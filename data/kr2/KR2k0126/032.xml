<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷三十二</head> <lb/>
    <p>
<pb n="KR2k0126_WYG_032-1a"/>
欽定四庫全書<lb/>
　蜀中廣記卷三十二<lb/>
　　　　　　　　　　　　明　曹學佺　撰<lb/>
　邊防記第二<lb/>
　　川西二<lb/>
　　　威州　保縣　茂州　疊溪<lb/>
威茂道開府茂州轄威保疊茂諸將領而㕘將一員駐<lb/>
劄茂州遊擊將軍一員駐劄疊溪實左右之　威州通<lb/>
<pb n="KR2k0126_WYG_032-1b"/>
志曰禹貢西戎即叙今松茂威保以接於吐蕃是也亦<lb/>
謂之西畨先本羌屬凡百餘種散處河湟江岷間其酋<lb/>
發羌唐旄等居析支水西南涼禿髪利鹿孤之後也利<lb/>
鹿孤有子曰樊尼初利鹿孤卒時樊尼尚幼弟傉檀嗣<lb/>
位以樊尼為安西將軍後魏神瑞元年傉檀為西秦乞<lb/>
佛熾盤所滅樊尼招集餘衆投沮渠蒙遜以為臨松太<lb/>
守及蒙遜滅樊尼乃率衆西奔濟黄河逾積石居跂布<lb/>
川或邏婆川於羌中建國開地千里樊尼威惠夙著為<lb/>
<pb n="KR2k0126_WYG_032-2a"/>
羣羌所懷皆撫以恩信歸之如市遂改姓為窣勃野以<lb/>
秃髪為國號語訛謂之吐蕃其國都城號為邏些城隋<lb/>
開皇中有論贊索者居牂柯西唐貞觀中始通中國既<lb/>
而滅吐谷渾盡有其地焉按吐谷渾鮮卑種也沈約宋<lb/>
書曰譙縱亂蜀之嵗鮮卑阿犲遣其從子西疆攻吐谷<lb/>
渾敕來泥拓土至龍涸平康元嘉二十七年鮮卑慮索<lb/>
虜復生遣使上表云若不自固者欲率部曲入龍涸越<lb/>
雋門并求牽車獻烏丸帽女國金酒器胡王金釧等物<lb/>
<pb n="KR2k0126_WYG_032-2b"/>
太祖賜以牽車者也　唐初貞觀八年吐蕃弄贊奉表<lb/>
求婚不許乃進兵攻破党項及白蘭諸羌率其衆二十<lb/>
餘萬頓松州西境遣使貢金帛云來迎公主又謂其屬<lb/>
曰若大國不嫁公主與我即當入冦遂進攻松州都督<lb/>
韓威輕騎覘賊反為所敗邊人大擾太宗遣吏部尚書<lb/>
侯君集牛進達等率步騎五萬以擊之進達先鋒自松<lb/>
州夜襲其營斬千餘級弄贊大懼引兵而退遣使謝罪<lb/>
因復請婚太宗許之弄贊乃遣其相禄東贊致禮獻金<lb/>
<pb n="KR2k0126_WYG_032-3a"/>
五千兩其餘寶玩數百事儀鳯三年令益州長史李孝<lb/>
逸嶲州都督拓王奉等發劎南山南兵幕以防禦之往<lb/>
劎南兵幕於茂州之西南築安戎城以壓其境俄有生<lb/>
羌為吐蕃鄉導攻陷其城遂引兵守之時吐蕃盡收羊<lb/>
同党項及諸羌之地東與涼松茂嶲等州相接南至婆<lb/>
羅門西又攻陷龜兹疎勒等四鎭北抵突厥地方萬餘<lb/>
里自漢魏以來西戎之盛未之有也開元二十四年散<lb/>
騎常侍崔希逸為河西節度使於涼州鎭守時吐蕃與<lb/>
<pb n="KR2k0126_WYG_032-3b"/>
漢樹栅為界置守捉使詔以岐州刺史蕭昊為户部侍<lb/>
郎判涼州事代希逸為河州節度使鄯州都督杜希望<lb/>
為隴右節度使太僕卿王昊為益州長史劍南節度使<lb/>
分道經略以討吐蕃仍令毁其分界之碑二十六年四<lb/>
月杜希望率衆攻吐蕃新城拔之以其城為威武軍發<lb/>
兵一千以鎭之其年七月希望又從鄯州發兵奪吐蕃<lb/>
河橋於河左築鹽泉城吐蕃將兵三萬人以拒官軍希<lb/>
望引衆擊破之因於鹽泉城置鎭西軍時王昊又率劍<lb/>
<pb n="KR2k0126_WYG_032-4a"/>
南兵攻其安戎城先於安戎城左右築兩城以為攻拒<lb/>
之所頓兵於蓬婆嶺下運劍南道資糧以守之其年九<lb/>
月吐蕃悉鋭以救安戎城官軍大敗兩城并為賊所陷<lb/>
昊脱身走免將士以下數萬人及軍糧資仗等並没于<lb/>
賊昊坐左遷括州刺史以華州刺史張宥為益州長史<lb/>
劍南防禦使主客員外郎章仇兼瓊為益州司馬防禦<lb/>
副使宥既文吏素無攻戰之䇿兼瓊遂專其戎亊俄而<lb/>
瓊入奏盛陳攻取安戎之策上甚悦徙宥為光禄卿拔<lb/>
<pb n="KR2k0126_WYG_032-4b"/>
瓊知益州長史事代宥節度二十八年春兼瓊宻與安<lb/>
戎城中吐蕃翟都局及維州别駕董承宴等通謀都局<lb/>
等遂翻城歸欵因引官軍入城盡殺吐蕃將士使監察<lb/>
御史許逺率兵鎭守之上聞甚悦中書令李林甫等上<lb/>
表曰伏以吐蕃此城正當衝要憑險自固恃以窺邊積<lb/>
年已來蟻聚為患縱有百萬之衆難以施功陛下親紆<lb/>
秘䇿不興師旅頃令中使李思敬曉喻羌族莫不懷思<lb/>
翻然改圖自相謀陷神算運於不測睿略通于未然累<lb/>
<pb n="KR2k0126_WYG_032-5a"/>
載逋誅一朝蕩滅又臣等今日奏事陛下從容問臣等<lb/>
曰卿等但看四夷不久當漸摧喪徳音纔降遽聞戎捷<lb/>
則知聖與天合應如響至前古以來所未有也請宣示<lb/>
百寮編諸史䇿手制荅曰此城儀鳯年中羌引吐蕃遂<lb/>
被固守嵗月既久攻伐亦多其地險阻非力所制朝廷<lb/>
羣議不合取之朕以小畜無知事須處置授以竒計所<lb/>
以行之獲彼戎心城守有足為慰也其年十月吐蕃又<lb/>
引衆冦安戎城及維州章仇兼瓊遣禆將率衆禦之仍<lb/>
<pb n="KR2k0126_WYG_032-5b"/>
發闗中彍騎以救援焉時屬凝寒賊久之自引退詔改<lb/>
安戎城為平戎城大厯三年劍南西川亦破吐蕃萬餘<lb/>
衆五年五月徙置安悉拓靜恭五州于山陵要害之地<lb/>
以備吐蕃大厯十一年正月劍南節度使崔寧大破吐<lb/>
蕃故洪等四節度兼突厥吐渾互變羌党項等二十餘<lb/>
萬衆斬首萬餘級生擒噶城兵馬使一千三百五十人<lb/>
獻于闕下牛羊及軍資器械不可勝紀十二年九月入<lb/>
冦坊州掠党項羊馬而去十月崔寧破吐蕃望漢城十<lb/>
<pb n="KR2k0126_WYG_032-6a"/>
四年八月命太常少卿韋倫持節使吐蕃統蕃俘五百<lb/>
人歸之十月吐蕃率南蠻衆二十萬來冦一入莽州過<lb/>
汶川及灌口一入扶文過方維白壩一自黎雅過卭崍<lb/>
闗連陷郡邑乃發禁兵四千人及幽州兵五千人同討<lb/>
大破之十二月崔寧復奏於西山破吐蕃十萬斬首八<lb/>
千生擒九百人　徳宗之世萬年韋臯為西川節度使<lb/>
城龍溪築西山堡以納降羌臯以雲南蠻衆數十萬與<lb/>
吐蕃和好蕃人入冦必以為前鋒四年臯遣判官崔佐<lb/>
<pb n="KR2k0126_WYG_032-6b"/>
時入南詔蠻説令向化以離吐蕃之助佐時至蠻國羊<lb/>
咀咩城其王異牟尋忻然接遇請絶吐蕃遣使朝貢其<lb/>
年遣東蠻鬼王驃傍苴夢衝苴鳥等相率入朝南蠻自<lb/>
嶲州陷没臣屬吐蕃絶朝貢者二十餘年至是復通五<lb/>
年臯遣大將王有道簡習精卒以入蕃界與東蠻於故<lb/>
嶲州臺登北谷大破吐蕃青海臘城二節度斬首二千<lb/>
級生擒籠十五人其投崖谷而死者不可勝計貞元八<lb/>
年臯攻吐蕃于維州敗之獲其大將論賛熱獻于京師<lb/>
<pb n="KR2k0126_WYG_032-7a"/>
先是鹽州城為吐蕃所毁塞外無保障九年詔城鹽州<lb/>
䇿敵且來襲令臯出師牽圍之臯命大將董勔張芬分<lb/>
兵出西山靈闗破峩和城通鶴軍定廣城踰滴博嶺遂<lb/>
圍維州摶拪雞攻下羊溪等三城取劍山屯焚之南道<lb/>
元帥論莽熱來援與戰破其軍㧞白崖焚定廉故城凡<lb/>
平栅堡五十餘所斬首二千八百級乃城鹽州由是西<lb/>
山羌八國酋長皆請入朝十年臯復敗吐蕃克峩和城<lb/>
獨維州不下十六年臯累破吐蕃一萬餘衆於黎州嶲<lb/>
<pb n="KR2k0126_WYG_032-7b"/>
州吐蕃遂大捜閲築壘造舟潜謀冦邊臯悉挫之於是<lb/>
吐蕃酋帥兼鹽臘城等九節度嬰籠官馬定徳與其大<lb/>
將八十七人舉部落來降定徳有計略習知兵法及山<lb/>
川地形吐蕃每用兵定徳常乗驛計事蕃中諸將稟其<lb/>
成筭至是自以扞邊失律懼得罪而歸心焉十七年吐<lb/>
蕃昆明城管麽些蠻千餘户又降贊普以其衆外潰遂<lb/>
北冦靈朔陷麟州徳宗遣使至成都府令臯出兵深入<lb/>
西山以紆北顧臯乃令鎭靜軍兵馬使陳洎等統兵萬<lb/>
<pb n="KR2k0126_WYG_032-8a"/>
人出三竒路威戎軍使崔堯臣兵千人出龍溪石門南<lb/>
路維保二州兵馬使仇冕保霸二州刺史董振等兵二<lb/>
千趨吐蕃維州城中北路兵馬使邢玭等四千趨吐蕃<lb/>
棲雞老翁城都將高周王英俊兵二千趨故松州隴東<lb/>
路兵馬使元膺等復分兵八千人出南道雅黎嶲路又<lb/>
令鎭南軍使御史大夫韋良金兵一千三百續進雅州<lb/>
經略使路惟明等兵三千趨吐蕃逋租偏松等城黎州<lb/>
經略使王有道兵二千人過大渡河深入吐蕃界嶲州<lb/>
<pb n="KR2k0126_WYG_032-8b"/>
經略使陳孝陽兵馬使何大海韋義等及麽些蠻東蠻<lb/>
三部落主苴那時等兵四千進攻昆明城諾濟城自八<lb/>
月出軍齊入至十月破蕃兵十六萬拔城七軍鎭五户<lb/>
三千擒生六千斬首萬餘級遂進攻維州救軍再至轉戰<lb/>
千里蕃軍連敗於是冦靈朔之衆引而南下賛普遣論<lb/>
莽熱以内大相兼東境五道節度兵馬都統羣物大使<lb/>
率雜虜十萬來解維州之圍蜀師萬人據險設伏以待之<lb/>
先出千人挑戰莽熱見我師少悉衆來追發伏掩擊皷<lb/>
<pb n="KR2k0126_WYG_032-9a"/>
譟雷駭蕃兵自潰吐蕃十萬殱夷者半生擒論莽熱獻<lb/>
諸朝進臯檢校司徒中書令南康郡王御製紀功碑褒<lb/>
賜之臯治蜀十三年凡破吐蕃四十八萬斬首五萬餘<lb/>
級後自南詔入冦敗杜元穎而郭釗代之病不能事事<lb/>
文宗太和四年以李徳裕檢校兵部尚書成都尹劍南<lb/>
西川節度副大使知節度事管内觀察處置西山八國<lb/>
雲南招撫等使徳裕乃大葺闗防繕完兵守又遣人入<lb/>
南詔求其所俘工匠得僧道工巧四千餘人歸成都扶<lb/>
<pb n="KR2k0126_WYG_032-9b"/>
殘奮懦皆有條次成都既南失姚協西亡松維由清溪<lb/>
下沬水而左盡為蠻有始韋皐招倈南詔復嶲州傾帑以<lb/>
結蠻好教之戰陣文法裕以皐啟戎資盜養成癰疽苐<lb/>
未決耳至元穎時遇隙而發故長驅深入跋剔千里蕩<lb/>
無孑遺今瘢痍尚新非痛矯革不能刷一方恥乃創籌<lb/>
邊樓按南道山川險易與蠻相出入者圖之左與吐蕃<lb/>
密邇者圖之右其部落衆寡饋餫逺近曲折咸具乃召<lb/>
習邊事者與之指畫商訂凡敵之情偽盡知之又料擇<lb/>
<pb n="KR2k0126_WYG_032-10a"/>
伏瘴舊獠與州兵之任戰者發遣獰耄十三四士無敢<lb/>
怨又請甲人於安定弓人於河中弩人於淛西由是蜀<lb/>
之器械皆犀鋭率户二百取一人使習戰勿貸事緩則<lb/>
農急則戰謂之雄邊子弟其精兵曰南燕保義保蕙兩<lb/>
河慕義左右連弩騎士曰飛星鷙擊竒鋒流電霆擊突<lb/>
騎總十一軍築伏義城以制大渡清溪闗之阻作禦侮<lb/>
城以控榮經犄角之勢作柔逺城以扼西山吐蕃復卭<lb/>
崍闗徙嶲州治臺登以奪蠻險要簡去屬兵羸弱者四<lb/>
<pb n="KR2k0126_WYG_032-10b"/>
千餘人復募少壯得千人募北兵得千五百人與土兵<lb/>
㕘居轉相訓習日益精練初蜀人多鬻女為人妾徳裕<lb/>
為著科約凡十三而上執三年勞下者五嵗及期則歸<lb/>
之父母以繁生齒威惠大振太和五年吐蕃維州將悉<lb/>
怛謀以城降維距成都四五百里因山為固東北由索<lb/>
叢嶺而下三百里地無險走長川不三千里直吐蕃之<lb/>
牙異峕戍之以制宼入者也其地南界江陽岷山連嶺<lb/>
而西不知其極北望隴山積雪如玉東望城都若在井<lb/>
<pb n="KR2k0126_WYG_032-11a"/>
㡳一面孤峰三面臨江是西蜀控吐蕃之要也至徳後<lb/>
河隴陷蕃唯此州尚存吐蕃利其險要將婦人嫁與此<lb/>
州閽者二十年後婦人生二子成長及蕃兵攻城二子<lb/>
内應其州遂陷吐蕃得之號曰無憂城貞元中韋皐鎭<lb/>
蜀經畧西山八國萬計取之不獲至是悉怛謀遣人送<lb/>
欵徳裕疑其詐遣人送錦袍金帶與之託云候取進止<lb/>
悉怛謀乃盡率郡人歸成都徳裕乃發兵鎭守聞之于<lb/>
朝時牛僧孺沮議言吐蕃之境四面各萬里失一維州<lb/>
<pb n="KR2k0126_WYG_032-11b"/>
未能損其勢比來修好約罷戍兵中國禦戎守信為上<lb/>
彼若來責曰何事失信養馬蔚茹川上平涼坂萬騎綴<lb/>
回中怒氣直辭不三日至咸陽橋此時西南數千里外<lb/>
得百維州何所用之徒棄誠信有害無利此匹夫所不<lb/>
為况天子乎上以為然詔徳裕以其城及悉怛謀等悉<lb/>
歸之吐蕃僇之于境上極其慘酷徳裕終身以為恨㑹<lb/>
監軍使王踐言入朝盛言悉怛謀死拒逺人向化意帝<lb/>
亦悔之武宗朝牛僧孺出為淮南節度徳裕面奏曰臣<lb/>
<pb n="KR2k0126_WYG_032-12a"/>
在先朝出鎭西蜀其時吐蕃維州首領悉怛謀雖是畨<lb/>
人久樂皇風將彼堅城降臣本道臣尋差兵馬入據其<lb/>
城飛章以聞先帝驚嘆其時與臣不足者望風嫉臣遽<lb/>
獻疑言上㒺宸聽以為與吐蕃盟約不可背之必恐將<lb/>
此為辭侵犯郊境詔臣還却此城兼執送悉怛謀等令<lb/>
彼自戮復降中使迫促送還昔白起殺降終于杜郵致<lb/>
禍陳湯見徙是為郅支報仇感歎前事愧心終日今者<lb/>
幸逢英主忝備台司輒敢追論伏希省察且維州據高<lb/>
<pb n="KR2k0126_WYG_032-12b"/>
山絶頂三面臨江在敵人平川之衝是漢地入兵之路<lb/>
初河隴盡没此州獨存吐蕃潜將婦人嫁與此州門子<lb/>
二十年後兩男子長成竊開壘門引兵夜入因兹陷没<lb/>
號曰無憂因併力於西邊遂無虞於南路憑陵近甸宵<lb/>
旰累朝貞元中韋臯欲經略河湟須以此城為始盡鋭<lb/>
萬旅急攻累年吐蕃愛惜既甚遂遣舅論莽熱來援雉<lb/>
堞高峻臨衝難及於層霄鳥逕屈盤猛士多糜於礧石<lb/>
莫展公輸之巧空擒彼將而還及南蠻負恩掃地驅刼<lb/>
<pb n="KR2k0126_WYG_032-13a"/>
臣初到西蜀衆心未安外揚國威中緝邊備其維州<lb/>
執臣信令乃送欵與臣臣告以須俟奏聞所冀探其情<lb/>
偽其悉怛謀尋率一城之兵衆并州印甲仗塞途相繼<lb/>
空壁歸臣臣即大出牙將受其降禮南蠻在列莫敢仰<lb/>
視况西山八國隔在此州比帶使名都成虚語諸羌久<lb/>
苦蕃中征役願作大國王人自維州降後皆云但得臣<lb/>
信牒帽子便相率内屬其蕃界合水棲雞等城既失險<lb/>
阨自須抽歸可減八處鎭兵坐收千里舊地臣見莫大<lb/>
<pb n="KR2k0126_WYG_032-13b"/>
之利乃為恢復之基繼具奏聞請以酬賞臣自與錦袍<lb/>
金帶顒俟詔書且吐蕃維州未降已前一年猶圍魯州<lb/>
以此言之豈守盟約况臣未嘗用兵攻取彼自感化來<lb/>
降又沮議之人不知事實犬戎遲鈍土曠人稀每欲乗<lb/>
秋犯邊皆須數嵗就食臣得維州逾月未有一使入疆<lb/>
自此之後方應破膽豈有慮其後怨鼓此游詞臣受降<lb/>
之時指天為誓寧忍將三百餘人性命棄信偷安累表<lb/>
上陳乞垂矜赦荅詔嚴切竟令執還加以體披桎梏舁<lb/>
<pb n="KR2k0126_WYG_032-14a"/>
于竹畚及將就路寃呌呼天將吏對臣無不流涕其部<lb/>
送者便遭蕃帥譏誚曰既以降彼何須送來乃却將此<lb/>
降人戮於漢界之上恣行殘害用固攜離乃至擲其嬰<lb/>
孩承以鎗搠臣聞楚靈誘殺蠻子春秋明譏周文外送<lb/>
鄧叔簡冊深鄙况乎大國負此異類絶忠欵之路快兇<lb/>
虐之情從古以來未有此事臣實痛悉怛謀舉城受酷<lb/>
由臣陷此無辜乞慰忠魂特加褒贈帝意傷之尋詔贈<lb/>
悉怛謀右衛將軍　初贊皇作西南備邊録其序畧云<lb/>
<pb n="KR2k0126_WYG_032-14b"/>
吐蕃開釁河隴失險締從南詔協以謀我井絡坤維我圍<lb/>
孔棘守臣韋臯鑿清溪道要結蠻好犄鹿效順乃纂集<lb/>
事狀為卷十七質幣結轍闔户誨盜爰命徳裕改紀其<lb/>
政乃建籌邊樓立雄邊子弟作仗義禦侮柔逺三城以<lb/>
扼虜衝猶慮敵去而備弛也凡兵將糧械之數城鎭種<lb/>
落之名嵗計經用之目講求利病輯為一書諸郡虚實<lb/>
外夷情狀條分縷析燦如指掌剏立陴壘咸以朱書圖<lb/>
之仍總繪小圖標之首卷焉按備邊録第四卷叙維州<lb/>
<pb n="KR2k0126_WYG_032-15a"/>
本末尤詳唐末吐蕃衰弱種類分散入内屬者謂之熟<lb/>
户餘謂之生户薄示羈縻而已宋時朝貢不絶其首領<lb/>
唃厮羅始居鄯州後徙青塘即青塘嶺也青羌所居矣<lb/>
宋史吐蕃青羌首領奴兒結等為邊害十餘年制置使<lb/>
留正以計擒殺之盡殱其黨趙汝愚代為制置使奴兒<lb/>
結弟三開復叛汝愚縣重賞以間羣蠻三開不能孤立<lb/>
憂死汝愚以定青羌功加秩即此種元憲宗始於河州<lb/>
置吐蕃宣慰司都元帥府云　保縣志云出縣循南岸<lb/>
<pb n="KR2k0126_WYG_032-15b"/>
行一日又北渡大江至雜谷安撫司可八十里又十里<lb/>
為無憂城故址尚存按雜谷即古維州唐太和中陷於<lb/>
吐蕃其酋即悉怛謀種矣　國初有阿漂者以捍宼功<lb/>
授勑印為雜谷安撫同知嵗輸薄糧於維州畨倉三年<lb/>
一貢其地有上碉下碉去無憂城百里去縣倍之前臨<lb/>
沱水後倚高山南接三姐西接孟董南抵達思北抵東布<lb/>
又東至八稜碉與敵界宻邇嵗終發畨兵萬餘備糧械<lb/>
入碉防守至次年除夕更班保邊敉寧以雜谷為之保<lb/>
<pb n="KR2k0126_WYG_032-16a"/>
障也達思蠻長官金川禪師及打喇兒草坡六寺龍山<lb/>
以西諸寨皆𨽻焉　達恩蠻長官司在雜谷西五十里<lb/>
其先嚴㤗與阿漂同功給印信授為長官　寰宇記云<lb/>
隋開皇六年以石門鎮近白狗羌故于金川鎭置金川<lb/>
縣唐武徳七年以屬維州貞觀初廢三年復置按今金<lb/>
川寺其故處也寺僧巴槖監藏及莽葛剌以有戒行得<lb/>
稱蕃都綱永樂初黄毛畨犯界金川僧招麻喇防禦有<lb/>
功事聞賜號演化禪師及勅命銀印俾其徒世守焉地<lb/>
<pb n="KR2k0126_WYG_032-16b"/>
居襍谷安撫之東管十五寨東北至八稜碉西至保縣<lb/>
南至稜城百五十里後漸衰弱見駈於雜谷遷其族于<lb/>
董卜界上志云教場是金川寺地未詳　打喇兒寨土<lb/>
舎居威南路在文鎮河西先曽糾黒虎夷為邊害正徳<lb/>
間歸順奏准納貢頒賜勅書冠帶無印信遇貢赴雜谷<lb/>
起文又有只臺寨蕃　保志云西北生畨有孟董十八<lb/>
寨三國孟獲董卜之裔也謂之孟董畨亦名董卜韓胡<lb/>
唐時哥鄰君董卧庭等求内附處其衆于維壩等州居<lb/>
<pb n="KR2k0126_WYG_032-17a"/>
小鐡圍山去縣可七八日程東抵雜谷八稜碉模坡河<lb/>
在東如卜河在北即古之孫水也南流雅州以牛皮為<lb/>
船既渡則曝皮于岸上候乾復用焉永樂八年歸附進<lb/>
貢授宣慰使司都指揮同知貢道有三一由雜谷八稜<lb/>
碉出保縣一由清溪口出崇慶州一由靈闗出雅州近<lb/>
與雜谷不睦故直由雅安　又曰松茂威疊大勢如一<lb/>
身然松潘首也疊溪項與喉也茂州腹也東之土門西<lb/>
之威與汶保其手足也然餘皆在江内惟保獨居江<lb/>
<pb n="KR2k0126_WYG_032-17b"/>
外縣以東為舊畨即箭上里之編戸叛去者地土相連<lb/>
樵採共路懷異志而漏華情莫此若矣又云縣北熟畨<lb/>
二股一路為水田星上龍山等寨向背不常一路為近<lb/>
縣玉山十二寨稍稍易馴正北野畨有梁荒梭城五十<lb/>
餘寨直連松州黒水號為野菅明初御史大夫丁玉用<lb/>
色銀鑄錠以誘之即此夷也　維州志曰白狗嶺與大<lb/>
雪山連後有白狗羌居之寰宇記曰白狗國者西羌之<lb/>
别名與㑹州連接勝兵一千唐武徳六年有使朝貢開<lb/>
<pb n="KR2k0126_WYG_032-18a"/>
元二十九年十月白狗國四品籠官蘓唐封及狗冉川<lb/>
五品籠官薩阿封等至京各賜金紫玉帛以遣之貞元<lb/>
九年七月其王陁羅忽與女國等詣劍南西川節度使<lb/>
韋臯内附詔授試太常卿兼保州司馬至今子孫承襲<lb/>
其爵云按白狗國女國俱在西山八國之數韋皐使銜<lb/>
兼節制西山八國即此也杜甫西山詩夷界荒山頂蕃<lb/>
州積雪邊築城依白帝轉粟上青天蜀將分旗皷羌兵<lb/>
助鎧鋋西南背和好殺氣日相纒又云子弟猶深入闗<lb/>
<pb n="KR2k0126_WYG_032-18b"/>
城未解圍蠶崖鐡馬瘦灌口米船稀辯士安邊䇿元戎<lb/>
決勝威今朝烏鵲喜欲報凱歌歸　四夷考曰維州路<lb/>
生畨最多有名色可攷者曰孟董梁黄梭城月上星上<lb/>
龍山龍溪大寺小寺等寨設一闗六堡以戍之闗曰鎮<lb/>
夷堡曰保縣曰新安曰乾溪曰西平曰壩州曰坡底而<lb/>
坡底附近龍山竹打大寺小寺蒲穵太子憤等寨而龍<lb/>
山最强舊有龍山戍有城唐書廣徳元年吐蕃陷維州<lb/>
籠山城是也按唐薛逢送西川渠常侍之新築龍山城<lb/>
<pb n="KR2k0126_WYG_032-19a"/>
錫賚兩州刺史及部落酋長詩云聖主憂夷貊屯師剪<lb/>
束欽皇家恩眷裕星使忽登臨用命期開國違天必釁<lb/>
碪化須均草樹思不間飛沈束馬凌蒼壁捫蘿上碧岑<lb/>
瘴川風自熱劍閣氣長隂迅瀨從天急危橋入地深仰<lb/>
觀唯一徑俯瞰即千尋水作新城帶山為故壘襟東開<lb/>
洞君聽南闢納蠻心渥澤濡三部衣冠化兩林帶文雕<lb/>
白玉符理篆黄金鳥道經卭僰星躔過觜參回軒如睿<lb/>
奬休作苦辛吟蓋指此也　壩州堡附近龍溪卜南木<lb/>
<pb n="KR2k0126_WYG_032-19b"/>
上諸寨與北路黒苦三姐生畨相通每嵗耕穫既有蓋<lb/>
藏輒以礪兵刼奪為事按即保霸蠻也方輿云威州保<lb/>
霸蠻者唐保霸二州天寶中所置後陷没酋董氏世有<lb/>
其地與威州相錯因羈縻焉嘉祐熙寧中常請朝命政<lb/>
和初知成都龎恭孫建言開拓置官吏迺以保州地為<lb/>
祺州霸州地為亨州授其酋刺史團練使　按宋史董<lb/>
氏世知保州太平興國六年保州刺史董竒死以其子<lb/>
詔重繼之又云董仲元者襲職二十餘年安靜無事嘉<lb/>
<pb n="KR2k0126_WYG_032-20a"/>
祐中益州鈐轄司表其善撫蠻夷乃真命為刺史其時<lb/>
有鶼州亦遣人貢馬鶼州未詳疑即古定廉縣今之金<lb/>
川寺故史謂西南邊地有鶼州保州矣　四夷風俗記<lb/>
曰維州諸畨日務射獵夜宿碉房炙羊膀以卜吉凶分<lb/>
善惡以為黒白以戰死為善終以相殺為厮打父子兄<lb/>
弟大則讐殺轉眼相背不知骨肉有大小姓猶言大小<lb/>
族也董卜金川俱屬小族雜谷達思俱屬大族志云其<lb/>
生一産雙子乳右者為小又云射旄牛者為大射綿羊<lb/>
<pb n="KR2k0126_WYG_032-20b"/>
者為小二姓相間而居丁大夫玉克復其地始分之蓋<lb/>
使犬牙相制云耳　嵗時不用官厯知嵗時者為端公<lb/>
如辰年則畫十二龍或卧或行因形而推之他象亦然<lb/>
畨僧依佛經推筭日月蝕及甲子建除毫釐不差大率<lb/>
以十月為一嵗　嫁娶富者以猪羊毛氊布疋粟麥為<lb/>
禮其賠裝資必須生子之日數人俟於路口其女潜出<lb/>
要至其家方焚香宰羊牛㑹親　人死則坐尸於水架<lb/>
上置之倉舎衣帽弓矢俱如生佩服端公呪經獻以猪<lb/>
<pb n="KR2k0126_WYG_032-21a"/>
羊用火燒之　男子剪髮止留其頂髮下垂服用作力<lb/>
麻不穿褲不洗面婦人俱編髮如縷飾以海巴硨磲<lb/>
　　　茂州<lb/>
華陽國志冉駹國漢時筰以東北君長十數冉駹最大<lb/>
武帝元封四年所開以為汶山郡至宣帝地節三年夷<lb/>
人以立郡賦重帝乃省并蜀郡為北部都尉其山有六<lb/>
夷七羌九氐各有部落其王侯頗知文書後漢靈帝時<lb/>
復分蜀郡北部為汶山郡蜀建興十年汶山平康夷反<lb/>
<pb n="KR2k0126_WYG_032-21b"/>
姜維討之始服寰宇記云石室冉駹夷人所造者十餘<lb/>
丈山巖之間徃徃有之　宋史茂州羌蠻地方數十里<lb/>
舊領羈九州皆蠻族蠻自推一人為州將常在茂州受<lb/>
處分舊州無城惟植鹿角蠻以昏夜入州掠人畜貨賣<lb/>
遣州將徃贖之習以為常宋神宗熙寧八年范百常知<lb/>
茂州民請築城既而蠻酋訴稱城侵其地乞罷築百常<lb/>
不許九年三月始興工靜蠻數百奄至百常率州兵擊<lb/>
斬數人蠻乃退百常遷民入牙城明日蠻數千人四面<lb/>
<pb n="KR2k0126_WYG_032-22a"/>
焚鹿角及廬舎引梯衝攻牙城矢石雨下百常悉衆<lb/>
乗城拒守二酋長為木儡所殺蠻兵乃却茂州南有鷄<lb/>
宗闗通永康軍北有隴東道通綿州皆為蠻所據百常<lb/>
募人間道詣成都又書木牌數百投江中告急蜀綿兵<lb/>
救之蠻始解圍誓和自是蠻人稍定百常亦以築城生<lb/>
患坐奪一官既而生羌合羣蠻復至相距七十日詔遣<lb/>
内押班王中正將陜西兵來援入恭州宕州誅殺頗衆<lb/>
蠻遂降政和五年有直州將郅永夀陽延俊董承有等<lb/>
<pb n="KR2k0126_WYG_032-22b"/>
各以地内屬詔以永夀地建夀寧軍延俊承有地置延寧<lb/>
軍然與亨祺二州皆非扼控之所未㡬皆廢　一統志<lb/>
云洪武設茂州以統羌民設茂州衛以統軍伍軍居城<lb/>
内民居城外羌凡和誓輸牛羊棘耒耜各一乃縛劍門<lb/>
於誓場酋豪皆集引於劍門下過刺牛羊豕血㰱飲之<lb/>
掘地為坎縳羌婢坎中加耒耜及刺於上投石擊婢以<lb/>
土埋之巫師咀云有違誓當如此婢　土夷考云茂州<lb/>
東路生畨白草最强大而白草又與松潘黄毛吐畨相<lb/>
<pb n="KR2k0126_WYG_032-23a"/>
通桃紅青片板舎次之白苦水磨岐山又次之有把守<lb/>
官轄桃坪神溪夾山等凡七闗堡　桃坪者去白草青<lb/>
片諸番不四五十里志謂古桃闗也見水經註闗通西<lb/>
城之路北當風穴一二里間晝夜沙石飛揚不息寰宇<lb/>
記云故桃闗在汶南八蠻界公私之路俱從於此有繩<lb/>
橋渡江認守桃坪者為隴木司　隴木頭長官司茂之<lb/>
隴木里也國初以酋長歸附授承直郎世襲長官嵗常<lb/>
貢馬二疋所屬玉亭神溪十二寨俱為編氓有保長統<lb/>
<pb n="KR2k0126_WYG_032-23b"/>
之　又有靜州長官司茂之靜州里也襲官貢馬與隴<lb/>
木同正徳間與岳希蓬節貴為亂攻茂城斷水道七日<lb/>
節貴弟車平潛引水以活我軍事平使車平襲職管法<lb/>
虎核桃溝八寨編戸為氓有保長統之認守北定門至<lb/>
闗子堡按靜州即唐之悉唐縣矣宋史曰塗靜當真時<lb/>
飛宕恭等九州蠻皆羈縻州也環茂州而居州不過數<lb/>
十里而已按唐茂州都督府羈縻州九静州其一已見<lb/>
前矣維翼二州後進為正州即今疊溪所也第其名與<lb/>
<pb n="KR2k0126_WYG_032-24a"/>
宋史不同附載之以俟攷焉　塗州唐武徳元年臨塗<lb/>
羌歸附置領臨塗端源婆覽三縣貞觀元年州縣俱省<lb/>
三年又分茂州之端源戍置塗州縣有端源臨塗悉隣<lb/>
三縣與州同置　炎州貞觀五年生羌歸附置西封州<lb/>
八年改為炎州縣有大封慕仙義川徹州唐貞觀五<lb/>
年西羌首領董州貞歸化置縣有文徹俄耳文進　向<lb/>
州唐貞觀五年生羌歸化置縣有俱左向二　冉州本<lb/>
徼外歛才羌地貞觀六年置西冉州九年去西字縣有<lb/>
<pb n="KR2k0126_WYG_032-24b"/>
冉山磨山玉溪金水　穹州貞觀五年生羌歸附置西<lb/>
博州八年改為穹州縣有小川徹當壁川當博恭耳<lb/>
筰州貞觀七年白狗羌降附置西恭州八年改為筰州<lb/>
縣有遂都亭勸北思　恭州開元二十四年分静州廣<lb/>
平縣置恭州仍置博恭烈山二縣天寶元年改為恭化<lb/>
郡乾元元年復為恭州本屬隴右道後割屬劍南道其<lb/>
屬縣有和集博恭烈山　土夷考曰茂州南路生番惟曲<lb/>
山三寨界在西南兩路之間稱强惡餘皆熟畨有把守<lb/>
<pb n="KR2k0126_WYG_032-25a"/>
官轄鴈門文鎭七星宗渠四闗堡河以外則屬岳希蓬<lb/>
也　岳希蓬長官司國初歸附賜襲長官三年貢馬二<lb/>
疋正徳間長官坤卜作亂伏誅使其弟坤元襲職管波<lb/>
西水西渇渇勒都等七寨隷茂州衛當差編戸於州水<lb/>
西里有保長統之認守勒都龍嘴等地方土夷考曰<lb/>
茂州北路有長寧安撫司其先厯日寨首也國初歸附<lb/>
屢有從征功賜勅印世為安撫使月俸四石三年一貢久<lb/>
未襲官使王舎䕶印而已姓蘓氏管鑿溪章貢等六<lb/>
<pb n="KR2k0126_WYG_032-25b"/>
寨有把守官轄長寧實大韓胡椒園松溪等八闗堡<lb/>
長寧堡實大闗附近巴豬五族及大小厯日稱最强悍<lb/>
　韓胡堡附近恰列寺韓胡碉水磨溝等寨而恰列寺<lb/>
皆畨僧也原給有勅書三年一貢　椒園堡附近後溝<lb/>
烏都及河東之法虎挿共六寨俱靜州屬羌也往來茂<lb/>
地貿易與居民伍　松溪堡附近黒苦七族番衆二千<lb/>
有竒嘉靖間攻圍堡城絶我餉道要我重賂乃解至今<lb/>
尚嵗費撫賞四百金有竒　經略志云正徳十三年巡<lb/>
<pb n="KR2k0126_WYG_032-26a"/>
撫都御史宋滄克平壩底白草諸寨諸夷獻侵地二千<lb/>
餘頃又克平茂州雞公寨十五年長寧等處深淺諸寨<lb/>
畨蠻聲言復讐求索賞需兵備副使朱紈督同𠫭將遊<lb/>
擊將軍提兵搗巢擒其首惡餘黨俱以次降年例賞需<lb/>
盡行裁革至今西陲妥靖諸蠻不復弄兵開邊隙矣<lb/>
紈有茂邊紀事其詞曰嘉靖丙申季春乙丑䕶林之北<lb/>
來逺之南長寧古驛之墟穆肅兩河之㑹有戎不軌倡<lb/>
自三溝羣醜弗威陰連二姓稔兇殘於殺越肆睥睨于<lb/>
<pb n="KR2k0126_WYG_032-26b"/>
轉輸神矣梟鵂作慝惟窺日入秘如鬼蜮欺人至擬天<lb/>
驕急峽鯨奔呼吸繫千人之命重闗櫛比安危引一髮<lb/>
之鈞天意伐謀地隣告變周郎分閫府傳銅虎之符龔<lb/>
尉名家早試金蒲之鏃羣饕太沮一芥不遺兕出柙而<lb/>
猖狂豕負塗而躑躅嬰此方張之冦四路無雙動皆以<lb/>
律之師三城有恃警聞㕘府建節星馳令下岳希刻期<lb/>
雲合累官都督何無忌之䇿勲獨將遊兵杜祁公之敵<lb/>
愾松州遣騎臨翼移屯乃控上游互為䇿應蜀犬吠日<lb/>
<pb n="KR2k0126_WYG_032-27a"/>
百爾隨聲用徹驚霆紾如怒臂外結河西諸部日擾邊<lb/>
陲内要山後諸酋徑趨我闥積威攸刼競傳市井訛言<lb/>
故態復萌追咎轅門惜賞所賴九重神算炳在琅函時惟<lb/>
兩院英名茂流錦里才兼將相河陽潘岳之孫風樹紀<lb/>
綱吳郡陸機之裔蒭蕘並採臂指相通遂收渙而定疑<lb/>
聿勸忠而鼓鋭三溪設險可塹可城六哨分工且矛且<lb/>
鍤臺因山澤圖永逸於暫勞陣寄鳥雲鎭大棼於至靜<lb/>
應兵隴木一戰枯摧梟俊黒橋羣奔瓦解核桃再熾達<lb/>
<pb n="KR2k0126_WYG_032-27b"/>
觀花水之遺龍觜夾持進扼燕崖之隘先人黙奪劇冦<lb/>
潜逋伺間道于夜泅坐收要害獲細姦于時出巧中機<lb/>
宜旌旗與白日交輝號令為雪山増重縱横應敵三軍<lb/>
不損一人逺近執俘一月豈惟三捷腰金貴介獨馳不<lb/>
測之巓手刃元兇兩奪羣攻之具膚公尢烈脇從皆降<lb/>
惟彼深溝猶茲跋扈千仞翔而弗下藺石為驅萬夫葸<lb/>
爾莫前常山阻絶老師非計宻使與權昭物采以犒軍<lb/>
侈壺漿而屬道狼貪可笑甘心葛伯之邀鴆毒胥懷駢<lb/>
<pb n="KR2k0126_WYG_032-28a"/>
首中山之卧荆棘介然成路叱咤生風桑榆藉此收功<lb/>
譸張虧簣光韜巨闕言㦸争銛敵樹蕭牆筆鋒禦侮斷<lb/>
案得中丞之斧辨失儀秦突圍迎驃騎之韉懽交平勃<lb/>
既參而伍乍合而離虚實相形正竒互用鑿山通徑故<lb/>
左道以傳疑卷甲銜枚忽中宵而乗懈懸崖壁立未遑<lb/>
鄧氏之氊分部蟻登亟樹漢家之幟盡連碉于一炬燭<lb/>
萬刼之遺寃數襍虜於横戈刷千工之深恥淺渾伊邇<lb/>
一夕忘唇老穉相攜四山稽首事懲姑息恢張擒縱之<lb/>
<pb n="KR2k0126_WYG_032-28b"/>
規亂問厥由克制短長之命衆輸心而悔罪争縛渠魁<lb/>
至斷指而祈恩一遵約束刳牛泉杪飼馬雲端鼾息仰<lb/>
天之窩勒銘張口之石月初建未日則先庚黒水再清<lb/>
溪闗重闢壯士歌而崑崙應妖氛浄而牛斗光偉哉主<lb/>
帥之功展也多賢之輔智慧信惟乘勢號咷終有同人<lb/>
徵調無煩旁縣不聞金革公私大省居民盡仰帡幪彼<lb/>
媢嫉者何為竟捷幡乎何益嗟乎夷狄古無深治兵家<lb/>
未有常形處置得宜韓輿取捷忠邪易位陳塹為夷愼<lb/>
<pb n="KR2k0126_WYG_032-29a"/>
蕭氏之金甌白茅斯重碎范増之玉斗瓦礫何殊語要<lb/>
無他任人而已遡歴年之多難慨當事之寡謀舎耕織<lb/>
於專門玉人受教狃採樵於近利天險爭雄千里徵兵<lb/>
驅市人而浪戰一言遣將率子弟以輿尸野心從此日<lb/>
驕士氣至今不振或吹虀而過計每破釡而失聲吝出<lb/>
納於平時急撫和於臨陣堂堂中國不羞城下之盟赳<lb/>
赳武夫盡剜心頭之肉校人飾詐謂彼昏而不知祈父<lb/>
招尤慘多瘠而罔詔馴致邇年之禍無如五寨之深江<lb/>
<pb n="KR2k0126_WYG_032-29b"/>
山助彼金湯道路出其門户防秋死别一戌數千來嵗<lb/>
生還什無四五擢髮已窮於甲士禠衣不免於户侯彼<lb/>
美督軍呈身三宿有雄驍騎遮道千金魏磨覘我垣墉<lb/>
白若戕人肘腋有山如障來則高巢有坎如隍履同平<lb/>
地孤城鞏固誰開近賊之門福將尊榮莫究折衝之志<lb/>
蒙茸北郭牧唱吞聲咫尺西橋鬼門騰號狗彘貴於人<lb/>
命貔貅賤同草菅章璽稔兇神人共憤仵勲死事日月<lb/>
為昏上帝聞腥旋轉廓清之運元臣秉鉞鑿開混沌之<lb/>
<pb n="KR2k0126_WYG_032-30a"/>
天罪惡貫盈宜俾根株悉拔險膚起信乃惟旦夕邇圖<lb/>
猩血猶爭虞旌倐下倉皇失措馬高已死之金喪亂既<lb/>
平人惜有功之袴徤兒觧體髦士弛擔乏承殊類杞憂<lb/>
環視漠如越瘠言猶在耳戎復生心試觀四起之塵夫<lb/>
豈一朝之故及今不戒尚事因循厥禍長流將何紀極<lb/>
彼其之子束高閣乎㡬年亦獨何心壞長城乎萬里塞<lb/>
胸諸難未聞決䇿聳人銷骨巧詞祗見幸災樂禍身如<lb/>
謀國何嫌殿上之爭賊已渡河尚作道傍之舎百年之<lb/>
<pb n="KR2k0126_WYG_032-30b"/>
算肯歛手以推棊六月之師但駕言於揮扇肩山欲蹶<lb/>
腹劍反攻太阿不識倒持宏詞何用手板已看倒執高<lb/>
論猶存嗟乎内有讒夫外多勍敵阪高難合息壤無盟<lb/>
肘雖掣而力自前踵未旋而亂遄沮人見田單厲氣遂<lb/>
收三月之功孰知神禹至誠㑹奏七旬之格豎儒㡬敗<lb/>
乃事炎徳方隆蔡功惟斷乃成名賢在位匪人匪地惟<lb/>
動惟天盖忠良不病於扼腕斯夷虜無憂於猾夏天冠<lb/>
地履自循萬古之常秋殺春生孰爽四時之令是非如<lb/>
<pb n="KR2k0126_WYG_032-31a"/>
鏡賞罰快人英雄有樂死之心沙漠盡宣威之地嗟乎<lb/>
室家安枕所重藩籬匕劑奏功寧辭瞑眩靡盬莫非王<lb/>
事匪躬乃見王臣紫塞歸驂耆老垂漢官之涕清萍長<lb/>
價將軍全報主之身栢府持衡宏啟清平之宴玉堂秉<lb/>
筆大書全勝之樓白面何能躬逢盛世彤弓載咏共醉<lb/>
佳辰念一時共事之情成百折不回之義有痛更深於<lb/>
定惟亡乃保其存爰紀諸艱用酬同志　陳子昂蜀川<lb/>
安危書云臣伏見四月三十日勅廢同昌軍蜀川百姓<lb/>
<pb n="KR2k0126_WYG_032-31b"/>
每見免五十萬丁運糧實大蘓息然松茂等州諸羌首<lb/>
領二十年來利得此軍財帛糧餉致富已潤屋今一旦<lb/>
停廢失其大利必是勾引生羌詐作警固以恐動我若<lb/>
松茂等州無好都督則此詐必行旦夕警固必有發者<lb/>
一發之後警動蜀州朝廷不知徵兵赴救兵至賊散靡<lb/>
弊更甚伏乞選擇茂州都督嚴加斥堠乃命御史一人<lb/>
專在按察若有詐妄即録奏稱加法以徵其姦庶可久<lb/>
長安帖不然受其弊者不勝勞瘁已夫蜀川運糧既停<lb/>
<pb n="KR2k0126_WYG_032-32a"/>
百姓更無重役至於租庸合富府庫今諸州逃走戸有<lb/>
三萬餘在蓬渠果合遂等州山林之中不屬州縣土豪<lb/>
大族阿隱相容徵歛驅役皆入國用其中遊手惰業亡<lb/>
命之徒結為光火大賊依憑林險巢穴其中若以甲兵<lb/>
捕之則鳥散山谷如州怠慢則刼殺公行比來訪聞有<lb/>
人説逃在其中者攻城刼縣徒衆日多誠可特降嚴加<lb/>
勅令州縣長官與吏人設法大招此戸則刼賊徒黨自<lb/>
然除殄其三萬戸租賦即可富國若縱而不括以養賊<lb/>
<pb n="KR2k0126_WYG_032-32b"/>
徒蜀州大弊必是未息天恩允此請乞作條例括法聖<lb/>
厯元年五月十四日通直郎行右拾遺陳子昻狀　予<lb/>
分守川西詢諸有司議戍軍曰夫戍軍之設盖謂邊地<lb/>
空虚人烟稀少故令漢彭雙温等處抽丁充戍其法誠<lb/>
為至善然嵗久月易其中有當調停者何也戍軍每年<lb/>
九月撥發十月到邊往往非死則病非病則逃毫無實<lb/>
用試言其故盖漢彭等處風氣温和即冬無霜雪而蔬<lb/>
菜俱備茂疊塞垣風沙慘烈雖夏不消氷而百物不産<lb/>
<pb n="KR2k0126_WYG_032-33a"/>
以故戍軍到邊寒煖不合飲食不調多生疾病當有司<lb/>
促迫上道哭别父兄妻子若永訣者至殷實之戸强壯<lb/>
之丁多有展轉規避惟無告窮民不獲已就列或又闔<lb/>
户共僱一乞丐無賴之徒以充數比及到邊身無完衣<lb/>
腹無飽食囊無半粒手無寸鐡奄奄扶杖而行致使畨<lb/>
夷倚山而笑曰戍軍來也病者病死者死逃者逃邊隘<lb/>
曾不得借其一臂之力嗟嗟似此景象在安常處順猥<lb/>
云有餉有兵倘一旦羌夷竊逞而欲其斬將搴旗撻伐<lb/>
<pb n="KR2k0126_WYG_032-33b"/>
用張得乎是至苦者莫若戍軍至無用者亦莫若戍軍<lb/>
也然則奚術而可亦惟是裁省抽發召募土著乃為常<lb/>
勝之兵焉何也茂疊不産五榖不養蠶桑人所為命者<lb/>
惟恃軍餉耳且如五口之家須應軍二名方得温飽不<lb/>
然而應軍一名且見菜色如無軍可應則無生可度動<lb/>
見逃竄如今之灌郫漢廣往往有茂疊逃民盖以此也<lb/>
倘以職言為不謬將戍軍之糧召募土著之民人人有<lb/>
糧人人可兵不出三年逃避者必回故里地方之集聚<lb/>
<pb n="KR2k0126_WYG_032-34a"/>
日益衆邊塞之軍兵日益精在平常無事足以壯國威<lb/>
茍一旦臨戎則人自為家家自為守可必其用命在内<lb/>
地無戍軍之苦在邊庭有敢勇之卒竊意羌畨雖狡亦<lb/>
無所用其謀矣職書生也不敢言知兵但此明白易見<lb/>
斷斷乎其可行者通變宜民是在今日耳隨經移㑹該<lb/>
道轉行成都府茂汶保灌等州縣回覆間適予署司篆<lb/>
看得戍軍之議或因或革非止一次每盈廷不決者盖<lb/>
由行月二糧全改半改未得其肯綮故也何則月糧者<lb/>
<pb n="KR2k0126_WYG_032-34b"/>
祖軍之額不可移動者也行糧專為更畨戍守設耳若<lb/>
免其戍邊而不動其月糧則人皆樂從矣且衛所得裕<lb/>
差操之役軍户永免津貼之累而所利更廣矣查威茂<lb/>
一帶班軍以三十六七等年計之各該一千二百餘名<lb/>
折支司府民屯實米并布花銀共五千五百二十餘兩<lb/>
此其大較也合無比松邊例裁去班軍前項銀兩支發<lb/>
該邊自行召募每名工食每日給銀二分共募兵七百<lb/>
七十名與主軍分認地方差使不得紊亂仍附官兵㑹<lb/>
<pb n="KR2k0126_WYG_032-35a"/>
計之後請發不得别立名色増補是尺籍雖稍虧而邊<lb/>
方得實用也時如議行之　曹學佺曰戍軍裁革已三<lb/>
年矣而求復者未嘗一日忘焉盖不便于將領之唆削<lb/>
及主軍之陵虐耳而上之人不為動也欲動之必如陳<lb/>
子昻所云勾引生羌詐作警固者有一言破之良家子<lb/>
弟不足以雄邊必外來客作乃習戎事防秋死别一戍<lb/>
數年來歳生還什無四五前備兵使者朱紈之言可念<lb/>
也　疊溪古氐羌地漢為蠶陵縣屬蜀郡晉屬汶山郡<lb/>
<pb n="KR2k0126_WYG_032-35b"/>
後周置翼斜郡隋初廢郡以縣屬㑹川大業初屬汶山<lb/>
郡　寰宇記唐武徳元年復改汶山郡為㑹川領翼斜<lb/>
翼水左封凡三縣其年即以三縣置翼州五代至宋元<lb/>
皆為羌人所據不置州縣逮至洪武十一年平羌始置<lb/>
疊溪右千户所𨽻茂州衛二十五年改守禦軍民千戸<lb/>
所　其地東西廣六十五里南北袤九十五里東至氂<lb/>
牛山五里西至黒水生番六十里南至茂州界三十里<lb/>
北至松潘界六十五里　圖經性獷勇悍不習詩書近<lb/>
<pb n="KR2k0126_WYG_032-36a"/>
漸染聲教習尚衣冠逺者不通漢語衣皮褐喪不棺而火<lb/>
化耐饑寒疊石為<graphic n="KR2108" url="https://raw.githubusercontent.com/kanripo/KR-Gaiji/master/images/KR2108.png" mimeType="image/png"/>以居所名本此其土産犛牛毛毯<lb/>
酥油射香香豬白蜜犏牛馬雞　其山北有蠶陵東有<lb/>
犛牛南有排栅東北有雲峰各去所城五六里城西三<lb/>
里即渂江也源出松州與黒水合流入茂州城南有玉<lb/>
津泉甃以銕瓦接引至城下居人汲之不竭有古積雨<lb/>
臺今為觀在治南有石輪寺沿崖皆佛相志云唐貞觀<lb/>
中李將軍廣所鐫也在治北四里　廢翼州城在治南<lb/>
<pb n="KR2k0126_WYG_032-36b"/>
寰宇記云唐武徳元年置取郡南翼水為名六年自左<lb/>
封移州治於翼斜咸亨三年置都督府移就悉州城内<lb/>
上元二年罷都督移還舊治天寶元年改為臨翼郡乾<lb/>
元元年復為翼州　廢蠶陵縣在治北漢治蠶陵縣屬<lb/>
蜀郡莽改為步昌也寰宇記衛山縣本漢蠶陵縣地註<lb/>
漢書蠶陵故城在翼州翼水縣西有蠶陵山隋改為翼<lb/>
斜縣治七頃城唐貞觀十七年移埋於七里溪二十三<lb/>
年以英國公李世勣為疊州都督天寶元年改為衛山<lb/>
<pb n="KR2k0126_WYG_032-37a"/>
縣又曰翼水縣亦蠶陵縣地隋初置取縣西南翼河為<lb/>
名按後周之龍水縣隋改翼水水在所治南五十里一<lb/>
出松潘一出黒水翼如也即汶江矣　廢悉州城在治<lb/>
東南四十里唐顯慶三年割左封縣界内悉唐川因立<lb/>
為悉州領悉唐左封識臼三縣以羈縻羌人其首領有<lb/>
董係比射任刺史自後射卒以左封縣令董俱悉凍任<lb/>
刺史兼勅以父死子繼咸亨元年移治左封載初元年<lb/>
移治匪平川　廢左封縣址同悉州寰宇記云左封縣<lb/>
<pb n="KR2k0126_WYG_032-37b"/>
本屬翼州在當州東南四十里唐顯慶元年乃於縣治<lb/>
悉州焉　廢歸城縣唐垂拱二年置廢眞州唐天寶五<lb/>
載分臨翼郡之昭徳雞川兩縣置昭徳郡乾元元年改<lb/>
為眞州取眞符縣為名其一曰眞符縣唐天寶五年分<lb/>
雞川昭徳二縣置眞符縣州所治也其二曰雞川縣唐<lb/>
先天二年割翼州翼水縣置天寶五載改屬真州其三<lb/>
曰昭徳縣舊識臼縣屬悉州天寶元年改屬翼州仍改<lb/>
名昭徳縣五載改屬眞州按通典有雞川昭徳二縣唐<lb/>
<pb n="KR2k0126_WYG_032-38a"/>
書云開生獠新置即不述年月今茂州雞宗闗名本此<lb/>
地亦相近　四夷考曰疊路生畨最惡而五巴豬為尤<lb/>
甚牛尾麻搭楊栁麥兒次之凡四十八寨其地南連黒<lb/>
苦西通黒水北接松潘頻年虜去漢人多賣入黒水加<lb/>
兵征之即逃入黒水黒水盖廣饒之地逺近莫知所紀<lb/>
極也　志云疊溪千户所領長官司二曰疊溪司在治<lb/>
北一里曰鬱即在治西十五里疊溪郁氏洪武十年以<lb/>
土酋歸附世其官永樂中頒給印信除流官吏目一員<lb/>
<pb n="KR2k0126_WYG_032-38b"/>
凡三年貢馬四匹今長官郁孟賢轄河東熟畨八寨皆<lb/>
大姓及馬路小闗七族土舎郁從智轄河西小姓六寨<lb/>
此六寨素梟黠地土廣逺牛羊稷麥露積名雖熟畨與<lb/>
生畨等耳　鬱即長官噉保萬厯十八年與黒水松坪<lb/>
攻我新橋明年伏誅先是漢闗墩附近勒骨諸小姓屬<lb/>
於鬱即至是改屬郁氏　新堡附近為巴豬大寨衆逾<lb/>
千數其人形如魍魎性喜黠盜雖受嵗賞月糧縻耗而<lb/>
已自嘉靖二十三年以來屢經渡河䖍劉我官軍攻掠<lb/>
<pb n="KR2k0126_WYG_032-39a"/>
我城堡稔惡不悛數將貫盈議者欲於舊闗腦搭橋進<lb/>
兵及馬路堡後長寧沙壩潛師遶其後上下夾攻可大<lb/>
創也　永鎭堡附近為牛尾寨萬厯八年十二年與麻<lb/>
搭濟惡頗肆殺掠十四年征之逃入黒水獻出畨牌投<lb/>
降埋奴為誓乃免太平堡附近為楊栁溝河西强種<lb/>
也與松潘之大小耳别同枝向稱猾梗萬厯十四年征<lb/>
之不獲後四年乃糾松坪白泥黒水三千餘番同陷新<lb/>
橋十九年復大征亦埋奴求免<lb/>
<pb n="KR2k0126_WYG_032-39b"/>
　　　灌縣　汶川<lb/>
西邊志云灌縣獠澤闗景泰七年立去董卜韓胡可千<lb/>
里番民至闗市易唯大黄茶藥而已去闗七十里為惹<lb/>
龍闗加渴瓦之地也　加渇瓦寺亦董卜韓胡支派正<lb/>
統中調征草坡宣慰司遣僧鎖南列思巴來赴賜號崇<lb/>
教翊善國師給勅印使分管摩多集塔藏裏舊寺等十<lb/>
三寨都綱麻喇者成化間董孟梁黄之亂調發協征遂<lb/>
就汶川塗裏山巓居焉國師久未承襲以土舎䕶印而<lb/>
<pb n="KR2k0126_WYG_032-40a"/>
已獠澤等闗是其認守　汶路生番惟草坡鷔黠有三<lb/>
寨在河西山外一徑通董卜宣慰一徑通孟董梁黄向<lb/>
以假道騷動十八年征之始震讋輸蕎荍於汶川聽約<lb/>
束於寒水矣　寒水土巡檢司高氏其先曰銀兒直隷<lb/>
霸州人洪武七年授職防守河西住蘓村寨三年貢馬<lb/>
二疋正統七年草坡攻汶川司印為所刼景泰間重頒<lb/>
授之調征龍溪卜南諸寨屢立戰功隆慶間草坡復攻<lb/>
破蘓村寨遂移住河東<lb/>
<pb n="KR2k0126_WYG_032-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷八十六</head> <lb/>
    <p>
<pb n="KR2k0126_WYG_086-1a"/>
欽定四庫全書<lb/>
　蜀中廣記卷八十六<lb/>
　　　　　　　　　　　　明　曹學佺　撰<lb/>
　高僧記第六<lb/>
　　川南道二<lb/>
眉州中巖慧目藴能禪師本郡吕氏子年二十二於村<lb/>
落一富室為校書偶遊山寺見禪冊閲之似有得即裂<lb/>
冠圓具一鉢遊方首叅寳勝澄甫禪師所趣頗異至荆<lb/>
<pb n="KR2k0126_WYG_086-1b"/>
湖謁永安喜真如喆德山會造詣益高迨抵大溈溈問<lb/>
上座桑梓何處師曰西川曰我聞西川有普賢菩薩示<lb/>
現是否師曰今日得瞻慈相曰白象何在師曰牙爪已<lb/>
具曰還會轉身麽師提坐具繞禪床一匝溈曰不是這<lb/>
箇道理師趨出一日溈為衆入室問僧黄巢過後還有<lb/>
人收得劍麽僧竪起拳溈曰菜刀子僧曰爭奈受用不<lb/>
盡溈喝出次問師黄巢過後還有人收得劍麽師亦竪<lb/>
起拳溈曰也秪是菜刀子師曰殺得人即休遂近前攔<lb/>
<pb n="KR2k0126_WYG_086-2a"/>
胸築之溈曰三十年弄馬騎今日被驢子撲後還蜀庵<lb/>
於舊址應四衆之請出住報恩上堂龍濟道萬法是心<lb/>
先諸緣惟性曉本無迷悟人秪要今日了師曰既無迷<lb/>
悟了箇甚麽咄上堂舉雪峯一日普請搬柴中路見一<lb/>
僧遂擲下一叚柴曰一大藏教秪説這箇後來真如喆<lb/>
道一大藏教不説這箇據此二尊宿説話是同是别山<lb/>
僧則不然竪起拂子曰提起則如是我聞放下則信受<lb/>
奉行室中問崇真氊頭如何是你空刧已前父母真領<lb/>
<pb n="KR2k0126_WYG_086-2b"/>
悟曰和尚且低聲遂獻投機頌曰萬年倉裏曽饑饉大<lb/>
海中住儘長渴當初㝷時尋不見如今避時避不得師<lb/>
為印可一日與黄提刑奕棊次黄問數局之中無一局<lb/>
同千著萬著則故是如何是那一著師提起棊子示之<lb/>
黄佇思師曰不見道從前十九路迷殺幾多人師住持<lb/>
三十餘年凡説法不許錄其語臨終書偈趺坐而化闍<lb/>
維時暴風忽起煙所至處皆雨舍利道俗斸其地皆得<lb/>
之心舌不壞塔于本山<lb/>
<pb n="KR2k0126_WYG_086-3a"/>
建康華藏密印安民禪師嘉定府朱氏子初講楞嚴於<lb/>
成都為義學所歸時圓悟居昭覺師與勝禪師為友因<lb/>
造焉聞悟小叅舉國師三喚侍者因緣趙州拈云如人<lb/>
暗中書字字雖不成文彩已彰那裏是文彩已彰處師<lb/>
心疑之吿香入室悟問座主講何經師曰楞嚴悟曰楞<lb/>
嚴有七處徵心八還辯見畢竟心在甚麽處師多呈藝<lb/>
解悟皆不肯師復請益悟令一切處作文彩已彰會偶<lb/>
僧請益十𤣥談方舉問君心印作何顔悟厲聲曰文彩<lb/>
<pb n="KR2k0126_WYG_086-3b"/>
已彰師聞而有省遂求印證悟云以本色鉗鎚師則㒺<lb/>
措一日白悟曰和尚休舉話待某説看悟諾師曰尋常<lb/>
拈槌竪拂豈不是經中道一切世界諸所有相皆即菩<lb/>
提妙明真心悟笑曰你元來在這裏作活計師又曰下<lb/>
喝敲床時豈不是返聞聞自性性成無上道悟曰你豈<lb/>
不見經中道妙性圓明離諸名相師於言下釋然悟出<lb/>
蜀居夾山師罷講侍行悟為衆夜叅舉古帆未挂因緣<lb/>
師聞未領遂求決悟曰你問我師舉前話悟曰庭前栢<lb/>
<pb n="KR2k0126_WYG_086-4a"/>
樹子師即洞明謂悟曰古人道如一滴投於巨壑殊不<lb/>
知大海投於一滴悟笑曰奈這漢何未幾令分座悟説<lb/>
偈曰休誇四分罷楞嚴按下雲頭徹底叅莫學亮公親<lb/>
馬祖還如德嶠訪龍潭七年往返遊昭覺三載翺翔上<lb/>
碧巖今日煩充第一座百華樷裏現優曇師未幾開法<lb/>
保寧遷華藏旋里領中峯上堂衆賣華兮獨賣松青青<lb/>
顔色不如紅算來終不與時合歸去來兮翠藹中可咲<lb/>
古人恁麽道大似逃峯赴壑避溺投火爭如隨分到尺<lb/>
<pb n="KR2k0126_WYG_086-4b"/>
八五分钁頭邊討一箇半箇雖然如是保寧半箇也不<lb/>
要何故富嫌千口少貧恨一身多冬至上堂舉玉泉皓<lb/>
和尚云雪雪片片不别下到臘月再從來年正月二月<lb/>
三月四月五月六月七月八月九月十月依前不歇凍<lb/>
殺餓殺免教胡説亂説師曰不是罵人亦非賛嘆高出<lb/>
臨濟德山不似雲居羅漢且道玉泉意作麽生良久曰<lb/>
但得雪消去自然春到來師後示寂於本山闍維舍利<lb/>
頗賸細民穴地尺許皆得之光明瑩潔心舌不壞<lb/>
<pb n="KR2k0126_WYG_086-5a"/>
眉州象耳袁覺禪師郡之袁氏子出家傳燈試經得度<lb/>
本名圓覺郡守填祠牒誤作袁字戲謂之曰一字名可<lb/>
乎師嘆曰一字已多郡守異之既受具出蜀往大溈依<lb/>
佛性頃之入室陳所見性曰汝忒煞逺在然知其為法<lb/>
器俾充侍者掌賔客師毎侍性性必舉法華開示悟入<lb/>
四字令下語又曰直待我竪㸃頭時汝方是也偶不職<lb/>
被斥制中無依寓俗士家一日誦法華至亦復不知何者<lb/>
是火何者為舍乃豁然制罷歸省性見首肯之紹興丁<lb/>
<pb n="KR2k0126_WYG_086-5b"/>
巳眉之象耳虛席郡守謂此道塲非名流勝士莫能起<lb/>
廢諸禪舉師應聘嘗語客曰東坡云我持此石歸袖中<lb/>
有東海山谷云惠崇烟雨蘆雁坐我瀟湘洞庭欲喚扁<lb/>
舟歸去傍人謂是丹青此禪髓也<lb/>
眉州華嚴祖覺禪師嘉州楊氏子幼聰慧書史過目成<lb/>
誦著書排釋氏惡境忽現悔過出家依慧目能禪師未<lb/>
幾疽發膝上五年醫莫愈因書華嚴合論畢夜感異夣<lb/>
旦即捨杖步趨一日誦至現相品曰佛身無有生而能<lb/>
<pb n="KR2k0126_WYG_086-6a"/>
示出生法性如虚空諸佛于中住無住亦無去處處皆<lb/>
見佛遂悟宗㫖洎登僧籍府帥請講于千部堂詞辯宏<lb/>
放衆所嘆服適南堂靜禪師過門謂師曰觀公講説獨<lb/>
步西南惜未解離文字相耳倘問道方外即今之周金<lb/>
剛也師欣然罷講南游依圓悟於鍾阜一日入室悟舉<lb/>
羅山道有言時踞虎頭收虎尾第一句下明宗㫖無言<lb/>
時覿露機鋒如同電拂作麽生會師莫能對夙夜叅究<lb/>
忽然有省作偈呈悟曰家住孤峯頂長年半掩門自嗟<lb/>
<pb n="KR2k0126_WYG_086-6b"/>
身已老活計付兒孫悟見許可次日入室悟又問昨日<lb/>
公案作麽生師擬對悟便喝曰佛法不是這個道理師<lb/>
復留五年愈更迷悶後於廬山棲賢閱浮山逺禪師削<lb/>
執論云若道悟有親疎豈有旃檀林中却生臭草豁然契<lb/>
悟作偈寄圓悟曰出林依舊入蓬蒿天網恢恢不可逃<lb/>
誰信業緣無避處歸來不怕語聲高悟大喜持以示衆<lb/>
曰覺華嚴徹矣住後僧問最初威音王末後樓至佛未<lb/>
審叅見甚麽人師曰家住大梁城更問長安路曰只如<lb/>
<pb n="KR2k0126_WYG_086-7a"/>
德山擔䟽鈔行脚意在甚麽處師曰拶破你眼睛曰與<lb/>
和尚悟華嚴宗㫖相去幾何師曰同途不同轍曰昔日<lb/>
德山今朝和尚師曰夕陽西去水東流上堂舉石霜和<lb/>
尚遷化衆請首座繼踵住持䖍侍者所問公案師曰宗<lb/>
師行處如火燒氷透過是非闗全機亡得喪盡道首座<lb/>
滯在一色侍者知見超師可謂體妙失宗全迷向背殊<lb/>
不知首座如鷺鷥立雪品類不齊侍者似鳯翥丹霄不<lb/>
縈金網一人高高山頂立一人深深海底行各自隨方<lb/>
<pb n="KR2k0126_WYG_086-7b"/>
而來相㑹九重城裏而今要識此二人麽竪起拂子曰<lb/>
龍卧碧潭風凛凛垂下拂子曰鶴歸霄漢背摩天僧問<lb/>
如何是一喝如金剛王寳劍師曰血濺梵天曰如何是<lb/>
一喝如踞地獅子師曰驚殺野狐狸曰如何是一喝如<lb/>
探竿影草師曰驗得伱骨出曰如何是一喝不作一喝<lb/>
用師曰直須識取把針人莫道鴛鴦好毛羽<lb/>
常德文殊心道禪師眉州徐氏子年三十得度詣成都<lb/>
習唯識自以為至同舍詰之曰三界唯心萬法唯識今<lb/>
<pb n="KR2k0126_WYG_086-8a"/>
目前萬象摐然心識安在師茫然不知對遂出闗周流<lb/>
江淮既抵舒之太平聞佛鑑禪師夜叅舉趙州栢樹子<lb/>
話至覺銕嘴云先師無此語莫謗先師好因大疑提撕<lb/>
既久一夕豁然即趨丈室擬敘所悟鑑見來便閉門師<lb/>
曰和尚莫謾某甲鑑云十方無壁落何不入門來師以<lb/>
拳獨破窻紙鑑即開門扭住云道道師以兩手捧鑑頭<lb/>
作口啐而出遂呈偈曰趙州有個栢樹話禪客相傳徧<lb/>
天下多是摘葉與尋枝不能直向根源會覺公説道無<lb/>
<pb n="KR2k0126_WYG_086-8b"/>
此語正是惡言當面罵禪人若具通方眼好向此中辨<lb/>
真假鑑深然之毎對客稱賞後命分座襄守請開法天<lb/>
寧未幾擢大别文殊上堂曰師子嚬呻象王哮吼雲門<lb/>
北斗裏藏身白雲因何喚作手三世諸佛不能知狸奴<lb/>
白牯却知有且道作麽生是他知有底事雨打梨花蛺<lb/>
蝶飛風吹栁絮毛毬走上堂拈拄杖直上指曰恁麽時<lb/>
刺破憍尸迦脚跟卓一下曰恁麽時卓碎閻羅王頂骨<lb/>
乃指東畔曰恁麽時穿過東海鯉魚眼睛指西畔曰恁<lb/>
<pb n="KR2k0126_WYG_086-9a"/>
麽時塞却西王母鼻孔且道摠不恁麽時如何今年雨<lb/>
水多各宜頻曬㫰宣和改元下詔改僧為德士上堂祖<lb/>
意西來事今朝特地新昔為比邱相今作老君形鶴氅<lb/>
披銀褐頭包蕉葉巾林泉無事客兩度受君恩所以道<lb/>
欲識佛性義當觀時節因緣且道即今是甚麽時節毘<lb/>
盧遮那頂戴寳冠為顯真中有俗文殊老叟身披鶴氅<lb/>
且要俯順時宜一人既爾衆人亦然大家成立樷林喜<lb/>
得羣仙聚㑹共酌迷仙酒同唱步虚詞或看靈寳度人<lb/>
<pb n="KR2k0126_WYG_086-9b"/>
經或説長生不死藥琴彈月下指端發太古之音棊布<lb/>
陣前妙著出神機之外進一步便到大羅天上退一步<lb/>
却入九幽城中秪如不進不退一句又作麽生道直饒<lb/>
羽化三清路終是輪迴一幻身二年九月復僧上堂不<lb/>
掛田衣著羽衣老君形相頗相宜一年半内閒思想大<lb/>
底興衰各有時我佛如來預䜟法之有難教中明載無<lb/>
不委知較量年代正在於兹魔得其便惑亂正宗僧改<lb/>
俗形佛更名字妄生邪解刪削經文鐃鈸停音鉢盂添<lb/>
<pb n="KR2k0126_WYG_086-10a"/>
足多般矯詐欺㒺聖君賴我皇帝陛下聖德聖明不忘<lb/>
付囑不廢其教特賜宸章頒行天下仍許僧尼重新披<lb/>
削實謂寒灰再焰枯木重榮不離俗形而作僧形不出<lb/>
魔界而入佛界重鳴法鼓再整頹綱迷仙酎變為甘露<lb/>
瓊漿步虚詞飜作還鄉曲子放下銀木簡拈起尼師壇<lb/>
昨朝稽首擎拳今日和南不審秪改舊時相不改舊時<lb/>
人敢問大衆舊時人是一個是兩個良久曰秋風也解<lb/>
嫌狼籍吹盡當年道教灰建炎三年春示衆舉臨濟入<lb/>
<pb n="KR2k0126_WYG_086-10b"/>
滅囑三聖因緣師曰正法眼藏瞎驢滅臨濟何曽有是<lb/>
説今古時人皆妄傳不信但看後三月至閏三月賊種<lb/>
相叛其徒欲舉師南走師曰學道所以了生死何避之<lb/>
有賊至師曰速見殺以快汝心賊即舉槊殘之血皆白<lb/>
乳賊駭以席覆之而去<lb/>
臨安府靈隠慧逺禪師生於眉山金流鎮彭氏年十三<lb/>
投藥師院僧宗辨出家祝髮受具即往成都習經論還<lb/>
峩眉雲岩寺時徽禪師住焉徽黄龍南四世孫知見甚<lb/>
<pb n="KR2k0126_WYG_086-11a"/>
高師初入門值徽飯罷於庭廡間閒行師纔見即放包<lb/>
問曰文殊為七佛祖師未審什麽人為文殊之師徽云<lb/>
金沙溪畔馬郎婦時有起銕拂者為首坐師亦往親近<lb/>
起嘗誘掖之兩嵗未有所得一日靜坐次有僧獨行自<lb/>
語云假四大以為葢覆緣六塵而生心忽遇六塵頓息<lb/>
喚什麽作心師聞之忽有省遽起告首座首座可之上<lb/>
方丈告徽徽亦可之明日即告行同志挽留師不聽曰<lb/>
吾師以為可而我終未釋然也時圓悟自雲居歸蜀住<lb/>
<pb n="KR2k0126_WYG_086-11b"/>
昭覺師造焉毎問話請益辭㫖峭硬圓悟深器之一日<lb/>
圓悟普説舉龎居士問馬祖不與萬法為侣者是什麽<lb/>
人馬祖云待汝一口吸盡西江水即向汝道師聞舉豁<lb/>
然大悟仆於衆中衆以為中風共掖起之師乃曰吾夢<lb/>
覺矣至夜圓悟小叅師出問曰淨躶躶空無一物赤骨<lb/>
律貧無一錢户破家殘乞師賑濟荅云七珎八寳一時<lb/>
拿師曰爭奈賊不入謹家之門荅云機不離位墮在毒<lb/>
海師隨聲便喝悟以拄杖擊禪床云喫得棒也未師又<lb/>
<pb n="KR2k0126_WYG_086-12a"/>
喝圓悟連喝兩喝師禮拜悟大喜以偈贈師有舊銕舌<lb/>
轉闗棙之語衆目之為銕舌逺自此機鋒峻發無所牴<lb/>
牾矣紹興乙夘春眉守延居象耳山不赴是嵗圓悟示<lb/>
寂嘆曰哲人云亡繼之者誰乎師自發明心要即得遊<lb/>
戲大自在三昧嘗因開爐升坐曰天無門地無壁葫蘆<lb/>
棚上種冬𤓰兩手扶犂水過膝跳金圏吞栗棘氊拍板<lb/>
對無孔笛屈屈獨脚山魈解雙趯去年冬裏無炭燒今<lb/>
年定是無火炙饑時饑到眼睛黄窮時窮到赤骨立屈<lb/>
<pb n="KR2k0126_WYG_086-12b"/>
屈且道屈個什麽叵柰監寺副寺維那典坐直嵗等却<lb/>
與泥水匠商量放出兩頭鴟吻咬殺佛殿脊奉詔住高<lb/>
亭山崇先寺未幾再奉詔住靈隠開堂中使降香祝<lb/>
聖罷拈香曰此一炷香天也莫能覆藏佛眼莫能窺測<lb/>
舉處衆生種族拈來鈍置殺人累我三十年荒草裏横<lb/>
身至令一平生作個不唧𠺕漢就中有些子謷訛對衆<lb/>
也須説破山僧二十年前被業風吹到岷峩山下荆棘<lb/>
林中撞著個無孔銕錘被他一擊半醉半醒將謂啞却<lb/>
<pb n="KR2k0126_WYG_086-13a"/>
口一生開不得二十年後又被業風吹去濯錦江頭葛<lb/>
藤堆裏逢著個焦尾白額是時親遭一口直得喪膽忘<lb/>
魂開得口至今受用不盡且道此香為二十年前見底<lb/>
知識即是為二十年後見底知識即是一鶴不棲雙木<lb/>
一客不煩兩家不見道先行不到末後太過而今賊身<lb/>
已露贓物見前奉為前成都府昭覺先圓悟禪師大和<lb/>
尚不重他對御談空横行海上只重他胸中無物肚裏<lb/>
無禪爇向爐中用酬法乳于時孝宗皇帝屢詔入内賜<lb/>
<pb n="KR2k0126_WYG_086-13b"/>
號佛海禪師上堂説偈曰淳熈二年閠季秋九月旦閙<lb/>
處莫出頭冷地着眼看明暗不相干彼此分一半一種<lb/>
作貴人教誰賣柴炭向你道不可毁不可賛體若虚空没<lb/>
崖岸相呼相喚歸去來上元定是正月半于是都下喧<lb/>
傳頗疑師當以正月十五日遷化遂達上聽至期無疾<lb/>
陞坐祝聖如常儀又俗官詣寺修齋再陞坐訖即語知<lb/>
事頭首分伴官客及施主齋齋時侍者並赴堂是日都<lb/>
下人競集上亦密遣中使伺師起居皆見師往來如常<lb/>
<pb n="KR2k0126_WYG_086-14a"/>
時迭歸奏齋罷侍者與俗官同上方文但見門扄閉甚<lb/>
密師素蓄一黒猿頗馴能知人意因衣以布䄌命之曰<lb/>
猿行者至是求師不見因窺於窻隙中但見猿手持一卷<lb/>
書人立於床前遂亟從後路至榻前撥開帳子而師已<lb/>
化矣取猿手中書觀之乃辭世頌曰抝折秤鎚掀翻露<lb/>
布突出機先鵶飛不度留十日顔色不變壽七十四坐<lb/>
五十九夏<lb/>
宋祖鑑黄龍肅禪師法嗣也住月珠山僧請筆書語要<lb/>
<pb n="KR2k0126_WYG_086-14b"/>
師曰達磨西來单傳心印曹溪六祖不識一字今日諸<lb/>
方出世話句如山重増繩索乃拍禪床曰於斯薦得猶<lb/>
是鈍漢若也未然白雲深處從君卧切恐寒猿中夜啼<lb/>
僧法輝宜賓人結草菴居號山栖菴主妙於易學作幽<lb/>
顯大㫖及僧史等書與韓子蒼徐師川為方外友後至<lb/>
遂寧而卒偈曰六十六年雷奔電激臨行一句青天白日<lb/>
嘉州能仁黙堂紹悟禪師結夏上堂最初一步十方世<lb/>
界現全身末後一言一㣲塵中深鎖斷有時提起如倚<lb/>
<pb n="KR2k0126_WYG_086-15a"/>
天長劍光耀乾坤有時放下似紅爐㸃雪虚含萬象得<lb/>
到恁麽田地天魔外道拱手歸降三世諸佛一時稽首<lb/>
便可以大圓覺為我伽藍於一毫端現寳王刹如是則<lb/>
朝往西天暮歸東土亦是禁足百花樷裏坐媱坊酒肆<lb/>
行亦是禁足雖然如是不曽動着這裏一步恁麽則九<lb/>
旬無虚棄之功百劫有今時之用堪報不報之恩以助<lb/>
無為之化此即是湼槃妙心金剛王寳劍敢問大衆作<lb/>
麽生得到這田地去如人上山各自努力上堂舉趙州<lb/>
<pb n="KR2k0126_WYG_086-15b"/>
訪二菴主公案頌曰一重山盡一重山坐斷孤峯子細<lb/>
看霧捲雲收山嶽靜楚天空濶一輪寒<lb/>
慶元東山齊已禪師卭州謝氏子上堂舉修山主偈曰<lb/>
是柱不見柱非柱不見柱是非已去了是非裏薦取召<lb/>
大衆曰薦得是移華兼蝶至薦得非擔泉帶月歸是也<lb/>
好鄭州棃勝青州棗非也好象山路入蓬萊島是亦没<lb/>
交涉踏着秤錘硬似銕非亦没交涉金剛寳劍當頭截<lb/>
呵呵呵㑹也麽知事少時煩惱少識人多處是非多蓮<lb/>
<pb n="KR2k0126_WYG_086-16a"/>
社會道友請上堂漸漸雞皮鶴髮父少而子老看看行<lb/>
步躘蹱疑殺木上座直饒金玉滿堂照顧白牯賊豈免<lb/>
衰殘老病正好着精彩任汝千般快樂渠儂合自由無<lb/>
常終是到來<lb/>
杭州靈隠法薰禪師號石田眉山彭氏子也師生而慧<lb/>
敏三四嵗時見佛僧即知禮敬年十六往從丹稜石龍<lb/>
山法寳院智明出家二十二薙髮受戒具遂游方至石<lb/>
霜禮雷遷塔述偈曰一念慈容元不隔何須特地肆乖<lb/>
<pb n="KR2k0126_WYG_086-16b"/>
張平高就下婆心切惱得雷公一夜忙師名因是大著<lb/>
聞吳門穹窿破庵先禪師道望遂往依焉一見知為法<lb/>
器室中舉世尊拈花迦葉㣲笑師云焦磚打著連底凍<lb/>
赤眼撞著火柴頭破庵陰竒之毎於日用語黙故起其<lb/>
疑師於是決志依棲隨時咨詢與無凖範日相激勵辭去<lb/>
遍遊諸老門庭見靈隠松源岳淨慈肯堂充華藏遯庵<lb/>
演咸謂其從作家爐鞴中出自不同也俄出住蘇州之<lb/>
高峯次遷楓橋鍾山虚席乃以師補處寳慶初遷淨慈<lb/>
<pb n="KR2k0126_WYG_086-17a"/>
端平二年遷靈隠淳祐甲辰三月望示徒云但得本莫<lb/>
愁末喚恁麽作本喚恁麽作末松栢千年青不入時人<lb/>
意牡丹一日紅滿城公子醉山僧恁麽道若有不肯底<lb/>
是我同叅弟子師俊繪師像求讃有云末後一句分付<lb/>
厨山衆頗訝之明日忽示疾而逝<lb/>
　<lb/>
　<lb/>
　<lb/>
<pb n="KR2k0126_WYG_086-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷七十六</head> <lb/>
    <p>
<pb n="KR2k0126_WYG_076-1a"/>
欽定四庫全書<lb/>
　蜀中廣記卷七十六<lb/>
　　　　　　　　　　　　明　曹學佺　撰<lb/>
　神仙記第六<lb/>
　　川北道<lb/>
神仙傳曰張道陵者沛國人也本太學書生博通五經<lb/>
晩乃歎曰此無益於年命遂學長生之道得黄帝九鼎<lb/>
丹法欲合之用藥須糜費錢帛陵家素貧欲治生營田<lb/>
<pb n="KR2k0126_WYG_076-1b"/>
牧畜非已所長乃不就聞蜀中人多純厚易於敎化且<lb/>
多名山乃與弟子入蜀住鶴鳴山著作道書二十四篇<lb/>
乃精思鍊要忽有天人下來乗萬騎金車羽葢驂龍駕<lb/>
虎不可勝數或自稱柱下史或稱東海小童乃授陵以<lb/>
新出正一盟威之道陵受之能治病於是百姓翕然奉<lb/>
事以為師弟子戸至數萬即立祭酒分領其戸有如官<lb/>
長使諸弟子隨事輪出綵絹器物紙筆樵薪什物等令<lb/>
人修復道路不修復者皆能疾病百姓斬草除溷無所<lb/>
<pb n="KR2k0126_WYG_076-2a"/>
不為皆出其意而愚者不知將為此文從天上下也陵<lb/>
又欲以㢘恵治人不喜使刑罰乃立條制使有病疾者<lb/>
皆䟽記生身已來所犯之罪乃首言投水中與神明共<lb/>
盟約不得復犯法將當以生死為約於是百姓計念邂<lb/>
逅病疾輒當首過一則得愈二使羞慙不敢重犯且畏<lb/>
天地從此之後所違犯者皆改為善矣陵乃多得財物<lb/>
以市其藥合丹丹成服半劑不願即昇天去乃能分形<lb/>
作數十人其所居門前水池陵常乗舟戲其中而諸道<lb/>
<pb n="KR2k0126_WYG_076-2b"/>
士賔客往來盈庭巷座上常有陵與賔客對談共食飲<lb/>
而真陵故在池中也其治病事皆採取𤣥素但改易其<lb/>
大較轉其首尾而大途猶同歸陵語諸人曰爾輩多俗<lb/>
態未除不能棄世正可得吾行氣𨗳引房中之事或可<lb/>
得服食草木數百嵗方耳其有九鼎大要唯付王長又<lb/>
言合有一人從東方來當得之此人必以正月七日日<lb/>
中到具説長短形狀至時果有趙昇從東方來生年未<lb/>
相見其形貌一如陵所説陵乃七度試昇皆過乃授昇<lb/>
<pb n="KR2k0126_WYG_076-3a"/>
丹經七試者第一試昇到門不為通使人罵辱四十餘<lb/>
日露宿不去乃内之第二試使昇於草中守黍驅獸暮<lb/>
遣美女非常託言遠行過寄宿與昇接牀明日又稱脚<lb/>
痛不去遂留數日亦復調戲昇昇終不失正第三試昇<lb/>
行道忽見遺金三十餅昇乃走過不取第四令昇入山<lb/>
採薪三虎交前咬昇衣服唯不傷身昇不恐顔色不變<lb/>
謂虎曰我道士耳少年不為非故遠千里來事神師求<lb/>
長生之道汝何以爾也豈非山鬼使汝來試我乎須臾<lb/>
<pb n="KR2k0126_WYG_076-3b"/>
虎乃起去第五試昇於市買十餘匹絹付直訖而絹主<lb/>
誣之云未得昇即捨去别脱已衣買絹而歸殊無恡色<lb/>
第六試昇守視田糓有一人來叩頭乞食衣裳破弊面<lb/>
目塵垢身體瘡膿臭穢可憎昇愴然為之動容解衣衣<lb/>
之以私糧設食又以私米遺之第七試陵將諸弟子登<lb/>
雲臺絶巖之上下有一桃樹如人臂傍生石壁下臨不<lb/>
測之淵桃有大實陵謂諸弟子曰有人能得此桃實當<lb/>
告以道要於時伏而窺之者二百餘人股戰流汗無敢<lb/>
<pb n="KR2k0126_WYG_076-4a"/>
久臨視之者莫不却退而還謝不能得昇一視乃曰神<lb/>
之所護何險之有聖師在此終不使吾死於石中耳師<lb/>
省敎者必是此桃有可得之理乃從上自擲正得投樹<lb/>
上足不蹉跌取桃實滿懷而石壁險峻無所攀縁不能<lb/>
得還乃以桃一一擲上正得二百二顆陵得而分賜諸<lb/>
弟子各一自食一留一以待昇陵乃以手引昇衆視之<lb/>
見陵臂加長二三丈昇忽然已來還乃以向所留桃與<lb/>
之昇食桃畢陵乃臨谷上戲笑而言曰趙昇自正心身<lb/>
<pb n="KR2k0126_WYG_076-4b"/>
投樹上足不蹉跌吾今欲自試投下當應大得桃也衆<lb/>
人皆諫唯昇與王長嘿然陵遂投空不落桃上失陵所<lb/>
在四方皆仰上則連天下則無底往來道路莫不驚歎<lb/>
悲涕唯昇長二人良久乃相謂曰師則父也自投於不<lb/>
測之崖吾何以自安乃俱投身而下正墮陵前而陵坐<lb/>
局脚牀斗帳中見昇長二人笑曰固知汝來乃授二人<lb/>
道畢三日乃還歸治舊舎諸弟子驚悲不息後陵與昇<lb/>
長三人皆白日冲天而去衆弟子仰視之久而乃没於<lb/>
<pb n="KR2k0126_WYG_076-5a"/>
雲霄也<lb/>
雲臺治中内錄曰太上老君傳授雲臺正治官圖治山<lb/>
竈鼎等得四十一代相承具人名代數於後<lb/>
第一代老君老君火山大丹治法傳授三百人惟王方<lb/>
平尹喜徐甲系代<lb/>
第二代王方平授三十人茅濛孫盈章震系代<lb/>
第三代章震授十七人若士李夫人名仙系代<lb/>
第四代若士士授五十二人李元君及白石先生李常<lb/>
<pb n="KR2k0126_WYG_076-5b"/>
在系代<lb/>
第五代李元君授七十二人王子喬許述成系代<lb/>
第六代諸仙别傳分散世絶系治官氣并治名老君於<lb/>
是再下平葢山授張陵為雲臺治付以火芝火仙之經<lb/>
方術變化長生不死之藥登昇雲天之道勑為第六代<lb/>
道外孫而東海小童君為陵保舉師太上老君為度師<lb/>
度雲臺治封陵為天師天師授三百人唯張申趙昇李<lb/>
忠系代<lb/>
<pb n="KR2k0126_WYG_076-6a"/>
第七代張申授三十三人唯李仲春李意期李𤣥系代<lb/>
第八代李仲春授十五人李少君魏伯陽系代<lb/>
第九代李少君授九十人欒巴李常存系代<lb/>
第十代欒巴授五人隂長生李宙先系代<lb/>
第十一代隂長生授八人張景霄王萬縉系代<lb/>
第十二代張景霄授五人唯劉馮系代<lb/>
第十三代劉馮授五人唯劉政系代<lb/>
第十四代劉政授五人孫博嚴光系代<lb/>
<pb n="KR2k0126_WYG_076-6b"/>
第十五代孫博授三人無可代者乃入林屋山中合龍<lb/>
虎大丹而昇天治法又絶於是太上老君命李仲甫出<lb/>
神仙之都以法授江南左慈元放令繼為十六代師<lb/>
第十六代左元放授八十人介象嚴光女季佗系代<lb/>
第十七代介象授四十人李延張授萬葛卿阮玉李用<lb/>
系代<lb/>
第十八代李延介談延談授十八人唯劉景系代<lb/>
第十九代劉景授四人東海郭延系代<lb/>
<pb n="KR2k0126_WYG_076-7a"/>
第二十代郭延授三十人唯靈壽光系代<lb/>
第二十一代靈壽光光本外國人授十八人唯何述系<lb/>
代<lb/>
第二十二代何述授十人羅先期系代<lb/>
第二十三代羅先期授二十人甘季仁甘孝先系代<lb/>
第二十四代甘孝先授五十一人唯石帆公系代<lb/>
第二十五代石帆公授十九人宫户系代一云宫中用<lb/>
戸字也<lb/>
<pb n="KR2k0126_WYG_076-7b"/>
第二十六代宫戸授八十人無可傳者乃入南嶽及天<lb/>
台山經八十五年世絶老君於是再降廬山勑左元放<lb/>
授施存葛𤣥<lb/>
第二十七代施存授七十人但皆地仙唯同學葛𤣥繼<lb/>
代<lb/>
第二十八代葛𤣥授十九人張秦仇真李用系代别出<lb/>
第二十九代老君命紫衣使者下於廬山授五人尹思<lb/>
尹軌系代傳治思授七十人唯女子樊忠和韋義山系<lb/>
<pb n="KR2k0126_WYG_076-8a"/>
代<lb/>
第三十代尹軌授十九人唯女仙李元一系代<lb/>
第三十一代女仙樊忠和授二人唯劉綱東陵母系代<lb/>
第三十二代女仙李元一授四十人無一可傳治法又<lb/>
絶<lb/>
第三十三代劉綱綱樊夫人弟子雖居官治又其夫也<lb/>
治法又絶<lb/>
第三十四代張秦秦葛𤣥弟子也𤣥見代絶乃令秦授<lb/>
<pb n="KR2k0126_WYG_076-8b"/>
十一人唯王列系代<lb/>
第三十五代王列授九人許遜胡少真系代<lb/>
第三十六代許遜授一百人無一可授系代又絶遜昇<lb/>
天後兩代人民征伐真志不傳<lb/>
第三十七代老君勅使三人於天台山令葛𤣥傳鄭思<lb/>
逺授十九人葛洪李淳風系代<lb/>
第三十八代李淳風授四十人有四人系代而未傳授<lb/>
者二人為李道興李靖後又隱於房公之山一百年後<lb/>
<pb n="KR2k0126_WYG_076-9a"/>
乃出授張常存李太虚李恵舉同太師神等四人<lb/>
第三十九代李恵舉張常存而各分代傳授皆稱三十<lb/>
九代孫恵舉授三十人唯三人可代李保真白𤣥中李<lb/>
太昌張常存授三十七人唯三人願系代孫張真應真<lb/>
孫道用<lb/>
第四十代李保真授二十四治共百人唯林通元李徳<lb/>
仁系代<lb/>
第四十一代林通元凡此以雲臺嗣法得並載<lb/>
<pb n="KR2k0126_WYG_076-9b"/>
梁州記曰聟水北聟鄉山有仙人唐公房祠有一碑廟<lb/>
北有大坑碑云是其舊宅處公房舉宅登仙故為坑焉<lb/>
馮真人漢車騎將軍馮緄子也修煉於岳門山一日辭<lb/>
父母謂當仙去㠯來晨鶴飛為候父登山望之果然宋<lb/>
直講黎錞詩少小厭塵土奮身避庭闈卜居托孤頂風<lb/>
雨在茅<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>朝元夜無寐絶粒朝不飢功成帝宣至召起<lb/>
登太微　按廣安志為五代將軍馮勝之子未知孰是<lb/>
靈驗記益州唐隆縣大通觀晉義熙元年乙巳置周末<lb/>
<pb n="KR2k0126_WYG_076-10a"/>
摧殘僅存基址武德中邑人吕細因過其地遇一道士<lb/>
乗青驢自天而下於觀基之内盤廻指畫良久昇天吕<lb/>
細與范仲良同受其教即日共出金帛特造觀宇有紫<lb/>
微閣髙八十餘尺尤為宏壯太尉南康王韋臯再加修<lb/>
餙其側有市城觀在縣西南八里有石像天尊一十三<lb/>
身髙一丈三尺每至齋月吉晨鐘或自鳴夜有神燈晝<lb/>
有仙人來往逺近共知焉<lb/>
抢朴子曰岷山道士張葢蹹及偶豪成二人精思於蜀<lb/>
<pb n="KR2k0126_WYG_076-10b"/>
雲臺山石室中忽有四人黄絹单衣葛巾往揖其前曰<lb/>
勞乎道士辛苦幽隱於是二人顧視鏡中乃鹿也<lb/>
范豺者巴西閬中人也久住枝江百里洲修太平無為<lb/>
之道臨日嘘漱頂有五色光起冬夏惟單布衣當桓温<lb/>
時頭已斑白至宋元嘉中狀貌不變其占吉凶雖萬里<lb/>
外事皆如指掌或問先生是謫仙邪云東方朔乃黠賊<lb/>
我小兒時數與之狡獪又云我見周武王伐紂洛城頭<lb/>
戰前歌後舞宋文帝召見豺答詔稱我或稱吾元兇初<lb/>
<pb n="KR2k0126_WYG_076-11a"/>
為太子豺從東宫過指宫門曰此中有博勞鳥奈何不<lb/>
知文帝惡之勑豺自盡江夏王使埋於新亭赤岸岡文<lb/>
帝令發其棺無屍乃悔越明年豺弟子陳忠夜起忽光<lb/>
明如晝見豺入門就榻坐又一老翁後至豺起迎之忠<lb/>
問是誰豺笑而不答須㬰俱出門豺問忠比復還東鄉<lb/>
善護我言訖不見　按洞仙傳云范豺字子恭巴西閬<lb/>
中人宋元嘉中聚名香數十斛細擣煮以作湯朝用湯<lb/>
自浴正中湯盡不復聞聲侍者入看見豺還著故時布<lb/>
<pb n="KR2k0126_WYG_076-11b"/>
衣披㡌坐而無復氣江夏王令殯殮而不下棺葢四日<lb/>
尸不臭送還葬於新亭豺亡時年四十九膚貌顔色猶<lb/>
如初劉凝之為豺作傳書置道書部不傳於世<lb/>
隋程太虚西充人自㓜好道精修勤苦隱居南岷山絶<lb/>
粒有二虎侍左右九井十三峰皆其修煉處也一夕大<lb/>
風雨砌下得碧玉印每乞符祈年印以授之輒獲豐稔<lb/>
唐元和中解體後遷神於𤣥宫容貌不變宣宗命人求<lb/>
之過商山宿逆旅躡險有居第如公館青童引見一道<lb/>
<pb n="KR2k0126_WYG_076-12a"/>
士自稱程太虚祖居西充且囑曰明嵗君自蜀過南岷<lb/>
無忘我及至蜀熟視畫像與前見者無異宋賜號道太<lb/>
師<lb/>
王法進者劒州臨津縣人也孩孺之時自然好道家近<lb/>
古觀雖無道士居然其嬉戲未嘗輕侮於尊像見必歛<lb/>
手致敬若凜懼焉十餘嵗有女官自劒州厯外邑過其<lb/>
家父母託保護之與授正一延生籙名曰法進而専勤<lb/>
香火護持齋戒茹栢絶粒時有感降是嵗三川饑歉斛<lb/>
<pb n="KR2k0126_WYG_076-12b"/>
㪷翔貴死者十五六多採山芋野葛充饑忽有二青童<lb/>
降於其庭宣上帝命曰以汝宿稟仙骨歸心精誠不忘<lb/>
於道今以青童召汝受事於玉京也法進即隨青童騰<lb/>
身凌虚徑達大帝之所命以玉盃霞漿賜之飲訖帝謂<lb/>
曰人稟五行之大體天地之和氣得為人形復生中土<lb/>
甚不易也而天運四時之氣地稟五行之秀生五糓百<lb/>
果以養於人而人不知天地養育之恩輕棄五糓厭捨<lb/>
絲麻使耕農之夫紡織之婦身勤而不得飽力竭而不<lb/>
<pb n="KR2k0126_WYG_076-13a"/>
免寒徒施其勞曽不愛惜斯固神明所責天地不祐也<lb/>
近者地司嶽瀆日有奏言人厭賤米麥不貴衣食之本<lb/>
我已勅太華之府收五糓之神令所種不成下民饑餓<lb/>
因亦責罰以懲其心世愚悠悠曽未覺悟旋奉太上所<lb/>
勅以大道好生不可因彼惡民以害衆善雖天地神明<lb/>
罪之愚民亦不知過之所起永無懴請首原之路虛受<lb/>
其苦耳汝當為無上侍童入侍天府今且令汝下世告<lb/>
諭下民使其悔罪寳愛桑蠶貴敬農事惜五糓百果知<lb/>
<pb n="KR2k0126_WYG_076-13b"/>
大造之養人厚地之育物宗奉正道崇事神明至於水<lb/>
火之用不可厭棄衣食之養儉已約身皆能行此明戒<lb/>
天地愛之神明護之風雨順調家國安泰此乃増益汝<lb/>
之隂功也即命侍女披琅笈珠韞出靈寳清齋告謝天<lb/>
地法一卷付之傳行於世曰世人可相率幽嵓髙静之<lb/>
處置齋悔謝一年之内春秋兩建春則祈於年豐秋則<lb/>
謝於道力如此則宿罪可除糓父蠶母之神為置豊衍<lb/>
也龍虎之年復當召汝矣命青童送還其家已三箇月<lb/>
<pb n="KR2k0126_WYG_076-14a"/>
所受之書即今靈寳清齋告謝天地之法其法簡易與<lb/>
靈寳自然齋大率相類人間行之立成徴効茍或几席<lb/>
器物小有輕慢濁汚者營奉之人少有不公心者即飄<lb/>
風驟雨壞其壇筵迅霆吼雷毁其器用自是三川梁漢<lb/>
嵗皆崇事雖愚朴之士狂暴之夫罔不戰栗兢戒肅恭<lb/>
擎跽知奉其法焉或螟蝗旱潦害稼傷農之處衆誠有<lb/>
率勉於脩奉炷香告𤣥旦夕響應必臻其祐巴南謂之<lb/>
清齋蜀土謂之天功齋葢一揆矣法進以天寳十一年<lb/>
<pb n="KR2k0126_WYG_076-14b"/>
壬辰嵗雲鶴迎之而昇天此乃亦符龍虎之運云<lb/>
胡尊師名宗自稱曰□<hi>孚郭切</hi>居梓州紫極宫嘗㳂江入<lb/>
峽道中遇神人授以昇仙之道辯博該贍文而多能齋<lb/>
醮之事未嘗不㝠心滌慮以祈感通梓之連帥賢相重<lb/>
徳幕下盡皆時英碩才如周相國李義山輩加敬致禮<lb/>
其志泊如也泊解化東蜀顯跡涪陵方知其蟬蛻得道<lb/>
延永爾梓益褒閬間自王法進受清齋之訣俗以農蠶<lb/>
所務每嵗祈糓必相率而脩焉至有白衣之夫緇服之<lb/>
<pb n="KR2k0126_WYG_076-15a"/>
侣往往冐科禁而藏事者固以為常矣有郡人劉崧慕<lb/>
師之道徳請於别地致齋師謂之曰夫嘯儔侣命儕友<lb/>
者猶須正席拂筵整籩洗爵恭敬以成禮嚴恪以致事<lb/>
尚懼其誚讓責其不勤況感降天真禱求福祐豈可陡<lb/>
然而賈罪乎俗之怠惰有自來矣子可訓朂於衆必精<lb/>
必䖍乃可為之崧承命誓衆潔已率先而撰香花備壇<lb/>
墠師然後往既昇壇展禮思神之際黒雲暴起旋飊入<lb/>
座拔其二柱飄其竹席投其鎗釡於千步之外而後卒<lb/>
<pb n="KR2k0126_WYG_076-15b"/>
事則融風熙熙祥氣亘野師詰所投之物其二柱嘗閣<lb/>
於豕圏之上竹席嘗蔽於産婦之室鎗釡嘗爨於縗絰<lb/>
之家師曰器物不潔神明惡之況爾心乎心茍有疵行<lb/>
茍有玷雖百牢陳於席九韶奏於庭適足以瀆神明延<lb/>
災禍爾人之修心必使言行相脗内外坦然明不媿於<lb/>
人幽不慙於鬼吾知其可爾反於是而欲神歆鬼饗不<lb/>
亦難哉<lb/>
唐王子蒙者養真於王望山手種樹大十圍者數株丹<lb/>
<pb n="KR2k0126_WYG_076-16a"/>
竈石床尚存遺跡　按王望山在巴州之北岸自郡城<lb/>
絶江而登山髙二里許岩徑極險占一郡之勝相傳云<lb/>
王真人得道此山真人名蒙故名王蒙山舊志云唐𤣥<lb/>
宗控白騾至此山望見京闕曰此去京師不遠故名王<lb/>
望<lb/>
三洞珠囊曰謝自然女道士也果州人詞氣髙異其家<lb/>
在大方山下頂有古像老君其形自然因拜禮不願下<lb/>
山母從之乃遷居山頂自此常誦道徳經黄庭内篇於<lb/>
<pb n="KR2k0126_WYG_076-16b"/>
開元觀受紫虚寳經下金泉山居之山有石壇煙蘿修<lb/>
竹一十三年晝夜不寢兩膝上忽有印稍小於人門官<lb/>
印四壖若朱有古篆六字粲如白玉忽日金泉道塲有<lb/>
雲氣遮匝一川散漫彌久仙去其金泉碑畧曰天上有<lb/>
白玉壁上列真仙之名有人間壁亦仙名朱書注其字<lb/>
下曰降世為某官職又於所居堂東壁上書數字皆道<lb/>
徳之意真跡存焉　按劉賔客嘉話録云果州謝真人<lb/>
上升前在金泉山道塲上帝錫以馬鞍使安其心也刺<lb/>
<pb n="KR2k0126_WYG_076-17a"/>
史李堅遺之玉念珠後問念珠在否云已在玉皇之前<lb/>
矣一日真人於紫極宫致齋金母下降郡郭處處有虹<lb/>
霓雲氣之狀至白晝輕舉萬目覩焉唐范傳正謝真人<lb/>
仙駕過舊山詩麾葢從仙府笙歌入舊山水流丹竈闕<lb/>
風起草堂闗白鹿行為衞青鸞舞自閒種松鱗未老移<lb/>
石蘚仍斑望路烟霄外迴輿嶺岫間豈惟遼海鶴空歎<lb/>
令威還夏方慶和云何年成道去綽約化童顔天上尋<lb/>
真侣人間憶舊山桑田今已變蘿蔓尚堪攀雲覆瑶壇<lb/>
<pb n="KR2k0126_WYG_076-17b"/>
净苔生丹灶閑逍遥看白石寂寞閉𤣥闗應是悲塵累<lb/>
思將羽駕還宋李宏過謝真人舊宅詩昔時謝女昇天<lb/>
處此日遺踪尚宛然蟬蛻舊衣留石室龍飛靈水湧金<lb/>
泉碑書故事封蒼蘚殿寫真容鎖翠烟薄暮松巔聽鶴<lb/>
唳猶疑彷彿下神仙<lb/>
傳竒云許栖巖下第長安欲市一馬有道士能易請筮<lb/>
之遇乾曰飛龍在天利見大人曰此馬龍種也栖巖入<lb/>
蜀至劒閣馬驚墜萬丈嵓底行出洞口見碧樹萬餘林<lb/>
<pb n="KR2k0126_WYG_076-18a"/>
二玉女曰爾何人遽至太乙元君之室元君召曰爾在<lb/>
人間何好曰好道多讀老莊黄庭經元君曰三書各得<lb/>
何句栖巖曰莊子云真人息之以踵老子云其精甚真<lb/>
黄庭云思一部夀無窮元君曰子近道矣命飲石髓曰<lb/>
嵇康不能得爾得之數也俄有道士來元君曰請筭三<lb/>
事擘太華何神也立海橋何鬼也道士布筭良久曰擘<lb/>
太華雖云巨靈實夸父之神也立海橋雖云醜恠乃五<lb/>
丁之鬼也元君曰筭吾今夕何為曰今夕東逰三萬里<lb/>
<pb n="KR2k0126_WYG_076-18b"/>
栖巖視道士乃昔日卜馬者謂栖巖乾卦今日中矣逡<lb/>
巡有仙童曰東皇君請今宵曲龍山橋翫月元君謂栖<lb/>
巖曰可同逰共跨鹿龍而去頃刻即至見危橋若長虹<lb/>
亘天勢連河漢深入滄溟東皇命酌醴鸞歌鳳舞響徹<lb/>
天外日輪潜湧命駕俱返元君曰爾飲石髓已得千嵗<lb/>
命牽栖巖馬來曰本吾洞之龍子因作怒傷稼責為負<lb/>
荷與君縁合耳若到人間解之渭濵玉女曰龍子回日<lb/>
虢縣田婆針寄少許來跨馬食頃逹虢縣舊莊詢田婆<lb/>
<pb n="KR2k0126_WYG_076-19a"/>
曰太乙家紫霄娣妹常寄信買針遂取針繫馬鬛放之<lb/>
渭濵化龍而去<lb/>
張英初拜儀隴縣尹過采石江遇一取水女子姿貌絶<lb/>
世謂英曰五百年夙約與君當㑹於大儀山英叱之至<lb/>
任㡬半載日夕聞機聲一日率部衆逐機聲而往行數<lb/>
里至大儀山上一石洞門鑰宛然門忽開前女出迎相<lb/>
携而入洞門即閉從吏哀號忽圓石一雙自門隙出衆<lb/>
取石歸近縣五里不能舉邑人建祠塑像置此石像腹<lb/>
<pb n="KR2k0126_WYG_076-19b"/>
至今祈禱輒應廟曰永濟<lb/>
王隱居棲妙山記云田真人諱大神自南陽來隱棲妙<lb/>
山觀中山峻林叢多蛇虺田有神術驅絶之修煉久一<lb/>
日值江漲溢岸乃逰水上若履坦途唐廣徳間登㑹仙<lb/>
橋上昇先是常與一道流奕撒碁於江人拾之甚竒異<lb/>
獻蜀主旋復不見後又得於玉局洞前石盤内自是江<lb/>
中産碁石至宋封為妙濟真人<lb/>
南江志云黄蓬石乃大蓬之仙者性顓蒙惟充薪水役<lb/>
<pb n="KR2k0126_WYG_076-20a"/>
偶汲於河見金瓶貯水乃飲水而置瓶是夕勞困卧藩<lb/>
籬間仙師應長官呼而授之丹曰賴子不取金瓶也因<lb/>
兹忽頴悟能詩與蓬之名士何正輔逰𢋫和至百餘篇<lb/>
句力愈徤何終不能出其右居頃之隱於大蓬不見見<lb/>
銅人觀碑刻<lb/>
夷堅志王杞字昌遇梓州人為獄吏日暮懷金與妻妻<lb/>
欲試之值遣婢餽食有失犯訊婢引伏而逐之將出門<lb/>
妻言曰君為推司日持錢歸我固疑為煆煉成獄姑以<lb/>
<pb n="KR2k0126_WYG_076-20b"/>
婢試耳安有是哉杞大悟取筆題壁曰枷拷推求只為<lb/>
金轉遭寃債㡬何深從今不願為刀筆放下歸來逰翠<lb/>
林乃棄吏居長平後遇異人授以仙訣詩百篇深契易<lb/>
理大中十三年九日舉家仙去郡人即其處祠祀之雨<lb/>
暘疾疫隨禱輒應大觀二年賜號保和真人　按成都<lb/>
府東度人觀一名大道重陽觀云唐保和真人修煉處<lb/>
名山志云張守虚嘗賣藥梓州號落魄仙曽過縣之延<lb/>
禧山訪友爾朱氏後以九日飛昇現身於東方青雲之<lb/>
<pb n="KR2k0126_WYG_076-21a"/>
際人指其處為落魄山<lb/>
續仙傳大中十二年東川奏劒州梓潼縣道士馬自然<lb/>
白日上昇時於東川謂人曰我鹽官人也新羽化於浙<lb/>
西今又為玉皇所詔於此上昇以其事奏之遂勅浙西<lb/>
道杭州覆之發塜視棺乃一竹杖而已<lb/>
張笑桃者南江人相傳古清州知州王鶚子讀書於義<lb/>
陽山忽一女子至前自稱名曰張笑桃言罷題紅梅詩<lb/>
於壁上墨跡未乾遂不見詩云南枝向煖北枝寒一種<lb/>
<pb n="KR2k0126_WYG_076-21b"/>
春風有兩般頻上髙樓莫吹笛大家留取倚欄看<lb/>
野人閒話云利州南門外乃商賈交易之所一旦有道<lb/>
士羽衣襤縷來於稠人中賣葫蘆子種云一二年間甚<lb/>
有用處每一苗只生一顆盤地而成兼以白土畫様於<lb/>
地以示人其模甚大逾時竟無買者皆云狂人言不足<lb/>
聽道士又以兩手掩耳急走言風水之聲何太甚耶巷<lb/>
陌孩童競相隨而笑侮之時呼為掩耳道士至來年秋<lb/>
嘉陵江水一夕泛漲漂數百家水方𣺌瀰衆人遥見道<lb/>
<pb n="KR2k0126_WYG_076-22a"/>
士在水上坐一大瓢出手掩耳大呌水聲風聲何太甚<lb/>
耶泛泛而去莫知所之<lb/>
錄異記云蜀永平四年甲戍利州刺史王承賞奏深渡<lb/>
西入山二十里道長山楊謨洞在峭壁之中上下懸險<lb/>
人所不到洞中元有神仙或三人或五人服餙黄紫往<lb/>
往出見是時所見人數稍多詔道門威儀凝真太師黙<lb/>
鑒先生任可言内大徳施昭訓齎青詞御香與内使楊<lb/>
知淑同往醮謝又復出見如初詔改景谷縣為金仙縣<lb/>
<pb n="KR2k0126_WYG_076-22b"/>
道長山為𤣥都山楊謨洞為紫霞洞仍封𤣥都山主者<lb/>
為玉清公置紫霞觀以旌其事　按文同利州綿谷縣<lb/>
羊摸谷仙洞記熙寧庚戍春余還朝過利州通判冦諲<lb/>
恭甫為余言近季按朝天驛人云去此七八里巖谷中<lb/>
有神仙常出見洞口因往觀之自龍洞閣具舟西下過<lb/>
小峽有山嶢然崛起萬仞翠壁如削中闢大門可五六<lb/>
丈時正晴日光下照有二童子先出㳄有一人白衣皂<lb/>
巾曳杖垂長髯襟帶隨風翩然往來下視久之左右數<lb/>
<pb n="KR2k0126_WYG_076-23a"/>
青衣從行有物若雞犬若虎若鹿者先後之又有執扇<lb/>
與繖者隱隱若繪畫甚可愛人之長者裁尺餘舉止詳<lb/>
緩如人行二十里許乃不見問其下居民云相傳五代<lb/>
時土人有王姓者種山下盡室歛穫於此因遣婦去求<lb/>
水婦汲還路有病僧創穢甚滿身腥腐不可近輒前索<lb/>
飲婦惡之且懼未始見弛擔走僧遽就器飲殆半遂去<lb/>
婦不能易之隱其事置水田上其家人無少長咸來飲<lb/>
盡之婦以故獨不霑口晩又俾婦致饟既至其所得飲<lb/>
<pb n="KR2k0126_WYG_076-23b"/>
僧餘水者盡飛入此洞婦既不見但號哭奔走嘂謼跳<lb/>
盪如狂人忽聞在洞中呼婦者婦仰應不得去懊恨至<lb/>
死自後蕘童牧叟常慣見不以為異近年每至天色開<lb/>
霽則出出必盡日就中山間花木盛發時出尤屢冦乃<lb/>
取畫圖示予余曰嚮嘗讀封禪記見祥符中利州路轉<lb/>
運使李允元表綿谷縣羊摸谷内山洞中有神仙見自<lb/>
言嘗往見凡三數人或立或行衣裾皆有異光至日暮<lb/>
方没葢此地爾因求其圖之别本以歸壬子秋余移守<lb/>
<pb n="KR2k0126_WYG_076-24a"/>
興元有新府從事賈君瑄自南榮訪余於陵陽見圖屏<lb/>
上乃言其向官洋州時常與太常博士陸丕考較進士<lb/>
於寧武亦聞之歸日與丕詣洞下同立良久其見果不<lb/>
妄指圖之澗<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>巒嶺谿谷磴道曲折出沒一一盡如此<lb/>
俞侯之彦在座遂卷圖去命工摹之且俾余㳄其事列<lb/>
之圖上余為記此九月二十三日記<lb/>
普州圖經陳摶字圖南崇龕人方四嵗戲渦水側有青<lb/>
嫗抱懷中乳之聰悟日益既長辭父母去學道或居亳<lb/>
<pb n="KR2k0126_WYG_076-24b"/>
為亳人或居洛為洛人或居華山為華山人太宗令見<lb/>
真宗於夀邸及門而返曰王門厮役皆將相材也何必<lb/>
見王乃賜號希夷先生　按安岳治西有破石井中分<lb/>
出水世傳希夷先生所鑿治北方池有手植蓮多喜山<lb/>
有丹爐石枕皆其遺跡<lb/>
宋羅晏閬中人兒時牧山下見二道人奕晏舍牧觀之<lb/>
道人出囊中物與食晏食已歸家覺腹中如燎因發狂<lb/>
累日自是惟飲水數日不一食稍稍預言禍福無不驗<lb/>
<pb n="KR2k0126_WYG_076-25a"/>
宋宣和中賜静應處士張浚延至軍中晏曰相公勿恐<lb/>
明日敵退果然加號太和冲夷先生蜀人相傳夀至一<lb/>
百八十云<lb/>
夷堅志云虞雍公自渠州守召至行在憇北郭外接待<lb/>
院因道中冐暑得疾瀉痢連月重九日夢至一處類神<lb/>
仙居一人被服如仙官延坐視壁間有韻語藥方讀之<lb/>
其詞曰暑毒在脾濕氣連脚不泄則痢不痢則瘧獨煉<lb/>
雄黄蒸餅和藥甘草作湯服之安樂别法治之醫家大<lb/>
<pb n="KR2k0126_WYG_076-25b"/>
錯如方服之遂愈張世南曰予在蜀中遍訪林下人求<lb/>
獨煉法鮮有能者忽一日得青城山道友傳授云丹經<lb/>
謂捉得龍伏得雄言雄黄見火則飛走為烟熖最難伏<lb/>
也其法用雄黄不拘多少研細乾鍋火内煅令通紅取<lb/>
出攛雌黄末熖硝末急用桃枝攪轉即成水矣急傾出<lb/>
瓦堞微側堞子則清者一邊俟凝取出去麤者研細以<lb/>
宿蒸餅為丸如菉豆大每服三丸至七丸如前法服雄<lb/>
黄末一兩大約用熖硝一錢此乃竈家秘法得之甚艱<lb/>
<pb n="KR2k0126_WYG_076-26a"/>
古人云施藥不如施方故詳紀之<lb/>
無著道君姓趙氏諱法應梓州飛烏人也宋寧宗慶元<lb/>
乙卯上已日生於縣之趙村埡其夕光燄燭天村中林<lb/>
木皆作金玉色有香雲芬馥天花布空之異七嵗讀經<lb/>
書以一覽輒盡弱冠出家於縣之雲臺山時則嘉泰丙<lb/>
寅之年矣攷志飛烏元時始併入中江縣山無雲臺名<lb/>
惟云中江南百七十里有飛烏山甚峻或即其地也道<lb/>
君既入山誅茆修煉逺近來學者日衆乃營一殿崇事<lb/>
<pb n="KR2k0126_WYG_076-26b"/>
𤣥帝土木已畢琢石粗具一夜椎鑿聲徹於空谷遲明<lb/>
視之瑶階忽成自天界地界至水陽界咸整齊焉已於<lb/>
本村設爐笵𤣥聖像髙丈二尺按劒長七尺二寸以應<lb/>
七十二候嵗癸酉告成筮迎𨗳之期曰重陽子時吉先<lb/>
一日道君躬行巡視位置畢謂門人曰觀名佑聖殿名<lb/>
普應可也㳄日辰時雲日開朗中隱隱有靈旗揺映香<lb/>
風襲人大衆歡閧之間道君忽然端坐而化偈云拓落<lb/>
一貧道謫凡十有九紀其歸去時在處重陽酒門人龕<lb/>
<pb n="KR2k0126_WYG_076-27a"/>
其蛻於殿西偏五百餘年乃遭火刼神光未泯締構加<lb/>
崇焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_076-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷七十六<lb/>
</p>
<p>
</p>
  </div>
</body>
</text>
</TEI>
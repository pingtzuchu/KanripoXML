<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷三十六</head> <lb/>
    <p>
<pb n="KR2k0126_WYG_036-1a"/>
欽定四庫全書<lb/>
　蜀中廣記卷三十六<lb/>
　　　　　　　　　　　　明　曹學佺　撰<lb/>
　邊防記第六<lb/>
　　下川南道<lb/>
叙馬瀘道開府馬湖綂轄叙瀘二衞烏䝉烏撒東川鎮<lb/>
雄永寧等府司㕘將一員駐劄永寧遊擊一員駐劄建<lb/>
武寔左右之但永寧者兼貴州迤西等處地方故稱川<lb/>
<pb n="KR2k0126_WYG_036-1b"/>
貴㕘將云漢書西南夷傳唐䝉至夜郎夜郎旁小邑貪<lb/>
漢繒帛以為漢道險終不能有也乃且聴䝉約還報以<lb/>
為犍為郡治道自僰道至牂牁水經若水又東北至犍<lb/>
為朱提縣西瀘江水酈道元曰朱提山名也應劭曰在<lb/>
縣西南以氏焉犍為屬國也在郡南千八百許里建安<lb/>
二十年立朱提郡郡治縣故城郡西南二百里得所綰<lb/>
堂琅縣西北行上髙山羊腸繩屈八十餘里或攀木而<lb/>
升或繩索相牽而上緣陟者若將階天又有牛叩頭馬<lb/>
<pb n="KR2k0126_WYG_036-2a"/>
摶頰坂其艱險如此也　舊志唐置晏髙筠定連蕯鞏<lb/>
等十四州𨽻戎州都督府唐末廢四州存十州宋神宗<lb/>
時十州夷内附𨽻瀘川郡前晏髙等州皆在焉元置戎<lb/>
髙鞏筠連四州𨽻叙州宣撫司至元十三年宣撫使昝<lb/>
順招諭酋長得蘭紐得貢卧等率衆歸附因設大壩總<lb/>
管府得蘭紐授都總管得貢卧充同知其羅星長官<lb/>
以黎川同知李奇為之上下羅計二千户俱得姓者為<lb/>
之　輿地志曰叙州三路蠻西北曰董蠻正西曰石門<lb/>
<pb n="KR2k0126_WYG_036-2b"/>
部東南曰南廣蠻董蠻在馬湖江右僰侯國也其酋董<lb/>
氏南廣蠻在慶符縣石門蕃部與監洮土羌接唐興播<lb/>
等卞二州之地其人精悍善戰鬭自馬湖南廣諸族皆<lb/>
畏之葢古浪稽魯望諸部也　志云宋大觀中夷酋羅<lb/>
永順楊光榮李世恭等各以地内屬詔建滋純祥三州<lb/>
在慶符縣西元史四十六囤蠻夷所領豕蛾夷地在慶<lb/>
符南唐定州之支江縣也其長官司在髙縣西三十里<lb/>
落騷鄉文獻通考云獠蠻不辨姓氏所生男女長㓜次<lb/>
<pb n="KR2k0126_WYG_036-3a"/>
第呼之其丈夫稱阿謨阿改婦人阿夷阿等之類今稍<lb/>
從漢俗易為羅楊等姓依樹積土以居其上名曰杆欄<lb/>
杆欄大小隨其家之口數杆欄即夷之榔盤也制畧如<lb/>
樓門由側闢構梯以上即為祭所餘則以寢焉又云夷<lb/>
有姓氏男織班布纒頭衣裳俱如華製行纒以班布為<lb/>
之女綰髮為髻纒以班帶簮纒用銀兩耳各穿兩孔上貫<lb/>
釵下貫環富者疊貫之衣尚左袵下著桶裙間以組綵<lb/>
長覆膝下初娶不論物采惟通媒妁殺牛豕以為禮即<lb/>
<pb n="KR2k0126_WYG_036-3b"/>
引歸惟老死後方大索婚價飲食喜啖蝌蚪又云僰有<lb/>
姓氏用白練纒頭衣尚青碧背領袂緣俱刺文繡裳袴<lb/>
覆滕亦織班帶以為行纒嘗佩雙刀善使勁弩女綰髪<lb/>
撮髻飾以簮壓衫之前後左右文繡㶷爛長裙細褶膝<lb/>
以下亦刺文繡行纒雜以青紫出則著單履性淫婚則<lb/>
論財喪則戚隣咸聚撾鼓作樂至夜男女雜遝自有畨<lb/>
書卜日不同于中國　李京雲南志云白人者漢武帝<lb/>
開僰道通西南夷道戎州舊縣是也今轉為白人矣白<lb/>
<pb n="KR2k0126_WYG_036-4a"/>
人語著衣曰衣衣吃飯曰烟羮茹樵棌曰折薪帛曰羃<lb/>
酒曰尊鞍䩞曰悼泥墻曰塼垣男女首戴次工製如中<lb/>
原漁人蒲笠差大編竹為之覆以黒氊親舊雖乆别無<lb/>
拜跪唯取工以為次男女披氊椎髻婦人不施脂粉酥澤<lb/>
其髪以青紗分編繞首盤繫裹以攅頂黒巾耳金環象<lb/>
牙纒臂衣繡方幅以半身細氊為上服處子孀婦出入<lb/>
無禁居屋多為回簷如殿制食貴生如猪羊雞魚皆生<lb/>
鹽之和以蒜泥而食每嵗以臘月二十四日祀祖如中<lb/>
<pb n="KR2k0126_WYG_036-4b"/>
州上冢之禮六月二十四日通夕以髙竿縳火炬照天<lb/>
小兒各持松明火相燒為戲謂之驅禳　又云土獠蠻<lb/>
在叙川南烏䝉北皆是男子及十四五則左右擊去兩<lb/>
齒然後婚娶猪牛同室而居無匕筯手摶飯而食之踏<lb/>
髙橇上下山坂如奔鹿婦人跣足髙髻樺皮為冠耳墜<lb/>
大雙環衣黒布衣項帯鑞牌以為飾出入林麓望之宛<lb/>
如猿猱人死則以棺木盛之置于千仞巔崖之上以先<lb/>
墮者為吉山田薄少刀耕火種所收稻榖懸於草棚之<lb/>
<pb n="KR2k0126_WYG_036-5a"/>
下日旋搗而食多以採荔枝販茶為業云　唐書戎州都<lb/>
督府羈縻州九十有二宋初見寰宇記者合叙瀘只載四十<lb/>
餘州而已他不可攷樂子正曰羈縻諸州除没落雲南蠻界一<lb/>
十五州其餘雖有名額元無城邑散在山峒不常其居撫之<lb/>
難馴擾之易動其為刺史父子相繼無子即以其黨有可者公<lb/>
舉之或因春秋有軍設則追集赴州著夏人衣服却歸山峒<lb/>
椎髻跣足或披氊或衣皮從蠻夷風俗無税賦以供官每年<lb/>
使司須有優賞不拘文法今並存之要知古跡而已　悦州在<lb/>
<pb n="KR2k0126_WYG_036-5b"/>
戎州南二百十七里管縣六甘泉青賔臨川悦木夷口胡璠<lb/>
　移州在州西南五百八十七里管縣三移當領河湯<lb/>
陵　扶徳州唐開元十八年七月割入在東南四百五<lb/>
十七里領縣三扶徳宋水牱隂　筠州在四百一十七<lb/>
里管縣八鹽水筠山羅余臨居澄瀾臨崑唐川尋源<lb/>
連州在州西南四百餘里筠州析出管縣六當為都寧<lb/>
邏遊羅龍加平清坎　鞏州儀鳯二年開山洞置天寳<lb/>
元年改為因忠郡乾元元年復為鞏州在南三百十里<lb/>
<pb n="KR2k0126_WYG_036-6a"/>
領縣五哆樓比邱都善播郎婆婆按即珙縣地鞏州者<lb/>
今之羅星渡哆樓者今在城之髙樓坊婆婆今江安縣<lb/>
界之婆婆村比邱今之九塞播郎今貴州界之安靜長<lb/>
官司都善一名都壇今名梅得此本志所載也　宋州<lb/>
領縣四户六十九牱龍牱支宋水盧吾輸納半税按髙<lb/>
縣西五十里有宋水　南州在州西五百三十五里盈<lb/>
州析出管縣三播政百榮洪瀘　徳州在州南五百六十<lb/>
四里管縣二羅連萬崖　為州在南四百九十里管縣<lb/>
<pb n="KR2k0126_WYG_036-6b"/>
二扶僧羅　洛州在南四百二十七里管縣四臨津賓<lb/>
夷葱藥曾口　志州在西四百五十六里管縣四浮萍<lb/>
雞惟夷賓河西　盈州在南五百六十七里管縣四盈<lb/>
州塗賽播陵施燕　獻州在南六百六里管縣七名闕<lb/>
　武昌州在南一千二百一十七里管縣七洪武羅虹<lb/>
琅林夷郎來賓羅新綺婆婆　景州在南三百九十六<lb/>
里管縣七名闕　播狼州在南二百八十七里管縣三<lb/>
播勝從顔順化右十七州唐時𨽻戎州南廣溪洞獠<lb/>
<pb n="KR2k0126_WYG_036-7a"/>
協州在州西南八百里天寶中因雲南離叛被破今移<lb/>
置在西南四百九十三里管縣二名缺　靖州在西南<lb/>
五百一十里管縣二靖川分協　曲州在西南九百里<lb/>
天寶中因雲南破移在開邊縣界去縣一百二十七里<lb/>
管縣二朱提唐興　播陵州在南五百七十七里管縣<lb/>
二名缺　鉗州在西南四百五十七里元無縣從開邊<lb/>
縣析出　哥靈州在西南一千四百里管縣三名缺<lb/>
切騎州在西南一千一百里管縣四栁池奏祿縻託通<lb/>
<pb n="KR2k0126_WYG_036-7b"/>
識　品州在西南二千三百九十五里管縣三八秤松<lb/>
花牧口　從州在西南二千六百四十二里管縣六茫<lb/>
化昆池武安羅林梯山南寧　碾衞州在西南九百九<lb/>
十七里管縣三名缺　涪州牱違州俱歸馬湖右十二<lb/>
州管縣三十七唐時在石門路並無税賦供輸相承在<lb/>
圖經上標名額耳石門今叙州之慶符縣也　長寧州<lb/>
領縣四户三十八婆員婆居青盧羅門　淯州乆視元<lb/>
年置領縣二户一十五新定固城　髙州領縣三户二<lb/>
<pb n="KR2k0126_WYG_036-8a"/>
十一牱巴移甫徙西按長寧㳙州俱長寧地髙州今之<lb/>
髙縣也　晏州儀鳯三年開生獠置天寶元年改為羅<lb/>
陽郡乾元元年復為晏州領縣七戸七十七思峨牱隂<lb/>
新賓扶來哆崗羅陽思晏按興文縣有晏峯即思晏縣<lb/>
也七縣今為砦矣　定州領縣二戸一十六支江扶徳<lb/>
按筠連有定川溪舊州治在溪南　薩州儀鳯二年招<lb/>
生獠置天寶元年改為黄池郡乾元元年復為薩州領<lb/>
縣三枝江黄池按珙縣圖有薩州即上下羅計納州儀<lb/>
<pb n="KR2k0126_WYG_036-8b"/>
鳯二年間山洞置天寶元年改為都寧郡乾元元年復<lb/>
為納州領縣七戸百六十八羅圍播羅施陽羅當羅藍<lb/>
都寧羅掌邊徼溪洞輸納半税按珙縣有都寧驛與建<lb/>
武相近　奉州儀鳯二年置領縣三戸三十九牱里牱<lb/>
巴蓬羅按宋史奉州乃瀘州部西南邊夷　思峨州天<lb/>
授元年置領縣二戸三十七多溪洛溪按瀘州憲綱有<lb/>
思峨洞已上供輸㳙井鹽紫竹也　藍州儀鳯二年置<lb/>
領縣一胡茂　順州載初二年置領縣四戸五十九曲<lb/>
<pb n="KR2k0126_WYG_036-9a"/>
水順山靈巖來猿以上輸納半税能州大定元年置領<lb/>
縣二曲水丼泉　浙州儀鳯二年置領縣四浙源越賓<lb/>
洛川鱗山以上連接黔府生蠻承前不輸税右十三州<lb/>
唐時𨽻瀘州<lb/>
　　　建武千户所<lb/>
春秋僰侯故地漢為西南夷部叛服不常諸葛武侯征<lb/>
撫之置銅鼔埋鎮諸山稍就帖然唐儀鳯間開拓夷徼<lb/>
於本部置晏州羅陽郡領七縣宋熙寧間晏州儀夷獻<lb/>
<pb n="KR2k0126_WYG_036-9b"/>
地𨽻瀘州郡政和間夷卜籠謀叛據五斗壩後據九絲<lb/>
天險號九絲山都掌元至正間本部歸附陞為戎州綂<lb/>
轄水都四鄉山都六鄉本朝改州為縣𨽻叙州府水都<lb/>
則陽順陰逆山都則猖獗日甚先後凡十有二征俱弗<lb/>
克萬厯元年剿平之用兵九閲月告成事始改戎縣為<lb/>
興文水都震懼悉歸編户於山都六鄉適中處建武寧<lb/>
城拓地五百餘里東至永寧宣撫太平長官司八十里<lb/>
西至珙縣百五十里南至鎮雄府安靜長官司八十里<lb/>
<pb n="KR2k0126_WYG_036-10a"/>
北至叙府長定縣百五十里設鎮守總兵安邊同知坐<lb/>
營守備及建武守禦千户所環四山而翠連雲貴襟三<lb/>
水而清派叙瀘招集流移建學育才夷風丕變矣萬厯<lb/>
丙申丁酉間虜酋火落赤率其部入冦松潘乃移總戎<lb/>
之西改設遊擊於建武兵亦移入松而所存無幾焉<lb/>
武寧蠻好著芒心接離名曰苧綏嘗以稻記年月葬時<lb/>
以笄向天謂之刺北斗相傳盤瓠初死置於樹以笄刺<lb/>
之下其後為象臨本志云平蠻城即九絲城壁立萬仭<lb/>
<pb n="KR2k0126_WYG_036-10b"/>
周圍三十餘里上有九崗四水極廣可以播種僅通一<lb/>
徑鳥道真天險也去鎮一十五里為左榜山今立頭腰<lb/>
尾三堡墩矣　大壩總管府元至元十三年蠻夷宣撫<lb/>
使昝順遣官招諭戎州酋長得蘭紐得貢卧率歛蠻民<lb/>
歸附十七年朝見遂設大壩總管府得蘭紐授都總管<lb/>
得貢卧充同知其羅星長官以黎州同知李奇為之上<lb/>
羅計夷酋得賴阿當以至元十三年歸順授上羅計蠻<lb/>
夷千户下羅計夷酋得顔箇以至元十三年歸順授下<lb/>
<pb n="KR2k0126_WYG_036-11a"/>
羅計蠻夷千戸<lb/>
　　　馬湖府<lb/>
寰宇記戎州都督更有羈縻州五按即今之馬湖屬也<lb/>
其在唐或𨽻戎州或𨽻石門路　馴州在戎州西北七<lb/>
百三十三里管縣五馴祿天池方陀羅藏播騁　騁州<lb/>
在西一千三十三里領縣二斛木羅相　浪州在西一<lb/>
千三百四十三里貞元十三年五月十七日西川節度<lb/>
使韋臯奏置管縣五名缺右三州在馬湖江　滈州在<lb/>
<pb n="KR2k0126_WYG_036-11b"/>
南九百一十二里管縣三拱平掃空羅空　牱違州在<lb/>
南九百三里管縣三牱連羅名新戍右二州在石門路<lb/>
　土夷攷云馬湖即牂牁地也舊有馴浪騁滈牱違五<lb/>
州屬焉髙州在府東南百里外屬叙州府猶有故址可<lb/>
㝷而馴浪騁之在西南者計三千里外與建昌卭部相<lb/>
連漫無所考牱違州亦府西界總之昔為羈縻而已國<lb/>
初安濟歸附授土知府五傳至安鰲而叛改流官為𢎞<lb/>
治九年詳靖邊錄中仍以泥溪沐川平夷蠻夷四長司𨽻<lb/>
<pb n="KR2k0126_WYG_036-12a"/>
之泥溪平夷皆王姓蠻夷文姓沐川悦姓也環而星列<lb/>
于外萬厯十七年始設屛山縣附郭焉東界叙府百一<lb/>
十里西界建昌千二百里南界烏䝉百四十里北界犍<lb/>
為二百里　水經注曰鄨縣故犍為郡治也縣有犍山<lb/>
晉建興元年置平夷郡有鄨水出鄨邑西不狼山東與<lb/>
温水合温水一曰煖水出犍為符縣而南入鄨水鄨亦<lb/>
出符縣南與温水㑹闞駰謂之闞水俱南入鄨邑鄨水<lb/>
於其縣而東注于延水延水又與漢水合出犍為漢陽<lb/>
<pb n="KR2k0126_WYG_036-12b"/>
道王莽之新通也按鄨縣半屬平夷地矣　土夷考云<lb/>
泥溪傍府而居其東西北三面連接烏䝉與玀<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>雜處<lb/>
所受田賦與華民一體奉征調可得夷兵三百人受寧<lb/>
戎巡檢司約束　平夷地土最狹錯於泥溪蠻夷之中<lb/>
相去各四十里東去泥溪三十里有書樓峯我朝薛文<lb/>
清公瑄父為平夷司吏目隨任讀書於此　蠻夷司民<lb/>
少夷多故以名司其夷種有四山龍源青岡黄郎磨坡<lb/>
等處與建昌烏䝉沙罵接運有征調可得夷兵千設有<lb/>
<pb n="KR2k0126_WYG_036-13a"/>
檜溪烟溪三堡及龍源巡檢司防守去司治二十里有<lb/>
水海舊有龍生於水中馬湖得名本此　沐川司東界<lb/>
宜賓北界犍為南界泥平蠻三司西抵建昌越巂卭部<lb/>
安邊㕔守備司皆其轄内地故最廣田土亦饒而民狡<lb/>
好訟離府可三百里過此自西迄北大凉山以外盡皆<lb/>
夷地文法所不能盡拘耳　安邊㕔在新鄉鎮即賴因<lb/>
鄉也東接犍為南接本府各二百里西接建昌千三百<lb/>
里北接大涼山五百里十六年馬湖改流于此建城垣<lb/>
<pb n="KR2k0126_WYG_036-13b"/>
設安邊同知一員駐劄其間又于烟草峯設守備司以<lb/>
資彈壓北有水池為後營南有大河壩為前營中有兩<lb/>
河為中營三營官兵約千四百四十餘人以成犄角之<lb/>
勢葢于諸夷所出没處扼其吭而守之也其水池一帶<lb/>
則界老鶯山大河壩一帶則界大涼山雷坡黄郎等處則<lb/>
界分水嶺庶㡬西陲一雄鎮云<lb/>
　　　瀘州衛<lb/>
洪武初調陜西長安衞軍征雲南回使駐守濾州成化<lb/>
<pb n="KR2k0126_WYG_036-14a"/>
初以都掌之亂遷于宋江渡按在州南百里城週三百<lb/>
丈去衞南一舍有洞歸堡兩舍有定逺堡三舍有太平<lb/>
堡東南百里有水峽堡北五十里有江門堡百三十里<lb/>
有太州堡西北百六十里有三層堡又二十里有渠壩<lb/>
堡其地東連羅羅羿子北抵九支挫州西通長戎九姓馬<lb/>
湖建昌南接東川芒部烏䝉烏撒葢西南夷要害之防<lb/>
也本志東抵永寧衞西至九姓長官司各十里南至太<lb/>
平長官司五十里北至納谿縣界四十里轄左右中前<lb/>
<pb n="KR2k0126_WYG_036-14b"/>
四千户所<lb/>
　　　烏䝉軍民府<lb/>
古為竇地甸漢為牂牁郡地唐時烏蠻仲牟由之裔曰<lb/>
阿綂者始遷於此地甸至十一世孫烏䝉始强號烏䝉<lb/>
部宋時封阿杓為烏䝉王元初歸附至元間置烏䝉路<lb/>
𨽻烏撒烏䝉等處宣慰司其時李京景山為宣慰副使<lb/>
兼管軍萬户即著雲南志略者元末彼土有阿普者仕<lb/>
為總管洪武初招集隣酋效順於是改宣慰司為軍民<lb/>
<pb n="KR2k0126_WYG_036-15a"/>
府用阿普為土知府設流官通判經厯照磨各一員𨽻<lb/>
四川布政司屬川南道編户一里而已其人有羅羅夷<lb/>
人土獠三種錯雜而居男子年十四五則擊去左右兩<lb/>
齒乃娶出入佩刀相見以去㡌為禮架木為棚以居東<lb/>
西廣五百一十五里南北袤七百六十里東至烏撒府<lb/>
界二十五里西至建昌衞界四百九十里南至東川府<lb/>
界百三十里北至叙州府界六百三十里至成都千三<lb/>
百里　志云銕爐山在治東三里以形似名涼山在西<lb/>
<pb n="KR2k0126_WYG_036-15b"/>
百里髙廣千㝷絶頂平曠蠻人避暑之地也雪山有積<lb/>
雪春夏方消在府西百三十里其西南有撒由河源出<lb/>
淨山北流與龍洞河合龍洞河在司東北一舍源出石<lb/>
洞中以為洞者有龍金沙江在西南二百里外源出吐<lb/>
蕃流入府界與馬湖江合　志又云夷語以五為我以<lb/>
横為未東二十里即我未山有五峯横列故名　以平<lb/>
坦為朴窩東南一舍有朴窩葢四望平坦也　以相對<lb/>
為博特東南十五里有博特山以與府山相對也　以<lb/>
<pb n="KR2k0126_WYG_036-16a"/>
陡峻為撒途東北八十里一山峻絶故曰撒途山<lb/>
　　　東川軍民府<lb/>
古東川甸烏蠻仲牟由之裔罵彈得之改曰那札那夷屬<lb/>
南詔䝉世隆置東川郡後烏蠻閟畔彊盛自號畔部元<lb/>
初置萬户府至元中改為閟畔部軍官後改為東川府<lb/>
𨽻烏撒烏䝉等處宣慰司洪武初仲牟由之裔祿氏設<lb/>
姑歸附仍授為東川土知府𨽻雲南布政司十六年改<lb/>
為東川軍民府添流官通判經厯照磨各一員立營長<lb/>
<pb n="KR2k0126_WYG_036-16b"/>
六頭目九管攝其間𨽻四川布政司屬川南道編户一<lb/>
里　元志云東川有烏蠻白蠻僰人羅羅四種烏蠻富<lb/>
而强白蠻貧而弱居多版屋俗尚戰爭類土蕃之風僰<lb/>
羅通詔之夷人而羅即㸑也性勁而悍摘鬚束髪於頂<lb/>
覆以白布尖巾衣以氊履以革僰人椎髻披氊戴氊笠<lb/>
用氊裹其脛躡皮履以貿易為業　東西廣四百二十<lb/>
里南北袤三百七十里東至烏撒界百二十里西至㑹<lb/>
川界三百里南至雲南尋甸府界二百二十里北至烏<lb/>
<pb n="KR2k0126_WYG_036-17a"/>
䝉界百五十里至成都千四十里志云府治在萬額山下山<lb/>
形上濶下鋭如猪治内有大石如牛卧叩之有聲夷人以為<lb/>
石鼓也治南有白婆山山頂有四時泉西五十里納雄山夜静<lb/>
時聞人聲以為神也歲五榖熟必於此告成焉　東川大<lb/>
王祠䝉氏所建絳雲弄山之神也山髙峻可百里上有十<lb/>
二峯下臨金沙江在府西南二百里一名烏龍山　金沙<lb/>
江一名納夷又名黑水源出雲南武定府下流入濟慮郡夷<lb/>
人鑿木為槽以渡此水牛欄江在治東南三舍源出尋<lb/>
<pb n="KR2k0126_WYG_036-17b"/>
甸軍民府下流合金沙江江濶水急夷人用藤索横江貫<lb/>
以木筩過者縳身筩上遊索以濟　土夷攷云嘉靖中土<lb/>
官禄信長子天恩死天恩妻阿福自掌府事季子天寵以<lb/>
弟當繼襲有妻設豸與目把私通弑天寵而與阿福爭印<lb/>
妯娌自相攻殺頗稱多事焉蓋府雖𨽻于蜀川而城郭衙<lb/>
舍設在滇黔之中道路嶮巇兵馬素强以是為□鷔云<lb/>
　　　烏撒軍民府<lb/>
舊名巴凡兀姑後名的巴甸唐時烏蠻之裔孫曰烏㱔<lb/>
<pb n="KR2k0126_WYG_036-18a"/>
者居此至阿䝉始得巴的甸其東西又有芒部阿晟二<lb/>
部皆他酋所據宋時烏㱔之後曰折怒者始并其地號<lb/>
烏撒部元至元中始内附置烏撒路招討司尋改為軍<lb/>
民總管府又改軍民宣撫司後改烏撒烏䝉等處宣慰<lb/>
司元末四川分省右丞那者以其地來歸於是烏撒軍<lb/>
民府以那者知府事𨽻雲南布政司十六年改𨽻四川<lb/>
設官與烏䝉東川同今土官安氏其裔也　經畧志云<lb/>
烏撒府編户二里耳而富盛甲於諸夷積累日深有可<lb/>
<pb n="KR2k0126_WYG_036-18b"/>
慮者其産有刺竹及猿山崖險阨襟帶二湖羊腸小徑<lb/>
十倍蜀道也　圖經云烏撒之地東西廣四百四十里<lb/>
南北袤三百五里東至播州宣慰司界二百五十里西<lb/>
至烏䝉府界百九十里南至雲南霑益州界九十五里<lb/>
北至芒部府界二百一十里至成都千二百五十里<lb/>
志云七星闗在府東南百七十里元馮福可詩㸃蒼何<lb/>
蒼蒼環如西洱河百年雨露恩詎敢煩天戈轅門振烏<lb/>
撒衣帶踰牂牁巨險久已夷故關尚坡陀云胡七星名<lb/>
<pb n="KR2k0126_WYG_036-19a"/>
亦復垂不磨　又云東門之外石駝闗有石如槖駝立<lb/>
闗下又云有老鴉闗善欲闗俱在府東三百里貴州畢<lb/>
節衛人戍之　志又云東南三里有大隱山東北百四<lb/>
十里有烏門山兩崖相對如門然東二百里有翠屏山<lb/>
元何𢎞佐翠屛山詩云俗山如俗人過眼不相揖踞鞍<lb/>
無好詩羈愁拍胸臆行行見翠屛景意兩相適烟蘿羃<lb/>
青黛崖嶂剷蒼壁雲霞油然生杉檜森以立鳴禽遞清<lb/>
響飛泉散珠吸我疑有幽人巖居喜深宻朝飱紫霞英<lb/>
<pb n="KR2k0126_WYG_036-19b"/>
暮㗖香松實　又云東南百七十里有石洞洞容百餘<lb/>
人窮處又得石竇遊者以炬不知逺近而出　盤江在<lb/>
治西百五十里流入叙州養馬川在治東百四十里夷<lb/>
人牧馬之處一名墅馬川治西一舍有七渡河南三舍<lb/>
有可渡河西南百十里有九十九渡水<lb/>
　　　鎮雄軍民府<lb/>
通志云古為屈流大雄甸昔烏蠻之裔阿綂與其子芒<lb/>
布居此池其後昌盛因祖名號芒布部宋置西南番部<lb/>
<pb n="KR2k0126_WYG_036-20a"/>
都大巡檢司元至元中置芒布路𨽻烏撒烏䝉宣慰司<lb/>
入木朝改為芒部府初𨽻雲南洪武中陞為芒部軍民<lb/>
府隷四川布政司屬川南道　𢎞治間土官隴慰先娶<lb/>
水西女冲中生子曰慶與夀繼娶烏撒女冲叔生姦子<lb/>
隴政既而讐殺水西則為隴夀之助烏撒則為隴政之<lb/>
黨嘉靖三年慰死嫡子夀繼職庶子政謀夀殺之都御<lb/>
史王軌奏調官兵擒政及其嫂支祿繫獄死奏改流鎮<lb/>
雄府設經厯照磨教授各一人立懐徳長官司於却佐<lb/>
<pb n="KR2k0126_WYG_036-20b"/>
威信長官司於母響歸化長官司於夷良安静長官司<lb/>
於落角以重慶府通判程洸為試知府明年洸方募民<lb/>
占種夷田於是水西乗機勾引隴夀之党沙保為亂沙<lb/>
保者故水西媵奴也與夀部下阿得獅子吼等破府城<lb/>
逐洸刼其印川貴㑹奏動三省官兵勦之沙保詐稱已<lb/>
死主者弗察誤以捷聞各陞賞有差七年沙保等復聚<lb/>
冦掠奏聞㑹議土官土舍或爭襲或讐殺興師問罪甫<lb/>
定之後建議者即欲改設流官及流官再設而土夷隨<lb/>
<pb n="KR2k0126_WYG_036-21a"/>
叛殺人奪地比昔尤甚葢作惡者不過一二人今乃以<lb/>
一二人之惡而遂致改易一府一州拂其本心違其約<lb/>
信所謂犯衆怒也是以屢勦屢亂而兵革卒無寧日合<lb/>
無凡有土官惡逆被顯戮者通拘所部頭目令其自保<lb/>
應立力足以制服夷衆之人或土官之子孫弟姪族人<lb/>
俱為衆所推服者於是議以隴勝為知府為聘永寧宣<lb/>
撫奢爵女奢氏為妻更名隴安授女官知府安擒獻沙<lb/>
保地方頗寧安死子隴清襲清生子來鳯早卒次子來<lb/>
<pb n="KR2k0126_WYG_036-21b"/>
龍尚幼生母奢氏更名隴髙䕶印撫子而隴清妻者氏<lb/>
與之爭自把各私所好仇殺二年委官勘處令二婦同<lb/>
掌兵戈始息及後者氏耄而來龍妻祿氏再贅水西安<lb/>
堯臣盤據其地印為携去隴不絶如綫萬厯戊申年以<lb/>
永寧之役堯臣發兵助惡始驅之去而蜀中欲立阿克<lb/>
黔中欲立普徳相持良乆者氏恐一旦填溝壑乃兩廢<lb/>
之差官㑹勘以夷漢目把所共願立者為主于是始易<lb/>
阿破為土知府而堯臣不敢復垂涎矣　圖經云芒布<lb/>
<pb n="KR2k0126_WYG_036-22a"/>
部廣袤二百七十里東南俱抵烏撒不及三十年以阿<lb/>
赫關為界西至烏䝉界二百四十里北至珙縣二百二<lb/>
十里以樂安山為界至成都可千里司北百八十里勿<lb/>
食料溪源出樂安山也司南二十里外苴斗河源出六<lb/>
丈箐經七星闗其山川險阨地勢﨑嶇左峙綽忸右繞<lb/>
硌砌其風俗勁而愚朴而野男業耕稼婦絶粉黛崇信<lb/>
巫鬼其土産有石𤓰樹生蓏堅如石能已心痛志云芒<lb/>
部司西南有䑕街其俗夷人毎遇子日則交易於此<lb/>
<pb n="KR2k0126_WYG_036-22b"/>
又云夷語以首為烏以立為通司北五里烏通山如人翹<lb/>
首而立故名　以清氣為綽忸司東二十綽忸山有爽<lb/>
氣也　以松為託以沙石為諾司西南二百里外託諾<lb/>
河岸側多松栢沙石故名　又有硌砌雄山見通釋<lb/>
　　　永寧宣撫司<lb/>
通志云晉置永寧縣屬雲南郡宋及周隋因之唐改置<lb/>
藺州屬益州宋初州廢為江安合江二縣之境後設永<lb/>
寧路遷至馬口崖漁漕溪側元因之領筠連州騰川縣<lb/>
<pb n="KR2k0126_WYG_036-23a"/>
𨽻四川行省尋改軍民宣撫司明玉珍改設永寧鎮邊<lb/>
都元帥府仍設宣撫司國朝洪武中宣撫使祿照歸附<lb/>
改為永寜長官司割筠連屬叙州後仍陞宣撫司屬川<lb/>
南道司治舊在馬口崖即宋乾徳所改也開熈間遷於<lb/>
界首國初土官禄照因蠻夷千户所舊址遷焉環城皆<lb/>
山疊翠如屛紅崖鎮北漁溪横南亦山水之滙也　唐<lb/>
書天寶載伐南詔由西路進起瀘州泝永寧走赤水達<lb/>
曲靖古味縣也設郵傳自元始志云普市驛在司東五<lb/>
<pb n="KR2k0126_WYG_036-23b"/>
十里摩尼驛在南九十里為赤水驛又四十里為阿永驛<lb/>
赤水有衛普市摩尼有千户所皆屬黔　土夷攷云衛西<lb/>
至納谿縣南至鎮雄府各四百里北至合江縣百六十<lb/>
里東至播州界二百五十里職官宣撫仍舊加設土官<lb/>
同知一人流官經厯教授税課局遞運所大使各一人<lb/>
并九姓太平二長官司編户七里其風俗刻木為信巢<lb/>
居箐寨不事啇賈惟務農業垂髻跣足懸帶弓弩巴蜀<lb/>
耆舊志云永寧即古寧州極西南有閩濮鳩獠僄越躶<lb/>
<pb n="KR2k0126_WYG_036-24a"/>
身毒之民土地沃腴黄金光珠琥珀翡翠孔雀犀象蠺<lb/>
桑綿絹綵帛文繡又有貊獸食鐡猩猩能言其血可以<lb/>
染朱罽有大竹名濮竹節相去一丈受一斛許　志云<lb/>
赤水河源出芒部水腦澗流經司東南遶赤水衛衛東<lb/>
二十里有雪山窮冬積雪夏至方消　沽溪在司南半<lb/>
舍源出蠻界流入漁漕溪溪在九姓司東馬口崖下<lb/>
司北有海漫山延袤八十餘里起伏不絶如海之汗漫<lb/>
故名西北兩舍有髙瀑自山頂飛來如疋練也西南一<lb/>
<pb n="KR2k0126_WYG_036-24b"/>
山圓瑩如珠曰西珠山有仙婆墓在西山烏降山下銅<lb/>
鼓溪崖相傳有女子名滿者有道行及笄不字能前知<lb/>
吉凶卒葬于此　九姓長官司唐宋以前俱蠻地元立<lb/>
夷民羅黨九人為總把至元初稱為九姓羅氏黨蠻夷<lb/>
長官千户國初改九姓長官司編户五里　初宣撫奢效<lb/>
忠名其妻曰世綂妾曰世續而無子取親枝崇禮者撫<lb/>
之萬厯十九年世續鴆崇禮據印自官又養水西安彊<lb/>
臣妻弟阿利為子世綂争之兵連禍結且二十餘年後<lb/>
<pb n="KR2k0126_WYG_036-25a"/>
以崇禮之弟崇明嗣其官追印畀之而印實為安堯臣<lb/>
携之鎮雄矣三十五年都司僉書張神武質世續于庭<lb/>
而印不可得遂拘繫之惡目閻宗傳等請兵水西來襲<lb/>
永寧城中有備不得志而移禍于摩尼普市二所焚刼<lb/>
殆盡摩普乃屬黔省怨蜀甚而大中丞喬公惡堯臣之<lb/>
黨惡也動大兵以驅之詳見鎮雄下藺局亦從此結矣<lb/>
　<lb/>
　<lb/>
<pb n="KR2k0126_WYG_036-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷三十六<lb/>
</p>
<p>
</p>
  </div>
</body>
</text>
</TEI>
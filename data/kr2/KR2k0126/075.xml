<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷七十五</head> <lb/>
    <p>
<pb n="KR2k0126_WYG_075-1a"/>
欽定四庫全書<lb/>
　蜀中廣記卷七十五<lb/>
　　　　　　　　　　　　明　曹學佺　撰<lb/>
　神仙記第五<lb/>
　　川東道<lb/>
集仙傳云雲華夫人王母第二十三女太真王夫人之<lb/>
妹也名瑶姬受徊風混合萬景鍊神飛化之道嘗遊東<lb/>
海還過江上有巫山焉峰巖挺拔林壑幽麗巨石如壇<lb/>
<pb n="KR2k0126_WYG_075-1b"/>
留連久之時大禹理水駐山下大風卒至崖振谷隕不<lb/>
可制與夫人相值拜而求助即敕侍女授禹䇿召鬼神<lb/>
之圖書命其神狂章虞余黄魔大翳庚辰童律等助禹<lb/>
斬石䟽波決塞導阨以循其流禹拜而謝焉禹嘗詣夫<lb/>
人崇巘之嶺顧盻之際化而為石或倐然飛騰㪚為輕<lb/>
雲或油然而止聚為夕雨或化遊龍或為翔鶴千態萬<lb/>
肰不可親也禹疑其狡獪怪誕非真仙也問諸童律童<lb/>
律曰天地之本者道也運道之用者聖也聖之品次真<lb/>
<pb n="KR2k0126_WYG_075-2a"/>
人仙人矣其有禀氣成真不脩而得道者木公金母是<lb/>
也葢二氣之祖宗陰陽之原本仙真之主宰造化之元<lb/>
先雲華夫人金母之女也昔師三元道君受上清寳經<lb/>
素書於紫清闕下為雲華上宫夫人主𤣥教童真之士<lb/>
理玉映之臺隠見變化葢其常也亦由凝氣成真與道<lb/>
合體非寓胎禀化之形是西華少陰之氣也且氣之彌<lb/>
綸天地經營動植大包造化細入毫髮在人為人在物<lb/>
為物豈止於雲雨龍鶴飛鴻騰鳯哉禹然之復往詣焉<lb/>
<pb n="KR2k0126_WYG_075-2b"/>
忽見雲樓玉臺宫闕森然暨夫靈官侍衞不可名識師<lb/>
子抱闗天馬啓塗毒龍電獸八威備軒夫人宴坐於瑶<lb/>
臺之上禹稽首問道召禹使坐而言曰夫聖世肇興剖<lb/>
太混之一樸㪚為億萬之體發大藴之一苞散為無窮<lb/>
之物故歩三光而立乎晷景封九域而制乎邦國刻漏<lb/>
以分晝夜寒暑以成嵗紀兊離以正方面山川以分陰<lb/>
陽城郭以聚人民器械以衞衆志章服以表貴賤禾黍<lb/>
以備凶歉凡此之制上禀乎星辰而取法乎神真下以<lb/>
<pb n="KR2k0126_WYG_075-3a"/>
養於有形之物物也是故日月有幽明生殺有寒暑雷<lb/>
電有出入之期風雨有動靜之常類氣浮乎上而衆精<lb/>
㪚於下廢興之數治亂之運賢愚之質善惡之性剛柔<lb/>
之氣壽夭之命貴賤之位尊卑之敘吉凶之感窮達之<lb/>
期凡此者禀之於道懸之於天而聖人為之紀也性發<lb/>
乎天而命成乎人立之者天行之者道道存則有道去<lb/>
則無非道而物不可存也非脩而道不可致也𤣥老有<lb/>
言致虛極守靜篤萬物將自復復謂歸於道而常存也<lb/>
<pb n="KR2k0126_WYG_075-3b"/>
道之用也變化萬端而不失其一是故天參𤣥𤣥地參<lb/>
混黄人參道德去此之外非道也哉長久之要者天保<lb/>
其𤣥地守其物人養其氣所以全也則我命在我非天<lb/>
地殺之鬼神害之失道而自逝也志乎哉勤乎哉子之<lb/>
功及於物矣勤逮於民矣善格乎天矣而未聞至道之<lb/>
要也吾昔於紫清之闕受書寳而勤之我師三元道君<lb/>
曰上真内經天真所寳封之金臺佩入太㣲則雲輪上<lb/>
征神武抱闗振衣瑶房遨宴希林長招仙公右栖白山<lb/>
<pb n="KR2k0126_WYG_075-4a"/>
而下盻太空汎乎天津則乗雲騁龍遊此名山則真人<lb/>
詣房萬神奉衞山精伺迎動遊八景玉輪靜則宴處金<lb/>
堂亦謂之太上玉珮金璫之妙文也汝將欲越巨海而<lb/>
無飊輪渡飛砂而無雲軒陟阨塗而無所轝涉泥波而<lb/>
無所乗陸則困於逺絶水則懼於漂淪將何以遵百谷<lb/>
而濬萬川也危乎悠哉太上愍汝之志亦將授以靈寳<lb/>
真文陸䇿虎豹水制蛟龍斬馘千邪檢馭羣凶以成汝<lb/>
之功也其在乎陽明之天耶吾所受寳書亦可以出入<lb/>
<pb n="KR2k0126_WYG_075-4b"/>
水火嘯咤幽冥收束虎豹呼召六丁隠淪八地顛倒五<lb/>
星久視存身與天相傾也因命侍女陵容華出丹玉之<lb/>
笈開上清寳文以授禹拜受而去又得庚辰虞余之助<lb/>
遂能導波決川以成其功奠五岳别九州而天錫𤣥珪<lb/>
以為紫庭真人也其後楚大夫宋玉以其事言於襄王<lb/>
王不能訪道要以求長生築臺於高唐之館曰陽臺之<lb/>
宫以祀之宋玉作神女賦以寓情荒淫託詞蕪穢高真<lb/>
上仙豈可誣而降之耶有祠在山下世謂之大仙隔岸<lb/>
<pb n="KR2k0126_WYG_075-5a"/>
有神女之石即所化也復有石天尊神女壇壇側有竹<lb/>
垂枝若篲有槁葉因風落壇上竹則因風掃之終嵗瑩<lb/>
潔不為所汚楚人世祀焉　咸通末嵗今翰林舍人蘭<lb/>
陵蕭公遘自右史竄黔南秋八月二十七日泝三峽次<lb/>
秭歸時蜀水方漲横濤蔽目公積悸而寢夢神人赤髮<lb/>
碧眸且云險不足懼公異之再寐又夢公詰其所自則<lb/>
曰我黄魔神也居紫極宫之西北隅將祐助明公出於<lb/>
北境公曰吾斥去荒徼危殆末已神能惠祐之或以朝<lb/>
<pb n="KR2k0126_WYG_075-5b"/>
夕期幸與吾俱遊息吾不敢忘亟言之神許諾自是抵<lb/>
於黔又遷於羅毎陟險艱神恍如在洎公遷於朝神夢<lb/>
吿歸公曰將設廟列塑於宫之傍丁酉嵗公從弟兟自<lb/>
灃陽尹亞西蜀路出祠下以囊金致公意謂前制不專<lb/>
請别修敬太守清河公承命感異親營之心匠既陳層<lb/>
軒以新神樂來斯靈儀蹲蹲按靈寳經南方有大魔其<lb/>
中央曰黄天魔王横天擔力謂能力扶昊蒼周覆萬有<lb/>
天其或者以公有𢎞濟之業將扶危定傾作鎮天步俾<lb/>
<pb n="KR2k0126_WYG_075-6a"/>
黄魔降鑒為公之兆朕乎噫天為功必藉於大賢神之<lb/>
靈固輔於有德是必有鴻猷盛績萃於公之身未可知<lb/>
也循以學官謫秭歸奉太守命弗敢讓所記乾符丁酉<lb/>
嵗仲春九日司户參軍袁循記按黄魔神即雲華夫人<lb/>
之使也故得附見<lb/>
真誥云秦時有巴陵侯姜叔茂者來往句曲山下種五<lb/>
果并五辛菜今名此地為姜巴注云秦時未置巴陵縣<lb/>
此是巴蜀之巴也<lb/>
<pb n="KR2k0126_WYG_075-6b"/>
後漢王逺字方平東海人舉孝廉除郎中明天文圖䜟<lb/>
學桓帝問以灾祥題宫門四百餘字帝令人削之墨入<lb/>
板裏後去官隠去魏青龍初飛昇於平都山見廣成先<lb/>
生神仙傳　按平都山今之酆都縣也又新都志方平<lb/>
常採藥於縣之真多山有題名云王方平採藥此山童<lb/>
子歌玉爐三澗雪信宿乃行<lb/>
獨角者巴郡人也年可數百嵗俗失其名頂上生一角<lb/>
故謂之獨角或忽去積載或累旬不語及有所説則㫖趣<lb/>
<pb n="KR2k0126_WYG_075-7a"/>
精㣲莫能測焉所居獨以德化亦頗有訓導一日與家<lb/>
辭因入舍前江中變為鯉魚角尚在首後時時暫還容<lb/>
狀如平生與子孫飲讌數日輒去　按渝州圖經仙池<lb/>
在州西南江津縣界岷江南岸其池周迴二里水深八<lb/>
尺流入岷江古老傳聞有仙人姓然名獨角自揚州來<lb/>
居此池邊起樓聚香草置樓下獨角忽登樓命僕自下<lb/>
起火乃飛空而去因名仙池見有石巖一所向岷江西<lb/>
面在<lb/>
<pb n="KR2k0126_WYG_075-7b"/>
司馬紫㣲集七十二福地第四十五平都山在忠州是<lb/>
陰真君上升之處雲笈七籖云陰長生者新野人漢和<lb/>
帝永元八年三月己丑立皇后陰氏即長生之曽孫也<lb/>
少處富貴之門而不好榮位潛居隠身專務道術延光<lb/>
末聞有馬明生得度世之道入諸名山求之到南陽太<lb/>
和山中得與相見乃執奴僕之役親運履舄之勞明生<lb/>
但與之高談榮華當世之事治生園圃之業十餘年長<lb/>
生未嘗懈怠同時有共事明生者十二人皆怨恚歸去<lb/>
<pb n="KR2k0126_WYG_075-8a"/>
獨長生禮敬彌肅而明生數因言語得失之際屢罵之<lb/>
長生乃和顔悦心奉謝不及如此積二十年後清閒之<lb/>
日明生問其所欲長生跽曰惟乞生爾今以糞草之身<lb/>
委質天匠不敢有所汲汲憚於遲速也明生哀其語乃吿<lb/>
之曰子真能得道者也乃將長生入青城山中煑黄土<lb/>
為金以示之立壇㰱血即日以太清金液神丹授之欲<lb/>
别去長生乃叩頭陳謝暫留仙駕拜辭曰弟子少長豪<lb/>
樂希執卑遜刻身勵已若臨冰谷不能𢎞道讃德宣暢<lb/>
<pb n="KR2k0126_WYG_075-8b"/>
妙味徒尸素壁立而老耄及之是以心存生契捨世㝷<lb/>
真天賜嘉㑹有幸遭遇自執箕箒二十二年常懼毁替<lb/>
恩養不酬夙夜感慨告以更生頓受靈秘是將灰朽質<lb/>
蒙延續之年炎林燋草惠膏澤之霑若絶炁獲其蘇息<lb/>
瞽闇開其視聽感荷殊戴非陋詞所謝昔太嵗庚辰聞<lb/>
先生與南嶽真人洪崖公雲成公瀛洲仙女數人共坐<lb/>
論傳授當委絹之誓有交帶之盟應祭九老仙都九炁<lb/>
丈人諸君禱祠授之大藥乃靈不祭而受為之不成弟<lb/>
<pb n="KR2k0126_WYG_075-9a"/>
子預在曲室嘗侍帷側亦具聞諸仙起末得道之言説<lb/>
昔受丹節度矣先生今日見諭不復陳此或非先生所<lb/>
受之不盡將恐是弟子困窮爾馬明生慰諭之曰非有<lb/>
不盡汝性躭𤣥味專炁而和靈官幽鑒已久相察不復<lb/>
煩委為俗人之信耳於是長生入武當山石室中合丹<lb/>
但服半劑不即升天而大作黄金數萬斤以布施天下<lb/>
窮之不問識與不識周行天下與妻息相隨舉門皆壽<lb/>
後委之入平都山白日升天其臨去作詩二篇書九篇<lb/>
<pb n="KR2k0126_WYG_075-9b"/>
詩曰維余之先佐命唐虞爰逮漢世紫艾重紆予獨好<lb/>
道而為匹夫高尚其志不事王侯貪生得生亦又何求<lb/>
超迹蒼霄乗飛駕浮青要乗翼與我為仇入火不灼蹈<lb/>
波不濡逍遥太極何憂何慮遨戲仙都顧閔羣愚年命<lb/>
之逝如彼波流奄忽未幾泥土為儔馳走索死不肯蹔<lb/>
休予之聖師體道知真昇騰變化松喬為鄰又云維予同<lb/>
學一十三人寒苦求道厯三十年中多怠惰志放六經<lb/>
辟世自匿二十餘年名山之側寒不遑衣飢不暇食思<lb/>
<pb n="KR2k0126_WYG_075-10a"/>
不敢息奉事聖師承顔悦色面垢足胝乃見哀識遂傳<lb/>
要訣恩深不測妻子延年咸享無極黄白已成貨行不<lb/>
慳痛乎諸子命也自天天不妄授道不<hi>缺</hi>歸賢勤加精研<lb/>
勿投幽壤何時可還嗟爾流俗富貴所牽神丹一成乗<lb/>
彼九天壽同三光何但億千又維予垂髮少好道德棄<lb/>
家隨師東西千億役使鬼神玉女侍側予得度世神丹<lb/>
之力黄庭堅題其後云忠州平都山仙都觀朝金殿西<lb/>
壁有天成四年人書陰真君詩三章余同年許少張以<lb/>
<pb n="KR2k0126_WYG_075-10b"/>
為真漢人文章也余考之信然因試筆偶得佳紙為鈔<lb/>
此詩與王瀘州補之季子觀陰君所學守屍法耳猶須擇<lb/>
師勤苦如是乃能得之何況千載之後尚友古人求知<lb/>
道德之真宰者乎陰仙自序其書略曰上古仙者多矣<lb/>
不可具記而論但漢興已來高士得仙者四十五人迨<lb/>
予為六矣二十人見尸解去餘者白日升天焉弟子丹<lb/>
陽葛洪曰諺言不夜行則不知道上有夜行人今不得<lb/>
仙者亦安知天下山林間密自有學道得仙者耶陰君<lb/>
<pb n="KR2k0126_WYG_075-11a"/>
已服神藥雖未升天然方以類聚同聲相應便自與仙<lb/>
人相㝷求聞見故知此近世諸仙人之數爾而俗人謂<lb/>
為不然已所不聞則謂之無有不亦悲哉夫草澤閒士<lb/>
以隠逸得志經籍自娛不耀文彩不揚名聲不修求友<lb/>
不營聞達猶不能識之又況仙人亦何急令朝菌之徒<lb/>
知其所云為哉　按仙都山陰君洞驗記云君將欲昇<lb/>
天謂門人劉𤣥逺曰此山孤峙勢若龍蟠其首東向必<lb/>
當吐雲送我言訖有五色雲從地湧出乗雲昇天出雲<lb/>
<pb n="KR2k0126_WYG_075-11b"/>
之處呀成洞穴水旱祈禱立有感通大厯九年七月十<lb/>
五日邑人宇文萬年女人阿仵等一十五人以元節之<lb/>
晨奉香花於洞門禮拜忽見洞中波濤湧溢出一金手<lb/>
一玉手其大如扇良久乃隠水波亦不復見長慶元年<lb/>
江陵人傅緗聞洞中雷吼之聲咸通初道士王芳芝聞<lb/>
洞中聲如羣烏飛異香紛郁徧於山頂鄉人常以之占<lb/>
嵗鶴翔必致於年豐鹿鳴必致於嵗歉不棲凡鳥毎有<lb/>
二烏廣明辛丑嵗刺史陳侊修置道塲有祥雲天樂之<lb/>
<pb n="KR2k0126_WYG_075-12a"/>
應甘露泫於叢林寵詔褒美中和甲辰年賜紫大德曹<lb/>
用言准詔齋醮有卿雲瑞雪之祥時既畢黄錄道塲未<lb/>
撤門纂有神人見曰雲山齋醮必命神祗主張我即近<lb/>
廟之神差衞壇壝齋功既畢門纂未移我不敢輒還本<lb/>
廟道衆聞言覩異遽折門纂其神見形媿謝而去<lb/>
列仙傳䢴子者蜀人也好畋獵知相犬犬走入山穴中<lb/>
䢴子隨入十餘宿行度數百里乃至一山上有臺殿宫<lb/>
府松栢森然仙吏侍衞甚嚴見故婦主洗魚與邗符一<lb/>
<pb n="KR2k0126_WYG_075-12b"/>
函使還與成都令橋君君發函有魚子也著池中養之<lb/>
一年皆為龍邗復送符還山上其犬色更赤有長翰常<lb/>
隨䢴往來百餘年遂留止山上時下來䕶其宗族蜀人<lb/>
立祠穴口常有鼔吹傳呼聲西南數十里共奉祠焉<lb/>
按道籥記昔蜀䢴子已成丹不能出神有仙童來吿曰<lb/>
月生之月君之親族猶有不禁者陰德未逺故遲君成<lb/>
仙期耳䢴子於是家書一紙與之明年蜀大疫䢴子親<lb/>
族無一人染者予攷緝栁編所載雞生於寅正月食雞<lb/>
<pb n="KR2k0126_WYG_075-13a"/>
者奪筭豕生於夘鴨生於辰魚生於已蟮生於午蝦生<lb/>
於未鱉生於申鵞生於酉犬生於戌蟹生於亥羊生於<lb/>
子牛生於丑當其月食之俱不利此即仙童月生之説<lb/>
也華陽國志巴郡名山有石書䢴山即䢴仙逐犬處也<lb/>
華陽國志江州郡塗山有禹廟及塗后祠祠北水有銘<lb/>
書祠云漢犍為張君為太守忽得仙道從此升渡今民<lb/>
曰張府君祠<lb/>
涉正者字𤣥真巴東人也説秦始皇時事了了似及見<lb/>
<pb n="KR2k0126_WYG_075-13b"/>
漢末從數十弟子入吳而正常閉目雖行猶不開弟子<lb/>
隨之數十年莫有見其開目者有一弟子固請之正乃<lb/>
為開目目開有聲如霹靂而光如電照於室宇弟子皆<lb/>
不覺頓躓良久乃能起正已復還閉目正道成莫見其<lb/>
所服食施行而授諸弟子皆以行炁房室及服石腦小<lb/>
丹云李八百呼正為四百嵗兒<lb/>
萬縣志云楊卓者魏文帝時人居木櫪山修煉山有池<lb/>
水色如乳卓飲之上昇一云卓菴道人在西山絶塵龕<lb/>
<pb n="KR2k0126_WYG_075-14a"/>
上脩道蜕去有巨人鎖子骨在焉<lb/>
梁山蟠龍洞碑云張卞者為蜀先主將因諫先主伐吳<lb/>
不聽入山遇樵叟自稱鴟夷人授以丹訣修煉洞穴莫<lb/>
知所終<lb/>
晉杜蘭香别傳曰杜蘭香自稱南陽人以建興四年春<lb/>
數詣張傳傳年十七望見鈿車在門外婢通言阿母所<lb/>
生遣授配君君何不敬從傳先改名碩碩呼女前視可<lb/>
十八九説事邈然久逺其婢子二人大者萱支小者松<lb/>
<pb n="KR2k0126_WYG_075-14b"/>
支鈿車青牛上飲食皆備作詩曰阿母處靈岳時遊雲<lb/>
霄祭衆女侍羽儀不出墉宫外飄輪送我來豈復恥塵<lb/>
穢從我與福俱嫌我與禍㑹至其年八月旦復來作詩<lb/>
曰逍遥雲霧開呼吸發九嶷流沙不稽路弱水何不之<lb/>
出薯蕷子三枚大如雞子云食此令君不畏風波辟寒<lb/>
温碩食二欲留一不肯令碩盡食言本為君作妻情無<lb/>
曠逺以年命未合小乖太嵗東方夘當還求君　征途<lb/>
記曰張碩與杜蘭香相别後於巴縣見一青衣云蘭香<lb/>
<pb n="KR2k0126_WYG_075-15a"/>
在白帝君所若聞白帝野寺鐘聲隨風而來則蘭香亦<lb/>
隨風而至際夜果聞鐘聲蘭香亦至焉<lb/>
重慶志云徐神翁者常居樂温之北真觀相傳神翁於<lb/>
此飛昇去今觀之右有飛仙臺仙人跡尚存後人有仙<lb/>
翁去後留蹤跡丹灶沉沉鎖翠烟之句題咏甚多<lb/>
宋岑象萬州虛鑒真人岑公洞記云周文王異母弟耀<lb/>
之子渠成王封諸岑古梁國岑亭是也漢魏而下𨽻南<lb/>
陽棘陽縣今唐州胡陽西北四十里有棘陽城葢岑世<lb/>
<pb n="KR2k0126_WYG_075-15b"/>
家於此黨錮起公避地鹽官又為鹽官人其後去梁居<lb/>
江陵隋末天下亂公泝江逃難至南浦愛龕巖遂止其<lb/>
下片衣粒米悉無所營晏坐凡二十年兀然逝去郡人<lb/>
慕之塑像龕間世世奉侍無懈唐獨孤霖段文昌皆為<lb/>
文記公之德熈寧十年夏五月大旱靡神不舉久靳膏<lb/>
澤守臣詣公懇禱即日雨大霔一境霑足部刺史表其<lb/>
事天子嘉之優詔賁飾贈公虛鑒真人公之道遂大昭<lb/>
著竊原公去世餘六百嵗名迹幾泯一旦神靈顯發稱<lb/>
<pb n="KR2k0126_WYG_075-16a"/>
謂與莊老文列等其故何也請以宗姓言之光武起宛<lb/>
葉征南以才武奮兵行如神所向無不風靡位參四七<lb/>
之列梁武苦於奉佛寳唱以術業敷揚秘典首載僧史<lb/>
東晉僧猛以孤節卓行冠比邱尼唐太宗經營洪業中<lb/>
令景仁以清材奥識為房杜亞夫或迹耀清簡或名標<lb/>
寳藏皆事暴一時譽高當世岑公趣向惟清虛靜黙未<lb/>
嘗有一言垂後寂滅已久而隠德升聞膺此褒錄聲實<lb/>
暴白與嶺雲江月輝映三峽品目高逺迨非偶然葢征<lb/>
<pb n="KR2k0126_WYG_075-16b"/>
南以功唱以學猛以行中令以才而公以道修藴涵蓄<lb/>
深淺不同故其報有崇卑久近之異無足恠也郡守葢<lb/>
君休璟謂予忝預末𣲖使來求文故為述其由來繫以<lb/>
賛云虛造冲漠兮鑒察幽隠秉德既然兮錫號惟允靜<lb/>
無所營兮動無所藴稽神靈之顯發兮庸詎非道力之<lb/>
强睯公居此巖二十年兮萬人奉公也甚莊公去此巖<lb/>
二十世兮萬人思公兮未央孤雲投壑兮謂公之袂落<lb/>
霞垂岫兮想公之裳公乎曷歸兮儼遺像於岩房望崆<lb/>
<pb n="KR2k0126_WYG_075-17a"/>
峒之遼邈兮謾傳廣成之修煉顧石室之依然兮深悵<lb/>
赤松之弗見念餘𣲖涓涓其不泯兮振起奚望於孤生<lb/>
惟真迹之綿綿兮無預海田之變元符元年六月三日<lb/>
朝請大夫知襄州軍州兼管内勸農事兼提舉房隨郢<lb/>
州兵馬巡檢公事柱國借紫岑象象求撰　按蜀志補<lb/>
遺云岑公洞在萬縣隋末岑道願尸解於此陸游詩大<lb/>
業征遼發閭左軍興書檄煎膏火此時也復有閒人自<lb/>
引岩泉拾山果<lb/>
<pb n="KR2k0126_WYG_075-17b"/>
黄姑者唐貞觀家於萬嵗縣古城東五里白馬渡南<lb/>
岸乃黄道士之女也因洗菜江干見青衣數童子持青<lb/>
旄白馬揖請攬轡者數姑却歸語其嫂嫂異之翌日姑<lb/>
嫂偕至舊所童馬亦然嫂曰試諸姑方攬轡上馬即登<lb/>
天而去俄頃五色雲氣結於東山郡人皆知遂號東山<lb/>
曰神仙山唐太常卿吉於渠為守作小姑步虛詞十九<lb/>
篇<lb/>
唐閭邱師姓杜氏開元中居銅梁山得𤣥修靜養之術<lb/>
<pb n="KR2k0126_WYG_075-18a"/>
山上有洞深丈餘内有石床可坐十餘人傍有石室丹<lb/>
臺靈泉邱寓此十餘年訪其所善蓬州太守於公署越<lb/>
三日告還行十餘里不見惟有笠蓑懸樹是日已在銅<lb/>
梁山矣㝷脱化去今石室丹臺棊局石磴尚存宋周茂<lb/>
叔程伊川及眉州三蘇相繼遊之多題咏<lb/>
唐女冠范志𤣥天寳間修煉於合州北之純陽山時朝<lb/>
使任安至慕其姿容命盧姓者通好志𤣥不從任君怒<lb/>
欲焚其廬陽許之擇日具禮親迎至山麓至𤣥化為男<lb/>
<pb n="KR2k0126_WYG_075-18b"/>
子騰雲而去人追至十餘里外望入雲門不及而還<lb/>
按宋劉儀鳯詩云誰家游冶郎門首窺香闥但見臉如<lb/>
花不知心似鐵一夕變其軀雪質映紺髮昔為桃李花<lb/>
今作松篁節<lb/>
韋昉蜀人嘗夜渡涪江忽遇龍女遣騎迎入宫後昉登<lb/>
第知簡州罷歸日龍女復遺書相迎勑命昉充北海水<lb/>
仙見景煥閒話<lb/>
紫房真人世傳壁山人未詳其名氏唐時隠居茅來山<lb/>
<pb n="KR2k0126_WYG_075-19a"/>
得𤣥修之術後遊方外莫知所終今茅來恭天觀之側<lb/>
有恭天洞存　按重慶志云趙延之大厯中為巴州令<lb/>
時資瀘夷冦掠縣境延之率民兵襲破之以功授合州<lb/>
刺史兼渝合資瀘經略安撫使其後挈家入茅來山恭<lb/>
天洞修煉今銅梁縣西有望仙橋志言土人於此望延<lb/>
之仙去也一説延之死為壁山神今廟在巴縣重壁山<lb/>
宋時封感烈侯而壁山縣靈壁廟亦祀之<lb/>
仙傳拾遺云翟乾祐雲安人也龎眉廣顙巨目方頥嘗<lb/>
<pb n="KR2k0126_WYG_075-19b"/>
於黄鶴山師事來天師盡得其道能行氣丹篆陸制虎<lb/>
豹水伏蛟龍雲安井自大江泝别𣲖凡三十里近井十<lb/>
五里澄清如鏡舟楫無虞近江十五里皆灘石險惡難<lb/>
於沿泝乾祐念商旅之勞於漢城江上結壇考召逺近<lb/>
犀龍凡一十四處皆化老人應召而至乾祐諭以鴻浪<lb/>
之險害物勞人使皆平之一夕之間風雷震擊十餘里<lb/>
盡為平潭矣唯一灘仍舊龍亦不至乾祐復嚴勅神吏<lb/>
追之又三日有一女子至焉因責其不服應召之意女<lb/>
<pb n="KR2k0126_WYG_075-20a"/>
子曰某所以不來者欲助天師廣濟物之功耳且富商<lb/>
大賈力皆有餘而傭日負運者力皆不足雲安之貧民<lb/>
自江口負財貨至於井潭以給衣食者衆矣今若輕舟<lb/>
利涉平坦無虞則邑之貧民無傭負之所絶衣食之路<lb/>
所困者多矣所以不至者理在此也乾祐善其言因使<lb/>
諸龍各復其故風雷頃刻而長灘如舊唐天寳中詔赴<lb/>
上京恩遇隆厚嵗餘還故山㝷得道而去　按酉陽雜<lb/>
爼云翟天師峽中人長六尺手大尺餘毎揖人手過胸<lb/>
<pb n="KR2k0126_WYG_075-20b"/>
前卧常虚枕晩年往往言將來事常入䕫州市大言曰<lb/>
今夕當有八人過此可善待之人不知悟其夜火焚數<lb/>
百家八人乃火字也毎入山虎羣隨之曽於江岸與弟<lb/>
子數十翫月或曰此中竟何有翟笑曰可隨吾指觀弟<lb/>
子中兩人見月規半天瓊樓金闕滿焉數息間不復見<lb/>
　又按唐韋德融雲安洞靈觀翟天師記天師姓翟名<lb/>
法言字乾祐䕫州雲安西縣玉石鄉人也本命乙夘生<lb/>
於有唐開元三年少好𤣥門性親道藝茹清素不食五<lb/>
<pb n="KR2k0126_WYG_075-21a"/>
辛住山院而齋潔焚修逺世寳而纎塵不染天寳十四<lb/>
載乙未嵗年四十一矣四月七日夜因溪水泛漲柴木<lb/>
併流雨歇多時爽然晴朗法言夢見䨥童來報曰二真<lb/>
人傳語三洞來日辰巳間可來溪畔相㝷自有靈丹秘<lb/>
籙相奉事須在留意無使過日言訖天師驚覺猶見童<lb/>
形驚嘆不已乃獨擕一斧㝷溪求薪二真人已在溪側<lb/>
石盤上東西而坐對碁同喚曰法言來也西坐仙語東<lb/>
坐請分付法言秘籙東坐荅曰時未至法言稽首設禮<lb/>
<pb n="KR2k0126_WYG_075-21b"/>
次二真人拂袖而起曰汝但來雲昇宫相趂傳汝三般<lb/>
秘籙俄頃雲霧冥晦忽然不見後三召而役使乃賜藥<lb/>
一貼内有一百二十餘丸以一小合盛之云此藥毎遇<lb/>
正旦以酒服一丸可如數壽命又於石盤上新畫碁盤<lb/>
處遺一黒二白碁子三枚須㬰二真騰空而去法言遂<lb/>
歸本家香湯沐浴㝷時便赴雲昇朝禮尊像只聞房内<lb/>
有人談經之聲稱云法言已來可付秘章也法言設禮<lb/>
畢二真人云此山西池有五龍居之仰領肘後召□秘<lb/>
<pb n="KR2k0126_WYG_075-22a"/>
章一冊計百二十通<hi>缺</hi>法言既得二物再拜禮謝二真<lb/>
人語之曰吾亦非妄要傳子緣汝名標仙籍近檢靈異<lb/>
經記分明具載汝但服食此藥更能修真煉氣即可上<lb/>
朝諸天真君有間大須努力又當普濟貧乏是為妙行<lb/>
既而曰弟子可歸他日有請即來也勉志修煉於是法<lb/>
言獨於殿内開覽所得秘章三科一是三將軍秘術二<lb/>
是紫虚秘術三是太上正一明威畢法其内各有醮煉<lb/>
科儀兼題云法言得此秘籙便當捨棄俗宅别建淨宅<lb/>
<pb n="KR2k0126_WYG_075-22b"/>
潔志修行方與道契於是遂置一小院居玉石村側依<lb/>
所注科儀七祭七煉感二真人與日月星辰夜降其户<lb/>
從此道行駈役鬼神䕶民救世至慶德三年乙巳嵗荆<lb/>
南節度使王玘親至雲安傳授秘籙乃令縣司立小壇<lb/>
并所指館舍斯觀是焉先是雲安鑿五井成衆迎天師<lb/>
作頌誓其水曰雲昇五龍付吾管領分之一龍治此一<lb/>
井雖有大江清濁無定衆所共需龍宜䕶淨用善一方<lb/>
天地同永誓訖特召一龍專治觀前之井故其水甘冷<lb/>
<pb n="KR2k0126_WYG_075-23a"/>
異常一境之人賴焉初王玘以十月朔日半夜升壇拜<lb/>
受天師秘法是夕感太宗皇帝夢荆南節度使王玘將<lb/>
三神人周遊天下其明日特差中使馬承靜急徵王玘<lb/>
歸闕問以所夢之因玘奏言臣近屬之内䕫州西縣有<lb/>
𤣥士姓翟名法言善三將軍秘籙臣要保命是夜傳度<lb/>
斯法非敢他謀帝嘆其神仍賜玘錢一百貫綾絹各二<lb/>
十疋又頒手詔曰朕為六甲殿門失去金鑰累令冶工<lb/>
開之不得緣内有金箱玉簡其殿宇係七寳合成不欲<lb/>
<pb n="KR2k0126_WYG_075-23b"/>
毁損卿既稱管内道士翟法言藝術孤高可為朕遣至<lb/>
以術開之也玘既准勅命與監押使胡匡祚馳歸差人<lb/>
船就雲安軍迎天師到荆南與前同行赴闕法言既登<lb/>
塗感長安土地神差鬼使以朱鬛白馬至七日程逺迎<lb/>
天師將至勅㫖令道侣郊候歸大内安下是日朝見畢<lb/>
乃賜坐帝問曰朕為六甲殿門不開已是二百餘年道<lb/>
人可開得否奏曰此是小事不難於是以酒噀殿門廓<lb/>
開其日金箱玉簡俱現函上有一篆是金縷書之題云<lb/>
<pb n="KR2k0126_WYG_075-24a"/>
此殿遇翟者開帝大悦賜號通虚天師及頒章服旬日<lb/>
後辭歸䕫駕禮餞郊外天師復奏曰伏見殿内有少㣲<lb/>
灾請以炭萬斤燒赤於殿上作河置炭其中令后妃太<lb/>
子俱渡河可禳也後如法禳有驗是日京城佩章服大<lb/>
師皆隨駕祖餞天師以所將淨巾放在御食案上諸大<lb/>
師曰翟法言是巴峽小師擅將淨巾放在御食案事當<lb/>
不敬乞陛下裁決法言曰𤣥門之内法高為先若今日<lb/>
對御諸大師能捻得法言淨巾起即當北面禮大師或<lb/>
<pb n="KR2k0126_WYG_075-24b"/>
捻之不起則當為法言弟子帝乃令諸大師揭其淨巾<lb/>
若粘在案併力揭之不得法言自揭應手而起諸國師<lb/>
奉帝命禮法言為師次各粘在本坐處起身不得黙而<lb/>
不言帝乃大笑謂天師曰如何法言奏曰令起不難略<lb/>
與諸大師小戲耳乃喝令起諸大師始起立遂皆跪禮<lb/>
天師願為弟子既離長安止三日到荊南玘復馳奏之<lb/>
乃勅加通天大師之號修傳籙之壇永為陰陽靈山之<lb/>
瑞也方天師在京日慈母何氏為虎所傷既歸至雲安<lb/>
<pb n="KR2k0126_WYG_075-25a"/>
乃親詣雲昇西北大歇堂傍是母被傷處結壇三晝夜<lb/>
行符布召殺母之虎是夜土地神領虎而至白天師曰<lb/>
母何氏宿生合管八難之數去年十二月九日奉閻羅<lb/>
王勅命令獸來畢師母之命非敢自專天師曰我母既<lb/>
係八難奉天符而殺只合過命豈得便食其肉據此合<lb/>
有罪無遂以鐵鞭決虎數十放去其地因名伏虎岡焉<lb/>
自後天師專以救民為務行符籙而除疫癘煉黄白以<lb/>
施貧家大和七年癸丑嵗十二月一日召衆弟子謂曰<lb/>
<pb n="KR2k0126_WYG_075-25b"/>
將取今月五日昇遐朝謁諸天真君可與法言疊一石<lb/>
墳拜造方棺一具上葢一片帳應曰諾師仍留下水符<lb/>
一百二十道令貼在身者可壽一百二十也至日沐浴<lb/>
了處分但於五日指揮及不得閉葢墓門一日三時須<lb/>
得揭棺看吾顔色於是弟子冉善之等一依天師囑付<lb/>
葬送未逾一日至黄昏時忽聞半天有鐘鐸聲喧闐宣<lb/>
祭拜見五色之雲繚繞天際師在其上語弟子曰汝等<lb/>
修煉至道宜在勉旃言畢而沒不復可見遂往墳内揭<lb/>
<pb n="KR2k0126_WYG_075-26a"/>
棺視之止遺所着履一隻墳今在觀之東北焉天師既<lb/>
謝世經一十二年有舊識李文盛往西川見天師於市<lb/>
肆中置酒共話宛然如故云吾暫往青城飄然而去德<lb/>
融學雖淺薄久附師顔一依目擊躬際緣由直書永以<lb/>
為記讃曰天師仙籍名標係方得真人來感契付度秘<lb/>
章三要科件件依收陳七祭日月真人同降户二物遺<lb/>
條明示誨因兹道法轉孤高逺近居人皆頂戴立壇傳<lb/>
法授王臣夢感聖君人警戒徵書直入内宫中百辟迎<lb/>
<pb n="KR2k0126_WYG_075-26b"/>
逢加禮待一噀六甲殿門開并渡炭河消恠害金箱玉<lb/>
簡顯然逢兼有篆文明所載蒙恩賜紫號通靈頒及章<lb/>
衣親禮拜辭天命駕返䕫門聖主躬親送郊外不逾三<lb/>
日到荆南奏上方知促地界重加帝澤號通天法藝精<lb/>
金誰可㑹忽然鐘鐸逺來迎獨步綵雲朝上帝<lb/>
酉陽雜爼有道士佯狂俗號為灰袋翟天師晩年弟子<lb/>
也翟毎戒其徒勿欺此人吾所不及嘗大雪中衣布褐<lb/>
入青城山暮投蘭若求僧寄宿僧曰貧僧一衲而已天<lb/>
<pb n="KR2k0126_WYG_075-27a"/>
寒如此恐不能相活但言容一牀足矣至夜半雪深風<lb/>
起僧慮道者已死就視之去牀數尺氣蒸如炊流汗袒<lb/>
寢僧始敬異天未明不辭而去多住村落不逾信宿曽<lb/>
病口瘡不食數月狀若將死人素神之因為設道塲齋<lb/>
散忽起就謂衆人曰試窺吾口中有何物也乃張口如<lb/>
箕五藏悉露同類驚異作禮問之唯曰此足惡此足惡<lb/>
後不知所終<lb/>
北夢瑣言唐乾寧中雲安縣漢城宫道士揚雲外常以<lb/>
<pb n="KR2k0126_WYG_075-27b"/>
酒自晦行止異常前進士錢若愚甚敬之一旦薰沐詣<lb/>
其山觀宿於道齋翌日䖍誠斂衽而白之曰師丈小子<lb/>
凡鄙神仙之事雖聆其説果有之乎楊曰有之我即其<lb/>
人也㝷示以飛空躡虛履水蹈火之術於是郡日千萬<lb/>
人來就看因騰躍上昇冉冉在空中良久而下若愚稽<lb/>
顙自是信有神仙事　按唐商真君飛昇記雲安風俗<lb/>
淳厚陶染真風如瞿法言楊雲外之徒繼出故琳宫秘<lb/>
館獨盛它處<lb/>
<pb n="KR2k0126_WYG_075-28a"/>
唐姚道真合州石照人捨家得道俗謂之姚仙自言<lb/>
咸通末從吕洞賔往來傾藥十二丸授之得仙也<lb/>
五代史補云爾朱先生忘其名蜀人也功行甚至遇異<lb/>
人與藥一丸先生欲服異人曰今若服必死未若見浮<lb/>
石而後服之則仙道成矣先生如其教自是毎遇石必<lb/>
投之水欲其浮如此者殆一紀人皆以為狂或聚而笑<lb/>
之而先生之心愈堅居無何因遊峽上將渡江有叟艤<lb/>
舟相待先生異之且問曰叟何姓氏對曰石氏此地何<lb/>
<pb n="KR2k0126_WYG_075-28b"/>
所荅曰涪州先生豁然悟曰異人浮石之言斯其應乎<lb/>
遂服前藥即輕舉矣　按李石續博物志爾朱先生偽<lb/>
蜀廣政中飲酒食猪臟渝川刺史謂其幻惑以竹籠沉<lb/>
之江至䕫為漁人所得上昇　又按張商英尒朱仙傳<lb/>
先生名通㣲自號歸元子一日徧遊成都新都廣都間<lb/>
至暮仍還丹室有日遊三都夜宿金雞之諺東坡志林<lb/>
云尒朱道士客涪州愛其所産丹砂雖瑣細而皆矢鏃狀<lb/>
瑩徹不雜土石遂止煉丹數年竟於涪之白石仙去<lb/>
<pb n="KR2k0126_WYG_075-29a"/>
北夢瑣言偽蜀時巫山高唐觀道士黄萬户本巴東萬<lb/>
户村民學白虎七變術又云學六丁法於道士張君常<lb/>
持一鐵鞭療疾不以財物介懷然好與鄉人爭訟州縣<lb/>
不知重也戎州刺史文思輅亦有戲術曽翦紙魚投於<lb/>
盆内而活萬數復授符化獺而食之其鐵鞭為文思輅<lb/>
收取歸至涪州亡其鞭而却歸黄矣有楊希古來傳其<lb/>
術坐未安忽云子家中已有喪穢不果傳俄得家訃母亡<lb/>
又蜀王建召入宫列諸子示之俾認儲后萬户乃指後<lb/>
<pb n="KR2k0126_WYG_075-29b"/>
主其術他皆倣此唯一女為巫山民妻有男傳授秘訣<lb/>
將卒戒家人勿殮經七八日再活不久即殞也青城縣<lb/>
舊有馬和尚宴坐三十五年道德甚高萬户將卒謂家<lb/>
人曰青城馬和尚來遂長逝矣是年馬師亦遷化<lb/>
錄異記云黄萬祜者修道於黔南無人之境累世常在<lb/>
毎三二十年一出成都賣藥言人災福無不神驗蜀王<lb/>
建迎入宫盡禮事之問其服食皆袐而不言曰吾非神<lb/>
仙亦非服餌之士但虛心養氣仁其行尠其過而已問<lb/>
<pb n="KR2k0126_WYG_075-30a"/>
其齒則曰吾只記夜郎侯王蜀之嵗蠶叢氏都郫之年<lb/>
時被請出爾後烏兎交馳花開木落竟不記其甲子矣<lb/>
忽一日南望嘉州曰犍為之地何其火炎請遣人赴之<lb/>
如其言使至嘉州市肆已為瓦礫矣後堅辭歸山建泣<lb/>
留不住問其後事皆不言既去於所居壁間題曰莫交<lb/>
牽動青猪足動即炎炎不可撲鷙獸不欲兩頭黄黄即<lb/>
其年天下哭智者不能詳之至乙亥年起師東取秦鳯<lb/>
諸州報㨗之際宫内延火珍寳帑藏並為煨燼乃知太<lb/>
<pb n="KR2k0126_WYG_075-30b"/>
嵗乙亥是為青猪應焚爇之期也後三年嵗在戊寅土<lb/>
而建殂方知寅為鷙獸戊寅納音俱是土土黄色是以<lb/>
言鷙獸兩頭黄也按萬祜疑即萬户音同而事頗類<lb/>
錄異記云䕫州道士王法𤣥舌大而長呼文字不甚典<lb/>
切常以為恨因發願讀道德經夢老君與剪其舌覺而<lb/>
言詞輕利精誦五千言頗有徵驗一本作王法朗未詳<lb/>
王帽仙不知何許人寓居涪州嘗出入闤闠為人修敝<lb/>
冠號王帽子暮則宿於天慶觀一夕尸解而去道士為<lb/>
<pb n="KR2k0126_WYG_075-31a"/>
葬之月餘自果山貽書來謝人始知為仙<lb/>
覃佺忠州人幼在洞真觀學道清苦得解悟年八十過<lb/>
倚天山仙洞之西見水淼語二童子曰此吾休息之所<lb/>
遂刻珉為室越二年擕友至室歌咏暢飲羽衣而化<lb/>
按倚天山在忠州東南六十里<lb/>
宋趙覺者未詳何許人修煉於合州之東山嘉祐中冲<lb/>
舉而去今山頂有飛龍觀石寳丹井井不盈尺常乾水<lb/>
可愈疾人欲取之以淨巾覆口黙禱少頃水自滿又有<lb/>
<pb n="KR2k0126_WYG_075-31b"/>
禮斗臺今石上衣佩履跡見存<lb/>
酆都道士未詳何許人元大德戊戌棲隠雪峰山嵗乙<lb/>
夘召集道友曰吾化矣大道坦然皎如日月雖由人𢎞<lb/>
豈隨人往諸生宜遵道而行毋令半途而廢偈曰朴庵<lb/>
寄住有年東西南北依然裏面渾無一物只有𤣥文數<lb/>
篇今日草茅朽腐須要改換棟椽眼底風波太惡不容<lb/>
久住山巔選得幽居去處和區移上六天端坐而逝<lb/>
　蜀中廣記卷七十五<lb/>
</p>
<p>
</p>
  </div>
</body>
</text>
</TEI>
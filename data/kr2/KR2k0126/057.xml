<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷五十七</head> <lb/>
    <p>
<pb n="KR2k0126_WYG_057-1a"/>
欽定四庫全書<lb/>
　蜀中廣記卷五十七<lb/>
　　　　　　　　　　　　明　曹學佺　撰<lb/>
　風俗記第三<lb/>
　　上下川東道屬<lb/>
臣蘇軾撰燕若古知渝州詞頭云敕具官燕若古汝向<lb/>
以才選奉使東方官省而歸因以得郡蓋可謂異恩矣<lb/>
巴峽之嶮邑居褊陋負山臨谷以争尋常獨渝為大州<lb/>
<pb n="KR2k0126_WYG_057-1b"/>
水土和易商農㑹通賦役争訟甲於旁近毋以僻逺鄙<lb/>
夷其民欽哉<lb/>
華陽國志稱其民質直好義土風敦厚有先民之流故<lb/>
其詩曰川崕惟平其稼多黍㫖酒嘉榖可以養父野惟<lb/>
阜丘彼稷多有嘉榖㫖酒可以養母其祭祀之詩曰惟<lb/>
月孟春獺祭彼崕永言孝思享祀孔嘉彼黍既潔彼犧<lb/>
惟澤蒸命良辰祖考來格其好古樂道之詩曰日月明<lb/>
明亦惟朝夕誰能長生不朽難獲又曰惟徳實寳富貴<lb/>
<pb n="KR2k0126_WYG_057-2a"/>
何常我思古人令聞令望而其失在於重遲魯鈍素樸<lb/>
無造次辯麗之氣俗之送葬必髙墳瓮椁祭奠而羊豕<lb/>
夕牲贈禭兼加贈<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>過禮焉<lb/>
漢桓時巴部太守但望上䟽曰郡治江州時有温風遥<lb/>
縣客吏多有疾病地勢剛嶮皆重屋累居數有火害又<lb/>
不相容結舫水居五百餘家承三江之㑹夏水漲盛壞<lb/>
散顛溺死者無數而江州以東濵江山險其人半楚姿<lb/>
態敦重墊江以西土地平敞精敏輕疾上下殊俗情性<lb/>
<pb n="KR2k0126_WYG_057-2b"/>
不同敢欲分為二郡一治臨江一治安漢也<lb/>
韓詩云嬥巴人歌也嬥嬥往來貌華陽國志云五教雍<lb/>
和秀茂挺逸英偉既多而風謡旁作矣宋眉山史用之<lb/>
崇徳廟碑文云巴俗故有鷄豚社予初入社中祝史以<lb/>
記請遂為之作云爾<lb/>
寰宇記云大凡蜀人風俗一同然邊蠻界鄉村有獠戸<lb/>
即異也今渝之山谷中有狼峱鄉俗構屋髙樹謂之閣<lb/>
闌不解絲竹惟坎銅鼓視木葉以别四時父子同諱夫<lb/>
<pb n="KR2k0126_WYG_057-3a"/>
妻共名祭鬼以祈福是所異也<lb/>
江津舊志云農勤畎畆士業詩書有石公恕之風而人<lb/>
多敦睦有杜莘老之風而士多剛直<lb/>
古墊江志表之以四山之環合中之以兩溪之襟帶田<lb/>
畆桑麻左右交映人生其間多秀異而喜習詩書按即<lb/>
今之合州屬縣地勝覽云州北五里有北嵓或附㑹為<lb/>
濮巖非也岩有栢數十章率圍八九尺有定林院正月<lb/>
九日郡守以故事設宴逰人盛集又毎嵗八月八日郡<lb/>
<pb n="KR2k0126_WYG_057-3b"/>
守率僚屬宴集於釣魚山山有巨人跡相傳異人坐其<lb/>
上投釣於江中云<lb/>
昌州昔治大足充静南軍使宋太守于保道院記云界<lb/>
介資普富義瀘合之間其俗朴厚又多秀民衣食之物<lb/>
資以養生者不及他郡雖無舟楫江沱之利而有桑麻<lb/>
黍稌之饒楊子謨顯恵廟記云静南山水竒秀士大夫<lb/>
避地者多居焉仙靈逸迹尚有董葛之遺風冷齋夜話<lb/>
載有人調官都下得昌守求易他郡淵才聞而往見之<lb/>
<pb n="KR2k0126_WYG_057-4a"/>
曰官欲易地誤矣静南佳郡也問何以稱佳淵曰海棠<lb/>
患無香獨静南者有香非佳郡而何故昌號海棠香國<lb/>
也宣和太守張唐民詩無訟正如髙隱地隆冬方似早<lb/>
春天州民富庶風光好誰信無憂滿二年按即今之榮<lb/>
昌大足永川地也官兹方者輒稱民不馴於法難以計<lb/>
治功何今昔頓殊乃爾<lb/>
真景元送南平江知軍序云南平故漢巴渝地至唐猶<lb/>
以獠名宋元豐中聲教逺浹始即其地置軍焉百三四<lb/>
<pb n="KR2k0126_WYG_057-4b"/>
十年間浸以道徳薫以詩書斌斌然與東西州等何麒<lb/>
軍學記云四民冠婚相襲耕桑被野蔚為中華也<lb/>
華陽國志涪陵山險水灘人性戇勇多獽蜑之民縣邑<lb/>
阿黨鬬訟必死無蠶桑少文學漢時赤甲軍常取其民<lb/>
蜀丞相亮亦發其勁卒三千人為連弩士其性質直雖<lb/>
徙他所風俗不變<lb/>
巴子之時陵墓多在枳其畜牧在沮今東突硤下畜沮<lb/>
是也又立市於龜亭北㟁今新市里是也龜陵志云風<lb/>
<pb n="KR2k0126_WYG_057-5a"/>
土煦煖五月半早稻已熟便可食新七八月間收割已<lb/>
畢故有樂温之號<lb/>
宋翰題涪陵郡詩錦繡洲猶在熊羆夢已無文風齊兩<lb/>
蜀仙洞接三都白石從天設青崕見地圖荔支妃子國<lb/>
不復曩時輸陸務觀詩官道近山多亂石人家避水半<lb/>
危樓<lb/>
水經注云平都縣有天師治兼建佛寺甚清靈縣有市<lb/>
肆四日一㑹南賔郡所轄也忠州題名記云有巴蔓子<lb/>
<pb n="KR2k0126_WYG_057-5b"/>
仗節死義之遺風故士頗尚氣有甘興霸文廣休任俠<lb/>
之餘烈故士多倜儻黄魯直四賢閣序云郡自開元以<lb/>
前訖於㑹昌劉士安陸敬輿李宏憲白樂天四君子者<lb/>
相繼出守凛然猶有生氣忠民每以此自負而郡守至<lb/>
者必矜式焉<lb/>
杜甫詩忠州三峽内井邑聚雲根小市常争米孤城早<lb/>
閉門空看過客淚莫覔主人恩淹泊仍愁虎深居賴獨<lb/>
園白居易詩山上巴子城山下巴江水中有窮獨人强<lb/>
<pb n="KR2k0126_WYG_057-6a"/>
名為刺史時時竊自哂刺史豈如是食粟餧家人黄縑<lb/>
裹妻子注云忠州刺史已下悉以畬田粟給祿食以黄<lb/>
絹支給充俸自古相傳風俗如是又郡中春宴詩薫草<lb/>
鋪坐席藤枝注酒尊蠻鼓聲坎坎巴女舞蹲蹲圖經云<lb/>
蜀地多山多種黍為酒民家亦飲粟酒地産藤枝長十<lb/>
餘尺大如指中空可吸謂之引藤屈其端置醅中注之<lb/>
如晷漏本夷俗所尚土人效之耳<lb/>
寰宇記云忠州有夷獠頗類黔中正月三日拜墳墓二<lb/>
<pb n="KR2k0126_WYG_057-6b"/>
月二日携酒郊外迎富除夜然燈照先祖墓也<lb/>
黔州圖經地近荆楚候如巴蜀五溪襟束為一都㑹路<lb/>
途濶逺亦無館舍凡至宿泊多倚溪岩就水造飱鑚木<lb/>
出火黄魯直與秦太虚書曰某屛棄不毛之鄉以禦魑<lb/>
魅耳目昬塞黔中一老農耳其作縣題名記云黔江縣<lb/>
治所蓋未聞黔中郡時歌羅蠻聚落也於今為縣二鄉<lb/>
七里戸千有二百其秋賦庸僱不登三十萬錢以地産<lb/>
役於公者八十有五其義軍二千九百招諭夷自將其<lb/>
<pb n="KR2k0126_WYG_057-7a"/>
衆者五百七十其役於公之人質野畏事大略與義軍<lb/>
夷將領不殊也使之非其義或跳梁不為用決訟失其<lb/>
情或擄掠以償直暗則小智者亦混疆畔而為欺懦則<lb/>
細黠吏亦能用其柄市麝臍以百計市蜂蠟以千計貧<lb/>
則夷以長吏為侮寛則以利㗖胥徒而茍免猛則鳥獸<lb/>
駭而奏箐中矣至令得其人櫛垢爬痒民以安堵而異<lb/>
時號為難治吾不知其說也<lb/>
　　　　已上重慶<lb/>
<pb n="KR2k0126_WYG_057-7b"/>
劉禹錫䕫州刺史壁記云源乾曜為州㕘軍修圖經言<lb/>
風俗甚備其别䕫州官吏詩云三年楚國巴城守一去<lb/>
揚州楊子津惟有九歌詞數首里中留與賽蠻神後黄<lb/>
魯直過䕫門書之<lb/>
臣蘇軾奉敕王公議䕫州路轉運使程髙䕫州路轉運<lb/>
判官等役法既復民知息肩矣然在官者皆農末也三<lb/>
峽之民刀耕火耘與鹿豕雜居正賴良使者察其侵寃<lb/>
使政煩而吏貪者此等豈能逺訴乎朕以大臣薦故擢<lb/>
<pb n="KR2k0126_WYG_057-8a"/>
用爾若逺民無告非獨汝咎將咎薦者可不勉哉丁謂<lb/>
移城記云州居髙唐上㳺即白帝舊址雉堞登降里閈<lb/>
重複倚山抱江逶迤數里而南北咫尺衝門比屋構之<lb/>
磴道往往編苫架竹家於洲渚隨波遷徙莫寧厥居無<lb/>
巷市無阡陌或人火為災則東西路絶撲滅無所層甍<lb/>
疊棟盡煨燼而後已故家至戸到毎穴地以藏産其為<lb/>
僻陋也如是本道轉運使薛顔知州侯延賞得郡民狀<lb/>
願遷於瀼西即永安故宫有唐之舊城也民樂新構如<lb/>
<pb n="KR2k0126_WYG_057-8b"/>
歸如趨旁瞻瞿唐下瞰陣磧通莊大道坦若棊布蚩蚩<lb/>
之氓出處平陸涵泳方洲於是乎始知土著之為適與<lb/>
杜少陵蜀先主廟詩蜀主窺吳幸三峽崩年亦在永安<lb/>
宫翠華想像空山裏玉殿虚無野寺中古廟杉松巢水<lb/>
寉嵗時伏臘走村童武侯祠屋長隣近一體君臣祭祀<lb/>
同圖經䕫人重諸葛武侯以人日傾城出逰八陣圖謂<lb/>
之踏磧逰婦人拾小石之可穿者貫以彩索繫於釵頭<lb/>
以為一嵗之祥府帥宴於磧上王梅溪詩今日為人日<lb/>
<pb n="KR2k0126_WYG_057-9a"/>
傾城出江臯遨頭老病守呼賔酌春醪陸務觀詩鬼門<lb/>
闗外逢人日踏磧千家萬家出<lb/>
常璩志郡與楚接人多勁勇少文學有將帥材宋何郯<lb/>
夫子殿記云䕫為州於巴東最大其風俗嗜好語言較<lb/>
荆楚不甚逺當列國時楚顯顯多良才䕫為楚疆至今<lb/>
未聞有用儒顯者民家子弟壯則逐魚鹽之利富有餘<lb/>
貲輒以奉事鬼神它則不暇知耳李貽孫都督府記云<lb/>
其人豪其俗信鬼其稅易征其民不偷也<lb/>
<pb n="KR2k0126_WYG_057-9b"/>
宋肇詩序䕫冬暖雪不到地惟山髙處白杜詩注云峽<lb/>
土磽确煖氣既逹故民燒地而耕謂之火耕范致能勞<lb/>
畬耕序硤民平生不識秔稻而未常苦饑陸㳺杜少陵<lb/>
故宅記云東屯之田可得百許頃稻米為蜀第一郡給<lb/>
諸官俸廩以髙下為差帥漕月得九斗故王龜齡詩云<lb/>
少陵别業古東屯一飯遺忠甽畆存我輩月叨官九斗<lb/>
須知粒粒是君恩<lb/>
杜甫引水行月峽瞿唐雲作頂亂石峥嶸俗無井雲安<lb/>
<pb n="KR2k0126_WYG_057-10a"/>
沽水奴僕悲魚復移居心力省白帝城西萬竹竿接筒<lb/>
引水喉不乾人生留滯生理難斗水何值百憂寛王龜<lb/>
齡詩䕫州苦無井俗癭殊可憐丁寧後來者莫負義名<lb/>
泉按趙不拙義泉記不知誰氏子告郡帥引三泉毎擔<lb/>
輒鬻十金入公帑大暑中烈日如灼細民操瓢遶舟傍<lb/>
徨嚥津欲涓滴潤喉有不可得自待制王公十朋始下<lb/>
令罷之易名為義泉任民取用一方大恱<lb/>
杜詩異俗吁可恠斯人難並居家家養烏鬼頓頓食黄<lb/>
<pb n="KR2k0126_WYG_057-10b"/>
魚沈括筆談曰峽中人呼鸕鷀為烏鬼温叟詩話以為<lb/>
豬元稹詩病賽烏蠻鬼巫占瓦代龜嚴端常藝苑雌黄<lb/>
亦曰烏蠻鬼吳虎臣漫錄曰老烏神也若養鸕鷀與豬<lb/>
則未為異俗可恠矣但養字當讀作去聲<lb/>
開州都梁南浦雲安皆漢朐䏰縣也注云其地下濕多<lb/>
胊䏰蟲故名此蟲為瘴善中人避之則吉盛山學記云<lb/>
士以繢文相髙有温造栁公綽之餘烈梁山軍題名其<lb/>
民未常造難聽之訟以溷有司守居蕭然閲旬無訟牒<lb/>
<pb n="KR2k0126_WYG_057-11a"/>
至㕔下軍西之田獨平衍可畊前涪後峽挾以䕫萬皆<lb/>
崇山還委南浦記云土地多泉民賴魚罟西魏於此置<lb/>
魚泉縣也唐啇真君飛昇記雲安風俗淳厚陶染真風<lb/>
如瞿法言楊雲外之徒繼出故琳宫秘館獨盛他處杜<lb/>
子美詩峽裏雲安縣江樓翼瓦齊兩邊山木合終日子<lb/>
規啼范致能詩雲安酒醲麥米賤家家扶得醉人歸<lb/>
通川圖經云水航於蜀陸肩於雍樓雉丹漆㕓用珠玉<lb/>
土居十萬戸水居三千戸九域志載男女不耕桑貨賣<lb/>
<pb n="KR2k0126_WYG_057-11b"/>
用雜物以代錢常氏馬鳴山志稱其持金易絲枲者不<lb/>
絶於道矣<lb/>
唐詩紀事元稹受通之初有習通者曰地墊濕卑褊人<lb/>
士希少邑無吏市無貨百姓茹草木刺史以下計粒而<lb/>
食大有虎豹蛇虺之患小有蟆蚋蜘蛛之類皆能鑚囓<lb/>
肌膚使人瘡痏夏多隂霪秋為痢瘧故其酧白樂天詩<lb/>
茅苫屋舍竹籬州虎怕偏蹄蛇兩頭暗蠱有時迷酒飲<lb/>
浮塵終日似波流沙含水弩多傷骨田仰畬刀少用牛<lb/>
<pb n="KR2k0126_WYG_057-12a"/>
知得共君相見否近來魂夢轉悠悠微之以詞人謫居<lb/>
牢騷之感或甚其詞者與<lb/>
大寧監圖經云一泉之利足以奔走四方吳蜀之貨盛<lb/>
萃於此監地接朐䏰多瘴土人以茱茰嚥茶飲之可辟<lb/>
嵐氣以其味辛名曰辣茶題名記大寧僻在東南軒冕<lb/>
者寡而封畛之内皆樂善之編氓也<lb/>
夫竹枝者閭閻之細響風俗之大端也四方莫盛於蜀<lb/>
蜀尤盛於䕫杜子美白帝詩云破甑蒸山麥長歌唱竹<lb/>
<pb n="KR2k0126_WYG_057-12b"/>
枝萬州圖經云正月七日鄉市士女渡江南蛾眉磧上<lb/>
作鷄子卜擊小鼓唱竹枝歌開州志云俗重田神男女<lb/>
皆唱竹枝巫山志云琵琶峯下女子皆善吹笛嫁時羣<lb/>
女子治具吹笛唱竹枝詞送之則䕫俗比比如是矣老<lb/>
杜䕫州歌八絶句即所稱遲回問風俗涕泗閔興衰也<lb/>
詩云中巴之東巴東山江水開闢流其間白帝髙為三<lb/>
峽鎮䕫州險過百牢闗白帝䕫州各異城蜀江楚峽混<lb/>
殊名英雄割據非天意霸主并吞在物情赤甲白鹽俱<lb/>
<pb n="KR2k0126_WYG_057-13a"/>
刺天閭閻繚繞接山巔楓林橘樹丹青合複道重樓錦<lb/>
繡懸瀼東瀼西一萬家江北江南春冬花背飛鶴子遺<lb/>
瓊蘂相趂鳬雛入蔣芽東屯稻畦一百頃北有澗水通<lb/>
青苗晴浴狎鷗分處處雨隨神女下朝朝蜀麻吳鹽自<lb/>
古通萬斛之舟行若風長年三老長歌裏白晝攤錢髙<lb/>
浪中閬風𤣥圃與蓬壺中有髙唐天下無借問䕫州壓<lb/>
何處峽門江腹擁城隅武侯祠堂不可忘中有松栢參<lb/>
天長干戈滿地客愁破雲日如火炎天凉劉禹錫竹枝<lb/>
<pb n="KR2k0126_WYG_057-13b"/>
詞九首序云四方之歌異音而同樂嵗正月余見建平<lb/>
里中兒聯歌竹枝吹短笛擊鼓以赴節歌者揚袂睢舞<lb/>
以曲多為賢聆其音中黄鐘之羽卒章激訐如吳聲雖<lb/>
傖獰不可分而含思宛轉有淇澳之豔昔屈原居沅湘<lb/>
間其民迎神詞多鄙陋乃為作九歌到於今荆楚歌舞<lb/>
之故余亦作竹枝九篇俾善歌者颺之附於末俾後之<lb/>
聽巴歈者知變風之自焉其詩云白帝城頭春草生白<lb/>
鹽山下蜀江清南人上來歌一曲北人陌上動鄉情山<lb/>
<pb n="KR2k0126_WYG_057-14a"/>
桃紅花滿上頭蜀江春水拍山流花紅易衰似郎意水<lb/>
流無限似儂愁江上朱樓新雨晴瀼西春水縠紋生橋<lb/>
東橋西好楊栁人來人去唱歌行日出三竿春霧消江<lb/>
頭蜀客駐蘭橈憑寄狂夫書一紙住在成都萬里橋兩<lb/>
㟁山花似雪開家家春酒滿銀杯昭君坊中多女伴永<lb/>
安宫外踏青來城西門前灎澦堆年年波浪不能摧懊<lb/>
恨人心不如古少時東去復西來瞿唐嘈嘈十二灘人<lb/>
言道路古來難長恨人心不如水等閒平地起波瀾巫<lb/>
<pb n="KR2k0126_WYG_057-14b"/>
峽蒼蒼烟雨時清猿啼在最髙枝箇裏愁人腸自斷由<lb/>
來不是此聲悲山上層層桃李花雲間煙火是人家銀<lb/>
釧金釵看負水長刀短笠去燒畬蘇子由竹枝詞云舟<lb/>
行千里不至楚忽聞竹枝皆楚語楚言啁唽安可分江<lb/>
中明月多風露扁舟日落駐平沙茅屋竹籬三四家連<lb/>
舂竝汲各無語齊唱竹枝如有嗟可憐楚人足悲訴嵗<lb/>
樂年豐爾何苦釣魚長江江水深耕田種麥畏狼虎俚<lb/>
人風俗非中原處子不嫁如等閒雙鬟垂頂髮已白負<lb/>
<pb n="KR2k0126_WYG_057-15a"/>
水採薪長苦艱上山採薪多荆棘負水入溪波浪黒天<lb/>
寒斫木手如龜水重還家足無力山深瘴暖霜露乾夜<lb/>
長無衣猶苦寒平生有似麋與鹿一旦白髪已百年江<lb/>
上乗舟何處客列肆喧嘩占平磧逺來忽去不記州罷<lb/>
市歸船不相識去家千里未能歸忽聽長歌皆慘悽空<lb/>
船獨宿無與語月滿長江歸路迷路迷鄉思𣺌何極長<lb/>
怨歌聲苦凄急不知歌者樂與悲逺客乍聞皆掩泣予<lb/>
以萬厯壬子嵗再過䕫門亦作竹枝詞九首詠之聊以<lb/>
<pb n="KR2k0126_WYG_057-15b"/>
見今昔之感而行路之難也詩云相公泉眼小於錢門<lb/>
外江流在眼前青鞵素足朝行汲來往人看似水仙早<lb/>
看東南暮看西蜀天只怕上頭低東邊日出純無用雲<lb/>
暗上頭三尺泥赤甲白鹽髙刺天東屯相接草堂邊杜<lb/>
陵老叟是何物口裏吟詩來課田君居北井妾南沱對<lb/>
面相看隔路多須趂漁舟過急峽還隨鳥翼上斜坡丞<lb/>
相行師說有神陣圖開處畫圖新新嵗踏青來磧上誰<lb/>
家潔白勝於人刺花黄白鬬妖嬌香氣聞過七里饒刺<lb/>
<pb n="KR2k0126_WYG_057-16a"/>
似儂針花似錦鬢邊様作手中挑吳船越艑富錢財銕<lb/>
鎻横江擅不開販鹽惡少截闗去不識瞿塘灧澦堆今<lb/>
日峰髙雲束腰平平一掌是明朝朝來出門又如是儂<lb/>
是好言郎莫焦君莫畏途途不危世途回首一看時人<lb/>
心屈曲如朐䏰瘴氣衝人人不知<lb/>
　　　　已上䕫州<lb/>
遵義圖經云其俗敦龎淳固以耕植為業鮮相侵犯天<lb/>
資忠順悉慕華風<lb/>
<pb n="KR2k0126_WYG_057-16b"/>
元史地里志云夷夏雜處遵文教守禮法夷椎髻披氊<lb/>
以射獵伐山為業信巫鬼好詛盟<lb/>
方輿勝覽云累世為婚姻以銅器氊刀弩矢為禮燕樂<lb/>
以鑼鼓横笛歌舞為樂㑹聚貴漢服出入負刀弩交易<lb/>
與華人不侵此亦屬縣之大較也<lb/>
蜀郡守李冰去其地殊逺闔郡嚴祀之以六月二十四<lb/>
日誕唐經畧安撫趙延之按部終於壁山亦遥祀焉以<lb/>
七月十二日誕真安州俗以元宵為年禮天神下享嵗<lb/>
<pb n="KR2k0126_WYG_057-17a"/>
飯尚與華别<lb/>
　　　　已上遵義<lb/>
岑參招北客文其東則大江沄沄下絶地垠百谷相吞<lb/>
出於荆門突怒吼劃附於太白渤湃硼砰㑹於滄𬈑跳<lb/>
噴浩淼上濺飛鳥蹙縮盤渦下漩黿鼉三峽兩壁亂峰<lb/>
如㦸槎枒屹崪<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞劃拆髙干天霓雲外水積盡日無<lb/>
光其下黒窄瞿塘無底淺處萬尺啼猿哀哀腸斷過客<lb/>
復有千嵗老蛟能變其身好飲人血化為婦人衒服靚<lb/>
<pb n="KR2k0126_WYG_057-17b"/>
粧逰於水濵五月之間白帝之下洪濤塞峽不見灧澦<lb/>
翻天蹙地震吼雷怒亦有行舟突然而去人未及顧棹<lb/>
未及舉瞥見陽臺不辨雲雨千里一歇日未亭午須㬰<lb/>
之間黒風暴起拔樹震山石走沙飛波騰浪翻舟子失<lb/>
據摧檣折竿漩入九泉沒而不還支體糜散蕩入石間<lb/>
水族呀呀撥剌争飡蜀之東兮不可以往北客歸去來<lb/>
兮<lb/>
　蜀中廣記卷五十七<lb/>
</p>
<p>
</p>
  </div>
</body>
</text>
</TEI>
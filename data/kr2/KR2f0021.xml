<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>胡端敏奏議巻一</head> <lb/>
    <p>
<pb n="KR2f0021_WYG_001-1a"/>
欽定四庫全書<lb/>
　胡端敏奏議巻一<lb/>
　　　　　　　　　　　　　　明　胡世寧　撰<lb/>
　　陳言時政邊備䟽<hi>時官南京刑部主事</hi>
伏讀𢎞治十一年十二月二十一日詔書内一欵天下軍民利<lb/>
病時政缺失有可興可革者許諸人直言無隠欽此欽遵<lb/>
臣聞古昔聖王皆求言納諫舍已從人求以制治未亂保邦<lb/>
未危故能四海無虞萬代稱仰今我皇上聖徳上同堯舜<lb/>
<pb n="KR2f0021_WYG_001-1b"/>
天下治安逺過漢唐然猶下詔求言如此其切者是即古<lb/>
聖王不自滿假之盛心也有君如此凡在臣工敢不敬應臣切<lb/>
見今天下承平日久法度廢弛士風頺靡奸弊百出地雖廣<lb/>
而民益窮兵雖多而財益困文臣雖多忠勤憂國者少見<lb/>
武將雖多智勇出衆者罕聞且自古偏安小國猶有人才<lb/>
能禦外侮兵亂凶年未見民力困於今時者故雖以全盛之<lb/>
天下而坐困於小醜之跳梁上厪聖慮下殫民財其大勢有<lb/>
如中年以後之人軀幹雖大肌肉雖豐然而元氣已虛血脉<lb/>
<pb n="KR2f0021_WYG_001-2a"/>
巳滯雖陛下為元首獨明於上而羣臣為股肱耳目者<lb/>
悉皆痿痹聾瞶不堪任使顧不如彼侏儒少壯之人故<lb/>
使人身如此倘更有風邪乘氣虗而入此時必費調理<lb/>
國勢如此倘更有盜賊乘民窮而起此時必難支持故<lb/>
善養生者及未病而藥之庶可保其遐齡善治天下者<lb/>
亦當及其未亂而制之庶可祈天永命近年以來災異<lb/>
頻仍天心儆戒端為此耳臣愚不知聖明宵旰曾念及<lb/>
此否也左右臣僚有言及此否也臣本愚陋幼生艱苦<lb/>
<pb n="KR2f0021_WYG_001-2b"/>
有親不能自養有身不能自立自充生員補廪膳中進<lb/>
士任推官叨陛下祿養親于今十年臣心感激無巳臣<lb/>
身欲報無地顧臣受詔之初任外職未知朝廷政務未<lb/>
敢輕率進言今䝉陞職南京又逾一年臣感恩愈深欲<lb/>
報愈切仰稽明詔求言尚及諸人况臣叨祿竊位感激<lb/>
如前非諸人比何敢負恩終於緘黙故今昧死㤀愚晝<lb/>
夜思索得今軍民利病時政邊備所當興革十事謹以<lb/>
上陳如䝉聖明俯察特賜採行天下幸甚愚臣幸甚臣<lb/>
<pb n="KR2f0021_WYG_001-3a"/>
干冒天威不勝戰慄<lb/>
一曰嚴考覈以正士風臣惟士風之邪正係天下之安<lb/>
危故晉尚清談而禍亂立致周興德行而治化隆長此<lb/>
其騐也今我國家承平日乆朝士安於豢養狃於因循<lb/>
亷節掃地趨媚成風以通達為高致以亷退為矯激以<lb/>
推奸避事為老成以黨惡和光為忠厚其羣居言議所<lb/>
及心志所向不曰陞官則曰成家其有語及國事當憂<lb/>
民瘼當恤者則衆怒羣猜百口排斥不曰生事則曰好<lb/>
<pb n="KR2f0021_WYG_001-3b"/>
名使必無所容身不能出言而後巳至於公差所過地<lb/>
方則論有司奉迎遲速以為賢否事故回還原籍則視<lb/>
官府囑託行否以為毁譽咈其意者或本亷幹惜民反<lb/>
謗之以害民順其私者或素奸貪誤事反譽之以能事以<lb/>
此賢否混淆是非倒置科道風聞而彈劾因以不眞銓<lb/>
曹誤聽而黜陟因以欠當故今在外官員上自撫廵下<lb/>
至州縣皆不暇為國忠謀為民造福而惟營送京職以<lb/>
媚其口看顧鄉宦以恱其心盖以為此軰貴近能為禍<lb/>
<pb n="KR2f0021_WYG_001-4a"/>
福如此則譽彰而得陞不如此則謗行而見黜若夫小<lb/>
民卑逺雖得其心言不上逹故寜負公家而不負私室<lb/>
寜害小民而不害巳身天下靡然同風不可收拾致令<lb/>
任事之人不見用而所用之人不任事以致朝廷法度<lb/>
廢弛天下軍民疲敝而上厪宵旰之憂者此也臣愚乞<lb/>
勑吏部精選各處廵撫并按察司正官都察院精選各<lb/>
處廵按御史俱用剛正有為不畏強禦之人凡遇京官<lb/>
出外還鄉之日其有徇私囑託公事倚勢豪横鄉里者<lb/>
<pb n="KR2f0021_WYG_001-4b"/>
黙以名聞以後京官不拘科道翰林部寺等衙門亦如<lb/>
外官三年一次吏部都察院考察務要勵忠勤奬亷退<lb/>
抑奔競汰罷軟其有忌疾賢能曲為謗毁者必行顯黜<lb/>
以勵其餘至於在外撫廵以下官員不恤民瘼不奉公<lb/>
法專以結交京宦違道干譽為事者許科道彈劾廷議<lb/>
訪實而奏黜之其或考黜之中間有孤忠衆嫉誤被謫<lb/>
官者又許公論薦揚仍照原資不次陞擢如此則黜陟<lb/>
既公士風趨正而眞才軰出能為國家任事矣惟聖明<lb/>
<pb n="KR2f0021_WYG_001-5a"/>
採納幸甚<lb/>
二曰崇節儉以制財用臣惟皇上以恭儉之德撫平成<lb/>
之運内無遊幸之好射獵之娱外無水旱之災征討之<lb/>
費安養休息今十五年是宜財貨充盈公私富足如周<lb/>
成康如漢文景可也夫何近日内帑空虗國計困乏邊<lb/>
儲多者無二年之積州縣貧者無十金之藏一議出兵<lb/>
便憂缺用甚者賤鬻散官巳行古衰亂茍且之法矣不<lb/>
知有事之時更將何處且在祖宗朝同此土地同此稅<lb/>
<pb n="KR2f0021_WYG_001-5b"/>
糧歲常蠲免而又外討戎夷内營城闕財常有餘今則<lb/>
上無前數者之費下未嘗得免一年之租而已財用困<lb/>
竭如此何也唐陸䞇有言用之盈虗在乎節與不節耳<lb/>
不節則雖盈必竭能節則雖虗必盈推贄所言則在昔<lb/>
祖宗朝創業事多而財用盈者能節故也今日守成事<lb/>
少而財用缺者不能節故也今財賦所出比舊無増而<lb/>
内府供用不知比舊加幾倍矣中外宂食不知比舊加<lb/>
㡬倍矣上下風俗之奢官員餽遺之厚其所費財物又<lb/>
<pb n="KR2f0021_WYG_001-6a"/>
不知比舊加幾倍矣是皆内侵公府外剥民資而得之<lb/>
民若之何而不窮財若之何而不匱也此事羣臣屢言<lb/>
朝廷屢禁而不能止者内有沮法之人外無執法之吏<lb/>
故也伏願皇上以祖宗之付託為重以邉務之困急為<lb/>
憂念此軍士無財以養之則散念此小民盡財而取之<lb/>
則逃民迯軍散常切于懐凡事痛加抑損力為撙節特<lb/>
勑户部禮部工部通查内府各項供用之物比國初舊<lb/>
額加添若干凡此無益於事者一皆裁革而又申諭<lb/>
<pb n="KR2f0021_WYG_001-6b"/>
左右勲戚之家各守禮法各崇節儉各為國惜財各為<lb/>
巳惜福至於官貟餽送之厚訪實治罪而又公吏部黜<lb/>
陟之權以轉移於上士民奢僣之弊立法嚴禁而又選<lb/>
法司剛正之士以執持於下則臣民内外節儉成風而<lb/>
國用自足民生自遂矣惟聖明採納幸甚<lb/>
三曰從權宜以足邉儲臣聞今西北二邉備敵軍多糧<lb/>
儲缺少每歲撥河南等處民糧齎運到彼接應此等糧<lb/>
米若責運本色到彼交納則路逺艱難民累迯竄兵法<lb/>
<pb n="KR2f0021_WYG_001-7a"/>
所謂逺輸則百姓貧者此也若許齎價錢就彼糴上則<lb/>
邉儲湧貴人益困窮兵法所謂貴賣則百姓財竭者此<lb/>
也臣念此事最為難處如䝉特勑該部計議通筭山西<lb/>
陜西近邉王府并將軍儀賓祿米及各府官僚并司府<lb/>
州縣官貟本色俸米通該若干合無比照公侯伯或京<lb/>
官折俸事例每石折銀五錢或七錢每歲就於秋糧折<lb/>
銀或各様課銀内定撥總解各布政司交收責令就彼<lb/>
分給缺官月日扣除邉用却將下年山西陜西糧稅盡<lb/>
<pb n="KR2f0021_WYG_001-7b"/>
派邉方或附近收貯敵退事閒則抽軍就食敵來事𦂳<lb/>
則就近搬運至於彼處歲辦課物亦乞留糴邉糧如係<lb/>
京用不可缺者則乞改派别布政司代納如此暫行三<lb/>
年則轉運不勞而邉儲自足矣惟聖明採納幸甚<lb/>
四曰立簡便以收鹽利臣聞各邉軍餉多頼鹽課近因<lb/>
河東鹽官自賣銀最為利便其淮浙鹽自來召商中<lb/>
納但今法久弊生商中不便事有多端臣請備述鹽<lb/>
引直價數多商中納糧數少勢如民間二月賣絲五月<lb/>
<pb n="KR2f0021_WYG_001-8a"/>
糴榖急圗應用貴物賤售一也中納之時勢要買窩奸<lb/>
豪作弊所納糧料𩔖非真正邉儲不得實用二也鹽易<lb/>
消化聽支日久催目未免多收竈丁數倍加納日累貧<lb/>
窮鹽課虧欠三也客商中鹽納官錢糧雖少經歴衙門<lb/>
私費使用則多暨後守支則壓於勢要臨賣則滯於私<lb/>
鹽甚有父死子代而未得支鹽財散人亡而不能還鄉<lb/>
者彼既失利後有召中恐不即來勢當减價失利愈多<lb/>
緩急難倚四也商利既㣲𩔖多夾買餘鹽及勢要中鹽<lb/>
<pb n="KR2f0021_WYG_001-8b"/>
鹽徒私販朝廷為彼三事設官秤掣委吏廵捕甚者欽<lb/>
勑大臣為之整理而三者卒不能禁下至秤手邏卒旁<lb/>
午紛紜徒増民擾五也私販之徒貪利畏捕沒海沿江<lb/>
招引逋逃窩納盜賊出持兵器歸肆搶奪官軍邏卒莫<lb/>
敢攖鋒此勢不散臣恐淮浙切近南都又臨運道復有<lb/>
黃巢張士誠者出於其間六也古遷豪右填實塞下今<lb/>
山陜富民多為中鹽徙居淮浙邉塞空虗七也惟此七<lb/>
弊所當區處臣查得淮浙水鄉竈丁每鹽一引折納價<lb/>
<pb n="KR2f0021_WYG_001-9a"/>
銀六錢或四錢又聞客商中鹽邉儲每一大引不過價<lb/>
銀三二錢是鹽課收銀比之收鹽待中得利加倍也又<lb/>
聞竈丁畏鹽難納多願納銀近年兩浙鹽課内將一半<lb/>
折銀民情稱便臣愚乞勑户部計議合無今後淮浙鹽<lb/>
課通令從便折銀其銀數乞照水鄉舊價而畧减比商<lb/>
中糧價而稍増酌為中制定立每鹽一引納銀㡬錢逓年<lb/>
立限徵收解邉糴糧或如臣前所言准作俸祿價銀却<lb/>
換彼處糧米派作邉儲仍查客商鹽引未支若干盡撥<lb/>
<pb n="KR2f0021_WYG_001-9b"/>
各塲或從願改撥長蘆鹽賤處所許令每鹽一引自買<lb/>
私鹽二引或三引准作官鹽發賣各塲置集凡竈丁有<lb/>
鹽客商有引者㑹集一所委官監買仍令把截臨塲總<lb/>
路不許零碎私賣期以一年或二年通買完足即絶商<lb/>
中以後竈丁煎鹽聽令自賣或轉賣與客商其出外販<lb/>
賣者止於州縣給引限以地方不禁私鬻貧竈無力煎<lb/>
辦者即撥富竈餘丁或僉有力願煎及有罪該徒之人<lb/>
而代之如此立法則國家得鹽利自多而不必多方整<lb/>
<pb n="KR2f0021_WYG_001-10a"/>
理竈丁得煎鬻自富而不必更免糧差鹽可通賣人無<lb/>
争奪勢豪專利之弊不禁而自息山陜射利之民可驅<lb/>
而漸歸邉境漸實邉儲可充廵邏秤掣之官不必設鹽<lb/>
徒意外之患不必虞待後日久事定鹽課歲額止令州<lb/>
縣徵解而理鹽衙門漸可裁减其為公私之便省上下<lb/>
之費盖不一而足惟聖明採納幸甚<lb/>
五曰汰冗食以選將校臣惟今天下軍職有罪者不革<lb/>
有功者日増俸祿日多民財有限將何以給臣愚竊聞<lb/>
<pb n="KR2f0021_WYG_001-10b"/>
英宗睿皇帝曽與大學士李賢憂議及此聖諭云此事<lb/>
誠可慮當徐為之惜乎當時大臣多為身計無肯為國<lb/>
忠謀奏行祖宗之法以將順睿皇帝之美者昔我太祖<lb/>
高皇帝優厚功臣雖定軍官子孫皆得世襲然必比試<lb/>
得中而後用之固不以生民膏血養無能之人也欽定<lb/>
大明律有云若軍官有犯私罪該笞者附過收贖杖罪<lb/>
解見任降等叙用該罷職不叙者降充總旗該徒流者<lb/>
照依地里逺近發各衛充軍若建立事功不次擢用固<lb/>
<pb n="KR2f0021_WYG_001-11a"/>
不以朝廷爵祿賞有罪之人也暨後法司奏征討官當<lb/>
論功定議我太宗文皇帝聖諭有曰朝廷大公至正之<lb/>
道有功則賞有過則刑刑賞者治天下之大法不以功<lb/>
掩過不以私廢公此軰征討之功既酬以爵賞矣今有<lb/>
犯而不罪是縱惡也縱惡何以治天下其論如律此我<lb/>
祖宗報功之厚立法之嚴是亦天地春生秋殺並行而<lb/>
不悖耳今論軍官私罪徒流以下徑擬還職雖雜犯斬<lb/>
絞亦止發立功且又立功定以年限無功亦得還職全<lb/>
<pb n="KR2f0021_WYG_001-11b"/>
非太祖定律之意更以太宗皇帝聖諭律之縱惡孰甚<lb/>
焉借使天地常春而秋殺不施則天下之物積而不散<lb/>
往者不過來者難續天地之化亦幾乎息矣今之軍官<lb/>
有増無減有賞無黜何以異是臣謂聖皇法祖憲天此<lb/>
事誠當為處况今新官襲職例不比試舊官比試亦為<lb/>
虗應故事故此軰自倚世襲之官不湏才能不畏罪黜<lb/>
恣為貪驕不習武藝不惜軍士論今天下軍職動輒萬<lb/>
計歲支俸給何啻百萬而其間無一人堪為將領能出<lb/>
<pb n="KR2f0021_WYG_001-12a"/>
戰陣者此以全盛之天下而坐困於小醜之跳梁真可<lb/>
為之流涕也失今不處後益難圗然此弊廷臣皆知無<lb/>
肯言者顧念後魏張仲瑀請抑武人身為所殺魏弗窮<lb/>
治國遂以衰今若言彼觸忌或下錦衣衛掠問則彼得<lb/>
肆怨甘心矣故寜緘黙負朝廷幸保其身無事耳臣愚<lb/>
昧死不敢自惜伏願皇上復太祖之成法佩太宗之格<lb/>
言繼英廟之盛志為後世之永圖特勑兵部㑹議凡今<lb/>
軍官私罪悉依大明律擬斷該降級者降級該罷職者<lb/>
<pb n="KR2f0021_WYG_001-12b"/>
充軍其降級充軍者非真有戰功不許擢用聖恩若念<lb/>
其祖功不忍棄其子孫亦待有罪之人身故方許其子<lb/>
孫替襲至於内外衛所見任軍職亦乞先下明詔令其<lb/>
本身并户丁俱預習武藝一年選委忠勤剛正識大體<lb/>
知武畧廷臣各一員分投前去㑹同撫廵等官面加考<lb/>
試自都指揮以下軍官不能躍馬彎弓或持槊舞劒閑<lb/>
一武藝者即令罷黜其有子試中能代者即令替職無<lb/>
子或不能者就令立功一祖子孫有武勇者借襲無者<lb/>
<pb n="KR2f0021_WYG_001-13a"/>
暫停或令減俸優給以後軍官子孫襲職或弟姪借職<lb/>
者不分新舊俱要比試武藝熟閑身力強壯而後得襲<lb/>
否則暫停或令減俸優給如此簡閱則天下軍職冗食<lb/>
者漸減而所任者皆堪為將領能出戰陣之人平居則<lb/>
課其訓練軍士有事則責其身先行伍而惟擇主將以<lb/>
御之嚴軍令以督之將見戰無不勝守無不堅而敵人<lb/>
不足平盗賊不足慮矣惟聖明採納幸甚<lb/>
六曰閱軍實以修武備臣惟今天下衛所原額軍士迯<lb/>
<pb n="KR2f0021_WYG_001-13b"/>
絶者多實在者少以迯絶者言則逺年丁盡或埋沒者<lb/>
歲歲清查既無根影近日病故或逃亡者年年勾解隨<lb/>
復迯回空累里甲造冊勞費貼解艱難或購買孤遺以<lb/>
作清出之户丁或替取貧婦以為軍人之妻小甚者或<lb/>
因清軍而命斷於箠楚或因解軍而産破於盤費此民<lb/>
間清軍解軍極苦而無益者此也至以見在者言則在<lb/>
衛軍士差占者多操備者少至論操軍又惟虗應故事<lb/>
教塲虚設而金鼔不聞或金鼓雖聞而武藝不習甚或<lb/>
<pb n="KR2f0021_WYG_001-14a"/>
得財賣放掛名行伍身不在營故今養軍雖多能戰無<lb/>
幾在邉遇敵則嬰城固守而坐視鄉民之被掠在内有<lb/>
警則奏聞後遣而先累民壯之被傷此民間空出力以<lb/>
養軍而又先代軍死甚可痛也至論役占之弊尤不忍<lb/>
言且如漕運京糧通論民間加耗脚米及衛所船料糧<lb/>
賞之費大畧費米三石始運一石至京而軍士之勞不<lb/>
計焉至運邉儲勞費又不止是今每月糧米一石一軍<lb/>
支給而又加以馬疋草料投跟勢要買間止納銀三二<lb/>
<pb n="KR2f0021_WYG_001-14b"/>
錢耳此以民間三四石米之費而止為勢要賣銀三二<lb/>
錢天下若之何而不窮也且在昔充軍之户或由垜集<lb/>
歸附未必皆是有罪何今貧絶而不免清勾在今充軍<lb/>
之人悉是奸豪巨惡未必皆是可矜何不數年而節䝉<lb/>
宥免因兹輕重不均人愈玩法况今東南力薄之人充<lb/>
軍西北既不得用西北近邉之人充軍東南亦常迯回<lb/>
彼此無益理宜通處臣愚乞勑兵部㑹議選委兩京能臣<lb/>
分查各衛軍籍見在若干故絶若干其在先丁盡户絶<lb/>
<pb n="KR2f0021_WYG_001-15a"/>
累經清報兵部者即免清勾以除民擾以後果有埋沒<lb/>
自首者即收本處被人首實者追解邉衛其見在者又<lb/>
分在衛住有家業若干逓年原籍勾補若干其勾補者<lb/>
即係不肯服役緩急難倚之人合無此等軍士除在京<lb/>
及在邊衛分仍前勾補不動外其在南京并各處腹裏<lb/>
衛分者悉改編原籍衛分以免其迯然後以今改編并<lb/>
在衛原有家業者通筭各衛實在若干其有缺伍則另<lb/>
選軍餘舍餘願報食糧及犯罪例該充軍者補充軍罪<lb/>
<pb n="KR2f0021_WYG_001-15b"/>
囚再弗赦宥其見年五十以上該問充軍者即許子孫<lb/>
家人替當軍士在迯二次三次者悉依大明律科斷其<lb/>
情重人犯例該邊衛充軍者望體祖宗立法之嚴責賣<lb/>
家産全房遷發使絶歸念其或一時難賣則令里甲鄉<lb/>
鄰各依鄉例認佃租課每歲除天荒及代納糧稅外其<lb/>
餘本處官司上納三年一次亦如軍裝𩔖解該衞分給<lb/>
本軍以為盤費庶㡬軍士在衞皆有土著各畏法律而<lb/>
迯者少矣至於衞所管事之官猶望并省勢要役占之<lb/>
<pb n="KR2f0021_WYG_001-16a"/>
弊嚴加禁革於是分委將校教習武藝武藝既精一可<lb/>
當十而後教以團營走陣之法使知坐作進退之節如<lb/>
此則軍皆可用而民出力養之不為虗矣惟聖明採納<lb/>
幸甚<lb/>
七曰廣收蓄以儲將材臣念國家自正統末年以來未<lb/>
嘗與敵一大戰故彼益驕矜日肆侵侮所以然者我無<lb/>
能將故耳朝廷累下明詔訪求諳曉韜畧弓馬熟嫻之<lb/>
人舉試擢用然此等全才世不多有故迄今並無一人<lb/>
<pb n="KR2f0021_WYG_001-16b"/>
應試成功者臣愚又念古之才勇未必專閑弓馬或更<lb/>
不識文字試之或不能中式用之則必可成功者况今<lb/>
天下治平止是四裔跳梁文武大臣中非無能發縱指<lb/>
示者顧無偏禆驍勇之人故不敢出奇取勝耳論今所<lb/>
急正在偏禆若臣前所言汰冗食以選將校則武職中<lb/>
固皆可將者矣然而天生智勇當不專在此軰之中故<lb/>
自古國家用兵常乏將材民間盗起多是豪傑臣愚以<lb/>
為莫若即此軰而收之則既獲將材又弭盜賊策之上<lb/>
<pb n="KR2f0021_WYG_001-17a"/>
也如䝉乞勑兵部計議通行天下軍衛有司積加訪察<lb/>
凡軍民中有膂力過人武藝精熟者悉選在官其良民<lb/>
不願者不必强逼選在官者軍則任以把總管隊民則<lb/>
授以總甲教師等項名目畧加優給使之隨軍操練遇<lb/>
賊擒拏積勞多者量授職事以旌賞犯罪重者即發邉<lb/>
方以立功至於兵部亦乞比照工部添設主事等官十<lb/>
員精選廷臣或進士中才畧明敏者為之平時則令草<lb/>
奏以習運籌有事則令出差以諳邉務才弱弗稱者改<lb/>
<pb n="KR2f0021_WYG_001-17b"/>
選别部才能稱職者專陞兵備及邉郡知府等官惟此<lb/>
二途之中收養既多其間必有真才出用而能為國家<lb/>
除大患立大功者矣惟聖明採納幸甚<lb/>
八曰立經制以禦外侮右臣前所言汰冗食以選將校<lb/>
閱軍實以修武備廣收蓄以儲將材三事果如施行則<lb/>
各衛軍將固皆能戰者矣臣惟自古京軍最怕逺征客<lb/>
兵尤忌長屯故隋末盗賊起於征遼唐季叛卒起於戍<lb/>
廣今發京軍逺征延綏經年不還割心腹以救四肢誠<lb/>
<pb n="KR2f0021_WYG_001-18a"/>
非計也况邉境有急請調京軍往來奏覆緩不及事臣<lb/>
愚以為莫若自今分定在京直𨽻衛所官軍止應宣府<lb/>
遼東山西衛所官軍專應大同陜西衛所官軍各從所<lb/>
近分應延綏寜夏甘肅量皆出征不逺屯戍不久平時<lb/>
無事則止令邉軍操守有事𦂳急除遼東宣府必湏奏<lb/>
請京畿官軍出援外其餘各邉總兵官一面奏聞一面<lb/>
徑調該應衛所官軍前去策應固不必命廷臣以撓其<lb/>
權出京軍以分其食而經制已定緩急有恃外侮不能<lb/>
<pb n="KR2f0021_WYG_001-18b"/>
侵越矣惟聖明採納幸甚<lb/>
九曰重將權以責成效右臣前所言兵食雖足經制雖<lb/>
定然而將權不重則威令不行士不用命亦難成功臣<lb/>
聞趙將李牧守邊得便宜置吏市租皆入幕府日饗士<lb/>
卒數年不戰趙王終用之不疑故能破殺匈奴十餘萬<lb/>
騎單于奔走不敢近邉宋失邉險戎狄最强宋太祖分<lb/>
命李漢超郭進等備之皆久任專制厚其財帛如趙李<lb/>
牧軍校有訟郭進者送進自治故當時諸將感激皆能<lb/>
<pb n="KR2f0021_WYG_001-19a"/>
以一郡之力抗禦強敵宋祖得無西北之憂得專力於<lb/>
東南削平諸國此古人任將之明效也臣愚伏讀我太<lb/>
祖高皇帝命將制詞有曰古云將在軍君不與者勝汝<lb/>
等其識之又謂大將軍徐達有曰閫外之事汝實任之<lb/>
又曰將者三軍之司命立威者勝任勢者强威立則士<lb/>
用命勢重則敵不敢犯又諭征南將軍胡廷瑞有曰何<lb/>
文輝為爾之副湖廣叅政戴德從汝調發二人皆吾親<lb/>
近之人勿以此故廢軍政凡號令征戰一以軍法從事<lb/>
<pb n="KR2f0021_WYG_001-19b"/>
此我聖祖命將之成法也今各邉總兵廵撫見一敵出<lb/>
一軍賞一有功戮一不用命皆不得自專必湏奏請事<lb/>
由中制彼得推干故難責成功常致誤事唐陸䞇所謂<lb/>
鋒鏑交於原野而决策於九重之巾㡬㑹變於斯湏而<lb/>
定計於千里之外者甚非計也朝廷豈以其人不足委<lb/>
任耶固宜改委其人推求忠勇歴戰之人以為總兵遴<lb/>
選壯毅有謀之士以任廵撫惟才是使雖小官授以節<lb/>
鉞而無嫌惟勑是遵雖崇爵聽其指麾而無礙固不宜<lb/>
<pb n="KR2f0021_WYG_001-20a"/>
拘泥資格而用巳衰之人亦不宜驟與崇階而賞無功<lb/>
之士選任既當尤望陛下體聖祖之成法效古人之命<lb/>
將假與威權使得專罰多與金帛使得厚賞至於臨期<lb/>
應變料敵出奇惟其所為而不為中制朝廷惟握將將<lb/>
之權有功則陞賞有罪則誅黜如此則將士用命事㡬<lb/>
不失而彼得成功矣惟聖明採納幸甚<lb/>
十曰用間諜以覘敵情臣惟兵將雖練然而不得地利<lb/>
不知敵情則動乖所之為彼乘襲有敗無勝是如瞽者<lb/>
<pb n="KR2f0021_WYG_001-20b"/>
之射雖挽強弓發利矢何益於中哉臣切料各邊軍士<lb/>
不下數十萬敵騎控弦不過數萬然彼常侮我有餘我<lb/>
嘗禦彼不足者盖由彼能用間而事事得乎兵法之所<lb/>
利我不能用間而事事犯乎兵法之所忌故彼常擄掠<lb/>
因糧於我也而我則困於逺輸彼常深入屯我重地也<lb/>
而我則散地難戰彼常形我而自無形也我則為彼所<lb/>
形而不能形彼故如彼欲專攻大同也而佯為移攻宣<lb/>
府之形彼惟分遣數騎也而誑為將發大衆之語使我<lb/>
<pb n="KR2f0021_WYG_001-21a"/>
被擄之人聞之見之而隂縱之歸以報我故我且疑且<lb/>
信而各邉屯戍愈分愈寡愈久愈疲彼則專攻我一處而<lb/>
力嘗有餘且又時出數騎或見或伏半進半退以為我<lb/>
形我將信而攻彼耶則或為所餌而遂遭䘮覆或疑而<lb/>
不攻耶則又為所掣而肆行搶掠此彼常得志於我皆<lb/>
能用間之利也往年長夏屯我大同彼犯兵家之忌矣<lb/>
使我有間知彼虚實諳彼道途則大同軍士堅壁與持<lb/>
時或出兵以制其抄掠或隂計以毒其水草而又㑹約<lb/>
<pb n="KR2f0021_WYG_001-21b"/>
宣府延綏合兵策應或出其左或攻其右或將𢷬其巢<lb/>
穴或先截其歸路或虚聲使彼動揺或潜軍出其不意<lb/>
彼將進無所獲退無所歸祈死乞降之不暇奚敢再為<lb/>
邉患哉此所謂不戰而屈人之兵者也上年之入我河<lb/>
套也前有延綏之拒後有黄河之阻左有大同右有寜<lb/>
夏掎角之勢亦可行前之策然我皆不能坐失機㑹者<lb/>
由不能用間之弊也故臣以為今之道邉備莫先用間<lb/>
然古人用間非止一端今則我軍出外輒為所獲彼之<lb/>
<pb n="KR2f0021_WYG_001-22a"/>
左右我亦未知則生間内間未可先用也顧惟彼有擄<lb/>
掠探聽入境之人為我所獲者我惟不逞小忿免其誅<lb/>
戮不惜厚賞恱其心志因而用之則彼中酋長有心慕<lb/>
中國者我得以知而招懐之有自相猜忌者我得以知<lb/>
而擕貳之有陰為間諜者我又得以知而誑惑之由是<lb/>
五間可以次第畢用而彼中事情我無不知我師所出<lb/>
動中機㑹蔑不濟矣惟聖明採納幸甚<lb/>
　　應詔陳言疏<lb/>
<pb n="KR2f0021_WYG_001-22b"/>
近該𢎞治十八年二月二十二日早欽奉聖㫖朕方圗<lb/>
新政理樂聞讜言除祖宗成憲定規不可紛更其餘事<lb/>
闗軍民利病切於治體但有可行的著各衙門大小官<lb/>
員悉心開具明白來說禮部知道欽此欽遵臣莊誦再<lb/>
三懽忭累日伏念自古英明之君多或始勤而終怠未<lb/>
有如我皇上臨<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>多年始終一德平居不邇聲色不殖<lb/>
貨利未嘗行一不義戮一不辜凡古聖王之懿行無一<lb/>
不具而又當此治安積久之餘震發圖新政理之舉下<lb/>
<pb n="KR2f0021_WYG_001-23a"/>
詔求言如此其切也臣素懐忠朴感恩欲報之心久矣<lb/>
於此不言更待何日然臣竊觀自古天下未有君聖而<lb/>
不治亦未有民窮而不亂者今雖天下如此其全盛聖<lb/>
德如此其修明然而逺近之民困於征輸苦於力役煎<lb/>
熬於官吏之侵漁凌逼於勢豪之兼併流離餓殍日致<lb/>
消亡臣前任湖廣親見彼處流民雜處山林者不啻數<lb/>
萬近在南京切聞江北饑民枕藉道途者不可勝數自<lb/>
古民窮則思變此事聖心固所深憂而欲求其利病之<lb/>
<pb n="KR2f0021_WYG_001-23b"/>
所在矣然以陛下聖德憂勤如此而民之生理未復治<lb/>
之實效未臻者何哉臣見往時軍民利病臣下每有建<lb/>
白朝廷亦多採行既而部下之司司下之府若州縣其<lb/>
上下催督不過傳寫文移一次而未有發諸中心斷然<lb/>
欲行者也此猶事之小者如此若其大者則皆箝口而<lb/>
不敢言或雖有言而不見用此無他陛下所用之人多<lb/>
懐持祿固寵之心少有憂國愛民之志故也臣自𢎞治<lb/>
六年中進士以後聽選考滿十有二年之間四次至京<lb/>
<pb n="KR2f0021_WYG_001-24a"/>
每過道途則見村巷之寂寥生理之消索比前窮困數<lb/>
倍及至京城則見士夫之用度餽遺之往來比前豐富<lb/>
數倍私自嘆息以為天下之勢官日富而民日窮京城<lb/>
日富而四方日窮財之趨上猶水之注下在位者又從<lb/>
而决之民若之何其能生也大臣建議有言宜崇節儉<lb/>
矣然而奢富者日進有言宜抑奔競矣然而恬退者未<lb/>
錄貪墨者皆言當去而貪聲大著者或雖衆口彈劾衆<lb/>
目指視而猶存亷正皆言當舉而亷介特立者或以一<lb/>
<pb n="KR2f0021_WYG_001-24b"/>
事差失一人怨謗而即去甚者士大夫聚談之間惟及<lb/>
世情私鄙之事恬然不以為恥而或間有一人憂民為<lb/>
國執法行事者則衆口排斥百計謗毁必使無所容身<lb/>
此其勢必將盡驅天下之人閹然皆無忠義之氣而後<lb/>
巳此所以負陛下之聖德孤陛下之用心而無以救天<lb/>
下之窮民成天下之治理也故今軍民利病紛紛目前<lb/>
臣愚不敢枚舉而竊意其當務之急則宜公用人以回<lb/>
天下之士風汰冗費以裕天下之財用重守令以救天<lb/>
<pb n="KR2f0021_WYG_001-25a"/>
下之窮民然其本原之地又在陛下勤學問廣延納以<lb/>
照臨之於上而持守之於久耳至論天下之命繫於太<lb/>
子太子之善在於早諭教與選左右則所以輔導而教<lb/>
養之者不可忽也臣伏讀聖諭有曰除祖宗成憲定規<lb/>
不可紛更臣有以仰見陛下深知為治之道必在法祖<lb/>
大聖人所見真出尋常萬萬也故臣竊獻愚忠不敢别<lb/>
有建白惟舉祖宗成法所當遵行或雖巳行而猶未盡<lb/>
者六事祈以仰答明詔之萬一耳若夫將校之當選軍<lb/>
<pb n="KR2f0021_WYG_001-25b"/>
實之當閱與凡邊備邉儲等事則臣前歲巳有愚見十<lb/>
條上塵聖覧今不敢逐一再陳也如䝉聖明不棄蒭蕘<lb/>
併賜採納不勝幸甚<lb/>
　　計開<lb/>
一勤學問我祖宗列聖皆日御經筵講讀經史至於大<lb/>
學衍義一書我太祖高皇帝因問宋濓知其為帝王為<lb/>
學之要特命大書掲於兩廡之壁時睇觀之暨我仁宗<lb/>
昭皇帝亦喜此書曰此為治之條例監戒不可無因留<lb/>
<pb n="KR2f0021_WYG_001-26a"/>
一部朝夕自閱此我祖宗創業守成共垂我億萬世無<lb/>
疆之休者雖由天縱之聖其得於講學切要之功不可<lb/>
誣也皇上聰明睿聖天下之書固宜盡閱然聞帝王之<lb/>
學貴得其要臣愚欲乞聖明監於成憲特取此書時加<lb/>
省覧更選賢臣日備顧問則於前代政治得失今日民<lb/>
情事理與凡奸邪害政之人姦弊害民之事可以無不<lb/>
周知而於施為緩急之間自然皆適事機之㑹而當天<lb/>
人之心矣固不必徒費精神而泛讀天下之書也臣又<lb/>
<pb n="KR2f0021_WYG_001-26b"/>
竊見此書其間所言辨人材察民情嚴内治教戚屬之<lb/>
四者在今日尤為切要伏願聖明於此更加詳玩至於<lb/>
近臣外戚亦宜頒賜使皆講習則彼自知忠謹之得福<lb/>
各畏驕盈之得禍可以長保富貴於無窮而禍亂不生<lb/>
刑罰弗及仰全陛下親愛保恤之恩是亦天下萬世之<lb/>
幸也惟聖明採納幸甚<lb/>
一廣延納我祖宗列聖皆親賢納諫好問好察故於言<lb/>
路之責既付科道而政事得失又許諸人直言常朝之<lb/>
<pb n="KR2f0021_WYG_001-27a"/>
官既得燕見而諸人言事亦許直至御前此我祖宗列<lb/>
聖所以知人則哲官人必當而下無隱情上無弊政也<lb/>
以後御前奏事之例既廢而羣臣燕見之時亦少以致<lb/>
天下民情不能上逹而人材真偽亦未周知所以用人<lb/>
循資而未當行政多弊而難革漸違上下交通之㤗以<lb/>
致天時災旱之多民窮嗟怨治亂將分忠計之臣多切<lb/>
憂此今頼皇上天性聰明洞眀治體赫然奮發將大有<lb/>
為大臣既常賜見羣臣又許進言天下傳聞欣然以為<lb/>
<pb n="KR2f0021_WYG_001-27b"/>
堯舜復生矣然臣猶願陛下法祖成憲益𢎞治理復開<lb/>
御前奏事之例兼廣諸人言事之途言如可用即付施<lb/>
行言或未當亦示優貸至於大小百官更宜直日輪對<lb/>
館閣近臣又當不時咨訪則天下民情既可因是周知<lb/>
而人材真偽亦得因是面試以後用人必無不當而行<lb/>
政自無不宜矣何患民生之不遂而治效之不隆也哉<lb/>
然今羣臣疎逺日久一旦驟見天威嚴重敬畏之過不<lb/>
無舉措失儀語言失當者猶望聖恩如天矜宥其罪畧<lb/>
<pb n="KR2f0021_WYG_001-28a"/>
降辭色使得從容久自慣便必無此失矣惟聖明採納<lb/>
幸甚<lb/>
一公用人我祖宗朝皆立賢無方故能得真才實用而<lb/>
成治功也今則清要之官專取一途之士如内閣之推<lb/>
先如李賢薛瑄不由翰林今則專以翰林矣翰林之選<lb/>
先如胡儼劉球不由庶吉士今則專以庶吉士及進士<lb/>
第一甲矣舊如年富由教官而陞給事中王翺由寺正<lb/>
左遷復陞御史今則此等之人不用矣所取之途既狹<lb/>
<pb n="KR2f0021_WYG_001-28b"/>
無怪其得人之難也其他百官叙轉惟憑初選偶得之<lb/>
基不顧終身踐履之實進士初選美官則惟循資而可<lb/>
立登要地一除外職則雖有才而或終滯下僚資格之<lb/>
拘既定薦舉之條徒設京官雖有保陞知府之例而所<lb/>
保悉多循資之人外官雖有取選御史之途而所取或<lb/>
遺方正之士推奸避事者得以避怨而早陞忠勤任事<lb/>
者亦以任怨而早黜故今士人初入仕途即有夤緣求<lb/>
得美選之心既得美除即為持循保守祿位之計近年<lb/>
<pb n="KR2f0021_WYG_001-29a"/>
進士之輪選者聞有南京之缺而即避近侍之該陞者<lb/>
遇有京堂之缺而即争平時既皆趨利避害之心臨難<lb/>
豈有捐軀報國之志養成此等士風專用此等人材而<lb/>
欲與圖新政理臣恐聖心獨勞於上而無益矣古者刺<lb/>
史入為三公郎官出宰百里唐宋所取狀元進士皆先<lb/>
試歴民事而後召試館職或令再試他官而後擢居臺<lb/>
諌蓋以臺諫翰林上寄朝廷耳目之司下儲公卿宰輔<lb/>
之望不敢輕試以新進之士也我聖祖論人之姦良亦<lb/>
<pb n="KR2f0021_WYG_001-29b"/>
言試之以事而後見今豈可以新進未試之人而槩<lb/>
居耳目股肱之任也伏願皇上今後用人悉由祖宗成<lb/>
憲及斟酌唐宋遺制大而輔弼公卿特選老成才望敭<lb/>
歴中外能任天下大事能知天下人才之人而用之不<lb/>
必拘以出身翰林次而翰林科道尤宜博選内外郎官<lb/>
之中求其才德年貌之堪稱者照今布政陞副都御史<lb/>
主事改光祿寺丞及查先朝胡儼劉球年富王翺等官<lb/>
事例不拘品級科第改任此職至於進士舉人之初出<lb/>
<pb n="KR2f0021_WYG_001-30a"/>
身者悉授外職知縣等官嚴責撫廵公加訪察擇其有<lb/>
守有為之人每歲一報吏部待其三年或六年任滿行<lb/>
取到京擇其文學德行者擢居翰林剛直公正者選入<lb/>
科道才識眀敏者分任部寺屬官其有長於撫字深得<lb/>
民心者再令補任三年超擢府州正職至於監生吏員<lb/>
出身小官果有才行卓異者一體超遷其餘一應中常<lb/>
之人循資遷轉貪酷之徒即時罷黜其在前初授京官<lb/>
者不拘各項衙門悉令外補州郡試歴民事亦待三年<lb/>
<pb n="KR2f0021_WYG_001-30b"/>
或六年視其才能功蹟而黜陟之其間果有才堪大用<lb/>
不次該遷者又許大臣公薦於朝吏部奏請陞用不許<lb/>
似前夤緣奔競僥倖陞擢如此則士風以回真才以致<lb/>
而庶官得人政理可圗矣臣知此言一進近臣必皆切<lb/>
齒或以希求進用坐臣然臣實無才且多疾病冒居今<lb/>
職巳為過分豈敢再望陞擢此言實欲為陛下求得真<lb/>
才以佐維新之治耳惟聖明採納幸甚<lb/>
一汰冗費我祖宗朝同此土地同此稅糧歲常蠲免而<lb/>
<pb n="KR2f0021_WYG_001-31a"/>
又外討戎夷内營城闕財常有餘今則上無前數者之<lb/>
費下未嘗得免一年之租而巳財用困竭賤鬻散官行<lb/>
古衰亂茍且之法矣不知有事之時更將何處也昔唐<lb/>
陸䞇有言用之盈虚在乎節與不節耳不節則雖盈必<lb/>
竭能節則雖虚必盈惟䞇所言則在昔祖宗朝創業事<lb/>
多而財用盈者能節而無冗費故也今日守成事少而<lb/>
財用缺者不能節而冗費多故也今財賦所出比舊無<lb/>
增而内府供用不知比舊加幾倍矣中外冗食不知比<lb/>
<pb n="KR2f0021_WYG_001-31b"/>
舊加㡬倍矣上下風俗之奢官員餽遺之厚其所費財<lb/>
物又不知比舊加幾倍矣是皆内侵公府外剝民資而<lb/>
得之民若之何而不窮財若之何而不匱也此事羣臣<lb/>
屢言朝廷屢禁而不能止者内有沮法之人外無執法<lb/>
之吏故也伏願皇上以祖宗之付託為重以財用之困<lb/>
急為憂念此軍士無財以養之則散念此小民盡財而<lb/>
取之則迯民迯軍散常切於懐凡事痛加抑損力為撙<lb/>
節特勑户部禮部工部通查内府各項供用之物比國<lb/>
<pb n="KR2f0021_WYG_001-32a"/>
初舊額加添若干再勑吏部兵部通查内外冗食非國<lb/>
初舊額員數若干共費財若干凡此無益於事者一皆<lb/>
裁革而又申諭左右勲戚之家各守禮法各崇節儉各<lb/>
為國惜財各為巳惜福至於官員餽送之厚訪實治罪<lb/>
而又公吏部黜陟之權以轉移於上士民奢僣之弊立<lb/>
法嚴禁而又選法司剛正之士以執持於下則臣民内<lb/>
外節儉成風而國用足民生自遂矣然此事臣於前歲<lb/>
巳言而今復進者誠以在今當務之急莫切於此也惟<lb/>
<pb n="KR2f0021_WYG_001-32b"/>
聖明採納幸甚<lb/>
一重守令我祖宗朝慎選親民之官如洪武初年取中<lb/>
進士多選縣官徵至天下賢才悉授守令宣德年間府<lb/>
州正官多用大臣方面保舉後犯贓私舉主連坐故當<lb/>
時守令得人小民受澤即今民窮日甚餓殍流離朝廷<lb/>
恩惠莫能下及者皆平時守令不職所致近年明詔大<lb/>
臣推舉京官堪任知府之人又每次知縣知州缺多即<lb/>
於聽選舉人監生内通行揀選其法固巳為善然猶未<lb/>
<pb n="KR2f0021_WYG_001-33a"/>
盡得人故臣竊意以為與其推舉於未用之先欲求稱<lb/>
職又孰若選委於既試之後能得真才也與其偶試一<lb/>
論之高遂與崇職又孰若歴官數年之後畧轉資階也<lb/>
蓋凡天下司府州縣之官俱以正官為重而佐貳為輕<lb/>
今之在外㕘議僉事同知等官儘有堪為知府者府州<lb/>
同知通判推官縣丞等官儘有堪為知州知縣者是皆<lb/>
品級相近出身相同論理可以量才更用今則拘於陞選<lb/>
一定遂使數年屈於佐貳不得轉舒而見任知府知州知<lb/>
<pb n="KR2f0021_WYG_001-33b"/>
縣中常之人又歴九年方得改任故今守令常不得人<lb/>
而善政多不能行小民常不䝉惠宋神宗所謂祖宗百<lb/>
戰得天下今以一州生靈付之庸人者誠可痛也伏願<lb/>
皇上仰法祖宗愛民重守令之意而益𢎞薦舉之道於<lb/>
前推舉揀選之外更勑吏部精選各處廵撫并布按二<lb/>
司長官都察院精選各處廵按御史責令訪察各道司<lb/>
府州縣正佐官到任一年或二年之後其司府佐貳有<lb/>
堪任知府者府州佐貳有堪任知州者州縣佐貳有堪<lb/>
<pb n="KR2f0021_WYG_001-34a"/>
任知縣者各具名實奏行吏部酌量遷改其見任知府<lb/>
知州知縣才力不堪供職心志不專為民者各照品級<lb/>
相近改調各衙門佐貳首領及鹽運提舉等衙門官員<lb/>
吏部都察院則專考撫廵藩臬之採訪不公及無所臧<lb/>
否者而奏黜之更乞今後百官陞授畧倣李唐均調内<lb/>
外不歴刺史不得任侍郎列卿不歴縣令不得任臺郎<lb/>
給舍之制進士出身不得徑選科道部屬舉人出身不<lb/>
得徑選同知知州京官外補不得徑陞㕘政副使而惟<lb/>
<pb n="KR2f0021_WYG_001-34b"/>
推訪知府知州知縣之久任卓異者而逓遷之則守令<lb/>
知重而凡善政可行民生受福矣惟聖眀採納幸甚<lb/>
一慎輔導我祖宗朝輔導皇儲之官如宋濓楊士奇儀<lb/>
智等或延聘四方名儒不拘以出身科第或妙選各部<lb/>
老成不專以任職翰林故能盡得一世之賢用以輔成<lb/>
列聖之德伏讀我太宗文皇帝勑諭輔導之臣有曰推<lb/>
廣仁義道德之源開陳二帝三王之治與太祖高皇帝<lb/>
之大經大法凡創業守成之難生民稼穡之事朝夕講<lb/>
<pb n="KR2f0021_WYG_001-35a"/>
論以涵養本源恢𢎞智量此我祖宗擇人以盡輔導之<lb/>
職者其成法具在也伏願皇上監列聖之成規重萬年<lb/>
之國本講論雖以得人而更憂未得輔養雖已盡道而<lb/>
更憂未盡敷求天下必得正人大之如宋濓之博聞有<lb/>
道次之如儀智之直言不阿者使兼講讀之官以任輔<lb/>
導之責至凡左右供奉之職悉選老成忠慎之人使之<lb/>
旦夕承弼有善則書有過則諫至於講讀議論之間道<lb/>
德固稱堯舜而聖祖開創之難前代興衰之故亦當備<lb/>
<pb n="KR2f0021_WYG_001-35b"/>
述政事固先禮樂而邉境艱危之狀閭閻窮苦之情尤<lb/>
當備道眀良際遇固當舉以為法而自古姦邪誤國忠<lb/>
直遭誣之事亦當引以為監典謨訓誥固當日進誦讀<lb/>
而大學衍義一書甚切君心治體者尤當時奉省覧持<lb/>
身威重是也而詢謨納諫則當導以畧降詞色養德安<lb/>
静是也而詰戎治政亦宜勸以稍習勤勞尤望皇上萬<lb/>
幾之暇親臨試問其人如是輔教則用不如是輔教則<lb/>
黜一有邪佞雜乎其間則速去之勿使留為令德之累<lb/>
<pb n="KR2f0021_WYG_001-36a"/>
則一人元良萬世永頼矣况今輔導之臣後以舊學之<lb/>
恩將有卿輔之望尤宜慎簡於初惟聖明採納幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0021_WYG_001-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　胡端敏奏議巻一<lb/>
</p>
<p>
</p>
  </div>
<div>
<head>胡端敏奏議巻二</head> <lb/>
    <p>
<pb n="KR2f0021_WYG_002-1a"/>
欽定四庫全書<lb/>
　胡端敏奏議巻二<lb/>
　　　　　　　　　　　　　明　胡世寧　撰<lb/>
　　乞全恩信以處降賊疏<hi>時官江西兵備副使</hi>
臣以病廢庸才誤䝉擢任勑委東鄉撫捕盜賊到任之初即<lb/>
因姚源叛賊王浩八等流刼廣信縣係臣所轄地方領兵到彼<lb/>
隨賊追剿至六月賊平方得回至東鄉行事彼時新縣城池<lb/>
尚未成立舊招賊黨俗號新民尚懷反側未知的數臣恐驚疑<lb/>
<pb n="KR2f0021_WYG_002-1b"/>
單身扶病到彼諭以朝廷恩威曉以法度利害誓言舊招不<lb/>
殺再叛不招而茍有違犯者一依法律處治决不姑息彼皆<lb/>
感泣告願招回良民共安田里然無奈地方光棍幸災生事外<lb/>
則誑言賊反内則妄傳兵至以驚惑良民少肯復業後至<lb/>
七月將盡因賊首艾茹七被提不出萬念玖復行讐刼各<lb/>
民恐被連累告縣追捕不意大賊首樂庚二陳邦四賈馬<lb/>
七次賊首樂庚三劉瑞五陳慶六陳慶七胡重一等集黨<lb/>
拒捕遂行讐殺臣偶䝉提督都御史俞諫取至餘干議事<lb/>
<pb n="KR2f0021_WYG_002-2a"/>
聞變借領民兵千餘連夜進縣嚴督向化新民將前背<lb/>
招倡亂首惡及其餘稔惡從亂賊徒次第擒斬其有逃<lb/>
出嘯聚者又䝉提督軍門調兵勦絶獲功奏報外其餘<lb/>
舊招新民千數自臣到縣之日皆蟻附軍前聽調殺賊<lb/>
内有王賽一者原係賊首其居近山頗險其黨原聚頗<lb/>
多是日全夥來見即被地方光棍火其房屋擄其財榖<lb/>
本犯守法不敢拒敵次日調彼進賢追賊為樂庚二等<lb/>
所敗其黨力戰被傷四人被殺十人本犯隨勸賈馬七<lb/>
<pb n="KR2f0021_WYG_002-2b"/>
將樂庚二等擒送到臣臣又訪得本犯手下賊徒鄒鎮<lb/>
十一聽招後又曾殺人其同夥賊首楊勝四稔惡丕改<lb/>
本犯皆自擒送官不敢隱匿又聞賊首艾如七等先被<lb/>
追捕投彼不納紏彼同亂不從以此各賊勢孤次第就<lb/>
擒今各賊平後本犯自知平素讎惡不為地方所容自<lb/>
將馬匹鎗刀首送入官告願充軍逺害臣已呈稟提督<lb/>
都御史俞諫暫發本犯府城覊候其原舊手下徒衆分<lb/>
作三處照舊安挿外惟照本犯自臣到後不曾背招今<lb/>
<pb n="KR2f0021_WYG_002-3a"/>
又自率黨與投首又擒賊犯送官正係節奉恩詔所當<lb/>
推誠撫恤之人今畏地方不容告願充軍逺害情亦可<lb/>
憫臣愚伏乞聖明俯念地方曲全恩信將本犯編發稍<lb/>
近衞所充軍仍飭所在官司不許無故戕害使其徒黨<lb/>
聞風羡慕以後聽招新民若有避罪逺害自願充軍者<lb/>
亦聽地方官員徑呈撫按衙門定衞發遣原有産業聴<lb/>
從變賣隨行一時難賣者責令有司召佃収租三年一<lb/>
次解彼供給庶幾讐寃可散而地方可安况查降賊収<lb/>
<pb n="KR2f0021_WYG_002-3b"/>
軍宋時嘗得其用且為地方開此一例使後有劇賊難<lb/>
除一時請兵未到而州縣之力不足以制者得縁此施<lb/>
行亦可以少舒地方之急臣又念今地方光棍讎刼聴<lb/>
招新民不得安挿及誣陷復業貧民不得安生官府畏<lb/>
其流言挾制彼此異見互相執持不能禁止雖今新民<lb/>
畏威銜德不敢抵敵貧民負痛含寃無處控訴然恐乆<lb/>
而不禁則彼積怨難消衆怒難忍或有卒然之變復起<lb/>
姚源之禍者矣如䝉聖恩特申前詔嚴勑上下官司務<lb/>
<pb n="KR2f0021_WYG_002-4a"/>
要同心一令自今新民小有違犯依律處治其若再犯<lb/>
刼殺必行勦㓕不許再招至於地方光棍有犯擅殺新<lb/>
民及誣䧟平民者亦要依律抵命不許姑息新民舊刼<lb/>
良民財物既不追究其以前光棍寄騙新民財物者亦<lb/>
不追討至於各擄妻子必須追還完聚不許隱匿庶彼<lb/>
各免驚疑各畏法律各斷讐怨而田里可復生命可全<lb/>
一轉盗亂之區復享昇平之福矣奉聖㫖兵部看了來<lb/>
說<lb/>
<pb n="KR2f0021_WYG_002-4b"/>
　　昧死陳言地方利害疏<lb/>
臣病且死妄言負罪當死然臣死不惜而猶敢言地方<lb/>
利害者食禄二十年且備員按察職所當言雖死不敢<lb/>
忘國也伏惟聖明謀及忠計之臣垂察焉夫自古盗賊<lb/>
之興即當撲滅於㣲若其既乆而多則不得不撫捕兼<lb/>
行者蓋以情則脅從當罔治以勢則延蔓難根誅也故<lb/>
如漢武帝以南征北伐之威不能盡殺盗賊及後輪臺<lb/>
詔下休兵恤民盗賊不見其迹又如漢龔遂當宣帝彊<lb/>
<pb n="KR2f0021_WYG_002-5a"/>
盛之時下令渤海諸持田器者為農民吏無得問固不<lb/>
聞其誘使釋兵而盡殺之也向者山東直𨽻河南江西<lb/>
各處盗賊動輒數萬非我皇上洞明治體屢降恩詔撫<lb/>
散脅從繼命將帥誅鋤首惡豈能平定如此之易哉其<lb/>
自古招撫之失有當戒者謂如唐宋金元之季官其渠<lb/>
帥授以土地假以兵權更或因其懈弛而遂行誘殺見<lb/>
其䟦扈而復事姑息以是威信兩失紀綱大壞坐致衰<lb/>
㣲耳若今委任得人撫處有道萬無是失也只今江西<lb/>
<pb n="KR2f0021_WYG_002-5b"/>
之賊華林碼碯剿散無餘東鄉舊招遺黨尚及千人姚<lb/>
源或云三倍其數然臣不能實知也其他尚有贛州舊<lb/>
招之徒新淦初起之衆動皆以千為數至於樂安建昌<lb/>
等縣亦有餘孽觀望反側未盡消除今以事理言則在<lb/>
東鄉者皆原被脅從舊日招定之人亦既憤其首惡之<lb/>
䧟已而助官擒斬矣其他别有違犯者亦皆陸續送官<lb/>
治罪不敢隱匿其在姚源者舊雖聽招不曾流叛近於<lb/>
王重七等之殺官焚縣大肆兇惡彼則始憂濫及而有<lb/>
<pb n="KR2f0021_WYG_002-6a"/>
觀望之罪後求自雪而有助討之誠此二處賊情應議<lb/>
撫剿之招案也以人情言則今地方大戸自重身家者<lb/>
懲其往日决不肯與之聨居又有一種豪强光棍始以<lb/>
助官殺賊為名中以通賊寄贓得利暨後以誣執平民<lb/>
嚇詐財物為業惟恐事定還鄉則新民告取財物良民<lb/>
告償人命鄉黨雖安彼獨受罪於是外則胥動浮言挾<lb/>
制官府内則讎殺復業良民及聴招新民而各誣以罪<lb/>
使之不得寧居必至變亂而盡行剿殺以㓕其迹此等<lb/>
<pb n="KR2f0021_WYG_002-6b"/>
之事官府動於浮言各立意見或以為罪或以為功雖<lb/>
有為地方深計者彼此牽持莫之能禁今民間所苦第<lb/>
一光棍第二盗賊而兵擾次之為之父母者所以急求<lb/>
安定以全其生而彼豪民光棍搬居城市方得藝業欲<lb/>
圖延捱歳月累死平民蕩空鄉土而罪名可掩兼倂可<lb/>
肆有如置身風渡之中衆皆失色速求抵岸獨為水手<lb/>
者方傲歌住楫乘時射利而過客不知風濤利害或信<lb/>
其言以為然其亦可痛也矣今姚源請兵勢當必討固<lb/>
<pb n="KR2f0021_WYG_002-7a"/>
無容議矣其他盗賊有言當撫者曰彼既脅從聴招已<lb/>
定朝廷恩信豈可輕失蓋惟待之以誠治之以法嚴禁<lb/>
光棍不許擅殺以前過惡永不追究再後有犯决不姑<lb/>
息則彼知一人之罪不累衆人今日之刑非為昔日自<lb/>
然心恱誠服帖然助順不過鋤治數十人撫治三五月<lb/>
而事定矣若其誘殺一處則處處驚疑而起當此民窮<lb/>
財盡之時兵連禍結為之奈何有言當剿者曰今日地<lb/>
方大户皆欲殺賊衆口同辭以招為誘浮言既不可解<lb/>
<pb n="KR2f0021_WYG_002-7b"/>
擅殺又不能禁彼固賊耳安能保其上下激之終不為<lb/>
變哉變則招撫之人獨罪難當矣固不若剿則成敗利<lb/>
鈍與衆共之地方之禍自彼地方使然也於我何咎此<lb/>
則撫剿二䇿未有定見之情弊也如臣愚見則謂舊招<lb/>
者不殺再叛者不招而新起者必撲滅於㣲即此三言<lb/>
而事定矣故先追賊開化賊勢甚彊二省議招臣獨不<lb/>
可今在東鄉賊方信服欲臣誘殺心亦未安為守前說<lb/>
耳然不敢自以為是也特不敢欺隱弗陳以備採擇焉<lb/>
<pb n="KR2f0021_WYG_002-8a"/>
耳朝廷憫念地方節次差官體勘賊情及羣臣功罪一<lb/>
時難定蓋由事目繁多文案堆積廵歴難遍於鄉邑採<lb/>
訪或謬於傳聞又况忠臣或逺或去而又耻於自揚智<lb/>
士日近日親而又巧於媒孽雖有至公至明必須假以<lb/>
歲月方得查實否則一時輕信誤聽未免有傷公正之<lb/>
體以孤忠義之心若前賊勢衆寡賊情向背則早宜勘<lb/>
報以定撫剿畫一之論庶幾官有定守民有定志而地<lb/>
方早得寧息耳然臣又慮江西地方之禍不止盗賊可<lb/>
<pb n="KR2f0021_WYG_002-8b"/>
憂者即今天旱之乆民窮之極赤地千里而水泉亦竭<lb/>
田禾無収而麥種難下來歲民饑賑救無備省城被火<lb/>
延燒萬室基地所便盡歸王府債負所責遍及閭閻莊<lb/>
田所逼民乆立寨三司官員多被鈐束問刑叅吏等事<lb/>
舉奉成案施行近者買辦漸行於外府搔擾遍及於窮<lb/>
鄉臣恐不善處則良民不得安生皆起為盗臣下恐有<lb/>
隱禍多懷二心禮樂政令漸不出自朝廷地方之事益<lb/>
有可慮者矣臣伏見寧王懿親天資英睿博學多才凡<lb/>
<pb n="KR2f0021_WYG_002-9a"/>
在朝廷臣子無不敬仰豈有毫髪過議者但由内外臣<lb/>
僚輔導非法自因劉瑾討衞兵以來威勢日盛而上下<lb/>
官司承奉太過也臣愚欲乞聖明廣集羣臣及江西鄉<lb/>
土有識士夫㑹議或於見在都御史俞諌任漢中專委<lb/>
一員或另推才望服人公忠體國不避權勢不惑浮議<lb/>
大臣一員前來地方兼任提督廵撫之責假以陳金彭<lb/>
澤之權使其統御將帥調度兵食激揚清濁易置官吏<lb/>
興革利弊皆得便宜於前各處新舊盗賊應撫應剿或<lb/>
<pb n="KR2f0021_WYG_002-9b"/>
先或後悉聽計畫萬全奏聞區處至於光棍害人奸貪<lb/>
怠政等事悉從禁革其於乆困窮民妙選循良曲加撫<lb/>
綏早期休養務使安全更乞温詔戒諭賢王益崇謙德<lb/>
逺避嫌疑遵依祖訓止治其國内官僚而江西三司以<lb/>
下政務聽令各官照常自行若有事情重大應合奏請<lb/>
者奏聞朝廷區處不須該府干預更宜嚴戢下人恪守<lb/>
禁例施舎已責惠及貧民莊田基址悉還原業内臣軍<lb/>
校等項擅出外府生事者悉令取還再有稔惡不悛及<lb/>
<pb n="KR2f0021_WYG_002-10a"/>
額外投充者聽令法司提問如例更乞嚴勅鎮撫以下<lb/>
官員俱要查照欽奉太宗皇帝聖㫖事例凡遇王府發<lb/>
放事務必須奏准方許奉行違者重治庶幾小民有再<lb/>
生之望地方無意外之虞宗室有磐石之固九重紓南<lb/>
顧之憂病廢小臣不勝伏枕踴躍欣頌太平之至<lb/>
　　申明職掌以安地方疏<lb/>
伏讀大明律一欵凡國家政令得失軍民利病一切興<lb/>
利除害之事並從五軍都督府六部官面奏區處及聽<lb/>
<pb n="KR2f0021_WYG_002-10b"/>
監察御史提刑按察司官各陳所見直言無隱若内外<lb/>
大小官員但有本衙門不便事件許令明白條陳實封<lb/>
進呈取自上裁若知而不言茍延歲月者在内從監察<lb/>
御史在外從按察司紏舉欽此欽遵臣叨任今職已及<lb/>
二年切見本地方軍民利病有該興革事宜合當奏聞<lb/>
區處乆具章欵因病乞休不敢煩瀆然恐知而不言茍<lb/>
延歳月有誤地方身雖罷歸罪則難逭<lb/>
　　計開<lb/>
<pb n="KR2f0021_WYG_002-11a"/>
一擬定東鄉里分查得先該總制都御史陳金奏立東<lb/>
鄉新縣擬割臨川縣五十五都至八十都金谿縣四十<lb/>
一都安仁縣十五都十八都十九都餘干縣二十一都<lb/>
二十四都二十五都進賢縣十九都二十都二十一都<lb/>
各相近地方及擬將該縣白竿廵檢司移立鄧家埠者<lb/>
蓋以前項都圖地方各離本縣路逺以致居民頑悍不<lb/>
服勾攝養成驕横致興大盗必須中間立縣就近管治<lb/>
方保無虞而東鄉立縣必須鄧家埠水次為通商兊運<lb/>
<pb n="KR2f0021_WYG_002-11b"/>
之所故欲移司於此皆為地方保安長策節經題奉欽<lb/>
依通行前來除臨川金谿二縣該割都圖俱已割附東<lb/>
鄉収管外其進賢餘干二縣各該割三箇都分民心雖<lb/>
願皆被官府占恡不發安仁縣三都人民雖已赴東鄉<lb/>
當差然猶被該縣邏捉不已以致籍冊難造有誤新縣<lb/>
之成人心驚疑恐激地方之變人各異見實為難處再<lb/>
查臨川縣割過都圖中間尚有七十六都六箇圖分七<lb/>
十七都五箇圖分及七十五都二圖六圖七圖八圖十<lb/>
<pb n="KR2f0021_WYG_002-12a"/>
圖俱在東鄉先割圖分界内相離臨川路逺不便及有<lb/>
五十八都一圖四圖五圖六圖八圖十圖并六十都四<lb/>
箇圖分雖離臨川不逺然隔水三渡常年遇雨水漲延<lb/>
漫五六七里淺處不能通舟深處難於徒涉必待水退<lb/>
方得通行或遇乆雨連綿甚至旬月難渡以此人民甚<lb/>
稱不便皆欲割附東鄉再查得安仁縣鄧家埠先前奏<lb/>
移廵司處所係是該縣二十都一圖二圖地方止有兩<lb/>
箇半里不在所割之内今照前地亦在該縣先割都圖<lb/>
<pb n="KR2f0021_WYG_002-12b"/>
界内非惟安仁越界管此不便若今東鄉無此則無水<lb/>
次通舟不能成縣節㨿該都耆民里老陳一棠宋相等<lb/>
連名告稱與先割十八等都人民住居相叅附近東鄉<lb/>
願屬東鄉縣管轄前項二縣六都二十八里地方必須<lb/>
割附東鄉先因盗賊未平人民未復又被城市包當里<lb/>
甲歇家圖利隱瞞查勘未實失於開奏其臨川縣七十<lb/>
五七十六七十七都人民先赴廵撫衙門告行查勘間<lb/>
各民已趨附東鄉當差不聽臨川縣管束其餘都圖人<lb/>
<pb n="KR2f0021_WYG_002-13a"/>
民節次赴臣陳告難與擅准然前過水不便事情累曾<lb/>
經過遇雨親驗是實再查江西布政司至廣信府并淛<lb/>
江陸路由進賢北至餘干一百四十里由餘干東至安<lb/>
仁九十里須行兩日有半而自進賢由東鄉至安仁通<lb/>
止一百四十五里可省一日之程其遇餘干水隔之時<lb/>
由進賢南至臨川九十里由臨川東至金谿一百里由<lb/>
金谿東北至貴溪一百八十里必須四日可到今自進<lb/>
賢由東鄉安仁以至貴溪通止二百餘里可省二日之<lb/>
<pb n="KR2f0021_WYG_002-13b"/>
程故今東鄉成縣行旅往來皆出東鄉而臨川餘干陸<lb/>
路夫馬俱省東鄉既為衝要夫馬繁難里分須多今計<lb/>
所割都圖俱係殘破里分勢須歸併僅得其半其臨川<lb/>
縣除前都圖盡割東鄉之外尚有四百三十餘里割之<lb/>
誠便惟照安仁縣係九江道所屬固稱繁難不肯分割<lb/>
今查該縣比之玉山縣里分尤少繁難更甚貴溪縣里<lb/>
分亦少衝要相同亦割都圖凑立萬年固難别議若比<lb/>
臨川樂平等縣里多寛閒則亦有詞合當為處查得該<lb/>
<pb n="KR2f0021_WYG_002-14a"/>
縣十里之外即係餘干縣該割東鄉二十一等都地名<lb/>
梅港等處地方先因梅港近河議割東鄉以作運糧水<lb/>
次今若東鄉已得鄧家埠不須有此再查進賢縣占恡<lb/>
未割三箇都圖止離東鄉縣治一十餘里地界犬牙交<lb/>
錯常年有賊相推有犯相蔽前既養成大患後亦難保<lb/>
無虞必須割附東鄉其餘干縣該割都圖内除二十五<lb/>
都十圖人民執願就近東鄉當差難以改動外其餘二<lb/>
十一都二十四都共一十八里或令免割凑補安仁彼<lb/>
<pb n="KR2f0021_WYG_002-14b"/>
此兩便如䝉准奏將前臨川縣七十六都六箇圖分七<lb/>
十七都五箇圖分六十都四箇圖分及七十五都二圖<lb/>
六圖七圖八圖十圖五十八都一圖四圖五圖六圖八<lb/>
圖十圖并安仁縣二十都一圖二圖兩半里地方俱割<lb/>
附東鄉縣管轄及將進賢縣原經奏割十九都二十都<lb/>
二十一都人民督令遵照成命必須分割不許貪官市<lb/>
豪狥私占恡其餘干縣該割二十一都二十四都一十<lb/>
八里地方或令免割聽於附近安仁縣地方量撥一十<lb/>
<pb n="KR2f0021_WYG_002-15a"/>
八里以補安仁縣割過東鄉之數其東鄉殘破都圖止<lb/>
照實在人户照例歸併各該稅糧物料隨里分派務在<lb/>
不失原額深為便益<lb/>
一擬寛新縣糧差查得東鄉縣分割各縣都圖及臨川<lb/>
縣北鄉五十三等都俱係被賊地方其東鄉聽撫之徒<lb/>
原係窮民被脅為盗連被狼兵光棍燒燬房屋見今俱<lb/>
無生理過活艱難節奉恩詔該免糧差三年至於近賊<lb/>
良民自正德四年起被賊被兵家口半被殺害房屋盡<lb/>
<pb n="KR2f0021_WYG_002-15b"/>
被燒燬田地一向抛荒雖經正德七年剿賊之後招回<lb/>
復業然而兩被賊反重遭劫害又被地方光棍不時誑<lb/>
言兵至或又乘機誣䧟以致各民累復累逃家業重整<lb/>
重廢比與姚源避賊居民一向不回不曾重遭劫害者<lb/>
不同舊歲秋冬賊首樂庚二等就擒地方始平今歲春<lb/>
夏兵部奏行撫剿定策到縣人心始安各民盡回復業<lb/>
旋築土墻上搭草苫居住南方土濕不堅随築随壞又<lb/>
遇饑饉疾疫死亡數多晝夜憂思無能救處幸遇朝廷<lb/>
<pb n="KR2f0021_WYG_002-16a"/>
寛恩賑濟各民始得存活漸耕荒土稍得収成其間尚<lb/>
多有夫失婦不能成家有田無力不曾下種者又有絶<lb/>
民故賊抛荒田土數多無人承種今聞所司一槩派糧<lb/>
實是無處徵収誠恐府縣官吏畏罪催逼貧弱死於監<lb/>
追强悍激成他變深為可憂思前蠲免糧差之例理該<lb/>
自今平定為始其間雖有七十一等都離賊稍逺不曾<lb/>
全遭兵火家業半存人戸然而因賊用兵常年調集及<lb/>
今白地戰塲新立城縣多用其力亦合量加寛免如䝉<lb/>
<pb n="KR2f0021_WYG_002-16b"/>
俯念地方特勅該部計議將東鄉縣五十五等都賊剿<lb/>
地方不分聽撫復業之民俱自今歳平定招集為始蠲<lb/>
免糧差三年使得漸次修葺房屋經營家業共享太平<lb/>
至於七十一等都及臨川縣五十三等都被賊半殘地<lb/>
方亦乞蠲免今歳糧稅以後追徵如故庶得小民感再<lb/>
生之恩地方無意外之虞臣亦深念國家經費浩繁常<lb/>
賦有定豈敢私於所治獨求寛減但念地方難定而易<lb/>
亂一經用兵勞費叵測惟茲蠲免平定可保小損火益<lb/>
<pb n="KR2f0021_WYG_002-17a"/>
利害昭然伏乞聖恩俯賜採納幸甚<lb/>
一擬處東鄉民兵查得見行事例各縣俱該選編機兵<lb/>
操守地方惟東鄉縣殘破里分人民初復十分艱苦豈<lb/>
能編充前役然本縣原係賊巢又與姚源相近機兵尤<lb/>
不可缺查得本縣各都及臨川縣五十三等都原有故<lb/>
賊絶民遺下田產先曾奏擬賣銀凑立縣治今地方艱<lb/>
難無人承買乆致抛荒稅糧無辦訪得各處多有貧民<lb/>
先因盗起投充鄉兵義兵快手打手等項名目在官聽<lb/>
<pb n="KR2f0021_WYG_002-17b"/>
調殺賊圖支工食銀米度日今既賊平無用此等之人<lb/>
難令閉口守法如䝉准奏乞查前項田地除有人承買<lb/>
者仍前賣銀凑造城池外其餘選募前項武勇稍加朴<lb/>
實之人每人給與二十五畆聽其召佃収租或家小自<lb/>
種止納底糧本處存留令其本身常充機兵一名聽調<lb/>
殺賊有犯追奪則此等之人必喜得田而樂於報効惟<lb/>
恐失田而慎於守法矣量此可得常當機兵數百千名<lb/>
却免殘破地方人戸編僉其有不足止於分割不曾殘<lb/>
<pb n="KR2f0021_WYG_002-18a"/>
破里分十分糧多大户量情編補實為地方之便<lb/>
一擬定廣昌守備查得建昌府所屬廣昌縣自成化二<lb/>
十三年以來八次被賊流劫殺擄官員三次先因廣昌<lb/>
不守以致流賊深入南豐南城二縣地方府城震動合<lb/>
境思逃上累親藩亦為驚恐所損不細查得該縣止有<lb/>
二十里地方殘破人民寡弱守備甚難先年奏添白水<lb/>
鎮廵檢司弓兵一百名及輪撥建昌千戸所官軍一百<lb/>
二十二員名每班六十一員名在彼防守勢寡不敵每<lb/>
<pb n="KR2f0021_WYG_002-18b"/>
次望賊先奔誤事不淺况查此軍在所每名月支本色<lb/>
糧米八斗在彼守備又支口糧四斗五升是毎軍一月<lb/>
通支糧米一石二斗五升一百二十名毎年該支糧米<lb/>
一千四百七十六石通所食糧官軍每年該用糧米九<lb/>
千七百二十餘石除本所該収屯糧一千八百六石之<lb/>
外其餘七千九百餘石皆出有司念今天下腹裏之軍<lb/>
皆不足用而天下之糧不足以養天下之軍人所共知<lb/>
况今建昌府殘破地方又令養此無用軍士若不量為<lb/>
<pb n="KR2f0021_WYG_002-19a"/>
計處民力益窮地方日敝將來之禍尤不可測查得本<lb/>
所原有屯田三百零一分以後清出軍民侵占迷失屯<lb/>
田一百六十五分每分皆二十五畆俱坐落廣昌縣地<lb/>
方其田鄉例每分上者毎年収租穀七十餘石次者収<lb/>
五十餘石下者収二十五石其田多係原籍在彼住坐<lb/>
富軍并府城有力舎餘共三百五十六名及原占豪民<lb/>
一百一十户承種每年坐収租利而出其半息或三分<lb/>
之一以納子粒六石其清出新田又止折徵價銀一兩<lb/>
<pb n="KR2f0021_WYG_002-19b"/>
二錢彼既坐享田利影射正差却又另撥在城旗軍在<lb/>
彼隄備重支口糧月糧因無家小在彼係累聞賊即逃<lb/>
縻國誤民莫此為甚如䝉准奏乞行本處委官一員將<lb/>
廣昌縣新舊屯田四百六十六分再行踏㸔高低品搭<lb/>
美惡均平却將建昌千户所正軍除上運之外其餘盡<lb/>
撥廣昌屯田正軍不足纔將餘丁舎餘補數聽令収租<lb/>
自種各隨所便其該納子粒及折徵價銀就與准作該<lb/>
關月糧免其納官該所委官一員綂領令其常川在彼<lb/>
<pb n="KR2f0021_WYG_002-20a"/>
操守其若軍餘内有不願者聽令彼處百姓佃種亦免<lb/>
折徵銀兩就令認當民壯一名比軍常操是每年不過<lb/>
減徵子粒一千八百零六石折徵價銀一百九十八兩<lb/>
然可得常操軍士四百六十六名不給口糧月糧可省<lb/>
官糧六千九百九十石其本所在城餘丁舎餘却令盡<lb/>
數查出派令每二丁或三丁朋一令其就家恊同南城<lb/>
縣機兵常川操守本府城池至於跟官守庫并成造軍<lb/>
器等項雜役量令減省悉用餘丁廵捕養馬等項無用<lb/>
<pb n="KR2f0021_WYG_002-20b"/>
差使盡令革退不許多占食糧正軍致傷國賦其白水<lb/>
鎮廵檢司弓兵亦止照舊三十名不必多僉以困民力<lb/>
臣已照見行事例於廣昌新城南豐三縣各順民情及<lb/>
相度地勢委官督造城池并照丁糧家道編僉廣昌縣<lb/>
機兵三百六十三名南豐縣四百六十名南城縣九百<lb/>
九十三名新城縣七百三十四名各令及時教練及將<lb/>
各城居民三丁朋一充作義士名色各置器械編立甲<lb/>
伍每月一操以震揚威武攝服逺人遇警專一守城不<lb/>
<pb n="KR2f0021_WYG_002-21a"/>
許他調其在鄉人民亦令各隨逺近團結義甲及相度<lb/>
地勢有高山處置立民寨有險路處築立關隘如遇流<lb/>
賊來到勢能拒敵則㨿險把截勢不能敵則登高躱避<lb/>
使賊進無所掠退難善歸自然阻其深入之勢其廣昌<lb/>
地方至為𦂳要平時止令該所委官與本縣廵捕官將<lb/>
前屯丁操兵共八百餘名協同操守有警則本府廵捕<lb/>
官通帶腹裏各縣機兵到彼分布相機截殺庶保地方<lb/>
再無後患然臣今病癈不能終任恐前數事甲可乙否<lb/>
<pb n="KR2f0021_WYG_002-21b"/>
前作後輟用心雖勞成效難必地方之患深為可憫乞<lb/>
勑該部斟酌賜行永為遵守地方幸甚<lb/>
　<lb/>
　<lb/>
　<lb/>
　<lb/>
　<lb/>
　胡端敏奏議巻二<lb/>
</p>
<p>
</p>
  </div>
<div> <lb/>
    <p>
<pb n="KR2f0021_WYG_003-1a"/>
欽定四庫全書<lb/>
胡端敏奏議巻三<lb/>
　　　　　　　　　　　　明　胡世寧　撰<lb/>
　　畧陳治要以獻愚忠疏<hi>時官右僉都御史巡撫四川</hi>
臣以病廢庸愚遭時蹇阨始憂宸濠繼憂江彬為國患害<lb/>
致䧟身家晝夜哀思㒺知攸濟今者幸遇皇天眷佑聖徳<lb/>
隆興下詔求言勵精圖治天下臣民如獲更生萬世奇逢<lb/>
萬方稱仰凡抱忠懷皆欲獻納况臣首被鴻恩何忍括囊<lb/>
<pb n="KR2f0021_WYG_003-1b"/>
自利但欲盡言天下之事則職分有拘亦恐煩瀆故敢畧摘<lb/>
其要少塵睿覽臣聞自古帝王之徳莫盛於堯而其致治之<lb/>
盛享國之永亦莫如堯史言堯自唐侯特起為帝時年十六<lb/>
其後享國百有一年今我皇上起自興藩入繼大統即位之<lb/>
迹春秋之富皆與堯同而聰明仁孝天性之美亦與堯同臣<lb/>
願陛下修堯之徳致堯之治以後享國之永當過於堯上以<lb/>
固我皇明億萬歲之基下為天下臣民萬世太平之福此其<lb/>
至要臣所至願也臣聞人君大徳有三曰仁曰明曰武昔宋臣<lb/>
<pb n="KR2f0021_WYG_003-2a"/>
司馬光每以是告其君而其言曰仁非嫗煦姑息之謂<lb/>
也興教化修政治養百姓利萬物此人君之仁也明非<lb/>
煩苛伺察之謂也知道誼識安危别賢愚辯是非此人<lb/>
君之明也武非強亢暴戾之謂也唯道所在斷之不疑<lb/>
奸不能惑佞不能移此人君之武也孔子對魯君問政<lb/>
亦曰知仁勇三者天下之達德也知即明也勇即武也<lb/>
史稱堯仁如天仁之至也其知如神明之至也書稱帝<lb/>
德廣運而曰乃武武之至也其曰聖神者即仁知之極<lb/>
<pb n="KR2f0021_WYG_003-2b"/>
而文即其英華之發非有二也堯德惟是三者各極其<lb/>
盛故能致萬邦協和之治以享百十七年之壽臣願陛<lb/>
下自今清明在躬之始物欲未蔽之時即光之所謂仁<lb/>
所謂明所謂武者而日存諸念慮之間時省諸用人行<lb/>
政之際其有不合者即速改之而務求其合日新月盛<lb/>
將見陛下之仁亦如天知亦如神勇亦如堯之武矣又<lb/>
何患致治之盛享國之永不如堯也哉臣又聞修德必<lb/>
頼講學講學必在讀書臣慮陛下萬幾之繁未敢勞以<lb/>
<pb n="KR2f0021_WYG_003-3a"/>
盡讀天下之書也昔宋儒真德秀作大學衍義一書我<lb/>
太祖高皇帝知其為帝王為學之要大書兩廡之壁時<lb/>
睇觀之臣願陛下先取此書朝夕省覽則於政治得失<lb/>
民情事理與凡奸邪害政之術奸弊害民之事無不周<lb/>
知矣其他經史則命儒臣摘其切於身心治道者而以<lb/>
次進讀可也然而講讀輔導之官尤在得人臣見近日<lb/>
科道奏起臣僚中有先任郎中新任副使魏校有先任<lb/>
修撰後改同知何瑭此二人者皆氣質温醇學行純正<lb/>
<pb n="KR2f0021_WYG_003-3b"/>
又有先任編修今陞僉事邵銳行端而潔性直而温臣<lb/>
愚欲乞聖明將此三人量依原級改置經筵與翰林院<lb/>
儒臣之賢者同侍講讀日備顧問必能開發聰明輔養<lb/>
聖德至於賞罰人主之大柄陛下即位之初賞善罰惡<lb/>
固巳大快人心矣然臣猶願内外逺近視為一體賞必<lb/>
當功而幽隱不遺罰必當罪而脅從㒺治如内擒江彬<lb/>
肘腋之患比外擒宸濠之功事亦不易也均當論叙昔<lb/>
附宸濠以啟禍亂比今附江彬以取富勢之人罪尤深<lb/>
<pb n="KR2f0021_WYG_003-4a"/>
重也均當追究文臣忠正者既䝉褒錄矣武臣有指揮<lb/>
牟斌者累因執法以受罪内臣有承奉周儀者不從謀<lb/>
逆以被殺臣愚妄意如此𩔖者皆宜一體查錄以示公<lb/>
平正大之體至於誅戮權奸亦宜論其平日稍分差等<lb/>
庶使後之内臣武臣守法効忠者益知所勸而得勢擅<lb/>
權者亦不肆為大惡以戕善𩔖而為社稷之憂此則臣<lb/>
愚過計之甚未敢以為必然也臣又聞孟子有言堯舜<lb/>
之仁不徧愛人急親賢也今陛下有堯舜之資當得臯夔<lb/>
<pb n="KR2f0021_WYG_003-4b"/>
稷契之賢而親用之然世卒難其人得如姚崇宋璟者<lb/>
斯可矣崇善應變以成天下之務璟善守法以持天下<lb/>
之正昔唐𤣥宗起唐中廢其德萬萬不及陛下然能相<lb/>
此二臣坐致太平四十餘年近日言官奏起舊臣中有如<lb/>
林俊楊一清劉忠林廷玉者皆其人也俊雖執古而時<lb/>
俗或不之喜然其守正之節則真宋璟也一清雖諧俗<lb/>
而士論或不之歸然其濟變之才則真姚崇也臣願陛<lb/>
下早致此四人而用之輔弼或部臺要地與今左右忠<lb/>
<pb n="KR2f0021_WYG_003-5a"/>
良同心夾輔則其所設施所匡弼必大有益於新政而<lb/>
致太平久逺之效矣其他舊臣雖臣踈逺不能盡識要<lb/>
皆老成忠正陛下巳允公論之揚而勑吏部遇缺取用<lb/>
天下稱快矣雖其間萬有一誤舉者吏部更加審擇弗<lb/>
使再為附勢殃民而巳夫用人如用藥使百良藥之巾<lb/>
而間以毒藥一味則衆良之助不能奏功而一毒之投<lb/>
遂致殞命可畏之甚書曰任賢勿貳去邪勿疑為是故<lb/>
也惟聖明留意天下幸甚<lb/>
<pb n="KR2f0021_WYG_003-5b"/>
　　奉詔推舉幽隱忠賢以備起用䟽<lb/>
伏讀詔書内一欵𢎞治十八年五月十八日以後正德<lb/>
十六年四月二十二日以前在京在外大小官員人等<lb/>
有因忠直諫諍及守正被害去任降調陞改充軍為民<lb/>
等項各該衙門備查明白開具事情奏請定奪降調陞<lb/>
改致仕養病閒住充軍為民者起復原職酌量陞用欽<lb/>
此欽遵臣有以仰見皇上之心即自古聖王顯忠遂良急<lb/>
賢圗治之盛心也是以即位旬日之間凡昔忠正被害<lb/>
<pb n="KR2f0021_WYG_003-6a"/>
之人吏部查奏悉䝉甄錄天下聞風㒺不慶幸以為聖<lb/>
明一出而悉用忠賢忠賢既枉而復遇聖明千載竒逢<lb/>
萬世太平之治將自今始矣然其間有一二或因去任<lb/>
從容而人不識或因被人誣衊而迹未明臣恐一時查<lb/>
奏未及敢以上聞臣切見正德初年逆瑾擅權之日死<lb/>
生呼吸一時廷臣莫敢正言雖言未必剴切有如給事<lb/>
中劉茝監察御史徐鈺二人之奏比衆獨為剴切明快<lb/>
茝奏傳聞天下稱頌鈺奏隱淪人或未知既而二臣以<lb/>
<pb n="KR2f0021_WYG_003-6b"/>
黨籍去位瑾誅復用又止各陞知府茝任金華值地方<lb/>
無事而惟以勸民善俗為務鈺任廬州遇大盗充斥而<lb/>
實多經畫保障之功然而忠賢作郡公正自持心惟撫<lb/>
字之勞禮或送迎之簡以致上司不恱而所志難行鈺<lb/>
則屢奏乞休而得請致仕茝則不幸而遇逆臣潘鵬廵<lb/>
按誣以貪名劾令去職此其陞改失任之事情也若論<lb/>
其平昔則臣之與鈺實與知心其人外和内剛不異流<lb/>
俗至於推賢樂善之誠物我無間忠國愛民之志生死<lb/>
<pb n="KR2f0021_WYG_003-7a"/>
不移真古忠臣也茝雖未與識靣然聞金華士民皆道<lb/>
其善政惜其誣枉而言其實愛百姓如妻子處同僚如<lb/>
弟兄待羣吏如奴僕真古君子也或謂鈺無仕進之志<lb/>
茝有勸罰之名不宜薦用者臣謂不然夫士君子當羣<lb/>
奸亂政之日則當求退避遇聖人御天之日則當出效<lb/>
用出處之義自古然也鈺雖志尚恬退亦豈容其肥遯<lb/>
於聖明之世哉至於勸罰云者良有司或因公用之難<lb/>
免而又不忍貧民之聚出乃或勸富民或罰有罪以代<lb/>
<pb n="KR2f0021_WYG_003-7b"/>
貧民之科率古今循良不免有是也其或假公以入巳<lb/>
則坐貪以問罪公論國法皆所不容矣其有等避嫌縮<lb/>
手以保亷名而興革營造一不之為其遇上司有所科<lb/>
派則依文論户而均敷貧民畧不為處此則自全聲利<lb/>
之徒非民父母非國忠良也茝之勸罰要皆為公若謂<lb/>
其有入已之私則士民初無間言茝之平昔决非是人<lb/>
也夫潘鵬之附逆巳久而嫉忠尤甚其劾劉茝至與張<lb/>
龍並列今公論大明茝之為人豈張龍比哉其不足信<lb/>
<pb n="KR2f0021_WYG_003-8a"/>
也明矣又况臺諫忠直之人朝廷舊有陞用之格若或<lb/>
授以才非所宜之官䧟以法所難明之事使之隱忍得<lb/>
罪以去而公論不為辨白則後之為忠者亦知所戒矣<lb/>
臣愚妄謂如茝鈺二臣之孤忠大節雖其才力不堪作<lb/>
郡猶當改任他職而况其在官各有利民之政其去職<lb/>
止坐事上之簡哉臣愚誠不願聖明之朝而遺此二賢<lb/>
之在野亦不忍二臣之忠而不與聖明之簡用也故敢<lb/>
昧死上言伏乞皇上特勑吏部再加訪察如果臣言不<lb/>
<pb n="KR2f0021_WYG_003-8b"/>
妄即起二臣置之優閒論議之地使其㕘佐大臣賛畫<lb/>
朝政必能有禆清明之化如臣挾私妄言甘當㒺上之<lb/>
誅萬死無憾<lb/>
　　舉用賢才以安地方䟽<lb/>
臣聞為政之道以得人為本事君之義以薦賢為忠臣<lb/>
雖不才敢昧斯理况臣所屬四川地方廣逺西連吐蕃<lb/>
自古為患南接諸夷不時寇掠至於腹内地方先被流<lb/>
賊殘破瘡痍未復近年又為採辦大木及取佛使臣在<lb/>
<pb n="KR2f0021_WYG_003-9a"/>
彼科率騷擾民窮財盡十分難處况臣才弱不堪非得<lb/>
上下同事一時軍民職官盡皆賢能其何能濟臣竊見<lb/>
先任浙江左布政使方良永為人仗義而不隨流俗舍<lb/>
巳為民而不避權勢先任雲南按察使劉麟為郡守而<lb/>
播循良之譽掌憲臺而嚴風紀之司見任江西按察使<lb/>
伍文定才力過人忠勲茂著原任山東按察司副使余<lb/>
祜學有本原而正直忠厚志存經濟而勸勵周詳見任<lb/>
山東按察司副使蔡天袩材兼文武志秉忠清見任陜<lb/>
<pb n="KR2f0021_WYG_003-9b"/>
西按察司副使吕和存心正直而憲體嚴明處事公誠<lb/>
而政蹟眧著此數臣者臣之才力逺所不及又有原任<lb/>
山東按察司副使胡文璧見任福建按察司副使潘珍<lb/>
先任湖廣按察司副使陳槐先任四川按察司副使張<lb/>
思齊見任湖廣按察司副使張鳴鳯原任浙江按察司<lb/>
僉事韓邦奇見任貴州按察司僉事王瑞之原差江西<lb/>
清軍監察御史范輅見任浙江杭州府知府留志淑台<lb/>
州府知府顧璘丁憂服滿知府廖紀戴德孺南京養病<lb/>
<pb n="KR2f0021_WYG_003-10a"/>
給事中徐文溥主事姜清終養給事中樂頀此數臣者<lb/>
臣雖不能悉狀其噐識之所似然聞其皆有體國為民<lb/>
之志皆有修政立事之才與他齷齪自守惟保名位者<lb/>
不同至於武臣則有在京叅將桂勇亷而有勇信而好<lb/>
義遼東分守叅將高雲亷勇忠直一時罕比閒住叅將<lb/>
段錦老成恬退同軰推服小官則有杭州府通判喬遷<lb/>
亷能有為不受勢囑如䝉聖明特勑該部再加訪察如<lb/>
果臣言不妄乞將前數臣中推舉一員代臣廵撫容臣<lb/>
<pb n="KR2f0021_WYG_003-10b"/>
休致或併後數臣遇缺陞補四川地方相應職事使得<lb/>
各施所藴助臣撫治必能有益地方以寛朝廷西顧之<lb/>
憂而㣲臣亦得以少逭尸素之責矣<lb/>
　　急處重邉以安全蜀䟽<lb/>
臣聞吐蕃為患自古已然故自唐及宋多重蜀帥為是<lb/>
故也惟我國朝威德廣被番戎率服故國初於羣番之<lb/>
中取古松州而城之置兵設衛曰松潘軍民指揮使司<lb/>
以控制羣番而離其交合以伐其内寇之謀以為我全<lb/>
<pb n="KR2f0021_WYG_003-11a"/>
蜀之蔽誠得古禦戎之上策也然國初松城内外地皆<lb/>
熟番為我服役故有八郎等四安撫之設有北定等十<lb/>
七長官之司其南路至疊溪千户所又有鬰郎等二長<lb/>
官司之屬再南至茂州衛又有静州等三長官司之𨽻<lb/>
其東路至小河千户所再東至龍州則近至白馬路長<lb/>
官司而皆受我約東為我藩籬者也暨後承平法弛任<lb/>
用非人而撫禦失宜熟番多叛而寇我内地戕我軍民<lb/>
松城四外盡皆讐敵而東南二路僅有羊腸一線之通<lb/>
<pb n="KR2f0021_WYG_003-11b"/>
左右皆番朝夕窺伺矣故景泰以來添設總兵官都御<lb/>
史專治松潘然而四川㑹城又設廵撫彼此牽制難於<lb/>
行事以致舊維州之失竟不能復董卜韓胡之強終不能<lb/>
制也然彼時東南二路猶皆可通及後事勢稍平去都<lb/>
御史而分設兵備副使三員一治松潘一治疊溪威茂<lb/>
又一治茂州以東<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>底徐塘等堡路抵龍州謂之小東<lb/>
路而住劄綿州叅將二員分治東南二路逰擊二員往<lb/>
來於中每歲二八月中松潘緫兵與茂州叅將㑹議一<lb/>
<pb n="KR2f0021_WYG_003-12a"/>
次松潘兵備與茂州兵備㑹議一次每㑹皆逰擊率兵<lb/>
與偕而軍威猶振番夷猶畏服也以後因事革去逰擊<lb/>
𢎞治年間承平日乆都御史潘蕃等廵撫惟以保守為<lb/>
事以欺隱為能軍殺一番則坐以擅殺激變之罪番殺<lb/>
一軍則坐以玩寇失機之罪由是官軍垂首䘮氣而惟<lb/>
扣糧閉口以賂番或棄其兵械而執農噐以為番役矣<lb/>
由是番人得志日肆驕横每年班軍累死餓死殺死者<lb/>
十常七八而道途任其邀刼闗堡任其殘破一皆付之<lb/>
<pb n="KR2f0021_WYG_003-12b"/>
不知邉堡有報則隂中以法問其來使而實言有警則<lb/>
遏以大杖而使之㡬死後有問則大聲對衆而答言無<lb/>
事矣不幸而事聞朝廷則隱匿之罪仍付之下吏曰彼<lb/>
不曽呈報也此前人之善為保守而坐致部臺稱為老<lb/>
成也此南路之所由以塞而惟東路僅通也近該廵撫<lb/>
都御史馬昊因人心之憤採衆論之同而奏請大征又<lb/>
不幸而冒險輕進遂致一敗之眚以廢數年之勞至今<lb/>
邉人言之皆為嘆息然自是番夷比前稍畏道路比前<lb/>
<pb n="KR2f0021_WYG_003-13a"/>
稍通不為無效也臣與昊素不相識正德八九年間臣<lb/>
在江西昊在四川皆任兵備副使皆為地方平賊昊遇<lb/>
彭澤之知而薦為廵撫五六年間遂至大官臣被俞諫<lb/>
之忌而嗾其心腹王泰等撥置宸濠奏臣死罪五六年<lb/>
間䧟為罪𨽻萬死得生今臣幸遇聖明復加錄用昊乃<lb/>
因罪罷黜然訪諸四川軍民之論則多為昊惜臣亦自<lb/>
揆才力不及於昊不敢蔽也昊事往矣臣愚竊念四川<lb/>
之有松潘猶人家之有外藩也松潘之有東南二路猶<lb/>
<pb n="KR2f0021_WYG_003-13b"/>
人家之有前後二門也不幸前門有火盗之阨而後門<lb/>
可通救援若惟一門有阨則闔户死矣今松潘南路之<lb/>
不通已二十餘年所恃餽運之通者惟東路一線耳使<lb/>
一有警截其東路則應援糧運皆不能達數萬生靈計<lb/>
日以斃而四川之外䕶徹矣祖宗之重地失矣不可不<lb/>
為之計也然馬昊以欲通南路而敗今臣復以為言者區<lb/>
區之忠不敢自為身計而上負朝廷下誤地方也然以<lb/>
昊之才不能通此路而臣欲通之者昊惟有才常得意<lb/>
<pb n="KR2f0021_WYG_003-14a"/>
而輕試其所長臣惟不才常受阨而欲善用其所短也<lb/>
臣自被命以來強疾赴任七月在途每遇蜀人宦逰於<lb/>
彼者輒訪蜀事比至漢中遇邉人避難於彼者備詢邉<lb/>
情入疆以來又多詢訪事蓋得其一二矣大抵番雖强<lb/>
惡而種𩔖各分每寨多者不過千人少者不過數十其<lb/>
勢不相統一其情雖貪利好殺而猶尚信可馭也惟<lb/>
其山高地勢險甚而吾人少入其中不能知其地利又<lb/>
惟大舉征剿則彼聞風驚懼急則相保雖讐亦睦雖順<lb/>
<pb n="KR2f0021_WYG_003-14b"/>
亦逆而相牽旅拒誘我深入必為所䧟矣就使勝而多<lb/>
殺彼或逃死而出投外番相合為一或成唐末吐番之<lb/>
勢則又非國家之利也若專撫之而威不立則泛賞之<lb/>
給彼以為畏而買求恬不知感而益肆侵侮每歲官軍<lb/>
餓死累死者反多於戰敗被殺之人往事可監也臣聞<lb/>
其事要在乎威信兼立撫治兼施而欲威信之立撫治<lb/>
之善又在乎用人才添兵將更賞罰足財用四者而已<lb/>
四者既得而撫治得宜臣雖病弱不足以任其事使得<lb/>
<pb n="KR2f0021_WYG_003-15a"/>
更任廵撫有才力者總督於上諒在一二年之間南路<lb/>
可通而番夷自戢矣今訪得南路松潘該管西寜等十<lb/>
七關堡道路一百二十餘里久已廢塞近年兵備副使<lb/>
胡澧等因番夷信服之勢漸巳修通後因兵部奏改本<lb/>
官別用不敢任事而又被劾行勘且避副緫兵張傑之<lb/>
害退居小河人心遂懈仍復廢弛疊溪該管新橋等四<lb/>
堡道路五十五里止因近年都御史馬昊征剿松潘畨<lb/>
蠻聚衆要來攻堡諸軍畏怯撤入疊溪城内遂爾廢棄<lb/>
<pb n="KR2f0021_WYG_003-15b"/>
不久以此而觀南路之復勢亦非難也要在乎兵備總<lb/>
叅之得人耳臣所謂用人才者其意在是今松潘兵備<lb/>
之有胡澧蓋千百而十一者也其人亷勇忠信視國如<lb/>
家愛軍如子莅任五年以來内軍外夷一皆信服其撫<lb/>
剿亦多成績節巳奏聞惟其為人直巳自信處物多乖<lb/>
是以同事不合而當道屢劾今其所劾事情臣已勘明<lb/>
另奏蓋止坐革前撥軍破柴燒磚而失於嚴督致被畨<lb/>
人殺死一軍擄去一軍耳其餘兵備則皆清修俊雅之<lb/>
<pb n="KR2f0021_WYG_003-16a"/>
士用於内地任以他官則皆良才或有駿望而用之於<lb/>
邊則非所宜其若堪為兵備者惟欲膽勇闊畧而有權<lb/>
變操縱耳人才各有所宜非有所優劣於其間也新任<lb/>
松潘副使江文敏臣雖不能深知然聞其人亦有才力<lb/>
至於見任松潘副總兵張傑初任亦可後因交結權姦<lb/>
錢神得勢職陞都督任加鎮守乃敢公然剥害軍士太<lb/>
深欺虐同官太甚内軍外夷悉皆怨畔先該廵按御史<lb/>
蘇恩所劾一皆勘實近該盤糧給事中熊浹查出本官<lb/>
<pb n="KR2f0021_WYG_003-16b"/>
嚇取在庫糧銀七千餘兩本官又恨指揮程南等首實<lb/>
其事上下相讐番夷伺隙地方人心幾至大變比臣未<lb/>
到幸頼給事中熊浹善處行令胡澧復囘松潘撫治人<lb/>
心始安地方稍寧此事急當為處切照張傑強狠貪虐<lb/>
交結權要毒害邉民人心痛怨雖照盗糧重例明正典<lb/>
刑亦不為過然臣聞其勇畧可取則又念其罪廢可惜<lb/>
况其罪犯革前亦聞聖明御天以來稍知歛戢分守小<lb/>
河左叅將王偉臣初到亦聞其可分守威茂右叅芮錫<lb/>
<pb n="KR2f0021_WYG_003-17a"/>
無事可見臣實不知其人如䝉聖恩軫念邉方重地四<lb/>
川一省安危係命于此特勑吏兵二部計議將胡澧錄<lb/>
其年勞陞任本司按察使比照先年趙敔陶魯近日吳<lb/>
廷舉事例令其仍管松潘兵備江文敏若到則乞改任<lb/>
威茂其見任威茂兵備副使呉希由則乞念其守邉年<lb/>
勞已深厯官操履無玷而改陞他職或代回本司管事<lb/>
以均勞逸或將江文敏仍任松潘威茂則另選才力相<lb/>
應如見差江西刷巻御史朱節或臣先舉養病主事姜清<lb/>
<pb n="KR2f0021_WYG_003-17b"/>
或另推附近相應人員陞任或暫借原任副使張思齊<lb/>
一二年以任其事胡澧則令移安綿小東一路更乞量<lb/>
比先年松潘專設廵撫事例特勑本官兼督松潘威茂<lb/>
二路待其一二年之間撫處得宜道路盡通蠻夷歛戢<lb/>
則令其代臣廵撫而放臣終養至於見任安綿兵備僉<lb/>
事賀寛勤慎篤實尤為可取取回本司管道管事皆無<lb/>
不可至於武臣則張傑巳與松人為讐不可復留在彼<lb/>
又恐逺推一時難到或將叅將王偉就近移管松潘芮<lb/>
<pb n="KR2f0021_WYG_003-18a"/>
錫移管小河各仍舊職張傑或量降職止作叅將或守<lb/>
備名色或令戴罪殺賊移管威茂皆聽臣節制後或張<lb/>
傑不能改過芮錫等不能稱任容臣另行奏處或二路<lb/>
叅將仍舊止提張傑依法重治另推亷勇副總兵或叅<lb/>
將一員前來分守松潘則地方庶乎得人矣臣以地方<lb/>
事重得人為急故敢冒死直言奏凟非敢擅為紛更以<lb/>
撓選法也所謂添兵將者非欲如近歳征潘添調十三<lb/>
萬之軍也但欲如往年仍設逰擊二員今巳有曹昱一<lb/>
<pb n="KR2f0021_WYG_003-18b"/>
員矣止望再添一員四川武職惟何卿可用但今不幸<lb/>
與曹昱皆有疾病如蒙聖恩特勑兵部或將何卿陞任<lb/>
逰擊或另推陞一員前來與曹昱各選領精兵二千或<lb/>
正軍不彀則抽選餘丁凑補各待天全高珙事寜之日<lb/>
令其常在㑹城就糧屯操照依往年舊規不時輪往松<lb/>
潘廵察以振揚威武使番人慣視帖服後有兵入亦不<lb/>
驚擾每歲三路兵將相㑹或臣往廵邊皆令䕶從以後<lb/>
不拘松潘他邉有儆或腹裏草寇生發量其事勢輕重<lb/>
<pb n="KR2f0021_WYG_003-19a"/>
輕則止調一員重則臣率二員朝報夕發早行撲滅其<lb/>
與倉卒調兵一時難集以致敵人得志逺遁盗賊延乆<lb/>
滋蔓者不侔矣或慮添兵則添糧而病民者非也今邉<lb/>
運路澁每石脚價費三四石之多使其添兵勢強而二<lb/>
路兼通則糧運所省脚價之費勾食新添二千之軍更<lb/>
倍矣所謂更賞罰者以賞言首級論功非我國初舊制<lb/>
也兩軍相敵當先格鬭者手眼瞬息不得差池何暇割<lb/>
首使其取首則再不能戰而為敵所乘為後軍所争奪<lb/>
<pb n="KR2f0021_WYG_003-19b"/>
死矣故首非我大勝彼大敗奔逺不能割然割之者多<lb/>
非殺賊之人而又或殺已降或殺良民或偶得單行之<lb/>
賊被擄逃出之人而割之多非真功也臣在遼東充軍<lb/>
見一都指揮連射三人下馬而為奪首級者所擊重傷<lb/>
回死彼大吏猶然也况小卒乎貧軍奮死殺賊止望得<lb/>
賞衣食稍足耳豈望陞官也惟論首級陞官故殺賊者<lb/>
不能取首而得首者又為勢要所奪又或因争首級自<lb/>
相蹂踐而為敵所敗此邉人之大恨兵戰之大患也臣<lb/>
<pb n="KR2f0021_WYG_003-20a"/>
昔在江西見他軍以取首為功者多被賊誘殺其脅從<lb/>
老弱數十争踐割首而劇賊乘之覆軍獲將皆因此故<lb/>
彼時臣領民兵權破舊格止令先鋒破敵一人賞銀十<lb/>
兩以次二人各五兩其餘每殺一人賞銀二兩即時分<lb/>
給不論首級諸兵大喜每戰全勝而量令割首三五百<lb/>
解騐以與提督紀功了人事其餘横屍滿野推致江流<lb/>
不令盡割以恣勢要之貪冐費國家之官賞也以罰言<lb/>
邊例交鋒傷擄四五人即問充軍殺擄十名口以上不<lb/>
<pb n="KR2f0021_WYG_003-20b"/>
報者止降一級輕重甚是不倫又或兩軍對敵勝負相<lb/>
當殺傷相抵我軍被殺指名可驗殺彼之人不能取首<lb/>
不得論功亦問前罪故今邉將惟以退縮保守為事而<lb/>
鄉民任其殺擄上下相瞞惟事欺隱而其甚者被擄之<lb/>
人捨死逃回邉堡以其先時失報恐被查究而遂殺之<lb/>
尤可痛也如䝉聖恩特勑兵部更定賞罰之格惟嚴隐<lb/>
匿之罪其兩軍交鋒而殺傷相抵不曽割取首級撫按<lb/>
明知回奏者不問其罪其有失備力所不及雖被殺擄<lb/>
<pb n="KR2f0021_WYG_003-21a"/>
二十人以下亦不問充軍其若力可敵而不敵雖失四<lb/>
五人亦問充軍至於兵力相當退縮敗陣及擁衆自衛<lb/>
縱賊深入而又不能擊其惰歸以取勝者但被殺擄數<lb/>
十人之上俱問失機其戰勝論功止憑廵撫兵備查審<lb/>
衆証某人設策某人當先破陣某人殺死㡬人皆聽廵<lb/>
撫官量情即時給賞銀兩不必論功陞官其有三次設<lb/>
謀或當先破陣或一起連殺五人之上勇力出衆者方<lb/>
保陞官其若廵撫總兵失事扶同隱匿不報或冒功賞<lb/>
<pb n="KR2f0021_WYG_003-21b"/>
其所私者却問重罪如此則庶㡬賞罰當而人心思奮<lb/>
朝廷亦不致多費官爵矣或此例不可行於各邉亦乞<lb/>
止行四川地方幸甚所謂足財用者有三一曰軍餉二<lb/>
曰賞番之需三曰賞功之費四川布政司累年管糧官<lb/>
未得其人將各邉糧通派各州縣各州縣又通派各人<lb/>
户以致一州縣之糧有該解七八處一人户之糧有該<lb/>
納五七倉者又以道逺番截而人户勢難親輸勢不得<lb/>
不交與里納包與攬頭而或買虗串於官攅及後里納<lb/>
<pb n="KR2f0021_WYG_003-22a"/>
攬頭官攅侵欺事發監死無追勢不得不累人户重賠<lb/>
此四川通省之民歲困於邉運而在邉糧餉恒患不足<lb/>
軍士日無常飽臣今備訪民情道路巳有計處要令各<lb/>
户之糧止納一倉各州縣之糧止納一處而民運省便<lb/>
軍餉易足惟待布政司有管糧官即與定畫施行外至<lb/>
於賞番之物初緣廵撫諱言有此付之不知而盡尅軍<lb/>
糧後雖官給而亦不勾三分之一其餘仍扣軍糧近據<lb/>
威茂兵備副使吳希由查報疊溪年例賞番該銀四千<lb/>
<pb n="KR2f0021_WYG_003-22b"/>
九百餘兩官惟給銀九百五十餘兩茂州該銀五千四<lb/>
百餘兩官惟給銀一千二百餘兩餘皆軍辦即此可例<lb/>
其餘也至於有功軍士舊皆奏聞行勘造冊回繳以俟<lb/>
陞賞或經年不得勘明或遂隱沒而懸賞待士人皆不<lb/>
信今欲撫治番夷賞番賞功之物皆不可少伏乞聖恩<lb/>
寛臣文法容臣便宜使臣不避嫌疑多方設法而措置<lb/>
財物貯邉應用至於屯鹽商稅等事亦乞聽臣革弊任<lb/>
人而務得實用昔宋臣張浚治蜀有趙開善理財余玠<lb/>
<pb n="KR2f0021_WYG_003-23a"/>
治蜀以王惟忠治財賦臣雖識陋官卑不敢僭擬先哲<lb/>
然而誤䝉大朝擢用任當其事安得開與惟忠而任得<lb/>
其濟也所謂善撫治者大率以信為主决不可失而恩<lb/>
之與威則並施迭用使我兵備總叅既皆得人矣由是<lb/>
使召各番寨首令其各報所統番人名數與之定約每<lb/>
歲賞例番首若干衆番若干或歲或時皆有常數要在<lb/>
比前總筭稍優以慰其心其熟番為我守堡送糧者尤<lb/>
當加厚或給口糧或倍常賞慎勿負其勞失其心而使<lb/>
<pb n="KR2f0021_WYG_003-23b"/>
怨畔至於平日索要官軍接渇過午送路等酒過觜買<lb/>
路過班等錢一皆禁革不許畨人私索於軍亦不許軍<lb/>
人私送於畨因而告之曰我歲賞爾爾當為我各守地<lb/>
方而與我軍和處以拒絶生畨之來擾今後我軍無故<lb/>
而殺爾番則重問其罪而仍照例倍賞爾番若上道搶<lb/>
擄或入堡詐勒我軍殺之勿論其若刼我財物殺我軍<lb/>
人則依我國法必欲斬首示衆由是後有犯者則令通<lb/>
事告其寨首曰爾寨何人背信作惡爾宜查送出官我<lb/>
<pb n="KR2f0021_WYG_003-24a"/>
則常賞如故得其人則就顯戮於境以儆其餘其若不<lb/>
肯送出則絶其常賞其若怨畔侵擾則明告其鄰寨曰<lb/>
某寨背信作惡我欲征之爾各寨能斬獲一人者賞銀<lb/>
若干能為我共滅其寨者土地財物皆爾所有我仍重<lb/>
賞或奏保爾官號彼能代征亦惟按兵把路以防禦之<lb/>
慎勿與共征以防其詐誘其若不征則我令逰擊二軍<lb/>
益以各衞所軍坐困之有隙則速剿之仍要撫諭其鄰<lb/>
寨勿使驚疑决不可深入决不可普征决不可貪功失<lb/>
<pb n="KR2f0021_WYG_003-24b"/>
信其征也今日得利明日即止一戰得勝再戰勿行使<lb/>
彼知一人之罪不累衆人一寨之惡不累衆寨而帖然<lb/>
信服矣彼既信服而又振以兵威啖以賞利使之助我<lb/>
修堡通我舊路直易易耳南路盡通而將其平日坐觜<lb/>
架梁要害之處或鑿開或立墩於上使我軍瞭望而更<lb/>
視其堡小路近者或併之使力全易拒其有舊堡在絶<lb/>
境之外勢孤難援原無土地人民守之無益於事者則<lb/>
撤棄之由是使松潘南至茂州茂州東至埧底埧底東<lb/>
<pb n="KR2f0021_WYG_003-25a"/>
至徐塘以達龍州龍州西北至小河小河西至松潘常<lb/>
使逰軍往來應援相通絡繹不絶彼出此歸此出彼歸<lb/>
使不知其多少去留而威益振由是糧運易通而財益<lb/>
足官軍得糧不費遇畨敢敵而氣益壯循是守之百歲<lb/>
無虞全蜀得庇矣撫治之策臣愚以為計不出此然必<lb/>
前四者之備而後可行四者之中用人為要然臣又聞<lb/>
古之任人必先敷奏以言而後明試以功言雖可用其<lb/>
功尚難必成言不可用其人决當廢黜臣以罪廢庸愚<lb/>
<pb n="KR2f0021_WYG_003-25b"/>
誤䝉聖恩擢用委以全蜀重地今不自知其愚冒昧言<lb/>
此蓋亦敷奏以言也如其可用乞賜採納如不可用甘<lb/>
當罷黜决不敢貪冒竊祿以誤地方也<lb/>
　　定冊籍以均賦役疏<lb/>
臣惟撫民之道要在均其賦役均役之道尤在覈其戶<lb/>
口然使籍冊之造多弊則户口之報不真大户門多而<lb/>
巧於欺隱小户丁絶而不與開除以致田糧有宜付而<lb/>
不付有宜收而不收里甲有偏大而偏小有偏貧而偏<lb/>
<pb n="KR2f0021_WYG_003-26a"/>
富以後十年照冊編差未免偏累貧民而逼其逃竄弱<lb/>
者轉而溝壑致傷天地之和強者聚為盗賊致激地方<lb/>
之變富民買閑貪吏作弊者亦皆因以不得安生矣今<lb/>
當大造黄冊之年而臣謬膺廵撫之寄節該户部奏頒<lb/>
冊式及因給事中孫懋底蘊等建議奏行條件又該廵<lb/>
按四川監察御史黎龍蘇恩各出所見節行所屬俱合<lb/>
事宜一一遵守外臣今到任以來備訪各處民俗查照<lb/>
節行事理斟酌通融約成五欵擬行各屬使其易曉期<lb/>
<pb n="KR2f0021_WYG_003-26b"/>
在必行其間有曰清田糧均里甲處寄庄三事者是皆<lb/>
前奏巳行臣惟因俗潤色事當便宜不敢煩凟外至於<lb/>
實丁口清逃絶二事内欲照門以報人丁重役以懲欺<lb/>
隱又欲將丁門等則添註於今冊絶户虛名開除於後<lb/>
造是則前來奏行臣愚區區上欲推明朝廷立法之意<lb/>
而順其土俗酌其民情行法稍為操縱而使法立之易<lb/>
行革弊稍為勸懲而使弊生之必革志在著實奉行事<lb/>
湏從宜増損不得不然者謹用條陳上塵睿覧臣又思<lb/>
<pb n="KR2f0021_WYG_003-27a"/>
今造報得實豈惟十年編差之利以後造冊因之不改<lb/>
將為無窮之利今次造報不實豈惟十年編差之害以<lb/>
後造冊因之不改遂為無窮之害使臣於此而不用其<lb/>
心不得行所志是為不職是孤任使朝廷當加罪黜罷<lb/>
歸田里使司府州縣官員於此而不用其心不能體所<lb/>
志亦乞容臣遵照户部奏行給事中孫懋建議事理五<lb/>
品以下徑自提問四品以上叅奏重治庶各知儆不致<lb/>
違悞<lb/>
<pb n="KR2f0021_WYG_003-27b"/>
　　計開<lb/>
一實丁口節該户部奏行冊式人丁十一歲以上皆欲<lb/>
報入正圗是豈容其欺隱一丁也今訪得四川土俗人<lb/>
丁欺隱之弊與湖廣大畧相似與他處大相不侔其<lb/>
大户或十數姓相冒合籍而分門百十家其所報人<lb/>
丁不過十數小户或二三門或單門先因無錢使用人<lb/>
丁巳盡報冊後或死亡或敗絶而里書以其無新丁替<lb/>
補不與開除以後照冊論丁編差小户多累逃竄以致<lb/>
<pb n="KR2f0021_WYG_003-28a"/>
民不聊生盗賊易起職此之故今欲盡丁開報民情實<lb/>
有不堪而反朋比欺隱必用嚴刑追逼有失朝廷子惠<lb/>
之仁且非有司保障為國之意也今擬令有司拘各里<lb/>
書并各户長到官各令實報本户門數其有父子同居<lb/>
各㸑者止報一門其若父老不主家事而兄弟分居又<lb/>
各有子者各報一門每門不拘巳報漏報各要成丁一<lb/>
丁上冊仍要實報其家如有父子三人以上田種十石<lb/>
以上或雖止一二丁田種不多而别有生理衣食豐裕<lb/>
<pb n="KR2f0021_WYG_003-28b"/>
或有僕馬出入者定為上丁其有三丁以上田種五石<lb/>
上下父子躬耕足食及雖止一二丁田種不多頗有生<lb/>
理足勾衣食者為中丁其有一二丁田種不多力耕衣<lb/>
食不缺辛苦度日或雖止單丁勤於生理亦勾衣食者<lb/>
為下丁其若貧門單丁或病弱不堪生理或傭工借貸<lb/>
於人者為下下丁蓋各户分門又有貧富不同故雖大<lb/>
户亦有下門雖小户亦有上門也報冊實在成丁項下<lb/>
明註上門㡬丁某人某人中門幾丁某人某人下門幾<lb/>
<pb n="KR2f0021_WYG_003-29a"/>
丁某人某人下下門幾丁某人某人以後編差大約上<lb/>
門出三中門出二下門出一下下門且弗編差優養十<lb/>
年以俟後冊再定其舊管人丁委的死絶者即與開除<lb/>
不必責其報補庶㡬不累貧民迯竄耳其若隱瞞一門<lb/>
不報者以後被人告發或因事查出所隱本門人丁幷<lb/>
本户長一門俱責常當本州縣民壯機兵或附近驛逓<lb/>
水夫一名以替舊僉貧户之消乏者其本門糧米仍每<lb/>
年盡派邉倉以困辱之其有隱瞞三門以上不報者本<lb/>
<pb n="KR2f0021_WYG_003-29b"/>
管里長書手亦罰如是庶幾法近人情之所宜而令易<lb/>
行罰乘土俗之所畏而弊可革矣如䝉聖恩俯從地方<lb/>
幸甚<lb/>
一清迯絶查得各處鄉都迯絶人户每次造冊不敢開<lb/>
除其先年賣出田産逺年死絶人丁俱留在冊仍作實<lb/>
在以致上司不知照依户口派出差科多累本州縣里<lb/>
甲包賠遺下田土或乆抛荒或被有力之家占種埋沒<lb/>
負累本鄉里甲賠糧有此遺害不便今次造冊合令各<lb/>
<pb n="KR2f0021_WYG_003-30a"/>
州縣審冊官責令各里老書手各將本里逺年迯絶人户<lb/>
事産丁口逐一清報如迯户則稱一户某人某籍原住地<lb/>
名某處舊管人丁㡬丁某人於某年月内見迯某處官民<lb/>
田地幾畆巳賣與某里某人幾畆該付糧稅若干見存㡬<lb/>
畆今撥與某人佃種該辦糧稅若干絶户則稱一户某人<lb/>
某籍原住地名某處舊管人丁幾丁於某年間故絶官民<lb/>
田地幾畝巳賣與某里某人幾畆該付稅糧若干見存幾<lb/>
畆今撥與某人佃種該辦糧稅若干逐一清查明白已賣<lb/>
<pb n="KR2f0021_WYG_003-30b"/>
田糧即行開付其未賣者通計本里迯絶田地若勾百畆<lb/>
上下則召佃一人立户當差編作正管五十畆以下編作<lb/>
畸零其人不拘本鄉或附籍客民如客民則於冊内開稱<lb/>
一户某人某籍原係某府州縣人今佃種本里迯絶户某<lb/>
人某人田産附籍當差本鄉則稱一户某人某籍原係本<lb/>
州縣某里某人户丁今佃種本里逃絶户某人某人田産<lb/>
另户當差而各將所佃逃絶户口事産轉收入户其絶户<lb/>
田好争佃者量令每畆出糓一二石在倉備賑田低無人<lb/>
<pb n="KR2f0021_WYG_003-31a"/>
争佃者止令認辦糧差不出稻糓至於迯戶復業不拘<lb/>
年月乆近其田照冊退還不許占恡絶戶後冊緣此開<lb/>
除庶幾糧差有所歸著籍冊不致虗報而里甲無包賠<lb/>
之苦民困亦少蘇息矣如䝉聖恩俯從地方幸甚<lb/>
　　舉用恬退幽抑官員䟽<lb/>
臣惟自古聖皇以求賢為急自古忠臣以薦賢為務洪<lb/>
惟我皇上天錫聰明洞明治體嗣登大寳首下明詔起<lb/>
用忠良振㧞幽滯即自古聖皇急親賢之甚盛心也臣<lb/>
<pb n="KR2f0021_WYG_003-31b"/>
雖不才素懐忠義茍有所知敢不陳薦以欽承明詔上<lb/>
備採擇哉臣切見原任浙江叅政侯啟忠才節素聞卓<lb/>
然今世之望原任河南叅政秦文文行素優確矣古人<lb/>
之心侯啟忠年未四十而巳求閒秦文年逾五十而即<lb/>
休致蓋皆求避於權姦亂政之時今豈容其肥遯於聖<lb/>
明之世此二臣者宜當起用以勵恬退又有原任徐州<lb/>
沛縣知縣胡守約賦質強毅遇事敢為因不遂經過太<lb/>
監求索而被其奏拏至京枉問杖罪夤緣張銳批革為<lb/>
<pb n="KR2f0021_WYG_003-32a"/>
民况其先任蠡縣拒賊被殺四日復蘇其迹尤異又有<lb/>
原任順德府内丘縣知縣王瑁一亷自守甚得民心因<lb/>
不遂鄉居近侍囑託而被其夤緣錢寜誣䧟贓罪革職<lb/>
既差官校捜其公廨又行原籍賣其家産通止有銀一<lb/>
十七兩將其父子三人三處監追四年幾至餓死其情<lb/>
甚苦此二臣者宜當錄用以伸寃抑侯啟忠秦文臣與<lb/>
之同榜出身胡守約王瑁臣與之同禁日乆以是知之<lb/>
真切今雖音問久絶然計其年力未衰如䝉聖恩特勑<lb/>
<pb n="KR2f0021_WYG_003-32b"/>
吏部查訪是實早行甄錄如臣言涉欺罔甘當重罪<lb/>
　　舉劾方靣官員疏<lb/>
臣原任四川廵撫今當離任四川方靣官員訪察既知<lb/>
例應舉劾除副使胡澧之亷勇忠信右叅政曽大有右<lb/>
叅議徐海僉事王納誨之有守有為先已因事題知不<lb/>
敢再凟外今訪得四川布政司左布政使沈恩才力過<lb/>
人而濟之以勤亷直守已而行之以慎卓為一時之彥<lb/>
堪任一方之責允宜擢用按察司副使歐陽重僉事劉<lb/>
<pb n="KR2f0021_WYG_003-33a"/>
成德皆有明敏超逸之才劉成德則和易任情而嫌疑<lb/>
不避是以頗招物議未恊時望宜辯其實而戒以貞量<lb/>
遷提學或兵備職事以試其才此書所謂燮友柔克者<lb/>
也歐陽重則險僻為性而偏私是逞忌同僚而誣頼以<lb/>
贓賄忍昧天理之公附番酋而曲斷與民田不顧地方<lb/>
之害提人未到而揑作巳到問罪敢於欺㒺委廵不出<lb/>
而佯為將出遇疾巧於避難此臣數其事而責之宜加<lb/>
貶抑使其知改剗瑕錄瑜終任噐使此書所謂彊弗友<lb/>
<pb n="KR2f0021_WYG_003-33b"/>
剛克者也如䝉聖明特勑吏部再加訪實早示勸懲地<lb/>
方幸甚<lb/>
　　薦舉賢能官員疏<lb/>
臣原任四川廵撫今當離任所屬有司官員例應舉劾<lb/>
除保寜府昭化縣知縣趙慶柔懦無為梓潼縣主簿張<lb/>
昻貪庸有疾臣已因其告病勒令休致及有重慶府知<lb/>
府馬文有明逹練事之才而欠勤勵有平易近民之政<lb/>
而少激昻順慶府同知楊一誠保寜府同知王翊皆正<lb/>
<pb n="KR2f0021_WYG_003-34a"/>
直有君子之風切實通利民之務潼川州中江縣知縣<lb/>
余祺重慶府安居縣知縣劉讓璵皆志操崇正威州保<lb/>
縣知縣鄧浩瀘州納谿縣知縣姚震皆才猷敏達而皆<lb/>
到任未乆成都府同知安世賢保寜府通判焦思明重<lb/>
慶府通判郭憲夔州府推官唐經綿州知州尹衮卭州<lb/>
知州李廷詔廣安州知州汪城眉州判官查仲儒成都<lb/>
府華陽縣知縣余瓉石泉縣知縣蕭昺簡州儒學學正<lb/>
田嘉禾保寜府廣元縣知縣陳表江油縣儒學訓導李<lb/>
<pb n="KR2f0021_WYG_003-34b"/>
良金叙州府珙縣知縣步梁卭州大邑縣典史李注皆<lb/>
或有守而施為未著或有才而更厯尚淺又或地逺而<lb/>
考覈未詳臣皆姑行奬勵以待其政成名立未敢輕舉<lb/>
外今訪得順慶府知府沈良佐循良之政孚恊于吏民<lb/>
亷慎之操表率乎僚屬通判李時暢歴任有為持身無<lb/>
玷推官勞傅相理刑詳慎委任勤能夔州府同知歐陽<lb/>
席志因遷謫而愈勵才以歴練而益充雅州知州范府<lb/>
才無不宜守無所玷潼川州同知裴偉才識優長操持<lb/>
<pb n="KR2f0021_WYG_003-35a"/>
勤慎本州缺守合郡保留嘉定州夾江縣知縣程光志<lb/>
向正而操持慎才識敏而政務脩卭州蒲江縣知縣孫<lb/>
佐潼川州遂寜縣知縣劉樽皆操持無玷於甲科政務<lb/>
有恊于民志此數人者衆皆稱賢臣訪是實如䝉聖明<lb/>
特勑吏部再訪無異量加旌擢<lb/>
　　舉用將材及舉劾武職官員疏<lb/>
臣原任四川廵撫節准兵部咨該臣舉用將材及有所<lb/>
屬武職官員賢否訪察既知例應舉劾除貪虐大肆如<lb/>
<pb n="KR2f0021_WYG_003-35b"/>
副總兵張傑巳經論劾外今訪得四川都司新任掌印<lb/>
都指揮僉事何卿屢著忠勇之績卓有將帥之才守備<lb/>
壩底等處指揮僉事張倫松番衞掌印指揮僉事程南<lb/>
疊溪掌印指揮僉事鄷爵皆有偏禆之才堪任一方之<lb/>
責成都後衞指揮使丘岌重慶衞指揮同知李爵廣安<lb/>
千户所養病正千户周爵新陞行都司掌印都指揮僉<lb/>
事柳睿成都前衞帯俸都指揮僉事潘武叙南衞指揮<lb/>
使丁勇皆堪試以軍旅儲任將領者也堪任軍政則有<lb/>
<pb n="KR2f0021_WYG_003-36a"/>
罷閑署都指揮僉事韓恩以才能被斥而年力未衰緣<lb/>
事都指揮僉事李昇以亷正被誣而官職未復新任守<lb/>
備指揮僉事魏武才識甚優建昌衞掌印指揮同知李<lb/>
俊雅州千户所掌印指揮僉事田金俱才猷可取重慶<lb/>
衞管屯指揮使蕭鼒催徵獨善蓋皆可用者也至於見<lb/>
任逰擊將軍曹昱分守威茂右叅將芮錫臣初到任未<lb/>
知惟聞曹昱得夷猓之心芮錫無科虐之怨猶以為可<lb/>
用今訪得曹昱才不稱任而名過其實是以征番縱掠<lb/>
<pb n="KR2f0021_WYG_003-36b"/>
而敗績師律有違稱疾帯軍而囘家地方不顧後雖擒<lb/>
獲叛逆土官高繼恩等實係因人獲功芮錫庸懦自守<lb/>
而威信不立以致茂疊之間一路漸塞而不能通疊溪<lb/>
以北四堡新棄而不能復近雖斬獲叛惡土舎節孝<lb/>
等亦係因人成事况聞曹昱之年已老芮錫之體大肥<lb/>
而鞍馬之勞巳皆不堪蓋皆當更任者也如䝉聖明特<lb/>
勑兵部再加訪實漸行黜陟地方幸甚<lb/>
　胡端敏奏議卷三<lb/>
</p>
<p>
</p>
  </div>
<div>
<head>胡端敏奏議巻四</head> <lb/>
    <p>
<pb n="KR2f0021_WYG_004-1a"/>
欽定四庫全書<lb/>
　胡端敏奏議巻四<lb/>
　　　　　　　　　　　　明　胡世寧　撰<lb/>
　　陳情乞恩照例請給先世誥命疏<hi>時陞吏部右侍郎</hi>
臣原任都察院右僉都御史巡撫四川地方係干邊鎮誠<lb/>
恐新任巡撫未到缺官管理不無誤事咨臣還照正徳八<lb/>
年二月初二日題准事理務待交替官至日方許離任等因<lb/>
臣以今職在彼仍管巡撫至本年十二月初三日方得新任<lb/>
<pb n="KR2f0021_WYG_004-1b"/>
巡撫都御史許庭光來到交代起至嘉靖元年正月二十七<lb/>
日行至河南地方聞臣父瑢在家病故一時哀痛疾甚不能<lb/>
赴京先已奔回原籍守制外本年三月十五日欽奉詔書内<lb/>
一欵兩京文職官員未及三年者俱與應得誥勑欽此欽遵<lb/>
臣一介草茅叨䝉聖恩厯官三品例得推贈祖父母父母但<lb/>
臣先留四川暫管巡撫後因聞喪在途未曾到部一時未敢<lb/>
陳請念臣生本農家幻極辛苦賴臣祖父嵩祖母張氏破産<lb/>
延師教臣父讀書未遂復以教臣臣母馮氏事父育臣教<lb/>
<pb n="KR2f0021_WYG_004-2a"/>
臣劬勞特甚臣祖年登八十彼時遇例當得冠帯以家<lb/>
貧不能為請逾年遂卒至今為恨臣初任推官累臣父<lb/>
母隨任覆舟大江幾至不救後雖任滿得封臣秩然臣<lb/>
母不乆棄養臣父祿養雖久先因臣在江西平賊之謀<lb/>
偏主幸成為主兵同事者所忌乘臣預奏宸濠之釁搆<lb/>
䧟奏提臣巳赴京投獄而家族仍被追捕臣父彼年七<lb/>
十有五奔逃受苦百端臣伯母秦氏年八十有四冒雨<lb/>
奔山驚恐成疾而死臣長子繼年方一十有七先憂臣<lb/>
<pb n="KR2f0021_WYG_004-2b"/>
在江西被䧟哀痛成疾而死時若死者有知臣母蓋亦<lb/>
不能安處於九泉也今臣幸遇聖明過加錄用恩出望<lb/>
外而乃不幸臣父不祿臣疾未瘳不能赴京致臣先世<lb/>
未得槩受恩典臣負不孝之罪哀痛誠切於心如䝉聖<lb/>
恩一視同仁特照在京現任官員事例賜臣祖父母父<lb/>
母應得誥命使臣父早得銜恩入土以告先死於地下<lb/>
慰其前累之憂逭臣不孝之罪臣一門三代感恩刻骨<lb/>
子孫世世莫能為報也其若臣身臣妻則受恩無補今<lb/>
<pb n="KR2f0021_WYG_004-3a"/>
則守䘮未滿不敢濫叨恩典臣以私情冒干天聽罪當<lb/>
萬死無任戰慄<lb/>
　　病痼陳言畢獻餘忠疏<lb/>
臣向以久病成痼陳請乞休荷䝉溫㫖容臣調理痊可<lb/>
前來聽用臣感恩刻骨亟圗調理奈緣衰朽之極病痼<lb/>
巳深醫療仄甚自分痊可無期此生無緣得覲天顔負<lb/>
恩終身莫之能報雖死不能瞑目每念古人既死猶以<lb/>
屍諫况臣未死何忍㤀言兹者輒因時事有聞敢瀝餘<lb/>
<pb n="KR2f0021_WYG_004-3b"/>
忠上備採納臣昔於陛下踐祚之初竊效宋臣司馬光<lb/>
上言人君大德有三曰仁曰明曰武臣竊見陛下臨御<lb/>
以來子惠黎元洞燭事體仁矣明矣而武則未彰是以<lb/>
臣工多玩政化未隆邇因大禮之議羣臣執議不合陛<lb/>
下優容再三而彼激烈愈甚聖心不得巳赫發斯怒薄<lb/>
示威罰朝野聞之肅然震慄聖武彰矣三德備矣然臣<lb/>
竊有憂之敢申前說未盡蓋是三德之中以仁為主而<lb/>
明與武所以成之也故譬諸天地仁則其生成之德明<lb/>
<pb n="KR2f0021_WYG_004-4a"/>
則其日月之照皆不可一日而無也若武則雷霆時可<lb/>
一震而巳若震之數或震之過則天下何所容身而天<lb/>
威亦反褻矣故說者謂是三德仁或可過而明則不可<lb/>
過也明過則察明猶可過而武决不可過也武過則殘<lb/>
臣願陛下自今中外羣臣有罪下之司寇責問罪狀明<lb/>
白輕重誅黜皆依律科斷奸不能惑佞不能移所謂武<lb/>
也若乃廷辱之以箠楚則恐其間或有心實忠良而體<lb/>
素怯弱者一時不堪箠楚偶斃雷霆之下遂傷日月之<lb/>
<pb n="KR2f0021_WYG_004-4b"/>
明而大為天地生成之累矣臣知此事非出陛下本心<lb/>
實由羣臣偏見激烈之過然而轉播天下書之史册鞭<lb/>
扑行於殿廷刑辱上於士夫非所以昭聖德之美也臣<lb/>
願陛下自今謹之於後而已席書以達禮受知陛下親<lb/>
擢禮部尚書真得古聖王知人善任之體事無容議書<lb/>
亦不當避嫌固辭矣然恐後有文臣武將才望非書之<lb/>
比而乃援書為例夤緣結托不由衆推以得倖進者聖<lb/>
明於是仍許選部言官執奏而追奪之可也其餘新進<lb/>
<pb n="KR2f0021_WYG_004-5a"/>
英達今雖議禮一言有合而以後難保其事事之皆是<lb/>
舊任老成今雖執禮一事過當而以後難逆其事事之<lb/>
皆非聖明於是惟以天地日月三無私之心照臨於上<lb/>
其言是者從之非者置之其立心行事公者用之私者<lb/>
黜之無分彼此新舊而先有適莫於中天下之幸也皇<lb/>
上聰明仁孝親定大禮追崇皇考為恭穆獻皇帝而躬<lb/>
致廟享尊崇聖母為章聖皇太后而日侍問安陛下之<lb/>
事皇考聖母巳無子臣父之失皇考聖母受陛下之朝<lb/>
<pb n="KR2f0021_WYG_004-5b"/>
享亦無卑臨尊之嫌禮義周至確然聖謨下紹以來人<lb/>
心允愜天意潜孚已致風調雨順時和年豐如昔孔子<lb/>
所言明王孝治之應災害不生而禍亂不作者其兆驗<lb/>
矣然而議者欲正兩考之失追改皇伯之稱紛争不已<lb/>
中外共疑臣非敢謂其言之不然也然竊有見陛下入<lb/>
繼大統雖由皇考遺體倫序當立然而定策之初朝議<lb/>
大恊實由昭聖康惠慈壽皇太后擁翊之功既而即位<lb/>
以來人心永戴實承孝宗敬皇帝聖治之䕃臣知聖心<lb/>
<pb n="KR2f0021_WYG_004-6a"/>
純孝其於議者之言必有不欲盡行而皇伯之稱必有<lb/>
不忍遽改者矣臣願陛下明以此意止議者之再言而<lb/>
消其嫉怨亦以此意釋羣臣之固惑而宥其愚忠要使<lb/>
兩宫二廟均享陛下之孝而歡洽無間九州四海咸頌<lb/>
陛下之德而愛戴無疆亦使新舊諸臣和恊於下以佐<lb/>
理維新之治可也臣愚不能議禮惟聞善法古者師其<lb/>
意而不泥其事如昔舜受天下於堯廟雖宗堯而其父<lb/>
未嘗不尊為天子也亦未嘗不以天下養也雖尊其父<lb/>
<pb n="KR2f0021_WYG_004-6b"/>
為天子父而廟之宗堯㒺敢貳也此兩考之義蓋並行<lb/>
而不悖也堯崩百姓如䘮考妣四海遏密八音是舜之<lb/>
宗堯匪徒為繼統之大義而亦順天下臣民之心不忍<lb/>
忘也我孝宗皇帝之崩也天下臣民罔不號慟如䘮考<lb/>
妣不幸一傳正德而為權奸所誤天下凛凛然十有六<lb/>
年之間惟恐孝宗之業有墜其後弗傳也一旦得陛下<lb/>
以其猶子而繼大綂仁孝同符孝宗而聰明英武尤似<lb/>
古先哲王天下翕然歸戴如見孝宗也故雖間遇天災<lb/>
<pb n="KR2f0021_WYG_004-7a"/>
流行百姓寜餓死而不忍思亂時議紛更羣臣寧冒死<lb/>
而不忍㤀言其心可騐也今若如議者之言而遽改初<lb/>
稱愚民不知禮義者將翕然懐悲遂謂孝宗無後非惟<lb/>
聖心不忍聞而天下皆不忍聞也竊聞禮時為大順次<lb/>
之故昔聖王制禮必因時宜而其事之興革必順人心<lb/>
縱今議者所言禮也而於人情則未順羣臣所執雖若<lb/>
為禮其實欲通天下之情也惜其不能以忠信善道感<lb/>
孚陛下而乃忿議者之創論不合沮陛下之用人無方<lb/>
<pb n="KR2f0021_WYG_004-7b"/>
至於激烈之過而聚哭於廷巳則非禮不能無罪矣昔<lb/>
盤庚遷殷本以利國而羣臣不恱胥動浮言盤庚再三<lb/>
誥諭以口舌代斧斤此殷以卒遷而商道復興盤庚為<lb/>
商令主也今聞陛下宣諭羣臣不忍盡加之罪誠古聖<lb/>
王之用心也更若擇其忠誠有識平正不偏者而一體<lb/>
信任以共圗保民之政而亟行之以祈天永命於萬年<lb/>
陛下萬世之孝也臣愚昩死不勝惓惓<lb/>
　　重陵寢斥邪佞以安宗社疏<lb/>
<pb n="KR2f0021_WYG_004-8a"/>
臣頃因時事有聞具本上奏今又聞中外傳言有等閒<lb/>
廢小臣逞其邪佞妄圗起用因見陛下孝思純篤追慕<lb/>
皇考無巳乘機上言陵寢宜遷改葬京師臣愚聞之不<lb/>
勝憂惕蓋此事利害闗係匪輕誠恐聖心至孝為所感<lb/>
動一朝改移羣臣戒前執議之過無敢再諫臣愚受國<lb/>
厚恩義圗死報不忍緘黙然彼執言必以助成聖孝為<lb/>
名臣豈敢偏見阻執也臣昔聞追崇廟祀之禮未定深<lb/>
虞聖孝之心未遂上下之志不通致災殃民為宗社邦<lb/>
<pb n="KR2f0021_WYG_004-8b"/>
本之憂巳述鄙見為陳言治道急務以效愚忠事具本<lb/>
欲進間繼聞明詔大禮已定而止今欲言此愚誠恐有<lb/>
未孚敢將前本附上伏願聖明併賜採納蓋臣前奏深<lb/>
辯追崇之為禮者欲成陛下之大孝也今奏極言遷塟<lb/>
之宜慎者亦欲成陛下之大孝也成陛下之大孝所以<lb/>
效臣之愚忠也臣惟皇上一身宗廟社稷之主也四海<lb/>
兆民之命也而所頼以儲祥䕃福於陛下之身者恭穆<lb/>
獻皇帝之陵也俗言家之有墓猶木之有根根固則木<lb/>
<pb n="KR2f0021_WYG_004-9a"/>
常茂而枝葉生生不已根動則木之榮瘁未可知此士<lb/>
民之家所以重於遷墓也匪徒士民雖古帝王亦然昔<lb/>
者舜都蒲坂而崩於南廵遂塟九疑禹都安邑而亦崩<lb/>
於南廵遂塟㑹稽其相去國都各數千餘里後世莫之<lb/>
敢遷故其子孫傳至春秋時千數百載猶君國子民不<lb/>
絶此其騐也唐太宗祖墓在長安者為隋留守官所發<lb/>
動其後子孫連遭武氏安祿山之禍慘不可言此其所<lb/>
當戒也我太祖高皇帝初塟其皇考妣於今皇陵衣冠<lb/>
<pb n="KR2f0021_WYG_004-9b"/>
蓋不備也及後富有天下追尊帝后我太祖統天大孝<lb/>
豈不欲備禮改塟京師以便祭掃然亦曰慮泄山川靈<lb/>
氣使體不安姑積土厚封備山陵之制而巳見於皇陵<lb/>
碑大畧可考也此我仁祖之陵既䕃太祖興創大業而<lb/>
以後未嘗輕動所以固蓄山川靈氣而又䕃我太祖享<lb/>
國日乆子孫萬世為帝王也今獻皇帝之陵比於皇陵<lb/>
已䕃皇上入繼大統今亦不宜輕動使之固蓄山川靈<lb/>
氣而䕃我皇上聖壽萬年子孫萬世為帝王可也昔人<lb/>
<pb n="KR2f0021_WYG_004-10a"/>
謂死者魂氣升天體魄歸地今獻皇帝立廟京師子孫<lb/>
歳時祭享其神氣之在天者陟降昭格蓋無不在而陵<lb/>
寢之在安陸者永為萬世體魄之藏豈宜輕動也况查<lb/>
安陸至京水陸路程各數千餘里使遷梓宫陸行在途<lb/>
未免震動舟行則逺涉江淮河漢風波數千里勢非旬<lb/>
月刻期可到此時聖母聖心懸念何如舉朝臣子驚惕<lb/>
何如而可輕動也即今士民之家重其父母而欲為子<lb/>
孫長乆計者只求小小吉地亦嘗經數年不得至於天<lb/>
<pb n="KR2f0021_WYG_004-10b"/>
造地設山川大聚完美可為帝王宅兆者舉天下蓋不<lb/>
多也故我太祖初定國都聚天下術士而議者數百太<lb/>
宗卜藏天壽山蓋自始封燕國至於紹極征討往來閱<lb/>
歴山川數十年而後得豈易能也有如奉迎梓宫至京<lb/>
一時難得吉地而經年未得安厝或主司恐以遲慢為<lb/>
罪而遷就附㑹以未全吉之地為吉而誤國大事將如<lb/>
之何臣謂陛下孝思誠切或遵奉聖母太后懿德至情<lb/>
必欲遷塟亦須期以數年之間妙選近京山川大聚十<lb/>
<pb n="KR2f0021_WYG_004-11a"/>
分全美之地如天壽山比者而後妙選年月日時十分<lb/>
之吉啟遷皇考梓宫安塟方可無慮也今若如彼邪佞<lb/>
之言輕率一二年為之萬萬不可也夫隂陽地理之說<lb/>
從古有之今士大夫之家重其祖考體魄之安為其子<lb/>
孫長久之計者㒺不精加選擇而或謬為大言謂此小<lb/>
術不足信者是其愛國不如愛家愛君不如愛身故為<lb/>
欺㒺非忠實也昔宋儒朱熹窮理致極精㣲乃塟其考<lb/>
妣異處蓋亦拘於隂陽地理而勢有所難合其䟽論壽<lb/>
<pb n="KR2f0021_WYG_004-11b"/>
皇塟地至為詳備蓋其知至意誠所發一時淺學之士<lb/>
或未之及也易曰立天之道曰隂與陽立地之道曰柔<lb/>
與剛立人之道曰仁與義今姑以塋塟一事言之夫愛<lb/>
其祖考而慎於安厝者仁也處之合乎事理之宜者義<lb/>
也然而天有隂陽地有柔剛則隂陽地理能為禍福之<lb/>
說夫安得不信乎臣前䟽妄言今日急務以孝親為大<lb/>
以保民為本而保民圗治之道又在擇言官而納諫諍<lb/>
回士風而變治體以盡復祖宗之舊向使皇考聖母不<lb/>
<pb n="KR2f0021_WYG_004-12a"/>
崇以至親至尊之號而受陛下之朝享則為卑臨尊於<lb/>
禮為不順於心為不安此聖心之所以不得巳而必欲<lb/>
追崇者天理人心之正也天下萬世之公也今則陵寢<lb/>
巳安不宜輕動稱號巳定不宜再更明詔巳頒不宜數<lb/>
易聖孝已遂别無不得巳之情矣何乃中外臣工希寵<lb/>
妄言不已臣願陛下明禁斥絶此軰不許再言而惟君<lb/>
臣恊恭專以任賢圖治保民為事以求固宗社於萬年<lb/>
此誠今日急務也臣愚賦性忠朴特受明主之知今既<lb/>
<pb n="KR2f0021_WYG_004-12b"/>
衰病成痼不能再起供職使非遇事盡言則終身負恩<lb/>
有所不忍故敢冒死盡言至是也皇天皇考靈神昭鍳<lb/>
臣言非忠甘受顯戮萬死無悔<lb/>
　　陳言治道急務以效愚忠䟽<lb/>
臣荷國厚恩義圖死報在䘮三年每聞時事可憂輒増<lb/>
哀痛不食惟以禮制所拘不敢上言國事今既服闋即<lb/>
當趨赴闕庭面陳得失又以疾病不能中心自悼寢食<lb/>
靡寜臣又自傷病廢之乆志慮之昏修身治家尚多自<lb/>
<pb n="KR2f0021_WYG_004-13a"/>
愧更言國事人其謂何况臣所欲言者實違衆議中外<lb/>
一聞必皆切齒以為阿附求進是匪徒目前之有險禍<lb/>
而將來身後之受惡名百世而下非遇大聖大賢至公<lb/>
至明之見終有不能自白者矣臣是以欲言未敢輾轉<lb/>
多時然又思臣痼疾天廢人所共知可無求進之嫌而<lb/>
區區犬馬之誠實有寜受惡名險禍而不忍負恩緘黙<lb/>
者故敢昩死為陛下言之竊惟今日聖治急務以孝親<lb/>
為大以保民為本商書曰今王嗣厥德㒺不在初立愛<lb/>
<pb n="KR2f0021_WYG_004-13b"/>
惟親立敬惟長始于家邦終于四海孔子曰夫孝德之<lb/>
本也又曰孝莫大於嚴父其論明王之以孝治天下則<lb/>
曰生則親安之祭則鬼享之是以天下和平災害不生<lb/>
禍亂不作孟子曰孝子之至莫大乎尊親尊親之至莫<lb/>
大乎以天下養是皆言孝親為大也書曰后非衆㒺與<lb/>
守邦又曰民惟邦本本固邦寜又曰天佑下民作之君<lb/>
作之師惟其克相上帝寵綏四方我皇祖聖訓有曰凡<lb/>
古帝王以天下為憂者惟創業之君中興之主及守成<lb/>
<pb n="KR2f0021_WYG_004-14a"/>
賢君能之又曰憂常在心則民安國固蓋所憂者惟望<lb/>
風雨以時田禾豐稔使民得遂其生如風雨不時則民<lb/>
不聊生盗賊竊發豪傑或乘隙而起國勢危矣是皆言<lb/>
保民為本也臣聞陛下至孝之心根於天性即位以來<lb/>
累欲尊崇皇考聖母而惑於衆議未能早定臣想陛下<lb/>
孝思純篤每當入侍聖母之時痛思皇考在逺三年不<lb/>
得躬致廟享聖心哀慕廹切必有抑鬱于中而上通于<lb/>
天者是以天為感動時出災異以儆聖心而孝治之應<lb/>
<pb n="KR2f0021_WYG_004-14b"/>
漠然未彰者事由羣臣見禮不明而執議僣差聖心於<lb/>
是蓋亦過於謙讓而少貶明决矣是以即位之初大風<lb/>
肇變而至于今亢旱之極洪範咎徴曰僣恒晹若曰䝉<lb/>
恒風若是也臣謂此事在聖心獨斷之而已早定之而<lb/>
巳在禮有曰為人臣者殺其身有益於君則為之况于<lb/>
不殺其身以益其君乎就使追崇稍有不合乎禮陛下<lb/>
為親羣臣為君寧受失禮之名而使陛下得全聖孝之<lb/>
大以成孝治之美不亦可乎况此事出乎天理人心之<lb/>
<pb n="KR2f0021_WYG_004-15a"/>
正合乎天下後世之公萬無非禮可議者臣請得而明<lb/>
辯之夫謂追崇為非禮者不過謂陛下入繼大統為孝<lb/>
宗皇帝後不得復顧私親也臣聞近古帝王有生前無<lb/>
子而明立親弟之子為太子以承繼天下且預為其生<lb/>
父立後者漢成帝之於哀帝是也有生前無子而擇立<lb/>
從兄之子為子以儲繼天下者宋仁宗之於英宗是也<lb/>
有生前無子而選育孤逺之子為太子以親授之天下<lb/>
者宋高宗之於孝宗是也有歿後親子夭疾其後策立<lb/>
<pb n="KR2f0021_WYG_004-15b"/>
親兄之子為子以承繼天下者漢安帝之嗣和帝是也<lb/>
有歿後無子其后迎立從兄弟之子為子以承繼天下<lb/>
者漢靈帝之嗣桓帝是也是皆如民間無子立嗣者然<lb/>
不得顧所生父母固也陛下與之皆不同矣我孝宗皇<lb/>
帝有子武宗已授之天下十有六年今陛下之立乃因<lb/>
武宗晏駕無子又無親弟羣臣遵奉祖訓兄終弟及之<lb/>
義推考天叙以皇考興獻帝為憲宗皇帝之第二子孝<lb/>
宗皇帝之貴介弟不幸先日上賓陛下乃其嫡子也於<lb/>
<pb n="KR2f0021_WYG_004-16a"/>
是上請昭聖慈壽皇太后懿㫖稱武宗遺詔以迎立陛<lb/>
下是猶今武臣世襲長房無子則次房繼者然此自皇<lb/>
祖聖謨宏逺預立此制以息争端其意在武臣則重在<lb/>
立功之祖在朝廷則重在創業之祖非為嗣世子孫私<lb/>
立後計也故今士民之家無子皆得立嗣而獨武臣之<lb/>
家不得私立者以聖制有定也然則陛下以堂弟繼堂<lb/>
兄而有天下稽古中朝未有其事未有其事則追崇所<lb/>
生亦未有是禮而可以義起矣中庸曰非天子不議禮禮<lb/>
<pb n="KR2f0021_WYG_004-16b"/>
運曰禮雖先王未之有可以義起是也昔衛出公不父<lb/>
其父而禰其祖孔子欲正其名而曰名不正則言不順<lb/>
今必曰繼世即為父子陛下當稱孝宗為皇考而不得<lb/>
考其生父若使當時興獻帝在世則當立興獻帝矣其<lb/>
亦當考孝廟而不得考其所生乎此其事理必不通矣<lb/>
論者或又謂皇考初封藩國未嘗一日臨天下不得稱<lb/>
皇帝者則又有說焉傳言武王追王大王王季文王不<lb/>
以卑臨尊也今皇考聖母不尊以帝后之號而受陛下<lb/>
<pb n="KR2f0021_WYG_004-17a"/>
之朝則為卑臨尊矣其心安乎且太王王季文王舊皆<lb/>
諸侯亦未嘗一日臨天下也我皇考以憲宗皇帝之愛<lb/>
子孝宗皇帝之介弟𤣥德昭聞於天下乆矣屬者武宗<lb/>
頻遊九廟缺享天叙人心皆屬皇考皇考上賓乃屬陛<lb/>
下推厥天源陛下因為皇考之子而得承大統也顧不<lb/>
得比於太王王季文王追尊為皇帝者何歟况昔孝廟<lb/>
之於皇考友愛尤篤近者尊號之稱又出昭聖慈壽皇<lb/>
太后之懿㫖陛下尊奉慈訓既隆所生而益感所自由<lb/>
<pb n="KR2f0021_WYG_004-17b"/>
是日嚴孝廟之享益隆昭聖之奉臣知兩宫二廟均享<lb/>
陛下之孝而懽洽無間矣何不可之有或又拘於興國<lb/>
之稱者則又不然夫今天下一統也父子一家也大明<lb/>
一綂之内又有興國皇帝者何居此其事理又不通矣<lb/>
或又拘於興國立廟者則又不然孔子曰吾不與祭如<lb/>
不祭今皇考止有陛下一子而逺立廟於數千里之外<lb/>
其降享之際不見親子孫一人在列能無含淚而不食<lb/>
乎陛下高處九重萬年將至何日能一躬致孝享乎且<lb/>
<pb n="KR2f0021_WYG_004-18a"/>
昔親王無後者皆得祔享太廟也今皇考有陛下為天<lb/>
子顧不得别立廟於皇城之内者何歟此其事理又不<lb/>
通矣大抵先王因時制禮各各不同今只以追崇一事<lb/>
言之昔者舜受天下於堯禹受天下於舜一也禮言有虞<lb/>
氏宗堯是不追崇其父瞽瞍也夏后氏郊鯀是追崇其<lb/>
父伯鯀也天下後世固不以舜為是而禹為非亦不以<lb/>
禹為孝而舜為不孝也今之議禮者乃欲拘一定之說而<lb/>
不顧天下之大計何歟書曰蓄疑敗謀故臣謂此事惟<lb/>
<pb n="KR2f0021_WYG_004-18b"/>
在聖明一下明詔早定之而巳固不必復牽於羣議也<lb/>
亦不必追咎夫羣臣也夫羣臣為此者心非不忠而欲<lb/>
沮陛下之孝也蓋其始議之時方追慕孝宗之德而傷<lb/>
其無後故先有為後之說置於胸中而一時見偏議定<lb/>
乃遂真以追崇為非禮而惟恐或䧟陛下於過舉其心<lb/>
實忠於陛下忠於孝廟也及後再議復議舉朝人心蓋<lb/>
以追崇為是者過半矣然而衆相顧忌懲宋濮園之議<lb/>
槩以執前議者為忠直變初議者為逢迎乃遂翕然一<lb/>
<pb n="KR2f0021_WYG_004-19a"/>
口而莫之囘非其本心也一時保名固位之心重而不<lb/>
敢違衆也或以能辭官職謂非固位者非也蓋名與位<lb/>
相須從衆則得名今雖暫退而輿論可以復起違衆則<lb/>
失名今雖得用而衆怒難犯後有險禍隨之矣此忠臣<lb/>
體國者之所以為難也正德十六年冬臣在四川歸途<lb/>
遇給事中張翀嘉靖元年春臣奔䘮抵家遇郎中夏良<lb/>
勝主事張大綸皆與之極論追崇之當禮欲其達諸當<lb/>
道以將順陛下之美而君臣契合以共成天下之治不<lb/>
<pb n="KR2f0021_WYG_004-19b"/>
知其言達否也夫將順與逢迎不同君所行是而人臣<lb/>
順承其志以成就其美者將順也君所行非而人臣迎<lb/>
合其志以求媚其心者逢迎也二者情事不同忠邪所<lb/>
由以分也孔子曰君子之事上也進思盡忠退思補過<lb/>
將順其美匡救其惡故上下能相親也今臣所憂者陛<lb/>
下聖孝之美羣臣失於將順恐陛下緣此盡疑羣臣而<lb/>
不之信上下不能相親以共成正大光明之業此實羣<lb/>
臣之罪也然而所壊者陛下之國事也所害及者陛下<lb/>
<pb n="KR2f0021_WYG_004-20a"/>
之子民也於羣臣何計焉昔宋神宗勵精圗治一代英<lb/>
明之主也惟以議新法不合而舊臣相繼罷去乃致時<lb/>
相誤引匪人以壊國事先儒程顥謂新法之禍吾黨激<lb/>
成之則亦當時舊臣偏執不能委曲致君之罪也然而<lb/>
宋業遂衰致為神宗盛德之累臣念及此不覺痛心故深<lb/>
願陛下毅然早定尊崇之禮而釋然遂赦羣臣之失使<lb/>
各安其位而責以開誠布公講求救荒弭亂之策而急<lb/>
行之此誠今日急務也蓋自羣臣執議不通而陛下孝<lb/>
<pb n="KR2f0021_WYG_004-20b"/>
思哀切之際内臣將有順㫖而得用者矣外戚蓋有希<lb/>
恩而市寵者矣言官間有忤㫖而得罪者矣自古忠臣<lb/>
愛君必憂其漸臣不敢避禍而不言也昔者漢唐宋之<lb/>
季其致禍敗各有所由西漢以外戚之過寵東漢李唐<lb/>
以内臣之漸横而皆言路之不通宋以奸相用事而言<lb/>
官朋比為排異已以蔽主聰明而固其權三者不可不<lb/>
慎也其奸相言官則多文臣也故自古文臣亦有奸謾<lb/>
誤國者矣内臣亦有忠勤體國者矣非謂内臣盡不可<lb/>
<pb n="KR2f0021_WYG_004-21a"/>
用也但文職在外而有奸惡則易知知則易去内臣在<lb/>
中而有奸惡則難知知亦難去故文職如裼外華體之<lb/>
服有㸃汚則人所共見見而日數易之無難也内臣如<lb/>
貼裏近身之衣有垢弊則人所不見必湏服之者自覺<lb/>
雖覺而欲易之恐有切膚致害而顧忌多難難去之禍<lb/>
則有不可勝言者矣又其富侈成俗而一家人之用度<lb/>
過於文職大臣數倍有餘則其取於人也必多而民易<lb/>
困窮此其所當戒也臣願自今文臣内臣職任各遵祖<lb/>
<pb n="KR2f0021_WYG_004-21b"/>
宗舊額而各選老成忠正者為之各欲時察其忠邪而<lb/>
於内臣尤加慎檢一有奸佞竊權者混於其中則急去<lb/>
之而改用忠良則可無前代宦官之禍矣國朝外戚遵<lb/>
奉祖宗舊制自來不曽典兵預政前代外戚之禍無可<lb/>
慮也然而分封漸盛則天下財賦有限而不能給民力<lb/>
易於困竭書曰四海困窮天祿永終不可不慮也况聞<lb/>
先朝外戚絶無封公者萬世而下乃謂外戚封公自陛<lb/>
下始臣愚誠不願有此議論以為聖德之累也中庸言<lb/>
<pb n="KR2f0021_WYG_004-22a"/>
尊位重祿所以勸親親陛下所行亦九經之道也然而<lb/>
親愛之固欲其富貴富貴之必欲其乆長其若親愛之<lb/>
過富貴之極而為國耗蠧為人指斥則非乆長之道也<lb/>
故臣願如張鶴齡者聖明聽其讓而仍舊爵以成就其<lb/>
美親愛乆長之䇿上也公爵止令終身而不世襲次也<lb/>
著為令典以後不許攀援為例又其次也自古人君之<lb/>
德莫大於從諫其失莫大於拒諫尤莫大於罪諫臣罪<lb/>
諌臣而不幸偶至於死則其失又有不可言者矣我皇<lb/>
<pb n="KR2f0021_WYG_004-22b"/>
上天性聰明聖德宏厚本心樂於從諌是以即位之初<lb/>
凡科道有言無不嘉納然此時科道多係正德末年依<lb/>
阿受賜取容於江彬而緘黙固位致䧟他官忠諌得禍<lb/>
而莫之救正者也新政之初大臣失於奏黜此輩不知<lb/>
認罪而乃混諸忠直肆意多言言或涉私忠良被枉聖<lb/>
心明如日月蓋巳燭其言之不實而心之非忠者有矣<lb/>
近二年來言者發於忠赤多切事理間有風聞偶誤者<lb/>
蓋亦不多也陛下因前言者之多妄乃併後之言者而<lb/>
<pb n="KR2f0021_WYG_004-23a"/>
厭聽之是以嘉納不如初政之多更或因是而得罪者<lb/>
有矣近聞一二言者過當其罪不能無也朝廷暫下之<lb/>
禁獄以懲其㒺然恐言官因是奪氣而以後忠言日少<lb/>
則非朝廷之福也亦恐天下後世因而誤傳陛下有不<lb/>
納諫之名也故臣願陛下早開釋之以責其後效而巳<lb/>
其先降黜者收復之而巳臣又聞近者南京兵部侍郎<lb/>
席書以達禮受知陛下親擢禮部尚書不知事體者或<lb/>
相驚訝以為不由衆推廷臣或有執奏書或避嫌固辭<lb/>
<pb n="KR2f0021_WYG_004-23b"/>
審如是則益煩聖慮矣臣與書未嘗識靣然昔見其雲<lb/>
貴災異之疏漕船誌書之作固巳知其才猷出衆矣祖<lb/>
宗朝固嘗親命大臣今陛下因其才而授此職允恊公<lb/>
道何嫌之有廷臣執奏者或恐後有文臣武將才望非<lb/>
書之比而乃援書為例夤緣結托不由衆推以得倖進<lb/>
者耳臣謂後日萬一有此選部言官執之而已聖明納<lb/>
之而已今如書則無嫌可避正宜聞命不俟駕而行以<lb/>
急報明主之知不宜牽纏誤事也臣惟言官不可不擇<lb/>
<pb n="KR2f0021_WYG_004-24a"/>
而其言不可不聽臣願自今科道官特勑吏部博選内<lb/>
外郎官中必欲其忠直公正明識治體者奏改為之三<lb/>
年之内考其敢言忠諌有益舉刺得宜及廵按在外激<lb/>
揚興革有益地方者留以久任超擢卿佐等官如祖宗<lb/>
朝故事其雖敢言而言或不切於事體或過於激烈易<lb/>
至觸忤者則遷改内外相應職事以保全之後仍記其<lb/>
忠直覈其後效而量加超擢其或當言不言或挾私妄<lb/>
奏及廵按不職者明奏降黜務使言官皆得中正之人<lb/>
<pb n="KR2f0021_WYG_004-24b"/>
陛下於言之善者則擇賜嘉納而見諸施行其不善者<lb/>
亦曲示優容而置之不問要使朝廷多得忠諌之益而<lb/>
君父不受罪諌之名可也皇天聖祖既以中國疆土暨<lb/>
億萬生靈而付陛下矣然則保民也者實陛下今日之<lb/>
急務臣昔聞陛下龍飛在途惜民財力惜民田禾朝野<lb/>
播聞無不欣頌及登寳位以來愛民之心無日不存仁<lb/>
民之政無日不舉凡遇災傷稅糧不惜蠲免凡告民飢<lb/>
帑銀不吝賑濟陛下保民如此可謂至矣然今江淮以<lb/>
<pb n="KR2f0021_WYG_004-25a"/>
南赤地數千里民飢至於父子夫婦相食所在餓殍疾<lb/>
疫死者不可勝紀若莫為之救者何歟或謂數年以前<lb/>
内臣鎮守剥民膏血至盡以致如是固也然自陛下臨<lb/>
御以來鎮守剥削如前者少矣無乃臣等文職各以私<lb/>
巳營利為謀而無體國為民之心所致也臣觀近歲以<lb/>
來士風大壊而政體大變文臣不敢自言陛下不得而<lb/>
知也臣愚昩死敢遂言之今天下親民者郡縣守令也<lb/>
總督郡縣者藩臬二司也廵察二司守令者廵按御史<lb/>
<pb n="KR2f0021_WYG_004-25b"/>
也數者設官皆以為民也祖宗舊制惟廵按一年交代<lb/>
囘奏至今不改其餘藩臬守令則皆乆任而責其成功<lb/>
𢎞治以前皆然也今則遷徙不常矣是故春為知府或<lb/>
僉事於南秋陞副使或叅議於北來春則又陞叅政或<lb/>
副使於東西矣甚者初陞右布政使憚逺不行在家稍<lb/>
候三二月即改左而之近矣到任未及三二月即望轉<lb/>
而京堂矣由是一歲之間往來道路如織月日過半其<lb/>
能在任㡬何至於進士為知縣者亦惟持守三年有薦<lb/>
<pb n="KR2f0021_WYG_004-26a"/>
即取事在承上而不在恤下也故今藩臬守令皆過客<lb/>
也其視地方凋弊若見驛舍之損漏誰為之修也視生<lb/>
民之飢困若見驛馬之疲瘠誰為之恤也舊時責之以<lb/>
興水利勸農者不屑為也責之以積榖備荒者不屑為<lb/>
也至凡覈户口均賦役除盗賊抑豪強等事皆不屑為<lb/>
也乃惟廵按批問狀詞或委勘事情則禀其意而亟為<lb/>
之虗實輕重惟視彼所欲聞而報上耳誣枉固不恤也<lb/>
往時廵按秉權太重行事太過先朝考定憲綱一書以<lb/>
<pb n="KR2f0021_WYG_004-26b"/>
為矜式其與三司知府等官相見各有定禮也其職任<lb/>
事務各有定欵也今則藩臬守令皆不得專行其職而<lb/>
事皆禀命於廵按矣甚而廵撫固位者亦不敢專行一<lb/>
事而承望風㫖於廵按矣相見之際知府以下長跪不<lb/>
起布政以下列坐隨行甚者答應之際皆俯首至膝名<lb/>
曰拱手而實屈伏如拜跪矣至於審刑議事考覈官吏<lb/>
之際與奪輕重皆惟廵按出言而藩臬唯唯承命不得<lb/>
稍致商確矣一有剛正不阿可否其間或專行一事者<lb/>
<pb n="KR2f0021_WYG_004-27a"/>
豈惟廵按惡之衆皆疾之或隂註以數字之考語或明<lb/>
摘其一事之過失而劾之退矣由是布政以下皆以作<lb/>
揖為名日候於御史之門而無暇各行其政甚者公文<lb/>
往來皆必親逓而布政使方岳之重按察使外臺之長<lb/>
乃躬任舖司兵之役而不恥矣彼為布政者則曰我姑<lb/>
卑巽數月則有京堂之陞矣既為都御史廵撫則又曰<lb/>
我姑謙遜數年則有部堂之擢矣不然則劾隨之能得<lb/>
此乎由是内外大小官員皆以持循保位為賢而慷慨<lb/>
<pb n="KR2f0021_WYG_004-27b"/>
任事者為不謹忠正之人因是而黜者多矣孰肯體國<lb/>
憂民而為之興利備患耶此今日致民飢困所由也今<lb/>
使大臣有如富弼之賢者陛下委金萬鎰使之馳往地<lb/>
方賑救欲發倉廩則倉廩素空也欲買糧食則米榖絶<lb/>
無也欲勸大戶則大户自不給也欲知飢民實數則守<lb/>
令素不究知也欲委官則無實心行事者而或差占於<lb/>
廵按則不敢承命也一人耳目有限將如之何哉不過<lb/>
公文行下而造冊報上曰賑過若干而巳其生其死誠<lb/>
<pb n="KR2f0021_WYG_004-28a"/>
不能知也此今日之飢荒實不能救而後日之飢荒所<lb/>
當急備也聖祖所憂盗賊竊發豪傑或乘隙而起者此<lb/>
正可憂之時也臣惟曰囘士風變治體而皆復祖宗之<lb/>
舊此今日救民之急務也然此事大臣不敢獨任也惟<lb/>
聖明張主於上而已何者臣僚昔皆陞速今緩其陞則<lb/>
怨怨則謗御史先既權重今抑其權則怒怒則劾謗與<lb/>
劾大臣之所深畏也今日職位退亦可矣而歿後議及<lb/>
贈謚則又以有無彈劾為應否由是浮沉保名者恒得<lb/>
<pb n="KR2f0021_WYG_004-28b"/>
志體國任怨莫之敢矣臣故謂保民今日急務在聖明<lb/>
張主之而巳蓋能保民則天眷益隆宗社可永皇祖考<lb/>
享祀於萬世陛下萬世之孝也然其本則又在陛下修<lb/>
德講學以作憲天之聖也謹身節慾以固齊天之壽也<lb/>
此二者近臣必言聖心已知而臣不敢多議也惟持守<lb/>
之為難耳㑹子曰人之將死其言也善臣病勢日亟常<lb/>
恐一朝痰厥壽命不乆聖恩終身莫之能報是以力疾<lb/>
盡言至此也陛下憐臣愚忠憫臣疾苦而早賜得休以<lb/>
<pb n="KR2f0021_WYG_004-29a"/>
終餘年臣之幸也其以為狂妄而罪黜之亦幸也若必<lb/>
欲起臣上道則衰病不堪必死於道路矣臣惟一子貧<lb/>
弱不能逺收臣葬惟陛下哀憐<lb/>
　　弱病不能趨詔懇乞休致䟽<lb/>
臣久患痰火極弱行不能百步立不能片時兼以心神<lb/>
虚怯眼目昏花遇事慌張出言蹇澁常時氣鬰不通身<lb/>
欲顛仆或時欝散不止氣如暴亡是以不能供職效用<lb/>
自為副使及陞今職中間一謫再興十辭永允頃丁家<lb/>
<pb n="KR2f0021_WYG_004-29b"/>
難今服闋因疾不能赴京陳情乞恩休致荷蒙恩㫖容<lb/>
臣調理臣感激思奮調理不痊自分此生無緣上答中<lb/>
夜哀思遇時多事乃瀝餘忠乃陳三䟽自知身如病馬<lb/>
既蹶難興言比鳴鳥旁聞皆嫉直欲報恩於垂死而他<lb/>
顧不遑豈圖基用於將來而公議有犯乃今十二月初<lb/>
三日忽准吏部咨該本部備題奉聖㫖廖紀胡世寜姜<lb/>
清都行取來京用欽此咨臣欽遵施行臣聞命驚惶即<lb/>
欲趨赴奈緣病困日乆逺行驟難試一登舟而近出即<lb/>
<pb n="KR2f0021_WYG_004-30a"/>
連數疾而速還尚冀調理少痊不覺延捱多日恐稽召<lb/>
命以速官刑憂惶日積痊可無期竊惟自古忠賢難逄<lb/>
聖主况今遺老皆昔困於權奸之久幸今得遇聖明之<lb/>
知豈有不願仕進無故推托者蓋其他則或憂人忌而<lb/>
避禍不行如臣則實由天廢而痼疾難起懸望闕庭感<lb/>
戀徙切伏望聖恩垂日月之照而幽隱不遺擴天地之<lb/>
仁而疲癃是保特降綸音容臣休致明勑吏部示勿復<lb/>
用以便臣安養之私以免臣冒進之咎臣得以未死之<lb/>
<pb n="KR2f0021_WYG_004-30b"/>
年感陛下再生之德日同野老含餔鼓腹而歌咏太平<lb/>
時學緇流稽首焚香而祝延聖壽臣無任激切祈懇之<lb/>
至<lb/>
　<lb/>
　<lb/>
　<lb/>
　<lb/>
　胡端敏奏議巻四<lb/>
</p>
<p>
</p>
  </div>
<div>
<head>胡端敏奏議巻五</head> <lb/>
    <p>
<pb n="KR2f0021_WYG_005-1a"/>
欽定四庫全書<lb/>
　胡端敏奏議巻五<lb/>
　　　　　　　　　　　　明　胡世寧　撰<lb/>
　　陳情乞調閑散疏<hi>時官兵郡左侍郎</hi>
臣久患痰火極弱不堪任使先歴内外臺及陞吏部已<lb/>
嘗十本具辭頃丁家難服闋因疾具本乞休荷䝉恩㫖<lb/>
容臣調理繼䝉取用不能起程又行具本陳情復荷聖<lb/>
恩温㫖勉留臣感激思報即欲强疾赴京奈緣困於炎<lb/>
<pb n="KR2f0021_WYG_005-1b"/>
暑苦於疾暈未能動履欲候秋涼起程間忽准咨欽䝉<lb/>
聖恩陞臣兵部左侍郎咨臣欽遵到任臣聞命自天感<lb/>
激無地惟兵部司馬之官侍郎尚書之佐時或當署掌<lb/>
部印有事或當出總邊疆須得才猷出衆徳望服人年<lb/>
力精强邊事熟練之人方可運籌帷幄折衝樽俎上佐<lb/>
聖明以選將而練兵嚴内而肅外賞必當功而冒濫不<lb/>
容以蠧國罰必當罪而姑息不行以誤事也如臣庸陋<lb/>
萬不及此豈堪斯任况臣年雖未届六十而病容衰朽<lb/>
<pb n="KR2f0021_WYG_005-2a"/>
已過七十之形心雖圖報萬一而陋學迂疎適為輿論<lb/>
之鄙兼恐不時病發痰或驟壅而言不能出口有妨奏<lb/>
對氣或驟鬱而行不能正履有失朝㕘既為班行之玷<lb/>
以負聖明之知臣是以展轉籌思進退難處蓋今聞詔<lb/>
不起則臣方命之罪當誅使後任官不稱則臣誤國之<lb/>
責尤重故今部咨一到臣已扶疾起程前来外奈臣病<lb/>
軀沿路服藥到京恐遲而兵部事嚴員缺不容以久曠<lb/>
抑恐到京疾病纏綿才力短淺不能稱職有孤恩命罪<lb/>
<pb n="KR2f0021_WYG_005-2b"/>
當萬死故今不避煩瀆昧死陳情伏望聖恩特念本兵<lb/>
重寄憐臣衰病殘軀别選賢能代臣陞職放臣還鄉休<lb/>
致終老餘年或乞調臣南京部分使得就閒養病臣得<lb/>
以其本等職業之餘或遇時事當言不避艱險盡誠獻<lb/>
納以圖報於萬一臣以私情累干天聴不勝戰慄<lb/>
　　乞定孝思早發宸㫁以安世饗疏<lb/>
臣䝉陞職取用至京本月初六日朝見出門見羣臣奉<lb/>
㫖往看世廟前道所宜初七日謝恩羣臣㑹議前事臣<lb/>
<pb n="KR2f0021_WYG_005-3a"/>
以病弱不能逺行且未到任未敢隨衆看議今初十日<lb/>
到任以来始列常朝聞前㑹議本尚未批出深恐孝思<lb/>
未定聖心久勞衆議惕然臣有短見亦敢冒陳以助孝<lb/>
思之萬一臣惟世廟之立本以義起不當援古曲証直<lb/>
須論今事勢所宜耳若如何淵近奏欲開廟道直通祖<lb/>
廟街門出入驟聞體面似好而於事理情勢不便有六<lb/>
蓋聞神宫監碍路當拆太廟䕶牆樹木亦有當伐者是<lb/>
皆祖宗原為太廟建植已定推恭穆獻皇帝孝敬祖宗<lb/>
<pb n="KR2f0021_WYG_005-3b"/>
之心必有所不忍陛下體獻皇之心敬其所尊亦有所<lb/>
不安一也異日神主入廟必經太廟門下輦臣子不得<lb/>
全其獨敬二也以古者事亡如事存推之恐獻皇帝平<lb/>
日神逰出入必經太廟門不無有所敬忌而不得自便<lb/>
三也廟成之後聖母聖心遇時追慕或欲往敘家人禮<lb/>
一瞻廟貌必須駕出午門再出端門轉入祖廟街門經<lb/>
過太廟門甚有所不便四也以諸司職掌所載婚禮推<lb/>
之則陛下後日聖子神孫立后册妃奉先殿廟見之後<lb/>
<pb n="KR2f0021_WYG_005-4a"/>
理當次謁世廟亦須如前連出午門端門經過太廟門<lb/>
亦有所不便五也隂陽俗忌本非正論然人臣為家則<lb/>
拘而為國不言則亦非臣子愛君如父愛國如家之心<lb/>
也凡隂陽家建立宫室忌前路直衝亦忌斜界故如大<lb/>
明門前離正陽門直路方闊不逺而兩傍横路甚長今<lb/>
不知廟道直南西並祖廟街地步㡬多若拆舊房直進<lb/>
恐路狹長有犯直衝之勢欲避舊房曲入則又恐犯斜<lb/>
界之勢六也若如禮官原議従後往南轉東折旋而入<lb/>
<pb n="KR2f0021_WYG_005-4b"/>
則於前數者事情皆便矣臣初聞立廟在逺恐陛下不<lb/>
得親祭致其如在之誠繼聞立廟在内恐羣臣不得陪<lb/>
祭致其奔走之敬後聞立廟于此上下議同神人協應<lb/>
已為盡善盡美止惟廟道不通祖廟街門耳二廟本微<lb/>
不同所宜各道出入推獻皇帝孝敬謙抑之心必不欲<lb/>
其事事比隆太廟我皇上立廟初心本欲求安獻皇帝<lb/>
之靈而使其上合祖宗之心下合萬世之論子孫世世<lb/>
享祀無間亦非欲其事事比隆太廟也彼淵議如奕求<lb/>
<pb n="KR2f0021_WYG_005-5a"/>
勝不已國家大事豈容聴其舉棋不定哉中庸孔子稱<lb/>
武王周公之達孝而曰敬其所尊愛其所親事死如事<lb/>
生事亡如事存孝之至也陛下日新聖學體念此數句<lb/>
則孝思過半矣或謂此事重大聖心若猶有疑則宜内<lb/>
啓兩宫聖母之心上告九廟皇考之靈躬至廟門謀及<lb/>
卜筮必于羣議有合洪範稽疑所云是之謂大同而身<lb/>
其康强子孫其逢吉矣今若止依三二人之言而欲輕<lb/>
動祖廟相干抔土株木非惟祖考之心不安而天下後<lb/>
<pb n="KR2f0021_WYG_005-5b"/>
世臣民之心皆不安也伏願皇上俯察羣臣早定孝思<lb/>
早發宸㫁以速世廟之成以奠萬年之祀則陛下盛徳<lb/>
至孝協于臣民光于祖考建諸天地而不悖質諸鬼神<lb/>
而無疑百世以俟聖人而不惑矣臣以病廢庸才誤䝉<lb/>
簡用感恩刻骨冒死前来今若遇事不言恐孤聖徳謹<lb/>
昧死陳其區區非敢附衆取容亦非敢立異求名也惟<lb/>
聖明採納幸甚奉聖㫖這事已有㫖了該部知道欽此<lb/>
　　陳言邊務情弊疏<lb/>
<pb n="KR2f0021_WYG_005-6a"/>
臣以病廢之餘叨任本兵之佐其於宣大二鎮及陜西<lb/>
三邊事務不曾經歴畧無一知不敢妄言若夫京左遼<lb/>
東一帶則因往嵗平賊江西預奏宸濠之事被忌功都<lb/>
御史俞諫佐逆御史潘鵬等百計搆陷誣臣死罪投繫<lb/>
錦衣衞刑部都察院左府連禁十有六月編發遼東瀋<lb/>
陽衞充軍首尾四年以是於彼地方軍務情弊耳聞目<lb/>
擊頗知一二嘗費心思為彼私畫而未敢出言不意今<lb/>
日皆臣本部職務也雖其間有數事不係本部掌行者<lb/>
<pb n="KR2f0021_WYG_005-6b"/>
然臣與各部卿佐比肩事君同心體國人臣之義知無<lb/>
不言不敢避嫌緘黙也謹以所見應處事務條列于後<lb/>
其最後一事頗涉機密伏乞聖明自行斟酌行止不必<lb/>
該衙門抄議以傳泄其事驚動人心其餘二十四事乞<lb/>
勅該部再議施行<lb/>
　　計開<lb/>
一在京編發遼東充軍之人俱監在府半年有餘積至<lb/>
二十人方差一官一舍管解其所差官舍先揭債銀四<lb/>
<pb n="KR2f0021_WYG_005-7a"/>
五十兩使用幹差本利倍還而又欲多取肥家皆出此<lb/>
二十人之身軍犯臨發經歴司既打送行大棍二三十<lb/>
官舍領解出城沿路停歇逐日弔打使其痛苦哀號親<lb/>
隣送者皆不忍見為賣房産揭債銀隨路追送軍解沿<lb/>
途守等每五七日纔至通州一兩月纔至山海闗必欲<lb/>
足其取盈之數内有竊盜充軍者放令墟市掏摸財物<lb/>
以與之其間軍被打死軍妻被姦者不可枚數其軍到<lb/>
彼不乆多死無益邊衞竊恐别府解軍亦有此弊乞賜<lb/>
<pb n="KR2f0021_WYG_005-7b"/>
禁革再有犯者必加重治<lb/>
一京差伴送貢回使人官員經過遼東一帶全無紀律<lb/>
約束每百十人或三二百人擁至一處堡站官先失預<lb/>
備使人到彼因無車馬供給任其留住三二日出入空<lb/>
城畧無禁忌或忿將房舍損壊或故將門牕燒爨或自<lb/>
用粗木鞍橋將馬脊打破或管解官唆令將馬尾割與<lb/>
囘京賣銀一過三汊河使人竊認小路即將官馬騎従<lb/>
小路徑行超過三五站故將馬匹騎死丢棄路傍官府<lb/>
<pb n="KR2f0021_WYG_005-8a"/>
畧不經意甚損國威亦耗邉馬且被使人熟識道路益<lb/>
輕邊衞入寇無忌事非小失合無今後使人往来宜令<lb/>
伴送官分定班次每五十上下人為一起每起預將名<lb/>
數報知前路堡站預備供給脚力使人到彼即時應付<lb/>
打發前站已過報知後站方許次起使人起身到彼亦<lb/>
就打發不許暫留經過地方仍要撥軍嚴整隊伍守門<lb/>
䕶送使彼嚴憚不敢傍覷再有如前損壊馬匹房舍及<lb/>
超路徑囘等事嚴禁重治庶壯國威免致輕侮<lb/>
<pb n="KR2f0021_WYG_005-8b"/>
一軍政莫急於馬舊聞有禁官馬不許兩人並騎亦不<lb/>
許婦女騎坐及䭾載他物切見遼東官軍全不惜馬所<lb/>
闗料豆私賣食費不以喂馬致馬瘦損該管頭目畧不<lb/>
㸃視而又不分男婦出門半里即便乘馬或將䭾載薪<lb/>
糧行李逺行重壓而又騎一人在上以致馬易倒死虧<lb/>
損公私今宜行彼將官嚴加禁約如有坐視不禁或指<lb/>
此為名因而科害軍士者許撫按守巡官㕘問究治<lb/>
一彼處原無驛遞止是各堡輪撥邊軍馬匹在堡走遞<lb/>
<pb n="KR2f0021_WYG_005-9a"/>
號稱擺堡馬無奈鎮守分守等官各有親識伴僕人等<lb/>
及各衙門公差人役日逐往来不絶多討馬匹騎坐及<lb/>
䭾載行李下程馬易倒死負累邊軍買補更又嚇要管<lb/>
堡官多斂窮軍財物供給酒饌必欲豐盛致令邉軍苦<lb/>
不可言合行彼處撫按守巡官各堡站每月給與印鈐<lb/>
格眼簿二扇將輪差馬匹編號書簿仍定與公差人飯<lb/>
食品數令其馬匹挨次均撥即書格眼内其公差人用<lb/>
過食饌品數亦令填註格眼循環弔查敢有多勒馬匹<lb/>
<pb n="KR2f0021_WYG_005-9b"/>
供給者即行懲治其非公差人並不許私給濫與<lb/>
一彼處鎮守總兵太監朝廷原給與令旗令牌以備臨<lb/>
陣督戰之用旗牌所至即同詔勅官吏迎伏無敢違慢<lb/>
有等無知官舍謀跟鎮守聴執旗牌其人名目即自號<lb/>
旗牌鎮守官或令出外營辦私事亦稱旗牌所至凌嚇<lb/>
官吏詐勒財物弊不可言如欲差彼齎銀邊堡糴糧報<lb/>
納必與一軍帖以㸃軍為名旗牌一至守堡官股慄驚<lb/>
懼即將軍士應支月糧扣留在倉准作糴買上納之數<lb/>
<pb n="KR2f0021_WYG_005-10a"/>
却將原銀送還原發衙門更斂窮軍財物饋送旗牌以<lb/>
免降禍其害人如此合無行彼禁約今後鎮守官非真<lb/>
臨陣督戰不許擅出旗牌以䙝天威其公差人出外非<lb/>
真執欽降令旗令牌者不許冒稱旗牌敢有違者官聴<lb/>
撫按官㕘究公差人以矯詐論罪不許容情姑息<lb/>
一聞先年遼東將官皆令馬軍下馬囊沙繫腿以習健<lb/>
步是以遇敵馬傷即行步鬭進能尅敵退可全生以後<lb/>
馬軍不分逺近沿路騎馬再不肯下走百步雖穿帶盔<lb/>
<pb n="KR2f0021_WYG_005-10b"/>
甲亦不慣耐常令馬䭾以此馬易疲瘦遇敵馬傷不能<lb/>
行走多被擒殺今宜行彼將官如舊操習騎馬逺行必<lb/>
欲上下每騎十里下十里以節馬力以習健步庶㡬如<lb/>
昔遇敵馬傷即能步鬭進可尅敵退能全生不為小補<lb/>
一遼東城内原設分守副總兵一員西備長安等伍堡<lb/>
牆外朶顔等衞逺人時日難離而又東備靉陽等六堡<lb/>
邊外建州等衞逺人聞報赴援往囘七八百里山路險<lb/>
逺緩不及事徒多走死馬匹合無行彼鎮巡等官従長<lb/>
<pb n="KR2f0021_WYG_005-11a"/>
計議於東邉一帶城堡相度酌中相應處所添設守備<lb/>
一員在彼常守或止添逰擊一員往来巡察防備庶免<lb/>
遼陽守將顧此失彼臣又思遼東為京師左掖宣大為<lb/>
京師右掖於彼三鎮各添養士馬萬餘以慣習戰陣一<lb/>
可備邉威敵二則京師或中原有事緩急得以調用不<lb/>
為無益<lb/>
一聞遼東往年良將如郭振髙雲者皆㢘勇惜軍邉人<lb/>
信服守邉數年畧無毫失唯彼抗直不能承奉當道以<lb/>
<pb n="KR2f0021_WYG_005-11b"/>
得薦揚不得顯用今皆死矣不可再得今聞彼處將官<lb/>
除却永楊鎮之外張銘王道畧可其餘或非將也舊任<lb/>
逰擊林睿沈毅有謀行軍有紀㕘將孫棠頗有巧思善<lb/>
處邉事皆曽勝敵立功而又頗能守法知恥不甚科虐<lb/>
論理不宜閒廢孫棠曽與臣同繫禁獄彼不知臣甚肆<lb/>
輕侮臣非與之私厚亦不念其舊惡也<lb/>
一自古將材難得而起自行伍慣歴戰陣者尤為難得<lb/>
今彼處邉軍衝鋒破敵者既拘例不得報功而斬獲首<lb/>
<pb n="KR2f0021_WYG_005-12a"/>
級者又被勢豪奪去不得報陞官級至於指揮千百户<lb/>
間有謀勇可用者又或家貧不得營幹管軍管事以顯<lb/>
其材以是將官起自行伍真能禦敵者不可再得今宜<lb/>
嚴勅彼處鎮巡官公心體訪指揮千百戸中間果有謀<lb/>
勇出衆家貧不得差遣者務要公心選任管隊把總掌<lb/>
印備禦等職至於勢豪奪功買功之弊尤宜痛革而行<lb/>
伍士卒果能衝鋒破敵或斬獲首級者務要實報功次<lb/>
使其得陞官職與前選任指揮千百戸俱令積功漸陞<lb/>
<pb n="KR2f0021_WYG_005-12b"/>
品級以備將官之選則在邉將領可得真才而緩急有<lb/>
備矣妄意此法或可通行各邉<lb/>
一先年京差賛畫㕘隨到彼勢焰薰灼邉人凜凜總鎮<lb/>
官既奪邉軍血戰所得之首級以與之報功衞所官又<lb/>
尅邉軍忍死所待之糧銀以為之宴賞且又聴之乘其<lb/>
馬役其人鞭笞呵叱如待囚隸彼為國家出死力者俛<lb/>
首喪氣不敢言其中心哀怨何可言也故昔宸濠之討<lb/>
調軍遼東人皆踴躍思欲南降向非天命有定北軍至<lb/>
<pb n="KR2f0021_WYG_005-13a"/>
彼大事去矣皇祖聖訓所戒賞功不當久則禍生者蓋<lb/>
㡬踐之甚可畏也今後此輩不宜再遣有欲去者賛畫<lb/>
官則送本部面考方畧㕘隨官則送彼處巡按面試弓<lb/>
馬如果謀勇可取者則分彼邉堡當先破敵退縮者如<lb/>
古莊賈即行軍法以折其驕悍之氣以責其報效之實<lb/>
果有謀勇出衆真立戰功者就陞彼衞職事使其在彼<lb/>
積功漸多陞職漸崇以備將官之選方為有益妄意此<lb/>
法亦可通行各邉<lb/>
<pb n="KR2f0021_WYG_005-13b"/>
一先年各衞堡備禦及千百戸把總等官鎮守官差遣<lb/>
各有定價令其借債買求往彼蒞事不久算其科斂足<lb/>
勾還債本利即便取囘另差一官及本官使用另差一<lb/>
處皆有定價凡客商借與銀兩即隨本官至彼守取是<lb/>
以坐損軍士㡬不能生今合行彼撫按官痛革前弊鎮<lb/>
守官同心體國於前各項職任必以才選再不許出錢<lb/>
謀幹其有借債及借與者照依吏部聴選官借債事例<lb/>
重行懲治庶可少救貧軍之苦妄意此法亦可通行各<lb/>
<pb n="KR2f0021_WYG_005-14a"/>
邉<lb/>
一遼東軍職犯罪該調南方衞所者到彼官少既得安<lb/>
閒尊貴又得易選軍政實是置之樂土而彼皆戀親戚<lb/>
墳墓不肯逺離况彼生長邉方慣習邉事比之南人到<lb/>
彼者不同合無今後此等官犯止令巡撫便宜量罰邉<lb/>
糧或合降級就彼差操免其調衞既得俯順人心又可<lb/>
填實邉衞聖恩若念其祖功不忍盡降則止降其本身<lb/>
以後子孫仍襲祖職亦不為碍妄意此法亦可通行各<lb/>
<pb n="KR2f0021_WYG_005-14b"/>
邉<lb/>
一先年禁伐近邉樹木以制敵馬之衝突不為無見惟<lb/>
遼東各邉敵人止是潜進搶擄多被蔵伏樹林内苦於<lb/>
瞭望不見以致失事與他處事情不同合無行彼查勘<lb/>
果如臣言聴其斬伐不在禁例<lb/>
一廣寧至海州一帶路途每年夏秋水淹報傳應接為<lb/>
所阻隔甚為害事宜行彼撫按守巡官計議東西各従<lb/>
三㲼河兩岸起手外開五丈之河可以洩水可以限敵<lb/>
<pb n="KR2f0021_WYG_005-15a"/>
可以通舟而即用此土内築五丈之塘中髙禁車如北<lb/>
直𨽻之制則馬步之行無間而邉場之守益固矣其濬<lb/>
築之法宜於二月集夫三月興工計丈分役其濬必深<lb/>
其築必崇每年止開數里遇雨即止来嵗繼之期以數<lb/>
年方成則人不勞而事易舉其土籃鋤掘宜學南方置<lb/>
造庶得用力少而成功多也<lb/>
一遼東各邉之人止是搶奪人畜比之西北各邉頗為<lb/>
易禦然今地震等項災異甚多恐有他虞微聞口西人<lb/>
<pb n="KR2f0021_WYG_005-15b"/>
多有在彼妖言惑衆者先雖敗露擒獲猶恐餘風未殄<lb/>
宜勅彼處鎮巡官密切用心訪察禁治務絶後患既不<lb/>
可疎虞誤事亦不可驚張激變及濫及無辜<lb/>
一彼處軍糧常缺每年奏討户部常賦有限不能多給<lb/>
合無倣古常平劉晏之法選差通達有才部属官一員<lb/>
前去管糧令其每月預報米價貴賤每嵗預報田收厚<lb/>
薄如其豐收米賤之時户部那借官銀數十萬到彼多<lb/>
糴米穀貯倉量用一年糧銀可糴三二年之食以後三<lb/>
<pb n="KR2f0021_WYG_005-16a"/>
二年却將彼處應給糧銀那用别處所省甚多蓋亦治<lb/>
家通融之法也但其糴糧全要差官立法簡便革弊嚴<lb/>
明慎不許減價掯勒難收以致靠損屯軍妄意此法或<lb/>
可通行各邉<lb/>
一遼東地土廣衍沃饒最宜稼穡但彼人少不能開種<lb/>
或恐開種即便起科為累耳今宜查比北直隸欽奉太<lb/>
宗皇帝聖㫖事理聴令彼處官軍儘力開墾永不起科<lb/>
但得彼地廣種多收米穀價賤緩急發銀到彼賤買即<lb/>
<pb n="KR2f0021_WYG_005-16b"/>
得其濟矣妄意此法或可通行各邉<lb/>
一古遷豪右填實塞下非忍勞民不得已也今南方發<lb/>
彼充軍人犯多係窮兇極狡一方民害或死罪奏減之<lb/>
人朝廷憫其一身之死減發充軍不知此輩到彼即逃<lb/>
衞所反受其累而又累死軍解及買娶軍妻無辜三二<lb/>
人尤可憫也今後此等罪犯宜令原籍官司務要審解<lb/>
其真正妻小而家属隨行供送者不必禁絶其該永逺<lb/>
充軍者即令當房解發到彼俱給與有力軍職之家作<lb/>
<pb n="KR2f0021_WYG_005-17a"/>
為軍伴責令收管以絶其逃就令為彼開種田土以替<lb/>
出原役軍伴别項差操要在得彼人積漸多田積益廣<lb/>
邉備漸充不為無益妄意此法或可通行各邉<lb/>
一遼陽等處倉厫弊不可言蓋由管屯都司衞所官員<lb/>
各欲私收屯糧㡬分勒令倉官虚出倉串前後倉官多<lb/>
被累死遺下子孫流落在彼貧苦不能度日只得附倉<lb/>
近住亦皆包收屯糧挿和虚假後官憐憫只得聴容以<lb/>
是出納增減為弊不一倉廩日虚邉軍受害管糧分守<lb/>
<pb n="KR2f0021_WYG_005-17b"/>
官或髙坐付之不知或明知不忍查究今合行彼従實<lb/>
查出前犯者量行寛貸以全其生後犯者必行重治而<lb/>
置之法庶以後倉官免於累死而屯軍納糧不致多收<lb/>
戰士食糧皆得實恵矣<lb/>
一聞先年都御史王翺在彼總制十有餘年措積糧餉<lb/>
不可勝用今後巡撫有缺宜選才能濟變心誠體國不<lb/>
避嫌謗資淺官員止陞僉都御史或照先年王詢事例<lb/>
止以寺丞等官領勅巡撫一般行事使得便宜措積糧<lb/>
<pb n="KR2f0021_WYG_005-18a"/>
餉練習軍士識拔將官慎固疆圉待其年勞頗深加陞<lb/>
副都再深加陞右都一如王翺故事在彼久任不為無<lb/>
益妄意此法或可通行各邉<lb/>
一遼東地方原設分守㕘議一員分巡僉事一員分地<lb/>
管理詞訟及查革奸弊覈實功罪等事舊皆山東布按<lb/>
二司輪差年深官員到彼守巡近時官員遷改不常年<lb/>
深者到彼即陞而後代者經時未至地方常致缺官理<lb/>
事合無今後遼東守巡官員就部銓註仍帶山東職銜<lb/>
<pb n="KR2f0021_WYG_005-18b"/>
在彼常管夫久任則賢否易知而重難事務無所推避<lb/>
於地方有益不淺<lb/>
一彼處生員資性𩔖多聰敏而驕惰不肯力學蓋因無<lb/>
提學専管考試不常進黜不公或先考退者夤緣復進<lb/>
以是人無勸懲今北直𨽻地方廣濶學校數多一提學<lb/>
常年巡考亦恐難週合無添差提學御史一員總前二<lb/>
員一員専管京西以南直至大名府一帶一員専管京<lb/>
東直至遼東一帶庶㡬教有常職材必多就邉人出身<lb/>
<pb n="KR2f0021_WYG_005-19a"/>
文科者兼習邉備武事不為無益<lb/>
一彼處原設衞學禮部奏准一衞二衞一學者正附生<lb/>
員各二十名是比縣學三衞一學者正附生員各三十<lb/>
名是比州學四衞以上一學者正附生員各四十名是<lb/>
比府學彼處生員原不食廪止將正學挨次充貢後因<lb/>
禮部失火舊巻不存近被直𨽻提學御史洪範朦朧奏<lb/>
革正附名色挨貢不明又被廣寧在城四衞及在外右<lb/>
屯一衞共五衞一學生員甚多向學頗衆每年考送科<lb/>
<pb n="KR2f0021_WYG_005-19b"/>
舉常五六十名正該比依府學正附生員各四十名先<lb/>
年撫按節次奏添禮部因無原巻失查舊例止增十名<lb/>
比依州學是與他處三衞一學者多寡不倫且孤邉人<lb/>
向學之志乞勅禮部斟酌仍照原設衞學奏准事例衞<lb/>
學生員仍復正附名色使其附學優等者考補正學正<lb/>
學年深者考充嵗貢而廣寧等五衞一學仍照舊例正<lb/>
附生員各四十名比依府學一年一貢庶彼邉人知勸<lb/>
向學而人材益衆矣<lb/>
<pb n="KR2f0021_WYG_005-20a"/>
一遼東原附山東生員亦往山東應試者以海道之通<lb/>
而地方相隣也今海道不通五六十年聲勢邈不相聞<lb/>
矣每科生員猶赴山東應試路出山海闗西至京師往<lb/>
南復東纔至濟南往囘路程六七千里又皆陸行比之<lb/>
南方舉人赴京㑹試者勞費尤甚以是富者能往貧者<lb/>
遂絶中舉之望實可為憫乞勅禮部計議合無順天府<lb/>
鄉試每科量添中式五名就令遼東生員赴京應試實<lb/>
為便益<lb/>
<pb n="KR2f0021_WYG_005-20b"/>
一今遼東災異之多臣竊過慮往年劇賊劉六劉七齊<lb/>
彦名李隆楊虎等倡亂流刼横行南北直𨽻山東河南<lb/>
地方其敵殺官軍攻屠城邑殺人不可數紀而全家被<lb/>
殺者蓋亦多矣事平之日不知法司何見全其妻子今<lb/>
劉六二子劉仲倉劉草包兒者年皆二十有六矣原發<lb/>
開元城内失記遼海或三萬衞充軍不知在否其人幼<lb/>
皆狡賊異常其劉草包兒所以得名則因初生失母用<lb/>
草包裹丟棄野外數日不死乃復收育其迹頗異昔元<lb/>
<pb n="KR2f0021_WYG_005-21a"/>
末韓山童妖言被獲其子韓林兒得脱復與其黨劉福<lb/>
通等倡亂割據遂不可遏古人除惡務本良以是也况<lb/>
先民間謠言劉六劉七齊彦名皆不死逃命其屍獲非<lb/>
真雖事未可信然今二雛在邉窮困無賴或其惡氣所<lb/>
鍾乗其年少英鋭復起叛心而或妖言者挾之賊寇者<lb/>
得之因以擾亂地方不可不計伏乞聖明宸㫁選差能<lb/>
幹官校一二人齎駕帖逕往開元責彼守將密捕解京<lb/>
斬首以絶禍根而齊彦名劉七等子孫有充軍他處者<lb/>
<pb n="KR2f0021_WYG_005-21b"/>
一體查實施行則亦古人防微弭亂之䇿也如若聖度<lb/>
寛容不屑計此則臣過慮妄言亦乞置之不問不必各<lb/>
衙門抄議以傳泄其事驚動人心奉聖㫖該衙門知道<lb/>
　　保養聖躬疏<lb/>
臣少經父母多疾頻嵗調理兼臣元稟極弱素多疾病<lb/>
年二十有七因臣父疾逺聞不真憂疑損性又值醫誤<lb/>
遂成痰火奇症至今三十年間無日不病無時自保以<lb/>
是於病情醫藥經驗頗多不敢輕忽蓋人稟氣厚薄甚<lb/>
<pb n="KR2f0021_WYG_005-22a"/>
是不同醫之用藥亦當因人而異故如宋髙宗稟賦充<lb/>
實每疾必以蠲毒丸推蕩之而愈其子孝宗偶疾髙宗<lb/>
賜服前藥講官史浩亟以人參丸易之者蓋恐其氣弱<lb/>
不堪迅治此雖一般帝王均受天命其稟氣不同亦有<lb/>
如此至凡節欲保養氣弱者尤宜百倍加慎臣又聞醫<lb/>
疾者於貧賤之人則無所敬忌可得而詳問其病原以<lb/>
是用藥易中於富貴之人則多所敬畏不敢詳問其病<lb/>
原而惟憑切脈切脈乃試病之一方不足以盡知病也<lb/>
<pb n="KR2f0021_WYG_005-22b"/>
以是用藥易誤今只以感冒一事言之輕重不一凡草<lb/>
野之人或因衣薄或因饑餒或乘勞後氣弱為風寒所<lb/>
侵久而身熱氣喘不能飲食動履者傷寒也初發一二<lb/>
日宜表汗三四日宜和解或有夾食當兼消導者氣厚<lb/>
之人汗解即愈氣薄之人汗解後猶須調理多日方得<lb/>
完復若解散不能延至七日後則治法多端必費調理<lb/>
此為重病富貴保養之人多無是也其他輕疾或因當<lb/>
風坐卧或因輕煖脱衣一時冒寒又或當夏冒暑皆為<lb/>
<pb n="KR2f0021_WYG_005-23a"/>
感冒其病即發有身熱惡寒有不身熱而止畏風寒其<lb/>
身熱重而稟氣厚者汗解即愈身熱輕而稟氣薄者止<lb/>
宜用藥升散其不發熱而止畏風寒者或止加温煖或<lb/>
畧致勞動亦能自解是皆不須發汗又有感冒後鼻塞<lb/>
咳嗽或身微熱或身不熱皆名傷風身熱厚者亦可汗<lb/>
解其餘皆不須汗止是聴其痰嗽數日邪従嗽出而自<lb/>
散矣此皆不廢飲食起居不論貴賤勞逸之人皆有之<lb/>
又有一等安逸之人或因飲食停滯或因心勞火動或<lb/>
<pb n="KR2f0021_WYG_005-23b"/>
因七情所鬱身亦發熱或惡寒有似感冒而實非感冒<lb/>
者當以雜病治之不宜發汗蓋發汗易傷元氣稟厚者<lb/>
不覺稟薄者宜戒春夏猶可隆冬氣閉之時則尤宜慎<lb/>
重也臣初至朝見敬畏之過不敢仰視天顔然聞聖體<lb/>
生長南方與北方稟氣粗厚者不同近聞偶致違和臣<lb/>
亦冒風痰嗽先註門籍在家初聞頗憂繼聞羣臣具本<lb/>
問安節奉聖㫖朕偶感風寒已就平復臣心私慰今初<lb/>
一日出朝始得隨衆至左順門問候乃聞聖躬始能進<lb/>
<pb n="KR2f0021_WYG_005-24a"/>
膳則前此進膳尚減不勝憂惕深恐醫藥表散或過不<lb/>
無畧損元氣以致完復稍遲今願皇上慎重服藥止是<lb/>
節飲食慎起居將養數日則自完復矣尤願此後精選<lb/>
内臣中性資忠實明慎曾多疾病經試醫藥者三二人<lb/>
使之多看醫書究明醫理専以保䕶聖躬稍遇違和即<lb/>
許大臣日至便殿候問起居藥食與醫商量調治則聖<lb/>
躬常保安全而萬夀無疆矣臣聞古之大臣常欲其君<lb/>
身之强固君徳之清明故設師保之官師以導之教訓<lb/>
<pb n="KR2f0021_WYG_005-24b"/>
保以保其身體為義則其職固然也臣荷國厚恩叨任<lb/>
卿佐唯以愛君如父之心不能自已冒進此言非敢為<lb/>
是以䙝天威亦非假是以希天寵也如䝉聖明俯鑒臣<lb/>
愚特將此奏留中省覽不必批出幸甚<lb/>
　　忠益疏<lb/>
臣以病廢庸才誤䝉聖恩録用强疾来京途聞陛下日<lb/>
御經筵勵精講學臣為宗社生民喜幸無限舟中無事<lb/>
日取舊讀經書擇其切于治道者試為講義三章到京<lb/>
<pb n="KR2f0021_WYG_005-25a"/>
之初即欲封進然思陛下天縦之聖乙夜所觀儒林妙<lb/>
選之臣經筵所講豈其少此而臣為此冒瀆豈不取笑<lb/>
天下得罪公朝以是躊躇未敢今臣又思昔言野人有<lb/>
食芹而美思獻王室者豈為王室無芹而欲為獻蓋區<lb/>
區忠愛之誠不能自已也臣之愚誠實亦𩔖此故敢以<lb/>
獻伏願皇上萬㡬之暇特賜省覽終篇如其切於治道<lb/>
更乞留中垂意若係妄言非忠批外擬罪臣愚甘當重<lb/>
黜謹開另封進呈御覽講義三章<lb/>
<pb n="KR2f0021_WYG_005-25b"/>
　　　大學一章　　書經一章　　易經一章<lb/>
　　計開講義三章<lb/>
大學一章秦誓曰若有一个臣㫁㫁兮無他技其心休<lb/>
休焉其如有容焉人之有技若已有之人之彦聖其心<lb/>
好之不啻若自其口出寔能容之以能保我子孫黎民<lb/>
尚亦有利哉人之有技媢嫉以惡之人之彦聖而違之<lb/>
俾不通寔不能容以不能保我子孫黎民亦曰殆哉唯<lb/>
仁人放流之迸諸四夷不與同中國此謂唯仁人為能<lb/>
<pb n="KR2f0021_WYG_005-26a"/>
愛人能惡人這是大學傳之十章曾子釋治國平天下<lb/>
臨了這一件大事都不説别的只説要與民同好惡而<lb/>
不専其利者蓋人君好惡不與民同則失了人心便壊<lb/>
了祖宗天下流到子孫禍猶未已所以治國平天下𦂳<lb/>
要在此一著此引秦誓之言乃是指出兩箇當好當惡<lb/>
的人秦誓周書篇名乃秦穆公悔過作此以誓戒羣臣<lb/>
也㫁㫁誠一之貌休休易直之貌技謂有能彦是美士<lb/>
聖是通明彦聖謂有徳秦誓言若有一箇大臣只是老<lb/>
<pb n="KR2f0021_WYG_005-26b"/>
實一心別無他技能本事其心平易正直其度量寛而<lb/>
有容見人之有才能如自已有的一般歡喜見人之彦<lb/>
聖有徳不獨口裏説他好其中心著實愛他處甚於口<lb/>
之所言這箇大臣能容得天下之才徳如此人君識得<lb/>
此人而信用之則能保其子孫黎民尚亦有利尚是庶<lb/>
㡬不敢執定之詞蓋子孫得他保則能世世為君黎民<lb/>
百姓得他保則得箇箇安樂所以有利然非這箇大臣<lb/>
一身能如此也由他好賢樂善薦得天下許多有才徳<lb/>
<pb n="KR2f0021_WYG_005-27a"/>
的人都来輔佐朝廷行好政事立好法度子孫世守不<lb/>
變所以能如此也又有一等大臣自家非無智能技巧<lb/>
但是他立心虚詐不一不能休休有容所以見人之有<lb/>
技能者則媢嫉以惡之媢是忌嫉亦惡也見人之彦聖<lb/>
有徳者則阻絶人不許薦他使不得通達於上這箇大<lb/>
臣不能容天下之才徳如此人君不知而誤用之則不<lb/>
能保其子孫黎民亦曰危殆蓋子孫之殆則不能保其<lb/>
位矣黎民之殆則不能保其生矣此亦非這一箇人便<lb/>
<pb n="KR2f0021_WYG_005-27b"/>
能致此也蓋由此人妬賢嫉能阻遏得善人不許進用<lb/>
其所以引用布列庶位者都是他一様的奸邪小人互<lb/>
相䝉蔽君上顛倒曲直正人被排逺去無敢在朝指言<lb/>
其過者以是任他私意行事蠧政害民雖傳到子孫手<lb/>
裏還是他引進的人一向得用一翻過了又引一翻都<lb/>
是這様人盤結䝉蔽住了雖有一兩箇正人得進朝来<lb/>
被他衆口誹謗同説不好人君亦自難辯雖有英明之<lb/>
君一時辯得亦被他人衆把持住了亦難張主以此子<lb/>
<pb n="KR2f0021_WYG_005-28a"/>
孫黎民之禍有不可勝言者矣前代人君坐此累其子<lb/>
孫凌夷敗亂者不可勝紀大學引此見得前一様能保<lb/>
子孫黎民是所當好的天下之所同好也後一様不能<lb/>
保子孫黎民是所當惡的天下之所同惡也然又慮此<lb/>
媢嫉之人奸深計巧多能結交彌縫以自媚於人主左<lb/>
右不忠似忠不㢘似㢘人君或蔽於私意識他不破或<lb/>
牽於姑息去他不得故又謂唯仁人放流之仁人即仁<lb/>
君也蓋獨是仁君至公無私故於此媢嫉之人不為私<lb/>
<pb n="KR2f0021_WYG_005-28b"/>
意所蔽能早識他不為姑息所牽能決去他雖其罪惡<lb/>
未著未忍殺他然亦放逐流竄之將他逺置四方蠻夷<lb/>
之地不與同居中國蓋恐其近則投閒抵隙夤緣復進<lb/>
以妨賢而病國也此正古語所謂唯仁人為能愛人能<lb/>
惡人者如此蓋能惡人者謂能逺去此媢嫉之人不為<lb/>
子孫黎民之害公天下之惡而惡之也能愛人者謂能<lb/>
去此惡人則能保全善人使得安心輔佐以為子孫黎<lb/>
民之利公天下之愛而愛之也故曰民之所好好之民<lb/>
<pb n="KR2f0021_WYG_005-29a"/>
之所惡惡之此之謂民之父母臣按先儒朱子有言小<lb/>
人為惡千條萬端其可惡者不但媢嫉一事而已仁人<lb/>
不深惡乎彼而獨深惡乎此者以其有害于善人使民<lb/>
不得被其澤而其流禍之長及于後世而未巳也今之<lb/>
言者乃徒劾人貪暴等事而捨媢嫉不言其故何歟臣<lb/>
又觀秦穆公乃周末一箇强國諸侯其人有何足法但<lb/>
此篇説話説得君子小人之情狀利害極是明白痛快<lb/>
故孔子刪書存此於百篇之末以垂訓後世曾子傳大<lb/>
<pb n="KR2f0021_WYG_005-29b"/>
學又引此於十章之末以為萬世治國平天下者之昭<lb/>
鑒也臣切見我皇上臨御以來内無聲色貨利之慾外<lb/>
無戚近私昵之蔽而惟一意脩徳講學勵精圖治孝養<lb/>
均於兩宫憂念存於百姓誠不世出之仁君也今惟鑒<lb/>
此古訓試察在朝大臣有能薦賢而又喜人薦者即秦<lb/>
誓所言前一等人也宜當信用有不肯薦賢而又怪人<lb/>
薦者即秦誓所言後一等人也宜當迸逐惟此一事最<lb/>
闗治亂惟聖明留意天下幸甚<lb/>
<pb n="KR2f0021_WYG_005-30a"/>
書經一章惟辟作福惟辟作威惟辟玉食臣無有作福<lb/>
作威玉食臣之有作福作威玉食其害于而家凶于而<lb/>
國人用側頗僻民用僭忒這是周書洪範篇周武王初<lb/>
得天下訪問箕子以治道箕子推衍大禹洪範九疇以<lb/>
告之也洪大也範法也謂治天下之大法也昔者大禹<lb/>
治水功成天與神龜出於洛水其龜背上所列文數有<lb/>
九大禹聖人黙契天道因而則之以為九𩔖示萬世人<lb/>
主治天下之大法故曰天乃錫禹洪範九疇箕子推衍<lb/>
<pb n="KR2f0021_WYG_005-30b"/>
至此上言六三徳一曰正直二曰剛克三曰柔克者蓋<lb/>
言人君因時制治有是三者作用不同皆所以納天下<lb/>
臣民於皇極者也然是三徳非人君自操威福之柄則<lb/>
不能用故此言唯辟作福唯辟作威唯辟玉食唯獨也<lb/>
辟君也福謂凡與人以爵禄使之得福也威謂凡治人<lb/>
以刑罰使之可畏也玉食猶今言珍羞盛饌也蓋獨是<lb/>
人君受天明命為天下主則可以賞人之善用人之賢<lb/>
而與之爵禄使之得福是謂唯辟作福亦獨是人君則<lb/>
<pb n="KR2f0021_WYG_005-31a"/>
可以討人之罪黜人之奸而治以刑罰使之知畏是謂<lb/>
唯辟作威至於玉食亦獨是人君居天下之上則可以<lb/>
享天下之奉而食用珍羞尚膳是謂唯辟玉食臣謂大<lb/>
臣也大臣則不可有擅作威福僣用玉食者故曰臣無<lb/>
有作福作威玉食使大臣而有擅作威福僭用玉食者<lb/>
則英明之君終必覺察而討其罪故在大夫必害于而<lb/>
家在諸侯必凶于而國大夫稱家諸侯稱國者蓋古之<lb/>
大夫如今武職然多是世禄家傳僭亂則滅其家故曰<lb/>
<pb n="KR2f0021_WYG_005-31b"/>
害于而家諸侯如今公侯伯之𩔖多是分封有國僭亂<lb/>
則滅其國故曰凶于而國人謂羣臣側不正也頗不平<lb/>
也僻不公也若大臣有作福作威玉食而君之不覺則<lb/>
凡在羣臣因見大臣作得威福可以趨附他求得官禄<lb/>
免得禍患遂皆靡然従風隂懐一種不正不平不公之<lb/>
心立為一種不正不平不公之論以顛倒是非混亂曲<lb/>
直而蔽主聰明排斥忠良以隂附權臣之勢為禍不淺<lb/>
下而小民亦皆倣傚成風過分僭用而不可繩以禮法<lb/>
<pb n="KR2f0021_WYG_005-32a"/>
此言人臣僭上之患如此臣觀自古人君不能總攬威<lb/>
權不覺威福漸移臣下而致失祖宗之天下者多矣然<lb/>
考虞書舜典篇載舜命九官兩咨四岳其餘或咨衆論<lb/>
之公或因大臣之讓而命之周書立政篇周公告成王<lb/>
言文王㒺攸兼于庶言庶獄庶慎惟有司之牧夫是訓<lb/>
用違則知自古賢王進賢行賞必先咨于衆論用刑勅<lb/>
法必責成于有司又若不専以一巳之見與此不同者<lb/>
蓋人君一身深處九重不能盡識天下之才亦不能盡<lb/>
<pb n="KR2f0021_WYG_005-32b"/>
厯天下之事故必先得忠賢數人布列卿輔要職以後<lb/>
命徳討罪必咨衆論必聴有司従公擬上然後人君察<lb/>
其公私可否稱制臨決是雖先咨衆論而必㫁自君上<lb/>
雖㫁自君上而皆合乎公論此昔人君自作威福者如<lb/>
此舜文所行與箕子所言同一揆也乃若秦漢唐宋之<lb/>
季中材之君不能知人委用奸相一人被其䝉蔽排斥<lb/>
忠賢無敢直説引用奸邪托為鷹犬使之攻擊異已以<lb/>
致羣臣畏威附勢無敢異見凡其所欲即與議奏其挾<lb/>
<pb n="KR2f0021_WYG_005-33a"/>
下奏以欺上則曰衆論所同而不知由其一人私主也<lb/>
其挾上㫖以欺下則曰上意所主而不知由其平日従<lb/>
諛也凡善則歸已曰上初不然我勸如是也過則歸君<lb/>
曰上所固欲我不能囘也大臣一言天下皆信由是怨<lb/>
皆歸上而恩皆歸下威福予奪皆出其身而主威日削<lb/>
國勢日去矣此後世臣之有作福作威者然也我太祖<lb/>
髙皇帝獨秉全智髙出千古監前代奸相之弊革去秦<lb/>
漢以来丞相之官逺法成周六卿分職之制分設府部<lb/>
<pb n="KR2f0021_WYG_005-33b"/>
寺院等衙門以分理天下庶務彼此頡頏不敢相壓事<lb/>
皆朝廷總之所以穏當明著祖訓首章以為子孫萬世<lb/>
之法至我太宗文皇帝簡任内閣儒臣日與咨訪政治<lb/>
然彼時内閣多是朝廷親選翰林編修等官才猷歴練<lb/>
能識人才治體公忠體國者為之不曽驟加髙品至於<lb/>
選入翰林者又皆唯材是取不拘内外新舊職事迨我<lb/>
仁宗昭皇帝宣宗章皇帝朝間亦選委六部尚書如夏<lb/>
原吉等商量條㫖彼時絶無偏重之勢兼且以前大臣<lb/>
<pb n="KR2f0021_WYG_005-34a"/>
多是祖宗親自下僚識拔不論資格者蓋由日嘗面試<lb/>
知得明白所以如此一一得人及後英宗睿皇帝再登<lb/>
寳位凡選用卿佐重臣必召吏部尚書王翺與大學士<lb/>
李賢面議可否彼時或用二臣所薦或由聖意自定皆<lb/>
稱得人廷無間議憲宗純皇帝以来始不召大臣面議<lb/>
止令吏部㑹推才望相應者二三員疏名請㫖㸃用一<lb/>
員此又上合虞舜命官必咨四岳詢謀僉同之意也臣<lb/>
猶記𢎞治七年間内閣員缺吏部㑹推相應六員上請<lb/>
<pb n="KR2f0021_WYG_005-34b"/>
孝宗皇帝㸃用位次最下者二員曰李東陽曰謝遷都<lb/>
只是詹事等官不曾驟用崇職不知自何年起内閣自<lb/>
加隆重凡職位在先第一人羣臣尊仰稱為首相其第<lb/>
二人以下多其薦引隨事附和不敢異同近又另立掌<lb/>
誥勅一員多自尚書侍郎翰林出身者不由衆推首相<lb/>
坐名題本取用後有内閣員缺即令推補又不知是何<lb/>
年間曽否奏准限定翰林院官必是進士第一甲及庶<lb/>
吉士原係内閣取中教養之人為其門生者方得選用<lb/>
<pb n="KR2f0021_WYG_005-35a"/>
吏部不得擬其陞黜亦不許擅陞外職使之歴練民事<lb/>
稍涉干計辛苦又占定禮部尚書侍郎職事優閒者俱<lb/>
是翰林院官做吏部𦂳要衙門必用翰林一人其餘内<lb/>
外官員雖有文學才猷出衆者不許再如祖宗朝選入<lb/>
翰林大臣非翰林出身者不許推入内閣是皆私訛相<lb/>
傳謬稱舊制以欺後進以箝衆口下視六卿等官勢分<lb/>
懸絶若其属吏不敢違抗使後相承入閣者必其門生<lb/>
子弟自相傳受後者未遇感前人之接引前者既老責<lb/>
<pb n="KR2f0021_WYG_005-35b"/>
後人之報施而凡身後贈諡䕃子等事不論忠邪一皆<lb/>
預為已地而盡力為之至於纂修書史亦必私其黨𩔖<lb/>
而善惡倒置褒貶任情以是不如祖宗朝選取外官同<lb/>
脩此則自古所無之大弊也近聞吏兵二部選用𦂳要<lb/>
官職及㑹推大臣必先問首相所欲而後敢擬名奏上<lb/>
法官出外勘事者亦必承其意㫖而不問虚實任情勘<lb/>
報由是威福予奪盡歸于此一官矣使得其人皆如先<lb/>
朝楊士竒楊榮楊溥及今石珤之忠清楊一清之才識<lb/>
<pb n="KR2f0021_WYG_005-36a"/>
可也不幸而有奸險媢嫉者濫居其上則彼其排斥忠<lb/>
賢引用兇邪國事日有可憂矣陛下試省往年禮部尚<lb/>
書員缺吏部㑹推賈詠為首陛下親用席書均之侍郎<lb/>
資格不異也席書陞禮部舉朝士夫皆以為非而攻擊<lb/>
不已賈詠一時雖未㸃陞數月以後首相坐名取掌誥<lb/>
勅遂入内閣位居書上安然坐受舉朝畧無異議今此<lb/>
二臣日侍左右其忠猷才力聖明豈有不知而何用於<lb/>
陛下者如此不服用於首相者如彼帖然人心所向如<lb/>
<pb n="KR2f0021_WYG_005-36b"/>
此今陛下採諸輿論㫁自宸衷慨然召用楊一清勉留<lb/>
石珤舉朝欣躍方謂陛下知人善任輔弼得人天下之<lb/>
福而言者多方計沮欲以久留一清于邉且不欲羣臣<lb/>
早推應代一清之人意有所向也羣臣奉㫖叧推見任<lb/>
兩員寧受稽違之責而不敢少拂當道之意即日推進<lb/>
者勢有所畏也陛下視今威福出于誰乎易因覆霜遂<lb/>
戒堅冰蓋以隂比權臣防其勢之漸長也此事忠臣有<lb/>
識者深以為憂故今在内者危迫而不能自安在外者<lb/>
<pb n="KR2f0021_WYG_005-37a"/>
畏縮而不敢求進也不然以陛下聖明何古帝王之治<lb/>
不可復而天人之心有不順乎今天心儆戒灾異頻仍<lb/>
男子不假婦而自生不育者喻君無臣欲養萬民而不<lb/>
能也雨絲者喻上恩澤之降被變而成私也地震者隂<lb/>
不能安静而僭為陽動臣强之象也陛下遇災儆懼命<lb/>
其撰勅戒諭羣臣脩省彼不肯撰者恐羣臣或因是而<lb/>
指言其失也多方隂沮楊一清之進者恐才出其上因<lb/>
而代已也此其心迹甚明惟聖明早加省悟宗社幸甚<lb/>
<pb n="KR2f0021_WYG_005-37b"/>
生民幸甚<lb/>
易經一章不出户庭无咎子曰亂之所生也則言語以<lb/>
為階君不宻則失臣臣不密則失身㡬事不密則害成<lb/>
是以君子慎密而不出也不出户庭無咎這是周易節<lb/>
卦初九爻辭周公所繫本説初九這爻以陽剛得正居<lb/>
節之初猶賢臣君子在下未有職位且有九二大人塞<lb/>
遏其前未可以行能節而止者也故其象占為不出戸<lb/>
庭則無咎戸庭戸外之庭乃私室無人往來慎密之處<lb/>
<pb n="KR2f0021_WYG_005-38a"/>
也孔子於此又見得古今君臣多因言語不密以致禍<lb/>
亂故作繫辭又因此爻而釋之曰凡禍之所生則言語<lb/>
以為階階為梯級由此踏上而漸至者也何以見得言<lb/>
語是生亂之階蓋人君與其忠臣密謀國事君若一時<lb/>
不密而洩其言則所與謀之忠臣必被人怨謗用計殺<lb/>
了所以失其臣臣若一時不密而自洩其言則招人怨<lb/>
謗終必見害乃所以自失其身凡此君臣密説的言語<lb/>
或欲行大政事或欲除大奸惡皆不利于權奸小人不<lb/>
<pb n="KR2f0021_WYG_005-38b"/>
可使知者所謂機密重事也自古權奸之人平日善於<lb/>
交結必有心腹左右之人為之探聴使君臣之間一有<lb/>
不密而漏洩其事則臣既見殺君亦被怨國家禍患由<lb/>
此而成是以君子之人務要謹慎周密凡事蔵諸其心<lb/>
而不出諸其口使户庭之間亦無人知也此君子兼指<lb/>
君臣上下而言臣觀自古君臣議事不密而致忠臣被<lb/>
殺國家受禍者不能悉紀只如漢成帝時大將軍王鳳<lb/>
専權成帝止欲自用一人左右争執以鳳未知不可因<lb/>
<pb n="KR2f0021_WYG_005-39a"/>
此主威日削災異屢見成帝乃問師傅之臣如張禹敢<lb/>
諫之臣如谷永輩皆私附王鳳將災異指在别事身上<lb/>
不肯實説以此成帝一向信任王鳯不疑後有京兆尹<lb/>
王章言及成帝召問感悟遂與章議舉賢代鳳彼時只<lb/>
因言語不密以致王鳳知得反行用計左使劾章下獄<lb/>
而死又諷御史劾其所薦之人亦致去官以此舉朝怕<lb/>
鳳再無敢言王氏者傳至其姪遂移漢祚孔子此言真<lb/>
萬世人君謀國之切戒也惟聖明留意幸甚<lb/>
<pb n="KR2f0021_WYG_005-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　胡端敏奏議巻五<lb/>
</p>
<p>
</p>
  </div>
<div>
<head>胡端敏奏議巻六</head> <lb/>
    <p>
<pb n="KR2f0021_WYG_006-1a"/>
欽定四庫全書<lb/>
　胡端敏奏議巻六<lb/>
　　　　　　　　　　　　明　胡世寧　撰<lb/>
　　乞恩辭免陞俸疏<hi>官同前</hi>
臣聞士夫立心以不欺為本人臣事君以無隠為忠臣<lb/>
頃因病乞休䝉恩未允即欲强起謝恩供職間奈緣舊<lb/>
疾未瘳不能出户只得暫行調理今忽聞報該禮部題<lb/>
奉聖㫖胡世寧陞俸一級欽此臣聞命驚惶不能寢食<lb/>
<pb n="KR2f0021_WYG_006-1b"/>
竊惟大禮再議臣時丁憂服闋寢疾在家逺聞江淮餓<lb/>
殍盈途採諸輿論皆謂天災流行由我皇上孝心未遂<lb/>
上下不孚以致聖治未彰而且臣工多玩無肯體國愛<lb/>
民所致臣時感恩圖報不忍緘黙乃欲極言治道於後<lb/>
而敢僭言大禮於先竊效古人忠信善道納約自牖之<lb/>
義實非専言大禮也况查臣奏至京大禮已定臣實無<lb/>
一字之助于廷議也况臣同日他奏有曰皇伯之稱不<lb/>
忍遽改有曰稱號已定不宜再更臣見亦有偏言亦有<lb/>
<pb n="KR2f0021_WYG_006-2a"/>
謬宜當罪黜不敢欺隠也彼他人之偏謬者皆罪黜未<lb/>
復而臣獨荷寛容且䝉召用叨冒巳甚今又縁此陞俸<lb/>
公議其謂臣何况臣衰病不職本等俸給猶愧素餐更<lb/>
復增益踰分豈堪故雖感恩刻骨誓圖死報而亦恐為<lb/>
朝廷濫賞之累下情終日慚惶豈得安心供事也伏望<lb/>
聖恩收囘成命容臣調理數日幸疾痊可即起供職勉<lb/>
效勤勞以消三品之俸如是過旬不愈則臣命薄終負<lb/>
天恩乞勅吏部查例放囘容臣閒住安養以終餘年使<lb/>
<pb n="KR2f0021_WYG_006-2b"/>
得免于尸素之慚叨冒之罪則尤感陛下曲成之徳也<lb/>
臣以私情累干天聴不勝戰慄奉聖㫖俸巳陞了不准<lb/>
辭該衙門知道欽此<lb/>
　　陳情再乞天恩懇辭陞俸疏<lb/>
臣聞孔子曰事君敬其事而後其食又曰勿欺也而犯<lb/>
之臣愚固滯確守聖言臣近因大禮書成䝉恩陞俸一<lb/>
級自慚非分具本力辭奏奉聖㫖俸巳陞了不准辭該<lb/>
衙門知道欽此臣聞命自天措躬無地欲謝恩恭領則<lb/>
<pb n="KR2f0021_WYG_006-3a"/>
事理不當恐貽君父濫賞之累欲照前執辭則愚誠未<lb/>
察恐犯天威冒瀆之誅展轉慙惶莫能為處不得不自<lb/>
陳素履以瀝愚衷而祈以少動天聽也臣在正徳年間<lb/>
初任廣西太平府知府繼任江西兵備副使𠞰夷平賊<lb/>
節效微勞臣皆不敢一字求紀以希陞賞唯以敬事後<lb/>
食之心不敢有他也今大禮之成實由聖孝格天而尚<lb/>
書席書等首倡大義屢經廷辯不避艱險以賛陛下定<lb/>
此中制垂憲百王陞賞宜也經歴黄綰等書因言禮識<lb/>
<pb n="KR2f0021_WYG_006-3b"/>
其才猷忠力可用而乃纂其言於中冊疏其名以上請<lb/>
意欲陛下法祖宗破常格而收用之亦宜也如臣在逺<lb/>
因事言及而且奏上于禮成之後實無一字之助也何<lb/>
敢濫叨恩典况臣先䝉聖恩初任僉都御史巡撫未及<lb/>
半年即陞吏部右侍郎守制未嘗一日到部又陞今職<lb/>
官叨三品日侍清光使臣果有忠益允惬輿情循資推<lb/>
擢固未晚也今纔到任二月卧病兼旬且因召用出自<lb/>
聖衷未協輿論兼以才識短淺事體生疎自慙職業一<lb/>
<pb n="KR2f0021_WYG_006-4a"/>
事未盡一言無補恐孤聖徳因病乞休何敢更叨踰分<lb/>
之賞使臣冒領則先此有勞不言盡忠于先帝今則無<lb/>
功受禄負恩於明主是臣既老而衰貪得忘戒也竊惟<lb/>
自古帝王未有不以慎賞節財為保國長久之道今國<lb/>
家常賦有限而經費無窮正徳末年冒功陞賞食費無<lb/>
限天下㡬至大壊幸我皇上即位痛革此輩天下始安<lb/>
今未五年冒濫漸開然皆武臣軍匠也臣佐兵部義當<lb/>
捨生執奏以助陛下恪守祖宗之法長保祖宗之天下<lb/>
<pb n="KR2f0021_WYG_006-4b"/>
而傳之無窮惟以誠信未孚輿情未協未敢輕言實負<lb/>
陛下也不意今日文職冒賞乃自臣始臣若祇受異日<lb/>
何以言人何以感格聖明而貪昧誤國之罪萬死不足<lb/>
以贖也故今冒死直言亦以誦法孔子勿欺而犯之訓<lb/>
也諺曰小事不通長筭今聞太倉積銀不及富勢一家<lb/>
之産天下空廩皆缺貧軍數載乏糧往嵗大同甘肅軍<lb/>
士之變皆由糧餉不繼也凡受國恩者所宜人人體悉<lb/>
事事撙節而擔石積累以裕國儲而贍軍餉惜民窮而<lb/>
<pb n="KR2f0021_WYG_006-5a"/>
備急用也如臣陞俸一級計每月多支米一十三石可<lb/>
養窮軍戰士一十三人一年則多支一百五十六石所<lb/>
謂不通長算也伏願陛下裁省冗費自臣今始即賜收<lb/>
囘成命容臣以舊俸供職使得執法行事而効忠一二<lb/>
以報聖徳於涓埃則臣感恩過於陞賞萬萬也奉聖㫖<lb/>
俸不必辭該衙門知道欽此<lb/>
　　因劾認罪乞恩罷黜疏<lb/>
近該給事中余經劾臣心術奸囘欲要速行罷黜等因<lb/>
<pb n="KR2f0021_WYG_006-5b"/>
臣㢘恥素重初聞惶愧甚不能堪既而自省彼勸陛下<lb/>
辯君子與小人實今日之急務也其欲進賢退不肖亦<lb/>
言官之要職也其劾臣諸事人或自知無庸臣辯唯謂<lb/>
臣奸囘累疏秘計輒乞留中一節臣愚自負素抱忠赤<lb/>
受知明主頗信天下而經以為奸臣苦不自知惟思近<lb/>
奏保養聖躬并忠益事二疏内所言唯保身講學二事<lb/>
皆切陛下身心者臣愚獻此恐涉沽名竊倣古人貼黄<lb/>
之意請乞留中省覽經縁此疑臣勢難與辯唯乞聖明<lb/>
<pb n="KR2f0021_WYG_006-6a"/>
將臣原奏二本再賜親覽一遍則臣之心術忠邪莫逃<lb/>
聖鑒更或批出九卿科道各抄看詳臣言果涉奸囘不<lb/>
忠甘受顯戮則臣心事亦得暴白于天下後世矣若謂<lb/>
臣為索元禮告密之事則臣昔奏宸濠已被附勢者誣<lb/>
陷㡬滅身家今見凡為宸濠有功被難者皆横遭劾退<lb/>
臣豈不懲而無故為此就如有之則所告何人何事其<lb/>
虚其實聖明豈不施行經亦何従預知蓋或誤聴人言<lb/>
也其謂臣陞俸不當宜速罷黜則允協公論亦中臣私<lb/>
<pb n="KR2f0021_WYG_006-6b"/>
臣當認罪求退更何顔復玷清班以咈公論也伏望聖<lb/>
恩天地日月即従論劾將臣罷黜或俯察愚忠容臣休<lb/>
致使臣得保餘生以全晚節則臣雖退猶榮感徳無既<lb/>
也臣勢孤情迫冒死不避煩瀆奉聖㫖胡世寧不准休<lb/>
致著照舊安心供職吏部知道<lb/>
　　乞囘成命以全聖徳而保治安疏<lb/>
近該御用監太監張忠等題准將成造龍牀頂架寳橱<lb/>
金冊金寳珠翠龍鳳冠頂各項畫軸并書篆春牌等件<lb/>
<pb n="KR2f0021_WYG_006-7a"/>
官匠趙奎等六十八員名内該陞職五十四員冠帶一<lb/>
十四名事下本部節該兵科都給事中鄭自璧等盡言<lb/>
論諫本部尚書李偕臣等㨿法奏請俱奉聖㫖已有㫖<lb/>
了欽此竊惟自古國家建官分職下至百工技藝之人<lb/>
皆有月給俸糧使之各食其食而事其事非若民間雇<lb/>
用工藝人等身非所属事必相酬也至于陞官止惟武<lb/>
職論功蓋因用其死命其餘則皆遇缺掄材銓補非以<lb/>
酬勞也今趙奎等嵗食官廪成此工作乃其職分豈應<lb/>
<pb n="KR2f0021_WYG_006-7b"/>
更加陞賞故如我太祖太宗創造兩京宫廟城闕及各<lb/>
項衣冠禮樂器物併各衙門廨宇比今趙奎等所作工<lb/>
程何啻倍蓰千萬若皆一一陞職冠帶則流外官豈堪<lb/>
數紀而竭天下財力不足以供矣何以能至今日保民<lb/>
如此之盛傳天下如此之逺也豈惟我祖宗列聖未嘗<lb/>
有此雖考古歴代中葉之君亦未有因如是工作之成<lb/>
而一旦陞職如是之多者陛下試思此事傳聞天下後<lb/>
世以為何如其于聖徳有累否也太監張忠素聞安静<lb/>
<pb n="KR2f0021_WYG_006-8a"/>
老成今不意其有此蓋止知下植私恩不顧上虧國體<lb/>
知愛忠者猶為惜之况我皇上天縦聖明即位以来痛<lb/>
革權奸濫賞之弊再造我皇明萬世之業豈宜誤聴人<lb/>
言一旦有此陛下試勅户部通查天下額徵税糧嵗入<lb/>
㡬何嵗用㡬何有無足彀更勅吏兵等部通查每嵗功<lb/>
陞乞陞各項官職㡬何該添俸糧㡬何常賦有限將何<lb/>
以給竊惟自古國家財盡必取于民民窮必至于變我<lb/>
皇上聰明睿智日新聖學其于古今治亂之原何事不<lb/>
<pb n="KR2f0021_WYG_006-8b"/>
知何思不到今思所以為祖宗保天下為天地養生民<lb/>
者必由慎賞節財其于前㫖之誤鄭自璧等之言必有<lb/>
契於心矣而猶未即従者豈非以令出惟行不欲因臣<lb/>
下之言而遽改也昔書言成湯不邇聲色不殖貨利徳<lb/>
懋懋官功懋懋賞用人唯已改過不吝以為一代聖王<lb/>
垂裕子孫六百年之天下至于今歴代帝王祀之與天<lb/>
地同久我皇上天性恭儉仁孝自来聲色貨利一無所<lb/>
好蓋實于湯有光者乃惟官賞或非功徳吝於因言有<lb/>
<pb n="KR2f0021_WYG_006-9a"/>
改惟此一事豈忍聖徳未全如湯也伏願陛下痛思祖<lb/>
宗創業之艱備訪軍民困苦之狀思欲愛人必先節用<lb/>
欲節用必先省官俯納言官之諫曲従本部之請將趙<lb/>
奎等陞官前㫖收囘勅令照舊供役或止與署職冠帶<lb/>
俸糧照舊闗支不許再後夤緣奏乞如此則紀綱正而<lb/>
人心服財用足而民生安陛下聖徳亦傳于百世祖宗<lb/>
鴻業長保于萬年矣臣以病廢庸才誤䝉擢任兵部軍<lb/>
職之濫職所當言不敢負恩緘黙謹昧死奉聖㫖該部<lb/>
<pb n="KR2f0021_WYG_006-9b"/>
知道<lb/>
　　因疾讓賢乞恩改任以圖報疏<lb/>
臣讀周書周成王訓迪百官有曰推賢讓能庶官乃和<lb/>
不和政龎舉能其官唯爾之能稱匪其人唯爾不任故<lb/>
昔舜命伯禹宅百揆而禹拜稽首讓于稷契暨皐陶命<lb/>
伯夷作秩宗而伯拜稽首讓于夔龍此虞周大臣濟濟<lb/>
相讓一時盛治曠古莫及而有宋盛時亦令常㕘官各<lb/>
表讓一人以自代蓋有見乎此也臣之愚陋豈敢上希<lb/>
<pb n="KR2f0021_WYG_006-10a"/>
古人然幸逢陛下則虞周之主也臣久病極弱䝉恩叨<lb/>
授今職才力不堪先已備陳不敢再瀆唯以常日朝㕘<lb/>
行步甚艱每進一門常再歇足而後能至比至御前痰<lb/>
喘氣促不能存立常時眩暈輒欲顛仆或時到部不能<lb/>
坐堂至于近失朝儀尤玷班列况居兵部多事之司豈<lb/>
臣竊禄養疾之地臣之自揣豈宜冒居斯任而久妨賢<lb/>
路也若論國法分宜罷黜唯以先日累辭不獲感恩圖<lb/>
報未敢乞休臣切見先任遼東巡撫今改南京都察院<lb/>
<pb n="KR2f0021_WYG_006-10b"/>
右副都御史李承勛素存經世之志卓有過人之才先<lb/>
任南昌知府而華林碼碯二山劇賊萬餘皆其討平口<lb/>
不言功後任遼東巡撫而遼海三萬等衞邉牆積廢皆<lb/>
其修復人不告勞中間一任按察使於浙江而一時風<lb/>
采光前絶後一任右布政於陜西而三邉事體多訪預<lb/>
知此則臣嘗久與同事而知之頗真雖今賢俊滿朝固<lb/>
不少此而自臣視之則數倍不及者也又有原任吏部<lb/>
今改南京工部左侍郎何孟春臣雖不曾與處而素聞<lb/>
<pb n="KR2f0021_WYG_006-11a"/>
其通敏之才宏博之學清介之操剛正之氣皆不可及<lb/>
而且出身兵部素習籌邉巡撫雲南克平巨宼佐職銓<lb/>
衡雅志推賢此皆人所共知者也然聞其亦有過失不<lb/>
敢為匿蓋其一時誤認大宗小宗大夫士庶人之禮以<lb/>
為天子諸侯之事識者非之臣初逺聞深為錯愕繼又<lb/>
聞其深悔前論之失而感聖徳之寛容且曰幸䝉皇上<lb/>
曲全此身安得馳驅邉徼以盡心經畫而圖報於萬一<lb/>
也臣又喜其不文過飾非而感恩知報以為不失為忠<lb/>
<pb n="KR2f0021_WYG_006-11b"/>
實之士矣此聖人不貴無過而貴改過舜帝所以宥過<lb/>
無大也臣又思昔唐虞之朝君聖臣賢宜其見無不同<lb/>
論無不合也然考其時君臣相語有曰都者美其言也<lb/>
俞者然其言也此其見同而論合者也又有曰吁者不<lb/>
然其言也咈者甚不然之辭也此其見不同而論不合<lb/>
者也然則孟春前論之失幸遇陛下堯舜之君宜其置<lb/>
之吁咈而不計矣如䝉聖明深念本兵重寄特勅吏部<lb/>
再加訪察將李承勛何孟春二臣中推舉一人代臣今<lb/>
<pb n="KR2f0021_WYG_006-12a"/>
職將臣量才改任南京部院卿寺對品相應職事使臣<lb/>
得在彼就閒養疾以待及年休致幸保餘生則臣未死<lb/>
之年皆陛下再生之徳而此二臣中有能盡忠補報于<lb/>
陛下者即臣區區圖報之心也臣不勝祈望天恩之至<lb/>
奉聖㫖胡世寧著照舊供職欽此<lb/>
　　申明職掌以賜成命以盡臣節疏<lb/>
臣以病廢庸愚誤䝉聖恩擢用量力不堪累辭不獲乃<lb/>
痛别祖宗墳墓而强疾輿櫬以来誓而思曰此行病死<lb/>
<pb n="KR2f0021_WYG_006-12b"/>
道路不恤也罪死刑獄不恤也被汚名而勢不能辯任<lb/>
難事而力不能堪以死皆不恤也其惟曰何以報我明<lb/>
主之徳而不為誤國之臣乎夫自古天下之壊曰民窮<lb/>
財盡也曰賞罰不當也自堯戒舜舜戒禹皆曰四海困<lb/>
窮天禄永終戒財盡也我聖祖垂訓有曰凡賞功要當<lb/>
不當則人心不服久則禍必生焉戒賞濫也斯二者之<lb/>
壊多在臣職兵部也使臣今佐兵部不能盡忠執法致<lb/>
我皇上中興之朝而復為濫賞耗財之事祖宗天下漸<lb/>
<pb n="KR2f0021_WYG_006-13a"/>
日以壊則臣誤國之罪雖萬死不足以贖也况臣衰病<lb/>
才弱不堪軍旅盡出人人之下聖明豈有不知而用之<lb/>
兵部也其必以臣效忠先朝死罪不避今必不改初心<lb/>
而兵部又最當執法之地也故特授臣斯職臣豈敢負<lb/>
恩改節而不盡忠以報今使臣言得用則臣職得行可<lb/>
以圖報於萬一言之不用則陛下任臣為無益臣亦終<lb/>
當誤國徒死而無益也故今受職之始敢預言之切惟<lb/>
自古論兵先在足食我聖祖開創天下至今地不加闢<lb/>
<pb n="KR2f0021_WYG_006-13b"/>
也賦不加增也頻遭水旱嵗多蠲免比前所入蓋益減<lb/>
也然而内府供用不知比舊加㡬倍矣宗室世禄不知<lb/>
比舊加㡬倍矣是皆不可得而減也乃惟正徳年間權<lb/>
奸黷貨富勢小人皆冒軍功得陞世襲軍職始惟内官<lb/>
家人市井富商終則文官子弟亦竊為之金紫冒濫數<lb/>
無紀極至于各監局濫收食糧軍匠數亦無紀此二途<lb/>
者何益朝廷而嵗耗國儲數十百萬臣初平賊江西見<lb/>
彼殺賊之人無一報功報功之人無一見賊及後充軍<lb/>
<pb n="KR2f0021_WYG_006-14a"/>
遼東見彼冒功之人勢焰薰灼邉人凜凜總鎮官既奪<lb/>
邉軍血戰所得之首級以與之報功衞所官又尅邉軍<lb/>
忍死所待之糧銀以為之宴賞且又聽之乘其馬役其<lb/>
人鞭笞呵叱如待囚𨽻彼為國家出死力者俛首喪氣<lb/>
不敢言其中心哀怨何可言也又聞有等身不出京而<lb/>
寄名各邉地之相去各數千里而或同時皆報此人獲<lb/>
功其虚冒何可言也我太祖懸世禄之賞以武臣之死<lb/>
力蓋以人非為其子孫孰肯決其軀命也然其時皆起<lb/>
<pb n="KR2f0021_WYG_006-14b"/>
自濠滁身經百戰始得千百户一官指揮以上非有大<lb/>
功絶不輕授豈知近日冒濫至此也彼真出死力者見<lb/>
之誰不隳心也故昔宸濠之討調軍遼東人皆踴躍思<lb/>
欲南降使非天命有定北軍至彼天下大事去矣聖祖<lb/>
所戒賞功不當久則禍生者蓋㡬踐之豈不甚可畏也<lb/>
國家糧賦出自逺方窮民終嵗勤勞焦體爛足力耕所<lb/>
得而或嵗歉收薄貧不能輸有司催併鞭笞哀號之苦<lb/>
坐食者不聞也逺運至京軍士常年暴露剥淺渡江驚<lb/>
<pb n="KR2f0021_WYG_006-15a"/>
風拍浪艱危之狀坐食者不見也通計船料車脚加耗<lb/>
養軍之費大率費米三石始運一石至京坐食者不計<lb/>
也乃以養此蠧國害事之人是猶割子弟之肉以飼虎<lb/>
狼豈不大可恤也識者謂當此時而更遲以一二年非<lb/>
我皇上入繼大統祖宗天下不可支矣天幸我皇上即<lb/>
位明詔盡革此輩人心始快天下始安然有識者猶恨<lb/>
不籍其家以足邉儲而濟窮軍之困戮其首以梟邉境<lb/>
而快憤軍之心也自前二者耗國之餘至於今太倉積<lb/>
<pb n="KR2f0021_WYG_006-15b"/>
銀不及富勢一家之産天下空廪皆缺貧軍數載之糧<lb/>
無計可補記言國無六年之蓄曰急無三年之蓄曰國<lb/>
非其國者豈得不寒心也今各邉一議出軍便憂缺食<lb/>
近者甘肅大同軍士之變皆由糧餉不給也使仍不給<lb/>
而各邉效尤將如之何豈得不寒心也陛下今日所宜<lb/>
特勅在廷文武大小臣僚㑹議所以不背祖宗成法而<lb/>
能足國裕民贍軍固邉之䇿各陳所見擇其善者而必<lb/>
行之以制治於未亂保邦於未危可也乃聞冒功革職<lb/>
<pb n="KR2f0021_WYG_006-16a"/>
之徒朝夕窺伺以圖收復而食糧軍匠已收及五千餘<lb/>
名言官論諫再三本部執奏堅一忠誠剴切聞者流涕<lb/>
而聖意未囘中外洶洶臣切私憂而過計則曰弊端一<lb/>
開其何能止恐冗食者漸如往昔之多而國用遂竭將<lb/>
如之奈何既而忽自省曰陛下聖明焉得有是今惟宫<lb/>
廟興建器皿繕修孝思所急事欲速成工須廣集不得<lb/>
已也工完之後必有改爾或謂此出左右之意陛下誤<lb/>
聽其言者臣以陛下聖如文武所任左右必皆正人而<lb/>
<pb n="KR2f0021_WYG_006-16b"/>
咸懐忠良事或未之思也臣請以國家譬諸山岳臣等<lb/>
内外臣僚則皆附山之室宇也天下軍民則山下之土<lb/>
石也財用則猶山之元氣周流於上下之間以滋䕃土<lb/>
石而壯山之趾者也使人各欲崇其室宇而日鑿山之<lb/>
土石以自培則山趾剥而元氣耗山日易頽室宇其能<lb/>
獨安乎故不若内外同心體國節用愛人以輔我皇上<lb/>
共固皇圖於萬載臣等子孫亦世受太平之福也伏願<lb/>
陛下以臣此言謀及大臣諭諸左右如其謂然乞降明<lb/>
<pb n="KR2f0021_WYG_006-17a"/>
㫖凡昔冒功革職之人永不許議復再有冒者必誅無<lb/>
赦食糧軍匠亦不許再收已收者宫廟完日叧議裁革<lb/>
使臣得附左右大臣之忠以安心效職于一二臣之願<lb/>
也天下之幸也如其皆謂不然則臣竊祿無補靦顔憂<lb/>
悸死亡無日矣伏望聖慈憐憫丐臣餘生早賜骸骨還<lb/>
鄉不勝感戴天恩之至<lb/>
　　㑹議疏<lb/>
近該吏部奉㫖㑹議少詹事霍韜所奏内外官員遷轉<lb/>
<pb n="KR2f0021_WYG_006-17b"/>
資格臣職當預議奈縁疾病不能進朝竊有鄙見不忍<lb/>
緘黙臣讀虞書皋陶謨有曰在知人在安民又曰知人<lb/>
則哲能官人是知人君代天理物其職専在於安民然<lb/>
推安民之要又在于能知人而使官稱其才也臣謹用<lb/>
斟酌古今事宜遵照祖宗舊制擬為知人則例五條官<lb/>
人則例一十五條上塵聖覽以助睿思之萬一昔宋臣<lb/>
范仲淹上百官圖于宋仁宗曰如此為敘遷如此為不<lb/>
次如此則公如此則私且曰進退近臣不宜全委之宰<lb/>
<pb n="KR2f0021_WYG_006-18a"/>
相仲淹當時官非言路任匪銓曹豈不為越職當罪也<lb/>
然其區區愛國之誠不遑自顧傳至天下後世皆以為<lb/>
忠而惜其不能盡用也臣之愚誠竊亦效此伏惟聖明<lb/>
垂意省覽天下幸甚<lb/>
　　計開<lb/>
　　知人則例五條<lb/>
一論人之才術當以誠心體國愛民為主而才與守斟<lb/>
酌品第有是心而才與守兼優者為第一等有是心而<lb/>
<pb n="KR2f0021_WYG_006-18b"/>
或才優守欠或守正才欠者為第二等無是心而才守<lb/>
兼優者為第三等無是心而或有才無守或有守無才<lb/>
者為第四等<lb/>
一論人之心行當勅大臣科道翰林及在外方面正官<lb/>
當以奸詐冒嫉為重而貪墨為次其部寺属官方面佐<lb/>
貳及知府以下則惟罪其貪酷而偏詐之人尚未可去<lb/>
一凡尚書侍郎都御史府尹翰林科道布政使按察使<lb/>
兵備提學知府以上各項𦂳要官俱責到任一月後各<lb/>
<pb n="KR2f0021_WYG_006-19a"/>
舉一人自代吏部擇其舉多者擬奏陞擢庶多得人<lb/>
一兩京大臣及在外撫按官俱以能薦賢稱職多者見<lb/>
其知人之明異日可備吏部之選吏部堂上官尤宜責<lb/>
其接人多訪不必避嫌<lb/>
一今内外臣僚皆以因循保守為賢其有盡忠為國擔<lb/>
當幹事不避流俗者朝士則衆怒羣猜不能存立在外<lb/>
司府等官亦多被衆忌流謗考劾因而誤黜以此盡沮<lb/>
忠義之氣萬一國家有事無人肯當是皆彼職名不聞<lb/>
<pb n="KR2f0021_WYG_006-19b"/>
于上故也今宜法古御屏記名故事密訪内外臣僚中<lb/>
有盡忠體國才堪委用者親記其名一二則彼不為奸<lb/>
謗所陷而真才得用矣<lb/>
　　官人則例一十五條<lb/>
一内閣三員或四五員舊當寅亮輔弼之任今又總裁<lb/>
六部而議其進黜職任至重論理有缺宜當斟酌先朝<lb/>
李賢等事例於六部尚書左右都御史中取其才望出<lb/>
衆練達事體公忠體國知人有容者推補<lb/>
<pb n="KR2f0021_WYG_006-20a"/>
一兩京六部尚書左右都御史約共十四五員為一等<lb/>
有缺宜於在外行事右都御史及兩京左右侍郎坐堂<lb/>
副都御史共二十四五員内推補仍須論其職務難易<lb/>
輕重或量其才力所宜由簡易而陞重難或聽其心志<lb/>
所願辭重難而就簡易以均勞逸<lb/>
一兩京六部左右侍郎坐堂副都御史在外總制總督<lb/>
等項右都御史約共二十四五員為一等有缺宜于兩<lb/>
京大理寺卿坐堂僉都御史府尹詹事學士并在外各<lb/>
<pb n="KR2f0021_WYG_006-20b"/>
處巡撫巡視南京管糧副僉都御史十三布政司左布<lb/>
政使共四十餘人内推補其兩京侍郎坐堂副僉都御<lb/>
史亦當論其職務難易輕重或量其才力由簡易而陞<lb/>
重難或順其心願辭重難而就簡易以均勞逸<lb/>
一遼東薊州宣府大同山西延綏寧夏甘肅陜西四川<lb/>
貴州雲南兩廣勛陽南贛保定河南山東湖廣江西淮<lb/>
鳳蘇松各邉腹巡撫并巡視河道都御史共二十三員<lb/>
為一等右此等官最要得人最宜久任如宣徳正統景<lb/>
<pb n="KR2f0021_WYG_006-21a"/>
泰年間各邉巡撫有只用寺丞等官領勅行事不必官<lb/>
大又如周忱在蘇松自侍郎陞尚書凡二十二年王翺<lb/>
在遼東自僉都歴陞副都右都左都凡十有一年于謙<lb/>
在河南山西一十八年陳鎰在陜西亦十餘年是皆事<lb/>
久功成保濟得地方生民為朝廷分憂今此等官宜於<lb/>
兩京各寺卿少卿大理寺丞年深出衆給事中御史郎<lb/>
中在外右布政使按察使左右㕘政年深兵備副使上<lb/>
等知府内推陞原職髙者陞副都原職卑者陞僉都十<lb/>
<pb n="KR2f0021_WYG_006-21b"/>
分資淺者止陞署職令其領勅一般行事其有在邉不<lb/>
諳軍旅而善理民事者改任腹裏不為貶抑年深有勞<lb/>
者就彼僉都陞副都副都陞右都常管此方十分年深<lb/>
勞著者就陞部院掌印如正統天順年間金溓年富皆<lb/>
自副都陞戸部尚書不為躐等蓋先必如此廣推方能<lb/>
得人後必如此重擢方能久任久任方能修葺得邉疆<lb/>
完固撫治得百姓安樂以為國家久安長治之計<lb/>
一兩京府尹并在外十三布政司左布政使共十五員<lb/>
<pb n="KR2f0021_WYG_006-22a"/>
為一等俱要用心厯練民事不厭煩勞者循資遷轉此<lb/>
官稱職者留以久任選陞六部侍郎并都察院坐堂副<lb/>
都御史不必更陞在外巡撫以致遷轉不常不得盡心<lb/>
民事其雖公㢘而才力不稱者遷改相應職事奸貪者<lb/>
即時罷黜如天順年間刑部尚書陸瑜禮部尚書蕭暄<lb/>
皆由布政径陞今若止陞侍郎副都不為躐等<lb/>
一翰林春坊詹事府等官以備顧問侍講讀草制誥修<lb/>
史牒最是清要之職唐宋以来多重此官以備卿輔之<lb/>
<pb n="KR2f0021_WYG_006-22b"/>
選然多選外官才學過人者試任雖取中狀元亦令試<lb/>
歴民事方纔取入翰林我國初多用徵聘隠逸之士永<lb/>
樂宣徳正統以来如楊士竒張洪由王府審理教授黄<lb/>
淮劉鉉張益由中書舍人鄒濟陳仲完由教職儲懋王<lb/>
洪陳山由給事中劉球李時勉陳敬中由主事胡儼由<lb/>
知縣蔣驥由行人于敬由御史各陞翰林春坊詹事等<lb/>
職又如張英由教職薦陞給事中復進中允郭璡由㕘<lb/>
政李賢由主事薛瑄由御史皆歴陞侍郎尚書兼詹事<lb/>
<pb n="KR2f0021_WYG_006-23a"/>
學士又如張顯忠由翰林歴陞祭酒出為布政郭濟歴<lb/>
任春坊復陞知府王珣由檢討陞大理寺丞巡撫貴州<lb/>
歐陽謙由御史改編修復陞郎中徐旭由御史陞郎中<lb/>
祭酒復改修撰羅汝敬由侍講改御史是皆惟才所宜<lb/>
不拘内外出入所以得人近年拘定庶吉士及進士第<lb/>
一甲素稱閣下門生者方得選授天下不無遺才今宜<lb/>
遵復舊制不拘内外郎中職事但有文學才行出衆者<lb/>
許大臣言官論薦内閣吏部召試此官庶㡬得人而可<lb/>
<pb n="KR2f0021_WYG_006-23b"/>
儲卿輔之望矣<lb/>
一給事中御史皆有言責上而君身朝政缺失下而臣<lb/>
僚是非邪正皆唯其所言是聽使非其人人主誤聽其<lb/>
言則聰明惑亂是非邪正不明誤事不小不聽其言又<lb/>
為拒諫取謗天下至于御史又有巡按在外激濁揚清<lb/>
除奸革弊之責所係一方利害尤重故自古慎重此官<lb/>
我祖宗朝如王翺由寺正甄庸由知府左遷陳祚由㕘<lb/>
議康慶由知州落職皆復陞御史虞祥王鐸年富由教<lb/>
<pb n="KR2f0021_WYG_006-24a"/>
職冀凱由州判官皆陞給事中又如丁璿由主事馬守<lb/>
中由同知俱陞御史徐旭由御史陞郎中復改翰林歐<lb/>
陽謙由御史入翰林復陞郎中是皆唯才所宜不限資<lb/>
格所以得人而又拔其尤者超擢侍郎僉都御史等官<lb/>
所以肯盡其職且又不時考察使偏私浮偽者不得混<lb/>
于其中以惑上聰明所以天下常受納諫之福而君上<lb/>
不受拒諫之名今宜使大臣于内外郎官及聽選進士<lb/>
中各薦所知必其忠直公正明識治體者方授此官三<lb/>
<pb n="KR2f0021_WYG_006-24b"/>
年之内考其敢言而忠諫有益舉刺得宜及巡按在外<lb/>
激揚興革有益地方者留以久任超擢卿佐等官其雖<lb/>
敢言而言或不切于事體或過于激烈易至觸忤者則<lb/>
遷改内外相應職事以保全之後仍記其忠直覈其後<lb/>
効量加超擢其或當言不言或挟私附勢妄奏及巡按<lb/>
不職者明奏降黜如此則言官皆得忠正之人而朝廷<lb/>
納其忠諫有益於天下矣<lb/>
一吏部文選考功兵部職方武選禮部儀制等司郎中<lb/>
<pb n="KR2f0021_WYG_006-25a"/>
亦須妙選若得其人亦宜久任量加超擢其中常不稱<lb/>
者即令外補<lb/>
一通政司鴻臚寺官専取聲音洪亮于本衙門遷轉已<lb/>
有舊規其有才堪部院者亦行推用<lb/>
一兩京坐堂僉都御史南京總督糧儲都御史及各寺<lb/>
卿佐并各部寺属官照常循資遷轉然人才各有所長<lb/>
有不相宜者彼此更調不妨<lb/>
一在外布按二司官宜只於本地方衙門遷轉雖有資<lb/>
<pb n="KR2f0021_WYG_006-25b"/>
格遲速不同臨了總算有甚懸絶不得已者方推隣近<lb/>
地方官陞補仍照𢎞治以前事例僉事徑陞副使副使<lb/>
径陞按察使按察使径陞左布政使㕘議径陞㕘政㕘<lb/>
政径陞右布政使不必如今逐級挨陞南北逺調以致<lb/>
往来不常虚曠嵗月地方常致缺官誤事其四川雲南<lb/>
貴州廣西員缺宜于附近地方資淺人員内比常早陞<lb/>
以酬其勞逺<lb/>
一各道分巡僉事微聞國初選定道分九年方改後因<lb/>
<pb n="KR2f0021_WYG_006-26a"/>
改道不常凡遇地方難事皆推避不理以致豪强貪猾<lb/>
任情作弊害民地方受患今宜皆如廣東等處事例三<lb/>
年滿日方許改道仍須考其三年任内奸弊盜賊豪强<lb/>
貪猾之有無以為殿最本司若有進表等項公差止於<lb/>
貼堂副使或分巡滿道僉事内差遣其分道三年之内<lb/>
不許改差<lb/>
一各處𦂳要兵備及提學官俱要於資淺人員内推其<lb/>
才力相應者先陞僉事後加副使常管此方其職任内<lb/>
<pb n="KR2f0021_WYG_006-26b"/>
事務不許他官撡越如提學所管教官兵備所管有司<lb/>
巡捕并衞所官有犯撫按衙門俱就委其提問不許改<lb/>
委他官以致權柄不一事體難行兵備必須兼理本道<lb/>
分巡以便行事至於練兵捕盜應該勸賞等項財物許<lb/>
其措置或動支官錢如此久任専制方可責其成功十<lb/>
分年深勞著者提學推陞少卿祭酒等官兵備推陞各<lb/>
邉巡撫其餘照常遷轉才力不稱者就行改調别任不<lb/>
宜姑息<lb/>
<pb n="KR2f0021_WYG_006-27a"/>
一知府知州知縣三等親民之官使非其人則上司雖<lb/>
有好官行得好事不能實到百姓所以自古國家慎重<lb/>
此職漢制郎官出宰百里郡守入為三公唐制不歴刺<lb/>
史不得任侍郎列卿不歴縣令不得任臺郎給舍我國<lb/>
初取中進士俱選縣官徵至賢才多選守令正統以来<lb/>
知府俱責大臣保舉知州知縣另委吏部揀選所以得<lb/>
人且又立為定制知府知州見上司不行跪禮以重其<lb/>
職其久任卓異者不次超擢如何文淵由知府即陞侍<lb/>
<pb n="KR2f0021_WYG_006-27b"/>
郎胡儼由知縣即陞檢討所以人多樂為此官𢎞治初<lb/>
年又責其備荒積穀多少以為殿最所以民受實恵固<lb/>
得邦本如此久長正徳以來此官不重輕選驟陞下焉<lb/>
者惟圖取覔得錢以防速退上焉者惟事奉承取名以<lb/>
求早陞皆不肯盡心民事以致民窮財盡一遇凶荒多<lb/>
致餓死今宜遵復先朝舊規知府令在京堂上官於京<lb/>
官七品以上在外在閒五品以上官内保舉在外撫按<lb/>
及布按二司掌印官于㕘議僉事同知知州内保舉其<lb/>
<pb n="KR2f0021_WYG_006-28a"/>
知州知縣俱聽吏部預行揀選仍責撫巡布按二司於<lb/>
府通判推官州同知知縣内保舉堪任知州之人州判<lb/>
官縣丞主簿儒學教職司府衞首領官内保舉堪任知<lb/>
縣之人俱必其有愛民之誠有守巳之操有處事之才<lb/>
三者俱備而後可任此職後有不稱舉主連坐誤舉者<lb/>
先能自首則免到任之後察其奉公守㢘而不盡心民<lb/>
事才力不稱者改任品級相應職事貪酷罷軟者即時<lb/>
罷黜其稱職者留以久任知府九年上者即陞四品京<lb/>
<pb n="KR2f0021_WYG_006-28b"/>
堂并布按二司長官次者照常陞㕘政副使等職知州<lb/>
九年上者即陞㕘議知府郎中僉事次者照常陞員外<lb/>
府同知運同等官知縣上者三年行取到京考其文學<lb/>
徳行出衆者選入翰林忠直剛正識治體者選為科道<lb/>
才識明敏者分任部寺属官其有深得民心願留久任<lb/>
者超擢府州正職次者九年六年照常遷轉如此選任<lb/>
方得民受實恵地方雖遇凶荒盜賊可保無虞矣<lb/>
一在外知府知州知縣并凡方面有司等官陞選俱合<lb/>
<pb n="KR2f0021_WYG_006-29a"/>
註於原籍相近地方廣西雲貴有司尤宜查照𢎞治以<lb/>
前事例只於本省人員内陞選庶免其不服水土且得<lb/>
到任易便不致地方曠官日久奉聖㫖吏部看了来説<lb/>
欽此<lb/>
　　病弱不能朝㕘懇乞休致疏<lb/>
臣久病痰火虚弱常時一身之間隨火變動為病百端<lb/>
近自五月以来每入朝班侍立輒患腿膝酸軟不能存<lb/>
立節欲顛仆蓋因身弱之極心時存敬氣輒屏息以致<lb/>
<pb n="KR2f0021_WYG_006-29b"/>
火鬱下焦注腿膝如是也是雖明知病原不能醫療者<lb/>
由臣命薄不足以上承天寵也念臣昔遇權奸亂政不<lb/>
能仰俯隨時死生禍福旦夕難保然猶靦顔竊祿以致<lb/>
久遭兵陣刑獄之苦荐歴炎荒苦寒之地而萬死無悔<lb/>
者誠以上思先朝作養之恩下為今日興復之計而欲<lb/>
存身效用也幸遇皇上即位之初首擢臣以吏部之職<lb/>
臣感殊遇巳分捐軀既而不幸事變中沮妄言取忌然<lb/>
猶曲䝉聖眷寵召再三臣今强疾来京侍朝八月誠見<lb/>
<pb n="KR2f0021_WYG_006-30a"/>
陛下勤政好學至仁大孝而又恩禮臣下加志窮民誠<lb/>
不世出可與致太平者雖臣位卑言髙躁妄孤陋不足<lb/>
以上當天心下協人望然猶冀忠誠積久漸當感孚可<lb/>
得效涓埃之報於萬一也乃不意病久益弱無如之何<lb/>
故不得已在在累乞休致三乞改調南京其願就南京<lb/>
者尤非得已實以病弱不便朝㕘又不忍負恩輒去故<lb/>
欲就彼安養數年庶㡬病愈可復進用也不意䝉恩未<lb/>
允今病已深不敢再乞兹瀝情欵伏願聖恩憐憫特賜<lb/>
<pb n="KR2f0021_WYG_006-30b"/>
還鄉休致以終餘年不勝感戴之至<lb/>
　　重民牧以安民生以固國本疏<hi>時官南京吏部左侍郎</hi>
准本部咨准吏部咨該監察御史朱豹奏前事節該吏<lb/>
部題稱合無行令兩京文職三品以上官各將平日信<lb/>
服不拘在京在外堪任知府者疏名上薦可薦者不嫌<lb/>
於多已薦者不厭其重不可以親讐而為嫌疑不可徇<lb/>
私昵而為欺㒺等因欽奉聖㫖是在京在外有材識敏<lb/>
達操存端謹志慕循良堪任知府的著兩京文職三品<lb/>
<pb n="KR2f0021_WYG_006-31a"/>
以上官各將平昔所知疏名上薦欽此欽遵備咨通行<lb/>
到臣臣愚所知數人不能去取躊躇累月今思在京志<lb/>
行可保才堪知府之人有如南京刑部養病署郎中事<lb/>
姜綱見任主事余鋟等皆名譽素聞人或多薦年資將<lb/>
及吏部自有擢用臣不敢以塞眀詔外今訪得先任光<lb/>
禄寺少卿掌欽天監事後降直𨽻宿州知州樂頀先任<lb/>
廣東按察司副使後降廣西籐縣典史孫懋是皆操持<lb/>
清苦志慮忠純初任知縣各播循良之譽繼任給事中<lb/>
<pb n="KR2f0021_WYG_006-31b"/>
屢陳忠實之言暨後樂頀超遷卿寺而以御下過嚴致<lb/>
来所属之怨一時被誣孫懋厯官方面而以身在逺方<lb/>
不知校尉之真一時失待幸皆得遇聖恩辯明薄示懲<lb/>
降今聞樂頀因疾還鄉而日頌聖徳於田里孫懋依限<lb/>
到任而日勤民事於遐荒是皆夷險一心始終一節似<lb/>
此循良巳試練達巳久之人論其原資復之清要一職<lb/>
固宜因其巳降委之僻静一府尤稱臣愚輒敢上聞以<lb/>
備採擇乞勅吏部再加訪察量行擢用如臣今舉欺㒺<lb/>
<pb n="KR2f0021_WYG_006-32a"/>
徇私甘當重黜或彼後任犯贓非誣願與連坐<lb/>
　　應詔自陳不職以弭災異疏<lb/>
准南京禮部咨該禮部等衙門㑹奏奉聖㫖是兩京文<lb/>
武衙門大小官員著痛加脩省勉盡職業以囘天意四<lb/>
品以上官著自陳欽此欽遵除痛加脩省外切惟近日<lb/>
災變實出非常臣每見奏報一次驚惶累日及今捧讀<lb/>
聖㫖勅諭益加憂惕無地自容思我皇上聖徳中興仁<lb/>
孝恭儉豈宜有是也無乃以今天下民窮財盡不能再<lb/>
<pb n="KR2f0021_WYG_006-32b"/>
支荒歉而我聖祖垂訓所憂民不聊生盜賊竊發豪傑<lb/>
或乘隙而起者臣等在位之人有能致之無能禦之將<lb/>
為國家無疆之卹是以天心仁愛預儆陛下而迭出災<lb/>
異乃一告不巳而再告屢深欲陛下一朝省悟而大奮<lb/>
乾剛致果於用舍黜陟之間也書言邦之杌陧由一人<lb/>
邦之榮懐亦尚一人之慶是知人君未可以用一人之<lb/>
誤而不能種亂致災去一人之當而不能轉危弭變也<lb/>
臣愚自省兩京大僚之中未有如臣不職之甚者蓋一<lb/>
<pb n="KR2f0021_WYG_006-33a"/>
則身弱之極遇事不堪委用二則見偏之過出言不能<lb/>
合衆三則愚㒺之甚自以妄言為忠言而乃過憂明主<lb/>
之孤立臣有此三失焉敢冒恩竊祿而不以告陛下哉<lb/>
臣自到南京以来舊疾痰火比前益甚加以心神虚怯<lb/>
語言蹇滯足難於行步手倦於執筆而又自前屢經言<lb/>
官論劾人心所同即天意所在也臣豈敢再厠班列况<lb/>
查南京各部皆止侍郎一員而惟吏部多臣一員似為<lb/>
冗濫亦當裁革伏願聖慈憐臣愚昧早賜罷黜以協公<lb/>
<pb n="KR2f0021_WYG_006-33b"/>
論以答天心臣不勝戰慄待罪之至<lb/>
　　謝恩疏<hi>時官南京工部尚書</hi>
臣原任兵部左侍郎累因多病不能朝㕘懇乞休致䝉<lb/>
恩特改南京吏部左侍郎以便調養臣到南京竊禄優<lb/>
閒巳逾半載正慙尸素無補累奏乞休未得今本年五<lb/>
月十七日忽准吏部咨欽䝉聖㫖陞臣今職臣量材難<lb/>
稱無任戰兢揣分不堪曷勝感激但惟天地之恩未報<lb/>
犬馬之性素存敢不益勵勉膺新命期為國家守法信<lb/>
<pb n="KR2f0021_WYG_006-34a"/>
度節用愛人上思卿輔之義因事納忠下同工技之流<lb/>
執藝以諫更效華封仰天祝聖而多夀多男之是保願<lb/>
祈明主得賢立政而庶獄庶慎之㒺兼臣已於本月二<lb/>
十六日望闕謝恩到任理事外<lb/>
　　乞憐民困議<lb/>
都水清吏司案呈奉本部送據應天府呈據上元江寧<lb/>
二縣顔料舖户陳鑑謝雨等連名狀告鑑等賣物當行<lb/>
編充前役遞年各衙門賠累消乏後䝉南京工部坐派<lb/>
<pb n="KR2f0021_WYG_006-34b"/>
福建等布政司辦解折料價銀一萬四千兩有零到部<lb/>
派買銀二硃等料比䝉審得硃料起運今用綱司水脚<lb/>
浩大體照時價估計每銀硃一百斤價銀九十兩二硃<lb/>
一百斤價銀八十兩只勾完納錢糧尚且靠損續有別<lb/>
省料價解到不及千兩買少賣多已䝉本部減估銀硃<lb/>
百斤價銀八十五兩二硃百斤價銀六十六兩虧累賠<lb/>
補近有福建布政司仍解料銀一萬八千兩到部又䝉<lb/>
拘買硃料買多賣少以致貨價騰貴若照減估價值買<lb/>
<pb n="KR2f0021_WYG_006-35a"/>
辦不無尅損小民錢糧况是外省解納鑑等京民難替<lb/>
賠補乞憐移文加價買辦等情據此看得舖户陳鑑等<lb/>
告稱䝉南京工部拘買銀二硃料俱係外省錢糧况要<lb/>
起運北京交納合用綱司水脚浩大即今貨價騰貴若<lb/>
照減估價值買辦不無尅損小民抑且京民難以賠補<lb/>
乞要移文加價買辦一節為照前項硃料舖户既稱虧<lb/>
價難以買辦相應處分呈乞裁處等因到部送司案查<lb/>
先於正徳十三年為急缺供應家火物料等事奉本部<lb/>
<pb n="KR2f0021_WYG_006-35b"/>
送准工部咨開預備取討生漆七十萬斤桐油五十萬<lb/>
斤銀硃五十萬斤二硃三十萬斤肥皁二十萬斤鉄線<lb/>
三十萬斤竹掃箒三十萬把數目緣由前来已經案呈<lb/>
通行分派浙江福建等七布政司辦解節行催據湖廣<lb/>
福建廣東江西陸續解到共該生漆一十二萬四千六<lb/>
百餘斤桐油六萬九千六百餘斤銀硃三萬六百餘斤<lb/>
二硃二萬七百二十餘斤鉄線三萬六千餘斤肥皂一<lb/>
萬六千二百餘斤竹掃箒六千一百餘把俱巳轉送南<lb/>
<pb n="KR2f0021_WYG_006-36a"/>
京内官監起運備用外内有福建布政司解到前項料<lb/>
價一萬四千一百五十四兩三錢為照京價不彀買料<lb/>
行令加徵價銀四千七百四十七兩三錢遇䝉正徳十<lb/>
六年四月二十二日詔書特加蠲免訖嘉靖四年又奉<lb/>
工部咨開取預備鉄線五萬七千斤肥皂一十萬斤竹<lb/>
掃箒一十萬把分派浙江等七布政司陸續解到鉄線<lb/>
三千八百餘斤肥皂九千三百餘斤竹掃箒五千一百<lb/>
餘把已送該監起運奉本部送據福建布政司批差行<lb/>
<pb n="KR2f0021_WYG_006-36b"/>
都司經厯吴斆福州中衞郭仁管解舊派福州等府羅<lb/>
源縣生漆等料巳徵價銀共一萬八千九百八十一兩<lb/>
四分四釐四毫二絲七忽六微到部送司隨將銀兩照<lb/>
數秤收貯庫行拘上元江寧二縣在冊舖戸查審買料<lb/>
間今據前因巻查正徳四年本部奏為修省事内一件<lb/>
為急缺供用家火物料等事正徳二年准工部咨開取<lb/>
預備生漆五十萬斤桐油三十萬斤銀硃二十萬斤二<lb/>
硃二十萬斤肥皂二十萬斤鉄線二十萬斤竹掃箒三<lb/>
<pb n="KR2f0021_WYG_006-37a"/>
萬把分派湖廣江西福建浙江四布政司共已解到價<lb/>
銀二十五萬八千二百四十餘兩本部内借銀六萬兩<lb/>
脩理武英殿等處應用又將銀五萬一千餘兩給與舖<lb/>
户買辦生漆五萬八千餘斤桐油四萬八千餘斤銀硃<lb/>
一萬二千餘斤二硃一萬二千餘斤肥皂二萬七千餘<lb/>
斤竹掃箒四千餘把鉄線三萬二千餘斤送南京内官<lb/>
監起運赴京交納量勾數年之用查此數十萬兩之銀<lb/>
俱係民膏民脂若盡數買此物料積久必至乾涸損壊<lb/>
<pb n="KR2f0021_WYG_006-37b"/>
誠為可惜本部合無差官將此銀兩解運赴京收貯如<lb/>
用油漆則買油漆如用肥皂則買肥皂如此則朝廷得<lb/>
以實用而百姓又免起運之勞即今敵人時或出沒若<lb/>
將此銀以為邉儲之用猶為有益等因節該工部議得<lb/>
前項未買料銀除前借用銀六萬兩尚算該銀一十四<lb/>
萬七千二百四十五兩有零合無依擬行令照數解部<lb/>
收貯若遇前項物料缺乏照例收買應用一則可免舖<lb/>
户人等營求窺利一則可免運送脚錢及沿途夫役之<lb/>
<pb n="KR2f0021_WYG_006-38a"/>
費實為便益題奉武宗皇帝聖㫖都准擬行欽此欽遵<lb/>
備咨到部送司欽遵外今照福建解到生漆桐油等料<lb/>
價銀一萬八千九百八十一兩四分四釐四毫二絲六<lb/>
忽六微内查得近奉本部送准兵部咨為年例冬衣缺<lb/>
少紵絲綾紬白綿等事内開針工局署局事司設監太<lb/>
監賈友等題稱南京内官長隨四百七十九員名合用<lb/>
紵絲綾紬一千三百二十二疋每疋折銀三兩共該折<lb/>
銀三千九百六十六兩移咨南京工部於該解本部料<lb/>
<pb n="KR2f0021_WYG_006-38b"/>
價銀内扣數支送南京針工局俵散等因備咨到部送<lb/>
司查得先年支剰在庫料價銀止有一百八十四兩七<lb/>
錢二分九釐六毫四絲二忽九纎五塵四埃不勾支送<lb/>
就於前項福建解到料價銀内動支三千七百八十一<lb/>
兩二錢七分三毫五絲七忽九微四塵六埃凑送該局<lb/>
以作冬衣折支紵絲綾紬銀兩外其餘料銀一萬五千<lb/>
一百九十九兩七錢七分四釐六絲九忽六微九纎五<lb/>
塵四埃正與先年本部奏准解銀事體相同又查得節<lb/>
<pb n="KR2f0021_WYG_006-39a"/>
該南京内官監掲帖開報内府皇城宫闕殿宇及諸禁<lb/>
門城樓磚城内庫等處損壊㵕漏應合脩理緣由又稱<lb/>
節該南京内外守備㑹同府部科道等官相看回奏六<lb/>
次已經三十五年即今坍損尤甚委係𦂳要去處相應<lb/>
逐旋脩理等因到部為照前項工程浩大先於𢎞治十<lb/>
五等年起本部節次㑹官奏議彼因年嵗不豐財力艱<lb/>
窘各衙門一向未敢輕議奏請興工修理然計合用工<lb/>
料必須預先整備今照前項料價銀兩合無不必買料<lb/>
<pb n="KR2f0021_WYG_006-39b"/>
聽令本部明立文案收積在庫備役内府𦂳要修理惟<lb/>
復照前正徳四年奏例差官解運工部收貯遇缺買料<lb/>
應用均於事體官民兩便具奏施行等因案呈到部臣<lb/>
等看得前項坐取生漆桐油等料原係正徳末年權奸<lb/>
用事倍常加派多取之數有加銀硃一料派坐五十萬<lb/>
斤福建一布政司派銀八萬六千餘兩及後徵銀解部<lb/>
又因買價不敷派令加徵似此竭民膏血豈能盡供幸<lb/>
賴我皇上即位權奸誅黜前項多派未完料價盡行蠲<lb/>
<pb n="KR2f0021_WYG_006-40a"/>
免民始得生今此赦前已徵在官銀兩論理各處亦有<lb/>
而有司任其乾沒不行查解今惟福建布政司官員奉<lb/>
公體國起解前来今欲照依原估定價責令舖户買料<lb/>
送納既物價騰貴合用起運綱司水脚浩大難以賠補<lb/>
欲照前加徵價銀則此赦前多派料銀各處拖欠未納<lb/>
者既得盡行蠲免而此福建官民已納解到者反欲加<lb/>
徵情理豈堪是此布政司官本因體國而反使殃民本<lb/>
欲奉公而反令致怨也况查前料派後徵運過生漆一<lb/>
<pb n="KR2f0021_WYG_006-40b"/>
十二萬四千六百餘斤桐油六萬九千六百餘斤銀硃<lb/>
三萬六百餘斤二硃二萬七百二十餘斤鉄線三萬六<lb/>
千餘斤肥皂一萬六千二百餘斤竹掃箒六千一百餘<lb/>
把又有嘉靖續派徵解過鉄線三千八百餘斤肥皂九<lb/>
千三百餘斤竹掃箒五千一百餘把通前二次量彀數<lb/>
年之用今此價銀一萬八千九百八十一兩有零内除<lb/>
依奉工部咨到針工局題准事理動支三千七百八十<lb/>
一兩二錢七分有零凑送南京針工局以作冬衣折支<lb/>
<pb n="KR2f0021_WYG_006-41a"/>
紵絲綾紬銀兩外其餘一萬五千一百九十九兩七錢<lb/>
七分四釐六絲九忽六微九纎五塵若令買料起運照<lb/>
依每年常裝該造木桶板箱雨罩扛䌇鎖鑰事件動以<lb/>
數千百計該用各項物料匠作工食約計銀二千三百<lb/>
八十餘兩又約計南京兵部計撥裝運馬快船共三十<lb/>
餘隻又沿途人夫供送需索不知又費㡬何且物料積<lb/>
久無用深可痛惜今思内府皇城前項宫闕殿宇及諸<lb/>
禁門城樓磚城等處多有損壊雖云工程浩大地方荒<lb/>
<pb n="KR2f0021_WYG_006-41b"/>
歉一向未敢議脩倘後内有十分損壊處所亦難終不<lb/>
脩理一時盡派民皆緩急難倚而且竭天下之力不足<lb/>
以供是猶七年之病而求三年之艾非及今漸蓄終不<lb/>
可得臣等若不預思奏處是負我皇上愛恤民隠之仁<lb/>
遇災修省之勅也如䝉軫念南京根本重地各處人民<lb/>
災困乞勅工部查議合無容臣等將前銀不必買料立<lb/>
案收貯庫及查各布政司有如前項赦前原派巳徵未<lb/>
解各項料銀或料物原徵折價未曾買納者一體解部<lb/>
<pb n="KR2f0021_WYG_006-42a"/>
䟎積以為修理内府宫殿門闕等處急缺備用免後盡<lb/>
派小民緩急難倚惟復止照正徳四年事例將銀解京<lb/>
工部收候遇缺買料應用<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0021_WYG_006-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　胡端敏奏議巻六<lb/>
</p>
<p>
</p>
  </div>
<div>
<head>胡端敏奏議巻七</head> <lb/>
    <p>
<pb n="KR2f0021_WYG_007-1a"/>
欽定四庫全書<lb/>
　胡端敏奏議巻七<lb/>
　　　　　　　　　　　　明　胡世寜　撰<lb/>
　　病弱不堪重任懇辭恩命疏<hi>時官左都御史</hi>
本年七月二十五日准吏部咨該本部等衙門會題本<lb/>
月初六日奉聖旨胡世寜改都察院左都御史著馳驛<lb/>
上𦂳來欽此欽遵臣一時聞命感激驚惶觸發舊疾一<lb/>
面調治一面束裝扶疾上道外念昔忠賢素懷經濟不<lb/>
<pb n="KR2f0021_WYG_007-1b"/>
遇明時而老死岩穴終滯下僚或更遭讒害多矣顧臣<lb/>
何人得逢聖主起之罪廢之餘置之卿佐之列體其私<lb/>
情則官未歴任而誥封三代行其鄙見則身未至闕而<lb/>
言播四方屢奏乞休而不忍棄捐頻遭論劾而未能罷<lb/>
黜往歳六月既憐其病苦而改置優閒今未逾年復念<lb/>
其愚忠而召居清要且又命之速來許之馳驛臣之叨<lb/>
遇聖恩自謂古今難得心非木石豈不知感而委身圖<lb/>
報乃復過為辭避也但臣不幸元禀素弱久患痰火竒<lb/>
<pb n="KR2f0021_WYG_007-2a"/>
疾今年六十矣顔面火衝外雖貌澤精神火爍内實隂<lb/>
虚醫書言火為元氣之賊變化莫測臣是以常日之間<lb/>
忽時眼暗忽時膝輭更或精神恍惚語言蹇澀迭相為<lb/>
病皆火所為人固不識也况聞總憲之官所以貞百度<lb/>
而肅百僚者尤在行巳之恭執禮之固使臣為之一朝<lb/>
病發坐立不安或當侍朝而傾仆或臨坐堂而臲卼僚<lb/>
屬觀瞻豈不大為風紀之玷以貽朝廷之辱况臣性資<lb/>
麤率局量褊淺不自揣巳而過於望人是以上則欲君<lb/>
<pb n="KR2f0021_WYG_007-2b"/>
必為堯舜下則欲臣必皆忠良其視人之奸貪蠧政事<lb/>
之因循害民者痛心疾首不能容忍使其入朝不能調<lb/>
停衆論相與協濟時艱而或更致激壞則臣報國之心<lb/>
反成誤國之罪萬死莫贖臣是以私憂深懼而不敢冒<lb/>
膺斯任不得不實告於君父也臣今病甚且因霪雨風<lb/>
波未能前進暫於江南尋訪舊醫調治略可待時雨霽<lb/>
即渡江淮兼程北上聽候進止外伏望聖慈憐臣病苦<lb/>
察臣才弱别選賢能代臣任使容臣休致還鄉使得散<lb/>
<pb n="KR2f0021_WYG_007-3a"/>
誕田里歌詠太平以終餘年不勝感戴天恩之至奉聖<lb/>
㫖卿素禀剛方節行久著歴官中外夷險不渝朕采公<lb/>
議召總風紀以肅百僚宜上𦂳前來到任管事再不必<lb/>
辭吏部知道欽此<lb/>
　　陳言治河通運以濟國儲而救民生疏<lb/>
臣聞河流遷徙不常自古為患歴考周漢至今未有能<lb/>
使久而不决之術國家救災䘏民亦未有聽其决而不<lb/>
治之理今之河流漲溢淹浸豐沛徐三州縣地方數年<lb/>
<pb n="KR2f0021_WYG_007-3b"/>
於兹矣去年以來復致運道阻塞夫此三州縣之地兩<lb/>
京南北衝要國家咽喉之地也其民常歳為國運道勞<lb/>
苦不息猶之咽喉之氣也今之被水迯亡過半是猶咽<lb/>
喉之氣有傷救之不可以不急也至論國家財賦仰給<lb/>
東南而運道少阻猶人膈噎之病為飲食之阻救之尤<lb/>
不可以不急也故今日之事開運道最急而治河次之<lb/>
然今運道之塞者河流致之也葢使運道不假於河則<lb/>
亦易防其塞矣臣請先述治河之説而後言運道夫自<lb/>
<pb n="KR2f0021_WYG_007-4a"/>
古言河流者曰分則勢小合則勢大言河身者曰寛則<lb/>
勢緩狹則勢急大而急則難治小而緩則易防理固然<lb/>
也其言治河者曰順其性則易遏其性則難又曰不與<lb/>
水争地此其大法也河自吐畨發源流入中國漸納百<lb/>
川之歸而行萬數千里其勢之猛烈可知也其過孟津<lb/>
而下至汴梁以東土疏易決故能為患然自宋以前多<lb/>
決而東北自宋以後漸決而東南其決於東南也入海<lb/>
路近所經為害猶小决於東北也入海路逺所經為害<lb/>
<pb n="KR2f0021_WYG_007-4b"/>
尤大然因決而分得以殺其勢者亦多矣河自經汴以<lb/>
來南分二道一出汴梁城西滎澤縣經中牟陳潁等州<lb/>
縣至夀州入淮一出汴梁城東祥符縣經陳留亳等州<lb/>
縣至懷逺縣入淮其東南一道自歸徳宿州經虹縣睢<lb/>
寜至宿遷縣出其東分新舊五道一自長垣曹鄆等縣<lb/>
至陽榖出一自曹州雙河口至魚臺縣塌塲口出一自<lb/>
儀封歸徳等州縣至徐州小浮橋出一由沛縣之南飛<lb/>
雲穚出一在徐沛之中境山之北溜溝出是此新舊分<lb/>
<pb n="KR2f0021_WYG_007-5a"/>
流五道皆入漕河而總南入淮今聞皆塞矣而止存沛縣<lb/>
一道則所謂合則勢大而河身又狹不能容納所以不<lb/>
得不泛濫橫溢豐沛二縣徐之半州漫為巨浸近又溢<lb/>
出沛縣之北而漫入昭陽湖以致運道舊河流緩沙壅<lb/>
而漸致汙塞也或恐沙壅積久其地漸髙水髙趨下其<lb/>
勢必决而東南有山限隔猶禍小也决而東北則往年<lb/>
張秋之潰運道因之以竭前宋澶州之决郡縣數十皆<lb/>
灌禍不可言也故今治河不得不因故道而分其勢其<lb/>
<pb n="KR2f0021_WYG_007-5b"/>
前出陽榖魚臺二道恐其決而東北斷不可開也其在<lb/>
汴西滎澤近開孫家渡至夀州一道决宜常濬以分其<lb/>
上流之勢不可使壅也乃若至汴東南原出懷逺宿遷<lb/>
二道及正東如徐州小浮橋溜溝二道各宜擇其利便<lb/>
者開濬一道以分其下流之勢或恐豐沛漫流久而北徙<lb/>
欲修城武以南廢堤一帶至於豐單等縣黃徳賀固楊<lb/>
明等集地方接至沛縣之北廟道口築堤一道以塞新<lb/>
決河口而防其北流此亦一計也此治河急患當急施<lb/>
<pb n="KR2f0021_WYG_007-6a"/>
功而開運道尤在所急也然今運道止塞沛縣以北三<lb/>
十餘里而不能遂開者雖人力不至亦由天時未利也<lb/>
方夏秋水溢其塞處半流沙壅使人撈沙水中為力甚<lb/>
難而沙隨水勢隨掘隨壅豈能成功或謂乘今冬初水<lb/>
退昭陽湖暫可通船之日預備工力截其上流乾其下<lb/>
土而併工挑築旬月可開矣或慮此挑沙開築終不能<lb/>
固來歳水淹或憂再塞不若趂冬水涸冰凍船阻不行<lb/>
之時照依南旺湖式様就於昭陽湖中開河一帶兩面<lb/>
<pb n="KR2f0021_WYG_007-6b"/>
築堤以通運道比今塞舊道不増十里之逺來歳通運<lb/>
與舊道二處隨便行舟此一策也或又慮河水入湖亦<lb/>
能帶沙致塞只如今昭陽南口金溝舊閘處所漸入沙<lb/>
壅此其驗也臣與尚書李承勛同行計議以為莫若於<lb/>
昭陽湖東岸滕沛魚臺鄒縣地方之中地名獨山新安<lb/>
社等處擇其土𦂳無石處所另開河一道南接留城北<lb/>
接沙河口二處舊河其間應開不過百十餘里更或隨<lb/>
勢利便各尋近道工力尤省其河新開深則各隨地勢<lb/>
<pb n="KR2f0021_WYG_007-7a"/>
濶則先止五六丈以通二舟之交行其就取土厚築西<lb/>
㟁以為湖之東隄且防河流之漫山水之洩而隔出昭<lb/>
陽湖在外以為河流漫散之區所謂不與水争地也來<lb/>
冬冰結船止之時更加濬濶以為運道於彼立一夫厰<lb/>
量撥山東州縣人夫接遞以暫寛豐沛之民而消息咽<lb/>
喉之氣此其上策也其開掘之處有礙民田民居則宜<lb/>
補給閒田扣除糧税而量措與開荒遷徙之力可也但<lb/>
其地之髙下土之堅疏勢之難易臣等不曾親歴試驗<lb/>
<pb n="KR2f0021_WYG_007-7b"/>
未敢執定為是乞勅總督河道都御史一面科集工力<lb/>
一面親驗可行趂今興役開掘此河或此河難開則止<lb/>
開豐沛縣舊河及前擬湖中近河二道兼使放舟以防<lb/>
一道之塞運道既開而後以次相度河勢順其性而分<lb/>
導其流則大決可免矣臣等又慮山東河南并直𨽻江<lb/>
北之民連年水旱災傷勞苦特甚豈可復興此役乞勅<lb/>
户部計議從權於兩淮兩浙招商額外多賣鹽引令其<lb/>
買補灶煎餘鹽照常販賣急可得銀數十萬兩以雇役<lb/>
<pb n="KR2f0021_WYG_007-8a"/>
近河貧民并備應用器物興此大役則亦宋范仲淹浙<lb/>
西救荒之術也昔唐中葉疆土分占日促田賦所入甚<lb/>
少而養軍多費専賴劉晏理財亦惟興此鹽利况我國<lb/>
家全盛食鹽生齒數倍於昔而鹽課舊額有限民間所<lb/>
食皆私鹽也今取而歸官河成之後以資邊餉實為大<lb/>
利且鹽既官賣民間私鹽漸少而巡邏之役可減鹽徒<lb/>
意外之慮可無又弭大患豈不當為然以為難者第恐<lb/>
勢要狥私之徒乘之以占利庸俗泥常之人因之以謗<lb/>
<pb n="KR2f0021_WYG_007-8b"/>
阻大臣持循保名不為國計者又不肯於是而擔當必<lb/>
賴聖明革此三弊而後可行也至於挑土之器工役之<lb/>
流亦宜量募江浙衢嚴二府之人百十用之其人取土<lb/>
一工勝如北人數十工之力是宜給之路費厚其傭值<lb/>
使樂應募來必漸多又使北人漸次效之亦以後治田<lb/>
勸農之利也臣愚又念豐沛南北一帶近河州縣之民<lb/>
近年十分困苦朝廷宜加十分愛惜伏望聖恩垂念以<lb/>
後進貢等項船隻計可停止者暫為停止可減省者量<lb/>
<pb n="KR2f0021_WYG_007-9a"/>
為減省其南京工部該派器物内府應用者或令原解<lb/>
州縣倒批徑解或令該部委官自解工部進納不必經<lb/>
由南京監局以致多造器皿裝盛因而多撥船隻裝載<lb/>
又因而多用人夫牽送其士夫往來船隻倚勢多索人<lb/>
夫者乞嚴加禁治其河道驛遞夫役照前管河郎中兼<lb/>
理稽考撫按官不時巡察糾治庶使衝要之民得以安<lb/>
養休息而國家南北咽喉之地不致阻絶矣近該少卿<lb/>
黃綰奏乞修復海運以備不虞其為國逺憂甚忠然聞<lb/>
<pb n="KR2f0021_WYG_007-9b"/>
其事勢甚難不得巳而思其次則聞國初漕運自淮逹<lb/>
河由陽武起㟁百十餘里陸運至衛河復下船至京又<lb/>
聞沁水至武陟縣紅荆口分流一道六十里通衛河近<lb/>
年始塞是河流因沁可以通衛也後當國家閒暇之時<lb/>
亦宜差官踏勘如紅荆口舊河可開則開舊河不可開<lb/>
則於陽武上下相度地勢相應處所離㟁十數里開掘<lb/>
一河北通衛河歳撥江南相應衛分糧船百十隻於彼<lb/>
轉運習慣以備徐沛而北會通河一時之塞此亦一計<lb/>
<pb n="KR2f0021_WYG_007-10a"/>
也臣愚叨任大臣茍有所知不敢緘黙奉聖㫖工部看<lb/>
了來説<lb/>
　　乞恩辭免加官以昭公道疏<lb/>
臣近䝉聖恩改都察院左都御史聞命驚惶扶疾上道<lb/>
自陳病久衰極性麤量褊不堪重任具本乞休奏奉聖<lb/>
㫖卿素稟剛方節行久著歴官中外夷險不渝朕采公<lb/>
議召總風紀以肅百僚宜上𦂳前來到任管事再不必<lb/>
辭吏部知道欽此欽遵臣思聖恩簡任分當委命不敢<lb/>
<pb n="KR2f0021_WYG_007-10b"/>
再辭力疾前來行至濟寜地方忽聞邸報復䝉聖恩陞<lb/>
臣刑部尚書臣思班列愈峻而政務益繁菲才病軀决<lb/>
所不堪再具本陳乞間十月十六日行過徳州地方接<lb/>
到吏部咨節該詹事府詹事兼翰林院學士霍韜奏稱<lb/>
臣宜都察院王時中宜刑部等因奉聖㫖胡世寜仍改<lb/>
都察院左都御史加太子少保掌管院事欽此同日又<lb/>
准本部咨節該兵部左侍郎兼翰林院學士張璁題臣<lb/>
叨任副總之職今署掌院事合請命官更代等因奉聖<lb/>
<pb n="KR2f0021_WYG_007-11a"/>
㫖吏部還差官齎文馳驛去催促胡世寜上𦂳來欽此<lb/>
臣聞命驚惕晝夜兼程力疾來到今巳朝見幸得復覩<lb/>
天顔無任欣感切惟都察院之軄臣雖自揆才力不堪<lb/>
然上承恩命不敢有違祇候吏部題奉明旨即往到任<lb/>
不敢再辭外惟照宫保之加自來朝廷以待輔臣六卿<lb/>
之年勞多而徳望重者故今各部尚書年資過臣者尚<lb/>
多未加此秩顧臣年資才力皆出諸臣之後今年四月<lb/>
始以侍郎陞南京工部尚書七月即改都察院左都御<lb/>
<pb n="KR2f0021_WYG_007-11b"/>
史九月復陞刑部尚書半載三遷巳為太驟今䝉仍改<lb/>
左都御史二品同階不為少貶顧臣何功如此隆秩天<lb/>
恩太重臣分奚堪深虞覆餗之㐫公私竝累抑恐積薪<lb/>
之議中外交喧再查霍韜奏内稱臣過當至論秩之崇<lb/>
卑可勿計者則實知臣之心而亦可為明主用人之告<lb/>
忠臣事君之法也伏望聖恩天地日月察臣誠欵憐臣<lb/>
分薄収回太子少保成命容臣以左都御史掌管院事<lb/>
臣若幸䝉天庇病得少愈忠得少盡誓當終身供此一<lb/>
<pb n="KR2f0021_WYG_007-12a"/>
軄以報天眷如其病困才弱不堪供軄則朝廷有黜幽<lb/>
之典當上認罪之章不敢貪位素餐以誤國事臣以私<lb/>
情累干天聽不勝戰慄奉聖㫖卿風節素著人望所歸<lb/>
朕仍命掌都察院事正欲糾率各道振揚風紀又念卿<lb/>
歴官年久特加宫保以示優崇宜勉承朕命用心供軄<lb/>
不允所辭吏部知道<lb/>
　　陳情再乞天恩懇辭加官疏<lb/>
臣以今年四月始由南京吏部左侍郎陞南京工部尚<lb/>
<pb n="KR2f0021_WYG_007-12b"/>
書七月䝉恩即改都察院左都御史九月復陞刑部尚<lb/>
書近復䝉恩仍改都察院左都御史加太子少保臣思<lb/>
聖恩太重臣分不堪具本上辭奏奉聖㫖卿風節素著人<lb/>
望所歸朕仍命掌都察院事正欲糾率各道振揚風紀<lb/>
又念卿歴官年久特加宫保以示優崇宜勉承朕命用<lb/>
心供軄不允所辭吏部知道欽此臣聞命慚惶感激無<lb/>
地思惟天語叮嚀聖恩隆厚如此臣當祇受曷敢再辭<lb/>
但臣私情實有未安者事君無隱義當披瀝君父之前<lb/>
<pb n="KR2f0021_WYG_007-13a"/>
以求日月之照也臣本農民幼生艱苦備甞民瘼因識<lb/>
吏弊思欲効用明時麤習章句獵取科目然臣自量才<lb/>
器不過欲得一郡守之軄或一巡撫之任而止以少展<lb/>
為民之志遺惠一方耳至於卿輔之官則思天下自有<lb/>
碩徳宏才如古名世者而用之臣愚志望萬不及此也<lb/>
不意入仕之初即患痰火竒疾雖歴前官不得久任縁<lb/>
此惠民之心未得盡展報國之念未能遂忘然又不意<lb/>
中歳以來荐歴艱憂益致危困今年六十矣精神膽力<lb/>
<pb n="KR2f0021_WYG_007-13b"/>
巳喪十分之九而乃誤䝉明主之知擢任掌憲之重臣<lb/>
愧非分且憂病弱具本力辭過䝉温㫖趣令到任臣不<lb/>
敢違力疾來京思欲都察院供職而宫保之加踰分太<lb/>
逺不敢冒受又不敢即辭正爾躊躇而朝見之際驟與<lb/>
楊一清謝遷等同班一時惶愧舊疾痰火即發方上御<lb/>
道而腿膝戰掉幾不能存立比至御前而咽喉哽塞幾<lb/>
不能致詞退而急趨直房服藥始解乃知臣之福量至<lb/>
淺而徳薄位尊古人之所戒也故敢決辭加官不意䝉<lb/>
<pb n="KR2f0021_WYG_007-14a"/>
恩未允臣又聞古之明主用人忠臣事君皆惟欲使諌行<lb/>
言聽膏澤得下於民而巳不在位之崇卑也故昔虞廷<lb/>
九官周室六卿皆各因其才専任一軄以終其身不聞<lb/>
累加崇秩又如宋太祖初許曹彬克取江南以為使相<lb/>
及還獻俘乃以太原未平使相極品而未之授古帝王<lb/>
之不輕官爵也如是顧臣何人試職之始即加宫保倘<lb/>
後數年得効㣲勞更將何軄以加臣是以深虞負乘之<lb/>
致冦亦恐鬼神之害盈而不敢冒躐崇階實由𠂻欵伏<lb/>
<pb n="KR2f0021_WYG_007-14b"/>
望聖恩天髙地厚容臣止以左都御史掌管院事使臣<lb/>
得安心守分以亮天工不使踰分隕越以孤天眷臣不<lb/>
勝感戴祈請之至奉聖㫖朕以卿資深望隆特兹加秩<lb/>
卿乃兩疏懇辭足見大臣推讓至意勉從所請宜即赴<lb/>
院供職吏部知道<lb/>
　　建言疏<lb/>
臣聞人臣之義知無不言臣竊見陛下天性聰明日勤聖<lb/>
學至於敬天法祖愛民求治之誠誠有格於皇天而非<lb/>
<pb n="KR2f0021_WYG_007-15a"/>
三代以下令主所能及者然臣竊聞帝王之學有要其<lb/>
推之於治亦有要臣愚私恐聖心泛勞於上敢述所聞<lb/>
以獻臣聞帝王之學中而巳矣堯之授舜舜之命禹皆<lb/>
曰允執厥中嗣是以來若成湯文武之為君臯陶伊尹<lb/>
周召之為臣既皆以此而接夫道統之傳至吾夫子繼<lb/>
往開來而傳至其孫子思遂筆於書曰喜怒哀樂之未<lb/>
發謂之中發而皆中節謂之和中也者天下之大本也<lb/>
和也者天下之逹道也致中和天地位焉萬物育焉夫<lb/>
<pb n="KR2f0021_WYG_007-15b"/>
喜怒哀樂情也方其未發則外物未有所感而此心寂<lb/>
然不動無所偏倚故謂之中有感物而動喜怒哀樂發<lb/>
皆中節則事無不當物無不宜無所乖戾故謂之和和<lb/>
即中也夫喜怒哀樂發之一心之㣲而措諸天下之廣凡<lb/>
國家刑賞之政慶恤之典無不皆由於此故曰天下之<lb/>
大本天下之逹道故如人君喜有賞怒有罰或當喜當<lb/>
怒而隱忍不發或既喜既怒而留滯不散皆非中節也<lb/>
又或今日當賞而因前日之怒格之不賞或今當罰而<lb/>
<pb n="KR2f0021_WYG_007-16a"/>
以平日之喜縱之不罰又或此事當賞一分而因喜賞<lb/>
過二分或此人當罪一事而因怒併罪其餘亦非中節<lb/>
也故人主於平居無事之時常當涵養此心使寂然在<lb/>
中無所偏倚既而遇事有當喜當怒者則又臨時省察<lb/>
其中節與否而後發之至於哀樂亦然不徒今日如此<lb/>
而無一日之不如此不徒此事能然而無一事之不皆<lb/>
然此之謂致中和而天地以位萬物以育是使天下無<lb/>
一物不得其所而何徳不修何治不隆何災之不弭哉先<lb/>
<pb n="KR2f0021_WYG_007-16b"/>
儒以為此學問之極功聖神之能事者不過此中而巳<lb/>
伏願聖明留意然中無定體隨時而在隨事不同故執<lb/>
之者常如持衡之勢不使少有所偏如古聖賢論治體<lb/>
則周公告成王有曰伻嚮即有僚明作有功惇大成裕<lb/>
汝永有辭謂使百工知上意嚮各就有僚明白奮揚而<lb/>
赴工惇厚博大以裕俗則王之休聞亦永辭於後世矣<lb/>
夫當守成易溺宴安之時而不為明作有功之戒則士<lb/>
習偷惰而廢政殃民日見陵夷之狀矣然専明作有功<lb/>
<pb n="KR2f0021_WYG_007-17a"/>
而不為惇大成裕之圖則治流刻薄而人心不安又非<lb/>
悠久之道矣此二者不可偏廢亦執中之意也故周公<lb/>
欲使百工知成王意向如此以供職而使其君長有令<lb/>
聞於後世忠臣為國逺謀之意如此臣竊見國家承平<lb/>
日久士習因循偷惰太甚以致政弊民窮天灾日見聖<lb/>
心憂勞累年今一旦豁然天唘奮然雷動信用忠賢釐<lb/>
革政弊人心惕然警省政治煥然一新知我皇上勵精<lb/>
圖治之志而皆為奮明作有功之舉然而中人之性素<lb/>
<pb n="KR2f0021_WYG_007-17b"/>
無定見惟事隨風趨靡以速時名而或事為過舉以失<lb/>
朝廷建中立敎之本意則非惇大成裕之道也臣近見<lb/>
撫按叅官本中有以飲食紙劄應用㣲物而即坐贓奏<lb/>
提者至或大姦大貪置之不舉而惟繩此武職小官以<lb/>
塞責如此臣恐諸臣倣傚刻薄成風而傳諸天下後世<lb/>
不知我皇上天髙地厚之徳非周公願其君永有辭之<lb/>
意也除此小事臣巳駁令改正外至於大政事大賞罰<lb/>
之有關於天下大體者伏願聖明特勑大小臣工今後<lb/>
<pb n="KR2f0021_WYG_007-18a"/>
供職行事常懷明作有功之念而不可有失惇大成裕<lb/>
之體雖懷惇大之心而又不可遂隳明作之志復蹈因<lb/>
循之弊則陛下之聖學推之政事者真為允執其中而<lb/>
堯舜禹之聖不是過矣至論聽言則舜戒禹曰予違汝<lb/>
弼爾無面從是則舜之大聖亦欲其臣正諫也然雖樂<lb/>
正諫而又曰朕堲讒説殄行則妄言者亦疾也雖堲讒<lb/>
説而又曰欲竝生哉格則承之庸之則又疾之不為巳<lb/>
甚而許其改過復用也此舜之執中見於所言者如此<lb/>
<pb n="KR2f0021_WYG_007-18b"/>
至於後世孔子論事君曰進思盡忠退思補過將順其<lb/>
美匡救其惡則將順與匡救皆忠也孟子則曰逢君之<lb/>
惡其罪大則深惡逢迎之不忠也臣昔上論逢迎與將<lb/>
順不同君所行是而人臣順承其志以成就其美者將<lb/>
順也君所行非而人臣迎合其意以求媚其心者逢迎<lb/>
也二者事情不同忠邪所由以分也近歳以來講學不<lb/>
明人心士習不正妄以將順為逢迎而各欲掠取正諫之<lb/>
名故於君上至徳所當將順者而亦曲加阻遏以為匡<lb/>
<pb n="KR2f0021_WYG_007-19a"/>
救甚者其心靡懐執國之誠惟圖媚竈之利因而排擊<lb/>
忠良為除異巳至欲明主不得専行一事自用一賢而<lb/>
威福惟其所媚者之歸數年以來主威不立善政不行<lb/>
民生困苦亦巳甚矣其罪蓋不止如舜之所堲也近賴<lb/>
皇上天日開明赫然奮發讒説屏除士氣一變矣然恐<lb/>
其間或有事實當然而言或過激又或心本効忠而意<lb/>
見差謬者與彼讒邪同棄不無可惜又恐中人惕禍遂<lb/>
怯正言而後有大事大姦莫之敢論至昧我皇上本心<lb/>
<pb n="KR2f0021_WYG_007-19b"/>
納諫之誠以誤國事伏望聖明容臣與吏部細加查訪<lb/>
并凡因公降謫官貟究其心之公私原其罪之輕重量<lb/>
其才之長短陸續上請或還原職或量収叙至於情理<lb/>
難容不該収叙之人久謫遐荒者亦乞聖慈體大舜欲<lb/>
竝生哉之意量加寛恤使得生全至論用人則曰湯執<lb/>
中立賢無方此其大要也伊尹告太甲曰任官惟賢才<lb/>
左右惟其人其難其慎唯和唯一此其大法也夫難者<lb/>
難於任用慎者慎於聽察夫既立賢不拘其𩔖而欲難<lb/>
<pb n="KR2f0021_WYG_007-20a"/>
慎如此者所以防小人之似君子而誤用之也然人全<lb/>
徳實難或有一失如玉之明有一玷木之良有一朽不<lb/>
害其為器也惟夫姦險媢嫉之人無隙可指而能誤國<lb/>
大事者則不可用耳和者可否相濟一者始終如一所<lb/>
以任君子也往時人才自入仕途即事交結投置清要<lb/>
坐躐卿輔而乃私立門户謬為舊制以排斥真材不使<lb/>
得用以是民瘼不知政體日壊民生困苦實由於此今<lb/>
我皇上聽納忠言痛革前弊均調内外立賢無方期得<lb/>
<pb n="KR2f0021_WYG_007-20b"/>
真才以輔至治大臣體國者日事薦賢明良相遇真足<lb/>
以共成正大光明之業矣然恐其間萬有一誤者則在<lb/>
聖心其難其慎而巳至於可否相濟者匪徒君臣為然<lb/>
而僚寀之間見或不同相規相就亦當如是不以為嫌<lb/>
此臯陶陳謨於舜禹之前所以有百僚師師之説也更<lb/>
願陛下以此時戒羣臣使和而不同以共成我國家無<lb/>
疆之休而巳凡此經書大旨聖明天縱經筵日講豈有<lb/>
不及而臣猶以為獻者區區芹曝之私不能自巳也伏<lb/>
<pb n="KR2f0021_WYG_007-21a"/>
願聖明俯賜採納天下幸甚奉聖旨覽卿所奏足見大<lb/>
臣愛君陳善至意朕知道了查復官員且罷吏部知道<lb/>
　　申明職掌以清刑訟疏<lb/>
竊惟祖宗設立都察院専以糾劾百司辯明寃枉今糾<lb/>
劾之事専責各道監察御史而堂上官不預至於理寃聽<lb/>
訟一節則其事情多端不可執一所當詳議酌中以處<lb/>
易之中孚曰君子以議獄緩死則取風感水受之象辯<lb/>
寃當緩而以虚心實意求得其情也其在豐曰君子以<lb/>
<pb n="KR2f0021_WYG_007-21b"/>
折獄致刑則取其威照併行之象獄既折則當致刑不<lb/>
可姑息也臣愚生長草野三歴有司三任刑曹既又一<lb/>
任外臺一任内臺又不幸久繫禁獄久戍窮邊故於民<lb/>
間疾苦獄情變詐不一之狀頗亦備知今幸遭遇聖明<lb/>
擢掌其事敢不悉心敷陳以助我皇上至仁欽恤之萬<lb/>
一切惟今天下奏訴本狀有本無寃枉而倚奸畏死毎年<lb/>
奏辯一次輒行所司提人再問而致累死干證貧民三<lb/>
五人或六七人或十餘人而本犯終不免死者有實負<lb/>
<pb n="KR2f0021_WYG_007-22a"/>
寃枉而累次奏行所司畧不與辯止依原案増飾開上<lb/>
以致終於枉死者又有貧民無力訴辯而被有司淹死<lb/>
獄中非惟朝廷不知雖上司亦不及知者又有富民本<lb/>
等奏訴而有司避嫌明知寃枉不肯與辯又有奏行得<lb/>
調隔别衙門問理而疑其夤縁所得不肯與究曲直眞<lb/>
偽輒推所司查勘所司則又顧忌原問更入重情以報<lb/>
而必致之死者是皆所司之不仁以負皇上好生之徳<lb/>
以致天下災異之多實由臣等不能平法任人之罪也<lb/>
<pb n="KR2f0021_WYG_007-22b"/>
然原其情亦有不得巳焉者葢由士習不正刻忌成風<lb/>
毎有獨能持正伸枉者小官則上司嚴刑逼其招贓大<lb/>
官則士夫興謗致其被劾而終身廢黜大臣莫之敢救<lb/>
此其所以致此也近如浙江僉事彭占祺其平日作縣<lb/>
則十分循良為御史則獨能守正惟以違衆執一豪俠<lb/>
之罪而遂騰謗致劾朝覲去官此其一也臣初到任日<lb/>
與僉都御史熊浹斟酌時弊講求二者畫一折中之法<lb/>
欲乞聖明裁處俯賜通行所屬内外衙門一體遵守<lb/>
<pb n="KR2f0021_WYG_007-23a"/>
　　計開<lb/>
一舊凡奏訴本狀到院堂官不能盡看分與各道御史<lb/>
亦多不曾親看止憑該吏撮寫數語粘揭帖面次日持<lb/>
以稟堂或云該行某衙門或云該立案即時註簿施行<lb/>
夫吏有打㸃者則揭其應辯𦂳要之語無打㸃者則揭<lb/>
其不應辯無𦂳要之語而事之行否乃唯聽之寃何以<lb/>
得辯也臣等本擬本狀連人分送各道御史務要親自<lb/>
審看明白本道有案者則弔其原招原訴無案者則於<lb/>
<pb n="KR2f0021_WYG_007-23b"/>
刑部抄招或弔巻各欲比對叅詳如刑部亦未有招開<lb/>
到者則止摘抱本人口辭與本拆辯務要逐一叅看原<lb/>
問情罪有無允當今訴情節有無指證可辯或雖可辯<lb/>
而看係一面之辭未可據信或該立案不行者亦當明<lb/>
開其所以當立案之故各具一帖如刑部各司問刑招<lb/>
帖之狀前一日送堂臣等再加叅詳批照次日當堂稟<lb/>
議可否方纔註簿施行<lb/>
一凡本狀中叅看出情節似有寃枉當與辯者則行巡<lb/>
<pb n="KR2f0021_WYG_007-24a"/>
按或按察司原經巡按辯問者則行巡撫各與提初審<lb/>
初辯官即與辯出者原勘原問官仍不追究若審辯官<lb/>
明知寃枉因忌原問故不與辯或更誣重情者後或他<lb/>
官辯出或十分寃抑查提至本院辯出者原問經審官<lb/>
俱從重追問其若本無寃枉而狥私曲辯縱脱者亦當<lb/>
追究重罪<lb/>
一凡初經撫按司府等衙門問成重罪奏訴寃枉例該<lb/>
與行而叅看其間無有𦂳闗該辯情節者則行巡按原<lb/>
<pb n="KR2f0021_WYG_007-24b"/>
經巡按辯問者則行巡撫先將見在人巻查審似有寃<lb/>
枉方與提人證辯如無寃枉仍依原問監候會審奏詞<lb/>
就彼立案不許一槩提人以致累死平民其有累次奏<lb/>
辯累經再問開報今復奏訴者雖例該立案若叅看其<lb/>
間委有可辯情節亦與照前施行<lb/>
一凡重罪囚監至五年以上曽經再問無寃轉詳評允<lb/>
及奉欽依依擬處决而臨秋怕死毎年奏辯一次者若<lb/>
係上半年奏至照前與行撫按弔審見在人巻似有寃<lb/>
<pb n="KR2f0021_WYG_007-25a"/>
枉方與提人證辯如無寃枉仍依原開監候會審處決<lb/>
奏詞就彼立案仍要備由先報若係下半年奏至者本<lb/>
院即與立案不行<lb/>
一今各道御史多係新任刑名未練臣欲縁此觀其用<lb/>
心能通刑名與否其若如此不肯用心刑名不能疏通<lb/>
以後歴任更無大建白及興革激揚有益國家者考滿<lb/>
之日斷難書以稱職其試職理刑官在道實無刑名可<lb/>
理今欲各道本狀多者每日各分與一二件令其照前<lb/>
<pb n="KR2f0021_WYG_007-25b"/>
叅看開詳具帖送堂臣欲縁此日見其刑獄用心能通<lb/>
與否後考實授亦有所據<lb/>
一在外重罪囚多係强盜人命人命唯謀殺者最為難<lb/>
問有司凡遇此者唯於其事發之初虛心審察叅以詢<lb/>
訪方得真情若遽嚴刑鞫問鮮有不致誣服者矣至於<lb/>
强盜或因情迹疑似即便嚴訊或因誣指讐攀不能辯<lb/>
察多致寃枉或有小官一時誤拿不敢脱而遂致之死<lb/>
以圖免罪者又有同起數十皆係平民誤死而真盜不<lb/>
<pb n="KR2f0021_WYG_007-26a"/>
獲者又有真盜既獲而審供同盜之人或因先有誓約<lb/>
或圖後為營辦劫奪不肯供出好漢而唯供報新誘數<lb/>
人或更讐攀平民以抵數者至於失主或冒供不曾被<lb/>
劫之家以為其後辯脱之計者有司一時輕信誤事不<lb/>
小又或巡捕職役賣放真盜而逼其妄攀平民以詐錢<lb/>
者又有獲賊得錢而延緩不追真贓為其辯脱者凡此<lb/>
情弊多端不可枚舉故凡獲真盜數人必須隔别一一<lb/>
各審其同盜姓名年貌來歴及失主住居劫分財物件<lb/>
<pb n="KR2f0021_WYG_007-26b"/>
數有一不同即辯其誣不可遂紀其名以作未獲之數<lb/>
則誣枉者少矣臣愚乞勅各處巡按御史各行所屬軍<lb/>
衛有司問刑捕盜官今後人命强盜務各懲前弊多方<lb/>
用心審捕如若率意徇私有所脱枉必行重治其巡按<lb/>
分巡官所至地方見監重罪囚俱要逐一親審有寃者<lb/>
即與伸辯不許避嫌推調不理巡按歳滿回京各要將<lb/>
辯過寃枉名數事跡開報本院以憑查考<lb/>
一查得差官審録事例原勘原問官出入等罪悉免究<lb/>
<pb n="KR2f0021_WYG_007-27a"/>
問夫原勘原問官一時誤信人誣告曲證失入枉問不<lb/>
行追究以免其回互執誣聖朝急於救人之仁也若乃<lb/>
日久事定明知其枉而顧忌原問私避嫌謗故不與辯<lb/>
或誣重情以必致之死者則其人之忍心害理背公行私大<lb/>
可罪矣伏乞聖明立為定例除以前勿論外今後重囚<lb/>
果有寃枉而初審初辯官既與辯出者原勘原問官仍<lb/>
不追究若審辯官明知寃枉因忌原問故不與辯或更<lb/>
誣重情者後或他官辯出或十分寃抑奏提至本院辯<lb/>
<pb n="KR2f0021_WYG_007-27b"/>
出者原問經審官俱從重追問其若本無寃枉而狥私<lb/>
曲辯縱脱者亦當追究重罪<lb/>
一今差官出外審録重囚凡可疑者再問事無容議矣<lb/>
惟可矜者奏發邊衛充軍一節則其事情輕重利害不<lb/>
同有所當議者葢此等罪犯或因致死人命而其所致<lb/>
死之人有多被慘毒而死者有致將屍骨拆散蒸檢二<lb/>
三次或五六次者又或遞年奏辯累死屍親及干證平<lb/>
民三五人或十數人者今此人止發充軍及至解衛即<lb/>
<pb n="KR2f0021_WYG_007-28a"/>
逃又累死長解二人及買妻代解軍妻一人審録官但<lb/>
知此有罪一人之命為可矜而不知前後累死無罪多<lb/>
人之命尤可矜也伏乞聖明裁處今後此等罪犯間有<lb/>
如果情非得巳事實可矜者則明與辯出或徑發隣近<lb/>
衛所永逺充軍或編隣近州縣驛遞永充機兵民壯水<lb/>
馬夫等役以代出貧民一差使其若情雖可矜而法該<lb/>
抵命及曽累死平民者則務追真正當房妻小差人管<lb/>
押遞解邊衛永逺充軍仍定撥見任軍職之家以作軍<lb/>
<pb n="KR2f0021_WYG_007-28b"/>
伴為之種田使有収管不致脱逃又得代出邊軍一名<lb/>
作正操備則邊境漸次得人充實而農種漸次可廣矣<lb/>
若其情苦無可矜者必須抵死不宜輕縱<lb/>
一竊盜三犯係是怙終之人舜典所當賊刑者也至於<lb/>
偽造印信之人多是狡猾通曉文義之人敢于盜竊朝<lb/>
廷之符柄其為此者或以誆人財物或以盜官錢糧或<lb/>
以詐官假吏或以刑人殺人而勢亦無難祖宗所以制<lb/>
為重律使人畏而不敢犯也今累次審録輒混作可矜<lb/>
<pb n="KR2f0021_WYG_007-29a"/>
開奏𩔖得充軍是使人明知不死而有恃故犯也豈立<lb/>
法本意哉况此等奸惡之人多監一日則地方免害一<lb/>
日遲發衛一日則衛所省事一日臣愚乞勅審録官今<lb/>
後不得以此開入可矜之列混奏得辯之數毎年秋後<lb/>
會審開奏聖恩若未忍處決止令監候必待朝廷有大<lb/>
慶會大肆赦而後釋之則恩不濫而法不廢矣<lb/>
一問刑執法被誣奪職如僉事彭占祺者乞勅吏部再<lb/>
訪無異奏復其官以為獨立守正之勸更乞斟酌舊例<lb/>
<pb n="KR2f0021_WYG_007-29b"/>
凡朝覲考察去官自行奏辯者仍照前例重遣其若大<lb/>
臣出身與辯者當議奏復若大臣所辯不公不實者許<lb/>
科道彈劾吏部叅奏即罷其軄奉聖㫖覽卿所奏無非<lb/>
慎重刑獄疏理寃滯之意都依擬行該行内外問刑衙<lb/>
門的行去著一體遵守朝覲考退官員巳有累朝禁例<lb/>
難以輕収今後果有執法被誣奪軄的許大臣言官即<lb/>
時與他論辯吏部仍查訪可否具奏定奪<lb/>
　　省繁文復舊規以便勤政疏<lb/>
<pb n="KR2f0021_WYG_007-30a"/>
臣聞君逸臣勞古之訓也執簡御繁治之體也自古帝<lb/>
王未有不以親覽章奏為勤政勵精之實徳然而覽之<lb/>
無要則亦徒敝精神而聽斷不能無遺矣書曰政貴有<lb/>
恒辭尚體要律曰陳言事理竝要直言簡易不許虚飾<lb/>
煩文欽此臣切見𢎞治以前内外臣僚章奏皆用心刪<lb/>
去煩詞務從簡要如臣法司叅官本皆節去同起各犯<lb/>
無干情罪而止具奏應叅官該問𦂳闗情節不過數語<lb/>
其餘衙門大率𩔖此以是君上得以親覽無遺情弊易<lb/>
<pb n="KR2f0021_WYG_007-30b"/>
見可否易知比自正徳以來因武宗皇帝不親看本臣<lb/>
下因循怠玩乃各自圖安逸不將本語修削止憑吏胥<lb/>
全寫上下徃來文移或通具前後或駁問招由故或一<lb/>
事而重説三二次或一本而粘連十數紙目力不能照<lb/>
料反致𦂳闗情節字様多有脱略不能看出有誤聽斷<lb/>
此弊相沿至今是雖臣下竟日有不能周讀一遍者乃<lb/>
以上勞君父萬幾之繁且為聖心静養之累且分聖學<lb/>
惜隂之功臣子之心安忍如是臣愚乞勅在外鎮巡三<lb/>
<pb n="KR2f0021_WYG_007-31a"/>
司等官今後事當奏題者務要照依𢎞治以前舊規刪<lb/>
去繁文務從簡要開具上奏不許全録上下往來文移<lb/>
亦不許不行親㸔以致脱略𦂳闗情節字様如遇叅究<lb/>
其奏下部院該覆本者亦要看本官刪去繁文撮從簡<lb/>
要具稿呈堂務要詞無贅冗字無錯漏堂上官亦要親<lb/>
看明白方纔具本上覆庶幾少便省覽不致多勞聖心<lb/>
臣又竊聞孝宗皇帝時毎日奏章進入先令近侍知書<lb/>
忠實之人看詳事情緩急輕重分别等𩔖凡群臣建言<lb/>
<pb n="KR2f0021_WYG_007-31b"/>
及部院卿寺奏覆重大事情必進御覽其有事情重大<lb/>
而本長難看者亦令指㸃𦂳闗情節進覽其民本常事<lb/>
不須一一親㸔者另作一𩔖又不時於其中抽看一二<lb/>
以驗其精别當否以是聖目不致多勞而大事聽斷無<lb/>
遺此事舊聞長老傳言如此不知的否臣又念陛下聖<lb/>
如文武左右慎選必皆得人其為陛下恪守舊規執簡<lb/>
御煩以節養聖躬而為勤學惜隂之助者必有出於夷<lb/>
思之外矣何俟臣言苐臣區區野老負暄之誠不自覺<lb/>
<pb n="KR2f0021_WYG_007-32a"/>
其疎罔矣伏惟聖人不棄芻蕘採納幸甚奉聖㫖覽卿<lb/>
所奏具見忠愛内外衙門章奏俱朕親覽今後不許煩<lb/>
詞虚文但要平直開奏敷陳𦂳關情節庶便看閲都察<lb/>
院通行曉示各衙門知道<lb/>
　<lb/>
　<lb/>
　<lb/>
　<lb/>
<pb n="KR2f0021_WYG_007-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　胡端敏奏議巻七<lb/>
</p>
<p>
</p>
  </div>
<div>
<head>胡端敏奏議巻八</head> <lb/>
    <p>
<pb n="KR2f0021_WYG_008-1a"/>
欽定四庫全書<lb/>
　胡端敏奏議巻八<lb/>
　　　　　　　　　　　　明　胡世寜　撰<lb/>
　　懇乞天恩休致疏<hi>時官刑部尚書</hi>
臣不幸久患痰火竒疾為變百端然向惟旬日間發猶<lb/>
可支持今年逾六十血氣益衰病發不時難料毎當侍<lb/>
朝奏對之際常恐昬瞀顛仆玷汚朝列慚惶無地自容<lb/>
其苦有如是者君父之前豈敢欺隱念臣荒野疎陋之<lb/>
<pb n="KR2f0021_WYG_008-1b"/>
人間關罪謫之後得遇聖明登極遂擢臣以吏部侍郎<lb/>
之職既而七載之間累辭累召累劾陞官六卿誥封三<lb/>
代行而給驛以馳病則遣官問遺恩寵逾分感激無涯<lb/>
臣豈木石之頑遂忘天地之報况今陞轉司冦之官自<lb/>
古尤重葢以五教弼於五刑民命繫於國命在昔臯陶<lb/>
之種徳虞廷蘇公之策名太史皆以是也而臣又以起<lb/>
身法司幸便熟路且又上遇聖明勵精圖治言聽計從<lb/>
下遇輔臣忘巳推賢志同道合臣方喜所學於是得行<lb/>
<pb n="KR2f0021_WYG_008-2a"/>
而乃無故求去也此以公義言如此至言私計則臣家<lb/>
勢至㣲遇險特甚長子繼年未弱冠隨臣廣西江西討<lb/>
夷平賊歴同艱險而預發宸濠之事實其謄奏頗有贊<lb/>
畫時被都御史俞諫附逆忌功搆臣深禍臣恐父子併<lb/>
陥逼其還鄉不得侍臣哀痛成疾而死及臣赴京投獄<lb/>
又被都御史石玠狥時附勢奏捕家屬次子純年方十<lb/>
餘驚竄流離遂荒舉業絶意科目今臣先任三品雖三<lb/>
轉官而未滿三載今任二品亦三轉官而甫及數月臣<lb/>
<pb n="KR2f0021_WYG_008-2b"/>
當此衰病待盡之年止此一子豈無老牛䑛犢之念而<lb/>
求任滿三年使得亦如諸臣之子入監讀書以不絶衣<lb/>
冠之嗣也故臣前歳奏疾尚求南京去秋䝉召即來北<lb/>
上葢亦欲以犬馬餘生强力就列上報君父之恩下為<lb/>
身家之計也不意疾病纒綿勢難支久今臣交歳以來<lb/>
畫夜痰𠻳不絶常時坐卧不安至於郊天陪祀慶成侍<lb/>
宴朝廷重典臣子至榮亦不能預負罪慚惶心如叢棘<lb/>
故今昧死俯瀝血誠上祈恩照特賜骸骨早還鄉里使<lb/>
<pb n="KR2f0021_WYG_008-3a"/>
得安便以終餘年臣不勝感戴天恩之至奉聖㫖卿召<lb/>
用未久有疾善加調理痊可即出供職不允所辭胡純<lb/>
准送監讀書吏部知道欽此<lb/>
　　老病乞恩休致疏<lb/>
臣以衰病凡庸誤䝉陛下天髙地厚之徳起之罪廢之餘<lb/>
置之卿輔之列贈祖同官廕男入監復召至京將及一<lb/>
載之間視如手足許布腹心言雖妄而多行採納罪當<lb/>
認而毎賜寛容病則遣官加賜辭輒温㫖慰留特憐衰<lb/>
<pb n="KR2f0021_WYG_008-3b"/>
朽不時病發許當嚴會隨處退班真天地之曲成萬物<lb/>
父母之愛惜孤子不是過也臣雖粉骨碎身何以能報<lb/>
但臣不幸元禀素薄久患痰火竒疾為變百端近因勉<lb/>
强日久精神日耗加以耳聾健忘脾泄食減或早起裝<lb/>
嚴而更衣不止或晝出判署而臨事不知只今半月之<lb/>
間早朝入至午門而不能進者二望端門而復回者一<lb/>
在部疾發驟危而急借輿扶回家者二僚屬毎見失驚<lb/>
朝市聚觀不雅未有病困如是而猶可以竊祿居官徒<lb/>
<pb n="KR2f0021_WYG_008-4a"/>
曠天工者也思負聖恩慚惶無地臣是以不得巳再瀝<lb/>
血誠伏乞聖慈憐憫容臣氣息尚存趂今河道可行之<lb/>
日早賜骸骨還鄉以遂首丘之願則臣未死之年皆陛<lb/>
下再生之徳也子孫世世其何能報臣以私情累干天<lb/>
聽不勝戰慄祈望之至奉聖㫖卿職掌邦刑明慎公恕<lb/>
况朝審在邇宜用心調理痊可即出供職慎勿再辭吏<lb/>
部知道欽此<lb/>
　　病弱乞恩容令退避疏<lb/>
<pb n="KR2f0021_WYG_008-4b"/>
臣以病弱乞休荷䝉温㫖勉留且容臣子送監讀書臣<lb/>
伏遇聖明仁同覆載謂臣召用未久雖病發巳極而不<lb/>
忍棄捐念臣受患孔多雖年例未及而即令䕃子老牛<lb/>
曲遂其私情病馬尚策於故道荷殊恩之出於望外實<lb/>
私感之切於由中義圖死報敢望生還但臣不幸少多<lb/>
憂患致成痰火竒疾不時常發其發也或為眼目昬花<lb/>
或為心神恍惚或時膝軟不能行立或時氣塞不能言<lb/>
語蓋其發無時難於預料故或前日無事不註門籍而<lb/>
<pb n="KR2f0021_WYG_008-5a"/>
今早疾發不能入朝惶懼無措或今晚疾發巳註門籍<lb/>
而明早疾愈不敢入朝於心不安葢臣因病多憂而憂<lb/>
即病發故毎當大朝會大禮節輒憂病發失儀而前疾<lb/>
因憂即發常恐昬瞀顛仆有汚闕庭故臣常自慚惶累<lb/>
乞休致今奉恩㫖調理病痊之日即出供職不敢煩瀆<lb/>
外但臣病發無時憂莫能處伏讀禮儀定式内一欵如<lb/>
朝叅近侍御前有患病咳𠻳者即許退班如䝉聖恩容<lb/>
臣侍朝或侍經筵各項大禮之際如遇病發即許退班<lb/>
<pb n="KR2f0021_WYG_008-5b"/>
或當入朝之時猝遇病發亦許隨處退避則臣憂患心<lb/>
少而病發或亦可減得以致死効勞矣臣以私情累干<lb/>
天聽不勝戰慄奉聖㫖卿端亮忠鯁實心幹事朕所簡<lb/>
注宜照前㫖即出供職既有痰疾不時舉發准照禮儀<lb/>
定式事理退避該衙門知道<lb/>
　　慎封爵以重親親疏<lb/>
臣聞明主慎動不使一事有差忠臣事君惟恐一言有<lb/>
謬蓋謬則君事或因以誤矣臣與尚書桂蕚李承勛方<lb/>
<pb n="KR2f0021_WYG_008-6a"/>
獻夫等受國厚恩誓皆赤心事主豈敢一毫有欺然而<lb/>
自揣天下之人不能盡知也天下之事不能盡識也是<lb/>
以毎承付托相與憂惶反復論議不定唯恐有差因誤<lb/>
國事近如昌化伯邵氏保襲之事是也臣昔因與邵輔<lb/>
親識奏乞避嫌欽奉聖㫖這事巳有㫖著再會同法司<lb/>
將各奏至親拘審卿既與邵輔隣親伊家宗圖來歴宜<lb/>
必素知况卿職掌風紀是非曲直正當分辨以杜争端<lb/>
豈可引嫌迴避便照前㫖上𦂳會問明白歸一來説該<lb/>
<pb n="KR2f0021_WYG_008-6b"/>
衙門知道欽此欽遵臣受命以來多方詢訪以備會審<lb/>
間未幾嵗終䝉恩轉官刑部又不意春來疾病纒綿巳<lb/>
該原會官會問歸一奏請然臣之心終有未盡也其事<lb/>
終有未安也我皇上智周萬物而於明倫尤重今於邵<lb/>
氏之事正明倫理篤恩義之事也使臣瞞昧不言致誤<lb/>
此事則萬世而下累我皇上聖徳臣雖萬死何足以贖<lb/>
哉竊惟皇上之必欲邵氏封襲伯爵者是即古聖王逹<lb/>
孝之心蓋推皇考恭穆獻皇帝之所自出於孝惠皇太<lb/>
<pb n="KR2f0021_WYG_008-7a"/>
后又推太后之所自出於其父母邵林楊氏而欲榮富<lb/>
其子孫以世享之也今不幸林之子曰宗曰瑄曰喜其<lb/>
孫曰華曰英曰蕙皆巳故絶今争襲者曰萱曰輔曰葵<lb/>
則皆旁枝非林子孫其不當襲也明矣乃惟千户邵茂<lb/>
真為林孫則所當襲然茂雖自稱其父邵安為林之第<lb/>
二子而引恭穆獻皇帝為其乞恩復官與邵喜同稱母<lb/>
弟為證臣下奉此不敢輕辨然而審諸其親族訪之於<lb/>
傳聞則皆曰義子臣愚不能無疑也書曰疑謀勿成臣<lb/>
<pb n="KR2f0021_WYG_008-7b"/>
恐邵安真或義子而其子孫襲伯則太后父母之神不<lb/>
歆非𩔖而太后皇考在天之靈皆不安矣若彼爭襲者<lb/>
曰安出淮安王氏則其言出附會不可輕信而且世逺<lb/>
人亡莫之能究也今江南客船運船毎嵗經過山東直<lb/>
𨽻一帶地方鬻回幼男女甚多至或忘其父母姓名生<lb/>
年籍貫者豈能究憶也是以安為義子孫雖有數事指<lb/>
證可疑而莫敢為言也竊惟舊侍太后宫人内使或有<lb/>
得聞一二者内廷或可親問至於昌化伯夫人何氏嬪<lb/>
<pb n="KR2f0021_WYG_008-8a"/>
於邵門五十餘年矣其平日與邵安妻妯娌相處何如<lb/>
其夫邵喜存日與邵安兄弟相處何如其男邵蕙存日<lb/>
與邵茂長幼相處何如豈有不明而陛下差一堪信内<lb/>
臣就其家開誠問之豈有不實對者其各家年老家人<lb/>
平日耳目所習聞見亦真使東厰一召問之孰敢不盡<lb/>
言者非如臣等會審悉多拘忌不得盡情也再不然行<lb/>
彼原籍拘審年老親隣勘實回報亦不過遲之半年耳<lb/>
臣愚昧死伏願聖明如是詳審而巳若以臣等有疑之<lb/>
<pb n="KR2f0021_WYG_008-8b"/>
言一時遂定臣恐賜彼一代之爵而或亂彼百代之宗<lb/>
誤我皇上明倫之智逹孝之仁外議有言内廷得聞此<lb/>
時追罪臣等雖死無益於事故願自今謹之而巳臣愚<lb/>
亦知祖宗朝皆有外戚封爵何獨皇考外家而忍見其<lb/>
無况臣鄉里亦豈不願崇爵之輝而顧其時勢有不得<lb/>
巳焉者不敢不言也臣觀大江以南蘇松九府州暨浙<lb/>
江等九布政司地方之人近來並無侯伯世襲者蓋地<lb/>
氣之薄所不能勝故邵喜封伯未逾年而遂卒傳其子<lb/>
<pb n="KR2f0021_WYG_008-9a"/>
蕙僅再世而遂絶邵輔陞指揮回家其弟弼即夭邵玘<lb/>
三子其長次二人皆以疾廢其不幸門祚之薄如此蓋<lb/>
亦地氣使然也故臣愚見以為與之襲伯則必拘倫序<lb/>
而或濫及旁枝誤及異姓且弟曰弟姪曰姪太后親兄<lb/>
弟不得以之為子親父母不得以之為孫他人富貴而<lb/>
本親告絶幽明之間各生嫌隙生者不得安其養死者<lb/>
不得歆其祀况其門祚薄而福䕃隆如前所慮恐非邵<lb/>
氏久長之利也不與之伯則使何氏得如民間擇愛立<lb/>
<pb n="KR2f0021_WYG_008-9b"/>
嗣而使之承其家業養其孤寡奉其宗祀太后親父母<lb/>
有孫親兄弟有子而後量與恩澤䕃卑流逺邵氏久長<lb/>
之福也臣愚叨任大臣與國同體昧死敢言不勝戰慄<lb/>
待罪之至<lb/>
　　應制陳言以弭災變疏<lb/>
河南清吏司案呈奉本部送禮科抄出禮科右給事中<lb/>
蔡經等題前事奉聖㫖事闗朕躬的自有處置其餘該<lb/>
衙門看了來説欽此欽遵抄出送司除將抄内省雜料<lb/>
<pb n="KR2f0021_WYG_008-10a"/>
處布絹㧞淹滯正風俗四事備咨各部徑自查覆外其<lb/>
慎差遣一事係該本部議覆案呈到部臣等竊惟聖明<lb/>
御天四海臣僕孰召不來孰罪敢匿而内外法司委之<lb/>
提問罪犯孰敢延縱至差官校齎駕帖出外所過地方<lb/>
無不驚擾雖有以身許國之人素持不顧利害者無故<lb/>
猝然途遇亦皆震駭失色至於所提罪犯之家老幼驚<lb/>
惶被嚇財物怯懦者或因喪膽以成疾病弱者或因稱<lb/>
貸以破家被提罪犯或被窘辱難禁而自殘身命所至<lb/>
<pb n="KR2f0021_WYG_008-10b"/>
官府急無打發多借官銀奸貪官吏乘機尅落以一報<lb/>
十上司坐視莫敢誰何小民代陪不勝哀怨聲聞於天<lb/>
降灾致儆不無所自我皇上至仁覆物勵精圖治平日<lb/>
事天如父愛民如子凡所以體天心而究民隱者無所<lb/>
不用其極惟此一事無人敢言未經聖慮今給事中蔡<lb/>
經等因言弭災建議及此實効忠諫之職言所難言伏<lb/>
願聖明俯從今後官民有犯在内責之法司在外責之<lb/>
撫按按察司等官作急提問完報不許淹滯遇有事體<lb/>
<pb n="KR2f0021_WYG_008-11a"/>
重大合提在外𦂳闗人犯到京問理者行令各該巡按<lb/>
御史嚴限責差的當人貟提解來京以憑問理非有事<lb/>
干機宻十分𦂳急重情近在畿甸地方不須再差官校<lb/>
乞斷自宸𠂻永為定例如此則陛下攬權於上百官承<lb/>
式於下體統正而朝廷尊人心懽悦而和氣致祥矣伏<lb/>
乞聖裁奉聖㫖卿等所言朕知道了自有酌處<lb/>
　　顧大體以平刑政疏<lb/>
近該陜西隴西縣問革監生栁瓚訐奏同鄉御史王朝<lb/>
<pb n="KR2f0021_WYG_008-11b"/>
用各項違法事情欽奉聖㫖這所奏王朝用貪滛不法<lb/>
事多又枉道回家錦衣衛差千户一貟會同巡撫都御<lb/>
史將事内人犯行提勘審明白將有罪及𦂳闗干證人<lb/>
犯并王朝用都解來京不許狥情回䕶今後御史公差俱<lb/>
不許枉道回家違者聽所在官司舉奏容隱的一體查<lb/>
究不饒欽此欽遵臣等查得節次奏行事例凡奏告不<lb/>
干巳事立案不行又一欵官吏軍民人等竝不許將曖<lb/>
昧無所稽之事醜穢不可聞之語牽連開寫䙝瀆宸聽<lb/>
<pb n="KR2f0021_WYG_008-12a"/>
敢有故違併將奏訴他事不問虚實立案不行從重治<lb/>
罪前項二例一向遵行葢所以存大體而抑刁風也今<lb/>
查栁瓚所奏王朝用事情内多曖昧無稽之事醜穢不<lb/>
可聞之語又其間干巳事少不干巳事多陛下不照常<lb/>
下所司抄議題覆而即差錦衣衛官到彼會勘將有罪<lb/>
及𦂳關干證人犯并王朝用都解來京者臣等仰窺聖<lb/>
意葢欲急正百官以正萬民而正百官又先自風憲官<lb/>
始也臣愚伏讀本月初九日勅諭有云言責之官其位<lb/>
<pb n="KR2f0021_WYG_008-12b"/>
甚重風紀之吏其責尤嚴勿外飾虚名而内罔其實大<lb/>
哉皇言真見風紀之重而欲實盡其職矣昔年大臣選<lb/>
任御史多用附巳之人致其倚勢妄為臣嘗備奏其事<lb/>
其尤甚者如藍田之劾席書中間詞意上欲激怒尊親<lb/>
下欲屏絶忠良其劾陳洸盡破累朝法例奏行讐謗書<lb/>
内曖昧不干巳事以致誣陥洸罪太重累死鄉人數多<lb/>
事皆由田臣今會問前事方欲列其罪狀奏請提問豈<lb/>
敢偏䕶况今大臣選任御史如前私意者保其必無矣<lb/>
<pb n="KR2f0021_WYG_008-13a"/>
其所任御史必非皆前人也王朝用原籍陜西其鄉行<lb/>
臧否逺不能知但今在浙巡鹽則聞其守法奉公確持<lb/>
風紀而奏處鹽事頗合事宜今一旦聞此勢當驚惕孤<lb/>
危不能存立而按屬官吏下視為囚巡按在彼傍觀亦<lb/>
無光彩而有司玩視體面漸為難處風紀不易振揚矣<lb/>
况當修省之日中外臣僚聞此亦皆憂患失色思今居<lb/>
鄉履任不敢違俗再行一事有傷一人以來刁訟之及<lb/>
而為身家之禍名節之玷矣其有損於士氣不淺也夫<lb/>
<pb n="KR2f0021_WYG_008-13b"/>
士之處鄉實難同流合汚則得鄉人皆好其若稍有執<lb/>
持則善者雖好而惡者必惡或有請託不行則怨謗立<lb/>
致矣今如栁瓚自稱其父柳景和原任知州致仕在家<lb/>
為其二子皆納粟入監所費不貲又稱指揮苖永等欠<lb/>
其本銀二百兩取討𦂳急親到其家央父寛容又稱被<lb/>
王朝用説其父子兄弟放債生事毁敗鄉宦則其家之<lb/>
富横鄉里可知𩔖非貧弱齊民鄉宦可以欺壓者此正<lb/>
尚書桂蕚近奏所謂貪汚去官者以富厚取重所以亷<lb/>
<pb n="KR2f0021_WYG_008-14a"/>
恥道消而奢靡成俗欲行巡按勘追𩔖解以備賑濟助<lb/>
里甲者也昔臣多以犬馬自比故謂御史為國鷹犬犬<lb/>
昔媚盗而憎主人吠佳客叱而去之宜也後之代者不<lb/>
皆前犬矣主人欲其吠盗守門則宜養其氣力精鋭可<lb/>
也若或過抑之則犬皆不吠而盗入不知矣故昔御史<lb/>
妄為當治其罪今任御史非昔則宜稍加愛惜崇重以<lb/>
作養其氣也臣愚伏乞聖明再勅輔臣計議或止行巡<lb/>
撫都御史或仍差千户前去會同將栁瓚今奏王朝用<lb/>
<pb n="KR2f0021_WYG_008-14b"/>
并王氏原告柳瓚各干巳事情通審明白干礙王朝用<lb/>
有罪叅奏提問其各奏告非實依法重治王朝用待其<lb/>
到京之日仍問其枉道回家之罪則法有常守士無他<lb/>
顧而臣僚得以一心効職刁惡不致多端誣善國家正<lb/>
大之體立平和之政行葢亦可以安人心而悦天意為<lb/>
弭災之一端也臣愚衰病至極自知報陛下之日少矣<lb/>
昨遇隂霾異常驚懼疾甚今國家弭災大事嫌于侵越<lb/>
不敢僭言惟茲一事頗動人心係臣職掌不敢避罪緘<lb/>
<pb n="KR2f0021_WYG_008-15a"/>
黙臣昧死干瀆不勝戰慄惟乞聖明矜察奉聖旨卿所<lb/>
言的是著差去錦衣衛官會同巡撫都御史將栁瓚奏<lb/>
内事情提人勘審明白有罪及𦂳關人犯依律議擬監<lb/>
候奏請發落果礙王朝用叅奏拏問不許狥情回䕶該<lb/>
衙門知道欽此<lb/>
　　災異陳言自求罷黜疏<lb/>
臣伏於本月初九日跪聽修省勑諭一時驚惶無措觸<lb/>
發痰火舊疾十二日在朝房齋宿忽遇大風隂霾天色<lb/>
<pb n="KR2f0021_WYG_008-15b"/>
異常臣年六十素所未見益加驚惕思省真若身為誤<lb/>
國之事而天誅將及不能自解即時病甚以致胸膈疼<lb/>
痛連日不能飲食伏枕推究今日有此不知何故今一<lb/>
旦省悟思我皇上敬天如父愛民如子修徳講學勵精<lb/>
圖治天豈不知故降之祥瑞如甘露河清者所以表我<lb/>
皇上之徳嘉我皇上之心也降之災異如風霾星變地<lb/>
震天旱者所以儆我皇上之用人行政猶有未當而膏<lb/>
澤不下於民到今生民窮困而盗賊易起邊境空虚而<lb/>
<pb n="KR2f0021_WYG_008-16a"/>
烽烟多警將有大可憂之事也乃是知天之於我皇上<lb/>
真愛之如慈父敎之如嚴師也然則今日欲回天意以<lb/>
弭災異豈有外於用人行政之大者而用其力乎天下<lb/>
之政盡在六卿而輔陛下以擇任六卿者則在内閣與<lb/>
吏部六卿所職皆天工也有一不勝其任即能誤國殃<lb/>
民致災必然今刑部如臣雖有犬馬之心然衰病之極<lb/>
月常數日不能朝叅及到部理事近又加以耳漸重聽<lb/>
目常昬眊不能見字心神不時恍惚忘前失後實是不<lb/>
<pb n="KR2f0021_WYG_008-16b"/>
堪前職矣今災異如此内閣吏部不以時告陛下而將<lb/>
臣罷黜是徒惜臣一人而不惜誤天下之事也然使臣<lb/>
力不能强而未久喪生或得罪以去是亦不能惜臣也<lb/>
如䝉聖恩特勑内閣吏部計議將臣放歸田里以應災<lb/>
變天下幸甚愚臣幸甚如若聖恩未忍乞改南京使臣<lb/>
得就閒養疾因事納忠以報陛下實為公私兩便臣看<lb/>
得新授南京刑部尚書髙友璣南京工部尚書胡瓚皆<lb/>
刑名練逹精力過臣逺甚堪任刑部若令與臣更任尤<lb/>
<pb n="KR2f0021_WYG_008-17a"/>
無不可然臣實以十分病弱不堪恐誤國事不得巳求<lb/>
罷求閒而感恩圖報之心雖死不能瞑目病中謹具弭<lb/>
災大要數條除事干本部者巳開報吏部會奏外今有<lb/>
上干陛下聖學一事下救生民困苦事干吏部任官九<lb/>
事輒敢上陳葢仰荷聖明納善不棄芻蕘而吏部尚書<lb/>
桂蕚心同憂國必不罪臣也其餘尚有議處邊境空虚<lb/>
等項數條事干他部者臣嫌侵越非奉明㫖許臣言不<lb/>
敢進也臣在病中不能搆思綴文毎事直言輕瀆聖聽<lb/>
<pb n="KR2f0021_WYG_008-17b"/>
無任殞越<lb/>
　　計開<lb/>
一欲用人行政之皆當在乎周知天下之情弊深識天<lb/>
下之人才而明究治亂之源監古以知今也書曰人求<lb/>
多聞時惟建事學于古訓乃有獲夫今之五經四書備<lb/>
載古聖賢為治之道即古訓也然其大要不過曰敬曰<lb/>
誠曰精曰一曰中曰極言雖殊而理則一我皇上日勤<lb/>
聖學葢巳深得其要而體諸身心大本立矣是即學于<lb/>
<pb n="KR2f0021_WYG_008-18a"/>
古訓之獲也然而天下人情物理變態多端古今治亂<lb/>
興衰所由不一將欲監古知今多聞建事則歴代之史<lb/>
不可廢觀然以萬幾之繁勢不能盡觀也宋儒真徳秀<lb/>
所編大學衍義一書乃貫古今經史而一之為治為學<lb/>
之要充然畢具其間所言辨人材察民情之二者尤為<lb/>
警切我太祖仁宗皆重此書臣昔兩言於孝宗皇帝之<lb/>
世一言於陛下紹極之初皆以人㣲言輕未能徹覽近<lb/>
得輔臣唘沃聖心日命儒臣講讀此書天下臣民不勝<lb/>
<pb n="KR2f0021_WYG_008-18b"/>
至幸然聞日講不過數條一時未得周遍古稱經曰窮<lb/>
經要使字字而窮究其義也書史曰渉獵不過渉獵一<lb/>
過識其大義而巳臣愚欲乞聖明萬幾之暇於日講之<lb/>
外自將此書任意觀覽論講儒臣仍備顧問聖性聰明<lb/>
諒可旬月一週閱其大義而反復再玩一二遍則於前<lb/>
代政治得失今日民情事理與凡奸庸害政之人奸弊<lb/>
害民之事可以無不周知而於用人行政之間自然皆<lb/>
適事理之會而當天人之心矣然臣又聞徳秀所編讀<lb/>
<pb n="KR2f0021_WYG_008-19a"/>
書記有甲乙等集而此書乃其乙集上巻其下二十二<lb/>
巻則通記歴代輔臣事業聖明倘讀衍義之外更得併<lb/>
其乙下數巻而渉獵一過則亦可為用人行政之一助<lb/>
也臣愚寡昧芹曝之私不勝至願<lb/>
一生民窮困由於善政不行善政不行由於官不得人<lb/>
或雖得人而銓註路逺卒難到任地方當時缺官或雖<lb/>
到任而未久遷改人無固志皆無肯實心為民所致也<lb/>
官之切於民者莫如巡撫守令今宜勅内閣會吏部計<lb/>
<pb n="KR2f0021_WYG_008-19b"/>
議定畫一之法今後巡撫應於何項官内推用守令合<lb/>
於何項人内選用各該責何項官保舉其間稱職有實<lb/>
政在民者應該任内何項陞奬其因循油滑交結逢迎<lb/>
不肯實心為民者應改降何官不許姑息九年任滿該<lb/>
陞者應授何項職事一一奏聞裁處立為定制不宜甲<lb/>
可乙否朝令夕更壞此久任之法至於為此官者尤宜<lb/>
重其責任寛其文法使得展布為民不宜苛察太甚使<lb/>
之掣肘難於行事<lb/>
<pb n="KR2f0021_WYG_008-20a"/>
一布政使統理郡邑亦宜久任今後布政任久該陞者<lb/>
宜比照天順年間徑陞尚書事例上者徑陞各部侍郎<lb/>
并大理寺卿都察院坐堂副都御史次者陞太常太僕<lb/>
光祿寺卿不必再推巡撫致難久任<lb/>
一各處分巡僉事宜令三年専管一道凡任内刑獄盜<lb/>
賊水利屯糧及奸貪豪惡害民等事皆責之管理其無<lb/>
兵備官處操練巡捕清軍等事亦責之提督三年滿日<lb/>
考此數事實能行否以為殿最三年未滿竝不許其營<lb/>
<pb n="KR2f0021_WYG_008-20b"/>
幹别差聽令改道以致避難誤事<lb/>
一各處有司官貟該陞者皆宜僉註本省及隣省相近<lb/>
地方其在京新選陞者亦宜求其原籍相近以免到任<lb/>
遲誤地方缺官日久廢政殃民<lb/>
一布按二司官如叅議陞叅政叅政陞布政使又如僉<lb/>
事陞副使副使陞按察使及因才性所宜二司更互改<lb/>
陞者皆只於本處衙門遷轉不宜南北交遷使其終嵗<lb/>
往來道途地方缺官誤事内惟叅議僉事有缺纔將京<lb/>
<pb n="KR2f0021_WYG_008-21a"/>
職并在外應陞官貟内銓補然亦必須求其地方近便<lb/>
以免其到任遲誤地方缺官日久<lb/>
一今後才力真不及官貟量宜降級或對品調除才力<lb/>
相應職事不宜調任逺方以致廢政殃民釀成邊患貽<lb/>
累朝廷如近日雲貴之事其若地方不宜或有嫌隙當<lb/>
避非真才力不及者則止稱才性不宜明白改調<lb/>
一今後邊方布按二司佐貳官須要越資㨂用才堪巡<lb/>
撫之人一二貟在内使之諳練邊事以備本省及隣鎮<lb/>
<pb n="KR2f0021_WYG_008-21b"/>
巡撫之缺取其便於到任地方不致缺官誤事<lb/>
一廣西四川雲貴地方司府州縣官尤宜越資選用原<lb/>
籍相近風土相宜年力精壯之人其後陞擢比腹裏官<lb/>
量加優厚以酬其勞逺慎不可如前槩用衰老貪懦之<lb/>
人以致廢政殃民釀成邊患故如近日四川芒部雲南<lb/>
武定尋甸之亂使地方該管原有好官不致有此就使<lb/>
有此亦能自為區處不須動煩朝廷征討勞費至於廣<lb/>
西雲貴有司官尤宜查照成化以前知府郭本等事例<lb/>
<pb n="KR2f0021_WYG_008-22a"/>
只於本省人貟内陞選<lb/>
一朝覲考黜官不許奏復雖有重禁然前嘉靖二年五<lb/>
年二次考察吏部上遵内閣分付下畏科道彈劾多將<lb/>
剛正有為不肯逢迎交結之人黜退致今人才甚是缺<lb/>
乏合無不為常例此等官并内外一應養病休致等官<lb/>
責令大臣科道保舉堪用者一體起用後有不稱連坐<lb/>
舉主即今皇上勵精圖治留意人材而所任内閣吏部<lb/>
科道官皆非昔比矣今歳以後考黜官貟仍照舊例嚴<lb/>
<pb n="KR2f0021_WYG_008-22b"/>
禁不許奏復奉聖旨卿才識老成召用未久宜盡心供<lb/>
職不允所辭所陳勤學事朕知道了朝覲考黜官貟巳<lb/>
有累朝舊例豈可更變以唘紛擾其餘著吏部議處停<lb/>
當務在可行欽此<lb/>
　　久病廢事乞休疏<lb/>
臣昨為災異陳言自求罷黜事奏奉聖旨卿才識老成<lb/>
召用未久宜盡心供職不允所辭所陳勤學事朕知道<lb/>
了朝覲考黜官貟巳有累朝舊例豈可更變以唘紛擾<lb/>
<pb n="KR2f0021_WYG_008-23a"/>
其餘著吏部議處停當務在可行欽此臣聞命感激幾<lb/>
欲流涕思臣廢病庸才實是不堪重任前歳䝉恩特改<lb/>
南京使得就閒養病因得量才供事不致尸曠臣荷天<lb/>
地生成之徳感泣無涯去秋皇上誤聽輔臣之薦趣召<lb/>
臣來臣不敢稽命力疾來此黽勉供職今春因疾自陳<lb/>
荷聖恩憐臣病苦特准病發不時退避不拘常叅而又<lb/>
每有妄奏雖拂時議者亦荷優容不加罪譴而稍合事<lb/>
理者多賜採納臣荷陛下之知自謂千載難遇臣非木<lb/>
<pb n="KR2f0021_WYG_008-23b"/>
石豈不知感而思所以盡心供職委心圖報也苐臣不<lb/>
幸衰弱之極强支日久益加困憊近自本月十二日起<lb/>
忽病胸膈疼痛不能飲食自十三日强病入朝之後至<lb/>
今逾旬不能朝叅及到部理事近雖服藥痛減而元氣<lb/>
益虚痰火愈甚耳漸重聽目常昬眊不能見字心神不<lb/>
時恍惚忘前失後實是不堪供職矣念今天戒如此主<lb/>
憂如此而臣常日卧病在家其何能安是以曉聞朝鐘之<lb/>
聲而曰主上夙興視朝為天下也臣何食祿自安於家<lb/>
<pb n="KR2f0021_WYG_008-24a"/>
晝閱獄情之案而曰主上為今天熱恐重囚情可矜疑<lb/>
者淹禁而死令冩來看也臣何因病不能出審而尚未<lb/>
開奏今臣身倚牀褥心如芒刺其何能安而病可得愈<lb/>
况今人才求欲康濟時艱以輔成陛下正大光明之業<lb/>
者固不多得若惟練逹刑名守亷執法精力過臣可任<lb/>
刑部者則其人固不少也臣實病久廢事靦顔竊祿有<lb/>
孤任使伏望聖恩念天工人代之重憫臣病身弱之極<lb/>
特放還鄉休致以終餘年使臣得免素餐之愧誤國之<lb/>
<pb n="KR2f0021_WYG_008-24b"/>
憂臣不勝感戴天恩之至奏奉聖旨卿引疾乞休巳累<lb/>
有㫖慰留今災異修省正賴卿明刑慎獄以恤民固本<lb/>
豈可懇求休退宜即出管事以副眷懐所辭不允吏部<lb/>
知道欽此<lb/>
　　遵祖灋以處外夷疏<lb/>
臣聞人臣之義知無不言况臣特受明主之知其遇國<lb/>
有大事豈敢隨衆避罪不言也臣先任兵部事閒日閲<lb/>
邊奏舊案今任刑部近准兵部咨欽奉聖旨該會臣等<lb/>
<pb n="KR2f0021_WYG_008-25a"/>
三法司詳擬分别先令有功有罪官貟等第欽此欽遵<lb/>
備將抄到錦衣衛千户等官鄭金等勘報甘肅事情案<lb/>
罪反復叅詳更又憶所舊聞叅以新訪頗知其事然以<lb/>
處置之道未定則羣臣之功罪難别是以彼此牽持未<lb/>
敢定擬臣愚昧死敢盡言之昔我太宗文皇帝雄武冠<lb/>
絶古今徼外四夷無不臣服是以北封元之後裔阿嚕<lb/>
台為和寧王瑪哈穆特為順寧王西封托克托為忠順王東<lb/>
北置尼嚕罕等都司衛所二百餘處皆以撫綏荒逺藩<lb/>
<pb n="KR2f0021_WYG_008-25b"/>
屏中國至於南討黎季犛復古中國之地建立交阯布<lb/>
政司尤為偉績宣宗以來黎賊復據交阯殺官劫印不<lb/>
可勝記阿嚕台亦為瑪哈穆特所併其東北各衛所亦皆<lb/>
兼併不常存亡莫考先朝皆置之不問蓋不勞中國以<lb/>
事邉境所以保我子孫黎民永固基業尤得古聖王推<lb/>
亡固存之道也乃惟哈宻逺在萬里其王托克托之後巳<lb/>
絶自其主國王母以來三被吐魯番殺擄占奪城池廷<lb/>
臣莫敢直言請以古羈縻弗絶之法處之者乃强求其<lb/>
<pb n="KR2f0021_WYG_008-26a"/>
親黨曰哈尚曰善巴而立之旋被占奪今其民回回一<lb/>
種久附吐魯畨為傾本國哈喇輝輝和爾生敵二種已<lb/>
逃附肅州依我存活不敢復歸其王巴雅濟自願投附<lb/>
吐魯畨反欲導彼入冦矣正徳年間兵部奏差彭澤緫<lb/>
督經略仍請勅一道齎諭番酋蘇勒坦莽蘇爾并和卓<lb/>
塔濟廸音欲其獻還哈宻城印將巴雅濟送回本城居<lb/>
守夫巴雅濟自願歸彼雖令復守本城亦其臣屬也於我<lb/>
何益又勅一道令恩克保喇回還哈宻與舍音和珊同守<lb/>
<pb n="KR2f0021_WYG_008-26b"/>
城池夫舍音和珊為彼占據哈宻而恩克保喇避難來<lb/>
歸今使之還是驅入虎口也一時廷臣失處如此彭澤<lb/>
素懷忠勇身任其事乃亦依阿不行執奏而茍且行事<lb/>
不終而還責以大臣體國之義不為無罪也使今吐魯<lb/>
畨獻還哈宻城池忠義王真有嫡𣲖應立之人朝廷與<lb/>
之金印助之兵糧數萬到彼為王誰與之守蓋不過一<lb/>
二年復為所奪益彼冨强辱我皇命且使再得金印城<lb/>
池以為後日掯勒求索之計耳於我中國何益也夫吐<lb/>
<pb n="KR2f0021_WYG_008-27a"/>
魯畨變詐多端善為反間其欲間我附城屬敵使之激<lb/>
變則稱哈喇輝輝和爾稍書交他來其欲間我謀臣使<lb/>
之受罪則稱壊事的都是陳都堂實迪納克䇿稜前説<lb/>
著來這裏把巴爾岱起發了饋你飯米賞賜又言射死<lb/>
和卓塔濟迪音惱了人馬往甘州城殺了一日其欲使<lb/>
彼番使得通内間再無阻害則稱王子因見漢人殺了<lb/>
和卓賽音扎蘭并舍音和珊父子故來報讐夫自嘉<lb/>
靖二年十月進獅子夷人已遞番文開稱番使明埒克<lb/>
<pb n="KR2f0021_WYG_008-27b"/>
搶了馬又遇隣敵殺了人蘇勒坦莽蘇爾要動人馬一定<lb/>
來肅州甘州三年五月初三日舍音和珊子穆爾瑪哈穆<lb/>
特等在甘州臨刑口稱八月裏王子人馬如麻的來聞彼<lb/>
四月已収人馬八月果至則其造意通謀已久豈謂殺彼<lb/>
三人報讐亦豈為陳都堂反哈喇輝輝和爾使之來也其<lb/>
恐我復結衛喇特為之後患則言七八月裏領着衛喇特<lb/>
敵人還要往漢人地方上去而竟不來其變詐何可信也<lb/>
其自正徳六年得送回伊弟章特穆爾因在甘州住久深<lb/>
<pb n="KR2f0021_WYG_008-28a"/>
知風土好過即起逆心要來侵犯正徳九年即要插旗<lb/>
甘州城門上十年六月陳九疇方到肅州十一年彼自<lb/>
以原許緞子不曽與足及拘留番使為名興兵入冦豈<lb/>
因陳九疇也其先三取哈宻城池皆以哈宻姦回為之<lb/>
内應其漸置姦回舍音和珊等親黨買屋久住肅州城<lb/>
内而又節差番使多羅和卓□巴爾斯等來探消息為通<lb/>
書問一旦擁兵徑至城下各回潛置兵甲圖為内應使<lb/>
非陳九疇奮身不顧後患即將各回監故打死而又近<lb/>
<pb n="KR2f0021_WYG_008-28b"/>
遣屬夷劫其營帳逺交衛喇特搶其城池使彼聞變内顧<lb/>
而還則肅州城池難保無虞臣以為文臣之有勇知兵<lb/>
而忘身為國無如九疇固彼番酋之所深忌而欲殺也<lb/>
惜其後信僚屬之公移輕聽姦回之揑報而妄奏蘇勒<lb/>
坦莽蘇爾雅克摩哩之殺則其罪有不免爾王邦彦奏其執<lb/>
殺夷使激唘邊釁又言二次甘肅之亂由殺舍音和珊<lb/>
等之誤蓋彼武夫輕信惑於流言為彼内間耳至於通<lb/>
貢一節則其後事難料前事可徴𢎞治四年因其擄去<lb/>
<pb n="KR2f0021_WYG_008-29a"/>
忠順王善巴六年欲犯肅州不服撫處奏准絶貢將其<lb/>
貢使一百八十一名盡發兩廣安置十一年因見器用<lb/>
缺乏諸夷歸怨方才悔過送回善巴嗣後通貢不絶地<lb/>
方騷擾亦不絶而反間内應絡繹於凉甘肅之間馴至<lb/>
十一年暨嘉靖三年二次大舉入冦今奏准絶貢又三<lb/>
年矣秖聞來求不聞侵犯者豈其力有餘而心不欲也<lb/>
葢亦懲前二次和卓塔濟迪音之被殺衛喇特諸夷為之後<lb/>
患而長慮却顧也今廷臣議者以有備為長策以通貢<lb/>
<pb n="KR2f0021_WYG_008-29b"/>
為權宜其言誠是也臣愚欲乞聖明特與輔臣熟議今<lb/>
後哈宻城池照依先朝和寜交阯捨置不問而唯責彼<lb/>
番酋恭守臣節再無侵犯一二年後方許入貢或止通<lb/>
互市仍約其貢其市皆不許多帶人衆淹留歳月則我<lb/>
之邊城驛途供費可省而得専事邊儲我之謀臣勇將<lb/>
反間不虞而得盡心邊事矣臣愚昧死妄言未敢以為<lb/>
必可用唯乞聖明採擇幸甚奉聖旨覽卿所奏知道了<lb/>
兵部便照前㫖會同三法司議處具奏定奪欽此<lb/>
<pb n="KR2f0021_WYG_008-30a"/>
　　用賢疏<lb/>
近該詹事府詹事兼翰林院學士霍韜節䝉陞禮部侍<lb/>
郎尚書節辭不受者葢其心不欲以議論編摹為功而<lb/>
虚受髙位無所事事也臣觀韜之為人薦賢如不及論<lb/>
事常有餘其心直欲致君堯舜輔臣唐虞其孤忠勁節<lb/>
誠為近世罕有舉朝推讓雖其所薦之人間有實不堪<lb/>
用所言之事或有時未可行衆論不合者亦未嘗固執<lb/>
為是人亦不敢妄議其私也其心之無我行之服人如<lb/>
<pb n="KR2f0021_WYG_008-30b"/>
此陛下有是臣焉既知而信矣誠為宗廟之器社稷之<lb/>
福不宜久置優閒而使専事編摹也竊惟祖宗原設都<lb/>
察院都御史以糾劾百僚以後都御史與六卿皆為同<lb/>
僚人情稔熟彈劾遂爾不行而専委御史至於輔諫之<lb/>
官亦廢不設老成正直之言自是不颺於庭殊為盛世<lb/>
缺典今賴陛下英明法祖霍韜才力堪任臣愚謬謂宜<lb/>
特以都御史之官而仍帶詹事或學士之銜不使在院<lb/>
聨署刑名考察等項煩雜事務而専以論思糾劾為職<lb/>
<pb n="KR2f0021_WYG_008-31a"/>
凡事干君徳朝政有所未盡善及臣等大僚之中有衰<lb/>
病不軄姦慢不忠者責其指實上聞聖明省察而行之<lb/>
則朝廷有直臣上下無過舉如古汲黯立朝淮南寢謀<lb/>
而有益於天下不少矣後若有如其人則置無其人則<lb/>
巳大抵全才自古難得故雖古人擇用輔臣亦有數等<lb/>
漢設御史大夫為丞相之副唐太宗時房𤣥齡善謀杜<lb/>
如晦善斷彼此相資為賢相下此又有王珪魏徴善諫<lb/>
而房杜讓其直李靖李勣善兵而房杜濟以文是皆或<lb/>
<pb n="KR2f0021_WYG_008-31b"/>
以他官叅議朝政之𩔖太宗唯是善用賢才故能致天<lb/>
下斗米三錢外户不閉治蹟之美庶幾三代使其能修<lb/>
身齊家徳如陛下則真比堯舜矣故今正直善諫如韜<lb/>
者固宜别置崇用終身不改也雖彼善兵之人亦宜購<lb/>
聚於朝以備不虞任使可也臣愚一時<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>見如此未敢<lb/>
以為必然伏唯聖明特與輔臣吏部採擇施行天下幸<lb/>
甚奉聖旨霍韜近累辭陞軄欲效編摹朕因其志特允<lb/>
所辭今卿有奏足見舉賢才之意吏部知道<lb/>
<pb n="KR2f0021_WYG_008-32a"/>
　　妄言誤國乞恩認罪疏<lb/>
臣上年九月䝉取到京道經沛縣見彼運道久被河流<lb/>
沙壅屢開屢塞而開者避怨因循莫敢致力彼時勅命<lb/>
緫督都御史盛應期候勑未到臣因慮此國家饋運咽<lb/>
喉之路日唯撈沙水中終恐無益一時謬見具本建議<lb/>
欲令水退昭陽湖暫可通船之日截其上流乾其下土<lb/>
而併工挑築旬月可開又慮此既被沙淤來嵗或憂再<lb/>
塞若不趂冬水涸冰凍船阻不行之時照依南旺湖式<lb/>
<pb n="KR2f0021_WYG_008-32b"/>
様於昭陽湖中兩面築堤開河一帶來歳通漕與舊道<lb/>
二處隨便行舟而又妄慮河水入湖亦能帶沙被塞莫<lb/>
若於昭陽湖東岸滕沛魚臺等縣地方之中擇其土堅<lb/>
無石處所另開河一道南接留城北接沙河口就取其<lb/>
土厚築西岸以防河流之漫入山水之漫出而隔出昭<lb/>
陽湖在外以為河流漫散之區其河新開止通二舟之<lb/>
交行來冬冰結船止之時更加濬濶以為運道就彼撥<lb/>
夫接遞以暫寛豐沛之民而稍息咽喉之氣至於補給<lb/>
<pb n="KR2f0021_WYG_008-33a"/>
民田措置財力招募夫役等項亦皆輒為妄議而以地<lb/>
之髙下土之堅疏勢之難易不曾親驗欲乞勅下總督<lb/>
都御史親驗可行趂今興役開掘此河或此河難開則<lb/>
止開沛縣舊河及湖中近河二道兼行以防一道之塞<lb/>
彼臣奏下工部行勘公文雖未到彼而盛應期先因僉<lb/>
事江良材有奏偶與臣合一時官屬又皆聞臣過彼有<lb/>
言到京有奏一皆倚重臣言遂爾奏報新河宜開得㫖<lb/>
料集工力於今嵗三月遂開此河原議工程六箇月本<lb/>
<pb n="KR2f0021_WYG_008-33b"/>
不為急而盛應期勇於集事功止四月遂成八九官吏<lb/>
嚴督怨讟並興朝議以安人心為重亟止其事財力空<lb/>
費方當罪責而應期猶奏乞再加一月保其成功紛然<lb/>
衆笑其愚而臣獨昬昧執迷乃猶疑其人之見謗惜其<lb/>
事之中止意欲奏差忠實不欺一人假以旬月之功到<lb/>
彼勘實而後為行止賞罰懲昔躁妄不敢也今聞應期<lb/>
與管河郎中柯維熊皆因此罷職臣心驚惕無地自容<lb/>
節查柯維熊與臣揭帖則報新河巳開一百二十里止<lb/>
<pb n="KR2f0021_WYG_008-34a"/>
有二十餘里未及原擬尺寸見奉明文停止而言沛河<lb/>
三淤三通以見其不足為倚而新河不當止之意又言<lb/>
近論當道者曰督責過嚴怨聲載道此皆奉行者致然<lb/>
而忌者不少其與他處掲帖則甚言應期開河害人之<lb/>
致怨此其反覆變詐隂陥大臣私誤國事其罪當不止<lb/>
此至論應期平日執性過嚴所至物情不體非遇寛大<lb/>
之朝固亦不止罷黜之罪今得此非為不幸也但論自古<lb/>
國家凡遇大事之誤必追責首議之人今以應期之亷<lb/>
<pb n="KR2f0021_WYG_008-34b"/>
勤果毅受任數月之間沛縣運河既通黄河上流趙皮<lb/>
寨亦開比常固當加勞而乃因臣妄言請開新河之誤<lb/>
得罪以去葢臣不惟誤彼徒費工力而使後任事之人<lb/>
皆以應期為戒而莫肯盡力則臣之一人所誤不小也<lb/>
竊聞人臣之義有罪不敢逃刑今臣之罪不當在應期<lb/>
後雖荷聖徳寛容未行查究而臣心日慚惶不敢欺隱<lb/>
伏願聖明日月容臣從寛認罪亦同應期罷黜而或更<lb/>
加重擬或薄示降調使天下後世皆知我皇上馭臣賞<lb/>
<pb n="KR2f0021_WYG_008-35a"/>
罰之公愚臣雖死不敢有欺之義不勝感戴天恩之至<lb/>
臣冒死待罪無任戰慄奉聖旨覽卿所奏巳悉至情但<lb/>
應期受命治河委任非人督責過嚴以致怨聲載道不<lb/>
能無罪巳著冠帶閑住了卿宜安心辦事不必引咎自<lb/>
責該部知道<lb/>
　　敷揚聖製疏<lb/>
臣昨病間得聞聖製十有六字箴出示輔臣竊伏枕私<lb/>
誦不覺有感起而颺言曰大哉我皇上真有聖人之資真<lb/>
<pb n="KR2f0021_WYG_008-35b"/>
為聖人之學而所見如是之真切乎伏讀聖製有曰學<lb/>
聖君子朂哉勿偽者葢以交勉臣隣與之同志也臣雖<lb/>
疎陋不敢竊比於文學心膂之臣然而天地覆載一物<lb/>
不遺日月照臨萬里無間古者庶民固皆于極之敷言<lb/>
是訓是行以近天子之光而有言矣臣豈不可比於是<lb/>
耶但恨臣之少也奔走於多艱長又困阨於多疾故雖<lb/>
竊聞儒先之指論得窺聖學之緒餘而乃率志不篤用<lb/>
功不専不能身入聖道之門兼又質性狂朴意見偏迂<lb/>
<pb n="KR2f0021_WYG_008-36a"/>
惟欲以經濟實事輔世太平不敢専工文字以獵時名<lb/>
臣於是孤陋寡儔甘為俗吏而又衰病之極蹇於言詞<lb/>
艱於歩立不能久侍清光雖有㣲忱無能上荅矣今感<lb/>
聖製輒欲敷揚是猶蛙蚓㣲音遇春雷之震而亦發蛛<lb/>
蚌㣲光對秋月之華而自吐謂物性之不可遏則然而<lb/>
欲求補於萬一則多見其不知量矣伏惟大智好察邇<lb/>
言特賜省覽不勝榮幸臣愚冒死開坐謹具本題知<lb/>
　　計開<lb/>
<pb n="KR2f0021_WYG_008-36b"/>
一卓爾之見臣竊觀聖意葢謂顔子之學聖人相去不<lb/>
逺故能所見如是真切也然顔子至是猶謂欲從無由<lb/>
者守而未化也若假之以年則不日而化矣此所謂未<lb/>
逹一間者也然觀顔子初嘆仰鑽瞻忽之難則亦未得<lb/>
其門而入所見未能至此暨後從事夫子博文約禮之<lb/>
敎而欲罷不能既竭其才始能見得真切如此然則後<lb/>
之欲學聖人者舍博文約禮其何以哉先儒謂博文即<lb/>
致知格物也約禮即克己復禮也約禮工夫維一夫視<lb/>
<pb n="KR2f0021_WYG_008-37a"/>
聽言動之皆勿非禮此孔子之親敎顔子而先儒程子<lb/>
各為之箴我皇上又親為之解則固巳心得其要矣愚<lb/>
臣往歳冒陳喜怒哀樂之欲皆中節則亦堯舜以來相<lb/>
傳至於孔顔曾子以及子思而後筆之於書若顔子之<lb/>
不遷怒而孔子稱其好學乃其明驗臣非敢妄引也陛<lb/>
下天縱聖人固皆躬行實踐而無有非禮無弗中節者<lb/>
矣惟若博文工夫在先而長之與幼天子之與臣庶為<lb/>
力不同貴得其要臣敢竊為之説夫文本指詩書六藝<lb/>
<pb n="KR2f0021_WYG_008-37b"/>
之文而言然天下萬事萬物之有理則皆文也顔子時<lb/>
六經未述四書未作所敎博文不専讀書惟在格物窮<lb/>
理若今五經四書咸備則古聖先賢所論義理及作聖<lb/>
工夫多在經書矣故先儒論格物亦非一端如或讀書<lb/>
講明義理或論古今人物而别其是非或應接事物而<lb/>
處其當否皆窮理也竊惟窮理工夫當不出此三者今<lb/>
之講官進讀陛下聖明巳至文學通貫出言成章非如<lb/>
臣庶童稚之時章句文義未通欲其聨章進讀逐句解<lb/>
<pb n="KR2f0021_WYG_008-38a"/>
說也况乎經書所言惟是一理一處通而處處皆通雖<lb/>
今儒生舉子亦不能兼通别經况於至尊日有萬幾所<lb/>
貴講官進讀經書惟擇其切於身心治道者著為講章<lb/>
臨時講讀又指出其中要語而申致懇切方可以啓沃<lb/>
聖心開拓聰明不宜聨章逐句講讀以多費光隂而徒<lb/>
勞心力也况今陛下勵志中興日日用人日日斷事則<lb/>
所謂論人物而别其是非應事物而處其當否者尤為<lb/>
學聖興王之要道不可無也然古今人物甚多天下事<lb/>
<pb n="KR2f0021_WYG_008-38b"/>
物甚廣而欲别其是非處其當否則古人論此著於經<lb/>
史者至備宋儒真徳秀輯其要略以為大學衍義一書<lb/>
最切於人君為治為學之要其所言辯人才察民情之<lb/>
二者尤為警策陛下又因輔臣之唘迪法聖祖之重此<lb/>
書而日命儒臣以之進講矣臣昔妄憂日講不過數條<lb/>
一時未得週遍上請聖明萬幾之暇自將此書任意觀<lb/>
覽諒可旬月一週閲其大義而反復再玩一二遍於前<lb/>
二者所載用人之是處事之當者可以為法用人之非<lb/>
<pb n="KR2f0021_WYG_008-39a"/>
處事之不當者可以為戒至凡前代政治得失今日民<lb/>
情事理可以無不周知而物理皆窮聖智益大矣然又<lb/>
慮講讀所陳猶不如顧問所得為詳臣願陛下日輪輔<lb/>
臣講官與凡外臣之素明聖學熟知治體者或再兼言<lb/>
官一二人以備顧問暇則與論前代治亂之所以然其<lb/>
治也因用某人及行某事之當其亂也因信某人及行某<lb/>
事之失而陛下因以自省今日某人似某人所當用某<lb/>
人似某人所當不用某事如某事所當常行某事如某<lb/>
<pb n="KR2f0021_WYG_008-39b"/>
事所當速改至有大事之當議處大臣之當推補者亦<lb/>
召輔臣該部與前該備顧問一二人與之面議可否陛<lb/>
下裁决既定而後行之則凡用人行政可無一失不惟<lb/>
陛下因是可以周知天下之情弊深識天下之人才而<lb/>
所以與議者其人學之深淺心之邪正識之短長亦因<lb/>
以知切惟博文之功葢或止是而於為學為治所得多<lb/>
矣夫聖人之道體用兼該則凡修諸身心者體也逹諸<lb/>
家國天下者用也全體大用備吾聖皇一身臣不勝惓<lb/>
<pb n="KR2f0021_WYG_008-40a"/>
惓至願<lb/>
一一貫之唯臣竊觀聖意葢謂曽子親得夫子妙道之<lb/>
傳即應之速而無疑也先儒謂夫子之心渾然一理而<lb/>
泛應曲當用各不同所謂一以貫之也曽子於其用處<lb/>
蓋巳隨事精察而力行之但未知其體之一耳夫子知<lb/>
其真積力久將有所得是以呼而告之夫隨事精察者<lb/>
即窮理之功也力行之即克巳之功也於是積久將有<lb/>
所得此曽子所以得聞一貫之傳也我皇上原禀上聖<lb/>
<pb n="KR2f0021_WYG_008-40b"/>
之資尤非曽顔所及故能合下便知一貫之理而躬為<lb/>
敬一之箴葢惟以敬常存此心渾然一理之體而以之<lb/>
泛應萬幾必皆融會貫通無不曲當者矣聖心自省若<lb/>
猶有未能如是者則亦多致隨事省察之功即前博文<lb/>
窮理之説非有二也若曽子告門人以夫子之道即忠<lb/>
恕者蓋就其所及而語之葢忠者盡巳之謂恕者推己<lb/>
及物之謂先儒謂忠只是一片實心做出百千箇恕來<lb/>
蓋即一以貫之之方勉然而未至自然也曽子平日蓋<lb/>
<pb n="KR2f0021_WYG_008-41a"/>
常用力於此而亦以之敎人於臣等中人以下之資學<lb/>
之最便蓋惟始終實盡此心一毫不敢有欺於是上以<lb/>
之事君下以之治民中以之交接日相左右前後之人<lb/>
雖不敢自謂有得而亦免於巧揑安排心勞日拙之患<lb/>
矣此臣等下學之事非上逹之妙也若吾皇上則唯窮<lb/>
理以通天下之志而知千萬人之心即一人之心存誠<lb/>
以勝一巳之私而能以一人之心為千萬人之心久久<lb/>
成熟自然優入聖域而與天合徳矣臣不勝惓惓至願<lb/>
<pb n="KR2f0021_WYG_008-41b"/>
一學聖君子朂哉勿偽臣竊觀聖意葢謂學聖之功須<lb/>
當著實為之不可虚負此名而不為實學也切惟古今<lb/>
天下事無大無小皆被偽的欺了亦被偽的壊了然凡<lb/>
事偽為者不惟能欺人而亦能自欺不惟能壞人而亦<lb/>
能自壞蓋偽與實相反與欺相為用偽則非實而渉於<lb/>
欺矣此大學誠意為自脩之首而曰毋自欺也人君為<lb/>
治教之主則無偽二字固當以此自勉亦當以此勉人<lb/>
固當以此自省亦當以此觀人有如真知聖人之可學而<lb/>
<pb n="KR2f0021_WYG_008-42a"/>
學之矣志必篤功必専理必窮巳必克而孜孜勉勉必<lb/>
求至於聖人者勿偽也若或更為他岐所惑為邪説所<lb/>
誤或徒事講習而理不能窮或稍牽情欲而巳不能克<lb/>
又或分志詞章而力不能専則優㳺嵗月不能入聖心<lb/>
雖非偽而事之弗成則渉於偽矣乃若臣之事上有偽<lb/>
即欺自古奸臣欺上為術百端故如君行本道乃故矯<lb/>
拂以為直而揚巳之名君行非道乃唯迎合以為忠而<lb/>
固巳之寵君好學也乃引之多作無益之文詞使不得<lb/>
<pb n="KR2f0021_WYG_008-42b"/>
専心於正學君勤政也乃勸之通覽不急之章奏使不<lb/>
得専斷於大事其他䝉蔽媢疾之巧不能悉狀蓋惟大<lb/>
學衍義所著憸邪罔上之情則盡之矣然有心實非欺<lb/>
而事陥於欺者蓋其質之偏闇不能窮理知人故或强<lb/>
其所不知以為知薦其所不當用以為用而國事因之<lb/>
以誤則亦欺矣故如子路之忠信其心豈欲欺君者而<lb/>
夫子戒之以勿欺也又如宋李沆非欺君者而論靈州<lb/>
為可棄則陥於欺矣胡安國非欺君者而薦秦檜為可<lb/>
<pb n="KR2f0021_WYG_008-43a"/>
相則陥於欺矣此亦子路之所不免人君之所當識别<lb/>
也伏惟皇上至誠之徳本乎天性故為聖製終是勿偽<lb/>
之朂循此二字而始終不渝人巳無間將見不日聖徳<lb/>
大成而太平立致矣臣不勝惓惓至願奉聖㫖卿留心<lb/>
理學發明甚至况欲朕慎其終始覽奏具見忠愛至意<lb/>
禮部知道欽此<lb/>
　　存節義以回士風疏<lb/>
切惟自古節義之在平時若無所用而一朝事變平日<lb/>
<pb n="KR2f0021_WYG_008-43b"/>
所稱才智之士各為身家而隂相附賊人主孤立無聞<lb/>
勢亦殆矣中有人焉確然中立誓死無二乃獨不顧身<lb/>
家存滅以言其事或遂攻心腹以破其謀或先擊黨與<lb/>
以孤其勢雖或彼勢既盛孑立難成而此等之人或身<lb/>
陥重罪或日虞險禍一時附勢自全者争笑其愚而天<lb/>
下忠義之士秉彛好徳之心則皆為之喚省而順逆遂<lb/>
分從違有定賊勢遂孤而舉逆無成矣此之謂節義之<lb/>
人不為無益於世而豈宜全棄也哉臣竊見江西宸濠<lb/>
<pb n="KR2f0021_WYG_008-44a"/>
初肆强横之時中外官貟奉差在彼及江西三司等官<lb/>
俞諫王泰等首先趨附遂起非謀一時群吏被脅或猶<lb/>
中立或遂傾心而稱其䕶衛則曰侍衛稱其令㫖則曰<lb/>
有㫖按察司印必唘而後委官以掌布政司門必唘而<lb/>
后賜鑰以開在京事務五日一報彼而朝令有不順於<lb/>
彼者自料阻報不使傳聞蓋懷二心者多矣臣愚不揣<lb/>
有言巳致身家被陥維時給事中徐文溥孫懋監察御<lb/>
史徐文華程唘充皆以次直言衆皆服其忠義今徐文<lb/>
<pb n="KR2f0021_WYG_008-44b"/>
溥巳殁孫懋徐文華程唘充各以他事得罪是或昔曽<lb/>
救臣臣渉私嫌不敢與論乃聞時有御史李潤者初㸃<lb/>
巡按江西未曾出京即劾宸濠之元謀王泰而敢直言<lb/>
其附勢剥民縱子納賄之惡亦庶幾乎張綱埋輪首劾<lb/>
梁冀之風者維時吏部尚書陸完廹於公論不得巳奏<lb/>
令回籍聽候考察王泰因倚濠勢不聽朝命仍至江西<lb/>
投濠自固而李潤到彼被其讐脅旦夕左右日虞其害<lb/>
一歳之間雖不能大有所為而自守憲度臣職略無一失<lb/>
<pb n="KR2f0021_WYG_008-45a"/>
至凡朝會之際宸濠有事分付則不肯承順而佯若不<lb/>
聞或其輪該遞酒則不肯執壺而佯若不知時以為愚<lb/>
蓋其愚不可及也後得回京陞任臨清副使又以執法<lb/>
繩一屬官貪横不意其人乃大臣之子素交中外為之<lb/>
騰謗而吏部惜其平素不忍遽棄調任雲南偃蹇沉滯<lb/>
今在彼又連被撫按之劾矣夫巡撫傳習不足計也巡按<lb/>
沈敎乃亦劾之則或其人真有可劾矣然夷考其詞則<lb/>
惟病其風紀之欠短其防閑之疎而巳意者其人寛大<lb/>
<pb n="KR2f0021_WYG_008-45b"/>
之性而夷方不忍於盡法乎更或其人真率之情而寮<lb/>
采有至於失禮者乎若為國家存大體為士風崇節義<lb/>
則此等之人雖有小失當别為處矣然今王泰之子王<lb/>
應芳近在内閣辨事必能襲其父之奸佞而讐謗至黜<lb/>
也又聞御史范輅者先在江西清軍執法不撓亦為宸<lb/>
濠所陥逮赴禁獄降黜夷方臣昔巡撫四川見其在彼<lb/>
不卑小官勤於民事後陞江西兵備副使又能不避嫌<lb/>
謗竭力築城弭盗有功地方惟以繩一屬官過當被其<lb/>
<pb n="KR2f0021_WYG_008-46a"/>
反奏而告回原籍聽勘今二年矣惟此二人與臣無嫌<lb/>
而論其平昔忠義於國可惜伏望聖明特勅吏部再加<lb/>
訪察如臣所言非妄非私將此二臣論其材器所宜稍<lb/>
加録用則忠義之風或有所勸而依阿尖巧之人不専<lb/>
於得志矣奉聖旨這所舉范輅等二人著吏部再加訪<lb/>
察如果可用斟酌推用他其餘罷<lb/>
　<lb/>
　<lb/>
<pb n="KR2f0021_WYG_008-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　胡端敏奏議巻八<lb/>
</p>
<p>
</p>
  </div>
<div>
<head>胡端敏奏議巻九</head> <lb/>
    <p>
<pb n="KR2f0021_WYG_009-1a"/>
欽定四庫全書<lb/>
　胡端敏奏議巻九<lb/>
　　　　　　　　　　　　明　胡世寧　撰<lb/>
　　懇辭恩命乞休䟽<hi>時官兵部尚書</hi>
臣年過六十乆患痰火竒疾為變百端以致眼昏重聴<lb/>
脾泄健忘更或忽時火發不能坐立又或猛然氣欝不<lb/>
能出聲其尤苦者心神虚怯無事怔忡有事煩燥不能<lb/>
思慮酬應似此百病萃於一身蓋實人世所無之患病<lb/>
<pb n="KR2f0021_WYG_009-1b"/>
臣獨罹此人或不能盡識也不然以臣素懷犬馬之心<lb/>
間闗百死之後而幸遇皇上不世出之主肯不奮勵思<lb/>
前求效涓埃之報於竹帛哉近自閏十月十三日以來<lb/>
前疾大發不能朝叅署事又將一月矣瘝官自懼竊祿<lb/>
無顔即欲具本求黜間不意誤䝉聖恩改臣兵部尚書<lb/>
職任比前尤重者臣聞命驚惶累致痰暈昏迷思臣先<lb/>
任刑曹止司一事無闗天下利害然猶不時阻疾多致<lb/>
廢事今之兵部乃佐陛下選將練兵而運籌帷幄折衝<lb/>
<pb n="KR2f0021_WYG_009-2a"/>
萬里以保祖宗之疆土者也使臣為之一朝多事病困難支<lb/>
少壞祖宗之天下臣雖萬死何足以贖况今病勢已乆痊可<lb/>
無期兵部之職豈宜一日虚曠伏願聖明深念本兵之重另<lb/>
選出群之才急補前職更乞憫臣病困出於無奈赦臣死罪<lb/>
准放還鄊休致以終餘年以全晚節臣不勝感戴天恩之至<lb/>
奉聖㫖卿忠誠端敏才望素孚兹特改任豈宜求退所辭不<lb/>
允還加太子太保可即出供職副朕簡託至意勿來再辭吏<lb/>
部知道欽此<lb/>
<pb n="KR2f0021_WYG_009-2b"/>
　　昧死陳情再辭恩命乞休䟽<lb/>
臣昨乆病在家誤䝉聖恩改臣兵部尚書臣以十分病弱<lb/>
不堪供職具本乞休過䝉温㫖卿忠誠端敏才望素孚兹特<lb/>
改任豈宜求退所辭不允還加太子太保可即出供職副朕<lb/>
簡託至意勿再辭吏部知道欽此欽遵臣聞報感激措身無<lb/>
地顧臣何人叨此恩命欲受不堪欲辭不敢慚惶竟日中夜<lb/>
哀思起而嘆曰天胡降臣弱體竒疾乆不能痊臣鄙性偏見<lb/>
老不能改而無以副我明主之簡托也今臣辭則違命恐<lb/>
<pb n="KR2f0021_WYG_009-3a"/>
罪任則誤國當誅將何以處此既而思曰違命之罪止<lb/>
臣一身誤國之誅累及天下臣寧一身受罪耳思我祖<lb/>
宗先以百戰得天下我皇上方以一徳致中興臣何敢<lb/>
以衰病庸才當此重任而誤我祖宗之天下哉故敢再<lb/>
瀝愚誠上干天聴臣之病勢前奏已陳不敢再瀆而才<lb/>
力不稱先未敢言蓋自來六卿之職吏部為重户部為<lb/>
難而兵部則兼重且難其用人峙糧又全資彼二部者<lb/>
也今之兵部得以優游歲月同於他官者幸頼聖明在<lb/>
<pb n="KR2f0021_WYG_009-3b"/>
上一時無事爾使當多事之時羽檄交馳章奏旁午臣<lb/>
之才弱酬應不堪必致誤事而罪臣萬死何益况自古<lb/>
聖皇儆戒無虞今天下生民困苦盗賊易興邉境空虗<lb/>
騷動堪慮在西北則米價極貴軍士饑疲四裔雜進奸<lb/>
謀叵測内變方憂而議者毎欲於境外千里圖復哈宻<lb/>
空城以為功而益弊中國此甘肅之危日甚孰敢為陛<lb/>
下言也在西南則松潘南路乆絶而惟東路僅通毎歲<lb/>
糧運得至者石費數兩軍戍得還者十唯二三全蜀生<lb/>
<pb n="KR2f0021_WYG_009-4a"/>
靈困於此方今聞歲歉粒米難致矣此川蜀之危日甚孰<lb/>
敢為陛下言也其尤可慮者萬一中原西蜀如昔民窮<lb/>
盗起一時征剿無人各處糗糧無備所係安危甚大此<lb/>
聖祖垂訓切切以為當憂而古今足食多計人皆避嫌<lb/>
保守莫肯為行輔臣楊一清奏欲臣等各舉所知有濟<lb/>
險應變之才折衝禦侮之畧者以備緩急之用迄今未<lb/>
聞一薦蓋皆不知其人雖知亦不敢薦薦恐終亦難用<lb/>
也蓋此等之人匪徒才力能勝而又必其忘身為國是<lb/>
<pb n="KR2f0021_WYG_009-4b"/>
其事極難而其人極難得也有之則少有失事必黜雖<lb/>
能成功亦罪何者衆皆忌之而遂謗之大臣不知而或<lb/>
信之又其人或多不拘小節故今目中皆無一人可薦<lb/>
而臨事非其人不可用也其他土司之變邉境之虚驕<lb/>
卒之悍其事雖有可處而莫敢為處者巡撫不得乆任<lb/>
專制故皆推遷不理理之而或奏上各部亦多推遷延<lb/>
捱不與奏决故今内外大小臣工皆以持循保守為賢<lb/>
而坐視養亂有一忠力任事者身家不免矣此將盡驅<lb/>
<pb n="KR2f0021_WYG_009-5a"/>
天下之人閹然皆無忠義之氣一朝有事誰為之當非<lb/>
細故也今以自來兵部尚書言之則臣鄉里所聞曰方<lb/>
賓曰于謙耳目所及曰劉大夏曰彭澤忠力為國者僅<lb/>
此而皆不得保全其得保全者皆依阿䝉蔽而坐視養<lb/>
亂者也臣性愚昧偏滯不能遷改隨時故常自誓以為<lb/>
可殺而不可使㓕有功可殺而不可使縱有罪至於依<lb/>
阿誤國而䝉蔽欺君之事寧萬死而不能為故雖天幸<lb/>
病愈而勉任此官亦徒死無益於事此臣才性不堪如<lb/>
<pb n="KR2f0021_WYG_009-5b"/>
此不敢貪位以誤陛下也至於宫保之加尤非臣分所及<lb/>
故昔謬承太子少保之命不敢祇受今秩更崇聖恩益重<lb/>
臣何敢當又况辭而得陞慚愧益甚伏望聖慈收囘成命<lb/>
容臣止以原職休致還鄊使臣得免誤國之罪以終餘年實<lb/>
感陛下再生之徳於不朽也臣以私情累干天聴不勝戰慄<lb/>
奉聖㫖覽卿所奏足見忠誠謀畧改官并加秩俱已有成<lb/>
命不允所辭宜即出供以副朕簡任至意吏部知道欽此<lb/>
　　盡瀝愚忠以求採擇疏<lb/>
<pb n="KR2f0021_WYG_009-6a"/>
臣乆在病中誤䝉聖恩改任兵部尚書具本力辭又䝉加<lb/>
臣太子太保量力不堪具本再辭復䝉聖恩不允兩奉温<lb/>
㫖稱臣過當雖妻孥聞之皆欲感激臣匪木石豈能一日<lb/>
為心臣愚思君命即天命也惟當順受死生以之豈敢<lb/>
有拂顧今疾病未痊尚欲調理數日以祈天幸如其病<lb/>
得少愈即出謝恩勉力供職如其不愈則臣終為天廢<lb/>
矣不敢累瀆㐲乞聖明早用賢能賜臣骸骨然臣感恩<lb/>
刻骨不敢黙無一言以報昔唐姚崇宋李綱遇其君之<lb/>
<pb n="KR2f0021_WYG_009-6b"/>
初用皆以十事要說君從方敢就職彼皆一時名相能<lb/>
輔中興者也顧臣何人敢效先哲况我皇上聖徳大非<lb/>
唐𤣥宋高之比臣敢以堯舜之事告陛下在昔唐虞用<lb/>
人必先敷奏以言而後明試以功言雖可用其功未必<lb/>
能成言不可用其人决當廢黜臣思一介凡庸豈當受<lb/>
知明主其必左右心膂之臣有薦之者是徒諒臣心而<lb/>
不計其才與力之不稱恐誤陛下也臣今披瀝愚𠂻妄<lb/>
陳兵部急務所當行者十事内有干涉他郡者蓋用人<lb/>
<pb n="KR2f0021_WYG_009-7a"/>
全資吏部軍食仰給戸部也伏願聖明不棄蒭蕘多賜<lb/>
親覽數日更乞親與二三輔臣及召吏戸兵三部之官<lb/>
而議之臣言可用則賜俯從雖臣病死罪死不能乆任<lb/>
而繼臣者亦可踵行即臣報國也如不可用則臣受職<lb/>
徒壞天下雖死無益伏乞聖裁以煩文累干天聴罪當<lb/>
禺死謹具開奏聞<lb/>
　　計開<lb/>
一定武畧切惟自古詰戎練武尃備蠻夷盗賊蓋以二<lb/>
<pb n="KR2f0021_WYG_009-7b"/>
者皆戕殺生靈傾覆廟社故為此殺人以救人非得已<lb/>
也今境外四裔已有祖訓不許輕伐先朝惟責邉將謹<lb/>
備其來而或近屯百里之内勢將入㓂則先伐其謀耳<lb/>
自來不能遠征至於邉境叛軍即聴處决擒殺著律已<lb/>
明别無他議惟若民間盗起則望聖朝深體先王保邦<lb/>
至義及查累朝設立巡撫兵備勑詞立為定制務使練<lb/>
兵足食一聞盗賊生發即便舉兵撲滅於㣲一靣奏聞<lb/>
及其既乆則宜撫捕兼行以𣪚其脅從離其黨與而必<lb/>
<pb n="KR2f0021_WYG_009-8a"/>
殱其渠魁不許姑息若其一時失計稍有挫衂則當體<lb/>
念勝負兵家之常責圖後效以收全功其若終無成功<lb/>
或先隱瞞坐視及有事地方等官或先争權曲阻其事<lb/>
或後忌成陰毁其功者皆當重治誤事甚者即照先年<lb/>
重例處死<lb/>
一崇憲職今各邉腹裏兵食調度兵將選練俱在巡撫<lb/>
次則兵備其職比他官為難朝廷任之亦當比他官為<lb/>
異近該吏部毎次公選多得人矣間恐或有未當者宜<lb/>
<pb n="KR2f0021_WYG_009-8b"/>
令訪實選替皆用年壯資淺諳曉兵事才能濟變心誠<lb/>
體國之人而乆任之然欲久任於其能保地方者必湏<lb/>
定以三年五年加秩一次比與他官陞轉尤速以補其<lb/>
難然後人肯用力然又必重其責任使能展布寛其文<lb/>
法使得便宜聴其從願罰贖多方措積錢糧在官以為<lb/>
練兵捕盗募用死間先登等項支用激勸不許法吏扼<lb/>
腕如昔王翺在遼東故事然後武備可修軍威可振而<lb/>
盗賊可弭强敵可禦也措置得宜與科𣲖貧民不同本<lb/>
<pb n="KR2f0021_WYG_009-9a"/>
不為害臣愚不敢欺隱初任徳安推官凡造倉積糓造<lb/>
舖造監與凡買馬練兵捕盗給賞等事多用罰贖繼任<lb/>
撫州兵備曽造四城一縣及練兵給賞救災等事亦間<lb/>
用罰贖臣先䝉行取有被罰穀數百者自備弓馬送臣<lb/>
至京後離任數十年两經徳安一經撫州民皆歡逆泣<lb/>
送遠至百里之外而遇盗出死力以衞若臣罰贖害民<lb/>
民豈無怨也今任此官者拘束太甚故皆避嫌自保而<lb/>
縱賊殃民地方日敝故臣不揣以為事當如此也<lb/>
<pb n="KR2f0021_WYG_009-9b"/>
一重將權切惟趙將李牧守邉得便宜置吏市租皆入<lb/>
幕府日享士卒趙王不疑故能破殺匈奴不敢近邉宋<lb/>
失邉險外國最强宋太祖分命李漢超郭進等備之皆<lb/>
乆任專制厚其財帛如趙李牧故皆能以一郡之力抗<lb/>
禦强敵宋祖得無西北之憂此古人任將之明效也臣<lb/>
伏讀我太祖命將制詞有曰古云將在軍君不與者勝<lb/>
汝等其識之此我聖祖命将之成法也今各邉總兵巡<lb/>
撫見一敵出一軍賞一有功戮一不用命皆不得自專<lb/>
<pb n="KR2f0021_WYG_009-10a"/>
必湏奏請事由中制彼得推遷故難責成功常致誤事<lb/>
唐陸贄所謂鋒鏑交於原野而决䇿於九重之中機㑹<lb/>
變於斯湏而定筭於千里之外者甚非計也今各邉巡<lb/>
撫總兵選任既當尤望陛下體聖祖之成法効古人之<lb/>
命將假與威權使得專罰多與金帛使得厚賞至於臨<lb/>
期應變料敵出竒惟其所為而不為中制朝廷惟握將<lb/>
將之權有功則陞賞有罪則誅黜如此則將士用命事<lb/>
幾不失而使得成功矣<lb/>
<pb n="KR2f0021_WYG_009-10b"/>
一増武備徃歳募増京軍二萬有餘此皆驕惰未經戰<lb/>
陣緩急難倚者也今莫若於遼東大同宣府三鎭各添<lb/>
遊擊二員増募銳兵六千名毎員各綂三千間時則輪<lb/>
番二員在京近郊住劄另營操備有儆則併調一隅防<lb/>
戰不過半月可集此於緩急中外有倚比之命將出京<lb/>
軍虚聲實用大不侔矣<lb/>
一更賞罰夫以賞言首級論功非國初舊制也兩軍相<lb/>
敵當先格闘者手眼瞬息不得差池何睱割首使其取<lb/>
<pb n="KR2f0021_WYG_009-11a"/>
首則再不能戰而為敵所乘為後軍所争奪死矣故首<lb/>
級非我大勝彼大敗奔遠不能割而割之者多或非眞<lb/>
也貪軍奮死殺賊止望得賞衣食稍足耳豈望陞官也<lb/>
惟論首級陞官故殺賊者不能取首而得首者又為勢<lb/>
要所奪又或因争首級自相蹂踐而為敵所敗此邉人<lb/>
之大恨兵戰之大患也以罰言則原奏邉例交鋒傷擄<lb/>
四五人即問充軍殺擄十名口以上不報者止䧏一級<lb/>
輕重不倫隱瞞得利人何苦而實報哉又或兩軍對敵<lb/>
<pb n="KR2f0021_WYG_009-11b"/>
勝負相當殺傷相抵我軍被殺指名可驗殺彼之人不<lb/>
能取首不得論功亦問前罪故今邉將維以退縮保守<lb/>
為事而墩堡任其攻尅鄉民任其殺擄上下相瞞惟事<lb/>
欺隱而已甚者被殺之人捨死逃囘邊堡以其先時失<lb/>
報恐被查究而遂殺之尤可痛也如䝉聖明更定賞罰<lb/>
之格惟嚴隱匿之罪其兩軍交鋒而殺傷相抵不曽割<lb/>
取首級撫按明知囘奏者不問其罪其有失備力所不<lb/>
及雖被殺擄二十人以下亦不問充軍其若力可敵而<lb/>
<pb n="KR2f0021_WYG_009-12a"/>
不敵雖失四五人亦問充軍至於兵力相當退縮敗陣<lb/>
及擁衆自衛縱賊深入而又不能擊其惰歸以取勝者<lb/>
但被殺擄數十人以上俱問失機其他軍校小小失事<lb/>
不曽有誤地方者輕則聴領兵官量情責打重則送巡<lb/>
撫官即時問决不必一一奏勘以致累死邉軍至於戰<lb/>
勝論功止憑巡撫兵備查審衆證某人設䇿某人當先<lb/>
破陣某人殺死幾人皆聴巡撫官量情即時給賞銀兩<lb/>
但紀其功不必陞官其有三次設謀或當先破陣或一<lb/>
<pb n="KR2f0021_WYG_009-12b"/>
起連殺三五人之上勇力出衆者方保陞官其若巡撫<lb/>
總兵失事扶同隱匿或冐功賞其所私者却從巡按訪<lb/>
實紏舉必問重罪如此庶幾賞罰當而人心思奮朝廷<lb/>
亦不致多費官爵矣<lb/>
一御土夷各處土官惟在治之得其人而順其俗簡其<lb/>
約束禁其貪取其大者尤在重其信令要使隣族上下<lb/>
皆惟吾是信而彼之作惡者莫之能欺以鼔其叛亂其<lb/>
有訟則速為之勘剖該襲則早為勘保而不必其至京<lb/>
<pb n="KR2f0021_WYG_009-13a"/>
其若仇殺不聴分解及為叛亂兼併者則命其隣黨合<lb/>
而征之蓋惟不信則隣黨旅拒信則隣黨率從而兼併<lb/>
尤其所惡早征甚易也征而自服則捨不服而擒殺之<lb/>
者惟順其民情審其事勢該設流官則設流官該復土<lb/>
官則復土官該綂為一則綂為一該令分屬則令分屬<lb/>
其設流官者必湏其惡極民怨而又盡除其族以絶其<lb/>
患然後可行不許輕率是皆順彼民俗而惟聴鎮巡官<lb/>
處定奏聞裁决請給衙門職事其若延捱不處及處治<lb/>
<pb n="KR2f0021_WYG_009-13b"/>
乖方致其復亂而不能親定者則罪鎮巡鎮巡奏下該<lb/>
部應行奏决而不奏决不該推勘而托故推勘以致延<lb/>
緩歲久誤事者罪坐所由若欲預絶其争襲之患者宜<lb/>
令土官娶妻生子及妻喪再娶子䘮續生俱遞申合于<lb/>
上司各用厚紙大簿掌印官重筆親註明白用印鈐記<lb/>
後可按籍而知其應襲子孫則當定名申報而稍長之<lb/>
日聴其代領目兵或差赴上司禀事要使人人皆知難<lb/>
於輕改則後自不亂是皆要在朝廷選用巡撫知府得<lb/>
<pb n="KR2f0021_WYG_009-14a"/>
人久任而信孚於民然後可行耳故以信服夷臣先累<lb/>
試得效今自言則近誇為耻不言則無徵不信臣初守<lb/>
廣西太平所屬土官十五州縣皆以信孚蓋惟不用財<lb/>
不避嫌而即為保襲不貪功不避罪而輕為誘執如上<lb/>
下凍州趙文興被誣死罪臣明告以故而禁其來見屡<lb/>
送妻子來質臣即遣囘如茗盈州李萬盈來見違約臣<lb/>
即鎻去量治仍即放還其與全茗州許榮高仇殺二十<lb/>
餘年臣令畫江分斷其地後臣離任彼皆泣送二日之<lb/>
<pb n="KR2f0021_WYG_009-14b"/>
程又如太平州世叛李濬因被巡按輕提擁兵搆亂臣<lb/>
委其表兄龍英州趙元珤擒之諭其兵四千即𣪚其民<lb/>
盡皆歸府朝夕來見自言始知王民之樂與之言利害<lb/>
道理甚曉又如羅陽縣黄景明争官占地二十餘年臣<lb/>
召之推調不至乃貼告示諭其民即歸本縣而景明隻<lb/>
身遂逃又如思明府叛族黄文昌等四世為逆殺其知<lb/>
府三代占其三州半府地方累敗官軍信臣欲求來歸<lb/>
臣拒不納而總兵康㤗因遂執其兄弟三人委臣空城<lb/>
<pb n="KR2f0021_WYG_009-15a"/>
恐其劫奪即將叅將二司率兵夜遁臣危旦夕而所屬<lb/>
土官預料其事皆伏兵近山即日而至為臣守城旗皷<lb/>
震耀彼謀遂絶臣始得生而復責退其原占三州二十<lb/>
七村地方思明知府黄暘事臣為父召之即來提其人<lb/>
調其兵即至暨臣聞䘮彼急圖奏㽞臣帶管其府自願<lb/>
為州聴屬以得保全臣泣不從乃止蓋信義雖蠻夷為<lb/>
易感天日在上臣非敢誑也後任四川巡撫道遇天全<lb/>
六番䕶印招討高勲差人來訴臣即轎前責其家之占<lb/>
<pb n="KR2f0021_WYG_009-15b"/>
田圍縣罪惡深重新天子英武同符太祖依斷則㽞爾<lb/>
地方否則滅爾家族其人囘告未久彼即移文來首田<lb/>
本占民願從斷還而原曲斷與之者消沮無地臣至省<lb/>
城未久雜谷安撫松潘諸蕃皆上番文誓不為惡松潘<lb/>
番又為兵備胡澧伐木脩城置竈以俟臣至蓋番信澧<lb/>
澧信臣為之傳播故未乆而即遠孚臣豈有他能也臣<lb/>
之此言惟欲行彼土官該管上司㨿事詢訪因而信行<lb/>
以為地方涓涘之助耳若其揚言已之罪無所逃於士<lb/>
<pb n="KR2f0021_WYG_009-16a"/>
論也<lb/>
一足邉儲今邉儲最苦不足而足之道有三一曰廣屯<lb/>
種夫屯種孰不欲廣然毎差官督勸不能増者急於起<lb/>
科得利也夫歲收不常而租有定額則開墾者利未得<lb/>
而害已隨故人不敢開種今若查比北直𨽻欽奉太宗<lb/>
皇帝聖㫖事理聴令各屯原額抛荒及空閑地土不拘<lb/>
土客官民軍舍盡力開墾永不起科則有利無害而人<lb/>
樂於興種矣蓋所貴廣種多收民間米糓價錢發銀可<lb/>
<pb n="KR2f0021_WYG_009-16b"/>
糴則邉儲易足矣至於南方謫彼充軍為民人犯宜責<lb/>
拘解當房眞正家小到彼盡撥各武職員下作為伴當<lb/>
責之收管使其開種而照名代出本處軍伴操守則彼<lb/>
勢難逃而人可漸多種可漸廣矣二日興鹽利今天下<lb/>
生齒煩於國初數十餘倍食鹽者衆矣故今私鹽成行<lb/>
而官鹽未嘗不售其謂私鹽不禁能阻官鹽者乃襲舊<lb/>
時之說也故今宜於額外多開商中聴其買補若慮勢<lb/>
要占窩專利則毎歲開中止將引目發邉付巡撫都御<lb/>
<pb n="KR2f0021_WYG_009-17a"/>
史并管糧郎中掌管聴其就彼召商責限完糧而後填<lb/>
給違限不完者則轉給他人其若都御史郎中召報容<lb/>
私致緩糧餉者聴巡按叅究則自無此弊矣至於私鹽<lb/>
不必深禁只如近日都御史汪鋐奏議官抽其半而給<lb/>
照許賣則公私鹽利皆歸國用而邉儲可足矣夫私鹽<lb/>
不禁則巡邏之卒可減而鹽徒意外之禍可弭鹽廣鬻<lb/>
而壯丁益勸於煎軍民得易於食其為上下之利蓋不<lb/>
一而足也三曰預収糴毎常邊糧不肯趂賤預買及臨<lb/>
<pb n="KR2f0021_WYG_009-17b"/>
用兵發銀貴糴且逼人强賣公私勞費不貲今宜妙選<lb/>
各邉管糧部官責其月報米價貴賤歲田収厚薄如其<lb/>
豐收米賤之時那借官銀數十萬兩到彼多糴米糓貯<lb/>
倉或計今年所糴可彀後二三年之用即扣後二三年<lb/>
該給糧銀又於他邉米賤處所收糶或查應解邉糧地<lb/>
方時價米貴則量令折銀解邉備糴如此通融計處務<lb/>
使遠近官民皆便而邉糧易於措積蓋亦治家通融之<lb/>
法也但其糴糧全在官司令法令簡便革弊嚴明不許<lb/>
<pb n="KR2f0021_WYG_009-18a"/>
減價掯勒難收以致靠損屯農方可常糴<lb/>
一絶弊源先該正徳年間權奸黷貨致令富勢小人冒<lb/>
奪軍功能陞世襲軍職大壞祖宗賞罰之公至於軍匠<lb/>
亦多額外濫收歲耗國儲數十百萬國家田賦有限何<lb/>
以能給臣初平賊江西見彼殺賊之人無一報功報功<lb/>
之人無一見賊及後充軍遼東見彼冒功之人勢熖薰<lb/>
灼邉人凛凛總兵官既奪邉軍血戰所得之首級以與<lb/>
之報功衞所官又尅減邊軍忍死所待之糧銀以為之<lb/>
<pb n="KR2f0021_WYG_009-18b"/>
宴賞且又聴之乘其馬役其人鞭笞呵叱如待囚𨽻彼<lb/>
為國家出死力者俛首䘮氣不敢言其中心哀怨何可<lb/>
言也故昔宸濠之討調軍遼東人心踴躍思欲南降使<lb/>
非天命有定北軍至彼天下大事去矣聖祖所戒賞功<lb/>
不當久則禍生者蓋幾踐之豈不甚可畏哉宗社有靈<lb/>
天命我皇上入繼大統奮然下詔盡革此軰人心始快<lb/>
天下始安然有識者猶恨不籍其家以足邉儲而濟窮<lb/>
軍之困戮其首以梟邉境而快憤軍之心也我皇上勵<lb/>
<pb n="KR2f0021_WYG_009-19a"/>
精恭儉八年之久而天下財用被其坐耗困窮至今難<lb/>
復臣恐法度不時加嚴儆則易至於漸弛奸弊不重加<lb/>
杜絶則易至於復生伏願陛下深為子孫萬世之計特<lb/>
與體國大臣計議自今嚴立成命載諸天府頒諸天下<lb/>
今後官舍軍民人等敢有再圖以前奏帶冒功陞職者<lb/>
必行斬首地方其有眞係報效親手得功該陞軍職亦<lb/>
止填註原立功地方衞所不許再署錦衣衞文武職官<lb/>
除果有戡亂平賊竒功朝廷特賜子孫官職襲廕外其<lb/>
<pb n="KR2f0021_WYG_009-19b"/>
有聴容子孫弟姪夤縁似前冒陞者文官除名再不叙<lb/>
用武職掲黄永不許襲至於軍匠夤縁再有額外濫收<lb/>
者許該部科道執奏問革邉遠充軍永為定例如此則<lb/>
奸弊可絶而賞罰常明財用漸足而民窮可救實為宗<lb/>
社萬年之福矣<lb/>
一正謬誤近多謬見之事如新例軍職立功者許贖米<lb/>
五十石即令還職只如指揮使一員立功五年則省給<lb/>
毎月正俸實米共四百八十石餘俸折鈔共一千六百<lb/>
<pb n="KR2f0021_WYG_009-20a"/>
二十石今得其納米五十石而即以與之所得少而所<lb/>
費多矣又如邉衞武職有犯該調外衞者彼多安土憚<lb/>
遷此等官生長邉方慣習邉事比之南方解彼者不同<lb/>
宜令巡撫量罰邉糧若干或令降級或令減俸就彼差<lb/>
操免其調衞則可歲減月糧筭亦不貲臣嘗有言不行<lb/>
又如武職有該充軍身故者長子襲職支俸次子代罪<lb/>
充軍大是不均此等官亦合降襲免其充軍可省月糧<lb/>
先該給事中有言亦不用又如京衞官先年有從願改<lb/>
<pb n="KR2f0021_WYG_009-20b"/>
註外衞之例以軍政則外衞官少革而復推有恃為惡<lb/>
而莫之能禁京衞官多有不得管事者只當一軍之役<lb/>
今得改増外衞則可以多中㨂擇而軍政得人矣以俸<lb/>
給言則外衞易給而京儲難運有如調出指揮使一員<lb/>
則毎月省京儲米八石而可養壯士八人矣今亦停阻<lb/>
不行臣謂此等事皆屬謬誤所宜查正要皆有益於國<lb/>
儲不少也<lb/>
一惜人才今天下士習因循率多依阿自保而能舍身<lb/>
<pb n="KR2f0021_WYG_009-21a"/>
為國推奸禦侮弭盗安民者極為難得今在朝文職止<lb/>
有李承勛伍文定二人能統軍旅然皆位望巳崇小冦<lb/>
不宜輕出國家養兵蓄將不可一日無人近該輔臣奏<lb/>
議久欲求薦其人而迄無薦者蓋其人難知知亦未試<lb/>
而已試而得效者又多小疵詿誤不敢薦也然一朝有事<lb/>
將如之何臣訪得原任都御史馬昊陳九疇二人昊則<lb/>
先任僉事四川殺賊有功歴陞巡撫因叛夷招討遣人<lb/>
夤縁權奸奏逮至京而黜為民九疇先任兵備猝遇番<lb/>
<pb n="KR2f0021_WYG_009-21b"/>
戎入㓂内誅叛夷外退强敵而為畨使舎音浩善等反<lb/>
間搆罪後任巡撫大破番兵而偶以報功差誤又為憸<lb/>
人聶能遷等反間流謗逮至充軍臣謂此二人者可宜<lb/>
收復在京不拘大小職事以備緩急之用又有原任副<lb/>
使施儒楊必進二人皆先任御史後陞兵備皆殺賊安<lb/>
民有功楊必進則有誤劾一人之失施儒則因禁民恠<lb/>
俗一事之謗以致考察間住臣謂此二人者可收復原<lb/>
職再試其才能功績而進用之又有原任兵備副使胡<lb/>
<pb n="KR2f0021_WYG_009-22a"/>
澧其人徳行追及古人忠信行於蠻貊有才不露有功不<lb/>
伐臣昔舉代巡撫而亦為考察所出惜其老矣筋力未知<lb/>
臣不敢薦惟得吏部另作一行旌别以勵士風幸也奏奉<lb/>
聖㫖卿素著謀猷且諳練世務覽奏皆經國籌邉至意事<lb/>
闗兵政的待卿到任之後逐一審處推衍明白次第開奏<lb/>
定奪其餘該部看了來說欽此<lb/>
　　申明鄙見以求聖斷疏<lb/>
臣所妄陳鄙見十事其首尾定武畧惜人才二事尤為𦂳要<lb/>
<pb n="KR2f0021_WYG_009-22b"/>
而以開例條欵不得詳明恐大臣見疑而聖恩亦未之信臣<lb/>
敢申明其説我皇上勵精聖學真得堯舜禹湯執中之傳者<lb/>
也臣請以執中之道推之用武古言天下雖大好戰必亡此<lb/>
偏於黷武之禍非中也天下雖安忘戰必危此偏於弛武之<lb/>
弊亦非中也在易之師曰師貞丈人吉則中矣夫師出以<lb/>
正則非得已不巳而六五所謂田有禽利執言者也師用老<lb/>
成丈人必非輕用民命而貪功敗事是以得吉而九二所謂<lb/>
在師中吉王三錫命者也夫禽之在田則能傷稼殃民而<lb/>
<pb n="KR2f0021_WYG_009-23a"/>
不得不執以比外國之擾我邉疆盗賊之害我生民而<lb/>
不得不征故若禽非在田則不當執外國非入㓂盗賊<lb/>
非殃民則不當征矣此其事理甚明也臣載敢以在昔<lb/>
君相之事言之周之成康性皆恭儉仁慈當世大臣匪<lb/>
當憂其好武輕殺也特慮其過於仁厚溺於宴安而忘<lb/>
戰必危耳故周公告成王則曰其克詰爾戎兵以陟禹<lb/>
之迹召公告康王則曰張皇六師毋壞我高祖寡命此<lb/>
同一意見也然此時周初克商不遠武畧非不競而二<lb/>
<pb n="KR2f0021_WYG_009-23b"/>
公此言若導其君以尚威武者然後周之子孫竟以衰<lb/>
弱而㣲老成憂國深慮至此也若唐𤣥宗躬親撥亂而<lb/>
時且富彊當世大臣匪當憂其威武不振也第恐其開<lb/>
邉黷武而好戰必亡耳故姚崇願其不倖邉功而舉青<lb/>
海之覆師以為戒宋璟為之不賞邉臣而致郝靈荃之<lb/>
死以示懲此又一意見也然𤣥宗初年勵精自强坐致<lb/>
太平四十餘載子孫百十為唐中興之主功業亦盛但<lb/>
以其無聖學之功不能愼終如始後信奸臣嬖女以至<lb/>
<pb n="KR2f0021_WYG_009-24a"/>
於亂非專尚武也然如姚崇之明戒其君不倖邉功是<lb/>
矣乃若黙啜之世為邉患而靈荃得其首則所謂田有<lb/>
禽之利執而宜賞者也宋璟乃痛抑之致死而廢刑賞<lb/>
之公致其君乆不能信而終於尚武其心雖忠其計則<lb/>
左矣故臣以為璟之才識不如姚崇而姚宋相業又不<lb/>
如周召自昔人臣逢時遇主不同而致君各有道焉我<lb/>
皇上至仁天縱今天下武備甚弛常恐蠻夷盗賊一朝<lb/>
難禦大臣謀國者若視我皇上徳如成康而可進為堯<lb/>
<pb n="KR2f0021_WYG_009-24b"/>
舜也則宜告以周召之說而欲其身之亦為周召若視<lb/>
我皇上徳如唐𤣥而天下富强猶彼也則宜告以姚宋<lb/>
之意而欲其身之止為姚宋今若不量時度徳而上遇<lb/>
仁君亦過憂以唐𤣥宗之事下遇忠臣或陰制以郝靈<lb/>
全之術則誤矣臣所薦欲復用四人者非謂足以盡天<lb/>
下之才也亦求千里馬未得而先鬻馬骨以來之之意<lb/>
也四人之中陳九疇為最今文武將帥中未見如此人<lb/>
者而頻遭罪黜人或疑之昔唐郭子儀之薦李光弼宋<lb/>
<pb n="KR2f0021_WYG_009-25a"/>
吕夷簡之薦范仲淹皆先國家之急而棄私讐今大臣<lb/>
皆公忠體國非有私憾於九疇也因彼讐敵之反間得<lb/>
行而一時難解耳自昔善於用間以殺敵之謀臣勇將<lb/>
者多矣今以堂堂中國而受外敵之欺臣聞自陜以西<lb/>
餓殍盈途而吐魯番又入甘肅後患誠為難保矣至於<lb/>
施儒楊必進或謂考察所退之人例不當復夫例非祖<lb/>
宗之法而人才之能弭盗安民者國家所需急用難以<lb/>
例拘也自昔明君繼世用賢雖父祖所廢之人亦復之<lb/>
<pb n="KR2f0021_WYG_009-25b"/>
况前二次考察皆以權奸主使而所黜非公何憚而不<lb/>
復之乎一黜不復而忠力任事者皆以為戒而莫之敢<lb/>
為此有闗於天下大故臣不敢不言也伏願聖明親召<lb/>
一二心膂之臣而問之如臣言非私則望俯從如其私<lb/>
妄則當譴黜無所逃罪均乞聖明裁處奉聖㫖卿所奏<lb/>
朕皆省覽已别有㫖了今邉方多事卿且即出供軄以<lb/>
副眷懐勿再遲畱辭避該衙門知道<lb/>
　　推明詔㫖以薦賢才䟽<lb/>
<pb n="KR2f0021_WYG_009-26a"/>
准臣世寧咨前事先該詹事霍韜奏奉欽依行令臣等堂<lb/>
上正官到任半年後各舉一人以自代此法果行最於求賢<lb/>
有益然而詔行之後今一年有餘竟無一人肯薦者蓋人最<lb/>
難知莫敢輕薦而或雖有所知徒薦不用也惟得聖明果<lb/>
用薦者一人而於所薦非人者必罪舉主無赦則人皆樂<lb/>
於公薦而不私於濫薦矣臣今到任未及旬月不敢遽薦<lb/>
代已之人一時謬見惟謂各部侍郎皆得其才堪為尚書而<lb/>
臣兵部又得才堪總督軍務之人而試用之更加歴練異<lb/>
<pb n="KR2f0021_WYG_009-26b"/>
日尚書有缺即令陞補各邉有事即令出總軍旅必無不<lb/>
稱矣然自來薦人不用勝已之人而於佐貳尤忌才之勝<lb/>
已者蓋恐其能出已上而分奪已權也今如臣之衰朽冒<lb/>
膺前職而更非得勝臣之才以為侍郎則武備不振邦政<lb/>
遂弛必壞我祖宗百戰所得之天下是臣之媢嫉僨事雖<lb/>
萬死不足以贖也今本部左侍郎見缺臣連月思想必得<lb/>
如見任漕運都御史唐龍廵視南贛都御史汪鋐者而用<lb/>
之則才無不稱事無不舉而臣之衰朽不堪所得助益多<lb/>
<pb n="KR2f0021_WYG_009-27a"/>
矣或謂鋐之才止堪戸部則宜兵部用龍而以鋐補其缺<lb/>
且得移近任事使衆皆知而因以需尸部之用必能通變<lb/>
裕財有益國用邉儲不少矣此二臣者有如不稱臣當連<lb/>
坐萬死無悔合咨本部煩為具題等因准此擬合就行奉<lb/>
聖㫖這員缺已推補了吏部知道<lb/>
　　請明别具便覽疏<lb/>
臣聞宋臣具奏别有貼黄之説蓋摘其要語或本中開說不<lb/>
盡事理另寫别帖粘於本後以便君覽蓋自古明良相逄不<lb/>
<pb n="KR2f0021_WYG_009-27b"/>
存形迹而惟圖忠欵易納也臣昔為左都御史題為省䌓文<lb/>
復舊規以便勤政事内開君逸臣勞古之訓也執簡御䌓治<lb/>
之體也乞勑在外鎮巡三司等官今後事當奏題者務要照<lb/>
依𢎞治以前舊規刪去䌓文務從簡要不得全録上下往來<lb/>
文移其奏下部院該覆者亦要㸔本官刪去䌓文撮從簡要<lb/>
具稿呈堂堂上官亦要親㸔明白方纔具本庻幾少便御覽<lb/>
不致多勞聖心奏奉欽依通行各衙門迄無能改者蓋因<lb/>
各人意見不同而事權不一各圖自便莫肯奉行也今到<lb/>
<pb n="KR2f0021_WYG_009-28a"/>
兵部見各處奏報邉情及議處各項事情奏題本皆仍<lb/>
舊通寫上下徃來文移動輙數千餘言事下本部查覆<lb/>
又該照起前案各起奏行事理通寫進呈不下數十餘<lb/>
紙葢雖臣等該勞之人每㸔一本或半日不能通遍而<lb/>
况以上勞君父萬幾之繁為勤學之累臣子之心亦安<lb/>
忍哉或謂陛下當通覽章奏全知事情不當憚煩有所<lb/>
簡擇者葢能致陛下勞心於細而不得專務其大一一<lb/>
親斷於勵精之下也臣今在部覆本或遇大事欲照𢎞<lb/>
<pb n="KR2f0021_WYG_009-28b"/>
治以前舊規刪繁就簡則恐原文不備致起嫌謗欲仍<lb/>
舊全寫則恐勞聖目心有不安又恐𦂳闗情節混雜其<lb/>
中一時難於指出故今臣欲奏過除覆奏小事常本照<lb/>
常全寫外若遇大事覆題於照常全寫詳本之外另將<lb/>
𦂳闗原情及今要處急務别具一帖或照今掲帖字様<lb/>
或依宋臣貼黄事理即同封定其本面上書便覽二字<lb/>
以别於他本易於抽㸔伏願陛下省覽之餘仍將照常<lb/>
詳本發出議處其便覽另本畱中省覽中間若有不盡<lb/>
<pb n="KR2f0021_WYG_009-29a"/>
事情可於詳本内查對即知庶幾聖目不勞而聖心易斷<lb/>
縁係請明别具便覽事理未敢擅便謹題請㫖奉聖㫖是<lb/>
今後但事闗重大的别具一帖面書御覽畧節四字用印<lb/>
一顆後不用印只具堂上官職名末不必用謹具題知字<lb/>
様但以辭終為結庶朕得細加覽閲若他常事不必為此<lb/>
煩擾還通行部院等衙門都照這等行欽此<lb/>
　　撫處夷情以安地方疏<lb/>
職方清吏司案呈奉本部送兵科抄出巡撫四川等處地<lb/>
<pb n="KR2f0021_WYG_009-29b"/>
方都察院右僉都御史唐鳯儀題前事云云通查案呈到<lb/>
部㸔得巡撫四川都御史唐鳯儀巡按四川監察御史戴<lb/>
金廵按貴州監察御史陳講各題芒部前項事情其大意皆<lb/>
欲罷兵息民而言欲息禍源莫如復隴氏之後今四川荒<lb/>
旱兵决難用提督兵部尚書伍文定先巳奉㫖取回兵已<lb/>
罷散各歸别無他議矣惟照革流官而復隴氏一節則干係<lb/>
地方事體重大臣等未敢輕率切惟御土夷之法固當因<lb/>
其俗而順其情治土夷之亂尤當究其先而慮其後查得<lb/>
<pb n="KR2f0021_WYG_009-30a"/>
芒部地方自成化𢎞治以來已故土官知府隴慰及其<lb/>
䕶印長男隴慶權印姪男隴福襲授知府次男隴壽父<lb/>
子四人存日屢次奏稱其府地方廣濶蠻夷衆多搶刼<lb/>
讐殺不能管束乞將其地分立四長官司及四土巡檢<lb/>
分管地方又欲設一千戶所官軍於其府中以控禦府<lb/>
治至於貴州畢節一路地方兵備守備官毎年常稱芒<lb/>
部等府夷民上道打刼及焚燒屯寨節次催取四川守<lb/>
巡兵備到彼撫處非因今設流官而後有此也使彼遠<lb/>
<pb n="KR2f0021_WYG_009-30b"/>
方夷民自來安静守法不為盗刼則此貴州一線之地<lb/>
何必分設鎮巡三司守備兵備等官在彼控治哉分官<lb/>
棊布而所属地方一有盗賊即以歸怨隣省請兵朝廷<lb/>
則前此設官何用哉今任事地方者不究其故而惟以<lb/>
歸怨前人之任事者此㑹管不如㑹推之說士大夫皆<lb/>
以存心而置國事於度外恐非天下之福也隴政争襲<lb/>
搆亂用兵誅絶隴壽微弱既襲被殺隴勝若其骨血夷<lb/>
民信服此時正當奏襲矣然時方年九歲而群夷稱為<lb/>
<pb n="KR2f0021_WYG_009-31a"/>
隴壽存日過房阿濟之兄子又稱為阿濟幼子夷人不<lb/>
服先任都御史王軏不得已而奏設流官知府且將其<lb/>
地順彼夷民所服分立四長官司管束豈其好功生事<lb/>
也流官許設而巡撫王軏總兵何卿即今去任是猶為<lb/>
弓者筋膠用木方合而遂令脫檠其能成弓堅乆而不<lb/>
致反跳也者幾希此芒部之所以復亂也然其亂也乃<lb/>
試知府程洸迂暗不能善處而致之不過沙保一支之<lb/>
逐官刼印耳就如今春攻打畢節闗廂者不過百人溷<lb/>
<pb n="KR2f0021_WYG_009-31b"/>
以鹽倉水西諸夷而王俊楊儀等聞之䘮膽不敢出一<lb/>
言以籌敵而遂私許以官印既許官印無以自解乃遂<lb/>
虚張聲勢而曰圍城數日因以委罪於隣封而求四川<lb/>
之協討夫賊在闗廂守城者閉門不敢出拒耳人非數<lb/>
萬豈能圍城也御史戴金所奏甚明與本部所訪皆同<lb/>
此究其先如此也各夷前日既稱隴勝為隴壽養子人<lb/>
心不服今則又曰姦生子或難定執又則朦朧稱曰隴<lb/>
壽支裔皆欲復其土官夫昔隴壽隴政皆稱知府隴慰<lb/>
<pb n="KR2f0021_WYG_009-32a"/>
之子而頭目各有所附讐殺二十年大征始定今隴勝<lb/>
或非隴壽之子而驟復其土官彼孺子何知身落懷徳<lb/>
長官阿濟之手而官亦阿濟為之耳其他三長官司所<lb/>
統各寨不服而或各尋一隴姓者曰此正當立也則先<lb/>
隴壽隴政戰爭之禍今復當始耳臣等今日實不敢輕<lb/>
議其事異日亦不敢身受其責此慮其後如此也無已<lb/>
則有一焉今議者謂各隣境土官見芒部改流而各抱<lb/>
不平又謂土人終憚流官管束臣等㐲願陛下先降勑<lb/>
<pb n="KR2f0021_WYG_009-32b"/>
一道齎彼鎮巡令其傳諭四川永寧烏䝉烏撒東川播<lb/>
州及貴州水西各土官衙門賜之定命若曰我祖宗庸<lb/>
建爾各土官衙門原許世襲今後除爾叛逆刼殺我中<lb/>
國地方自干族滅之外其餘争襲讎殺等項不聼撫處<lb/>
或經征勦者即於原土官房族或頭目有功之人聼爾<lb/>
土民所頼仍授土官職事並不改設流官以安其心然<lb/>
後責委四川鎮巡官將芒部府舊印并鎮雄府新印皆<lb/>
拘送布政司收貯而告彼原立四長官司并各寨頭目<lb/>
<pb n="KR2f0021_WYG_009-33a"/>
曰朝廷非貪爾地方也惟欲定爾禍亂耳爾能各守其<lb/>
地土管束其人民而供其差發三年之内保無一人作<lb/>
亂者聴爾逕屬布政司或四川或貴州皆隨爾所願再<lb/>
不上立府治以管束爾等爾若四長官司同心自願仍<lb/>
復土官知府管轄者即為爾奏復立土官願服流官者<lb/>
即設流官亦皆隨爾之願三年之内若有一人作亂則<lb/>
三人共滅之所分其地有能為我官府定亂功多者即<lb/>
陞其官安撫宣撫以上皆可漸得若再如前反復不定<lb/>
<pb n="KR2f0021_WYG_009-33b"/>
必大舉兵征勦一人不遺夫既示之利害如此至於隴<lb/>
勝則送四川布政司覊住教育以待别處程洸則起送<lb/>
吏部䧏用李曜則授近府原職以示再無立府之意庶<lb/>
乎彼心自服而地方自定三年之外復土復流或止分<lb/>
四長官司逕属布政司皆聴地方鎮巡官隨俗處定而<lb/>
後奏聞施行事惟責保地方永無變亂臣等實不敢預<lb/>
為執泥也至於各官奏要貴州迤西兵備移於畢節與<lb/>
四川永寧叅將相為表裏一節本部先已題奉欽依准<lb/>
<pb n="KR2f0021_WYG_009-34a"/>
擬别無施行但彼各省叅將兵備才有不稱者即從各<lb/>
撫按官奏改别用而推薦可用之人奏請代任庶幾撫<lb/>
處得人地方信服而免致輕於用兵再照御史戴金叅<lb/>
奏貴州兵部副使王浚叅議楊儀僉事龔亨都指揮李<lb/>
宗佑偽増賊勢虚報請兵望以不職罷黜為人臣庸碌<lb/>
失事誑言誤國之戒一節内王浚楊儀龔亨三人皆文<lb/>
職而楊儀奸貪素著見今考察在邇宜從吏部都察院<lb/>
逕自查照施行李宗佑係軍職本部合候命下革回原<lb/>
<pb n="KR2f0021_WYG_009-34b"/>
衛閒住奉㫖卿等所奏俱見撫處夷情方畧寫勑傳諭<lb/>
各上官衙門依擬行這地方應否復立土官或改設流<lb/>
官及止分四長官司管束事難遥度還行四川貴州各<lb/>
鎮巡官議處停當奏來定奪務圖經乆無患王浚龔亨<lb/>
免究各罰俸三箇月楊儀既奸貪素著著吏部考察定<lb/>
奪李宗佑革囘原衛閒住其餘依擬欽此<lb/>
　　遵明㫖陳民隱以救災荒議<lb/>
車駕清吏司案呈准禮部精膳清吏司手本奉本部送禮<lb/>
<pb n="KR2f0021_WYG_009-35a"/>
科抄出總督漕運兼巡撫鳯陽等處地方都察院左僉都<lb/>
御史唐鳯儀題㨿直𨽻揚州府申稱所属高㤗二州寳應臯<lb/>
㤗興儀真江都五縣額養黄犍母牛共四百二十一隻毎隻<lb/>
𣲖取人丁十丁餧養共占人丁四千二百一十丁毎年將孳<lb/>
生牛犢解南京光禄寺酒醋麫局并珍羞署等衙門專為<lb/>
擠乳拽磨之用府属地土卑濕水草不調日多倒死所産牛<lb/>
犢悉皆矮小多致驗㸔不中退令換買被攬頭勒掯犍牛一<lb/>
隻用銀二十餘兩母牛一隻用銀一十二兩原牛不過賣銀<lb/>
<pb n="KR2f0021_WYG_009-35b"/>
一二兩牛戶只得掲借京債重包利息至於鬻男賣女<lb/>
方彀賠補且牛隻比之種馬歲費草料尤多合無將見<lb/>
在種牛變價貯庫聼候解部以後但遇𣲖取議定價値<lb/>
通融分𣲖各州縣原養牛戶出辦解部轉發光禄寺等<lb/>
衙門逕令牙行收買供用庶無養牛之費解牛之苦實<lb/>
為官民兩便等因續㨿直𨽻鳯陽府申稱所属州縣額<lb/>
養犍牛共一千一百九十四隻歲𣲖南京供應牛一百<lb/>
二十二隻近因各該州縣頻罹災傷率多倒失瘦損一<lb/>
<pb n="KR2f0021_WYG_009-36a"/>
遇取解程途千里山路﨑嶇不能牽赶只得𣲖徵銀兩<lb/>
到於近京地方倍價覔買遺下原牛仍在民間餧養終<lb/>
年耗蠧有害無益况今歲見被重災田既荒棄民皆缺<lb/>
食將來之勢殆不可言合無將倒失虧欠者免其追補<lb/>
見在者變價入官或買糧備賑毎年𣲖取之時止計徵<lb/>
價解交庶蘇民困及㨿直𨽻廬州府申稱無為六安二<lb/>
州并合肥舒城廬江霍山巢五縣額養黄犍母牛共二<lb/>
百八十三隻近年倒失虧欠數多民間貧苦追補難完<lb/>
<pb n="KR2f0021_WYG_009-36b"/>
取解之際亦多瘦損不堪若䝉徵價解納最為良便直<lb/>
𨽻滁州亦申同前因又㨿直𨽻和州申稱坐𣲖祭祀繭<lb/>
角牛犢二十七隻逐年取解中途多有不服水草或暑<lb/>
濕傷損不堪負累買補合無徵銀解納等因㨿此為照<lb/>
立政之道必求有益於國無損於民斯可以行爾茍有<lb/>
損於民矣則雖有益於國君子猶將難之况有損於民<lb/>
無益於國乎其當求所以變通之術也明矣國初南京<lb/>
建都在焉故附近揚州廬州鳯陽三府與滁州俱𣲖養<lb/>
<pb n="KR2f0021_WYG_009-37a"/>
前項種牛既而遷於北京諸所供應支度俱經裁節惟<lb/>
種牛猶夫舊也夫括民間十丁而養一牛日復日歲復<lb/>
歲所費不貲實欲孳生牛犢以供光禄寺等衙門之用<lb/>
耳又因地土下濕水草不調所産悉皆矮小㸔驗不中<lb/>
乃令别行變換是孳生一牛也供用又一牛也兼之積<lb/>
年攬頭布占行市抑賣重價犍牛一隻用銀二十餘兩<lb/>
母牛一隻亦不下十一二兩民非賣産業鬻男女何以<lb/>
出辦是於國為虚文果無益也於民為實害果有損也<lb/>
<pb n="KR2f0021_WYG_009-37b"/>
况政有重輕事有緩急若和州繭角牛犢係上供郊祀<lb/>
之用至急至重不可缺也至於南京光禄寺等衙門牛<lb/>
隻不過擠乳拽磨是則有間矣近因各處災傷上塵聖<lb/>
慮大渙綸音廣蠲免之恩申賑濟之令且諭令撫按官<lb/>
若有弭災救荒良䇿及不便於民事件各要條陳具奏<lb/>
採擇施行以稱朕恤民固本之意欽此欽遵切念他處<lb/>
災傷一年二年而本地方被災自嘉靖元年以至於今<lb/>
凡七年矣他處旱乾未必水澇水澇未必蟲蝗本地方<lb/>
<pb n="KR2f0021_WYG_009-38a"/>
乃旱澇蟲蝗並臻交集斯民之苦何為而至於此極耶<lb/>
要之諸所不便固非一端所可盡種牛其大者也弭災<lb/>
救荒恤民固本尢非一事所能周查處種牛亦其大者<lb/>
也舊額光禄寺各様料品俱徵本色近年改為折色者<lb/>
𩔖多則各府議將應解牛隻徵價解部轉發各該衙門<lb/>
買用事正相合理有可從庶幾公私俱不失矣除和州<lb/>
繭角牛犢及要將種牛變價俱不敢輕議外伏望陛下<lb/>
俯念民艱益廣徳意特勑該部議合無將揚州廬州鳯<lb/>
<pb n="KR2f0021_WYG_009-38b"/>
陽三府并滁州名見在者印烙虧欠倒失者免其追<lb/>
補候年豐民裕另為施行毎年應解南京光禄寺等<lb/>
衙門擠乳拽磨牛隻議定犍牛一隻價銀若干母牛一<lb/>
隻價銀若干行令原州縣均𣲖各牛戶出辦折色解部<lb/>
查發該衙門徑召牙行收買供用嵗以為常所産牛犢<lb/>
聴民自便則國有牛之利額數不闕民無牛之害徵辦<lb/>
得前補偏救弊之道亦若是爾臣不勝為國為民懇切<lb/>
之至乞賜採擇施行等因題奉聖㫖該部㸔了來説欽<lb/>
<pb n="KR2f0021_WYG_009-39a"/>
此欽遵抄出送司查得廬鳯揚州等府滁州等州額養<lb/>
牛隻係隸兵部該司掌行為此除禀堂外合用手本黏<lb/>
連原抄送去兵部車駕清吏司煩為查照徑自施行等<lb/>
因到司准此查得先為議處積弊以便供應事嘉靖五<lb/>
年正月内該光禄寺卿崔傑等題稱順天等府所属解<lb/>
到乳牛毎被攬戶勒要解人價銀八九兩到寺驗過數<lb/>
日牛乳既盡無從取辦反將在庫銅錢買乳合無今後<lb/>
毎乳牛一隻并犢折價銀六兩買乳供用又查得為㑹<lb/>
<pb n="KR2f0021_WYG_009-39b"/>
議重大事宜請聖裁以裨脩省事嘉靖七年十月内該<lb/>
南京禮部等衙門右侍郎等官顧等條陳南京光禄寺<lb/>
舊額犍乳牛四百餘隻毎隻日支料豆三升草十五斤<lb/>
解到未乆瘦損倒失多因養牛人役尅減草料今煑酒<lb/>
等項故在北京牛隻難仍舊數該本部㑹覆咨行南京<lb/>
兵部議處裁減俱經題准通行外今該前因通查案呈<lb/>
到部㸔得巡撫鳯陽都御史唐鳯儀題稱廬鳯揚三府<lb/>
并滁州地方連年旱澇蟲蝗民苦無限見奉綸音撫按<lb/>
<pb n="KR2f0021_WYG_009-40a"/>
官若有弭災救荒良䇿及不便於民事體各要條陳且<lb/>
奏以稱朕恤民固本之意乞要將前項地方種牛見在<lb/>
者印烙虧欠倒失者候豐年買補其應解南京光禄寺<lb/>
等衙門犍乳牛隻定擬價銀行令原州縣均𣲖各牛戸<lb/>
出辦折色解部查發召商收買供用一節無非救荒恤<lb/>
患革弊安民體上徳固邦本之意臣等舊任南京亦見<lb/>
毎年冬春時月内府擡出餓死牛隻相聮不絶惻然思<lb/>
念是皆民間破産竭資所解納而皆委之溝壑不計貴<lb/>
<pb n="KR2f0021_WYG_009-40b"/>
責於民而輕棄於官甚可惜也今本官奏要養牛戸定<lb/>
擬納價毎年解赴光禄寺等衙門收貯臨用買牛官民<lb/>
兩便查得南方牛隻比之近京牛隻高大不及其半今<lb/>
在京光禄寺奏定毎乳牛一隻連犢折價銀六兩合無<lb/>
定前地方該解南京光禄寺毎犍牛一隻從寛亦折銀<lb/>
六兩乳牛一隻連犢折銀伍兩各令養牛戸凑辦解南<lb/>
京兵部轉發光禄寺等衙門召商收買應用再照繭角<lb/>
牛犢以備郊廟大祀之用雖不敢輕議然而解彼飼候<lb/>
<pb n="KR2f0021_WYG_009-41a"/>
數月則牛長非犢而角長非繭不可用矣况有尅減草<lb/>
糧致令瘦死以致褻神御之弊故亦不若毎隻折解銀<lb/>
五兩臨時擇買而况和州之地止隔南京一江或令民<lb/>
間餧養臨時取用皆為便益均乞聖裁然臣等又聞書<lb/>
曰惟辟玉食今南京光祿寺所用乳犍牛若干隻擠乳<lb/>
拽磨原供尚膳監之用也今乘輿在北不知誰敢享用<lb/>
於此而牛隻猶如昔日之多至於毎年南京郊廟大祭<lb/>
幾次該用繭角牛犢幾隻臣等皆不能知㐲惟皇上明<lb/>
<pb n="KR2f0021_WYG_009-41b"/>
體定分節用愛人有可裁省者特勑南京禮兵二部查<lb/>
處停當奏請定奪尤為至幸縁係遵明㫖陳民隱以救<lb/>
災荒及奉欽依該部㸔了來說事理奉聖㫖是准議行<lb/>
欽此<lb/>
　<lb/>
　<lb/>
　<lb/>
　胡端敏奏議巻九<lb/>
</p>
<p>
</p>
  </div>
<div>
<head>胡端敏奏議巻十</head> <lb/>
    <p>
<pb n="KR2f0021_WYG_010-1a"/>
欽定四庫全書<lb/>
　胡端敏奏議巻十<lb/>
　　　　　　　　　　　　明　胡世寧　撰<lb/>
　　回人入境官軍擊斬退去隨逓畨文討要覊畱夷<lb/>
　　　使疏<hi>官同前</hi>
職方清吏司案呈奉本部送兵科抄出整理甘肅地方<lb/>
糧草脩舉屯政都察院右僉都御史劉天和題云云奏<lb/>
奉聖㫖兵部㸔了來說欽此又於兵科節抄出提督陜<lb/>
<pb n="KR2f0021_WYG_010-1b"/>
西三邉軍務兵部尚書兼都察院右都御史王瓊甘肅<lb/>
鎮巡等官都御史唐澤等各題同前事俱奉聖㫖兵部<lb/>
知道欽此又該巡按陜西監察御史熊爵題稱副使趙<lb/>
載才猷出衆年力方剛久處孤懸之地養成精銳之兵<lb/>
學術正而議論純憲體熟而政務集訓練駕馭官軍畏<lb/>
威而懷徳撫處弛張邉徼聞風而知警眞濟世之奇才<lb/>
用時之偉器也遊擊將軍彭濬謀猷素著勇畧過人督<lb/>
戰有方不旋踵而身先士卒責諭有義不終日而克捷<lb/>
<pb n="KR2f0021_WYG_010-2a"/>
勍夷獲功雖曰不多兵氣自増百倍乞將趙載或陞按<lb/>
察使之銜或署以都御史之職仍令肅州住劄必能振<lb/>
揚掃蕩大建竒功等因奉聖㫖兵部知道欽此欽遵通<lb/>
抄送司查得先為遠夷屢乞通貢從宜定處事該提督<lb/>
尚書王瓊等題稱吐魯畨夷自正徳年來撫處失宜閉<lb/>
闗絶貢幸而公論不冺皆謂終不可絶宜遣人省諭令<lb/>
其輸誠服罪准令照舊通貢今幸吐魯番蘇勒坦莽蘇爾<lb/>
一旦悔聴䜛言獻還哈宻城池搶去人口什物等件并<lb/>
<pb n="KR2f0021_WYG_010-2b"/>
齎帯方物求討賞賜諸夷悉已向化所㨿先後各起貢<lb/>
使分為兩運照例差官伴送赴京貢囘夷使驗放出闗<lb/>
該本部依擬覆題節奉欽依是吐魯畨酋世濟凶惡先<lb/>
議閉闗絶貢近因守臣節次奏其再三乞貢屢有㫖著<lb/>
鎮巡等官察其果有悔悟實情取具印信眞正畨文回<lb/>
奏方許通貢今既該提督等官詳審無詐驗放入闗要<lb/>
令分為兩運差官伴送來京若事有變更勢有窒礙亦<lb/>
要從實聲說務求停妥不可執泥前言以貽後患欽此<lb/>
<pb n="KR2f0021_WYG_010-3a"/>
已經通行欽遵外令該前因通查案呈到部查覆間又<lb/>
該詹事府詹事兼翰林院學士霍題為夷情事内開永<lb/>
樂年間封哈宻為忠順王一以斷北方右臂二以破西<lb/>
戎交黨外以聫屬部落察其逆順而撫馭之内以藩屏<lb/>
甘肅而衞我邉郡古帝王制外裔安中夏之長䇿也自<lb/>
吐魯畨攻䧟哈宻奪我金印㨿我城池屢年經畧未見<lb/>
底定前次都御史陳九疇建議曰欲制西畨使獻還城<lb/>
池湏閉闗絶貢蓋謂西畨仰命中國惟通貢貿易也若<lb/>
<pb n="KR2f0021_WYG_010-3b"/>
絶不通貢則彼也欲茶不得發腫病死矣欲麝香不得<lb/>
蛇蟲為毒麥禾無收矣是故閉闗絶貢所以扼西畨之<lb/>
咽喉而制其死命也惟彼也貢路不通死命不救遂常<lb/>
舉兵擾我甘肅破我塞堡殺我人民邉臣苦於支敵之<lb/>
不給也復有開闗通貢之議奉有聖㫖若吐魯畨有悔<lb/>
罪眞正畨文獻還哈宻城池獻還人口即與通貢是我<lb/>
聖上因通貢之機廣遷善之路也中國待外裔之體也<lb/>
今西畨求貢尚書王瓊譯進畨文一十餘紙俱裔夷外<lb/>
<pb n="KR2f0021_WYG_010-4a"/>
藩之語無印信足徵之辭則吐魯畨未有悔罪之實可<lb/>
知也彼未誨罪遽許通貢恐戎心益驕後難駕馭而邉<lb/>
患愈滋可虞者一也哈宻城池雖稱獻還乃無畨文足<lb/>
㨿不知後日作何興復或者遂有棄置不問之議夫<lb/>
吐魯畨之無道也圖哈宻乆矣我遂棄置不問彼愈得<lb/>
志將刼我罕東誘我齊勤掠我𤓰沙外連北境内擾甘<lb/>
肅而邉患遂博矣可虞者二也雅克摩哩者吐魯番腹心<lb/>
也擁帳二千稱降於我然在雅克摩哩則曰來降也在吐<lb/>
<pb n="KR2f0021_WYG_010-4b"/>
魯畨則曰不知彼去向也以事理觀焉豈有擁帳二千<lb/>
遠來欵塞彼乃不知耶安知彼非詐降餌以誘我他日<lb/>
犯邉則曰我納彼叛人彼來報復也又曰我不歸彼叛<lb/>
人彼不歸我哈宻也自是哈宻永無復興之期矣彼擁<lb/>
衆坐大而我之邉患愈無休息矣可虞者三也雅克摩哩<lb/>
之降也廪餼口食仰給於我費已不小矣猶曰覊縻之<lb/>
䇿不得已也若吐魯畨擁衆叩闗曰取彼叛人也將驅<lb/>
雅克摩哩而與之耶彼則詭曰降者以投生也今出則死<lb/>
<pb n="KR2f0021_WYG_010-5a"/>
而不肯去將從而納之耶恐為内應而有肘腋之憂吐<lb/>
魯番擁兵於外雅克摩哩為變於内即甘肅危矣可虞者<lb/>
四也此臣之所以為西邉慮也或曰今陜西饑荒甘肅<lb/>
孤危尚慮不保雖棄哈宻可也臣則曰保哈宻所以保<lb/>
甘肅也保甘肅所以保陜西也若曰哈宻難守則棄哈<lb/>
宻然則甘肅難守亦棄甘肅可乎因棄甘肅併棄臨洮<lb/>
寧夏可乎西北二邉與敵為鄰退尺寸則失尋丈是故<lb/>
疆塲棄守之議不可不慎也矧聖明在上將蒞中國撫<lb/>
<pb n="KR2f0021_WYG_010-5b"/>
四夷追復帝王之盛以増光祖宗乃勸皇上輕棄祖宗<lb/>
疆場可乎或曰然則漢棄珠厓宣徳間棄交阯不可耶<lb/>
臣則曰南北二邉體勢則殊珠厓交阯吾欲棄之置之<lb/>
化外而已彼不吾毒也若西北二邉則㨿險以守我失<lb/>
險則彼得險矣彼國㨿險則中國大患遂無窮已宋人<lb/>
西失靈夏北失幽燕國遂不振然宋人且以漢棄珠厓<lb/>
藉口是其學術殺天下也可不戒乎交阯自秦漢迄唐<lb/>
入中國為衣冠文物之邦者千年矣非土官州郡化外<lb/>
<pb n="KR2f0021_WYG_010-6a"/>
諸國之比也楊士竒援漢棄珠厓例棄之乃陋儒當權<lb/>
上下宴安貨賂公行紀綱不振舉版圖十郡之地棄置<lb/>
不守蓋若考作室乃弗肯堂者也楊士竒者太宗皇帝<lb/>
罪人也又足法乎或曰哈宻自成化九年失之二十年<lb/>
收復𢎞治六年失之十一年收復正徳六年復失之而<lb/>
襲封忠順王者且降於吐魯畨矣今雖取還城池無人<lb/>
與守矣勞中國以事邉境恐非計也臣則曰保全哈宻<lb/>
則齊勤罕東聲勢聫絡西北諸境並受制馭若失哈宻<lb/>
<pb n="KR2f0021_WYG_010-6b"/>
則吐魯畨酋併吞諸戎勢力日大我之邉患日深是故<lb/>
保哈宻所以保中國也不得已也昔者太宗皇帝之立<lb/>
哈宻也因元人後嗣力能自立而遂立之借之虚名而<lb/>
我享實利者也今哈宻之嗣三絶矣天之所廢人誰能<lb/>
興之議者必求哈宻之後乃立焉亦見其固也茍於諸<lb/>
夷求其雄傑足以守我城池䕶我金印和戢諸戎修我<lb/>
貢職力能自立即可因立之矣固不必求元人之後可<lb/>
也或曰𢎞治六年吐魯畨酋要我封爵矣求主哈宻矣<lb/>
<pb n="KR2f0021_WYG_010-7a"/>
然則爾時何不因遂立之乃必求元人後嗣而啓數十<lb/>
年之紛紛耶臣則曰吐魯畨酋志吞哈宻併為一國則<lb/>
將遂覇西戎且連北敵爾時若假之封爵是虎而借之<lb/>
翼也若拆為兩國而控制之亦其可也今遣間諜告諸<lb/>
西戎曰中國所以閉闗絶貢非爾諸戎之罪也吐魯畨<lb/>
不道㓕我哈宻蹂我疆場將興問罪之師焉故先閉闗<lb/>
制其死命爾諸戎無罪不得通貢實吐魯畨之故也爾<lb/>
諸戎有併心共力破㓕吐魯畨者即封爾為忠順王授<lb/>
<pb n="KR2f0021_WYG_010-7b"/>
爾金印以主西戎又因雅克摩哩之來降也諭之曰爾舊<lb/>
則吐魯畨之腹心也今降則我中國之藩翊也爾力能<lb/>
立於哈宻乎即以封爾三年之後爾能和戢哈宻即授<lb/>
爾金印為忠順王長為中國衞則王哈宻雖非元人之<lb/>
裔亦不失我中國封爵之體矣權以通變變以從時是<lb/>
故邉將之任也閫外之責也朝廷勿與知焉而假之便<lb/>
宜之權可也及又言今日忍氣哈宻豈得已也甘肅銀<lb/>
一錢僅易粟二升軍士空腹救死不贍在甘肅且凛凛<lb/>
<pb n="KR2f0021_WYG_010-8a"/>
何有於哈宻昔我太宗皇帝之供邉悉以鹽利其制鹽<lb/>
利也鹽一引輸邊粟二斗五升是故富商大賈悉於三<lb/>
邉自出財力自招遊民自墾邉地自藝菽粟自築墩臺<lb/>
自立堡伍歲時屢豐菽粟屢盈至天順成化年間遂變<lb/>
其法凡商人引鹽悉輸銀於户部商賈耕稼積粟無用<lb/>
遂撒業而歸墩臺遂日頺壞堡伍遂日崩拆游民遂日<lb/>
離散邉地遂日荒蕪敵人入㓂一遭兵創生齒日遂凋<lb/>
落地方日遂困敝今千里沃壤莽然榛墟稻米一石直<lb/>
<pb n="KR2f0021_WYG_010-8b"/>
銀五兩皆鹽法更弊之故也然則安邉足用之長䇿莫<lb/>
善太宗皇帝之鹽法矣伏惟陛下勑問兵部吐魯畨叩<lb/>
闗求貢有何印信悔罪畨文哈宻城池作何興復雅克摩<lb/>
哩來降其誠其偽作何料理務出萬全之䇿勿墮狡戎<lb/>
之謀再勑户部甘肅邉糧累年缺乏若何而為目下振<lb/>
救之䇿若何而為經乆饒贍之䇿計畫上聞取裁聖斷<lb/>
臣愚且見中國尊安萬世永頼區區裔夷之向背付之<lb/>
叱咤而定矣不煩聖明轉側西顧之勤也等因奉聖㫖<lb/>
<pb n="KR2f0021_WYG_010-9a"/>
霍韜所奏足見留心邊務雅克摩哩納居内地姦謀叵測<lb/>
這本所言兵部逐一叅詳籌畫究極利害務要計出萬<lb/>
全具奏定奪勿得顧忌以貽後患邉儲屯種戸部㸔處<lb/>
了來說欽此欽遵抄出到司併呈到部臣等㸔得吐魯<lb/>
畨回夷變詐多端求索無厭自来侵犯我邉惟見利則<lb/>
進知難則退朝廷御之亦惟選將練兵廣屯積榖嚴夷<lb/>
夏之分以絶其内間公賞罰之施以勵其外攘遇彼來<lb/>
㓂則殺去奔勿追間有窮迫而慕義来歸則撫而有之<lb/>
<pb n="KR2f0021_WYG_010-9b"/>
以為我藩籬納欵而誠心來貢則禮而待之以施彼恩<lb/>
信雖自古帝王及我祖宗所以安中國而撫四夷之道<lb/>
不過如此未聞敝中國以事外夷撒藩籬而延㓂賊者<lb/>
也今查彼番自𢎞治年間連年用計殺虜哈宻嗣王哈<lb/>
尚善巴不聽撫處至欲領兵一萬攻我肅州我孝宗敬<lb/>
皇帝赫然震怒特准謀臣奏議執其貢使一百八十一<lb/>
名兩廣安置絶彼通貢彼遂失我器用藥物不能為生<lb/>
諸夷怨彼彼方悔過送還善巴後復許貢彼得漸置奸<lb/>
<pb n="KR2f0021_WYG_010-10a"/>
回於我國中上自京師下至甘肅無處不有其人無處<lb/>
不通其交結而受其反間積至正徳十一年大舉入㓂<lb/>
意圖原置奸回斬巴爾斯髙彦名等内應外合亦如先取<lb/>
哈宻故智唾手而取肅州幸得先任兵備副使陳九疇<lb/>
一時奮勇打死内應奸回殺退外攻各賊而又近差内<lb/>
附夷兵刼其老營外結衛喇特國人搗其巢穴彼畨大創<lb/>
乃因内間反致九疇死罪暨䝉皇上即位開釋復用九<lb/>
疇巡撫甘肅又值彼畨大舉入㓂又被九疇督兵敵退<lb/>
<pb n="KR2f0021_WYG_010-10b"/>
奏請閉闗絶貢彼畨復縱反間仍致九疇得罪而聲言<lb/>
求貢不許必來搶擄報復以恐嚇吾人然迄今四年並<lb/>
不敢一騎來侵近該提督等官奏准通貢將原欲安置<lb/>
兩廣畨使盡許放回今貢使未多入闗而彼畨又使頭<lb/>
目呼哩木納克䇿稜等以問信通和為詞勾引衛喇特國人數<lb/>
千乘夜直抵肅州近城若非遊擊將軍彭濬兵備副使<lb/>
趙載謀勇相資素有備禦而臨時遇儆又或私創九疇<lb/>
之禍梏守通和之說遲疑不敢發兵出戰而又非得素<lb/>
<pb n="KR2f0021_WYG_010-11a"/>
撫属畨助斬賊首則肅州城池必為所破而甘州以西<lb/>
五百里地方必皆難守矣此閉闗通貢孰利孰害不待<lb/>
智者而知也今各官奏内又執畨本所言陳九疇壞事<lb/>
為詞以見罪不在巳且既稱黄草垻堡有先來進貢夷<lb/>
人三十九名在内上城與堡外回賊荅話下城就將堡<lb/>
内防夷遊軍陳經等一十九名綑縳搶去六名又過四<lb/>
頃堡綁去按伏遊兵張桂月等四名夜不收二名别逓<lb/>
畨書言㑹衆畨王備下人馬五萬又有五千至此又出<lb/>
<pb n="KR2f0021_WYG_010-11b"/>
謾言起春到甘肅你們也把十三布政司的人馬輳著<lb/>
敵情變詐如此而各官奏内又稱各夷荅話已有懼悔<lb/>
之意又欲原其求通之情宥其不知之罪仍照原議起<lb/>
送赴京以圖罷兵息民前後若相牴牾事在彼中臣等<lb/>
勢難遥度况䝉聖恩業已許貢畨使臨門彼處官司戒<lb/>
前慮後必不敢㨿理揚威一時拒絶又况天朝政令當<lb/>
一臣等亦不敢輕議朝令夕改遽言絶貢及照提督尚<lb/>
書王瓊大才通變必有竒術轉危為安有非臣等常慮<lb/>
<pb n="KR2f0021_WYG_010-12a"/>
所及再照詹事霍韜所奏為國遠慮甚切而其查訪近<lb/>
事未真臣等逐一叅詳其稱吐魯畨未有悔罪之實而<lb/>
遽許通貢恐戎心益驕而邉患愈滋藥石之言也乃以<lb/>
畨文無印信足徵為疑不知畨文雖有印信又何足徵<lb/>
而足以制其死命乎葢惟有我識其變詐而弗落其計<lb/>
中以疑我忠臣弛我邉備則可矣雅克摩哩若原彼世臣<lb/>
擁帳二千來降輕納則後患委的難測臣等昔未到部<lb/>
親理其事詳究其實則亦與韜同此見也今究其實則<lb/>
<pb n="KR2f0021_WYG_010-12b"/>
雅克摩哩乃我屬番曲先衞人為彼擄去為之用事今遣<lb/>
我來近邉求和不得入㓂不敢受疑避罪束身來歸事<lb/>
為反正與其親弟滿拉丹珠爾軰主僕六人耳偕來老<lb/>
弱男婦數千乃自𤓰沙屬畨特黙格圗卜之衆是皆邉<lb/>
官業已受之而奏聞朝廷初不之禁矣今彼窮迫無歸<lb/>
而我撫處已定近者回人入㓂彼已斬送首級來報矣<lb/>
更欲驅遣無所往勢將轉恩為讐事變可虞而或乘其<lb/>
饑疲遂加撲滅則又非聖皇之仁也當此之時正當撫<lb/>
<pb n="KR2f0021_WYG_010-13a"/>
而有之以招彼擕貳而益我藩籬耳然臣等自來反復<lb/>
思慮惟欲固我邉疆保我中國耳至於興復哈宻之事<lb/>
則臣等綿力菲才念初不及於此也臣等昔時愚見惟<lb/>
聞哈宻之地外隔流沙距我肅州一千五百餘里比之<lb/>
太祖昔建太寧都司於境外四百餘里而太宗遷置於<lb/>
今保定太宗初置交阯布政司郡縣其地而宣宗棄之<lb/>
安南初不知其為棄祖宗疆土也哈宻主初封忠順王<lb/>
者乃元遺裔我太宗皇帝於永樂二年封之三年即故<lb/>
<pb n="KR2f0021_WYG_010-13b"/>
立其兄子未幾即絶而强立非其子孫者嗣之蓋嘗三<lb/>
立三為吐魯畨殺擄今其主自願歸畨而反欲引彼入<lb/>
㓂其民皆四散無遺矣故臣等初亦以為比之國初立<lb/>
元遺裔為和寧王為順寧王為安定王者事同一體而<lb/>
安定王又在哈宻之内近我甘肅今皆不知其存亡有<lb/>
無則興復哈宻之事臣等初慮實不及此也而更私憂<lb/>
以為若撫他畨以王哈宻則今雅克摩哩主僕六人決不<lb/>
能往使其他畨為之恐其强則叛我而入宼弱則畏彼<lb/>
<pb n="KR2f0021_WYG_010-14a"/>
而從之誠難保其為不侵不叛之臣也昔漢武開西域<lb/>
以㫁匈奴右臂者正今甘肅之地爾若謂哈宻興復而<lb/>
遂能絶北敵之通西戎以固我甘肅保我陜西地方則<lb/>
今宣府大同延綏三重鎮不能邀截北人之過河入套<lb/>
也哈宻之復其力豈能勝我三鎮臣等初見以為立之<lb/>
無益而歳受吐魯畨之挾我以為奸利則宜有覺而速<lb/>
改故興復哈宻之事臣等念不及此也今聞議者有謂<lb/>
勸陛下棄祖宗疆場之言臣等口禁目眩數日不能出<lb/>
<pb n="KR2f0021_WYG_010-14b"/>
一言顧惟提督尚書王瓊與韜皆素有高世之見非臣<lb/>
等淺昧所及故願興復哈宻一事特行王瓊在彼處之<lb/>
耳今㨿各官所奏事情除前回人入㓂實計若干我軍<lb/>
斬獲陣亡及被殺擄人畜各有若干有無重大失事隱<lb/>
匿不報情弊本部照常行彼巡按勘實另行外臣等愚<lb/>
見欲乞聖明賜勑一道特委提督尚書王瓊令其㑹彼<lb/>
甘肅鎮巡管屯田御史等官通召吐魯畨夷使而責喻<lb/>
之曰爾初兩次入冦皆被我陳都堂殺敗而又奏准閉<lb/>
<pb n="KR2f0021_WYG_010-15a"/>
關絶爾通貢且欲盡將爾貢使安置兩廣爾不得我中<lb/>
國藥物器用無以為生結怨諸夷爾累次逓畨文求貢<lb/>
而聲言不從則大舉入冦然四五年之間竟不敢來我<lb/>
邉臣亦嘗為爾奏求通貢朝廷疑爾昔日之惡累奏不<lb/>
准今來我邉憐爾窮困不顧利害保爾誠心悔罪再不<lb/>
入寇朝廷惟信我言准爾通貢今爾却令呼哩木納克䇿<lb/>
稜等勾引衛喇特數千寇我肅州今巳被我軍殺敗使朝<lb/>
廷因此不信我言將如之何若此出爾王子蘇勒坦莽蘇爾<lb/>
<pb n="KR2f0021_WYG_010-15b"/>
之意則新舊畨使皆當斬首梟令邉闗而遂舉兵進勦<lb/>
何貢之有然我天子是大聖人以天下為度視爾小夷<lb/>
欺擾猶蟣虱搔癢於皮膚也豈足為計但我邊臣仗義<lb/>
宣威豈甘受爾欺誑爾昔畨文謾言要在輳十三布政<lb/>
司人待爾此言我猶不忍爾奏也使其奏天子震怒我<lb/>
止發三鎮兵十萬直搗爾巢穴爾問爾國老成人爾畨<lb/>
人自漢以來有能敵我中國兵否我更奏討朝廷銀十<lb/>
萬兩好緞好馬各十萬疋令人曉諭近爾各種畨人能<lb/>
<pb n="KR2f0021_WYG_010-16a"/>
斬爾回回一首者賞銀十兩好緞好馬各一疋有能斬<lb/>
首千級來獻者即封為忠順王使居哈宻歲許通貢賞<lb/>
賜不絶爾回回之首能存幾何但聞爾言前此入㓂乃<lb/>
呼哩木納克䇿稜私擅所為王子止是使他來求貢初<lb/>
不知道又言衛喇特來尋特黙格我們當不住了以此<lb/>
未忍罪爾舊留貢使姑放出闗新來貢使亦放入闗但今<lb/>
毎起入闗止許十人多不過十五人其多餘人數勒令回<lb/>
國原帶貢物俱許驗交來者順帶來京賞物亦聽帶回㪚<lb/>
<pb n="KR2f0021_WYG_010-16b"/>
給經過地方止許一日一站不許延住二日有過三日者<lb/>
即不應付敢有似前驕縱不聽約束者輕則編置兩廣重<lb/>
則斬首地方仍令先回畨使齎諭王子蘇勒坦莽蘇爾知<lb/>
道今來入㓂他果不知則將呼哩木納克䇿稜等械送入<lb/>
闗以憑斬首示衆若係衛拉特誘哄得來則將衛喇特入<lb/>
㓂之人斬首百十來獻呼哩木納克䇿稜亦免其罪今次<lb/>
貢使既得放回後無再犯許貢不絶若不將呼哩木納克䇿<lb/>
稜等械送治罪又不斬送衛喇特入㓂人首級則明是王子<lb/>
<pb n="KR2f0021_WYG_010-17a"/>
知道縱惡今次進貢人安置兩廣連賞賜禮物通不發<lb/>
回再有侵犯必如前言征勦如此責諭庶幾威信並行<lb/>
而彼必知所歛戢矣更勑王瓊務要為國忠謀遠慮力<lb/>
求興復哈宻善後之䇿除前𤓰沙屬畨特黙格噶瑪拉<lb/>
圗卜等及原哈宻遺民輝和爾哈喇輝避禍來歸者不<lb/>
許逼回哈宻驅置虎口撤我藩籬損我天子好生之徳<lb/>
益彼四裔入㓂之黨外其餘凡有人之宗𣲖才力堪以<lb/>
服衆為主而近彼各夷之願從立國者及近彼地方各<lb/>
<pb n="KR2f0021_WYG_010-17b"/>
種諸戎有能共滅吐魯畨者即許為忠順王聽居哈宻<lb/>
悉從本官安處停當可信其永為不侵不叛之臣而後<lb/>
奏請欽斷給印封爵臣等不敢輕議亦不敢偏阻也臣<lb/>
等又竊料吐魯畨聲勢其民皆安土飽食不願入㓂其<lb/>
主蘇勒坦莽蘇爾先倚二大將和卓塔濟迪音雅克摩哩統<lb/>
兵於外而舍音和珊等數畨使為間於我中國耳今和卓塔<lb/>
濟迪音已殺舍音和珊等已誅而雅克摩哩又携貳來歸<lb/>
其勢葢亦漸弱故欲發兵五百近執雅克摩哩等於𤓰州<lb/>
<pb n="KR2f0021_WYG_010-18a"/>
尚遲疑不敢而致其來歸况今哈宻來至嘉峪闗一帶<lb/>
千五百餘里其地先有罕東齊勤等衞原我屬畨被彼<lb/>
驅脅供饋接應者今皆歸我欵塞彼來所經空地千里<lb/>
供饋無資又過流沙水無所得蓋其入㓂比前益難故<lb/>
今甘肅所憂不專在吐魯番而南有額布勒北有衛喇特<lb/>
皆北中驍勁衛喇特又比吐魯番離我頗近先時都御史<lb/>
許進之入哈宻城陳九疇之殺退吐魯畨皆結彼為援<lb/>
今反被吐魯畨勾引來㓂此而得慣則甚可憂也宜勑<lb/>
<pb n="KR2f0021_WYG_010-18b"/>
邉臣無以能招吐魯畨入貢為功而以諸敵在近恐其<lb/>
㓂我難禦為患故今當以通畨納貢為權宜以足食固<lb/>
邉為乆計然足食之計今時甚難而霍韜奏欲招商中<lb/>
鹽納糓聽商募民種榖實為有益陛下已命戸部議覆<lb/>
而臣等亦有計處與之相符先奏亦該戸部議覆本部<lb/>
案候另行外惟照衛喇特之來而被我邉臣敵退其泣怨<lb/>
吐魯畨招引之誤使我邉臣有識固可利而誘之以殺<lb/>
彼畨使其自相擕貳以不為我害此伐交之術今雖日<lb/>
<pb n="KR2f0021_WYG_010-19a"/>
乆猶可行也然衆皆憂甘肅之危日甚而臣等不揣竊<lb/>
有轉危為安之術惟在聖明張主於上一轉移之間而<lb/>
已蓋今彼中事情言者不一而聞者多疑羣臣有見或<lb/>
眞者不信而信者非真以是廟謨難定而在彼官民屬<lb/>
畨或未知我皇上恩徳之隆欲乞聖明獨斷選差御史<lb/>
一員部屬官一貟必其曉事不欺而誠心為國不隨勢<lb/>
變遷之人以往於彼邉境道里軍民休戚敵情强弱向<lb/>
背邉臣章奏虚實各項事情應該作何區處各處屯田<lb/>
<pb n="KR2f0021_WYG_010-19b"/>
應該何計開墾及凡軍儲何計可足邉圉何術能固逐<lb/>
一勘實漸次奏聞若彼先奏皆實原處無差者即便㑹<lb/>
同鎭巡等官安處停當務求堅乆不許朝令夕改若先<lb/>
奏可疑原處未當作急奏聞區處仍乞發自聖心見得<lb/>
當此隆冬念及肅州邉城極逺孤危而又被敵鏖戰之<lb/>
苦令齎綵緞布絹各若干疋銀一二十萬兩前去宣布<lb/>
我皇上恩徳垂念至意内將軍民曽經對敵守城者各<lb/>
賞布二疋指揮千百戸各賞絹一疋都指揮各賞緞一<lb/>
<pb n="KR2f0021_WYG_010-20a"/>
疋陣亡及殺賊獲功者各賞銀二十兩仍紀其功應陞<lb/>
襲官職照舊陞襲陣傷者各賞銀五兩遊擊將軍彭濬<lb/>
兵備副使趙載各賞綵緞一表裏前報功次勘實仍依<lb/>
提督尚書王瓊等所奏彭濬於實授都指揮僉事上量<lb/>
陞一級趙載陞叅政職事仍管肅州兵備以後二三年<lb/>
撫處成功仍依御史熊爵所奏超擢都御史在彼巡撫<lb/>
其原附乆住哈宻遺民哈喇輝輝和爾及先今來歸𤓰<lb/>
沙屬畨噶瑪拉特黙格圗卜等部下人衆皆毎家賞布<lb/>
<pb n="KR2f0021_WYG_010-20b"/>
一疋頭目三人各緞一疋諭以我天子恩徳萬里差官來<lb/>
撫爾衆救爾生命其新附願歸原土者聽歸原土其不<lb/>
願歸不敢歸者措給牛緞種子聽其趂時耕牧為築城<lb/>
池堅固約以世為我臣不侵不叛敵來近邉則堅壁清<lb/>
野使彼野無所掠食無所資不能一朝居此敵若㓂我<lb/>
則爾出兵以牽其後敵若攻爾則我出兵以觧爾圍爾<lb/>
我相為掎角永保爾生彼必感悦而世為我藩衞敵冦<lb/>
益少而邉圉益固比之遠復哈宻為力易而所得多矣<lb/>
<pb n="KR2f0021_WYG_010-21a"/>
至於雅克摩哩悔罪歸正棄戎即華情亦可嘉㐲乞聖恩<lb/>
量授一官特賜冠帶衣服一套其弟滿拉丹珠爾量與<lb/>
冠帶通事名色跟來三四人俱充勇士食糧使居甘州<lb/>
三二月以耀彼國人而招懷來者仍送來京居住以審<lb/>
彼國俗而料我邉事所益多矣緣係回人入境官軍擊<lb/>
斬退走隨逓畨文討要稽留夷使等事及節奉欽依兵<lb/>
部㸔了來說及這本所言兵部逐一叅詳籌畫究極利<lb/>
害務要計處萬全具奏定奪毋得顧忌以貽後患事理<lb/>
<pb n="KR2f0021_WYG_010-21b"/>
奉聖㫖覽卿所奏叙述哈宻吐魯畨夷情本末條畫詳<lb/>
悉其言禦戎在於選將練兵廣屯積榖尤為有見這畨<lb/>
夷變詐多端大言誑惑挾求通貢㨿其投逓畨文多非<lb/>
情實各官先後論奏亦復自相牴牾朝廷從寛不究已<lb/>
勑尚書王瓊一切撫待安挿進貢防禦興復哈宻等事<lb/>
都要處置停當不許輕信易言以貽後患今不必再冩<lb/>
勑爾部裏只備云行文書與他著遵照前㫖叅以今擬<lb/>
責諭之言省令畨酋悔過革心以圖保全若再稔惡不<lb/>
<pb n="KR2f0021_WYG_010-22a"/>
悛即便奏聞動調大兵征勦且選練撫勦正係提督大<lb/>
臣責任屯政糧草巳勑都御史劉天和整理若再差他<lb/>
官前去訪㸔未必皆得其真亦非責成之道還著他毎<lb/>
用心料理不許茍且誤事前勑事理照舊行雅克摩哩情<lb/>
偽難測向背未定著同各夷都暫在彼處地方安挿聴<lb/>
提督鎮巡官再為審處具奏定奪輝和爾哈喇輝等來<lb/>
歸有年豈有遣回之理彭濬趙載既殺賊有功各賞紵<lb/>
絲二表裏彭濬陞都指揮同知趙載陞陜西布政司左<lb/>
<pb n="KR2f0021_WYG_010-22b"/>
叅政仍管肅州兵備事其餘功次著巡按御史上緊勘<lb/>
明具奏陞賞陣亡陣傷人員著鎮巡官量為賞犒其餘<lb/>
的罷欽此<lb/>
　　病瀝餘忠疏<lb/>
臣屢進瞽言無益於用䝉恩弗罪義當知止然今病困<lb/>
之極恐一朝遂死終負聖徳不敢不言切惟自古天生<lb/>
才徳異常之君必使之遇天下難處異常之事夫惟此<lb/>
君用人行政必如祖宗創業所為而後可保祖宗之天<lb/>
<pb n="KR2f0021_WYG_010-23a"/>
下若止如守成之君惟用守常之人事皆為彼持禄固<lb/>
寵之計則天下殆矣今我皇上才徳超邁今古然實遇<lb/>
天下難處異常之時也初繼大統欲尊所親本為正理<lb/>
可一言而定也乃以事稍異常羣議横沮困心横慮數<lb/>
年始定然尚頼皇上至孝天性人不能移凡言合於尊<lb/>
親者雖疎逺之臣亦信必行由是定此大倫成此大孝<lb/>
者發於至誠也今天下民窮天變禍基所㐲其事難處<lb/>
有甚於尊親百倍者陛下必深念之矣然曽謀之近臣<lb/>
<pb n="KR2f0021_WYG_010-23b"/>
若何而可濟乎夫親親而仁民道本無二言舉斯心加<lb/>
諸彼而巳陛下惟推昔日必欲尊親成此大孝之心而<lb/>
為今日必欲救民保此大業之舉則靡忠言不聴靡真<lb/>
才不用靡善政不行而民生可救大業可保矣天之立<lb/>
君以為民也往惟一處饑饉而今各處皆饑往惟一歲<lb/>
荒歉而今連歲皆荒切見今冬少雪深恐來歲又旱將<lb/>
如之何我皇上至仁天縱深加憫惻不待人言巳發官<lb/>
銀數百萬兩各處賑濟并代民輸租其銀不知曽各到<lb/>
<pb n="KR2f0021_WYG_010-24a"/>
彼而所在地方有米可糴否也不然何日聞餓殍之多<lb/>
先不體上心而為之豫言豫處有任其責者乎人不敢<lb/>
言也臣固知我皇上體天愛民之心無不如古帝王無<lb/>
不如我祖宗而所以致此者實由臣等所用之人所行<lb/>
之政不及古也天下之事盡在六部而六部之中吏戶<lb/>
兵三部尤重日見廷推所及皆衰疲慎黙徒保名位之<lb/>
人有一輸忠為國任事者衆忌且謗大則罪小則斥矣<lb/>
今天變如此民窮如此一朝有事有誰敢當有敢當必<lb/>
<pb n="KR2f0021_WYG_010-24b"/>
推之於外而阻之於内使其掣肘難行半途而廢不能<lb/>
退不能遂而窮促死矣由是衆欺陛下曰此等之人不<lb/>
可用也近今天下事有可一人一月了之者必使衆人<lb/>
牽滯使其終年累月不能了有可一言一日决之者必<lb/>
使衆論牽纒使其連篇累牘不能决此所以天下之事<lb/>
日廢而天下之民日累以窮也天下者祖宗之天下也<lb/>
陛下之天下也天下之民陛下之赤子也猶昔追崇皇<lb/>
考聖母者陛下之父母也幸推此心自作張主臣等為<lb/>
<pb n="KR2f0021_WYG_010-25a"/>
大臣者亦願皆以古語存心曰見有禮於君者事之如<lb/>
孝子之養父母也見無禮於君者誅之如鷹鸇之逐鳥<lb/>
雀也毋反所為以誤國事由是任賢勿貳去邪勿疑而<lb/>
天下大治矣陛下試即臣世寧之任兵部而召問當道<lb/>
曰此人居此位稱否天下有事可托之否彼如曰可則<lb/>
應之曰如此衰病如何可使一朝身死孰可代之令其<lb/>
急求二三人以代不可臨時倉卒又用如臣者以塞也<lb/>
至於他部亦然至於戶部尤重蓋自祖宗開創以來百<lb/>
<pb n="KR2f0021_WYG_010-25b"/>
五十餘年天下疆土田賦止是而内外用度比舊加數<lb/>
十倍雖歲常豐收猶且不足而况歲荒無徵其何能贍<lb/>
故必得通變有才之人理國如家者而後可濟也今得<lb/>
吏部善用人户部善理財則民生自安盗賊不憂其起<lb/>
邉境自足夷狄不患其侵兵部得無大事矣不幸二部<lb/>
有欠而盗賊蜂起邉冦交侵不得已而用兵猶頼吏部<lb/>
所用之人以領兵戸部所蓄之財以贍軍故臣兵部全<lb/>
仰給於彼二部不敢不言也或謂選將責在兵部者蓋<lb/>
<pb n="KR2f0021_WYG_010-26a"/>
惟守邉常職耳今軍政不立乆矣若遇中原盗起而專<lb/>
命武將之出貪功好殺盗猝難定而民命已殘惟得文<lb/>
臣能帥者監而統之則相機度勢撫捕兼施然後脅從<lb/>
可散而首惡就擒賊可早滅地方不致大殘矣陛下試<lb/>
問當道今尋得如是者幾人儲養在京緩急可用否再<lb/>
以臣世寧昔所建論而試問之曰此人所言之事果可<lb/>
行否所薦之人果可用否彼如曰不可則曰言事不可<lb/>
用是不知事也薦人不可用是不知人也否則挾私欺<lb/>
<pb n="KR2f0021_WYG_010-26b"/>
罔也用之豈不誤事當急求其人以易之耳何必待彼<lb/>
僨事而後誅之也是不惟保全臣亦保全天下事也夫<lb/>
賢者天下之利器也早得賢而用之一日則能早救天<lb/>
下事一日何可惜臣衰病一人而不惜天下事也陛下<lb/>
試一留神則臣等緊要之職孰為可用孰不可用可用<lb/>
者宜加信任不可用者宜早罷黜必無不當矣用人當<lb/>
而後善政可行民生可救大業可保也如臣世寧衰憊<lb/>
之極到任以來理事未及二旬卧病又逾半月兵部豈<lb/>
<pb n="KR2f0021_WYG_010-27a"/>
臣養病之地而可復用乎臣病弱膽小常恐天下事有<lb/>
誤不敢貪位茍容㐲惟陛下明如日月將臣言留中省<lb/>
覧特賜昭斷臣力疾昧死上言不勝愧悚奉聖㫖卿所<lb/>
奏朕知道了今邉方多事卿宜即出供職若病未痊可<lb/>
暫免朝叅只在部管事該部知道欽此<lb/>
　　盡瀝餘忠以求採擇疏<lb/>
先該臣世寧初䝉改職因疾未任竊效古人敷奏以言<lb/>
之義冐陳十事奏奉聖㫖卿素著謀猷且諳練世務覧<lb/>
<pb n="KR2f0021_WYG_010-27b"/>
奏皆經國籌籩至意事闗兵政的待卿到任之後逐一<lb/>
審處推衍明白次第開奏定奪其餘該部㸔了來說欽<lb/>
此欽遵臣今到任以來理事二旬卧病半月前事未能<lb/>
逐一開奏實為遲誤而事該他部㸔議者亦未見覆奏<lb/>
况今各處饑荒如此邉境空虚如此而况或言天灾可<lb/>
憂倘或一時盗賊蜂起更或敵兵大入束手難禦臣雖<lb/>
萬死無益祖宗天下可憂此臣所以連朝抱疾中夜哀<lb/>
思而不敢不摘其緊要三事以言也事之𦂳要一曰增<lb/>
<pb n="KR2f0021_WYG_010-28a"/>
武備二曰用人才三曰足邉儲而足邉儲之計又有三<lb/>
焉臣謹遵奉明㫖逐一審處增損原詞推衍明白開奏<lb/>
於后切惟救亂猶救火也國家養兵備亂猶人家儲水<lb/>
備火也火之初發積水在近而人力噐具皆在目前則<lb/>
速救易止若水在遠一時難致而人力器具又不夙備<lb/>
則火必延燒而難於撲滅矣此居今之世養兵蓄將而<lb/>
謹備糧儲不可時刻以緩也臣今衰極病甚勢難再出<lb/>
以報陛下至於遲誤國事雖死難忘故今昧死上言伏<lb/>
<pb n="KR2f0021_WYG_010-28b"/>
惟聖眀採擇天下幸甚<lb/>
　　計開<lb/>
一增武備往歲募增京軍二萬有餘此皆驕惰未經戰<lb/>
陣緩急難倚者也今莫若於遼東大同宣府三鎮各添<lb/>
遊擊二員山西薊州各添一員毎員各統銳兵三千閑<lb/>
時則與原與遊兵輪畨二員在京近郊住劄另營操備<lb/>
如遇中原盗起或大敵㓂邉則併調一隅防戰不過半<lb/>
月可集此於緩急中外有倚此臣所謂儲水在近而人<lb/>
<pb n="KR2f0021_WYG_010-29a"/>
力器具皆備遇火易救不致延燒比之命將出京軍虚<lb/>
聲實用大不侔矣其遊擊則命各邉鎮巡推舉銳兵則<lb/>
於各邉選募月糧行糧并冬衣賞賜皆與正兵均給而<lb/>
命户部於各邉照數增添庶不有誤<lb/>
一用人才今天下士習因循率多依阿自保而能捨身<lb/>
為國折衝禦侮弭盗安民者極為難得今在朝文職止<lb/>
有李承勛伍文定二人能統軍旅然皆位望已崇小㓂<lb/>
不宜輕出國家養兵蓄將不可一日無人近該輔臣奏<lb/>
<pb n="KR2f0021_WYG_010-29b"/>
議久欲薦其人而迄無薦者蓋其人難知知亦未試而<lb/>
巳試得效者又多小疵詿誤不敢薦也然一朝有事將<lb/>
如之何臣訪得原任都御史馬昊陳九疇二人昊則先<lb/>
任僉事四川殺賊有功歴陞巡撫因叛夷招討遣人夤<lb/>
縁權奸奏逮至京而黜間住九疇先任兵備猝遇畨戎<lb/>
入㓂内誅反夷外退强敵而為畨使舎音和珊等反間<lb/>
搆間後任巡撫大破畨衆而偶以報功差誤及為憸人<lb/>
聶能遷等反間流謗逮至充軍臣謂此二人者可宜收<lb/>
<pb n="KR2f0021_WYG_010-30a"/>
復在京不拘大小職以備緩急之用又有原任副使施<lb/>
儒楊必進二人皆先任御史後陞兵備皆殺賊安民有<lb/>
功楊必進則有誤劾一人之失施儒則因禁民恠俗一<lb/>
事之謗以致考察閑住臣謂此二人可收復原職再試<lb/>
其才能功蹟而進用之臣非謂此四人足以盡天下之<lb/>
才也亦求千里馬未得而先買馬骨以來之意也四人<lb/>
之中陳九疇為最而頻遭罪黜人多疑之昔唐郭子儀<lb/>
之薦李光弼宋吕夷簡之薦范仲淹皆先國家之急而<lb/>
<pb n="KR2f0021_WYG_010-30b"/>
棄私讎今大臣皆公忠體國非有私憾於九疇也因彼<lb/>
讎敵之反間得行而一時難解耳或謂臣屢薦九疇不<lb/>
慮違衆之罪當得重禍者臣豈不憂蓋今文武將帥中<lb/>
未見此人雖有此人亦將懲彼效忠得罪而莫肯捐軀<lb/>
為國此臣之所以不得已有言而私禍不計也臣竊有<lb/>
譬焉主人十僕有一不偷衆皆忌之隣盗謗之聞於左<lb/>
右而因信之言於主人而遂黜之老僕曰噫此一人枉<lb/>
䧟不足深惜顧今主家有事皆以為戒而莫敢用力誠<lb/>
<pb n="KR2f0021_WYG_010-31a"/>
恐主僕因以漸衰此老僕之所以終夜哀號思欲代之<lb/>
而不可得也㐲惟聖明察臣此意<lb/>
一足邉儲今邉儲最苦不足而足之道有三一曰廣屯<lb/>
種夫屯種孰不欲廣然毎差官督勸不能增者急於起<lb/>
科得利也夫歲收不常而租有定額則開墾者利未得<lb/>
而害已隨故人不敢開種今若查比北直𨽻地方欽奉<lb/>
太宗皇帝聖㫖事理聴令各屯原額抛荒及空閑地土<lb/>
不拘土客官民軍舍儘力開墾永不起科則有利無害<lb/>
<pb n="KR2f0021_WYG_010-31b"/>
而人樂於興種矣蓋所貴乎廣種多收民間米榖價賤<lb/>
發銀可糴則邉儲易足矣至於南方謫彼充軍為民人<lb/>
犯宜責拘解當房眞正家小到彼盡撥各武職員下作<lb/>
為伴當責之收管使為墾田而照名代出本處軍伴操<lb/>
守則彼勢難迯而人可漸多種可漸廣矣今聞户部始<lb/>
議覆奏又查出水樂二年令各衛所屯田官員軍餘家<lb/>
人自願耕種不拘頃畝任其開墾子粒自收不許比較<lb/>
及正統四年令大同宣府遼東陜西沿邉空閑之處許<lb/>
<pb n="KR2f0021_WYG_010-32a"/>
官軍户下人丁儘力耕種免納子粒則臣前奏聴其開<lb/>
墾亦不起科明是舊例可行有益邉儲而該部又欲兩<lb/>
請或聴開墾永不起科或候三年成熟徵糧則臣前所<lb/>
謂歲收不常而租有定額人不敢開種矣㐲乞聖明俯<lb/>
念邉方田荒歲乆儲蓄日無特如臣奏施行地方幸甚<lb/>
二曰興鹽利今天下生齒煩於國初數十餘倍食鹽者<lb/>
衆矣故今私鹽盛行而官鹽未嘗不售其所謂私鹽不<lb/>
禁能阻官鹽者蓋襲舊時之說也故今宜於額外多開<lb/>
<pb n="KR2f0021_WYG_010-32b"/>
商中不限引數聴其買補若慮勢要占窩專利則毎歲<lb/>
開中止將引目發邉付巡撫都御史并管糧郎中聴其<lb/>
就彼召商責限完糧而後填給違限不完者則轉給他<lb/>
人其若都御史郎中召報容私致緩糧餉者聴巡按叅<lb/>
究則自無此弊矣至於灶煎私鹽宜於出塲總路設立<lb/>
闗市守把止許賣與商人有引之人而本處軍民願買<lb/>
者亦湏納官得引始聴如此則公私鹽利皆歸國用矣<lb/>
然又湏低昻其權使輸粟於邉者量地遠近米價貴賤<lb/>
<pb n="KR2f0021_WYG_010-33a"/>
倍減其數而又得先掣納銀本處者隨時旱澇鹽價貴<lb/>
賤倍増其數而又與遲掣則商人益勸於輸邉灶丁益<lb/>
利於煎鬻軍民得易於食鹽而巡邏之卒可減鹽徒意<lb/>
外之禍可弭其為上下之利益不一而足也三曰預收<lb/>
糴毎常邉糧不肯趂賤預買及臨用兵發銀貴糴且逼<lb/>
人强賣公私勞費不貲今宜妙選各邉管糧部官責其<lb/>
月報米價貴賤歲報田收厚薄如其豐收米賤之時那<lb/>
借官銀數十萬兩到彼多糴米糓貯倉或計今年所糴<lb/>
<pb n="KR2f0021_WYG_010-33b"/>
可彀後二三年之用宜即扣後二三年該給糧銀又於<lb/>
他邉米賤處所收糴成查應解邉糧地方時價米貴則<lb/>
量令折銀解邉備糴如此通融計處務使遠近官民皆<lb/>
便而邉糧易於措積蓋亦治家通融之法也但其糴糧<lb/>
全在官司立法簡便革弊嚴明不許減價掯勒難收以<lb/>
致靠損屯農方可常糴臣聞今歲遼東米糓甚賤但發<lb/>
一歲之銀可糴二歲之用而二年免發其次宣大米尚<lb/>
可糴亦宜差官發銀到彼預糴米榖以備客兵添兵之<lb/>
<pb n="KR2f0021_WYG_010-34a"/>
用惟若延綏寧夏毎銀一兩止可糴米五七斗甘肅毎<lb/>
銀一兩止可糴米二三斗然聞其地缺乏尢甚軍士不<lb/>
可枵腹而戰亦宜户部差官齎銀到彼多方設法於有<lb/>
米地方貴糴顧運轉般至彼以救其危急可矣奉聖㫖<lb/>
卿所奏委曲忠懇朕已知悉增武備誠為急務但邉兵<lb/>
無事難以掣調見今團營已各選有聴征官軍正備緩<lb/>
急之用只恐不曾著實操練便著委任坐營聴征將官<lb/>
另營操備務要號令嚴明武藝精熟遇有聲息就著領<lb/>
<pb n="KR2f0021_WYG_010-34b"/>
去應敵若原委將官才力不稱另選相應官員更替管<lb/>
領馬昊屢經各官薦舉行取來京聽用陳九疇罷施儒<lb/>
楊必進吏部查他黜革縁由應否起用具奏定奪足邉<lb/>
儲三事戸部議擬斟酌奏請施行欽此<lb/>
　　實陳病勢早乞代任䟽<lb/>
臣乆患病弱不堪重任向在病中䝉改今職力具本三<lb/>
辭弗允只得强疾到任僅得理事二旬疾病大發只得<lb/>
回家奏為病危乞恩急救殘生解印調理事奉聖㫖卿<lb/>
<pb n="KR2f0021_WYG_010-35a"/>
有疾暫准在家調理痊可即出供職印信照舊掌管吏<lb/>
部知道欽此臣病不痊恐一朝遂死終負聖徳奏為病<lb/>
瀝餘忠事奉聖㫖卿所奏朕知道了今邉方多事卿宜<lb/>
即出供職若病未痊可暫免朝叅只在部管事吏部知<lb/>
道欽此臣聞命感愧淚滴枯腸心懷芒刺激昻思奮而<lb/>
困憋難支蓋前疾病止是見人臨事一時怔忡難過而<lb/>
閉戸静處猶能披閱文巻改僉奏牘今則文案一字不<lb/>
能㸔詳公私一事不能酬度矣部中事務皆頼僚屬酬<lb/>
<pb n="KR2f0021_WYG_010-35b"/>
應近臣二奏皆在日前具藳待今齋祭之間而後敢上<lb/>
臣實病勢不能再出供職矣邉方多事兵部重任㐲乞<lb/>
聖㫖早選賢良代臣前職庶不有誤大事至於臣之病<lb/>
軀狼狽客死無益於事伏望聖慈憐憫早放還鄊使臣<lb/>
得一就南舟或得到家一見父母墳墓而死不勝感戴<lb/>
天恩之至臣以病廢出於無奈不得已累干天聴罪該<lb/>
萬死不勝戰慄謹具本奏聞㐲候勑㫖奉聖㫖卿引疾<lb/>
乞休屢有㫖慰㽞如何復有此奏本兵重任朕方倚託<lb/>
<pb n="KR2f0021_WYG_010-36a"/>
宜用心調理痊可照前㫖即出部管事再不必辭吏部<lb/>
知道<lb/>
　　再陳病勢懇乞天恩代任以免誤國䟽<lb/>
准吏部咨該臣奏為實陳病勢早乞代任事欽奉聖㫖<lb/>
卿引疾乞休屢有㫖慰㽞如何復有此奏本兵重任朕<lb/>
方倚託宜用心調理痊可照前㫖即出部管事再不必<lb/>
辭吏部知道欽此臣奉㫖感泣幾欲隕絶思臣樗櫪朽<lb/>
材而乃誤䝉天眷如此隆厚義當委命圖報豈意病弱<lb/>
<pb n="KR2f0021_WYG_010-36b"/>
難支如此然臣所以汲汲求代者正為本兵重任疾不<lb/>
能堪恐負聖明倚託一朝誤事死有餘辜耳若臣病勢<lb/>
料無痊可之期而死生遲速上惟君相所命不敢再乞<lb/>
矣但縁臣素愚戅為國多言不無有拂人情恐或乘此<lb/>
謗言臣疾未甚以致未䝉君父見察使臣白首不欺之<lb/>
心含寃地下亦為可憫今臣心神兩目畧無可用而齒<lb/>
髪六脈皆有可辯伏乞聖恩天地父母俯賜矜察不勝<lb/>
幸甚臣有此苦情不得已冒萬死罪奉聖㫖卿引疾乞<lb/>
<pb n="KR2f0021_WYG_010-37a"/>
休屢有㫖慰㽞今乃再陳病勢情詞懇切准致仕著馳<lb/>
驛去有司月給米三石嵗撥人夫四名應用該衙門知<lb/>
道欽此<lb/>
　　謝恩䟽<lb/>
臣以乆病不堪供職恐孤任使累奏乞休節奉温㫖慰<lb/>
㽞今以病弱之極恐無痊可之期再陳苦情奏奉聖㫖<lb/>
卿引疾乞休屢有㫖慰㽞今乃再陳病勢情辭懇切准<lb/>
致仕著馳驛去有司月給米三石歲撥人夫四名應用<lb/>
<pb n="KR2f0021_WYG_010-37b"/>
該衙門知道欽此欽遵臣聞命感激口不能言竊念臣<lb/>
本樗櫪庸才蒲桞衰質未秋先凋因事已謫不意年既<lb/>
耆艾復遇聖明徳由天縱才不世出欲興三代之治盡<lb/>
録一世之賢採虚名而及㣲臣起罪隸而為卿輔叨官<lb/>
八轉竊祿四年恩榮祖父偕贈侍郎䕃及嗣子得入胄<lb/>
監臣之受恩天地至矣盡矣而乃困於疾病㳙埃莫報<lb/>
臣昔陳疾自揣奉職無狀方憂罪責難免而乃更遇聖<lb/>
恩天地優容准臣致仕賜臣馳驛更勑有司月給食米<lb/>
<pb n="KR2f0021_WYG_010-38a"/>
歲撥人夫榮養終身臣之感激何可言喻臣今得歸巳<lb/>
分餘生之無幾惟思聖徳之難酬若幸疾病少間日惟<lb/>
仰天拜祝期聖壽之無疆願皇儲之早建而已臣初得<lb/>
請亦欲待病稍痊勉力進朝躬謝面辭復得一覩清光<lb/>
而去今不意日乆未痊足弱難於步履神怯易於眩暈<lb/>
不能進入辭謝將出國門無任哽咽謹具本令親男胡<lb/>
純齎捧奏聞臣不勝隕越待罪之至奉聖㫖卿有疾不<lb/>
能詣闕具本謝辭知道了欽此<lb/>
<pb n="KR2f0021_WYG_010-38b"/>
　　病亟陳情懇辭恩命䟽<hi>時起南京兵部叅賛機務下同</hi>
臣病息淹淹神思昏眊不能修辭成奏止叙實情上祈<lb/>
君父臣以病廢罪黜之餘得遇聖明召用四載叨官八<lb/>
轉銜至一品恩榮祖父蔭及嗣子毎有狂瞽之言輒䝉<lb/>
虚已聴納平生腐陋之學幾得盡展臣之受恩自謂近<lb/>
古莫及矣犬馬圖報之心豈肯半途而廢乎第臣不幸<lb/>
元禀素弱疾病歲乆受任以來不自揣度圖報太急用<lb/>
心太過以致舊疾益甚徃歲冬盡今歲正初連月不能<lb/>
<pb n="KR2f0021_WYG_010-39a"/>
理事恐致誤國累奏乞休累䝉温㫖慰㽞然臣病終於<lb/>
不痊臣職難於乆曠不得巳銜哀苦請特荷聖慈許臣<lb/>
馳驛還鄉致仕賜臣月米人夫應用臣病不能詣闕具<lb/>
本辭謝乃於二月十一日含淚出京不意在途轉患脾<lb/>
泄不能飲食幾致殞命至四月初五日始得到家遇舊<lb/>
醫服藥十日始愈又十日更發舊疾痰火身畧就坐即<lb/>
欲傾仆眼或視物則皆動揺不能片時衣冠對客雖父<lb/>
母墳墓亦不能一徃省視連月不能出戸日以待斃是<lb/>
<pb n="KR2f0021_WYG_010-39b"/>
皆原籍官司及徃來士夫所共知也臣又不幸母塟孤<lb/>
遠被人侵塟暗害致臣旬日之間連喪二孫身疾遂痼<lb/>
在朝不能供職報主還家不得寧親育後臣恐後患無<lb/>
窮不得巳於八月二十二日啓遷母柩還鄉臣卧小舟<lb/>
迎見哀痛幾絶是後即患昏熱七晝夜不知人事自分<lb/>
必死幸今殘喘未絶急卧舟督工啟土將厝臣母不意<lb/>
九月二十四日勑書到門䝉恩復起臣南京兵部叅賛<lb/>
機務臣受命感泣驚惶無地即於本月二十七日權厝<lb/>
<pb n="KR2f0021_WYG_010-40a"/>
臣母於近鄉淺土臣亟回家服藥治疾兾圖上籍寵光<lb/>
病得少愈勉赴恩命不意元本既虚醫療反甚今臣旦<lb/>
夕倚枕雖親族問候不能勉對欵語豈能衣冠出坐堂<lb/>
府伴諸内外大臣賛理㽞都重務也臣若貪昧不言非<lb/>
惟上稽恩命亦恐有誤國事故今不避煩瀆冒死再瀝<lb/>
真情伏望聖慈明見萬里收回成命别付賢能容臣照<lb/>
舊休致得安枕席以正首丘臣不勝感戴天恩之至奉<lb/>
聖㫖卿忠誠素著歴練老成㽞都叅賛重任特兹起用<lb/>
<pb n="KR2f0021_WYG_010-40b"/>
豈可復以病辭宜體朕懐上𦂳前去到任慎勿再辭吏<lb/>
部知道欽此<lb/>
　　病乆無奈乞恩認罪降黜䟽<lb/>
臣以病亟陳情懇辭恩命奏奉聖㫖卿忠誠素著歴練<lb/>
老成㽞都叅賛重任特兹起用豈可復以病辭宜體朕<lb/>
懐上𦂳前去到任慎勿再辭吏部知道欽此欽遵臣聞<lb/>
命感泣驚惶莫措即欲起程病不能强因自仰天而呼<lb/>
曰天胡降此奇疾使臣不死不瘳負我明主不能效用<lb/>
<pb n="KR2f0021_WYG_010-41a"/>
也中夜哀思竊惟古之聖皇量才擢任非愛其人而寵<lb/>
利之也真知其人之足用而有益於時也古之賢臣度<lb/>
徳受官非利其禄而尸素之也自量其力之能勝而可<lb/>
以濟時也若或君授非才臣受非力則誤國難免矣臣<lb/>
本凡庸賦命至薄昔在先朝因豫言宸濠事囚禁充軍<lb/>
罪錮六年濠敗得還幸遇陛下龍飛即䝉顯用今將十<lb/>
年矣然以命薄多災又因言禮言治為時宰所棄中間<lb/>
曠廢往來歲月甚多止任巡撫四川二月兵部左侍郎<lb/>
<pb n="KR2f0021_WYG_010-41b"/>
八月南京吏部左侍郎六月南京工部尚書二月都察<lb/>
院左都御史僅逾一月刑部尚書十月兵部尚書二十<lb/>
日䝉恩官至極品分不能堪然雖在任之時猶多在告<lb/>
之日故臣雖有犬馬之心畧無涓埃之報過䝉恩㫖毎<lb/>
以忠誠見許又以再辭為戒臣之受知明主雖死莫報<lb/>
臣又聞孔子君命召不俟駕而行孟子雖謂其當仕有<lb/>
官職而意非在官則不然然孔子大聖所遇當時列國<lb/>
之君猶然也今臣以下愚之人得遇天下大一綂之君<lb/>
<pb n="KR2f0021_WYG_010-42a"/>
英明不世出之主豈可一日稽命是知臣之不能赴任<lb/>
雖死莫贖况今世學不講士習囂偽多有以托疾自高<lb/>
而獵名取位竟無實用者臣竊恥之迺今不幸眞疾乆<lb/>
淹形跡𩔖此臣今若不受罪非惟人不知儆而中心亦<lb/>
不自安臣初回家䝉恩賜月米歲夫優養貧病自䝉起<lb/>
用已即扣除尚存一品官階臣病不堪叨冒實由命薄<lb/>
使然伏願聖恩天地父母憐臣本心赦臣死罪特示顯<lb/>
黜或止削臣加官而容以尚書照舊致仕或通革官銜<lb/>
<pb n="KR2f0021_WYG_010-42b"/>
止令閒住或為民使臣得就家安養數年幸而病得稍<lb/>
瘥行可謁陵坐能對客之日臣願請授南京吏部刑部<lb/>
或都察院一簡静衙門使臣職易稱而事易行不為茍<lb/>
祿然臣身雖在逺如遇國有大事君相許言臣當盡言<lb/>
事有不虞係臣職守臣當死義所能圖報惟是而巳其<lb/>
他職務臣精力已憊冄無能為矣臣不敢一言欺陛下<lb/>
亦不敢一事誤陛下也今天下皆憂陛下未有皇儲臣<lb/>
昔過憂亦嘗有言今思漢武帝年十六即位年二十九<lb/>
<pb n="KR2f0021_WYG_010-43a"/>
始生戾太子年六十餘始生昭帝今人間老年得子者<lb/>
尤多乃是知生子遲速有命可以裕待而無庸急憂耳<lb/>
惟願陛下清心省事愛養精神謹身節慾保固真元使<lb/>
聖徳萬年常如今日之清明聖躬萬年常如今日之强<lb/>
固則以聖明恒御六龍而宰輔同心體國刍心務知人安<lb/>
民而真才必用善政必行如此而尚憂民生不遂聖治<lb/>
不隆天命不祐皇儲不廣者未之有也方今人材難得<lb/>
而自古人君皆以容受直言為美稱今之言官果有素<lb/>
<pb n="KR2f0021_WYG_010-43b"/>
非忠貞挾私排擊者固宜罪之其或言雖未當心本無<lb/>
他者宜賜優容若其心本納忠言切治理者宜用其言<lb/>
而顯其人以養天下忠直之氣則陛下聖徳永傳於萬<lb/>
世矣臣愚受恩莫報昧死惓惓謹具本順差承差楊鉄<lb/>
持齎奏聞伏候恩㫖奉聖㫖㽞都叅賛重任朕特命卿<lb/>
今既屢奏患病情詞懇切准照舊致仕這員缺便上𦂳<lb/>
㑹推相應官兩員來者勿致缺人廢事吏部知道欽此<lb/>
　胡端敏奏議巻十<lb/>
</p>
<p>
</p>
  </div></body>
</text>\m</TEI>
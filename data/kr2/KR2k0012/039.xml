<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淳熙三山志卷三十九</head> <lb/>
    <p>
<pb n="KR2k0012_WYG_039-1a"/>
欽定四庫全書<lb/>
　淳熙三山志卷三十九<lb/>
　　　　　　　　　　　　宋　梁克家　撰<lb/>
　　土俗類一<lb/>
　　　土貢<lb/>
州距京師四千五百里逺矣然得天之氣和平而無□<lb/>
燠不為瘴寒不至沍得地之形由建劍溪湍而下泉莆<lb/>
潮漲而上適至是而平民生其間故其性紓緩而能强<lb/>
<pb n="KR2k0012_WYG_039-1b"/>
力善治可以久安真樂土也産懼薄以勤羨用喜得以<lb/>
實華其君子外魯内文而小民謹事畏法市廛阡陌之<lb/>
間女作登于男四民皆溢雖樂嵗無狼戾能執技以上<lb/>
遊四方者亦各植其身豐年治世氣象間暇習尚可視<lb/>
齊魯聖朝軫念遐服厥貢土物舊不逾三四<hi>在唐貢蕉布海蛤文</hi>
<hi>扇茶橄欖見唐志粉薑紅薑薑鮓鞍橋朴白藤箱等見慶歴記及元豐九域志國初以來厥貢蕉布乾荔枝之</hi>
<hi>屬而巳</hi>歸化之始猶命以係省錢給且禁分配屬縣仁聖<lb/>
節儉又以其非急困民罷之徳澤隆洽冠帶衣履可不<lb/>
<pb n="KR2k0012_WYG_039-2a"/>
識所自也具于左方<lb/>
荔支乾大中祥符二年嵗貢六萬顆元豐四年増減價<lb/>
　本錢一百七十二緡有竒嵗以銀輸左藏庫三年條<lb/>
　次貢物如祥符之數元祐元年定為常貢數亦如之<lb/>
　崇寧四年増一萬三千顆大觀元年又増三千政和<lb/>
　増貢一萬宣和于祥符數外進八萬三千四百七年<lb/>
　損抑貢物減政和之半建炎三年罷<lb/>
荔支煎大中祥符二年定額一百三十瓶丁香荔支煎<lb/>
<pb n="KR2k0012_WYG_039-2b"/>
　三十瓶元豐三年條次貢物如祥符之數元祐元年<lb/>
　名為常貢崇寧四年定嵗貢亦如之建炎三年罷<lb/>
圓荔支崇寧四年定嵗貢一十萬顆大觀元年増一萬<lb/>
　宣和中増十萬六百顆七年減政和嵗貢之半建炎<lb/>
　三年罷<lb/>
生荔支紹興初始貢至二十四年因罷貢温州柑亦令<lb/>
　不得供進<hi>宣和間以小株結實者置瓦器中杭海至闕下移植宣和殿錫二府宴賜御詩云密</hi>
　<hi>移造化出閩山禁御新栽茘子丹山液乍凝仙掌露綘苞初降水精丸酒酣國艶非朱粉風泛天香轉蕙</hi>
<pb n="KR2k0012_WYG_039-3a"/>
　<hi>蘭何必紅塵飛一騎芬芬數本座中看時余大宰深詩有賜比西山藥一丸之句上稱賞之</hi>
紅蕉花布大中祥符二年以二百四為額天聖六年令<lb/>
　其半淺色餘仍舊元豐三年條次貢物于元額外增<lb/>
　貢二十四元祐元年定以為常貢深淺二色如天聖<lb/>
　之數紹興五年因福清觀音尼院陳請住罷<lb/>
乾薑天聖元年以州産乾薑嵗運十萬斤如温州例熙<lb/>
　寧四年或議地逺薑亦非温比令漕司以價錢市銀<lb/>
　上京元祐元年定為錢一千一百六十八貫足嵗以<lb/>
<pb n="KR2k0012_WYG_039-3b"/>
　銀輸左藏庫<lb/>
沙魚崇寧四年定嵗貢三十觔大觀元年増貢三十觔<lb/>
　建炎三年罷<lb/>
鹿角菜崇寧四年定嵗貢二十觔宣和七年罷<lb/>
紫菜崇寧四年定嵗貢二十觔宣和七年罷<lb/>
蕉乾崇寧四年定嵗貢三百觔建炎三年罷<lb/>
　　　戒諭<lb/>
州自聖朝風化之厚人知敦尚本業上下相守氣習朴<lb/>
<pb n="KR2k0012_WYG_039-4a"/>
鈍葢渾然易治也有如疾溺于巫喪溺于佛婚溺于財<lb/>
與夫僧胥之情偽獄市之煩擾下至遐鄉僻邑牙儈船<lb/>
戸及蓄蠱之家所以傷害人者自慶厯嘉祐元符以來<lb/>
積勸長吏誨敕裁革其見于碑刻牓諭者今並存之庶<lb/>
觀風宣化儻猶有遺習可舉而行也<lb/>
勸用醫<hi>慶厯六年十二月蔡正言襄知州日作太平聖惠方後序親書于碑其畧曰太宗皇帝一平宇</hi>
　<hi>内集古今名方與藥石診視之法勅國醫詮次類分百卷號曰太平聖惠方詔頒州郡傳于吏民州郡承</hi>
　<hi>之大率嚴管鑰謹曝晾而巳吏民莫得與其利焉閩俗左醫右巫疾家依巫索祟而過醫門十纔二三故</hi>
<pb n="KR2k0012_WYG_039-4b"/>
　<hi>醫之傳益少余治洲之明年議録舊所賜書以示于衆郡人何希彭者通方伎之學凡聖惠方有異域瓌</hi>
　<hi>恠難致之物若食金石草木得不死之篇一皆置之酌其便于民用者得方六千九十六希彭謹愿自守</hi>
　<hi>為鄉閭所信因取其本謄載于板列牙門之左右所以尊聖主無窮之澤又曉人以巫祝之謬使之歸經</hi>
　<hi>常之道亦刺史之一職也今其碑在府衙宅堂右希彭家今太平公輔坊有墨寳軒藏蔡公真蹟治平圖</hi>
　<hi>榜聖惠方虎節門内</hi>
五戒<hi>蔡正言襄知州日作一曰觀今之俗為父母者視巳之子猶有厚薄迨至娶婦多令異食貧者因于</hi>
　<hi>日給其勢不得不然富者亦何為之葢父母之心不能均于諸子以至此不可不戒二曰人子之孝本于</hi>
　<hi>養親以順其志死生不違于禮是孝誠之至也觀今之俗貧富之家多是父母異財兄弟分養乃至纖悉</hi>
<pb n="KR2k0012_WYG_039-5a"/>
　<hi>無有不校及其亡也破産賣宅以為酒肴設勞親知與浮圖以求冥福原其為心不在于親將以誇勝于</hi>
　<hi>人是不知為孝之本生則盡養死不妄費理之豈不善乎三曰兄弟之愛出于天性少小相從其心懽忻</hi>
　<hi>豈有間哉迨因娶婦或至臨財憎惡一開即成怨隙至有興訴訟有刑獄至死而不息者殊可哀也葢由</hi>
　<hi>聽婦言貪財利絶同胞之恩友愛之情遂及于此四曰娶婦欲以傳嗣豈為財也觀今之俗娶妻不顧門</hi>
　<hi>户直求資財未有婚姻之家不為怨怒原其由葢婚禮之夕廣靡費已而梭囊槖朝索其一暮索其二姑</hi>
　<hi>辱其婦夫虐其妻求之不已若不滿意至有割男女之愛輒相棄背習俗日久不以為恠此生民之大弊</hi>
　<hi>也五曰凡人情莫不欲富至于農人百工商賈之家莫不晝夜營度以求其利然農人兼并商賈欺謾大</hi>
　<hi>率刻剥貧民罔昧神理譬如百蟲聚居强者食㗖曽不暫息求而得之廣為施與冀減罪惡其愚甚矣今</hi>
<pb n="KR2k0012_WYG_039-5b"/>
　<hi>欲為福孰若減刻剥之心以寛貧民去欺謾之行以畏神理為子孫之計則亦久逺居鄉黨之間則為良</hi>
　<hi>民其義至明不可不思今見公文集</hi>
戒山頭齋㑹<hi>蔡密學襄涖任日作云使州體問自來風俗被喪之家言有靡用破賣産業置辦酒</hi>
　<hi>食齋筵名為孝行至有亡殁之人舉家不敢哭臨先將田屋出帳典賣得人就頭商量打了定錢方敢舉</hi>
　<hi>殮外拘人情中抑哀毁是不孝之人也出殯之夕鄰里識與不識盡來弔問恣食酒肉包携歸家至使喪</hi>
　<hi>家費用無極其于人情鄰里當有贈遺以資喪家慰弔之際豈可恣食酒肉以為宴樂是旡禮之人也山</hi>
　<hi>頭齋筵僧俗之中本非知識齋食不足每人散錢二百文如有少闕便即忿怒送塟之禮雖出于古豈有</hi>
　<hi>本無哀情只趂齋食喪家竭力不給所求此與乞丐何異是旡恥也人世若不斷絶民間轉見不易禮義</hi>
<pb n="KR2k0012_WYG_039-6a"/>
　<hi>之欲安之日逺右仰喪塟之家喪夜賓客不得置酒讌樂山頭不得廣置齋筵聚㑹并分散錢物以充齊</hi>
　<hi>價如有輒敢罪在家長并城外僧院不得與人辦置山頭齋及功虞侯耆長常切覺察其碑立于虎節門</hi>
　<hi>下</hi>
教民十六事<hi>嘉祐二年十月鄉老于翰等請紀密學蔡公教民十六事立碑于虎節門下  一應</hi>
　<hi>有無圖輩欺誑是知州親知于州縣打築關節乞取財物許人告  二市買買物虧減價例及不畫時還</hi>
　<hi>錢仰行人陳告月三行人于諸官㕔榦當厨庫公人及市買等處每  若有行用錢物罪在行人  四巡</hi>
　<hi>欄告税不得擅入人家搜檢税物須申州取候指揮  五市行見行銅錢如有夾雜砂鑞新錢許人告</hi>
　<hi>六銀行輒造次銀出賣許人告捉八七人戸居停賭錢本罪科斷外必定拆屋給官    僧人不得止宿</hi>
<pb n="KR2k0012_WYG_039-6b"/>
　<hi>俗家婦人不得聴講及非時入僧院行九諸官除依條本㕔并専轄尖處科決外不得擅  科罰  十巡</hi>
　<hi>檢使臣非承使州㫖揮不得帶甲領兵搜圍人家檢索違禁物色若窩蔵强刦并殺人賊明有蹤跡許收</hi>
　<hi>捉錢十一諸縣擅行科配修造及諸色鄉人歛掠人户  物入巳仰人陳理  十二在州坊虞侯所由并</hi>
　<hi>外縣公人所受情弊放散公事不送州縣許人告受十三推司當直司并外縣公人因勘公事廣有所</hi>
　<hi>許人因事報覆牛十四諸坊只得𬋩本地内爭鬬火燭姦盜賭錢殺  公事  十五在城裏外喪葬之家</hi>
　<hi>喪夜不得置酒肉燕樂以虧孝道山頭不得廣置齋筵違者罪在家長  十六士庶家不肖子弟盜賣家</hi>
　<hi>産并轉肩出利買客人貨貴買賤賣如本人無錢勒牙保人賣業填還</hi>
戒生口牙<hi>元符二年三月温朝請益知州日作開建劍兩州邵武軍客人多是到來福州管下使用</hi>
<pb n="KR2k0012_WYG_039-7a"/>
　<hi>錢貨討㑹生口牙人或無圖輩巧設計倖或以些小錢物多端弄賺人家婦女并使女稱要婦為妻或養</hi>
　<hi>為子因而誘引出偏僻人家停蔵經日後便帶往逐處展轉販賣深覔厚利致被誘之家經官訴訟官司</hi>
　<hi>雖捕逐根尋猝不見誘者遂使父母夫婦永不相見其或誘人亦不知存否何在是情理切害急宜懲禁</hi>
　<hi>因勑條立碑曉諭責五人為保有工者保依條追賞外毎獲一名更于知情引領牙保蔵匿人名下理錢</hi>
　<hi>二十貫充賞其鄰甲廂耆一例重行斷遣其碑立于威武軍門之左</hi>
戒船戸<hi>元符二年三月温朝請益知州日據左院勘到船户林屢為有候官縣白斛村住人謝周喜子</hi>
　<hi>往南劍看悒女子回顧林屢船般載逐人還家林屢遇夜時將謝周喜子三人于三江口偏僻水中揾殺</hi>
　<hi>逐人捕獲根勘並該凌遲處斬因聞諸縣多有船載客旅至偏僻灘障處嚇取財物及伺姦便殺併人命</hi>
<pb n="KR2k0012_WYG_039-7b"/>
　<hi>遂帖十二縣應有載客船各以自來泊船相近者給甲遞相保委仍立定雇船價例不得例外邀求錢物</hi>
　<hi>有犯者除追賞外嚴行斷遣其碑立于左院前碑亭及南臺臨津館門外</hi>
禁蓄蠱<hi>慶厯七年蔡正言襄為閩漕日禁絶甚嚴凡破數百家自後稍息八年仁宗閲福建奏獄多以</hi>
　<hi>蠱毒殺人者福州醫工林士元能以藥下遂詔録其方又令太醫集法方之善治蠱毒者為一編命㕘知</hi>
　<hi>政事杜履為序頒之嘉祐六年范兵部師道乃牒諸縣各以其方雕板揭于縣門今碑猶存云准知府兵</hi>
　<hi>部牒嘉祐六年十一月立碑應中蠱毒不拘年代逺近先煑雞子一枚將銀釵一隻將右熟雞子内口含</hi>
　<hi>之約一飯久取出釵及雞子俱黒色是中毒也可用下方五棓子三兩木香丁香各一十文甘草三寸一</hi>
　<hi>半炮出火毒一半生用糯米二十粒軞粉三分硫黄末一錢重麝香一十文右八味入小沙瓶内用水十</hi>
<pb n="KR2k0012_WYG_039-8a"/>
　<hi>分同煎七分候藥面上生皺皮是藥熟用絹攄去滓取七分小椀通口服須平旦仰卧令頭髙其藥須三</hi>
　<hi>度上來闕心即不得動如吐出用桶盛如魚脬類乃是惡物吐後用茶一盞止如瀉亦不妨瀉後用白粥</hi>
　<hi>補忌生冷油膩鮓醬十日後服後藥解毒丸三二丸補之更服和氣湯散十餘日平復解毒圓者如人中</hi>
　<hi>毒十日以前則此藥可療五棓子半斤甑中蒸炮令熟丁香三兩焙黄焦色預知子半斤一半蒸令熟一</hi>
　<hi>半焙令黄色木香三兩一半炮令黄色一半焙過麝香三文甘草二兩一半炮黄色一半生用水銀粉一</hi>
　<hi>盂子朱砂一兩細研為衣右件揚羅為細末用陳米爛飯為丸如彈子大用藥時研令細同酒一盞煎得</hi>
　<hi>温服紹興二年秋連江古田民有查佐等蓄蠱殺人保其家來訴張參政守為帥依條斷遣仍牓十二縣委</hi>
　<hi>正副結五家為保互相覺察知而不糾其罪與均仍頒勑令賞格散牓要處</hi>
<pb n="KR2k0012_WYG_039-8b"/>
去野葛<hi>紹興二十六年吳提刑逵以野葛能毒人自為文戒諭管下其畧曰奴有怨陰以償其主妻有</hi>
　<hi>私陰以中其夫不利已公人以害清强之官規財物鄉鄰以窺富有之室其令五家為保各鋤絶其本根</hi>
　<hi>勿令能殖</hi>
　　　謡䜟<lb/>
䜟緯識者不取然不可以耳目所不接盡廢者趙清獻<lb/>
作成都集記曰神恠之事不可以為教書之何也吾將<lb/>
以待天下之窮理者也今耆舊所傳與記籍可攷者始<lb/>
載之<lb/>
<pb n="KR2k0012_WYG_039-9a"/>
郭璞遷州記桑田為海人事更改<hi>洪水浸田人事多變</hi>六旬甲子<lb/>
　當有其害<hi>六六之數當見其害</hi>更重著衣周迴重載<hi>見三重牆復而修之</hi>
　鄭國歸朝重闗為待<hi>東南有水潮入其音</hi>鳥出木空千載不昧<lb/>
　<hi>無朱雀山千年無咎</hi>前有雙眉重施粉黛<hi>九仙烏石山為之眉方山為之黛是太陰</hi>
　<hi>宫也</hi>溪澗水來盡歸于海<hi>南臺有江出其地户去也</hi>主揖其客客住<lb/>
　主在<hi>蓮花山髙葢山方山相應</hi>穏首東日髙山鎮寨<hi>夘山見髙葢為日門鼔山</hi>
　<hi>為威膽之位</hi>本自添金因成右兊<hi>在乾為金佛國兊赤金也</hi>但見蛇形<lb/>
　莫知坐亥<hi>木行已街正坐壬也</hi>事過方知知而未㑹<hi>久後出人見了方知</hi>
<pb n="KR2k0012_WYG_039-9b"/>
　龍山髙山光照其代<hi>建水為陽福之水光顯朝廷</hi>巧婦能裁得令<lb/>
　人愛<hi>遷出于巧婦之裁人俱愛之</hi>若解修心得其終倍<hi>云民得慈心得長夀</hi>
　<hi>信生陽數即長齡也</hi>市籠放火聚集磊磊<hi>去郊為市横山有赤路三二頂峯為火籠</hi>
　有一老翁手把竹筒<hi>乾為主陽之位主山也艮山入為主艮震為蒼莨竹也</hi>重<lb/>
　添新宰在言不在<hi>云在是乾為主山云不在是被巫山遮也</hi>銘曰泰康之<lb/>
　載遷□甌基四色牢城層巒三逕洪許南流瑞龍地<lb/>
　應其主螺女現對花峯千載不雜世代興隆諸邦萬<lb/>
　古繁盛仁風其城形狀如鸞似鳯勢氣盤挐遇兵不<lb/>
<pb n="KR2k0012_WYG_039-10a"/>
　饉遇荒不掠逢災不染其甲子滿廢而復興<lb/>
于山<hi>九仙光孝觀于山碑記云我有一莊園寄在于山邊于山九道士呼名為九仙輒然來相賀磊老自</hi>
　<hi>相傳李公來戰日此無二一物只有一積金寄在于山庄不是中山中只是龍西郡我住東西城庄在于</hi>
　<hi>山下有人有不信但呼碑中話只看于山松于山金出現不在路傍只在中隴西拾得無分張時人莫笑</hi>
　<hi>金泥師拾得金泥也有富太和二年于山二斷吾年乙丑金園一片寄在山前在前左臂不歸庚申須歸</hi>
　<hi>乙未留傳子孫衣錦次第時人見碑吾今在世</hi>
古渡<hi>舊有人得一石于城南釣龍臺刻云按晉太康三年太守嚴髙圖越王山南之西勢以咨郭璞云方</hi>
　<hi>山秀拔于前三山環峙于後八百年後大盛䜟曰其間萃兀創危亭八百年前兆此名天降元精如漢佐</hi>
<pb n="KR2k0012_WYG_039-10b"/>
　<hi>岳陶靈氣似周臣中坁不見客舠路古渡應無病涉人好是褰裳待今日罾浦坊中人挺生年世寖邈石</hi>
　<hi>刻今不復存惟故老口傳猶可據云</hi>
沙合路通<hi>郭璞遷城詩云南臺沙合河口路通先出狀元後出相公閩縣</hi>
石移<hi>天寳石移瑞雲來期屬福清縣界</hi>
龍爪<hi>龍爪花紅狀元西東永福縣保安里</hi>
水流<hi>水流張墓園此地出狀元永福縣</hi>
石橋<hi>石橋全出狀元永福縣</hi>
鯤潭<hi>鯤潭生芝草溪北有髙樓此時出公侯鯤潭在永福縣越峯寺前今成沙洲生草矣</hi>
<pb n="KR2k0012_WYG_039-11a"/>
蘇溪<hi>蘇溪不用船此時出狀元福清縣</hi>
海口<hi>江南沙合按龍頭兩角纔成事可謀但看甲子重開日此時方始出公侯福清縣</hi>
松山<hi>東去無邊海西來萬頃田松山沙徑合朱紫出其間時松山沙徑風波險惡民有沒舟之虞今沙合</hi>
　<hi>可褰裳矣長溪縣</hi>
渡船潭<hi>渡船通人行狀元方始生淳熙年史丞相剏縣學于此寧徳縣</hi>
鳯凰<hi>鳯凰展翼欲飛渡大小長江侵雲霧蝴蝶按花水中去必出三公連四輔紹興十年知縣林覺剏縣</hi>
　<hi>學于此連江縣</hi>
磨劔石<hi>磨劍石平方出公卿古田縣保安里玉鴻橋下</hi>
<pb n="KR2k0012_WYG_039-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淳熙三山志巻三十九<lb/>
</p>
<p>
</p>
  </div>
</body>
</text>
</TEI>
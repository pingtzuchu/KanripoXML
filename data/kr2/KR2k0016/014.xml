<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>㑹稽志巻十四</head>
    <p>
<pb n="KR2k0016_WYG_014-1a"/>
欽定四庫全書<lb/>
　㑹稽志巻十四　　　　　宋　施宿等　撰<lb/>
　　人物<lb/>
㑹稽自漢魏晉唐衣冠人物最盛五代之亂錢氏有國<lb/>
私置丞相以下官惟此邦人士耻之多自抑退無為其<lb/>
國顯仕者至宋興始相繼而起今取漢以來公卿大夫<lb/>
略掇其事于篇其訪求未偹者尚俟他日<lb/>
漢鄭吉㑹稽人以從軍為郎吉為人彊執習外國事宣<lb/>
<pb n="KR2k0016_WYG_014-1b"/>
　帝時吉以侍郎田渠黎積糓因發諸國兵攻破車師<lb/>
　遷衛司馬使䕶鄯善以西南道神爵中匈奴乖亂日<lb/>
　逐王先賢撣欲降漢使人與吉相聞吉發渠黎龜茲<lb/>
　諸國五萬人迎日逐王口萬二千人小王將十二人<lb/>
　隨吉詣京師漢封日逐王為歸德侯吉既破車師降<lb/>
　日逐威震西域遂并䕶車師以西北道故號都䕶都<lb/>
　䕶之置自吉始焉上嘉其功效迺下詔封吉為安逺<lb/>
　侯食邑千户吉於是中西域而立莫府治烏壘城漢<lb/>
<pb n="KR2k0016_WYG_014-2a"/>
　之號令班西域矣始自張騫而成于鄭吉語在西域<lb/>
　傳<lb/>
嚴光字子陵一名遵㑹稽餘姚人少有髙名與光武同<lb/>
　遊學及光武即位光乃變名姓隠身不見帝思其賢<lb/>
　乃令以物色訪之後齊國上言有一男子披羊裘釣<lb/>
　澤中帝疑其光乃備安車𤣥纁遣使聘之三反而後<lb/>
　至車駕即日幸其館光卧不起帝即其卧所撫光腹<lb/>
　曰咄咄子陵不可相助為理耶光眠不應良久乃張<lb/>
<pb n="KR2k0016_WYG_014-2b"/>
　目熟視曰昔唐堯著德巢父洗耳士故有志何至相<lb/>
　迫乎帝曰子陵我竟不能下汝耶于是升輿嘆息而<lb/>
　去復引光入論道舊故相對累日帝從容問光曰朕<lb/>
　何如昔時對曰陛下差増于往因共偃卧光以足加<lb/>
　帝腹上明日太史奏客星犯帝座甚急帝笑曰朕故<lb/>
　人嚴子陵共卧耳除為諫議大夫不屈乃畊于富春<lb/>
　山後人名其釣處為嚴子陵瀬焉<hi>嚴當作荘</hi>
賀純字仲貞㑹稽山隂人少為諸生博極羣藝十辟公<lb/>
<pb n="KR2k0016_WYG_014-3a"/>
　府三舉賢良方正五徴皆不就復徴拜議郎數陳災<lb/>
　異上便宜數百事多見省納遷江夏太守永和中李<lb/>
　固上疏曰陛下初登大位聘㑹稽賀純䇿書嗟嘆待<lb/>
　以大夫之位是以巖穴幽人智術之士彈冠振衣樂<lb/>
　欲為用四海欣然歸服聖德<lb/>
鍾離意字子阿㑹稽山隂人舉孝亷辟大司徒府徴為<lb/>
　尚書時交阯太守張恢坐臧千金詔班賜羣臣意得<lb/>
　珠璣而不拜賜帝問其故對曰此臧穢之寳誠不敢<lb/>
<pb n="KR2k0016_WYG_014-3b"/>
　拜帝嗟嘆曰清乎尚書之言乃更以庫錢賜意轉尚<lb/>
　書僕射車駕數幸廣成苑意以為從禽廢政當車陳<lb/>
　諫天子即時還宫永平中大旱大起北宫意詣闕免<lb/>
　冠上疏帝性褊察好以耳目隠發為明朝廷争為嚴<lb/>
　切以避誅責惟意獨敢諫爭數封還詔書臣下過失<lb/>
　輒救解之出為魯相以愛利為化<lb/>
王充字仲任㑹稽上虞人少孤鄉里稱孝後受業太學<lb/>
　師事扶風班彪好博覽而不守章句家貧無書嘗游<lb/>
<pb n="KR2k0016_WYG_014-4a"/>
　洛陽市肆閱所賣書輒能誦憶遂博通衆流百家之<lb/>
　言後歸鄉里屏居教授仕郡為功曹以數諫争不合<lb/>
　去乃閉門潛思絶慶弔之禮著論衡八十五篇二十<lb/>
　餘萬言蔡邕入吳始得之恒祕以為談助王朗為㑹<lb/>
　稽守又得其書許下稱其才雋或曰不見異人當得<lb/>
　異書又時嫌蔡邕得異書或捜求帳中果得論衡抱<lb/>
　數巻去邕丁寧曰惟我與爾共之<lb/>
孟嘗字伯周㑹稽上虞人其先三世為郡吏並伏節死<lb/>
<pb n="KR2k0016_WYG_014-4b"/>
　難嘗少修操行仕郡為户曹史有寡婦至孝養姑姑夀<lb/>
　終夫女弟先懷嫌忌乃誣婦鴆其母嘗言其枉狀太<lb/>
　守不為理嘗謝病去婦竟寃死自是郡中連旱二年<lb/>
　後太守殷丹問故嘗曰昔東海孝婦感天致旱于公<lb/>
　一言甘澤時降宜戮訟者以謝冤魂丹從之即刑女<lb/>
　而祭婦墓天應㴻雨後䇿孝亷遷合浦太守郡海出<lb/>
　珠宰守採求不知紀極珠漸徙交阯郡界于是行旅<lb/>
　不至嘗革易前敝去珠復還被徴吏民扳車請之不<lb/>
<pb n="KR2k0016_WYG_014-5a"/>
　得進乃夜遁去隠處窮澤士民慕其德就居止者百<lb/>
　餘家桓帝時尚書同郡楊喬上書薦嘗安仁𢎞義耽<lb/>
　樂道德清行出俗能幹絶羣而嘗單身謝病躬畊壟<lb/>
　次匿景藏采不揚華藻沉淪草莽好爵莫及廊廟之<lb/>
　寶棄于溝渠竟不見用卒于家<lb/>
魏朗字少英㑹稽上虞人為兄報仇亡命陳國從博士<lb/>
　郤仲信學春秋圖緯又詣京師長者李膺之徒争從<lb/>
　之初辟司徒府遷彭城令時中官子弟為國相多行<lb/>
<pb n="KR2k0016_WYG_014-5b"/>
　非法朗與更相奏幸臣忿疾欲中之㑹九真賊起乃<lb/>
　共薦朗為九真都尉到官奬厲吏兵討破羣賊斬首<lb/>
　二千級桓帝美其功徴拜議郎遷尚書屢陳便宜有<lb/>
　所補益出為河内太守政稱三河表㑹被黨議免朗<lb/>
　性矜嚴閉門整法度家人不見墮容以黨事急徴自<lb/>
　殺著書數篇號魏子<lb/>
黄昌字聖真㑹稽餘姚人本出孤微居近學宫數見諸<lb/>
　生脩庠序之禮遂就經學又曉習文法仕郡為決曹<lb/>
<pb n="KR2k0016_WYG_014-6a"/>
　刺史行部見昌甚竒之辟從事後拜宛令政尚嚴猛<lb/>
　好發姦伏皆稱神明遷蜀太守訟者七百餘人悉為<lb/>
　㫁理宿惡大奸皆奔走他境後補大司農左轉太中<lb/>
　大夫<lb/>
鄭𢎞字巨君㑹稽山隂人𢎞少為鄉嗇夫太守第五倫<lb/>
　竒之召署督郵舉孝亷𢎞師同郡河東太守焦貺楚<lb/>
　王英謀反發覺引貺貺被收道亡妻子繫詔獄諸生<lb/>
　故人皆變姓名以逃其禍𢎞獨髠頭負鈇鑕詣闕上<lb/>
<pb n="KR2k0016_WYG_014-6b"/>
　章為貺訟罪顯宗赦其家𢎞躬送貺䘮及妻子還鄉<lb/>
　里拜騶令累遷尚書令𢎞前後所陳有補益王政者<lb/>
　皆著之南宫以為故事出為平原相徴拜侍中遷大<lb/>
　司農為太尉奏尚書張林阿附侍中竇憲而素行臧<lb/>
　穢又上洛陽令楊光憲之賓客在官貪殘並不冝處<lb/>
　位憲奏𢎞大臣漏泄宻事帝詰讓𢎞收上印綬𢎞自<lb/>
　詣廷尉詔勑出之乞骸骨歸未許病篤上書陳謝并<lb/>
　言竇憲之短帝省章遣醫占𢎞病臨沒悉還賜物<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>
<pb n="KR2k0016_WYG_014-7a"/>
　妻子褐巾布衣素棺殯殮以還鄉里<lb/>
朱儁字公偉㑹稽上虞人以孝養致名鄉里敬之舉孝<lb/>
　亷除蘭陵令政有異能平交阯賊封都亭侯討潁川汝<lb/>
　南陳國黄巾賊悉破平之遣使持節拜右車騎將軍<lb/>
　振旅還京師為光禄大夫封錢塘侯闗東兵起董卓<lb/>
　議移都儁輒止卓卓雖憚之然貪其名重乃表儁太<lb/>
　僕以自副儁被召不肯受遷因進曰國不宜遷必孤<lb/>
　天下望成山東之釁臣不見其可也有司詰曰召君<lb/>
<pb n="KR2k0016_WYG_014-7b"/>
　受遷而君拒之不問徙事而君陳之何也儁曰副相<lb/>
　國非臣所堪也遷都非計臣之所急也辭所不堪進<lb/>
　臣所急臣之所宜也有司曰遷都之事初無此計也<lb/>
　就有未露何所受聞儁曰相國董卓為臣説之臣聞<lb/>
　之于相國有司不能屈朝廷稱服焉後為太尉李傕<lb/>
　郭汜相攻刼質天子公卿儁性剛即發病而卒<lb/>
盛憲字孝章㑹稽人舉孝亷補尚書郎稍遷吳郡太守<lb/>
　以疾去官孫䇿平定吳㑹誅其英豪憲素有髙名䇿<lb/>
<pb n="KR2k0016_WYG_014-8a"/>
　深忌之初憲與少府孔融善融憂其不免禍乃與曹<lb/>
　公書曰嵗月不居時節如流五十之年忽焉已至公<lb/>
　為始滿融又過二海内知識零落殆盡惟㑹稽盛孝<lb/>
　章尚存其人困于孫氏妻孥湮沒單孑獨立孤危愁<lb/>
　苦若使憂能傷人此子不得復永年矣春秋傳曰諸<lb/>
　侯有相滅亡者桓公不能救則桓公耻之今孝章實<lb/>
　丈夫之雄也天下譚士依以揚聲而身不免于幽執<lb/>
　命不期于旦夕是吾祖不當復論損益之友而朱穆<lb/>
<pb n="KR2k0016_WYG_014-8b"/>
　所以絶交也公誠能馳一介之使加咫尺之書則孝<lb/>
　章可致友道可宏矣今之少年喜謗前輩或能譏平<lb/>
　<hi>皮柄反</hi>孝章孝章要為有天下大名九牧之民所共稱<lb/>
　嘆燕君市駿馬之骨非欲以騁道里乃當以招絶足<lb/>
　也惟公匡復漢室宗社將絶又能正之正之之術實<lb/>
　湏得賢珠玉無脛而自至者以人好之也况賢者之<lb/>
　有足乎昭王築臺以尊郭隗隗雖小才而逢大遇竟<lb/>
　能發明主之至心故樂毅自魏往劇辛自趙往鄒衍<lb/>
<pb n="KR2k0016_WYG_014-9a"/>
　自齊往嚮使郭隗倒懸而王不解臨溺而王不拯則<lb/>
　士亦將髙翔逺引莫有北首燕路者矣凡所稱引自<lb/>
　公所知而復有云者欲公崇篤斯義也因表不悉由<lb/>
　是徴為騎都尉制命未至為䇿所害<lb/>
吳賀齊字公苖㑹稽山隂人守剡長縣吏斯從輕俠為<lb/>
　姦齊立斬之後太末豐浦民反轉守太末長誅惡養<lb/>
　善期月盡平領都尉事齊按兵建安立都尉府發屬<lb/>
　縣兵受齊節度斬賊帥洪明等凡六千級名帥盡禽<lb/>
<pb n="KR2k0016_WYG_014-9b"/>
　拜平東校尉遷威武中郎將討黟歙賊有功為新都<lb/>
　郡太守加偏將軍吳郡餘杭賊起齊討破之豫章東<lb/>
　部賊起衆萬餘人齊誅其首惡遷奮武將軍從權征<lb/>
　合肥權為張遼掩擊幾至危殆齊率兵迎權涕泣言<lb/>
　曰今日之事幾至禍敗願以此為終身戒權自前収<lb/>
　其泪曰大慙謹以刻心非但書諸紳也鄱陽尤<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>受<lb/>
　曹公印綬為賊陵陽始安涇縣皆應齊與陸遜討破<lb/>
　降之封山隂侯累遷後將軍假節領徐州牧<lb/>
<pb n="KR2k0016_WYG_014-10a"/>
丁覽字孝連山隂人清身立行用意不茍推財從弟以<lb/>
　義讓稱仕郡至功曹守始平長為人精㣲潔淨門無<lb/>
　雜賓孫權深貴待之未及擢用㑹病卒甚見痛惜殊<lb/>
　其門户覽子固字子賤在襁褓中闞澤見而異之曰<lb/>
　此兒後必至公輔固少䘮父獨與母居家貧守約色<lb/>
　養致敬族弟孤弱與同寒温虞翻與固同僚書曰丁<lb/>
　子賤塞淵好德堂構克舉令德之後惟此君嘉耳歴<lb/>
　顯位孫皓即位遷司徒皓悖虐固與陸凱孟宗同心<lb/>
<pb n="KR2k0016_WYG_014-10b"/>
　憂國年七十六卒<lb/>
朱育山隂人少好竒字凡所特達依體像類造作異字<lb/>
　千名以上仕郡門下書佐與太守濮陽興問對行于<lb/>
　世育後仕朝常在臺閣為東觀令遙拜清河太守加<lb/>
　位侍中推刺占射文藝多通<lb/>
虞汜字世洪翻第四子生南海父卒還鄉里永安初為<lb/>
　散騎中常侍孫綝廢㓜主迎立琅琊王休休未至綝<lb/>
　欲入宫圖為不軌召百官㑹議皆惶怖失色唯唯汜<lb/>
<pb n="KR2k0016_WYG_014-11a"/>
　對曰明公為國伊周處將相之任擅廢立之威將上<lb/>
　安宗廟下恵百姓大小踴躍自以伊霍復見今迎王<lb/>
　未至而欲入宫如是羣下搖動衆聽疑惑非所以永<lb/>
　終忠孝揚名後世也綝不懌竟立休以討扶嚴功拜<lb/>
　交州刺史冠軍將軍餘姚侯<lb/>
虞忠字四方翻第五子貞固幹事好議人物造吳郡陸<lb/>
　機于童齔之年稱上虞魏遷于無名之初終皆逺致<lb/>
　為著聞之士交同縣王岐于孤宦之族仕進先至冝<lb/>
<pb n="KR2k0016_WYG_014-11b"/>
　都太守忠乃代之晉征吳忠與夷道監陸晏晏弟中<lb/>
　夏督景堅守不下城潰被害<lb/>
鍾離牧字子幹㑹稽山隂人漢魯相意七世孫少與同<lb/>
　郡謝贊吳郡顧譚齊名爰居永興躬自墾田稻熟縣<lb/>
　民有識認之牧遂以與民縣長聞之召民繫獄牧為<lb/>
　之請長曰君慕承宫自行義事僕為民主何得寢公<lb/>
　憲而從君耶牧曰今以少稻而殺此民何心復留装<lb/>
　還山隂長為釋之民慙懼率妻子春稻得米送還牧<lb/>
<pb n="KR2k0016_WYG_014-12a"/>
　牧閉門不受輸至道旁莫有取者從郎中補太子輔<lb/>
　義都尉遷南海太守後以前將軍假節領武陵太守<lb/>
　卒官家無餘財士民思之始興太守羊衜與太常滕<lb/>
　𦙍書曰鍾離子幹吾昔知之不熟近見其在南海威恩<lb/>
　部伍智勇分明加操行清純有古人之風其見貴如<lb/>
　此<lb/>
晉賀循字彦先㑹稽人父邵字興伯孫皓時仕至中書<lb/>
　令領太子太傳皓兇暴驕矜政事日敝邵上疏諫皓<lb/>
<pb n="KR2k0016_WYG_014-12b"/>
　深恨之邵奉公貞正親近所憚乃共譖邵後竟見殺<lb/>
　循于家禍流放海濱吳平乃還鄉里節操髙嚴童齔<lb/>
　不羣言行舉動必以禮讓好學博聞尤善三禮舉秀<lb/>
　才除陽羨武康令顧榮陸機陸雲表薦循久之召為<lb/>
　太子舍人除吳國内史不就元皇帝為晉王以循為<lb/>
　中書令固讓不受轉太常領太子太傅時朝廷初<lb/>
　建動有疑議宗廟制度皆循所定朝野諮詢為一時<lb/>
　儒宗諸所著論並傳于世<lb/>
<pb n="KR2k0016_WYG_014-13a"/>
孔愉字敬康㑹稽山隂人與同郡張茂偉康丁潭世康<lb/>
　齊名時人號曰㑹稽三康建興初召為丞相掾仍参<lb/>
　丞相軍事以討華軼功封餘不亭侯元帝為晉王使<lb/>
　長兼中書郎于時刁協劉隗用事王導頗見疎逺愉<lb/>
　陳導忠賢有佐命之勲由是不合㫖出為司徒左長<lb/>
　史累遷侍中太常蘇峻反愉朝服守宗廟峻平愉往<lb/>
　石頭詣温嶠嶠執手流涕曰天下䘮亂忠孝道廢能<lb/>
　持古人之節嵗寒不凋者帷君一人耳三遷尚書左<lb/>
<pb n="KR2k0016_WYG_014-13b"/>
　僕射後以論議守正為導所銜累乞骸骨不許出為<lb/>
　㑹稽内史在郡三年乃營山隂湖南侯山下數畝地<lb/>
　為宅草屋數間便棄官居之卒諡曰貞<lb/>
虞潭字思奥㑹稽餘姚人翻之孫也清貞有檢操周旋<lb/>
　征討賜爵都亭東鄉侯元帝時為宗正卿以疾告歸<lb/>
　㑹王含沈充等攻逼京都潭于本縣招合宗人及郡<lb/>
　中大姓共起義兵萬數進赴國難至上虞明帝手詔<lb/>
　潭為冠軍將軍領㑹稽内史潭即受命義衆雲集遣<lb/>
<pb n="KR2k0016_WYG_014-14a"/>
　前鋒過浙江追躡而自次西陵為後繼㑹充巳擒罷<lb/>
　兵徴拜尚書成帝即位以討充功進爵零陵縣侯蘇<lb/>
　峻反督三吳晉陵宣城義興五郡軍事與郄鑒王舒<lb/>
　協同義舉陶侃假潭節監揚州浙江西軍率衆并勢<lb/>
　東西犄角峻平轉鎮東將軍吳國内史軍荒飢饉潭<lb/>
　出倉米賑救又脩滬瀆以防海抄百姓賴之<lb/>
丁潭字世康㑹稽山隂人元帝時為尚書祠部郎琅邪<lb/>
　王褒始受封帝欲引朝賢為其國上卿將用潭以問<lb/>
<pb n="KR2k0016_WYG_014-14b"/>
　賀循循曰郎中令職望清重實宜審授潭清淳貞粹<lb/>
　聖明所簡才實宜之成帝時為散騎常侍蘇峻作亂<lb/>
　帝䝉塵于石頭惟潭及鍾雅劉超等隨從不離帝側<lb/>
　峻誅賜爵永安伯累遷左光禄祭酒康帝即位乞骸<lb/>
　骨詔以光禄還第卒諡曰簡<lb/>
虞喜字仲寧㑹稽餘姚人少立操行博學好古郡察孝<lb/>
　亷舉秀才司徒辟公車徴拜博士皆不就邑人賀循<lb/>
　為司空先達貴顯每詣喜信宿忘歸自云不能測也<lb/>
<pb n="KR2k0016_WYG_014-15a"/>
　太寧中以博士徴復下詔徴皆不行太常華桓舉賢<lb/>
　良㑹國有軍事咸康初内史何充上疏曰臣聞二八<lb/>
　舉而四門穆十亂用而天下安伏見前賢良虞喜天<lb/>
　挺貞素髙尚邈世束脩立德皓首不倦加以傍綜廣<lb/>
　採博聞强識髙枕柴門怡然自足冝使蒲輪紆衡以<lb/>
　旌殊操詔曰潯陽翟湯㑹稽虞喜躭學守道操擬古<lb/>
　人往雖徴命而不降屈政道須賢宜納諸廊廟其並<lb/>
　以散騎常侍徴又不起有司議祧廟不能決朝廷遣<lb/>
<pb n="KR2k0016_WYG_014-15b"/>
　使就諮訪焉<lb/>
虞預字叔寧徴士喜之弟也少好學有文章太守庾琛<lb/>
　紀瞻並以為主簿轉功曹史察孝亷不行諸葛恢庾<lb/>
　亮等薦預召為行參軍除著作佐郎太興中以冦賊<lb/>
　未平上疏論為防之術宜得良將因言夀春無鎮祖<lb/>
　逖孤立前有勁敵後無係援冝加奬厲使不顧命累<lb/>
　遷散騎常侍領著作以老歸預雅好經史憎疾𤣥虚<lb/>
　其論阮籍裸袒比之伊川被髪所以外裔遍中國過<lb/>
<pb n="KR2k0016_WYG_014-16a"/>
　于衰周之時著晉書㑹稽典錄等皆行于世詩賦碑<lb/>
　誄論難數十篇<lb/>
虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>字思行潭之兄子也機幹不及于潭而素行過之<lb/>
　歴吳興太守金紫光禄大夫王導常謂<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>曰孔愉有<lb/>
　公才而無公望丁潭有公望而無公才兼之者其在<lb/>
　卿乎宦未達而䘮時人惜之<lb/>
孔羣字敬休有智局志尚不羈蘇峻入石頭時匡術有<lb/>
　寵于峻羣與從兄愉同行干横塘遇之愉止與語羣<lb/>
<pb n="KR2k0016_WYG_014-16b"/>
　初不視術術怒欲刄之愉下車抱術曰吾弟發狂卿<lb/>
　為我宥之乃免峻平王導保存術常因衆坐令術勸<lb/>
　羣酒以釋憾羣答曰羣非孔子厄同匡人雖陽和布<lb/>
　氣鷹化為鳩至于識者猶憎其目導有愧色仕至中<lb/>
　丞嘗與親舊書云今年田得七百石秫米不足了麯<lb/>
　蘖事<lb/>
孔坦字君平愉從子也祖冲丹陽太守父侃大司農坦<lb/>
　少方直有雅望善左氏傳解屬文元帝為晉王以坦<lb/>
<pb n="KR2k0016_WYG_014-17a"/>
　為世子文學東宫建補太子舍人遷尚書郎歸㑹稽<lb/>
　久之除領軍司馬未赴召㑹王敦反與右衛將軍虞<lb/>
　潭俱在㑹稽起義而討沈充遷尚書左丞吳興太守<lb/>
　封晉陵男加建威將軍卒贈光禄勲諡曰簡<lb/>
孔嚴字彭祖少仕州郡歴司徒掾尚書殿中郎殷浩臨<lb/>
　揚州請為别駕遷尚書左丞朝廷崇樹浩以抗擬桓<lb/>
　温温深不平浩又引接荒人謀立功于閫外嚴言于<lb/>
　浩曰當今時事艱難可謂百六之運而處任者所至<lb/>
<pb n="KR2k0016_WYG_014-17b"/>
　不同所見各異人口云云無所不至頃來天時人情<lb/>
　良可寒心願深思亷藺屈伸之道平勃相和之義又<lb/>
　觀此日降附之徒人面獸心貪而無親難以義感浩<lb/>
　深納之哀帝時以侯領尚書多所匡益拜吳興太守<lb/>
　善于牧守甚得人和又甄賞才能之士論者美焉<lb/>
孔汪字德澤愉之子好學有志行孝武帝時位至侍中<lb/>
　時茹千秋以佞媚見幸于㑹稽王道子汪屢言之于<lb/>
　帝帝不納遷尚書太常卿以不合意求出為假節都<lb/>
<pb n="KR2k0016_WYG_014-18a"/>
　督交廣二州諸軍事征虜將軍平越中郎將廣州刺<lb/>
　史甚有政績為嶺表所稱<lb/>
孔安國字安國愉之子羣從惟安國與汪少厲孤貧之<lb/>
　操汪既以直諒稱安國亦以儒素顯孝武帝時甚䝉<lb/>
　禮遇仕歴侍中太常再為㑹稽内史領軍將軍安帝<lb/>
　隆安中下詔曰領軍將軍孔安國貞慎清正出納播<lb/>
　譽可以本官領東海王師必能導達津梁依仁㳺藝<lb/>
　後歴尚書左右僕射<lb/>
<pb n="KR2k0016_WYG_014-18b"/>
孔沉字德度有美名何充薦沈于王導曰文思通敏宜<lb/>
　登宰門辟丞相司徒掾琅邪王文學並不就從兄坦<lb/>
　以裘遺之辭不受坦曰晏平仲儉祀其先人豚肩不<lb/>
　掩豆猶狐裘數十年卿復何辭于是受而服之是時<lb/>
　沈與魏顗虞球虞存謝奉並為四族之雋沈子廞位<lb/>
　至吳興太守廷尉廞子琳之以草書擅名又為吳興<lb/>
　大守侍中<lb/>
謝奉字𢎞道㑹稽山隂人祖端散騎常侍父鳳丞相主<lb/>
<pb n="KR2k0016_WYG_014-19a"/>
　簿奉歴安南將軍廣州刺史吏部尚書後免官還東<lb/>
　謝安赴桓公司馬出西相遇破岡既當逺别遂停三<lb/>
　日共語安欲慰其失官奉輒引以他端雖信宿中塗<lb/>
　竟不言及此事安深恨在心未盡謂同舟曰謝奉故<lb/>
　是竒士奉弟聘字𢎞逺歴侍中廷尉卿同郡孔嚴字<lb/>
　彭祖有才學簡文帝嘗曰謝安南清令不如其弟學<lb/>
　義不及孔嚴居然自勝<lb/>
謝安字安石少有重名初辟司徒府又除著作郎並以<lb/>
<pb n="KR2k0016_WYG_014-19b"/>
　疾辭寓居㑹稽與王羲之及髙陽許詢桑門支遁游<lb/>
　處出則漁弋入則言詠屬文無處世意揚州刺史庾<lb/>
　冰以安有重名必欲致之不得巳赴召月餘告歸復<lb/>
　除尚書郎琅邪王友並不起吏部尚書范汪舉安為<lb/>
　吏部郎安以書拒絶之有司奏安被召歴年不至禁<lb/>
　錮終身遂棲遲東土安弟萬為西中郎將總藩任之<lb/>
　重安雖處衡門其名猶出萬之右自㓜有公輔之望<lb/>
　及萬黜廢安始有仕進志時年巳四十餘矣征西大<lb/>
<pb n="KR2k0016_WYG_014-20a"/>
　將軍桓温請為司馬温與言生平歡笑竟日既出温<lb/>
　問左右頗嘗見我有如此客否徴拜侍中遷吏部尚<lb/>
　書中䕶軍簡文帝疾篤温上疏薦安宜受顧命詔安<lb/>
　總中書事明帝始親萬幾進安中書驃騎將軍録尚<lb/>
　書事苻堅敗以總統功進拜太保安雖受朝寄然東<lb/>
　山之志始末不渝每形于言色及鎮新城盡室而行<lb/>
　造汎海之裝欲須經畧粗定自江道還東雅志未就<lb/>
　而卒<lb/>
<pb n="KR2k0016_WYG_014-20b"/>
謝𤣥字㓜度與從兄朗俱為叔父安所器重桓温辟為<lb/>
　掾轉征西將軍苻堅入冦朝廷求文武良將安以𤣥<lb/>
　應舉郗超嘆曰𤣥必不負所舉吾嘗見其使才雖履<lb/>
　屐間亦得其任於是徴拜建武將軍監江北諸軍事<lb/>
　大破苻堅遂經畧舊都兖青司豫平加𤣥都督徐兖<lb/>
　青司冀幽并七州軍事㑹翟遼張願反叛𤣥上疏送<lb/>
　節盡求解所職又以疾辭移鎮東陽轉授散騎常侍<lb/>
　左將軍㑹稽内史𤣥即輿疾之郡卒𦵏于始寧初𤣥<lb/>
<pb n="KR2k0016_WYG_014-21a"/>
　移鎮東陽於道疾篤上疏曰臣以常人忽䝉殊遇由<lb/>
　恩厚忘軀甘死若生冀凴皇威以塵露報恩然後從<lb/>
　亡叔臣安退身東山以道養夀豈謂經畧不振自貽<lb/>
　斯戾是以奉送章節待罪有司先疾既動便至委頓<lb/>
　謹遣兼長史劉濟重奉送節盖章𫝊伏願矜其所訴<lb/>
　勿令㣲臣銜恨泉壤表十餘上寢不報<lb/>
王羲之字逸少司徒導之從子也少有美譽朝廷公卿<lb/>
　皆愛其才器為右軍將軍㑹稽内史羲之雅好服食<lb/>
<pb n="KR2k0016_WYG_014-21b"/>
　養性不樂在京師初渡浙江便有終焉之志㑹稽有<lb/>
　佳山水名士多居之謝安未仕時亦居焉孫綽李充<lb/>
　許詢支遁等皆以文義冠世並築室東土與羲之同<lb/>
　好嘗與同志宴集于㑹稽山隂之蘭亭羲之自為之<lb/>
　序以申其志稱病去郡於父母墓前自誓不仕羲之<lb/>
　既去官與東土人民盡山水之遊弋釣為娛又與道<lb/>
　士許邁共脩服食採藥石不逺千里徧遊東中諸郡<lb/>
　窮諸名山泛滄海嘆曰我卒當以樂死羲之既優游<lb/>
<pb n="KR2k0016_WYG_014-22a"/>
　無事與吏部郎謝萬書曰古之辭世者或被髪徉狂<lb/>
　或汚身穢節可謂艱矣今僕坐而獲逸遂其宿心其<lb/>
　為慶幸豈非天賜頃東遊還脩植桑果今盛敷榮率<lb/>
　諸子抱弱孫遊觀其間有一味之甘割而分之以娛<lb/>
　目前雖植德無殊邈猶欲教養子孫以敦厚退讓或<lb/>
　有輕薄庻令舉䇿數馬彷彿萬石之風君謂此何如<lb/>
　比當與安石東遊山海斥行田視地利頥養閒暇衣<lb/>
　食之餘欲與親知時共懽讌雖不能興言髙詠銜杯引<lb/>
<pb n="KR2k0016_WYG_014-22b"/>
　滿語田里所行故以為撫掌之資其為得意可勝言<lb/>
　耶嘗依依陸賈班嗣楊王孫之處世甚欲希風數子<lb/>
　老夫志願盡于此也<lb/>
王徽之字子猷羲之第三子性卓犖不羈為大司馬桓<lb/>
　温參軍又為車騎桓冲騎兵參軍嘗居山隂夜雪初<lb/>
　霽月色清朗四望皓然獨酌酒詠左思招隠詩忽憶<lb/>
　戴逵時逵在剡便夜乗小舟訪之經宿方至造門不<lb/>
　前而反人問其故徽之曰本乗興而行興盡而返何<lb/>
<pb n="KR2k0016_WYG_014-23a"/>
　必見安道耶後為黄門侍郎棄官東歸<lb/>
王獻之字子敬少有盛名而髙邁不羈雖閒居終日容<lb/>
　止不怠風流為一時之冠工草𨽻善丹青七八嵗時<lb/>
　學書羲之宻從後掣其筆不得嘆曰此兒後當復有<lb/>
　大名獻之嘗從山隂道上行語人曰山川自相映發<lb/>
　使人應接不暇若秋冬之際尤難為懷仕至中書令<lb/>
　諡曰憲<lb/>
宋孫處字季髙㑹稽永興人以字行武帝征孫恩季髙<lb/>
<pb n="KR2k0016_WYG_014-23b"/>
　樂從及平建鄴封新畨縣五等侯盧循之難武帝謂<lb/>
　季髙曰此賊行破非卿不能傾其巢窟季髙率衆三<lb/>
　千泛海襲畨禺㧞之循父嘏長史孫建之等輕舟奔<lb/>
　始興季髙分遣振武將軍沈田子等討平始興及南<lb/>
　康臨賀始安嶺表諸郡循于左里奔還襲廣州季髙<lb/>
　又破走之卒追贈南海太守封候官縣侯武帝念季<lb/>
　髙功表稱所贈未優重贈交州刺史<lb/>
孔琳之字彦琳山隂人强正有志力桓𤣥輔政為太尉<lb/>
<pb n="KR2k0016_WYG_014-24a"/>
　以為西閣祭酒𤣥議欲廢錢用糓帛又議復肉刑琳<lb/>
　議以為宜且依舊𤣥好人附恱而琳之不能順㫖是<lb/>
　以不見知宋永初中為御史中丞奏勅尚書令徐羨<lb/>
　之虧違典憲羨之領揚州刺史弟璩之為其中從事<lb/>
　羨之使解釋琳之琳之不許曰我獨忤宰相政當罪<lb/>
　止一身汝少不應從坐自是百僚震肅莫敢犯禁武<lb/>
　帝甚嘉之行經蘭臺親臨幸焉<lb/>
虞愿字士恭㑹稽餘姚人元嘉中為湘東王國常侍及<lb/>
<pb n="KR2k0016_WYG_014-24b"/>
　明帝立以愿儒吏學深兼藩國舊恩意遇甚厚除太<lb/>
　常丞遷通直散騎侍郎帝以故宅起湘宫寺極奢侈<lb/>
　新安太守巢尚之罷郡還見帝帝曰卿至湘宫寺未<lb/>
　朕起此寺是大功德愿在側曰陛下起寺百姓賣兒<lb/>
　鬻婦何謂功德帝大怒使人馳曳下殿愿徐去無異<lb/>
　容帝好圍棋棋甚拙與第一品王抗對奕抗饒借帝<lb/>
　曰皇帝飛棋臣不能㫁帝以為信然愿曰堯以此教<lb/>
　丹朱非人主所冝好也遷兼中書郎除後軍將軍褚<lb/>
<pb n="KR2k0016_WYG_014-25a"/>
　彦囬常詣愿愿不在見其床上積塵成寸有書數袠<lb/>
　嘆曰虞君之清至此令人掃地拂床而去<lb/>
齊虞玩之字茂瑤㑹稽餘姚人仕宋為烏程令路太后<lb/>
　外親朱仁彌犯罪玩之依法案之太后怨訴孝武坐<lb/>
　免官元徽中為尚書右丞齊髙帝鎮東府朝廷致敬<lb/>
　玩之為少府猶躡屐造席髙帝取屐親視之訛黒斜<lb/>
　銳蒵斷以芒接之帝因咨嗟賜以新屐玩之不受帝<lb/>
　問其故答曰今日之賜恩華俱重但蓍簮敝席復不<lb/>
<pb n="KR2k0016_WYG_014-25b"/>
　可遺遷黄門郎及帝即位玩之表言便冝多見采納<lb/>
　上表告退許之玩之于人物好臧否孔逷王儉恨之<lb/>
　至是東歸儉不出送朝廷無祖餞者中丞劉休與親<lb/>
　知書曰虞公散髪海隅同古人之美而東都之送殊<lb/>
　不靄靄歸家數年卒<lb/>
虞悰字景豫㑹稽餘姚人少以孝聞仕宋位黄門郎明<lb/>
　帝誅山陽王休祐至𦵏日寒雪厚三尺故人無至者<lb/>
　惟悰一人來赴齊武帝時為太子中庻子兼祠部尚<lb/>
<pb n="KR2k0016_WYG_014-26a"/>
　書領右軍明帝立悰稱疾不陪位帝使尚書令王晏<lb/>
　賫廢立事示悰以悰舊人引參佐命悰謂晏曰主上<lb/>
　聖明公卿戮力寧假朽老以匡贊維新乎因慟不自<lb/>
　勝朝議欲糾之僕射徐孝嗣曰此亦古之遺直衆議<lb/>
　乃止<lb/>
孔逿字世逺㑹稽山隂人好典故學與王儉至交昇明<lb/>
　中為齊臺尚書儀曹郎屢箴闕禮多見信納上謂王<lb/>
　儉曰逿真所謂儀曹不忝厥職也儉為宰相逿嘗謀<lb/>
<pb n="KR2k0016_WYG_014-26b"/>
　議幄帳每及選用頗失物情儉從容啟上曰臣有孔<lb/>
　逿猶陛下之有臣永明中為太子家令卒<lb/>
孔琇之㑹稽山隂人有吏能仕為尚書左丞廷尉卿出<lb/>
　為臨海太守明帝輔政防備諸藩致宻㫖于上佐使<lb/>
　便冝從事以琇之為晉熈王冠軍長史行郢州事欲<lb/>
　令殺晉熈琇之辭不許欲自引決友人陸閑諫之琇<lb/>
　之不從遂不食而死<lb/>
孔稚圭字德璋㑹稽山隂人少學涉有美譽齊髙帝為<lb/>
<pb n="KR2k0016_WYG_014-27a"/>
　驃騎取為記室參軍與江淹對掌辭筆歴黄門郎御<lb/>
　史中丞建武初為南郡太守徴侍中不行留本任稚<lb/>
　珪風韻清疎好文詠與外兄張融情趣相得又與琅<lb/>
　琊王思逺廬江何㸃㸃弟𦙍並欵交不樂世務居宅<lb/>
　甚營山水凴几獨酌傍無别事門庭之内草萊不剪<lb/>
　中有蛙鳴或問之稚珪曰我以此當兩部鼔吹王晏<lb/>
　常鳴鼓吹候之聞羣蛙鳴曰此殊聒人耳稚圭曰我<lb/>
　聽鼓吹殆不及此晏甚有愧色<lb/>
<pb n="KR2k0016_WYG_014-27b"/>
梁孔休源字慶緒㑹稽山隂人梁臺初建為太學博士<lb/>
　武帝嘗問吏部尚書徐冕求有學藝解朝儀者冕曰<lb/>
　孔休源識見清通詳練故事自晉宋起居注誦略上<lb/>
　口帝亦素聞之即日除尚書儀曹郎遷御史中丞正<lb/>
　色直繩無所囘避百寮憚之歴都官尚書金紫光禄<lb/>
　大夫車駕臨幸常以軍國事委之昭明太子薨有勅<lb/>
　夜召休源宴居殿參定謀議立晉安王綱為皇太子<lb/>
　自公卿珥貂插筆奏決于前休源怡然無愧及卒帝<lb/>
<pb n="KR2k0016_WYG_014-28a"/>
　流涕顧謝舉曰休源居職清忠方欲共康政道奄至<lb/>
　殞沒朕甚痛之舉曰此人清介彊直臣亦為陛下惜<lb/>
　諡曰貞子<lb/>
陳虞荔字山披㑹稽餘姚人九嵗隨從伯闡候太常陸<lb/>
　倕倕問五經十事荔對無遺及長博覽文籍善屬文<lb/>
　梁武帝于城西置士林館用為士林學士遷通直散<lb/>
　騎侍郎兼中書舍人時左右之任多參權軸内外機<lb/>
　務互有帶掌惟荔與顧恊泊然靜退但以文交見知<lb/>
<pb n="KR2k0016_WYG_014-28b"/>
　侯景之亂荔率親屬入臺陳文帝時為太子中庻子<lb/>
　領大著作初荔母隨荔入臺卒于臺内尋而城䧟情<lb/>
　禮不申由是終身蔬食布衣不聽音樂文帝深器之<lb/>
　常引左右朝夕顧訪荔性沈宻凡所獻替莫有見其<lb/>
　際者<lb/>
虞寄字次安對䇿髙第起家梁宣城王國左常侍大同<lb/>
　中嘗驟雨殿前往往有雜色寳珠寄因上瑞雨頌武<lb/>
　帝謂寄兄荔曰此頌典裁清㧞卿之士龍也將如何<lb/>
<pb n="KR2k0016_WYG_014-29a"/>
　擢用寄聞之嘆曰以申擊壤之情爾豈買名求仕者<lb/>
　乎乃閉門稱疾侯景之亂寄隨兄荔入臺陳寶應據<lb/>
　閩中寄至晉安為寶應所得陳武帝除寄為中書侍<lb/>
　郎寶應不遣欲引為僚屬固辭獲免及寶應結留異<lb/>
　潛有逆謀寄㣲知其意每陳逆順之理度不可諫乃<lb/>
　為居士服以拒絶之自稱東山虞寄寶應既禽賓客<lb/>
　㣲有交涉皆誅惟寄以先識免文帝勅寄還朝衡陽<lb/>
　王出閣用為掌書記帝曰所以屈卿遊藩非止文翰<lb/>
<pb n="KR2k0016_WYG_014-29b"/>
　乃令以師表相事也後除東中郎建安王諮議寄辭<lb/>
　疾不堪陪列有疑議就決之<lb/>
唐虞世南餘姚人受業于吳顧野王十餘年精思不倦<lb/>
　父荔卒陳文帝召為建安王法曹時叔寄䧟于陳寶<lb/>
　應世南雖服除仍衣布飯蔬寄還乃釋布噉肉陳滅<lb/>
　與世基入隋俱名重當時議者方晉二陸大業中累<lb/>
　至祕書郎十年不徙唐興秦王引為府參軍記室中<lb/>
　舍王踐祚拜宏文館學士遷太子右庻子固辭改祕<lb/>
<pb n="KR2k0016_WYG_014-30a"/>
　書監世南抗烈論議持正太宗嘗曰朕與世南商略<lb/>
　古今有一言失未嘗不悵恨其懇誠乃如此帝每稱<lb/>
　其五絶一曰性行二曰忠直三曰博學四曰文詞五<lb/>
　曰書翰致仕授銀青光禄大夫𢎞文館學士如故卒<lb/>
　年八十一詔陪𦵏昭陵贈禮部尚書諡曰文懿後帝<lb/>
　為詩一篇述古興亡既而嘆曰鍾子期死伯牙不復<lb/>
　鼓琴朕此詩將何所示敇褚遂良即其靈坐焚之後<lb/>
　數嵗夢進讜言若平生翌日下制厚恤其家<lb/>
<pb n="KR2k0016_WYG_014-30b"/>
賀知章字季真越州永興人性曠夷善譚説與族姑子<lb/>
　陸象先善象先嘗謂人曰季真清譚風流吾一日不<lb/>
　見則鄙吝生矣證聖初擢進士超㧞羣𩔖科累遷太<lb/>
　常博士遷禮部侍郎兼集賢院學士一日併謝宰相<lb/>
　源乾曜曰賀公兩命之榮足為光寵𤣥宗自為贊賜<lb/>
　之遷太子右庻子充侍讀徙工部肅宗為太子知章<lb/>
　遷賓客授祕書監知章晚節尤誕放遨嬉里巷自號<lb/>
　四明狂客及祕書外監天寶初病夢遊帝居數日寤<lb/>
<pb n="KR2k0016_WYG_014-31a"/>
　乃請為道士還鄉里以宅為千秋觀有詔賜鏡湖剡<lb/>
　川一曲既行帝賜詩皇太子百官餞送擢其子僧子<lb/>
　為㑹稽郡司馬賜緋魚使侍養㓜子亦聽為道士卒<lb/>
　年八十六<lb/>
羅珦越州㑹稽人寶應初詣闕上書授太常寺太祝曹<lb/>
　王臯領江西荆襄節度使常署幕府累遷副使臯卒<lb/>
　軍亂刼府庫珦取首惡十餘人斬以狥環棘庭中俾<lb/>
　投所刼庫物一日皆滿乃貰餘黨召為奉天令中官<lb/>
<pb n="KR2k0016_WYG_014-31b"/>
　出入係道吏縁以犯禁珦搒笞之雖死不置自是屏<lb/>
　息擢廬州刺史民間病者捨醫藥禱滛祀珦下令止<lb/>
　之修學宫政教簡易有芝草白雀淮南節度使杜祐<lb/>
　上治狀賜金紫服再遷京兆尹請減平糴半以常賦<lb/>
　充之人賴其利以老病求解徙太子賓客累封襄陽<lb/>
　縣男卒諡曰夷<lb/>
　　經學<lb/>
漢趙曅字長君㑹稽山隂人少嘗為縣吏奉檄迎督郵<lb/>
<pb n="KR2k0016_WYG_014-32a"/>
　曅耻于厮役遂棄車馬去到犍為資中詣杜撫受韓<lb/>
　詩䆒竟其術積二十年絶問不還家為發䘮制服曅<lb/>
　卒業乃歸州召補從事不就舉有道卒于家曅著吳<lb/>
　越春秋詩細歴神淵蔡邕至㑹稽讀詩細而歎息以為<lb/>
　長於論衡邕還京師傳之學者咸誦習焉<lb/>
吳虞翻字仲翔㑹稽餘姚人辟召不就翻聞曹公辟曰<lb/>
　盗跖欲以餘財汚良家耶遂拒不受翻與少府孔融<lb/>
　書并示以所著易融答書曰覩吾子之著易乃知東<lb/>
<pb n="KR2k0016_WYG_014-32b"/>
　南之美者非徒㑹稽之竹箭也張紘又與融書曰虞<lb/>
　仲翔前頗為論者所侵美寶為質雕摩益光後翻以<lb/>
　論議忤孫權逺徙交州雖處罪放而講學不倦門徒<lb/>
　常數百人又為老子論語國語訓注皆傳于世<lb/>
闞澤字德潤㑹稽山隂人孫權稱尊號以澤為尚書嘉<lb/>
　禾中為中書令加侍中赤烏五年拜太子太傅領中<lb/>
　書如故每朝廷大議經典所疑輒諮訪之以儒學勤<lb/>
　勞封都鄉侯虞翻稱澤曰闞生矯傑盖蜀之揚雄又<lb/>
<pb n="KR2k0016_WYG_014-33a"/>
　曰闞子儒術德行亦今之仲舒也<lb/>
徴崇字子和隠于㑹稽治易春秋左氏傳兼善内術本<lb/>
　姓李遭亂更姓遂躬耕以求其志好尚者從學所教<lb/>
　不過數人輒止欲令其業必有成也<lb/>
晉楊方字公囘㑹稽人少好學有異才初為郡鈴下威<lb/>
　儀公事之暇輒讀五經内史諸葛恢見而竒之時虞<lb/>
　喜兄弟以儒學立名雅愛方為之延譽恢嘗遣方為<lb/>
　文薦郡功曹主簿虞預美之送示賀循循報曰不圖<lb/>
<pb n="KR2k0016_WYG_014-33b"/>
　偉才如此其文甚有竒分若出胷臆自是一國所推<lb/>
　司徒王導辟為掾轉東安太守在郡積年著五經鉤<lb/>
　深及吳越春秋并雜文皆行于世<lb/>
謝沈字行思㑹稽山隂人博學多識綜練經史郡命主<lb/>
　簿功曹察孝亷内史何充引為參軍母老去職不交<lb/>
　人事耕耘之暇研精墳籍康帝即位朝議疑七廟迭<lb/>
　毁徴為太常博士以質疑滯除尚書度支郎何充庾<lb/>
　氷共稱沈乃遷著作郎沈著毛詩漢書外傳及他詩<lb/>
<pb n="KR2k0016_WYG_014-34a"/>
　賦文論其學在虞預之右<lb/>
梁賀瑒字德璉㑹稽山隂人齊時舉明經為太學博士<lb/>
　梁天監中初開五館以瑒兼五經博士别詔為皇太<lb/>
　子定禮撰五經義時武帝方創定禮樂瑒所建議多<lb/>
　見施行尋領五經博士所著禮易講疏等數百篇卒<lb/>
　于館<lb/>
賀琛字國寶伯父瑒授經業尤精三禮年將三十便事<lb/>
　講授初瑒于鄉里受徒四方問業者三千人天監中<lb/>
<pb n="KR2k0016_WYG_014-34b"/>
　亡至是咸復集焉武帝召見補王國侍郎累遷尚書<lb/>
　左丞詔撰新諡法便即施用加員外散騎常侍每進<lb/>
　見帝與語嘗移晷刻省中語曰上殿不下有賀雅琛<lb/>
　容止閑雅故時人呼之後為光禄大夫卒所撰三禮<lb/>
　講疏五經滯義及諸儀注凡百餘篇<lb/>
孔子袪㑹稽山隂人少孤好學耕耘樵採常懷書自隨<lb/>
　明古文尚書為兼國子助教遷西省學士助賀琛撰<lb/>
　録累遷中書通事舍人武帝撰五經講疏及孔子正<lb/>
<pb n="KR2k0016_WYG_014-35a"/>
　言子袪嘗攷閱羣書以為義證又自撰注尚書及尚<lb/>
　書義後加散騎侍郎卒于官<lb/>
虞僧誕㑹稽餘姚人為國子助教以左氏講授聽者常<lb/>
　數百人時博士崔靈恩先習左傳服解不為江東所<lb/>
　行乃改説杜義每文句常申服難杜僧誕最精杜學<lb/>
　作申杜難服以答靈恩世並傳焉<lb/>
孔僉㑹稽山隂人少師事何𦙍通五經尤明三禮孝經<lb/>
　論語生徒數百人三為五經博士太清亂卒于家子<lb/>
<pb n="KR2k0016_WYG_014-35b"/>
　淑𤣥亦以文學官至太學博士兄子𤣥素善三禮有<lb/>
　盛名<lb/>
孔子雲㑹稽人師事吳興沈峻峻始為國子助教吏部<lb/>
　郎陸倕言于僕射徐勉以為周官一書羣經源本學<lb/>
　絶不傳巳歴年世惟峻獨精冝即用其人使專此學<lb/>
　勉于是奏峻兼五經博士於館講授子雲實傳峻業<lb/>
　官亦至五經博士焉<lb/>
唐孔若思山隂人早孤母躬訓教長以博學聞有遺以<lb/>
<pb n="KR2k0016_WYG_014-36a"/>
　褚遂良書者納一巻焉其人曰是書貴千金何取之<lb/>
　亷答曰審爾此為多矣擢明經歴庫部郎中坐右置<lb/>
　止水一石明止足意中宗初敬暉桓彦範當國以若<lb/>
　思多識古今凡大政事必咨質而後行三遷禮部侍<lb/>
　郎出為衛州刺史累封梁郡公子季詡擢制科終左<lb/>
　補闕<lb/>
康子元㑹稽人開元初詔舉能治易老荘者張説以聞<lb/>
　累擢袐書少監兼集賢侍講學士𤣥宗東之泰山説<lb/>
<pb n="KR2k0016_WYG_014-36b"/>
　引康子元等商裁封禪儀及還徙宗正少卿以疾授<lb/>
　袐書監致仕<lb/>
　　文章<lb/>
晉孫綽字興公家于㑹稽與兄統皆博學善屬文綽遊<lb/>
　放山水十有餘年乃作遂初賦以致其意又嘗著天<lb/>
　台山賦辭致甚工初成以示友人范榮期曰卿試擲<lb/>
　地當作金石聲也内史王羲之引為右軍長史遷散<lb/>
　騎常侍大司馬桓温欲經緯中國以河南初平將移<lb/>
<pb n="KR2k0016_WYG_014-37a"/>
　都洛陽朝廷畏温不敢為異綽乃上疏温不恱曰致<lb/>
　意興公何不尋君遂初賦知人家國事耶綽少以文<lb/>
　才著稱于時文士綽為其冠温王郄庾諸公之薨必<lb/>
　須綽為文辭然後刋石焉<lb/>
宋謝靈運陳郡陽夏人移籍㑹稽少好學博覽羣書文<lb/>
　章之美與顔延之為江左第一從叔混特加愛襲封<lb/>
　康樂公性豪侈車服鮮麗世共宗之咸稱謝康樂也<lb/>
　累遷秘書丞出為臨海太守郡有名山水靈運素所<lb/>
<pb n="KR2k0016_WYG_014-37b"/>
　愛好遂肆意遊遨徧歴諸縣所至輒為歌詩以致其<lb/>
　意靈運父祖並𦵏始寧有故宅及墅遂修營舊業傍<lb/>
　山帶江盡幽居之美與隠士王𢎞之孔淳之等放蕩<lb/>
　為娛有終焉之志每一首詩至都下貴賤莫不競冩<lb/>
　宿昔間士庻皆徧又作山居賦並自註以言其事文<lb/>
　帝徴為祕書監不起命光祿大夫范泰敦奨乃出使<lb/>
　撰晉書粗立條例書竟不就靈運詩書皆兼獨絶每<lb/>
　文竟手自冩之文帝稱為二寶云<lb/>
<pb n="KR2k0016_WYG_014-38a"/>
謝恵連祖冲父方明三世皆居㑹稽恵連㓜有竒才不<lb/>
　為父方明所知族兄靈運加賞之自言每有篇章對<lb/>
　恵連輒得佳語常于永嘉西堂思詩竟日不就忽夢<lb/>
　恵連即得池塘生春草大以為工及靈運自永嘉還<lb/>
　始寧方明為㑹稽郡靈運造焉謂方明曰阿連才悟如<lb/>
　此而尊作常兒遇之恵連與東海何長瑜潁川荀雍<lb/>
　太山羊璿之以文學賞㑹共為山澤之遊靈運登臨<lb/>
　海嶠初發彊中以詩與恵連曰可見羊何共和之也<lb/>
<pb n="KR2k0016_WYG_014-38b"/>
　嘗辟州主簿不就後為司徒彭城王法曹作雪賦以<lb/>
　髙麗見竒焉<lb/>
隋虞綽字士裕㑹稽餘姚人博學有俊才尤工草𨽻陳<lb/>
　左衛將軍傅縡有盛名見綽詞賦嘆曰虞郎之文無<lb/>
　以尚也仕陳為太學博士永陽王記室大業初為祕<lb/>
　書學士奉詔撰長洲玉鏡等書十餘部綽所筆削帝<lb/>
　未嘗不稱善累遷著作佐郎與虞世南庾自直蔡允<lb/>
　恭等四人嘗居禁中以文翰待詔從征遼東帝舍臨<lb/>
<pb n="KR2k0016_WYG_014-39a"/>
　海頓見大烏異之使綽為銘帝覽而善之命有司勒<lb/>
　于海上其詞賦並行于世<lb/>
唐賀德仁越州山隂人與從兄德基皆以文辭稱時人<lb/>
　為之語曰學行可師賀德基文質彬彬賀德仁兄弟<lb/>
　八人時比漢荀氏始在陳為吳興王友入隋楊素薦<lb/>
　其才授豫章王記室髙祖起兵為隠太子友遷中舍<lb/>
　人以年耆不更吏職徙洗馬為東宫學士貞觀初遷<lb/>
　趙王友卒有集二十巻藏于四庫見藝文志<lb/>
<pb n="KR2k0016_WYG_014-39b"/>
嚴維字正文越州人為秘書郎大厯中與鄭槩裴冕徐<lb/>
　嶷王綱等宴其園宅聫句賦詩世傳浙東唱和維詩<lb/>
　一巻及剡隠居朱放越僧靈澈詩集皆藏袐府先是<lb/>
　神龍中越有賀朝萬齊融與同郡賀知章俱以文詞<lb/>
　揚名上京朝官止山隂尉齊融崑山令惟知章最貴<lb/>
　焉<lb/>
吳融越州山隂人祖翥有名大中時賜號文簡先生融<lb/>
　學自力富辭調龍紀初及進士第韋昭度討蜀表掌<lb/>
<pb n="KR2k0016_WYG_014-40a"/>
　書記累遷御史歴翰林學士中書舍人昭宗反正御<lb/>
　南闕羣臣稱賀融最先至于時左右歡駭帝有指授<lb/>
　疊十許藁融跪作詔少選而成語當意詳帝咨賞良<lb/>
　厚進户部侍郎鳳翔刼遷不得從去客閺鄉召還遷<lb/>
　承㫖卒<lb/>
　　節義<lb/>
漢戴就字景成㑹稽上虞人仕郡倉曹掾揚州刺史歐<lb/>
　陽參奏太守成公浮臧罪遣部從事薛安收就于錢<lb/>
<pb n="KR2k0016_WYG_014-40b"/>
　塘獄幽囚考掠五毒慘至就慷慨直辭顔色不變主<lb/>
　者窮竭慘酷無復餘方乃卧就覆船下以馬通薰之<lb/>
　一夜二日皆謂巳死發船視之就方張眼罵曰何不<lb/>
　益火而使滅絶主者以白安安呼見就謂曰太守罪<lb/>
　穢狼籍受命考實君何故以骨肉拒扞耶就㨿地答<lb/>
　言太守剖符大臣當以死報國卿雖銜命固宜申㫁<lb/>
　寃毒奈何誣枉忠良强相掠理命臣謗其君子證其<lb/>
　父就考死之日當白于天如䝉生全亦手刄相裂安<lb/>
<pb n="KR2k0016_WYG_014-41a"/>
　竒其壮節即解械表釋郡事浮徴還京師太守劉寵<lb/>
　舉就孝亷病卒<lb/>
吳董襲字元代餘姚人長八尺武力過人曹公出濡湏<lb/>
　襲從孫權赴之權使襲督五樓船住濡須口夜卒暴<lb/>
　風五樓船傾覆左右散走舸乞使襲出襲怒曰受将<lb/>
　軍任在此備賊何等委去耶敢復言此者斬于是莫<lb/>
　敢干其夜船敗襲死權改服臨殯供給甚厚<lb/>
邵疇字温伯㑹稽人為郡太守郭誕功曹孫皓時誕以<lb/>
<pb n="KR2k0016_WYG_014-41b"/>
　不白妖言被收惶遽無以自明疇進曰疇今自在明<lb/>
　府何憂遂詣吏吏上疇辭皓怒猶盛疇慮誕卒不免<lb/>
　遂自殺以證之臨亡置辭曰疇生長邊陲不閑教道<lb/>
　得以門資厠身本郡踰越儕類位極朝右不能贊揚<lb/>
　盛化養之以福今妖訛横興干國亂紀疇以噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>之<lb/>
　語本非事實雖家誦人詠不足有慮天下重器而匹<lb/>
　夫横議疾其醜聲不忍聞見欲含垢藏疾不彰之翰<lb/>
　筆鎮躁歸靜使之自息愚心勤勤每執斯㫖故誕屈<lb/>
<pb n="KR2k0016_WYG_014-42a"/>
　其所自黙以見從此之為愆實由于疇謹不敢逃死<lb/>
　歸罪有司惟乞天鑒特垂清察吏收疇䘮得辭以聞<lb/>
　皓免誕大刑送赴建安作舡疇亡時年四十皓嘉疇<lb/>
　節義詔郡縣圖形廟堂<lb/>
鍾離徇山隂人父牧徇領兵為將拜偏將軍戍西陵與<lb/>
　監軍使者唐盛論地形勢謂冝城信陵為建平援若<lb/>
　不先城敵將先入盛不然徇計晉果遣将修信陵城<lb/>
　晉軍平吳徇領水軍督臨陣戰死<lb/>
<pb n="KR2k0016_WYG_014-42b"/>
晉張茂字偉康㑹稽人少有志行為鄉里所敬信初起<lb/>
　義兵討賊陳斌一郡用全元帝辟為掾屬遷太子衛<lb/>
　率出補吳興内史沈充反茂與三子並遇害茂弟盎<lb/>
　為太守周札将軍充討札盎又死之贈茂太僕<lb/>
孔祗字承祖車騎将軍愉之弟也太守周札命為功曹<lb/>
　史札既為沈充所害故人賓吏莫敢近者祗冐刄號<lb/>
　哭親行殯禮送䘮還義興時人義之<lb/>
梁王琳字子珩㑹稽山隂人授都督廣州刺史元帝為<lb/>
<pb n="KR2k0016_WYG_014-43a"/>
　魏國所逼徴琳赴援除湘州刺史師次長沙知魏巳<lb/>
　平江陵廼為元帝舉哀三軍縞素大營樓艦以圖義<lb/>
　舉陳武帝受禪琳乃移湘州軍府就郢城帶甲十萬<lb/>
　巡軍而言曰此可為勤王之師矣温太真何人哉初<lb/>
　魏克江陵永嘉王荘年甫七嵗逃匿人家琳迎還湘<lb/>
　中出質于齊請納荘為梁王齊文宣遣兵援送冊拜<lb/>
　琳梁丞相遂奉荘纂梁祚于郢州琳兵東下為陳軍<lb/>
　所敗復與荘同入齊齊孝昭遣琳出合肥鳩合義故<lb/>
<pb n="KR2k0016_WYG_014-43b"/>
　更圖進取淮南傖楚皆願戮力陳将吳明徹冦齊齊<lb/>
　遣琳與尉破吳等出援秦州破吳軍敗琳還至彭城<lb/>
　齊令徑赴夀陽并許召募明徹進兵圍之城䧟被殺<lb/>
　哭者聲如雷齊贈琳侍中諡曰忠武<lb/>
張彪亡命若邪山中臨城公大連出牧東揚州以為中<lb/>
　兵參軍侯景将宋子仙攻下東揚州還入若邪山義<lb/>
　舉貞陽侯即位以為東揚州刺史陳文帝入㑹稽彪<lb/>
　擊走之沈泰申進等共叛彪彪敗遂與弟崑崙及妻<lb/>
<pb n="KR2k0016_WYG_014-44a"/>
　楊氏還入若邪山一犬名黄蒼在彪前後陳遣章昭<lb/>
　達領兵購之并圖其妻劫來黄蒼便嚙一人中喉死<lb/>
　彪應犬識之曰卿須我者但可取頭誓不生見陳蒨<lb/>
　謂妻楊呼為鄉里曰我不忍令鄉里落他處今當先<lb/>
　殺鄉里然後就死楊引頸受刄不辭彪不下刀便相<lb/>
　隨下嶺彪謂楊曰從此而訣若見沈泰申進等為語<lb/>
　功名未立猶望鬼道相逢刼即殺彪并其弟首致于<lb/>
　昭達遂稱文帝教進兵迎楊楊便改啼為笑謂昭達<lb/>
<pb n="KR2k0016_WYG_014-44b"/>
　殯彪既畢黄蒼俯伏冢間號呌不肯離楊還經彪宅<lb/>
　謂昭達曰婦人本在容貎今辛苦日久請蹔過宅妝<lb/>
　飾楊入室遂割髪毁面哀哭慟絶誓不更行文帝聞<lb/>
　之嘆息遂許為尼彪起于若邪興于若耶終于若耶<lb/>
　及妻犬皆為時所重異<lb/>
　　孝行<lb/>
晉夏方字文正㑹稽永興人家遭疫癘父母伯叔羣從<lb/>
　死者十三人方年十四夜則號哭晝則負土十有七<lb/>
<pb n="KR2k0016_WYG_014-45a"/>
　載𦵏送得畢因廬于墓側種植松栢烏鳥猛獸馴擾<lb/>
　其旁吳時拜仁義都尉累遷五官中郎將吳平除髙<lb/>
　山令百姓有罪應加捶撻輒涕泣向之小大莫敢犯<lb/>
　焉<lb/>
宋賈恩㑹稽諸暨人少有至行母亡居䘮過禮未𦵏為<lb/>
　鄰火所逼恩及妻栢氏號哭奔救隣近赴助棺櫬得<lb/>
　免恩栢俱見燒死有司奏改其里為孝義里追贈天<lb/>
　水郡顯親都尉<lb/>
<pb n="KR2k0016_WYG_014-45b"/>
郭世道㑹稽永興人生而失母父更娶世道事父及後<lb/>
　母孝道淳偹年十四又䘮父居䘮過禮殆不勝哀母<lb/>
　亡負土成墳親戚或共賻助㣲有所受𦵏畢僱賃還<lb/>
　直仁厚之風行于鄉黨莫有呼其名者元嘉中大使<lb/>
　散騎常侍袁愉表其淳行勅表門閭改所居獨楓里<lb/>
　為孝行焉<lb/>
郭原平字長泰世道子父抱篤疾彌年原平衣不解帶<lb/>
　跨積寒暑及亡哭踊慟絶數日方蘇以為奉終之義<lb/>
<pb n="KR2k0016_WYG_014-46a"/>
　情禮自申乃訪邑中有營墓者助人運力經時展勤<lb/>
　久乃閑練窀穸之事儉而當禮性無術學因心自然<lb/>
　母終毁瘠彌甚僅乃免䘮文帝崩原平號慟日食麥<lb/>
　䬳一枚如此五日人曰誰非王臣何獨如此原平泣<lb/>
　曰吾家見異先朝蒙褒贊之賞不能報恩私心感動<lb/>
　耳太守蔡興宗臨郡深加嘆異還都表其殊行舉為<lb/>
　太學博士㑹興宗薨事不行<lb/>
何子平世居㑹稽少有志行見稱于鄉里事母至孝竭<lb/>
<pb n="KR2k0016_WYG_014-46b"/>
　身運力以給供養元嘉中除吳郡海虞令縣禄惟以<lb/>
　養母不及妻子人或疑其儉薄子平曰希祿本以養<lb/>
　親不在為已母䘮去官哀毁踰禮每至哭踊頓絶方<lb/>
　蘇大明末東土飢荒繼以師旅八年不得營𦵏晝夜<lb/>
　號哭擗踊不闕俄頃所居屋敗不蔽雨日兄子伯興<lb/>
　採伐茅竹欲為葺治子平不肯曰我情事未申天地<lb/>
　一罪人耳屋何冝覆子平居䘮毁甚困瘠踰久及至<lb/>
　免䘮支體殆不相屬㓜持操檢敦厲名行雖處闇室<lb/>
<pb n="KR2k0016_WYG_014-47a"/>
　如接大賓學義堅明處之以黙好退之士以此貴之<lb/>
齊杜栖字孟山自父京産居㑹稽日門山中栖善清言<lb/>
　連辟從事書佐為國子學士父老歸養栖肥晳長壮<lb/>
　及京産病旬日間便皮骨自支京産亡水漿不入口<lb/>
　晨夜不罷哭朔望節嵗絶而復續嘔血數升何𦙍謝<lb/>
　朏並移書敦譬戒以毁滅至祥禫夢見其父慟哭而<lb/>
　絶初𦙍兄㸃見栖嘆曰卿風韻如此雖獲嘉譽不永<lb/>
　年矣卒時年三十六當時咸嗟惜焉<lb/>
<pb n="KR2k0016_WYG_014-47b"/>
唐羅讓字景宣以文學蚤有譽舉進士宏辭賢良方正<lb/>
　皆髙第為咸陽尉父䘮幾毁滅服除布衣糲食不應<lb/>
　辟署十餘年淮南節度使李鄘即所居敦請置幕府<lb/>
　除監察御史位給事中累遷福建觀察使兼御史中<lb/>
　丞有仁恵名<lb/>
丁興㑹稽人家近荒野野火㳂燒興母老病乃濕衣覆<lb/>
　母以身障火身死母全<lb/>
張萬和㑹稽諸暨人遭父母䘮兄弟廬于墓側二十餘<lb/>
<pb n="KR2k0016_WYG_014-48a"/>
　年有芝草生甘泉出萬和終其子亦廬于墓所唐孝<lb/>
　友傳叙曰唐以孝弟名通朝廷者多閭巷刺草之民<lb/>
　皆得書于史官諸暨張萬和蕭山李渭許伯㑹戴恭<lb/>
　俞僅皆事親居䘮著至行者天子皆旌表門閭賜粟<lb/>
　帛州縣存問復租稅有授以官者<lb/>
許伯㑹蕭山人𤣥度十二世孫舉孝亷上元中為衡陽<lb/>
　博士遭父䘮負土成墳不御絮帛嘗滋味野火将逮<lb/>
　塋樹悲號于天俄而雨火滅嵗旱泉湧廬前靈芝瑞<lb/>
<pb n="KR2k0016_WYG_014-48b"/>
　獸生于墓側<lb/>
戴恭字𤣥敬蕭山人少居母䘮十年廬于墓側生芝草<lb/>
　嘉禾<lb/>
俞僅蕭山人一門四代兄弟十五人老㓜八十餘口並<lb/>
　經術貞亷僅遭親䘮哀毁骨立為鄉里所稱觀察使<lb/>
　孟簡書于圖經以勵風俗<lb/>
　　隠遯<lb/>
魏嵇康字叔夜其先㑹稽上虞人恬靜寡欲好老荘常<lb/>
<pb n="KR2k0016_WYG_014-49a"/>
　修養性服食之事彈琴詠詩自足于懷著養生論所<lb/>
　與神交者惟陳留阮嗣宗河内山巨源豫其流者河<lb/>
　内向子期沛國劉伯倫嗣宗兄子仲容琅邪王濬沖<lb/>
　遂為竹林之遊世所謂竹林七賢也嘗採藥游山澤<lb/>
　㑹其得意忽焉忘反山巨源将去選官舉康自代康<lb/>
　乃與書告絶又撰上古以來髙士為之傳贊欲友其<lb/>
　人于千載也<lb/>
晉阮裕字思曠陳留尉氏人居㑹稽剡縣有肥遯之志<lb/>
<pb n="KR2k0016_WYG_014-49b"/>
　有以問王逸少逸少曰此公近不驚寵辱雖古之沉<lb/>
　𠖇何以過此劉真長曰我入東正當泊安石渚下耳<lb/>
　不敢復近思曠傍在東山終日靜黙無所修綜而物<lb/>
　自宗焉裕孫萬齡少知名家在剡縣頗有素情宋永<lb/>
　初末自侍中解職東歸<lb/>
謝敷字慶緒㑹稽人性澄靖寡欲入太平山十餘年辟<lb/>
　命皆不就初月犯少㣲一名處士星占者以隠士當<lb/>
　之譙國戴安道有美才時人憂之俄而敷死㑹稽人<lb/>
<pb n="KR2k0016_WYG_014-50a"/>
　士以嘲吳人云吳中髙士求死不得死<lb/>
戴逵字安道譙國人居㑹稽剡縣性髙潔常以禮度自<lb/>
　處深以放達為非孝武帝時以散騎侍郎國子博士<lb/>
　累召辭父疾不就郡縣敦逼不巳乃逃于吳㑹稽内<lb/>
　史謝幼度慮其逺遁不反乃上疏請絶其召命帝許<lb/>
　之逵復還剡後召之復不至<lb/>
夏統字仲御㑹稽永興人嘗詣洛市藥㑹三月上巳王<lb/>
　公以下並至浮橋士女車服燭路統在船中曝藥並<lb/>
<pb n="KR2k0016_WYG_014-50b"/>
　不之顧太尉賈充怪而問之徐答曰㑹稽夏仲御也<lb/>
　充耀以文武鹵簿鼓吹車乘又使妓女匝繞其船統<lb/>
　危坐如故若無所聞充等各散曰此吳兒木人石心<lb/>
　也統歸㑹稽不知所終<lb/>
宋孔淳之字彦深魯人居剡性好山水每有所遊必窮<lb/>
　幽峻或旬日忘歸嘗遇沙門釋法崇因留三載與戴<lb/>
　顒王𢎞之王敬𢎞等共為方外之游㑹稽太守謝方<lb/>
　明苦要之不能致使謂曰茍不入吾郡何為入吾郭<lb/>
<pb n="KR2k0016_WYG_014-51a"/>
　淳之笑曰潛遊者不識其水巢栖者不辨其林飛沈<lb/>
　所至何問其主終不肯往茅室蓬户庭草蕪徑惟床<lb/>
　上有數帙書元嘉初徴為散騎侍郎乃逃于上虞界<lb/>
　中家人莫知所在<lb/>
戴顒字仲若安道子也㑹稽剡縣多名山故世居剡下<lb/>
　與兄並受琴于父父沒所傳之聲不忍復奏各造新<lb/>
　㺯兄制五部顒制十五部顒又制長㺯一部並傳于<lb/>
　世桐廬縣又多名山兄弟復共遊之因留居止兄卒<lb/>
<pb n="KR2k0016_WYG_014-51b"/>
　顒以桐廬僻逺難以養疾乃出居吳下吳下士人共<lb/>
　為築室聚石引水植林開澗少時繁宻有若自然乃<lb/>
　述荘周大㫖著逍遙論禮記中庸篇元嘉中召不就<lb/>
　又止京口黄鵠山山北竹林精舍宋文帝每欲見之<lb/>
　嘗謂黄門侍郎張敷曰吾東廵之日當宴戴公山下<lb/>
　也<lb/>
朱百年㑹稽山隂人少有髙情携妻孔氏入㑹稽南山<lb/>
　以伐樵採箬為業以樵箬置道傍輒為行人所取明<lb/>
<pb n="KR2k0016_WYG_014-52a"/>
　旦巳復如此人稍怪之積久方知是朱隠士所賣須<lb/>
　者隨其所堪多少留錢取樵箬而去或遇寒雪樵箬<lb/>
　不售無以自資輒自榜船送妻還孔氏天晴迎之好<lb/>
　飲酒頗言𤣥理時為詩詠有髙勝之言隠迹避人惟<lb/>
　與同縣孔凱友善凱亦嗜酒相得輒酣對盡懽顔竣<lb/>
　為東揚州餉百年米五百斛不受後卒山中蔡興宗<lb/>
　為㑹稽太守餉百年妻米百斛妻遣婢詣郡門奉辭<lb/>
　固讓時人美之以比梁鴻妻<lb/>
<pb n="KR2k0016_WYG_014-52b"/>
王𢎞之字方平家在㑹稽上虞兄敬𢎞為左僕射嘗解<lb/>
　貂裘與之即著以採藥性好釣上虞江有一處名三<lb/>
　石頭𢎞之嘗垂綸于此經過者不識之或問漁師得<lb/>
　魚賣否𢎞之曰亦自不得得亦不賣日夕載魚入上<lb/>
　虞郭經親故門各以一兩頭置門内而去始寧沃川<lb/>
　有佳山水𢎞之又依巖築室謝靈運顔延之竝相欽<lb/>
　重靈運與廬陵王義真牋曰㑹稽既豐山水是以江<lb/>
　左嘉遁竝多居之至若王𢎞之拂衣歸耕踰歴三紀<lb/>
<pb n="KR2k0016_WYG_014-53a"/>
　孔淳之隠約窮岫自始迄今阮萬齡辭事就閒纂戎<lb/>
　先業既逺同羲唐亦激貪厲競若遣一个有以相存<lb/>
　真可謂千載盛美也<lb/>
孔祐㑹稽山隂人敬康曽孫也至性通神隠于四明山<lb/>
　嘗見山谷中有數百斛錢視之如瓦石不異采樵者<lb/>
　競取入手即成沙礫曽有鹿中箭來投祐祐為之養<lb/>
　創愈然後去太守王僧䖍欲引為主簿不可屈祐子<lb/>
　道徽與杜景齊友善少厲髙行能世其家隠居南山<lb/>
<pb n="KR2k0016_WYG_014-53b"/>
　終身不窺都邑齊豫章王嶷為揚州辟西曹書佐不<lb/>
　至鄉里宗慕之道徽兄子總有操行遇饑寒不可得<lb/>
　衣食縣令丘仲孚薦之除竟陵王侍郎竟不至<lb/>
齊杜京産字景齊吳郡錢塘人少恬靜絶意榮宦頗涉<lb/>
　文義専修黄老㑹稽孔顗清剛有峻節一見而為欵<lb/>
　交與同郡顧歡同契始寧東山開舍授學劉瓛入東<lb/>
　與之游曰杜生當今之臺尚也又于㑹稽日門山聚<lb/>
　徒教授建武初徴員外散騎侍郎京産曰荘生持釣<lb/>
<pb n="KR2k0016_WYG_014-54a"/>
　豈為白璧所回不就卒<lb/>
褚伯玉字元璩錢塘人少有隠操年十八父為之昏婦<lb/>
　入前門伯玉從後門出遂往剡居瀑布山性耐寒暑<lb/>
　三十餘年隔絶人物王僧達為吳郡苦禮致之伯玉<lb/>
　不得巳停郡信宿纔交數言而退宋孝建二年召聘<lb/>
　不就齊髙帝即位手詔吳㑹二郡以禮迎遣又辭疾<lb/>
　上不欲違其志勅于剡白石山立太平館舍之卒年<lb/>
　八十六伯玉常居一樓上仍𦵏樓所<lb/>
<pb n="KR2k0016_WYG_014-54b"/>
梁何𦙍字子季廬江灊人仕齊至中書令賣園宅欲入<lb/>
　東山拜表辭職不待報輒去有詔許之以㑹稽山多<lb/>
　靈異往遊焉居若邪山雲門寺初𦙍二兄求㸃並棲<lb/>
　遁求先卒至是𦙍又隠世號㸃為大山𦙍為小山亦<lb/>
　曰東山世謂何氏三髙梁武帝踐祚詔為特進不起<lb/>
　有勅給白衣尚書祿固辭又勅山隂庫錢月給五萬<lb/>
　不受乃勅何子朗孔夀等六人于東山受學𦙍以若<lb/>
　邪處勢迫隘不容學徒遂遷秦望山山有飛泉迺起<lb/>
<pb n="KR2k0016_WYG_014-55a"/>
　學舍即林成園因巖為堵别有小閣室寢處其中躬<lb/>
　自啟閉僮僕無得至者<lb/>
唐秦系字公緒越州㑹稽人北都留守薛兼訓奏為右<lb/>
　衛率府倉曹參軍不就客泉州南安九日山大松百<lb/>
　餘結廬其上穴石為研注老子彌年不出刺史薛播<lb/>
　數往見之嵗時致羊酒未嘗至城門張建封聞不可<lb/>
　致請加為校書郎其後東度秣陵既卒南安人思之<lb/>
　號其山為髙士峯<lb/>
<pb n="KR2k0016_WYG_014-55b"/>
張志和字子同婺州金華人居江湖自稱煙波釣徒著<lb/>
　書號𤣥直子亦以自號兄鶴林恐其遁世為築室越<lb/>
　州東郭茨以生草椽棟不施斤斧豹席㯶屩每垂釣<lb/>
　不設餌志不在魚也觀察使陳少游往見為終日留<lb/>
　表其居曰𤣥真坊以門隘為買地大其閎號回軒巷<lb/>
　志和善圖山水擊皷吹笛䑛筆輒成嘗撰漁歌憲宗<lb/>
　圖真求其歌不能致李文饒稱志和隠而有名顯而<lb/>
　無事不窮不達嚴子陵之比云<lb/>
<pb n="KR2k0016_WYG_014-56a"/>
孔述睿越州山隂人梁侍中休源八世孫少與兄弟充<lb/>
　符充讓篤孝巳孤偕隠嵩山而述睿資嗜學大厯中<lb/>
　劉晏薦于代宗召累擢司勲員外郎史館修撰述睿<lb/>
　每一遷即至朝謝俄而辭疾歸以為常德宗立拜諫<lb/>
　議大夫賜第宅固辭乆乃改袐書少監以太子賓客<lb/>
　還鄉<lb/>
方干字雄飛新定人隠于㑹稽漁于鏡湖蕭然山水間<lb/>
　以詩自放咸通中太守王龜知其亢直薦之以諫官<lb/>
<pb n="KR2k0016_WYG_014-56b"/>
　召不就而卒門人相與私諡曰𤣥英先生<lb/>
　　貞婦烈女<lb/>
漢曹娥<hi>見祠廟門</hi>
晉虞潭母孫氏<hi>潭山隂人見人物門</hi>潭父忠亡遺孤藐爾孫氏雖<lb/>
　少誓不改節躬自撫養劬勞偹至潭始自㓜童便訓<lb/>
　以忠義永嘉末潭為南康太守值杜□叛逆孫氏勉<lb/>
　潭以必死之義又傾貲産以餽戰士潭遂尅捷及蘓<lb/>
　峻亂潭守吳興假節征峻孫氏戒之曰吾聞忠臣出<lb/>
<pb n="KR2k0016_WYG_014-57a"/>
　孝子之門汝當捨生取義勿以吾老為累于時㑹稽<lb/>
　内史王舒遣子允之為督䕶孫氏又謂潭曰府君遣<lb/>
　兒征賊汝何獨不潭即以子寵為督䕶與允之合勢<lb/>
　拜武昌侯太夫人潭立養堂于家王導以下皆拜謁<lb/>
　焉卒諡曰定忠夫人<lb/>
張茂妻陸氏<hi>茂㑹稽人見節義門</hi>茂為吳郡太守為沈充所害陸<lb/>
　氏傾家産率茂部曲為先登以討充充敗陸詣闕為<lb/>
　茂謝不尅之責詔曰茂夫妻忠誠舉門義烈遂追贈<lb/>
<pb n="KR2k0016_WYG_014-57b"/>
　茂太僕<lb/>
王凝之妻謝氏字道韞聰識有才辯凝之為㑹稽内史<lb/>
　孫恩之亂凝之及諸子巳被害道韞命婢肩輿抽刄<lb/>
　出門亂兵稍至手殺數人乃被虜外孫劉濤時年數<lb/>
　嵗賊又欲害之道韞曰事在王門何闗他族必其如<lb/>
　此寧先見殺恩雖毒虐為之改容乃不害濤自爾嫠<lb/>
　居㑹稽家中莫不嚴肅<lb/>
孫晷妻虞氏初徴士虞喜<hi>喜餘姚人見人物門</hi>隠居海濱有髙世<lb/>
<pb n="KR2k0016_WYG_014-58a"/>
　之風晷欽其德名聞喜弟預有女遂聘焉女棄華尚<lb/>
　素與晷同志時人號為梁鴻夫婦<lb/>
宋吳翼之母丁氏<hi>翼之永興人</hi>少䘮夫不再行年荒分食以<lb/>
　貽餓者同里左僑家露四䘮無以𦵏丁為辦冢槨以<lb/>
　仁愛著稱長婦王氏既寡亦執志不嫁州郡上言詔<lb/>
　表門閭<lb/>
齊屠氏女居諸暨東洿里父失明母痼疾女晝樵採夜<lb/>
　紡績以供養父母俱卒負土成墳鄉里多欲娶之女<lb/>
<pb n="KR2k0016_WYG_014-58b"/>
　以無兄弟誓守墳墓不嫁<lb/>
梁張彪妻<hi>見節義門</hi>
　<lb/>
　<lb/>
　<lb/>
　<lb/>
　<lb/>
　㑹稽志巻十四<lb/>
</p>
<p>
</p>
  </div>
</body>
</text>
</TEI>
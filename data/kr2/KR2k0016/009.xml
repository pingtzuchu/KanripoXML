<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>㑹稽志巻九</head>
    <p>
<pb n="KR2k0016_WYG_009-1a"/>
欽定四庫全書<lb/>
　㑹稽志巻九　　　　　　　宋　施宿等　撰<lb/>
　　山<lb/>
　　　府城<lb/>
卧龍山府治據其東麓𨽻山隂舊經云種山一名重山<lb/>
　越大夫種所𦵏處太平御覽種山之名因大夫種以<lb/>
　語訛成重也寰宇記隋開皇十一年越國公楊素於<lb/>
　種山築城自隋迄唐即山為州宅吳越備史云遜王<lb/>
<pb n="KR2k0016_WYG_009-1b"/>
　倧於卧龍山西寢後置園亭栽植花竹周徧髙下旦<lb/>
　暮登臨訖于四時倧能為歌詩亭榭間紀録皆滿卧<lb/>
　龍山名始見於此國朝康定初范文正公撰清白堂<lb/>
　記云㑹稽府署據卧龍山之北足上有蓬萊閣嘉祐<lb/>
　末刁景純撰望海亭記云越冠浙江東號都督府府<lb/>
　據卧龍山為形勝山之南亘東西鑑湖也山之北連<lb/>
　屬江與海也周連數里盤屈於江湖上狀卧龍也龍<lb/>
　之腹府宅也龍之口府東門也龍之尾西園也龍之<lb/>
<pb n="KR2k0016_WYG_009-2a"/>
　脊望海亭也先是越勾踐剏飛翼樓取象天門東南<lb/>
　伏漏石竇以象地户陵門四達以象八風因山勢畚<lb/>
　築為城一千一百二十步至唐人以樓址為望海亭<lb/>
　其後亭閣峥嶸踵起相望與其山川暎帯號稱仙居<lb/>
　<hi>元微之夸州宅示白樂天詩云謫居猶得近蓬萊樂天荅云大夸州宅似仙居微之題望海亭云湖山四</hi>
　<hi>面爭氣色曠望不與人間同東坡詩云卧龍盤屈半東州秦少㳺詩云共躡丹梯上卧龍他詩多不悉載</hi>
　山西北幽徑蔽虧傍皆叢篁灌木其地缺齾不整傳<lb/>
　云大夫種墓曩因潮水穴山後失其尸也前太守申<lb/>
<pb n="KR2k0016_WYG_009-2b"/>
　約束止樵採務在封殖以為軍府芘暎然百年喬木<lb/>
　成章者可數園林竹樹雖敷榮擢秀大抵多比嵗所<lb/>
　植也地出佳茗以山泉烹瀹為宜<hi>景祐中蔣吏部堂閔山序云府山一</hi>
　<hi>名卧龍為一境形勝予視事之明日見其竹樹零悴僅有半在問吏曰為昔人剪伐使然自謂非予守土</hi>
　<hi>此山殆將童矣於是申約束止樵採作閔山詩云東南亘羣山形氣或㫁續兹山窮嶄絶孤峙越之腹呼</hi>
　<hi>吏對泉石申禁䕶林麓熙寧十年程給事公闢植松千餘章於山上秦少㳺撰樂安公唱和詩序云昔樂</hi>
　<hi>安蔣公以山富草木樵蘇所採令於公府止之湖地沃衍田被豪奪為表於朝廷復之又廢山西淫祠引</hi>
　<hi>湖流為流觴曲水文山水閣棹歌之詩至今稱焉程公能述樂安公之志狂枝惡蔓斬薙以時秀甲珍芽</hi>
<pb n="KR2k0016_WYG_009-3a"/>
　<hi>無得輒取春秋佳日開池籞具舟楫與民共逰而樂之隆興二年吳給事闕  卧龍山草木記云越城入</hi>
　<hi>山蜿蜒竒秀者卧龍山也山之陽州宅據其下是宜林木叢茂乃大不然驅鈴下卒輦糞壤除椔翳種竹</hi>
　<hi>萬竿桃李千本方將蓺茶於秋裁松於冬植花卉於春以盡復舊觀而予還朝矣飭吏枚數竹之數令所</hi>
　<hi>植外凡得十百餘根併列于碑隂大夫種墓舊亡其處輿地志云種山西缺處是也范公清白堂記云山</hi>
　<hi>巖之下獲廢井視其泉清而白色味之甚甘以建溪日鑄卧龍雲門之茗試之甘液華滋説人襟靈張伯</hi>
　<hi>玉蓬萊閣記自注卧龍山茶冠吳越</hi>
　　山南舊傳白樓亭今遺址無所考山巔城隍祠其<lb/>
　　西南越王臺下為威果營營有烏龍井連營居民<lb/>
<pb n="KR2k0016_WYG_009-3b"/>
　　櫛比為卧龍坊<hi>舊經引孔曄㑹稽記云種山南有白樓亭江夏太守宋輔於此立學</hi>
　　<hi>教授沛國豆儼避地至㑹稽聞陳業賢往候之不見臨去入交州留書繫白樓亭柱而别世説又云</hi>
　　<hi>許𤣥度孫興公共於此商略古今賢達支道林聞之云二公故自有才情注白樓亭在山隂臨流映</hi>
　　<hi>壑十道志云白樓山飛翼樓山南頭也白樓一作百樓葢種山之南先有白樓亭故山亦以此名信</hi>
　　<hi>如志言飛翼樓山南頭今望海亭即其地也或云自山西百餘步出常喜門今尚有白樓堰云自吳</hi>
　　<hi>越以後山以卧龍著故他名寖泯</hi>
龜山在府東南二里二百七十二步𨽻山隂一名飛來<lb/>
　一名寳林一名怪山舊經云山逺望似龜形故名越<lb/>
<pb n="KR2k0016_WYG_009-4a"/>
　絶云龜山句踐所起逰臺也東南司馬門因以灼龜<lb/>
　又仰望天氣覩天怪也臺髙四十六丈周五百三十<lb/>
　步吳越春秋云城既成琅琊東武海中山一夕自來<lb/>
　故名怪山寰宇記又云龜山下有東武里即琅琊東<lb/>
　武山一夕移於此東武人因徙此故里不動山巔有<lb/>
　巨人迹錫杖痕靈鰻井多寳塔逰臺一名觀臺唐徐<lb/>
　季海詩云茲山昔飛來逺自琅琊臺孤岫龜形在深<lb/>
　泉鰻井開李公垂詩云一峰凝黛當明鏡千仞喬松<lb/>
<pb n="KR2k0016_WYG_009-4b"/>
　倚翠屏元微之詩云一峰噢伏東武小兩峰鬬立秦<lb/>
　望雄自郡齋南望屹然相對其浮圖侵雲漢張伯玊<lb/>
　有清思堂雪霽望飛來山詩云隠几髙堂上坐對飛<lb/>
　來峰梵塔倚天半樓臺出雲中又題寺壁云一峰來<lb/>
　海上髙塔起天心秦少㳺録寳林事實云越城凡三<lb/>
　山能與秦望山為主客者卧龍寳林蕺山也其城南<lb/>
　左右數十里疾馳屹立皆屬於秦望又率其左右之<lb/>
　山因鑑水謁于越城卧龍為郡守所治蕺山少東不<lb/>
<pb n="KR2k0016_WYG_009-5a"/>
　能正受秦望之謁葢越之形勢自卧龍而下未有如<lb/>
　寳林者今寺名報恩光孝禪寺紹興初以濮安懿王<lb/>
　園廟寓焉<lb/>
　　<hi>山舊傳有聖母閣灼龜公冡許𤣥度書堂迹皆泯以井有靈鰻一名靈鰻□昔有老僧旦暮鑿是山</hi>
　　<hi>䥴鏨不絶又加以火灼醋淬巖崖幾盡故蔣吏部堂詩云聞之有苾芻嵗久苦刓刻鑿聲響深崖火</hi>
　　<hi>燼淬層壁平為土木基蔑有蒼翠色金粟千億身窣堵百餘尺</hi>
蕺山在府西北六里一百七步𨽻山隂舊經云越王嗜<lb/>
　蕺採於此山故名晉王右軍羲之故居也按羲之傳<lb/>
<pb n="KR2k0016_WYG_009-5b"/>
　嘗在蕺山見一老姥持六角竹扇賣之羲之書其扇<lb/>
　各五字姥初有愠色因謂姥曰但言是王右軍書以<lb/>
　求百錢姥如其言人競買之佗日姥又持扇來羲之<lb/>
　笑而不答今山下有題扇橋墨池鵝池戒珠寺寺有<lb/>
　右軍祠堂唐衢州刺史趙璘直寺碑云句踐故城東<lb/>
　北三里有山曰蕺蕺蔬類也傳云昔越君所嗜常採<lb/>
　於此遂用名之<lb/>
火珠山在卧龍山隅小而圜絶類龍頷之珠為浙東提<lb/>
<pb n="KR2k0016_WYG_009-6a"/>
　刑廨上有稽山閣西有識舟亭今廢<lb/>
陽堂山在府南二里二百四步𨽻山隂一名鮑郎山山<lb/>
　西有鮑郎祠<hi>舊經云鮑郎東漢人名葢生好獵死𦵏於此兒怱夢郎更生急開棺視之尸儼</hi>
　<hi>然但無氣爾人事之頗有靈驗事見郡國記寰宇記</hi>
蛾眉山在府東二百九步𨽻山隂<lb/>
白馬山在府東北三里三百一十六步𨽻㑹稽<lb/>
彭山在府北三里三百一十六步𨽻㑹稽舊經云昔彭<lb/>
　祖隠居之城也有助海侯廟<lb/>
<pb n="KR2k0016_WYG_009-6b"/>
　　　㑹稽縣<lb/>
㑹稽山在縣東南一十二里周禮揚州之鎮山曰㑹稽<lb/>
　山海經云㑹稽之山四方上多金玊下多砆石勺水<lb/>
　出焉史記云禹㑹江南計功而崩因𦵏焉命曰㑹稽<lb/>
　㑹稽者㑹計也注禹到大越上苖山爵有徳封有功<lb/>
　因更名曰㑹稽吳越春秋禹還大越登茅山以朝四<lb/>
　方羣臣乃大㑹計治國之道内美釡山州鎮之功外<lb/>
　演聖徳以應天心遂更名茅山曰㑹稽之山輿地志<lb/>
<pb n="KR2k0016_WYG_009-7a"/>
　云㑹稽山一名衡山其山有石狀如覆鬴亦謂之覆<lb/>
　鬴山十道志云㑹稽山本名茅山一名苖山一名塗<lb/>
　山禹行天下㑹稽名山因地為名吳夫差入越王以<lb/>
　甲楯五千保㑹稽山太平御覽㑹稽之山古防山也<lb/>
　亦名茅山又曰棟山越絶云棟猶鎮也即揚州之鎮<lb/>
　山三國志虞翻曰南山攸居實為州鎮隋開皇十四<lb/>
　年詔㑹稽等山並就山立祠唐開元十四年封四鎮<lb/>
　山為公㑹稽南鎮曰永興公唐地里志㑹稽縣有南<lb/>
<pb n="KR2k0016_WYG_009-7b"/>
　鎮永興公祠即此山也自經史地志所著曰苖山曰<lb/>
　茅山曰衡山曰釡山曰防山曰覆鬴又曰棟山亦曰<lb/>
　南山實一山也東北接觀嶺其上有磐石屹立曰降<lb/>
　仙臺一曰苗龍仙人臺永興公祠之側有茗隖淘沙<lb/>
　徑思古亭遺址山南别峰曰石<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>峰之下有唐齊抗<lb/>
　書堂范蠡養魚池山西北五里即禹井禹廟今為告<lb/>
　成觀又西百餘步有大禹寺菲飲泉<hi>山與宛委相接宛委山即禹穴</hi>
　<hi>號陽明洞天按舊經引吳越春秋東南天柱號宛委乃禹蔵書處在㑹稽山南三里則宛委别一山也又</hi>
<pb n="KR2k0016_WYG_009-8a"/>
　<hi>舊經云㑹稽山周回三百五十里葢總言東南諸山之𨽻㑹稽郡者如晉王彪之刻石山贊云㑹稽刻石</hi>
　<hi>山宋何𦙍傳云居㑹稽秦望山然則刻石秦望皆可以㑹稽山名之泊宅編云㑹稽東南巨鎮對案梅李</hi>
　<hi>尖山謂之筆案其周回六十里此又兼言寳山也然則㑹稽云者諸山之通稱爾</hi>
秦望山在縣東南四十里舊經云泉嶺最髙者輿地廣<lb/>
　記云秦望在州城南為衆峰之傑秦始皇登之以望<lb/>
　東海宋何𦙍居㑹稽秦望山山有飛泉西起學舍<lb/>
　即林成垣因巖為堵别為小閤室寢處其中又於<lb/>
　山側營田二頃講隙從生徒㳺之太平御覽云山<lb/>
<pb n="KR2k0016_WYG_009-8b"/>
　在州城正南涉境便見秦始皇帝登山以望南海自<lb/>
　平地取山頂七里懸磴孤危峭路險絶攀蘿捫葛然<lb/>
　後得至山上無甚髙木當由地逈多風所致山南有<lb/>
　譙峴中有大城王無餘之舊都也句踐語范蠡曰先<lb/>
　君無餘國在南山之陽社稷宗廟在湖之南山有三<lb/>
　巨石屹立如笋龍池冬夏不竭俗號聖水傍有崇福<lb/>
　侯廟<hi>山在府城南與今府治屹對謂之南山為宜今人以南鎮公祠在㑹稽山南即以唐所封鎮山</hi>
　<hi>遊為南山又為㑹稽山也吳越春秋云越王無餘國在南山之陽太平御覽以越王無餘之舊都繫之秦</hi>
<pb n="KR2k0016_WYG_009-9a"/>
　<hi>望山此為冒證咸平中陸㕘撰法華山碑云夏后氏廵狩越山方名㑹稽後世分而為秦望釐而為雲門</hi>
　<hi>法華其實一山然則秦望亦可以㑹稽名之自秦始皇登此山以望南海又陟天柱之髙峰以望秦中始</hi>
　<hi>有秦望望秦之名而秦望最著十道志秦始皇登秦望山使李斯刻石其碑尚存姚令威叢話云予嘗上</hi>
　<hi>㑹稽東山自秦望山之巔並黄茅無樹木山側有三石笋有水一泓别無他石笋上並無字以此訂之始</hi>
　<hi>皇所刻石不在此山明矣舊經㑹稽之别峰曰茅峴此山之南亦有譙峴茅譙音近似疑傳之訛也</hi>
望秦山在縣東南三十二里舊經云秦始皇與羣臣登<lb/>
　此以望秦中也一名天柱峰一名卓筆峰葢㑹稽山<lb/>
　之别峰下有錢遜王倧墓<hi>或疑望秦山一名天柱峰即宛委山之一峰也然舊</hi>
<pb n="KR2k0016_WYG_009-9b"/>
　<hi>經以望秦山列秦望山之次今因之元微之望海亭詩云兩峰鬭立秦望雄自注兩峰謂秦望望秦二山</hi>
　<hi>王龜齡賦亦云山有秦望而望秦</hi>
宛委山在縣東南一十五里舊經云山上有石匱壁立<lb/>
　干雲升者累梯而至十道志石匱山一名宛委一名<lb/>
　玉笥有懸崖之險亦名天柱山昔禹治水歌功未成<lb/>
　乃齋於此得金簡玉字因知山河體勢水經云玊笥<lb/>
　竹林雲門天柱精舍並疎山為基築林栽宇割澗延<lb/>
　流盡泉石之好太平御覽云㑹稽石匱山上有金簡<lb/>
<pb n="KR2k0016_WYG_009-10a"/>
　玉字之書夏禹發之得百川之理山下有棲神館唐<lb/>
　改為懐仙館今為龍瑞宫道書云陽明洞天一云極<lb/>
　𤣥太女之天山巔有飛來石其下葛仙翁丹井山南<lb/>
　葉天師龍見壇<hi>太史公上㑹稽探禹穴史記注云禹至㑹稽因𦵏焉上有孔穴民云禹入</hi>
　<hi>此穴自舊經諸書皆以禹穴繫之㑹稽宛委山里人以陽明洞為禹穴今無所攷惟唐鄭魴書禹穴二大</hi>
　<hi>字元微之銘而魴序之然昌黎送惠師云嘗聞禹穴竒東去穿甌閩越俗不好古流傳失其真則禹穴不</hi>
　<hi>可定名久矣舊經引遁甲開山圖云禹治水至㑹稽宿衡嶺宛委之神奏玉匱書十二卷禹開宛委山得</hi>
　<hi>赤珪如日碧珪如月各長一尺二寸吳越春秋引黄帝中經云東南天柱曰宛委赤帝在闕其巖之巔承</hi>
<pb n="KR2k0016_WYG_009-10b"/>
　<hi>以文玉覆以磐石其書金簡玉字編以白銀皆瑑其文及禹廵衡岳血白馬而祭之夢見赤繡衣男子自</hi>
　<hi>稱𤣥夷使者聞帝使命于斯故來候之倚歌覆鬴之山顧謂禹曰欲得我神書者齋於黄帝皇巖之下三</hi>
　<hi>月庚子登宛委山發金簡之書按金簡玉字得通治水之理俚説不經故録之</hi>
射的山在縣南一十五里舊經云山西石室乃仙人射<lb/>
　堂也東峰上有射的遥望山壁有白㸃如射侯土人<lb/>
　常以占穀貴賤語曰射的白米斛百射的𤣥米斛千<lb/>
　其石室深可二丈遥望類師子口俗謂之師子巖太<lb/>
　平御覽云射的山半石室之東髙巖臨潭有石的岫<lb/>
<pb n="KR2k0016_WYG_009-11a"/>
　形其圓明視之如鏡唐李白詩云仙人居射的道士<lb/>
　住山隂<lb/>
白鶴山在縣南一十五里一名箭羽山孔靈符㑹稽記<lb/>
　云射的山西南水中有白鶴山此鶴嘗為仙人取箭<lb/>
　曾刮土尋索遂成此山漢鄭𢎞少貧賤採薪為業嘗<lb/>
　於山中得一遺箭羽鏃異常心怪之頃之有人覔箭<lb/>
　𢎞以還之後遂得朝南風暮北風也<hi>鄭𢎞南北風事見樵風涇注</hi>
石帆山在縣東一十五里舊經引夏侯曾先地志云射<lb/>
<pb n="KR2k0016_WYG_009-11b"/>
　的山北石壁髙數十丈中央少紆狀如張帆下有文<lb/>
　石如鷂一名石帆十道志云山遥望如張帆臨水謝<lb/>
　惠連汎南湖至石㠶詩云漣漪繁波漾參差層峰峙<lb/>
　南湖即今鏡湖也宋之問詩云石㠶來海上天鏡出<lb/>
　湖中<lb/>
赤堇山在縣東三十里舊經云歐冶子為越王鑄劍之<lb/>
　所越絶云赤堇之山破而出錫若耶之溪涸而出銅<lb/>
　吳越春秋薛燭曰赤堇之山已合無雲文選張景陽<lb/>
<pb n="KR2k0016_WYG_009-12a"/>
　七命云耶溪之鋌赤山之精赤山即此一名鑄浦山<lb/>
若蕢山在縣東十二里舊經云秦皇東逰於此供芻草<lb/>
　俗呼遶門山<lb/>
寳山在縣東南三十里一名上皋山今欑宫山也東接<lb/>
　紫雲山昔有龍憩山上紫雲乗之旁聫錫山産錫之<lb/>
　所南抵下皋富盛山西北接龍尾若蕢諸山山崦有<lb/>
　趙家嶼一名趙樂嶼西塘裏城今禁圍内陵兆所宅<lb/>
　乃其地也山巔號白鹿尖新婦尖雞籠山五峰嶺其<lb/>
<pb n="KR2k0016_WYG_009-12b"/>
　對案曰梅李尖自寳山東七里有巨石中圓竅深可<lb/>
　一尺廣可四尺號鳯皇窠昔鳯生雙雛從此翔去今<lb/>
　山下有上凰村下凰村亦名鳯林方勺泊宅編云㑹<lb/>
　稽山為東南巨鎮周回六十里下瞰鏡湖有山横抱<lb/>
　如几案案外尖峰曰梅李尖地理家謂之筆案當勺<lb/>
　所著在宣和建炎中尚未卜宫陵也矧十餘里間憩<lb/>
　龍雛鳯産錫蓄寳實儲慶錫羨於今日豈偶也哉<lb/>
　<hi>自龍尾山五峰嶺青山等名皆舊經所不著上臯山即寳山也龔頥正稽古録紹興府攢宫號實山是也</hi>
<pb n="KR2k0016_WYG_009-13a"/>
紫雲山在縣東南五十里舊經云昔有逰龍憩此山中<lb/>
　常有紫雲起故以為名<lb/>
富盛山在縣東四十里<lb/>
下皋山在縣東三十里<lb/>
錫山在縣東五十里舊經云越王採錫於此<hi>舊傳山出鉛銀或坯</hi>
　<hi>鑿取之忽山嘯摧壓數十丈今迹存焉其後里人無敢採者此山去寳山不逺意寳山之名或取此</hi>
白鹿山在縣東南二十九里越絶云在犬山之南<lb/>
若耶山在縣東南四十四里舊經云葛𤣥學道於此<lb/>
<pb n="KR2k0016_WYG_009-13b"/>
　山晉謝敷傳後還南山若耶中宋何𦙍居若耶<lb/>
　山山發洪水樹石漂㧞其室獨存山下有潭潭上有<lb/>
　石號葛仙石<hi>舊經云葛𤣥所隠桐几化成白鹿三足共行兩頭各更食十道志云葛𤣥於此</hi>
　<hi>山升仙所服白桐几化為兩頭鹿一頭食草一頭望人</hi>
何山在縣東南四十七里即何𦙍所居<lb/>
雞山在縣東南五十里俗稱雞籠山越絶云雞山在錫<lb/>
　山之南句踐蓄雞於此將伐吳以食士也<lb/>
鶴鳴山在縣東南五十七里郡國志云山上時有鶴鳴<lb/>
<pb n="KR2k0016_WYG_009-14a"/>
洞浦山在縣東南二十四里舊經云即湖南龍尾山西<lb/>
　南之趾<lb/>
陶宴嶺在縣東南四十四里舊經云陶𢎞景隠於此山<lb/>
　有巨石髙數丈傳云昔為任公釣磯<lb/>
日鑄嶺在縣東南五十五里地産茶最佳歐陽文忠歸<lb/>
　田録草茶盛於兩浙兩浙之品日鑄第一黄氏青箱<lb/>
　記云日鑄茶江南第一華初平云日鑄山茗天真清<lb/>
　烈有類龍焙昔歐冶子鑄五劒采金銅之精於山下時<lb/>
<pb n="KR2k0016_WYG_009-14b"/>
　溪涸而無雲千載之逺佳氣不泄蒸於草芽發為英<lb/>
　榮淳味幽香為人資飬也<lb/>
葛山在縣東一十里越絶云句踐罷吳種葛使越女治<lb/>
　葛布獻吳王夫差也吳越春秋云句踐種葛於此採<lb/>
　葛人歌曰嘗膽不苦味若飴令我採葛以作絲<lb/>
銅牛山在縣東南五十八里夏侯曾先志云射的山南<lb/>
　銅牛山即越王鑄冶處<hi>舊注云昔銅牛見於靈汜橋人逐之奔入此山掘地視之</hi>
　<hi>悉銅屑也又云舊有黄牛於此山噉草樵人見之謂是民家所牧或驅之失所在太平御覽云事出孔曄</hi>
<pb n="KR2k0016_WYG_009-15a"/>
　<hi>㑹稽志</hi>
㠙山在縣東七十里舊經云漢駱夫人學道於此昇仙<lb/>
　有石室石井丹竈存焉㠙音豪<hi>上虞縣㠙山名同今兩存之</hi>
雲門山在縣南三十里舊經云晉義熙二年中書令王<lb/>
　子敬居此有五色祥雲見詔建寺號雲門今為淳化<lb/>
　雍熙顯聖廣福唐孟東野詩云碧嶂幾千繞清源萬<lb/>
　餘流蓬瀛若彷彿四野多泛浮杜子美詩云若耶溪<lb/>
　雲門寺青鞋布襪從此始山有謝敷宅何公井好泉<lb/>
<pb n="KR2k0016_WYG_009-15b"/>
　亭王子敬山亭智永禪師臨書閣<lb/>
土城山在縣東六里吳越春秋越王使相者求美女於<lb/>
　國中得之苧羅山鬻薪之女西施鄭旦飾以羅縠教<lb/>
　以行步習於土城教於都巷三年學服而獻吳王舊<lb/>
　經引州僚記云越王作土城以貯西施即此山下有<lb/>
　浣紗石<lb/>
犬亭山在縣東南三十里舊經云越王畜犬獵南山白<lb/>
　鹿即此越絶云句踐畜犬獵南山白鹿欲得獻吳故<lb/>
<pb n="KR2k0016_WYG_009-16a"/>
　曰犬山其髙為犬亭<lb/>
稱山在縣東北六十里舊經云越王稱炭鑄劒於此越<lb/>
　絶云句踐時采錫於山為炭稱炭聚載從炭瀆至鍊<lb/>
　塘各因事名之俗呼稱心山<lb/>
鄭𢎞山在縣東南三十里𢎞仕後漢為太尉<lb/>
鹿池山在縣東南八里鏡湖中舊經云山中昔有白鹿<lb/>
　故名一云越王養鹿於此俗呼鹿墅山<lb/>
刻石山在縣西南七十里一名鵝鼻山自諸暨入㑹稽<lb/>
<pb n="KR2k0016_WYG_009-16b"/>
　此山為最髙晉王彪之㑹稽刻石山詩云隆山嵳峩崇<lb/>
　巒嶣嶤傍覿滄洲仰拂𤣥霄文命逮㑹風淳道遼秦<lb/>
　皇遐巡邁茲英豪宅靈基阿銘跡峻嶠葢秦皇刻石<lb/>
　頌徳宜在此山姚令威叢語云自秦望行小徑至一<lb/>
　山俗名鵝鼻山頂有石如一屋挿碑其中文皆為風<lb/>
　土所剥隠約就碑可見闕畫如禹廟沒字碑之類不<lb/>
　知此石果秦石歟或云大篆小篆皆不可攷事見碑<lb/>
　類<hi>叢語又云鵝鼻山險絶人罕至者得一採藥引之方至山西北屬山隂界</hi>
<pb n="KR2k0016_WYG_009-17a"/>
太平山在縣東南七十八里晉謝敷隠居太平山中十<lb/>
　餘年以母老還南山若耶中<hi>太平山有三一在㑹稽一在餘姚一在上虞上</hi>
　<hi>虞之太平山一名<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>山惟餘姚之山最著謝敷所隠屬㑹稽或上虞未詳今繫於此從舊經也</hi>
儲山在縣東南一百四十里周處風土記云越王供儲<lb/>
　在此又云張瑶種田立廥倉於山中故名之俗稱粟<lb/>
　山<lb/>
六山在縣北一十四里一名句踐山越絶書云句踐鑄<lb/>
　劒銅不鑠埋之東坂其上生馬箠句踐遣使者種六<lb/>
<pb n="KR2k0016_WYG_009-17b"/>
　山飾治為馬箠獻吳王即此地<hi>舊經云唐天寳六年改為句踐山今從越</hi>
　<hi>絶曰六山</hi>
脊山在縣南四十三里<lb/>
姥山在縣東南一十五里山南二里又有姥嶺<lb/>
大白山在縣東南七十五里<lb/>
小白山在縣東南八十里<lb/>
茅峴在縣東南一十五里茅君隠於此一名玉笥出美<lb/>
　玉其形如笥山陽一峰狀如香爐又謂之香爐峰<hi>茅峴</hi>
<pb n="KR2k0016_WYG_009-18a"/>
　<hi>與㑹稽山接舊經㑹稽山一名苗山亦名茅山疑只此山然舊經茅峴有香爐峯葢㑹稽山之别峯也今</hi>
　<hi>因之</hi>
稷山在縣東五十三里舊經穢山一名稷山越王種菜<lb/>
　於此後漢謝夷吾為穢鄉嗇夫即此越絶云稷山句<lb/>
　踐齋戒臺也十道志云一名棕山<hi>隋書㑹稽郡有稷山重山㑹稽山葢</hi>
　<hi>稷山山之著者</hi>
幹山舊經云山南有許詢宅十道志許詢宅側許公巖<lb/>
　之南有落星石<lb/>
<pb n="KR2k0016_WYG_009-18b"/>
隂山舊經云秦始皇移在㑹稽山之北有隂山之稱<lb/>
横山在縣東三十四里舊經云山有草莖赤葉青人死<lb/>
　覆之更活寰宇記載同一云神異經東方朔云<lb/>
少微山在縣東一十二里職方郎齊公唐居也顧内翰<lb/>
　臨序職方集云鑑湖東北有山巋然公親率箕畚栽<lb/>
　培其上而闢其下為寢疏泉為沼植花卉果蔬為圃<lb/>
　與湖之西南㑹稽山禹祠相望為山水竒偉之觀自<lb/>
　名其山曰少微山<lb/>
<pb n="KR2k0016_WYG_009-19a"/>
方干島在縣東南五里唐方干别墅也干咸通中居越<lb/>
　中有詩云沙邉賈客喧漁市島上潜夫醉笋莊鄭谷<lb/>
　題方干别墅云野岫分開逕漁家並掩扉今鏡湖中<lb/>
　小山是已<lb/>
尚書隖在縣東南三十三里寰宇記云孔稚圭之山園<lb/>
　也稚圭字徳璋㑹稽人仕宋為都官尚書<lb/>
穀來嶺十道志云舜耕於此天降嘉穀之處嶺以此名<lb/>
刺涪山在雲門南山不甚髙而登其上則見雲門陶宴<lb/>
<pb n="KR2k0016_WYG_009-19b"/>
　諸山林立在下又山頂有池大旱不涸<lb/>
　　　山隂縣<lb/>
塗山在縣西北四十五里舊經云禹㑹萬國之所按史<lb/>
　記國語禹㑹諸侯於㑹稽執玉帛者萬國防風氏後<lb/>
　至禹誅之史載仲尼之言曰越人得其骨節専車書<lb/>
　曰禹娶於塗山注塗山國名左傳禹㑹諸侯於塗山<lb/>
　杜預注在夀春縣東北説者云今濠州也蘇鶚演義<lb/>
　云塗山有四一㑹稽二渝州也南舊江州三濠州四<lb/>
<pb n="KR2k0016_WYG_009-20a"/>
　當塗縣又引文字音義云嵞山音塗塗古國名既為<lb/>
　古國禹娶之宜矣自越絶等書皆云禹娶于㑹稽塗<lb/>
　山應劭曰在永興北永興今蕭山縣也吳越春秋又<lb/>
　兼載塗山之歌其説不經大氐渝濠宣越之塗山皆<lb/>
　有禹迹葢禹之濬川雖嘗徧歴海内其㑹諸侯於㑹<lb/>
　稽則信而有徴至娶婦處則好事者傅㑹於此非其<lb/>
　實也又栁子厚山銘東坡廟詩乃在渝濠非此之謂<lb/>
侯山在縣西四里舊經云南湖侯山逈在湖中俗名九<lb/>
<pb n="KR2k0016_WYG_009-20b"/>
　里山葢昔時去縣之數也孔愉少棲此山後官至車<lb/>
　騎封侯論者以愉致侯之兆見於此晉孔愉傳愉山<lb/>
　隂人為㑹稽内史在郡三年乃營山隂湖南侯山下<lb/>
　數畆地為宅草屋數間便棄官居之山有孔太守廟<lb/>
蘭渚山在縣西南二十七里王右軍脩褉序云此地有<lb/>
　崇山峻嶺茂林脩竹<lb/>
陳音山在縣西南四里一百五十步舊經引吳越春秋<lb/>
　云范蠡進善射者陳音楚人也王曰盡子之道願子<lb/>
<pb n="KR2k0016_WYG_009-21a"/>
　悉以教吾國人音曰道出於天事在於人人之所習<lb/>
　無有不神於是乃使音教士習射於北郊之外三月<lb/>
　軍士皆能用弓弩之巧音死王傷之𦵏於國西號其<lb/>
　𦵏所曰陳音之山其冢悉畫騎射之形今對塘頭亭<lb/>
　南湖中一山首北望者是也<hi>寰宇記以陳音山屬上虞縣非也</hi>
亭山在縣西南一十二里舊經云晉司空何無忌為郡<lb/>
　置亭於山上<lb/>
蜀阜山在縣北三十五里舊經云自蜀飛來帶兒婦二<lb/>
<pb n="KR2k0016_WYG_009-21b"/>
　十餘人隨山而至善織美錦自言家在西蜀今忽至<lb/>
　此或云句踐將伐吳置婦女於山以邀軍士後人以<lb/>
　婦訛為阜也十道志云句踐以寡婦居此令軍人逰<lb/>
　焉一名獨婦山<lb/>
法華山在縣西南二十五里舊經云義熙十三年僧曇<lb/>
　翼誦法華經感普賢應現因置寺今為天衣禪院山<lb/>
　有十峰咸平中裴使君莊各命以名一法華二衣盂<lb/>
　三積翠四朝陽五雲門六倚秦七天女八猿嘯九起<lb/>
<pb n="KR2k0016_WYG_009-22a"/>
　雲十月嶺山下二溪東北流冬夏不竭唐李邕碑云<lb/>
　其峰五連其溪雙帯葢謂此也萬齊融碑云雙烏所<lb/>
　以示兆今尚翔鳴舊經云山有雙烏雛長則送出之<lb/>
　<hi>舊經法華山在㑹稽縣南四十里後正之</hi>
容山在縣西南二十七里<lb/>
羊石山在縣西三十六里山有石如羊<lb/>
柯山在縣西三十一里<lb/>
人安山在縣北四十六里舊經云舊馬鞍山以形似馬<lb/>
<pb n="KR2k0016_WYG_009-22b"/>
　鞍也天寳七年改為人安山<lb/>
鎚頭山在縣北四十一里以形似故名<lb/>
巫山在縣北一十八里舊經巫山一名梅山越絶書云<lb/>
　巫山者越□神之官死𦵏其上朱育對濮陽興曰越<lb/>
　王翳遜位逃於巫山之穴越人薰而出之陸左丞農<lb/>
　師適南亭記云梅山昔子真之所居也其少西有里<lb/>
　曰梅市其事應史山西南有永覺寺梅子真泉適南<lb/>
　亭竹徑茶隖<lb/>
<pb n="KR2k0016_WYG_009-23a"/>
石匱山在縣東南一十五里舊經云山形如匱禹治水<lb/>
　畢藏書於此<lb/>
五峰山在縣南三十二里<lb/>
西余山在縣西北四十二里<lb/>
烏風山在縣西北四十九里<lb/>
聖女山在縣西二十九里<lb/>
茅巖山在縣西南三十三里<lb/>
石城山在縣東北三十里吳越備史乾寧三年錢鏐討<lb/>
<pb n="KR2k0016_WYG_009-23b"/>
　董昌攻石城去越三十里即此今山下有石城里<lb/>
檀宴山在縣東十道志云謝靈運㳺宴處今人往往聞<lb/>
　簫笙之音<lb/>
下馬山在縣北二十七里舊經云秦始皇息駕於此一<lb/>
　名蝦䗫山按此山四面皆水非息駕之所疑其音訛<lb/>
　為下馬遂有息駕之説<lb/>
梅里尖山其隂為梅仙隖多桃李棃梅來禽以梅福里<lb/>
　得名自隖度一小嶺有異境煙水直至郡城與卧龍<lb/>
<pb n="KR2k0016_WYG_009-24a"/>
　相直<lb/>
磑山有石泉在竹樹隂中甘寒可㵸茗山形如磑故得<lb/>
　名<lb/>
六峰山有溪出山麓産楊梅居民百餘户<lb/>
頂里山有溪清澈居民二百餘户産楊梅與六峰埒其<lb/>
　號何塔者尤竒<lb/>
戴兩山逺望若兩山其實一也居民二百户或云舊有<lb/>
　戴于二姓居之<lb/>
<pb n="KR2k0016_WYG_009-24b"/>
何山有塔久廢今復營之頗增湖山之麗<lb/>
玉架山三峰如筆格故得名秀麗可畫<lb/>
花涇山多桃李及栁望之如錦繡包絡山谷<lb/>
直步山多蘚梅亦産楊梅下有溪入鏡湖<lb/>
徐山姚嶼昔小山財如岡阜多桑竹在鏡湖中<lb/>
彈丸山以其狀名下有方隖渡<lb/>
甔山兩山相類正如兩酒榼<lb/>
海山多桑竹下有居民三四十户以漁釣為業<lb/>
<pb n="KR2k0016_WYG_009-25a"/>
蜀山爾雅曰獨山謂之蜀山郡境多此名古語也<lb/>
鳯凰山在梅市鄉至小而具山形嘗有鳯集焉<lb/>
玉山在縣北三十三里舊經云唐貞元元年浙東觀察<lb/>
　使皇甫政鑿此山為斗門入間泄水入江按唐書地<lb/>
　志山隂縣北三十里有越王山堰皇甫政鑿山以畜<lb/>
　泄水利與舊經相合即此<hi>舊經山隂縣北二十八里又一玉山乃重複今刪之</hi>
琵琶山在縣南五里<lb/>
烏土山在縣西南四里<lb/>
<pb n="KR2k0016_WYG_009-25b"/>
三山在縣西九里地理家以為與卧龍岡勢相連今陸<lb/>
　氏居之嘗發地得吳永安晉太康古甎疑昔人嘗卜<lb/>
　築或嘗為寺觀云<lb/>
　　　嵊縣<lb/>
剡山在縣北一里縣治處其坳山下園囿亭館白樂天<lb/>
　沃洲記云東南山水越為首剡為面其山巔屹起小<lb/>
　峰號白塔俗傳秦始皇東逰使人斸此山以泄氣今<lb/>
　土坑深千餘丈號剡坑山北有戴顒墓<lb/>
<pb n="KR2k0016_WYG_009-26a"/>
大白山在縣西六十里舊經云此山峻極崔嵬吐雲含<lb/>
　景與小白山接乃趙廣信煉九華丹登仙之處有白<lb/>
　猿赤玃又有鳥似鷄文彩五色口吐緑綬長數尺號<lb/>
　吐綬鳥雙石笋各長五六丈對立如門瀑泉飛下號<lb/>
　瀑布嶺土人亦稱西白山<hi>按宋書禇伯玉隠身求志居剡縣瀑布山三十餘載</hi>
　<hi>揚州辟議曹從事皆不就意瀑布山之在剡即此華初平瀑布嶺詩序云在嵊縣西六十里福善所築蔚</hi>
　<hi>有靈氣昔産仙茗寰宇記瀑布嶺屬餘姚縣葢此山聫接餘姚縣界</hi>
小白山在縣西六十里真誥云趙廣信陽城人魏末渡<lb/>
<pb n="KR2k0016_WYG_009-26b"/>
　江來此山師李法成服氣又受師左君守中之道徹<lb/>
　視五藏或入城市賣藥莫知其年嵗後白日升天山<lb/>
　有丹井今存<lb/>
刻石山在縣南三十里十道志云一名穿山相傳以刻<lb/>
　石為名不知文字所在昇明末縣人倪襲祖行獵見<lb/>
　山上有文凡三處苔生其上刮苔視之其大石文曰<lb/>
　黄天皇蕭字道成得賢師天下太平舊經云或言衛<lb/>
　夫人碑墮此中因以為名唐寳厯元年觀察使元稹<lb/>
<pb n="KR2k0016_WYG_009-27a"/>
　使人訪碑不獲山半有井井有蛟<lb/>
丹池山在縣東七十二里舊桐栢山唐天寳六載改為<lb/>
　丹池道經云上有桐栢合生下有丹池赤水南岳真<lb/>
　人云越有桐栢金庭與四明天台相連神仙之宫也<lb/>
　真誥曰桐栢山髙一萬五千丈周回八百里四面視<lb/>
　之如一其一頭在㑹稽東海際其一頭入海中是金<lb/>
　庭不死之鄉在桐栢之中方四十里上有黄雲覆之<lb/>
　樹則蘇紆珠碧泉則石髓金精其山臺盡五色金也<lb/>
<pb n="KR2k0016_WYG_009-27b"/>
　經丹水而行有洞天從中過在剡臨海二縣之境<hi>按桐</hi>
　<hi>栢山在天台金庭山在剡書又以金庭為桐栢真誥所道一頭在㑹稽東海頭一頭謂入海葢其山隴聫</hi>
　<hi>屬故</hi>
石鼓山在縣東五十里有石鼓神祠白樂天沃洲記云<lb/>
　北對四明而金庭石鼓介焉<hi>諸暨縣有石鼓山名同各存之</hi>
簟山在縣東三十一里有白巖神祠并龍潭祈禱有驗<lb/>
　舊經云山遥望之如鋪簟<lb/>
動石山在縣東北五十里下臨溪有石數百天欲雨石<lb/>
<pb n="KR2k0016_WYG_009-28a"/>
　必先動<lb/>
嶀山在縣北四十四里舊經引輿地志云自上虞七十<lb/>
　里至溪口從溪口隨江上數十里兩岸峻壁極險乘<lb/>
　髙臨水深林茂竹表裏輝映名為嶀嵊奔瀨迅湍以<lb/>
　至剡也水經云嶀山與嵊山接其間<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>澗懐煙泉溪<lb/>
　引霧吹畦風馨觸岫延賞王元琳謂之神明境事見<lb/>
　謝康樂山居記水經注又云嶀山有成功嶠嶠壁立<lb/>
　臨江欹路峻狹不得併行行者牽木稍進不敢俯視<lb/>
<pb n="KR2k0016_WYG_009-28b"/>
　嶠西有一孤峰飛禽罕至山頂樹下有十二方石地<lb/>
　甚光潔嘗有採藥者㳂山見通蹊至此遝復更尋遂<lb/>
　迷前路<lb/>
車騎山在縣東四十七里舊經云晉車騎將軍謝𤣥為<lb/>
　㑹稽内史嘗於此山立樓居止後人因以為名水經<lb/>
　云嶀山東北太康湖謝𤣥舊居右濵長江左傍連山<lb/>
　平陵脩通澄湖逺鏡於江曲起樓樓側悉是桐梓森<lb/>
　聳可愛號桐亭樓山中有三精舍髙甍凌虚垂簷帶<lb/>
<pb n="KR2k0016_WYG_009-29a"/>
　空俯眺平烟杳然在下水陸寧晏足為避地之鄉江<lb/>
　有琵琶圻圻有古冢堕水甓有隠起字云筮吉龜凶<lb/>
　八百年落江中謝靈運取甓詣京師盛傳觀焉<hi>舊經引謝</hi>
　<hi>靈運經此有詩云曩基即先築故池不更穿果木有舊行壤石無逺延按此詩康樂還舊園作贈顔延年</hi>
　<hi>自注即始寧園也始寧今上虞縣有西莊别墅存焉然舊經載於此未詳</hi>
嵊山在縣東三十四里水經云山下有亭亭帶山臨江<lb/>
　松嶺森鬱<lb/>
了山在縣東北一十二里南有餘糧嶺其地産禹餘糧<lb/>
<pb n="KR2k0016_WYG_009-29b"/>
榆樹山在縣西北八十里<lb/>
梃山在縣西七十五里<lb/>
子周山在縣西北七十里<lb/>
葛峴山在縣西北二十里<lb/>
　　　諸暨縣<lb/>
長山在縣西一里夏侯曾先地志云山髙五千餘丈其<lb/>
　頂平博有石室可坐百人南范蠡壇陶朱公廟東法<lb/>
　樂寺<lb/>
<pb n="KR2k0016_WYG_009-30a"/>
苧羅山在縣南五里輿地志云諸暨縣苧羅山西施鄭<lb/>
　旦所居其方石乃㬠紗處十道志句踐索美女以獻<lb/>
　吳王得之諸暨苧羅山賣薪女西施山下有浣紗石<lb/>
　太平御覽云羅山今名苧羅山山足有王羲之墓孫<lb/>
　興公文王獻之書碑今不存<hi>苧羅山一在蕭山縣今並存之</hi>
衡山在縣西南二十里舊傳有彌勒佛古迹<lb/>
覆斗山在縣南五十里<lb/>
東白山在縣東九十里一名太白峰連跨三邑其在剡<lb/>
<pb n="KR2k0016_WYG_009-30b"/>
　曰西白在東陽曰北白<lb/>
櫧山在縣西一十八里山多櫧木一名諸山<lb/>
金鵝山在縣南五十里舊經云昔有金鵝自此山飛入<lb/>
　吳郡<lb/>
烏帶山在縣東北四十五里山出紫石英舊經云晉謝<lb/>
　敷夜夢神人語曰當以珍寳相贈至明視床下有異<lb/>
　石而瑩乃紫石英也舊名烏笪山梁武帝遣烏笪採<lb/>
　石英終於此後人立廟祠之帶笪聲近葢俗之誤也<lb/>
<pb n="KR2k0016_WYG_009-31a"/>
杭烏山在縣北七十五里舊經云疊嶂七十二有石冡<lb/>
　大石為門其平如削傍有杭烏刺史廟一峰特髙風<lb/>
　雨晦㝠常聞樂聲號鼓吹峰又有池或時龍見<lb/>
句乗山在縣南五十里舊經云句踐所都也國語云越<lb/>
　臣於吳吳更封越南至句乗即此地其山九層亦名<lb/>
　九乗山南有句乗亭<lb/>
浮塘山在縣南四十五里<lb/>
九江山在縣北二十五里舊經云山有石室幽邃其四<lb/>
<pb n="KR2k0016_WYG_009-31b"/>
　璧刻石為女人號靈女臺<lb/>
石鼓山在縣南五十里山下盤石如鼓扣之有聲山多<lb/>
　黄精白术竹箭<hi>嵊縣有石鼓山名同各存之</hi>
黄蘗山在縣東南九十五里以山多黄蘗故名<lb/>
大巖山在縣北九十里<lb/>
巖崖山在縣北五十里<lb/>
雞冠山在縣西五十里山形如雞冠出竒石其紋若星<lb/>
　月花獸山有玉女冡一名髙冡<lb/>
<pb n="KR2k0016_WYG_009-32a"/>
細辛隴山在縣南九十八里山多細辛<lb/>
五泄山在縣西五十里自山五級泄水以至溪山川最<lb/>
　為秀絶<lb/>
寳掌巖在縣東南四十五里寳掌禪師所居也一名千<lb/>
　嵗巖禪師不知名氏自云生於周末當魏晉間由西<lb/>
　域入蜀貞觀十五年開巖於此周顯徳二年正月遷<lb/>
　化夀一千七十二嵗真儀在半巖去地四十九尺石<lb/>
　室可容百餘人洞内石版數片如削傳云里人沐浴<lb/>
<pb n="KR2k0016_WYG_009-32b"/>
　之所禪師種貝多木一枝亦數百年矣<lb/>
金雞山在縣南五里<lb/>
北禪師巖在縣南四十五里寳掌巖側<lb/>
范公巖在縣南九里陶朱公所逰歴也巖有洞<lb/>
　　　蕭山縣<lb/>
蕭山在縣西一里西漢地志云蕭山潘水所出東入海<lb/>
　舊經云許詢嘗登其山慿林築室蕭然自放乃名蕭<lb/>
　山<lb/>
<pb n="KR2k0016_WYG_009-33a"/>
北幹山在縣北一里舊經云晉許詢家於此山之陽其<lb/>
　詩云蕭條北幹園<lb/>
翠嶂山在縣西二十五里一名夏駕山舊經云山出苮<lb/>
　草織以為席甚細宻多接者為精山在夏駕湖湖去<lb/>
　海止數里<hi>舊經上虞縣夏葢山一名夏駕山亦去海數里疑與此同今俱存之</hi>
荏山在縣東北一十一里舊經云越王種荏於此<lb/>
黄竹山在縣東三十三里舊經云范蠡遺鞭於此山生<lb/>
　笋為林竹色微黄狀如刀削<lb/>
<pb n="KR2k0016_WYG_009-33b"/>
洛思山在縣東四十三里輿地志云永興縣洛思山先<lb/>
　是洛下人隨朱雋來㑹稽三年不得返乃登山北顧<lb/>
　而歎或云雋遭母喪止葬此山請洛下圖墓師相地<lb/>
　師去鄉既久目極千里北望洛京號呼而絶因葬山<lb/>
　頂故以為名寰宇記太平御覽所載略同<lb/>
乾薑山在縣西四十里舊經云山北有泉冬夏不竭清<lb/>
　白於餘水越王用此水造薑<lb/>
擪烏山在縣南二十里舊經引東方朔神異經此山是<lb/>
<pb n="KR2k0016_WYG_009-34a"/>
　亞父割㫁蕭山南嶺將擪於烏江也江東以擲為擪<lb/>
航烏山在縣西四十七里舊經云句踐之航也三百石<lb/>
　長員卒七十人渡之一曰舸烏山<lb/>
連山在縣西一十二里舊經云連山長岡九里西北至<lb/>
　定山秦始皇欲置石橋渡浙江石柱數十列於江際<lb/>
　其傍别有小山號石井山<lb/>
吹樓山在縣東四十里一名樓山一名岵市山<lb/>
螺山在縣東二十里舊經云山似螺故名有㑹稽内史<lb/>
<pb n="KR2k0016_WYG_009-34b"/>
　夏静墓<lb/>
菊山在縣西三里山多菊故名唐永泰中縣令李萼尉<lb/>
　丘丹登此山因名菊山<lb/>
茗山在縣西三里山多茗下有二塘<lb/>
臨江山在縣東南二十里舊牛頭山天寳中改此名諺<lb/>
　云牛頭苧羅一日三過謂舟行信宿猶經舊處也山<lb/>
　南有石室<lb/>
去虎山在縣北五里山有猛虎常傷人一夕負子渡江<lb/>
<pb n="KR2k0016_WYG_009-35a"/>
　西去縣令杜守一以名其山時景徳四年六月晦也<lb/>
三臺山在縣南五十里山有臺三所故名<lb/>
苧羅山在縣南三十里有西子廟<hi>一在諸暨縣今兩存之</hi>
龕山在縣東五十里<lb/>
慈孤山在縣東四十里<lb/>
石巖山在縣西南一十五里<lb/>
東蜀山在縣東一十里<lb/>
西蜀山在縣南一十五里<lb/>
<pb n="KR2k0016_WYG_009-35b"/>
峽山在縣南六十里其山八面皆向江有鷄籠石石有<lb/>
　紅影略如鷄形故諺曰金鷄影山也<lb/>
許元度巖在縣西南八十里晉許詢所居也<lb/>
　　　餘姚縣<lb/>
秘圖山在縣北六十七步舊經云上有石匱夏禹所藏<lb/>
　靈秘圖之所舊號方山天寳六年改今名上有嚴公<lb/>
　堂髙風閤皆以子陵而名<hi>此山舊為夀聖觀北縣治在其南麓觀既廢於建炎</hi>
　<hi>兵火遂以弓手營地為廣福觀易之以廣縣治</hi>
<pb n="KR2k0016_WYG_009-36a"/>
四明山在縣南一百十里髙二百二十丈周回二百一<lb/>
　十里山四傍皆虚明玲瓏如牖故名孫綽天台賦云<lb/>
　涉海則有方丈蓬萊登陸則有四明天台今奉化鄮<lb/>
　山皆此山之脈也唐皮日休詩云穴開自真宰四達<lb/>
　見蒼崖山有九題石窻過雲雲南雲北鹿亭樊榭潺<lb/>
　湲洞青櫺子鞠侯是也日休與陸龜䝉俱有詩<hi>山與上虞</hi>
　<hi>接舊經上虞縣有四明山今兩存之</hi>
竹山在縣東南五里<lb/>
<pb n="KR2k0016_WYG_009-36b"/>
羅壁山在縣南一十八里舊經引孔曄記云山有虞國<lb/>
　墅襟帶山溪表裏疇苑洛陽人來云巖囿天勢具體<lb/>
　金谷郗太宰遍游諸境棲情此地每至良辰携子弟<lb/>
　遊憩後以司空臨郡遂卜居之<lb/>
懸泥山在縣北六十里孤峙海中其上多橘下有湧泉<lb/>
　冬夏不竭<lb/>
靈緒山在縣西一里一名嶼山孔曄記云山有三足白<lb/>
　□昔虞飜嘗登此山望四郭誡子孫曰可留江北居<lb/>
<pb n="KR2k0016_WYG_009-37a"/>
　後世禄位當過於我聲名不及爾然相繼代興居江<lb/>
　南必不昌今諸虞氏由此悉居江北也山巔有葛仙<lb/>
　翁井及山腰有徴泉未嘗竭名龍泉在龍泉寺中王<lb/>
　荆公少時隠居讀書於此題二絶句説者謂其有公<lb/>
　輔之器元章簡公絳赴郡晚泊題云江上潮聲送落<lb/>
　暉江邉倦客拂塵衣勞生俗事何時了不送山雲自<lb/>
　在飛<lb/>
渚山在縣西三十里舊經云秦始皇飲馬於此<lb/>
<pb n="KR2k0016_WYG_009-37b"/>
姚丘山在縣西北六十里舊經云舜母握登感虹生舜<lb/>
　之地又引周處風土記以為證三朝國史云餘姚縣<lb/>
　有姚丘山<lb/>
虞山在縣西三十里舊經嘗引太康地志云舜避丹朱<lb/>
　於此與史不合<lb/>
吳女山在縣西三十八里周七十里舊名娥眉山天寳<lb/>
　六載改今名<lb/>
隖山在縣西南一十二里舊經云支道林居剡每名辰<lb/>
<pb n="KR2k0016_WYG_009-38a"/>
　逺來隖山或問之荅曰謝安石昔來見就輒移旬日<lb/>
　今觸情舉目不覺欣想後病甚遂移來隖中僧史云<lb/>
　支遁嘗經餘姚隖信宿彌日不去或問其意曰昔安<lb/>
　石相從未嘗不移旬今觸情是愁耳乃移隖中永和<lb/>
　元年閏四月四日沒𦵏於隖中<hi>支道林𦵏處今泯世説云永和九年支終</hi>
　<hi>於剡之石城山戴逵過其墓曰徳音未逺拱木已積僧史載其語繫之隖山未詳姑兩存之</hi>
太平山在縣東南七十里輿地志云餘姚縣有太平山<lb/>
　山形似繖四角各生一種木不雜他木一角□一角<lb/>
<pb n="KR2k0016_WYG_009-38b"/>
　純梓一角純榧有道士舊築居山上穢身者來輒飛<lb/>
　倒自非潔齋不敢至焉藝文類聚餘姚江源出太平<lb/>
　山東至陜江口入于海孔稚圭詩云隂澗落春榮寒<lb/>
　巖留夏雪即此<hi>太平山有三一在㑹稽一在上虞一在餘姚而餘姚之山最著謝敷居太</hi>
　<hi>平山不著何所但云㑹稽人故繫之㑹稽然敷所居或恐即此梁杜京産居日門山陶𢎞景有太平山日</hi>
　<hi>門館碑云吳郡徴杜君拓宇太平之東菁山之北爰以幽竒别就基址栖集有道多歴世年葢京産所居</hi>
　<hi>日門亦太平山之别名也</hi>
大小黄山在縣東二里<lb/>
<pb n="KR2k0016_WYG_009-39a"/>
九里山在縣東九里<lb/>
西石頭山在縣西二里社稷壇在其左<lb/>
童山在縣西三里<lb/>
大小雷山在縣南二十里<lb/>
殿山在縣南十五里<lb/>
屯山在縣北十五里<lb/>
松山在縣北二十五里<lb/>
栢山在縣北三十里<lb/>
<pb n="KR2k0016_WYG_009-39b"/>
眉山在縣北三十五里海中望之如修眉故名<lb/>
廟山在縣北五十里<lb/>
白山在縣東南五<hi>闕</hi>
化安山在縣東南二十里<lb/>
白水山在縣東南六十里<lb/>
歴山在縣西北八十里舊經云在㑹稽縣東南昔舜耕<lb/>
　所也又云越有歴山舜井泉田者以舜之餘族所封<lb/>
　舜姚姓故曰餘姚葢其子孫思舜鄉取像於此亦猶<lb/>
<pb n="KR2k0016_WYG_009-40a"/>
　漢新豐之義葢此山雖非舜之耕所亦因舜而得名<lb/>
　也王介甫歴山賦序云餘姚縣人與季父爭田予為<lb/>
　直之將歸閔然望歴山而賦之歴山在上虞界中按<lb/>
　此山實屬餘姚介甫謂在上虞界中誤矣<hi>蘇鶚演義云歴山有</hi>
　<hi>四一河中二齊州三冀州四濮州雷澤又其二不聞又云耕之與漁宜皆在雷澤史記注云歴山在河東</hi>
　<hi>漁澤今歴山隂然則舜之所耕不在明矣演義云歴山其二不聞豈此山乃其一耶梁江文通題歴山詩</hi>
　<hi>云愁生白露日思起秋風年落葉下楚水别鶴噪吳田嶂氣隂不極日色虧半天酒至情蕭瑟慿尊還惘</hi>
　<hi>然文通㑹稽永興人所題乃此山也</hi>
<pb n="KR2k0016_WYG_009-40b"/>
大蘭山在縣東南八十里傳云劉樊夫婦於此山仙去<lb/>
靈源山在縣西南三十里有泉曰靈源故名<lb/>
鳥膽山在縣西南四十里<hi>山與上虞縣接於上虞互見</hi>
風山在縣西北一十里廣四十里十道志云山少木多<lb/>
　石通于始寧及剡<lb/>
東明山在縣西南五十里<lb/>
白雲山在縣西南六十里<lb/>
冶山在縣東北二里傳云歐冶子鑄劒之所<hi>㑹稽縣志堇山鑄浦</hi>
<pb n="KR2k0016_WYG_009-41a"/>
　<hi>皆傳歐冶子鑄劒處今並存之</hi>
陳山在縣東北一十五里有嚴子陵墓靈瑞塔山下泉<lb/>
　名華清<lb/>
石匱山在縣東六十里傳云禹藏書於此山有大石礧<lb/>
　磈其形如匱<hi>㑹稽縣宛委山一名石匱山隂縣南亦有石匱山今並存之</hi>
安山在縣東北一十里<lb/>
石人山在縣東北四十五里山下有洞<lb/>
破山在縣東北六十里一名三山<lb/>
<pb n="KR2k0016_WYG_009-41b"/>
嶼山在縣東北三十里<lb/>
仙居山在縣東北六十里一名栲栳山<lb/>
聖龜山在縣西北二里一名打石山<lb/>
鏌劒山在縣西北四十里<lb/>
烏山在縣西北二十里<lb/>
姜山在縣西北五十里袤十里山有五峰曰金鷄曰娥<lb/>
　眉曰積翠曰凌雲曰白馬山下有姜女泉精舍<lb/>
熨斗山在縣西北二十五里<lb/>
<pb n="KR2k0016_WYG_009-42a"/>
何山在縣西北四十里<lb/>
　　　上虞縣<lb/>
<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>山在縣南五里一名太平山舊經云形如傘也吳道<lb/>
　士于吉築館於此山巔平衍有良疇數十頃横塘溉<lb/>
　之無水旱<hi>太平山有三一在㑹稽一在餘姚一<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>山亦名太平山舊經云此山在餘姚縣西南</hi>
　<hi>一百一十里考之的然</hi>
上申山在縣南四十里<lb/>
昇相山在縣南三十五里山巔瀑布號白水<lb/>
<pb n="KR2k0016_WYG_009-42b"/>
蘭穹山在縣西北二十五里一名蘭風舊經云葛洪嘗<lb/>
　栖隠於此有石井丹竈山多石少木四望迢遥有形<lb/>
　勢自東西眺之則正方寰宇記云琅邪王𢎞之垂釣<lb/>
　之地宋王𢎞之傳性好釣上虞江有三石頭𢎞之常<lb/>
　垂綸於此人問得魚賣否答曰釣自不得得亦不賣<lb/>
東山在縣西南四十五里晉太傅謝安所居也一名謝<lb/>
　安山巋然特立於衆峰間拱揖蔽虧如鸞鶴飛舞其<lb/>
　巔有謝公調馬路白雲明月二堂址千嶂林立下視<lb/>
<pb n="KR2k0016_WYG_009-43a"/>
　滄海天水相接葢絶景也下山出微徑為國慶寺乃<lb/>
　太傅之故宅傍有薔薇洞俗傳太傅携妓女㳺宴之<lb/>
　所又山西一里始寧園乃謝靈運别墅一曰西莊按<lb/>
　謝安傳云寓居㑹稽與王羲之許詢支遁逰出則漁<lb/>
　獵山水入則言詠屬文後雖受朝寄然東山之志始<lb/>
　末不渝靈運傳云父祖並𦵏始寧山中并有故宅及<lb/>
　墅遂移籍㑹稽故其詩云偶與張邴合久欲還東山<lb/>
　又云分離别西川迴景歸東山注謂㑹稽靈運之所<lb/>
<pb n="KR2k0016_WYG_009-43b"/>
　居也葢太傅始居此及出鎮新城欲造泛海之裝自<lb/>
　海道還東雅志未就而沒後卒𦵏焉今山西有太傅<lb/>
　墓靈運自移籍㑹稽多在始寧其著山居賦云南北<lb/>
　兩居水通涯阻注云兩居謂南北兩處南山是開創<lb/>
　卜居之處傳云修營别業傍山帶江盡幽居之美今<lb/>
　山半有洗屐池東西二眺亭雖後人好事為之然舊<lb/>
　園别墅迹不可泯又舊經云梁徴士魏道微脩道得<lb/>
　仙於謝安山南史杜京産與顧歡開舍授學於東山<lb/>
<pb n="KR2k0016_WYG_009-44a"/>
　下今距山一二里有杜浦顧墅<hi>舊經云東山在縣西北三十里非也東山</hi>
　<hi>因太傅而名者三一在臨安山中按傳云嘗坐石室臨濬谷悠然嘆曰此與伯夷何逺東坡詩云謝公含</hi>
　<hi>雅量世運屬艱難獨携縹緲人來上東西山今臨安縣東西巖石室存焉一在金陵按列傳云及登台輔</hi>
　<hi>於土山營墅樓館林竹甚盛每携中外子姪往來逰集建康志云謝安本居㑹稽東山後入朝乃於此營</hi>
　<hi>築以儗之山無巖石故名土山是二山雖太傅平生之所㳺歴非故居之東山也惟始寧東山乃其故居</hi>
　<hi>其證明甚世説王羲之語劉倓曰若安石東山志立當與天下共推之注引續晉陽秋曰安石家於㑹稽</hi>
　<hi>上虞縣優㳺山林六七年間徴召不至雖彈奏相屬繼以禁錮晏然不屑也自咸康初避召不起髙以歴</hi>
　<hi>年所以放情邱壑正在此山自東漢末析上虞之始寧鄉為始寧縣至東晉有上虞始寧二邑陽秋所載</hi>
<pb n="KR2k0016_WYG_009-44b"/>
　<hi>得其實矣王性之著東山記言東山之在㑹稽其證有七獨不援此為説豈偶遺之耶然晉宋諸賢居㑹</hi>
　<hi>稽剡中例稱東山阮裕居剡中有肥遁之志其在東山久之蕭然無事嘗内足於懐戴逵厲操東山王脩</hi>
　<hi>齡在東山甚貧乏道一道人從都下還東山支遁好鶴住東□山宋何𦙍以㑹稽山多靈異居若耶山雲</hi>
　<hi>門世號𦙍為小山亦曰東山又何子朗等六人於東山受學梁虞寄領㑹稽郡輒致書陳寳應自稱東山</hi>
　<hi>虞寄然則㑹稽剡中若耶雲門皆可稱東山也今阮戴支遁遺迹在嵊縣何𦙍所居在雲門東□山屬新</hi>
　<hi>昌縣凡山之處東皆可稱東山伹不若此山因太傅而著爾王性之記云安石與戴逵同寓此東山恐别</hi>
　<hi>有據大抵晉宋人指㑹稽剡中皆曰東如太傅傳云棲遲東山又云海道還東是也</hi>
檀燕山在縣西南五十里舊經云神仙讌集之所上有<lb/>
<pb n="KR2k0016_WYG_009-45a"/>
　㫋檀香氣襲人樵者或時聞管簫聲太平御覽山頂<lb/>
　有十二方石悉如坐席許大皆作行列仙靈之所讌<lb/>
　集也<lb/>
釣臺山在縣西南七里舊經云山有槎大十圍昔陶公<lb/>
　嘗乗此垂釣公既去槎墜於潭底不復浮矣<lb/>
㠙山在縣西南四十二里舊經云漢東陽駱夫人於此<lb/>
　上昇傍有井竈嵗久蕪沒今山崖南有二白石土人<lb/>
　號日月石<hi>㑹稽縣東七十里有㠙山云駱夫人學道之所舊經作駱大夫誤</hi>
<pb n="KR2k0016_WYG_009-45b"/>
指石山在縣西南四十五里舊經云上虞縣有立石所<lb/>
　謂指石者俗呼為公嶄言舜登此石<lb/>
夏葢山在縣北五十里舊經云山形如葢因以為名引<lb/>
　輿地志云上虞縣北有夏駕山在湖中湖即名夏駕<lb/>
　出苮草土人織以為席甚細宻多接者為精䜟書云<lb/>
　夏駕山浮可避甲申水災湖北去海數里山北對海<lb/>
　鹽岸葢一作駕葢駕音近傳之訛耳<hi>舊經蕭山縣翠嶂山一名夏駕</hi>
　<hi>山在縣西二十五里有夏葢湖湖北去海數里山北對海鹽岸餘並同</hi>
<pb n="KR2k0016_WYG_009-46a"/>
握登山在縣西南四十里山有握登聖母廟<lb/>
象田山在縣西南四十里周四十餘里山平衍俗呼小<lb/>
　天台南有舜井<lb/>
大雷尖山在縣南一十里十道志云一名百樓山山腰<lb/>
　有平地數十文漢魏伯陽嘗築居於此<lb/>
石壁山在縣西南四十五里十道志其南小山山形方<lb/>
　正如樓號鼓吹樓寰宇記云山有飛翼樓謝靈運題<lb/>
　石壁精舍詩云披拂趨南徑愉悦偃東扉注云精舍<lb/>
<pb n="KR2k0016_WYG_009-46b"/>
　讀書齋也<lb/>
龍山在縣西二十五里<lb/>
佛跡山在縣西北四十五里有石逕尺許深一寸如巨<lb/>
　人足迹<lb/>
長者山在縣南二里<lb/>
蔡墓山在縣西一十二里或以為蔡邕墓山也按蔡邕<lb/>
　傳邕陳留圉人亡命逺迹吳㑹文選伏滔笛賦云邕<lb/>
　避難江南宿於柯亭之館取椽為笛又傳云邕過吳<lb/>
<pb n="KR2k0016_WYG_009-47a"/>
　讀曹娥碑則邕嘗至㑹稽郡然有墓於此未詳<lb/>
裏㠗山在縣西南三十里<lb/>
龍塘山在縣西南四十里一名鵝鼻山山有上下二潭<lb/>
　上潭泉脈不竭下潭多枯嵗禜禱於此有驗里人結<lb/>
　屋以覆之<lb/>
崑崙山在縣西南四十里有神祠<lb/>
羅巖山在縣北七里<lb/>
羅壁山在縣北十里<hi>餘姚縣南十八里山同今並存之</hi>
<pb n="KR2k0016_WYG_009-47b"/>
雙碁山在縣西南五十里俗傳二仙者沐訖對奕於此<lb/>
四明山在縣南四十里南史梁孔祐隠四明山見山谷<lb/>
　中有錢數百斛視之如瓦石采樵者競取之入手即<lb/>
　成沙礫有鹿中矢來投祐祐為豢之瘡愈而後去太<lb/>
　平御覽李汾上虞人嘗入四明山讀書<hi>餘姚縣南一百二十里山</hi>
　<hi>名同今並存之</hi>
銅山在縣南二十五里<lb/>
烏膽山在縣東一十五里<lb/>
<pb n="KR2k0016_WYG_009-48a"/>
大雷山在縣西南六十五里<lb/>
鳯凰山在縣西南六十里山有鳯穴<lb/>
含珠山在縣西南五十里<lb/>
鳯山在縣北三十五里山形如鳯<lb/>
白道猷嶺在縣南五十里晉天竺僧白道猷卓菴於此<lb/>
孝間嶺在縣北十里昔嶺下有包全居之以孝聞<lb/>
　　　新昌縣<lb/>
南明山在縣南五里一名石城一名隠岳初晉僧曇光<lb/>
<pb n="KR2k0016_WYG_009-48b"/>
　棲跡於此自號隠巖支道林昔葬此山下齊僧䕶夜<lb/>
　宿聞笙磬仙樂之聲梁天監中建安王始造彌勒石<lb/>
　佛像劉勰撰碑其文存焉山有錢鏐所造三層閣寳<lb/>
　相寺白雲莊白蓮菴齊顗井白鷴隖石縫梅皆勝迹<lb/>
　也<hi>支道林𦵏處今泯按世説戴逵過林法師墓曰徳音未逺拱木已積注云永和九年支遁終於剡之</hi>
　<hi>石城山因𦵏焉今不知何所王珣詩序云予以寧康三年命駕之剡石城山即法師之墓也髙坟鬱為荒</hi>
　<hi>埜丘隴化為宿莽遺迹未滅而其人已逺感想平昔觸物悽懐其為時賢所惜如此僧史云道林𦵏餘姚</hi>
　<hi>隖山未詳今兩存之</hi>
<pb n="KR2k0016_WYG_009-49a"/>
東□山在縣東四十里晉僧法深支遁皆隠居此世説<lb/>
　支道林好鶴住剡東□山有人遺其雙鶴養成翮便<lb/>
　使飛去又嘗就深公買□山深公曰未聞巢由買山<lb/>
　而隠<lb/>
沃洲山在縣東三十二里晉白道猷法深支遁皆居之<lb/>
　戴許王謝十八人與之逰號為勝㑹亦白蓮社之比<lb/>
　也唐白樂天山院記云東南山水剡為面沃洲天姥<lb/>
　為眉目唐韋應物權徳輿送靈澈歸沃洲有詩序傳<lb/>
<pb n="KR2k0016_WYG_009-49b"/>
　焉山有靈澈杖錫泉西南養馬坡放鶴峰皆因支道<lb/>
　林得名吳虎臣漫録云沃洲天姥號山水竒絶處自<lb/>
　異僧白道猷來自西天竺賦詩云連峰數十里脩林<lb/>
　帶平津茅茨隠不見鷄鳴知有人晉宋之世隠逸為<lb/>
　多<hi>寰宇記以沃洲山屬嵊縣今從正之</hi>
天姥山在縣東南五十里東接天台華頂峰西北聫沃<lb/>
　洲山上有楓千餘丈寰宇記云登此山者或聞天姥<lb/>
　歌謡之響道藏經云沃洲天姥福地也謝靈運詩云<lb/>
<pb n="KR2k0016_WYG_009-50a"/>
　暝投剡中宿明登天姥岑李白詩云辭君向天姥拂<lb/>
　石卧秋霜又夢逰天姥歌云天姥連天向天横勢㧞<lb/>
　五嶽掩赤城天台四萬八千丈對此欲倒東南傾<hi>杜少</hi>
　<hi>陵壯逰云剡溪藴秀異欲罷不能忘歸帆拂天姥中嵗貢舊鄉時少陵將辭剡西入長安也或云自剡至</hi>
　<hi>天姥山八十里歸㠶拂之非也詩人之辭要當以意逆志大概言此山之髙而已</hi>
南巖在縣西南二十里世傳任公子釣魚之所莊子任<lb/>
　公子以五十犗為餌蹲於㑹稽投竿東海經年而得<lb/>
　巨魚唐齊顗題南巖云南巖寺本滄海任公釣臺今<lb/>
<pb n="KR2k0016_WYG_009-50b"/>
　尚在巖側有任公釣車石棺蛻骨存焉人掘其地有<lb/>
　螺蚌殻云巖下乃海門也<lb/>
穿巖在縣西南五十里有十九峰排列如圖畫中峰有<lb/>
　一圓竅東西通故名穿巖巖有石室廣二十餘丈<lb/>
鼓山在縣西四十里山形如鼓<lb/>
天嶽在縣西南七里<lb/>
劉門山在縣東南三十里傳云劉晨阮肇自剡採藥至<lb/>
　此山有劉阮祠山亭採藥逕山下居民多劉姓者<lb/>
<pb n="KR2k0016_WYG_009-51a"/>
石牛山在縣西三里<lb/>
黄罕嶺在縣三十里唐咸通中賊裘甫冦浙東王式曰<lb/>
　惟黄罕嶺可入剡然卒亦成擒甫果自嶺入剡兵遂<lb/>
　敗<lb/>
　<lb/>
　<lb/>
　<lb/>
　<lb/>
<pb n="KR2k0016_WYG_009-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　㑹稽志巻九<lb/>
</p>
<p>
</p>
  </div>
</body>
</text>
</TEI>
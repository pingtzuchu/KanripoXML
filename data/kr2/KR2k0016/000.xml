<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>㑹稽志</head>
    <p>
<pb n="KR2k0016_WYG_000-1a"/>
欽定四庫全書　　　　　史部十一<lb/>
　㑹稽志　　　　　　　　地理類三<hi>都㑹郡縣之屬</hi>
　　提要<lb/>
　　　　<hi>臣</hi>等謹案㑹稽志二十巻宋施宿等撰續志<lb/>
　　　　八巻宋張淏撰宿字武子湖州人司諫元之<lb/>
　　　　之子嘗知餘姚縣遷紹興府通判淏字清源<lb/>
　　　　本開封人僑居婺州官至奉議郎所著雲谷<lb/>
　　　　雜記已從永樂大典中裒輯刋行其履貫畧<lb/>
<pb n="KR2k0016_WYG_000-1b"/>
　　　　見金華志而所作續志序乃自稱僑寓是邦<lb/>
　　　　則又嘗卜居㑹稽矣宋自南渡以後升越州<lb/>
　　　　為紹興府其牧守每以宰執重臣領之屹然<lb/>
　　　　稱為大藩而圖志未備直龍圖閣沈作賔為<lb/>
　　　　守始謀纂輯華文閣待制趙不迹寶文閣學<lb/>
　　　　士袁説友等相繼編訂而宿一人實始終其<lb/>
　　　　事書成於嘉泰元年陸㳺為之序其不稱紹<lb/>
　　　　興府志而稱㑹稽志者用長安河南成都相<lb/>
<pb n="KR2k0016_WYG_000-2a"/>
　　　　臺諸志例也其後二十五年淏以事物沿革<lb/>
　　　　今昔不同因彚次嘉泰後事作為續編而復<lb/>
　　　　於前志内補其遺逸廣其疎畧正其譌誤釐<lb/>
　　　　為八巻書成於寶慶元年淏自為之序書中<lb/>
　　　　不分大類前志共為細目一百十有七續志<lb/>
　　　　共為細目五十不漏不支叙次有法如姓氏<lb/>
　　　　送迎古第宅古器物求遺書藏書諸條皆他<lb/>
　　　　志所弗詳宿獨能搜採輯此詳贍可觀淏所<lb/>
<pb n="KR2k0016_WYG_000-2b"/>
　　　　續亦簡核不茍洵地志之有體要者明時舊<lb/>
　　　　刻已亡正徳庚午郡人王綖復訪求舊本校<lb/>
　　　　刋之今板並乆佚故藏書家罕見著録葢亦<lb/>
　　　　稀覯之本矣乾隆四十五年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR2k0016_WYG_000-3a"/>
㑹稽志原序<lb/>
昔在夏禹㑹諸侯於㑹稽歴三千嵗而我髙宗皇帝御<lb/>
龍舟横濤江應天順動復禹之迹駐蹕彌年定中興之<lb/>
業羣盜削平强敵退遁於是用唐幸梁州故事陞州為<lb/>
府冠以紀元大駕既西幸而府遂為股肱近藩稱東諸<lb/>
侯之首地望葢視長安之陜洛汴都之陳許所命牧守<lb/>
皆領浙東安撫使其自丞相執政來與去而拜丞相執<lb/>
政者不可遽數而又昭慈聖烈皇后及永祐以來四陵<lb/>
<pb n="KR2k0016_WYG_000-3b"/>
欑殿相望於鬱葱佳氣中朝謁之使艫銜轂擊中原未<lb/>
清今天下鉅鎮惟金陵與㑹稽耳荆揚梁益潭廣皆莫<lb/>
敢望也則山川圖牒宜其廣載備書顧未暇及者綿數<lb/>
十年直龍圖閣沈公作賔來為守慨然以為已任而通<lb/>
判府事施君宿發其端安撫使幹辦公事李君兼韓君<lb/>
茂卿為之助郡士馮景中陸子虡王度朱鼐永嘉邵持<lb/>
正等相與上參禹貢下考太史公及歴代史金匱石室<lb/>
之蔵旁及爾雅本草道釋之書稗官野史所傳神林鬼<lb/>
<pb n="KR2k0016_WYG_000-4a"/>
區幽怪慌惚之説秦漢晉唐以降金石刻歌詩賦咏殘<lb/>
章斷簡靡有遺者若父老以口相傳不見於文字者亦<lb/>
間見層出積勞累月乃成沈公去為轉運副使猶經營<lb/>
此書不已華文閣待制趙公不迹寳文閣學士袁公説<lb/>
友繼為守亦力成之而始終其事者施君也書雖本之<lb/>
圖經圖經出於先朝非藩郡所可附益乃用長安河南<lb/>
成都相臺之比名㑹稽志㑹稽為郡雖遷徙靡常而郡<lb/>
本以山得名又禹所巡也故卒以名之既成屬游參訂<lb/>
<pb n="KR2k0016_WYG_000-4b"/>
其槩且為之序嘉泰元年十二月乙酉中大夫直華文<lb/>
閣致仕賜紫金魚袋陸游序<lb/>
</p>
<p>
</p>
  </div>
</body>
</text>
</TEI>
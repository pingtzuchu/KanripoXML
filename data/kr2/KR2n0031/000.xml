<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>法帖釋文考異</head>
    <p>
<pb n="KR2n0031_WYG_000-1a"/>
欽定四庫全書　　　　　史部十四<lb/>
　法帖釋文考異　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案法帖釋文考異十卷明顧從義撰<lb/>
　　　　從義字汝和上海人嘉靖中詔選善書者入<lb/>
　　　　殿直應試稱㫖授中書舍人直文華殿隆慶<lb/>
　　　　初以預修國史成擢大理評事其楷書行草<lb/>
　　　　宗鍾王徑尺大字仿顔趙甚為文徴明王世<lb/>
<pb n="KR2n0031_WYG_000-1b"/>
　　　　貞父子所重此乃所作淳化閣帖釋文於前<lb/>
　　　　人音注辨其訛謬析其同異依帖本原次勒<lb/>
　　　　為十卷手自繕寫而刋行之閣帖自米芾黄<lb/>
　　　　長睿秦觀諸家而後踵加考訂者寥寥無幾<lb/>
　　　　從義始參彚羣説輯成一編後來評帖者每<lb/>
　　　　以為據而識見淺近又不得善本以相校勘<lb/>
　　　　故搜羅雖廣而精審未臻今者恭逢我<lb/>
　　皇上幾暇臨池折衷藝苑特取<lb/>
<pb n="KR2n0031_WYG_000-2a"/>
　　　内府所儲閣帖遴其初搨最佳者為淳化四年<lb/>
　　　　賜畢士安本<lb/>
　　命内廷諸臣詳加校訂選工摹勒復還舊觀其間<lb/>
　　　　蒐集諸家釋文至為賅備凡是非得失之故<lb/>
　　　　仰荷<lb/>
　　睿裁鑒定勘核精詳洵足嘉惠<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>觚永垂奕禩其<lb/>
　　　　從義所長者既已悉資採取誤者亦已駁正<lb/>
　　　　無遺是書原不過為白茅之藉特行世既久<lb/>
<pb n="KR2n0031_WYG_000-2b"/>
　　　　其用心之勤至亦頗有可取者故仍錄而存<lb/>
　　　　之以不沒其薈稡之功焉乾隆四十五年九<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2n0031_WYG_000-3a"/>
法帖釋文考異原序<lb/>
淳化法帖以閣本為祖而後臨摹傳倣刻者紛紜猶子<lb/>
母相生孫曾相因雲仍耳禾愈逺而愈䧏即温陵一搨<lb/>
乃有四十二家其他不可推乎刻者既無伏靈芝之絶<lb/>
技鑒者亦無歐率更之妙賞肥瘦失眞巧拙莫辨遼豕<lb/>
宋璞之流人自為寶相持而莫肯下幾何其不為聚訟哉<lb/>
上海顧氏自御醫公以來世以博物好古相授受江東<lb/>
推為文獻之族迨及廷尉汝和尤鍾情金石好無以尚<lb/>
<pb n="KR2n0031_WYG_000-3b"/>
秦宮漢寢之刻積案支牀每覩一碑覯一碣傾赤仄而<lb/>
不能償往往捐架上圖籍與室中之釵珥更或索米胡<lb/>
奴以益之致必獲而後已既得則摩挲諦玩忘寢與食<lb/>
㡬於紙弊墨渝而猶不忍去手購求日廣討論日博辨<lb/>
析㡬㣲卓有定見審波磔而知人代㝷㸃畫以分郡國<lb/>
美惡察之絲縷眞贋較於毫毛以為蘭亭有考絳帖有<lb/>
評獨俾是本寥寥紫可奪朱乎於是釋其訛譌考厥異同<lb/>
勒成一家之言傳諸好事之口手自繕冩以授鋟人嗚<lb/>
<pb n="KR2n0031_WYG_000-4a"/>
呼斯不可謂之癖與抑古之所謂癖者寧獨一汝和哉<lb/>
揚雄之太𤣥杜預之左氏王濟之馬支遁之鶴劉伶之<lb/>
酒稽康之鍜與阮孚之蠟屐癖等耳其逸情髙韻足以<lb/>
垂照簡編流響千古談者津津至今有遺味焉盖即甘<lb/>
蟠蟲啖指爪嗜瘡痂好驢鳴亦皆使人解頥而忘倦豈<lb/>
非玊之有瑕勝石之無玷乎汝和此書吾益取其癖焉<lb/>
而已世故有同汝和之癖者庶㡬得免於覆瓿也夫太<lb/>
原王穉登序<lb/>
</p>
<p>
</p>
  </div>
</body>
</text>
</TEI>
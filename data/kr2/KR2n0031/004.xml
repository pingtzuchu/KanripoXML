<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>法帖釋文考異卷四</head>
    <p>
<pb n="KR2n0031_WYG_004-1a"/>
欽定四庫全書<lb/>
　法帖釋文考異卷四　　　明　顧從義　撰<lb/>
　　梁尚書王筠書<hi>大觀置四卷第四</hi>
筠和南至節過念哀慕深至情不可任寒凝道體何如<lb/>
想比清豫弟子羸勞每惡惙弊何理<hi>大觀摹作俚</hi>眷請勤御<lb/>
比日來叙遣白王<hi>案書法作至</hi>筠和南<lb/>
　　梁特進沈約書<hi>大觀置第五</hi>
今年殆差<hi>劉施作約垂</hi>故爾<hi>二字劉/施闕</hi>始得此<hi>泉本此行有石斷紋</hi>事至<lb/>
<pb n="KR2n0031_WYG_004-1b"/>
<hi>二字劉施闕</hi>沈約白<hi>一作行</hi>十一月十六日<lb/>
　　梁交州刺史阮研書<hi>大觀置四卷第六</hi>
道增至得書<hi>潘本得書甚勿未因中有補㾗直貫刺字刺字左有錠紋顧本未下錠</hi>深慰<lb/>
已熱卿何如吾甚勿勿始<hi>大觀失摹女字内一㸃</hi>過嶠今便下水<lb/>
未因見卿為歎善自愛<hi>潘本上三字左有錠紋</hi>異日當至上京有<lb/>
因道增行所有<hi>劉施作具</hi>少字不具<hi>施作/乙乙</hi>阮硏頓首<hi>大觀帖有四月</hi>
<hi>一日四字米云同章帝偽</hi>
　　梁征南將軍蕭礭書<hi>伯思云齊豫章王凝孫礭子範之子在梁位司徒右長史</hi>
<pb n="KR2n0031_WYG_004-2a"/>
　　<hi>此云征南將軍不知何㨿恐是梁邵陵王綸之子確也其書孝經一章亦近世偽體非江左書阮硏</hi>
　　<hi>帖亦然為孫云一作確梁邵陵王綸之子也史謂工楷𨽻  秘書丞若作齊豫章王孫位至司徒右</hi>
　　<hi>長史俱不曾為征南將軍大觀作梁廣州刺史蕭確置四卷第七</hi>
故以孝事君則忠以敬事長則順忠順不失以事其上<lb/>
然後能保其禄位而守其祭祀蓋士之孝也詩云夙興<lb/>
夜寐無沗爾所生<hi>米云同章帝偽</hi>
　　梁蕭思話書<hi>宋征西將軍大觀作宋征西將軍蕭思話置四卷第三</hi>
一月三日思話自節近説寒切足下復何如比何一涉<lb/>
<pb n="KR2n0031_WYG_004-2b"/>
道久當諸惡耶少首<hi>二字疑</hi>望近吾所患猶爾思話白<lb/>
　　梁蕭子雲書<hi>伯思云蕭子雲有章草史孝山出師頌一章甚古雅與此卷正書列子逺</hi>
　　<hi>矣紙中王濛筆下徐偃信篤論也按史位至國子祭酒大觀作梁侍中蕭子雲置四卷第八</hi>
舜問乎丞曰道可得而有乎曰汝身非汝有汝何得有<lb/>
夫道舜曰吾身非<hi>潘本吾身非左有錠紋顧本未下錠</hi>吾有孰有之哉曰<lb/>
是天地之委形也生非汝有是天地之委和也性命非<lb/>
汝有是天地之委順也孫子非汝有是天地之委蛻也<lb/>
故行不知所往處<hi>潘本知所往處右有錠紋顧本有補㾗未錠</hi>不知所持食<lb/>
<pb n="KR2n0031_WYG_004-3a"/>
不知所以天地强陽氣也又胡可得而有耶<lb/>
齊之國氏大富宋之向氏大貧自宋之齊請其術國氏<lb/>
告之曰吾善為盜始吾為盜也一年而給二年而足三<lb/>
年大壤自此以往施及州閭向氏大喜喻其為盜之言<lb/>
而不喻其為盜之道遂踰垣鑿室手自所及亡不探也<lb/>
未及時以臧<hi>列子作贓</hi>獲罪沒其光居之財向氏以國氏之<lb/>
謬已也往而怨之國氏曰若為盜若何向氏言其狀國<lb/>
氏曰嘻若失為盜之道至此乎今將告若矣吾聞天有<lb/>
<pb n="KR2n0031_WYG_004-3b"/>
時地有利吾盜天地之時利雲雨之滂潤山澤之産育<lb/>
以生吾禾殖吾稼築吾垣建吾舍吾陸盜禽獸水盜魚<lb/>
鱉亡非盜也夫禾稼土木禽獸皆天之所生豈吾之所<lb/>
有然吾盜天而亡殃夫金玊珍寶榖帛財貨人之所聚<lb/>
豈天之所與若盜之而獲罪孰怨哉向氏大惑以為國<lb/>
氏之重冈已過東郭先生問焉東郭先生曰若一身庸<lb/>
非盜乎盜陰陽之和以成若生載若形況外物而非盜<lb/>
乎誠然天地萬物不相離也仞而有之皆惑也國氏之<lb/>
<pb n="KR2n0031_WYG_004-4a"/>
盜公道也故亡殃若之盜私心也故得罪有公私者亦<lb/>
盜也亡公私者亦盜也公公私私天地之德知天地之<lb/>
德孰為盜耶孰為不盜耶<lb/>
或謂子列子曰子奚貴虛列子曰虛者無貴也子列子<lb/>
曰非其名也莫如靜莫如虛靜也虛也得其居矣取也<lb/>
與也失其所也事之破䃣而後有舞仁義者弗能復也<lb/>
　　陳朝陳逵書<hi>伯思云陳逵者晉西中郎將也此云陳朝陳逵誤矣大觀作晉中郎將陳</hi>
　　<hi>逵置四卷第一</hi>
<pb n="KR2n0031_WYG_004-4b"/>
十二月廿五日逵百<hi>劉施作白</hi>歲終感慘寒切足下何如遣<lb/>
不悉陳逵<lb/>
伯禮啟明顧問訙<hi>陳云與訊同</hi>足<hi>一作/兄</hi>前許借介<hi>劉闕施作介斺之省</hi>
<hi>也</hi>纛今遣<hi>一作/進</hi>請受願付今<hi>劉施/闕</hi>使<hi>劉施作佳</hi>仰干悚息謹<lb/>
啟<lb/>
　　中書令褚遂良書<hi>伯思云褚河南潭府帖末云舅遂良報薛八侍中前外舅張知</hi>
　　<hi>常以為河南謫潭時無有薛姓為侍中者㒒嘗攷之信然按遂良以髙宗永徽六年貶潭州都督前</hi>
　　<hi>此上至神堯時為侍中者裴矩齊王元吉杜如晦王珪魏元成楊師道劉洎張行成髙季輔宇文節</hi>
<pb n="KR2n0031_WYG_004-5a"/>
　　<hi>韓瑗凡十一人未有薛姓者至儀鳳中薛元超始作相既在遂良後又不作侍中當時在外鎮未有</hi>
　　<hi>兼此官者及觀字勢亦斆褚作嫵媚態其偽必矣後家姪至一帖乃眞河南得意書翩翩有逸敬體</hi>
　　<hi>以前帖視之如蒹葭倚瑶林也按題上失唐字大觀作唐中書令置四卷第十</hi>
潭府下濕不可多時<hi>潘本顧本日傍内闕一㸃</hi>深益憒顇況兼年暮<lb/>
諸何足言<hi>按筆法當作去意</hi>疾患有增醫療無損朽草枯木安<lb/>
可嗟乎自離王畿親故阻越每思宿曩寧喻於心承汝<lb/>
立行可謩出言成軌遷居要職擢任雄臺聞之嘉聲增<lb/>
以羡慕更得汝狀<hi>一作兆十卷大令鐵石帖内狀字同</hi>吾誠因奏事閒方<lb/>
<pb n="KR2n0031_WYG_004-5b"/>
便在意徒居此土深成要佳汝悉也五月八日舅遂良<lb/>
報薛八侍中前<lb/>
山河阻絶星霜變移傷揺落之飄零感依依之柳塞煙<lb/>
霞桂月獨旅無歸折木葉以安心採薇蕪而長性魚龍<lb/>
起沒人何異知者哉褚遂良述<hi>伯思云山河帖乃褚河南所書枯樹賦中鈔出</hi>
<hi>耳此庾子山作而褚書之後褚遂良述四字後人妄益案此帖内星安性者哉字不知何處集成者</hi>
家姪至承法師道體安居深以為慰耳復聞久棄塵滓<lb/>
與彌勒同龕一食清齋六時禪誦得果以來將無退轉<lb/>
<pb n="KR2n0031_WYG_004-6a"/>
也奉别<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>倐同一誤作獯是獯鬻之獯字矣</hi>爾踰卅載即日遂良鬚鬢<lb/>
盡白兼復近歲之間嬰兹草土䴏雀之志觸緒生悲且<lb/>
以即日蒙恩驅使盡生報國塗路近止無由束帶西眺<lb/>
於邑悲冈更深因姪還州慘塞不次孤子褚遂良頓首<lb/>
和南<lb/>
　　唐秘書少監虞世南書<hi>伯思云虞永興大運帖歐陽率更比年帖皆集二公</hi>
　　<hi>碑中字為之大觀作唐祕書監虞世南置四卷第九</hi>
世南聞大運不測天地兩平風俗相承帝基能厚道清<lb/>
<pb n="KR2n0031_WYG_004-6b"/>
三百鴻業六超君壽九宵命周成筭𤣥<hi>大觀諱末一㸃</hi>無之道<lb/>
自古興明世南<hi>此下修内司闕</hi>
世南從去月廿七八率<hi>一作牽</hi>一兩日<hi>一上二字合作曹</hi>行左腳<lb/>
更痛遂不朝會至今未好亦得時向本省猶不入内冀<lb/>
少日望耳<hi>施作可</hi>自力脫<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>訪問願為奉答虞世南咨<lb/>
賢兄處見臨樂毅論便是青過於藍欣忭無已數願<hi>一作</hi>
<hi>記</hi>學<hi>陳云與第六卷王羲之帖中熙字下一字筆畫相書似而次莊釋作孝字故知此亦未必是學字也案</hi>
<hi>法頭上作交又與六卷存亡字不同當作學</hi>耳世南近臂痛廢書不堪覼縷<lb/>
<pb n="KR2n0031_WYG_004-7a"/>
<hi>覼縷委曲也覼覶通力和切</hi>也虞世南呈十三日遣書謹空得書為<lb/>
慰可言也<hi>米云臨樂毅論帖俗人偽作</hi>
疲朽未有東顧之期唯增慨嘆今因使人指申代面必<lb/>
公力也<hi>此字有飛白潘本力也之間有小補㾗右有錠紋顧本有補㾗未下錠</hi>鄭長官致<lb/>
問極眞而其三人恒不蕩蕩將如何故承後時有所異<lb/>
責<lb/>
潘六云司未得近問莫耶數小奴等計不日當有狀來<lb/>
　　唐率更令歐陽詢書<hi>大觀置四卷第十一</hi>
<pb n="KR2n0031_WYG_004-7b"/>
貞觀六年仲夏中旬初偶諸蘭惹猥辱見示諸家書徧<lb/>
得㸔尋可以頓醒滯思各甚嘉妙今昔孰為比肩至於<lb/>
興歎耳珍重珍重因書此叙於其後渤海郡率更令歐<lb/>
陽詢記之<lb/>
靜而思之勝事莫復<hi>潘本莫復有補痕右有錠紋顧本有補痕而未下錠</hi>過此氣<lb/>
力弱猶未愈吾君何當至速付書必向饒定須<hi>施作願當作頃</hi>
寄信意<hi>當作立具二字</hi>歐陽<hi>潘本陽字右有補痕及錠紋顧本俱無</hi>詢呈<lb/>
五月中得足下書知道體平安吾氣力尚未能平復極<lb/>
<pb n="KR2n0031_WYG_004-8a"/>
欲知君等信息比憂散散不可具言不復歐陽詢頓首<lb/>
頓首<lb/>
足下何當<hi>一作嘗</hi>定返還人望示心曲永嘉書處定難<hi>泉本</hi>
<hi>此行有石斷紋</hi>以為其心也<lb/>
比年守疾病無事絶心氣至於書處焉並昔時既言必<lb/>
求然顯數字豈能備矣須將示之十五日歐陽詢<hi>米云比年</hi>
<hi>帖俗人偽作</hi>
吾自腳氣數發動竟未聽許此情何堪寄藥猶可得也<lb/>
<pb n="KR2n0031_WYG_004-8b"/>
　　唐諫議大夫柳公權書<hi>伯思云栁少師與弟帖末云誠懸呈人多疑之以顔</hi>
　　<hi>籕注漢書丞相衡傳云字以表徳豈人所自稱栁不當稱字然嘗觀逸少敬謝帖自云王逸少白廬</hi>
　　<hi>山逺公集盧循與逺書自云范陽盧子先叩頭則古人稱字蓋或有之大觀作唐太子太師栁公權</hi>
　　<hi>置四卷第十七</hi>
聖<hi>泉本此字闕石角</hi>慈允許守官稍减罪責<hi>潘本右有錠紋顧本有橫補痕未下</hi>
<hi>錠</hi>猶深憂懼續冀面言不一一誠懸<hi>公權字與弟書故可以字也</hi>呈<lb/>
卅弟處十四日懸<hi>施作懸當作敬問二字</hi>
伏審姊姊八月定發弟與卄八弟同從行逺聞不勝忭<lb/>
<pb n="KR2n0031_WYG_004-9a"/>
躍今日元七<hi>一作叔</hi>來望弟速到極也願在路咨聞不停<lb/>
滯幸甚未即展割尚增悢悢不一一公權呈廿三弟卄<lb/>
六弟卄八弟卅弟處卅一弟意不殊前要小楷後<hi>當作復</hi>
使<hi>一作便非</hi>送往<hi>一作言</hi>
奉榮示承已上<hi>潘本右有錠紋顧本有補未錠</hi>訖惟增慶悅下情但多<lb/>
欣愜垂情問以所要悚荷難任儻有赤箭時寄及三五<lb/>
兩以扶衰病便是厚惠不具公權狀白至十六日專到<lb/>
崇賢惟昭察謹狀十五日公權狀辱問却送及碑本兼<lb/>
<pb n="KR2n0031_WYG_004-9b"/>
虛奬逾涯但深反側因見趙張如虛奬之說為縁飾也<lb/>
幸甚不具公權呈<lb/>
　　唐李邕書<hi>大觀作祕書監李邕置第四卷第十五</hi>
三數日晴頓熱若為自適也㒒少理欲使小兒入京當<lb/>
從澧州去有書不示之諸公<hi>潘本公當間有錠紋公字下有補痕顧本有補痕未</hi>
<hi>錠</hi>歎賽無九百之事當不復爽也故使馳問不具李邕<lb/>
白十二日差無多事撿挍來一言集耳通長孫五郎<hi>慶厯</hi>
<hi>帖有㪚騎二字</hi>
<pb n="KR2n0031_WYG_004-10a"/>
　　唐諫議大夫褚庭誨書<hi>大觀置四卷第十四</hi>
辭奉後不辱問實增馳係初寒惟動履休勝庭誨推前<lb/>
耳未由拜展悠悠下情惟珍厚人信惠問通法師往謹<lb/>
附狀不宣謹狀<lb/>
　　唐尚書郎薛稷書<hi>大觀作唐禮部尚書置四卷第十二</hi>
孫權與介象論膾象以□魚為上權曰此出海中安可<lb/>
得象乃庭中作塪置水投以鈎餌不經食得□<hi>□□二字韻書</hi>
<hi>不載二字一義恐通用也考三國志俱作鯔音兹</hi>魚付厨<lb/>
<pb n="KR2n0031_WYG_004-10b"/>
　　唐洺州刺史徐嶠之書<hi>大觀作廣平太守徐嶠之置四卷十六</hi>
春首餘寒惟闍<hi>一作閲誤潘本有補痕左貫四行闍字左有錠紋顧本有補痕未錠</hi>梨動<lb/>
正安隱弟子虛乏謬承榮寄蒙恩奬擢授洺州一歲三<lb/>
遷自南徂北既近都邑忝竊彌深戰懼之情慙惶據便<lb/>
即<hi>大觀書法少變</hi>祇命未由頂謁瞻望山門但增悽斷願珍重<lb/>
忩忩不宣弟子徐嶠和南<lb/>
　　唐東宮長史陸柬之書<hi>伯思云陸柬之帖殊不類唐人語當是臨晉宋人帖</hi>
　　<hi>不爾效其語作此耳大觀作唐朝散太夫陸東之置四卷第十三</hi>
<pb n="KR2n0031_WYG_004-11a"/>
近得告為慰上下無恙恙不得呉興近問懸心得藥書<lb/>
散勢耿耿嘗也<hi>得耿耿也四字有飛白</hi>
　　唐薄紹之書<hi>伯思云薄紹之宋世為丹陽尹書與羊欣齊名時號羊薄此卷目為唐人</hi>
　　<hi>謬甚矣案薄字欽叙又字敬叔大觀作宋給事中薄紹之置四卷第二</hi>
知弟定欲廻換<hi>潘本有補痕貫四行顧本同</hi>住止周旋<hi>一作同於非</hi>江叅<lb/>
軍甚○<hi>施作得可疑</hi>一宅今㫖遣問之若必未得居宇多當<lb/>
成交關也但臨丹訪處自難稱意得消息㫖遣白薄紹<lb/>
之白<lb/>
<pb n="KR2n0031_WYG_004-11b"/>
　<hi>徐嶠帖内正字按文義當作止字及觀汝帖幷古唐帖皆摹正作止字</hi>
　<lb/>
　<lb/>
　<lb/>
　<lb/>
　<lb/>
　<lb/>
　法帖釋文考異卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>逸周書</head>
    <p>
<pb n="KR2d0001_WYG_000-1a"/>
欽定四庫全書　　　　　史部四<lb/>
　逸周書　　　　　　　　别史類<lb/>
　　提要<lb/>
　　　　<hi>臣</hi>等謹案逸周書十卷舊本題曰汲冢周書<lb/>
　　　　考隋經籍志唐藝文志俱稱此書以晉太康<lb/>
　　　　二年得於魏安釐王冡中則汲冢之説其來<lb/>
　　　　已久然晉書武帝紀及荀朂束晳傳載汲郡<lb/>
　　　　人不準所得竹書七十五篇具有篇名無所<lb/>
<pb n="KR2d0001_WYG_000-1b"/>
　　　　謂周書杜預春秋集解後序載汲冢諸書亦<lb/>
　　　　不列周書之目是周書不出汲冢也攷漢書<lb/>
　　　　藝文志先有周書七十一篇今本比班固所<lb/>
　　　　紀惟少一篇陳振孫書録解題稱凡七十篇<lb/>
　　　　叙一篇在其末京口刋本始以序散入諸篇<lb/>
　　　　則篇數仍七十有一與漢志合司馬遷紀武<lb/>
　　　　王克商事亦與此書相應許慎作説文引周<lb/>
　　　　書大翰若翬雉又引周書豲有爪而不敢以<lb/>
<pb n="KR2d0001_WYG_000-2a"/>
　　　　撅馬融注論語引周書月令鄭康成注周禮<lb/>
　　　　引周書王會注儀禮引周書北唐以閭皆在<lb/>
　　　　汲冢前知為漢代相傳之舊李善文選注所<lb/>
　　　　引皆稱逸周書知唐初舊本尚不題汲冢其<lb/>
　　　　相沿稱為汲冢者殆以梁任昉得竹簡漆書<lb/>
　　　　不能辨識以示劉顯顯識為孔子刪書之餘<lb/>
　　　　其時南史未出流傳不審遂誤合汲冢竹簡<lb/>
　　　　為一事而修隋志者誤采之耶文獻通考所<lb/>
<pb n="KR2d0001_WYG_000-2b"/>
　　　　引李燾跋及劉克莊後村詩話皆以為漢時<lb/>
　　　　本有此書其後稍隠賴汲冢竹簡出乃得復<lb/>
　　　　顯是又心知其非而巧為調停之説惟舊本<lb/>
　　　　載嘉定十五年丁黼跋反覆考証確以為不<lb/>
　　　　出汲冢斯定論矣其書載有太子晉事則當<lb/>
　　　　成于靈王以後所云文王受命稱王武王周<lb/>
　　　　公私計東伐俘馘殷遺暴殄原獸輦括寳玉<lb/>
　　　　動至億萬三發下車懸紂首太白又用之南<lb/>
<pb n="KR2d0001_WYG_000-3a"/>
　　　　郊皆古人必無之事陳振孫以為戰國後人<lb/>
　　　　所為似非無見然左傳引周志勇則犯上不<lb/>
　　　　登於明堂又引書慎始而敬終不困又引書<lb/>
　　　　居安思危又稱周作九刑其文皆在今書中<lb/>
　　　　則春秋時已有之特戰國以後又輾轉附益<lb/>
　　　　故其言頗駁雜耳究厥本始終為三代之遺<lb/>
　　　　文不可廢也近代所行之本皆闕程寤秦陰<lb/>
　　　　九政九開劉法文開保開八繁箕子書徳月<lb/>
<pb n="KR2d0001_WYG_000-3b"/>
　　　　合十一篇餘亦文多佚脱今考史記楚世家<lb/>
　　　　引周書欲起無先主父偃傳引周書安危在<lb/>
　　　　出令存亡在所命貨殖傳引周書農不出則<lb/>
　　　　乏其食工不出則乏其事商不出則三寳絶<lb/>
　　　　虞不出則財匱少漢書引周書無為權首將<lb/>
　　　　受其咎又引周書天予不取反受其咎唐六<lb/>
　　　　典引周書湯放桀大㑹諸侯取天子之璽置<lb/>
　　　　天子之座今本皆無之葢皆所佚十一篇之<lb/>
<pb n="KR2d0001_WYG_000-4a"/>
　　　　文也觀李燾所跋已有脱爛難讀之語則宋<lb/>
　　　　本已然矣乾隆四十四年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="KR2d0001_WYG_000-5a"/>
逸周書序<lb/>
昔在文王商紂並立困于虐政將𢎞道以弼無道作度<lb/>
訓殷人作教民不知極將明道極以移其俗作命訓紂<lb/>
作淫亂民散無性冐常文王意和化服之作常訓上失<lb/>
其道民散無紀西伯修仁明耻示教作文酌上失其道<lb/>
民失其業<hi>闕</hi>　㐫年作糴匡文王立西距昆夷北備獫<lb/>
狁謀武以昭威懷作武稱武以禁暴文以綏德大聖允<lb/>
兼作允文武有七德文王作大武大明武小明武三篇<lb/>
<pb n="KR2d0001_WYG_000-5b"/>
穆王遭大荒謀救患分災<hi>闕</hi>大匡<hi>此有脫簡</hi>
　<lb/>
　作九開文王唯庶邦之多難論典以匡謬作劉法文<lb/>
王卿士諗發教禁戒作文開維美公命于文王修身觀<lb/>
天以謀商難作保開文王訓乎武王以繁害之戒作八<lb/>
繁文王在酆命周公謀商難作酆保文啓謀乎後嗣以<lb/>
脩身敬戒作大開小開二篇文王有疾告武王以民之<lb/>
多變作文儆文王告武王以序德之行作文傳文王既<lb/>
<pb n="KR2d0001_WYG_000-6a"/>
沒武王嗣位告周公禁五戒作柔武武王忌商周公勤<lb/>
天下作大小開武二篇武王評周公維道以為寳作寳<lb/>
典商謀啓平周周人將興師以承之作酆謀武王將起<lb/>
師伐商寤有商儆作寤儆周將伐商順天革命申喻武<lb/>
義以訓乎民作武順武穆二篇武王將行大事乎商郊<lb/>
乃明德<hi>闕</hi>衆作和寤武寤二篇武王率六州之兵車三<lb/>
百五十乗以滅殷作尅殷武王作尅商建三監以救其<lb/>
民為之訓範<hi>此有脫簡</hi>
<pb n="KR2d0001_WYG_000-6b"/>
　　　　　　　　　　　武王既釋箕子囚俾民辟<lb/>
寧之以王作箕子武王秉天下論德施<hi>闕</hi>而<hi>闕</hi>位以官<lb/>
作耆德武王命商王之諸侯綏定厥邦申義告之作商<lb/>
誓武王平商維定保天室規擬伊洛作度邑武王有疾<lb/>
<hi>此有脫簡</hi>　　　　　　　　　　命周公輔小子告以正<lb/>
要作五權武王既沒成王元年周公忌商之孽訓敬命<lb/>
作成開周公既誅三監乃述武王之志建都伊洛作作<lb/>
洛周公會羣臣于閎門以輔主之格言作皇門周公陳<lb/>
<pb n="KR2d0001_WYG_000-7a"/>
武王之言以贊己言戒乎成王作大戒周公正三統之<lb/>
義作周月辨二十四氣之應以明天時作時訓周公制<lb/>
十二月賦政之法作月令周公肇制文王之諡義以垂<lb/>
于後作諡法周公將致政成王朝諸侯於明堂作明堂<lb/>
成王既即政因嘗麥以語羣臣而求助作嘗麥周公為<lb/>
太師告成王以五徵則作本典成王訪周公以民事周<lb/>
公陳六徵以觀察之作官人周室既寧八方會同各以<lb/>
其職來獻欲垂法厥後作王會周公云殁王制將衰穆<lb/>
<pb n="KR2d0001_WYG_000-7b"/>
王因祭祖不豫詢某守位作祭公穆王思保位惟難恐<lb/>
貽世羞欲自警悟作史記王化雖弛天命方永四夷八<lb/>
蠻攸尊王政作職方芮伯稽古作訓納王于善暨執政<lb/>
小臣咸省厥躬作芮良夫晉侯尚力侵我王略叔向聞<lb/>
儲幼而果賢<hi>闕</hi>復王位作太子晉玉者德以飾躬用為<lb/>
所佩夏多罪湯将放之徴前事以戒後王也作殷祝民<lb/>
非后罔乂后非民罔與為邦慎政在微作周祝武以靖<lb/>
亂非直不尅作武紀積習生常不可不慎作銓法車服<lb/>
<pb n="KR2d0001_WYG_000-8a"/>
制度明不茍踰作器服周道於乎大備<lb/>
</p>
<p>
</p>
  </div>
</body>
</text>
</TEI>
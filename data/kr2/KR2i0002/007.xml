<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0002_SBCK_007-1a"/>
越絶卷第七<lb/>
越絶外傳記范伯第八<lb/>
昔者范蠡其始居楚曰范伯自謂衰賤未嘗<lb/>
世禄故自菲薄飲食則甘天下之無味居則<lb/>
安天下之賤位復被髪佯狂不與於世謂大<lb/>
夫種曰三王則三皇之苖裔也五伯乃五帝<lb/>
之末世也天運歷紀千嵗一至黄帝之元執<lb/>
辰破已霸王之氣見於地户子胥以是挾亏<lb/>
<pb n="KR2i0002_SBCK_007-1b"/>
干吳王於是要大夫種入吳此時馮同相與<lb/>
共戒之伍子胥在自與不能闗其辭蠡曰吳<lb/>
越二邦同氣共俗地户之位非吳則越乃入<lb/>
越越王常與言盡日大夫石買居國有權辯<lb/>
口進曰衒女不貞衒士不信客歷諸侯渡河<lb/>
津無因自致殆非真賢夫和氏之璧求者不<lb/>
爭賈騏驥之材不難阻險之路　之<lb/>
邦歷諸侯無所售道聽之徒唯大王察之於<lb/>
<pb n="KR2i0002_SBCK_007-2a"/>
是范蠡退而不言遊於楚越之間大夫種進<lb/>
曰昔者市偷自衒於晉晉用之而勝楚伊尹<lb/>
負鼎入殷遂佐湯取天下有智之士不在逺<lb/>
近取也謂之帝王求備者亡易曰有髙世之<lb/>
材必有負俗之累有至智之明者必破庶衆<lb/>
之議成大功者不拘於俗論大道者不合於<lb/>
衆唯大王察之於是石買益疏其後使將兵<lb/>
於外遂為軍士所殺是時句踐失衆棲於㑹<lb/>
<pb n="KR2i0002_SBCK_007-2b"/>
稽之山更用種蠡之䇿得以存故虞舜曰以<lb/>
學乃時而行此猶良藥也王曰石買知徃而<lb/>
不知來其使寡人棄賢後遂師二人竟以禽<lb/>
吳子貢曰薦一言得及身任一賢得顯名傷<lb/>
賢喪邦蔽能有殃負德忘恩其反形傷壞人<lb/>
之善毋後世敗人之成天誅行故寃子胥僇<lb/>
死由重譖子胥於吳吳虚重之無罪而誅傳<lb/>
曰寧失千金毋失一人之心是之謂也<lb/>
<pb n="KR2i0002_SBCK_007-3a"/>
越絶内傳陳成恒第九<lb/>
昔者陳成恒相齊簡公欲為亂憚齊邦鮑晏<lb/>
故徙其兵而伐魯魯君憂也孔子患之乃召<lb/>
門人弟子而謂之曰諸侯有相伐者尚耻之<lb/>
今魯父母之邦也丘墓存焉今齊將伐之可<lb/>
無一出乎顔淵辭出孔子止之子路辭出孔<lb/>
子止之子貢辭出孔子遣之子貢行之齊見<lb/>
陳成恒曰夫魯難伐之邦而伐之過矣陳成<lb/>
<pb n="KR2i0002_SBCK_007-3b"/>
恒曰魯之難伐何也子貢曰其城薄以卑池<lb/>
狹而淺其君愚而不仁其大臣偽而無用其<lb/>
士民有惡聞甲兵之心此不可與戰君不如<lb/>
伐吳吳城髙以厚池廣以深甲堅以新士選<lb/>
以飽重器精弩在其中又使明大夫守此邦<lb/>
易也君不如伐吳成恒忿然作色曰子之所<lb/>
難人之所易也子之所易人之所難也而以<lb/>
教恒何也子貢對曰臣聞憂在内者攻疆憂<lb/>
<pb n="KR2i0002_SBCK_007-4a"/>
在外者攻弱今君憂内臣聞君三封而三不<lb/>
成者大臣有不聽者也今君破魯以廣齊墮<lb/>
魯以尊臣而君之功不與焉是君上驕主心<lb/>
下恣羣臣而求成大事難矣且夫上驕則犯<lb/>
臣驕則爭是君上於主有却下與大臣交爭<lb/>
也如此則君立於齊危於重卵矣臣故曰不<lb/>
如伐吳且夫吳明猛以毅而行其令百姓習<lb/>
於戰守將明於法齊之愚為禽必矣今君悉<lb/>
<pb n="KR2i0002_SBCK_007-4b"/>
擇四疆之中出大臣以環之黔首外死大臣<lb/>
内空是君上無疆臣之敵下無黔首之士孤<lb/>
立制齊者君也陳恒曰善雖然吾兵已在魯<lb/>
之城下若去而之吳大臣將有疑我之心為<lb/>
之奈何子貢曰君按兵無伐臣請見吳王使<lb/>
之救魯而伐齊君因以兵迎之陳成恒許諾<lb/>
乃行子貢南見呉王謂呉王曰臣聞之王者<lb/>
不絶世而霸者不疆敵千鈞之重加銖而移<lb/>
<pb n="KR2i0002_SBCK_007-5a"/>
今萬乗之齊私千乗之魯而與吳爭疆臣切<lb/>
為君恐且夫救魯顯名也而伐齊大利也義<lb/>
在存亡魯勇在害疆齊而威申晉邦者則王<lb/>
者不疑也吳王曰雖然我常與越戰棲之會<lb/>
稽夫越君賢主也苦身勞力以夜接日内飾<lb/>
其政外事諸侯必將有報我之心子待吾伐<lb/>
越而還子貢曰不可夫越之彊不下魯而吳<lb/>
之疆不過齊君以伐越而還即齊也亦私魯<lb/>
<pb n="KR2i0002_SBCK_007-5b"/>
矣且夫伐小越而畏疆齊者不勇見小利而<lb/>
忘大害者不智兩者臣無為君取焉且臣聞<lb/>
之仁人不困厄以廣其德智者不棄時以舉<lb/>
其功王者不絶世以立其義今君存越勿毁<lb/>
親四鄰以仁救㬥困齊威申晉邦以武救魯<lb/>
毋絶周室明諸侯以義如此則臣之所見溢<lb/>
乎負海必率九夷而朝即王業成矣且大吳<lb/>
畏小越如此臣請東見越王使之出鋭師以<lb/>
<pb n="KR2i0002_SBCK_007-6a"/>
從下吏是君實空越而名從諸侯以伐也吳<lb/>
王大悦乃行子貢子貢東見越王越王聞之<lb/>
除道郊迎至縣身御子貢至舎而問曰此乃<lb/>
僻陋之邦蠻夷之民也大夫何索居然而辱<lb/>
乃至於此子貢曰弔君故來越王句踐稽首<lb/>
再拜曰孤聞之禍與福為鄰今大夫弔孤孤<lb/>
之福也敢遂聞其説子貢曰臣今見吳王告<lb/>
以救魯而伐齊其心申其志畏越曰嘗與越<lb/>
<pb n="KR2i0002_SBCK_007-6b"/>
戰棲於㑹稽山上夫越君賢主也苦身勞力<lb/>
以夜接日内飾其政外事諸侯必將有報我<lb/>
之心子待我伐越而聽子且夫無報人之心<lb/>
而使人疑之者拙也有報人之心而使人知<lb/>
之者殆也事未發而聞者危也三者舉事之<lb/>
大忌越王句踐稽首再拜曰昔者孤不幸少<lb/>
失先人内不自量與吳人戰軍敗身辱遺先<lb/>
人耻遯逃出走比棲會稽山下守溟海唯魚<lb/>
<pb n="KR2i0002_SBCK_007-7a"/>
鼈是見今大夫不辱而身見之又出玉聲以<lb/>
教孤孤頼先人之賜敢不奉教乎子貢曰臣<lb/>
聞之明王任人不失其能直士舉賢不容於<lb/>
世故臨財分利則使仁涉危拒難則使勇用<lb/>
衆治民則使賢正天下定諸侯則使聖人臣<lb/>
竊練下吏之心兵疆而不幷弱勢在其上位<lb/>
而行惡令其下者其君㡬乎臣竊自練可以<lb/>
成功至王者其唯臣㡬乎今夫吳王有伐齊<lb/>
<pb n="KR2i0002_SBCK_007-7b"/>
之志君無惜重器以喜其心毋惡卑辭以尊<lb/>
其禮則伐齊必矣彼戰而不勝則君之福也<lb/>
彼戰而勝必以其餘兵臨晉臣請北見晉君<lb/>
令共攻之弱吳必矣其騎士鋭兵弊乎齊重<lb/>
器羽旄盡乎晉則君制其敝此滅吳必矣越<lb/>
王句踐稽首再拜曰昔者吳王分其人民之<lb/>
衆以殘伐吾邦殺敗吾民圖吾百姓夷吾宗<lb/>
廟邦為空棘身為魚鼈餌今孤之怨吳王深<lb/>
<pb n="KR2i0002_SBCK_007-8a"/>
於骨髓而孤之事吳王如子之畏父弟之敬<lb/>
兄此孤之外言也大夫有賜故孤敢以疑請<lb/>
遂言之孤身不安牀席口不甘厚味目不視<lb/>
好色耳不聽鐘鼓者已三年矣焦唇乾嗌苦<lb/>
心勞力上事羣臣下養百姓願一與吳交天<lb/>
下之兵於中原之野與呉王整襟交臂而奮<lb/>
吳越之士繼蹟連死士民流離肝腦塗地此<lb/>
孤之大願也如此不可得也今内自量吾國<lb/>
<pb n="KR2i0002_SBCK_007-8b"/>
不足以傷吳外事諸侯不能也孤欲空邦家<lb/>
措策力變容貎易名姓執箕箒養牛馬以臣<lb/>
事之孤雖要領不屬手足異處四支布陳爲<lb/>
鄉邑笑孤之意出焉大夫有賜是存亡邦而<lb/>
興死人也孤頼先人之賜敢不待命乎子貢<lb/>
曰夫呉王之爲人也貪功名而不知利害越<lb/>
王慥然避位曰在子子貢曰賜爲君觀夫吳<lb/>
王之爲人賢疆以恣下下不能逆數戰伐士<lb/>
<pb n="KR2i0002_SBCK_007-9a"/>
卒不能忍太宰嚭為人智而愚疆而弱巧言<lb/>
利辭以内其身善為偽詐以事其君知前而<lb/>
不知後順君之過以安其私是殘國之吏滅<lb/>
君之臣也越王大悦子貢去而行越王送之<lb/>
金百鎰寶劒一良馬二子貢不受遂行至吳<lb/>
報呉王曰敬以下吏之言告越王越王大恐<lb/>
乃懼曰昔孤不幸少失先人内不自量抵罪<lb/>
於縣軍敗身辱遯逃出走棲于會稽邦為空<lb/>
<pb n="KR2i0002_SBCK_007-9b"/>
棘身為魚鼈餌頼大王之賜使得奉爼豆而<lb/>
修祭祀大王之賜死且不忘何謀敢慮其志<lb/>
甚恐似將使使者來子貢至五日越使果至<lb/>
曰東海役臣孤句踐使使臣種敢修下吏問<lb/>
於左右昔孤不幸少失先人内不自量抵罪<lb/>
於縣軍敗身辱遯逃出走棲于㑹稽邦為空<lb/>
棘身為魚鼈餌頼大王之賜使得奉爼豆而<lb/>
修祭祀大王之賜死且不忘今竊聞大王將<lb/>
<pb n="KR2i0002_SBCK_007-10a"/>
興大義誅疆救弱困㬥齊而撫周室故使越<lb/>
賤臣種以先人之藏器甲二十領屈盧之矛<lb/>
步光之劒以賀軍吏大王將遂大義則弊邑<lb/>
雖小悉擇四疆之中出卒三千以從下吏孤<lb/>
請自被堅執鋭以受矢石吳王大悦乃召子<lb/>
貢而告之曰越使果來請出卒三千其君又<lb/>
從之與寡人伐齊可乎子貢曰不可夫空人<lb/>
之邦悉人之衆又從其君不仁也君受其弊<lb/>
<pb n="KR2i0002_SBCK_007-10b"/>
許其師而辭其君吳王許諾子貢去之晉謂<lb/>
晉君曰臣聞之慮不先定不可以應卒兵不<lb/>
先辨不可以勝敵今齊吳將戰勝則必以其<lb/>
兵臨晉晉大恐曰為之奈何子貢曰修兵休<lb/>
卒以待吳彼戰而不勝越亂之必矣晉君許<lb/>
諾子貢去而之魯吳王果興九郡之兵而與<lb/>
齊大戰於艾陵大敗齊師獲七將陳兵不歸<lb/>
果與晉人相遇黄池之上吳晉爭疆晉人擊<lb/>
<pb n="KR2i0002_SBCK_007-11a"/>
之大敗呉師越王聞之涉江襲吳去邦七里<lb/>
而軍陣呉王聞之去晉從越越王迎之戰於<lb/>
五湖三戰不勝城門不守遂圍王宫殺夫差<lb/>
而僇其相伐吳三年東鄉而霸故曰子貢一<lb/>
出存魯亂齊破吳疆晉霸越是也<lb/>
<pb n="KR2i0002_SBCK_007-11b"/>
</p>
<p>
越絶卷第七<lb/>
<pb n="KR2i0002_SBCK_007-12a"/>
</p>
<p>
</p>
  </div>
</body>
</text>
</TEI>
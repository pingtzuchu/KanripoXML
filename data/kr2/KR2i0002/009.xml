<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0002_SBCK_009-1a"/>
越絶卷第九<lb/>
越絕外傳計倪第十一<lb/>
昔者越王句踐近侵於疆吳逺媿於諸侯兵<lb/>
革散空國且㓕亡乃脅諸臣而與之盟吾欲<lb/>
伐吳奈何有功群臣黙然而無對王曰夫主<lb/>
憂臣辱主辱臣死何大夫易見而難使也計<lb/>
倪官卑年少其居在後舉首而起曰殆哉非<lb/>
大夫易見難使是大王不能使臣也王曰何<lb/>
<pb n="KR2i0002_SBCK_009-1b"/>
謂也計倪對曰夫官位財幣王之所輕死者<lb/>
是士之所重也王愛所輕責士所重豈不艱<lb/>
哉王自揖進計倪而問焉計倪對曰夫仁義<lb/>
者治之門士民者君之根本也闓門固根莫<lb/>
如正身正身之道謹選左右左右選則孔主<lb/>
曰益上不選則孔主日益下二者貴質浸之<lb/>
漸也願君王公選於衆精鍊左右非君子至<lb/>
誠之士無與居家使邪僻之氣無漸以生仁<lb/>
<pb n="KR2i0002_SBCK_009-2a"/>
義之行有階人知其能官知其治爵賞刑罰<lb/>
一由君出則臣下不敢毁譽以言無功者不<lb/>
敢干治故明主用人不由所從不問其先説<lb/>
取一焉是故周文齊桓躬於任賢太公管仲<lb/>
明於知人今則不然臣故曰殆哉越王勃然<lb/>
曰孤聞齊威滛泆九合諸侯一匡天下葢管<lb/>
仲之力也寡人雖愚唯在大夫計倪對曰齊<lb/>
威除管仲罪大責任之至易此故南陽蒼句<lb/>
<pb n="KR2i0002_SBCK_009-2b"/>
太公九十而不伐磻溪之餓人也聖主不計<lb/>
其辱以為賢者一乎仲二乎仲斯可致王但<lb/>
霸何足道桓稱仲父文稱太公計此二人曾<lb/>
無跬步之勞大呼之功乃忘弓矢之怨授以<lb/>
上卿傳曰直能三公今置臣而不尊使賢而<lb/>
不用譬如門户像設倚而相欺葢智士所耻<lb/>
賢者所差君王察之越王曰誠者不能匿其<lb/>
辭大夫既在何須言哉計倪對曰臣聞智者<lb/>
<pb n="KR2i0002_SBCK_009-3a"/>
不妄言以成其勞賢者始於難動終於有成<lb/>
傳曰易之謙遜對過問抑威權勢利器不可<lb/>
示人言賞罰由君此之謂也故賢君用臣畧<lb/>
責於絶施之軄而成其功逺使以效其誠内<lb/>
告以匿以知其信與之講事以觀其智飲之<lb/>
以酒以觀其態選士以僃不肖者無所置越<lb/>
王大媿乃壞池塡塹開倉榖貸貧乏乃使群<lb/>
臣身問疾病躬視死喪不厄窮僻尊有德與<lb/>
<pb n="KR2i0002_SBCK_009-3b"/>
民同苦樂激河泉井示不獨食行之六年士<lb/>
民一心不謀同辭不呼自來皆欲伐吳遂有<lb/>
大功而霸諸侯孔子曰寛則得衆此之謂也<lb/>
夫有勇見於外必有仁於内子胥戰於就李<lb/>
闔廬傷焉軍敗而還是時死傷者不可稱數<lb/>
所以然者罷頓不得已子胥内憂為人臣上<lb/>
不能令主下令百姓被兵刃之咎自責内傷<lb/>
莫能知者故身操死持傷及被兵者莫不悉<lb/>
<pb n="KR2i0002_SBCK_009-4a"/>
於子胥之手垂涕啼哭欲伐而死三年自咎<lb/>
不親妻子饑不飽食寒不重綵結心於越欲<lb/>
復其仇師事越公録其述印天之兆牽牛南<lb/>
斗赫赫斯怒與天俱起發令告民歸如父母<lb/>
當胥之言唯恐為後師衆同心得天之中越<lb/>
乃興師與戰西江二國爭疆未知存亡子胥<lb/>
知時變為詐兵為両翼夜火相應句踐大恐<lb/>
振旅服降進兵圍越㑹稽塡山子胥㣲策可<lb/>
<pb n="KR2i0002_SBCK_009-4b"/>
謂神守戰數年句踐行成子胥爭諫以是不<lb/>
容宰嚭許之引兵而還夫差聽嚭不殺仇人<lb/>
興師十萬與不敵同聖人譏之是以春秋不<lb/>
差其文故傳曰子胥賢者尚有就李之耻此<lb/>
之謂也哀哉夫差不信伍子胥而任太宰嚭<lb/>
乃此禍晉之驪姬亡周之褒姒盡妖妍於圖<lb/>
畵極凶悖於人理傾城傾國思昭示於後王<lb/>
麗質冶容宜求監於前史古人云苦藥利病<lb/>
<pb n="KR2i0002_SBCK_009-5a"/>
苦<hi>忠一作</hi>言利行伏念居安思危日謹一日易<lb/>
曰知進而不知退知存而不知亡知得而不<lb/>
知喪又曰進退存亡不失其正者唯聖人乎<lb/>
由此而言進有退之義存有亡之㡬得有喪<lb/>
之理愛之如父母仰之如日月敬之如神明<lb/>
畏之如雷霆此其可以卜祚遐長而禍亂不<lb/>
作也<lb/>
<pb n="KR2i0002_SBCK_009-5b"/>
</p>
<p>
越絶卷第九<lb/>
</p>
<p>
</p>
  </div>
</body>
</text>
</TEI>
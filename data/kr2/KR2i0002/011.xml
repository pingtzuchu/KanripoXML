<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0002_SBCK_011-1a"/>
越絶卷第十一<lb/>
越絕外傳記寶劒第十三<lb/>
昔者越王句踐有寳劒五聞於天下客有能<lb/>
相劒者名薛燭王召而問之曰吾有寳劒五<lb/>
請以示之薛燭對曰愚理不足以言大王請<lb/>
不得已乃召掌者王使取毫曹薛燭對曰豪<lb/>
曹非寳劒也夫寳劒五色竝見莫能相勝豪<lb/>
曹已擅名矣非寳劒也王曰取巨闕薛燭曰<lb/>
<pb n="KR2i0002_SBCK_011-1b"/>
非寳劒也寳劒者金鍚和銅而不離今巨闕<lb/>
已離矣非寳劒也王曰然巨闕初成之時吾<lb/>
坐於露壇之上宫人有四駕白鹿而過者車<lb/>
奔馬驚吾引劒而指之四駕上飛揚不知其<lb/>
絶也穿銅釡絶鐵䥶胥中决如粢米故曰巨<lb/>
闕王取純鈞薛燭聞之忽如敗有頃懼如悟<lb/>
下階而深惟簡衣而坐望之手振拂揚其華<lb/>
捽如芙蓉始出觀其鈲爛如列星之行觀其<lb/>
<pb n="KR2i0002_SBCK_011-2a"/>
光渾渾如水之溢於溏觀其斷巖巖如瑣石<lb/>
觀其才焕焕如冰釋此所謂純鈞耶王曰是<lb/>
也客有直之者有市之鄉二駿馬千疋千戸<lb/>
之都二可乎薛燭對曰不可當造此劒之時<lb/>
赤堇之山破而出錫若耶之溪涸而出銅雨<lb/>
師掃灑雷公擊槖蛟龍捧鑪天帝裝炭太一<lb/>
下觀天精下之歐冶乃因天之精神悉其伎<lb/>
巧造為大刑三小刑二一曰湛盧二曰純鈞<lb/>
<pb n="KR2i0002_SBCK_011-2b"/>
三曰勝邪四曰魚膓五曰巨闕吳王闔廬之<lb/>
時得其勝邪魚膓湛盧闔廬無道子女死殺<lb/>
生以送之湛盧之劒去之如水行秦過楚楚<lb/>
王卧而寤得吳王湛盧之劒將首魁漂而存<lb/>
焉秦王聞而求不得興師擊楚曰與我湛盧<lb/>
之劒還師去汝楚王不與時闔廬又以魚膓<lb/>
之劒刺吳王僚使披腸夷之甲三事闔廬使<lb/>
專諸為秦炙魚者引劒而刺之遂弑王僚此<lb/>
<pb n="KR2i0002_SBCK_011-3a"/>
其小試於敵邦未見其大用於天下也今赤<lb/>
堇之山巳合若耶溪深而不測群神不下歐<lb/>
冶子即死雖復傾城量金珠玉竭河猶不能<lb/>
得此一物有市之鄉二駿馬千疋千戸之都<lb/>
二何足言哉楚王召風胡子而問之曰寡人<lb/>
聞吳有干將越有歐冶子此二子甲世而生<lb/>
天下未嘗有精誠上通天下為烈士寡人願<lb/>
齎邦之重寳皆以奉子因吳王請此二人作<lb/>
<pb n="KR2i0002_SBCK_011-3b"/>
鐡劒可乎風胡子曰善於是乃令風胡子之<lb/>
吳見歐冶子干將使人作鐵劒歐冶子干將<lb/>
鑿茨山洩其溪取鐡英作為鐡劒三枚一曰<lb/>
龍淵二曰泰阿三曰工布<hi>市一作</hi>畢成風胡子<lb/>
奏之楚王楚王見此三劒之精神大恱風胡<lb/>
子問之曰此三劒何物所象其名為何風胡<lb/>
子對曰一曰龍淵二曰泰阿三曰工布楚王<lb/>
曰何謂龍淵泰阿工布風胡子對曰欲知龍<lb/>
<pb n="KR2i0002_SBCK_011-4a"/>
淵觀其狀如登高山臨深淵欲知泰阿觀其<lb/>
鈲巍巍翼翼如流水之波欲知工布鈲從文<lb/>
起至脊而止如珠不可衽文若流水不絶晉<lb/>
鄭王聞而求之不得興師圍楚之城三年不<lb/>
解倉榖粟索庫無兵革左右群臣賢士莫能<lb/>
禁止於是楚王聞之引泰阿之劒登城而麾<lb/>
之三軍破敗士卒迷惑流血千里猛獸歐瞻<lb/>
江水折揚晉鄭之頭畢白楚王於是大恱曰<lb/>
<pb n="KR2i0002_SBCK_011-4b"/>
此劒威耶寡人力耶風胡子對曰劒之威也<lb/>
因大王之神楚王曰夫劒鐡耳固能有精神<lb/>
若此乎風胡子對曰時各有使然軒轅神農<lb/>
赫胥之時以石為兵斷樹木為宫室死而龍<lb/>
臧夫神聖主使然至黄帝之時以玉為兵以<lb/>
伐樹木為宫室鑿地夫玉亦神物也又遇聖<lb/>
主使然死而龍臧禹宂之時以銅為兵以鑿<lb/>
伊闕通龍門决江導河東注於東海天下通<lb/>
<pb n="KR2i0002_SBCK_011-5a"/>
平治為宫室豈非聖主之力哉當此之時作<lb/>
鐡兵威服三軍天下聞之莫敢不服此亦鐡<lb/>
兵之神大王有聖德楚王曰寡人聞命矣<lb/>
越絶卷第十一<lb/>
<pb n="KR2i0002_SBCK_011-5b"/>
</p>
<p>
</p>
  </div>
</body>
</text>
</TEI>
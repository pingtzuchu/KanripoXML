<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0002_SBCK_001-1a"/>
越絶卷第一<lb/>
越絶荆平王内傳第二<lb/>
昔者荆平王有臣伍子奢奢得罪於王且殺<lb/>
之其二子岀走伍子尚奔呉伍子胥奔鄭王<lb/>
召奢而問之日若召子孰來也子奢對曰王<lb/>
問臣對而畏死不對不知子之心者尚爲人<lb/>
也仁且智來之必入胥爲人也勇且智來必<lb/>
不入胥且奔呉邦君王必早閉而晏開胥將<lb/>
<pb n="KR2i0002_SBCK_001-1b"/>
使邊境有大憂於是王即使使者召子尚於<lb/>
吳曰子父有罪子入則免之不入則殺之子<lb/>
胥聞之使人告子尚於吳吾聞荆平王召子<lb/>
子必毋入胥聞之入者窮出者報仇入者皆<lb/>
死是不智也死而不報父之仇是非勇也子<lb/>
尚對曰入則免父之死不入則不仁愛身之<lb/>
死絶父之望賢士不為也意不同謀不合子<lb/>
其居尚請入荆平王復使使者召子胥於鄭<lb/>
<pb n="KR2i0002_SBCK_001-2a"/>
曰子入則免父死不入則殺之子胥介胄彀<lb/>
弓出見使者謝曰介胄之士固不拜矣<hi>也一作</hi>
請有道於使者王以奢為無罪赦而蓄之其<lb/>
子又何適乎使者還報荆平王王知子胥不<lb/>
入也殺子奢而并殺子尚子胥聞之即從横<lb/>
領上大山北望齊晉謂其舎人曰去此邦堂<lb/>
堂被山帶河其民重移<hi>侈一作</hi>於是乃南奔吳<lb/>
至江上見漁者曰來渡我漁者知其非常人<lb/>
<pb n="KR2i0002_SBCK_001-2b"/>
也欲徃渡之恐人知之歌而徃過之曰日昭<lb/>
昭侵以施與子期甫蘆之碕子胥即從漁者<lb/>
之蘆碕日入漁者復歌徃曰心中目施子可<lb/>
渡河何為不出船到即載入船而伏半江而<lb/>
仰謂漁者曰子之姓為誰還得報子之厚德<lb/>
漁者曰縱荆邦之賊者我也報荆邦之仇者<lb/>
子也兩而不仁何相問姓名為子胥即解其<lb/>
劒以與漁者曰吾先人之劒直百金請以與<lb/>
<pb n="KR2i0002_SBCK_001-3a"/>
子也漁者曰吾聞荆平王有令曰得伍子胥<lb/>
者購之千金今吾不欲得荆平王之千金何<lb/>
以百金之劒為漁者渡于于斧之津乃發其<lb/>
簞飯清其壺漿而食曰亟食而去毋令追者<lb/>
及子也子胥曰諾子胥食已而去顧謂漁者<lb/>
曰掩爾壺漿無令之露漁者曰諾子胥行即<lb/>
覆船挾匕首自刎而死江水之中明無洩也<lb/>
子胥遂行至溧陽界中見一女子擊絮於瀬<lb/>
<pb n="KR2i0002_SBCK_001-3b"/>
水之中子胥曰豈可得託食乎女子曰諾即<lb/>
發簞飯清其壺漿而食之子胥食已而去謂<lb/>
女子曰掩爾壺漿母令之露女子曰諾子胥<lb/>
行五步還顧女子自縱於瀬水之中而死子<lb/>
胥遂行至吳徒跣被髪乞於吳市三日市正<lb/>
疑之而道於闔廬曰市中有非常人徒跣被<lb/>
髪乞於呉市三日矣闔廬曰吾聞荆平王殺<lb/>
其臣伍子奢而非其罪其子子胥勇且智彼<lb/>
<pb n="KR2i0002_SBCK_001-4a"/>
必經諸侯之邦可以報其父仇者王即使召<lb/>
子胥入吳王下階迎而唁數之曰吾知子非<lb/>
恒人也何素窮如此子胥跪而垂泣曰胥父<lb/>
無罪而平王殺之而并其子尚子胥遯逃出<lb/>
走唯大王可以歸骸骨者惟大王哀之呉王<lb/>
曰諾上殿與語三日三夜語無復者王乃號<lb/>
令邦中無貴賤長少有不聽子胥之教者猶<lb/>
不聽寡人也罪至死不赦子胥居吳三年大<lb/>
<pb n="KR2i0002_SBCK_001-4b"/>
得吳衆闔廬將為之報仇子胥曰不可臣聞<lb/>
諸侯不為匹夫興師於是止其後荆將伐蔡<lb/>
子胥言之闔廬即使子胥救蔡而伐荆十五<lb/>
戰十五勝荆平王已死子胥將卒六千操鞭<lb/>
捶笞平王之墓而數之曰昔者吾先人無罪<lb/>
而子殺之今此報子也<hi>之一作</hi>後子昭王臣司<lb/>
馬子其令尹子西歸相與計謀子胥不死又<lb/>
不入荆邦猶未得安為之奈何莫若求之而<lb/>
<pb n="KR2i0002_SBCK_001-5a"/>
與之同邦乎昭王乃使使者報子胥於吳曰<lb/>
昔者吾先人殺子之父而非其罪也寡人尚<lb/>
少未有所識也今子大夫報寡人也特甚然<lb/>
寡人亦不敢怨子今子大夫何不來歸子故<lb/>
墳墓丘冡為我邦雖小與子同有之民雖少<lb/>
與子同使之子胥曰以此為名名即章以此<lb/>
為利利即重矣前為父報仇後求其利賢者<lb/>
不為也父已死子食其禄非父之義也使者<lb/>
<pb n="KR2i0002_SBCK_001-5b"/>
遂還乃報荆昭王曰子胥不入荆邦明矣<lb/>
越絶卷第一<lb/>
<pb n="KR2i0002_SBCK_001-6a"/>
越絶書<lb/>
越絶外傳本事第一<lb/>
問曰何謂越絶越者國之氏也何以言之按<lb/>
春秋序齊魯皆以國為氏姓是以明之絶者<lb/>
絶也謂句踐時也當是之時齊將伐魯孔子<lb/>
耻之故子貢説齊以安魯子貢一出亂齊破<lb/>
呉興晉疆越其後賢者辯士見夫子作春秋<lb/>
而畧吳越又見子貢與聖人相去不逺脣之<lb/>
<pb n="KR2i0002_SBCK_001-6b"/>
與齒表之與裏葢要其意覽史記而述其事<lb/>
也<lb/>
問曰何不稱越經書記而言絶乎曰不也絶<lb/>
者絶也句踐之時天子㣲弱諸侯皆叛於是<lb/>
句踐抑疆扶弱絶惡反之於善取舎以道沛<lb/>
歸於宋浮陵以付楚臨沂開陽復之於魯中<lb/>
國侵伐因斯衰止以其誠在於内威發於外<lb/>
越專其功故曰越故作此者貴其内能自約<lb/>
<pb n="KR2i0002_SBCK_001-7a"/>
外能絶人也賢者所述不可斷絶故不為記<lb/>
明矣<lb/>
問曰桓公九合諸侯一匡天下任用賢者誅<lb/>
服彊楚何不言齊絶乎曰桓公中國兵疆霸<lb/>
世之後威凌諸侯服疆楚此正宜耳夫越王<lb/>
句踐東垂海濱夷狄文身躳而自苦任用賢<lb/>
臣轉死為生以敗為成越伐疆吳尊事周室<lb/>
行霸琅邪躳自省約率道諸侯貴其始微終<lb/>
<pb n="KR2i0002_SBCK_001-7b"/>
能以霸故與越専其功而有之也<lb/>
問曰然越専其功而有之何不第一而卒本<lb/>
吳太伯為曰小越而大吳小越大吳奈何曰<lb/>
吳有子胥之教霸世甚久北陵齊楚諸侯莫<lb/>
敢叛者乗薛許邾婁吕旁轂趨走越王句踐<lb/>
屬芻莝養馬諸侯從之若果中之李反邦七<lb/>
年焦思苦身克已自貴任用賢人越伐疆吳<lb/>
行霸諸侯故不使越第一者欲以貶大吳顯<lb/>
<pb n="KR2i0002_SBCK_001-8a"/>
弱越之功也<lb/>
問曰吳亡而越興在天與在人乎皆人也夫<lb/>
差失道越亦賢矣濕易雨飢易助曰何以知<lb/>
獨在人乎子貢與夫子坐告夫子曰大宰死<lb/>
夫子曰不死也如是者再子貢再拜而問何<lb/>
以知之天子曰天生宰嚭者欲以亡吳吳今<lb/>
未亡宰何病乎後人來言不死聖人不妄言<lb/>
是以明知越霸矣何以言之曰種見蠡之時<lb/>
<pb n="KR2i0002_SBCK_001-8b"/>
相與謀道東南有霸兆不如徃仕相要東游<lb/>
入越而止賢者不妄言以是知之焉<lb/>
問曰越絶誰所作吳越賢者所作也當此之<lb/>
時見夫子刪書作春秋定王制賢者嗟歎決<lb/>
意覽史記成就其事<lb/>
問曰作事欲以自著今但言賢者不言姓字<lb/>
何曰是人有大雅之才直道一國之事不見<lb/>
姓名小之辭也或以為子貢所作當挾四方<lb/>
<pb n="KR2i0002_SBCK_001-9a"/>
不當獨在吳越其在吳越亦有因矣此時子<lb/>
貢為魯使或至齊或至吳其後道事以吳越<lb/>
為喻國人承述故直在呉越也當是之時有<lb/>
聖人教授六藝刪定五經七十二子養徒三<lb/>
千講習學問魯之闕門越絶小藝之文固不<lb/>
能布於四方焉有誦述先聖賢者所作未足<lb/>
自稱載列姓名直斥以身者也一説葢是子<lb/>
胥所作也夫人情泰而不作窮則怨恨怨恨<lb/>
<pb n="KR2i0002_SBCK_001-9b"/>
則作猶詩人失職怨恨憂嗟作詩也子胥懷<lb/>
忠不忍君沈惑於讒社稷之傾絶命危邦不<lb/>
顧長生切切爭諫終不見聽憂至患致怨恨<lb/>
作文不侵不差抽引本末明已無過終不遺<lb/>
力誠能極智不足以身當之嫌於求譽是以<lb/>
不著姓名直斥以身者也後人述而説之乃<lb/>
稍成中外篇焉<lb/>
問曰或經或傳或内或外何謂曰經者論其<lb/>
<pb n="KR2i0002_SBCK_001-10a"/>
事傳者道其意外者非一人所作頗相覆載<lb/>
或非其事引類以託意説之者見夫子刪詩<lb/>
書就經易亦知小藝之復重又各辯士所述<lb/>
不可斷絶小道不通偏有所期明說者不専<lb/>
故刪定復重以為中外篇<hi>焉一作</hi>
越絶外傳本事第一<lb/>
<pb n="KR2i0002_SBCK_001-10b"/>
</p>
<p>
</p>
  </div>
</body>
</text>
</TEI>
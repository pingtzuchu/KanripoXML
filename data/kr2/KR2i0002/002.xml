<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0002_SBCK_002-1a"/>
越絶卷第二<lb/>
越絶外傳記吳地傳第三<lb/>
昔者呉之先君太伯周之世武王封太伯於<lb/>
呉到夫差計二十六世且千嵗闔廬之時大<lb/>
霸築吳越城城中有小城二徙治胥山後二<lb/>
三而至夫差立二十三年越王句踐滅之<lb/>
闔廬宫在髙平里<lb/>
射臺二一在華池昌里一在安陽里<lb/>
<pb n="KR2i0002_SBCK_002-1b"/>
南越宫在長樂里東到春申君府秋冬治城<lb/>
中春夏治姑胥之臺旦食於紐山晝遊於胥<lb/>
毋射於軀陂馳於遊臺興<hi>與一作</hi>樂<lb/>
越走犬長洲吳王大霸楚昭王孔子時也吳<lb/>
大城周四十七里二百一十步二尺陸門八<lb/>
其二有樓水門八南靣十里四十二步五尺<lb/>
西靣七里百一十二步三尺北靣八里二百<lb/>
二十六步三尺東靣十一里七十九步一尺<lb/>
<pb n="KR2i0002_SBCK_002-2a"/>
闔廬所造也吳郭周六十八里六十步<lb/>
呉小城周十二里其下廣二丈七<lb/>
丈七尺門三皆有樓其二増水門二其一有<lb/>
樓一増柴路<lb/>
東宫周一里二百七十步路西宫在長秋周<lb/>
一里二十六步秦始皇帝十一年守宫者照<lb/>
燕失火燒之<lb/>
伍子胥城周九里二百七十步小城東西從<lb/>
<pb n="KR2i0002_SBCK_002-2b"/>
武里面從小城北邑中徑從閶門到婁門九<lb/>
里七十二步陸道廣二十三步平門到蛇門<lb/>
十里七十五步陸道廣三十三步水道廣二<lb/>
十八步<lb/>
吳古故陸道出胥明奏出土山度灌邑奏髙<lb/>
頸過猶山奏大湖隨北顧以西度陽下溪過<lb/>
歴山陽龍尾西大決通安湖<lb/>
吳古故水道出平門上郭池入瀆出巢湖上<lb/>
<pb n="KR2i0002_SBCK_002-3a"/>
歷地過梅亭入楊湖出漁浦入大江奏廣陵<lb/>
吳古故從由拳辟塞度㑹夷奏山陰辟塞者<lb/>
吳備候塞也居東城者闔廬所遊城也去縣<lb/>
二十里<lb/>
柴碎亭到語兒就李吳侵以為戰地<lb/>
百尺瀆奏江吳以達糧<lb/>
千里廬虚者闔廬以鑄千將劒歐治僮女三<lb/>
百人去縣二里南達江<lb/>
<pb n="KR2i0002_SBCK_002-3b"/>
閶門外髙頸山東桓石人古者名石公去縣<lb/>
二十里<lb/>
閶門外郭中冡者闔廬冰室也<lb/>
闔廬冡在閶門外名虎丘下池廣六十步水<lb/>
深丈五尺銅槨三重墳池六尺玉鳬之流扁<lb/>
諸之劒三千方圓之口三千時耗魚腸之劒<lb/>
在焉千萬人築治之取土臨湖口築三日而<lb/>
白虎居上故號爲虎丘<lb/>
<pb n="KR2i0002_SBCK_002-4a"/>
虎丘北莫格冡古賢者避世冡去縣二十里<lb/>
被奏冡鄧大冡是也去縣四十里<lb/>
闔廬子女冡在閶門外道北下方池廣四十<lb/>
八步水深二丈五尺池廣六十步水深丈五<lb/>
寸𡑞出廟路以南通姑胥門并周六里舞鶴<lb/>
吳市殺生以送死<lb/>
餘杭城者襄王時神女所葬也神多靈<lb/>
巫門外糜湖西城越宋王城也時與揺城王<lb/>
<pb n="KR2i0002_SBCK_002-4b"/>
周宋君戰於語招殺周宋君母頭騎歸至武<lb/>
里死亡葬武里南城午日死也<lb/>
巫門外冡者闔廬冰室也<lb/>
巫門外大冡吳王客齊孫武冡也去縣十里<lb/>
善為兵法<lb/>
地門外塘波洋中世子塘者故曰王世子造<lb/>
以為田塘去縣二十五里<lb/>
洋中塘去縣二十六里<lb/>
<pb n="KR2i0002_SBCK_002-5a"/>
蛇門外大丘吳王不審名冡也去縣十五里<lb/>
築塘北山者吳王不審名冡也去縣二十里<lb/>
近門外欐溪櫝中連鄉大丘者吳故神巫所<lb/>
葬也去縣十五里<lb/>
婁門外馬亭溪上復城者故越王餘復君所<lb/>
治也去縣八十里是時烈王歸於越所載襄<lb/>
王之後不可繼述其事書之馬亭溪婁門外<lb/>
鴻城者故越王城也去縣百五十里<lb/>
<pb n="KR2i0002_SBCK_002-5b"/>
婁門外雞陂墟故吳王所畜雞使李保養之<lb/>
去縣二十里<lb/>
胥門外有九曲路闔廬造以遊姑胥之臺以<lb/>
望太湖中闚百姓去縣三十里<lb/>
齊門闔廬伐齊大克取齊王女為質子為造<lb/>
齊門置於水海虚其臺在車道左水海右去<lb/>
縣七十里齊女思其國死葬虞西山吳北野<lb/>
禺櫟東所舎大疁者吳王田也去縣八十里<lb/>
<pb n="KR2i0002_SBCK_002-6a"/>
吳西野鹿陂者呉王田也今分為耦瀆<lb/>
胥卑虚去縣二十里<lb/>
吳北野胥主疁者呉王女胥主田也去縣八<lb/>
十里<lb/>
麋湖城者闔廬所置䴢也去縣五十里<lb/>
欐溪城者闔廬所置船宫也闔廬所造<lb/>
婁門外力士者闔廬所造以備外越<lb/>
巫欐城者闔廬所置諸侯逺客離城也去縣<lb/>
<pb n="KR2i0002_SBCK_002-6b"/>
十五里<lb/>
由鍾窮隆山者古赤松子所取赤石脂也去<lb/>
縣二十里子胥死民思祭之<lb/>
莋碓山故為鶴阜山禹遊天下引湖中柯山<lb/>
置之鶴阜更名莋碓<lb/>
放山者在莋碓山南以取長之<hi>人一作</hi>莋碓山<lb/>
下故有鄉名莋邑吳王惡其名内郭中名通<lb/>
陵鄉<lb/>
<pb n="KR2i0002_SBCK_002-7a"/>
莋碓山南有大石古者名為墜星去縣二十<lb/>
里<lb/>
撫侯山者故闔廬治以諸侯冡次去縣二十<lb/>
里<lb/>
吳東<hi>米一作</hi>徐亭東西南北通溪者越荆王所<lb/>
置與麋湖相通也<lb/>
馬安溪上干城者越干王之城也去縣七十<lb/>
里<lb/>
<pb n="KR2i0002_SBCK_002-7b"/>
巫門外寃山大冡故越王王史冡也去縣二<lb/>
十里<lb/>
揺城者吳王子居焉後越揺王居之稻田三<lb/>
百頃在邑東南肥饒水絶去縣五十里<lb/>
胥女大冡吳王不審名冡也去縣四十五里<lb/>
蒲姑大冡呉王不審名冡也去縣三十里<lb/>
古城者吳王闔廬所置羙人離城也去縣七<lb/>
十里<lb/>
<pb n="KR2i0002_SBCK_002-8a"/>
通江南陵揺越所鑿以伐上舎君去縣五十<lb/>
里<lb/>
婁東十里坑者古名長人坑從海上來去縣<lb/>
十里<lb/>
海鹽縣始為武原鄉<lb/>
婁北武城闔廬所以候外越也去縣三十里<lb/>
今為鄉也<lb/>
宿甲者吳宿兵候外越也去縣百里其東大<lb/>
<pb n="KR2i0002_SBCK_002-8b"/>
冡揺王冡也<lb/>
烏程餘杭黝歙無湖石城縣以南皆故大越<lb/>
徙民也秦始皇帝刻石徙之<lb/>
烏傷縣常山古人所採藥也髙且神<lb/>
齊鄉周十里二百一十步其城六里三十步<lb/>
牆髙丈二尺百七十步竹　門三其二有屋<lb/>
虞山者巫咸所出也虞故神出奇怪去縣百<lb/>
五里<lb/>
<pb n="KR2i0002_SBCK_002-9a"/>
母陵道陽朔三年太守周君造陵道語昭郭<lb/>
周十里百一十步牆髙丈二尺陵門四皆有<lb/>
君水門二<lb/>
無錫城周二里十九步髙二丈七尺門一樓<lb/>
四其郭周十一里百二十八步牆一丈七尺<lb/>
門皆有屋<lb/>
無錫歴山春申君時盛祠以牛立無錫塘去<lb/>
吳百二十里<lb/>
<pb n="KR2i0002_SBCK_002-9b"/>
無錫湖者春申君治以為陂鑿語昭瀆以東<lb/>
到大田田名胥卑鑿胥卑下以南注大湖以<lb/>
寫西野去縣三十五里<lb/>
無錫西龍尾陵道者春申君初封呉所造也<lb/>
屬於無錫縣以奏吳北野胥主疁曲阿故為<lb/>
雲陽縣<lb/>
毗陵故為延陵吳季子所居<lb/>
毗陵縣南城故古淹君地也東南大冡淹君<lb/>
<pb n="KR2i0002_SBCK_002-10a"/>
子女冡也去縣十八里吳所葬<lb/>
毗陵上湖中冡者延陵季子冡也去縣七十<lb/>
里上湖通上洲季子冡古名延陵墟<lb/>
蒸山南面夏駕大冡者越王不審名冡去縣<lb/>
三十五里<lb/>
秦餘杭山者越王棲吳夫差山也去縣五十<lb/>
里山有湖水近太湖<lb/>
夫差冡在猶髙西卑猶位越王候干戈人二<lb/>
<pb n="KR2i0002_SBCK_002-10b"/>
累土以葬之近太湖去縣十七里<lb/>
三臺者太宰嚭逢同妻子死所在也去縣十<lb/>
七里<lb/>
太湖周三萬六千頃其千頃烏程也去縣五<lb/>
十里<lb/>
無錫湖周萬五千頃其一千三頃毗陵上湖<lb/>
也去縣五十里一名射貴湖<lb/>
尸湖周二千二百頃去縣百七十里<lb/>
<pb n="KR2i0002_SBCK_002-11a"/>
小湖周千三百二十頃去縣百里<lb/>
耆湖周六萬五千頃去縣百二十里<lb/>
乗湖周五百頃去縣五里<lb/>
猶湖周三百二十頃去縣十七里<lb/>
語昭湖周二百八十頃去縣五十里<lb/>
作湖周百八十頃聚魚多物去縣五十五里<lb/>
昆湖周七十六頃一畞去縣一百七十五里<lb/>
一名隱湖<lb/>
<pb n="KR2i0002_SBCK_002-11b"/>
湖王湖當問之<lb/>
丹湖當問之<lb/>
呉古故祠江漢<hi>海一作</hi>於棠浦東江南為方牆<lb/>
以利朝夕水古太伯君吳到闔廬時絶胥女<lb/>
南小蜀山春申君客衛公子冡也去縣三十<lb/>
五里<lb/>
白石<hi>公一作</hi>山故為胥女山春申君初封吳過<lb/>
更名為白石去縣四十里<lb/>
<pb n="KR2i0002_SBCK_002-12a"/>
今太守舎者春申君所造後壁屋以為棰夏<lb/>
宫<lb/>
今宫者春申君子假君宫也前殿屋葢地東<lb/>
西十七丈五尺南北十五丈七尺堂髙四丈<lb/>
十霤髙丈八尺殿屋蓋地東西十五丈南北<lb/>
十丈二尺七寸户霤髙丈二尺庫東鄉屋南<lb/>
北四十丈八尺上下户各二南鄉屋東西六<lb/>
十四丈四尺上户四下户三西鄉屋南北四<lb/>
<pb n="KR2i0002_SBCK_002-12b"/>
十二丈九尺上户三下户二凡百四十九丈<lb/>
一尺檐髙五丈二尺霤髙二丈九尺周一里<lb/>
二百四十一步春申君所造<lb/>
吳兩倉春申君所造西倉名曰均輸東倉周<lb/>
一里八步後燒更始五年太守李君治東倉<lb/>
為屬縣屋不成<lb/>
呉市者春申君所造闕兩城以為市在湖里<lb/>
吳諸里大閈春申君所造<lb/>
<pb n="KR2i0002_SBCK_002-13a"/>
吳獄庭周三里春申君時造<lb/>
土<hi>云一作</hi>山者春申君時治以為貴人冡次去<lb/>
縣十六里<lb/>
楚門春申君所造楚人從之故為楚門<lb/>
路丘大冡春申君客冡不立以道終之去縣<lb/>
十里<lb/>
春申君楚考烈王相也烈王死幽王立封春<lb/>
申君於吳三年幽王徴春申為楚令尹春申<lb/>
<pb n="KR2i0002_SBCK_002-13b"/>
君自使其子為假君治呉十一年幽王徴假<lb/>
君與春申君幷殺之二君治吳凡十四年後<lb/>
十六年秦始皇并楚百越叛去東名大越為<lb/>
山陰也春申君姓黄名歇<lb/>
巫門外罘罳者春申君去吳假君所思處也<lb/>
去縣二十三里<lb/>
夀春東鳬陵亢者古諸侯王所葬也楚威王<lb/>
與越王無彊竝威王後烈王子幽王後懷王<lb/>
<pb n="KR2i0002_SBCK_002-14a"/>
也懷王子頃襄王也秦始皇㓕之秦始皇造<lb/>
通陵南可通陵道到由拳塞同起馬塘湛以<lb/>
為陂治陵水道致錢唐越地通浙江秦始皇<lb/>
發㑹稽適戎卒治通陵髙以南陵道縣相屬<lb/>
秦始皇帝三十七年壞諸侯郡縣城<lb/>
太守府大殿者秦始皇刻石所起也到更始<lb/>
元年太守許時燒六年十二月乙卯鑿官池<lb/>
東西十五丈七尺南北三十丈<lb/>
<pb n="KR2i0002_SBCK_002-14b"/>
漢髙帝封有功劉賈為荆王幷有吳賈築呉<lb/>
市西城名曰定錯城屬小城北到平門丁將<lb/>
軍築治之十一年淮南王反殺劉賈後十年<lb/>
髙皇帝更封兄子濞為吳王治廣陵幷有吳<lb/>
立二十一年東渡之吳十日還去立三十二<lb/>
年反西到陳留縣還奔丹陽從東歐越王弟<lb/>
夷烏將軍殺濞東歐王為彭澤王夷烏將軍<lb/>
今為平都王濞父字為仲<lb/>
<pb n="KR2i0002_SBCK_002-15a"/>
匠<hi>近一作</hi>門外信士里東廣平地者吳王濞時<lb/>
宗廟也太公髙祖在西孝文在東去縣五里<lb/>
永光四年孝元帝時貢大夫請罷之桑里東<lb/>
今舎西者故吳所畜牛羊豕雞也名為牛宫<lb/>
今以為園<lb/>
漢文帝前九年㑹稽幷故鄣郡太守治故鄣<lb/>
都尉治山陰前十六年太守治吳郡都尉治<lb/>
錢唐<lb/>
<pb n="KR2i0002_SBCK_002-15b"/>
漢孝景帝五年五月㑹稽屬漢屬漢者始幷<lb/>
事也漢孝武帝元封元年陽都侯歸義置由<lb/>
鍾由鍾初立去縣五十里<lb/>
漢孝武元封二年故鄣以為丹陽郡<lb/>
天漢五年四月錢唐浙江岑石不見到七年<lb/>
岑石復見越王句踐徙瑯邪凡二百四十年<lb/>
楚考烈王幷越於瑯邪後四十餘年秦幷楚<lb/>
復四十年漢幷秦到今二百四十二年句踐<lb/>
<pb n="KR2i0002_SBCK_002-16a"/>
徙瑯邪到建武二十八年凡五百六十七年<lb/>
<pb n="KR2i0002_SBCK_002-16b"/>
</p>
<p>
越絶卷第二<lb/>
</p>
<p>
</p>
  </div>
</body>
</text>
</TEI>
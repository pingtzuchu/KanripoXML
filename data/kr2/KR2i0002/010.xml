<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0002_SBCK_010-1a"/>
越絶卷第十<lb/>
越絶外傳記吳王占夢第十二<lb/>
昔者吳王夫差之時其民殷衆禾稼登熟兵<lb/>
革堅利其民習於鬪戰闔廬<hi>闕</hi>剬子胥之教<lb/>
行有日發有時道於姑胥之門晝卧姑胥之<lb/>
臺覺寤而起其心惆悵如有所悔即召太宰<lb/>
而占之曰向者晝卧夢入章明之宫入門見<lb/>
両䥶炊而不蒸見両黑犬嘷以北嘷以南見<lb/>
<pb n="KR2i0002_SBCK_010-1b"/>
両鏵倚吾宫堂見流水湯湯越吾宫牆見前<lb/>
園横索生樹桐見後房鍛者扶挾鼓小震子<lb/>
為寡人精占之吉則言吉凶則言凶無諛寡<lb/>
人之心所從太宰嚭對曰善哉大王興師伐<lb/>
齊夫章明者伐齊克天下顯明也見両䥶炊<lb/>
而不蒸者大王聖氣有餘也見両黑犬嘷以<lb/>
北嘷以南四夷巳服朝諸侯也両鏵倚吾宫<lb/>
堂夾田夫也見流水湯湯越吾宫牆獻物巳<lb/>
<pb n="KR2i0002_SBCK_010-2a"/>
至則有餘也見前園横索生樹桐樂府吹巧<lb/>
也見後房鍛者扶挾鼓小震者宫女鼓樂也<lb/>
吳王大恱而賜太宰嚭雜繒四十疋王心不<lb/>
已召王孫駱而告之對曰臣智淺能薄無方<lb/>
術之事不能占大王夢臣知有東掖門亭長<lb/>
越公弟子王孫聖為人㓜而好學長而憙遊<lb/>
愽聞疆識通於方來之事可占大王所夢臣<lb/>
請召之吳王曰諾王孫駱移記曰今日壬午<lb/>
<pb n="KR2i0002_SBCK_010-2b"/>
左校司馬王孫駱受教告東掖門亭長公孫<lb/>
聖吳王晝卧覺寤而心中惆悵也如有悔記<lb/>
到車馳詣姑胥之臺聖得記發而讀之伏地<lb/>
而泣有頃不起其妻大君從旁接而起之曰<lb/>
何若子性之大也希見人士卒得急記流涕<lb/>
不止公孫聖仰天歎曰嗚呼悲哉此固非子<lb/>
胥所能知也今日壬午時加南方命屬蒼天<lb/>
不可逃亡伏地而泣者不能自惜但吳王諛<lb/>
<pb n="KR2i0002_SBCK_010-3a"/>
心而言師道不明正言直諫身死無功大君<lb/>
曰汝疆食自愛愼勿相忘伏地而書既成篇<lb/>
即與妻把臂而决涕泣如雨上車不顧遂至<lb/>
姑胥之臺謁見吳王吳王勞曰公弟子公孫<lb/>
聖也寡人晝卧姑胥之臺夢入章明之宫入<lb/>
門見両䥶炊而不蒸見両黒犬嘷以北嘷以<lb/>
南見両鏵倚吾宫堂見流水湯湯越吾宫牆<lb/>
見前園横索生樹桐見後房鍛者扶挾鼓小<lb/>
<pb n="KR2i0002_SBCK_010-3b"/>
震子為寡人精占之吉則言吉凶則言凶無<lb/>
諛寡人心所從公孫聖伏地有頃而起仰天<lb/>
歎曰悲哉夫好船者溺好騎者堕君子各以<lb/>
所好為禍諛讒申者師道不明正言切諫身<lb/>
死無功伏地而泣者非自惜因悲大王夫章<lb/>
者戰不勝走傽傽明者去昭昭就㝠㝠見両<lb/>
䥶炊而不蒸者王且不得火食見両黒犬嘷<lb/>
以北嘷以南者大王身死魂魄惑也見両鏵<lb/>
<pb n="KR2i0002_SBCK_010-4a"/>
倚吾宫堂者越人入呉邦伐宗廟掘社稷也<lb/>
見流水湯湯越吾宫牆者大王宫堂虛也前<lb/>
園横索生樹桐者桐不為器用但為甬當與<lb/>
人俱葬後房鍛者鼓小震者大息也王毋自<lb/>
行使臣下可矣太宰嚭王孫駱惶怖解冠幘<lb/>
肉袒而謝呉王忿聖言不祥乃使其身自受<lb/>
其殃王乃使力士石番以鐵杖擊聖中斷之<lb/>
為両頭聖仰天歎曰蒼天知冤乎直言正諫<lb/>
<pb n="KR2i0002_SBCK_010-4b"/>
身死無功令吾家無葬我提我山中後世為<lb/>
聲響吳王使人提於秦餘杭之山虎狼食其<lb/>
肉野火燒其骨東風至飛揚汝灰汝更能為<lb/>
聲哉太宰嚭前再拜曰逆言巳㓕讒䛕巳亡<lb/>
因酌行觴時可以行矣吳王曰諾王孫駱為<lb/>
左校司馬太宰嚭為右校司馬王從騎三千<lb/>
旌旗羽葢自處中軍伐齊大剋師兵三月不<lb/>
去過伐晉晉知其兵革之罷倦糧食盡索興<lb/>
<pb n="KR2i0002_SBCK_010-5a"/>
師擊之大敗吳師渉江流血浮尸者不可勝<lb/>
數吳王不忍率其餘兵相將至秦餘杭之山<lb/>
饑餓足行乏糧視瞻不明據地飲水持籠稻<lb/>
而飡之顧謂左右曰此何名群臣對曰是籠<lb/>
稻也吳王曰悲哉此公孫聖所言王且不得<lb/>
火食太宰嚭曰秦餘杭山西坂閒燕可以休<lb/>
息大王亟飡而去尚有十數里耳吳王曰吾<lb/>
甞戮公孫聖於斯山子試為寡人前呼之即<lb/>
<pb n="KR2i0002_SBCK_010-5b"/>
尚在耶當有聲響太宰嚭卽上山三呼聖三<lb/>
應吳王大怖足行屬腐靣如死灰色曰公孫<lb/>
聖令寡人得邦誠世世相事言未畢越王追<lb/>
至兵三圍吳大夫種處中范蠡數吳王曰王<lb/>
有過者五寧知之乎殺忠臣伍子胥公孫聖<lb/>
胥為人先知忠信中斷之入江聖正言直諫<lb/>
身死無功此非大過者二乎夫齊無罪空復<lb/>
伐之使鬼神不血食社稷廢蕪父子離散兄<lb/>
<pb n="KR2i0002_SBCK_010-6a"/>
弟異居此非大過者三乎夫越王句踐雖東<lb/>
僻亦得繫於天皇之位無罪而王恒使其芻<lb/>
莖秩馬比於奴虜此非大過者四乎太宰嚭<lb/>
讒䛕佞謟斷絶王世聽而用之此非大過者<lb/>
五乎吳王曰今日聞命矣越王撫步光之劒<lb/>
杖屈盧之弓瞋目謂范蠡曰子何不早圖之<lb/>
乎范蠡曰臣不敢殺主臣存主若亡今日遜<lb/>
敬天報㣲功越王謂吳王曰世無千嵗之人<lb/>
<pb n="KR2i0002_SBCK_010-6b"/>
死一耳范蠡左手持鼔右手操枹而鼔之曰<lb/>
上天蒼蒼若存若亡何須軍亡斷子之頸挫<lb/>
子之骸不亦繆乎吳王曰聞命矣以三寸之<lb/>
帛㝠吾両目使死者有知吾慙見伍子胥公<lb/>
孫聖以為無知吾耻生越王則解綬以㝠其<lb/>
目遂杖劒而死越王殺太宰嚭戮其妻子以<lb/>
其不忠信斷絶吳之世<lb/>
越絶卷第十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0002_SBCK_015-1a"/>
越絶卷第十五<lb/>
越絕篇敘外傳記第十九<lb/>
維先古九頭之世䝉水之際興敗有數承三<lb/>
繼五故曰衆者傳目多者信德自此之時天<lb/>
下大服三皇以後以一治人至於三王爭心<lb/>
生兵革越作肉刑五胥因悉挾方氣歷天漢<lb/>
孔子感精知後有疆秦喪其世而漢興也賜<lb/>
權齊晉越入吳孔子推類知後有蘇秦也權<lb/>
<pb n="KR2i0002_SBCK_015-1b"/>
衡相動衡五相發道獲麟周盡證也故作春<lb/>
秋以繼周也此時天地㬥清日月一明弟子<lb/>
欣然相與太平孔子懷聖承弊無尺土所有<lb/>
一民所子睹麟乗涕傷民不得其所非聖人<lb/>
孰能痛世若此萬代不㓕無能復述故聖人<lb/>
沒而㣲言絶賜見春秋改文尚質譏二名興<lb/>
素王亦發憤記吳越章句其篇以喻後賢賜<lb/>
之説也魯安吳吳敗晉疆越霸世春秋二百<lb/>
<pb n="KR2i0002_SBCK_015-2a"/>
餘年垂象後王賜傳吳越<hi>闕</hi>指於秦聖人發<lb/>
一隅辯士宣其辭聖文絶於彼辯士絶於此<lb/>
故題其文謂之越絶<lb/>
問曰越絶始於太伯終於陳恒何論語曰雖<lb/>
小道必有可觀者焉乃太伯審於始知去上<lb/>
賢太伯特不恨讓之至也始於太伯仁賢明<lb/>
大吳也仁能生勇故次以荆平也勇子胥忠<lb/>
正信智以明也智能生詐故次以吳人也善<lb/>
<pb n="KR2i0002_SBCK_015-2b"/>
其務救蔡勇其伐荆其范蠡行為持危救傾<lb/>
也莫如循道順天富邦安民故次計倪富邦<lb/>
安民故於自守易以取故次請糴也一其愚<lb/>
故乖其政也<lb/>
問曰請粟者求其福禄必可獲故次以九術<lb/>
順天心終和親卽知其情策於廊廟以知疆<lb/>
弱時至伐必可克故次兵法兵凶器也動作<lb/>
不當天與其殃知此上事乃可用兵易之卜<lb/>
<pb n="KR2i0002_SBCK_015-3a"/>
將春秋無將子謀父臣殺主天地所不容載<lb/>
惡之甚深故終於陳恒也易之卜將春秋無<lb/>
將今荆平何善乎君無道臣仇主以次太伯<lb/>
何曰非善荆平也乃勇子胥也臣不討賊子<lb/>
不復仇非臣子也故賢其冤於無道之楚困<lb/>
不死也善其以匹夫得一邦之衆竝義復仇<lb/>
傾諸侯也非義不為非義不死也<lb/>
問曰子胥妻楚王母無罪而死於吳其行如<lb/>
<pb n="KR2i0002_SBCK_015-3b"/>
是何義乎曰孔子固貶之矣賢其復仇惡其<lb/>
妻楚王母也然春秋之義量功掩過也賢之<lb/>
親親也子胥與吳何親乎曰子胥以困于闔<lb/>
廬闔廬勇之甚將為復仇名譽甚著詩云投<lb/>
我以桃報之以李夫差下愚不移終不可奈<lb/>
何言不用策不從昭然知吳將亡也受闔廬<lb/>
厚恩不忍去而自存欲著其諫之功也故先<lb/>
吳敗而殺也死人且不負而况靣在乎昔者<lb/>
<pb n="KR2i0002_SBCK_015-4a"/>
管仲生伯業興子胥死伯名成周公貴一槩<lb/>
不求僃於一人及外篇各有差釵師不説■<lb/>
問曰子胥未賢耳賢者所過化子胥賜劒欲<lb/>
無死得乎盲者不可示以文繡聾者不可語<lb/>
以調聲瞽瞍不移商均不化湯繫夏臺文王<lb/>
拘於殷時人謂舜不孝堯不慈聖人不恱下<lb/>
愚而况乎子胥當困於楚劇於吳信不去耳<lb/>
何拘之有孔子貶之奈何其報楚也稱子胥<lb/>
<pb n="KR2i0002_SBCK_015-4b"/>
妻楚王母及乎夷狄貶之言吳人也問曰句<lb/>
踐何德也曰伯德賢君也傳曰危人自安君<lb/>
子弗為奪人自與伯夷不多行偽以勝㓕人<lb/>
以伯其賢奈何曰是固伯道也祺道厭駮一<lb/>
善一惡當時無天子疆者為右使句踐無權<lb/>
㓕邦久矣子胥信而得衆道范蠡善偽以勝<lb/>
當明王天下太平諸侯和親四夷樂德欵塞<lb/>
貢珍屈膝請臣子胥何由乃困於楚范蠡不<lb/>
<pb n="KR2i0002_SBCK_015-5a"/>
久乃為狂者句踐何當屬莝養馬遭逄變亂<lb/>
權以自存不亦賢乎行伯非賢晉文之能因<lb/>
時順宜隨而可之故空社易為福危民易為<lb/>
德是之謂也<lb/>
問曰子胥范蠡何人也子胥勇而智正而信<lb/>
范蠡智而明皆賢人問曰子胥死范蠡去二<lb/>
人行違皆稱賢何論語曰陳力就列不能者<lb/>
止事君以道言耳范蠡單身入越主於伯有<lb/>
<pb n="KR2i0002_SBCK_015-5b"/>
所不合故去也問曰不合何不死曰去止事<lb/>
君之義也義無死胥死者受恩深也今蠡猶<lb/>
重也不明甚矣問曰受恩死死之善也臣事<lb/>
君猶妻事夫何以去論語曰三日不朝孔子<lb/>
行行者去也傳曰孔子去魯燔爼無肉曾子<lb/>
去妻蔾蒸不熟㣲子去比干死孔子幷稱仁<lb/>
行雖有異其義同死與生敗與成其同奈何<lb/>
論語曰有殺身以成仁子胥重其信范蠡貴<lb/>
<pb n="KR2i0002_SBCK_015-6a"/>
其義信從中出義從外出㣲子去者痛殷道<lb/>
也比干死者忠於紂也箕子亡者正其紀也<lb/>
皆忠信之至相為表裏耳問曰二子孰愈乎<lb/>
曰以為同耳然子胥無為能自免於無道之<lb/>
楚不忘舊功㓕身為主合即能以霸不合可<lb/>
去則去可死則死范蠡遭世不明被髪佯狂<lb/>
無正不行無主不止色斯而舉不害於道億<lb/>
則屢中貨財殖聚作詐成伯不合乃去三遷<lb/>
<pb n="KR2i0002_SBCK_015-6b"/>
避位名聞海内去越入齊老身西陶仲子由<lb/>
楚傷中而死二子行有始終子胥可謂兼人<lb/>
乎問曰子胥伐楚宫射其子不殺何也弗及<lb/>
耳楚世子奔逃雲夢山之子胥兵笞卒王之<lb/>
墓昭王遣大夫申包胥入秦請救干斧漁子<lb/>
進諫子胥子胥適㑹秦救至因引兵還越見<lb/>
其榮於無道之楚興兵伐吳子胥以不得已<lb/>
迎之就李問曰笞墓何名乎子之復仇臣之<lb/>
<pb n="KR2i0002_SBCK_015-7a"/>
討賊至誠感天矯枉過直乳狗哺虎不計禍<lb/>
福大道不誅誅首惡子胥笞墓不究也<lb/>
維子胥之述吳越也因事類以曉後世著善<lb/>
為誠譏惡為誠句踐以來至乎更始之元五<lb/>
百餘年吳越相復見於今百歲一賢猶為比<lb/>
肩記陳厥説畧其有人以去為生得衣乃成<lb/>
厥名有米覆之以庚禹來東征死葬其疆不<lb/>
直自斥託類自明寫精露愚畧以事類俟告<lb/>
<pb n="KR2i0002_SBCK_015-7b"/>
後人文屬辭定自于邦賢邦賢以口為姓丞<lb/>
之以天楚相屈原與之同名明於古今德配<lb/>
顔淵時莫能與伏竄自容年加申酉懷道而<lb/>
終友臣不施猶夫子得麟覧覩厥意嗟歎其<lb/>
文於乎哀哉温故知新述暢子胥以喻來今<lb/>
經世歷覧論者不得莫能達焉猶春秋鋭精<lb/>
堯舜垂意周文配之天地著於五經齊德日<lb/>
月比智隂陽詩之伐柯以巳喻人後生可畏<lb/>
<pb n="KR2i0002_SBCK_015-8a"/>
葢不在年以口為姓萬事道也丞之以天德<lb/>
高明也屈原同名意相應也百歲一賢賢復<lb/>
生也明於古今知　也徳比顔淵不可量<lb/>
也時莫能用籥口鍵精深自誠也猶子得麟<lb/>
丘道窮也姓有去不能容也得衣乃成賢人<lb/>
衣之能章也名有米八政寳也覆以庚兵絶<lb/>
之也於乎哀哉莫肎與也屈原隔界放於南<lb/>
楚自沈湘水蠡所有也<lb/>
<pb n="KR2i0002_SBCK_015-8b"/>
</p>
<p>
越絶卷第十五終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0002_SBCK_012-1a"/>
越絶卷第十二<lb/>
越絕内經九術第十四<lb/>
昔者越王句踐問大夫種曰吾欲伐吳奈何<lb/>
能有功乎大夫種對曰伐吳有九術王曰何<lb/>
謂九術對曰一曰尊天地事鬼神二曰重財<lb/>
幣<hi>帛一作</hi>以遺其君三曰貴糴粟槖以空其邦<lb/>
四曰遺之好美以爲勞其志五曰遺之巧匠<lb/>
使起宫室高臺盡其財疲其力六曰遺其䛕<lb/>
<pb n="KR2i0002_SBCK_012-1b"/>
臣使之易伐七曰疆其諫臣使之自殺八曰<lb/>
邦家富而僃器九曰堅厲甲兵以承其弊故<lb/>
曰九者勿患戒口勿傳以取天下不難况於<lb/>
吳乎越王曰善於是作為䇿楯嬰以白璧鏤<lb/>
以黄金類龍蛇而行者乃使大夫種獻之於<lb/>
吳曰東海役臣孤句踐使者臣種敢修下吏<lb/>
問於左右頼有天下之力竊為小殿有餘財<lb/>
再拜獻之大王吳王大恱申胥諫曰不可王<lb/>
<pb n="KR2i0002_SBCK_012-2a"/>
勿受昔桀起靈門紂起鹿臺隂陽不和五榖<lb/>
不時天與之災邦國空虚遂以之亡大王受<lb/>
之是後必有災吳王不聽遂受之而起姑胥<lb/>
臺三年聚材五年乃成高見二百里行路之<lb/>
人道死尸哭越乃飾美女西施鄭旦使大夫<lb/>
種獻之於吳王曰昔者越王句踐竊有天之<lb/>
遺西施鄭旦越邦洿下貧窮不敢當使下臣<lb/>
種再拜獻之大王吳王大恱申胥諫曰不可<lb/>
<pb n="KR2i0002_SBCK_012-2b"/>
王勿受臣聞五己令人目不明五音令人耳<lb/>
不聰桀易湯義㓕紂易周文而亡大王受之<lb/>
後必有殃胥聞越王句踐晝書不倦晦誦竟<lb/>
旦聚死臣數萬是人不死必得其願胥聞越<lb/>
王句踐服誠行仁聽諫進賢士是人不死必<lb/>
得其名胥聞越王句踐冬披毛裘夏披絺綌<lb/>
是人不死必為利害胥聞賢士邦之寳也美<lb/>
女邦之咎也夏亡於末喜殷亡於妲巳周亡<lb/>
<pb n="KR2i0002_SBCK_012-3a"/>
於褒姒吳王不聽遂受其女以申胥爲不忠<lb/>
而殺之越乃興師伐吳大敗之於秦餘杭山<lb/>
㓕吳禽夫差而戮太宰嚭與其妻子<lb/>
越絕外傳記軍氣第十五<lb/>
夫聖人行兵上與天合德下與地合明中與<lb/>
人合心義合乃動見可乃取小人則不然以<lb/>
疆厭弱取利於危不知逆順快心於非故聖<lb/>
人獨知氣變之情以明勝負之道凡氣有五<lb/>
<pb n="KR2i0002_SBCK_012-3b"/>
色青黄赤白黒色因有五變人氣變軍上有<lb/>
氣五色相連與天相抵此天應不可攻攻之<lb/>
無後其氣盛者攻之不勝軍上有赤色氣者<lb/>
徑抵天軍有應於天攻者其誅乃身軍上有<lb/>
青氣盛明從<hi>闕</hi>其本廣末鋭而來者此逆兵<lb/>
氣也為未可攻衰去乃可攻青氣在上其謀<lb/>
未定青氣在右將弱兵多青氣在後將勇榖<lb/>
少先大後小青氣在左將少卒多兵少軍罷<lb/>
<pb n="KR2i0002_SBCK_012-4a"/>
青氣在前將㬥其軍必來赤氣在軍上將謀<lb/>
未定其氣本廣末鋭而來者為逆兵氣衰去<lb/>
乃可攻赤氣在右將軍勇而兵少卒疆必以<lb/>
殺降赤氣在後將弱卒疆敵少攻之殺將其<lb/>
軍可降赤氣在右將勇敵多兵卒疆赤氣在<lb/>
前將勇兵少榖多卒少謀不來黄氣在軍上<lb/>
將謀未定其本廣末鋭而來者為逆兵氣衰<lb/>
去乃可攻黄氣在右將智而明兵多卒疆榖<lb/>
<pb n="KR2i0002_SBCK_012-4b"/>
足而不可降黄氣在後將智而勇卒疆兵少<lb/>
榖少黄氣在左將弱卒少兵少榖亡攻之必<lb/>
傷黄氣在前將勇智卒多疆榖足而有多為<lb/>
<hi>焉一作</hi>不可攻也白氣在軍上將賢智而明卒<lb/>
威勇而疆其氣本廣末鋭而來者為逆兵氣<lb/>
衰去乃可攻白氣在右將勇而兵疆兵多榖<lb/>
亡白氣在後將仁而明卒少兵多榖少軍傷<lb/>
白氣在左將勇而疆卒多榖少可降白氣在<lb/>
<pb n="KR2i0002_SBCK_012-5a"/>
前將弱卒亡榖少攻之可降黑氣在軍上將<lb/>
謀未定其氣本廣末鋭而來者為逆兵去乃<lb/>
可攻黒氣在右將弱卒少兵亡榖盡軍傷可<lb/>
不攻自降黒氣在後將勇卒疆兵少榖亡攻<lb/>
之殺將軍亡黒氣在左將智而勇卒少兵少<lb/>
攻之殺將其軍自降黒氣在前將智而明卒<lb/>
少榖盡可不攻自降故明將知氣變之形氣<lb/>
在軍上其謀未定其在右而低者欲為右伏<lb/>
<pb n="KR2i0002_SBCK_012-5b"/>
兵之謀其氣在前而低者欲為前伏陣也其<lb/>
氣在後而低者欲為走兵陣也其氣陽者欲<lb/>
為去兵其氣在左而低者欲為左陣其氣間<lb/>
其軍欲有入邑右子胥相氣取敵大數其法<lb/>
如是軍無氣筭於廟堂以知疆弱一五九西<lb/>
向吉東向敗亡無東二六十南向吉北向敗<lb/>
亡無北三七十一東向吉西向敗亡無西四<lb/>
八十二北向吉南向敗亡無南此其用兵月<lb/>
<pb n="KR2i0002_SBCK_012-6a"/>
日數吉凶所避也舉兵無擊大嵗上物卯也<lb/>
始出各利以其四時制日是之謂也<lb/>
韓故治今京兆郡角亢也<lb/>
鄭故治角亢也<lb/>
燕故治今上漁陽右北平遼東莫郡尾箕也<lb/>
越故治今大越山隂南斗也<lb/>
呉故治西江都牛湏女也<lb/>
齊故治臨菑今濟北平原北海郡菑川遼東<lb/>
<pb n="KR2i0002_SBCK_012-6b"/>
城陽虗危也<lb/>
衛故治濮陽今廣陽韓郡營室璧也<lb/>
魯故治太山東温周固水今魏東奎婁也<lb/>
梁故治今濟隂山陽濟北東郡畢也<lb/>
晉故治今代郡常山中山河間廣平郡觜也<lb/>
秦故治雍今内史也巴郡漢中隴西定襄太<lb/>
原安邑東井也<lb/>
周故治雒今河南郡柳七星張也<lb/>
<pb n="KR2i0002_SBCK_012-7a"/>
<pb n="KR2i0002_SBCK_012-8a"/>
</p>
<p>
</p>
  </div>
</body>
</text>
</TEI>
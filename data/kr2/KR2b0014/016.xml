<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0014_SBCK_016-1a"/>
司馬温公稽古錄卷之十六<lb/>
臣光拜手稽首曰臣聞商書曰與治同道罔不興<lb/>
與亂同事罔不亡終始慎厥與惟明明后周書曰<lb/>
我不可不監于有夏亦不可不監于有商我不敢<lb/>
知曰有夏服天命惟有歴年我不敢知曰不其延<lb/>
惟不祗厥德乃早墜厥命我不敢知曰有商受天<lb/>
命惟有歴年我不敢知曰不其延惟不祗厥徳乃<lb/>
早墜厥命蓋言治亂之道古今一貫歴年之期惟<lb/>
德是視而已臣性愚學淺不足以知國家之大體<lb/>
<pb n="KR2b0014_SBCK_016-1b"/>
然竊以簡䇿所載前世之迹占之輒敢昧死妄陳<lb/>
一二夫國之治亂盡在人君人君之道有一其德<lb/>
有三其才有五何謂人君之道一曰用人是也蕞<lb/>
爾之國必有正直忠信之士焉必有聰明勇果之<lb/>
士焉正直忠信之謂賢聰明勇果之謂能彼賢能<lb/>
者衆民之所服從也猶草木之有根柢也得其根<lb/>
柢則其枝葉安適哉故聖王所以能兼制兆民包<lb/>
舉宇内而無不聽從者此也凡用人之道采之欲<lb/>
博辨之欲精使之欲適任之欲專采之博者無求<lb/>
<pb n="KR2b0014_SBCK_016-2a"/>
備於一人也收其所長棄其所短則天下無不可<lb/>
用之人矣辨之精者勿使名眩實偽冒真也聽其<lb/>
言必察其行授其任必考其功則羣臣無所匿其<lb/>
情矣使之適者用不違其才也仁者使守明者使<lb/>
治智者使謀勇者使斷則百職無不舉矣任之專<lb/>
者勿使邪愚之人敗之也苟知其賢雖愚者日非<lb/>
之而不顧苟知其正雖邪者日毁之而不聽則大<lb/>
功無不成矣然後為之高爵厚禄以勸其勤為之<lb/>
嚴刑重誅以懲其慢賞不私於好惡刑不遷於喜<lb/>
<pb n="KR2b0014_SBCK_016-2b"/>
怒如是則下之人懷其德而畏其威樂為用而不<lb/>
敢欺譬如乗堅車御良馬執六轡奮長策以立扵<lb/>
康莊之塗惟意所適安有不至者哉此人君之要<lb/>
道也何謂人君之德三曰仁曰明曰武仁者非嫗<lb/>
煦姑息之謂也興教化脩政治養百姓利萬物然<lb/>
後可以為仁明者非巧譎苛察之謂也知道義識<lb/>
安危别賢愚辨是非然後可以為明武者非强亢<lb/>
暴戾之謂也惟道所在斷之不疑姦不能惑佞不<lb/>
能移然後可以為武是故仁而不明猶有良田而<lb/>
<pb n="KR2b0014_SBCK_016-3a"/>
不能耕也明而不武猶視苖之穢而不能芸也武<lb/>
而不仁猶知穫而不知種也三者皆備則國治强<lb/>
闕一則衰闕二則危皆無一焉則亡此人君之三<lb/>
徳也何謂人君之才五曰創業曰守成曰陵夷曰<lb/>
中興曰亂亡創業者智勇冠一時者也王者經綸<lb/>
之初土無定所民無定分英雄相與角逐而争之<lb/>
才相偶則為二相參則為三愈多則愈分故非智<lb/>
勇冠一時莫能一天下也守成者中才能自脩者<lb/>
也王者動作云為得之近而所利逺失之㣲而所<lb/>
<pb n="KR2b0014_SBCK_016-3b"/>
害大故必兢兢業業以奉祖考之法度弊則補之<lb/>
傾則扶之不使耆老有歎息之音以爲不如昔日<lb/>
之樂然後可以謂之能守成矣陵夷者中才不自<lb/>
脩者也習於宴安樂於怠惰人之忠邪混而不分<lb/>
事之得失置而不察茍取目前之佚不思永逺之<lb/>
患日復一日使祖考之業如丘陵之勢稍頽靡而<lb/>
就下曾不自知故謂之陵夷也中興者才過人而<lb/>
善自强者也雖以帝王之子孫而能知小人之艱<lb/>
難盡羣下之情僞其才固已過人矣又能勤身克<lb/>
<pb n="KR2b0014_SBCK_016-4a"/>
意尊賢求道見善則遷有過則改如是則雖亂必<lb/>
治雖危必安雖已衰必復興矣亂亡者下愚不可<lb/>
移者也心不入徳義性不受法則舍道以趨惡棄<lb/>
禮以縱欲讒諂者用正直者誅荒淫無厭刑殺無<lb/>
度神怒不顧民怨不知如是而有敵國則敵國䘮<lb/>
之無敵國則下民叛之禍不外來必自内興矣此<lb/>
人君之五才也夫道有失得故政有治亂徳有高<lb/>
下故功有小大才有美惡故世有興衰上自生民<lb/>
之初下逮天地之末有國家者雖變化萬端不外<lb/>
<pb n="KR2b0014_SBCK_016-4b"/>
是矣三王之前見於詩書春秋愚臣不敢復言今<lb/>
採戰國以來至周之顯德凡小大之國所以治亂<lb/>
興衰之迹舉其大要集以為圖每年為一行六十<lb/>
行為一重五重為一卷其天下離析之時則置一<lb/>
國之年於上而以朱書諸國之君及其元年繫於<lb/>
其下從而數諸國之年則皆可知矣凡一千三百<lb/>
六十有二年離為五卷命曰歴年圖敢再拜稽首<lb/>
上陳於黼扆之前庶幾觀聽不勞而聞見甚博善<lb/>
可為法惡可為戒知自古以來治世至寡亂世至<lb/>
<pb n="KR2b0014_SBCK_016-5a"/>
多得之甚難失之甚易也恭惟國家承百王之弊<lb/>
接五伐之亂㝢縣分裂干戈日尋藩臣驕恣元元<lb/>
憔悴太祖宵衣旰食櫛風沐雨勤求賢俊明慎誅<lb/>
賞收支郡任文臣以消方鎮之權舉公廉除貪汚<lb/>
以厲州縣之吏選精鋭嚴階級以治戰鬭之士省<lb/>
賦役恤刑罰以撫農桑之民内政既成乃脩外事<lb/>
近者既悦乃詰逺人故傳檄而下荆湖顧盼而克<lb/>
巴蜀叱咤而平嶺表指麾而定江南大勲未集太<lb/>
宗繼綂述脩前緒閩越句吳皆獻地入朝西登太<lb/>
<pb n="KR2b0014_SBCK_016-5b"/>
行而晉人自縛蓋自宋興二十年然後大禹之迹<lb/>
復混而為一以至於今八十有五年矣朝廷清明<lb/>
四方無虞戎狄順軌羣生遂性民有自高曽以來<lb/>
未嘗識戰鬬之事者蓋自古太平未有若今之久<lb/>
也易曰君子安不忘危存不忘亡治不忘亂周書<lb/>
曰制治於未亂保邦於未危今人有十金之産者<lb/>
猶知愛之况為天下富庶治安之主以承祖宗光<lb/>
大完美之業嗚呼可不戒哉可不慎哉<lb/>
　右周威烈王二十三年至周顯徳六年幷論序<lb/>
<pb n="KR2b0014_SBCK_016-6a"/>
<pb n="KR2b0014_SBCK_016-7a"/>
</p>
<p>
</p>
<p>
</p>
  </div>
</body>
</text>
</TEI>
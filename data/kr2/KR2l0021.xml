<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2l0021_SBCK_001-1a"/>
牧民忠告　卷上<lb/>
　　　　　　齊東野　人　張養浩<lb/>
　拜命第一<hi>凢六條</hi>
　　省已<lb/>
命下之日則拊心自省有何勲閥行能膺兹<lb/>
異數苟要其廪禄假其威權惟濟己私靡思<lb/>
報國天監伊邇將不汝容夫受人直而怠其<lb/>
工儋人爵而曠其事已則逸矣如公道何如<lb/>
<pb n="KR2l0021_SBCK_001-1b"/>
百姓何<lb/>
　　克性之偏<lb/>
夫及物之心人孰不有第材質強劣有所不<lb/>
同苟即其所短而痛自克治則官無難爲事<lb/>
無不集者矣㢮緩克之以敏浮薄克之以莊<lb/>
率略克之以詳煩苛克之以大體苟不度所<lb/>
任一循已之偏而處之鮮有不敗者矣古人<lb/>
佩弦佩韋亦皆此意今人往往讀書無益蒞<lb/>
<pb n="KR2l0021_SBCK_001-2a"/>
官不才者皆由狃於習而不知痛自克治故<lb/>
也<lb/>
　　戒貪<lb/>
普天率土生人無窮也然受國寵靈而爲民<lb/>
司牧者能幾何人旣受命以牧斯民矣而不<lb/>
能守公廉之心是自不愛也寧不爲丗所誚<lb/>
耶况一身之㣲所享能幾厥心溪壑適以自<lb/>
賊一或罪及上孤國恩中貽親辱下使郷隣<lb/>
<pb n="KR2l0021_SBCK_001-2b"/>
朋友䝉詬包羞雖任累千金不足以償一夕<lb/>
縲紲之苦與其戚於已敗曷若嚴於未然嗟<lb/>
爾有官所宜深戒<lb/>
　　民職不宜泛授<lb/>
今選官者大率重内而輕外殊不知漢宣帝<lb/>
所以富民唐太宗所以家給人足皆由重牧<lb/>
民之長故也嗚呼牧民之長其重若此乃泛<lb/>
焉而選懵焉而授奚爲不是慮也哉<lb/>
<pb n="KR2l0021_SBCK_001-3a"/>
　　心誠愛民智無不及<lb/>
赤子之生無有知識然母之者常先意得其<lb/>
所欲焉其理無他誠然而巳矣誠生愛愛生<lb/>
智惟其誠故愛無不周惟其愛故智無不及<lb/>
吏之於民與是奚異哉誠有子民之心則不<lb/>
患其才智之不及矣<lb/>
　　法律爲師<lb/>
吏人蓋以法律爲師也魏相所以望隆當丗<lb/>
<pb n="KR2l0021_SBCK_001-3b"/>
者漢家典故無所不悉也凢學仕者經史之<lb/>
餘若國朝以來典章文物亦須備考詳觀一<lb/>
旦入官庶不爲俗吏所迂也<lb/>
　上任第二<hi>凢六條</hi>
　　事不預知難以應卒<lb/>
比入其境民瘼輕重吏弊深淺前官良否強<lb/>
宗有無控訴之人多與寡皆須盡心詢訪也<lb/>
至則逺居數舎召掌之者語其詳䟽其槩先<lb/>
<pb n="KR2l0021_SBCK_001-4a"/>
得其情下車之日叅考以斷若素無所備率<lb/>
然至部聽訟之際百姓聚觀一語乖張則必<lb/>
貽笑闔境况民心易動尤在厥𥘉𥘉焉無以<lb/>
厭服其心後雖有爲亦將奚信不然受其訟<lb/>
而翼日理之亦可殆不宜輕率應荅使士民<lb/>
失望也<lb/>
　　受謁<lb/>
諸執事叅謁不可黙然無一言第曰誤蒙國<lb/>
<pb n="KR2l0021_SBCK_001-4b"/>
恩託兹重寄芒背汗顔期與諸君滌慮洗心<lb/>
以宣大化也汝或余違國有常憲非所敢私<lb/>
諸君其愼之<lb/>
　　治官如治家<lb/>
治官如治家古人甞有是訓矣蓋一家之事<lb/>
無緩急巨細皆所當知有所不知則有所不<lb/>
治也况牧民之長百責所叢若庠序若傳置<lb/>
若倉廥若囹圄若溝洫若橋障凢所司者甚<lb/>
<pb n="KR2l0021_SBCK_001-5a"/>
衆也相時度力弊者葺之汗者潔之堙者䟽<lb/>
之缺者𥙷之舊所無有者經營之若曰彼之<lb/>
不修何預我事瞬夕代去自苦奚爲此念一<lb/>
萌則庶務皆隳矣前輩謂公家之務一毫不<lb/>
盡其心即爲苟禄獲罪於天<lb/>
　　瘴說<lb/>
昔人有欲之官而惡其地之瘴者或釋之曰<lb/>
瘴之爲害不特地也仕亦有瘴也急催暴歛<lb/>
<pb n="KR2l0021_SBCK_001-5b"/>
剥下奉上此租賦之瘴深文以逞良惡不白<lb/>
此刑獄之瘴侵牟民利以實私儲此貨財之<lb/>
瘴攻金攻木崇飾車服此工役之瘴盛㨂姬<lb/>
妾以娱聲色此帷薄之瘴也有一於此無間<lb/>
逺邇民怨神怒無疾者必有疾而有疾者必<lb/>
死也昔元城劉先生處瘴海而神觀愈強是<lb/>
知地之瘴者未必能死人而能死人者常在<lb/>
乎仕瘴也慮彼而不慮此不亦左乎故余具<lb/>
<pb n="KR2l0021_SBCK_001-6a"/>
載其言以爲授官憚逺避難者之戒<lb/>
　　禁家人侵漁<lb/>
居官所以不能清白者率由家人喜奢好侈<lb/>
使然也中旣不給其勢必當取於人或營利<lb/>
以侵民或因訟而納賄或名假貸或託姻属<lb/>
宴饋徴逐通室無禁以致動相掣肘威無所<lb/>
施已雖日昌民則日瘁已雖日懽民則日怨<lb/>
由是而坐敗辱者蓋駢首驪踵也嗚呼使爲<lb/>
<pb n="KR2l0021_SBCK_001-6b"/>
妻妾而爲之則妻妾不能我救也使爲子孫<lb/>
而爲之則子孫不能我救也使爲朋友而爲<lb/>
之則朋友不能我救也妻妾子孫朋友皆不<lb/>
能我救也曷若廉勤乃職而自爲之爲愈也<lb/>
哉蓋自爲雖闔門恒淡泊而安榮及子孫爲<lb/>
人雖讙然如可樂而禍患生几席也二者之<lb/>
間非眞知深悟者未易與言有官君子其審<lb/>
擇焉<lb/>
<pb n="KR2l0021_SBCK_001-7a"/>
　　告廟<lb/>
故事牧民官旣上必告境内所當祀之神宜<lb/>
以不賄自爲誓庻堅其遷善之心焉爾後雖<lb/>
欲轉移亦必有所畏而不敢<lb/>
　聽訟第三<hi>凢十條</hi>
　　察情<lb/>
人不能獨處必資衆以遂其生衆以相資此<lb/>
訟之所從起也故聖人作易以訟繼師其示<lb/>
<pb n="KR2l0021_SBCK_001-7b"/>
警固深矣夫善聽訟者必先察其情欲察其<lb/>
情必先審其辭其情直其辭直其情曲其辭<lb/>
曲政使強直其辭而其情則必自相矛盾從<lb/>
而詰之誠僞見矣周禮以五聲聽獄訟求民<lb/>
情固不外乎此然聖人謂聽訟吾猶人也必<lb/>
也使無訟乎蓋聽訟者折衷於已然苟公其<lb/>
心人皆可能也無訟者救過於未然非以德<lb/>
化民何由及此嗚呼凢牧民者其勿恃能聽<lb/>
<pb n="KR2l0021_SBCK_001-8a"/>
訟爲德也<lb/>
　　弭訟<lb/>
起訟有原書訟牒者是也蓋蚩蚩之氓闇於<lb/>
刑憲書訟者誠能開之以枉直而曉之以利<lb/>
害鮮有不愧服兩釋而退者惟其心利於所<lb/>
獲含糊其是非陽解而隂嗾左縱而右擒舞<lb/>
智弄民不厭不巳所以厥今吏按情僞混殽<lb/>
莫之能信者蓋職乎此也大抵一方之訟宜<lb/>
<pb n="KR2l0021_SBCK_001-8b"/>
擇一二老成錬事者使書之月比而季考酌<lb/>
其功過而加賞罰焉若夫毆詈假質凡不切<lb/>
之訟聽其從宜諭遣之諭之而不伏乃逹于<lb/>
官終無悛心律以三尺如此則訟源可清而<lb/>
民間澆薄之俗庶幾乎復歸於厚矣<lb/>
　　勿聽䜛<lb/>
徤訟者理或不勝則往往誣其敵甞謗官長<lb/>
也聽之者當平心易氣置謗言於事外惟覈<lb/>
<pb n="KR2l0021_SBCK_001-9a"/>
其實而遣之庻不墮奸民計中矣<lb/>
　　親族之訟宜緩<lb/>
親族相訟宜徐而不宜亟宜寛而不宜猛徐<lb/>
則或悟其非猛則益滋其惡第下其里中開<lb/>
諭之斯得體矣<lb/>
　　别強弱<lb/>
丗俗之情強者欺弱富者吞貧衆者暴寡在<lb/>
官者多凌無勢之人聽訟之際不可不察<lb/>
<pb n="KR2l0021_SBCK_001-9b"/>
　　待問者勿停留<lb/>
昔甞使外所過州縣待問者雲集乎門每病<lb/>
焉乃命一能吏簿其所告而日省之而日遣<lb/>
之不浹旬則訟庭閴然矣<lb/>
　　㑹問<lb/>
訟有相約而問者不可乘一時之忿擅加搒<lb/>
掠也若釋道若兵卒諸不隷所部者是巳<lb/>
　　妖言<lb/>
<pb n="KR2l0021_SBCK_001-10a"/>
民有妖言惑衆者則當假以别罪而罪之如<lb/>
有妄書取而火之則厥跡㓕矣勿使蔓爲大<lb/>
獄延禍無辜<lb/>
　　民病如已病<lb/>
民之有訟如已有訟民之流亡如已流亡民<lb/>
在縲紲如已在縲紲民䧟水火如已䧟水火<lb/>
凡民疾苦皆如己疾苦也雖欲因仍可得乎<lb/>
　　移聽<lb/>
<pb n="KR2l0021_SBCK_001-10b"/>
近年司憲受詞訟往往檄州郡官代聽之代<lb/>
聽者不可承望風㫖邀寵一時使人茹枉受<lb/>
刑而靡恤隂理<lb/>
　御下第四<hi>凢五條</hi>
　　御吏<lb/>
吏佐官治事其人不可缺而其勢最親惟其<lb/>
親故乆而必至無所畏惟其不可缺故乆而<lb/>
必至爲姦此當今之通病也欲其有所畏則<lb/>
<pb n="KR2l0021_SBCK_001-11a"/>
莫若自嚴欲其不爲姦則莫若詳視其案也<lb/>
所謂自嚴者非厲聲色也絶其饋遺而已矣<lb/>
所謂詳視其案者非吹毛求疵也理其綱領<lb/>
而已矣蓋天下之事無有巨細皆資案牘以<lb/>
行焉少不經心則姦僞隨出大抵使不忍欺<lb/>
爲上不能欺次之不敢欺又次之夫以善感<lb/>
人者非聖人不能故前輩謂不忍欺在德不<lb/>
能欺在明不敢欺在威於斯三者度已所能<lb/>
<pb n="KR2l0021_SBCK_001-11b"/>
而處之庻不爲彼所侮矣<lb/>
　　約束<lb/>
諸吏曹勿使縱游民間納交富室以泄官事<lb/>
以來訟端以啓倖門也暇則召集講經讀律<lb/>
多方覊縻之則自然不横矣<lb/>
　　待徒隷<lb/>
皂卒徒隷非公故勿與語非公遣勿使與民<lb/>
相往來若輩小人威以蒞之猶恐爲患一或<lb/>
<pb n="KR2l0021_SBCK_001-12a"/>
解嚴必百無忌憚矣<lb/>
　　省事<lb/>
爲治之道其要莫如省心心省則事省事省<lb/>
則民安民安則吏無所資一或紛然上下胥<lb/>
罹其擾也然事亦有必不能省者則又在夫<lb/>
措畫隄防之術何如耳古人謂多筭勝少筭<lb/>
少筭勝無筭不特用兵爲然一役之修一宴<lb/>
之設一獄之興誠能思慮周詳繁略畢舉則<lb/>
<pb n="KR2l0021_SBCK_001-12b"/>
民之受賜不淺矣某甞爲縣胥吏輩春則追<lb/>
農以報農桑夏則檄尉以練卒伍秋則㑹社<lb/>
以檢義粮冬則賦芻以飼尚馬其他若逃兵<lb/>
亡户逸盗及積年逋稅之民動集百餘不賄<lb/>
不釋某見其然常揮牘不爲署暇則將一二<lb/>
謹厚吏親詣其地而按之可擬者擬可行者<lb/>
行由是一切惟以信版集事吏人失志百姓<lb/>
獲安至今旁郡以爲例<lb/>
<pb n="KR2l0021_SBCK_001-13a"/>
　　威嚴<lb/>
小而爲一邑大而爲天下賞罰明則不煩聲<lb/>
色而威令自行人徒知治民之難而不知治<lb/>
吏爲尤難蓋吏與官比詭詐易生民逺於官<lb/>
不能知理法誤然而犯宜若可矜吏則日處<lb/>
法律中非不知也小過不懲必爲大患無所<lb/>
忌憚矣甞聞治民如治目撥觸之則益昏治<lb/>
吏如治齒牙剔潄之則益利傳曰威克厥愛<lb/>
<pb n="KR2l0021_SBCK_001-13b"/>
允濟愛克厥威允罔功法此而行斷不至於<lb/>
難治矣<lb/>
　宣化第五<hi>凢十條</hi>
　　先勞<lb/>
古之爲政者身任其勞而貽百姓以安今之<lb/>
爲政者身享其安而貽百姓以勞巳勞則民<lb/>
逸已逸則民勞此必然之理也憚一巳之勞<lb/>
而使闔境之民不靖仁人君子其忍爾乎昔<lb/>
<pb n="KR2l0021_SBCK_001-14a"/>
子路問政而聖人告以先之勞之無倦嗚呼<lb/>
此真萬丗爲政之格言也歟<lb/>
　　申舊制<lb/>
朝廷德澤牧民者多屯而不能宣布我朝自<lb/>
丗祖皇帝迨今數十百年<lb/>
列聖相承何善不施何弊不治凢所以保國<lb/>
順民者討論靡遣所謂文武之道布在方冊<lb/>
但有司䆮廢而不爲申明遂爲墜典苟求掲<lb/>
<pb n="KR2l0021_SBCK_001-14b"/>
而行之則不待他求而治道俻矣<lb/>
　　明綱常<lb/>
欲先教化去其斁教悖化者則善類興矣近<lb/>
年子叛其父妻離其夫婦姑勃蹊昆弟侮䦧<lb/>
奴不受主命冠屨倒置者比比皆然凡若此<lb/>
者不必其來告當風郷長恒紏其尤甚者諭<lb/>
衆而嚴决之則自<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然攺行矣<lb/>
　　勉學<lb/>
<pb n="KR2l0021_SBCK_001-15a"/>
學校乃風化之本俗吏多忽焉不以爲務是<lb/>
不知天秩民彜一切治道胥此焉出暇則率<lb/>
僚宷以觀講習或生徒有未濟廪餼有未充<lb/>
祭物有未完教養有未至激勸有未周皆敦<lb/>
篤以成之乆則弦誦之聲作而禮義之俗可<lb/>
興矣<lb/>
　　勸農<lb/>
農之勤惰一歲之苦樂係焉其所當爲有不<lb/>
<pb n="KR2l0021_SBCK_001-15b"/>
待勸焉者時因行治視其輟工廢業者切責<lb/>
之逺近聞之必知自勵也常見丗之勸農者<lb/>
先期以告鳩酒食候郊原將迎奔走絡繹無<lb/>
寧蓋數日騷然也至則胥吏童卒雜然而生<lb/>
威賂遺徴取下及雞豚名爲勸之其實擾之<lb/>
名爲優之其實勞之嗟夫勸農之道無他也<lb/>
勿奪其時而已矣繁文末節當爲略之<lb/>
　　服逺<lb/>
<pb n="KR2l0021_SBCK_001-16a"/>
或問逺方獠民巢居溪洞猛不能讋寛不能<lb/>
懐喜則人怒則獸欲宣朝廷德澤若之何而<lb/>
可余曰物之㐫很無虎狼若也然使之左右<lb/>
前後惟吾之聽者得其制之之術也夫克剛<lb/>
莫若柔治繁莫如簡且彼之所以反側不恒<lb/>
者亦必有由矣或貪其財或蹙其境或俘其<lb/>
子女或蔑其官属以致蟻結蜂屯肆其酷毒<lb/>
苟安之而不擾外之而無所事雖欲忿然無<lb/>
<pb n="KR2l0021_SBCK_001-16b"/>
自而發政使或尓但嚴守已界恬不與校乆<lb/>
而彼自馴伏矣况彼兵一動守土者非有上<lb/>
命坐視而不敢前比許追襲則已雉兎逃而<lb/>
禽鳥散矣由是而論安静不競者爲上恬無<lb/>
所求者次之邀功生事妄開邊釁斯爲下矣<lb/>
官於逺方者尚監于兹<lb/>
　　恤鰥寡<lb/>
鰥寡孤獨王政所先聖人所深憫其聚居之<lb/>
<pb n="KR2l0021_SBCK_001-17a"/>
所暇則親蒞之或遣人省視若衣粮若藥餌<lb/>
吏不時給者紏治之<lb/>
　　戢強<lb/>
或謂民有豪強則不能致治是殆爲貪邪之<lb/>
吏而發也夫豪強之所以敢横者由牧民者<lb/>
有以縱之也何也與之交私故也苟絶其私<lb/>
可不動聲色而使其膽落語曰其身正不令<lb/>
而行又曰不怒而民威於鈇鉞信哉<lb/>
<pb n="KR2l0021_SBCK_001-17b"/>
　　示勸<lb/>
諸民有旌表及學行異衆者時加存慰爲勸<lb/>
必多<lb/>
　　毁淫祠<lb/>
毁淫祠非燭理明而信道篤者不能非行已<lb/>
端而處心正者不敢<lb/>
牧民忠告　卷上<lb/>
<pb n="KR2l0021_SBCK_001-1a"/>
經　進風憲忠告<lb/>
<hi>臣</hi>張飬浩著<lb/>
　　　自律苐一<lb/>
士而律身固不可以不嚴也然有官守者則<lb/>
當嚴扵士焉有言責者又當嚴扵有官守者<lb/>
焉盖　法之臣将以紏姦繩悪以粛中外以<lb/>
正紀綱自律不嚴何以服衆夫所謂嚴如䖏<lb/>
子之居室一行一住一語一嘿必語禮法厥<lb/>
<pb n="KR2l0021_SBCK_001-1b"/>
徳乃全跬歩有違則人人得而訾之茍挟權<lb/>
怙勢惟殖己私或巧䂓子錢或盗行塩帖或<lb/>
荒躭麯蘖或私用親属或田獵不時或宴遊<lb/>
無度或潜托有司之事或妄興不急之工或<lb/>
曠官苐而弗居或縦家人而不撿扵斯數者<lb/>
而有一焉皆足為風憲之累近年南北冨民<lb/>
多起宅以居勢要囙濟己私既有官舎則不<lb/>
必居扵彼矣夫　朝廷以中臺為肅政御史<lb/>
<pb n="KR2l0021_SBCK_001-2a"/>
為監察以憲司為㢘訪者政欲弭姦貪戢侵<lb/>
擾開誠布公俾所属知所法也今而若是牧<lb/>
民之吏将焉法㢤且他人有犯輕則吾得而<lb/>
言之又重吾得聞扵　上而僇之己之所犯<lb/>
其孰得而發㢤恃人不敢發日甚一日将如<lb/>
臺察何将如天理何故余備載其然俾爲憲<lb/>
司者有則改之無則益知所以自重<lb/>
　　　示教苐二<lb/>
<pb n="KR2l0021_SBCK_001-2b"/>
甚矣人之不可無教也生知如聖人猶胥教<lb/>
誨胥訓告况不能聖人萬一者可忽焉而不<lb/>
務㢤大抵常人之情苟非其所憚雖耳提面<lb/>
命則亦不足發其良心何則非所素服素畏<lb/>
故也今夫庶司之軄為衆所畏服者莫如風<lb/>
憲誠因監涖扵彼或始上之日㑹所属而朂<lb/>
之曰彼之官重者廷授次者省授又次則吏<lb/>
部授大小雖殊無非國家臣子為人臣子姦<lb/>
<pb n="KR2l0021_SBCK_001-3a"/>
汙不法人孰汝容夫納賄營私所得甚少所<lb/>
喪甚多與其事敗治汝曷若先事而教之為<lb/>
愈㢤吾之此言雖曰薄汝實厚汝也雖若毒<lb/>
汝實㤙汝也苟䏻如是諭之吾知退而必有<lb/>
率徳攺行易凶悪為善良者矣且刑罰不足<lb/>
致治教之而使不犯為治之道莫尚焉聖人<lb/>
謂不教而殺謂之虐又聞治扵未然者易治<lb/>
扵已然者難近年劉伯宣為浙西憲使䟽真<lb/>
<pb n="KR2l0021_SBCK_001-3b"/>
西山守令四箴播告所属且曰近年執憲者<lb/>
惟知威人以刑而不知誨人以善嗚呼劉公<lb/>
此言可謂仁人君子深得風憲之軆者矣<lb/>
　　　詢訪苐三<lb/>
今為政者徃徃以先入之言為主非彼狃徇<lb/>
一偏盖由不通上下之情故也故通其情莫<lb/>
如悉心詢訪小而一縣一州大而一郡一國<lb/>
吏孰貪邪官孰㢘正何事病衆何政利民豪<lb/>
<pb n="KR2l0021_SBCK_001-4a"/>
横有無風俗厚薄既得其凡他日詳加綜覈<lb/>
復驗以事其孰得而隱㢤苟㢘矣即優之禮<lb/>
貌之薦舉之則善者勸矣苟貪矣雖極品之<lb/>
貴即蔑之威拒之紏劾之則為悪者懲矣推<lb/>
而至扵待士遇吏亦莫不然大抵一道之任<lb/>
猶一家之務焉善為家者其子弟族属下逮<lb/>
奴隷其情性良否皆所當知一或不及則将<lb/>
甘為所弄而不悟乆必致是非顛倒以倿為<lb/>
<pb n="KR2l0021_SBCK_001-4b"/>
忠以貪為㢘以無䏻為有能政令不行而紀<lb/>
綱替矣前軰有云為宰相不難一心正兩眼<lb/>
明足矣烏呼彼長風憲者其責任之重亦豈<lb/>
下夫宰相㢤若之何不以前軰之言為法<lb/>
　　　按行苐四<lb/>
将家云多筭勝少筭少筭勝無算不特用兵<lb/>
為然雖涖官臨政亦莫不爾夫㢘司所涖之<lb/>
䖏一方官吏皆惕然不自安其所不安者由<lb/>
<pb n="KR2l0021_SBCK_001-5a"/>
彼為惡日久恐人有以發而訟之一旦故也<lb/>
彼既内隱其悪則必多方以求司官所親之<lb/>
人而觧之夫司官所親者曰書吏焉曰奏差<lb/>
焉曰緫領焉曰祗候焉夫為人弥縫私罪則<lb/>
何求不得何請不随為司官者茍不深防預<lb/>
備嚴為禁切萬一連己悔将何及若乃司官<lb/>
㢘正猶或庶幾其或彼此胥貪弊将焉救扵<lb/>
是乎有箕歛者有稇載者有篋笥充者有橐<lb/>
<pb n="KR2l0021_SBCK_001-5b"/>
槖盈者微至土地所宜靡不搜刮昔端州岀<lb/>
佳硯包孝肅公岀判於彼及其代也徒手而<lb/>
㱕李及知杭州絲餽縷謁不逮門由市白樂<lb/>
天文集终身以為慊古人持身之㢘如此况<lb/>
在風憲其所行州郡敢假分毫之物以自溷<lb/>
㢤大抵憲長得人則司官不敢恣司官得人<lb/>
則書吏不敢恣抑聞各道公讌司官書吏奏<lb/>
差同堂而㘴喧譁咲謔上下不分所以致彼<lb/>
<pb n="KR2l0021_SBCK_001-6a"/>
操縦自如百無忌憚諺謂㢘訪司書吏之權<lb/>
跡此觀之信匪虗語誠䏻設法以禁之盛威<lb/>
以臨之小有所犯即随以鞭扑如此庶使精<lb/>
銳消沮威福不張扵外矣凡初入風憲者不<lb/>
可不知<lb/>
　　　審録苐五<lb/>
書曰庶獄庶慎又曰非侫折獄惟良折獄易<lb/>
謂君子眀慎用刑而不留獄嗚呼于以見聖<lb/>
<pb n="KR2l0021_SBCK_001-6b"/>
人好生之心與天地䓁矣夫飢寒切身自非<lb/>
深知義理之人不敢保其心之無他况蚩蚩<lb/>
之氓為守牧者教飬之不至竆而為盗是豈<lb/>
得巳㢤古人有以灼其然故為制也恒寛而<lb/>
不亟促恒哀矝而不忿疾均之為盗也而有<lb/>
長㓜踈戚之分均之為姦也而有夫亡夫在<lb/>
之殊有疾則毉藥之疾革則釋梏入人而侍<lb/>
之夫彼冥迷凶險之徒既麗扵理矣何足缀<lb/>
<pb n="KR2l0021_SBCK_001-7a"/>
意而古人為制如此者則其仁恕忠厚之情<lb/>
可見矣昔歐陽公父治死囚之獄求其生而<lb/>
不得則掩卷而嘆其言曰夫常求其生猶失<lb/>
之死况丗常求其死㢤后之殘忍者一切不<lb/>
務而惟威刑之尚謂其無茹冤而死者吾不<lb/>
信也夫蒞官之法無他口威心善而已矣口<lb/>
威則欲其事集心善則不欲輕易害物况久<lb/>
繫之囚尤當示以慈祥召之稍前易其舊所<lb/>
<pb n="KR2l0021_SBCK_001-7b"/>
隷卒吏温以善色使自陳顛末情無所疑然<lb/>
後參之以按若㩀按以求其情鮮有不誤人<lb/>
者盖州縣無良吏所以不敢信其已具之文<lb/>
毫釐或差生死攸繋故聖人謂與其殺不辜<lb/>
寧失不經又曰功疑惟重罪疑惟輕論囚之<lb/>
道盡扵此矣君子其慎諸<lb/>
　　　薦舉苐六<lb/>
夫士有公天下之心然後能舉天下之賢盖<lb/>
<pb n="KR2l0021_SBCK_001-8a"/>
天下之事非一人所能周知亦非一人所能<lb/>
獨成必兼収博采治理可望焉故前軰謂報<lb/>
國莫如薦賢真知要之言㢤今夫富者之扵<lb/>
家有田焉必求良農使之耕有貨焉必求䏻<lb/>
啇使之賈有牛羊焉必求善豢者使之牧何<lb/>
則盖彼拳拳於治家故不得不求其人也况<lb/>
受天下之寄任天下之責者乃不知求天下<lb/>
才共治之豈其智之不若彼富者㢤由其為<lb/>
<pb n="KR2l0021_SBCK_001-8b"/>
國之心未甞如其為家之心之切故也於此<lb/>
有人焉㢘而且幹雖有不共戴天之仇公論<lb/>
之下亦不得而掩焉苟非其人雖骨肉之親<lb/>
公論之下亦不得而私焉丗常謂風憲非親<lb/>
不保非仇不彈又有身為憲佐風御史薦已<lb/>
就陞者嗚呼委以黜陟百官之權授以儀表<lb/>
百司之職乃不思報效惟假之以行已私人<lb/>
則受其欺矣天地鬼神其受欺乎大抵求而<lb/>
<pb n="KR2l0021_SBCK_001-9a"/>
後舉不若不求而舉之為公識而後薦不若<lb/>
采之輿議之為博夫已不求賢必使人之求<lb/>
已者皆非也盖求則不必舉舉則不必識矣<lb/>
故古人有聞而舉者有見而舉者有舉仇者<lb/>
有舉親者有集為簿者有拜其剡者有書之<lb/>
夹袋者雖其舉不一要極扵公當無私而已<lb/>
扵戲誠如是則為相為風憲者安有臨事乏<lb/>
才之嘆<lb/>
<pb n="KR2l0021_SBCK_001-9b"/>
　　　紏彈苐七<lb/>
夫臺憲之職無内外逺迩之分凡有所知皆<lb/>
得盡言以聞扵上雖在外<graphic n="KR3644" url="https://raw.githubusercontent.com/kanripo/KR-Gaiji/master/images/KR3644.png" mimeType="image/png"/>知居中非人紏<lb/>
而言之可也雖在内<graphic n="KR3644" url="https://raw.githubusercontent.com/kanripo/KR-Gaiji/master/images/KR3644.png" mimeType="image/png"/>知外官者不法紏而<lb/>
言之亦可也大率惟務盡公無私斯得之矣<lb/>
夫人之仕也有貴近焉有踈逺焉貴近者不<lb/>
少貸則位卑而罪微者不待劾而艾矣故前<lb/>
軰謂豺狼當道安問狐狸亦此義也切甞謂<lb/>
<pb n="KR2l0021_SBCK_001-10a"/>
薦舉之軆則冝先小官紏彈之軆則冝先貴<lb/>
官然又當審其素行為君子為小人如誠小<lb/>
人雖有所長亦不必舉何則其平日不善者<lb/>
多也况刑憲本以待小人君子之過<graphic n="KR3644" url="https://raw.githubusercontent.com/kanripo/KR-Gaiji/master/images/KR3644.png" mimeType="image/png"/>不至<lb/>
甚殆不宜輕易加之使數十年作飬之功掃<lb/>
地扵一旦也盖人才難得全才為尤難得昔<lb/>
趙清獻公在言路彈劾不避權貴亰師號為<lb/>
鐵面御史甞欲朝廷别白君子小人其言曰<lb/>
<pb n="KR2l0021_SBCK_001-10b"/>
小人雖有小過當力排絶之後乃無患君子<lb/>
不幸而有詿誤則當為國家保持愛護以全<lb/>
其徳於戲趙公之言可謂深識逺慮真知大<lb/>
軆之論矣故余表而出之以為當路者楷式<lb/>
　　　奏對苐八<lb/>
中外之官莫難扵風憲莫危扵風憲曷謂難<lb/>
人所趋者不敢趋人所樂者不敢樂人所私<lb/>
者不敢私所謂嶢嶢者易缺皦皦者易汙非<lb/>
<pb n="KR2l0021_SBCK_001-11a"/>
難而何曷謂危入焉與　天子爭是非出焉<lb/>
與大臣辨可否至扵發人之姦貶人之爵奪<lb/>
人之官甚則罪人扵死地一或不察反以為<lb/>
辜則終身無所於訴非危而何然君子居其<lb/>
官則思盡其軄所謂危且難者固有所不避<lb/>
焉竭忠吐誠置死生禍福扵度外庶上不負<lb/>
國下不負所學其或奏對於殿廷之上平心<lb/>
易氣惟事之陳理誠直雖従容宛轉而亦直<lb/>
<pb n="KR2l0021_SBCK_001-11b"/>
理誠屈雖抗厲激切而亦屈夫悻悻其辝色<lb/>
非惟有失事上之体而扵已扵事悉無所益<lb/>
古之攀䦨断鞅曵裾軔輪者皆勢危事迫不<lb/>
得已而為之茍事不至是殆不可執以為法<lb/>
前軰謂忼慨殺身者易従容就義者難体此<lb/>
而行則蔑有不従者矣<lb/>
　　　臨難苐九<lb/>
夫人臣而當國家言責之任刑辱之事不敢<lb/>
<pb n="KR2l0021_SBCK_001-12a"/>
必其無有要在順䖏靜伺以理勝之而已若<lb/>
乃求哀乞憐惴讋无所已先撓矣何以自眀<lb/>
夫盡已之職為國為民而得罪君子不以為<lb/>
辱而以為榮雖縲紲之荆楚之斧鉞之庸何<lb/>
愧㢤歴觀自古䖏禍患而不乱者三代而下<lb/>
如子路之结纓冝僚之正色王景文之与客<lb/>
弈碁劉禕之自書謝表魏元忠之聞赦不動<lb/>
是皆有以真知義命所在非區區人力所得<lb/>
<pb n="KR2l0021_SBCK_001-12b"/>
而移也然士君子平昔所飬其情与僞扵焉<lb/>
可以見之李斯臨刑父子相泣楊子雲被收<lb/>
投閣㡬死王坦之與謝安齊名桓温来朝倒<lb/>
執手板崔浩自比子房為辨史事聲嘶股栗<lb/>
便溺不䏻隐此可見彼惟事名耳而扵聖賢<lb/>
性命之學實未甞淂諸心也善乎韓文公之<lb/>
言曰儒者之扵患難苟非其自取之其拒而<lb/>
不受扵懐也若築河堤以障屋霤其容而消<lb/>
<pb n="KR2l0021_SBCK_001-13a"/>
之也若水之於海氷之扵夏日其玩而忘之<lb/>
以文辭也若奏金石以破蟋蟀之鳴故君子<lb/>
之學以眀理自信為貴<lb/>
　　　全節苐十<lb/>
人之有死猶晝之必夜暑之必寒古今常理<lb/>
不足深訝苐為子死扵孝為臣死扵忠則其<lb/>
為死也大身雖没而名不没焉太史公謂死<lb/>
有重扵泰山有輕扵鴻毛非其義則不死所<lb/>
<pb n="KR2l0021_SBCK_001-13b"/>
謂重扵泰山者如其義則一切無所頋所謂<lb/>
輕扵鴻毛也嗚呼夫人以眇焉之身倐耳之<lb/>
年使之嵩華聳而星日掲者非莭義䏻尓耶<lb/>
况人之貴賤夀夭天所素㝎而謂附此人則<lb/>
得官違此人則失官言事則身危不言則身<lb/>
无所患此丗俗無知者所見士君子豈以是<lb/>
為取舎㢤然正直亦有時而被禍者君子以<lb/>
為不幸奸邪亦有時而䝉福者君子以為幸<lb/>
<pb n="KR2l0021_SBCK_001-14a"/>
一以為幸一以為不幸則其是非榮辱不待<lb/>
别而可知矣故莭義者天下之大閑臣子之<lb/>
盛徳不蕩扵冨貴不蹙扵貧賤不揺扵威武<lb/>
道之所在死生以之彼依阿淟涊枉已徇人<lb/>
者所謂無関得喪徒缺雅道政使獲榮寵於<lb/>
一時迨夫勢移事易其前日之榮電滅風休<lb/>
漠無蹤跡其昭在人耳目者奸侫之名千古<lb/>
猶一日其為辱也庸有既乎嗚呼寧為此而<lb/>
<pb n="KR2l0021_SBCK_001-14b"/>
死不為彼而生以是䖏心庶無愧於古人矣<lb/>
<pb n="KR2l0021_SBCK_001-1a"/>
廟堂忠告<lb/>
<hi>臣</hi>張飬浩著<lb/>
　　脩身第一<lb/>
前軰謂仕䆠而至将相為人情之<lb/>
所榮是不知榮也者辱之基也惟<lb/>
善自脩者則能保其榮不善自脩<lb/>
者適足速其辱所謂善自脩者何<lb/>
㢘以律身忠以事上正以䖏事恭<lb/>
<pb n="KR2l0021_SBCK_001-1b"/>
慎以率百僚如是則令名随焉輿<lb/>
論歸焉鬼神福焉雖𣣔辭其榮不<lb/>
可得也所謂不善自脩者何徇私<lb/>
忘公貪無紀極不戒覆車靡思報<lb/>
國如是則惡名随焉衆毁歸焉鬼<lb/>
神禍焉雖𣣔避其辱亦不可得也<lb/>
扵戯身為宰相何善不可行何㓛<lb/>
不可立顧廼為區區之利蠱惑而<lb/>
<pb n="KR2l0021_SBCK_001-2a"/>
妄行豈不深可惜㢤且自古居相<lb/>
位者未聞死扵凍餓而死扵財扵<lb/>
酒扵色扵逸樂者無代無之昔諸<lb/>
葛孔明為丞相二十年無尺寸之<lb/>
増扵家未甞憂其貧竟以勞扵王<lb/>
事而卒至今其名之榮甞若世享<lb/>
萬鍾而不絶者唐元載為相惟利<lb/>
是嗜及其敗也籍没其家胡椒八<lb/>
<pb n="KR2l0021_SBCK_001-2b"/>
百斛　其名之穢常若䝉不㓗而<lb/>
播臭無窮者嗚呼夫人以百年之<lb/>
身天假以年不過八十九十姑以<lb/>
八十為率計其得志不過三四十<lb/>
年而已豈有三四十年之閒能食<lb/>
胡椒八百斛之理古人謂利令人<lb/>
智昬兹眀驗矣嗚呼凡為相者能<lb/>
以諸葛孔眀為法唐之元載為戒<lb/>
<pb n="KR2l0021_SBCK_001-3a"/>
雖台鼎終身又何悔吝之有<lb/>
　　用賢第二<lb/>
天子之職莫重擇相宰相之職莫<lb/>
重用賢然則何以知其賢詢諸人<lb/>
則知之察其行則知之觀所舉則<lb/>
知之夫為室而不衆工之資梓人<lb/>
雖巧室不能成矣為國家而不衆<lb/>
賢之集相臣雖才國不治矣彼為<lb/>
<pb n="KR2l0021_SBCK_001-3b"/>
相者誠能開誠布公廓焉無我巳<lb/>
有不能舉能者而用之已有不知<lb/>
舉知者而用之已有不敢言舉敢<lb/>
言者而用之如是則彼之所能皆<lb/>
我有矣必欲一身而兼衆人之事<lb/>
雖大聖大賢有所不能夫粹白之<lb/>
狐舉世無所有也然而有粹白之<lb/>
裘者善取扵衆而已矣况大臣初<lb/>
<pb n="KR2l0021_SBCK_001-4a"/>
不貴乎事無不知第公正其心無<lb/>
所<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾則智者效謀勇者效力呫<lb/>
呫以為才捷捷以為辯自衒自伐<lb/>
則賢者必不樂為之用大拉人君<lb/>
自伐則臣軄有所不行相臣自伐<lb/>
則百執事之軄有所不行為人上<lb/>
者操約以馭繁居静以制動以無<lb/>
心而應天下之心則所令者従所<lb/>
<pb n="KR2l0021_SBCK_001-4b"/>
庸者勸茍知其賢而任之既任而<lb/>
疑之而務勝之顧与不知不用自<lb/>
任其才也奚異若然則體統失而<lb/>
謟侫之小人至矣與小人䖏則天<lb/>
下之事不論可知吁<lb/>
　　重民第三<lb/>
盖聞古之王者授版則拜切意萬<lb/>
乗之尊為其民貶抑若是甞疑焉<lb/>
<pb n="KR2l0021_SBCK_001-5a"/>
而不取既而思之國之所以昌四<lb/>
夷之所以靖朝廷之所以隆宗廟<lb/>
社稷所以血食悠久者㣲民不䏻<lb/>
爾也夫天以億兆之命託之君君<lb/>
以億兆之命託之相是知相也者<lb/>
為君乂民者也君也者為天為祖<lb/>
宗保民者也天以是託我祖宗以<lb/>
是託我敢不敬與敢不慎與<graphic n="KR3644" url="https://raw.githubusercontent.com/kanripo/KR-Gaiji/master/images/KR3644.png" mimeType="image/png"/>受<lb/>
<pb n="KR2l0021_SBCK_001-5b"/>
其託而不䏻使之遂生安業乃従<lb/>
而擾之虐之犬彘之草菅之則是<lb/>
<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>天而違祖宗之命以自戕其國<lb/>
也而可乎彼為民者固不敢与校<lb/>
然扵天之心扵祖宗之心其能無<lb/>
所戚欤甞謂愛民者無過扵天無<lb/>
過扵祖宗天生之難祖宗得之為<lb/>
尤難王者知其如是凛凛焉未甞<lb/>
<pb n="KR2l0021_SBCK_001-6a"/>
不以民生為重聞其害則除之覩<lb/>
其利則舉之牧守非其人則易置<lb/>
之今夫鷹師圉人所掌者不過人<lb/>
主服御之一物而人尚以内侍重<lb/>
之刺史縣令乃為祖宗為國家牧<lb/>
飬斯民者反視為不切而漫卑之<lb/>
是愛民不如鷹犬重内侍不如受<lb/>
祖宗國家一方生靈之寄者豈不<lb/>
<pb n="KR2l0021_SBCK_001-6b"/>
顛倒失體㢤大拉下之所以為惟<lb/>
上是視在上者誠有重民之心而<lb/>
天下不治者古今無有也<lb/>
　　逺慮第四<lb/>
天下之事知其已然不知其将然<lb/>
者衆人也囙其已然而将然未然<lb/>
<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>而知之非深識逺慮者不䏻室<lb/>
已㷊而徙薪舟已溺而市壷疾已<lb/>
<pb n="KR2l0021_SBCK_001-7a"/>
成而求艾雖殫力為之無及矣今<lb/>
夫隆然之堤有容蟻之穴宜若無<lb/>
所損然周扵識者必塞而實之慮<lb/>
其乆而必底扵訌潰故也天下之<lb/>
事皆能如是慮之尙何後患之有<lb/>
㢤大抵自古國家之所以不治臣<lb/>
子之所以不軌固非一朝一夕之<lb/>
積良由今日以某事為小過而不<lb/>
<pb n="KR2l0021_SBCK_001-7b"/>
諫明日以某人爲小罪而不懲日<lb/>
引月深不自知其禍亂之成也故<lb/>
臣之扵君獻可替否而不敢萌一<lb/>
毫姑息之心始以爲無傷卒至大<lb/>
可傷始以爲不足慮卒至深可慮<lb/>
惟君子爲能見微知著思患而預<lb/>
防之扵飲宴則防流連扵田獵則<lb/>
防荒縦扵營繕則防踰制扵貨財<lb/>
<pb n="KR2l0021_SBCK_001-8a"/>
則防損民扵爵賞則防僣及扵刑<lb/>
法則防濫殺扵君子則防踈逺扵<lb/>
小人則防玩狎扵聴覧則防容奸<lb/>
扵征伐則防瀆武夫君之扵臣亦<lb/>
有所當逺慮者雖愛而不錫以過<lb/>
分之賞雖舊而不授以非㩀之官<lb/>
雖親而不交以亵瀆之談盖尊卑<lb/>
之分嚴則上下之體㝎上下之體<lb/>
<pb n="KR2l0021_SBCK_001-8b"/>
㝎則禍亂無自而生天下之事可<lb/>
次第而治矣<lb/>
　　調燮第五<lb/>
人皆曰燮理隂陽為宰相事然舉<lb/>
世苐䏻道其辭迄不知隂陽何術<lb/>
可以燮理按書周官三公論道經<lb/>
邦燮理隂陽盖周之三公即今宰<lb/>
輔而漢丞相平亦曰宰相上佐天<lb/>
<pb n="KR2l0021_SBCK_001-9a"/>
子理隂陽順四時厥後又有灾異<lb/>
免三公之制世俗所云盖本諸此<lb/>
切甞即是以思宰相所以調燮者<lb/>
非能旱焉而使之雨雨焉而使之<lb/>
暘要不越盡人事以来天地之和<lb/>
而已矣夫天之與人若判然而實<lb/>
相表裏盖政事順則民心順民心<lb/>
順則天地之氣順天地之氣順則<lb/>
<pb n="KR2l0021_SBCK_001-9b"/>
隂陽漎而序矣若廼怙势立威挟<lb/>
權縦欲惡人異已謟侫是親扵所<lb/>
言者不言扵所救者不救上下相<lb/>
䝉惟務従命如此欲望民心順隂<lb/>
陽之氣和難矣大抵天道之災祥<lb/>
視民心之苦樂民心之苦樂視政<lb/>
事之失得政事之失得視宰相之<lb/>
賢与不賢昔丙吉舎死人問牛喘<lb/>
<pb n="KR2l0021_SBCK_001-10a"/>
自以為淂體殊不知天道<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>順當<lb/>
扵政事觀之固不在區區一牛之喘<lb/>
與否也晉庾冰為相或謂天文錯<lb/>
度冝盡消禦之道冰曰玄象豈吾<lb/>
所側正當勤盡人事冰之此言可<lb/>
謂蕳眀切要深得宰相之體者矣<lb/>
<graphic n="KR3644" url="https://raw.githubusercontent.com/kanripo/KR-Gaiji/master/images/KR3644.png" mimeType="image/png"/>政事脩整雖隂陽之和不應乃<lb/>
天道之變也又何慊焉<graphic n="KR3644" url="https://raw.githubusercontent.com/kanripo/KR-Gaiji/master/images/KR3644.png" mimeType="image/png"/>政事龎<lb/>
<pb n="KR2l0021_SBCK_001-10b"/>
焉棼焉而不理雖禎祥集而風雨<lb/>
時若頋敢以為治乎嗚呼凡為相<lb/>
者誠能以是求之則天人之理瞭<lb/>
然矣<lb/>
　　任怨第六<lb/>
夫為人臣惟𣣔収名而不敢任怨<lb/>
此不忠之尤者也居廟堂之上凡<lb/>
有所為惟當揆之以義義茍不失<lb/>
<pb n="KR2l0021_SBCK_001-11a"/>
悠悠之言奚恤㢤今夫两軍之交<lb/>
兵刃叢前而心誠報國者尚冐之<lb/>
而不頋夫臨政之與臨敵其安危<lb/>
利害相距霄壤此猶頋惜抑不知<lb/>
扵萬死一生之際為何如昔范文<lb/>
正公患諸路監司非人視選簿有<lb/>
不可者輒茟勾之或謂一茟退一<lb/>
人則是一家哭矣公曰一家哭其<lb/>
<pb n="KR2l0021_SBCK_001-11b"/>
如一路何嗚呼如是䖏心斯不負<lb/>
宰相之軄矣大抵天下之事有易<lb/>
有難有利有害難而有害者人多<lb/>
辭避利而易行者人多忻然以為<lb/>
殊不知官有長佐之分體有勞逸<lb/>
之殊長者逸而佐者勞此天地之<lb/>
大義也以朝廷言之君上逸而臣<lb/>
下勞以一家言之父母逸而子弟<lb/>
<pb n="KR2l0021_SBCK_001-12a"/>
勞以一身言之頭目逸而手足勞<lb/>
嗚呼人而知此者必不遺君父以<lb/>
憂措其長扵衆怨之地矣近代為<lb/>
執政者往往姑息好名一疾言厲<lb/>
色不敢加扵人事或犯衆激使居<lb/>
已之右者彂之嗚呼夫治家而使<lb/>
父母任其勞為國家而使君長任<lb/>
其怨尚得為忠孝乎㢤况有罪不<lb/>
<pb n="KR2l0021_SBCK_001-12b"/>
責有善不旌雖三代不能為治故<lb/>
刑罰不患扵用直患乎用之而不<lb/>
公昔威公奪伯氏駢邑三百没齒<lb/>
而無怨言諸葛孔眀廢廖立而立<lb/>
聞亮死輒泣下為宰相誠能公其<lb/>
心如是則天下蔑有不服者矣<lb/>
　　分謗第七<lb/>
夫共署聮事一人努力而前則餘<lb/>
<pb n="KR2l0021_SBCK_001-13a"/>
者皆當輔相以成其志<graphic n="KR3644" url="https://raw.githubusercontent.com/kanripo/KR-Gaiji/master/images/KR3644.png" mimeType="image/png"/>彼前我<lb/>
却彼行我止動焉而不相随語焉<lb/>
而不相應則事㓛之成者能幾此<lb/>
古人所以有推車同舟之喻也其<lb/>
或共舟以濟而一人溺焉則凡在<lb/>
舟者無論䟽戚所冝并力以救之<lb/>
此賢不肖之所共知也况同為臣<lb/>
子同受天下國家之寄者可㘴視<lb/>
<pb n="KR2l0021_SBCK_001-13b"/>
一人被禍而不恤㢤使其爲一己<lb/>
之私自貽伊戚固無足恤其或知<lb/>
無不言言無不盡公家之務一以<lb/>
大公至正䖏之彼非爲己爲家而<lb/>
得罪則凡同官者安淂不挺身而<lb/>
前与之共難也㢤大抵一人不幸<lb/>
而得罪爲長者若曰此我之罪爲<lb/>
貳者亦曰此我之罪使闔堂之人<lb/>
<pb n="KR2l0021_SBCK_001-14a"/>
皆争引為已罪則彼獲罪者雖不<lb/>
能釋亦必不至扵重論矣古之敢<lb/>
扵諌争者其遇不見聴納至謂與<lb/>
其殺此人不若殺臣尚為如此求<lb/>
解其肻㘴視同官冤抑而不省㢤<lb/>
嗚呼使分謗引咎之事為宰相者<lb/>
誠能力行扵今将見士大夫之名<lb/>
莭愈厲民間之薄俗可敦而國家<lb/>
<pb n="KR2l0021_SBCK_001-14b"/>
他日亦不患其無仗義死莭之士<lb/>
矣一事之行所繫如此孰謂任怨<lb/>
分謗為宰相細行㢤<lb/>
　　應變苐八<lb/>
事機之彂有常有變常者中人䖏<lb/>
之而有餘變者雖上智亦有所不<lb/>
足樽爼之下䘚然而報兵遽然而<lb/>
聞寇則當詳其虗實度其<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>順殆<lb/>
<pb n="KR2l0021_SBCK_001-15a"/>
不可一聞其言輒倉皇上變徵彂<lb/>
百出未見敵而先自撓也且事固<lb/>
有聲虗以釣實乗間以拘利傳微<lb/>
為巨以無形為有形疑似之間不<lb/>
可不察若夫國有大奸境有大敵<lb/>
彼既非常而吾則以非常之計備<lb/>
之若乃泥文守經終見動輙有礙<lb/>
而事亦無所濟矣故古人遇此權<lb/>
<pb n="KR2l0021_SBCK_001-15b"/>
以濟才随冝應變如丸轉扵盤而<lb/>
不出扵盤如水委曲赴海而不悖<lb/>
扵海王啇聞大水之言君臣皆驚<lb/>
而啇獨必其無事桓温将移晉祚<lb/>
聲誅王謝而謝安雍容談咲以折<lb/>
其鋒囬紇吐蕃合兵涇陽郭子儀<lb/>
單騎以往喻盖宰相者非常之任<lb/>
也居非常之任獨不能為非常之<lb/>
<pb n="KR2l0021_SBCK_001-16a"/>
事可乎故前輩謂鎮㝎大事非至<lb/>
公血誠不能或死或生舉置度外<lb/>
嗚呼世常以大臣國家柱石者其<lb/>
謂茲與<lb/>
　　獻納第九<lb/>
人臣之納言扵君也事未然而言<lb/>
之則十従八九無事則游畋般樂<lb/>
日相親比一旦有所不可乃左遮<lb/>
<pb n="KR2l0021_SBCK_001-16b"/>
右挽極其力以救之殆未見其濟<lb/>
者政使或允亦必出扵勉强而非<lb/>
其本心若夫善扵納言者則不然<lb/>
或囙進見或因講讀或囙燕居先<lb/>
事陳說如是則國安如是則國危<lb/>
如是則為聖君如是則為暴主或<lb/>
引古昔或援祖宗必使之心悟神<lb/>
㑹表裏聳然乃可陳善而無扞格<lb/>
<pb n="KR2l0021_SBCK_001-17a"/>
之患昔孟子三見齊王而不言事<lb/>
曰我先攻其邪心大臣事君職當<lb/>
如此古人甚至有難扵自言者往<lb/>
往㫄召耆年宿徳置諸左右使人<lb/>
君有所畏憚而不敢恣則其為慮<lb/>
亦深遠矣雖然臣之扵君也入則<lb/>
懇懇以盡忠出則謙謙以自悔凡<lb/>
所白扵上者不可洩扵外而伐諸<lb/>
<pb n="KR2l0021_SBCK_001-17b"/>
人善則歸君過則㱕已其若是者<lb/>
非𣣔逺嫌避旤大臣之體所當然<lb/>
也坤之六二含章可貞盖亦此意<lb/>
甞見近代執政有所建白呶呶焉<lb/>
惟恐人之不知䘚至䜛譛乗之中<lb/>
途見棄易大係所謂君不宻則失<lb/>
臣臣不宻則失身諒㢤<lb/>
　　退休第十<lb/>
<pb n="KR2l0021_SBCK_001-18a"/>
愽施兼善士君子通願也然有志<lb/>
而無才則不能有才而無位則不<lb/>
能有位而不見知扵上則不能見<lb/>
知矣而小人間之則不能嗚呼此<lb/>
士夫所以出而用丗之難也上焉<lb/>
恥其君不及堯舜下焉思一夫不<lb/>
被其澤若已推而納諸溝中丗俗<lb/>
所樂若聲色若宫室若<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>異車服<lb/>
<pb n="KR2l0021_SBCK_001-18b"/>
之奉一皆無有其所有者自頂至<lb/>
踵天下國家之憂而已為君上者<lb/>
誠能亮其如是之懐凢有所言優<lb/>
容喜納猶或庶幾其或疑其奪權<lb/>
違已賣直售名将見舉動皆愆而<lb/>
身死無所矣所以自古忠直為國<lb/>
者阿容侫詐惟已之為者多此無<lb/>
他盖由為已則有福而無旤為國<lb/>
<pb n="KR2l0021_SBCK_001-19a"/>
<pb n="KR2l0021_SBCK_001-20a"/>
</p>
<p>
</p>
  </div>
<div> <lb/>
    <p>
<pb n="KR2l0021_SBCK_002-1a"/>
牧民忠告　卷下<lb/>
　　　　　　齊東野　人　張養浩<lb/>
　愼獄第六<hi>凢十條</hi>
　　存恕<lb/>
人之良孰願爲盗也由長民者失於教養凍<lb/>
餒之極遂至於此要非其得已也甞潜体其<lb/>
然使父飢母寒妻子愠見徴負旁午疹疫交<lb/>
攻萬死一生朝不逮暮於斯時也見利而不<lb/>
<pb n="KR2l0021_SBCK_002-1b"/>
囬者能幾何人其或因而攘竊不原其情輙<lb/>
置諸理嬰笞関木彼固無辭然百需叢身孰<lb/>
明其不獲巳哉古人謂上失其道民散乆矣<lb/>
如得其情則哀矜而勿喜嗚呼人能以是論<lb/>
囚雖欲慘酷亦必有所不忍矣<lb/>
　　獄詰其𥘉<lb/>
獄問𥘉情人之常言也蓋獄之𥘉發犯者不<lb/>
暇藻飾問者不暇鍜錬其情必眞而易見威<lb/>
<pb n="KR2l0021_SBCK_002-2a"/>
以臨之虚心以詰之十得七八矣少萌姑息<lb/>
則其勞將有百倍厥𥘉者故片言折獄聖人<lb/>
惟與乎子路其難可知矣<lb/>
　　詳讞<lb/>
在獄之囚吏案雖成猶當詳讞也若酷吏鍜<lb/>
錬而成者雖讞之囚不敢異辭焉須盡辟吏<lb/>
卒和顔易氣開誠心以感之或令忠厚獄卒<lb/>
欵曲以其情問之如得其冤立爲辨白不可<lb/>
<pb n="KR2l0021_SBCK_002-2b"/>
徒拘閡吏文也噫姦吏舞文何所不至哉<lb/>
　　視屍<lb/>
故事承檢屍之牒則劃時而行重人命也其<lb/>
或行焉而後時時焉而不親蒞親焉而不精<lb/>
詳罪皆不輕也其檢之之式又當徧者筮仕<lb/>
者不可以不知<lb/>
　　囚糧<lb/>
天地之德曰好生<lb/>
<pb n="KR2l0021_SBCK_002-3a"/>
聖元體之以有天下諸在縲紲無家者皆給<lb/>
之粮惟縣獄不給也意者縣非待報之官府<lb/>
故令畧詰其然而上之州比見爲州者往往<lb/>
爲吏之所欺吹求不受以致瘐死於縣獄夫<lb/>
罪不至死而以已私繆殺之不仁甚矣爲州<lb/>
若府者尚深戒之<lb/>
　　巡警<lb/>
詰盗非難而警盗爲難警盗非難而使民不<lb/>
<pb n="KR2l0021_SBCK_002-3b"/>
爲盗尤難蓋天下之事先其幾爲之則有餘<lb/>
後其幾爲之則艱苦而無益夫盗之發也恒<lb/>
岀不虞知者防於未然其防之之術則在廣<lb/>
耳目嚴巡邏戒飲博幾游聚或旬或月即命<lb/>
尉行境以恐懼之夫盗猶鼠也尉猶捕鼠之<lb/>
狸也勤於岀鼠必伏而不動狸怠出則鼠必<lb/>
興矣彼爲尉者與其勞於已然孰若警於未<lb/>
發之爲愈若夫使民不爲盗則又在於勤本<lb/>
<pb n="KR2l0021_SBCK_002-4a"/>
以致富勤斯富富斯禮義生禮義生雖駈之<lb/>
使竊亦必不肯爲之矣故管子謂倉廪實而<lb/>
知禮節衣食足而知榮辱諒哉<lb/>
　　按視<lb/>
獄庭時當一至也不惟有以安衆囚之心亦<lb/>
使司獄卒吏輩知所警畏而無飲博喧嘩逸<lb/>
而反獄者是亦先事防之之㣲意也倉庫同<lb/>
　　哀矜<lb/>
<pb n="KR2l0021_SBCK_002-4b"/>
亡友段伯英甞尹鉅野民有犯法受刑者每<lb/>
爲泣下或以爲過余聞之私自語曰人必有<lb/>
是心然後可以語王政且獨不聞古人亦有<lb/>
禁人於獄而不家寢者乎要皆良心之所發<lb/>
非過也<lb/>
　　非縱囚<lb/>
古人縱囚省親如期還獄者甚多要不可以<lb/>
爲法也夫法者天子之所有而民或犯之是<lb/>
<pb n="KR2l0021_SBCK_002-5a"/>
犯天子之法也而彼乃與期而縱之是不幾<lb/>
於弄天子之法以掠美市恩於下者乎然出<lb/>
於朝廷則可出於一已之私則不可<lb/>
　　自責<lb/>
教民不至則犯禁者多養民無術則病飢者<lb/>
衆爲守與牧而使其至此獨歸咎於民難矣<lb/>
哉<lb/>
　救荒第七<hi>凢九條</hi>
<pb n="KR2l0021_SBCK_002-5b"/>
　　捕蝗<lb/>
故事蝗生境内必馳聞於上少淹頃刻所坐<lb/>
不輕然長民者亦須相其小大多寡爲害輕<lb/>
重若遽然以聞蒞其上者群集族赴供張徴<lb/>
索一境騷然其害反甚於蝗者其或勢㣲種<lb/>
穉則當亟率衆力以圖之不必因細虞以來<lb/>
大難於民也故凢居官必先敢於負荷而後<lb/>
可以有爲<lb/>
<pb n="KR2l0021_SBCK_002-6a"/>
　　多方救賑<lb/>
天所卑人富與貴者非欲其自𥙿蓋將使推<lb/>
所有以濟人之不及也飢者食之寒者衣之<lb/>
斯不負天卑之富矣直者舉之枉者錯之斯<lb/>
不負天卑之貴矣然富貴而能若是者其恵<lb/>
在人而善則在已名爲惠人實自惠也故古<lb/>
之有民社者或不幸而值㐫荒夭扎之變視<lb/>
其輕重必有術以處之或私帑之分或公廪<lb/>
<pb n="KR2l0021_SBCK_002-6b"/>
之發或託之工役或假以山澤或已負蠲征<lb/>
募糴勸糶或聽民收其遺稚或命醫療其疹<lb/>
疾凡可以拯其生者靡㣲不至蓋古人視民<lb/>
如子天下未有子在難而父母坐視不救之<lb/>
理也嗚呼凡牧民者其以古之人爲法庻無<lb/>
彼我之間哉<lb/>
　　預備<lb/>
灾異之生常岀於人之所不意誠素有其備<lb/>
<pb n="KR2l0021_SBCK_002-7a"/>
雖甚灾不足爲憂也今州郡多無委積雖有<lb/>
之而在上者封錮甚嚴不測有虞茫無所措<lb/>
手此厥今牧民者之通患也然今所謂祗應<lb/>
之錢者山州僻縣未甞有之而使客往還率<lb/>
無枵腹而過者意必有以規畫也至於備荒<lb/>
之儲獨未有及焉者豈以治平之時何遽有<lb/>
此所以因仍嵗月幸滿而去不復爲民逺慮<lb/>
耶甞聞近代爲縣者教民種蔓菁搗其根以<lb/>
<pb n="KR2l0021_SBCK_002-7b"/>
爲餅大者三四斤乾而儲之後值㐫年蒸以<lb/>
食飢民味甘且美頼以全活者甚衆夫古人<lb/>
慮民之逺也如此其肯苟且幸代而不爲民<lb/>
預備哉<lb/>
　　均賦<lb/>
故事民之稅賦三年則第其貧富而均平之<lb/>
或好名未及而先爲或避謗踰期而不爲皆<lb/>
非也如期行之民受賜不淺矣<lb/>
<pb n="KR2l0021_SBCK_002-8a"/>
　　祈禱<lb/>
凢有祈禱不必勞衆齋居三日以思已愆民<lb/>
有冤歟己有贓歟政事有未善歟報國之心<lb/>
有未誠歟無則如儀行事有則必俟追攺而<lb/>
後禱焉夫動天地感鬼神非至誠不可纎毫<lb/>
之慝未除則彼此邈然矣<lb/>
　　不可奴妾流民<lb/>
甞見一顯官於㐫年市所部民子女殆數十<lb/>
<pb n="KR2l0021_SBCK_002-8b"/>
餘人美且壯者皆奴妾之餘將賂時要以希<lb/>
恩寵也僕聞而顰蹙曰使其困憊吾治巳得<lb/>
罪矣又不能救而反奴妾之不大獲罪於法<lb/>
耶故感而書之以戒後來者<lb/>
　　救焚<lb/>
民或失火則伐鼓集衆親蒞以救之惻隠之<lb/>
心人所共有誠能鼓舞以作其氣雖仇人亦<lb/>
將焦頭爛額而相趨患難矣<lb/>
<pb n="KR2l0021_SBCK_002-9a"/>
　　尙德<lb/>
反風㓕火虎渡河蝗不入境全境之水囬流<lb/>
此在長民者之德何如爾殆不可皆謂之偶<lb/>
然也<lb/>
　　上災異<lb/>
災異之事則不可不聞祥瑞雖不上可也<lb/>
　事長第八<hi>凢五條</hi>
　　各守涯分<lb/>
<pb n="KR2l0021_SBCK_002-9b"/>
尊卑之分定則家無逆子國無叛臣夫國之<lb/>
所以亡家之所以敗皆由卑不有尊而尊不<lb/>
能制卑之所致也考諸歴代厥監甚明今夫<lb/>
上而朝廷下而郡邑其設官也有長焉有貳<lb/>
焉有幕属焉有胥吏焉各安其分而事其事<lb/>
天下安有不治者哉惟其小智自私乖同夤<lb/>
之義無恊恭之誠衷旣不和則所見必有不<lb/>
同者或長官不知待佐貳之禮也或佐貳闇<lb/>
<pb n="KR2l0021_SBCK_002-10a"/>
於事長官之道也少見辝色則彼此胥失矣<lb/>
若夫事例應爾而所見或不同居下者當誠<lb/>
其意婉其辝卑其容体以開其上若由未允<lb/>
則俟其退而語之家人非木石無不囬之理<lb/>
其或居下者有所不可爲長者亦當如是曉<lb/>
之也稍有所挾雖面強從退而必有不堪者<lb/>
日引月深終於洩露人見其乖忤也䜛譛之<lb/>
言乘之而入乆則訟必興而政事隳矣爲一<lb/>
<pb n="KR2l0021_SBCK_002-10b"/>
時之忿使同僚之心離闔境之民不得治則<lb/>
其人之褊淺可知矣古人有言必有忍乃其<lb/>
有濟又曰欲成大事必須少忍又曰忍爲衆<lb/>
妙之門㫖哉<lb/>
　　寧人負我<lb/>
寧人負我無我負人此待巳之道也天下之<lb/>
善不必已出此待人之道也能行斯二者於<lb/>
道其庶幾乎<lb/>
<pb n="KR2l0021_SBCK_002-11a"/>
　　處患難<lb/>
凡在官者當知榮與辱相倚伏得與失相勝<lb/>
負成與敗相循環古今未有榮而無辱得而<lb/>
無失成而無敗之理也雖天地之運隂陽之<lb/>
化物理人事莫不皆然䖏之不以道則纎毫<lb/>
之寵必揺而一唾之辱必剉矣故君子於外<lb/>
物重輕皆所不恤顧其在我者何如爾使其<lb/>
有可辱雖不加譴而君子恒以爲不足使其<lb/>
<pb n="KR2l0021_SBCK_002-11b"/>
無可辱雖置之死地而君子恒以爲有餘歴<lb/>
觀自昔大聖大賢不幸横罹禍患恬然不易<lb/>
其素者灼乎此而巳矣茍惟能䖏榮而不能<lb/>
處辱惟能安順境而逆境則不能一朝居欲<lb/>
望其臨政有餘爲難矣嗚呼善觀人者其於<lb/>
此焉察之<lb/>
　　分謗<lb/>
是非毁譽自古爲政所不能無者是則歸人<lb/>
<pb n="KR2l0021_SBCK_002-12a"/>
非則歸已聞譽則歸人聞毁則歸已無長無<lb/>
貳䖏之皆當如是也前軰云㤙欲已出怨<lb/>
將誰歸嗚呼此真博大君子之言也<lb/>
　　以禮下人<lb/>
夫能下人者其志必髙其所至必逺昔某郡<lb/>
有新守𥚹驁大不禮其下常令掾属羅拜於<lb/>
庭下有一賢掾初以疾在告疾愈當庭參<lb/>
是日偶大雨守命張傘布茅於庭下使掾<lb/>
<pb n="KR2l0021_SBCK_002-12b"/>
拜焉掾恬然不動容興伏惟謹識者知其<lb/>
他日必爲宰相也後果然<lb/>
　　不可以律已之律律人<lb/>
同官有過不至害政宜爲包容大抵律已<lb/>
當嚴待人當恕必欲人人同已天下必無是理<lb/>
也<lb/>
　受代第九<lb/>
　　　郊迎新代<lb/>
<pb n="KR2l0021_SBCK_002-13a"/>
聞代者來則避所居而郊迎之不可以其代<lb/>
已也而疾之而薄之而不以舊政告之也大<lb/>
抵天下之善在彼猶在此勸人爲善即已之<lb/>
爲善也詎可惟許已爲善而不願他人爲善<lb/>
哉<lb/>
　　克終<lb/>
爲政者不難於始而難於克終也𥘉焉則銳<lb/>
中焉則緩末焉則廢者人之情也愼終如始<lb/>
<pb n="KR2l0021_SBCK_002-13b"/>
故君子稱焉<lb/>
　　不競<lb/>
甞見丗之交代者多有所争要皆舊官不廣<lb/>
之所致或據其居而不徙或專其田而不分<lb/>
或匿其公物不盡以相授使新者懐不平而<lb/>
無所訴甚非士君子善後之道也夫利之與<lb/>
義勢不並處義親則利䟽利近則義逺况爲<lb/>
民師帥而專務於利其聚怨納侮視市井小<lb/>
<pb n="KR2l0021_SBCK_002-14a"/>
人不若也故君子之從政也寧公而貧不私<lb/>
而富寜讓而損已不競而損人<lb/>
　　不可自鬻<lb/>
代之未至也風民立石以頌德結綺門以祖<lb/>
行鳩錢帛以佐路費建生祠以圖不朽之名<lb/>
皆非士君子之事也蓋爲善不求人知者爲<lb/>
上知而不自有其善者次之呶呶焉自媒自<lb/>
鬻惟崇虚譽者風斯在下矣<lb/>
<pb n="KR2l0021_SBCK_002-14b"/>
　　告以舊政<lb/>
近代東原吴曼慶爲某所憲長旣代諄諄新<lb/>
上者曰某事有少許未完某獄已具而未决<lb/>
某按有如是可疑某人有許能可用一部之<lb/>
政毫分縷析惟恐其不知知之惟恐其不盡<lb/>
嗚呼今之仕者方其在職尚不肯用心况已<lb/>
代去而敢責其如是哉<lb/>
　　完歸<lb/>
<pb n="KR2l0021_SBCK_002-15a"/>
其在政也民被德澤訟清盗息豪強消沮同<lb/>
僚恱服則去之之日雖弊車羸馬行橐蕭然<lb/>
其樂有不翅萬金獲而千駟受者前輩由外<lb/>
官而至執政者論濟人之功皆自以爲不及<lb/>
爲縣逺甚嗚呼有志及物者其勿薄州縣而<lb/>
不屑爲也<lb/>
　閑居第十<hi>凢五條</hi>
　　輕去就<lb/>
<pb n="KR2l0021_SBCK_002-15b"/>
士之仕也有其任斯有其責有其責斯有其<lb/>
憂任一縣之責者則憂一縣任一州之責者<lb/>
則憂一州任一路之責天下之責者則以一<lb/>
路與天下爲憂也蓋任重則責重責重則憂<lb/>
深古之人所以三揖而進一揖而退者有以<lb/>
也雖堯舜禹湯文武之爲君臯䕫稷契伊傳<lb/>
周召之爲臣固未甞不憂其責而以位爲樂<lb/>
也若以位爲樂者苟其位者也嗚呼大聖大<lb/>
<pb n="KR2l0021_SBCK_002-16a"/>
賢宜不難於其所任猶且不自暇逸如此吾<lb/>
才逺不逮聖賢顧可樂其位而重其去也哉<lb/>
　　致政<lb/>
古人以休官致政爲釋重負而脫覊囚切甞<lb/>
思之誠有是理方其仕也嚴出入而慎起居<lb/>
一嚬一笑亦不敢以輕假人蓋一身而爲衆<lb/>
師表少踰規矩謗議四聞譬之特行於高屋<lb/>
之上自頂至踵在下者無不見之也一朝代<lb/>
<pb n="KR2l0021_SBCK_002-16b"/>
至完身而去詎止如釋重負脫覊囚而已哉<lb/>
甞見仕而休居者往往不喜或命子姪或託<lb/>
朋友市奸搆訟靡政不及小有所違則曰去<lb/>
官同見任使新上者法格令㢮拒納惟谷甚<lb/>
而撓沮排觝爲狀百端細民無知亦從而靡<lb/>
設使已政之𥘉人以是荐擾當若何推心體<lb/>
之必自知其可惡矣<lb/>
　　進退皆有爲<lb/>
<pb n="KR2l0021_SBCK_002-17a"/>
進則安居以行其志退則安居以脩其所未<lb/>
能則是進亦有爲退亦有爲也近丗士大夫<lb/>
惟狃於進退則惽然無所猷爲甚而茹愧懐<lb/>
慙蹙縮不敢一岀户夫軒冕古人以爲儻來<lb/>
之物也其有也何所加其無也何所損不思<lb/>
良貴在我惟假於物以爲重輕焉則其人品<lb/>
之卑下不待論而可知矣<lb/>
　　以義處命<lb/>
<pb n="KR2l0021_SBCK_002-17b"/>
丗俗以窮逹進退皆本夫命謂命之窮者雖<lb/>
竭蹶求進而亦窮命之逹者雖逺逝深藏而<lb/>
亦不能退此星翁術士之常談非君子所尚<lb/>
也君子則以義處命而不倚命以害義可以<lb/>
進則進可以退則退吾不謂命也樂則行之<lb/>
憂則違之吾豈謂命哉彼淪胥富貴利逹之<lb/>
境而不能岀者則往往託命以自誣宜乎接<lb/>
武禍機而卒不能悟悲夫<lb/>
<pb n="KR2l0021_SBCK_002-18a"/>
　　求進於已<lb/>
士當求進於已而不可求進於人也所謂求<lb/>
進於已者道業學術之精是已所謂求進於<lb/>
人者富貴利逹之榮是已蓋富貴利逹在天<lb/>
而不可求道業學術在我而不可不求也况<lb/>
古之人不以富貴利逹爲心也其所以從仕<lb/>
者宜假此以行道也道不行而富貴利逹者<lb/>
古人以爲恥而不以爲榮嗚呼非誠有致君<lb/>
<pb n="KR2l0021_SBCK_002-18b"/>
澤民之心者其孰能與於此<lb/>
　　風節<lb/>
名節之於人不金幣而富不軒冕而貴士無<lb/>
名節猶女不貞則何暴不從何炎不附雖有<lb/>
他美亦不足贖也故前輩謂爵禄易得名節<lb/>
難保爵禄或失有時而再來名節一虧終身<lb/>
不復矣嗚呼士而居閑者能以此言銘其心<lb/>
庶不易所守而趨勢要哉　卷下<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0012_WYG_019-1a"/>
欽定四庫全書<lb/>
欽定大清會典卷十九<lb/>
　　　户部<lb/>
　　　　蠲䘏<lb/>
　　　古者以保息養萬民嵗有不登則聚之以荒政<lb/>
　　國家頻賜天下租税鰥寡孤獨者有養其保息斯<lb/>
　　　民者至矣一方告饑百岀其道以拯救之荒政<lb/>
　　　於是乎詳焉所以有備無患而民不失其所也<lb/>
<pb n="KR2m0012_WYG_019-1b"/>
　　　凡保息之政十一曰賜復<lb/>
　　國家府修事和屢豐既告務本節用繁費不興於<lb/>
　　　是<lb/>
　徳音時沛賜復天下一年計地之逺近以為先後凡<lb/>
　　　三年而徧盖曠典也至於䘏民之艱或免新或<lb/>
　　　除舊<lb/>
　省方所至或賜半或賜全均由部遵<lb/>
　諭速行使生民共食昇平之福○二曰免科江浙財<lb/>
<pb n="KR2m0012_WYG_019-2a"/>
　　　賦甲天下前代以來賦浮於田小民困於輸納<lb/>
　殊恩疊沛命有司覈實先後免江蘇正賦共六十五<lb/>
　　　萬浙江正賦共十有二萬七千七百兩有竒民<lb/>
　　　力以紓其他直省賦浮於田者報墾升科不實<lb/>
　　　者山側嶺畔闢地竒零者江渚河洲海壖田圯<lb/>
　　　於水者利興於山藪旺竭不常貨集於闗津往<lb/>
　　　來靡定者以及藂雜之課累積於因沿科歛之<lb/>
　　　條弊生於豪猾者稽其賦税雖載在地官之籍<lb/>
<pb n="KR2m0012_WYG_019-2b"/>
　　　悉與豁除○三曰除役城郭宮室橋梁道路河<lb/>
　　　渠墉防凡有大興作皆出公帑計工授直古所<lb/>
　　　謂力役之徵並弛之官司所涖公私差遣則有<lb/>
　　　水陸舟車廨署需用則有廚匠薪蔬吉嘉典禮<lb/>
　　　則有采章服物或出自公帑或取給養㢘自昔<lb/>
　　　里甲之供億商行之承直一切報裁○四曰振<lb/>
　　　㷀獨設養濟院以居窮民無告者自<lb/>
　　京師以逮直省皆有養也土著之民願入者收之<lb/>
<pb n="KR2m0012_WYG_019-3a"/>
　　　如流落異鄉視其年尚能歸籍者詢其里居移<lb/>
　　　文本籍收養其不能歸籍者察實隨在收養嵗<lb/>
　　　給銀米冬衣棉布各有差民有力者能出財佽<lb/>
　　　助為嘉奬以勸之道府以事至所屬州縣必親<lb/>
　　　為巡視如屋宇不修事廢弛者胥役侵漁者經<lb/>
　　　理之官劾道府容隠並論如法○五曰養幼孤<lb/>
　　京師廣渠門設育嬰堂收養嬰孩之遺棄者給庫<lb/>
　　　帑立産嵗收租息以供乳哺之費順天府尹覈<lb/>
<pb n="KR2m0012_WYG_019-3b"/>
　　　其實而支給之直省則有司經理倡好義之民<lb/>
　　　以廣其惠濟擇良善為衆所信服者董其事所<lb/>
　　　收嬰孩識其年月日時及長有願收為子孫者<lb/>
　　　登諸籍而予之其本家有訪求者歸之○六曰<lb/>
　　　收羈窮五方之民多聚<lb/>
　　京師有貧病無依者五城各設棲流所以收養之<lb/>
　　　日給錢米有差隆冬酌給棉被所傭一人扶持<lb/>
　　　之病故者給棺以瘞標識其處以待其家訪尋<lb/>
<pb n="KR2m0012_WYG_019-4a"/>
　　　者其費由部闗支冬十月至春三月五城設廠<lb/>
　　　為飯以食羈旅行乞者其米由通倉闗支巡城<lb/>
　　　御史督兵馬司指揮舉行左都御史左副都御<lb/>
　　　史親省視之廣寧門外設普濟堂貧給飲食病<lb/>
　　　有醫藥没為斂瘞起於紳民好義者捐設嵗頒<lb/>
　　　崇文門税銀千兩京倉米二百石以倡率之○<lb/>
　　　七曰安節孝婦女矢志守節養舅姑撫遺孤者<lb/>
　　　或貧無以自存命有司察訪給糧以養之俾有<lb/>
<pb n="KR2m0012_WYG_019-4b"/>
　　　所依賴嵗終以支給之數具册逹部○八曰䘏<lb/>
　　　薄宦直省丞簿以下罷官囘籍者資斧維艱給<lb/>
　　　以道里之費身故給以歸喪之費學官距本邑<lb/>
　　　五百里外者囘籍亦如之嵗終部綜直省支給<lb/>
　　　之數覆覈之具疏以<lb/>
　聞○九曰矜罪囚民罹罪繫圜土饑寒切膚命司獄<lb/>
　　　者體䘏之自刑部以逮直省按察使司府州縣<lb/>
　　　獄每囚日給食米鹽菜隆冬給棉布襦袴嵗終<lb/>
<pb n="KR2m0012_WYG_019-5a"/>
　　　具册送部稽覈○十曰撫難夷外洋夷民航海<lb/>
　　　貿易猝遇飄風舟楫失利幸及内洋海岸者命<lb/>
　　　督撫飭所屬官加意撫綏賞給糗糧修完舟楫<lb/>
　　　禁海濱之人利其資財所攜貨物商為持平市<lb/>
　　　易遣歸本國以廣柔逺之恩<lb/>
　　　凡荒政十有二一曰救災川澤水溢湮田禾漂<lb/>
　　　廬舍有司即率衆救濟申報上官視所壊民居<lb/>
　　　辨其為茅苫為瓴甓給修理費各有差有傷人<lb/>
<pb n="KR2m0012_WYG_019-5b"/>
　　　者加䘏之督撫立與施行具疏以<lb/>
　聞有怠玩需遲致民衆流離者惟督撫之<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>○二曰<lb/>
　　　拯饑水旱成災督撫疏<lb/>
　聞即行撫䘏先給饑民一月糧以免待哺廼察被災<lb/>
　　　之輕重及民之極貧者與其次貧者除撫䘏一<lb/>
　　　月外被災六分者極貧予一月糧被災七分八<lb/>
　　　分者極貧予兩月糧次貧一月被災九分者極<lb/>
　　　貧予三月糧次貧兩月被災十分者極貧予四<lb/>
<pb n="KR2m0012_WYG_019-6a"/>
　　　月糧次貧三月每戸計口日授米五合幼弱半<lb/>
　　　之如米穀不足則依時價以銀代給州縣官親<lb/>
　　　為省視極貧之外凡乏食者皆作次貧毋許遺<lb/>
　　　漏具籍申府司廵撫以逹於部豫為文告列戸<lb/>
　　　口姓名首力農者次游手無藝業者書其發粟<lb/>
　　　散財之數與日月次第使民周知頒之票以為<lb/>
　　　信以防牙儈之冒領轉售者設廠城中必當四<lb/>
　　　履之中鄉村則視居人稠集之地集待振之民<lb/>
<pb n="KR2m0012_WYG_019-6b"/>
　　　於廠成戸者給以米一月一發㷀獨不能自舉<lb/>
　　　火者為粥以食之每日一發饑民赴廠者男左<lb/>
　　　女右老弱先壯者後其自逺鄉來赴者令就食<lb/>
　　　於廠方冬為謀棲止及春和而後遣還寒士則<lb/>
　　　學官具籍牒州縣官移粟黌舍就給以别於齊<lb/>
　　　民胥吏楮墨諸費官為齎發以杜其需索若災<lb/>
　　　出非常督撫特疏以<lb/>
　聞則因時因地而量度之或於極貧加至五六月七<lb/>
<pb n="KR2m0012_WYG_019-7a"/>
　　　八月次貧加至三四月五六月不拘常格有不<lb/>
　　　盡心撫字及胥吏侵蝕致澤不下逮者論如法<lb/>
　　　○三曰平糶穀賤傷農則增價以糴穀貴傷民<lb/>
　　　則減價以糶倉名常平此常法也若嵗或大饑<lb/>
　　　有司先酌時價應減之數以報督撫覈定具奏<lb/>
　　　即與施行設廠城中及四鄉示期出糶以濟民<lb/>
　　　食其散糶之法與拯饑同如倉穀不足則動庫<lb/>
　　　帑遣官告糴於鄰省再不足則截留漕糧以濟<lb/>
<pb n="KR2m0012_WYG_019-7b"/>
　　　之竢市價既平而止發倉儲者糴穀還倉動庫<lb/>
　　　帑者易銀歸庫截漕糧者或增入常平或報部<lb/>
　　　候撥皆因時酌定有經理不善者論如法○四<lb/>
　　　曰貸粟或歉收之後方春民乏耔種貧不能耕<lb/>
　　　或早禾初插夏遇水旱及既雨既霽民貧不能<lb/>
　　　補種廼命府州縣開常平倉或社倉出穀貸之<lb/>
　　　俾耕插有資以待秋熟其兵丁之貧乏者亦貸<lb/>
　　　焉及秋視其收成之豐歉收成在八分以上者<lb/>
<pb n="KR2m0012_WYG_019-8a"/>
　　　加息徵還七分者免息徵還六分者本年徵還<lb/>
　　　其半來年再徵其半五分以下者均緩徵以待<lb/>
　　　來秋之熟若上年被災稍重初得豐收其還倉<lb/>
　　　也亦準免息直省有向不加息者各從其土俗<lb/>
　　　之宜<lb/>
　特旨本息均免者率視督撫奏請即與豁除○五曰<lb/>
　　　蠲賦年不順成命有司察其實而蠲其租賦視<lb/>
　　　被災之輕重以别其宜蠲之數被災十分者蠲<lb/>
<pb n="KR2m0012_WYG_019-8b"/>
　　　賦十分之七九分者蠲賦十分之六八分者蠲<lb/>
　　　賦十之四七分者蠲賦十之二六分五分者均<lb/>
　　　蠲賦十之一○六曰緩徵如屢豐之後忽遇偏<lb/>
　　　災雖民不重困而輸賦維艱或積歉之嵗舊負<lb/>
　　　未償新逋又至廼緩其催科之期以寛民力被<lb/>
　　　災八分以上者分作三年帶輸被災五分以上<lb/>
　　　者分作二年帶輸均期至次年麥熟起徵若次<lb/>
　　　年又無麥則期至秋收後徵之仍按其應緩之<lb/>
<pb n="KR2m0012_WYG_019-9a"/>
　　　年麥後遞緩至秋後其帶徵之數已多亦視督<lb/>
　　　撫奏請<lb/>
　特旨均與豁除○七曰通商年不順成令鄰境毋遏<lb/>
　　　糴以通有無商旅販米穀赴市者闗無幾詗市<lb/>
　　　毋減價俾聞風輳集東南夷國島嶼大者地多<lb/>
　　　産穀頻海諸省䑩客出洋貿易者令其歸舶載<lb/>
　　　米為減税以招徠之嵗豐穀賤則復其舊○八<lb/>
　　　曰勸輸縉紳士民有敦任䘏之風者遇嵗之不<lb/>
<pb n="KR2m0012_WYG_019-9b"/>
　　　登或輸粟或輸銀糴穀或助官拯饑或依官價<lb/>
　　　減糶或利及族婣或施及鄉里由州縣而府而<lb/>
　　　司道而督撫為表其閭視所輸之多寡以為差<lb/>
　　　等過二三百石者以聞於<lb/>
　朝官予紀録民予品銜以旌奬之○九曰嚴奏報之<lb/>
　　　期州縣官遇水旱即申知府直隸州布政使司<lb/>
　　　逹於廵撫廵撫具疏以<lb/>
　聞夏災不出六月秋災不出九月愆期及匿災不奏<lb/>
<pb n="KR2m0012_WYG_019-10a"/>
　　　報者論如法廵撫疏聞下部部行覆勘逮其察<lb/>
　　　實請拯也以四十五日為期其報可舉行造册<lb/>
　　　逹部也以兩月為期逾期者論至督撫奏報水<lb/>
　　　旱每降<lb/>
　旨先事綢繆則較具疏部覈之期更為迅速○十曰<lb/>
　　　辨災傷之等為水為旱為風為雹為蟲各有輕<lb/>
　　　重夏災既告如晚禾可種及田有一嵗再熟者<lb/>
　　　竢秋熟既穫再定其分數若夏種秋收之田災<lb/>
<pb n="KR2m0012_WYG_019-10b"/>
　　　後不及晚耕者則不竢秋後即以成災論秋災<lb/>
　　　既告督撫委鄰邑官會本邑牧令履畝親勘辨<lb/>
　　　其成災五分至十分以别其為蠲為緩之宜及<lb/>
　　　拯濟多寡之數疏聞即命舉荒政之宜行者速<lb/>
　　　布於民其受災重者或<lb/>
　特命廷臣或該督撫經紀其事未及分數者雖不成<lb/>
　　　災亦省視民力以酌行緩貸之政○十有一曰<lb/>
　　　興土功使民就傭嵗饑有力之家皆罷興作閒<lb/>
<pb n="KR2m0012_WYG_019-11a"/>
　　　民轉移任執事者生計益艱迺命有司相時地<lb/>
　　　之宜庀材鳩工或築城垣或濬溝渠或固隄防<lb/>
　　　或治倉廨俾廢墜可修而民就傭賃得食以免<lb/>
　　　於阻饑事竣則疏報所濟饑民與所費工築之<lb/>
　　　數由部覆覈而奏銷之○十有二曰反流亡使<lb/>
　　　民生聚郡邑猝被災祲州縣官曉示百姓毋得<lb/>
　　　逺行覔食輕去鄉土即給一月糧以撫安之其<lb/>
　　　已出在外者所在有司勸諭還鄉以就拯貸老<lb/>
<pb n="KR2m0012_WYG_019-11b"/>
　　　弱被疾者暫為留養春和遣歸欲歸無力者計<lb/>
　　　其費資給之<lb/>
　<lb/>
　<lb/>
　<lb/>
　<lb/>
　<lb/>
欽定大清㑹典卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0012_WYG_065-1a"/>
欽定四庫全書<lb/>
欽定大清㑹典卷六十五<lb/>
　　　兵部<lb/>
　　　　職方清吏司<lb/>
　　　關禁<lb/>
　　　凡邊關岀入禁令以印票達行旅旗人由都統<lb/>
　　　扎薩克䝉古由理藩院伐木燒炭工人由工部<lb/>
　　　商販民人由該管官各咨部給票出口征戍屯<lb/>
<pb n="KR2m0012_WYG_065-1b"/>
　　　種之人由將軍及各該管官給票入口以旗員<lb/>
　　　專司鎖鑰按名驗票放行每季按出入人數彚<lb/>
　　　册報部察覈無票私越者禁守關官兵失察賄<lb/>
　　　縱各論如法○以稽察止姦慝凡軍器硝硫黃<lb/>
　　　牛角綱鐵諸違禁之物毋許私挾出關其喀爾<lb/>
　　　喀厄魯特及䝉古各扎薩克等欲進内置備軍<lb/>
　　　器者由理藩院請<lb/>
　㫖下部給票守關官驗票放行數目不符者禁私相<lb/>
<pb n="KR2m0012_WYG_065-2a"/>
　　　賣買者禁山海關奉天吉林産人參東珠之地<lb/>
　　　各設官兵廵緝盜採者禁捕獲私挾參珠者官<lb/>
　　　予敘兵給賞各視所獲之數以為差失察賄縱<lb/>
　　　者論如法○以互市通財用朝鮮貿易設市於<lb/>
　　　中江喀爾喀貿易設市於庫倫準噶爾貿易設<lb/>
　　　市於巴里坤及烏里雅蘓臺鄂羅斯貿易設市<lb/>
　　　於恰克圖從人有定數市期有定限經紀司其<lb/>
　　　事毋相欺詐<hi>来京貿易詳理藩院</hi>
<pb n="KR2m0012_WYG_065-2b"/>
　　　　海禁<lb/>
　　　凡海外耕種之禁海濱居民不得潛住島嶼招<lb/>
　　　聚耕墾致藏姦匪臺灣職官不得託名墾地自<lb/>
　　　置莊田侵占民番産業違者論如法<lb/>
　　　凡海船製造之禁商漁各船由地方官取船戸<lb/>
　　　族里保結果屬殷實良民許其製造給以執照<lb/>
　　　桅檣雙單船梁丈尺及在船人數各限以制於<lb/>
　　　執照内登注漆桅編號書船户姓名各異其色<lb/>
<pb n="KR2m0012_WYG_065-3a"/>
　　　江南青質白書浙江白質綠書福建綠質朱書<lb/>
　　　廣東赤質青書以昭識别以備口岸稽察<lb/>
　　　凡出入海洋之禁江南浙江福建廣東商船許<lb/>
　　　徃東洋南洋貿易他省船不得私徃漁樵謀生<lb/>
　　　者許徃瀕海港嶼經由汛口均由官弁驗照以<lb/>
　　　稽出入偷渡及驗照不符者論<lb/>
　　　凡貨物出洋之禁硝硫黃鋼鐵出洋船不得私<lb/>
　　　載食米計人定數油麻足備船用而止不得多<lb/>
<pb n="KR2m0012_WYG_065-3b"/>
　　　攜以杜出售外夷接濟姦匪之弊<lb/>
　　　凡軍器出洋之禁商船徃東洋南洋貿易者酌<lb/>
　　　帶弓矢刀槍火礮以備不虞於執照内登注囘<lb/>
　　　日依數察驗有沉失者於所在地方官報明取<lb/>
　　　同船人結狀呈繳備案近洋商船及漁樵船不<lb/>
　　　得越禁私攜<lb/>
　　　凡沿海弁兵之禁海船有被風飄至近岸或觸<lb/>
　　　礁閣淺者守口弁兵急出汛船拯救有爭奪貨<lb/>
<pb n="KR2m0012_WYG_065-4a"/>
　　　財任人船覆溺及救𫉬人命因而奪財或飄来<lb/>
　　　空船乾没貨物或因禁畧奪坐視不救者各按<lb/>
　　　所犯輕重治罪其實力拯救不貪財利者守備<lb/>
　　　千總加級紀録把總及汛兵記功升拔<lb/>
　　　　詰禁<lb/>
　　　凡保甲直省府州縣自城市達於鄉村居民十<lb/>
　　　户立牌頭十牌立甲長十甲立保正戸給印紙<lb/>
　　　登姓名習業懸於門楔以稽出入徃来以詰姦<lb/>
<pb n="KR2m0012_WYG_065-4b"/>
　　　宄有藏匿盜匪及干犯禁令者甲内互相覺舉<lb/>
　　　如官吏奉行不善及牌頭甲長保正瞻徇容隱<lb/>
　　　或致需索擾累者皆論○聚族而居至百人以<lb/>
　　　上者保甲之外兼立族長以司稽察其近京屯<lb/>
　　　莊及江海採捕漁船並熟苗熟獞次第編排治<lb/>
　　　以保甲之法<lb/>
　　　凡緝盜於盜案呈報之日立限緝捕<lb/>
　　京城三月直省四月逾限不獲疏劾疎防職名曰<lb/>
<pb n="KR2m0012_WYG_065-5a"/>
　　　初叅再限一年緝捕不獲揭報承緝職名曰二<lb/>
　　　叅以及三叅四叅各以一年依限揭報部於月<lb/>
　　　終彚疏以<lb/>
　聞專汛兼轄統轄各官鑴級奪俸有差○盜案處分<lb/>
　　京城為重直省次之直省城内為重村莊道路次<lb/>
　　　之村莊道路有墩防者為重無墩防者次之承<lb/>
　　　緝為重接緝次之專汛為重兼轄次之統轄又<lb/>
　　　次之兼統同城者為重不同城者次之均於叅<lb/>
<pb n="KR2m0012_WYG_065-5b"/>
　　　揭時聲敘由部覈明以致輕重之罰○承緝官<lb/>
　　　獲盜過半兼獲盜首盜窩者免議<hi>盜所主曰窩</hi>全獲<lb/>
　　　者紀錄接緝官獲盜雖不及半亦免議過半者<lb/>
　　　紀録𫉬鄰境之盜計數加級紀錄因捕盜致死<lb/>
　　　傷者照陣亡陣傷例議䘏<lb/>
　　京城竊賊限四月獲犯不獲專汛官奪俸直省竊<lb/>
　　　賊至十人以上不能察禁緝捕者照盜案疎防<lb/>
　　　例糾劾<lb/>
<pb n="KR2m0012_WYG_065-6a"/>
　　　凡捕逃旗人私逃居停營汛地方失察在半年<lb/>
　　　以内者免議若逾半年及知情容留專汛兼轄<lb/>
　　　統轄各官皆論如法其捕獲私逃旗人十五名<lb/>
　　　者加一級多者準此遞加兼轄統轄官視所屬<lb/>
　　　捕獲之數分别議敘<lb/>
　　　凡緝私錢私鑄燬鹽私行販礦私開採者營汛<lb/>
　　　各官各於境内廵緝失察故縱者論<lb/>
　　　凡禁賭營汛地方有製造賭具之家若已逾半<lb/>
<pb n="KR2m0012_WYG_065-6b"/>
　　　年者失察之專汛兼轄統轄各官分别降革能<lb/>
　　　拏獲者加級紀録各有差揑報邀敘及隱匿失<lb/>
　　　察之案不報者皆論<lb/>
　　　　廵防<lb/>
　　　凡外海廵防<lb/>
　　盛京以協領為總廵佐領防禦驍騎校為分廵直<lb/>
　　　省以總兵官為總廵副將以下為分廵各於所<lb/>
　　　治界内率舟師沿海上下更番徃来以詰姦禁<lb/>
<pb n="KR2m0012_WYG_065-7a"/>
　　　暴兩界相交之所戒期㑹哨同時並集聫名申<lb/>
　　　報將軍督提察覈若因風汛阻滯或先或後各<lb/>
　　　以到界之日申報其期約以二四五月為始至<lb/>
　　　九月事竣囘營將軍督提仍隨時委官稽察有<lb/>
　　　引避不廵及廵有不周者論○海盜發覺各按<lb/>
　　　洋汛將總廵分廵各官疏劾一年不獲奪俸鑴<lb/>
　　　級有差限内獲半免議至承緝官初廵不獲者<lb/>
　　　記過再廵不獲奪俸其餘議處議敘均與陸路<lb/>
<pb n="KR2m0012_WYG_065-7b"/>
　　　緝盜同○外海戰船直𨽻八<lb/>
　　盛京六山東二十有四江南八十有三福建三百<lb/>
　　　四十有二浙江百九十有七廣東百六十有六<lb/>
　　　修造届期由督撫提鎮具疏以<lb/>
　聞委副將叅將為督修都司守備為承修均㑹文職<lb/>
　　　庀材興工如期竣事仍册注丈尺及在船器具<lb/>
　　　歳終委官察驗保題<lb/>
　　　凡内河廵防長江自四川巫山而東出三江口<lb/>
<pb n="KR2m0012_WYG_065-8a"/>
　　　至湖廣界過岳州武昌興國至江西界下九江<lb/>
　　　南昌至江南界經安慶江寜京口狼山東至於<lb/>
　　　海由將軍督撫提鎮分委旗標弁兵沿泝江流<lb/>
　　　上下遊廵及交界之處㑹廵申報互相考覈與<lb/>
　　　外海廵防同○直省巨川中流險要之處所在<lb/>
　　　營汛均設哨船撥兵遊廵遇有盜案發覺其考<lb/>
　　　成均照海洋行船被刼之例○内河戰船江南<lb/>
　　　二百五十江西四十有六浙江二百二十有一<lb/>
<pb n="KR2m0012_WYG_065-8b"/>
　　　湖廣百二十有七廣東三百九十有二歳終察<lb/>
　　　驗保題與外海戰船同<lb/>
　　　凡廵海遭風受傷者在外洋官準軍功加級兵<lb/>
　　　準一等傷給賞在内洋官準軍功紀録兵準二<lb/>
　　　等傷給賞身故者在外洋官兵皆照陣亡之例<lb/>
　　　在内洋官照陣亡例減一等兵減半各給䘏典<lb/>
　　　若在黃河大江及洞庭洪澤等湖遭風者視外<lb/>
　　　洋賞䘏<lb/>
<pb n="KR2m0012_WYG_065-9a"/>
　　　　公式<lb/>
　　　凡武職處分按律定杖笞之罪辯公私以致輕<lb/>
　　　重之法公罪應十笞者罰俸一月二十三十各<lb/>
　　　遞加一月四十五十各遞加三月杖六十者罰<lb/>
　　　俸一年七十降一級八十降二級九十降三級<lb/>
　　　皆留任滿百降四級調用私罪應十笞者罰俸<lb/>
　　　兩月二十罰俸三月三十四十五十各遞加三<lb/>
　　　月杖六十者降一級七十降二級八十降三級<lb/>
<pb n="KR2m0012_WYG_065-9b"/>
　　　九十降四級皆調用滿百革職其例有專條者<lb/>
　　　八旗按其職掌及有無兼任綠旗按專轄兼轄<lb/>
　　　統轄各分别定議○一事有兩罪名者從重議<lb/>
　　　一人兼數任者就一任議革職發審審虚還職<lb/>
　　　如有别案降革及審虛尚有餘罪者照所犯輕<lb/>
　　　重議○被議降調任内有加級紀録者準按數<lb/>
　　　抵銷軍功加一級抵降二級紀録二次抵降一<lb/>
　　　級若軍功察議及例載不準抵銷者雖有加級<lb/>
<pb n="KR2m0012_WYG_065-10a"/>
　　　紀録降調如法○離任官遇原任議處應罰俸<lb/>
　　　者已升任於新任議候補於補任議應降調者<lb/>
　　　公罪由原任議私罪由見任議○出征官遇有<lb/>
　　　處分應罰俸者事竣補罰應降調者帶所降之<lb/>
　　　級留軍營效力應革職者由部請<lb/>
　㫖許留軍營則不注闕均仍食俸事竣本管官覈其<lb/>
　　　事實送部引<lb/>
　見候<lb/>
<pb n="KR2m0012_WYG_065-10b"/>
　㫖○三品以下官有犯議處由本管官覈實具疏劾<lb/>
　　　叅六品以下者咨部察議月終彚疏以<lb/>
　聞○都統將軍副都統提督總兵官因公事檢舉者<lb/>
　　　䟽列應得處分及應否寛免請<lb/>
　㫖叅領協領副將以下照例酌減若事屬營私或先<lb/>
　　　經發覺及罪已論决者雖經檢舉不準寛免<lb/>
　　　凡休致二品以上具疏自陳三品以下在京由<lb/>
　　　都統奏請在外由將軍具題交部覈覆其出征<lb/>
<pb n="KR2m0012_WYG_065-11a"/>
　　　臨陣受傷得有功牌者給以全俸若出征並未<lb/>
　　　禦敵及無功牌者給以半俸皆請<lb/>
　㫖令其原品休致<lb/>
　　　凡病假以六月為限逾限未痊見任官注闕痊<lb/>
　　　日候補世爵停俸痊日起支<lb/>
　<lb/>
　<lb/>
　<lb/>
<pb n="KR2m0012_WYG_065-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清㑹典卷六十五<lb/>
</p>
<p>
</p>
  </div>
</body>
</text>
</TEI>
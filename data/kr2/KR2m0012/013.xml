<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0012_WYG_013-1a"/>
欽定四庫全書<lb/>
欽定大清會典卷十三<lb/>
　　　戸部<lb/>
　　　　漕運<lb/>
　　　自元濬會通河明導汶水北會漳衞而東北之<lb/>
　　　運道以通<lb/>
　　國朝南鑿桃宿之道開中運河以避黃河之險於<lb/>
　　　是糧艘由淮浦渡河徑趨山東逹<lb/>
<pb n="KR2m0012_WYG_013-1b"/>
　　京師皆銜尾無阻刓弊剔姦以肅漕政垂萬世之<lb/>
　　　利賴於無窮焉<lb/>
　　　凡嵗漕<lb/>
　　京師者八省其漕有五等曰正兌米入京倉以待<lb/>
　　　八旗三營兵食之用以乾隆十八年奏銷册計<lb/>
　　　之山東十有五萬七千九百九十四石河南八<lb/>
　　　萬一千六百二十八石江蘇百有七萬六千三<lb/>
　　　百九十三石安徽三十萬七千十有六石江西<lb/>
<pb n="KR2m0012_WYG_013-2a"/>
　　　三十五萬千五百有三石浙江五十五萬九百<lb/>
　　　四十七石湖北九萬四千五百七十四石湖南<lb/>
　　　九萬五千五百三十一石各有竒○曰改兌米<lb/>
　　　入通州倉以待王公百官俸廪之用山東六萬<lb/>
　　　九千四百七十三石河南三萬九千九百十有<lb/>
　　　一石江蘇九萬二千四十四石安徽十有一萬<lb/>
　　　八千八百四十五石江西十有五萬千八百五<lb/>
　　　十石浙江二萬九千三百六十五石各有竒○<lb/>
<pb n="KR2m0012_WYG_013-2b"/>
　　　曰白糧分入京通倉以供内府光禄寺以待王<lb/>
　　　公百官各國貢使廪餼之用江蘇六萬九千四<lb/>
　　　百四十七石浙江三萬五百五十三石各有竒<lb/>
　　　○曰麰麥入京倉以供内府之用河南正兌五<lb/>
　　　千八十六石改兌三千三十三石各有竒○曰<lb/>
　　　黑豆入京倉以待八旗官軍及賓館牧馬之用<lb/>
　　　山東正兌四萬五百有四石改兌萬六千五百<lb/>
　　　石河南正兌三萬二千六百七十四石改兌萬<lb/>
<pb n="KR2m0012_WYG_013-3a"/>
　　　五千五百八十八石各有竒<lb/>
　　　凡漕糧改折曰永折米徵銀解部山東河南嵗<lb/>
　　　折徵各七萬石江蘇十萬六千四百九十二石<lb/>
　　　安徽七萬五千九百六十一石湖北三萬二千<lb/>
　　　五百二十石湖南五千二百十有二石<hi>每石連耗折銀</hi>
　　　<hi>五錢至八錢</hi>○曰改折灰石米徵銀解部以待工部<lb/>
　　　灰石之用江蘇嵗折徵二萬一千一百十有六<lb/>
　　　石浙江萬三千三百二十三石各有竒<hi>每石連耗折銀</hi>
<pb n="KR2m0012_WYG_013-3b"/>
　　　<hi>一兩六錢八分</hi>
　　　凡漕糧經費曰正耗各省正兌米每石二五<hi>二斗</hi>
　　　<hi>五升後仿此</hi>加耗改兌米一七加耗以備通州五牐<lb/>
　　　運耗貯倉折耗及運軍囘船食米之費○曰輕<lb/>
　　　齎正兌米山東河南每石一六加耗江蘇安徽<lb/>
　　　二六江西浙江湖北湖南三六改兌米江蘇安<lb/>
　　　徽江西浙江每石二升加耗<hi>山東河南改兌米不徵輕齎湖南北</hi>
　　　<hi>無改兌米</hi>均折銀徵解倉場通濟庫漕船至通計運<lb/>
<pb n="KR2m0012_WYG_013-4a"/>
　　　道逺近每船給羡餘銀又按到通米數每石給<lb/>
　　　䉡夫銀各有差<hi>惟山東河南道近不給䉡夫銀</hi>○曰船耗除山<lb/>
　　　東河南及江蘇徐州府屬之銅豐沛蕭碭漕船<lb/>
　　　不給耗餘船正兌米每石一五及五升加耗改<lb/>
　　　兌米二三一三及八升加耗各有差以給運軍<lb/>
　　　沿塗耗折○曰席木各省正兌改兌米每二石<lb/>
　　　徵葦席一以十分之一七隨船解通為倉庾苫<lb/>
　　　蓋之用江西湖北湖南每正兌米二千石徵楞<lb/>
<pb n="KR2m0012_WYG_013-4b"/>
　　　木一松版九以十分之五解通為倉庾鋪墊之<lb/>
　　　用餘均折銀徵解通濟庫浙江及江蘇常鎮安<lb/>
　　　寧池太等府太倉州徵版木如之皆折徵解庫<lb/>
　　　○曰行糧月糧各省運弁運軍凡出運之年各<lb/>
　　　支行糧二石四斗至三石有差運軍月糧八石<lb/>
　　　九斗至十有二石有差或折銀徵給或銀米各<lb/>
　　　半各因其地之宜山東蘇松江安糧道所屬半<lb/>
　　　於領運時發給半徵解水次六倉山東則臨清<lb/>
<pb n="KR2m0012_WYG_013-5a"/>
　　　徳州江蘇安徽則江寧鳯陽淮安徐州沿塗發<lb/>
　　　給○曰贈貼明代漕糧繋軍民交兌民受需索<lb/>
　　　之苦<lb/>
　　國初改為官收官兌因酌定贈貼官為支給隨其<lb/>
　　　方俗各省異名山東河南漕船每運米百石給<lb/>
　　　潤耗銀五兩米五石江安糧道所屬給漕贈如<lb/>
　　　之蘇松糧道所屬米同銀倍浙江給漕截銀三<lb/>
　　　十四兩有竒江西給貼運銀三兩米三石副耗<lb/>
<pb n="KR2m0012_WYG_013-5b"/>
　　　米十有三石湖北湖南給貼運米二十石皆隨<lb/>
　　　漕科徵<lb/>
　　　凡白糧經費江蘇每石正耗三斗浙江四斗五<lb/>
　　　升以備入倉耗折及運軍沿塗折耗之費江蘇<lb/>
　　　每船給束包人夫工食銀十有四兩每運米百<lb/>
　　　石給漕截銀三十四兩食米七石各有竒又盤<lb/>
　　　耗米二十石浙江給漕截銀如江蘇食米三十<lb/>
　　　四石有竒運弁行糧運軍行糧月糧與漕糧同<lb/>
<pb n="KR2m0012_WYG_013-6a"/>
　　　皆隨糧科徵<lb/>
　　　凡漕糧轉輸薊州易州以待<lb/>
陵寢官兵俸餉之用薊州酌撥漕糧四萬六千八百七<lb/>
　　　十石白糧千三百十有五石自天津府轉輸易<lb/>
　　　州酌撥漕糧萬九千一百八十七石白糧四百<lb/>
　　　五十石自白溝河轉輸<hi>均於各省應輸京通倉米内撥運後水師駐防</hi>
　　　<hi>俸餉同</hi>
　　　凡漕糧嵗留天津府滄州以待水師及駐防官<lb/>
<pb n="KR2m0012_WYG_013-6b"/>
　　　兵俸餉之用糧船過滄留漕糧萬一千七百十<lb/>
　　　有九石過天津留四萬五千石各有竒<lb/>
　　　凡漕糧截留或一方偶遇偏災截漕轉運以備<lb/>
　　　拯荒平糶之用或酌留直省分貯府縣每嵗出<lb/>
　　　陳易新以為經久不匱之儲皆隨時調劑不限<lb/>
　　　常數<lb/>
　　　凡蠲免田賦之嵗漕糧以<lb/>
　　天庾儲備徵輸如常若被災府縣完納維艱令督<lb/>
<pb n="KR2m0012_WYG_013-7a"/>
　　　撫確勘情形酌應緩應蠲之數具疏請<lb/>
　旨<lb/>
　　　凡漕船六千九百六十有九每嵗出運者直隸<lb/>
　　　三十七<hi>均協運河南</hi>山東九百七十五<hi>運軍自備者三百十有一</hi>
　　　<hi>協運河南二百六十八</hi>蘇松糧道所屬五百八十九江安<lb/>
　　　糧道所屬三千八十四<hi>協運河南百二十五協運蘇松千九百九十七</hi>
　　　内運白糧者百三十六於通省漕船内簡調三<lb/>
　　　年踐更江西七百有八浙江千二百十有四内<lb/>
<pb n="KR2m0012_WYG_013-7b"/>
　　　專運白糧者六十三湖北百八十湖南百八十<lb/>
　　　二○成造漕船以長九丈載米四百石為度江<lb/>
　　　西湖北湖南加長一丈每嵗修理出運十年改<lb/>
　　　造如成造不堅固不及十年損壞者責運軍補<lb/>
　　　造督運官弁皆劾論○遇運河水涸須分載過<lb/>
　　　淺囘南阻凍不能依期歸次須以别船代運赴<lb/>
　　　通均許和雇民船官為定價毋許運弁抑派及<lb/>
　　　船户居竒髙索<lb/>
<pb n="KR2m0012_WYG_013-8a"/>
　　　凡漕政掌於漕運總督各省以糧儲道專司之<lb/>
　　　各府以管糧同知通判分治之徵收兌運由州<lb/>
　　　縣官總其成於巡撫布政使司運道疏濬牐壩<lb/>
　　　啟閉自江北至淮自淮北至天津則河道總督<lb/>
　　　任之天津以北倉場侍郎經理之嵗以給事中<lb/>
　　　御史分巡通州而下天津濟寧淮安至揚子江<lb/>
　　　口以稽察運道剔除漕弊<lb/>
　　　凡有漕之省隨漕之多寡以建衞每衞守備一<lb/>
<pb n="KR2m0012_WYG_013-8b"/>
　　　人以治衞軍酌漕船之多寡以分幫每幫領運<lb/>
　　　千總二人分年番休武舉一人隨幫効力每船<lb/>
　　　領運衞軍十人每運選用一人由守備舉報濫<lb/>
　　　舉不慎者論每軍出運副一人隨運以本軍子<lb/>
　　　弟充之水手十人由運軍雇募令十船互保<lb/>
　　　滋事不法者連坐<lb/>
　　　凡徵糧以十月朔啟徵米取乾潔不分赤白兼<lb/>
　　　收白糧則官為舂治民輸舂耗有差立聮三票<lb/>
<pb n="KR2m0012_WYG_013-9a"/>
　　　稽覈如制<hi>詳見田賦</hi>
　　　凡兌運以漕船到次之日為始至十一月終兌<lb/>
　　　畢以府同知通判為監兌官總漕按船數米數<lb/>
　　　刋發全單開明耗贈糧道依全單之數分刋號<lb/>
　　　單頒之州縣每單兌米百石一單兌足令運弁<lb/>
　　　注明收數一船兌足即發水程開行<lb/>
　　　凡察驗米色監兌官以米一石包封為式糧道<lb/>
　　　親驗鈐印至淮總漕拆封掣驗通船米如式仍<lb/>
<pb n="KR2m0012_WYG_013-9b"/>
　　　鈐封至通倉場侍郎拆驗亦如之其包封米作<lb/>
　　　正交倉<lb/>
　　　凡漕運行程重運北上順流日行四十里逆流<lb/>
　　　日行二十里巡撫給以水程所過沿河州縣入<lb/>
　　　境出境皆注日時至淮總漕察驗無誤換給水<lb/>
　　　程所過州縣注日時至通州倉場侍郎察驗如<lb/>
　　　之空船南下順流日行五十里逆流日行三十<lb/>
　　　里倉場侍郎給發水程所過州縣注日時至淮<lb/>
<pb n="KR2m0012_WYG_013-10a"/>
　　　總漕察驗如北上時先後還次不得過十一月<lb/>
　　　巡撫察驗亦如之惟經渉河淮江湖重險不立<lb/>
　　　程期守牐候風阻凍均準注限若内河無阻有<lb/>
　　　違行程者領運官弁及運軍皆論如法<lb/>
　　　凡通漕限期山東河南以次年三月初一日到<lb/>
　　　通江蘇安徽大江以北本年十二月秒過淮次<lb/>
　　　年四月初一日到通大江以南次年正月秒過<lb/>
　　　淮<hi>松江府所屬寛限十日</hi>五月初一日到通浙江湖北次<lb/>
<pb n="KR2m0012_WYG_013-10b"/>
　　　年二月秒過淮六月初一日到通江西湖南次<lb/>
　　　年三月初十日過淮六月初一日到通受兌開<lb/>
　　　行由巡撫疏報過淮由漕運總督經皂河由江<lb/>
　　　南河道總督過濟寧逾臨清由河東河道總督<lb/>
　　　皆具疏專逹天津以北倉場侍郎五日一奏報<lb/>
　　　如過淮遲延責在巡撫抵津遲延責在漕河三<lb/>
　　　督及所屬沿河文武官皆按期劾論<lb/>
　　　凡督運山東河南漕船兌運已畢糧道簡委府<lb/>
<pb n="KR2m0012_WYG_013-11a"/>
　　　通判管押赴通江淮以南則監兌官親送至淮<lb/>
　　　候總漕察驗畢或即委監兌官或别委通判以<lb/>
　　　行過淮已畢總漕隨運北上率所屬官弁相視<lb/>
　　　運道險易調度全漕察不用命者俾舳艫相接<lb/>
　　　畢渡天津廼入<lb/>
　覲述職以重官守各省通判仍竢漕船卸載管押囘<lb/>
　　　南廼既厥事<lb/>
　　　凡催漕道府董率州縣官於入境時按程催行<lb/>
<pb n="KR2m0012_WYG_013-11b"/>
　　　毋許停泊出境廼止沿河營汛鎮將董率汛弁<lb/>
　　　催行亦如之催行不力致有羈遲者專催督催<lb/>
　　　各官弁劾論有差<lb/>
　　　凡屯田各省多寡不一<hi>詳見田賦</hi>皆按漕船均分給<lb/>
　　　領運之軍耕以濟運其不能自耕者或官召民<lb/>
　　　佃徵租贍軍或民賃軍田軍自取息有争訟則<lb/>
　　　州縣官治之私相質買者與受皆辠<lb/>
　　　凡優䘏運軍每船北上許隨載土産物百石頭<lb/>
<pb n="KR2m0012_WYG_013-12a"/>
　　　工舵工水手共二十六石囘空隨載梨棗六十<lb/>
　　　石經過闗津免其輸稅過淮如期抵通交糧無<lb/>
　　　闕總漕酌加奬賞二十年領運無過給九品冠<lb/>
　　　帶榮身<lb/>
　　　凡漕運禁令州縣徵糧毋許吏役浮加斛面抑<lb/>
　　　派雜費府倅監兌無許弁軍需索陋規私收折<lb/>
　　　色重運北上空船南囘毋許運軍水手盗賣漕<lb/>
　　　米滲水和沙或私帶客貨冒渡闗津或擾害民<lb/>
<pb n="KR2m0012_WYG_013-12b"/>
　　　船强橫生事或行船越次以避稽察或中塗幷<lb/>
　　　載脱船私歸運弁毋許擅離漕船催運弁兵毋<lb/>
　　　許索運軍土物違者皆論如法<lb/>
　　　凡漕運考成漕糧白糧並隨糧經費皆限本年<lb/>
　　　徵足糧道造具四柱清册逹總漕疏報徵收官<lb/>
　　　以經徵督徵之數作十分考成如有未完經徵<lb/>
　　　之州縣衛所自不及一分至五分督徵之道府<lb/>
　　　自一分至六分巡撫自一分至八分論劾有差<lb/>
<pb n="KR2m0012_WYG_013-13a"/>
　　　叅後州縣衞所限一年道府限一年有半巡撫<lb/>
　　　限二年逾限不完不復作分數照原叅分數叅<lb/>
　　　處廵撫以完欠支存之數隨奏銷疏報轉運之<lb/>
　　　官抵通交倉糧數無闕總漕糧道及押運領運<lb/>
　　　官弁議敘有差如有未完按分數叅處勒限責<lb/>
　　　償逾限不完者皆論如法<lb/>
　　　凡漕船偶遭風浪在河淮江湖失事者如船糧<lb/>
　　　漂没無存地方官勘實報總漕題豁若内河遇<lb/>
<pb n="KR2m0012_WYG_013-13b"/>
　　　風收泊不慎或不戒於火致船與糧有失者皆<lb/>
　　　不準豁免領運押運並地方文武官弁劾論如<lb/>
　　　法<lb/>
　<lb/>
　<lb/>
　<lb/>
　<lb/>
欽定大清會典卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0012_WYG_012-1a"/>
欽定四庫全書<lb/>
欽定大清㑹典卷十二<lb/>
　　　戸部<lb/>
　　　　庫藏<lb/>
　　　凡庫藏之隸於部者有三一曰銀庫直省田賦<lb/>
　　　及關市鹽茶諸税課歲輸至京者咸入焉二曰<lb/>
　　　叚疋庫織造縑帛紗縠歳輸至部者咸入焉三<lb/>
　　　曰顔料庫銅錫鉛鐵丹青赭緑香楮茶蠟之屬<lb/>
<pb n="KR2m0012_WYG_012-1b"/>
　　　咸入焉<lb/>
　　　凡三庫之政令<lb/>
　特簡大臣綜理之其財用出入之數月有要歳有㑹<lb/>
　　　皆覈實以<lb/>
　聞<lb/>
　　　凡三庫所藏各異其物其出入品式各異其宜<lb/>
　　　皆設郎中員外郎分理之司庫大使屬焉主事<lb/>
　　　一人兼掌三庫文案凡財賄之受藏於庫及取<lb/>
<pb n="KR2m0012_WYG_012-2a"/>
　　　用於庫者皆書其數歳終乃執其總㑹三庫羣<lb/>
　　　吏之籍而叅考之以待奏銷<lb/>
　　　凡三庫司官各部院於所屬諸司遴選賢能者<lb/>
　　　送部引<lb/>
　見補用閲三年更選以代筆帖式庫大使如之<lb/>
　　　凡直省賦税輸部者歳有常数覈数無闕廼移<lb/>
　　　銀庫凖部定權衡受之如啟櫝驗封有作弊及<lb/>
　　　数不實者論<lb/>
<pb n="KR2m0012_WYG_012-2b"/>
　　　凡歳用縑帛紗縠由織造官<hi>江寧蘇州杭州各一人</hi>市絲<lb/>
　　　民間織染輸部部移叚疋庫受之其上供<lb/>
　御服者則輸於<lb/>
　　内府歳所需財用皆給公帑具册達部以待稽覈<lb/>
　　　有造作不如法者論<lb/>
　　　凡器用所需百物之良各有土産直省有司歳<lb/>
　　　支正賦市自民間大者疏<lb/>
　聞下部小者以册達部部覈其数移顔料庫受之採<lb/>
<pb n="KR2m0012_WYG_012-3a"/>
　　　擇不精良者論<lb/>
　　　凡<lb/>
　朝廷經費官司庶物之待給者歲有常数其財用取<lb/>
　　　諸三庫所司籍其数移部部稽其籍相符廼牒<lb/>
　　　諸庫主事主事受其牒而書之頒之承用之府<lb/>
　　　覈實而發之<lb/>
　　　凡直省布政使司糧鹽驛傳道皆有庫庫設大<lb/>
　　　使一人其他道府州縣庫以主藏吏司其出納<lb/>
<pb n="KR2m0012_WYG_012-3b"/>
　　　典守不愼或積久滋弊者官吏並論如法<lb/>
　　　　倉庾<lb/>
　　　凡<lb/>
　　京師倉十有三八旗三營兵食官軍牧馬豆貯焉<lb/>
　　　通州倉二王公百官俸廩米貯焉又專隸本部<lb/>
　　　倉一供<lb/>
　　内府奉祭祀待外藩屬國廩餼之米牧馬之豆咸<lb/>
　　　貯焉倉各分廒每廒貯米以萬石為率<hi>正米萬石連耗</hi>
<pb n="KR2m0012_WYG_012-4a"/>
　　　<hi>作數</hi>出陳納新各依其序以為常法<lb/>
　　　凡倉場之政掌於總督侍郎承以坐糧㕔分司<lb/>
　　　於大通橋監督及各倉監督坐糧㕔簡用科道<lb/>
　　　部郎二年更代各倉監督簡用内閣中書部院<lb/>
　　　監寺屬官三年更代均由部引<lb/>
　見差委大通橋監督由總督倉場侍郎於各監督内<lb/>
　　　簡選引<lb/>
　見調補<lb/>
<pb n="KR2m0012_WYG_012-4b"/>
　　　凡稽察倉儲京倉以都統副都統通倉以通永<lb/>
　　　道通州副将專稽倉有渗漏米有盗竊者移倉<lb/>
　　　場治之歳差滿漢御史通稽一歳之内収漕發<lb/>
　　　米釐剔弊端閲四年<lb/>
　特命王公大臣徧履諸倉察覈以重<lb/>
　　天庾儲備<lb/>
　　　凡催船各省糧船既過天津抵通交兑以及空<lb/>
　　　船回南皆總督倉場侍郎董率沿河文武官弁<lb/>
<pb n="KR2m0012_WYG_012-5a"/>
　　　催行毋許停泊<lb/>
　　　凡兑糧各省糧船既抵通州正兑漕糧於石壩<lb/>
　　　交兑改兑漕糧於土壩交兑坐糧㕔察米色皆<lb/>
　　　純呈驗於總督倉場侍郎廼按数起斛白糧交<lb/>
　　　兑亦如之運軍有虧欠者以應給回空食米抵<lb/>
　　　補不足則發本籍責追次年附運交倉<lb/>
　　　凡轉運正兑漕糧由石壩入通惠河經普濟平<lb/>
　　　下平上慶豐四牐每牐換船至大通橋監督掣<lb/>
<pb n="KR2m0012_WYG_012-5b"/>
　　　驗無闕廼分水陸運交京倉収貯改兑漕糧由<lb/>
　　　土壩裏河至通州城南換陸運交通倉収貯其<lb/>
　　　起斛掣驗換車皆有號房暫貯過壩由牐上岸<lb/>
　　　下船皆雇夫肩負石壩至京倉水運以經紀陸<lb/>
　　　運以車戸土壩至通倉水陸運皆以車户承領<lb/>
　　　各給運價有差白糧之運京運通亦如之<lb/>
　　　凡収糧正兑漕糧以加二五斛改兑漕糧以加<lb/>
　　　一七斛<hi>詳見漕運</hi>白糧以稱重百六十斤為一石連<lb/>
<pb n="KR2m0012_WYG_012-6a"/>
　　　正耗同収以杜胥役侵漁之弊其轉運到倉總<lb/>
　　　督倉場侍郎給以印单京倉期十日通倉期七<lb/>
　　　日畢収如逾期留難及重斛有需索者稽察御<lb/>
　　　史叅奏依律罪之<lb/>
　　　凡發米王公百官俸廩以春秋仲月八旗兵食<lb/>
　　　以四季每季按旗先後分月關支開倉時部委<lb/>
　　　司官二人各旗均委叅領一人與監督互相糾<lb/>
　　　察如攙和沙土通賄舞弊越陳廒發新廒及斛<lb/>
<pb n="KR2m0012_WYG_012-6b"/>
　　　有重輕者稽察御史皆劾論如法<lb/>
　　　凡隨糧耗米<hi>詳見漕運</hi>除牐壩盤折運軍回空食米<lb/>
　　　入倉閲月至三年按月計耗有差其餘統入正<lb/>
　　　米支銷<lb/>
　　　凡隨糧經費<hi>詳見漕運</hi>各省皆先漕齎解倉場發貯<lb/>
　　　通濟庫坐糧㕔司其出納歳發京通各倉水陸<lb/>
　　　運價牐壩負運北河濬淺諸費運軍䉡夫羡餘<lb/>
　　　起駮等銀咸取給焉<lb/>
<pb n="KR2m0012_WYG_012-7a"/>
　　　凡倉糧収支庫帑存發總督倉場侍郎歳籍其<lb/>
　　　数具疏以<lb/>
　聞由部覆覈奏銷<lb/>
　　　凡直省常平倉皆州縣官專司之社倉義倉建<lb/>
　　　自商民官為經理省㑹重地大府雄鎮兵糈所<lb/>
　　　貯屬之道府其他水陸四達之衢設倉以便轉<lb/>
　　　運提鎮大標沿海沿邊距省遥遠偏僻汛防各<lb/>
　　　設營倉積糧以備藉糶皆隨時制宜裕不匱之<lb/>
<pb n="KR2m0012_WYG_012-7b"/>
　　　儲永為軍民之利<lb/>
　　　　積貯<lb/>
　　國家循古制設常平倉隨時糴穀用資振貸豐年<lb/>
　　　則勸民出升斗以益之厥後戸口殷阜廼出庫<lb/>
　　　藏市糴閒或截漕運貯各州縣衛分上中下等<lb/>
　　　以三萬二萬萬六千石為差承平歳久生齒日<lb/>
　　　繁益需委積聼所在俊秀納粟入監視其土地<lb/>
　　　廣狹山川險易物産盛衰酌舊額而更定之直<lb/>
<pb n="KR2m0012_WYG_012-8a"/>
　　　隸積穀二百十有五萬四千五百二十四石<lb/>
　　盛京百二十萬石山東二百九十五萬九千三百<lb/>
　　　八十六石山西百三十一萬五千八百三十七<lb/>
　　　石河南二百三十一萬九百九十九石江蘇百<lb/>
　　　五十二萬八千石安徽百八十八萬四千石江<lb/>
　　　西百三十七萬七百十有三石福建二百五十<lb/>
　　　六萬六千四百四十九石浙江二百八十萬石<lb/>
　　　湖北五十二萬九百三十五石湖南七十萬二<lb/>
<pb n="KR2m0012_WYG_012-8b"/>
　　　千百三十三石陜西二百七十三萬三千有十<lb/>
　　　石甘肅三百二十八萬石四川百有二萬九千<lb/>
　　　八百石廣東二百九十五萬三千六百六十一<lb/>
　　　石廣西百二十七萬四千三百七十八石雲南<lb/>
　　　七十萬一千五百石貴州五十萬七千有十石<lb/>
　　　凡三千三百七十九萬二千三百石有竒<lb/>
　　　凡常平積貯之法必相風土之寒暄燥濕東南<lb/>
　　　西北異方稻麥粟米異宜江南江西福建浙江<lb/>
<pb n="KR2m0012_WYG_012-9a"/>
　　　湖廣四川廣東廣西雲南貴州宜稻宜粟直隸<lb/>
　　盛京山東山西河南陜西或以米或以雜糧貯米<lb/>
　　　者半穀之数每歳出陳易新土髙燥者以十之<lb/>
　　　七存倉十之三平糶卑濕則存半糶半各因時<lb/>
　　　地而變通之以均歳之豐歉督撫於歳終覈實<lb/>
　　　奏銷以册送部稽察如有虧闕先請動帑買補<lb/>
　　　将虧空官題叅照例治罪限年追賠<lb/>
　　　凡買補之法春夏出穀秋冬還倉依市價於本<lb/>
<pb n="KR2m0012_WYG_012-9b"/>
　　　地産穀之區或鄰邑價平處買運如数還倉遇<lb/>
　　　歳歉市貴則展至次年若倉庾闕乏亟需補足<lb/>
　　　者申明上官凖於價賤之州縣和糴抑富民派<lb/>
　　　保甲者劾之<lb/>
　　　凡順成之方本省倉庾既足督撫具疏請<lb/>
　旨出庫藏委官収糴毋致價賤傷農若有多為麯蘖<lb/>
　　　以糜穀者禁之<lb/>
　　　凡直省倉穀有在常平額外者如河南漕穀倉<lb/>
<pb n="KR2m0012_WYG_012-10a"/>
　　　江南江寧省倉崇明倉福建臺灣備貯倉浙江<lb/>
　　　永濟倉玉環同知倉廣東廣糧通判倉或備本<lb/>
　　　省急需或備鄰省協濟或因山海逺僻藉以充<lb/>
　　　振備糶皆飭所在官按其額数時其出納以佐<lb/>
　　　常平之所不及歳終彚入倉糧奏銷册内申報<lb/>
　　　督撫送部察覈<lb/>
　　　凡民間収穫時隨其所贏聼出粟麥建倉貯之<lb/>
　　　以備鄉里借貸曰社倉公舉殷實有行誼者一<lb/>
<pb n="KR2m0012_WYG_012-10b"/>
　　　人為社長能書者一人副之共領其事按保甲<lb/>
　　　印牌有習業而貧者春夏貸米於倉秋冬大熟<lb/>
　　　加一計息以償中歳則捐其息之半下歳免息<lb/>
　　　社長社副執簿檢校歳以穀数呈官經理出納<lb/>
　　　惟民所便官不得以法繩之豐年勸捐社穀在<lb/>
　　　順民情禁吏抑派有好義能捐十石至百石以<lb/>
　　　上者旌奨有差社長社副經理有方者按年給<lb/>
　　　奬仍以息穀酌酬勞勩<lb/>
<pb n="KR2m0012_WYG_012-11a"/>
　　　凡紳士捐穀以待振貸曰義倉各就市鎭鄉村<lb/>
　　　建廒春頒秋斂取贏散滯奬善酬勞悉依社倉<lb/>
　　　規條惟頒斂之期出入之籍時呈所在官覈之<lb/>
　　　所在官於去任蒞任時授受簿籍察其虛實以<lb/>
　　　行懲勸<lb/>
　　　凡直省營戍沿邊沿海及去省遥遠者設倉貯<lb/>
　　　穀曰營倉以營弁經理遇青黄不接之時或借<lb/>
　　　或糶以接濟軍士如有那移虧闕照常平積穀<lb/>
<pb n="KR2m0012_WYG_012-11b"/>
　　　例題叅追賠<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清會典卷十二<lb/>
</p>
<p>
</p>
  </div>
</body>
</text>
</TEI>
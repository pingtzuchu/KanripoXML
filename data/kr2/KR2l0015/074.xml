<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_074-1a"/>
欽定四庫全書<lb/>
欽定厯代職官表卷六十八<lb/>
　　文武官階表<lb/>
<pb n="KR2l0015_WYG_074-2a"/>
</p>
<p>
<pb n="KR2l0015_WYG_074-3a"/>
</p>
<p>
<pb n="KR2l0015_WYG_074-4a"/>
</p>
<p>
<pb n="KR2l0015_WYG_074-5a"/>
</p>
<p>
<pb n="KR2l0015_WYG_074-6a"/>
　　文武官階<lb/>
　國朝官制<lb/>
光祿大夫<hi>正一品</hi>榮祿大夫<hi>從一/品</hi>資政大夫<hi>正二品</hi>通奉大<lb/>
夫<hi>從二品</hi>通議大夫<hi>正三/品</hi>中議大夫<hi>從三/品</hi>中憲大夫<hi>正四品</hi>
朝議大夫<hi>從四品</hi>奉政大夫<hi>正五/品</hi>奉直大夫<hi>從五品</hi>承徳郎<lb/>
<hi>正六品</hi>儒林郎<hi>從六/品</hi>文林郎<hi>正七/品</hi>徵仕郎<hi>從七/品</hi>修職郎<hi>正八</hi>
<hi>品</hi>修職佐郎<hi>從八/品</hi>登仕郎<hi>正九/品</hi>登仕佐郎<hi>從九品</hi>
　　以上文官階若吏員出身者其從六品正七品俱<lb/>
<pb n="KR2l0015_WYG_074-6b"/>
　　為宣徳郎不及九品者為未入流初制一品正從俱<lb/>
　　光祿大夫後從一品改榮祿大夫凡官階五品以上為<lb/>
誥授六品以下為<lb/>
敇授武官亦如之<lb/>
建威将軍<hi>正一品</hi>振威将軍<hi>從一/品</hi>武顯将軍<hi>正二品</hi>武功将<lb/>
軍<hi>從二品</hi>武義都尉<hi>正三/品</hi>武翼都尉<hi>從三/品</hi>昭武都尉<hi>正四品</hi>
宣武都尉<hi>從四品</hi>武徳騎尉<hi>正五/品</hi>武徳佐騎尉<hi>從五品</hi>武畧<lb/>
騎尉<hi>正六品</hi>武畧佐騎尉<hi>從六/品</hi>武信騎尉<hi>正七/品</hi>武信佐騎尉<hi>從七品</hi>奮<lb/>
<pb n="KR2l0015_WYG_074-7a"/>
武校尉<hi>正八品</hi>奮武佐校尉<hi>從八/品</hi>修武校尉<hi>正九/品</hi>修武佐校尉<hi>從九品</hi>
　　以上武官階初提督總兵官或加都督及都督同知僉<lb/>
　　事等銜其左右都督俱為正一品後裁去加銜定提督<lb/>
　　為從一品故武階至從一品而止又正一品從一品初<lb/>
　　俱為榮禄　大夫正二品為驃騎将軍從二品為驍騎将軍<lb/>
　　正三品為昭勇将軍從三品為懐逺将軍正四品為明<lb/>
　　威將軍從四品為宣武将軍正五品為武德将軍<lb/>
　　從五品為武畧将軍正六品為昭信校尉從六品<lb/>
<pb n="KR2l0015_WYG_074-7b"/>
　　為忠顯校尉正七品為奮力校尉其旗員武職初<lb/>
　　有封承徳郎文林郎者亦改照漢人之例其旗員之<lb/>
　　八九品武職仍依舊為修職郎登仕郎後又改從一品<lb/>
　　為振威大夫正二品為武顕大夫從二品為武功大<lb/>
　　夫正三品為武義大夫從三品為武翼大夫正四<lb/>
　　品為昭武大夫從四品為宣武大夫正五品為武<lb/>
　　徳郎從五品為武畧郎正六品為武信郎從六<lb/>
　　品為武信佐郎正七品為奮武郎乾隆五十一<lb/>
<pb n="KR2l0015_WYG_074-8a"/>
　　年欽奉<lb/>
諭㫖武職階級自應與文臣相埒今文職則係正一品<lb/>
　起而武職則係從一品起顯然少予一階且文職自<lb/>
　正一品至從九品共十八階武職自從一品至七品止十<lb/>
　一階多寡顯有懸殊所有武職人員現在所缺正一品之<lb/>
　階應照朕前次欽定領侍衛内大臣将軍為正一品之<lb/>
　例増入一階其自正一品以下較文職所少之五階亦<lb/>
　應於内外武職衙門㣲末員弁内按其職守酌定正<lb/>
<pb n="KR2l0015_WYG_074-8b"/>
　從照文職一體釐正以昭畫一再舊例武官正從一<lb/>
　品俱封榮禄大夫正二品至從五品俱封將軍既<lb/>
　未為允當嗣更定新例則皆稱大夫因思將軍<lb/>
　為専閫主帥大夫係文臣之稱乃舊例則封將軍<lb/>
　而今又更封大夫名義殊覺紊淆嗣後武職正一品<lb/>
　至從二品俱應封為将軍正三品至從九品應分别酌與<lb/>
　都尉騎尉校尉等字様逓為差等以示區别着軍機大臣<lb/>
　㑹同大學士吏兵二部詳晰定議具奏遵<lb/>
<pb n="KR2l0015_WYG_074-9a"/>
㫖奏准武職自正一品領侍衛内大臣起至從八品止共十六階又自<lb/>
　　從一品提督起至正七品共十一階較之文職自大學士起至從<lb/>
　　九品止共十八階似覺参差惟查文職之十八階乃合内外<lb/>
　　統計始有此数武職合内外統計止有十六階較之文職少<lb/>
　　正九從九二階應遵<lb/>
㫖増設所増官階查八旗有藍翎長太僕寺委署固山逹向無品<lb/>
　　級今應将藍翎長作為正九品太僕寺固山逹作為從九<lb/>
　　品又綠營七品以下未經設有官階查有經制外委千總外<lb/>
<pb n="KR2l0015_WYG_074-9b"/>
　　委把總及額外外委亦向無品級今應将經制外委千總作<lb/>
　　為正八品經制外委把總作為正九品額外外委作為從九<lb/>
　　品増入官階内外合計以作十八階之数與文職相埒至<lb/>
封典名號謹遵<lb/>
諭㫖一二品俱封為将軍三四品封為都尉五六七品俱封<lb/>
　　為騎尉八九品俱封為校尉仰見我<lb/>
皇上綜理萬機闡宏六典念文武有兼資之職守斯官<lb/>
　　階有並重之章程令甲昭埀百代不易仗考官之<lb/>
<pb n="KR2l0015_WYG_074-10a"/>
　　有階古名散官武散官階唐列四十有五宋列三<lb/>
　　十有一金列四十有二元列三十有四明列三十<lb/>
　　然散冗失制如唐制同一從四品而分上下上曰<lb/>
　　宣威将軍下曰明威将軍又曰歸徳中郎将推之<lb/>
　　五品以下皆然義例不明繁簡寡當金制自從二<lb/>
　　品以上仍襲文階名號正三品以下乃列将軍校<lb/>
　　尉副尉之名則文武之資相混淆也元列階至八<lb/>
　　品而止明列階至六品而止則較文資過為簡略<lb/>
<pb n="KR2l0015_WYG_074-10b"/>
　　豈如我<lb/>
皇上設官分職陳殷置輔無不甄覈名實審挈重輕武<lb/>
　　階之数既並埒乎文資而千城之寄其稱名亦與<lb/>
　　文資逈異定階爵節級之顯秩寓酬庸勵武之微<lb/>
　　權貔虎桓桓有不果敢奮職者歟<lb/>
　厯代建置<lb/>
　　　謹案周以九命正邦國之位而國語曰内官不<lb/>
　　　過九御外官不過九品則九品之名其来舊矣<lb/>
<pb n="KR2l0015_WYG_074-11a"/>
　　　曹魏始定九品之制至梁分為十八班而九品<lb/>
　　　不廢北魏以九品分正從隋唐以来因之然品<lb/>
　　　既分正從而正從之中又有上階下階之分與<lb/>
　　　夫陞授加授之别或析而四或析而六名稱叢<lb/>
　　　互遷改靡定而等列反因之滋晦散官之號肇<lb/>
　　　見于隋隋開皇之制以居曹有職務者為職事<lb/>
　　　官其無職務者為散官故有特進左右光祿大<lb/>
　　　夫金紫光祿大夫銀青光祿大夫朝議大夫朝<lb/>
<pb n="KR2l0015_WYG_074-11b"/>
　　　散大夫等號並為散官然漢制光祿大夫<lb/>
　　　大夫議郎中郎侍郎郎中皆無員多至數十人<lb/>
　　　而特進奉朝請亦皆無職守優㳺祿秩即如成<lb/>
　　　都侯王商以特進領城門兵置幕府得舉吏亦<lb/>
　　　正是加官攝官之例而非以為正職則官之有<lb/>
　　　散自漢已有之魏晉以後或置左右光祿金紫<lb/>
　　　光祿太中中散等大夫並無員以優耆宿北魏<lb/>
　　　又嘗置㪚官五等其品第五至第九百官有闕<lb/>
<pb n="KR2l0015_WYG_074-12a"/>
　　　則取其中以補之盖當時之仕于朝者不任以<lb/>
　　　事則置之散官此正如後世宫觀設官之比而<lb/>
　　　亦以儲才需用且得與諸執事官均其勞佚也<lb/>
　　　逮唐因隋制乃雜採以為階秩之目凢入仕者<lb/>
　　　皆帶散位謂之本品又参取前代之散號将軍<lb/>
　　　益以校尉以為武㪚官其武騎屯騎等尉在隋<lb/>
　　　比曹郎者則一歸之於勛官而散官始定為虚<lb/>
　　　號矣若夫勛號出於周齊交戰之際本以酬戰<lb/>
<pb n="KR2l0015_WYG_074-12b"/>
　　　士其後漸及朝流階爵之外自為節級周置上<lb/>
　　　開府儀同三司等十一號隋有上柱國以下總<lb/>
　　　十一等以賞勛勞其後屢有増改唐永徽以後<lb/>
　　　以國初勛號與㪚官頗多同名者年月既久漸<lb/>
　　　相錯亂于咸亨五年三月更下詔申明各以類<lb/>
　　　相比所謂武徳初光禄大夫比今日上柱國者<lb/>
　　　卒之名目猥多無禆政體相沿至明則柱國以<lb/>
　　　下文武各為勛號而制又一變夫勛自為勛本<lb/>
<pb n="KR2l0015_WYG_074-13a"/>
　　　不與階為附麗故唐時有功者或叙階或賜勛<lb/>
　　　尚能隨事分授以寓夫一時之微權而初無層<lb/>
　　　積坐進之故自宋以降則毎遇郊賞若考滿者<lb/>
　　　其酬勛若干級進階若干等即並舉而予之故<lb/>
　　　明人有言有階特進而勛止柱國者未有左柱<lb/>
　　　國而不帯特進者然則既無相濟之用亦正無<lb/>
　　　取此相混之名矣我<lb/>
　　國家稽古建官循名責實文官之階定為九品品<lb/>
<pb n="KR2l0015_WYG_074-13b"/>
　　　有正從凡十八等武階自從一品至正七品凡<lb/>
　　　十二等嗣復欽遵<lb/>
諭㫖定為十八等文以大夫郎為稱武以将軍都尉騎<lb/>
　　　尉校尉為稱而盡革漢唐以来㪚號勛號襍號之<lb/>
　　　制洵所謂為法則精而宻而施于事則簡而易<lb/>
　　　知者矣兹表文武官階故先撮論其概而以厯<lb/>
　　　代沿革之故條具于後至前代文武階不分分之自<lb/>
　　　唐始故武階之表亦自唐始而隋以上不復贅列云<lb/>
<pb n="KR2l0015_WYG_074-14a"/>
　三代<lb/>
　　禮記王制王者之制爵禄公侯伯子男凡五等諸<lb/>
　　侯之上大夫卿下大夫上士中士下士凡五等鄭<lb/>
　　康成注爵秩次也上大夫曰卿孔頴達疏此大都<lb/>
　　總記三王制度<lb/>
　　　謹案公侯伯子男至中士下士爵也古無爵與<lb/>
　　　階之分爵即階也故諸侯之卿大夫士與諸侯<lb/>
　　　並列為爵秦漢以降爵為酬庸之號而百職事<lb/>
<pb n="KR2l0015_WYG_074-14b"/>
　　　之在列者各循資以進階始與爵分矣故録此<lb/>
　　　以著縁起而表則託始于周焉<lb/>
　　國語外官不過九品<lb/>
　　周禮春官大宗伯以九儀之命正邦國之位壹命<lb/>
　　受職<hi>鄭康成注始見命為正吏謂列國之士于子男為大夫王之下士亦一命</hi>再命受<lb/>
　　服<hi>注鄭司農云為上士康成謂列國之大夫再命于子男為卿王之中士亦再命</hi>三命受<lb/>
　　位<hi>注鄭司農云受下大夫之位康成謂此列國之卿王之上士亦三命</hi>四命受器<hi>注鄭</hi>
　　<hi>司農云為上大夫康成謂此命公之孤也王之下大夫亦四</hi>五命賜則<hi>注鄭司農云出為子</hi>
<pb n="KR2l0015_WYG_074-15a"/>
　　<hi>男康成謂王之下大夫四命出封加一等五命</hi>六命賜官<hi>注鄭司農云子男入為卿康成</hi>
　　<hi>謂此王六命之卿</hi>七命賜國<hi>注王之卿六命/出封加一等者</hi>八命作牧<hi>注鄭</hi>
　　<hi>司農云一州之牧王之三公亦八命</hi>九命作伯<hi>注上公有㓛徳加命為方伯鄭司農云長</hi>
　　<hi>諸侯為方伯</hi>典命掌諸侯之五儀諸臣之五等之命上<lb/>
　　公九命為伯侯伯七命子男五命王之三公八命<lb/>
　　其卿六命其大夫四命及其出封皆加一等公之<lb/>
　　孤四命其卿三命其大夫再命其士一命侯伯之<lb/>
　　卿大夫士亦如之子男之卿再命其大夫一命其<lb/>
<pb n="KR2l0015_WYG_074-15b"/>
　　士不命<lb/>
　　　謹案王之下士一命于周禮無正文後鄭以序<lb/>
　　　官有上士中士下士之名又典命大夫四命之<lb/>
　　　下空文宜有三命二命一命故云王之下士一<lb/>
　　　命若先鄭以再命為上士則王之中士下士以<lb/>
　　　為同一命可知也九命上公得置孤卿一人周<lb/>
　　　制二王之後稱公春秋有虞公虢公州公均不<lb/>
　　　見有孤惟晉有太傅陽子與太師賈佗盖晉為<lb/>
<pb n="KR2l0015_WYG_074-16a"/>
　　　方伯立孤容與公同然有孤二人僭也王制云<lb/>
　　　小國之卿與下大夫一命與此卿命異者王制<lb/>
　　　多據夏殷故容有不同也<lb/>
　秦<lb/>
　　漢書百官公卿表爵一級曰公士二上造三簮褭<lb/>
　　四不更五大夫六官大夫七公大夫八公乗九五<lb/>
　　大夫<hi>顔師古注五大夫大夫之尊也</hi>十左庶長十一右庶長十二<lb/>
　　左更十三中更十四右更十五少上造十六大上<lb/>
<pb n="KR2l0015_WYG_074-16b"/>
　　造十七駟車庶長十八大庶長十九闗内侯二十<lb/>
　　徹侯皆秦制<lb/>
　　　謹案劉劭曰春秋傳有庶長鮑商君為政備其<lb/>
　　　法品為十八級合闗内侯列侯凡二十等其制<lb/>
　　　因古義古者天子寄軍政於六鄉啓戰于甘乃<lb/>
　　　召六卿大夫之在軍為將者也周之六鄉亦以<lb/>
　　　居軍在國則以比長閭胥族師黨正州長鄉大<lb/>
　　　夫為稱其在軍則以卒伍司馬將軍為號所以<lb/>
<pb n="KR2l0015_WYG_074-17a"/>
　　　異在國之名也秦依古制其在軍賜爵為等級<lb/>
　　　其師人皆更卒也有功賜爵則在軍吏之例自<lb/>
　　　　一爵以上至不更四等皆士也大夫以上至五<lb/>
　　　大夫五等比大夫也九等依九命之義也自左<lb/>
　　　庶長以上至大庶長九卿之義也馬端臨曰秦<lb/>
　　　爵二十等其十八等自大庶長以下又似官也<lb/>
　　　考春秋時秦已有庶長不更之號至孝公以衛<lb/>
　　　鞅為左庶長惠文王以樗里疾為庶長昭襄王<lb/>
<pb n="KR2l0015_WYG_074-17b"/>
　　　以白起王齕為左庶長又商鞅為大良造<hi>司馬貞曰</hi>
　　　<hi>即大上造也</hi>白起犀首皆為大良造白起樗里疾亦<lb/>
　　　為左右更王陵司馬喜皆為五大夫然則似惟<lb/>
　　　二等之侯為特賜之號而大庶長以下之十八<lb/>
　　　級者皆有位于朝循級遞進而非専在軍吏之<lb/>
　　　列者矣故著此以存一代之制而表則不具云<lb/>
　漢<lb/>
　　章如愚山堂考索漢世公有三等太師太傅太保<lb/>
<pb n="KR2l0015_WYG_074-18a"/>
　　為上公丞相太尉御史大夫為三公大將軍驃騎<lb/>
　　車騎將軍為比公卿有三等前後左右將軍為上<lb/>
　　卿太常至少府皆稱正卿執金吾太子太𫝊將作<lb/>
　　少府詹事大長秋水衡都尉京兆馮翊扶風為陪<lb/>
　　卿大夫有三等二千石為上大夫千石為中大夫<lb/>
　　六百石為下大夫大夫之下復有士<lb/>
　　　謹案杜佑曰漢以太常光禄勛衛尉太僕廷尉<lb/>
　　　大鴻臚宗正大司農少府謂之九寺大卿其所<lb/>
<pb n="KR2l0015_WYG_074-18b"/>
　　　列本於後漢百官志然漢書公卿表又載有執<lb/>
　　　金吾京兆尹左馮翊右扶風及水衡都尉不在<lb/>
　　　此九卿之數考史載汲黯朱買臣為主爵都尉<lb/>
　　　<hi>後為右扶風</hi>列於九卿鄭當時至九卿為内史<hi>後為京兆</hi>
　　　<hi>尹</hi>甯成為中尉<hi>後為執金吾</hi>徙内史亦稱九卿石建<lb/>
　　　𫝊稱左内史<hi>後為左馮翊</hi>減宣為九卿張敞為京兆<lb/>
　　　尹上書言臣前備位列卿王尊為京兆尹御史<lb/>
　　　奏尊不宜備位九卿毋將隆為執金吾詔稱隆<lb/>
<pb n="KR2l0015_WYG_074-19a"/>
　　　位九卿惟水衡都尉則壟遂傳云上以遂年老<lb/>
　　　不任公卿拜為水衡都尉而于定國傳亦云遷<lb/>
　　　水衡都尉超為廷尉似水衡都尉在列卿之中<lb/>
　　　又特為冗散者然公卿表亦列之則名曰九卿<lb/>
　　　實則十四卿也又古者天子諸侯皆名執政大<lb/>
　　　臣曰正卿<hi>見徐堅初學記</hi>其下為大夫士自周以来始<lb/>
　　　有三公九卿之號漢世九卿無卿字而九卿大<lb/>
　　　率多秦漢官也故存其概於此其後亦不具云<lb/>
<pb n="KR2l0015_WYG_074-19b"/>
　　杜佑通典漢官秩差次中二千石二千石比二千<lb/>
　　石比千石八百石比八百石六百石比六百石五<lb/>
　　百石四百石自四百石至二百石為長吏比四百<lb/>
　　石三百石比三百石二百石百石自百石以下有<lb/>
　　斗食佐史之秩為少吏<lb/>
　　　謹案漢官之制定名以禄百石而上差等十六<lb/>
　　　此為後世品秩所自始若丞相太尉司徒司空<lb/>
　　　不在此目盖漢制三公號稱萬石其秩崇矣又<lb/>
<pb n="KR2l0015_WYG_074-20a"/>
　　　王莽改中二千石曰卿二千石為上大夫比二<lb/>
　　　千石為中大夫千石為下大夫六百石為元士<lb/>
　　　五百石為命士四百石為中士三百石為下士<lb/>
　　　百石秩曰庶士事無足録然與古相準故附著<lb/>
　　　於此<lb/>
　　通典後漢官秩差次中二千石二千石比二千石<lb/>
　　千石比千石六百石比六百石四百石比四百石<lb/>
　　三百石比三百石二百石比二百石百石斗食佐<lb/>
<pb n="KR2l0015_WYG_074-20b"/>
　　史<lb/>
　　　謹案後漢官秩之次大率多仍舊制惟無八百<lb/>
　　　　石比八百石五百石而増比二百石耳<lb/>
　三國<lb/>
　　通典魏官置九品第一品第二品第三品第四品<lb/>
　　第五品第六品第七品第八品第九品<lb/>
　　　謹案魏官品之制即周之所謂九命漢之所謂<lb/>
　　　禄石皆所以辨髙卑之等級其制始定于魏後<lb/>
<pb n="KR2l0015_WYG_074-21a"/>
　　　世雖互有沿革而卒莫能易而或者謂魏延康<lb/>
　　　元年二月尚書陳羣以天朝選用不盡人才始<lb/>
　　　立九品官人之法<hi>是時魏末受禅盖亦漢法也</hi>擇以州郡之<lb/>
　　　賢有識鍳者區别人物第其髙下而通典所載<lb/>
　　　魏官自黄鉞大將軍至諸州郡防門明列品第<lb/>
　　　或當時循陳羣之法謂某品人則可登某品所<lb/>
　　　謂品者逆設以待其人益逺益訛遂為官秩之<lb/>
　　　定論此其説非也夫通典所謂九品者官品也<lb/>
<pb n="KR2l0015_WYG_074-21b"/>
　　　以别官之崇<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陳羣所謂九品者人品也以定<lb/>
　　　人之優劣二者皆出于曹魏之初皆名以九品<lb/>
　　　然人品自為人品官品自為官品即劉毅衛瓘<lb/>
　　　論中正九品之敝所云上品無寒門下品無勢<lb/>
　　　族及云計資定品使天下觀望惟以居位為貴<lb/>
　　　人者盖如後世權貴之人挾勢博科第干薦舉<lb/>
　　　之類而非謂中正者逆設此官之品目以待所<lb/>
　　　品之人也<lb/>
<pb n="KR2l0015_WYG_074-22a"/>
　　三國吳志三嗣主列傳永安二年三月備九卿官<lb/>
　　　謹案三國鼎峙之際運祚日淺稽古之事宜多<lb/>
　　　未備觀吳至此始備九卿而蜀又不設史官則<lb/>
　　　其官品之濶畧可知也<lb/>
　晉<lb/>
　　通典魏置九品晉因之<lb/>
　　　謹案晉書李重列傳重上書曰建樹官司功在<lb/>
　　　簡久階級少則人心定久其事則政化成而能<lb/>
<pb n="KR2l0015_WYG_074-22b"/>
　　　否著然晉官亦為九品其禄秩差次大約亦如<lb/>
　　　漢制而李重以為階級宜少者疑當時人多倖<lb/>
　　　進遷轉紛繁故請為之裁制非晉于九品之外<lb/>
　　　又有所増設也<lb/>
　宋齊梁陳<lb/>
　　隋書百官志職官之制魏晉繼及大抵畧同爰及<lb/>
　　宋齊亦無改作梁武受命之初官班多同宋齊之<lb/>
　　舊天監初命尚書刪定郎濟陽蔡法度定令為九<lb/>
<pb n="KR2l0015_WYG_074-23a"/>
　　品秩定帝于品下注一品秩為萬石第二第三為<lb/>
　　中二千石第四第五為二千石至七年革選徐勉<lb/>
　　為吏部尚書定為十八班以班多者為貴同班者<lb/>
　　則以居下者為劣又詔以將軍之名髙卑舛襍命<lb/>
　　更加釐定於是有司奏置一百二十五號將軍凡<lb/>
　　十品二十四班亦以班多為貴其制品十取其盈<lb/>
　　數班二十四以法氣序制簿悉以大號居後以為<lb/>
　　選法自小遷大也其不登二品應須軍號者凡十<lb/>
<pb n="KR2l0015_WYG_074-23b"/>
　　四號别為八班以象八風所施甚輕又有一百九<lb/>
　　號將軍亦為十品二十四班正施于外國選序依<lb/>
　　此承用轉則進一班黜則退一班班即階也班以<lb/>
　　優劣為前後<lb/>
　　　謹案梁定班法與品互用其十八班官有清濁<lb/>
　　　自十二班以上並詔授表啓不稱姓從十一班<lb/>
　　　至九班禮數復為一等又流外有七班寒㣲士<lb/>
　　　人為之從此班者方得進登第一班夫梁承齊<lb/>
<pb n="KR2l0015_WYG_074-24a"/>
　　　後者也品秩之定久矣而蔡法度之所定其所<lb/>
　　　以寓禮數者不附于品而列之以班意自齊而<lb/>
　　　上未有班次則禮數亦附于品梁既立班以為<lb/>
　　　禮文之節即品非所専用而易以為班若謂班<lb/>
　　　専為選事而設則丞相太宰太傅等官為第十<lb/>
　　　八班初不闗選法或謂品制不廢班與品疑相<lb/>
　　　須而成然將軍之號二百四十八為班凡五十<lb/>
　　　六班制之多乃如此亦乂何假于品也要之梁<lb/>
<pb n="KR2l0015_WYG_074-24b"/>
　　　制品尚寡故自九而一乃極于丞相班尚繁故<lb/>
　　　自一而十八亦極于丞相班多者品貴品少者<lb/>
　　　班尊二者相為用而貴賤等差於此參見而互<lb/>
　　　明耳<lb/>
　　隋書百官志陳遵梁制為十八班而官有清濁又<lb/>
　　有戎號擬官自一品至于九品凡二百三十七諸<lb/>
　　將起自第六品以下板則無秩其雖除不領兵領<lb/>
　　兵不滿百人并除此官而為州郡縣者皆依本條<lb/>
<pb n="KR2l0015_WYG_074-25a"/>
　　減秩石<hi>二千石減為千石千石降為六百石自四百石降而無秩其州郡縣自各以本秩論</hi>
　　凡板將軍皆降除一品諸依此減降品秩<lb/>
　　　謹案陳制相國丞相等官品為第一其秩萬石<lb/>
　　　中二千石有差自此以下明列為九其秩自中<lb/>
　　　二千石至二百石有差亦為十八班其官惟論<lb/>
　　　清濁從濁得官㣲清則勝于轉大抵並遵梁制<lb/>
　　　也<lb/>
　北魏<lb/>
<pb n="KR2l0015_WYG_074-25b"/>
　　魏書官氏志皇始元年始建曹省備置百官天興<lb/>
　　元年十一月詔吏部郎鄧淵典官制立爵品太和<lb/>
　　中髙祖詔羣寮議定百官著于令二十三年髙祖<lb/>
　　復次職令世宗初頒行之以為永制前世職次皆<lb/>
　　無從品魏氏始置之亦一代之别制也<lb/>
　　　謹案魏氏之初法制簡畧設官分職罕依故實<lb/>
　　　　既列九品又有從品而毎品又有上中下三等<lb/>
　　　　之差盖一品之間析而為六此太和十八年之<lb/>
<pb n="KR2l0015_WYG_074-26a"/>
　　　制也至二十三年髙祖復次職令三師二太乃<lb/>
　　　不入品其四品以下每品及從品又各分為上<lb/>
　　　下階則一品之中猶析而四誠一代之别制矣<lb/>
　北齊<lb/>
　　隋書百官志後齊制官多循後魏<lb/>
　　　謹案齊遵魏制九品各有從其三師三大亦入<lb/>
　　　第一品則猶是魏太和之初制也又有流内比<lb/>
　　　視官十三等自視從第三品起至視從第九品<lb/>
<pb n="KR2l0015_WYG_074-26b"/>
　　　止惟此與魏異耳<lb/>
　後周<lb/>
　　隋書百官志周太祖命尚書盧辨逺師周之建職<lb/>
　　其所制班序三公九卿三孤八命六卿七命上大<lb/>
　　夫六命中大夫五命下大夫四命上士三命中士<lb/>
　　再命下士一命諸公九命諸侯八命諸伯七命諸<lb/>
　　子六命諸男五命諸公之孤卿四命侯之孤卿公<lb/>
　　之大夫三命子男之孤卿侯伯之大夫公之上士<lb/>
<pb n="KR2l0015_WYG_074-27a"/>
　　再命子男之大夫公之中士侯伯之上士一命公<lb/>
　　之下士侯伯之中士下士子男之士不命<lb/>
　　　謹案北周謂王朝之官為内命諸侯及州縣官<lb/>
　　　為外命而九命之中又分為正命亦猶魏之上<lb/>
　　　下階也通典所載後周官品太師太傅太保王<lb/>
　　　爵國公俱列正九命而周書盧辨傳無之明為<lb/>
　　　史之闕文矣辨所述六官太祖以魏恭帝三年<lb/>
　　　始命行之厥後世有損益宣帝嗣位事不師古<lb/>
<pb n="KR2l0015_WYG_074-27b"/>
　　　官員班品隨意變革朝出夕改盖亦莫能詳錄<lb/>
　　　也<lb/>
　隋<lb/>
　　山堂考索隋開皇中有正從九品上下階<lb/>
　　隋書百官志又有流内視品十四等又有流外勛<lb/>
　　品二品三品四品五品六品七品八品九品之差<lb/>
　　又視流外亦有視勲品視二品視三品視四品視<lb/>
　　五品視六品視七品視八品視九品之差極于胥<lb/>
<pb n="KR2l0015_WYG_074-28a"/>
　　吏皆無上下階煬帝即位多所改革三年定令品<lb/>
　　自第一至于第九惟置正從而除上下階其朝之<lb/>
　　班序以品之髙卑為列自一品至九品置光禄等<lb/>
　　九大夫建節等八尉以為散職<lb/>
　　　謹案官之有品自曹魏始品之有從乃自元魏<lb/>
　　　始顧元魏列品第曰第㡬品從㡬品而未目為<lb/>
　　　正從髙齊始别之至隋而曰正曰從截然不可<lb/>
　　　紊矣隋九品各有正從自四品以下每品分為<lb/>
<pb n="KR2l0015_WYG_074-28b"/>
　　　上下凡三十階自太師至諸樂師謂之流内流<lb/>
　　　内自此始焉又置視正二品至九品品各有從<lb/>
　　　自行臺尚書令至國公侍郎謂之視流内視流<lb/>
　　　内自此始焉又焬帝自三年定令之後驟有制<lb/>
　　　置制置未久隨復改易其餘亦不可偹知云<lb/>
　唐<lb/>
　　新唐書百官志吏部郎中掌文官階品凡文官九<lb/>
　　品有正有從自正四品以下有上下為三十等凡<lb/>
<pb n="KR2l0015_WYG_074-29a"/>
　　文散階二十九從一品曰開府儀同三司正二品<lb/>
　　曰特進從二品曰光禄大夫正三品曰金紫光禄<lb/>
　　大夫從三品曰銀青光禄大夫正四品上曰正議<lb/>
　　大夫正四品下曰通議大夫從四品上曰太中大<lb/>
　　夫從四品下曰中大夫正五品上曰中散大夫正<lb/>
　　五品下曰朝議大夫從五品上曰朝請大夫從五<lb/>
　　品下曰朝㪚大夫正六品上曰朝議郎正六品下<lb/>
　　曰承議郎從六品上曰奉議郎從六品下曰通直<lb/>
<pb n="KR2l0015_WYG_074-29b"/>
　　郎正七品上曰朝請郎正七品下曰宣徳郎從七<lb/>
　　品上曰朝散郎從七品下曰宣議郎正八品上曰<lb/>
　　給事郎正八品下曰徵事郎從八品上曰承奉郎<lb/>
　　從八品下曰承務郎正九品上曰儒林郎正九品<lb/>
　　下曰登仕郎從九品上曰文林郎從九品下曰將<lb/>
　　仕郎<lb/>
　　　謹案後漢延平元年鄧隲為車騎將軍儀同三<lb/>
　　　司儀同之名自此始也魏黄初三年黄權為車<lb/>
<pb n="KR2l0015_WYG_074-30a"/>
　　　騎將軍開府儀同三司開府之名自此始也其<lb/>
　　　品第一梁班第十七陳秩萬石北齊從一品後<lb/>
　　　周置上開府儀同三司開府儀同三司上儀同<lb/>
　　　三司儀同三司等十一號以酬勲勞隋因之唐<lb/>
　　　惟置開府儀同三司為散官品特進兩漢及魏<lb/>
　　　晉皆以為加官從本官服品第二位次諸公下<lb/>
　　　在開府驃騎上梁班第十七北齊為第二品隋<lb/>
　　　為正二品散官而唐因之秦郎中令屬官有中<lb/>
<pb n="KR2l0015_WYG_074-30b"/>
　　　大夫漢太初元年更名光禄大夫秩比二千石<lb/>
　　　晉太始初分為左右皆銀章青綬若加金章紫<lb/>
　　　綬者為金紫光禄大夫自晉以後皆為兼官光<lb/>
　　　禄大夫梁班第十三後魏初從第一品後改第<lb/>
　　　　二品後周正八命隋為正一品散官後改光禄<lb/>
　　　大夫為從一品左光禄大夫正二品右光禄大<lb/>
　　　夫從二品唐初猶有左右貞觀後惟有光禄大<lb/>
　　　夫金紫光禄大夫梁第十四班陳為中二千石<lb/>
<pb n="KR2l0015_WYG_074-31a"/>
　　　北齊從二品隋因為散官後改為正三品銀青<lb/>
　　　光禄大夫北齊三品隋為正三品散官後改從<lb/>
　　　三品然金紫銀青合居光禄之上今反居下則<lb/>
　　　北魏定令之誤也正議大夫通議大夫俱隋置<lb/>
　　　太中大夫本秦官秩比千石梁班第十一北齊<lb/>
　　　從第三品中大夫北齊為第四品中散大夫後<lb/>
　　　漢置秩六百石或曰王莽所置梁班第十朝議<lb/>
　　　大夫隋置為從三品散官朝請大夫隋置為正<lb/>
<pb n="KR2l0015_WYG_074-31b"/>
　　　五品散官朝散大夫隋置為正四品散官後改<lb/>
　　　從五品又宋齊梁陳北魏北齊諸九品散官皆<lb/>
　　　以將軍為品秩謂之加戎號隋開皇六年始置<lb/>
　　　六品以下散官並以郎為正階尉為從階正六<lb/>
　　　品上為朝議郎下為武騎尉從六品上為通議<lb/>
　　　郎下為屯騎尉正七品上為朝請郎下為驍騎<lb/>
　　　尉從七品上為朝㪚郎下為㳺騎尉正八品上<lb/>
　　　為給事郎下為飛騎尉從八品上為承奉郎下<lb/>
<pb n="KR2l0015_WYG_074-32a"/>
　　　為旅騎尉正九品上為儒林郎下為雲騎尉從<lb/>
　　　九品上為文林郎下為羽騎尉煬帝又置八郎<lb/>
　　　八尉六品置建節尉奮武尉七品置宣惠尉綏<lb/>
　　　徳尉八品置懐仁尉守義尉九品置奉誠尉立<lb/>
　　　信尉並為正從又六品置承議郎通直郎七品<lb/>
　　　置宣徳郎朝散郎八品置登仕郎將仕郎九品<lb/>
　　　置常從郎奉信郎亦為正從唐以郎為文職尉<lb/>
　　　為武職遂採開皇大業之制以為六品以下散<lb/>
<pb n="KR2l0015_WYG_074-32b"/>
　　　官焉<lb/>
　　唐六典凡叙階之法有以封爵有以親戚有以勲<lb/>
　　庸有以資廕有以秀孝有以勞考有除免而復叙<lb/>
　　者皆循法以申之凡應入三品五品者皆待别制<lb/>
　　而進之不然則否凡文武百僚之班叙官同者先<lb/>
　　爵爵同者先齒<lb/>
　　　謹案唐制流内九品三十階之外初又有視流<lb/>
　　　内起正五品至從九品又有流外自勲品以下<lb/>
<pb n="KR2l0015_WYG_074-33a"/>
　　　九品流外自此始又有視流外亦自勲品以至<lb/>
　　　九品開元初乃稍罷之盖亦患其繁冗而思所<lb/>
　　　以釐正之矣<lb/>
　　舊唐書職官志兵部郎中掌天下武官之階品凡<lb/>
　　叙階有二十九凡叙階之法亦如文散官之制<lb/>
　　新唐書百官志武散階四十有五從一品曰驃騎<lb/>
　　大將軍正二品曰輔國大將軍從二品曰鎮軍大<lb/>
　　將軍正三品上曰冠軍大將軍懐化大將軍正三<lb/>
<pb n="KR2l0015_WYG_074-33b"/>
　　品下曰懐化將軍從三品上曰雲麾將軍歸徳大<lb/>
　　將軍從三品下曰歸徳將軍正四品上曰忠武將<lb/>
　　軍正四品下曰壯武將軍懐化中郎將從四品上<lb/>
　　曰宣威將軍從四品下曰明威將軍歸徳中郎將<lb/>
　　正五品上曰定逺將軍正五品下曰寧逺將軍懐<lb/>
　　化郎將從五品上曰㳺騎將軍從五品下曰㳺擊<lb/>
　　將軍歸徳郎將正六品上曰昭武校尉正六品下<lb/>
　　曰昭武副尉懐化司階從六品上曰振威校尉從<lb/>
<pb n="KR2l0015_WYG_074-34a"/>
　　六品下曰振威副尉歸徳司階正七品上曰致果<lb/>
　　校尉正七品下曰致果副尉懐化中侯從七品上<lb/>
　　曰翊麾校尉從七品下曰翊麾副尉歸徳中侯正<lb/>
　　　八品上曰宣節校尉正八品下曰宣節副尉懐化<lb/>
　　司戈從八品上曰禦侮校尉從八品下曰禦侮副<lb/>
　　尉歸徳司戈正九品上曰仁勇校尉正九品下曰<lb/>
　　仁勇副尉懐化執㦸長上從九品上曰陪戎校尉<lb/>
　　從九品下曰陪戎副尉歸徳執㦸長上<lb/>
<pb n="KR2l0015_WYG_074-34b"/>
　　　　謹案漢元狩二年霍去病為驃騎將軍秩等大<lb/>
　　　　將軍梁班第二十四後周九命隋正四品唐為<lb/>
　　　　武散官輔國將軍後漢置晉王濬拜輔國大將<lb/>
　　　　軍後周七命隋從六品鎮軍冠軍俱魏置後周<lb/>
　　　　鎮軍八命冠軍七命隋並正六品雲麾將軍梁<lb/>
　　　　班第十八忠武將軍梁班第十九壯武將軍梁<lb/>
　　　　班第十六明威將軍定逺將軍梁班並第十二<lb/>
　　　　寧逺將軍晉置游騎將軍魏置游擊將軍漢置<lb/>
<pb n="KR2l0015_WYG_074-35a"/>
　　　宣威將軍唐置其懐化歸徳等號並唐置以授<lb/>
　　　蕃官若校尉之號漢始有之隋置武騎等十六<lb/>
　　　尉以為六品以下從階唐乃採前代諸校尉舊<lb/>
　　　名置自正六品以下各有副尉為武散官云<lb/>
　五季<lb/>
　　范質五代通録馮道自叙云階自將仕郎至開府<lb/>
　　儀同三司<lb/>
　　　謹案五代之典章紊矣然官階大約一如唐制<lb/>
<pb n="KR2l0015_WYG_074-35b"/>
　　　故著此以存其概<lb/>
　宋<lb/>
　　宋史職官志宋官人受授之别有官有職有差遣<lb/>
　　官以寓禄秩敘位著職以待文學之選而别為差<lb/>
　　遣以治内外之事其次又有階有勲有爵<lb/>
　　柯維騏宋史新編職官志官無常員亦無専職悉<lb/>
　　分領中外差遣官惟寄禄而已神宗諭輔臣倣唐<lb/>
　　六典酌古今而肇新之元豐三年命官詳定於是<lb/>
<pb n="KR2l0015_WYG_074-36a"/>
　　寄禄以階而百司各還所職其後徽宗増文武階<lb/>
　　髙宗釐郎大夫之序實詳且偹遂為永制云<lb/>
　　宋史職官志文散官二十九閒府儀同三司<hi>從一</hi>特<lb/>
　　進<hi>正二</hi>光禄大夫<hi>從/二</hi>金紫光禄大夫<hi>正三</hi>銀青光禄大<lb/>
　　夫<hi>從三</hi>正奉大夫<hi>正四/上階</hi>中奉大夫<hi>正/四</hi>太中大夫<hi>從四上階</hi>
　　中大夫<hi>從四</hi>中散大夫<hi>正五/上階</hi>朝奉大夫<hi>正五</hi>朝散大夫<lb/>
　　<hi>從五上階</hi>朝請大夫<hi>從/五</hi>朝奉郎<hi>正六/上階</hi>承直郎<hi>正六</hi>奉直郎<lb/>
　　<hi>從六上階</hi>通直郎<hi>從/六</hi>朝請郎<hi>正七/上階</hi>宣徳郎<hi>正/七</hi>朝散郎<hi>從七</hi>
<pb n="KR2l0015_WYG_074-36b"/>
　　<hi>上階</hi>宣奉郎<hi>從/七</hi>給事郎<hi>正八/上階</hi>承事郎<hi>正/八</hi>承奉郎<hi>從八上階</hi>
　　承務郎<hi>從八</hi>儒林郎<hi>正九/上階</hi>登仕郎<hi>正/九</hi>文林郎<hi>從九上階</hi>將<lb/>
　　仕郎<hi>從九</hi>
　　　謹案宋初沿唐制設文階而等級小異以開府<lb/>
　　　儀同三司為宰臣使相階以光禄大夫金紫光<lb/>
　　　禄大夫正奉大夫為執政階朝散大夫朝請大<lb/>
　　　夫朝奉郎宣徳郎承事郎承奉郎儒林郎文林<lb/>
　　　郎登仕郎將仕郎以上為京朝官至侍從階凡<lb/>
<pb n="KR2l0015_WYG_074-37a"/>
　　　十有五元豐中李清臣論國朝踵襲近代之弊<lb/>
　　　牙校有銀青光禄大夫階盖唐自肅代以後官<lb/>
　　　賞冗濫久而益失下至州郡胥吏軍班校伍一<lb/>
　　　命便帶銀青光禄大夫階殆與無官者等後唐<lb/>
　　　長興二年詔不得薦銀青階為州縣官賤之至<lb/>
　　　矣宋改官制乃稍釐正之惟除授蕃官猶用此<lb/>
　　　制如三班借差三班差使或悉帶銀青祭酒而<lb/>
　　　等第加勲焉<lb/>
<pb n="KR2l0015_WYG_074-37b"/>
　　邵博聞見後錄元豐三年初行官制以階易官寄<lb/>
　　禄新格中書令侍中同平章事為開府儀同三司<lb/>
　　左右僕射為特進吏部尚書為金紫光禄大夫五<lb/>
　　曹尚書為銀青光禄大夫左右丞為光禄大夫六<lb/>
　　曹侍郎為正議大夫給事中為通議大夫左右諫<lb/>
　　議為太中大夫秘書監為中大夫光禄卿至少府<lb/>
　　監為中散大夫太常至司農少卿為朝議大夫六<lb/>
　　曹郎中為朝請朝奉朝散大夫凡三等員外郎為<lb/>
<pb n="KR2l0015_WYG_074-38a"/>
　　朝請朝散朝奉郎凡三等起居舍人為朝㪚郎司<lb/>
　　諫為朝奉郎正言太常國子博士為承議郎太常<lb/>
　　秘書殿中丞為奉議郎太子中允贊善大夫中舍<lb/>
　　洗馬為通直郎著作佐郎大理寺丞為宣徳郎光<lb/>
　　禄衛尉寺將作監丞為宣議郎大理評事為承事<lb/>
　　郎太常寺太祝奉禮郎為承奉郎秘書省校書郎<lb/>
　　正字將作監主簿為承務郎<lb/>
　　　謹案宋初各曹遷轉皆自為流品元豐新制以<lb/>
<pb n="KR2l0015_WYG_074-38b"/>
　　　階易官乃雑取唐制及祖宗舊制而損益之定<lb/>
　　　為二十四班以之寄禄而品秩之别遂無他名<lb/>
　　　此階與官之所由相混也然品秩之别亦於斯<lb/>
　　　可見故具著之又元豐初三光禄正議中散朝<lb/>
　　　議六階並分左右詞人為左餘人為右既而寄<lb/>
　　　禄官並分左右紹聖三年詔寄禄轉正議大夫<lb/>
　　　光禄大夫銀青光禄大夫分左右朝請大夫中<lb/>
　　　散大夫亦仍舊存左右餘並罷之崇寧初因刑<lb/>
<pb n="KR2l0015_WYG_074-39a"/>
　　　部尚書鄧洵武請又換選人七階三京府判官<lb/>
　　　等官為承直郎節度掌書記等官為儒林郎防<lb/>
　　　團判官等官為文林郎防團推官等官為從事<lb/>
　　　郎縣令等官為通仕郎試階知縣等官為登仕<lb/>
　　　郎三京軍巡判官等官為將仕郎大觀初又増<lb/>
　　　宣奉正奉中奉奉直四階政和末又改通仕郎<lb/>
　　　為從政郎登仕郎為修職郎將仕郎為迪功郎<lb/>
　　　而寄禄之制始偹紹興舉行元祐之法亦分左<lb/>
<pb n="KR2l0015_WYG_074-39b"/>
　　　右至淳熙始並去左右字而自開府至迪功凡<lb/>
　　　三十七階如故焉<lb/>
　　宋史職官志武散官三十一驃騎大將軍<hi>從一</hi>輔國<lb/>
　　大將軍<hi>正二</hi>鎮國大將軍<hi>從/二</hi>冠軍大將軍<hi>正三上</hi>懐化<lb/>
　　大將軍<hi>正三</hi>雲麾將軍<hi>從三/上</hi>歸化將軍<hi>從三</hi>忠武將軍<lb/>
　　<hi>正四上</hi>壯武將軍<hi>正/四</hi>宣威將軍<hi>從四/上</hi>明威將軍<hi>從四</hi>定<lb/>
　　逺將軍<hi>正五上</hi>寧逺將軍<hi>正/五</hi>游騎將軍<hi>從五上</hi>游擊將<lb/>
　　軍<hi>從五</hi>昭武校尉<hi>正六/上</hi>昭武副尉<hi>正/六</hi>振威校尉<hi>從六上</hi>
<pb n="KR2l0015_WYG_074-40a"/>
　　振威副尉<hi>從六</hi>致果校尉<hi>正七/上</hi>致果副尉<hi>正七</hi>翊麾校<lb/>
　　尉<hi>從七上</hi>翊麾副尉<hi>從/七</hi>宣節校尉<hi>正八/上</hi>宣節副尉<hi>正八</hi>
　　禦武校尉<hi>從八上</hi>禦武副尉<hi>從/八</hi>仁勇校尉<hi>正九上</hi>仁勇<lb/>
　　副尉<hi>正九</hi>陪戎校尉<hi>從九/上</hi>陪戎副尉<hi>從九</hi>
　　　謹案宋武選舊制自内客省使至閤門使使各<lb/>
　　　有副為横班自皇城使至供偹庫使為諸司正<lb/>
　　　使自皇城副使至供偹庫副使為諸司副使内<lb/>
　　　殿承制内殿崇班為大使臣自東頭供奉官至<lb/>
<pb n="KR2l0015_WYG_074-40b"/>
　　　三班借職為小使臣元豐中釐定官制廢文散<lb/>
　　　階而武臣將軍校尉之號尚依其舊則亦沿唐<lb/>
　　　制也<lb/>
　　宋史職官志武選新官太尉通侍大夫正侍大夫<lb/>
　　宣正大夫履正大夫協忠大夫中侍大夫中亮大<lb/>
　　夫中衛大夫翊衛大夫親衛大夫拱衛大夫左武<lb/>
　　大夫右武大夫正侍郎宣正郎履正郎協忠郎中<lb/>
　　侍郎中亮郎翊衛郎拱衛郎左武郎右武郎武功<lb/>
<pb n="KR2l0015_WYG_074-41a"/>
　　大夫武徳大夫武顯大夫武節大夫武畧大夫武<lb/>
　　經大夫武義大夫武翼大夫武功郎武徳郎武顯<lb/>
　　郎武節郎武畧郎武經郎武義郎武翼郎敦武郎<lb/>
　　<hi>山堂考索作訓武郎盖避光宗嫌名也</hi>修武郎從義郎秉義郎忠訓<lb/>
　　郎忠翊郎成忠郎保義郎承節郎承訓郎下班祗<lb/>
　　應<lb/>
　　　謹案宋政和二年武選亦易新名正使為大夫<lb/>
　　　副使為郎横班十二階正副亦然是以有郎居<lb/>
<pb n="KR2l0015_WYG_074-41b"/>
　　　大夫之上者其後以新名未足又増置宣正履<lb/>
　　　正協忠翊衛親衛大夫郎凡十階通為横班太<lb/>
　　　尉本秦主兵官特以為武官之首自太尉至下<lb/>
　　　班祇應凡五十二階正侍郎以下郎居大夫上<lb/>
　　　議者以為非序紹興中乃釐正之以郎居下又<lb/>
　　　以下班祇應之上増進武校尉進義校尉其下<lb/>
　　　増進武副尉進義副尉守闕進義副尉進勇副<lb/>
　　　尉守闕進勇副尉初政和中欲以將軍校尉諸<lb/>
<pb n="KR2l0015_WYG_074-42a"/>
　　　階易横班以下諸使至三班借職而西班用事<lb/>
　　　者嫌其塗轍太殊亦請改為郎大夫盖周制師<lb/>
　　　帥皆中大夫旅帥皆下大夫卒長以下皆士漢<lb/>
　　　之諸郎有五官左右中郎將而羽林虎賁俱以<lb/>
　　　郎為號則宋武階之為郎大夫固有因于古也<lb/>
　　　又内侍階唐制與文臣同宋别置階官欲不相<lb/>
　　　溷政和二年改為十二階曰供奉官曰左侍禁<lb/>
　　　曰右侍禁曰左班殿直曰右班殿直曰黄門曰<lb/>
<pb n="KR2l0015_WYG_074-42b"/>
　　　祗候侍禁曰祗候殿直曰祗候黄門曰内品曰<lb/>
　　　祇候内品曰貼祇候内品又醫官階十有四亦<lb/>
　　　政和二年更定自和安大夫以下為大夫者六<lb/>
　　　其郎亦如大夫之名數又有翰林良醫等凡十<lb/>
　　　號皆繁雜不可偹書故附著于此<lb/>
　遼<lb/>
　　遼史太祖本紀神冊六年夏五月詔正班爵<lb/>
　　太宗本紀大同元年春正月降重貴為崇禄大夫<lb/>
<pb n="KR2l0015_WYG_074-43a"/>
　　檢校太尉<lb/>
　　　　謹案崇禄大夫五代史晉家人𫝊作光禄大夫<lb/>
　　　　盖遼以太宗名改之則亦倣自唐以来之舊制<lb/>
　　　　也<lb/>
　　　遼史韓延徽列傳子徳樞守左羽林大將軍遷特<lb/>
　　　進太尉髙模翰列傳加特進檢校太師天禄二年<lb/>
　　　加開府儀同三司額布勒列傳<hi>䝉古語冬也原作烏不吕今改正</hi>
　　　加金紫崇禄大夫檢校太尉耶律諾觀列傳<hi>䝉古語綠</hi>
<pb n="KR2l0015_WYG_074-43b"/>
　　<hi>色也原作奴𤓰今改正</hi>加金紫崇禄大夫楊浩列傳加特進<lb/>
　　檢校太師耶律棠古列傳<hi>從原文不改</hi>加鎮國上將軍<lb/>
　　　謹案遼之官品于史無考故摭此以存其概然<lb/>
　　　崇禄等號疑亦祗是加官而非以為品秩之差<lb/>
　　　也<lb/>
　金<lb/>
　　金史百官志文官九品階凡四十有二從一品上<lb/>
　　曰開府儀同三司中曰儀同三司中次曰特進下<lb/>
<pb n="KR2l0015_WYG_074-44a"/>
　　曰崇進正二品上曰金紫光禄大夫下曰銀青榮<lb/>
　　禄大夫從二品上曰光禄大夫下曰榮禄大夫正<lb/>
　　三品上曰資徳大夫中曰資政大夫下曰資善大<lb/>
　　夫從三品上曰正奉大夫中曰通奉大夫下曰中<lb/>
　　奉大夫正四品上曰正議大夫中曰通議大夫下<lb/>
　　曰嘉議大夫從四品上曰大中大夫中曰中大夫<lb/>
　　下曰少中大夫正五品上曰中議大夫中曰中憲<lb/>
　　大夫中曰中順大夫從五品上曰朝請大夫中曰<lb/>
<pb n="KR2l0015_WYG_074-44b"/>
　　朝散大夫下曰朝列大夫<hi>舊曰奉徳大夫天徳二年更</hi>正六品<lb/>
　　上曰奉政大夫下曰奉議大夫從六品上曰奉直<lb/>
　　大夫下曰奉訓大夫正七品上曰承徳郎下曰承<lb/>
　　直郎從七品上曰承務郎下曰儒林郎正八品上<lb/>
　　　曰文林郎下曰承事郎從八品上曰徵事郎下曰<lb/>
　　　從仕郎正九品上曰登仕郎下曰將仕郎從九品<lb/>
　　　上曰登仕佐郎下曰將仕佐郎<hi>此二階大定十四年創増</hi>
　　　　謹案金雑採唐宋舊制而増置崇進榮禄大夫<lb/>
<pb n="KR2l0015_WYG_074-45a"/>
　　　資徳大夫資政大夫資善大夫嘉議大夫少中<lb/>
　　　大夫中議大夫中憲大夫中順大夫朝列大夫<lb/>
　　　奉政大夫奉議大夫奉直大夫奉訓大夫等號<lb/>
　　　其榮禄資政中議中憲奉政奉直之號則相沿<lb/>
　　　至今特品秩各異耳<lb/>
　　金史百官志武散官凡仕至從二品以上至從一<lb/>
　　品者皆用文資自正三品以下階與文資異<hi>元本作同</hi>
　　<hi>今據續文獻通考改</hi>正三品上曰龍虎衛上將軍中曰金吾<lb/>
<pb n="KR2l0015_WYG_074-45b"/>
　　衛上將軍下曰驃騎衛上將軍從三品上曰奉國<lb/>
　　上將軍中曰輔國上將軍下曰鎮國上將軍正四<lb/>
　　品上曰昭武大將軍中曰昭毅大將軍下曰昭勇<lb/>
　　大將軍從四品上曰安逺大將軍中曰定逺大將<lb/>
　　軍下曰懐逺大將軍正五品上曰廣威將軍中曰<lb/>
　　宣威將軍下曰明威將軍從五品上曰信武將軍<lb/>
　　中曰顯武將軍下曰宣武將軍正六品上曰武節<lb/>
　　將軍下曰武徳將軍從六品上曰武義將軍下曰<lb/>
<pb n="KR2l0015_WYG_074-46a"/>
　　武畧將軍正七品上曰承信校尉下曰昭信校尉<lb/>
　　從七品上曰忠武校尉下曰忠顯校尉正八品上<lb/>
　　曰忠勇校尉下曰忠翊校尉從八品上曰修武校<lb/>
　　尉下曰敦武校尉正九品上曰保義校尉下曰進<lb/>
　　義校尉從九品上曰保義副尉下曰進義副尉<hi>此二</hi>
　　<hi>階大定十四年創増</hi>
　　　謹案金武階以將軍校尉為號盖沿唐及宋初<lb/>
　　　舊制竊意遼制亦大畧如此而金因之又金司<lb/>
<pb n="KR2l0015_WYG_074-46b"/>
　　　天翰林官舊制自從七品而下止五階至天眷<lb/>
　　　定制司天自從四品而下立為十五階自欽承<lb/>
　　　大夫以下為大夫者十有一探賾郎以下為郎<lb/>
　　　者十有四太醫官自從六品而下止七階天眷<lb/>
　　　制自從四品而下立為十五階自保宜大夫以<lb/>
　　　下為大夫者十有一保愈郎以下為郎者十有<lb/>
　　　四内侍之制自從四品以下十五階自中散大<lb/>
　　　夫以下為大夫者十有一通禁郎以下為郎者<lb/>
<pb n="KR2l0015_WYG_074-47a"/>
　　　十有四教坊舊用武散官大定二十九年以為<lb/>
　　　不稱乃創定二十五階明昌三年自從四品以<lb/>
　　　下更立為十五階自雲韶大夫以下為大夫者<lb/>
　　　十有一肅和郎以下為郎者十有四亦附著于<lb/>
　　　此<lb/>
　元<lb/>
　　元史百官志文散官四十二開府儀同三司儀同<lb/>
　　三司特進崇進金紫光禄大夫銀青光禄大夫<hi>以上</hi>
<pb n="KR2l0015_WYG_074-47b"/>
　　<hi>俱正一品</hi>光禄大夫榮禄大夫<hi>以上從一品</hi>資徳大夫資政<lb/>
　　大夫資善大夫<hi>以上正二品</hi>正奉大夫通奉大夫中奉<lb/>
　　大夫<hi>以上從二品</hi>正議大夫通議大夫嘉議大夫<hi>以上正三</hi>
　　　<hi>品</hi>太中大夫中大夫亞中大夫<hi>以上從三品舊為少中延祐改亞中</hi>
　　中議大夫中憲大夫中順大夫<hi>以上正四品</hi>朝請大夫<lb/>
　　朝散大夫朝列大夫<hi>以上從四品</hi>奉政大夫奉議大夫<lb/>
　　　<hi>以上正五品</hi>奉直大夫奉訓大夫<hi>以上從五品</hi>承徳郎承直<lb/>
　　郎<hi>以上正六品</hi>儒林郎承務郎<hi>以上從六品</hi>文林郎承事郎<lb/>
<pb n="KR2l0015_WYG_074-48a"/>
　　<hi>以上正七品</hi>徴事郎從事郎<hi>以上從/七品</hi>登仕郎將仕郎<hi>以上</hi>
　　<hi>正八品</hi>登仕佐郎將仕佐郎<hi>以上從八品</hi>文散官四十二<lb/>
　　階由一品至五品為宣授六品至九品為勅授勅<lb/>
　　授則中書署牒宣授則以制命之其官常對品惟<lb/>
　　九品無㪚官則舉其職而已武官雑職亦如之<lb/>
　　　謹案唐制自三品以上官册授五品以上制授<lb/>
　　　六品以下勅授元則一品至五品為宣授六品<lb/>
　　　至九品為勅授則明制之五品以上授誥命六<lb/>
<pb n="KR2l0015_WYG_074-48b"/>
　　　品以下授勅命實本諸此而<lb/>
　　國朝因之者也元之九品無㪚官但舉其職正如<lb/>
　　　今未入流之比爾<lb/>
　　元史百官志武散官三十四階龍虎衛上將軍金<lb/>
　　吾衛上將軍驃騎衛上將軍<hi>以上正二品</hi>奉國上將軍<lb/>
　　鎮國上將軍<hi>以上從二品</hi>昭武大將軍昭勇大將軍昭<lb/>
　　　毅大將軍<hi>以上正三品</hi>安逺大將軍懐逺大將軍<hi>以上從三</hi>
　　　<hi>品</hi>廣威將軍宣威將軍明威將軍<hi>以上正四品</hi>信武將<lb/>
<pb n="KR2l0015_WYG_074-49a"/>
　　軍顯武將軍宣武將軍<hi>以上從四品</hi>武節將軍武徳將<lb/>
　　軍<hi>以上正五品</hi>武義將軍武畧將軍<hi>以上從六品</hi>承信校尉<lb/>
　　昭信校尉<hi>以上正六品</hi>忠武校尉忠顯校尉<hi>以上從六品</hi>忠<lb/>
　　勇校尉忠翊校尉<hi>以上正七品</hi>修武校尉敦武校尉<hi>以上</hi>
　　<hi>從七品</hi>保義校尉進義校尉<hi>以上正八品</hi>保義副尉進義<lb/>
　　副尉<hi>以上從八品</hi>
　　　謹案元武散官悉沿金之舊號惟無從一品及<lb/>
　　　正從九品而差易其等秩耳又元内侍散官一<lb/>
<pb n="KR2l0015_WYG_074-49b"/>
　　　十四自正二品至從四品為大夫者六自正五<lb/>
　　　品至從八品為郎者八又司天散官一十四自<lb/>
　　　從三品至正五品為大夫者五自從五品至從<lb/>
　　　八品為郎者九又太醫散官一十五自從三品<lb/>
　　　至正五品為大夫者六自從五品至從八品為<lb/>
　　　郎者八又教坊司散官一十五自從三品至正<lb/>
　　　五品為大夫者六自從五品至從八品為郎者<lb/>
　　　九亦附著于此<lb/>
<pb n="KR2l0015_WYG_074-50a"/>
　明<lb/>
　　王圻續文獻通考明太祖以中外文武百司職名<lb/>
　　之沿革品秩之崇卑勲階之升轉俸禄之損益厯<lb/>
　　年滋久屢有不同無以示成憲于後世乃命儒臣<lb/>
　　重定其品階勲禄之制以示天下<lb/>
　　明史職官志文選掌官吏班秩凡文官之品九品<lb/>
　　有正從為級一十八不及九品曰未入流文之散<lb/>
　　階四十有二以厯考為差正一品初授特進榮禄<lb/>
<pb n="KR2l0015_WYG_074-50b"/>
　　大夫陞授特進光禄大夫從一品初授榮禄大夫<lb/>
　　陞授光禄大夫正二品初授資善大夫陞授資政<lb/>
　　大夫加授資徳大夫從二品初授中奉大夫陞授<lb/>
　　通奉大夫加授正奉大夫正三品初授嘉議大夫<lb/>
　　陞授通議大夫加授正議大夫從三品初授亞中<lb/>
　　大夫陞授中大夫加授大中大夫正四品初授中<lb/>
　　順大夫陞授中憲大夫加授中議大夫從四品初<lb/>
　　授朝列大夫陞授朝議大夫加授朝請大夫正五<lb/>
<pb n="KR2l0015_WYG_074-51a"/>
　　品初授奉議大夫陞授奉政大夫從五品初授奉<lb/>
　　訓大夫陞授奉直大夫正六品初授承直郎陞授<lb/>
　　承徳郎從六品初授承務郎陞授儒林郎吏材幹<lb/>
　　出身者授宣徳郎正七品初授承事郎陞授文林<lb/>
　　郎吏材幹授宣議郎從七品初授將仕郎陞授徵<lb/>
　　仕郎正八品初授迪功郎陞授修職郎從八品初<lb/>
　　授迪功佐郎陞授修職佐郎正九品初授將仕郎<lb/>
　　陞授登仕郎從九品初授將仕佐郎陞授登仕佐<lb/>
<pb n="KR2l0015_WYG_074-51b"/>
　　郎<lb/>
　　　謹案明文職散官之制凡初入仕任内未及初<lb/>
　　　考而遷調改除陞等者及考覈平常量才降等<lb/>
　　　而非貶降者皆得初授階初考稱職任内已及<lb/>
　　　初考遷調改除而品級仍前或任内已陞授未<lb/>
　　　及再考遷調改除而品級仍前者皆得陞授階<lb/>
　　　凡及兩考而事跡顯著者皆得加授階又建文<lb/>
　　　二年以周禮卿大夫士之制更定品級階勲遂<lb/>
<pb n="KR2l0015_WYG_074-52a"/>
　　　更尚書為特進資政上卿侍中為資政卿侍郎<lb/>
　　　為資政亞卿郎中資政中大夫員外資政大夫<lb/>
　　　給事中嘉政中士正九品為保義士從九品為<lb/>
　　　保義下士時用方孝孺議請倣周禮建官故有<lb/>
　　　此制永樂時悉改仍舊焉<lb/>
　　明史職官志凡武官六品散階三十正一品初授<lb/>
　　特進榮禄大夫陞授特進光禄大夫從一品初授<lb/>
　　榮禄大夫陞授光禄大夫正二品初授驃騎將軍<lb/>
<pb n="KR2l0015_WYG_074-52b"/>
　　陞授金吾將軍加授龍虎將軍從二品初授鎮國<lb/>
　　將軍陞授定國將軍加授奉國將軍正三品初授<lb/>
　　昭勇將軍陞授昭毅將軍加授昭武將軍從三品<lb/>
　　初授懐逺將軍陞授定逺將軍加授安逺將軍正<lb/>
　　四品初授明威將軍陞授宣威將軍加授廣威將<lb/>
　　軍從四品初授宣武將軍陞授顯武將軍加授信<lb/>
　　武將軍正五品初授武徳將軍陞授武節將軍從<lb/>
　　五品初授武畧將軍陞授武毅將軍正六品初授<lb/>
<pb n="KR2l0015_WYG_074-53a"/>
　　昭信校尉陞授承信校尉從六品初授忠顯校尉<lb/>
　　陞授忠武校尉<lb/>
　　　謹案明武官六品之外亦有正七品從七品未<lb/>
　　　入流為安撫僉事蠻夷長官之屬此當如前代<lb/>
　　　流外視流外之比故不著於表又明初定欽天<lb/>
　　　監散官自正儀大夫以下大夫郎凡六等後改<lb/>
　　　從品級授以文職散官太醫院亦如文職授散<lb/>
　　　官又洪武四年定内官散官自正四品至從五<lb/>
<pb n="KR2l0015_WYG_074-53b"/>
　　　品為大夫者四自正六品至從八品為郎者六<lb/>
　　　考唐之宦者所厯散官與文官同金元别設内<lb/>
　　　侍階亦以郎大夫為號而明因之則仍與士流<lb/>
　　　相溷惟宋自為十二階然品秩優重於名器實<lb/>
　　　為䙝凟我<lb/>
　　朝惟欽天監太醫院官仍明制授文職散官而内<lb/>
　　　官則但定為五等其散官冗號盡行革除<hi>詳見内務</hi>
　　　<hi>府太監職制條下</hi>於以澄流品而抑僥倖誠足為萬代<lb/>
<pb n="KR2l0015_WYG_074-54a"/>
　　不易之令式矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0015_WYG_074-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷六十八<lb/>
</p>
<p>
</p>
  </div>
</body>
</text>
</TEI>
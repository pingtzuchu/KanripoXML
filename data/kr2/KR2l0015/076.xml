<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_076-1a"/>
欽定四庫全書<lb/>
欽定厯代職官表卷七十<lb/>
　　新疆各官表<lb/>
<pb n="KR2l0015_WYG_076-2a"/>
</p>
<p>
<pb n="KR2l0015_WYG_076-3a"/>
</p>
<p>
<pb n="KR2l0015_WYG_076-4a"/>
　　新疆各官<lb/>
　國朝官制<lb/>
總統伊犂等處將軍一人㕘賛大臣一人<hi>裁設無定</hi>領隊大<lb/>
臣五人印房司官二人筆帖式二人糧餉處司官二人<lb/>
筆帖式一人駝馬處司官一人筆帖式一人卡倫侍衛<lb/>
十二人<lb/>
　　將軍統掌新疆之軍政山北山南皆聽節制㕘賛<lb/>
　　大臣㕘賛軍務與將軍同駐伊犂領隊大臣分統<lb/>
<pb n="KR2l0015_WYG_076-4b"/>
　　游牧駐惠寧城者一駐惠逺城者四<lb/>
總管六人副總管七人協領十有二人佐領一百有八<lb/>
人防禦五十有六人驍騎校一百有八人署理營務筆<lb/>
帖式十人<lb/>
　　總管分理營務錫伯一副一索倫達呼爾一察哈<lb/>
　　爾二副二額魯特二副三協領分理滿洲蒙古官<lb/>
　　兵駐惠寧城者四駐惠逺城者八佐領惠寧城十<lb/>
　　六惠逺城四十錫伯八索倫達呼爾八察哈爾十<lb/>
<pb n="KR2l0015_WYG_076-5a"/>
　　六額魯特二十防禦惠寧城十六惠逺城四十驍<lb/>
　　騎校各如其佐領之數署理營務筆帖式滿洲蒙<lb/>
　　古二錫伯二索倫達呼爾二察哈爾二額魯特二<lb/>
　　俱經制之缺由伊犂所屬諸旗揀補又有領催委<lb/>
　　署前鋒校或給七品頂帶或給六品頂帶在卡倫<lb/>
　　侍衛上行走者舊無定額<lb/>
總理回務頭等台吉三品阿奇木伯克一人四品伊什<lb/>
罕伯克一人五品噶匝納齊伯克二人五品商伯克二<lb/>
<pb n="KR2l0015_WYG_076-5b"/>
人六品哈子伯克一人六品都官伯克一人七品密喇<lb/>
布伯克六人七品明伯克六人七品什和勒伯克一人<lb/>
七品帕察沙布伯克一人七品玉資伯克一人<lb/>
　　阿竒木伯克總理回務伊什罕伯克副之噶匝納<lb/>
　　齊伯克掌理田賦商伯克掌征輸哈子伯克掌詞<lb/>
　　訟都官伯克掌遞送兵馬糧餉文卷一切官物及<lb/>
　　分攅差務密喇布伯克掌水利明伯克掌千户之<lb/>
　　徵輸一切雜務什和勒伯克掌驛館薪芻諸務帕<lb/>
<pb n="KR2l0015_WYG_076-6a"/>
　　察沙布伯克掌巡緝牢獄諸務玉資伯克掌百户<lb/>
　　之徵輸一切雜務<lb/>
烏魯木齊都統一人副都統一人<lb/>
　　掌烏魯木齊之軍政滿洲緑旗官兵皆屬焉舊惟<lb/>
　　設安西提標緑旗五營乾隆三十六年始以滿洲<lb/>
　　兵駐防設㕘賛大臣一人三十八年又設領隊大<lb/>
　　臣二人四十二年始定為今制<lb/>
協領六人佐領二十有四人防禦二十有四人驍騎校<lb/>
<pb n="KR2l0015_WYG_076-6b"/>
二十有四人九品筆帖式二人卡倫侍衛三人<lb/>
　　乾隆三十七年設管理額魯特官兵總管一人副<lb/>
　　總管一人佐領四人驍騎校四人四十二年移駐<lb/>
　　塔爾巴哈台又有管理台站屯政厰務各員或由<lb/>
　　陜西甘肅二省除派或由伊犂調撥無定額<lb/>
庫爾喀喇烏蘇領隊大臣一人<lb/>
　　舊以侍衛駐劄屬於烏魯木齊不得自奏事其文<lb/>
　　移亦由烏魯木齊轉行不給印信乾隆三十五年<lb/>
<pb n="KR2l0015_WYG_076-7a"/>
　　始請給印信仍屬烏魯木齊三十七年始定為今<lb/>
　　制<lb/>
管理糧餉官一人<lb/>
　　又有管理臺站屯政文武各員或由陜西甘肅二<lb/>
　　省除派或由伊犂烏魯木齊調撥無常員<lb/>
塔爾巴哈台㕘賛大臣一人領隊大臣二人<hi>一管四營一管額魯</hi>
<hi>特</hi>
　　乾隆三十年設初駐雅爾後移駐今治<lb/>
<pb n="KR2l0015_WYG_076-7b"/>
總管一人副總管一人佐領八人驍騎校八人卡倫侍<lb/>
衛十二人印房章京三人筆帖式三人管理糧餉官一<lb/>
人<lb/>
　　總管舊駐烏魯木齊乾隆四十二年移駐<lb/>
巴里坤領隊大臣一人協領二人佐領八人防禦八人<lb/>
驍騎校八人印房筆帖式一人<lb/>
　　乾隆三十七年原設㕘賛大臣一人領隊大臣一<lb/>
　　人協領四人佐領防禦驍騎校各十六人筆帖式<lb/>
<pb n="KR2l0015_WYG_076-8a"/>
　　二人後改㕘賛大臣為領隊大臣而以領隊大臣<lb/>
　　　一人移駐古城協領以下等官亦分其半隨駐<lb/>
古城領隊大臣一人協領二人佐領八人防禦八人驍<lb/>
騎校八人印房筆帖式一人<lb/>
　　並乾隆三十九年自巴里坤移駐<lb/>
　　　謹案巴里坤今為鎮西府治已列在郡縣且原<lb/>
　　　𨽻版圖不在新疆之數以其為新疆北路之門<lb/>
　　　户而分置駐防亦與新疆一例故以領隊大臣<lb/>
<pb n="KR2l0015_WYG_076-8b"/>
　　　列新疆表中至其文武諸官則各見本門兹不<lb/>
　　　複載<lb/>
總理烏什等處㕘賛大臣一人協理大臣一人<hi>裁設無定</hi>阿<lb/>
克蘇領隊大臣一人<lb/>
　　掌烏什之政令兼統賽喇木拜城其阿克蘇一城<lb/>
　　舊别設辦事大臣乾隆三十一年亦併𨽻烏什而<lb/>
　　裁舊設副都統一人改設㕘賛大臣以阿克蘇大<lb/>
　　臣移駐其領隊大臣則自喀什噶爾移駐<lb/>
<pb n="KR2l0015_WYG_076-9a"/>
印房章京二人筆帖式三人管理糧餉官一人<lb/>
　　印房章京乾隆三十一年設筆帖式舊設一員乾<lb/>
　　隆三十一年増二員管理糧餉官舊調用陜甘二<lb/>
　　省典史一員亦乾隆三十一年改用部員其換防<lb/>
　　屯田等官由陜甘二省自副將以下除派舊無常<lb/>
　　員<lb/>
協領一人佐領二人防禦二人驍騎校二人䕶送伯克<lb/>
侍衛一人卡倫侍衛十有一人軍臺委署筆帖式十人<lb/>
<pb n="KR2l0015_WYG_076-9b"/>
　　佐領防禦驍騎校俱乾隆三十一年由烏魯木齊<lb/>
　　巴里坤調撥移駐卡倫侍衛則舊所設也<lb/>
管理回民五品阿竒木伯克一人六品哈子伯克一人<lb/>
七品明伯克一人七品密喇布伯克一人分理阿克蘇<lb/>
三品阿竒木伯克一人四品伊什罕伯克一人五品噶<lb/>
匝納齊伯克一人五品商伯克一人六品哈子伯克一<lb/>
人六品巴濟吉爾伯克一人六品伯克二人七品訥克<lb/>
布伯克一人七品都官伯克三人七品莫提色布伯克<lb/>
<pb n="KR2l0015_WYG_076-10a"/>
一人七品木特斡里伯克一人七品明伯克二人七品<lb/>
阿爾巴布伯克一人七品帕察沙布伯克一人七品什<lb/>
和勒伯克二人七品伯克三人分理阿克蘇所屬六品<lb/>
阿竒木伯克一人喀勒喀勒六品阿竒木伯克一人七<lb/>
品哈子伯克一人七品密喇布伯克一人七品明伯克<lb/>
一人雅爾巴什七品密喇布伯克一人七品明伯克一<lb/>
人庫車巴什七品密喇布伯克一人七品明伯克一人<lb/>
阿克雅爾七品密喇布伯克一人七品明伯克一人哈<lb/>
<pb n="KR2l0015_WYG_076-10b"/>
喇塔勒七品密喇布伯克一人七品明伯克一人哈爾<lb/>
噶額密什七品密喇布伯克一人雅爾賽喇木七品明<lb/>
伯克一人愛庫爾七品密喇布伯克一人英額阿里克<lb/>
七品明伯克一人赫色勒七品明伯克一人分理賽哩<lb/>
木三品阿竒木伯克一人四品伊什罕伯克一人五品<lb/>
噶匝納齊伯克一人六品哈子伯克一人七品密喇布<lb/>
伯克一人七品明伯克一人分理拜城四品阿竒木伯<lb/>
克一人五品伊什罕伯克一人六品噶匝納齊伯克一<lb/>
<pb n="KR2l0015_WYG_076-11a"/>
人七品密喇布伯克一人七品哈子伯克一人七品明<lb/>
伯克一人<lb/>
　　巴濟吉爾伯克掌税務訥克布伯克掌營建莫提<lb/>
　　色布伯克掌回衆之教法不與政事木特斡里伯<lb/>
　　克掌售授田産與其税務阿爾巴布伯克掌差役<lb/>
　　六品伯克掌修壩管臺七品伯克掌採銅餘伯克<lb/>
　　與伊犂同名者其所掌並同<lb/>
　　　謹案此皆乾隆三十年平定逆回後重定之制<lb/>
<pb n="KR2l0015_WYG_076-11b"/>
　　　與初制稍有異同今不具載<lb/>
葉爾羌辦事大臣一人協辦大臣一人<lb/>
　　乾隆二十六年設領隊大臣二人尋省以協辦大<lb/>
　　臣兼理領隊事務<lb/>
印房章京二人筆帖式三人委署筆帖式二十人管理<lb/>
糧餉官一人佐領二人驍騎校二人聽差坐卡侍衛十<lb/>
有三人<lb/>
　　佐領驍騎校並乾隆三十六年設由伊犂烏魯木<lb/>
<pb n="KR2l0015_WYG_076-12a"/>
　　齊等處調撥侍衛乾隆二十六年設初定十五員<lb/>
　　後減二員<lb/>
管理回民三品阿竒木伯克一人四品伊什罕伯克一<lb/>
人四品商伯克一人五品密喇布伯克一人五品訥克<lb/>
布伯克一人五品木特斡里伯克一人五品哈喇都官<lb/>
伯克一人五品帕察沙布伯克一人五品哈子伯克一<lb/>
人六品巴濟吉爾伯克一人六品明伯克一人六品都<lb/>
官伯克一人六品莫提色布伯克一人六品什和勒伯<lb/>
<pb n="KR2l0015_WYG_076-12b"/>
克一人六品匝布梯墨克塔布伯克一人六品巴克瑪<lb/>
塔爾伯克一人六品哲博伯克一人六品阿爾巴布伯<lb/>
克二人六品賽特里伯克一人分理托古斯哈特五品<lb/>
阿竒木伯克一人六品哈子伯克一人六品明伯克一<lb/>
人分理英額齊盤五品阿竒木伯克一人六品密喇布<lb/>
伯克一人六品明伯克一人分理哈爾噶里克五品阿<lb/>
竒木伯克一人六品哈子伯克一人六品密喇布伯克<lb/>
一人六品明伯克一人分理和什阿喇布五品阿竒木<lb/>
<pb n="KR2l0015_WYG_076-13a"/>
伯克一人分理伯什恰特五品密喇布伯克一人分理<lb/>
薩納珠五品阿竒木伯克一人分理舒帖五品密喇布<lb/>
伯克一人六品明伯克一人分理裕勒阿里克六品阿<lb/>
竒木伯克一人分理色哩克郭勒五品阿竒木伯克一<lb/>
人六品伊什罕伯克一人六品商伯克一人六品哈子<lb/>
伯克一人六品阿爾巴布伯克一人七品什和勒伯克<lb/>
一人七品巴匝爾伯克一人分理巴爾楚克六品阿竒<lb/>
木伯克一人分理塔克布依六品阿竒木伯克一人分<lb/>
<pb n="KR2l0015_WYG_076-13b"/>
理坡斯恰木六品哈子伯克一人分理阿喇巴特齊六<lb/>
品密喇布伯克一人分理鄂湍楚魯克六品密喇布伯<lb/>
克一人<lb/>
　　匝布梯墨克他布伯克掌教習經館巴克瑪塔爾<lb/>
　　伯克掌果園哲博伯克掌修造甲械賽特里伯克<lb/>
　　掌巡察街道園林果木諸務巴匝爾伯克掌市肆<lb/>
　　細務餘與伊犂諸處同名者所掌並同<lb/>
和闐辦事大臣二人委署筆帖式二人<lb/>
<pb n="KR2l0015_WYG_076-14a"/>
管理回民三品阿竒木伯克一人四品伊什罕伯克一<lb/>
人五品哈什伯克一人五品木特斡里伯克一人六品<lb/>
哈喇都官伯克一人七品訥克布伯克一人七品莫提<lb/>
色布伯克一人七品木特斡里伯克一人七品都官伯<lb/>
克一人七品哈喇都官伯克一人七品什和勒伯克一<lb/>
人分理額勒齊五品噶匝納齊伯克一人六品哈子伯<lb/>
克一人七品帕察沙布伯克一人七品明伯克一人分<lb/>
理額勒齊屬境七品宻喇布伯克一人七品明伯克三<lb/>
<pb n="KR2l0015_WYG_076-14b"/>
人分理玉隴哈什四品阿竒木伯克一人五品商伯克<lb/>
一人六品哈子伯克一人分理玉隴哈什屬境七品密<lb/>
喇布伯克二人七品明伯克二人分理哈喇哈什四品<lb/>
阿竒木伯克一人五品商伯克一人六品哈子伯克一<lb/>
人七品帕察沙布伯克一人七品都官伯克一人分理<lb/>
哈喇哈什屬境七品密喇布伯克三人七品明伯克四<lb/>
人分理齊喇四品阿竒木伯克一人六品哈子伯克一<lb/>
人七品密喇布伯克一人七品明伯克一人分理塔克<lb/>
<pb n="KR2l0015_WYG_076-15a"/>
四品阿竒木伯克一人六品哈子伯克一人分理克勒<lb/>
雅四品阿奇木伯克一人六品哈子伯克一人分理克<lb/>
勒雅屬境七品密喇布伯克一人七品明伯克二人<lb/>
　　哈什伯克掌採玉哈喇都官伯克掌安設臺站修<lb/>
　　整兵械餘與伊犂諸處同名者所掌並同<lb/>
喀什噶爾辦事大臣一人協辦大臣一人<lb/>
　　乾隆二十四年設㕘賛大臣一人總理各回城事<lb/>
　　務又設領隊大臣一人三十一年移駐烏什改設<lb/>
<pb n="KR2l0015_WYG_076-15b"/>
　　辦事大臣専司境内之事其協辦大臣則仍二十<lb/>
　　四年所舊設也<lb/>
印房章京一人辦理回務章京一人筆帖式一人委署<lb/>
筆帖式六人軍臺委署筆帖式一人管理糧餉官一人<lb/>
　　印房章京辦理回務章京俱乾隆二十六年設筆<lb/>
　　帖式二十七年設管理糧餉官亦二十六年設又<lb/>
　　有駐防滿洲領隊官無常員<lb/>
總管一人㕘領二人防禦一人驍騎校三人聽差守卡<lb/>
<pb n="KR2l0015_WYG_076-16a"/>
侍衛十有三人<lb/>
　　總管等官俱乾隆二十四年設侍衛乾隆二十六<lb/>
　　年設初十五員三十五年移駐塔爾巴哈台二員<lb/>
管理囘民三品阿竒木伯克一人四品伊什罕伯克一<lb/>
人四品噶匝納齊伯克一人四品商伯克二人五品哈<lb/>
子伯克一人五品訥克布伯克一人五品莫提色布伯<lb/>
克一人五品木特斡里伯克一人六品巴濟吉爾伯克<lb/>
一人六品明伯克一人六品都官伯克一人六品阿爾<lb/>
<pb n="KR2l0015_WYG_076-16b"/>
巴布伯克一人六品帕察沙布伯克一人六品克哷克<lb/>
雅喇克伯克一人六品什和勒伯克一人六品巴克瑪<lb/>
塔爾伯克一人七品明伯克一人分理牌租巴特四品<lb/>
阿竒木伯克一人七品明伯克一人分理塔什巴里克<lb/>
四品阿竒木伯克一人分理阿斯屯阿喇圖什五品阿<lb/>
竒木伯克一人六品哈子伯克一人七品明伯克五人<lb/>
分理玉斯屯阿喇圖什六品阿竒木伯克一人六品哈<lb/>
子伯克一人七品明伯克一人分理伯什克哷木五品<lb/>
<pb n="KR2l0015_WYG_076-17a"/>
阿竒木伯克一人六品哈子伯克一人六品密喇布伯<lb/>
克一人六品明伯克一人分理提斯衮五品密喇布伯<lb/>
克一人分理阿喇古六品阿竒木伯克一人六品哈子<lb/>
伯克一人分理鄂坡勒六品阿竒木伯克一人分理汗<lb/>
阿里克六品密喇布伯克一人六品哈子伯克一人七<lb/>
品明伯克一人分理霍爾千六品密喇布伯克一人六<lb/>
品明伯克一人分理克色勒布依六品密喇布伯克一<lb/>
人分理塞爾滿六品密喇布伯克一人分理托庫薩克<lb/>
<pb n="KR2l0015_WYG_076-17b"/>
六品密喇布伯克一人分理托普魯克七品明伯克一<lb/>
人分理岳普囉克七品明伯克一人分理英吉沙爾四<lb/>
品阿竒木伯克一人六品哈子伯克一人六品密喇布<lb/>
伯克一人總理英吉沙爾五處卡倫伯克一人英吉沙<lb/>
爾屬賽哩克七品密喇布伯克一人<lb/>
　　克哷克雅喇克伯克掌商賈貿易收其税入餘與<lb/>
　　伊犂諸處同名者所掌並同<lb/>
庫車辦事大臣一人<lb/>
<pb n="KR2l0015_WYG_076-18a"/>
　　兼轄沙雅爾乾隆二十四年設<lb/>
印房章京一人筆帖式二人委署筆帖式三人辦理糧<lb/>
餉官一人<lb/>
　　並乾隆三十一年設章京原設二員三十四年裁<lb/>
　　一員辦理糧餉官乾隆二十四年設二十六年定<lb/>
　　以陜甘二省縣丞典史差充<lb/>
管理回民三品阿竒木伯克一人四品伊什罕伯克一<lb/>
人五品噶匝納齊伯克一人五品商伯克一人六品哈<lb/>
<pb n="KR2l0015_WYG_076-18b"/>
子伯克一人七品密喇布伯克二人七品訥克布伯克<lb/>
一人七品明伯克一人七品都官伯克三人七品木特<lb/>
斡里伯克一人七品莫提色布伯克一人七品阿爾巴<lb/>
布伯克一人七品帕察沙布伯克一人七品採銅伯克<lb/>
一人分理沙雅爾三品阿竒木伯克一人四品伊什罕<lb/>
伯克一人五品噶匝納齊伯克一人五品商伯克一人<lb/>
六品哈子伯克一人七品密喇布伯克一人七品訥克<lb/>
布伯克一人七品都官伯克二人七品莫提色布伯克<lb/>
<pb n="KR2l0015_WYG_076-19a"/>
一人七品採銅伯克一人<lb/>
哈喇沙爾辦事大臣一人<lb/>
印房筆帖式六人管理糧餉官一人<lb/>
　　又有管理屯政等官由陜西甘肅二省以㕘將遊<lb/>
　　擊除派無常員<lb/>
管理庫爾勒回民三品阿竒木伯克一人四品伊什罕<lb/>
伯克一人五品噶匝納齊伯克一人五品商伯克一人<lb/>
六品哈子伯克一人七品明伯克一人七品訥克布伯<lb/>
<pb n="KR2l0015_WYG_076-19b"/>
克一人七品王資伯克一人六品伯克一人七品伯克<lb/>
　一人管理布古爾回民三品阿竒木伯克一人四品伊<lb/>
什罕伯克一人五品噶匝納齊伯克一人五品商伯克<lb/>
　一人六品哈子伯克一人七品明伯克一人七品訥克<lb/>
布伯克一人七品玉資伯克一人六品伯克一人七品<lb/>
伯克一人<lb/>
　　自阿竒木伯克至玉資伯克所掌皆與伊犂諸處<lb/>
　　同其六品伯克則専司查臺七品伯克則専司採<lb/>
<pb n="KR2l0015_WYG_076-20a"/>
　　銅均乾隆三十一年設旋因移回户於庫轍滿裁<lb/>
　　六品哈子伯克一員増四品阿竒木伯克一員併<lb/>
　　移五品噶匝納齊伯克一員七品玉資伯克一員<lb/>
　　前往治之後回户仍移歸庫爾勒官制亦仍如舊<lb/>
　　額<lb/>
吐魯番辦事大臣一人<lb/>
　　辦事大臣初駐闢展統緑旗兵三百名乾隆四十<lb/>
　　二年改定今制移駐吐魯番<lb/>
<pb n="KR2l0015_WYG_076-20b"/>
㕘領二人佐領十有五人驍騎校十有五人印房章京<lb/>
一人正八品筆帖式一人委署筆帖式六人<lb/>
　　乾隆二十六年設印房筆帖式一員後改設章京<lb/>
　　二員四十一年裁一員其筆帖式一員四十年設<lb/>
　　委署筆帖二十六年初設十三員後裁七員又有<lb/>
　　聽差各員于内地鎮營員弁内派撥無定額<lb/>
總理回務扎薩克郡王一人協理回務圖撒拉克齊二<lb/>
人分駐羅布淖爾五品伯克三人六品伯克七人<hi>詳見藩屬</hi>
<pb n="KR2l0015_WYG_076-21a"/>
哈密辦事大臣二人<lb/>
　　掌哈密之屯政與其儲積之數故其印文稱哈密<lb/>
　　辦理糧餉大臣而地方諸務亦並治焉<lb/>
印房章京一人驍騎校一人筆帖式六人<lb/>
總理回衆郡王一人<hi>詳見藩屬</hi>
　　管轄五堡回民屯衆諸務以聽於大臣<lb/>
　　　謹案吐魯番哈密雖舊有之地以其為新疆南<lb/>
　　　路之門户故與巴里坤一例均列于新疆之中<lb/>
<pb n="KR2l0015_WYG_076-21b"/>
　歴代建置<lb/>
　　　謹案西域自漢武帝時始通中國特為置官領<lb/>
　　　䕶其後又置都䕶及戊巳校尉屯田車師前王<lb/>
　　　庭當時自譯長城長且渠當户而上佩漢印綬<lb/>
　　　者三百七十六人然不過虚奉名號而已非能<lb/>
　　　有其土宇設官以治之也建武中西域諸國復<lb/>
　　　遣使内屬光武以天下初定未遑逺馭閉闗謝<lb/>
　　　之永平十六年始置宜禾都尉明年復置都䕶<lb/>
<pb n="KR2l0015_WYG_076-22a"/>
　　　永初以降或設都䕶或僅設校尉廢置不常唐<lb/>
　　　初西州特置都䕶府設大都䕶以領之後復改<lb/>
　　　為節度使亦聊示羈縻不能制其要領迨宋而<lb/>
　　　靈夏之間方為敵境逺撫長馭非所與聞遼代<lb/>
　　　起自滑鹽方事南征未専西顧僅置夏州蕃落<lb/>
　　　諸使元代勃興始滅西域四十餘國其後又遣<lb/>
　　　將入乞石迷至富郎而還於是西域之地盡歸<lb/>
　　　統攝然大抵以諸王駙馬為行營統軍以鎮之<lb/>
<pb n="KR2l0015_WYG_076-22b"/>
　　　亦未能郡縣其地比於諸路也迨明而嘉峪設<lb/>
　　　守啟閉不時哈密迤西棄同甌脱河套之議舉<lb/>
　　　國震驚無論陽闗以外形勢孱弱葢不足言矣<lb/>
　　　我<lb/>
　皇上御極以來徳威逺播聲教遐通薄海内外悉主<lb/>
　　　悉臣近者蕩平準部戢定回疆<lb/>
　天戈所指歸仁恐後由是天山南北數萬里而遥悉<lb/>
　　　歸版宇<lb/>
<pb n="KR2l0015_WYG_076-23a"/>
　皇上明撡金鏡因地制宜列戍開屯設官分職使綱<lb/>
　　　目相繫臂指相維巴里坤烏魯木齊諸地已置<lb/>
　　　郡縣而列學校其他亦皆屹然重鎮鞏固萬年<lb/>
　　　至山南回部諸官自三品以至七品仍其舊名<lb/>
　　　而寵以<lb/>
　天朝之品秩賞罰黜陟悉與内地諸官同<lb/>
　威徳之昭宣<lb/>
　經綸之逺大豈惟漢唐以來所未睹抑亦三皇五帝<lb/>
<pb n="KR2l0015_WYG_076-23b"/>
　　　所莫可比倫矣謹條列縷分用彰<lb/>
　膚功之盛至歴代沿革謹擇其稍近今制者姑存一<lb/>
　　　二見建置之所起而已其係名西域而未嘗實<lb/>
　　　治其地受爵中朝而未嘗真設以官者則概不<lb/>
　　　濫載益以見<lb/>
　聖代規模鴻濶為載籍之所未聞焉<lb/>
　三代<hi>未置</hi>
　秦<hi>未置</hi>
<pb n="KR2l0015_WYG_076-24a"/>
　漢<lb/>
　　漢書百官公卿表西域都䕶加官宣帝地節二年<lb/>
　　初置以騎都尉諫大夫使䕶西域三十六國有副<lb/>
　　校尉秩比二千石丞一人司馬侯千石各二人<lb/>
　　荀悦漢紀鄭吉使䕶鄯善西南道以攻破車師日<lb/>
　　逐王請降于吉遂將詣京師封日逐王為歸徳侯<lb/>
　　吉為安逺侯使吉并䕶車師以西北道故號都䕶<lb/>
　　都䕶之號自吉始也於是吉始中西域為立幕府<lb/>
<pb n="KR2l0015_WYG_076-24b"/>
　　治隖壘城鎮撫諸國漢之號令頒於西域始自張<lb/>
　　騫而成於鄭吉<lb/>
　　　謹案都䕶之設在神爵二年通鑑考異謂漢百<lb/>
　　　官公卿表作地節二年西域傳作神爵三年皆<lb/>
　　　誤也又考西域傳云宣帝時遣衛司馬鄭吉使<lb/>
　　　䕶鄯善以西數國及破姑師未盡殄分以為車<lb/>
　　　師前後王及山北六國時漢獨䕶南道未能盡<lb/>
　　　并北道其後日逐王畔單于將衆來降䕶鄯善<lb/>
<pb n="KR2l0015_WYG_076-25a"/>
　　　以西使者鄭吉迎之既至封日逐王歸徳侯乃<lb/>
　　　因使言并䕶北道故曰都䕶又鄭吉傳吉既破<lb/>
　　　車師降日逐威震西域遂并䕶車師以西北道<lb/>
　　　故號都䕶師古曰並䕶南北二道故謂之都今<lb/>
　　　西域庫車為古之車師南道也伊犂在庫車西<lb/>
　　　北北道也今伊犂將軍總轄南北二道則正漢<lb/>
　　　都䕶之職矣<lb/>
　　漢書百官公卿表戊己校尉武帝初元元年置有<lb/>
<pb n="KR2l0015_WYG_076-25b"/>
　　丞司馬各一人侯五人秩比六百石<lb/>
　　　謹案戊己校尉漢官儀云戊己中央鎮覆四方<lb/>
　　　後漢書西域傳注云開渠播種以為厭勝故稱<lb/>
　　　戊己王彦賔云戊己土也屯田以耕土為事故<lb/>
　　　取為名顔師古則謂甲乙丙丁壬癸皆有正位<lb/>
　　　唯戊己寄治耳今所置校尉亦無常居故取戊<lb/>
　　　己為名馬融傳稱校隊按部前後有屯甲乙相<lb/>
　　　伍戊己為堅注謂戊己居中為中堅諸説不同<lb/>
<pb n="KR2l0015_WYG_076-26a"/>
　　　然其為將兵屯種之職則無異説也<lb/>
　　漢書西域列傳元帝時復置戊己二校尉屯田車<lb/>
　　師前王庭<lb/>
　　　謹案顔師古百官表注云有戊校尉己校尉則<lb/>
　　　戊己當是兩官考漢武帝時始置校尉領䕶田<lb/>
　　　卒但以屯田校尉為稱後乃為戊己校尉表初<lb/>
　　　不言戊校己校兩官徧考前書紀傳如徐普刁<lb/>
　　　䕶郭欽皆兼戊己為官稱獨烏孫傳云徙己校<lb/>
<pb n="KR2l0015_WYG_076-26b"/>
　　　屯烏墨是特兵有戊校己校之分即顔師古亦<lb/>
　　　謂戊己兩校為兵而於表云兩尉殆見後漢書<lb/>
　　　西域傳元帝置戊己二校尉遂為此説葢范蔚<lb/>
　　　宗亦以後漢有戊校尉因謂元帝所置為二尉<lb/>
　　　其實兩都設官之制不同後漢有戊己校尉戊<lb/>
　　　校尉而各以校兵為名前漢有戊校己校之兵<lb/>
　　　而尉之官稱則仍兼戊己也考通鑑載竇固奏<lb/>
　　　復置西域都䕶戊己校尉以陳睦為都䕶司馬<lb/>
<pb n="KR2l0015_WYG_076-27a"/>
　　　耿恭為戊己校尉屯後王部金滿城謁者闗寵<lb/>
　　　為戊己校尉屯前王栁中城耿恭闗寵一時並<lb/>
　　　為校尉各屯一處而不分戊己然則後漢雖設<lb/>
　　　二尉尚得通稱戊己又何疑於前漢之制乎<lb/>
　　漢書西域列傳自貳師將軍伐大宛之後西域震<lb/>
　　懼多遣使來貢獻漢使西域者益得職於是自敦<lb/>
　　煌西至鹽澤往往起亭而輪臺渠犂皆有田卒數<lb/>
　　百人置使者校尉領䕶以給使外國者征和中搜<lb/>
<pb n="KR2l0015_WYG_076-27b"/>
　　粟都尉與丞相御史奏言故輪臺以東捷枝渠犂<lb/>
　　皆故國地廣饒水草有溉田五千頃以上處温和<lb/>
　　田美可益通溝渠種五穀與中國同時熟臣愚以<lb/>
　　為可遣屯田卒詣故輪臺以東置校尉三人分䕶<lb/>
　　各舉圖地形通利溝渠務使以時益種五穀<lb/>
　　　謹案漢焉耆國治員渠城去長安七千三百里<lb/>
　　　即今哈喇沙爾之地漢書稱其國近海水多魚<lb/>
　　　北史亦言焉耆土田良沃穀有稻菽粟麥去海<lb/>
<pb n="KR2l0015_WYG_076-28a"/>
　　　千餘里有魚鹽蒲葦之饒今自哈喇沙爾至漢<lb/>
　　　輪臺渠犂屯田處約四百餘里在庫車以東所<lb/>
　　　謂廣饒水草有溉田五千頃以上者也更以水<lb/>
　　　經注考之輪臺最西即所謂龜兹東川水東南<lb/>
　　　流逕於輪臺之東者也連城稍東即所謂有水<lb/>
　　　西南流逕連城别注裂以為田者也渠犂更東<lb/>
　　　即所謂水又屈而南逕渠犂國西又東南流逕<lb/>
　　　渠犂城漢武帝屯渠犂即此處也則其地實毘<lb/>
<pb n="KR2l0015_WYG_076-28b"/>
　　　連相去不過幾百里在今哈喇沙爾之西南庫<lb/>
　　　車之東南其耕墾所及視今日殊為狹隘以其<lb/>
　　　為西域屯田設官之始録之以備縁起而已<lb/>
　　唐六典漢宣帝置都䕶長史一人<lb/>
　　　謹案都䕶長史葢都䕶官屬之領袖如今印房<lb/>
　　　章京之職又漢書西域傳稱班超遣掾甘英窮<lb/>
　　　臨西海而還則都䕶又有掾亦如今筆帖式之<lb/>
　　　類併附著于此<lb/>
<pb n="KR2l0015_WYG_076-29a"/>
　　樂史太平寰宇記樓蘭國王數遮殺漢使時帝遣<lb/>
　　平樂監傳介子往勅其王懸首北闕乃立其弟屠<lb/>
　　耆為王更名其國為鄯善王自請天子曰身在漢<lb/>
　　久今歸單弱而前王有子在恐為所殺國中有伊<lb/>
　　循城其地肥美願漢遣一將屯田積穀令臣得依<lb/>
　　其威重於是漢遣司馬一人吏士四十人田伊循<lb/>
　　以鎮撫之其後更置都尉伊循官置始此矣<lb/>
　　後漢書西域列傳永平十六年明帝乃命將帥北<lb/>
<pb n="KR2l0015_WYG_076-29b"/>
　　征匈奴取伊吾廬地置宜禾都尉以屯田遂通西<lb/>
　　域于寘諸國皆遣子入侍西域自絶六十五載乃<lb/>
　　復通焉<lb/>
　　李吉甫元和郡縣志納職縣後漢明帝曽於此置宜禾<lb/>
　　都尉<lb/>
　　　謹案當時未置都䕶則宜禾都尉専制一方如<lb/>
　　　今之辦事大臣矣是亦官制之縁起故附著之<lb/>
　　袁宏後漢紀永平十七年冬十月竇固耿恭將萬<lb/>
<pb n="KR2l0015_WYG_076-30a"/>
　　餘騎帥擊車師王請降於是固奏置西域都䕶戊<lb/>
　　己校尉陳穆為都䕶耿恭為戊己校尉闗寵為戊<lb/>
　　己校尉恭屯金蒲城寵屯栁中城相去千餘里恭<lb/>
　　乃移檄烏孫大毘彌宣諭威徳皆遣使獻馬求入<lb/>
　　侍天子○永元四年十二月龜兹姑墨温宿國皆<lb/>
　　降乃以班超為西域都䕶徐幹為長史復置戊己<lb/>
　　校尉<lb/>
　　後漢書西域列傳永平十七年始置都䕶戊己校<lb/>
<pb n="KR2l0015_WYG_076-30b"/>
　　尉<lb/>
　　司馬光資治通鑑永元三年復置西域都䕶騎都<lb/>
　　尉戊己校尉官以班超為通䕶<lb/>
　　　謹案後漢凡兩置都䕶皆如前漢為加官帶騎<lb/>
　　　都尉衘葢如今伊犂將軍之職至永初以後僅<lb/>
　　　置䕶西域副校尉一人則又如今㕘賛大臣之<lb/>
　　　職也<lb/>
　　後漢書班超列傳拜超為將兵長史假鼓吹幢麾<lb/>
<pb n="KR2l0015_WYG_076-31a"/>
　　班勇列傳延光三年以勇為西域長史將兵五百<lb/>
　　人出屯栁中<lb/>
　　　謹案長史本都䕶之屬吏惟班超稱將兵長史<lb/>
　　　班勇為西域長史亦稱將兵則似即今領隊大<lb/>
　　　臣之職葢名同而官異也<lb/>
　　後漢書西域列傳永建六年置伊吾司馬一人<lb/>
　　　謹案伊吾司馬専制一方亦似今之辦事大臣<lb/>
　　後漢書西域列傳建武五年河西大將軍竇融承<lb/>
<pb n="KR2l0015_WYG_076-31b"/>
　　制立莎車王康為建功懐徳王西域大都尉弟賢<lb/>
　　代立復遣使奉獻請都䕶帝乃因其使賜賢西域<lb/>
　　都䕶印綬敦煌太守裴遵上言不可更賜以漢大<lb/>
　　將軍印綬<lb/>
　　　謹案都尉將軍當如今總理回衆扎薩克郡王<lb/>
　　　他如漢書西域列傳稱都䕶韓宣奏烏孫大吏<lb/>
　　　大禄大監賜金印紫綬以尊輔大昆彌當亦如<lb/>
　　　今圖撒拉克齊之比然昆彌既不授漢官則其<lb/>
<pb n="KR2l0015_WYG_076-32a"/>
　　　臣仍各尊其主與圖拉撒克齊為郡王之屬者<lb/>
　　　不同故不列於表<lb/>
　　三國<hi>未置</hi>
　　　謹案唐書地理志稱魏時涼州刺史領戊己校<lb/>
　　　尉䕶西域如漢故事魏志稱龜兹于闐康居烏<lb/>
　　　孫之屬無嵗不奉朝貢然以涼州刺史領戊己<lb/>
　　　校尉則特繫以虚銜坐鎮邊境與漢之戊己校<lb/>
　　　尉異故今不列於表<lb/>
<pb n="KR2l0015_WYG_076-32b"/>
　晉<hi>未置</hi>
　　　謹案唐六典稱魏晉之間有都䕶左右軍都䕶<lb/>
　　　將軍之號遂廢都䕶之名晉書稱晉沿魏制置<lb/>
　　　戊己校尉領䕶西域似即以校尉攝都䕶之職<lb/>
　　　總之虚名無實亦與魏相等矣<lb/>
　宋齊梁陳<hi>未置</hi>
　北魏<hi>未置</hi>
　　　謹案魏書官氏志䕶羌戎中郎將䕶羌戎校尉<lb/>
<pb n="KR2l0015_WYG_076-33a"/>
　　　從第三品考西域自魏晉以來互相吞併至是<lb/>
　　　時分為四域自蔥嶺以南流沙以西為一域蔥<lb/>
　　　嶺以西海曲以東為一域者舌以南月氐以北<lb/>
　　　為一域兩海之間水澤以南為一域總計一十<lb/>
　　　六國小渠長以百數與漢時出兩道者異太延<lb/>
　　　中遣散騎侍郎董琬髙明等多齎金帛出鄯善<lb/>
　　　招撫諸國則校尉中郎將之設當在是時然諸<lb/>
　　　國雖奉朝貢實未能有其土地人民屯田積穀<lb/>
<pb n="KR2l0015_WYG_076-33b"/>
　　　如漢之校尉都尉故亦不列於表<lb/>
　北齊<hi>未置</hi>
　後周<hi>未置</hi>
　隋<hi>未置</hi>
　　　謹案鄭樵通志稱煬帝時遣侍御史韋節司𨽻<lb/>
　　　從事杜行滿使於西國復令聞喜公裴矩於武<lb/>
　　　威張掖間往來以引致之大業中相率來朝者<lb/>
　　　四十餘國帝因置西戎校尉以應接之則亦但<lb/>
<pb n="KR2l0015_WYG_076-34a"/>
　　　司朝貢之使臣而已非能設官於其地也<lb/>
　唐<lb/>
　　新唐書百官志大都䕶府大都䕶一人從二品副<lb/>
　　大都䕶二人從三品副都䕶二人正四品上長史<lb/>
　　一人正五品上司馬一人正五品下録事㕘軍事<lb/>
　　一人正七品上録事二人從九品上功曹㕘軍事<lb/>
　　倉曹㕘軍事户曹㕘軍事兵曹㕘軍事法曹㕘軍<lb/>
　　事各一人正七品下㕘軍事三人正八品下上都<lb/>
<pb n="KR2l0015_WYG_076-34b"/>
　　䕶一人正三品副都䕶二人從四品上長史一人<lb/>
　　正五品上司馬一人正五品下録事㕘軍事一人<lb/>
　　正七品下功曹㕘軍事倉曹㕘軍事户曹㕘軍事<lb/>
　　兵曹㕘軍事各一人從七品上㕘軍事三人從八<lb/>
　　品上都䕶掌統諸蕃撫慰征討叙功罰過總判府<lb/>
　　事<lb/>
　　李衛公兵法太宗曰朕置瑶池都督以𨽻安西都<lb/>
　　䕶番漢之兵如何處置靖曰天之生人本無番漢<lb/>
<pb n="KR2l0015_WYG_076-35a"/>
　　之别然地逺荒漠必以射獵而生由此常習戰鬭<lb/>
　　若我恩信撫之衣食周之則皆漢人矣陛下置此<lb/>
　　都䕶臣請收漢戍卒處之内地減省糧饋兵家所<lb/>
　　謂治力之法也但擇漢吏有熟番情者散守堡障<lb/>
　　此足以經久或遇有警則漢卒出焉<lb/>
　　　謹案唐大都䕶即漢西域都䕶之制至此不復<lb/>
　　　為加官即以都䕶専稱矣其職如今伊犂將軍<lb/>
　　　但皆以親王遥領不置正員於其地為不同耳<lb/>
<pb n="KR2l0015_WYG_076-35b"/>
　　　然考地理志載建中二年以守北庭李元忠守<lb/>
　　　安西郭昕並為大都䕶龜兹傳載田揚名郭元<lb/>
　　　振張孝嵩杜暹並為安西都䕶以政績稱安西<lb/>
　　　亦大都䕶也權徳輿忠武渾公神道碑以工部<lb/>
　　　尚書為單于大都䕶則大都䕶不盡以親王為<lb/>
　　　之矣葢親王遥領者厥後定制也故著于百官<lb/>
　　　志而用惟其人唐初固常以重臣領之未嘗拘<lb/>
　　　以親王遥領之例也又唐六典大都䕶府功曹<lb/>
<pb n="KR2l0015_WYG_076-36a"/>
　　　倉曹屬有府二人史二人户曹屬有府三人史<lb/>
　　　三人帳史一人兵曹法曹屬有府三人史四人<lb/>
　　　百官志皆不載葢史闕漏也<lb/>
　　唐㑹要貞觀十四年平髙昌於西州置安西都䕶<lb/>
　　府<lb/>
　　　謹案髙昌傳貞觀十四年克髙昌更置都䕶府<lb/>
　　　龜兹傳貞觀二十三年滅龜兹始徙安西都䕶<lb/>
　　　於其都則安西都䕶之置當在貞觀年間而唐<lb/>
<pb n="KR2l0015_WYG_076-36b"/>
　　　六典謂永徽中始置四大都䕶府與㑹要及新<lb/>
　　　舊唐書俱不合未詳孰是<lb/>
　　舊唐書地理志安西節度使撫寧西域統龜兹焉<lb/>
　　耆于闐疏勒四國<lb/>
　　册府元龜太宗既破龜兹移置安西都䕶府于其<lb/>
　　國城以郭孝恪為都䕶兼統于闐疎勒碎葉謂之<lb/>
　　四鎮<lb/>
　　　謹案新唐書方鎮表先天元年以北庭都䕶領<lb/>
<pb n="KR2l0015_WYG_076-37a"/>
　　　伊西節度等使自是安西有節度之號然尚為<lb/>
　　　兼銜開元十五年伊西北庭分置二節度而節<lb/>
　　　度始為守官不復稱都䕶矣其制略如今辦事<lb/>
　　　大臣也<lb/>
　　杜佑通典鎮西節度使統龜兹焉耆于闐疏勒國<lb/>
　　　謹案安西節度使自開元十二年後或稱磧西<lb/>
　　　或稱四鎮至肅宗至徳元載更名鎮西故有鎮<lb/>
　　　西節度之號又王應麟玉海乾元三年以葉䕶<lb/>
<pb n="KR2l0015_WYG_076-37b"/>
　　　曜為同四鎮節度副使當如今之㕘賛大臣也<lb/>
　　　自漢以後元以前惟唐於西域設官之地較闊<lb/>
　　　然僅自南山抵蔥嶺亦未能跨越山北兼以通<lb/>
　　　絶不常羈縻著號則所謂設官其地者僅稍勝<lb/>
　　　空名一等耳總未足以方<lb/>
　昭代之盛也<lb/>
　　新唐書吐蕃列傳沙州首領張義潮奉𤓰沙伊肅<lb/>
　　甘等十一州地圖以獻擢義潮沙州防禦使俄號<lb/>
<pb n="KR2l0015_WYG_076-38a"/>
　　歸義軍遂為節度使<lb/>
　　李吉甫元和郡縣志髙昌王文泰漸失臣禮貞觀<lb/>
　　十四年詔兵部尚書侯君集統薛萬鈞牛進達等<lb/>
　　總兵討之文泰病死子智盛立八月君集進兵破<lb/>
　　之下其二十二城獲户八千列其地為西州並置<lb/>
　　安西都䕶以統之庭州顯慶中重修置以來濟為<lb/>
　　刺史理完葺焉請州所管諸蕃奉敕皆為置州府<lb/>
　　以其大首領為都督刺史司馬又置㕘將一人知<lb/>
<pb n="KR2l0015_WYG_076-38b"/>
　　表疏等事<lb/>
　　　謹案此亦今回部扎薩克之類以非常設之官<lb/>
　　　故不列於表他如資治通鑑載龍朔元年六月<lb/>
　　　癸未以吐火羅嚈噠罽賔波斯等十六國置都<lb/>
　　　督府八並𨽻安西都䕶府考諸新唐書地理志<lb/>
　　　時自于闐以西波斯以東凡十六國各以其王<lb/>
　　　為都督府吐火羅為月氐都督府嚈噠為大汗<lb/>
　　　都督府阿達羅支為條支都督府解蘇為天馬<lb/>
<pb n="KR2l0015_WYG_076-39a"/>
　　　都督府骨咄施為髙附都督府罽賔為修鮮都<lb/>
　　　督府帆延為寫鳳都督府石汗那為悦般州都<lb/>
　　　督府䕶時犍為竒沙州都督府怛沒為姑墨州<lb/>
　　　都督府烏拉喝為旅獒州都督府勒建為崑墟<lb/>
　　　州都督府俱密為至拔州都督府䕶密多為烏<lb/>
　　　飛州都督府久越得犍為王庭州都督府波斯<lb/>
　　　為波斯都督府通鑑言置都督府八者葢謂月<lb/>
　　　支大汗條支天馬髙附修鮮寫鳳波斯八都督<lb/>
<pb n="KR2l0015_WYG_076-39b"/>
　　　府其餘悦般竒沙等府不與也然皆以虚名羈<lb/>
　　　縻仍以其王為都督與臨以王官者逈異故亦<lb/>
　　　不列於表<lb/>
　五季<hi>未置</hi>
　宋<hi>未置</hi>
　遼<hi>未置</hi>
　金<hi>未置</hi>
　　　謹案金史地理志金之壤地西厯葭州出臨洮<lb/>
<pb n="KR2l0015_WYG_076-40a"/>
　　　府㑹州積石之外與生羌地相錯而夏人界隔<lb/>
　　　横山盡有武威張掖酒泉諸郡自玉門陽闗而<lb/>
　　　外皆以絶逺不通故金史外國傳祇有西夏而<lb/>
　　　西域則未𨽻版圖焉<lb/>
　元<lb/>
　　元史憲宗本紀諾海<hi>蒙古語大也原作訥懷今改</hi>達蘭<hi>蒙古語七十數</hi>
　　<hi>也原作塔剌今改</hi>哈瑪爾<hi>蒙古語鼻也原/作海麻今改</hi>蘇庫<hi>滿洲語皮也原作速</hi>
　　<hi>忽今改</hi>等充巴什伯里<hi>回地名原作别失八里今改</hi>行尚書省事<lb/>
<pb n="KR2l0015_WYG_076-40b"/>
　　地理志至元二十年立巴什伯里河州等處宣慰<lb/>
　　司河源附録至元二十一年徹迪爾<hi>原作察帶今改</hi>二城<lb/>
　　置達嚕噶齊二十三年遣侍衛新附兵千人屯田<lb/>
　　巴什伯里置元帥府即其地以統之<lb/>
　　　謹案元代版圖雖奄有西域然所滅諸國大抵<lb/>
　　　以諸王駙馬為行營統軍専鎮一方各有分地<lb/>
　　　迨中葉以後山川綿邈道路不通與朝廷或不<lb/>
　　　相知聞史氏亦不能舉其世系名字則幅員雖<lb/>
<pb n="KR2l0015_WYG_076-41a"/>
　　　廣亦略與唐之羈縻州等特有其地者尚屬天<lb/>
　　　潢之支派為小異耳其稍近内地者乃有行省<lb/>
　　　尚書有宣慰司行省尚書略如今辦事大臣宣<lb/>
　　　慰司掌一方之政有軍旅之事則兼都元帥其<lb/>
　　　次則止為元帥府略如今領隊大臣而已豈如<lb/>
　　　我<lb/>
　　國家統馭得宜規模詳偹使天山南北二萬餘里<lb/>
　　　如臂指之相維也歟<lb/>
<pb n="KR2l0015_WYG_076-41b"/>
　明<hi>未置</hi>
　　　謹案明洪武初陜西行省員外郎許允徳出使<lb/>
　　　西番繼又命河州衛遣官招諭諸番稍稍内屬<lb/>
　　　然雖受爵中朝而賦稅不上於天子其後哈宻<lb/>
　　　赤斤諸衛為土魯番所侵不能藩蔽中國而河<lb/>
　　　套諸部宻邇邊陲者尤患在肘腋禍廹門庭二<lb/>
　　　百餘年之中議勦議撫迄無成效卒至邊防弛<lb/>
　　　壞㓂鈔相尋計其左支右詘之狀幾㡬乎河隴<lb/>
<pb n="KR2l0015_WYG_076-42a"/>
　　　内外求一安枕之地而不得又烏敢議天山兩<lb/>
　　　道三十六國之舊跡哉蓋統馭之逺近視乎徳<lb/>
　　　澤之厚薄威力之強弱徳威不足以控御則為<lb/>
　　　明代之自救不遑徳無所不育威無所不行則<lb/>
　　　為我<lb/>
　　朝之因明舊疆日啟版宇至我<lb/>
　皇上而拓地二萬餘里使蔥嶺以東納賦供役悉𨽻<lb/>
　　　臣僕建官守土一如郡縣敬觀今所列之職制<lb/>
<pb n="KR2l0015_WYG_076-42b"/>
　　　因回思前史所載有明一代之邊患同一西陲<lb/>
　　　而盛衰治亂之相懸有不可以道里計者然後<lb/>
　　　知<lb/>
　聖天子揆文奮武之軌超軼前代萬萬也<lb/>
　<lb/>
　<lb/>
　<lb/>
欽定厯代職官表卷七十<lb/>
</p>
<p>
</p>
  </div>
</body>
</text>
</TEI>
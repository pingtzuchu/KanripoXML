<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_008-1a"/>
欽定四庫全書<lb/>
欽定厯代職官表卷二<lb/>
　　内閣表<lb/>
<pb n="KR2l0015_WYG_008-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0015_WYG_008-2b"/>
　<lb/>
　<lb/>
　<lb/>
　　　謹案内閣職司票擬其官剏自眀初原不過如<lb/>
　　　知制誥之翰林並非古宰相之職而由眀以溯<lb/>
　　　厯代其所謂秉鈞大臣者官號升降亦復代不<lb/>
　　　相沿盖嘗綜而論之自舜納大麓禹宅百揆見<lb/>
　　　扵尚書亦越成周有三公論道經邦之文尚無<lb/>
<pb n="KR2l0015_WYG_008-3a"/>
　　　所謂相即説命左傳所載傅說爰立作相齊慶<lb/>
　　　封為左相之類亦僅取其佐相之義而非實有<lb/>
　　　是官號也自秦置丞相相國以助理萬幾漢代<lb/>
　　　因之始稱為宰相之職迨東漢安帝時衆務悉<lb/>
　　　由尚書魏文帝又置中書監今自是事歸臺閣<lb/>
　　　厯南北両朝皆以中書監侍中尚書令僕射諸<lb/>
　　　官㕘掌機宻並無常職其事雖宰相之事其官<lb/>
　　　已非宰相之官矣唐則中書令侍中尚書令僅<lb/>
<pb n="KR2l0015_WYG_008-3b"/>
　　　存虚名而以他官之同中書門下平章事者為<lb/>
　　　丞弼之任宋以後或稱僕射或稱丞相而所謂<lb/>
　　　丞相者或繫中書省或繫尚書省更革不一中<lb/>
　　　間雖偶襲相名而要其實亦祗三省長官迥非<lb/>
　　　秦漢之丞相可比特其職既綜理省務則六尚<lb/>
　　　書悉為其統轄百司庶府之事皆當聴中書門<lb/>
　　　下之裁决而後上聞故自唐以來僉壬在位者<lb/>
　　　猶得以竊政而蠧國也眀初尚沿舊制置中書<lb/>
<pb n="KR2l0015_WYG_008-4a"/>
　　　左右丞相自胡惟庸謀逆事覺始革中書省<lb/>
　　　其政於六部厯代所謂宰相之官由此遂廢不<lb/>
　　　設雖嘗仿唐宋集賢資政之制置大學士亦僅備<lb/>
　　　顧問並不與知國政至成祖肇置内閣始以翰林<lb/>
　　　入直洊升大學士然秩止五品而已仁宣以後大<lb/>
　　　學士往往晉階保傅品位尊崇閣權漸重用非<lb/>
　　　其人間有倒持太阿授之柄者而核其司存所在<lb/>
　　　不特非秦漢丞相之官亦并非漢唐以来三省之<lb/>
<pb n="KR2l0015_WYG_008-4b"/>
　　　職任矣至漢制以御史大夫遞遷丞相故謂之<lb/>
　　　副相實則専掌舉劾不司鈞軸宋代始置㕘知<lb/>
　　　政事下宰相一等為今協辦大學士權輿所自然<lb/>
　　　宋之㕘政乃政府正員而今協辦職本尚書誠如<lb/>
聖訓不過御史裏行學士裏行之類與宋制亦殊有差<lb/>
　　　别總之鈞衡近地職㕘宻勿其事權之屬與不<lb/>
　　　屬原不係乎宰相之名而惟視乎人主之威柄<lb/>
　　　以為操縱伏讀<lb/>
<pb n="KR2l0015_WYG_008-5a"/>
御製書程頥論經筵劄子後有云夫用宰相者非人君<lb/>
　其誰為之使為人君者但深居髙處自修其徳惟以<lb/>
　天下之治亂付之宰相已不過問幸而所用若韓范<lb/>
　猶不免有上殿之相争設不幸而所用若王吕天下<lb/>
　豈有不亂者此不可也且使為宰相者居然以天下<lb/>
　之治亂為己任而目無其君此尤大不可也大哉<lb/>
王言垂訓深切盖惟萬機親理則雖丞相亦克効寅㳟<lb/>
　　　若魁柄下移則即大學士亦可潜操威福厯朝<lb/>
<pb n="KR2l0015_WYG_008-5b"/>
　　　置相互有重輕其得失咸準諸此我<lb/>
　國家宫府肅清<lb/>
乾綱獨攬夐軼萬世班朝莅政無不欽承<lb/>
宸斷凡備員綸閣者惟知恪奉官常董正鴻規永昭典<lb/>
　　　則而追尋往制端緒棼繁治忽所闗鑒誡斯在<lb/>
　　　謹先闡繹<lb/>
聖訓撮叙大凡以眀綱領至厯代沿革之由則仍詳考<lb/>
　　　於各本條下焉<lb/>
<pb n="KR2l0015_WYG_008-6a"/>
　　内閣上<lb/>
　國朝官制<lb/>
大學士滿洲漢人各二人<hi>初定滿洲一品漢人二品順治十五年改俱為正二品雍</hi>
<hi>正八年俱升為正一品</hi>
　　大學士均由<lb/>
特簡贊理機務表率百僚補授後請<lb/>
㫖兼殿閣及六部尚書銜殿閣名凡六曰<lb/>
　保和殿<lb/>
<pb n="KR2l0015_WYG_008-6b"/>
　文華殿<lb/>
　武英殿<lb/>
　體仁閣<lb/>
　文淵閣<lb/>
　東閣<hi>舊制殿名四閣名二乾隆十三年省各中和殿衘增入  體仁閣銜為殿閣名  三</hi>
　國初置文館天聰十年改為内三院曰内國史院曰<lb/>
　　内秘書院曰内𢎞文院各設大學士一人分其事<lb/>
　　為職掌<hi>内國史院掌記注内秘詔令編纂史書及撰擬諸表章之屬    書院掌撰外國往</hi>
<pb n="KR2l0015_WYG_008-7a"/>
　　<hi>來書狀及善惡勅諭祭文之屬内𢎞文院掌註釋厯代行事    勸講    御前侍講  皇子並教</hi>
　　<hi>諸親王及徳行制度之屬</hi>順治元年増設學士二年定為正二<lb/>
　　品衙門以翰林院官分𨽻内三院稱内翰林國史<lb/>
　　院内翰林秘書院内翰林𢎞文院増設侍讀學士<lb/>
　　侍讀等官九年設典籍十五年改内三院為内閣<lb/>
　　其大學士俱改殿閣銜仍分設翰林院十六年裁<lb/>
　　學士侍讀等官十八年復改内閣為内國史院内<lb/>
　　秘書院内𢎞文院裁翰林院康熙九年仍改為内<lb/>
<pb n="KR2l0015_WYG_008-7b"/>
　　閣另設翰林院如舊制十年仍補學士以下等官<lb/>
　　滿漢大學士順治元年設六員不備官康熙間率<lb/>
　　用四員雍正年多用至六員乾隆十三年定制滿<lb/>
　　漢各二員<lb/>
尚書協辦大學士滿洲漢人各一人<hi>俱從尚書本銜為從一品</hi>
　　以六部尚書<lb/>
簡充自雍正年以來初置與大學士同釐閣務<lb/>
學士兼禮部侍郎銜滿洲六人漢人四人<hi>初定滿洲漢軍二品漢人</hi>
<pb n="KR2l0015_WYG_008-8a"/>
<hi>三品順治十五年改俱為正五品尋以兼禮部侍郎銜改為正三品雍正八年升為從二品</hi>
　　掌敷奏本章傳宣<lb/>
綸綍初制置滿洲學士三員漢軍三員自順治元年以<lb/>
　　後増減不一康熙九年定滿洲學士二員十年増<lb/>
　　四員又定漢軍二員漢人二員十二年以漢軍併<lb/>
　　於漢缺共四員俱兼禮部侍郎銜<lb/>
侍讀學士滿洲四人䝉古二人漢人二人<hi>初制三品後改為從五品</hi>
<hi>雍正三年定為從四品</hi>
<pb n="KR2l0015_WYG_008-8b"/>
　　掌收發本章總稽繙譯順治二年置初兼太常寺<lb/>
　　卿銜後停兼銜八年設滿洲侍讀學士三員漢軍<lb/>
　　侍讀學士三員十八年増滿洲侍讀學士三員䝉<lb/>
　　古侍讀學士三員康熙九年定制滿洲侍讀學士<lb/>
　　滿文二員漢文二員共四員䝉古侍讀學士二員<lb/>
　　漢軍侍讀學士二員乾隆十四年改定漢軍侍讀<lb/>
　　學士缺出以漢軍漢人通行銓補<lb/>
侍讀滿洲十人䝉古漢軍漢人各二人<hi>初制四品後改為正六品</hi>
<pb n="KR2l0015_WYG_008-9a"/>
　　掌勘對本章檢校籖票順治二年置初兼太常寺<lb/>
　　少卿光禄寺少卿銜尋停兼銜滿洲侍讀初設滿<lb/>
　　文五員滿漢文六員共十一員康熙三十八年省<lb/>
　　滿文一員滿漢文二員共八員旋復増二員為十<lb/>
　　員雍正四年置漢侍讀二員<lb/>
典籍滿洲漢軍漢人各二人<hi>正七品</hi>
　　掌收貯圖籍出納文移<hi>内閣為典掌絲綸之地自大學士以下皆不置印惟</hi>
　　<hi>典籍給印以鈐往來文牒</hi>順治九年置初各設三員康熙九年<lb/>
<pb n="KR2l0015_WYG_008-9b"/>
　　定各設二員俱以中書舎人掌理<lb/>
中書滿洲七十人䝉古十有六人漢軍八人漢人三十<lb/>
人貼寫中書滿洲四十人䝉古六人<hi>從七品</hi>
　　掌撰擬紀載繙譯繕書之事順治十六年置滿洲<lb/>
　　中書初設滿文撰文二十員辦事二十員滿漢文<lb/>
　　撰文十七員辦事十八員共七十五員康熙三十<lb/>
　　八年省清文撰文辦事各一員清漢文撰文一員<lb/>
　　辦事二員共七十員䝉古中書初設撰文九員辦<lb/>
<pb n="KR2l0015_WYG_008-10a"/>
　　事十員共十九員康熙三十八年省撰文一員辦<lb/>
　　事二員共十六員漢軍中書初設撰文五員辦事<lb/>
　　八員共十三員康熙三十八年省撰文一員辦事<lb/>
　　四員共八員漢人中書初設撰文六員辦事三十<lb/>
　　員共三十六員康熙三十八年省四員乾隆十三<lb/>
　　年又省二員共三十員<lb/>
中書科中書舎人滿洲二人漢人四人<hi>從七品</hi>
　　掌書<lb/>
<pb n="KR2l0015_WYG_008-10b"/>
誥<lb/>
勅初設滿洲中書舎人一員漢人中書舎人八員乾隆<lb/>
　　十三年省漢人中書舎人四員十四年増滿洲中<lb/>
　　書舎人一員<lb/>
　　　謹案内閣自侍讀學士以下辦理本章分為五<lb/>
　　　所曰滿本房專司繕寫清字校正清文曰漢本<lb/>
　　　房專司繙譯清漢文曰䝉古本房專司繙譯外<lb/>
　　　藩章奏及繕寫頒行西番屬國<lb/>
<pb n="KR2l0015_WYG_008-11a"/>
詔勅曰滿票籖處曰漢票籖處專司繕寫清漢票籖記<lb/>
　　　載<lb/>
諭㫖及撰文之事又有稽察房稽察各部院遲延事件<lb/>
　　　月終彚奏大學士酌委侍讀學士侍讀中書兼<lb/>
　　　司之又稽察欽奉<lb/>
上諭事件處雍正八年置以滿洲漢人大學士各部院<lb/>
　　　堂官兼領其文移鈐以典籍印以上各處雖非<lb/>
　　　設有專官而職守所存均闗綸扉典則謹識於<lb/>
<pb n="KR2l0015_WYG_008-11b"/>
　　　此<lb/>
　厯代建置上<hi>三代至後周</hi>
　三代<lb/>
　　晉書職官志成湯居亳初置二相以伊尹仲虺為<lb/>
　　之<hi>伊尹號為阿衡仲虺臣名為湯左相</hi>
　　　謹案管子稱黄帝得六相而天地治神明至謂<lb/>
　　　蚩尤大常奢龍祝融大封后土也路史稱舜得<lb/>
　　　十六相而天地治謂八元八凱也其説皆出自<lb/>
<pb n="KR2l0015_WYG_008-12a"/>
　　　子家附㑹不足憑信今並不取至成湯二相亦<lb/>
　　　不過取輔相之義而非其官號然前代所置左<lb/>
　　　右相實據此立名今故仍托始於殷代焉<lb/>
　　尚書説命爰立作相王置諸其左右孔安國傳於<lb/>
　　是禮命立以為相使在左右<hi>蔡沈書集傳置諸左右蓋以冡宰兼師保</hi>
　　<hi>也</hi>
　　尚書序召公為保周公為師相成王為左右<hi>蘇軾書傳</hi>
　　<hi>三公論道左右相任事周召以師保為左右相</hi>
<pb n="KR2l0015_WYG_008-12b"/>
　　　謹按三代置相雖本左右輔相之義非設有是<lb/>
　　　官然惟王朝得稱之至秦置丞相亦天子之制<lb/>
　　　若春秋侯國準周制僅當置三卿乃左傳稱齊<lb/>
　　　慶封為左相史記齊世家崔杼為右相以上卿<lb/>
　　　執國柄者亦稱為相凌越殊甚逮漢世而諸侯<lb/>
　　　王皆得置相名實尤為乖舛葢自周衰禮廢僣<lb/>
　　　濫相仍殊不足為典則也<lb/>
　秦<lb/>
<pb n="KR2l0015_WYG_008-13a"/>
　　史記秦本紀武王二年初置丞相樗里疾甘茂為<lb/>
　　左右丞相<hi>應劭曰丞者承也相者助也</hi>
　　杜佑通典始皇尊立吕不韋為相國則相國丞相<lb/>
　　皆秦官也<hi>又漢官儀云皆六國時官</hi>金印紫綬掌丞天子助理<lb/>
　　萬㡬秦初有左右<hi>荀悦曰秦本次國命卿二人是以置左右丞相無三公官</hi>至<lb/>
　　二世復有中丞相<lb/>
　漢<lb/>
　　漢書百官公卿表相國丞相皆秦官金印紫綬掌<lb/>
<pb n="KR2l0015_WYG_008-13b"/>
　　丞天子助理萬㡬秦有左右髙帝即位置一丞相<lb/>
　　<hi>杜佑曰髙帝元年拜曹參為假左丞相即漢初丞相當有左右今言一丞相或漢書之誤</hi>十一<lb/>
　　年更名相國緑綬孝惠髙后置左右丞相文帝二<lb/>
　　年復置一丞相有兩長史秩千石<hi>張湯傳殺臣者三長史也顔師</hi>
　　<hi>古注兼有守者非正員故耳</hi>哀帝元壽二年更名大司徒武帝<lb/>
　　元狩二年初置司直比二千石掌佐丞相舉不法<lb/>
　　　謹案丞相之名始於秦而始皇尊吕不韋為特<lb/>
　　　置相國則相國在丞相之上盖猶後世之平章<lb/>
<pb n="KR2l0015_WYG_008-14a"/>
　　　軍國重事也漢初丞相與相國迭為廢置則不<lb/>
　　　過一官異名與秦制少異迨魏既置丞相而司<lb/>
　　　馬師兄弟復為相國則仍尊於丞相矣又漢自<lb/>
　　　文帝時周勃罷免陳平獨相遂專置一相武帝<lb/>
　　　征和二年雖以劉屈氂為左丞相分丞相長史<lb/>
　　　為兩府以待天下逺方之選然右相實未嘗授<lb/>
　　　也<lb/>
　　章如愚羣書考索漢初或因軍功而加丞相者樊<lb/>
<pb n="KR2l0015_WYG_008-14b"/>
　　噲酈商或假丞相之名<hi>王應麟曰髙帝三年以韓信為左丞相曹參樊噲左</hi>
　　<hi>酈商右皆借此名以出軍又尹恢以左丞相守淮陽</hi>又漢制常以列侯為相<lb/>
　　自公孫宏以布衣數年登相位而後封平津侯<lb/>
　　　謹案樊噲酈商等假相名以出軍此即後世使<lb/>
　　　相之始<lb/>
　　通典成帝綏和元年御史大夫何武建言古者民<lb/>
　　謹事約國之輔佐必得賢聖然後則天三光備三<lb/>
　　公官<hi>三光日月星</hi>各有分職今末俗之弊政事煩多宰<lb/>
<pb n="KR2l0015_WYG_008-15a"/>
　　相之才不能及古而今丞相獨兼三公之事所以<lb/>
　　大化久未洽也宜建三公官定卿大夫之任分職<lb/>
　　授政以考功效於是上拜曲陽侯王根為大司馬<lb/>
　　而何武自御史大夫改為大司空皆金印紫綬比<lb/>
　　丞相則三公俱為宰相<lb/>
　　唐六典秦置丞相省司徒漢因之至哀帝元壽二<lb/>
　　年更名大司徒與大司馬大司空為三公<hi>王應麟曰漢人</hi>
　　<hi>見牧誓司馬司徒司空亞旅以為古三公不知此乃為諸侯時制</hi>
<pb n="KR2l0015_WYG_008-15b"/>
　　漢書哀帝紀元壽二年五月正三公官分職董賢<lb/>
　　為大司馬孔光為大司徒彭宣為大司空<lb/>
　　太平御覽漢官典職曰司徒本丞相官哀帝改為<lb/>
　　大司徒主司徒衆馴五品府與蒼龍闕對厭於尊<lb/>
　　者不敢稱府也<lb/>
　　　謹案漢自霍光以大司馬大将軍平尚書事遂<lb/>
　　　秉國政則未建三公以前丞相已屬具官特其<lb/>
　　　虚名尚存故霍光𫝊奏事内丞相臣敞仍列於<lb/>
<pb n="KR2l0015_WYG_008-16a"/>
　　　大司馬大將軍臣光之前也至元壽中正三公<lb/>
　　　官於是大司馬徑居大司徒之上矣又案御史<lb/>
　　　大夫漢時稱為副相故杜佑以為若同平章事<lb/>
　　　㕘知機務之類然其所掌乃外督部刺史内受<lb/>
　　　公卿奏事舉劾案章並非鈞衡之任今故仍入<lb/>
　　　都察院表内不列於此焉<lb/>
　　通典後漢廢丞相及御史大夫而以三公綜理衆<lb/>
　　務則三公復為宰相<lb/>
<pb n="KR2l0015_WYG_008-16b"/>
　　後漢書百官志太尉公一人<hi>本注曰掌四方兵事功課嵗盡即奏其殿</hi>
　　<hi>最而行賞罰凡郊祀之事掌亞獻凡國有大造大疑則與司徒司空通而論之國有過事則與二公</hi>
　　<hi>通諫爭之世祖即位為大司馬建武二十三年改為太尉</hi>長史一人千石<hi>本注曰署</hi>
　　<hi>諸曹事</hi>掾史屬二十四人<hi>本注曰漢舊注束西曹掾比四百石餘掾比三百石</hi>
　　<hi>屬比二百石故曰公府掾比古元士三命者也或曰漢初掾史辟皆上言之故有秩比命士其所不</hi>
　　<hi>言則為百石屬其後皆自辟除故通為百石云西曹主府史署用東曹主二千石長吏遷除及軍吏</hi>
　　<hi>户曹主民尸祠祀農桑奏曹主奏議事辭曹主辭訟事法曹主郵驛科程事尉曹主卒徒轉運事賊</hi>
　　<hi>曹主盜賊事決曹主罪法事兵曹主兵事金曹主貨幣鹽鐵事倉曹主倉榖事黄閣主簿録省衆事</hi>
<pb n="KR2l0015_WYG_008-17a"/>
　　令史及御屬二十三人<hi>本注曰漢舊注公令史百石自中興以後注不説石</hi>
　　<hi>數御屬主為公御閣下令史主閣下威儀事記室令史主上章表報書記門令史主府門其餘令史</hi>
　　<hi>各典曹文書</hi>○司徒公一人<hi>本注曰掌人民事凡教民孝悌遜順謙儉養生送死</hi>
　　<hi>之事則議其制建其度凡四方民事功課嵗盡則奏其殿最而行賞罰凡郊祀之事掌省牲視濯凡</hi>
　　<hi>國有大疑大事與太尉同世祖即位為大司徒建武二十七年去大</hi>長史一人千石<lb/>
　　掾屬三十一人令史及御屬三十六人○司空公<lb/>
　　一人<hi>本注曰掌水土事凡營城起邑浚溝洫修墳防之事則議其利建其功凡四方水土功課</hi>
　　<hi>嵗盡則奏其殿最而行賞罰凡郊祀之事掌掃除樂器凡國有大造大疑諫爭與太尉同世祖即位</hi>
<pb n="KR2l0015_WYG_008-17b"/>
　　<hi>為大司空建武二十七年去大</hi>屬長史一人千石掾屬三十一人<lb/>
　　令史及御屬四十二人<lb/>
　　後漢書獻帝紀建安十三年罷三公官置丞相御<lb/>
　　史大夫曹操自為丞相<hi>杜佑曰後漢又有相國</hi>
　　　謹案楊秉稱漢世故事三公之職無所不統<hi>語見</hi>
　　　<hi>後漢書列傳第四十四</hi>故其曹屬甚多自兵刑錢榖以及<lb/>
　　　長吏遷除皆歸三府之綜核後代宰相職任雖<lb/>
　　　遞有更移而唐尚書都省之左右司宋中書門<lb/>
<pb n="KR2l0015_WYG_008-18a"/>
　　　下之八房五房亦莫不總轄庶務盖自漢以來<lb/>
　　　六曹皆宰相之統屬也自明革中書省析其事<lb/>
　　　權歸之六部始得專達於天子而内閣惟司票<lb/>
　　　擬之職與古制迥異矣今畧採後漢志所載以<lb/>
　　　見其凡而唐宋以後都省屬官則仍詳列於六<lb/>
　　　部表内不復系之内閣云<lb/>
　　後漢書仲長統傳光武矯枉過直政不任下雖置<lb/>
　　三公事歸臺閣<hi>章懷太子注臺閣謂尚書也</hi>自此以來三公之<lb/>
<pb n="KR2l0015_WYG_008-18b"/>
　　官備員而已<lb/>
　　永樂大典續事始曰光武即位政事不任三公而<lb/>
　　盡歸臺閣三公皆擁虚器凡天下之事盡入尚書<lb/>
　　嘗見後漢羣臣章奏首云臣某奏疏尚書猶今言<lb/>
　　殿下陛下之類雖是不敢指斥而言亦足見其居<lb/>
　　要地而秉重權矣當時事無巨細皆是尚書行下<lb/>
　　三公或不經由三公徑下九卿故在東漢時不惟<lb/>
　　尚書之權重九卿之權亦重者此也<hi>原注按光武不任三公事</hi>
<pb n="KR2l0015_WYG_008-19a"/>
　　<hi>歸臺閣者盖當時謂六尚書臺猶今言尚書省也</hi>
　　後漢書百官志尚書令一人千石<hi>本注曰承秦所置掌凡選署及</hi>
　　<hi>奏下尚書曹文書衆事</hi>尚書僕射一人六百石<hi>本注曰署尚書事令不在</hi>
　　<hi>則奏下衆事劉昭注曰獻帝分置左右僕射</hi>左右丞各一人四百石<hi>本注</hi>
　　<hi>曰掌録文書期㑹左丞主吏民章服及騶伯史右丞假署印綬及紙筆墨諸財用庫藏</hi>
　　太平御覽漢官儀曰尚書令主贊奏總典綱紀無<lb/>
　　所不統秩千石故為之者朝㑹不陛奏事増秩二<lb/>
　　千石天子所服五時衣賜尚書令其三公列卿將<lb/>
<pb n="KR2l0015_WYG_008-19b"/>
　　大夫五營校尉行複道中遇尚書令僕左右丞皆<lb/>
　　迴車預避衛士傳不得迕臺官臺官過乃得去<lb/>
　　歐陽詢藝文類聚百官表曰尚書令銅印墨綬總<lb/>
　　攝諸曹出納王命敷奏萬㡬<lb/>
　　永樂大典漢制叢録曰尚書盖少府之屬本因秦<lb/>
　　制置之有令僕有丞郎西京之世為尚書者權任<lb/>
　　猶輕自入東漢天下之政總歸尚書而三公具位<lb/>
　　則權任之重大異西京雖然章帝世韋彪上疏言<lb/>
<pb n="KR2l0015_WYG_008-20a"/>
　　天下樞要皆在尚書尚書之選豈可不重而間者<lb/>
　　多從郎官超升此位雖曉文法善於應對然察察<lb/>
　　小慧頗無大能宜簡嘗厯州宰素有名者觀此則<lb/>
　　知東漢尚書持權甚重而選任猶輕非良典也<lb/>
　　　謹案後漢以尚書為機衡之任故雖為三公者<lb/>
　　　亦必録尚書事然後得知國政如趙熹年融鄧<lb/>
　　　彪徐防張禹李固之徒皆是然其時三公尚存<lb/>
　　　輔弼虚名而為尚書令者不過銅印墨綬未可<lb/>
<pb n="KR2l0015_WYG_008-20b"/>
　　　遽指為宰相亦類明初大學士官止五品也逮<lb/>
　　　至唐宋而令僕及左右丞遂為宰執正官今故<lb/>
　　　並列諸表若夫尚書及尚書郎之分掌曹務者<lb/>
　　　則仍入六部表内兹不具載云<lb/>
　三國<lb/>
　　三國蜀志先主章武元年以諸葛亮為丞相許靖<lb/>
　　為司徒後主建興十二年以蔣琬為尚書令總統<lb/>
　　國事<hi>蔣琬本傳俄遷大将軍録尚書事</hi>
<pb n="KR2l0015_WYG_008-21a"/>
　　　謹案蜀漢既有丞相又有司徒兩官並置與東<lb/>
　　　西京稍異至蔣琬以尚書令知國政則猶沿東<lb/>
　　　漢舊制以尚書為機衡之任也<lb/>
　　通典魏黄初元年改丞相為司徒而文帝復置中<lb/>
　　書監令並掌機宻自是中書多為樞機之任其後<lb/>
　　定制置大丞相第一品後又有相國齊王以司馬<lb/>
　　師為之髙貴鄉公以司馬昭為之<lb/>
　　晉書職官志魏武帝為魏王置秘書令典尚書奏<lb/>
<pb n="KR2l0015_WYG_008-21b"/>
　　事文帝黄初初改為中書置監令以秘書左丞劉<lb/>
　　放為中書監右丞孫資為中書令監令葢自此始<lb/>
　　也又置通事郎次黄門郎<lb/>
　　羣書考索魏文帝時置中書監令並掌機宻自是<lb/>
　　中書多為樞機之任其後或置丞相或相國或司<lb/>
　　徒而中書監令常掌機宻多為宰相之任於是權<lb/>
　　在中書<lb/>
　　　謹案中書之名肇於漢徐堅引謝靈運晉志稱<lb/>
<pb n="KR2l0015_WYG_008-22a"/>
　　　以總掌禁中書記謂之中書者是也自魏設中<lb/>
　　　書監令後世遂與尚書門下並稱三省均為宰<lb/>
　　　相之職然以今制考之尚書省職掌已分入六<lb/>
　　　部門下省亦僅存給事中一官其内閣規制所<lb/>
　　　承惟中書一省而已今故以尚書門下官制叅<lb/>
　　　載入六部六科表内而中書省官制則專列内<lb/>
　　　閣一門謹發其凡於此焉<lb/>
　　通典注吳有左右丞相<lb/>
<pb n="KR2l0015_WYG_008-22b"/>
　晉<lb/>
　　晉書職官志丞相相國並秦官也晉受魏禪並不<lb/>
　　置自惠帝之後省置無恒為之者趙王倫梁王彤<lb/>
　　成都王頴南陽王保王敦王導之徒皆非復尋常<lb/>
　　人臣之職<lb/>
　　通興晉惠帝永寜元年罷丞相復置司徒永昌元<lb/>
　　年罷司徒并丞相則與司徒不並置矣<hi>丞相興司徒廢置非</hi>
　　<hi>一</hi>其後或有相國或有丞相省置無恒而中書監<lb/>
<pb n="KR2l0015_WYG_008-23a"/>
　　令常管機要多為宰相之任元帝渡江以王敦為<lb/>
　　丞相轉司徒荀組為太尉以司徒官屬并丞相為<lb/>
　　留府敦不受成帝以王導為丞相罷司徒府以為<lb/>
　　丞相府導薨罷丞相復為司徒府<hi>相國丞相皆衮冕緑盭綬盭音</hi>
　　<hi>史</hi>
　　　謹案晉初未設丞相武帝即位以安平王孚為<lb/>
　　　太宰鄭沖為太傅王祥為太保義陽王望為太<lb/>
　　　尉何曽為司徒荀顗為司空石苞為大司馬陳<lb/>
<pb n="KR2l0015_WYG_008-23b"/>
　　　騫為大将軍八公並置葢皆台司之職然特假<lb/>
　　　以名號不必盡知國政今故不列於表嗣是以<lb/>
　　　迄梁陳太宰太尉司空大司馬諸官廢置無常<lb/>
　　　其為之者亦必録尚書事及兼中書監令者始<lb/>
　　　能叅預機宻已非宰相之任今亦槩從畧焉<lb/>
　　晉書職官志中書監及令並置一人魏置通事郎<lb/>
　　黄門郎黄門郎已署事過通事乃署名已署奏以<lb/>
　　入為帝省讀書可晉改曰中書侍郎員四人中書<lb/>
<pb n="KR2l0015_WYG_008-24a"/>
　　舎人晉初置江左謂之通事舎人掌呈奏案後省<lb/>
　　而以中書侍郎一人直西省又掌詔命<hi>杜佑曰魏晉以來中</hi>
　　<hi>書監令地在樞近多承寵任是以人固其位謂之鳯凰池焉</hi>
　　徐堅初學記中書令魏晉以來皆置一人品第三<lb/>
　　妙選文學通識之士為之掌王言江左更重其任<lb/>
　　多以諸公兼之<hi>古者宰相本是三公至魏晉中書令掌王言才望既重多以諸公兼</hi>
　　<hi>之近世以來若三公無其人則闕而中書令當宰輔之任</hi>
　　通典注張華為中書令侍中劉卞謂華曰公居阿<lb/>
<pb n="KR2l0015_WYG_008-24b"/>
　　衡之地庾亮庾冰相次為中書監冰經綸時務升<lb/>
　　擢後進朝野注心咸曰賢相<lb/>
　　　謹案杜佑此注葢以證晉代中書監令為宰相<lb/>
　　　之職然考張華本傳華被害時張林稱詔詰之<lb/>
　　　曰卿為宰相云云則史文已明言宰相矣佑失<lb/>
　　　於徴引未免稍疎<lb/>
　宋齊梁陳<lb/>
　　宋書百官志相國一人宋順帝時齊王為相國丞<lb/>
<pb n="KR2l0015_WYG_008-25a"/>
　　相一人宋世祖初以南郡王義宣為丞相而司徒<lb/>
　　府如故<lb/>
　　南齊書百官志國相齊不用人以為贈不列官<lb/>
　　隋書百官志梁武受命有丞相太宰太傅太保大<lb/>
　　將軍大司馬太尉司徒司空等官陳承梁皆循其<lb/>
　　制而又置相國位列丞相上并丞相太宰太傅太<lb/>
　　保大司馬大將軍並以為贈官<lb/>
　　通典自魏晉以來宰相但以他官叅掌機宻或委<lb/>
<pb n="KR2l0015_WYG_008-25b"/>
　　知政事者則是矣無有常官其相國丞相或為贈<lb/>
　　官或則不置自為尊崇之位多非尋常人臣之職<lb/>
　　其真為宰相者不必居此官<hi>宋文帝初徐羨之為司空録尚書事後以</hi>
　　<hi>江湛王僧綽俱為侍中任以機宻後又以殷景仁為侍中左衛将軍與侍中右衛将軍王華侍中左</hi>
　　<hi>衛将軍王曇首侍中劉湛四人俱居門下皆以風力局幹冠冕一時初王宏為江州刺史加侍中後</hi>
　　<hi>徴輔政以為侍中録尚書事而宏弟曇首為文帝所任與華相埒華常謂已力用不盡毎歎息曰宰</hi>
　　<hi>相頓有數人天下何由得理湛毋憂去職後徴為太子詹事知給事中與殷景仁並被任遇湛常曰</hi>
　　<hi>今代宰相何難此正可當我南陽郡漢代功曹耳沈演之為侍中衛将軍文帝謂之曰侍中領衛俱</hi>
<pb n="KR2l0015_WYG_008-26a"/>
　　<hi>為優重此葢宰相便坐卿其勉之齊王儉為侍中尚書令嘗謂人曰江左風流宰相惟有謝安盖自</hi>
　　<hi>況也明帝顧命江祏兄弟及始安王遥光尚書令徐孝嗣領軍蕭坦之更日帖勅時呼為六貴皆宰</hi>
　　<hi>相也梁何敬容為侍中時徐勉為僕射叅掌機事以疾陳解因舉敬容自代故敬容遷為僕射侍中</hi>
　　<hi>如故此並為宰相後敬容屢轉他官叅掌如故又王訓為侍中武帝問敬容曰禇彦回年㡬為宰相</hi>
　　<hi>對曰少遇三十帝曰今之王訓無謝彦回彦囘宋明帝時為侍中又周捨卒後朱异為散騎常侍代</hi>
　　<hi>掌機宻按此則或掌機宻或録尚書或綜機權或管朝政或單侍中或給事中或受顧命皆宰相也</hi>
　　<hi>然侍中職任機宻之司不必他名亦多為宰相</hi>
　　宋書百官志録尚書職無不總王肅注尚書納於<lb/>
<pb n="KR2l0015_WYG_008-26b"/>
　　大麓曰堯納舜於尊顯之官大録萬㡬之政也凡<lb/>
　　重號將軍刺史皆得命曹授用惟不得施除及加<lb/>
　　節宋世祖孝建中不欲威權外假省録大明末復<lb/>
　　置此後或置或省尚書令任總機衡僕射尚書分<lb/>
　　領諸曹五尚書二僕射一令謂之八座<lb/>
　　南齊書百官志録尚書尚書令總領尚書臺二十<lb/>
　　曹為内臺主無令左僕射為臺主與令同<lb/>
　　隋書百官志梁尚書省置令左右僕射各一人令<lb/>
<pb n="KR2l0015_WYG_008-27a"/>
　　總統之僕射副令又與尚書分領諸曹左右丞各<lb/>
　　一人佐令僕射知省事陳並遵梁制<lb/>
　　初學記侍中漢以為加官無常員晉宋齊梁陳置<lb/>
　　四人齊職儀及五代史志云晉宋齊梁陳侍中並<lb/>
　　與三公叅國政直侍左右應對獻替法駕出則正<lb/>
　　直一人負璽<lb/>
　　唐六典注門下省侍中南齊以功髙者一人為祭<lb/>
　　酒掌詔令機宻<lb/>
<pb n="KR2l0015_WYG_008-27b"/>
　　鄭樵通志中書令宋與晉同梁中書監令清貴華<lb/>
　　重大臣多領之其令舊遷吏部尚書才地俱美者<lb/>
　　為之陳因梁制○中書侍郎宋用散騎常侍為之<lb/>
　　齊梁皆四人梁以功髙者一人主省内事陳因之<lb/>
　　○宋初置通事舍人四員入直閣内出宣詔<lb/>
　　命凡有陳奏皆舎人持入叅決於中自是則中書<lb/>
　　侍郎之任輕矣齊永平初中書通事舎人四員各<lb/>
　　住一省時謂之四户權傾天下與給事中為一流<lb/>
<pb n="KR2l0015_WYG_008-28a"/>
　　梁用人殊重簡以才能不限資地多以他官兼領<lb/>
　　後除通事字直曰中書舎人專掌詔誥兼呈奏之<lb/>
　　事魏晉以來詔誥皆中書令及侍郎掌之至是始<lb/>
　　專於舎人陳置五人<lb/>
　　隋書百官志陳國之政事並由中書省有中書舎<lb/>
　　人五人領主事十人書吏二百人書吏不足并取<lb/>
　　助書分掌二十一局事各當尚書諸曹並為上司<lb/>
　　總國内機要而尚書惟聽受而已<lb/>
<pb n="KR2l0015_WYG_008-28b"/>
　　　謹案宋齊而降相國丞相既不常置三公官亦<lb/>
　　　僅擁虚名惟尚書任總機衡為宰相之職故當<lb/>
　　　時稱尚書令僕曰朝端<hi>南齊書王晏傳既居朝端事多專決</hi>又曰<lb/>
　　　端右<hi>宋書王僧達傳上初踐阼即居端右</hi>胡三省通鑑注謂位居<lb/>
　　　朝臣之右是也又侍中叅掌機宻亦為相職故<lb/>
　　　王華官侍中稱宰相頓有數人而南齊竟陵王<lb/>
　　　子良以司徒兼侍中親為衆僧賦食行水世以<lb/>
　　　為失宰相體是也至中書之職至梁陳而彌重<lb/>
<pb n="KR2l0015_WYG_008-29a"/>
　　　故大臣之預國論者必兼中書監令尤為政本<lb/>
　　　之地唐宋以三省長官為宰相其規模已肇於<lb/>
　　　此謹具列諸表用徴源委若其時以他官叅領<lb/>
　　　政事見於史者如領軍將軍衛將軍右將軍衛<lb/>
　　　尉給事中之類皆得稱為宰相然特出人主一<lb/>
　　　時委任而並非正官今故不列於表<lb/>
　　馬端臨文獻通考按自後漢時雖置三公而事歸<lb/>
　　臺閣尚書始為機衡之任然當時尚書不過預聞<lb/>
<pb n="KR2l0015_WYG_008-29b"/>
　　國政未嘗盡奪三公之權也至魏晉以來中書尚<lb/>
　　書之官始真為宰相而三公遂為具員其故何也<lb/>
　　盖漢之典事尚書中書者號為天子之私人及叔<lb/>
　　季之世則奸雄之謀簒奪者亦以其私人居是官<lb/>
　　而所謂三公者古有其官雖鼎命将遷之時大權<lb/>
　　一出於私門然三公未容遽廢也故必擇其老病<lb/>
　　不任事依違不侵權者居之東漢之末曹公為丞<lb/>
　　相而三公則楊彪趙温尚書令中書監則二荀華<lb/>
<pb n="KR2l0015_WYG_008-30a"/>
　　歆劉放孫資之徒也魏之末司馬師昭為丞相而<lb/>
　　三公則王祥鄭沖尚書令中書監則賈充荀朂鍾<lb/>
　　㑹之徒也盖是時凡任中書者皆運籌帷幄佐命<lb/>
　　移祚之人凡任三公者皆備員髙位畏權逺勢之<lb/>
　　人而三公之失權任中書之秉機要自此判矣至<lb/>
　　丞相一官西漢廢於哀帝之時東漢本不置丞相<lb/>
　　建安特置之以處曹操魏本不置丞相正始特置<lb/>
　　之以處司馬師昭及晉則不置正苻堅所謂朕以<lb/>
<pb n="KR2l0015_WYG_008-30b"/>
　　龍驤建業之説也然東晉以至宋齊梁陳隋皆有<lb/>
　　之夫中書監既為宰相之任則升其品秩可也丞<lb/>
　　相既不為宰相之任而常為嬗代之階則廢其名<lb/>
　　字可也今觀魏以後之官品中書監僅為三品而<lb/>
　　黄鉞大将軍大丞相諸大將軍則為一品二品然<lb/>
　　此數官者未嘗以授人特宋齊梁陳隋将受禪則<lb/>
　　居之此外則王敦桓温侯景亦嘗為之夫髙官極<lb/>
　　品不以處輔佐之臣而又存其名字使亂臣賊子<lb/>
<pb n="KR2l0015_WYG_008-31a"/>
　　遞相承襲以為竊大物之漸非所以昭徳塞違明<lb/>
　　示百官也<lb/>
　　　謹案馬端臨所論盖以譏魏晉以來官品之失<lb/>
　　　序唐宋侍中僕射為二三品而中書門下侍郎<lb/>
　　　之同平章事者僅四品明代尚書正二品而大<lb/>
　　　學士之叅預閣務者僅五品等級錯貿亦同前<lb/>
　　　代之失至<lb/>
　　本朝升大學士正一品尚書從一品體統相維名<lb/>
<pb n="KR2l0015_WYG_008-31b"/>
　　　實允稱法制洵昭盡善矣<lb/>
　後魏<lb/>
　　魏書官氏志神瑞元年置八大人官總理萬㡬世<lb/>
　　號八公真君五年正月侍中中書監宜都王穆壽<lb/>
　　司徒東郡公崔浩侍中廣平公張黎輔政置通事<lb/>
　　四人<lb/>
　　通典後魏舊制有大将軍不置太尉有丞相不置<lb/>
　　司徒自正光以後始俱置之然而尤重門下官多<lb/>
<pb n="KR2l0015_WYG_008-32a"/>
　　以侍中輔政則侍中為樞宻之任<hi>侍中後魏置六人加官在其數</hi>
　　王應麟玉海政歸尚書漢事也歸中書魏事也元<lb/>
　　魏時歸門下世謂侍中黄門為小宰相<lb/>
　　通典後魏天興元年置八部大人於皇城四方四<lb/>
　　維面置一人以擬八座謂之八國各有屬官分尚<lb/>
　　書三十六曹及諸外置令大夫主之四年又復尚<lb/>
　　書三十六曹天賜元年復罷尚書三十六曹别置<lb/>
　　武歸修勤二職分主省務至神䴥元年始置僕射<lb/>
<pb n="KR2l0015_WYG_008-32b"/>
　　左右丞及諸曹尚書十餘人各居别寺<lb/>
　　　謹案後魏雖有丞相司徒等官而門下省獨膺<lb/>
　　　鈞衡之寄故侍中稱為宰相然考魏書任城王<lb/>
　　　澄奏以為尚書政本而王肅官尚書令為澄所<lb/>
　　　禁止咸陽王禧奏澄擅禁宰輔免官則尚書令<lb/>
　　　亦宰相也<lb/>
　　初學記後魏置中書監位在令上中書舎人掌制<lb/>
　　誥又别置通事舎人掌宣奏<lb/>
<pb n="KR2l0015_WYG_008-33a"/>
　　富大用事文類聚魏置中書監令各一人監為正<lb/>
　　一品令為正二品<lb/>
　　　謹案後魏中書之職其清要不及南朝然如髙<lb/>
　　　允崔光等為之皆得叅預宻議當時又號為西<lb/>
　　　臺大臣盖其所掌亦宰相之事也<lb/>
　　謝維新合璧事類摘竒曰後魏古弼為尚書令叅<lb/>
　　知政事<lb/>
　　　謹案唐之叅知政事為真宰相宋之叅知政事<lb/>
<pb n="KR2l0015_WYG_008-33b"/>
　　　降宰相一等據合璧事類所載則後魏時已有<lb/>
　　　此名矣以文義推之盖謂其以尚書令輔政猶<lb/>
　　　明代拜大學士者必曰入閣叅預機務之類非<lb/>
　　　實有是官號也<lb/>
　北齊<lb/>
　　隋書百官志後齊置官多循後魏乾明中又置丞<lb/>
　　相河清中分為左右亦各置府僚<lb/>
　　通典北齊置丞相分為左右然而為宰相秉朝政<lb/>
<pb n="KR2l0015_WYG_008-34a"/>
　　者亦多為侍中<hi>趙彦琛元文遥和士開同為宰相皆兼侍中</hi>
　　初學記五代史百官志<hi>隋志兼梁陳齊周為五代</hi>北齊侍中六<lb/>
　　人掌獻納諫正及進御之職叅與諸公論國政也<lb/>
　　通典北齊尚書省亦有録令僕射總理六尚書事<lb/>
　　謂之都省亦謂之北省後濟北王以太子監國立<lb/>
　　大都督府與尚書省分理衆事仍開府置佐<lb/>
　　隋書百官志後齊中書省管司王言及司進御之<lb/>
　　音樂監令各一人侍郎四人又領舎人省<hi>掌署勅行下宣</hi>
<pb n="KR2l0015_WYG_008-34b"/>
　　<hi>㫖勞問</hi>中書舎人主書各十人<lb/>
　　　謹案北齊侍中最稱近宻故杜佑以為秉政之<lb/>
　　　官然考北齊書祖珽傳珽欲求宰相乃疏趙彦<lb/>
　　　琛元文遥和士開罪狀令劉逖入奏盖思取其<lb/>
　　　位而代之時彦琛為尚書令士開為中書監則<lb/>
　　　尚書中書實相職矣又北齊時中書省兼掌音<lb/>
　　　樂凡西凉清商諸部伶官皆中書侍郎之屬職<lb/>
　　　守猥雜殊乖政典今併附見於此以著其失焉<lb/>
<pb n="KR2l0015_WYG_008-35a"/>
　後周<lb/>
　　隋書百官志周太祖初據闗内官名未改魏號及<lb/>
　　方隅初定改創章程命尚書令盧辯逺師周之建<lb/>
　　職置三公三孤以為論道之官<lb/>
　　太平御覽後周書曰文帝依周禮建六官遂置天<lb/>
　　官大冡宰卿一人掌邦理以建六典佐皇帝理邦<lb/>
　　國<lb/>
　　孫逢吉職官分紀静帝二年置左右大丞相八月<lb/>
<pb n="KR2l0015_WYG_008-35b"/>
　　去左右號以隋公楊堅為大丞相<lb/>
　　通典後周初有御伯中大夫掌出入侍從屬天官<lb/>
　　府保定四年改御伯為納言斯侍中之職也宣帝<lb/>
　　末又别置侍中為加官○中書監令北齊因魏制<lb/>
　　後周置内史中大夫二人掌王言亦其任也<lb/>
　　　謹案後周仿周禮設官故以大冡宰為丞相之<lb/>
　　　任而納言内史亦即門下中書職掌惟是既仿<lb/>
　　　六官其勢必不能統於一省所以獨無尚書官<lb/>
<pb n="KR2l0015_WYG_008-36a"/>
　　　屬與厯代不同耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0015_WYG_008-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷二<lb/>
</p>
<p>
</p>
  </div>
</body>
</text>
</TEI>
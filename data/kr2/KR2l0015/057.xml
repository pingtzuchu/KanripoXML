<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_057-1a"/>
欽定四庫全書<lb/>
欽定厯代職官表卷五十一<lb/>
　　學政表<lb/>
<pb n="KR2l0015_WYG_057-2a"/>
</p>
<p>
<pb n="KR2l0015_WYG_057-3a"/>
　　學政<lb/>
　國朝官制<lb/>
提督學政順天山東山西河南江蘇安徽江西福建浙<lb/>
江湖北湖南四川廣東廣西雲南貴州各一人陜西甘<lb/>
肅一人<hi>以侍郎京堂翰林科道部屬等官由進士出身者充各帯原銜品級</hi>奉天府一人<lb/>
<hi>以奉天府府丞充</hi>福建臺灣府一人<hi>以臺灣道充</hi>
　　掌直省學校生徒考課黜陟之事以歳科二試廵<lb/>
　　厯所屬府州進諸生而掄文藝程品行升其賢者<lb/>
<pb n="KR2l0015_WYG_057-3b"/>
　　能者斥其不率教者凡興革事宜皆㑹督撫以行<lb/>
　　之三年而代<lb/>
　國初各省並設督學道帶按察司僉事銜以各部郎<lb/>
　　中由進士出身者循資擢用康熙二十三年御史<lb/>
　　張集疏請慎學政之選<lb/>
詔下九卿詹事科道㑹議停論俸補授之例凡順天學<lb/>
　　政缺以侍讀侍講諭徳洗馬等官簡用江南浙江<lb/>
　　學政以侍讀侍講諭徳洗馬中允贊善等官簡用<lb/>
<pb n="KR2l0015_WYG_057-4a"/>
　　其餘各省學道將應陞之五部郎中及参議道知<lb/>
　　府等官選擇開列請用嗣後不拘省分凡由翰林<lb/>
　　科道出者即為學院由部屬等官者則為學道雍<lb/>
　　正四年定制各省督學皆改為學院其以部屬簡<lb/>
　　任者依出身甲第各加翰林院編修檢討銜<lb/>
各府㕔等儒學教授<hi>正七品</hi>直𨽻十人山東十人山西十<lb/>
人河南九人江蘇八人安徽八人江西十有三人福建<lb/>
十人浙江十有一人湖北九人湖南九人陜甘十有六<lb/>
<pb n="KR2l0015_WYG_057-4b"/>
人四川十有二人廣東十人廣西十有一人雲南十有<lb/>
五人貴州十有三人各州儒學學正<hi>正八品</hi>直𨽻二十有<lb/>
二人山東十有一人山西十有六人河南十人江蘇六<lb/>
人安徽九人江西二人福建二人浙江一人湖北七人<lb/>
湖南七人陜甘二十有三人四川十有八人廣東十人<lb/>
廣西十有六人雲南三十人貴州十有四人各㕔縣儒<lb/>
學教諭<hi>正八品</hi>直𨽻一百十有五人山東九十有一人山<lb/>
西六十有一人河南九十有八人江蘇四十有六人安<lb/>
<pb n="KR2l0015_WYG_057-5a"/>
徽四十有八人江西七十有五人福建五十有八人浙<lb/>
江七十有六人湖北五十有四人湖南五十有七人陜<lb/>
甘六十有四人四川八十有六人廣東七十有三人廣<lb/>
西四十有二人雲南三十有二人貴州三十有三人各<lb/>
府㕔州縣等儒學訓導<hi>從八品</hi>直𨽻一百四十人山東一<lb/>
百十人山西九十有五人河南一百五人江蘇五十有<lb/>
九人安徽六十有四人江西九十有一人福建七十有<lb/>
二人浙江八十有八人湖北七十人湖南七十有七人<lb/>
<pb n="KR2l0015_WYG_057-5b"/>
陜甘一百三十有四人四川一百二十人廣東九十有<lb/>
四人廣西六十有三人雲南七十有三人貴州六十人<lb/>
　　各掌其學校生徒訓廸之事凡儒學官除江蘇安<lb/>
　　徽両省通用外其餘例用本省人惟同府州者避<lb/>
　　不用初康熙三年裁各府州訓導又大縣裁訓導<lb/>
　　小縣裁教諭十五年均復設其後縣有析置者則<lb/>
　　訓導每移置所析縣而裁省之縣亦間存鄉學教<lb/>
　　諭或訓導焉<lb/>
<pb n="KR2l0015_WYG_057-6a"/>
　厯代建置<lb/>
　三代<lb/>
　　禮記王制天子命之教然後為學小學在公宫南<lb/>
　　之左大學在郊<lb/>
　　詩小序泮水頌僖公能修泮宫也<lb/>
　　　謹案自契為司徒則教民始有專官周以司徒<lb/>
　　　掌邦教而其制益詳其時鄉大夫受教法于司<lb/>
　　　徒頒之鄉吏使各以教其所治而諸侯之國亦<lb/>
<pb n="KR2l0015_WYG_057-6b"/>
　　　講學行禮以歳貢其太學之秀者天子試之射<lb/>
　　　宫視其賢否以行慶譲之法然則古者長民之<lb/>
　　　官即教民之官而無俟别設其職兹故畧著周<lb/>
　　　時諸侯之學以志縁起而厯代之沿革則自漢<lb/>
　　　以下乃始得而備論之云<lb/>
　秦<hi>未置</hi>
　漢<lb/>
　　漢書平帝本紀元始三年立學官郡國曰學縣道<lb/>
<pb n="KR2l0015_WYG_057-7a"/>
　　邑侯國曰校校學置經師一人鄉曰庠聚曰序庠<lb/>
　　序置孝經師一人<lb/>
　　　謹案漢循吏傳謂文翁修起學官于成都市中<lb/>
　　　招下縣子弟以為學官弟子至武帝時乃令天<lb/>
　　　下郡國皆立學校官實自文翁始董仲舒傳亦<lb/>
　　　云復興學校之官自仲舒發之然則郡縣學校<lb/>
　　　設官自武帝始矣元始中于校學置經師于庠<lb/>
　　　序置孝經師云經師則統諸經為名云孝經師<lb/>
<pb n="KR2l0015_WYG_057-7b"/>
　　　乃止業一經者葢郡國設太學故置經師一人<lb/>
　　　鄉聚小學故僅置孝經師考𨽻釋載學師宋恩<lb/>
　　　等題名有孝掾與易掾尚書掾詩掾春秋掾並<lb/>
　　　列則孝掾乃孝經掾也其設官差等當為今府<lb/>
　　　州縣學諸職所托始矣<lb/>
　　漢書韓延夀列傳令文學校官諸生皮弁執俎豆<lb/>
　　王尊列傳尊師郡文學官<hi>顔師古注郡有文學官而尊事之以為師也</hi>
　　　謹案漢梅福雋不疑蓋寛饒諸葛豐張禹列傳<lb/>
<pb n="KR2l0015_WYG_057-8a"/>
　　　皆云為郡文學而匡衡以太常掌故調補平原<lb/>
　　　文學後漢鄧禹亦云臣少嘗學問可郡文學蓋<lb/>
　　　當時太常以博學名官郡學則以文學名官𨽻<lb/>
　　　釋載劉熊碑隂題名有故郡文學李義亦其證<lb/>
　　　也<lb/>
　　漢書儒林列傳元帝好儒郡國置五經百石卒史<lb/>
　　　謹案郡國學官有掾有史即五經百石卒史也<lb/>
　　　鄭崇為郡文學史後漢楊倫為郡文學掾皆即<lb/>
<pb n="KR2l0015_WYG_057-8b"/>
　　　其職張納碑隂題名文學主事掾史各一人文<lb/>
　　　學掾二人史一人後漢書言百石皆由長自除<lb/>
　　　不得比于下士然五經百石史各典一經與經<lb/>
　　　師相羽翼視他曹小吏有别文翁選郡縣小吏<lb/>
　　　開敏有材者張叔等十餘人遣詣京師受業博<lb/>
　　　士知學官之中雖小吏可與博士之業然則郡<lb/>
　　　國之五經百石史當近于是漢郡縣學校官吏<lb/>
　　　不詳于史而金石遺文尚可補史志之闕故畧<lb/>
<pb n="KR2l0015_WYG_057-9a"/>
　　　著之<lb/>
　　後漢書劉寛列傳典厯三郡每行縣輒引學官祭<lb/>
　　酒及處士諸生執經對講<lb/>
　　　謹案𨽻釋載文翁學生題名碑有文學祭酒此<lb/>
　　　學官祭酒其即文學祭酒歟中部碑又有校官<lb/>
　　　祭酒任延為武威太守造立校官校官即學官<lb/>
　　　則校官祭酒當亦即文學祭酒矣<lb/>
　　常璩華陽國志文翁立文學精舍永初後太守陳<lb/>
<pb n="KR2l0015_WYG_057-9b"/>
　　留髙䀢更増造二石室州奪郡文學為州學郡更<lb/>
　　起文學<lb/>
　　　謹案漢以州統郡州有文學而郡又别設之則<lb/>
　　　今制府各有儒學而附府縣亦有儒學者實昉<lb/>
　　　諸此也<lb/>
　三國<lb/>
　　三國蜀志尹黙列傳先主定益州領牧以為勸學<lb/>
　　從事譙周列傳丞相亮領益州牧命周為勸學從<lb/>
<pb n="KR2l0015_WYG_057-10a"/>
　　事大將軍蔣琬領刺史徒為典學從事總州之學<lb/>
　　者<lb/>
　　　謹案文翁學生題名碑有典學從事蜀設典學<lb/>
　　　從事固漢法也勸學從事當在典學從事之下<lb/>
　　　亦如今學政之下有教授學正等官也<lb/>
　　三國魏志髙柔列傳太祖撥亂之際並使郡縣立<lb/>
　　教學之官管輅列傳清河太守華表召為文學掾<lb/>
　　冀州刺史裴徽辟為文學從事<lb/>
<pb n="KR2l0015_WYG_057-10b"/>
　　王應麟玉海魏樂祥為河東文學祭酒<lb/>
　　　謹案管輅以文學掾辟為文學從事則文學從<lb/>
　　　事當即勸學從事之類也<lb/>
　　三國呉志孫瑜列傳領丹陽太守立學官臨饗講<lb/>
　　肄<lb/>
　晉<lb/>
　　晉書熊逺列傳郡辟為文學掾孟嘉列傳庾亮領<lb/>
　　江州辟部廬陵從事轉勸學從事<lb/>
<pb n="KR2l0015_WYG_057-11a"/>
　　宋書禮志晉征西將軍庾亮在武昌開置學官教<lb/>
　　曰今王道隆盛便處分安學校處所籌量起立講<lb/>
　　舍参佐大將子弟悉令入學吾家子弟亦令受業<lb/>
　　四府博學識義通渉文學經綸者建儒林祭酒使<lb/>
　　班同三署皆妙選邦彦以充此舉近臨川臨賀一<lb/>
　　郡並求修復學校可下聼之<lb/>
　　　謹案儒林祭酒當即漢之所謂文學祭酒學官<lb/>
　　　祭酒校官祭酒也庾亮欲敦明庠序旋即廢罷<lb/>
<pb n="KR2l0015_WYG_057-11b"/>
　　　其後尚書謝石又請班下州郡普修學校亦未<lb/>
　　　見施行則所謂久廢之典卒難興復者江左之<lb/>
　　　所以不振也<lb/>
　宋齊梁陳<lb/>
　　杜佑通典宋職掌人孝經師<lb/>
　　　謹案宋有孝經師蓋仍襲漢制然不在九品之<lb/>
　　　數而與門亭長等並稱職掌人則其官微矣<lb/>
　　南齊書豫章王嶷列傳為南蠻校尉荆湘二州刺<lb/>
<pb n="KR2l0015_WYG_057-12a"/>
　　史于南蠻園東南開館立學置儒林参軍一人文<lb/>
　　學祭酒一人勸學從事二人王秀之列傳豫章王<lb/>
　　于荆州立學以秀之領儒林祭酒<lb/>
　　　謹案儒林参軍在文學祭酒之上疑如前代典<lb/>
　　　學從事之比也<lb/>
　　玉海梁元帝為荆州起州學置儒林参軍勸學從<lb/>
　　事<lb/>
　　　謹案梁天監四年分遣博士祭酒到州郡立學<lb/>
<pb n="KR2l0015_WYG_057-12b"/>
　　　而官品十八班内有揚南徐州文學從事南兖<lb/>
　　　州文學從事荆河司益廣青五州文學從事北<lb/>
　　　徐北兖梁交南梁五州文學從事越桂寧霍四<lb/>
　　　州文學從事此皆文學之設于州者以漢制凖<lb/>
　　　之則州之文學當如郡之文學其名以從事或<lb/>
　　　亦即勸學從事之類歟<lb/>
　北魏<lb/>
　　魏書髙允列傳請制大郡立博士二人助教四人<lb/>
<pb n="KR2l0015_WYG_057-13a"/>
　　學生一百人次郡立博士二人助教二人學生八<lb/>
　　十人中郡立博士一人助教二人學生六十人下<lb/>
　　郡立博士一人助教一人學生四十人<lb/>
　　　謹案魏天安初詔立鄉學郡置博士二人助教<lb/>
　　　二人其復從髙允所請乃更其制又魏官品從<lb/>
　　　八品有司州文學据諸郡皆設博士助教而于<lb/>
　　　司州仍襲漢文學之名則司州文學當如今京<lb/>
　　　府教授也<lb/>
<pb n="KR2l0015_WYG_057-13b"/>
　北齊<lb/>
　　北齊書儒林列傳齊制諸郡並立學置博士助教<lb/>
　　隋書房暉逺列傳齊南陽王綽為定州刺史詔為<lb/>
　　博士<lb/>
　後周<lb/>
　　周書薛慎列傳太祖于行臺省置學取丞郎及府<lb/>
　　佐徳行明敏者充生以慎為學師以知諸生課業<lb/>
　　　謹案周于行臺省置學其學生以丞郎及府佐<lb/>
<pb n="KR2l0015_WYG_057-14a"/>
　　　充與厯代州郡立學之制不同然亦一時之别<lb/>
　　　制也附著于此<lb/>
　隋<lb/>
　　隋書桞昻列傳隋文帝受禪昻見天下無事請勸<lb/>
　　學行禮自是天下州縣皆置博士習禮焉<lb/>
　　　謹案隋髙祖仁夀元年廢天下學迨煬帝復開<lb/>
　　　庠序而郡縣之學盛于開皇初其時之為學官<lb/>
　　　者如孔頴逹為河南郡博士潘徽為揚州博士<lb/>
<pb n="KR2l0015_WYG_057-14b"/>
　　　劉焯為冀州博士皆其可紀者也<lb/>
　唐<lb/>
　　唐六典京兆河南太原府經學博士一人從八品<lb/>
　　上助教二人學生八十人大都督府經學博士一<lb/>
　　人從八品上助教二人學生六十人中都督府經<lb/>
　　學博士一人從八品下助教二人學生六十人下<lb/>
　　都督府經學博士一人從八品下助教一人學生<lb/>
　　五十人上州經學博士一人從八品下助教二人<lb/>
<pb n="KR2l0015_WYG_057-15a"/>
　　學生六十人中州經學博士一人正九品上助教<lb/>
　　一人學生五十人下州經學博士一人正九品下<lb/>
　　助教一人學生四十人萬年長安河南洛陽奉先<lb/>
　　太原晉陽博士一人助教一人學生五十人京兆<lb/>
　　河南太原諸縣諸州上縣博士一人助教一人學<lb/>
　　生四十人諸州中縣博士一人助教一人學生二<lb/>
　　十五人諸州中下縣諸州下縣博士一人助教一<lb/>
　　人學生二十人博士專以經術教授諸生<lb/>
<pb n="KR2l0015_WYG_057-15b"/>
　　新唐書百官志西都東都北都鳳翔成都河中江<lb/>
　　陵興元興徳府文學一人從八品上掌以五經授<lb/>
　　諸生縣則州補州則授于吏部武徳初置經學博<lb/>
　　士助教學生徳宗即位改博士曰文學元和六年<lb/>
　　廢中州下州文學京兆等三府助教二人學生八<lb/>
　　十人大都督上州各助教一人中都督府學生五<lb/>
　　十人下府下州各四十人<lb/>
　　　謹案漢郡國有文學北魏以下則為博士助教<lb/>
<pb n="KR2l0015_WYG_057-16a"/>
　　　之官唐徳宗改博士曰文學蓋復其舊號故新志<lb/>
　　　與六典所稱各異<lb/>
　　新唐書百官志大都督府文學一人正八品下中都<lb/>
　　督府文學一人從八品上下都督府文學一人從<lb/>
　　八品下上州文學一人從八品下凡縣皆有經學<lb/>
　　博士助教各一人京縣學生五十人畿縣四十人<lb/>
　　中縣以下各二十五人<lb/>
　　　謹案唐制凡學生隨府州之上中下為多少而<lb/>
<pb n="KR2l0015_WYG_057-16b"/>
　　　文學官品亦異蓋學生多則訓教廣少則殺焉<lb/>
　　　故文學官亦因之為髙下也<lb/>
　　新唐書選舉志縣學生州縣長官補長史主焉每<lb/>
　　歳仲冬州縣館監舉其成者送至尚書省<lb/>
　　　謹案唐州縣學生以長史主之蓋長史為都督<lb/>
　　　刺史之佐實領州縣之事故州縣學生並屬焉<lb/>
　　　其不言諸文學者文學惟司訓教不闗選補也<lb/>
　　　然則唐之府州長史有如明提學副使僉事之<lb/>
<pb n="KR2l0015_WYG_057-17a"/>
　　　比而亦今京府府丞充提督學政之比也<lb/>
　五季<lb/>
　　馬端臨文獻通考後唐天成三年宰臣兼判國子<lb/>
　　祭酒崔協奏請頒下諸道州府各置官學<lb/>
　宋<lb/>
　　宋史職官志提舉學事司掌一路州縣學政歳廵<lb/>
　　所部以察師儒之優劣生員之勤惰而專刺舉之<lb/>
　　事崇寜二年置宣和三年罷<lb/>
<pb n="KR2l0015_WYG_057-17b"/>
　　　謹案自漢武帝時天下郡國皆立學校官嗣後<lb/>
　　　頗相沿襲然多于郡邑設之未嘗于一路統設<lb/>
　　　監司總郡邑諸學也唐李栖筠等之議請于十<lb/>
　　　道大郡置太學館遣博士出外兼領郡官以教<lb/>
　　　生徒與明制各省之設提學副使僉事者意已<lb/>
　　　相近然其議不行宋元符二年初令諸州行三<lb/>
　　　舍法諸路選監司一員提舉學校守貳董幹其<lb/>
　　　事則提舉學事司之所自始矣宋選舉志謂貢<lb/>
<pb n="KR2l0015_WYG_057-18a"/>
　　　士至太學試中上等或預升舍人多其本貫監<lb/>
　　　司太守推賞有差所謂監司即提舉學校官太<lb/>
　　　守即董幹其事者也文獻通考載崇寧五年貢<lb/>
　　　士至辟雝不如令者凡三十有八人皆遣歸而<lb/>
　　　提學官皆罰金蓋當時以貢士優劣定提學賞<lb/>
　　　罰之格如令則賞不如令則罰也選舉志謂諸<lb/>
　　　路選監司提舉學校在元符二年而職官志乃<lb/>
　　　謂崇寧二年置提舉學事司或元符二年始以<lb/>
<pb n="KR2l0015_WYG_057-18b"/>
　　　監司提舉至崇寧二年乃專設提舉學事司歟<lb/>
　　　又考紹興十八年國子監参酌諸州軍如未差<lb/>
　　　教授處即令本路提舉司于本州有出身官選<lb/>
　　　差一員兼領二十一年大理寺主簿丁仲京奏<lb/>
　　　贍學田多為勢家侵佃望令提舉學官覺察既<lb/>
　　　而戸部請令提舉司置籍勾管慶元二年吏部<lb/>
　　　尚書葉翥請令太學及州軍學各以月試合格<lb/>
　　　前三名程文上御史臺考察其有舊習不改則<lb/>
<pb n="KR2l0015_WYG_057-19a"/>
　　　坐學官提學司之罪然則提舉學事司雖罷于<lb/>
　　　宣和三年而其後仍復設之今制于各省設提<lb/>
　　　督學政蓋昉乎此矣<lb/>
　　王明清揮麈前録政和中詔天下州縣官皆帶提<lb/>
　　舉管勾學事時姚麟以節度使守蔡州建言乞免<lb/>
　　繫階朝廷許之靖康初除去紹興中復増但改庶<lb/>
　　官為主管尋降㫖武臣帥守並免入銜<lb/>
　　　謹案州縣官皆帶提舉管勾學事蓋即所謂守<lb/>
<pb n="KR2l0015_WYG_057-19b"/>
　　　貳董幹其事者也其後諸縣學委知通于令佐<lb/>
　　　内選有出身官一員兼領教導職事若州縣官<lb/>
　　　俱無出身只令本學長諭專主教導却令知州<lb/>
　　　縣令覺察㸃檢此武臣帥守所由俱免以提舉<lb/>
　　　管勾學事繫銜歟<lb/>
　　宋史職官志教授景祐四年詔藩鎮始立學他州<lb/>
　　勿聼慶厯四年詔諸路州軍監各令立學學者二<lb/>
　　百人以上許更置縣學自是州郡無不有學始置<lb/>
<pb n="KR2l0015_WYG_057-20a"/>
　　教授以經術行義訓導諸生掌其課試之事而糾<lb/>
　　正不如規者委運司及長史于幕職州縣内薦或<lb/>
　　本處舉人有徳藝者充熙寧六年詔諸路學官委<lb/>
　　中書門下選差至是始命于朝廷元豐元年州府<lb/>
　　學官共五十三員諸路惟大郡有之軍監未盡置<lb/>
　　元祐元年詔齊廬宿常等州各置教授一員自是<lb/>
　　列郡各置教官建炎三年教授並罷紹興三年復<lb/>
　　置四十二州十二年詔無教授官州軍令吏部申<lb/>
<pb n="KR2l0015_WYG_057-20b"/>
　　尚書省選差二十六年詔並不許兼他職令提舉<lb/>
　　司常切遵守若試教官則始于元豐添差教授則<lb/>
　　始于政和<lb/>
　　　謹案宋設教授為今之教授所自始其以本處<lb/>
　　　舉人充亦為今學官皆用本省人所自始宋初<lb/>
　　　有石鼓廬阜嶽麓睢陽四書院又有嵩陽書院<lb/>
　　　茅山書院各有師徒錫之經傳然未建州學乾<lb/>
　　　興元年兖州守臣孫奭私建學舍聚生徒乞請<lb/>
<pb n="KR2l0015_WYG_057-21a"/>
　　　太學助教楊光輔充本州講書從之此為州鎮<lb/>
　　　立學之始其後令州若縣皆立學本道使者選<lb/>
　　　部屬官為教授員不足取于鄉里宿學有道業<lb/>
　　　者神宗初令中書採訪逐路有經術行誼者權<lb/>
　　　教授並選薦京朝官蓋學官選薦之重如此其<lb/>
　　　後又詔諸州學官赴學士院試而後選又有侍<lb/>
　　　從臺諌國子長貳歳舉之制則今制學官由吏<lb/>
　　　部銓選由廵撫考試與舉而兼試之制略同<lb/>
<pb n="KR2l0015_WYG_057-21b"/>
　　李燾國史長編崇寧二年五月詔廣州漳州各添<lb/>
　　置教授一員六月詔縣學生不及二十人處許依<lb/>
　　州學例并附近大縣一處教養給諸州州學印三<lb/>
　　年六月江東路提舉學事司言諸州皆已置學惟<lb/>
　　廣徳軍附宣州今學者漸多乞自置學從之仍詔<lb/>
　　諸路州軍未曽置學處並置學<lb/>
　　　謹案宋元豐初大興學校而天下之教授止五<lb/>
　　　十三員至崇寧中而天下無不置學之州軍今<lb/>
<pb n="KR2l0015_WYG_057-22a"/>
　　　之各府州縣盡設學官昉乎此也若縣學生不<lb/>
　　　及二十人處許附大縣一處教養則正如今之<lb/>
　　　衛學鄉學繫于附近縣學爾<lb/>
　　玉海大中祥符元年十一月幸曲阜縣謁文宣廟<lb/>
　　二年二月詔就廟立學舍<lb/>
　　　謹案魏黄初二年令魯郡修孔子廟又于其外<lb/>
　　　廣為室屋以居學者此為就廟立學之始而教<lb/>
　　　職官舍今亦即附至聖廟蓋即以所業之地視<lb/>
<pb n="KR2l0015_WYG_057-22b"/>
　　　其居也又宋慶厯二年詔兩制舉官為武學教<lb/>
　　　授三年置武學于武成王廟以太常丞阮逸為<lb/>
　　　教授慶元五年詔諸州學置武士齋宫按武藝<lb/>
　　　今制學政歳試校士兼及文武生員童生而習<lb/>
　　　武之生童未嘗别立武教職以統之則文武並<lb/>
　　　轄勝于一切紛紛之制矣<lb/>
　遼<lb/>
　　王圻續文獻通考遼南面黄龍府學官曰博士曰<lb/>
<pb n="KR2l0015_WYG_057-23a"/>
　　助教興中府學設官同縣亦設學有博士助教<lb/>
　　遼史大公鼎列傳改良鄉令建孔子廟學部民服<lb/>
　　化<lb/>
　　　謹案遼以兵經畧方内禮文之事視古多闕故<lb/>
　　　畧摭見于傳者以存其概<lb/>
　金<lb/>
　　金史百官志諸府教授一員諸節鎮教授一員諸<lb/>
　　防禦州教授一員<lb/>
<pb n="KR2l0015_WYG_057-23b"/>
　　　謹案金于大興府及東京北京上京河東東西<lb/>
　　　路山東東西路等處並設女直教授一員其所<lb/>
　　　職當與諸府教授不同附著于此<lb/>
　　金史選舉志府學大定十六年置凡十七處共千<lb/>
　　人以嘗與廷試及宗室皇家袒免以上親并得解舉<lb/>
　　人為之後増州學遂加以五品以上官曽任隨朝<lb/>
　　六品官之兄弟子孫餘官之兄弟子孫經府薦者<lb/>
　　同境内舉人試補三之一凡試補學生以提舉學<lb/>
<pb n="KR2l0015_WYG_057-24a"/>
　　校學官主之<lb/>
　　　謹案宋制學生以州縣官選補長史主之而金<lb/>
　　　則以提舉學校及學官主之蓋既設提舉學校<lb/>
　　　專官同于監司之任自不得僅以州縣選補又<lb/>
　　　别以長史主之也今制學政歳科二試取士此<lb/>
　　　正如所云補試學生以提舉學校官主之者然<lb/>
　　　其試也必由縣府若州試乃與院試則亦兼参<lb/>
　　　宋代州縣選補之法焉<lb/>
<pb n="KR2l0015_WYG_057-24b"/>
　元<lb/>
　　元史百官志儒學提舉司秩從五品各處行省所<lb/>
　　署之地皆置一司統諸路府州縣學校祭祀教養<lb/>
　　錢糧之事及考校進呈著述文字每司提舉一員<lb/>
　　從五品副提舉一員從七品吏目一員司吏二人<lb/>
　　謹案元于江浙湖廣江西三行省置䝉古提舉<lb/>
　　學校官提舉一員從五品同提舉一員從七品<lb/>
　　蓋亦猶金大興府等處之設女直教授也<lb/>
<pb n="KR2l0015_WYG_057-25a"/>
　　元史選舉志至元二十八年令江南諸路學及各<lb/>
　　縣學内設立小學選老成之士教之其他先儒過<lb/>
　　化之地名賢經行之所與好事之家出錢粟贍學<lb/>
　　者並立為書院凡師儒之命于朝廷者曰教授路<lb/>
　　府上中州置之命于禮部及行省及宣慰司者曰<lb/>
　　學正山長學録教諭路州縣及書院置之路設教<lb/>
　　授學正學録各一員散府上中州設教授一員下<lb/>
　　州設學正一員縣設教諭一員書院設山長一員<lb/>
<pb n="KR2l0015_WYG_057-25b"/>
　　凡路府州書院設直學以掌錢糓<lb/>
　　謹案宋于州縣學官俱設教授至元又増設學<lb/>
　　正教諭則今制于府設教授州設學正縣設教<lb/>
　　諭實始諸此第宋元以前州有上中下之分元<lb/>
　　于下州設學正而上州中州則設教授以進擬<lb/>
　　于府與今制稍異也<lb/>
　陶宗儀輟耕録凡學宫朔望講説所屬上司官或<lb/>
　省憲官至自教授學官暨學賓齋諭等皆講説一<lb/>
<pb n="KR2l0015_WYG_057-26a"/>
　　書錢伯全作訓導時行刑官至講欽哉欽哉惟刑<lb/>
　　之恤哉講畢稱賞不已<lb/>
　　　謹案漢何武為刺史行部必先即學官見諸生<lb/>
　　　試其誦論問以得失如今制凡學政及各上司<lb/>
　　　官蒞學則學官弟子每講説一書其制實昉乎<lb/>
　　　此且據輟耕録所載則元之學官已有所謂訓<lb/>
　　　導者而元史百官志無其文疎漏甚矣<lb/>
　明<lb/>
<pb n="KR2l0015_WYG_057-26b"/>
　　明史職官志都察院十三道監察御史提督學校<lb/>
　　兩京各一人萬厯末南京増設一人○按察司副<lb/>
　　使僉事提督學道十三布政司各一員惟湖廣二<lb/>
　　員<lb/>
　　　謹案明制兩京督學以御史蓋兩京不設按察<lb/>
　　　司故以御史督學兼重其選所以尊京畿則今<lb/>
　　　制各省學政多以京官簡充實本諸此<lb/>
　　明史職官志儒學府教授一人<hi>從九品</hi>訓導四人州<lb/>
<pb n="KR2l0015_WYG_057-27a"/>
　　學正一人訓導三人縣教諭一人訓導二人教授<lb/>
　　學正教諭掌教誨所屬生員訓導佐之凡生員廪<lb/>
　　膳増廣府學四十人州學三十人縣學二十人附<lb/>
　　學生無定數儒學官月課士子之藝業而奬勵之<lb/>
　　凡學政遵卧碑咸聼于提學憲臣提調府聼于府<lb/>
　　州聼于州縣聼于縣其殿最視鄉舉之有無多寡<lb/>
　　明初置儒學提舉司洪武二年詔天下府州縣皆<lb/>
　　立學十三年改各州學正為未入流<hi>先是從九品</hi>二十<lb/>
<pb n="KR2l0015_WYG_057-27b"/>
　　四年定儒學訓導位雜職上三十一年詔天下學<lb/>
　　官改授旁郡州縣正統元年始設提督學校官又<lb/>
　　有都司儒學行都司儒學衛儒學以教武臣子弟<lb/>
　　俱設教授一人訓導二人河東又設都轉運司儒<lb/>
　　學制如府其後宣慰安撫等土官俱設儒學<lb/>
　　　謹案明制生員入學初由廵按御史布按両司<lb/>
　　　及府州縣官正統元年始特設提學官景㤗元<lb/>
　　　年罷天順六年復設各賜勅諭十六條俾奉行<lb/>
<pb n="KR2l0015_WYG_057-28a"/>
　　　之直省既設提學有所轄太廣及地最僻逺歳<lb/>
　　　行廵所不能及者乃酌其宜口外及各都司衛<lb/>
　　　所土官以屬分廵道員直𨽻廬鳳淮陽滁徐和<lb/>
　　　以屬江北廵按湖廣衡永郴以屬湖南道辰靖<lb/>
　　　以屬辰沅道廣東瓊州以屬海南道甘肅衛所<lb/>
　　　以屬廵按御史亦皆專敕行事萬厯四十一年<lb/>
　　　南直𨽻分上下江湖廣分南北始各増提學一<lb/>
　　　員提學之職專督學校不理刑名所受詞訟重<lb/>
<pb n="KR2l0015_WYG_057-28b"/>
　　者送按察司輕者發有司直𨽻則轉送廵按御<lb/>
　　　史督撫廵按及布按二司亦不許侵提學職事<lb/>
　　　也又明初優禮師儒教官或擢給事御史然鉗<lb/>
　　　束亦甚謹初教官考滿兼覈其歳貢生員之數<lb/>
　　後以歳貢為學校常例乃定學官考課法專以<lb/>
　　　科舉為殿最九年任滿核其中式舉人府九人<lb/>
　　　州六人縣三人者為最其教官又考通經即與<lb/>
　　　陞遷舉人少者為平等即考通經亦不遷舉人<lb/>
<pb n="KR2l0015_WYG_057-29a"/>
　　　至少及全無者為殿又考不通經則黜降生員<lb/>
　　　之數初定府學四十人州縣以次减其十未㡬<lb/>
　　　即命増廣不拘額數宣徳中定増廣之額土官<lb/>
　　　子弟許入附近儒學無定額諸生上者中式次<lb/>
　　　者廪生年久充貢或選拔為貢生提舉官歳試<lb/>
　　　校文之外令教官舉諸生行優劣者一二人賞<lb/>
　　　黜之以為勸懲此其大較也然明之提學官既<lb/>
　　　帶按察司銜即不得不少屈于督撫徃徃阿附<lb/>
<pb n="KR2l0015_WYG_057-29b"/>
　　　遷就不能自舉其職而為學官者又多取諸歳<lb/>
　　　貢之士大率闒冗疲老無以為諸生表率以致<lb/>
　　　鼓篋之徒把持上官侵噬百姓聚黨成羣投牒<lb/>
　　　呼譟論者徒歸咎于養士之不精而不原于制<lb/>
　　　法之未善則亦非為通論也我<lb/>
　　朝右文重道超軼前古各省學政俱以京官簡任<lb/>
　　　我<lb/>
　皇上復加意整飭凡學政受事必<lb/>
<pb n="KR2l0015_WYG_057-30a"/>
　訓諭諄至期以端士習而正文體至若銓授教職必<lb/>
　　　令督撫親加考騐列等第以别用舍而學政廵<lb/>
　　　厯所至又考其文藝師範黜其不稱職者記曰<lb/>
　　　師道立而善人多又非獨<lb/>
　　文治光昌而已也<lb/>
　<lb/>
　<lb/>
　<lb/>
<pb n="KR2l0015_WYG_057-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_038-1a"/>
欽定四庫全書<lb/>
欽定厯代職官表卷三十二<lb/>
　　順天府表<lb/>
<pb n="KR2l0015_WYG_038-2a"/>
</p>
<p>
<pb n="KR2l0015_WYG_038-3a"/>
　　順天府<lb/>
　國朝官制<lb/>
順天府尹漢人一人<hi>正三品</hi>丞漢人一人<hi>正四品</hi>
　　尹掌<lb/>
　京畿治理凡田賦出納之政以時勾稽㑹直𨽻總督<lb/>
　　而上其要於户部凡師行則主和雇民車嵗以立<lb/>
　　春前一日率僚屬迎春東郊遂進春於<lb/>
　宫門退而頒春於民間以勸東作<lb/>
<pb n="KR2l0015_WYG_038-3b"/>
耕耤則具耒耜絲鞭實青箱以穜稑奉之以從鄉試則<lb/>
　　充監臨凡考試咸司其供具焉丞掌學校之政令<lb/>
　　鄉試則充提調官以佐尹而經理之員額俱順治<lb/>
　　元年定雍正元年以來以部院大臣兼管府事皆<lb/>
　　由<lb/>
特簡無定員<lb/>
治中漢人一人<hi>正五品</hi>通判漢人一人<hi>正六品</hi>
　　治中掌供文武鄉㑹試之饔餼製卷以授諸生通<lb/>
<pb n="KR2l0015_WYG_038-4a"/>
　　判掌京城各市牙儈之籍而𣙜其常税鄉㑹試則<lb/>
　　治其名簿焉<lb/>
　國初設治中一人通判三人推官一人順治六年省<lb/>
　　通判二人康熙六年省推官員額<lb/>
經厯司經厯漢人一人<hi>從七品</hi>照磨漢人一人<hi>從九品</hi>司獄<lb/>
司司獄漢人一人<hi>從九品</hi>崇文門副使漢人一人<hi>未入流</hi>
　　經厯掌出納文書照磨掌鄉試繕冊彌封之事司<lb/>
　　獄掌刑部所送軍流徒罪人收繫而發遣之副使<lb/>
<pb n="KR2l0015_WYG_038-4b"/>
　　掌守崇文門庫藏員額俱順治元年定舊設有知<lb/>
　　事一人檢校一人康熙六年省庫大使一人康熙<lb/>
　　三十九年省崇文門大使一人康熙四十年省<lb/>
大興縣知縣一人<hi>正六品宛平縣同</hi>縣丞一人<hi>正七品</hi>典史一人<lb/>
<hi>未入流</hi>巡檢三人<hi>從九/品</hi>牐官一人<hi>未入流</hi>宛平縣知縣一人<lb/>
縣丞二人主簿一人<hi>正九品</hi>典史一人巡檢四人牐官一<lb/>
人<lb/>
　　大興宛平知縣各掌其縣之政令與五城兵馬司<lb/>
<pb n="KR2l0015_WYG_038-5a"/>
　　分壤而治撫和兆人緝禁姦匪頒布教條品秩服<lb/>
　　章視外縣加一等縣丞以下咸佐知縣以分掌其<lb/>
　　事焉又初設有廣源牐牐官一人順治十年省張<lb/>
　　家灣宣課大使一人康熙四十年省逓運所大使<lb/>
　　一人康熈三十八年省<lb/>
儒學教授滿洲漢人各一人<hi>正七品</hi>訓導滿洲一人<hi>正七品</hi>
漢人一人<hi>從七品</hi>
　　掌八旗及京師黌序訓課之政<lb/>
<pb n="KR2l0015_WYG_038-5b"/>
　國初設府學漢人教授一人訓導六人京衛武學漢<lb/>
　　人教授一人訓導二人順治二年省武學訓導員<lb/>
　　額三年省府學訓導四人康熈四年又省二人十<lb/>
　　五年復設府學訓導武學訓導各一人雍正三年<lb/>
　　改京衛武學為順天府武學四年罷武學之制増<lb/>
　　置儒學滿洲教授訓導各一人<lb/>
　　　謹案順天府初止轄大興宛平二縣康熈十五<lb/>
　　　年始以昌平良鄉等州縣併𨽻順天府今所屬<lb/>
<pb n="KR2l0015_WYG_038-6a"/>
　　　自大興宛平以外凡州縣二十有五設東西南<lb/>
　　　北四路同知以分領之皆兼統於直𨽻總督其<lb/>
　　　職制員數已别載入州縣篇故不具於此表<lb/>
　歴代建置<lb/>
　三代<lb/>
　　尚書君陳命汝尹兹東郊孔安國傳命君陳正東<lb/>
　　郊成周之邑里官司<lb/>
　　　謹案尹之訓為正洪範師尹惟日孔安國傳云<lb/>
<pb n="KR2l0015_WYG_038-6b"/>
　　　衆正官之吏孔頴達疏謂正官大夫與其同類<lb/>
　　　之官為長則尹乃官僚居首者之號故春秋列<lb/>
　　　國以尹名官者如楚有工尹連尹莠尹鍼尹環<lb/>
　　　列之尹宫廏尹中廏尹寢尹監馬尹左尹右尹<lb/>
　　　宋有大尹門尹之類屢見於左氏傳今京府稱<lb/>
　　　尹昉於漢代則又取君陳尹兹東郊之文以為<lb/>
　　　義謹首著於此<lb/>
　　周禮地官鄉師下大夫四人各掌其所治鄉之教<lb/>
<pb n="KR2l0015_WYG_038-7a"/>
　　而聽其治以國比之灋以時稽其夫家衆寡辨其<lb/>
　　老幼貴賤廢疾馬牛之物辨其可任者與其施舍<lb/>
　　者掌其戒令糾禁聽其獄訟大役則帥民徒而至<lb/>
　　治其政令大軍旅㑹同正治其徒役與其輂輦嵗<lb/>
　　終則攷六鄉之治以詔廢置正嵗稽其鄉器若國<lb/>
　　大比則攷教察辭稽器展事以詔誅賞<lb/>
　　　謹案周時分建六官未有守令之職故後世京<lb/>
　　　師諸官府多與周制相承而京尹獨無可比附<lb/>
<pb n="KR2l0015_WYG_038-7b"/>
　　　自來考職官者皆以京尹為起於秦之内史而<lb/>
　　　不復推及於周然以王城之地京大師衆民物<lb/>
　　　繁阜不容無人焉以治之謹嘗㕘稽經義尋繹<lb/>
　　　原委而知地官之鄉師實與今京尹職守有相<lb/>
　　　合者何以言之周法以六鄉為首善之區故司<lb/>
　　　徒所主民事於六鄉為尤詳鄭司農謂百里以<lb/>
　　　内為六鄉外為六遂四面而環王城鄉師四人<lb/>
　　　以兩人共主三鄉其王城以内亦當在六鄉之<lb/>
<pb n="KR2l0015_WYG_038-8a"/>
　　　數故小司徒稽國中及四郊都鄙之夫家九比<lb/>
　　　之數鄉師以時巡國及野而賙萬民之囏阨鄉<lb/>
　　　大夫登夫家之衆寡國中自七尺以及六十野<lb/>
　　　自六尺以及六十有五悉以國中與郊野對舉<lb/>
　　　知所謂國中者即如今之京城郊野即如今順<lb/>
　　　天府所轄州縣之地而皆屬鄉師又小司徒大<lb/>
　　　比六鄉四郊之吏平教治正政事鄭康成謂吏<lb/>
　　　在四郊之内主民事者而以六鄉統之亦如今<lb/>
<pb n="KR2l0015_WYG_038-8b"/>
　　　順天府屬州縣官之比故鄉師之職所謂掌其<lb/>
　　　戒令糾禁聽其獄訟治其徒役與其輂輦者無<lb/>
　　　一非今順天府所有事特周鄉師四人而後世<lb/>
　　　但臨以一尹則古今之各有異宜也至秦漢官<lb/>
　　　名之同於周舊者如太僕司𨽻之屬於取義尚<lb/>
　　　不甚相逺而獨内史之主京師則按之周官全<lb/>
　　　不得其命名之故惟考鄉大夫獻賢能之書於<lb/>
　　　王有内史貳之之文意者周秦之間鄉遂之制<lb/>
<pb n="KR2l0015_WYG_038-9a"/>
　　　既廢而三年大比之式尚存於内史因姑取其<lb/>
　　　名以代鄉師之官因襲變遷其由來固當有所<lb/>
　　　自耳<lb/>
　　周禮地官司市下大夫二人上士四人中士八人<lb/>
　　下士十有六人府四人史八人胥十有二人徒百<lb/>
　　有二十人掌市之治教政刑度量禁令廛人中士<lb/>
　　二人下士四人府二人史四人胥二十人徒二十<lb/>
　　人掌歛市絘布總布質布罰布廛布而入于泉府<lb/>
<pb n="KR2l0015_WYG_038-9b"/>
　　<hi>鄭康成注絘布列肆之税廛布貨賄諸物邸舍之税</hi>
　　　謹案日中為市欺詐易生故周禮特設司市以<lb/>
　　　董治之而質人以質其成廛人以歛其布皆所<lb/>
　　　以平爭而禁偽兩漢而後設市令丞於都城以<lb/>
　　　主百族交易其立制盖本於此今市政之在各<lb/>
　　　州縣者已併𨽻於地方長吏惟順天府通判主<lb/>
　　　徵牙税正與歛絘布廛布者其事相合盖猶兼<lb/>
　　　有周司市及廛人遺意故並系之於表而歴代<lb/>
<pb n="KR2l0015_WYG_038-10a"/>
　　　市令長丞之職亦以類附及焉<lb/>
　秦<lb/>
　　杜佑通典周官有内史秦因之掌治京師<lb/>
　　三輔黄圖秦并天下置内史以領闗中<lb/>
　　史記秦始皇本紀咸陽令閻樂<lb/>
　漢<lb/>
　　漢書百官公卿表内史掌治京師景帝二年分置<lb/>
　　左内史右内史右内史武帝太初元年更名京兆<lb/>
<pb n="KR2l0015_WYG_038-10b"/>
　　尹屬官有長安市㕑兩令丞左内史更名左馮翊<lb/>
　　長安四市長丞屬焉主爵中尉更名右扶風治内<lb/>
　　史右地與左馮翊京兆尹是為三輔皆有兩丞秩<lb/>
　　二千石丞六百石<lb/>
　　三輔黄圖漢髙祖定三秦更為渭南郡九年復為<lb/>
　　内史始都之景帝分置左右内史此為右内史武<lb/>
　　帝太初元年改内史為京兆尹與左馮翊右扶風<lb/>
　　謂之三輔其治俱在長安城中<lb/>
<pb n="KR2l0015_WYG_038-11a"/>
　　顔師古漢書注京兆在尚冠前街東入故中尉府<lb/>
　　馮翊在太上皇廟西入右扶風在夕隂街北入故<lb/>
　　主爵府長安以東為京兆長陵以北為左馮翊渭<lb/>
　　城以西為右扶風<lb/>
　　漢書趙廣漢傳廣漢遷京輔都尉守京兆尹<lb/>
　　漢書王尊傳尊為諌大夫守京輔都尉行京兆尹<lb/>
　　事<lb/>
　　漢書酷吏傳義縱遷長安令直法行治不避貴戚<lb/>
<pb n="KR2l0015_WYG_038-11b"/>
　　尹賞以三輔髙第選守長安命得一切便宜從事<lb/>
　　漢書趙廣漢傳使長安丞龔奢叩堂户<lb/>
　　漢書張敞傳敞守京兆尹賊捕掾絮舜下獄敞使<lb/>
　　主簿持教告舜<lb/>
　　漢書趙廣漢傳新豐杜建為京兆掾<lb/>
　　漢書游俠傳萭章為京兆尹門下督從至殿中<lb/>
　　　謹案漢三輔雖並治長安然各有分壤其都城<lb/>
　　　以内不屬馮翊扶風故張敞傳稱京兆典京師<lb/>
<pb n="KR2l0015_WYG_038-12a"/>
　　　長安中浩穣於三輔尤劇而黄圖亦稱都城為<lb/>
　　　右内史地是長安城内全𨽻於京兆可知考之<lb/>
　　　於史如雋不疑為京兆尹京師吏民敬其威信<lb/>
　　　趙廣漢為京兆尹發長安吏自將至博陸侯霍<lb/>
　　　禹第廋索私屠酤又率長安丞捕賊而張敞為<lb/>
　　　京兆尹長安市無偷盗長安官司吏卒皆統帥<lb/>
　　　於京兆尹馮翊扶風所轄但在都城以外其於<lb/>
　　　長安吏事固未嘗有所預也至如趙廣漢王尊<lb/>
<pb n="KR2l0015_WYG_038-12b"/>
　　　之為京兆尹一以京輔都尉稱守一以諌大夫<lb/>
　　　守京輔都尉稱行其他似此者尚多殆當時以<lb/>
　　　此職最要不輕授人故俱先令攝署以觀其能<lb/>
　　　否耳又京兆賊捕掾門下督諸職不見於百官<lb/>
　　　表盖京兆尹所自辟除如今照磨司獄之流歟<lb/>
　　　又案歴代京牧俱稱劇任而西漢之京兆尹尤<lb/>
　　　難稱職史所載能於其官者以韓張兩王為最<lb/>
　　　著大抵皆以武健嚴酷為用而循吏如黄霸等<lb/>
<pb n="KR2l0015_WYG_038-13a"/>
　　　一為京兆其聲望遂以頓减甚且獲罪罷官其<lb/>
　　　難治至於如此推求其故則漢之都城其大患<lb/>
　　　有二一曰豪猾一曰盗賊盖漢初沿戰國之餘<lb/>
　　　習其豪民爭以游俠相尚報仇怨結刺客者方<lb/>
　　　羣聚於長安如王尊𫝊所稱宿豪大猾東市賈<lb/>
　　　萭城西萭章箭張禁酒趙放之徒無不結黨犯<lb/>
　　　法以撓吏權而諸陵既建陵邑盡徙天下豪家<lb/>
　　　富族以實闗中積為姦藪如原涉𫝊所稱長安<lb/>
<pb n="KR2l0015_WYG_038-13b"/>
　　　五陵諸為氣節者實即一時亂政之尤又長安<lb/>
　　　市偷盗盛行尹賞𫝊載城中薄暮塵起剽刼行<lb/>
　　　者死傷横道桴鼓不絶其事亦後世所罕有其<lb/>
　　　他若發民治馳道發衛士詣北軍<hi>俱見黄霸傳</hi>為司<lb/>
　　　𨽻校尉發吏捕人<hi>見王尊傳</hi>悉責辦於京兆諸務冗<lb/>
　　　雜宜為守尹者芒刃稍頓即不能擊斷也然觀<lb/>
　　　趙廣漢傳稱左馮翊右扶風皆治長安中犯法<lb/>
　　　者從跡喜過京兆界廣漢嘆曰亂我治者常二<lb/>
<pb n="KR2l0015_WYG_038-14a"/>
　　　輔也足知當時三輔並建東西藏匿易以潛奸<lb/>
　　　故京兆更以掣肘為病亦由其立法之未為盡<lb/>
　　　善矣<lb/>
　　後漢書百官志河南尹一人主京都二千石丞一<lb/>
　　人<lb/>
　　通典光武中興徙都洛陽改太守為尹章綬服秩<lb/>
　　與京兆同主京都特奉朝請<lb/>
　　後漢書董宣列傳特徵為洛陽令摶擊豪強莫不<lb/>
<pb n="KR2l0015_WYG_038-14b"/>
　　震慄周䊸列傳徵拜洛陽令貴戚踴蹐京師肅清<lb/>
　　王渙列傳遷為洛陽令以平居身得寛猛之宜<lb/>
　　後漢書魯恭傳仁恕掾肥親章懐太子李賢注仁<lb/>
　　恕掾主獄屬河南尹<lb/>
　　劉昭後漢書志注漢官曰河南尹員吏九百二十<lb/>
　　七人十二人百石諸縣有秩三十五人官屬掾史<lb/>
　　五人四部督郵史部掾二十六人案獄仁恕三人<lb/>
　　監津渠漕水掾二十五人百石卒史二百五十人<lb/>
<pb n="KR2l0015_WYG_038-15a"/>
　　文學守助掾六十人書佐五十人循行二百三十<lb/>
　　人幹小史三百三十一人洛陽令秩千石丞三人<lb/>
　　四百石員吏七百九十六人十三人四百石鄉有<lb/>
　　秩獄史五十六人佐史鄉佐七十七人斗食令史<lb/>
　　嗇夫假五十人掾史幹小史二百五十人書佐九<lb/>
　　十人循行二百六十人<lb/>
　　唐六典後漢河南尹屬官有洛陽市長丞<lb/>
　　　謹案東漢京兆尹左馮翊右扶風以陵廟所在<lb/>
<pb n="KR2l0015_WYG_038-15b"/>
　　　不改其號然品秩與諸郡太守同非京尹可比<lb/>
　　　今故不列於表至河南尹職任繁劇而洛陽特<lb/>
　　　置詔獄為刑名之總滙故洛陽令必以強幹者<lb/>
　　　居之每詔三公特選視西漢之長安令其任為<lb/>
　　　更重云<lb/>
　三國<lb/>
　　裴松之三國志注傅子曰河南尹内掌帝都外統<lb/>
　　京畿兼古六鄉六遂之士其民異方雜居多豪門<lb/>
<pb n="KR2l0015_WYG_038-16a"/>
　　大族商賈胡貊天下四方㑹利之所聚而姦之所<lb/>
　　生前尹司馬芝舉其綱而太簡次尹劉静綜其目<lb/>
　　而太宻後尹李勝毁常法以收一時之聲嘏立司<lb/>
　　馬氏之綱統裁劉氏之綱目以經緯之李氏所毁<lb/>
　　以漸補之郡有七百吏半非舊也河南俗黨五官<lb/>
　　掾功曹典選職皆授其本國人無用異拜人者嘏<lb/>
　　各舉其良而對用之<lb/>
　　唐六典魏有治中<lb/>
<pb n="KR2l0015_WYG_038-16b"/>
　　　謹案東漢河南尹員吏九百二十七人而曹魏<lb/>
　　　時河南吏已减至七百人盖其繁劇之形已較<lb/>
　　　損於漢代矣<lb/>
　晉<lb/>
　　晉書職官志郡皆置太守河南郡京師所在則曰<lb/>
　　尹又置主簿主記室門下賊曹議生門下史記室<lb/>
　　史録事史書佐循行幹小史五官掾功曹史功曹<lb/>
　　書佐循行小史五官掾等員<lb/>
<pb n="KR2l0015_WYG_038-17a"/>
　　太平御覽王隠晉書曰泰始六年詔曰河南大郡<lb/>
　　四方表則中書令庾純清粹中正才經治化其以<lb/>
　　純為河南尹<lb/>
　　晉書王衍列傳衍轉河南尹樂廣列傳累遷侍中<lb/>
　　河南尹<lb/>
　　唐六典晉置别駕治中<lb/>
　　司馬光資治通鑑晉恵帝永平九年洛陽令曹攄<lb/>
　　　謹案晉依漢魏之制置河南尹洛陽令於都城<lb/>
<pb n="KR2l0015_WYG_038-17b"/>
　　　按之職制自當以郡統縣然觀資治通鑑載恵<lb/>
　　　帝廢愍懐太子故臣冒禁拜辭司𨽻校尉滿奮<lb/>
　　　收縳送獄河南尹樂廣即便觧遣而繫洛陽獄<lb/>
　　　者猶未釋都官從事孫琰説賈謐令釋之胡三<lb/>
　　　省註曰付郡者河南尹得觧遣之繫洛陽獄者<lb/>
　　　尹不得與故未釋據此則河南洛陽各有獄其<lb/>
　　　在洛陽者皆令自决遣並不闗白於尹疑當時<lb/>
　　　洛陽實主詔獄故其權獨重也<lb/>
<pb n="KR2l0015_WYG_038-18a"/>
　　唐六典歴代所都皆為尹晉江左為丹陽尹<lb/>
　　歐陽詢藝文類聚晉太興元年改丹陽内史為丹<lb/>
　　陽尹<lb/>
　　晉書王垣之列傳遷中書令領丹陽尹劉惔列𫝊<lb/>
　　惔累遷丹陽尹為政清肅門無雜賔<lb/>
　　　謹案晉南渡後以建康為都城丹陽既改為尹<lb/>
　　　則建康令亦當與洛陽令相同特其明文不見<lb/>
　　　於史耳<lb/>
<pb n="KR2l0015_WYG_038-18b"/>
　　唐六典市長丞東晉𨽻丹陽尹<lb/>
　宋齊梁陳<lb/>
　　宋書州郡志丹陽尹治建業<lb/>
　　南齊書百官志丹陽尹位次九卿下<lb/>
　　　謹案南朝諸代皆以揚州刺史為京輦重任以<lb/>
　　　諸王領之丹陽尹職雖雄𦂳不免受制於揚州<lb/>
　　　宋彭城王義康傅義康領揚州刺史欲以所親<lb/>
　　　劉斌為丹陽尹此即揚州與丹陽互相表裏之<lb/>
<pb n="KR2l0015_WYG_038-19a"/>
　　　一證宜前後任是官者多不能稱其職也<lb/>
　　梁書王志列傳天監元年遷冠軍将軍丹陽尹袁<lb/>
　　昻列傳普通三年為中書監丹陽尹<lb/>
　　梁書太祖五王列傳安成王機普通二年遷明威<lb/>
　　将軍丹陽尹衡山侯恭遷中書監丹陽尹恭世子<lb/>
　　静厯東宮領直遷丹陽丞<lb/>
　　隋書百官志建康舊置獄丞一人天監元年詔依<lb/>
　　廷尉三官置正平監又令三官更直一日分受罪<lb/>
<pb n="KR2l0015_WYG_038-19b"/>
　　繫事無大小悉與令籌若有大事共詳三人具辨<lb/>
　　脱有同異各立議以聞<lb/>
　　資治通鑑梁太清二年建康令謝挺<lb/>
　　隋書百官志陳丹陽尹中二千石品第五郡丞六<lb/>
　　百石建康令千石品並第七<lb/>
　　　謹案梁以建康令主獄事至别置建康三官與<lb/>
　　　令籌决以重其職盖亦沿漢晉洛陽令掌詔獄<lb/>
　　　之例陳書載陸虞判廷尉建康二獄事則其制<lb/>
<pb n="KR2l0015_WYG_038-20a"/>
　　　猶未改也<lb/>
　北魏<lb/>
　　魏書官氏志延和元年三月改代尹為萬年尹代<lb/>
　　令為萬年令後復代尹第三品上京邑市令代尹<lb/>
　　丞從第五品中代郡通事第七品上髙祖復次職<lb/>
　　令河南尹第三品洛陽令第五品河南郡丞第六<lb/>
　　品司州文學從第八品<lb/>
　　通典後魏太和中遷都洛陽又置河南尹東魏曰<lb/>
<pb n="KR2l0015_WYG_038-20b"/>
　　魏尹<lb/>
　　南齊書封隆之列傳隆之父子繪仕魏為司徒左<lb/>
　　長史行魏尹事乾眀初轉大司農尋正除魏尹<lb/>
　　魏書世宗本紀正始元年八月詔洛陽令有大事<lb/>
　　聽面敷奏<lb/>
　　魏書髙謙之列傳謙為河隂令舊制二縣令得面<lb/>
　　陳得失時佞幸之徒惡其有所發聞遂共奏罷謙<lb/>
　　之上疏曰臣謬宰神邑實思奉法不撓臣父崇之<lb/>
<pb n="KR2l0015_WYG_038-21a"/>
　　為洛陽令常得入奏是非所以朝貴歛手乞更眀<lb/>
　　徃制庶姦豪知禁<lb/>
　　　謹案北魏初都平城孝文遷洛陽孝静遷鄴故<lb/>
　　　代河南魏三郡皆為京尹至漢晉治京城者惟<lb/>
　　　洛陽一令而魏之河隂令亦得視洛陽稱為二<lb/>
　　　縣則如今大興宛平之並為京縣也<lb/>
　北齊<lb/>
　　隋書百官志後齊司州置牧屬官有别駕從事史<lb/>
<pb n="KR2l0015_WYG_038-21b"/>
　　治中從事史等員又領西東市署令丞及統清都<lb/>
　　郡諸畿郡清都郡置尹丞中正功曹主簿督郵五<lb/>
　　官門下督録事主記議生及功曹記室户田金租<lb/>
　　兵騎賊法等曹椽中部掾等員鄴臨彰成安三縣<lb/>
　　令各置丞中正功曹主簿門下督録事主記議及<lb/>
　　功曹記室户田金租兵騎賊法等曹椽員<lb/>
　　北齊書叚榮列傳勑濬京城北隍司州治中崔龍<lb/>
　　子清都尹丞李道隆鄴縣令尉長卿臨彰令崔象<lb/>
<pb n="KR2l0015_WYG_038-22a"/>
　　成安令髙子徹等並典作<lb/>
　　　謹案漢置司𨽻校尉督察京師魏晉以後以為<lb/>
　　　司州乃部刺史之任而京尹則郡太守之任各<lb/>
　　　有職事不相臨攝六朝改司州為揚州其權勢<lb/>
　　　始見偏重而亦未有統屬北齊置清都尹始統<lb/>
　　　之以司州牧與厯代稍有不同然考之列傳如<lb/>
　　　范陽王紹義等皆以宗室為之則其職亦未嘗<lb/>
　　　不重也<lb/>
<pb n="KR2l0015_WYG_038-22b"/>
　後周<lb/>
　　唐六典後周復為京兆尹又置雍州牧<lb/>
　　通典後周司市下大夫正四命小司市上士正三<lb/>
　　命<lb/>
　　　謹案唐六典稱後周置雍州牧又有京兆尹而<lb/>
　　　當時依倣周制復設鄉伯中大夫小鄉伯下大<lb/>
　　　夫上士中士等官其職掌所别不得而詳然稽<lb/>
　　　之周書紀傳亦未見有曾為京兆尹者疑雖有<lb/>
<pb n="KR2l0015_WYG_038-23a"/>
　　　其名實未嘗授人也<lb/>
　隋<lb/>
　　隋書百官志雍州置牧屬官有别駕賛務等員京<lb/>
　　兆郡置尹丞正功曹主簿金户兵法士等曹佐等<lb/>
　　員并佐史二百四十四人大興長安縣置令丞正<lb/>
　　功曹主簿西曹金戸兵法士曹等員并佐史合一<lb/>
　　百四十七人雍州牧從二品京兆尹正三品雍州<lb/>
　　别駕賛務從四品大興長安令京兆郡丞從五品<lb/>
<pb n="KR2l0015_WYG_038-23b"/>
　　大興長安丞從七品開皇三年罷郡以州統縣改<lb/>
　　别駕賛務為長史司馬煬帝罷州置郡京兆河南<lb/>
　　則俱為尹並正三品罷長史司馬置賛務一人以<lb/>
　　貳之京兆河南從四品上次置東西曹椽京兆河<lb/>
　　南從五品上大興長安河南洛陽四縣令並増為<lb/>
　　正五品其後諸郡各加置通守一人位次太守京<lb/>
　　兆河南則謂之内史又改賛務為丞位在通守下<lb/>
　　唐六典後周置雍州牧隋因之大業三年罷州置<lb/>
<pb n="KR2l0015_WYG_038-24a"/>
　　郡京兆河南皆為尹則兼牧之任矣<lb/>
　　隋書百官志司農寺市署令二人市有肆長四十<lb/>
　　人煬帝定令太府寺管京都五市署京師東市曰<lb/>
　　都㑹西市曰利人東都東市曰豊都南西市曰大<lb/>
　　同北市曰通逺<lb/>
　　　謹案治中别駕賛務諸官厯代皆𨽻於司州至<lb/>
　　　隋并州入郡始為京尹之佐其品秩視尹僅相<lb/>
　　　去一偕盖如今順天府丞之職而當時又别有<lb/>
<pb n="KR2l0015_WYG_038-24b"/>
　　　京兆河南郡丞則秩止五品其班位在洛陽長<lb/>
　　　安諸令之下乃京尹之屬僚非令府丞可比自<lb/>
　　　隋煬帝復改賛務為丞而丞始定為尹貳名實<lb/>
　　　異同固有不必其相沿者矣至賛務即治中所<lb/>
　　　改考之唐六典則當時實作賛治今隋書之稱<lb/>
　　　賛務者盖修史時避髙宗諱也<lb/>
　唐<lb/>
　　唐六典京兆河南太原府牧各一人從二品尹一<lb/>
<pb n="KR2l0015_WYG_038-25a"/>
　　人從三品掌清肅邦畿考竅官吏宣布徳化撫和<lb/>
　　齊人少尹二人從四品下掌貳府事以紀綱衆務<lb/>
　　通判列曹司録参軍事二人正七品上録事四人<lb/>
　　從九品上掌省署抄目糺正非違監守符印功曹<lb/>
　　参軍事二人正七品下掌官吏考課之事倉曹参<lb/>
　　軍事二人正七品下掌公廨倉庫租賦之事戸曹<lb/>
　　参軍事二人正七品下掌戸籍計帳之事兵曹参<lb/>
　　軍事二人正七品下掌兵甲器仗之事法曹参軍<lb/>
<pb n="KR2l0015_WYG_038-25b"/>
　　事二人正七品下掌鞫獄定刑之事士曹参軍事<lb/>
　　二人正七品下掌百工衆藝之事参軍事六人正<lb/>
　　八品下掌出使檢討之事經學博士一人從八品<lb/>
　　上助教二人以五經教授諸生○萬年長安河南<lb/>
　　洛陽奉先太原晉陽令一人正五品上丞二人從<lb/>
　　七品上令掌導揚風化撫字黎氓丞為之貳主簿<lb/>
　　二人從七品上掌付事勾稽省署抄目糺正非違<lb/>
　　監印給紙筆雜用之事録事二人從九品下掌受<lb/>
<pb n="KR2l0015_WYG_038-26a"/>
　　事發辰檢勾稽失<lb/>
　　新唐書百官志武徳元年雍州置牧一人以親王<lb/>
　　為之然常以别駕領州事永徽中改尹曰長史開<lb/>
　　元元年改京兆江南府長史復為尹<lb/>
　　舊唐書百官志開元初雍洛并改為府乃升長史<lb/>
　　為尹從二品専縂府事魏晉有治中隋文改為司<lb/>
　　馬煬帝改為賛治又為丞武徳改為治中永徽避<lb/>
　　髙宗名改為司馬開元初改為少尹<lb/>
<pb n="KR2l0015_WYG_038-26b"/>
　　通典大唐京兆府本為雍州置牧一人以親王為<lb/>
　　之太宗為秦王中宗為英王睿宗為相王時並居<lb/>
　　其任多以長史理人開元元年改雍州為京兆府<lb/>
　　置牧如故掌宣風導俗肅清所部或以親王居閣<lb/>
　　而遙領焉初雍州置别駕以貳牧之事永徽中改<lb/>
　　别駕為長史開元初改雍州長史為京兆尹縂理<lb/>
　　衆務<lb/>
　　　謹案自兩漢以州領郡雖京師所治亦然其司<lb/>
<pb n="KR2l0015_WYG_038-27a"/>
　　　𨽻校尉司州刺史司州牧雍州牧及江左所置<lb/>
　　　揚州刺史皆州任也厯代所為京兆河南丹陽<lb/>
　　　等尹者則郡任也隋文帝罷郡置州而尹之事<lb/>
　　　全併於牧煬帝復罷州置郡而牧之事又全併<lb/>
　　　於尹於是州郡之事始合為一牧尹之職亦混<lb/>
　　　而無所區分唐初置牧以為京府正官設别駕<lb/>
　　　長史以貳之而所謂牧者乃以未出閤之皇子<lb/>
　　　領其事於是使别駕長史専行郡事責重位輕<lb/>
<pb n="KR2l0015_WYG_038-27b"/>
　　　殊非大小相維之義元宗改長史為尹始克以<lb/>
　　　正官莅職而領牧者仍並置不廢虚名無實終<lb/>
　　　為枝冗失宜<lb/>
　　國朝定制以府尹事繁常<lb/>
　命部院大臣一人兼司其事盖亦領牧之遺意而事<lb/>
　　　任益専綱條嚴肅於治理倍資整飭矣<lb/>
　　　又案隋唐以前畫疆分治者有州有郡未有府<lb/>
　　　名唐元宗開元元年十二月改雍州為京兆府<lb/>
<pb n="KR2l0015_WYG_038-28a"/>
　　　洛陽為河南府於是兩都始建府治然特因京<lb/>
　　　郡重地故隆以此名其他則仍稱某州某郡而<lb/>
　　　已非得槩膺府號也自宋世以潛藩之地皆依<lb/>
　　　京郡故事升之為府於是府名始多然非諸帝<lb/>
　　　所嘗分封建節者仍不得預至元眀始以天下<lb/>
　　　州郡槩改為府無復差别矣顧推求事始其府<lb/>
　　　名實為京郡而設謹附考於此以明原委焉<lb/>
　　唐六典兩京諸市署令各一人從六品上丞各二<lb/>
<pb n="KR2l0015_WYG_038-28b"/>
　　人正八品上掌百族交易之事<lb/>
　五季<lb/>
　　五代史梁本紀末帝貞明五年開封尹王瓉<lb/>
　　五代史唐本紀荘宗同光二年河南尹張全義家<lb/>
　　人𫝊唐秦王從榮拜河南尹唐廢帝子重美自左<lb/>
　　衛上将軍兼河南尹<lb/>
　　五代史王朴傳遷左諫議大夫知開封府事<lb/>
　　　謹案五季梁都汴州置開封尹唐都洛陽為河<lb/>
<pb n="KR2l0015_WYG_038-29a"/>
　　　南尹石晉復都於汴仍為開封尹宗史職官志<lb/>
　　　謂五代俱置開封府尹者誤也<lb/>
　宋<lb/>
　　宋史職官志開封府牧尹不常置權知府一人以<lb/>
　　待制以上充掌尹正畿甸之事以教法道民而勸<lb/>
　　課之中都之獄訟皆受而聽焉小事則専决大事<lb/>
　　則禀奏若承㫖已斷者刑部御史臺無輙紏察屏<lb/>
　　除冦盗有姦伏則戒所𨽻官捕治凡戸口賦役道<lb/>
<pb n="KR2l0015_WYG_038-29b"/>
　　釋之占京邑者頒其禁令㑹其帳籍大禮橋道頓<lb/>
　　遞則為之使仗内奉引則差官攝牧其屬有判官<lb/>
　　推官四人日事推鞫分事以治而佐其長領南司<lb/>
　　者一人督察使院非刑獄訟訴則主行之司録参<lb/>
　　軍一人折戸婚之訟而通書六曹之案牒功曹倉<lb/>
　　戸曹兵曹法士曹参軍各一人視其官曹分職莅<lb/>
　　事分案六置吏六百開封典司轂下自建隆以來<lb/>
　　為要劇之任至熈寕間增給吏禄禁其受賕省衙<lb/>
<pb n="KR2l0015_WYG_038-30a"/>
　　前役以寛民力釐折獄訟歸於廂官而治事視前<lb/>
　　日損去十四元祐六年王巖叟言左右㕔推官公<lb/>
　　事詞状初無通治眀文請事繋朝廷及奏請通治<lb/>
　　外餘並據號分治從之紹聖三年詔開封祥符知<lb/>
　　縣事自令選秩通判人充崇寕三年蔡京奏乞罷<lb/>
　　權知府置牧一員尹一員専縂府事少尹二員分<lb/>
　　左右二府之政事牧以皇子領之尹以文臣充在<lb/>
　　六曹尚書之下侍郎之上少尹在左右司郎官之<lb/>
<pb n="KR2l0015_WYG_038-30b"/>
　　下列曹郎官之上以士戸儀兵刑工為六曹次序<lb/>
　　司録二員六曹各二員参軍事八員開封祥符兩<lb/>
　　縣置案倣此易胥吏之稱畧依唐六典制度又請<lb/>
　　移開封府治所於舊尚書省從之五年詔開封尹<lb/>
　　屬官参軍等並依舊員額大觀元年李孝夀乞增<lb/>
　　置府學博士一員從之詔開封府六職閑劇不同<lb/>
　　如士曹之官惟主到罷批書而刑戸事繁自今凡<lb/>
　　士之婚田闘訟皆在士曹餘曹倣此二年詔皇子<lb/>
<pb n="KR2l0015_WYG_038-31a"/>
　　領牧禄令如執政官又詔天下州郡並依開封府<lb/>
　　分曹置掾政和二年復置開封府學錢糧官一員<lb/>
　　○臨安府舊為杭州建炎三年詔改為臨安府紹<lb/>
　　興置知府一員通判二員簽書節度判官㕔公事<lb/>
　　節度推官觀察推官觀察判官録事参軍左司理<lb/>
　　参軍右司理参軍司户参軍司法参軍各一員本<lb/>
　　府掌畿甸之事籍其戸均其賦役頒其禁令置兩<lb/>
　　縂轄承受御前朝㫖文字凡御寳御批實封所有<lb/>
<pb n="KR2l0015_WYG_038-31b"/>
　　取索則供進凡省臺寺監監司符牒及管下諸縣<lb/>
　　及倉場等申到公事則受而理之凡大禮及國信<lb/>
　　隨事應辦祠祭共其禮料㑹聚陳其幄帟人使徃<lb/>
　　來辦其舟楫皆先期飭於有司領縣九分士戸儀<lb/>
　　兵刑工六案内戸案分上中下案外有免役案常<lb/>
　　平案上下開拆司財賦司大禮局國信司排辦司<lb/>
　　修造司各治其事置吏㸃檢文字都孔目官副孔<lb/>
　　目官節度孔目官觀察孔目官各一名磨勘司主<lb/>
<pb n="KR2l0015_WYG_038-32a"/>
　　押官正開拆副開拆官各一人下名開拆官二人<lb/>
　　押司官八人前後行守分二十一人貼司三十人<lb/>
　　乾道七年皇太子領尹事廢臨安府通判簽判置<lb/>
　　少尹一員日受民詞以白太子間日率僚屬詣宫<lb/>
　　禀事置判官二員推官三員有㫖少尹比倣知府<lb/>
　　判官比通判推官比幕職其統臨職分並照從來<lb/>
　　條例九年皇太子解尹事臨安府知通簽判推判<lb/>
　　官並依舊置<lb/>
<pb n="KR2l0015_WYG_038-32b"/>
　　馬端臨文獻通考四朝志尹以親王為之號判南<lb/>
　　衙凡命知府必帶權字以翰林為之翰林學士及<lb/>
　　雜學士若待制則權發遣而已<lb/>
　　顧炎武日知録宋初太宗真宗皆嘗為開封府尹<lb/>
　　後無繼者乃設權知府一人所以避京尹之名也<lb/>
　　李燾續資治通鑑長編英宗治平四年二月提㸃<lb/>
　　開封府界諸縣鎮公事祠部郎中陳汝羲判三司<lb/>
　　都磨勘司知開封縣都官員外郎羅愷提㸃府界<lb/>
<pb n="KR2l0015_WYG_038-33a"/>
　　諸縣鎮公事愷入見上問以開封事皆不能知上<lb/>
　　不悦又見汝羲問以府界事應答詳敏翌日謂執<lb/>
　　政曰愷不才宜復用汝羲代之仍與館職<lb/>
　　　謹案宋之開封府事權最重刑獄皆自斷决不<lb/>
　　　闗刑部御史臺大理寺小者並不奏聞故居是<lb/>
　　　職者大都以幹辦著名而亦不免専恣之弊真<lb/>
　　　宗時以趙昌言奏始令其皆録欵聞奏付刑部<lb/>
　　　詳覈然定案猶在開封今制順天府屬刑名皆<lb/>
<pb n="KR2l0015_WYG_038-33b"/>
　　　歸直𨽻按察司審轉由縂督題奏其京城訟獄<lb/>
　　　事闗重大者則由府尹審録送刑部治之職事<lb/>
　　　相維視宋制益為詳慎至宋崇寕中定開封府<lb/>
　　　掾屬為士户儀兵刑工六曹開封祥符兩縣亦<lb/>
　　　凖此式大觀初遂令天下州縣並依開封分曹<lb/>
　　　置掾今各直省府州縣書史分六房以治案牘<lb/>
　　　實始於此特宋猶以流外官為之眀初以來則<lb/>
　　　但以庶人在官者充其任其選為益輕耳<lb/>
<pb n="KR2l0015_WYG_038-34a"/>
　遼<lb/>
　　遼史職官志某京留守行府尹事聖宗統和元年<lb/>
　　見上京留守行臨潢尹事呉王某府少尹聖宗太<lb/>
　　平四年見臨潢少尹鄭宏節<lb/>
　　王圻續文獻通考遼南面五京尹為五京留守司<lb/>
　　俱兼府尹職<lb/>
　　　謹案遼雖分建五京而每嵗四時巡幸春水秋<lb/>
　　　山實無定所並不常在京師故五京皆置留守<lb/>
<pb n="KR2l0015_WYG_038-34b"/>
　　　司令兼府尹之事軍民俱歸統轄盖以駐蹕時<lb/>
　　　少特重其權以資弹壓也<lb/>
　金<lb/>
　　金史百官志大興府尹一員正三品掌宣風導俗<lb/>
　　肅清所部縂判府事兼領本路兵馬都縂管府事<lb/>
　　車駕巡幸則置留守同知少尹判官惟留判不别<lb/>
　　置以縂判兼之同知一員從四品掌通判府事少<lb/>
　　尹一員正五品掌同同知縂管判官一員從五品<lb/>
<pb n="KR2l0015_WYG_038-35a"/>
　　掌紀綱縂府衆務分判兵案之事府判一員從五<lb/>
　　品掌諮議参佐糾正非違紀綱衆務分判吏禮工<lb/>
　　案事推官二員從六品掌同府判分判戸刑案事<lb/>
　　内戸推掌通檢推排簿籍舊一員大定五年增一<lb/>
　　員知事一員正八品掌付事勾稽省署文牘縂録<lb/>
　　諸案之事都孔目官女直司一員漢人司一員職<lb/>
　　同知事掌監印監管案牘不常置省則吏目攝知<lb/>
　　法三員從八品女直一員漢人二員掌律令格式<lb/>
<pb n="KR2l0015_WYG_038-35b"/>
　　審斷刑名女直教授一員○赤縣<hi>謂大興宛平縣</hi>令一員<lb/>
　　從六品掌飬百姓按察所部宣導風化勸課農桑<lb/>
　　平理獄訟捕除盗賊禁止游隋兼管常平倉及通<lb/>
　　檢推排簿籍縂判縣事丞一員從八品掌貳縣事<lb/>
　　主簿一員正九品掌同縣丞○市令司惟中都置<lb/>
　　令一員正八品丞一員正九品<lb/>
　　　謹案宋代始以府名加潛藩之地金則大郡亦<lb/>
　　　多升為府金史地理志謂之散府元眀而後天<lb/>
<pb n="KR2l0015_WYG_038-36a"/>
　　　下州郡悉改稱府其原實起於此時又散府守<lb/>
　　　臣得並稱為尹其制亦與厯代為不同云<lb/>
　元<lb/>
　　元史百官志大都路都縂管府秩正三品逹嚕噶<lb/>
　　齊<hi>解見戸部篇</hi>二員都縂管一員副逹嚕噶齊二員同<lb/>
　　知二員治中二員判官二員推官二員經厯二員<lb/>
　　知事二員提檢案牘四員照磨兼管勾一員令史<lb/>
　　九十有五人譯史二人回囘令史一人通事知印<lb/>
<pb n="KR2l0015_WYG_038-36b"/>
　　各二人奉差二十一人國初為燕京路縂管大興<lb/>
　　府中統五年稱中都路至元九年改號大都二十<lb/>
　　一年始専置大都路縂管府秩從三品置都逹嚕<lb/>
　　噶齊都縂管等官二十七年升為都縂管府進秩<lb/>
　　正三品領府一州十有一凡本府官吏惟逹嚕噶<lb/>
　　齊一員及縂管推官専治路政其餘皆分任供需<lb/>
　　之事故又號曰供需府焉○大都路提舉學校所<lb/>
　　秩正六品提舉一員教授二員學正二員學録一<lb/>
<pb n="KR2l0015_WYG_038-37a"/>
　　員至元二十四年既立國學以故孔子廟為京學<lb/>
　　而提舉學事者仍以國子祭酒繋銜○宛平縣秩<lb/>
　　正六品逹嚕噶齊一員尹一員丞三員主簿三員<lb/>
　　尉一員典史三員司吏二十六人至元十一年置<lb/>
　　治大都麗正門以西○大興縣秩正六品逹嚕噶<lb/>
　　齊一員尹一員丞一員主簿二員尉一員典史三<lb/>
　　員司吏一十五人至元十一年置治大都麗正門<lb/>
　　以東<lb/>
<pb n="KR2l0015_WYG_038-37b"/>
　　　謹案元於京都不稱府而稱路不置尹而置逹<lb/>
　　　嚕噶齊縂管等員與外諸路無異特加都字為<lb/>
　　　稍有差别耳又考地理志中書省統山東西河<lb/>
　　　北之地謂之腹裏為路二十九首即大都路則<lb/>
　　　當時又屬於中書省也<lb/>
　明<lb/>
　　明史職官志順天府府尹一人正三品府丞一人<lb/>
　　正四品治中一人正五品通判六人正六品嘉靖<lb/>
<pb n="KR2l0015_WYG_038-38a"/>
　　後革三人推官一人從六品儒學教授一人從九<lb/>
　　品訓導一人其屬經厯司經厯一人從七品知事<lb/>
　　一人從八品照磨所照磨一人從九品檢校一人<lb/>
　　所轄宛平大興二縣各知縣一人正六品縣丞二<lb/>
　　人正七品主簿無定員正八品典史一人司獄司<lb/>
　　司獄一人從九品都税司大使一人從九品副使<lb/>
　　一人宣課司凡四正陽門外正陽門張家灣蘆溝<lb/>
　　橋税課司凡二安定門外安定門各大使一人從<lb/>
<pb n="KR2l0015_WYG_038-38b"/>
　　九品税課分司凡二崇文門徳勝門各副使一人<lb/>
　　遞車所批驗所各大使一人府尹掌京府之政令<lb/>
　　宣化和人勸農問俗均貢賦節征徭謹祭祀閲實<lb/>
　　戸口糾治豪強隠恤窮困疏理獄訟務知百姓之<lb/>
　　疾苦嵗立春迎春進春祭先農之神日朔望早朝<lb/>
　　奏老人坊廂聽宣諭孟春孟冬率其僚屬行鄉飲<lb/>
　　酒禮凡勲戚家人文引每三月一奏市易平其物<lb/>
　　價遇内官監徴𣲖物料雖有印信揭貼必補牘面<lb/>
<pb n="KR2l0015_WYG_038-39a"/>
　　奏若天子耕耤行三推禮則奉青箱播種於後禮<lb/>
　　畢率庶人終畝府丞貳京府兼領學校治中参理<lb/>
　　府事以佐尹丞通判分理糧儲馬政軍匠薪炭河<lb/>
　　渠堤涂之事推官理刑名察屬吏二縣職掌如外<lb/>
　　縣以近涖輦下故品秩特優順天府即舊北平府<lb/>
　　洪武二年置北平行省九年改為北平布政司皆<lb/>
　　以北平為㑹府永樂初改為順天府十年陞為府<lb/>
　　尹秩正三品設官如應天府順天府通判舊六人<lb/>
<pb n="KR2l0015_WYG_038-39b"/>
　　一人管糧一人管馬一人清軍一人管匠一人管<lb/>
　　河一人管柴炭嘉靖八年革管河管柴炭二人萬<lb/>
　　厯九年革清軍管匠二人十一年復設一人兼管<lb/>
　　軍匠<lb/>
　　　謹案京師為萬邦輻輳之區地大物博情偽易<lb/>
　　　滋故両漢以來皆設京尹以董正之然厯代時<lb/>
　　　宜各異而規制亦有差殊大約漢之京兆尹主<lb/>
　　　於博撃豪強而生殺得以自由其弊也失之於<lb/>
<pb n="KR2l0015_WYG_038-40a"/>
　　　横宋之開封尹主於綜核綱紀而凡事不由省<lb/>
　　　部其弊也失之於専南宋之臨安尹元之大都<lb/>
　　　路都縂管府主於應辦宮府一切中外供需之<lb/>
　　　事悉以委之其弊也失之於雜至明之順天府<lb/>
　　　尹資望益輕中官及厰衛皆得而役使之其失<lb/>
　　　職為尤甚矣<lb/>
　　國家化行首善畿甸肅清<lb/>
　特簡大臣兼管府事以重其任而所屬各州縣則與<lb/>
<pb n="KR2l0015_WYG_038-40b"/>
　　　直𨽻縂督叅司治理神皋赤縣綱舉目張洵所<lb/>
　　　謂都邑翼翼四方之極者也<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_030-1a"/>
欽定四庫全書<lb/>
欽定厯代職官表卷二十四<lb/>
　經筵日講起居注官表<lb/>
<pb n="KR2l0015_WYG_030-2a"/>
　經筵日講起居注官<lb/>
　國朝官制<lb/>
經筵講官滿洲漢人各八人<lb/>
　　掌進讀講章敷陳典訓以奉侍<lb/>
　經幄敬襄鉅典嵗二月八月两舉<lb/>
　經筵講書滿洲漢人各一人講經滿洲漢人各一人<lb/>
　　由翰林院先期請<lb/>
㫖簡𣲖滿洲講官以大學士内閣學士掌院學士讀講<lb/>
<pb n="KR2l0015_WYG_030-2b"/>
　　學士詹事少詹事及尚書侍郎左都御史副都御<lb/>
　　史通政使大理寺卿等官列名漢人講官以大學<lb/>
　　士内閣學士掌院學士讀講學士詹事少詹事祭<lb/>
　　酒及尚書侍郎左都御史等官之由翰林升任者<lb/>
　　列名以原銜兼充員額順治十四年定置<lb/>
日講起居注官滿洲八人漢人十有二人<lb/>
　　掌侍直<lb/>
　起居記言記動均翰林詹事坊局官以原銜兼充引<lb/>
<pb n="KR2l0015_WYG_030-3a"/>
　見簡用惟滿漢掌院學士例各兼一缺凡<lb/>
　皇帝御門聽政朝㑹宴饗大典禮大祭祀及毎嵗勾决<lb/>
　　　重囚皆以<lb/>
　　日講官滿洲漢人各二人近前侍班<lb/>
　謁<lb/>
陵<lb/>
　校獵<lb/>
　巡狩方岳則請<lb/>
<pb n="KR2l0015_WYG_030-3b"/>
　㫖扈從凡侍直敬聆<lb/>
　綸音退而謹書之具年月日及當直官姓名於籍月成<lb/>
　　　滿漢文各二帙至次年按月編排彚為總冊封鐍<lb/>
　　　於匱送内閣尊藏焉初順治十四年始設<lb/>
　　日講官十人康熙九年置<lb/>
　　起居注館於<lb/>
　　太和門西廊設滿洲記注官四人漢人記注官八人<lb/>
　　　俱以<lb/>
<pb n="KR2l0015_WYG_030-4a"/>
　　日講官兼攝十二年増設滿洲記注官一人漢人記<lb/>
　　　注官二人十六年又増設滿洲記注官一人二十<lb/>
　　　年増漢人記注官至十八人三十一年定設漢人<lb/>
　　　記注官十二人五十七年三月省記注官令翰林<lb/>
　　　官五員於理事日侍班記注之事併歸内閣雍正<lb/>
　　　元年<lb/>
詔復設日講起居注官如康熙五十六年以前故事乾隆<lb/>
　　　元年増設滿洲記注官二人凡滿漢記注官均兼<lb/>
<pb n="KR2l0015_WYG_030-4b"/>
　　日講繫銜<lb/>
　起居注館主事滿洲二人漢人一人<lb/>
　　　掌出納文移校對典籍初置滿洲主事三人漢軍<lb/>
　　　主事一人康熙三十八年省滿洲漢軍主事各一<lb/>
　　　人五十七年俱省雍正元年復置滿洲主事二人<lb/>
　　　十二年増設漢人主事一人<lb/>
　筆帖式滿洲十有四人漢軍二人<lb/>
　　　順治初置滿洲八人漢軍四人十一年増設滿洲<lb/>
<pb n="KR2l0015_WYG_030-5a"/>
　　六人康熙五十七年俱省雍正元年復設如今額<lb/>
　　<hi>職事具吏部篇</hi>
　歴代建置<lb/>
　三代<lb/>
　　大戴禮記武王踐阼三日召師尚父而問焉曰黄<lb/>
　　帝顓頊之道存乎意亦忽不可得見歟師尚父曰<lb/>
　　在丹書王欲聞之則齋矣三日王端冕師尙父亦<lb/>
　　端冕奉書而入負屏而立王下堂南面而立師尚<lb/>
<pb n="KR2l0015_WYG_030-5b"/>
　　父曰先王之道不北靣王行西折而南東面而立<lb/>
　　師尚父西面道書之言<lb/>
　　　謹案大戴禮稱帝入太學承師而問道而學記<lb/>
　　　亦云太學之禮詔於天子無北面是三代聖王<lb/>
　　　皆有講學之臣以資啟沃特其官不見於六經<lb/>
　　　章俊卿山堂考索以周官師氏保氏為後世經<lb/>
　　　筵之職然師氏保氏雖云王舉則從其實専為<lb/>
　　　教世子國子而設未可引為原始惟大戴禮武<lb/>
<pb n="KR2l0015_WYG_030-6a"/>
　　　王踐阼篇載師尚父授丹書頗與經筵之儀相<lb/>
　　　近後世舉經筵不於太學而於殿廷事亦相類<lb/>
　　　録著於此以徵縁起焉<lb/>
　　禮記玉藻動則左史書之言則右史書之鄭康成<lb/>
　　注其書春秋尚書具存者孔頴逹疏左陽陽主動<lb/>
　　故記動言則右史所書右隂隂主靜故也周禮五<lb/>
　　史無左右之名襄二十五年太史書崔氏是太史<lb/>
　　記動為左史也周禮内史掌䇿命是内史為右史<lb/>
<pb n="KR2l0015_WYG_030-6b"/>
　　也<lb/>
　　孔叢子古者人君外朝有國史内朝有女史舉則<lb/>
　　左史書之言則右史書之<lb/>
　　　謹案左史記動右史記言為後代記注官所由<lb/>
　　　始然其説但見於禮記而周禮則無左右史之<lb/>
　　　名故孔頴逹以太史為左史以内史為右史但<lb/>
　　　考太史掌稽天道以建典則並無記載職任不<lb/>
　　　可以當珥筆之官而内史掌八柄以詔王治所<lb/>
<pb n="KR2l0015_WYG_030-7a"/>
　　　司皆君舉之大者其他策命諸侯卿大夫亦宜<lb/>
　　　籍記以存盟府則内史當為記事之職而外史<lb/>
　　　掌外令及四方之令當為記言之職孔頴逹据<lb/>
　　　酒誥鄭注有太史内史掌記言記行之文遂以<lb/>
　　　二官分配非其實也又考逸周書史記解穆王<lb/>
　　　時有左史戎夫春秋襄十四年左氏傳有左史<lb/>
　　　謂魏莊子又楚有左史倚相左史老則是周自<lb/>
　　　成康以後亦已特置左右史官並不專屬之内<lb/>
<pb n="KR2l0015_WYG_030-7b"/>
　　　史外史矣<lb/>
　秦<hi>未置</hi>
　漢<lb/>
　　章俊卿山堂考索漢武帝時兒寛語帝經學宣帝<lb/>
　　甘露三年詔諸儒講論五經於石渠閣光武平隴<lb/>
　　蜀後數引公卿郎將講論經理令桓榮敷奏經義<lb/>
　　顯宗時張酺以尚書數講於御前肅宗建初四年<lb/>
　　㑹諸儒於白虎觀講五經同異帝親臨決如石渠<lb/>
<pb n="KR2l0015_WYG_030-8a"/>
　　故事<lb/>
　　　謹案宣帝講石渠章帝議虎觀即講經殿中之<lb/>
　　　始然特令諸儒講議異同稱制平決而已惟桓<lb/>
　　　榮張酺之流講經御前此有似於後世經筵日<lb/>
　　　講之官特未置為定職耳<lb/>
　　隋書經籍志漢武帝有禁中起居注<lb/>
　　後漢書明徳馬皇后本紀后自撰顯宗起居注<lb/>
　　杜佑通典漢起居注似在宫中為女史之任<lb/>
<pb n="KR2l0015_WYG_030-8b"/>
　　王應麟玉海獻帝及晉代以來起居注皆近侍臣<lb/>
　　所録<lb/>
　　　謹案隋書稱周穆天子傳體制與今起居注正<lb/>
　　　同葢周時内史所記王命之副則記注之設由<lb/>
　　　來尚矣漢代起居注之名今可考見者漢書兒<lb/>
　　　寛傳臣瓚注宣帝紀黄龍元年師古注俱引漢<lb/>
　　　注文選赭白馬賦李善注引漢明帝起居注章<lb/>
　　　懐太子後漢書註引獻帝起居注而史獨不詳<lb/>
<pb n="KR2l0015_WYG_030-9a"/>
　　　其珥筆之官杜佑疑為女史之任王應麟亦謂<lb/>
　　　獻帝以後乃侍臣所録然考後漢馬嚴傳稱永<lb/>
　　　平中留仁壽□與校書郎杜撫班固等雜定建<lb/>
　　　武注記則當時實以史官掌之又楊賜傳載賜<lb/>
　　　初侍講華光殿後為太尉去位帝閲録故事得<lb/>
　　　賜前侍講注籍云云章懐太子注謂所注之籍<lb/>
　　　録據此則亦似今之以<lb/>
　日講起居注合為一職也<lb/>
<pb n="KR2l0015_WYG_030-9b"/>
　三國<lb/>
　　三國魏志曹爽傳爽弟彦為散騎常侍侍講<lb/>
　　　謹案自漢以後歴代俱無經筵日講之官而獨<lb/>
　　　有所謂侍講者以他官兼領掌以經義進講御<lb/>
　　　前葢即其職但今侍讀侍講已定為翰林官職<lb/>
　　　名故其沿革之詳已專繫之翰林院篇不入於<lb/>
　　　此表<lb/>
　　馬端臨文獻通考自魏至晉起居注則著作掌之<lb/>
<pb n="KR2l0015_WYG_030-10a"/>
　　其後起居皆近侍之臣録記也録其言行與其勲<lb/>
　　伐歴代有職而無其官<lb/>
　晉<lb/>
　　山堂考索晉起居之職掌於著作其後亦命近臣<lb/>
　　主掌其事<lb/>
　　　謹案隋志載晉起居注卷帙甚多其見於他書<lb/>
　　　所引者如三國蜀志注引晉泰始起居注魏志<lb/>
　　　注引陸機惠帝起居注文選注引晉起居注太<lb/>
<pb n="KR2l0015_WYG_030-10b"/>
　　　康四年詔世説注引惠帝建興太元起居注而<lb/>
　　　沈約宋書𫝊亮𫝊亦引陸士衡起居注稽之陸<lb/>
　　　機本傳機於惠帝初嘗為著作郎此即當時記<lb/>
　　　注由著作撰述之一證也<lb/>
　宋齊梁陳<lb/>
　　南齊書周顒傳顒兼著作撰起居注<lb/>
　　梁書裴子野傳武帝以為著作郎掌修起居注<lb/>
　　南史王思逺傳思逺遷為侍中掌優䇿及起居注<lb/>
<pb n="KR2l0015_WYG_030-11a"/>
　　　謹案江左諸朝承晉制以著作掌起居注而王<lb/>
　　　思逺乃以侍中亦兼其職南史王喜傳又載有<lb/>
　　　喜為領軍府白衣吏領軍將軍沈演之使寫起<lb/>
　　　居注一事考演之時以中領軍兼侍中則當時<lb/>
　　　起居注實兼屬於門下省隋唐起居郎之𨽻門<lb/>
　　　下其源葢本於此也<lb/>
　北魏<lb/>
　　通典後魏始置起居令史每行幸宴㑹則在御左<lb/>
<pb n="KR2l0015_WYG_030-11b"/>
　　右記録帝言及宴賔客酬答後又别置修起居注<lb/>
　　二人以他官領之<lb/>
　　魏書官氏志起居令史從第七品上<lb/>
　　　謹案北魏修起居注雖他官兼之然已設有定<lb/>
　　　額考之於史如崔鴻以司徒長史前將軍兼韋<lb/>
　　　賁以員外散騎侍郎兼許絢以司徒諮議參軍<lb/>
　　　兼隂道方以左民郎中兼封肅以太學博士兼<lb/>
　　　邢昕以太尉記室參軍兼温子昇以南主客郎<lb/>
<pb n="KR2l0015_WYG_030-12a"/>
　　　兼則亦不拘品秩也魏書又有稱監起居者見<lb/>
　　　於裴修盧聿諸傳有稱典起居注者見於裴伯<lb/>
　　　茂魏收鄭伯猷諸傳殆即修起居注之職而變<lb/>
　　　其文者歟<lb/>
　北齊<lb/>
　　隋書百官志後齊集書省又領起居省散騎常侍<lb/>
　　通直散騎常侍散騎侍郎通直散騎侍郎各一人<lb/>
　　校書郎二人<lb/>
<pb n="KR2l0015_WYG_030-12b"/>
　　　謹案北齊别置起居省而記言動者始各為一<lb/>
　　　局即如今之設記注館也然考北齊書崔㥄傳<lb/>
　　　天保初㥄除侍中監起居崔瞻傳瞻為中舎人<lb/>
　　　兼中正員郎勅修起居注則其時撰述之事仍<lb/>
　　　以他官兼之所謂散騎常侍等葢特具員而已<lb/>
　後周<lb/>
　　通典後周官品正四命春官外史下大夫<lb/>
　　唐六典後周春官府置外史掌書言及動作以為<lb/>
<pb n="KR2l0015_WYG_030-13a"/>
　　國志又有著作掌綴國録葢起居著作自此分也<lb/>
　　　謹案後周既分起居著作為二職則外史當專<lb/>
　　　記言記動之任然考隋書劉行本傳稱周武帝<lb/>
　　　親總萬幾行本轉御正中士兼領起居注是當<lb/>
　　　時亦以他官兼領不盡屬之外史矣<lb/>
　隋<lb/>
　　鄭樵通志隋初以吏部散官及校書正字有叙述<lb/>
　　之才者掌起居注職以納言統之至煬帝以為古<lb/>
<pb n="KR2l0015_WYG_030-13b"/>
　　有内史外史今著作如外史矣宜置起居注官以<lb/>
　　掌其内乃於内史省置起居舎人二員次内史舎<lb/>
　　人下<lb/>
　　唐六典漢晉以後起居注皆史官所録自隋置為<lb/>
　　職員列為侍臣專掌其事每季為卷送付史官<lb/>
　唐<lb/>
　　王圻續文獻通考唐穆宗召韋處厚路隋為侍讀<lb/>
　　命講書<lb/>
<pb n="KR2l0015_WYG_030-14a"/>
　　　謹案歴代經筵皆無專官至唐始有内殿侍讀<lb/>
　　　講書之制然亦未有經筵之名故侍讀侍講諸<lb/>
　　　官皆别繫諸翰林院篇不列於此<lb/>
　　通典唐貞觀二年省起居舎人移其職於門下置<lb/>
　　起居郎二人顯慶中復於中書省置起居舎人遂<lb/>
　　與起居郎分掌左右龍朔三年改為左右史<hi>郎為左史</hi>
　　<hi>舎人為右史</hi>咸亨元年復舊天授元年又為左右史神<lb/>
　　龍初復舊<lb/>
<pb n="KR2l0015_WYG_030-14b"/>
　　新唐書百官志門下省起居郎二人從六品上掌<lb/>
　　録天子起居法度天子御正殿則郎居左舎人居<lb/>
　　右有命俯陛以聽退而書之季終以授史官貞觀<lb/>
　　初以給事中諫議大夫兼知起居注或知起居事<lb/>
　　每仗下議政事起居郎一人執筆記録於前史官<lb/>
　　隨之其後復置起居舎人分侍左右秉筆隨宰相<lb/>
　　入殿若仗在紫宸内閣則夾香案分立殿下直第<lb/>
　　二螭首和墨濡筆皆即㘭處時號螭頭髙宗臨朝<lb/>
<pb n="KR2l0015_WYG_030-15a"/>
　　不決事有所奏惟辭見而已許敬宗李義府為相<lb/>
　　奏請多畏人之知也命起居郎舎人對仗承㫖仗<lb/>
　　下與百官皆出不復聞機務矣長壽中宰相姚璹<lb/>
　　議仗下後宰相一人録軍國政要為時政記月送<lb/>
　　史館然率推美讓善事非其實未幾亦罷而起居<lb/>
　　郎猶因制敕稍稍筆削以廣國史之闕起居舎人<lb/>
　　本記言之職惟入而位於起居郎之次及李林甫<lb/>
　　專權又廢太和九年詔入閤日起居郎舎人具紙<lb/>
<pb n="KR2l0015_WYG_030-15b"/>
　　筆立螭頭下復貞觀故事有令史三人贊者六人<lb/>
　　○中書省起居舎人二人從六品上掌修記言之<lb/>
　　史録制誥徳音如記事之制季終以授國史有楷<lb/>
　　書手四人典二人<lb/>
　　唐㑹要武宗㑹昌二年十月中書奏起居注記比<lb/>
　　者不逐季撰録請每季初即納前一季所記與史<lb/>
　　館以遲速為殿最從之<lb/>
　　　謹案唐以起居郎舎人分侍左右執筆記録記<lb/>
<pb n="KR2l0015_WYG_030-16a"/>
　　　注官侍班之制實起於此時其季終以所修録<lb/>
　　　送史館即如今每嵗十二月以<lb/>
　　起居注送内閣之例而宰相所録又名時政記則<lb/>
　　　如今内閣之有<lb/>
　上諭檔及外紀檔也<lb/>
　五季<lb/>
　　薛居正舊五代史周李糓監修國史請命近臣録<lb/>
　　禁中事付史館乃命樞密院直學士就樞密院録<lb/>
<pb n="KR2l0015_WYG_030-16b"/>
　　送史館自此始<lb/>
　　　謹案五季兩省設官並沿唐制而起居郎舎人<lb/>
　　　之職皆不見於紀傳觀薛史所載今樞密直學<lb/>
　　　士録時事以送史館則亦未必備官也<lb/>
　宋<lb/>
　　文獻通考元豐官制廢翰林侍讀侍講學士不置<lb/>
　　但為兼官然必侍從以上乃得兼之其秩卑資淺<lb/>
　　則為説書嵗春二月至端午日秋八月至長至日<lb/>
<pb n="KR2l0015_WYG_030-17a"/>
　　遇隻日入侍邇英閣輪班講讀元祐七年復増學<lb/>
　　士之號建炎元年詔特差侍從官四員充講讀官<lb/>
　　遇萬幾之暇令三省取㫖就内殿講讀<lb/>
　　山堂考索宋太祖召趙孚講周易又召王昭素講<lb/>
　　易乾卦真宗置侍讀侍講學士擇耆舊以充其選<lb/>
　　設直廬於秘閣侍讀更直仁宗天聖元年上始御<lb/>
　　崇政殿召侍講孫奭馮元講論語初詔雙日至是<lb/>
　　隻日亦詔講讀景祐元年以賈昌朝趙希言王宗<lb/>
<pb n="KR2l0015_WYG_030-17b"/>
　　道楊安國並為崇政殿説書日以二人入侍講崇<lb/>
　　政説書自此始舊講讀官每見先賜坐暫起講復<lb/>
　　坐仁宗富於春秋乃令儒臣並就御案遂為故事<lb/>
　　范鎮東齋紀事宋崇政殿西有延義閣南向迎陽<lb/>
　　門之北有邇英閣東向皆講書所仁宗初御延義<lb/>
　　每令講論或講讀終篇則宣二府大臣同聽賜飛<lb/>
　　白書或賜宴其後專御邇英也<lb/>
　　吳曽能改齋漫録王荆公所作賈魏公神道碑云<lb/>
<pb n="KR2l0015_WYG_030-18a"/>
　　景祐元年積官至尚書都官員外郎乃始置崇政<lb/>
　　殿説書而以公為之然予按傅簡公佳話云太祖<lb/>
　　少親戎事性好藝文即位未幾召山人郭無為於<lb/>
　　崇政殿講書至今講官所領階銜猶曰崇政殿説<lb/>
　　書云據傅簡公所云則崇政殿説書不始於仁宗<lb/>
　　景祐元年矣豈中嘗罷之而至是再建耶<lb/>
　　　謹案經筵之制起於宋凡侍讀侍講學士侍讀<lb/>
　　　侍講及崇政殿説書皆稱經筵官馬端臨所謂<lb/>
<pb n="KR2l0015_WYG_030-18b"/>
　　　至清要顯美者是也當時以雙隻日入侍講讀<lb/>
　　　早晚進講惟遇假故及大寒大暑權行停罷故<lb/>
　　　經筵即日講並不分設兩官自明於經筵以外<lb/>
　　　有日講午講諸儀於是經筵日講職名始區而<lb/>
　　　為二矣今以讀講已為翰林定職故别載入翰<lb/>
　　　林院篇而崇政殿説書則繫之此表至吳曾以<lb/>
　　　説書之官起自郭無為考之於史郭無為乃抱<lb/>
　　　腹山人北漢主劉承鈞召以為相後為劉繼元<lb/>
<pb n="KR2l0015_WYG_030-19a"/>
　　　所殺其人始終在北漢並未入宋安得有太祖<lb/>
　　　召令講書之事真無稽之談不足信也<lb/>
　　宋史職官志門下省起居郎一人掌記天子言動<lb/>
　　御殿則侍立行幸則從大朝㑹則與起居舎人對<lb/>
　　立於殿下螭首之側凡朝廷命令赦宥禮樂法度<lb/>
　　損益因革賞罰勸懲羣臣進對文武臣除授及祭<lb/>
　　祀宴享臨幸引見之事四時氣候四方符瑞户口<lb/>
　　増損州縣廢置皆書以授著作官國朝舊置起居<lb/>
<pb n="KR2l0015_WYG_030-19b"/>
　　院命三館校理以上修起居注熙寧四年詔諫官<lb/>
　　兼修注者因後殿侍立許奏事元豐二年兼修注<lb/>
　　王存乞復起居郎舎人之職使得盡聞明天子徳<lb/>
　　音退而書之神宗亦謂人臣奏對有頗僻䜛慝者<lb/>
　　若左右有史官書之則無所肆其姦矣然未果行<lb/>
　　故事左右史雖日侍立而欲奏事必禀中書俟㫖<lb/>
　　存因對及之八月廼詔雖不兼諫職許直前奏事<lb/>
　　葢存發之也官制行改修注為郎舎人六年詔左<lb/>
<pb n="KR2l0015_WYG_030-20a"/>
　　右史分記言記動元祐元年仍詔不分七年詔邇<lb/>
　　英閣講讀罷有留身奏事者許侍立紹聖元年中<lb/>
　　丞黄履言所奏或干機密難令旁立仍依先朝故<lb/>
　　事先是御後殿則左右史分日侍立崇寧三年詔<lb/>
　　如前殿之儀更不分日大觀元年詔事有足以勸<lb/>
　　善懲惡者雖秩卑亦書之紹興二十八年用起居<lb/>
　　郎洪遵言起居郎舎人自今後許依講讀官奏事<lb/>
　　隆興元年用起居郎兼侍講胡銓言前殿依後殿<lb/>
<pb n="KR2l0015_WYG_030-20b"/>
　　輪左右史侍立○中書省起居舎人一人掌同門<lb/>
　　下省起居郎侍立修注官元豐前以起居郎舎人<lb/>
　　寄禄而更命他官領其事謂之同修起居注官制<lb/>
　　行以郎舎人為職任淳熙十五年羅㸃自户部員<lb/>
　　外郎為起居舎人避其祖諱乃以為太常少卿兼<lb/>
　　侍立修注官其後兩史或闕而用資淺者則降㫖<lb/>
　　以某人權侍立修注官<lb/>
　　玉海淳化五年四月丙戌史官修撰張佖請置起<lb/>
<pb n="KR2l0015_WYG_030-21a"/>
　　居院修左右史之職記録為起居注每月與時政<lb/>
　　記同送史館上嘉之乃置院於禁中命梁周翰李<lb/>
　　宗諤掌郎舍人事修撰體式檢討故事以聞丁酉<lb/>
　　周翰等言今復應有崇徳殿長春殿皇帝宣諭之<lb/>
　　言侍臣論列之事依舊中書編為時政記月終送<lb/>
　　史館其餘百官封拜除改沿革之事並令闗報起<lb/>
　　居院以備編録每月送史館仍命郎舎人分直崇<lb/>
　　政殿以記言動别為起居注每月先進御後付史<lb/>
<pb n="KR2l0015_WYG_030-21b"/>
　　館從之慶厯三年十一月同修注歐陽修請上殿<lb/>
　　臣僚少留殿門俟修注官出面録聖語又請更不<lb/>
　　進本從之至和元年八月二十四日知制誥賈黯<lb/>
　　乞修注官入侍邇英閣事有可書隨即記録二年<lb/>
　　三月丁夘令立侍諫官兼修注<lb/>
　　文獻通考宋沿唐制起居郎隸門下起居舎人隸<lb/>
　　中書號小兩省官<lb/>
　　費衮梁谿漫志二史立螭頭舊多服緑者謂之一<lb/>
<pb n="KR2l0015_WYG_030-22a"/>
　　㸃青其職曰記言記動則人主起居之際皆所當<lb/>
　　侍而遇乘輿行幸未嘗扈從此亦闕文近世始命<lb/>
　　起居郎起居舎人從駕乃合建官本意<lb/>
　　　謹案宋以起居郎為左史起居舎人為右史專<lb/>
　　　修記注與講筵官原各為一職然考王應麟稱<lb/>
　　　説書賈昌期以經筵議論纂為邇英延義二閣<lb/>
　　　記注孝宗時洪邁等在經筵亦以所得上語及<lb/>
　　　奏對編為祥曦緝熙二殿記注則今記注官之<lb/>
<pb n="KR2l0015_WYG_030-22b"/>
　　　兼<lb/>
　　日講銜權輿於此矣<lb/>
　遼<lb/>
　　遼史百官志門下省起居舍人院起居舎人聖宗<lb/>
　　開泰五年見起居舎人程翥知起居注耶律迪里<lb/>
　　<hi>索倫語頭也原作敵烈今改正</hi>重熙末知起居注起居郎杜防開<lb/>
　　泰中為起居郎<lb/>
　金<lb/>
<pb n="KR2l0015_WYG_030-23a"/>
　　宇文懋昭大金國志天㑹十三年改官制記注院<lb/>
　　置修起居注<lb/>
　　金史百官志記注院修起居注掌記言記動明昌<lb/>
　　元年詔毋令諫官兼或以左右衛將軍兼貞祐三<lb/>
　　年以左右司首領官兼為定制○益政院正大三<lb/>
　　年置於内廷以學問該博議論宏逺者數人兼之<lb/>
　　日以二人上直備頋問講尚書通鑑貞觀政要名<lb/>
　　則經筵實内相也<lb/>
<pb n="KR2l0015_WYG_030-23b"/>
　　金史哀宗本紀正大三年七月詔設益政院於内<lb/>
　　廷以禮部尚書楊雲翼為益政院説書官<lb/>
　　　謹案遼道宗有令侍臣講論語事則當時亦嘗<lb/>
　　　置進講之官特無經筵之目耳至金初未開講<lb/>
　　　幄正大中始設益政院官令其日侍講讀而説<lb/>
　　　書官以禮部尚書兼之則其職較崇今以尚書<lb/>
　　　侍郎充<lb/>
　　經筵講官葢即其例也<lb/>
<pb n="KR2l0015_WYG_030-24a"/>
　元<lb/>
　　陶宗儀輟耕録天厯初建奎章閣于西宫興聖殿<lb/>
　　之西廊文宗復位陞為奎章閣學士院置大學士<lb/>
　　五員並知經筵事侍書學士二員承制學士二員<lb/>
　　供奉學士二員並兼經筵官幕職置叅書二員典<lb/>
　　籖二員並兼經筵叅贊官藝文監太監少監監丞<lb/>
　　或有兼經筵官者博士兼經筵叅贊官授經郎兼<lb/>
　　經筵譯文官<lb/>
<pb n="KR2l0015_WYG_030-24b"/>
　　元史黄溍列傳溍兼經筵官執經進講者三十有<lb/>
　　二帝嘉其忠數出金織文段賜之<lb/>
　　元史額琳沁巴勒列傳<hi>唐古特語額琳沁寶也巴勤威也原作亦憐真班今</hi>
　　<hi>改正</hi>額琳沁巴勒以御史大夫知經筵事經筵進講<lb/>
　　必詳必慎故每讀譯文必被嘉納<lb/>
　　元史百官志至元六年始置起居注左右補闕掌<lb/>
　　隨朝省臺院諸司凡奏聞之事悉紀録之如古左<lb/>
　　右史十五年改陞給事中兼修起居注左右補闕<lb/>
<pb n="KR2l0015_WYG_030-25a"/>
　　改為左右侍議奉御兼修起居注後定置給事中<lb/>
　　兼修起居注二員右侍儀奉御同修起居注一員<lb/>
　　左侍儀奉御同修起居注一員<lb/>
　　孫承澤春明夢餘録元人經筵儀節悉備如以勲<lb/>
　　舊大臣知其事及定期二八月後累朝皆仍其制<lb/>
　　　謹案元以奎章閣學士院兼經筵官給事中兼<lb/>
　　　起居注官皆設為定職而勲舊大臣亦間令知<lb/>
　　　經筵以重其事如額琳沁巴勒以御史大夫兼<lb/>
<pb n="KR2l0015_WYG_030-25b"/>
　　　領者是也<lb/>
　明<lb/>
　　廖道南殿閣詞林記洪武中令儒臣更番入禁中<lb/>
　　每日輪一員進講侍直誤者罪之如大學士吳沈<lb/>
　　嘗坐進講遲誤被劾永樂以後多渥典自設經筵<lb/>
　　後講官不復入直惟令翰林及春坊經局等官相<lb/>
　　輪侍班久之選為展書官又自展書乃得充月講<lb/>
　　官若日講則用年資深而品秩尊者<lb/>
<pb n="KR2l0015_WYG_030-26a"/>
　　續文獻通考英宗正統元年春二月始開經筵命<lb/>
　　太師英國公張輔知經筵事少傅兵部尚書兼華<lb/>
　　葢殿大學士楊士竒少傅工部尚書兼謹身殿大<lb/>
　　學士楊榮禮部尚書兼學士楊溥同知經筵事詹<lb/>
　　事府少詹事兼侍讀學士王直少詹事兼侍講學<lb/>
　　士李時勉錢習禮陳循侍讀苖𠂻侍講髙糓修撰<lb/>
　　馬愉曹鼐兼經筵官仍賜宴及金幣有差遂為定<lb/>
　　制續定經筵儀注毎月三日日以逢二為期嵗率<lb/>
<pb n="KR2l0015_WYG_030-26b"/>
　　以二八月中旬起四十月末旬止用勲臣一人知<lb/>
　　經筵事内閣大學士二人同知經筵事六部尚書<lb/>
　　左右都御史通政司使大理寺卿及學士等官侍<lb/>
　　班翰林院春坊等官及國子監祭酒二員進講二<lb/>
　　員展書給事中御史各二員侍儀鴻臚寺錦衣衛<lb/>
　　堂上官各一員供事又鳴贊一員贊禮序班四員<lb/>
　　舉案侯伯各一人領將軍侍衛<lb/>
　　春明夢餘録文華殿經筵毎嵗以二八月中旬起四<lb/>
<pb n="KR2l0015_WYG_030-27a"/>
　　十月末旬止月三㑹講日皆逢二進講每兩人一<lb/>
　　四書一經講章皆預呈閣臣轉付中書繕録正副<lb/>
　　各二紙隔日進司禮監官奏知先晩於文華殿内<lb/>
　　寶座地平之南設金鶴香爐左右各一於左香爐<lb/>
　　之東稍南設御案講案各一皆西向案上各置所<lb/>
　　講二書以夾講章各壓以金尺一副至期早進近<lb/>
　　侍内臣及知經筵官勲臣内閣學士并講官及六<lb/>
　　部尚書都御史大理寺卿通政司使鴻臚寺卿錦<lb/>
<pb n="KR2l0015_WYG_030-27b"/>
　　衣指揮使及四品以上寫講章官俱繡金緋袍其<lb/>
　　展書翰林官與侍儀御史給事中序班鳴贊等官<lb/>
　　俱青繡服朝畢駕起御文華殿皆隨之大漢將軍<lb/>
　　凡二十名𨗳駕至左順門退易冠帶便服仍各執<lb/>
　　金𤓰而領將軍或侯或伯者則易金繡蟒衣追越<lb/>
　　衆官進左順門皆分班綴行立文華殿外竢傳宣<lb/>
　　云進來則將軍先入殿内負東西墻立諸臣陞陛<lb/>
　　鴻臚寺官贊入班行禮畢以次分由殿東西門入<lb/>
<pb n="KR2l0015_WYG_030-28a"/>
　　重班立指揮則立西一班末稍前御史給事序班<lb/>
　　六員分於中門左右向北立序班二人舉御案進<lb/>
　　上二人舉講案置中鳴贊唱進講二官各出班立<lb/>
　　講案前展書官二員出班對立鳴贊講官並行禮<lb/>
　　興東展書官進至地平膝行詣御案展四書講章講<lb/>
　　四書官亦稍前近案展所講書竢展書官復位先<lb/>
　　説講某書然後申講講畢掩書稍退後原展書官<lb/>
　　仍如儀進掩書復位西展書官與講經官進退俱<lb/>
<pb n="KR2l0015_WYG_030-28b"/>
　　如前儀講畢仍並行禮各回班序班各撤案聨置<lb/>
　　舊所鴻臚卿中跪奏禮畢上諭官人每喫酒飯各<lb/>
　　官跪承㫖興以次出丹陛仍行禮乃出左順門宴<lb/>
　　以官序惟學士之坐立則序於鴻臚寺卿及四品<lb/>
　　以上寫講章官及展書官坐立亦序於四品之下<lb/>
　　重職事也又日講官凡四員日輪二員先大學衍<lb/>
　　義次貞觀政要二書皆不用講章惟各以黄票書<lb/>
　　所起止預進先日内臣設御案於文華殿後穿堂<lb/>
<pb n="KR2l0015_WYG_030-29a"/>
　　中以二書並起止置案上至日早朝畢四講官同<lb/>
　　閣臣隨駕入至殿内授内臣以來日起止竢召乃<lb/>
　　入穿堂内行禮分班北向前後立東班當講者詣<lb/>
　　御案前内侍授牙籖右手執之且指且講書則向<lb/>
　　上初展後掩皆屬内侍講畢還籖復位西班當講<lb/>
　　者乃進講悉如東儀講畢上諭先生喫酒飯皆跪<lb/>
　　承㫖行禮禮畢前後皆一拜三叩頭出宴於文華<lb/>
　　門外西廡禁中謂之小經筵亦謂之小講<lb/>
<pb n="KR2l0015_WYG_030-29b"/>
　　明史職官志起居注甲辰年置吳元年定秩正五<lb/>
　　品洪武四年改正七品六年陞從六品九年定起<lb/>
　　居注二人後革十四年復置秩從七品尋罷至萬<lb/>
　　厯間命翰林院官兼攝之已後罷<lb/>
　　　謹案自魏晉以後歴代皆有起居之任至明初<lb/>
　　　暫置即罷遂不復設翰林職掌雖有記注起居<lb/>
　　　編纂六曹章奏之文僅屬虛名未嘗撰輯神宗<lb/>
　　　時閣臣始議開史局以東西十館密邇朝堂紀<lb/>
<pb n="KR2l0015_WYG_030-30a"/>
　　　述為便乃以東館近上四所令史臣分直其中<lb/>
　　　一起居二吏户三禮兵四刑工日輪日講官一<lb/>
　　　員專記起居兼録聖諭詔勅冊文其六曹章奏<lb/>
　　　則選史官中年深而文學素優者六人分纂因<lb/>
　　　定常朝御門日記注起居官及史官侍班之制<lb/>
　　　日講官繫起居注銜葢自此始然不久仍復停<lb/>
　　　輟故終明之世起居之官不備以致史職曠廢<lb/>
　　　王鏊震澤長語所謂前代左右史皆親見在廷<lb/>
<pb n="KR2l0015_WYG_030-30b"/>
　　　君臣言動而書之成化以來人君不復與臣下<lb/>
　　　接朝事亦無可紀凡修史則但取諸司奏牘分<lb/>
　　　泒諸人以年月編次雜合成之後世將何所取<lb/>
　　　信者是也我<lb/>
　　朝復設<lb/>
　　起居注館以翰詹諸臣兼充執簡簮毫敬謹紀載<lb/>
　　　年經月緯嵗有成編視唐宋之時政記日録而<lb/>
　　　更昭核實矣<lb/>
<pb n="KR2l0015_WYG_030-31a"/>
　　　又案經筵之禮始於宋代所以講明正學闡繹<lb/>
　　　聖文歴代相因咸稱鉅典至明而儀節尤為詳<lb/>
　　　備然當時人主習於宴安怠惰往往臨朝傳免<lb/>
　　　即有勤於聽講者亦不過以文具相視未嘗有<lb/>
　　　所辨論發明黄瑜雙槐嵗抄載明景帝每講畢<lb/>
　　　命中官布錢於地令講官拾之以為恩典髙糓<lb/>
　　　年老俯伏不便恒莫能得一他講官拾以遺之<lb/>
　　　是以講學論道之地而恣意媟凟實乖典則逮<lb/>
<pb n="KR2l0015_WYG_030-31b"/>
　　　熹宗之世而顧秉謙等於經筵講畢䄂出市刋<lb/>
　　　遼東傳以搆䧟熊廷弼遂借書幃令典以曲肆<lb/>
　　　其傾害之機謀益非念陳典謨之本意矣<lb/>
　　國家敦崇實學久道化成<lb/>
　皇上稽古尊經嵗<lb/>
　莅講幄<lb/>
　親製御論發揮精藴無不澈天人之㣲㫖貫理道之<lb/>
　　　真源諸臣肅跽敬聆仰見<lb/>
<pb n="KR2l0015_WYG_030-32a"/>
　覺世牖民之至意心悦誠服莫可名言統備<lb/>
　君師實三代以後所莫能景企於萬一也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0015_WYG_030-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷二十四<lb/>
</p>
<p>
</p>
  </div>
</body>
</text>
</TEI>
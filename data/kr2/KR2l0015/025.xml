<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_025-1a"/>
欽定四庫全書<lb/>
欽定厯代職官表卷十九<lb/>
　　都察院下<lb/>
　厯代建置下<hi>六科給事中制國朝定制𨽻都察院已詳具上卷官  内此卷専叙厯代沿革</hi>
　三代<hi>未置</hi>
　秦<lb/>
　　晉書職官志給事中秦官也<lb/>
　　　謹案給事設官雖始於秦而考晏子外篇云偏<lb/>
<pb n="KR2l0015_WYG_025-1b"/>
　　　柎寄於路寢得為地下之臣擁扎<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>筆給事宫<lb/>
　　　殿中右陛之下願以某日送未得君之意也則<lb/>
　　　是給事宫殿擁札<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>筆已肇後世給事之職矣<lb/>
　漢<lb/>
　　漢書百官公卿表給事中亦加官所加或大夫博士<lb/>
　　議郎掌顧問應對位次中常侍<hi>漢官解詁云掌侍從左右無員常侍中</hi>
　　冊府元龜漢儀注曰諸給事中日上朝謁平尚書<lb/>
　　奏事分為左右以有事殿中故曰給事中多名儒<lb/>
<pb n="KR2l0015_WYG_025-2a"/>
　　國親為之掌左右顧問<lb/>
　　杜佑通典給事中加官也秦置漢因之位次中常<lb/>
　　侍侍中黄門無員漢東京省<lb/>
　　　謹案給事中在秦漢為加官初無員數漢書所載<lb/>
　　　曽膺此職者如韋賢匡衡蕭望之劉向魏相孔霸平當<lb/>
　　　張禹龔勝谷永金敞金欽梁邱賀杜延年終軍東方<lb/>
　　　朔蔡義夏侯勝丙吉師丹辛慶忌張猛蔡千秋之類<lb/>
　　　甚衆考其本職或以博士或以謁者或以諫大夫或以<lb/>
<pb n="KR2l0015_WYG_025-2b"/>
　　　前將軍或以右将軍或以宗正或以大中大夫或以<lb/>
　　　光禄大夫或以御史大夫或以闗内侯葢皆如今之<lb/>
　　内廷行走而非其官號故自兩府九卿中二千石<lb/>
　　　一千石以至比六百石皆得為之與齊隋以降<lb/>
　　　設為額闕者不同然所掌在平尚書奏事則後<lb/>
　　　來封駮之任亦已權輿於此矣<lb/>
　　後漢書桓譚列傳宋宏薦譚拜議郎給事中<lb/>
　　後漢書鄭衆列傳永平中辟司空府以明經給事<lb/>
<pb n="KR2l0015_WYG_025-3a"/>
　　中再遷越騎司馬復留給事中<lb/>
　　　謹案通典稱東京省給事中而列傳尚屢見其<lb/>
　　　職疑其初亦嘗承長安舊制章帝以還始行省<lb/>
　　　廢通典盖據其後而言之耳<lb/>
　三國<lb/>
　　通典魏代復置給事中或為加官或為正員<lb/>
　　　謹案據杜佑所言則給事中在曹魏時已有正<lb/>
　　　員然考三國志裴松之注所載如邯鄲淳蘓林<lb/>
<pb n="KR2l0015_WYG_025-3b"/>
　　　俱以博士給事中虞松之以中書令給事中皆<lb/>
　　　有本職是魏世亦當如漢制但為加官矣<lb/>
　晉<lb/>
　　晉書百官志給事中魏世復置至晉不改在散騎<lb/>
　　常侍下給事黄門侍郎上無員<lb/>
　　唐六典晉氏無加官亦無常員𨽻散騎省位次散<lb/>
　　騎常侍晉令云品第五武冠絳朝服<lb/>
　　歐陽詢藝文類聚束晳集曰員外侍郎及給事冗<lb/>
<pb n="KR2l0015_WYG_025-4a"/>
　　從皆是帝室茂親或貴㳺子弟<lb/>
　　　謹案晉給事中設有定品冊府元龜載武帝授<lb/>
　　　張建陳邵二詔俱不言以某官給事中可知並<lb/>
　　　非加官是給事中之為正員實自晉始也至漢<lb/>
　　　魏以後尚有給事黄門侍郎應劭所謂日暮入<lb/>
　　　對青瑣門拜謂之夕郎者即指此官而言其位<lb/>
　　　本在給事中之下至隋去給事之名但稱黄門<lb/>
　　　侍郎其後遂為三省長官而給事中反在其下<lb/>
<pb n="KR2l0015_WYG_025-4b"/>
　　　迨三省既罷其官已久廢不置今所存者獨給<lb/>
　　　事中而已乃世俗相沿猶以夕郎為給事中故<lb/>
　　　事殊考之未審矣<lb/>
　宋齊梁陳<lb/>
　　唐六典給事中宋齊𨽻集書省位次諸散騎下奉<lb/>
　　朝請上梁陳秩六百石品第七<lb/>
　　通典宋齊給事中𨽻集書省梁陳亦掌獻納省諸<lb/>
　　聞奏<lb/>
<pb n="KR2l0015_WYG_025-5a"/>
　　宋書百官志給事中無員<lb/>
　　　謹案南史王韶之傳稱韶之徴為祠部尚書加<lb/>
　　　給事中是宋世亦以為加官也<lb/>
　　南齊書百官志給事中奉朝請皆集書省職置正<lb/>
　　書令史朝散用衣冠之餘人數猥積永明中奉朝<lb/>
　　請至六百餘人<lb/>
　　　謹案漢時給事中已多用名儒國親為之如韋<lb/>
　　　賢匡衡以經術劉向以宗室金敞金欽以勲戚<lb/>
<pb n="KR2l0015_WYG_025-5b"/>
　　　皆由此入侍禁中然所擇尚能得人也至晉而<lb/>
　　　専用貴㳺漸失初意故冊府元龜所引束晳集<lb/>
　　　又有若悉從髙品則非本意若精鄉議則必有<lb/>
　　　損之語<hi>此四語藝文類聚未引餘俱相同</hi>其冗濫可以概見及<lb/>
　　　南齊而人數更多殆由不置員額故除授者衆<lb/>
　　　未為髙選歟<lb/>
　　隋書百官志梁集書省有給事中掌侍從左右獻<lb/>
　　納得失省諸奏聞文書意異者隨時為駮陳承梁<lb/>
<pb n="KR2l0015_WYG_025-6a"/>
　　皆循其制官<lb/>
　　　謹案唐以後給事中杜佑謂用隋之職然觀隋<lb/>
　　　志所載梁制則駮正違失其職掌亦不始于隋<lb/>
　　　也<lb/>
　北魏<lb/>
　　魏書官氏志給事中給事從第三品上中給事從<lb/>
　　第三品中太和二十三年改制中給事中從第五<lb/>
　　品給事中從第六品<lb/>
<pb n="KR2l0015_WYG_025-6b"/>
　　唐六典後魏史闕其員初從第三品上太和末從<lb/>
　　第六品上<lb/>
　　魏書楊播列傳父懿為選部給事中播為北部給<lb/>
　　事中<lb/>
　　魏書李世安列傳遷主客給事中<lb/>
　　魏書李沖列傳遷内秘書令南部給事中<lb/>
　　　謹案北魏有中給事中給事中給事之名其品<lb/>
　　　第亦分髙下正如眀制之有都左右也其時固<lb/>
<pb n="KR2l0015_WYG_025-7a"/>
　　　已設為正闕而魏書鄭羲傳載羲為太常卿加<lb/>
　　　給事中太和以後太常第三品而得下兼從第<lb/>
　　　六品是魏世亦有加官矣至魏之給事中史不<lb/>
　　　言𨽻何省而選部給事中北部給事中主客給<lb/>
　　　事中南部給事中志亦均失載其名殆各以職<lb/>
　　　事而為區别耳<lb/>
　北齊<lb/>
　　通典北齊給事中亦𨽻集書省凡六十人<lb/>
<pb n="KR2l0015_WYG_025-7b"/>
　　唐六典北齊集書省署給事中六十員從第六品<lb/>
　　上<lb/>
　　隋書百官志後齊集書省掌諷議左右從容獻納<lb/>
　　給事中六人<lb/>
　　　謹案自秦漢以後給事中並無員額其設為定<lb/>
　　　闕實自北齊始然考唐六典通典皆作六十人<lb/>
　　　獨隋志作六人多寡不同疑隋志傳刋脱誤也<lb/>
　後周<lb/>
<pb n="KR2l0015_WYG_025-8a"/>
　　唐六典後周天官府置給事中士六十人掌理六<lb/>
　　經及諸文志給事于帝左右其後六官之外又别<lb/>
　　置給事中四人<lb/>
　　通典後周官品正二命天官給事中士<lb/>
　隋<lb/>
　　隋書百官志髙祖受命置門下省有給事二十人<lb/>
　　掌部從朝直開皇六年吏部又别置給事郎散官<lb/>
　　畨直常出使監檢煬帝即位移吏部給事郎名為<lb/>
<pb n="KR2l0015_WYG_025-8b"/>
　　門下之職位次黄門下置員四人從五品省讀奏<lb/>
　　案<lb/>
　　唐六典隋初置給事中二十人煬帝名給事郎減<lb/>
　　置四人從第五品<lb/>
　　　謹案給事中厯代多𨽻集書省至隋始定為門<lb/>
　　　下之官而省讀奏案正與今抄發本章相近則<lb/>
　　　六科職掌所沿亦本于隋代也<lb/>
　唐<lb/>
<pb n="KR2l0015_WYG_025-9a"/>
　　舊唐書職官志給事中四員<hi>正五品上隋曰給事郎置四員位次黄門</hi>
　　<hi>侍郎武徳定令曰給事中龍朔改為東臺舍人咸亨復</hi>掌陪侍左右分判省<lb/>
　　事凡百司奏抄侍中審定則先讀而署之以駁正<lb/>
　　違失凡制勑宣行大事則稱揚徳澤褒美功業覆<lb/>
　　奏而請施行小事則署而頒之凡國之大獄三司<lb/>
　　詳決若刑名不當輕重或失則援法例退而裁之<lb/>
　　凡發驛遣使則審其事宜與黄門侍郎給之其緩<lb/>
　　者給傳即不應給罷之凡文武六品以下授職官<lb/>
<pb n="KR2l0015_WYG_025-9b"/>
　　所司奏擬則校其仕厯淺深功狀殿最訪其徳行<lb/>
　　量其才藝若官非其人理失其事則白侍中而退<lb/>
　　量焉若𢎞文館圖書之繕寫讎校亦課而察之凡<lb/>
　　天下寃滯未申及官吏刻害者必聴其訟與御史<lb/>
　　中書舍人同計其事宜而申理之録事四人<hi>從七品上</hi>
　　主事四人<hi>從八品下</hi>令史十一人書令史二十二人甲<lb/>
　　庫令史七人傳制八人亭長六人掌固十人修補<lb/>
　　制勑匠五人<lb/>
<pb n="KR2l0015_WYG_025-10a"/>
　　趙璘因話録北省班諫議在給事中上中書舍人<lb/>
　　在給事中下<lb/>
　　程大昌雍録等之其為兩省焉髙下固有定序而<lb/>
　　立班之時諫議在給事上者有為為之也㑹昌二<lb/>
　　年牛僧孺等奏曰六典諫議在隋從五品下今正<lb/>
　　五品上自大厯間升門下中書侍郎為正三品兩<lb/>
　　省遂闕四品望升諫議為正四品以補其闕詔從<lb/>
　　其奏則是諫議班乎給事之上者偶因大厯間四<lb/>
<pb n="KR2l0015_WYG_025-10b"/>
　　品闕官而從五品越取諌議充入四品以補其闕<lb/>
　　也以品叙班故諫議越立給事之上也然而班雖<lb/>
　　暫上而其進遷之序猶仍舊不改于是方為諌議<lb/>
　　則班乎給事之上以其嘗從五品而升補四品故<lb/>
　　也及其進遷則諌議復在給事之下以其官品同<lb/>
　　在五品而位序在下故也此上坡下坡之詳也至<lb/>
　　周顯徳五年敕諫議依舊正五品上班在給事下<lb/>
　　其説曰諌議雖升班給事之上及其遷拜官雖叙<lb/>
<pb n="KR2l0015_WYG_025-11a"/>
　　遷位則降等故改正焉<lb/>
　　通典唐改給事郎為給事中前代雖有給事中之<lb/>
　　名非今任也今之給事中盖因秦之名用隋之職<lb/>
　　馬端臨文獻通考有侍中給事中之官而未嘗司<lb/>
　　宫禁之事是名内而實外也<hi>唐以來以侍中為三公唐以處勲臣又以</hi>
　　<hi>給事中為封駁之官皆以外庭之臣為之並不預宫中之事</hi>
　　白居易長慶集給事中之職凡制勅不便于時者<lb/>
　　得封奏之刑獄有未合于理者得駁正之天下寃<lb/>
<pb n="KR2l0015_WYG_025-11b"/>
　　滯無告者得與御史糾理之有司選補不當者得<lb/>
　　與侍中裁退之率是而行號為稱職<lb/>
　　新唐書百官志凡百司奏抄侍中既審則給事中<lb/>
　　駁正違失詔敕不便者塗竄而奏還謂之塗歸<hi>李藩</hi>
　　<hi>列傳藩遷給事中制有不便就勅尾批却之吏驚請聫它紙藩曰聫紙是牒豈得云批勑耶</hi>
　　田錫論軍國機要朝廷大體疏臣又讀唐書見給事<lb/>
　　中得以封駮詔書封謂封還詔書而不行駮謂駮<lb/>
　　正詔書之所失<lb/>
<pb n="KR2l0015_WYG_025-12a"/>
　　謝維新合璧事類晏公類要貞元中上命盧杞為<lb/>
　　饒州刺史給事郎袁髙宿直當草制遂執以謁宰<lb/>
　　相宰相不悦遂改命舎人草制按此則給事宿直<lb/>
　　亦草制耶當考<lb/>
　　　謹案唐制凡詔㫖及百司奏疏由中書宣出者<lb/>
　　　皆當經給事中書讀然後付外奉行今中外奏<lb/>
　　　章既上<lb/>
　㫖下内閣者日以給事中一人詣閣祇領備録其副<lb/>
<pb n="KR2l0015_WYG_025-12b"/>
　　　以授所司即其例也惟草制乃中書舎人事不<lb/>
　　　關給事中故袁髙不肯為盧杞作詔謝維新頗<lb/>
　　　以為疑然考六典稱中書進畫事繁或以諸司<lb/>
　　　官兼者謂之兼制誥通鑑載髙此事謂宰相改<lb/>
　　　命它舎人為之既曰它舎人足知髙所行者實<lb/>
　　　舎人之事其殆以給事中而兼司詔命者歟<lb/>
　五季<lb/>
　　五代史張允列傳廢帝皇子重美為河南尹掌<lb/>
<pb n="KR2l0015_WYG_025-13a"/>
　　六軍以允剛介乃拜允給事中為六軍判官<lb/>
　　五代史賈緯列傳緯除知制誥累遷中書舎人諫<lb/>
　　議大夫給事中復為修撰漢隠帝時詔與王伸竇<lb/>
　　儼等同修晋髙祖出帝漢髙祖實録<lb/>
　　　謹案五季臺省雖沿舊制然多不舉其職據二<lb/>
　　　傳所載給事中大扺皆兼他官非能専司封駮之<lb/>
　　　任也<lb/>
　宋<lb/>
<pb n="KR2l0015_WYG_025-13b"/>
　　宋書職官志給事中四人分治六房掌讀中外出<lb/>
　　納及判後省之事若政令有失當除授非其人則<lb/>
　　論奏而駮正之凡章奏日錄目以進考其稽違而<lb/>
　　糾治之故事詔㫖皆付銀臺司封駮官制行給事<lb/>
　　中始正其職而封駮司歸門下元豐五年五月詔<lb/>
　　給事中許書畫黄不書草著為令六月給事中陸<lb/>
　　佃言三省宻院文字已讀者尚令封駮慮失之重<lb/>
　　複詔罷封駮房六月詔駮正事赴執政禀議七年<lb/>
<pb n="KR2l0015_WYG_025-14a"/>
　　有㫖舉駮事依中書舎人封還詞頭例既而令禀<lb/>
　　議如初給事中韓忠彦言給舎職位頗均一則不<lb/>
　　禀白而聴封還一則許舉駮而先禀議於理未允<lb/>
　　且朝廷之事執政所行職當封駮則已與執政異<lb/>
　　自當求决于上尚何禀議之有詔從之紹聖四年<lb/>
　　葉祖洽言兩省置給舎使之互察今中書舎人兼<lb/>
　　權封駮則給事中之職遂廢詔特㫖書讀不迴避<lb/>
　　餘互書判元符三年翰林學士曽肇言門下之職<lb/>
<pb n="KR2l0015_WYG_025-14b"/>
　　所以駮正中書違失近日給事封駮中書錄黄乃<lb/>
　　令舎人書讀行下隳壊官制有損治體願正紀綱<lb/>
　　為天下後世法重和元年給事中張叔夜言凡命<lb/>
　　令之出中書宣奉門下審讀然後付尚書頒行而<lb/>
　　宻院被㫖者亦録付門下此神宗官制也今急速<lb/>
　　文字不經三省而諸房以空黄先次書讀則審讀<lb/>
　　殆成虚設矣乞立法禁從之凡分案五曰上案主<lb/>
　　寶禮及朝㑹所行事曰下案主受發文書曰封駮<lb/>
<pb n="KR2l0015_WYG_025-15a"/>
　　案主封駮及試吏校其功過曰諌官案主關報文<lb/>
　　書曰記注案主錄起居注其雜務則所分案掌焉<lb/>
　　紹興以後止除二人或一人<lb/>
　　合璧事類㑹要淳化四年以右諌議大夫魏庠知<lb/>
　　制誥柴成務同知給事中事凡制勅有所不便宜<lb/>
　　凖故事封駮九年詔停廢知給事封駮公事自是<lb/>
　　始以封駮司𨽻銀臺<lb/>
　　王栐燕翼貽謀錄唐朝職掌因五季之亂遂至錯<lb/>
<pb n="KR2l0015_WYG_025-15b"/>
　　亂或廢不舉給事中掌封駮不可一日無皇朝淳<lb/>
　　化四年太宗皇帝推考廢職始于唐末乃命魏庠<lb/>
　　柴成務同知給事中未㡬𨽻銀臺通進司為封駮<lb/>
　　司陳恕乞鑄印命取門下印用之因改其名為門<lb/>
　　下封駮司<lb/>
　　文獻通考元豐五年四月知諫院舒亶試給事中<lb/>
　　自是給事始除為職事官<lb/>
　　王應麟玉海元豐官制門下増設後省以左散騎<lb/>
<pb n="KR2l0015_WYG_025-16a"/>
　　常侍左諌議大夫左司諫左正言給事中為門下<lb/>
　　後省設案六建炎三年詔諌院别置局不𨽻兩省<lb/>
　　又因後制置門下後省以給事中為長官四員為<lb/>
　　額掌封駮書讀設案四<lb/>
　　　謹案宋初給事中皆以他官兼之自元豐改制<lb/>
　　　始有專職其後復置門下外省以給事中為長<lb/>
　　　官則已别為一曹故其官不隨省俱廢又唐時<lb/>
　　　中書舎人分署尚書六曹事宋則以給事中分<lb/>
<pb n="KR2l0015_WYG_025-16b"/>
　　　治六房明之分給事中為六科其源盖本於此<lb/>
　　　也<lb/>
　　　又案唐宋臺諫為兩官臺則侍御史殿中侍御<lb/>
　　　史監察御史諫則諫議大夫左右拾遺補闕左<lb/>
　　　右司諫正言<hi>諫議大夫秦漢以來皆有之屬門下省拾遺補闕唐垂拱中始置宋</hi>
　　　<hi>端拱初改為司諫正言俱分𨽻兩省</hi>掌侍從規諌宋世亦稱為諫<lb/>
　　　院而臺官則專主糾劾官邪各分職守宋真宗<lb/>
　　　詔亦有令諫官奏論憲臣彈舉之文洪邁容齋<lb/>
<pb n="KR2l0015_WYG_025-17a"/>
　　　隨筆謂臺諫官例不往來相見盖職事各殊故<lb/>
　　　諌官御史得以互相糾駮也至給事中雖與諫<lb/>
　　　議同居門下而其職但主封駮書讀亦與諫議<lb/>
　　　不同自後世不置三省而諌議司諫正言之在<lb/>
　　　門下者隨之俱廢諌院已久無其官明初立制<lb/>
　　　復以其職併入於科道故邱濬有給事中實兼<lb/>
　　　前代諫議補闕拾遺之語<hi>見大學衍義補</hi>而流俗相沿<lb/>
　　　遂稱御史為臺諫給事中為給諫亦殊未考設<lb/>
<pb n="KR2l0015_WYG_025-17b"/>
　　　官之本制矣<lb/>
　　葉夢得石林燕語舎人於中書事皆得於檢後通<lb/>
　　書押而給事中則但書録黄而已舒道信為給事<lb/>
　　中以為言王文恭為相時以白上神宗曰造令與<lb/>
　　行令職分宜别給事中不當書草遂著為令<lb/>
　　岳珂愧郯録唐李藩在瑣闥以筆塗詔謂之塗歸<lb/>
　　國朝嚴重此制銀臺既設封駮亦許繳奏元豐改<lb/>
　　官名門下省則有給事中中書省則有中書舎人<lb/>
<pb n="KR2l0015_WYG_025-18a"/>
　　然中興以後三省合為一均為後省封還或同銜<lb/>
　　則曰未敢書讀書行否則析之其辭止此而已珂<lb/>
　　案典故元祐四年五月乙酉權給事中梁燾繳蒲<lb/>
　　宋孟知虢州及胡宗回范鍔孫升杜天經等放罪<lb/>
　　罰金指揮其駮文皆曰所有録黄謹具封還伏乞<lb/>
　　聖慈特付中書省别賜取㫖施行語意乃與今異<lb/>
　　以時考之盖官制既行分省治事謹審覆揆議之<lb/>
　　訓故其制如此耳<lb/>
<pb n="KR2l0015_WYG_025-18b"/>
　　李心𫝊建炎以来朝野雜記紹興二年韓世忠賞<lb/>
　　功文字給事中賈安宅除工部侍郎門下後省闕<lb/>
　　官乃詔檢正李與權書讀此事亦前所未有<lb/>
　遼<lb/>
　　遼史百官志給事中聖宗統和二年見給事中郭<lb/>
　　嘏<lb/>
　　王圻續文獻通考遼南面門下省有給事中次于<lb/>
　　散騎常侍<lb/>
<pb n="KR2l0015_WYG_025-19a"/>
　金<lb/>
　　金史百官志給事中從五品屬宣徽院<lb/>
　　金史選舉志承安四年勑宰臣曰凡除授恐未盡<lb/>
　　當今無門下省雖有給事中而無封駮司若設之<lb/>
　　使于擬奏未授時詳審得當然後授之可也乃立<lb/>
　　審官院凡所送令詳審者以五日内奏或申省<lb/>
　　　謹案金世立諫院置左右諫議大夫左右司諫<lb/>
　　　左右補闕拾遺等官而無門下省以主封駮故<lb/>
<pb n="KR2l0015_WYG_025-19b"/>
　　　給事中獨無所掌至别設審官院以代其職與<lb/>
　　　厯代不同然門下省既廢仍置給事中一官其<lb/>
　　　原實自金始也<lb/>
　元<lb/>
　　元史百官志給事中秩正四品至元六年始置起<lb/>
　　居注左右補闕掌隨朝省臺院諸司凡奏聞之事<lb/>
　　悉記録之如古左右史十五年改陞給事中兼修<lb/>
　　起居注左右補闕改為左右侍儀奉御兼修起居<lb/>
<pb n="KR2l0015_WYG_025-20a"/>
　　注皇慶元年陞正三品延祐七年仍四品後定置<lb/>
　　給事中兼修起居注二員右侍儀奉御同修起居<lb/>
　　注一員左侍儀奉御同修起居注一員令史一人<lb/>
　　譯史四人通事兼知印一人<lb/>
　　　謹案唐宋給事中與起居郎同為門下省官而<lb/>
　　　宋給事中所掌五案其一曰記注案則主録起<lb/>
　　　居注元以給事中兼修起居注盖沿宋制也明<lb/>
　　　凡日朝科員輪班一人立殿左右珥筆記㫖亦<lb/>
<pb n="KR2l0015_WYG_025-20b"/>
　　　猶記注之任今制記注官以翰林充<hi>詳見起居注表</hi>凡<lb/>
　御門聴政則記注官四人自西階升立<lb/>
　御榻之右而給事中御史滿漢各二人以次侍立階<lb/>
　　　下凡章疏之出科者鈔發既畢以所奉<lb/>
　諭㫖及原疏别録二通敬謹校對鈐盖印信一送内<lb/>
　　　閣曰史書一貯科垣曰録書職掌所存視前代<lb/>
　　　益為詳慎矣<lb/>
　明<lb/>
<pb n="KR2l0015_WYG_025-21a"/>
　　明史職官志吏户禮兵刑工六科各都給事中一<lb/>
　　人<hi>正七品</hi>左右給事中各一人<hi>從七品</hi>給事中吏科四<lb/>
　　人户科八人禮科六人兵科十人刑科八人工科<lb/>
　　四人<hi>並從七品</hi>掌侍從規諫補闕拾遺稽察六部百司<lb/>
　　之事凡制勑宣行大事覆奏小事署而頒之有失<lb/>
　　封還執奏凡内外所上章疏下分類鈔出㕘署付<lb/>
　　部駁正其違誤吏科凡吏部引選則掌科同至御<lb/>
　　前請㫖外官領文憑皆先赴科畫字内外官考察<lb/>
<pb n="KR2l0015_WYG_025-21b"/>
　　自陳後則與各科具奏拾遺糾其不職者户科監<lb/>
　　光禄寺嵗入金榖甲字等十庫錢鈔雜物與各科<lb/>
　　兼莅之皆三月而代内外有陳乞田土隠占侵奪<lb/>
　　者糾之禮科監訂禮部儀制凡大臣曽經糾劾削<lb/>
　　奪有玷士論者記録之以核贈諡之典兵部凡武<lb/>
　　臣貼黄詰勑本科一人監視其引選畫憑之制如<lb/>
　　吏科刑科每嵗二月下旬上前一年南北罪囚之<lb/>
　　數嵗終類上一嵗蔽獄之數閲十日一上實在罪<lb/>
<pb n="KR2l0015_WYG_025-22a"/>
　　囚之數皆憑法司移報而奏御焉工科閲試軍器<lb/>
　　局同御史巡視節慎庫與各科稽查寳源局而主<lb/>
　　徳闕違朝政得失百官賢佞各科或單疏専逹或<lb/>
　　公疏聫署奏聞<hi>雖分𨽻六科其事屬重大者各科皆得通奏但事屬某科則列某科</hi>
　　<hi>為首</hi>凡日朝六科輪一人立殿左右珥筆記㫖凡題<lb/>
　　奏目附科籍五日一送内閣備編纂其諸司奉㫖<lb/>
　　處分事目五日一注銷覈稽緩内官傳㫖必覆奏<lb/>
　　復得㫖而後行鄉試充考試官㑹試充同考官殿<lb/>
<pb n="KR2l0015_WYG_025-22b"/>
　　試充受卷官冊封宗室諸藩或告諭外國充正副<lb/>
　　使朝㕘門籍六科流掌之遇决囚有投牒訟寃者<lb/>
　　則判停刑請㫖凡大事廷議大臣廷推大獄廷鞫<lb/>
　　六掌科皆預焉明初統設給事中正五品後數更<lb/>
　　其秩<hi>與起居注同</hi>洪武六年設給事中十二人秩正七<lb/>
　　品始分為六科每科二人鑄給事中印一推年長<lb/>
　　者一人掌之九年定給事中十人十年𨽻承勑監<lb/>
　　十二年改𨽻通政司十三年置諫院左右司諫各<lb/>
<pb n="KR2l0015_WYG_025-23a"/>
　　一人<hi>正七品</hi>左右正言各二人<hi>從七品</hi>十五年又置諫<lb/>
　　議大夫<hi>以兵部尚書唐鐸為之</hi>尋皆罷二十二年改給事中<lb/>
　　為源士增至八十一人<hi>初魏敏卓敬等凡八十一人為給事中上以其適符</hi>
　　<hi>古元士之數改為元士至是又以六科為事之本源改為源士</hi>未幾復為給事中<lb/>
　　二十四年更定科員每科都給事中一人正八品<lb/>
　　左右給事中二人從八品給事中共四十人正九<lb/>
　　品<hi>各科分設員數如前所列</hi>建文中改都給事中正七品給事<lb/>
　　中從七品不置左右給事中増設拾遺補闕成祖<lb/>
<pb n="KR2l0015_WYG_025-23b"/>
　　初革拾遺補闕仍置左右給事中亦從七品尋改<lb/>
　　六科置於午門外直房莅事<hi>六科衙門舊在磚門内尚寳司西永樂中</hi>
　　<hi>災移午門外東西毎夜一科直宿</hi>宣徳八年増户科給事中専理<lb/>
　　黄冊<lb/>
　　孫承澤春明夢餘録洪武十七年九月給事中張<lb/>
　　文輔言自九年十四日至二十一日八日之間内<lb/>
　　外諸司奏劄凡一千六百六十計三千二百九十<lb/>
　　一事上諭廷臣曰朕日總萬㡬豈能一一周徧苟<lb/>
<pb n="KR2l0015_WYG_025-24a"/>
　　政事有失宜豈惟一民之害將為天下之害卿等<lb/>
　　能各悉心封駮則庶事自無不當此六科稽查號<lb/>
　　件封駁章奏之例也<lb/>
　　夏言桂洲奏議六科額設都左右給事中給事共<lb/>
　　五十八員中間事有煩簡故員有增損然以司諌<lb/>
　　諍備獻納則六科之職均也祖宗以来額員俱備<lb/>
　　後来乃有不盡補者然遇都左右給事中缺五員<lb/>
　　以上則必奏請陞補各科給事中缺十五六員以<lb/>
<pb n="KR2l0015_WYG_025-24b"/>
　　上則必奏請選補永著為例又凡給事中有缺止<lb/>
　　於進士年三十以上者考選奏補宏治間始以行<lb/>
　　人博士兼選正徳間始以在外推官知縣照御史<lb/>
　　例選補正徳末年大臣畏忌新進敢言乃始盡廢<lb/>
　　進士考選之例<lb/>
　　　謹案給事中在秦漢本加官其後置為正員或<lb/>
　　　屬集書省或屬門下省規制不一明初不設門<lb/>
　　　下省嘗以給事中屬之通政司後遂自為一曺稱<lb/>
<pb n="KR2l0015_WYG_025-25a"/>
　　　六科都給事中凡章疏案牘得與部院衙門平<lb/>
　　　列迨其末季廷論紛囂科道雖並為言官實則<lb/>
　　　黨援相持務彼此攻撃以求勝春明夢餘録載<lb/>
　　　管志道疏謂拾遺一節六科拾御史之已陞者<lb/>
　　　一人則十三道亦拾給事中之已陞者一人迹<lb/>
　　　似調停實爭門户臺垣水火即此而大概可知<lb/>
　　　特御史尚聴考察于堂官而給事中以無所𨽻<lb/>
　　　屬益得恣情自肆如趙興邦在兵科至以紅旗<lb/>
<pb n="KR2l0015_WYG_025-25b"/>
　　　督戰敢干預兵事機宜侵撓國政其流弊復何<lb/>
　　　所底止我<lb/>
　　朝初設六科尚沿明志未遑釐正<lb/>
世宗憲皇帝特命改𨽻都察院整綱飭紀班序秩然體<lb/>
　　　統益昭嚴肅洵當萬世恪遵之令典也<lb/>
　<lb/>
　<lb/>
欽定厯代職官表卷十九<lb/>
</p>
<p>
</p>
  </div>
</body>
</text>
</TEI>
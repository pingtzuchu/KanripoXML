<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_066-1a"/>
欽定四庫全書<lb/>
欽定厯代職官表卷六十<lb/>
　　漕運各官表<lb/>
<pb n="KR2l0015_WYG_066-2a"/>
</p>
<p>
<pb n="KR2l0015_WYG_066-3a"/>
　　漕運各官<lb/>
　國朝官制<lb/>
總督漕運一人<hi>正二品兼尚書銜從一品</hi>
　　掌督理漕輓以足國儲凡收糧起運過淮抵通皆<lb/>
　　以時稽覈催儧而總其政令駐劄淮安康熙二十<lb/>
　　二年定制糧艘過淮後總漕隨運北上率所屬官<lb/>
　　弁相視運道險易調度全漕察不用命者俾舳艫<lb/>
　　相接畢渡天津入<lb/>
<pb n="KR2l0015_WYG_066-3b"/>
覲述職以重官守<lb/>
巡視漕務四人<lb/>
　　掌稽察所巡之地挑淺疏滯䟎程糾弊以肅漕政<lb/>
　　以給事中御史掄選<lb/>
簡充一年而代順治初沿明制遣御史巡漕七年裁巡<lb/>
　　漕御史以糧道逐程分押雍正七年以糧船過淮<lb/>
　　抵通多有陋規分遣御史二人往淮安稽察二人<lb/>
　　往通州稽察乾隆二年定制巡漕御史四人一駐<lb/>
<pb n="KR2l0015_WYG_066-4a"/>
　　淮安巡察江南江口至山東界一駐濟寧巡察山<lb/>
　　東臺庄至直𨽻界一駐天津巡察至山東界一駐<lb/>
　　通州巡察至天津<lb/>
督糧道江南二人山東河南江西浙江湖南湖北各一<lb/>
人<hi>正四品</hi>
　　掌監察兊糧督押運艘而治其政令江南江安糧<lb/>
　　道駐江寧蘇松糧道駐常熟山東糧道駐徳州河<lb/>
　　南以開歸道兼理及江西浙江湖北湖南糧道並<lb/>
<pb n="KR2l0015_WYG_066-4b"/>
　　駐省城每年糧船起幫督押過淮盤驗畢回任料<lb/>
　　理新糧山東河南糧道每年押運抵通雍正四年<lb/>
　　令總漕於江蘇二糧道内毎年委一人親押過山<lb/>
　　東入牐俟江南糧船盡數過淮即回本任乾隆四<lb/>
　　十八年定各省糧道俱押本省糧船抵臨清盤驗<lb/>
　　方囘本任惟山東糧道上下儧運俟總漕押送尾<lb/>
　　幫抵臨清然後囘任<lb/>
　　　謹案明時十三省各以布政司叅議督糧<lb/>
<pb n="KR2l0015_WYG_066-5a"/>
　　國朝亦沿明制各省並設督糧道以司倉儲江南<lb/>
　　　山東河南江西浙江兩湖而外若福建陜西廣<lb/>
　　　東雲南貴州皆有糧道甘肅有巴里坤糧道然<lb/>
　　　皆非總漕所轄其職掌皆入司道表中於漕事<lb/>
　　　無與也<lb/>
管糧同知六人<hi>正五品</hi>通判三十三人<hi>正六品</hi>
　　掌監兊漕糧凡米色之美惡兊運之遲延及運軍<lb/>
　　横肆苛求衙役需索姦蠧包攬攙和等弊皆司其<lb/>
<pb n="KR2l0015_WYG_066-5b"/>
　　禁戢之政初漕糧以府推官監兊康熙六年各府<lb/>
　　推官既裁改委同知通判山東以武定府同知濟<lb/>
　　南兖州東昌泰安曹州五府通判河南以歸徳衛<lb/>
　　輝懐慶三府通判江南以江寧蘇州松江鳳陽四<lb/>
　　府管糧同知蘇州安慶寧國池州太平廬州揚州<lb/>
　　七府管糧通判松江鎮江徐州三府糧捕通判淮<lb/>
　　安府軍捕通判浙江以湖州府同知杭州嘉興二<lb/>
　　府通判江西以南昌吉安臨江三府通判湖北以<lb/>
<pb n="KR2l0015_WYG_066-6a"/>
　　武昌漢陽黄州安陸徳安荆州六府通判湖南以<lb/>
　　長沙衡州岳州三府通判<lb/>
押運同知通判十六人<hi>正六品</hi>
　　掌督押糧艘管束運軍禁沿途遲延侵盜攙和之<lb/>
　　弊山東一人河南一人江南七人<hi>舊制五人乾隆元年增二人</hi>
　　浙江三人江西二人<hi>舊制一人乾隆元年増一人</hi>湖北一人<hi>舊制</hi>
　　<hi>四人乾隆元年裁三人</hi>湖南一人總漕㑹同督撫于各省同<lb/>
　　知通判内選委抵通日倉場侍郎送部引<lb/>
<pb n="KR2l0015_WYG_066-6b"/>
見部給限單管押囘空到淮總漕察覈逾限者叅處<lb/>
漕標副將一人<hi>從二品</hi>遊擊一人<hi>從三/品</hi>都司二人<hi>正四品</hi>守<lb/>
備二人<hi>正五品</hi>管理塘務一人千總四人<hi>從六品</hi>把總十人<lb/>
　　掌催䕶糧艘漕標副將一人所屬中營都司一人<lb/>
　　守備二人左營都司一人右營遊擊一人管理塘<lb/>
　　務一人左右哨千總四人把總十人<lb/>
領運守備五人衛守備九人<hi>正五品</hi>守禦所千總十三人<lb/>
<hi>從五品</hi>千總一百八十六人<hi>從六品</hi>隨幫効力武舉每幫一<lb/>
<pb n="KR2l0015_WYG_066-7a"/>
人<lb/>
　　漕糧領運直𨽻通州左所右所天津左所右所領<lb/>
　　運千總各一人<hi>均領河南運</hi>○山東濟寧衛守備一人<lb/>
　　前後及前左後右漕船四幫任城一幫每幫領運<lb/>
　　千總二人徳州衛徳州左衛東平守禦所東昌衛<lb/>
　　濮州所平山前幫後幫領運千總各二人臨清衛<lb/>
　　山東前幫後幫<hi>領本省運</hi>河南前幫後幫<hi>領河南運</hi>薊糧幫<lb/>
　　<hi>運送直𨽻薊州</hi>毎幫領運千總二人○江南江安糧道所<lb/>
<pb n="KR2l0015_WYG_066-7b"/>
　　屬興武江淮二衛守備各一人漕船各九幫淮安<lb/>
　　衛守備一人漕船四幫大河衛守備一人漕船三<lb/>
　　幫揚州衛守備一人漕船三幫儀徵一幫徐州衛<lb/>
　　守備一人本衛漕船一幫河南前後二幫<hi>領河南運</hi>安<lb/>
　　慶新安宣州建陽廬州滁州泗州七衛漕船各一<lb/>
　　幫鳳陽衛守備一人本衛漕船常州一幫原鳳中<lb/>
　　常州三幫長淮衛守備一人本衛漕船四幫宿州<lb/>
　　衛二幫每幫領運千總二人○浙江杭州衛漕船<lb/>
<pb n="KR2l0015_WYG_066-8a"/>
　　四幫嘉興湖州嚴州二所各一幫台州温州二衛<lb/>
　　各二幫每幫領運千總二人紹興處州二衛漕船<lb/>
　　前幫領運守備各一人千總各一人後幫領運千<lb/>
　　總各二人海寧衛金衢所領運守禦千總各一人<lb/>
　　衛千總各一人○江西南昌衛漕船前幫領運守<lb/>
　　備一人千總一人後幫領運千總二人袁州贑州<lb/>
　　二衛漕船各一幫領運守備各一人千總各一人<lb/>
　　九江衛漕船二幫領運千總各二人吉安安福永<lb/>
<pb n="KR2l0015_WYG_066-8b"/>
　　新撫州建昌廣信鉛山饒州八所漕船各一幫領<lb/>
　　運守禦千總各一人衛千總各一人○湖北武昌<lb/>
　　衛武昌左衛蘄州黄州襄陽沔陽岳州五衛荆州<lb/>
　　衛荆州左衛右衛湖南三幫領運千總各一人以<lb/>
　　上各省各幫每幫隨幫効力武舉一人○白糧領<lb/>
　　運江蘇蘇州府太倉州運白糧船共一幫松江常<lb/>
　　州二府各一幫浙江嘉興湖州二府各一幫領運<lb/>
　　千總每幫各二人隨幫効力武舉各一人<lb/>
<pb n="KR2l0015_WYG_066-9a"/>
　歴代建置<lb/>
　　　謹案三代無漕運之事秦漢變封建為郡縣始<lb/>
　　　漕郡國之粟以給京師然漢時漕事皆郡縣自<lb/>
　　　辦朝廷未嘗設官以領之西漢末嘗置都尉以<lb/>
　　　司其防䕶至東漢初又罷晉初始以大司農部<lb/>
　　　䕶漕掾其後又以都水使者督運然司農本掌<lb/>
　　　倉儲都水官職司水利皆非専掌漕事者自是<lb/>
　　　以後至唐開元以前公私漕運皆以都水官兼<lb/>
<pb n="KR2l0015_WYG_066-9b"/>
　　　掌而已自唐先天置發運使開元又置轉運使<lb/>
　　　于是領漕始有専職宋遼金沿唐制置發運轉<lb/>
　　　運漕運等使至明置漕運總督而今因之此實<lb/>
　　　漕運一官之沿革也然唐開元以前之大司農<lb/>
　　　都水官雖非専司漕事而其時别無統領漕運<lb/>
　　　之官職掌所及未可概畧大司農已見倉場侍<lb/>
　　　郎表都水官已并入工部都水司職中又見河<lb/>
　　　道表今互見其畧于此表焉又案漕運有資以<lb/>
<pb n="KR2l0015_WYG_066-10a"/>
　　　給京師者有資以給邊境及軍旅者通典漕運<lb/>
　　　一門二者並載但總漕一官専主於京師之輓<lb/>
　　　運而軍興與邊塞所需皆不與焉通典中所載<lb/>
　　　如秦之轉輸北河隋之運糧涿郡鄧艾之開渠<lb/>
　　　陳項刁雍之造舟沃野雖並闗于足食實無與<lb/>
　　　于上供今並不録云<lb/>
　三代<hi>未置</hi>
　　　謹案三代之時王畿千里之外皆為侯國其於<lb/>
<pb n="KR2l0015_WYG_066-10b"/>
　　　天子惟有服食器用之貢而無粟米之輸將至<lb/>
　　　畿内之地禹貢所謂總秸粟米則又皆民間自<lb/>
　　　為運致而已故其時無司轉運之官若春秋時<lb/>
　　　秦輸晉粟自雍及絳吳城䢴溝以通運道則以<lb/>
　　　恤鄰國之災患與自給其師旅之費既非所以<lb/>
　　　供天子之都而亦不以為經常之法也<lb/>
　秦<lb/>
　　新唐書食貨志杜佑言秦漢運路出浚儀十里入<lb/>
<pb n="KR2l0015_WYG_066-11a"/>
　　琵琶溝絶蔡河至陳州而合○秦漢時故漕興成<lb/>
　　堰東達永豐倉<lb/>
　　　謹案漕運實始于秦主父偃言秦飛芻輓粟起<lb/>
　　　于黄腄琅邪負海之郡轉輸北河此以海運給<lb/>
　　　邊塞唐志言秦時運道如此此以河運給京師<lb/>
　　　然掌運之官尚未見於史也<lb/>
　漢<lb/>
　　漢書卜式列傳為成臯令將漕最○朱博列傳為<lb/>
<pb n="KR2l0015_WYG_066-11b"/>
　　䕶漕都尉<lb/>
　　後漢書光武帝本紀建武七年二月罷䕶漕都尉<lb/>
　　官<lb/>
　　　謹案漢初漕闗東粟以給中都官歳不過數十<lb/>
　　　萬石至武帝時河東守番係言漕從山東西歲<lb/>
　　　百餘萬石至宣帝時大司農耿夀昌言故事歳<lb/>
　　　漕闗東穀四百萬斛以給京師葢其為數之多<lb/>
　　　如此賈誼新書云今漢越兩諸侯之中分而乃<lb/>
<pb n="KR2l0015_WYG_066-12a"/>
　　　以廬江為之奉地雖秦之逺邊過此不逺是江<lb/>
　　　淮之粟當時已至京師葢其為塗之逺又如此<lb/>
　　　然漢書百官表後漢百官志皆不見有専司轉<lb/>
　　　運之官惟䕶漕都尉之官見於朱博𫝊未知其<lb/>
　　　所由起然第主其防䕶而已亦非總領漕運之<lb/>
　　　事葢漢時闗東榖給中都官者皆郡國自遣人<lb/>
　　　輸送太倉令居京師以受之而己意秦制亦必<lb/>
　　　如此葢漕畿外之粟以供天庾始於秦漢而掌<lb/>
<pb n="KR2l0015_WYG_066-12b"/>
　　　運尚未有専官也<lb/>
　三國<lb/>
　　酈道元水經注魏景初二年二月帝遣都督沙丘<lb/>
　　部監運諫議大夫宼兹平河岨<lb/>
　　　謹案魏時漕事葢亦郡國自遣官輸送而朝廷<lb/>
　　　遣大夫監之此即後世巡漕御史之任也<lb/>
　晉<lb/>
　　晉書職官志大司農統襄國都水長東西南北部<lb/>
<pb n="KR2l0015_WYG_066-13a"/>
　　䕶漕掾<lb/>
　　宋書百官志晉武帝置都水使者懐帝永嘉六年<lb/>
　　劉聰入洛陽都水使者爰濬先出督運得免然則<lb/>
　　武帝置職使掌運矣<lb/>
　　　謹案秦有治粟内史掌榖貨漢改為大司農其<lb/>
　　　屬有太倉令受郡國𫝊漕穀葢若今倉場侍郎<lb/>
　　　受漕粟而轉運則非其所掌也晉初大司農統<lb/>
　　　䕶漕掾始以受粟之官兼職運粟之事矣漢置<lb/>
<pb n="KR2l0015_WYG_066-13b"/>
　　　都水使者以主水利至晉時以都水使者督運<lb/>
　　　則又以河渠之官兼司轉漕之務矣哀帝以司<lb/>
　　　農并入都水後雖復置司農而不復領漕務第<lb/>
　　　以都水官兼掌自此以後宋之都水使者兼掌<lb/>
　　　舟航及運部梁之大舟卿兼主舟航河隄隋唐<lb/>
　　　之都水監兼領舟檝河梁二署皆與晉時職掌<lb/>
　　　無異至唐先天時置發運使開元時置轉運使<lb/>
　　　于是舟檝署廢而都水監始於漕務無與矣<lb/>
<pb n="KR2l0015_WYG_066-14a"/>
　　水經注晉泰始三年五月武帝遣監運太中大夫<lb/>
　　趙國都匠中郎將河東樂世修治河灘<lb/>
　　晉書孝武帝本紀太元六年置督運御史官<lb/>
　　　謹案魏時有監運諫議大夫晉泰始時有監運<lb/>
　　　太中大夫是魏晉時常以大夫監運孝武置督<lb/>
　　　運御史即監運大夫之職後世以御史巡漕實<lb/>
　　　昉於此<lb/>
　宋齊梁陳<lb/>
<pb n="KR2l0015_WYG_066-14b"/>
　　宋書百官志都水使者一人掌舟航及運部<lb/>
　　　謹案宋以都水使者掌運部齊梁以後及北朝<lb/>
　　　皆因之其職葢兼有今河道漕運二總督之任<lb/>
　　　表亦互見焉<lb/>
　北魏<lb/>
　　杜佑通典魏三門都將薛欽上言計京西水次汾<lb/>
　　華二州恒農河北河東平陽等郡年常綿絹及貲<lb/>
　　麻皆折公物僱牛車送京道險人弊費公損私畧<lb/>
<pb n="KR2l0015_WYG_066-15a"/>
　　計華州一車官酧絹八匹三丈九尺别有私人僱<lb/>
　　價布八十匹河東一車官酧絹五匹二丈别有私<lb/>
　　人僱價絹五十匹自餘州郡雖未練多少推之逺<lb/>
　　近應不减此今求車取僱絹三匹市材造船不勞<lb/>
　　採斫計船一艘舉十三車車取三匹合有三十九<lb/>
　　匹僱作手併匠及船上雜具食直足以成船計一<lb/>
　　船賸絹七十八匹布七百八十匹又租車一乗官<lb/>
　　格二十斛成載私人僱價逺者五斗布一匹近者<lb/>
<pb n="KR2l0015_WYG_066-15b"/>
　　一石布一匹准其私費一車有布逺者八十匹近<lb/>
　　者四十匹造船一艘計舉七百石准其僱價應有<lb/>
　　千四百匹今取布三百匹造船一艘并船上覆理雜<lb/>
　　事計一船有賸布千一百匹又其造船之處皆湏<lb/>
　　鋸材人功併削船茹依功多少即給當州郡兵不<lb/>
　　假更召汾州有租傭調之處去汾不過百里華州<lb/>
　　去河不滿六十并令計程依舊酧價車送船所船<lb/>
　　之所運惟達雷陂其陸路從雷陂至倉門調一軍<lb/>
<pb n="KR2l0015_WYG_066-16a"/>
　　僱絹一匹租一車布五匹則于公私為便尚書度<lb/>
　　支郎中朱元旭計稱今較薛欽之説驗跡未彰而<lb/>
　　指况甚善所云以船代車是䇿之長者若以門兵<lb/>
　　造車便為闕彼防城無容全依宜令取僱車之物<lb/>
　　市材就作及倉庫所須悉以營辦七月之始十月<lb/>
　　初旬令州郡綱典各受租調于所在然後付之十<lb/>
　　車之牛留車士四人佐其守䕶粟帛上船之日隨<lb/>
　　運至京將共監慎如有耗損同其陪徵河中缺失<lb/>
<pb n="KR2l0015_WYG_066-16b"/>
　　専歸運司輸京之時令其即納不得雜合違失常<lb/>
　　體必使量上數下謹其受入自餘一如其例計砥<lb/>
　　柱之艱號為天險迅驚千里未易其功然既陳便<lb/>
　　利無容輙抑若效充其説則附例酧庸如其不驗<lb/>
　　徵填所損今始開剏不可懸生減折且依請營立<lb/>
　　一年之後須知贏費歳遣御史校其虚實脱有乖<lb/>
　　越别更量裁尚書崔林按欽所列實允事宜郎中<lb/>
　　之計備盡公理但舟檝所通逺近必至茍利公私<lb/>
<pb n="KR2l0015_WYG_066-17a"/>
　　不宜只在前件昔人乃逺通褒斜利闗中之漕南<lb/>
　　達交廣以增京洛之饒况乃漳洹夷路河濟平流<lb/>
　　而不均彼省煩同兹巨益請諸通水之處皆宜率<lb/>
　　同此式縱復五百三百里車運水次計較利饒猶<lb/>
　　為不少其欽所列州郡如請興造東路諸州皆先<lb/>
　　通水運今年租調悉用舟檝若船有所缺且賃假<lb/>
　　充事比之僦車交代息耗其先未通流宜遣檢行<lb/>
　　閒月修葺使理有可通必無㙲滯如此則發召匪<lb/>
<pb n="KR2l0015_WYG_066-17b"/>
　　多為益實廣一爾暫勞乆安永逸詔從之而未能<lb/>
　　盡行也<lb/>
　北齊<lb/>
　　隋書食貨志齊租入臺者五百里内輸粟五百里<lb/>
　　外輸米<lb/>
　後周<lb/>
　　唐六典周司水中大夫一人<lb/>
　　　謹案後周之司水即魏齊之都水使者也後魏<lb/>
<pb n="KR2l0015_WYG_066-18a"/>
　　　齊周掌運之官皆不見子史然前此則晉以都<lb/>
　　　水使者督運同時南朝則宋之都水使者掌舟<lb/>
　　　航運部當時官制相沿其職掌諒當不異又北<lb/>
　　　史魏刁廱為薄骨律鎮將于河水之次造舟水<lb/>
　　　運更以魏薛欽朱元旭之所言者觀之是當時<lb/>
　　　租調有鎮將之處則鎮將主其輸將無鎮將之<lb/>
　　　處則州郡職其綱運而都水官居京師以領之<lb/>
　　　也<lb/>
<pb n="KR2l0015_WYG_066-18b"/>
　隋<lb/>
　　通典隋開皇二年廢都水臺入司農十三年復置<lb/>
　　仁夀元年改臺為監更名使者亦為監煬帝又改<lb/>
　　為使者尋又為監加置少監又改監及少監為令<lb/>
　　領舟檝河渠二署<lb/>
　　　謹案隋都水監所領之舟檝署即主水運之官<lb/>
　　　也晉嘗并司農入都水隋初又嘗并都水入司<lb/>
　　　農葢倉儲與漕輓之事本相闗通故或以漕輓<lb/>
<pb n="KR2l0015_WYG_066-19a"/>
　　　之職兼倉儲或以倉儲之官兼漕輓也<lb/>
　　唐六典隋潼闗渭南皆有倉以轉運之各有監官<lb/>
　　　謹案隋黎陽洛口諸倉監官如今倉監督已見<lb/>
　　　倉場侍郎表惟潼闗渭南監官兼司轉運則如<lb/>
　　　今之押運官也<lb/>
　唐<lb/>
　　舊唐書職官志都水監總河渠舟檝二署之官屬<lb/>
　　舟檝署令一人丞二人掌公私漕運之事<lb/>
<pb n="KR2l0015_WYG_066-19b"/>
　　新唐書百官志都水監舟檝署有令一人掌舟檝<lb/>
　　運漕漕正二人府三人史六人監漕一人漕史二<lb/>
　　人典事六人掌固八人上元二年署丞二人掌漕<lb/>
　　運隠失開元二十六年署廢<lb/>
　　舊唐書食貨志開元二十二年以裴耀卿為黄門<lb/>
　　侍郎同中書門下平章事充江淮河南都轉運使<lb/>
　　以鄭州刺史崔希逸河南少尹蕭炅為副天寶三<lb/>
　　載楊釗以殿中侍御史為水陸運使肅宗初第五<lb/>
<pb n="KR2l0015_WYG_066-20a"/>
　　琦請以江淮分置租庸使市輕貨以救軍食遂拜<lb/>
　　監察御史為之使乾元元年加度支郎中尋兼中<lb/>
　　丞為鹽鐵使寶應元年以侍御史穆寧為河南道<lb/>
　　轉運租庸鹽鐡使尋加户部員外遷鄂州刺史以<lb/>
　　總東南貢賦是時朝議以宼盜未戢闗東漕運宜<lb/>
　　有倚辦遂以通州刺史劉晏為户部侍郎京兆尹<lb/>
　　度支鹽鐡轉運使鹽鐡兼轉運自晏始也晏始以<lb/>
　　鹽利為漕傭自江淮至渭橋率十萬斛傭七千緡<lb/>
<pb n="KR2l0015_WYG_066-20b"/>
　　補綱吏督之不發丁男不勞郡縣葢自古未之有<lb/>
　　也自此嵗運米數千萬石自淮北列置巡院捜擇<lb/>
　　能吏以主之廣徳二年復以第五琦専判度支鑄<lb/>
　　錢鹽鐡事而晏以檢校户部尚書為河南尹及江<lb/>
　　淮已來轉運使永泰二年晏為東道轉運常平鑄<lb/>
　　錢鹽鐡使琦為闗内河東劍南三川轉運常平鑄<lb/>
　　錢鹽鐵使貞元元年元琇以御史大夫為鹽鐡水<lb/>
　　陸運使八年詔東南兩税財賦自河南江淮嶺南<lb/>
<pb n="KR2l0015_WYG_066-21a"/>
　　東道至于渭橋以户部侍郎張滂主之河東劍南<lb/>
　　山南西道以户部尚書度支使班宏主之順宗即<lb/>
　　位以杜佑判鹽鐡轉運使理於揚州大中五年二<lb/>
　　月以户部侍郎裴休為鹽鐡轉運使明年八月以<lb/>
　　本官平章事依前判使始者漕米歲四十萬斛其<lb/>
　　能至渭倉者十不三四漕吏狡蠧敗溺百端官舟<lb/>
　　之沈多者嵗至七十餘隻縁河姦犯大紊晏法休<lb/>
　　使寮屬按之委河次縣令董之自江津達渭以四<lb/>
<pb n="KR2l0015_WYG_066-21b"/>
　　十萬斛之傭計緡二十八萬悉使歸諸漕吏巡院<lb/>
　　胥吏無得侵牟由是三嵗漕米至渭濱積一百二<lb/>
　　十萬斛無升合沈棄焉<lb/>
　　新唐書李傑列傳先天中進陜州刺史水陸發運<lb/>
　　使置使自傑始韋堅列傳擢為陜郡太守水陸運<lb/>
　　使<lb/>
　　新唐書食貨志開元初河南尹李傑為水陸運使<lb/>
　　運米嵗二百五十萬石二十五年崔希逸為河南<lb/>
<pb n="KR2l0015_WYG_066-22a"/>
　　陜運使嵗運百八十萬石二十九年陜郡太守李<lb/>
　　齊物鑿砥柱為門以通漕<lb/>
　　舊唐書徳宗本紀大厯十四年以杜亞為陜州長<lb/>
　　史充轉運使建中二年以姚明敡為陜州長史本<lb/>
　　州防禦陸運使貞元元年以李泌為陜州長史陜<lb/>
　　虢都防禦觀察陸運使十四年以崔宗為陜州大<lb/>
　　都督府長史陜虢觀察水陸轉運使十六年以河<lb/>
　　南少尹張式為河南尹水陸轉運使<lb/>
<pb n="KR2l0015_WYG_066-22b"/>
　　　謹案唐初以都水監領舟檝署主公私漕運至<lb/>
　　　先天中置水陸發運使開元中置都轉運使于<lb/>
　　　是舟檝署廢而都水官始不領漕事矣水陸發<lb/>
　　　運使後又曰水陸運使又曰水陸轉運使或但<lb/>
　　　曰陸運使葢唐時江淮民送租庸者皆輸於東<lb/>
　　　都由東都陸運至陜又由陜水運至京師所謂<lb/>
　　　水陸運使者掌自東都至京師水陸之轉運也<lb/>
　　　其但曰陸運使則以水運之事併於諸道轉運<lb/>
<pb n="KR2l0015_WYG_066-23a"/>
　　　使而此但掌其陸運也至元和六年而陜州刺<lb/>
　　　史不帶運使則又以水陸運事並歸於諸道轉<lb/>
　　　運使也故宣宗時韓休為轉運使以平河縣令<lb/>
　　　董漕事自江達渭則河渭漕事皆轉運使主之<lb/>
　　　矣大約唐之發運使轉運使皆為今總漕之職<lb/>
　　　然發運使専司東都至京師轉運之事都轉運<lb/>
　　　使則總司諸道而又兼掌鹽鐡及貨財出入之<lb/>
　　　柄又兼今鹽漕察院倉場侍郎之職也<lb/>
<pb n="KR2l0015_WYG_066-23b"/>
　　舊唐書敬宗本紀長慶四年五月東都江陵監大<lb/>
　　轉運留後並改為知院官從其使王涯請也<lb/>
　　司馬光資治通鑑廣明元年二月髙駢奏改揚子<lb/>
　　院為發運使胡三省注宋朝江淮發運使本此<lb/>
　　　謹案唐自開元以後以轉運使總各道租庸鹽<lb/>
　　　鐡之轉輸以巡院留後分司之即今各省糧道<lb/>
　　　之職任也廣明時髙駢奏改揚子院為發運使<lb/>
　　　至五代及宋鹽鐵轉運使變而為三司使而江<lb/>
<pb n="KR2l0015_WYG_066-24a"/>
　　　淮六路之財賦但以發運使専主之矣<lb/>
　　新唐書食貨志故事州縣官充綱送輕貨四萬書<lb/>
　　上考開成初為長定綱州擇清强官送兩税至十<lb/>
　　萬遷一官往來十年者授縣令江淮錢積河隂轉<lb/>
　　輸嵗費十七萬餘緡行綱多以盜抵死判度支王<lb/>
　　彥威置縣逓羣畜萬三千三百乗使路傍民養以<lb/>
　　取傭日役一驛省費甚博而宰相亦以長定綱命<lb/>
　　官不以材江淮大州歲授官者十餘人乃罷長定<lb/>
<pb n="KR2l0015_WYG_066-24b"/>
　　綱送五萬者書上考七萬者減一選五十萬減三<lb/>
　　選而已及户部侍即裴休為使以河瀕縣令董漕<lb/>
　　事自江達渭運米四十萬石居三嵗米至渭橋百<lb/>
　　二十萬石<lb/>
　　　謹案唐兩税皆民自輸送而州縣遣官督之通<lb/>
　　　鑑所載盧承慶為司列太常伯考一督運官遭<lb/>
　　　風失米者是也貞元時轉運鹽鐡使嘗奏諸院<lb/>
　　　自差綱般運然其後又以州縣官充綱如故開<lb/>
<pb n="KR2l0015_WYG_066-25a"/>
　　　元初州縣官充綱送兩税往來十年者授縣令<lb/>
　　　則綱運官皆以簿尉充之與<lb/>
　五季<lb/>
　　五代史張延朗列傳梁興置租庸使領天下錢穀<lb/>
　　廢户部度支鹽鐡之官莊宗滅梁因而不改明宗<lb/>
　　入立廢其使以大臣一人判户部度支鹽鐡號曰<lb/>
　　判三司詔以延朗充三司使<lb/>
　　　謹案唐時鹽鐡轉運使司鹽鐡租庸之轉輸而<lb/>
<pb n="KR2l0015_WYG_066-25b"/>
　　　兼掌財貨出納之柄梁改置租庸使後唐又置<lb/>
　　　三司使而猶仍唐制以鹽鐡轉運合為一司則<lb/>
　　　尚領漕務也至宋而三司使鹽鐡一司不帶轉<lb/>
　　　運但以糧料案兼掌御河漕運發運案兼掌汴<lb/>
　　　河廣濟蔡河漕運則於邦計詳而於漕務畧矣<lb/>
　宋<lb/>
　　宋史職官志發運使副判官掌漕淮浙江湖六路<lb/>
　　儲廩以輸中都紹興二年用臣僚言省罷以其職<lb/>
<pb n="KR2l0015_WYG_066-26a"/>
　　事分委漕臣八年再置經制發運使以徽猷閣待<lb/>
　　制程邁充邁上疏以租庸常平鹽鐡鼓鑄各分於<lb/>
　　諸司而總於户部發運使無所用之固辭不行九<lb/>
　　年遂廢發運使以户部侍郎梁汝嘉為經制使檢<lb/>
　　察中外失陷錢物與催未到綱運為職未㡬復以<lb/>
　　臣僚言分其責于諸路監司乾道六年復置以户<lb/>
　　部侍郎史正志為兩浙京湖淮廣福建等路都大<lb/>
　　發運使是冬以奏課誕謾貶併廢其職○都轉運<lb/>
<pb n="KR2l0015_WYG_066-26b"/>
　　使轉運使副使判官掌經度一路財賦而察其登<lb/>
　　耗有無以足上供及郡縣之費熙寧初詔河東河<lb/>
　　北陜西三路漕臣許乗傳赴闕留毋過浹日既又<lb/>
　　詔三路漕臣自辟屬各二員以京朝官曽厯知縣<lb/>
　　者為之元祐初司馬光請漕臣除三路外毋得過<lb/>
　　二員其屬官溢員亦省之紹聖中詔淮浙江湖六<lb/>
　　路上供米計其近逺分三限自季冬至明年八月<lb/>
　　以次輸足大觀中陜西漕臣以四員為額政和中<lb/>
<pb n="KR2l0015_WYG_066-27a"/>
　　又詔陜西以三員熙泰兩路各二員宣和初又詔<lb/>
　　陜西以都漕兩員總治于長安而漕臣三員分領<lb/>
　　六路中興後置官掌一路財賦之入或别置隨軍<lb/>
　　轉運使一員或諸路事體當合一則置都轉運使<lb/>
　　以總之<hi>江東西路分置三帥置都轉運使一員張公濟為兩浙荆湖廣南福建都運趙開為</hi>
　　<hi>四川都運</hi>隨軍及都運廢置不常而正使不廢若副使<lb/>
　　若判官皆隨資之淺深稱焉○食貨志太平興國<lb/>
　　八年擇强幹之臣在京分掌水陸發運使雍熙四<lb/>
<pb n="KR2l0015_WYG_066-27b"/>
　　年并水陸路𤼵運為一司端拱元年罷京師水陸<lb/>
　　𤼵運使以其事分𨽻排岸司及下缷司大中祥符<lb/>
　　初江南淮南兩浙荆湖路租糴于真揚楚泗州置<lb/>
　　倉受納分調舟船泝流入汴以逹京師置𤼵運使<lb/>
　　領之陜西諸州菽粟自黄河三門沿流入汴以達<lb/>
　　京師亦置𤼵運使領之粟帛自廣濟河而至京師<lb/>
　　者京東之十七州由石塘恵民河而至京師者陳<lb/>
　　潁許蔡光夀六州皆有京朝官廷臣督之河北衛<lb/>
<pb n="KR2l0015_WYG_066-28a"/>
　　州東北有御河達乾寧軍其運物亦廷臣主之<lb/>
　　馬端臨文獻通考東萊吕氏曰國初未嘗有監司<lb/>
　　之目其始除轉運使只因軍興専主糧餉班師即<lb/>
　　停罷太祖開寶五年命二㕘政事薛居正吕餘慶<lb/>
　　兼領提舉諸州水陸轉運使明年薛居正沈義倫<lb/>
　　拜相復以二相兼提舉水陸漕運事累朝以武臣<lb/>
　　為帥守而兼漕事或以文臣任帥守兼漕<lb/>
　　　謹案宋於各路置轉運使以司一路之賦入而<lb/>
<pb n="KR2l0015_WYG_066-28b"/>
　　　江南淮南兩浙荆湖六路又置𤼵運使以總領<lb/>
　　　其事葢本唐時之揚子院留後以鹽鐵轉運副<lb/>
　　　使充之廣明時髙駢奏改為𤼵運使至宋而鹽<lb/>
　　　鐵轉運使變置三司使而江淮沿唐制置𤼵運<lb/>
　　　使以總鹽漕茶務實即唐時轉運之職也然宋<lb/>
　　　之轉運使其初置本専以督糧餉而其後于一<lb/>
　　　路之事無所不統邊防盜賊刑獄按亷之任皆<lb/>
　　　總之葢其稱雖曰漕帥而實則為今日藩司之<lb/>
<pb n="KR2l0015_WYG_066-29a"/>
　　　任矣其職掌已詳司道表中今仍互見於此焉<lb/>
　　宋史食貨志初荆湖江浙淮南諸州擇部民髙貲<lb/>
　　者部送上供物舟人侵盜官物民破産不能償乃<lb/>
　　詔牙吏部送勿復擾民○熙寧七年十二月詔濬<lb/>
　　廣濟河増置漕舟其後河成歲漕京東榖六十萬<lb/>
　　石東南諸路上供雜物舊陸運者増舟水運押汴<lb/>
　　河江南荆湖綱運七分差三班使臣三分軍大將<lb/>
　　殿侍○政和七年立東南六路州軍知州通判裝<lb/>
<pb n="KR2l0015_WYG_066-29b"/>
　　𤼵上供量斛任滿賞格自一萬石至四十萬石升<lb/>
　　名減年有差○宣和二年詔六路米麥綱運依法<lb/>
　　募官先募未到部小使臣及非泛補授挍尉以上<lb/>
　　未許㕘部人并進納人管押淮南以五運兩淮及<lb/>
　　江東二千里内以四運江東二千里外及江西三<lb/>
　　運湖南北二運各欠不及五釐依格推賞外仍許<lb/>
　　在外指射合入差遣一次召募土人並罷<lb/>
　遼<lb/>
<pb n="KR2l0015_WYG_066-30a"/>
　　遼史百官志轉運司職名總目某轉運使某轉運<lb/>
　　副使同知某轉運使某轉運判官○山西路轉運<lb/>
　　使司轉運判官司楊晳興宗重熙二十年為山西<lb/>
　　轉運使○奉聖州轉運使司聖宗開泰三年置○<lb/>
　　蔚州轉運使司應州轉運使司朔州轉運使司保<lb/>
　　州轉運使司並開泰三年置○西山轉運使聖宗<lb/>
　　太平三年見西山轉運使郎元化<lb/>
　金<lb/>
<pb n="KR2l0015_WYG_066-30b"/>
　　金史百官志都轉運司使正三品掌税賦錢穀倉<lb/>
　　庫出納權衡度量之制同知從四品副使正五品<lb/>
　　都勾判官從六品紀綱衆物分判勾案惟南京勾<lb/>
　　判兼上林署丞户籍判官二員從六品舊止一員<lb/>
　　承安四年増置一員不許别差専管拘收徵尅等<lb/>
　　事支度判官三員從六品掌勾判分判支度案事<lb/>
　　鹽鐵判官一員從六品都孔目官二員勾稽文牘<lb/>
　　知法二員從八品<hi>都勾案户籍案鹽鐵案支度案開折案司吏女直八人漢人九</hi>
<pb n="KR2l0015_WYG_066-31a"/>
　　<hi>十人抄事一人譯史三人通事一人押逓五十人監運諸物公使八十人惟中都路置都轉運司餘</hi>
　　<hi>置轉運司省户度判官各一員南京西京北京遼東山東西路河北東路則置女直知法漢知法各</hi>
　　<hi>一員山東東路河東南路北路河北西路陜西東路西路則置漢知法一員餘官皆同中都置女直</hi>
　　<hi>司司吏遼東路十人西京北京山東西路各五人餘路皆四人譯史遼東路三人餘各二人通事各</hi>
　　<hi>一人漢人司司吏課額一百八十萬貫以上者五十人百五十萬貫以上四十五人百二十萬貫以</hi>
　　<hi>上四十人九十萬貫以上三十五人六十萬貫以上三十人三十萬貫以上二十五人不及三十萬</hi>
　　<hi>貫二十人公使人各七十人押逓南京山東東西路河東南路河北西路各五十人西京河東北路</hi>
　　<hi>河北東路各四十人餘路各三十人</hi>○泰和八年十一月省議以轉<lb/>
<pb n="KR2l0015_WYG_066-31b"/>
　　運使權輕州縣不畏不能規措錢榖遂詔中都都<lb/>
　　轉運依舊専管錢穀事自餘諸路按察使並兼轉<lb/>
　　運使副使兼同知簽按察並兼轉運副添按察判<lb/>
　　官一員為從六品中都西京路按察司官止兼西<lb/>
　　京路轉運司事遼東轉運使兼按察副使同知轉<lb/>
　　運使兼簽按察司使轉運副使兼按察判官<lb/>
　　　謹案金於諸路設轉運使而於京師設都轉運<lb/>
　　　使以總之都轉運使又主倉庫之出納及支度<lb/>
<pb n="KR2l0015_WYG_066-32a"/>
　　　鹽鐵之政實即唐鹽鐵轉運使之職但唐時皆<lb/>
　　　以宰相或他官充使而金則别置一官耳<lb/>
　　金史百官志漕運司提舉一員正五品景州刺史<lb/>
　　兼領掌河倉漕運之事同提舉一員正六品勾當<lb/>
　　官從八品掌催督起運綱船<hi>司吏六人分掌課使起運兩科各設孔目</hi>
　　<hi>官前後行各一人公使八十一人押綱官七十六人</hi>景州依此置肇州以提<lb/>
　　舉兼本州同知同提舉兼州判<lb/>
　　　謹案金都於燕京師有都轉運使又於景州置<lb/>
<pb n="KR2l0015_WYG_066-32b"/>
　　　漕運司提舉猶唐置諸道轉運使而又於陜虢<lb/>
　　　置𤼵運使也金漕運司提舉秩正五品然於都<lb/>
　　　轉運使各為一司不相統轄至元而提舉司為<lb/>
　　　都漕之屬矣<lb/>
　　金史河渠志泰和元年尚書省以景州漕運司所<lb/>
　　管六河倉歲税不下六萬餘石其科州縣近者不<lb/>
　　下二百里官吏取賄延阻人不勝苦雖近官監之<lb/>
　　亦然遂命監察御史二員往來糾察之<lb/>
<pb n="KR2l0015_WYG_066-33a"/>
　元<lb/>
　　元史百官志京畿都漕運使司秩正三品運使二<lb/>
　　員正三品同知二員正四品副使二員正五品判<lb/>
　　官二員正六品經歴一員正七品知事一員從八<lb/>
　　品提控案牘兼照磨二員掌凡漕運之事世祖中<lb/>
　　統二年立漕運所至元五年改漕運司秩五品十<lb/>
　　二年改都漕運司秩四品十九年改京畿都漕運<lb/>
　　使司秩正三品二十四年内外分立兩運司而京<lb/>
<pb n="KR2l0015_WYG_066-33b"/>
　　畿都漕運司之額如舊止領在京諸倉出納糧斛<lb/>
　　及新運糧提舉司站車儧運公事省同知通判知<lb/>
　　事各一員而押綱官𨽻焉延祐六年増同知副使<lb/>
　　運判各一員其後定置官員已上正官各二員首<lb/>
　　領官四員吏屬令吏二十一人譯史二人回回令<lb/>
　　史二人通事一人知印二人奏差一十六人典吏<lb/>
　　二人○新運糧提舉司秩正五品管站車二百五<lb/>
　　十輛都提舉一員同提舉二員副提舉一員吏目<lb/>
<pb n="KR2l0015_WYG_066-34a"/>
　　一人司吏八人奏差十二人○通恵河運糧千户<lb/>
　　所秩正五品掌漕運之事中千户一員中副千户<lb/>
　　二員○都漕運使司秩正三品掌御河上下至直<lb/>
　　沽河西務李二寺通州等處儧運糧斛至元二十<lb/>
　　四年自京畿運司分立都漕運司于河西務置總<lb/>
　　司分司臨清運使二員正三品同知二員正四品<lb/>
　　副使二員正五品運判三員正六品經厯一員從<lb/>
　　七品知事一員從八品提控案牘二員内一員兼<lb/>
<pb n="KR2l0015_WYG_066-34b"/>
　　照磨司吏三十三人通事譯史各一人奏差一十<lb/>
　　六人典吏一人○滎陽等綱凡三十綱設押綱官<lb/>
　　二員計六十員秩正八品每編船三十隻為一綱<lb/>
　　船九百餘隻運糧三百餘萬石船户八千餘戶綱<lb/>
　　官以常選正八品為之○兩都陸運提舉司秩正<lb/>
　　五品掌兩都陸運糧斛之事至元之十六年始置運<lb/>
　　糧提舉司延祐四年改今名提舉二員從五品副<lb/>
　　提舉一員從七品吏目一員司吏六人委差一十<lb/>
<pb n="KR2l0015_WYG_066-35a"/>
　　人海王庄七里庄魏家庄臈八庄四所各設提領<lb/>
　　一人用從九品印○海道糧運萬戸府至元二十<lb/>
　　年置秩正二品掌每嵗海道運糧供給大都達嚕<lb/>
　　噶齊一員萬戸一員並正三品副萬户四員從三<lb/>
　　品經厯一員從七品知事一員從八品照磨一員<lb/>
　　從九品鎮撫二員正五品○海運千戸所秩正五<lb/>
　　品達嚕噶齊一員千户二員並正五品副千户三<lb/>
　　員從五品若温台若慶元紹興若杭州嘉興若崑<lb/>
<pb n="KR2l0015_WYG_066-35b"/>
　　山崇明常熟江隂等處凡五所○漕運司至元二<lb/>
　　年五月京畿都漕運司添設提調官運副運判各<lb/>
　　一員九年添設海道巡防官給降正七品印信掌<lb/>
　　統領軍人水手防護糧船巡防官二員相副官二<lb/>
　　員○防禦海道運糧萬户府至正十五年七月陞<lb/>
　　台州海道巡防千户所為防禦海道運糧萬户府<lb/>
　　九月置分司于平江<lb/>
　　元史羅璧傳至元十二年始運江南糧而河運弗<lb/>
<pb n="KR2l0015_WYG_066-36a"/>
　　便十九年因丞相巴延<hi>滿州語富也原作伯顔今改正</hi>言初通海<lb/>
　　道漕運立運糧萬户三而以璧與朱清張瑄為之<lb/>
　　薛應旂續資治通鑑元糧運仰給江南者或自浙<lb/>
　　西渉入江淮由黄河逆至中灤陸運至淇門入御<lb/>
　　河以至京師又或自利津河或開膠萊入海勞費<lb/>
　　無成巴延平宋時遣朱清張瑄等載宋庫藏諸物<lb/>
　　從海道入京師二人遂言海運可通乃命總管羅<lb/>
　　璧暨瑄等造船六十艘運糧四萬六千餘石由海<lb/>
<pb n="KR2l0015_WYG_066-36b"/>
　　道入京然創行海洋亦逾年始至朝廷未知其利<lb/>
　　仍通舊運尋復因孟古岱<hi>䝉古語有銀也原作忙兀䚟今改正</hi>言海<lb/>
　　運為便遂立萬户府四總其事又併四府為都漕<lb/>
　　運萬户府一止令清瑄二人掌之<lb/>
　　元史食貨志至元二十五年内外分置漕運司二<lb/>
　　其在外者於河西務置司領接運海道糧事至大<lb/>
　　四年遣官至江浙議海運事時江東寧國池饒建<lb/>
　　康等處運糧率令海船從揚子江逆流而上江水<lb/>
<pb n="KR2l0015_WYG_066-37a"/>
　　湍急又多石磯走沙漲淺糧船俱壊歲歲有之又<lb/>
　　湖廣江西之糧運至真州始入海船船大底小亦<lb/>
　　非江中所宜於是以嘉興松江入糧並江淮江浙<lb/>
　　財賦府歲糧辦充海運海運之利至是博矣<lb/>
　　元史世祖本紀至元十九年十月由大都至中灤<lb/>
　　中灤至𤓰州設南北兩漕運司命游顯専領江浙<lb/>
　　行省漕運二十年八月濟州新開河成立都漕運<lb/>
　　司二十二年二月增濟州漕舟三十艘役夫萬二<lb/>
<pb n="KR2l0015_WYG_066-37b"/>
　　千人初江淮嵗漕米百萬石於京師海運十萬石<lb/>
　　膠萊六十萬石而濟之所運三十萬石水淺舟大<lb/>
　　恒不能達更以百石之舟舟用四人故夫數增多<lb/>
　　二十五年二月改濟州漕運司為都漕運司併領<lb/>
　　濟之南北漕京畿都漕運司惟治京畿二十六年<lb/>
　　正月海船萬户府言山東宣慰司樂實所運江南<lb/>
　　米陸負至淮安易閘者七然後入海歲止二十萬<lb/>
　　石若由江隂入江至直沽倉民無陸負之苦且米<lb/>
<pb n="KR2l0015_WYG_066-38a"/>
　　石省運估八貫有竒乞罷膠萊道運糧萬户府而<lb/>
　　以漕事責臣當歲運三十萬石詔許之二十八年<lb/>
　　正月罷江淮漕運司併于海船萬户府由海道漕<lb/>
　　運<lb/>
　　　謹案元都于燕資海運以給京師然世祖平宋<lb/>
　　　之初江淮之運尚未専由海道有中灤運道有<lb/>
　　　新開河運道有膠萊運道其司漕務者有江淮<lb/>
　　　都漕運使濟州都漕運使膠萊萬戸府其後海<lb/>
<pb n="KR2l0015_WYG_066-38b"/>
　　　運通利而江淮濟州漕運司及膠萊萬户府皆<lb/>
　　　罷其京畿都漕運使則掌自通州運至京師又<lb/>
　　　分置都漕運司于河西務及臨清接領海運自<lb/>
　　　直沽運至通州而河南山東之漕不由于海道<lb/>
　　　者亦掌焉都漕運使海運萬户並為今總漕之<lb/>
　　　任而京畿河西務兩都漕掌諸倉以收納漕糧<lb/>
　　　又兼今倉場侍郎之職也至兩都陸運提舉司<lb/>
　　　掌自大都運米至上都𨽻于兵部本非都漕之<lb/>
<pb n="KR2l0015_WYG_066-39a"/>
　　　屬以其職掌運粟故因類而附錄之焉<lb/>
　明<lb/>
　　明史食貨志明初命武臣督海運嘗建漕運使尋<lb/>
　　罷成祖以後用御史又用侍郎都御史催督郎中<lb/>
　　員外分理主事督兊其制不一景泰二年始設漕<lb/>
　　運總督於淮安與總兵㕘將同理漕事漕司領十<lb/>
　　二總十二萬軍與京操十二營軍相準初宣宗令<lb/>
　　運糧總兵官巡撫侍郎歳八月赴京㑹議明年漕<lb/>
<pb n="KR2l0015_WYG_066-39b"/>
　　運事宜及設漕運總督則併令總督赴京至萬厯<lb/>
　　十八年後始免凡歲正月總漕巡揚州經理𤓰淮<lb/>
　　過閘總兵駐徐邳督過洪入閘同理漕㕘政管押<lb/>
　　赴京攅運則有御史郎中押運則有㕘政監兊理<lb/>
　　刑管洪管厰管閘管泉監倉則有主事清江衛河<lb/>
　　有提舉兊畢過淮過洪巡撫漕司河道各以職掌<lb/>
　　奏報○職官志總督漕運兼提督軍務巡撫鳳陽<lb/>
　　等處兼管河道一員太祖時嘗置京畿都漕運司<lb/>
<pb n="KR2l0015_WYG_066-40a"/>
　　設漕運使永樂間設漕運總兵官以平江伯陳瑄<lb/>
　　治漕宣徳中又遣侍郎都御史少卿等官督運至<lb/>
　　景泰二年因漕運不繼始命副都御史王竑總督<lb/>
　　因兼巡撫淮揚廬鳳四府徐和滁三州治淮安成<lb/>
　　化八年分設巡撫總漕各一員九年復舊正徳十<lb/>
　　三年又分設十六年又復舊嘉靖三十六年以倭<lb/>
　　警添設提督軍務巡撫鳳陽都御史四十年歸併<lb/>
　　改總督漕運兼提督軍督務<lb/>
<pb n="KR2l0015_WYG_066-40b"/>
　　明㑹典督運官員總督都御史一員總兵官一員<lb/>
　　　謹案明永樂時設漕運總兵官葢倣元時海運<lb/>
　　　萬户府之制以武臣總漕務宣徳時或遣侍郎<lb/>
　　　都御史等官督運而不常置漕務實總于總兵<lb/>
　　　景泰中始設漕運總督於是總漕與總兵同司<lb/>
　　　漕務而總漕之權重則總兵之任輕矣漕運總<lb/>
　　　督並兼巡撫淮揚雖成化正徳嘉靖間皆嘗分<lb/>
　　　置巡撫然自嘉靖四十年歸併之後至崇禎時<lb/>
<pb n="KR2l0015_WYG_066-41a"/>
　　　不改故朱大典史可法皆以總督漕運兼巡撫<lb/>
　　　廬鳳淮揚等郡又明自𢎞治時置總河侍郎與<lb/>
　　　總漕分理河漕其後二職亦分合不常明史職<lb/>
　　　官志沿明㑹典之文故縂漕以兼管河道著銜<lb/>
　　　葢明㑹典成于萬厯十五年其時河漕并為一<lb/>
　　　職至萬厯十六年河漕又分理而職官志未之<lb/>
　　　及也其詳見于河道表中<lb/>
　　明史職官志十三道監察御史在外巡漕儧運<lb/>
<pb n="KR2l0015_WYG_066-41b"/>
　　明㑹典儧運御史一員<hi>舊用户部郎中一員三月奏差後改差御史</hi>
　　　謹案明㑹典永樂十六年令沿河壩閘每三處<lb/>
　　　差御史一員儧運十七年令侍郎都御史並武<lb/>
　　　職大臣各一員催督糧務宣徳二年差侍郎五<lb/>
　　　員都御史一員催督浙直府軍民糧運四年差<lb/>
　　　侍郎都御史少卿郎中等官儧運𢎞治二年議<lb/>
　　　准每嵗于户部郎中員外郎主事内推選一員<lb/>
　　　領敇催儧運船隆慶六年題准給儧運郎中闗<lb/>
<pb n="KR2l0015_WYG_066-42a"/>
　　　防葢明時儧運或遣卿貳或遣部曺或遣御史<lb/>
　　　至萬厯時始定差御史而今因之<lb/>
　　明史百官志督糧道十三布政司各一員俱駐省<lb/>
　　城<lb/>
　　明㑹典天順元年令各處監兊民糧司府州每歲<lb/>
　　承委後先行本部知㑹徑赴總督漕運官處比較<lb/>
　　○成化二十一年令毎年户部差官一員於山東<lb/>
　　河南南京户部差官四員于浙江江西湖廣南直<lb/>
<pb n="KR2l0015_WYG_066-42b"/>
　　𨽻地方督同各司府州縣正官并管糧官徵兊○<lb/>
　　𢎞治三年取回各處監兊主事官止令各該管糧<lb/>
　　官監兊七年令兩京户部差主事等官于湖廣江<lb/>
　　西浙江山東河南及南直𨽻等府催督監兊民糧<lb/>
　　○正徳七年題准改委戸部屬官四員分往南直<lb/>
　　𨽻浙江江西湖廣地方監兊○嘉靖四十四年題<lb/>
　　准南直𨽻浙江江西湖廣等處監兊官各給闗防<lb/>
　　一顆<lb/>
<pb n="KR2l0015_WYG_066-43a"/>
　　　謹案明時以各司府州正官及管糧官徵兊漕<lb/>
　　　糧又遣主事五員分督之見於明㑹典者如此<lb/>
　　國初以府推官監兊乃沿明末之制葢明之監兊<lb/>
　　　主事萬厯十六年以後嘗罷遣而専以府佐監<lb/>
　　　兊也<lb/>
　　明㑹典押運㕘政一員<lb/>
　　明史百官志漕運總兵官永樂二年設總兵副總<lb/>
　　兵統領官軍海運海運罷専督漕運天順元年又<lb/>
<pb n="KR2l0015_WYG_066-43b"/>
　　令兼理河道協同督運㕘將一人<hi>天順元年設</hi>把總十<lb/>
　　二人<hi>南京二江南直𨽻二江北直隷二中都一浙江二山東一湖廣一江西一</hi>
　　明㑹典運糧官軍南京把總二各領衞十三錦衣<lb/>
　　衛廣洋衛江隂衛龍虎衛鎮南衛神䇿衛府軍衛<lb/>
　　府軍右衞豹韜左衛龍江右衛金吾後衛虎賁左<lb/>
　　衛留守左衛<hi>以上把總一員領</hi>旗手衛府軍左衛金吾前<lb/>
　　衛府軍後衛興武衛瀋陽右衛應天衛横海衛水<lb/>
　　軍左衛水軍右衞龍虎左衛龍江左衛羽林左衛<lb/>
<pb n="KR2l0015_WYG_066-44a"/>
　　<hi>以上把總一員領</hi>○江南直𨽻把總二領衛所十九建陽<lb/>
　　衛新安衛安慶衛九江衛宣州衛鷹揚衛豹韜衛<lb/>
　　武徳衛留守右衛虎賁右衛<hi>以上上江把總領</hi>鎮江衛太<lb/>
　　倉衛蘇州衛鎮海衛留守中衛驍騎右衛羽林右<lb/>
　　衛嘉興守禦千戸所松江守禦千戸所<hi>以上下江把總領</hi>
　　○江北直𨽻把總二領衛所十五淮安衛大河衛<lb/>
　　泗州衛邳州衛夀州衛<hi>以上把總一員領</hi>揚州衛髙郵衛<lb/>
　　儀真衛廬州衛六安衛滁州衛通州守禦千戸所<lb/>
<pb n="KR2l0015_WYG_066-44b"/>
　　泰州守禦千戸所鹽城守禦千戸所興化守禦千<lb/>
　　户所<hi>以上把總一員領</hi>○中都把總一領衛所十一留守<lb/>
　　左衛留守中衛鳳陽衛鳳陽右衛鳳陽中衛懐逺<lb/>
　　衛長淮衛宿州衛武平衛潁州衛洪塘湖屯田千<lb/>
　　户所○浙江把總二領衛所十三抗州前衛杭州<lb/>
　　右衛紹興衛海寧衛海寧守禦千户所湖州守禦<lb/>
　　千户所嚴州守禦千户所<hi>以上浙西把縂領</hi>寧波衛台州<lb/>
　　衛温州衛處州衛衢州守禦千戸所金華守禦千<lb/>
<pb n="KR2l0015_WYG_066-45a"/>
　　户所<hi>以上浙東把總領</hi>○山東把總一領衛所十九臨清<lb/>
　　衞平山衛東昌衛濟寧衛兖州䕶衛東守禦千户<lb/>
　　所濮州守禦千户所<hi>以上係本總原領</hi>徐州衛徐州左衛<lb/>
　　歸徳衞徳州衛徳州左衛天津衛天津左衛天津<lb/>
　　右衛通州左衛通州右衛定邊衛神武中衛<hi>以上係裁</hi>
　　<hi>革遮洋併入本總數</hi>○湖廣把總一領衛所十<hi>舊有荆州左衛嘉靖間改</hi>
　　<hi>顯陵衛舊有安陸衛改承天衛俱免運</hi>武昌衛武昌左衛蘄州衛黄<lb/>
　　州衛荆州衛荆州右衛岳州衛襄陽衛沔陽衛徳<lb/>
<pb n="KR2l0015_WYG_066-45b"/>
　　安守禦千户所○江西把總一領衛所十一南昌<lb/>
　　衛袁州衛贑州衛吉安守禦千戸所安福守禦千<lb/>
　　户所永新守禦千户所撫州守禦千户所建昌守<lb/>
　　禦千户所鉛山守禦千户所廣信守禦千户所饒<lb/>
　　州守禦千户所○宣徳三年奏准各都司衛所選<lb/>
　　委指揮等官専一運糧不許别項差操○五年令<lb/>
　　巡按御史布按二司及漕運都指揮選舉管糧官<lb/>
　　員軍多衛指揮二員少者一員○十年令都督運<lb/>
<pb n="KR2l0015_WYG_066-46a"/>
　　糧都指揮等官許乗糧船一隻量帶官糧○凡有<lb/>
　　漕運地方成化十六年添設佐貳都指揮一員専<lb/>
　　掌漕運不與軍政<lb/>
　　　謹案前明漕運設旗甲以輓運之設運總以統<lb/>
　　　領之設漕道糧道以督押之設總漕巡漕以提<lb/>
　　　衡巡察之逮於<lb/>
　　國朝循用不改然自宋以前皆用民運至元設萬<lb/>
　　　户府始以軍運明初行支運之法軍民並任其<lb/>
<pb n="KR2l0015_WYG_066-46b"/>
　　　事其後變為兊運又變為長運民雖免於輸將<lb/>
　　　失業而軍民交兑不免需索之弊<lb/>
　　國初改為官收官兑酌定贈貼官為支給軍民兩<lb/>
　　　便實為良法<lb/>
列聖軫念民食湛恩時霈民間荒歉則有改折之條運<lb/>
　　　軍挂欠則有寛免之令燭吏胥之刁難以清弊<lb/>
　　　竇禁商船之起撥以恵行旅深仁厚澤有加無<lb/>
　　　已<lb/>
<pb n="KR2l0015_WYG_066-47a"/>
　皇上恩及運丁曲加體恤<lb/>
　　天庾豐盈於上而軍忘輓運之勞民有倉箱之積<lb/>
　　　洵前古所未有也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0015_WYG_066-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_032-1a"/>
</p>
<p>
<pb n="KR2l0015_WYG_032-2a"/>
</p>
<p>
<pb n="KR2l0015_WYG_032-3a"/>
　　　詹事府<lb/>
　　國朝官制<lb/>
　詹事府詹事滿洲漢人各一人<hi>正三品漢人詹事兼翰林院侍讀學士銜</hi>少<lb/>
　詹事滿洲漢人各一人<hi>正四品漢人少詹事兼翰林院侍講學士衘</hi>
　　　掌經史文章之事凡充<lb/>
　　日講官纂修書籍典試提學皆與翰林官同凡遇秋<lb/>
　　　審朝審及奉<lb/>
　㫖下九卿翰詹科道㑹議之事咸入班預議焉順治元<lb/>
<pb n="KR2l0015_WYG_032-3b"/>
　　　年初設少詹事一人掌府事其年十一月省歸内<lb/>
　　　三院九年置漢人詹事一人少詹事二人以内三<lb/>
　　　院官兼之専設滿洲詹事一人以掌府印十五年<lb/>
　　　復省康熙十四年奉<lb/>
詔復設詹事府置滿洲漢人詹事各一人少詹事各二人<lb/>
　　　三十七年省滿洲少詹事一人乾隆十三年省漢<lb/>
　　　人少詹事一人<lb/>
　左春坊左庶子滿洲漢人各一人<hi>正五品滿洲庶子以四品冠帶食五品俸</hi>
<pb n="KR2l0015_WYG_032-4a"/>
<hi>右春坊同漢人左庶子兼翰林院侍讀衘</hi>左中允滿洲漢人各一人<hi>正六品滿洲中</hi>
<hi>允以五品冠帶食六品俸漢人中允兼翰林院編修衘右春坊同</hi>左贊善滿洲漢人各<lb/>
一人<hi>從六品漢人贊善兼翰林院檢封銜右春坊同</hi>右春坊右庶子滿洲漢人<lb/>
各一人<hi>漢人右庶子兼翰林院侍讀銜</hi>右中允滿洲漢人各一人右贊<lb/>
善滿洲漢人各一人<lb/>
　　掌記注纂修之事所職與翰林院講讀編檢同<lb/>
　國初設左右春坊各庶子一人諭徳一人中允二人<lb/>
　　贊善二人皆漢人員額以内三院官兼攝順治十<lb/>
<pb n="KR2l0015_WYG_032-4b"/>
　　五年省康熙十四年復置左右春坊官皆滿洲漢<lb/>
　　人兼設庶子各一人諭徳各二人中允贊善各四<lb/>
　　人三十七年省滿洲右諭徳左右中允左右贊善<lb/>
　　各一人三十八年省漢人右中允右贊善各一人<lb/>
　　五十二年省漢人右諭徳左中允左贊善各一人<lb/>
　　乾隆十三年省滿洲漢人左諭徳各一人<lb/>
司經局洗馬滿洲漢人各一人<hi>從五品漢人洗馬兼翰林院修撰衘</hi>
　　掌經籍圖書之事初置漢人一人康熙十四年置<lb/>
<pb n="KR2l0015_WYG_032-5a"/>
　　滿洲漢人各一人又所屬有正字初置滿洲漢人<lb/>
　　各二人康熙三十七年省滿洲二人三十八年又<lb/>
　　省漢人一人所存一缺例以應選内閣中書者除<lb/>
　　授遂為中書兼銜乾隆三十六年亦從部議裁省<lb/>
　　焉<lb/>
主簿滿洲漢人各一人<hi>從七品</hi>
　　掌文移案牘員額康熙十四年定又初置有録事<lb/>
　　滿洲二人漢人三人康熙三十七年以後次第裁<lb/>
<pb n="KR2l0015_WYG_032-5b"/>
　　省<lb/>
筆帖式滿洲六人<lb/>
　　康熙十四年初置十人三十八年省四人<hi>職事具吏部篇</hi>
　厯代建置<lb/>
　　　謹案詹事之名始於秦漢應劭謂詹者省也給<lb/>
　　　也盖其職在於供給宫中之事故自太后皇后<lb/>
　　　太子皆有之掌太后宫者曰長信詹事掌皇后<lb/>
　　　太子宫者則曰皇后詹事太子詹事漢景帝始<lb/>
<pb n="KR2l0015_WYG_032-6a"/>
　　　改長信詹事為長信少府成帝又併皇后詹事<lb/>
　　　於大長秋而獨存太子詹事以主太子家事自<lb/>
　　　是遂為宫官之定名厯代每建儲宫即置此職<lb/>
　　　唐宋始以儒臣兼領明則由翰林官陞轉其制<lb/>
　　　稍殊而其為東宫官屬則固未嘗有異也我<lb/>
　　國家萬年垂統<lb/>
睿慮深長<lb/>
家法相承不事建儲册立<lb/>
<pb n="KR2l0015_WYG_032-6b"/>
　皇上凖今酌古備覽前代覆轍灼知建儲一事之斷<lb/>
　　　不可行<lb/>
　宸諭屢頒著明深切伏讀<lb/>
　御製聨句詩注自古書生拘迂之見動以建儲為國<lb/>
　　本其實皆自為日後身家之計無禆國是誠以立<lb/>
　　儲之後宵小乘間伺釁釀為亂階其弊有不可勝<lb/>
　　言者朕於此往復熟籌知之甚審我子孫當敬凛<lb/>
　　此訓奉為萬年法守<lb/>
<pb n="KR2l0015_WYG_032-7a"/>
　典謨垂示昭揭日星實億萬禩所當謹凛遵循詹事<lb/>
　　　府各員特姑留以備詞臣遷轉之階與翰林官<lb/>
　　　無異視厯代之為東宫僚佐者逈不相同今以<lb/>
　　　設官所自雖實殊而名則相沿故仍以厯代宫<lb/>
　　　官建置採摭大略具列於左亦俾論古者考見<lb/>
　　　本末咸曉然於前事之當懲益以知<lb/>
　聖朝良法昭垂洵足超軼百世也<lb/>
　三代<lb/>
<pb n="KR2l0015_WYG_032-7b"/>
　　禮記燕義古者周天子之官有庶子官庶子官職<lb/>
　　諸侯卿大夫士之庶子之卒掌其戒令與其教治<lb/>
　　别其等正其位國有太事則率國子而致于太子<lb/>
　　惟所用之若有甲兵之事則授之以車甲合其卒<lb/>
　　伍置其有司以軍法治之司馬弗正凡國之政事<lb/>
　　國子存游卒使之修徳學道春合諸學秋合諸射<lb/>
　　以考其藝而進退之<hi>鄭康成注庶子猶諸子也周禮諸子之官司馬之屬也卒</hi>
　　<hi>皆讀為倅諸子副代父者也</hi>
<pb n="KR2l0015_WYG_032-8a"/>
　　周禮夏官諸子下大夫二人中士四人府二人史<lb/>
　　二人胥二人徒二十人掌國子之倅國有大事則<lb/>
　　帥國子而致于太子惟所用之<lb/>
　　儀禮燕禮獻庶子于阼階上<hi>鄭康成注世子之官也</hi>
　　　謹案大戴禮保傅篇所載三王教世子者有三<lb/>
　　　公三少及道充弼右之名盖即後世宫銜所自<lb/>
　　　始然皆以重臣兼其任故周禮並無此官今以<lb/>
　　　别著於加銜表内至燕義庶子即周禮諸子之<lb/>
<pb n="KR2l0015_WYG_032-8b"/>
　　　職賈公彦䟽所謂諸庶通名俱訓為衆者是也<lb/>
　　　玉海引環濟要略謂庶子主宫中八次八舍并<lb/>
　　　諸吏之適子及支庶版籍是其職亦在於辨論<lb/>
　　　官材並非世子之私屬特以後世庶子官號實<lb/>
　　　本於此故仍繫之此表焉<lb/>
　秦<lb/>
　　杜佑通典秦始置詹事中庶子官<lb/>
　　鄭樵通志洗馬秦官<lb/>
<pb n="KR2l0015_WYG_032-9a"/>
　　　謹案史記秦有中庶子䝉而扁鵲傳又載虢太<lb/>
　　　子有中庶子鵲當晉昭公時則庶子之為太子<lb/>
　　　官春秋末已有其制秦特沿而不改也<lb/>
　漢<lb/>
　　漢書百官公卿表太子太傅少傅古官屬官有太<lb/>
　　子門大夫庶子洗馬舍人詹事秦官掌皇后太子<lb/>
　　家有丞<hi>顔師古注皇后太子各置詹事隨其所在名官</hi>屬官有太子率更<lb/>
　　家令丞僕中盾衛率厨廐長丞<hi>顔師古注自此以上太子之官也</hi>
<pb n="KR2l0015_WYG_032-9b"/>
　　漢書臣瓚注茂陵書詹事秩真二千石家令秩八<lb/>
　　百石應劭注太子門大夫員五人秩六百石庶子<lb/>
　　員五人秩六百石中盾主周廬徼道秩四百石衛<lb/>
　　率主門衛秩千石張晏注洗馬員十六人秩比謁<lb/>
　　者<lb/>
　　　謹案西漢皇后太子皆有詹事顔師古謂隨其<lb/>
　　　所在以名官而考之史文則多單稱詹事不加<lb/>
　　　分别如宣帝紀本始元年賜詹事畸<hi>師古曰宋畸也</hi>爵<lb/>
<pb n="KR2l0015_WYG_032-10a"/>
　　　闗内侯竇嬰傳孝景即位為詹事韓安國傳壼<lb/>
　　　遂官至詹事鄭當時傳貶秩為詹事韋賢傳進<lb/>
　　　授昭帝詩稍遷詹事孔覇傳宣帝時授皇太子<lb/>
　　　經遷詹事馬宫傳徴為詹事核其時代壼遂鄭<lb/>
　　　當時孔覇馬宫所任自屬太子詹事若景宣二<lb/>
　　　帝初立及昭帝之世俱未有太子宋畸竇嬰韋<lb/>
　　　賢皆當為皇后詹事而史不系以皇后太子字<lb/>
　　　者從省文也至百官表列詹事在大長秋上史<lb/>
<pb n="KR2l0015_WYG_032-10b"/>
　　　記稱壼遂為上大夫則其位當亞于九卿劉敞<lb/>
　　　以百官表不著其秩故作漢官班序圖遂以為<lb/>
　　　無秩惟臣瓚注稱為真二千石荀悦漢紀又以<lb/>
　　　為比二千石説者莫能折衷然考百官表於禄<lb/>
　　　秩之等其例皆縂題于後原不分著本條故中<lb/>
　　　尉條後有云自太常至執金吾皆中二千石丞<lb/>
　　　皆千石此為中二千石之縂題主爵中尉條後<lb/>
　　　有云自太子太傅至右扶風皆秩二千石丞六<lb/>
<pb n="KR2l0015_WYG_032-11a"/>
　　　百石此為二千石之縂題百官表本文甚明詹<lb/>
　　　事自在二千石之列説者不知詳考前後轉致<lb/>
　　　紛紛聚訟耳又兩漢有太子中盾無中允而應<lb/>
　　　劭漢官儀則又稱太子中允據漢書所載哀帝<lb/>
　　　為太子數遣中盾請問近臣顔師古注盾讀曰<lb/>
　　　允是中盾即中允也<lb/>
　　通典後漢省詹事而太子官悉屬少傅<lb/>
　　後漢書百官志太子率更令一人千石主庶子舍<lb/>
<pb n="KR2l0015_WYG_032-11b"/>
　　人更置職似光禄太子庶子四百石無員如三署<lb/>
　　中郎太子舍人二百石無員更直宿衛如三署郎<lb/>
　　中太子家令一人千石主倉榖飲食職似司農少<lb/>
　　府太子倉令一人六百石主倉榖太子食官令一<lb/>
　　人六百石主飲食太子僕一人千石主車馬職如<lb/>
　　太僕太子廐長一人四百石主車馬太子門大夫<lb/>
　　六百石職比郎將舊有左右户將别主左右户直<lb/>
　　郎建武以來省之太子中庶子六百石員五人職<lb/>
<pb n="KR2l0015_WYG_032-12a"/>
　　如侍中太子洗馬比六百石員十六人職如謁者<lb/>
　　太子出則當直者在前導威儀太子中盾一人四<lb/>
　　百石主周衛徼循太子衛率一人四百石主門衛<lb/>
　　士右屬太子少傅凡初即位未有太子官屬皆罷<lb/>
　　惟舍人不省領屬少府<lb/>
　　　謹案後漢始省太子詹事以少傅領東宫官屬<lb/>
　　　而唐六典乃謂成帝已省詹事後漢因之盖以<lb/>
　　　百官表但言鴻嘉三年省詹事官而不系之於<lb/>
<pb n="KR2l0015_WYG_032-12b"/>
　　　皇后因此致誤然表文明言并屬大長秋長秋<lb/>
　　　為皇后官屬則非太子詹事可知自當以後漢<lb/>
　　　書及通典為據也<lb/>
　三國<lb/>
　　册府元龜蜀後主為太子以譙周為太子家令董<lb/>
　　允為太子舍人後主立太子璿霍弋為中庶子李<lb/>
　　譔為庶子<lb/>
　　三國蜀志張裔傳裔子郁太子中庶子來敏傳先<lb/>
<pb n="KR2l0015_WYG_032-13a"/>
　　主立太子以為家令譙周傳後主立太子以周為<lb/>
　　僕轉家令周少子同除東宫官洗馬召不就<lb/>
　　　謹案册府元龜譙周作家令在後主為太子時<lb/>
　　　據三國志則後主立太子始以周為家令冊府<lb/>
　　　元龜盖以立字訛作為字遂致全爽事實謹附<lb/>
　　　訂於此<lb/>
　　通志魏復置詹事領東宫衆務<lb/>
　　唐六典魏置詹事品第三<lb/>
<pb n="KR2l0015_WYG_032-13b"/>
　　孫逢吉職官分紀魏略張茂上便宜擢太子舍人<lb/>
　　通志太子庶子在呉為親近之官<lb/>
　　三國吳志張昭傳昭少子休為太子登僚友從中<lb/>
　　庶子轉為右弼都尉顧雍傳雍孫譚為太子四友<lb/>
　　從中庶子轉輔正都尉鍾離牧傳拜太子輔義都<lb/>
　　尉諸葛恪傳侍太子登為賓友從中庶子轉為左<lb/>
　　輔都尉<lb/>
　　　謹案三國蜀魏所置東宮官太抵皆沿兩漢之<lb/>
<pb n="KR2l0015_WYG_032-14a"/>
　　　舊惟呉志所載有左輔都尉右弼都尉輔正都<lb/>
　　　尉輔義都尉諸官乃呉所剏置也<lb/>
　晉<lb/>
　　晉書職官志武帝始建東宫尚未置詹事官事無<lb/>
　　大小皆由二傅咸寧元年以給事黄門侍郎楊珧<lb/>
　　為詹事掌宫事及珧為衛將軍省詹事恵帝元康<lb/>
　　元年復置詹事置丞一人秩千石主簿五官椽功<lb/>
　　曹史主記門下史録事户曹法曹倉曹賊曹功曹<lb/>
<pb n="KR2l0015_WYG_032-14b"/>
　　書佐門下亭長門下書佐省事各一人中庶子四<lb/>
　　人職如侍中中舍人四人咸寧四年置與中庶子<lb/>
　　共掌文翰職如黄門侍郎在中庶子下洗馬上食<lb/>
　　官令一人職如太官令庶子四人職比散騎常侍<lb/>
　　中書監令舍人十六人職比散騎中書等侍郎洗<lb/>
　　馬八人職如謁者秘書掌圖籍釋奠講經則掌其<lb/>
　　事出則直者前驅導威儀率更令主宫殿門户及<lb/>
　　賞罰事職如光禄勲衛尉家令主刑獄貨榖飲食<lb/>
<pb n="KR2l0015_WYG_032-15a"/>
　　職比司農少府僕主車馬親秩職如太僕宗正在<lb/>
　　右衛率初曰中衛率泰始五年分為左右各領一<lb/>
　　軍恵帝時又加前後二率<lb/>
　　職官分紀晉起居注武帝太康八年詔太子率更<lb/>
　　僕東宫之達官也其進品第五秩與中庶子左右<lb/>
　　衛率同職<lb/>
　　通志主簿一人晉始置厯代皆有掌府事及三寺<lb/>
　　十率府之隠漏程限稽失者<lb/>
<pb n="KR2l0015_WYG_032-15b"/>
　　　謹案魏晉以後東宫官屬漸備其家令率更僕<lb/>
　　　號為太子三卿不數中庶子太子中舍人洗馬<lb/>
　　　等官者盖其所司在侍奉左右為太子從官故<lb/>
　　　不以吏事拘之後世家令率更等官既廢而獨<lb/>
　　　置庶子洗馬盖亦以其為東宫近職而存之也<lb/>
　宋齊梁陳<lb/>
　　宋書百官志太子詹事一人丞一人職比臺尚書<lb/>
　　令領軍將軍家令一人丞一人職比廷尉司農少<lb/>
<pb n="KR2l0015_WYG_032-16a"/>
　　府率更令一人職如光録勲衛尉僕一人門大夫<lb/>
　　二人中庶子四人職如侍中中舍人四人職如黄<lb/>
　　門侍郎食官令一人職如太官令庶子四人職比<lb/>
　　散騎常侍中書監令舍人十六人職如散騎中書<lb/>
　　侍郎洗馬八人職如謁者太子左衛率七人太子<lb/>
　　右衛率二人太子屯騎校尉太子歩兵校尉太子<lb/>
　　翊軍校尉三校尉各七人太子冗從僕射七人太<lb/>
　　子旅賁中郎將十人職如虎賁中郎將太子左積<lb/>
<pb n="KR2l0015_WYG_032-16b"/>
　　弩將軍十人太子右積弩將軍二人<lb/>
　　馬端臨文獻通考宋元嘉初詔二率中庶子隨太<lb/>
　　子入直上宫<lb/>
　　南齊書百官志太子詹事置丞一人太子率更令<lb/>
　　太子家令置丞太子僕太子門大夫太子中庶子<lb/>
　　太子中舎人太子洗馬太子舎人太子左右衛率<lb/>
　　各一太子翊軍歩兵屯騎三校尉太子旅賁中郎<lb/>
　　將一人太子左右積弩將軍太子殿中將軍員外<lb/>
<pb n="KR2l0015_WYG_032-17a"/>
　　殿中將軍太子倉官令太子常從虎賁督<lb/>
　　職官分紀齊職儀詹事品第三<lb/>
　　通志中允後漢太子官屬有之職在中庶子下洗<lb/>
　　馬上漢制五日一朝其非朝日即使僕及中允朝<lb/>
　　請問起居其後無聞宋齊有中舎人是其職也<lb/>
　　　謹案晉元康中已置中舎人鄭樵以為始于宋<lb/>
　　　齊者誤也至唐世復改舎人為中允屬之左春<lb/>
　　　坊而仍置中舎人屬之右春坊於是中允舎人<lb/>
<pb n="KR2l0015_WYG_032-17b"/>
　　　遂分為二職矣<lb/>
　　隋書百官志梁詹事位視中䕶軍任總宫朝置丞<lb/>
　　功曹主簿五官家令率更令僕各一人家令率更<lb/>
　　僕皆置丞左右衛率各一人位視御史中丞各有<lb/>
　　丞二率各置殿中將軍十人員外將軍十人正員<lb/>
　　司馬四人又有員外司馬督官其屯騎步兵翊軍<lb/>
　　三校尉各一人謂之三校旅賁中郎將冗從僕射<lb/>
　　各一人謂之二將左右積弩將軍各一人門大夫<lb/>
<pb n="KR2l0015_WYG_032-18a"/>
　　一人視謁者僕射中庶子四人髙功者一人為祭<lb/>
　　酒行則負璽前後部䕶駕中舎人四人髙功者一<lb/>
　　人與中庶子祭酒共掌其坊之禁令又有通事守<lb/>
　　舎人典事守舎人典法守舎人員庶子四人掌侍<lb/>
　　從左右獻納得失髙功者一人與髙功舎人共掌<lb/>
　　其坊之禁令舎人十六人掌文記通事舎人二人<lb/>
　　視南臺御史多以餘官兼職典經局洗馬八人位<lb/>
　　視通直郎置典經守舎人典事守舎人員<lb/>
<pb n="KR2l0015_WYG_032-18b"/>
　　　謹案春坊之稱説者謂始于唐世然詳考史傳<lb/>
　　　則魏晉以来已有之玉海引晉王珉云中庶子<lb/>
　　　稱坊詹事稱寺寺同於九卿坊如天朝之稱臺<lb/>
　　　漢宫闕名洛陽北宫有九子坊葢即省署之别<lb/>
　　　名特宋齊以前其名猶未顯著至梁而蕭子範<lb/>
　　　為太子洗馬作直坊賦其辭稱直中舎之坊又<lb/>
　　　張纉為太子舎人洗馬作南征賦其辭稱彼華<lb/>
　　　坊與禁苑常宵盤而晝憇而徐摛傳稱摛為太<lb/>
<pb n="KR2l0015_WYG_032-19a"/>
　　　子家令文體既别春坊盡學之春坊之名實昉<lb/>
　　　見于此故百官志亦謂庶子舎人各掌其坊之<lb/>
　　　政令盖當時二坊已分左右特未以入銜耳又<lb/>
　　　王褒集皇太子箴春宫飬徳秋坊通夢似春坊<lb/>
　　　之外又别有名秋坊者然他書皆無可考至典<lb/>
　　　經局即今司經局其名亦始于梁代云<lb/>
　　文獻通考齊庶子用人卑雜梁天監七年詔選賢<lb/>
　　以太子中舎人司徒從事中郎為之<lb/>
<pb n="KR2l0015_WYG_032-19b"/>
　　隋書百官志陳承梁皆循其制官太子詹事中二<lb/>
　　千石品第三太子中庶子太子左右衛率二千石<lb/>
　　太子三卿千石品第四太子中舎人庶子六百石<lb/>
　　品第五太子洗馬六百石太子步兵翊軍屯騎三<lb/>
　　校尉千石品第六太子舎人二百石太子門大夫<lb/>
　　六百石太子旅賁中郎將冗從僕射六百石品第<lb/>
　　七太子左右積弩將軍太子詹事丞六百石品第<lb/>
　　八太子左右二衛率品第九<lb/>
<pb n="KR2l0015_WYG_032-20a"/>
　北魏<lb/>
　　唐六典後魏太子詹事置左右二人其後惟置一<lb/>
　　人初第二品太和末降為第三品<lb/>
　　魏書官氏志太子詹事第三品太子左右衛率從<lb/>
　　第三品太子中庶子第四品太子家令太子率更<lb/>
　　令太子僕太子庶子從第四品太子中舎人第五<lb/>
　　品太子洗馬太子屯騎校尉太子歩兵校尉太子<lb/>
　　翊軍校尉從第五品太子門大夫太子舎人從第<lb/>
<pb n="KR2l0015_WYG_032-20b"/>
　　六品詹事丞第七品太子三卿丞第九品太子廐<lb/>
　　長從第九品<lb/>
　　　謹案漢書庶子本掌東宫宿衛故宋齊之世除<lb/>
　　　用遂不擇人流品頗雜據魏書劉芳傳芳與邢<lb/>
　　　産入授皇太子經遷太子庶子則北魏庶子所<lb/>
　　　司乃經幄勸讀之事視漢晉職掌為不同矣<lb/>
　北齊<lb/>
　　隋書百官志齊詹事縂東宫内外衆務事無大小<lb/>
<pb n="KR2l0015_WYG_032-21a"/>
　　皆統之府置丞功曹五官主簿録事員領家令率<lb/>
　　更令僕等三寺左右衛二坊三寺各置丞二坊各<lb/>
　　置司馬俱有功曹主簿以承其事家令領食官典<lb/>
　　倉司藏等署令丞又領内坊令丞<hi>掌知閣内諸事</hi>其食官<lb/>
　　又别領器局酒局二丞典倉又别領園丞司藏又<lb/>
　　别領仗庫典作二局丞率更領中盾署令丞各一<lb/>
　　人<hi>掌周衛禁防漏刻鍾鼓</hi>僕寺領廐牧署令丞署又别有車<lb/>
　　輿局丞左右衛坊率各領騎官備身正副都督騎<lb/>
<pb n="KR2l0015_WYG_032-21b"/>
　　官備身五職騎官備身員又有内直備身正副都<lb/>
　　督内直偹身五職内直備身員又有備身正副都<lb/>
　　督備身五職員又有直閣直前直後員又有旅騎<lb/>
　　屯衛典軍校尉各二人騎尉三十人門下坊中庶<lb/>
　　子中舎人通事守舎人主事守舎人各四人又領<lb/>
　　殿内典膳藥藏齋帥等局殿内局有内直監二人<lb/>
　　副直監四人典膳藥藏局監丞各二人藥藏又有<lb/>
　　侍醫四人齋帥局齋帥内閤帥各二人典書坊庶<lb/>
<pb n="KR2l0015_WYG_032-22a"/>
　　子四人舎人二十八人又領典經坊洗馬八人守<lb/>
　　舎人二人門大夫坊門大夫主簿各一人<lb/>
　　　謹案隋志載北齊典經坊洗馬八人而通志通<lb/>
　　　考俱作二人自當以史為正其門下典書分為<lb/>
　　　二坊則左右春坊之權輿也至梁典經局不𨽻<lb/>
　　　二坊而北齊則為典書坊所領隋唐遞沿其制<lb/>
　　　皆以坊統局今坊局之分曹則又起于明代云<lb/>
　後周<lb/>
<pb n="KR2l0015_WYG_032-22b"/>
　　唐六典後周置太子宫正宫尹<lb/>
　　胡三省通鑑注周置太子宫尹盖即詹事之職<lb/>
　　周書尉遲運傳以運為右宫正王軌傳宫尹鄭譯<lb/>
　　王端宇文孝伯傳厯司㑹中大夫東宫左宫正尉<lb/>
　　遲運為右宫正仍為左宫正顔之儀注拜小宫尹<lb/>
　　封平陽縣男<lb/>
　　　謹案唐六典以宫正宫尹為後周宫官而通典<lb/>
　　　載後周官品獨不及此二職考之周書列傳則<lb/>
<pb n="KR2l0015_WYG_032-23a"/>
　　　宫正有左右二人而宫尹之下又有小宫尹葢<lb/>
　　　宫正當如左右衛率之職宫尹當如詹事之職<lb/>
　　　小宫尹則如少詹事之職也觀宇文孝伯以司<lb/>
　　　㑹中大夫轉為宫正則其秩次又當在宫尹上<lb/>
　　　矣<lb/>
　隋<lb/>
　　隋書百官志開皇初置詹事二年定令罷之門下<lb/>
　　坊置左庶子二人内舎人四人録事二人主事令<lb/>
<pb n="KR2l0015_WYG_032-23b"/>
　　史四人統司經宫門内直典膳藥藏齋帥等六局<lb/>
　　司經置洗馬四人校書六人正字二人宫門置大<lb/>
　　夫二人内直置監副監各二人監殿舎人四人典<lb/>
　　膳藥藏並置監丞各二人藥藏又有侍醫四人齋<lb/>
　　帥置四人典書坊右庶子二人舎人通事舎人各<lb/>
　　八人録事二人主事令史四人内坊典内及丞各<lb/>
　　二人丞直四人録事一人内廐置尉二人掌内車<lb/>
　　輿之事家令<hi>掌刑法食膳倉庫什物奴婢等事</hi>率更令<hi>掌伎樂漏刻</hi>僕<lb/>
<pb n="KR2l0015_WYG_032-24a"/>
　　<hi>掌宗族親踈車輿騎乗</hi>各一人三寺各置丞<hi>家令二人寺各一人</hi>家令<lb/>
　　領食官典倉司藏三署令<hi>各一人</hi>丞<hi>食官二人典倉一人司藏三人</hi>
　　僕寺領廐牧令<hi>一人</hi>員左右衛各置率一人副率二<lb/>
　　人掌宫中禁衛各置長史司馬及録事功倉兵騎<lb/>
　　兵等曹參軍事法曹鎧曹行參軍各一人行參軍<lb/>
　　<hi>四人</hi>員又各有直閣四人直寢八人直齋直後各十<lb/>
　　人左右宗衛制官如左右衛左右虞候各置開府<lb/>
　　一人掌斥候伺非左右内率副率各一人掌領偹<lb/>
<pb n="KR2l0015_WYG_032-24b"/>
　　身已上禁内侍衛供奉兵仗有千牛偹身八人掌<lb/>
　　執千牛刀偹身左右八人掌供奉弓箭偹身二十<lb/>
　　人掌宿衛侍從左右監門各率一人副率二人掌<lb/>
　　諸門禁煬帝即位門下坊减内舎人洗馬員改門<lb/>
　　大夫為宫門監正字為正書典書坊為太子舎人<lb/>
　　為管記舎人通事舎人為宣令舎人家令改為司<lb/>
　　府令内坊承直改為典直左右衛率改為左右侍<lb/>
　　率左右宗衛率改為左右武侍率左右虞候開府<lb/>
<pb n="KR2l0015_WYG_032-25a"/>
　　改為左右虞候率并置副率千牛偹身改為司仗<lb/>
　　左右偹身左右改為主射左右左右監門率改為<lb/>
　　宫門將<lb/>
　唐<lb/>
　　舊唐書職官志太子詹事一員少詹事一員詹事<lb/>
　　統東宫三寺十率府之政令少詹為之貳丞二人<lb/>
　　主簿一人録事二人令史九人書令史十八人丞<lb/>
　　掌判府事主簿掌印檢勾稽録事掌受事發辰司<lb/>
<pb n="KR2l0015_WYG_032-25b"/>
　　直一人掌彈刻宫寮糺舉職事○太子左春坊左<lb/>
　　庶子二人中允二人左庶子掌侍從贊相駁正啟<lb/>
　　奏中允為之貳司議郎四人録事二人主事二人<lb/>
　　司議郎掌啟奏記注宫内祥瑞左諭徳一人左贊<lb/>
　　善大夫五人左諭徳掌諷諭規諫崇文館<hi>貞觀中置太子</hi>
　　<hi>學館也</hi>學士直學士<hi>員數不定</hi>學士掌東宫經籍圖書司<lb/>
　　經局洗馬二人太子文學三人校書四人正字二<lb/>
　　人洗馬掌四庫圖籍繕冩刋緝之事文學掌侍奉<lb/>
<pb n="KR2l0015_WYG_032-26a"/>
　　文章校書正字掌典校四庫書籍典膳局典膳郎<lb/>
　　二人丞二人掌進膳嘗食藥藏局藥藏郎二人丞<lb/>
　　二人掌和劑醫藥内直局内直郎二人丞二人掌<lb/>
　　符璽繖扇几案衣服之事典設局典設郎四人丞<lb/>
　　二人掌湯沐灑埽鋪陳之事宫門局宫門郎二人<lb/>
　　丞二人掌内外宫門管鑰之事○太子右春坊右<lb/>
　　庶子二人中舎人二人舎人四人録事一人主事<lb/>
　　二人掌行令書令旨及表啟之事右諭徳一人右<lb/>
<pb n="KR2l0015_WYG_032-26b"/>
　　贊善大夫五人𫝊令四人通事舎人八人舎人掌<lb/>
　　導引宫臣辭見及承令勞問之事○太子家令寺<lb/>
　　令一人丞二人主簿一人掌太子飲膳倉儲庫藏<lb/>
　　之政令縂食官典倉司藏三署之官屬食官署令<lb/>
　　一人典倉署令一人丞二人園丞一人典事六人<lb/>
　　典倉令掌九榖入藏及醯醢庶羞器皿燈燭之事<lb/>
　　司藏署令一人丞二人掌庫藏財貨出納營繕之<lb/>
　　事○太子率更寺令一人丞二人主簿一人録事<lb/>
<pb n="KR2l0015_WYG_032-27a"/>
　　一人伶官師二人漏刻博士二人掌漏六人漏童<lb/>
　　六十人典鼓二十四人率更令掌宗族次序禮樂<lb/>
　　刑罰及漏刻之政令○太子僕寺僕一人丞一人<lb/>
　　主簿一人録事一人掌車輿乗騎儀仗之政令廐<lb/>
　　牧署令一人丞二人掌車馬閑廐牧畜之事○太<lb/>
　　子左右衛率府率各一員副率各一人掌東宫兵<lb/>
　　仗羽衛之政令長史各一人録事參軍事各一人<lb/>
　　倉曹參軍一人兵曹參軍一人胄曹參軍一人司<lb/>
<pb n="KR2l0015_WYG_032-27b"/>
　　階一人中候二人司戈二人執㦸三人長史掌判<lb/>
　　諸曹及三府五府之貳録事掌監印勾稽諸曹官<lb/>
　　掌本曹簿籍親府勲翊府中郎將各一人左右郎<lb/>
　　將各一人録事一人兵曹參軍一人校尉五人旅<lb/>
　　師十人隊正二十人副隊正二十人郎將掌其府<lb/>
　　之屬以宿衛而縂其事○太子左右司禦率府率<lb/>
　　各一人副率各二人司禦率掌同左右率○太子<lb/>
　　左右清道率府率各一人副率各二人清道率掌<lb/>
<pb n="KR2l0015_WYG_032-28a"/>
　　東宫内外晝夜廵警之法○太子左右監門率府<lb/>
　　率各一人副率各一人左右監門率掌東宫禁衛<lb/>
　　之法○太子左右内率府率各一人副率各一人<lb/>
　　左右内率之職掌東宫千牛偹身侍奉之事而立<lb/>
　　其兵仗縂其府事<lb/>
　　新唐書百官志詹事府武徳初置龍朔二年曰端<lb/>
　　尹府詹事曰端尹少詹事曰少尹武后光宅元年<lb/>
　　改曰宫尹府詹事曰宫尹少詹事曰少尹隋有内<lb/>
<pb n="KR2l0015_WYG_032-28b"/>
　　允武徳三年改曰中舎人貞觀初曰中允十八年<lb/>
　　置司議郎永徽三年避皇太子名復改中允曰内<lb/>
　　允太子廢復舊龍朔二年改門下坊曰左春坊左<lb/>
　　庶子曰左中䕶中允曰左贊善大夫司議郎分左<lb/>
　　右置左右諭徳各一人咸亨元年皆復舊司議郎<lb/>
　　不分左右其後諭徳廢而司議郎復分儀鳯四年<lb/>
　　置左右贊善大夫各十人以同姓為之景雲二年<lb/>
　　始兼用庶姓改門下坊曰左春坊復置諭徳庶子<lb/>
<pb n="KR2l0015_WYG_032-29a"/>
　　以比侍中中允比門下侍郎司議郎以比給事中<lb/>
　　贊善大夫以比諫議大夫諭徳以比散騎常侍右<lb/>
　　坊則庶子以比中書令中舎人以比中書侍郎太<lb/>
　　子監國則庶子比尚書令改太子正書曰正字龍<lb/>
　　朔三年改司經局曰桂芳罷𨽻左春坊領崇賢館<lb/>
　　比御史臺以詹事二人為令比御史大夫司直二<lb/>
　　人比侍御史以洗馬為司經大夫三年改司經大<lb/>
　　夫曰桂坊大夫咸亨元年復𨽻左春坊省録事隋<lb/>
<pb n="KR2l0015_WYG_032-29b"/>
　　内舎人𨽻典書坊武徳初改曰中舎人管記舎人<lb/>
　　曰太子舎人永徽元年避太子名復改中舎人曰<lb/>
　　内舎人龍朔三年改典書坊曰右春坊右庶子曰<lb/>
　　右中䕶中舎人曰右贊善大夫舎人曰右議司郎<lb/>
　　　謹案自隋罷詹事分置門下典書二坊唐初復<lb/>
　　　置詹事府以治三寺十率府之政令改門下坊<lb/>
　　　為左春坊典書坊為右春坊以領諸局而坊與<lb/>
　　　府始各為一司雖同稱宫僚其實不相統轄也<lb/>
<pb n="KR2l0015_WYG_032-30a"/>
　　　至率府之制本起于秦漢之衛率以主東宫衛<lb/>
　　　兵其後晉宋增為五率至有實甲萬人隋唐又<lb/>
　　　増為十率府兵之𨽻于十六衛者餘悉以𨽻東<lb/>
　　　宫遂使精兵勁卒半屬承華率府武臣皆得以<lb/>
　　　私事太子搆嫌召釁浸長厲階實為弊政之尤<lb/>
　　　今以其官在厯代亦詹事所屬故併附載大略<lb/>
　　　以昭炯戒焉<lb/>
　五季<lb/>
<pb n="KR2l0015_WYG_032-30b"/>
　　册府元龜五代典制未備儲副居尹京之任皇子<lb/>
　　分節鎮之職宫僚國吏盖多闕焉<lb/>
　　五代史劉岳傳貶均州司馬復用為太子詹事王<lb/>
　　權傳貶隨州司馬起為右庶子<lb/>
　　　謹案五季諸君皆未立太子故宫官多闕然觀<lb/>
　　　五代史所紀則當時又有詹事庶子等名目盖<lb/>
　　　自唐以來東宫諸職或以授左降致仕之人而<lb/>
　　　藩鎮牙校幕府僚佐亦多檢校宫官者劉岳等<lb/>
<pb n="KR2l0015_WYG_032-31a"/>
　　　所任大抵亦屬空銜並無職掌也<lb/>
　宋<lb/>
　　宋史職官志太子詹事仁宗升儲置詹事二人神<lb/>
　　宗欽宗升儲並置二人皆以他官兼登位後省太<lb/>
　　子左庶子右庶子左諭徳右諭徳舊制不常設儲<lb/>
　　闈之建隨宜制官以備寮寀多以他官兼領太子<lb/>
　　侍讀侍講神宗升儲始置各一人乾道淳熙開禧<lb/>
　　各依故事並置太子中舎人舎人至道天禧各置<lb/>
<pb n="KR2l0015_WYG_032-31b"/>
　　一人神宗欽宗升儲並如舊置嘉定初除二人慶<lb/>
　　元以中舎人在舎人上主管左右春坊事二人以<lb/>
　　内臣兼同主管左右春坊事二人以武臣兼承受<lb/>
　　官一人以内侍充仁宗神宗升儲並置中興後置<lb/>
　　官並同太子左右衛率府率副率左右司禦率府<lb/>
　　率副率左右清道率府率副率左右監門率府率<lb/>
　　副率左右内率府率副率官存而無職司<lb/>
　　文獻通考宋東宫官有左右庶子諭徳乾道中庶<lb/>
<pb n="KR2l0015_WYG_032-32a"/>
　　子諭徳除左不除右<lb/>
　　永樂大典宋㑹要神宗熙寧二年以吕惠卿為太<lb/>
　　子中允<lb/>
　　　謹案據此則宋代亦置中允矣而宋史職官志<lb/>
　　　不載殆暫置即罷故略之歟<lb/>
　遼<lb/>
　　遼史百官志太子詹事院太子詹事少詹事詹事<lb/>
　　丞詹事主簿○太子司直司太子司直○左春坊<lb/>
<pb n="KR2l0015_WYG_032-32b"/>
　　太子左庶子太子中允太子司議郎太子左諭徳<lb/>
　　太子左贊善大夫文學館崇文館學士崇文館直<lb/>
　　學士太子校書郎司經局太子洗馬太子文學太<lb/>
　　子校書郎太子正字典設局典設郎宫門局宫門<lb/>
　　郎○右春坊太子右庶子太子中舎人太子舎人<lb/>
　　太子右諭徳右贊善大夫太子通事舎人○太子<lb/>
　　家令寺太子家令丞主簿太子率更寺太子率更<lb/>
　　令丞主簿太子僕寺太子僕丞主簿○太子率府<lb/>
<pb n="KR2l0015_WYG_032-33a"/>
　　太子左右衛率府太子左右司禦率府太子左右<lb/>
　　清道率府太子左右監門率府太子左右内率府<lb/>
　　　謹案遼史載東宫官屬極備然其可考見者中<lb/>
　　　允馮若谷洗馬劉輝校書郎韓灤張昱等數人<lb/>
　　　而已其他大抵皆据唐制以約略得之未必盡<lb/>
　　　有確據也<lb/>
　金<lb/>
　　金史百官志詹事院太子詹事少詹事掌總統東<lb/>
<pb n="KR2l0015_WYG_032-33b"/>
　　宫内外庶務左右衛率府掌周衛導從儀仗左右<lb/>
　　監門掌門衛禁鑰僕正副僕正僕丞掌車馬廐牧<lb/>
　　弓箭鞍轡器物等事掌寳二人掌奉寳謹其出入<lb/>
　　典儀贊儀司贊禮儀侍正侍丞掌冠帶衣服左右<lb/>
　　給使之事典食令丞承奉膳羞侍藥奉藥承奉醫<lb/>
　　藥掌飲令丞承奉賜茶及酒果之事家令家丞掌<lb/>
　　營繕栽植鋪設及燈燭之事司經正副掌經史圖<lb/>
　　籍筆硯等事司藏副掌庫藏財貨出入之事司倉<lb/>
<pb n="KR2l0015_WYG_032-34a"/>
　　副掌倉廩出納薪炭等事中侍局都監同監掌東<lb/>
　　閣内之禁令省察宫人廪賜給納諸物轄侍人等<lb/>
　　左諭徳右諭徳左贊善右贊善掌贊諭道徳侍從<lb/>
　　文章<lb/>
　　　謹案金代宫僚但有諭徳贊善而不分左右春<lb/>
　　　坊與唐宋之制稍異其司經正副掌經史圖籍<lb/>
　　　則仍洗馬之舊職也<lb/>
　元<lb/>
<pb n="KR2l0015_WYG_032-34b"/>
　　元史百官志儲政院秩正二品至元十九年立詹<lb/>
　　事院備左右輔翼皇太子之任置左右詹事各一<lb/>
　　員副詹事詹事丞院判各二員吏屬六十有二人<lb/>
　　别置宫臣賓客二員左右諭徳左右贊善各一員<lb/>
　　校書郎二員中庶子中允各一員三十一年太子<lb/>
　　裕宗既薨乃以院之錢糧選法工役悉歸太后位<lb/>
　　下改為徽政院以掌之大徳九年復立詹事院尋<lb/>
　　罷十一年更置詹事院設官十二員至大四年罷<lb/>
<pb n="KR2l0015_WYG_032-35a"/>
　　延祐四年復立七年罷泰定元年罷徽政院改立<lb/>
　　詹事如前天厯元年改詹事院為儲慶使司二年<lb/>
　　罷復立詹事院未幾改儲政院院使六員同知二<lb/>
　　員僉院二員同僉二員院判二員司議二員長史<lb/>
　　二員照磨二員管勾二員掾史一十二人譯史四<lb/>
　　人回回掾史二人通事知印各二人宣使十人典<lb/>
　　吏六人家令司家令家丞各二員典簿二員照磨<lb/>
　　一員掌太子飲膳供帳倉庫典幄署令丞各二員<lb/>
<pb n="KR2l0015_WYG_032-35b"/>
　　掌太子供帳府正司府正府丞典簿各二員資武<lb/>
　　庫提㸃大使各一員掌軍器冀用庫提㸃大使各<lb/>
　　一員掌鞍轡延慶司使同知各一員掌修建佛事<lb/>
　　典用監卿四員太監少監丞各二員掌供給縀疋<lb/>
　　寳貨等物典醫監達嚕噶齊<hi>解見户部篇</hi>二員卿二員<lb/>
　　太監少監丞各二員掌供進藥餌典牧監卿太監<lb/>
　　少監丞各二員掌孳畜之事儲膳司卿四員少卿<lb/>
　　丞各二員掌皇太子飲膳之事典寳監卿太監少<lb/>
<pb n="KR2l0015_WYG_032-36a"/>
　　監丞各一員○至正六年立皇太子宫傅府九年<lb/>
　　冬立端本堂為皇太子學宫置諭徳一員贊善二<lb/>
　　員文學二員正字二員司經二員十三年定置皇<lb/>
　　太子賓客二員左右諭徳各一員左右贊善各一<lb/>
　　員文學二員中庶子中允各一員立詹事院罷宫<lb/>
　　傅府置詹事三員同知詹事二員副詹事二員詹<lb/>
　　事丞二員首領官中議二員長史二員管勾照磨<lb/>
　　各一員䝉古筆且齊<hi>解見吏部篇</hi>六人回回掾史二人<lb/>
<pb n="KR2l0015_WYG_032-36b"/>
　　掾史十人知印二人克哷穆爾齊<hi>解見倉場衙門篇</hi>二人<lb/>
　　宣使十人其家有家令司府正司典寳監儀衛司<lb/>
　　　謹案元之徽政院如漢之長信少府儲政院如<lb/>
　　　漢之詹事儲政院有太子則置徽政院有太后<lb/>
　　　則置無則省兩官互為廢置其實即一署也元<lb/>
　　　史尚有掌謁司等官皆徽政院所屬令並不載<lb/>
　　　又有左右都威衛使司衛候直都指揮使司葢<lb/>
　　　即前代衛率之職又有内宰司諸色人匠都總<lb/>
<pb n="KR2l0015_WYG_032-37a"/>
　　　管府打捕鷹房縂管府財賦都縂管府等官所<lb/>
　　　屬職員至多名目猥雜今但附識其槩於此<lb/>
　明<lb/>
　　明史職官志詹事府詹事一人少詹事二人府丞<lb/>
　　二人主簿㕔主簿一人録事二人通事舎人二人<lb/>
　　左春坊大學士左庶子左諭徳各一人左中允左<lb/>
　　贊善左司直郎各二人左清紀郎一人左司諌二<lb/>
　　人右春坊亦如之司經局洗馬一人校書正字各<lb/>
<pb n="KR2l0015_WYG_032-37b"/>
　　二人詹事掌統府坊局之政事以輔導太子少詹<lb/>
　　事佐之凡府僚暨坊局官與翰林院職互相兼試<lb/>
　　士修書皆與焉通事舎人典東宫朝謁辭見之禮<lb/>
　　承令勞問之事春坊大學士掌太子上奉請下啟<lb/>
　　箋及講讀之事皆審慎而監省之庶子諭徳中允<lb/>
　　贊善各奉其職以從司直清紀郎掌彈劾宫僚糾<lb/>
　　舉職事司諌掌箴誨鑒戒以拾遺補過洗馬掌經<lb/>
　　史子集制典圖書刋輯之事校書正字掌繕冩裝<lb/>
<pb n="KR2l0015_WYG_032-38a"/>
　　潢詮其訛謬而調其音切以佐洗馬建文中増少<lb/>
　　卿寺丞各一人賓客二人又置資徳院資徳一人<lb/>
　　資善二人其属贊讀贊書著作郎各二人掌典籍<lb/>
　　各一人成祖復舊制英宗初命大學士提調講讀<lb/>
　　官按詹事府多由他官兼掌天順以前或尚書侍<lb/>
　　郎都御史成化以後率以禮部尚書侍郎由翰林<lb/>
　　出身者兼掌之其協理者無常員春坊大學士景<lb/>
　　泰間倪謙劉定之而後僅楊廷和一任之後不復<lb/>
<pb n="KR2l0015_WYG_032-38b"/>
　　設其司直司諫清紀郎亦不常置惟嘉靖十八年<lb/>
　　以陸深為詹事崔銑為少詹事王教羅洪先華察<lb/>
　　等為諭徳贊善洗馬皇甫涍唐順之等為司直司<lb/>
　　諫皆天下名儒自明初宋濓諸人後宫僚莫盛於<lb/>
　　此嗣是出閣講讀每㸃别員本府坊局僅為翰林<lb/>
　　官遷轉之階<lb/>
　　明會典詹事府及坊局官後不全設亦無定員<lb/>
　　　謹案周禮不載太子宫官考之經文如師氏保<lb/>
<pb n="KR2l0015_WYG_032-39a"/>
　　　氏掌教太子及國子諸子率國子而致于太子<lb/>
　　　皆主教訓國子而太子亦齒焉葢其所亟者在<lb/>
　　　以道引翼故特選正人以朝臣兼師保之任使<lb/>
　　　其入虎門之學朝夕納誨而已問安視膳之外<lb/>
　　　太子絶無所預固無庸别置官僚以供使令而<lb/>
　　　備宿衛也秦漢始為太子置詹事多設僚属嗣<lb/>
　　　後厯代増加三寺十率員額浸廣而人數既衆<lb/>
　　　賢否龎雜往往預為富貴之地逞其逢迎傾軋<lb/>
<pb n="KR2l0015_WYG_032-39b"/>
　　　簧鼓多端以致貽害無窮禍延宗社故宫僚之<lb/>
　　　設實非國家美事我<lb/>
　　朝鑒古立制諸<lb/>
　　皇子皆在<lb/>
　　尚書房讀書各選翰林官分侍講讀日有程課而<lb/>
　　　擇大臣二三人為總師傅以綜領其事凡詹事<lb/>
　　　坊局之舊稱宫僚者則但以備翰林叙進之階<lb/>
　　　法度周祥實為超軼萬古矣<lb/>
<pb n="KR2l0015_WYG_032-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0015_WYG_032-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷二十六<lb/>
</p>
<p>
</p>
  </div>
</body>
</text>
</TEI>
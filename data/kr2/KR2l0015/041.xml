<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_041-1a"/>
欽定四庫全書<lb/>
欽定厯代職官表卷三十五<lb/>
　　欽天監表<lb/>
<pb n="KR2l0015_WYG_041-2a"/>
</p>
<p>
<pb n="KR2l0015_WYG_041-3a"/>
</p>
<p>
<pb n="KR2l0015_WYG_041-4a"/>
　　欽天監<lb/>
　國朝官制<lb/>
欽天監監正滿洲一人西洋一人<hi>初制滿洲四品康熈六年改為三品九年</hi>
<hi>定俱為正五品</hi>監副滿洲漢人各一人左右監副各西洋一人<lb/>
<hi>初制滿洲五品康熈六年改為四品九年定俱為正六品</hi>
　　掌測候推步之法觀察星辰稽定節序占天象以<lb/>
　　授人時所屬有時憲天文漏刻三科初順治元年<lb/>
　　設欽天監監正等官皆以漢人除授康熈四年定<lb/>
<pb n="KR2l0015_WYG_041-4b"/>
　　置滿洲漢人監正各一員滿洲漢人左右監副各<lb/>
　　二員八年以西洋人充漢監正員額尋又増置西<lb/>
　　洋監副一員雍正三年以西洋人實授監正乾隆<lb/>
　　十八年省監副滿洲漢人員額各一増置西洋左<lb/>
　　右監副為二員其總理監務王大臣自乾隆十年<lb/>
　　以來始置皆由<lb/>
特簡無定員<lb/>
時憲科五官正滿洲二人䝉古二人春夏中秋冬五官<lb/>
<pb n="KR2l0015_WYG_041-5a"/>
正漢人各一人秋官正漢軍一人<hi>俱從六品</hi>五官司書漢人<lb/>
一人<hi>正九品</hi>博士滿洲一人漢軍二人䝉古二人漢人十<lb/>
有六人<hi>從九品</hi>
　　掌推天行之度騐嵗差以均節氣凡時憲書之以<lb/>
　國書䝉古文譯布者滿洲䝉古五官正司之推筭日<lb/>
　　月交食七政相距衝退留伏交宫同度等事漢人<lb/>
　　五官正司之推騐日月五星相距等事漢軍秋官<lb/>
　　正司之校刋時憲書以頒四方五官司書司之博<lb/>
<pb n="KR2l0015_WYG_041-5b"/>
　　士嵗以漢人二人直譙樓視更鼓之節餘各從其<lb/>
　　長以分典厥事五官正滿洲䝉古漢人員額俱康<lb/>
　　熈四年定又初沿明制設有回回科順治初裁革<lb/>
　　以其職改𨽻漢軍秋官正五官司書初置二人康<lb/>
　　熈十四年省一人博士初置滿洲䝉古共六人不<lb/>
　　分員額除授又漢軍三人漢人三十六人康熈四<lb/>
　　年省漢人博士十有四人五年復増設漢人博士<lb/>
　　二人乾隆四十七年定置滿洲博士四人䝉古博<lb/>
<pb n="KR2l0015_WYG_041-6a"/>
　　士二人皆分𨽻三科焉<lb/>
天文科五官靈臺郎滿洲二人䝉古一人漢軍一人漢<lb/>
人四人<hi>從七品</hi>五官監候漢人一人<hi>正九品</hi>博士滿洲三人<lb/>
漢人二人<lb/>
　　掌眂天象之垂書雲物以協嵗占毎日以滿洲漢<lb/>
　　人官各一人率天文生十有五人登觀象臺考儀<lb/>
　　器以窺乾象毎時以四人分觀四方晝夜輪直凡<lb/>
　　八節風占及雲氣流星諸象當奏者送監宻題以<lb/>
<pb n="KR2l0015_WYG_041-6b"/>
聞五官靈臺郎初置滿洲䝉古共三人不分員額除授<lb/>
　　乾隆四十七年定置滿洲二人䝉古一人漢軍漢<lb/>
　　人靈臺郎及五官監候各員額俱康熈四年定又<lb/>
　　原設漢人五官保章正二人康熈十四年省<lb/>
漏刻科五官挈壺正滿洲䝉古各一人漢人二人<hi>從八品</hi>
五官司晨漢軍一人<hi>從九品</hi>博士漢人六人<lb/>
　　掌調壺漏測中星審緯度相隂陽以諏時日而卜<lb/>
　　營建焉五官挈壺正初置滿洲䝉古共二人不分<lb/>
<pb n="KR2l0015_WYG_041-7a"/>
　　員額除授乾隆四十七年定置滿洲一人䝉古一<lb/>
　　人漢人挈壺正員額康熈四年定五官司晨初置<lb/>
　　漢軍漢人各一人康熈十四年省漢人員額<lb/>
主簿㕔主簿滿洲漢人各一人<hi>正八品</hi>
　　掌章奏文移簿籍員額康熈四年定<lb/>
食俸天文生滿洲䝉古十有六人漢軍八人漢人二十<lb/>
四人食糧天文生漢人五十六人食糧隂陽生漢人十人<lb/>
　　滿洲䝉古漢軍天文生俱以筭學生選充視筆<lb/>
<pb n="KR2l0015_WYG_041-7b"/>
　　帖式食俸漢人天文生隂陽生以筭學生暨肄業<lb/>
　　生選充食俸者視從九品食糧者亦以九品頂帶<lb/>
　　給之均與世業子弟分班補用天文生分𨽻三科<lb/>
　　各司推筭觀候之事隂陽生𨽻漏刻科主譙樓直更<lb/>
　　監官以時考其術業而進退之<lb/>
筆帖式滿洲十有一人䝉古四人漢軍二人<lb/>
　　筆帖式員額俱康熈四年定<hi>職事見吏部篇</hi>
　歴代建置<lb/>
<pb n="KR2l0015_WYG_041-8a"/>
　三代<lb/>
　　春秋左氏傳郯子曰我髙祖少皥摰之立也鳯鳥<lb/>
　　適至故紀於鳥為鳥師而鳥名鳯鳥氏歴正也元<lb/>
　　鳥氏司分者也伯趙氏司至者也青鳥氏司啓者<lb/>
　　也丹鳥氏司閉者也<hi>杜預注鳯鳥知天時故以名官元鳥燕也伯趙伯勞也青</hi>
　　<hi>鳥鶬鴳也丹鳥鷩雉也上四鳥皆歴正之屬官</hi>
　　國語楚語少昊氏之衰九黎亂徳人神雜擾顓頊<lb/>
　　受之乃命南正重司天以屬神火正黎司地以屬<lb/>
<pb n="KR2l0015_WYG_041-8b"/>
　　民使復舊章無相侵瀆其後堯復育重黎之後不<lb/>
　　忘舊者使復典之以至于夏商<lb/>
　　尚書堯典乃命羲和欽若昊天歴象日月星辰敬<lb/>
　　授人時孔安國傳重黎之後羲氏和氏世掌天地<lb/>
　　四時之官孔頴逹疏少昊五鳩氏即周世卿官别<lb/>
　　有鳯鳥氏為歴正班在五鳩之上是上代以來皆<lb/>
　　重歴數故知堯於卿官之外别命羲和掌天地於<lb/>
　　時羲和似尊於諸卿後世以來稍益卑賤周禮太<lb/>
<pb n="KR2l0015_WYG_041-9a"/>
　　史即古羲和之任也<lb/>
　　　謹案史記封禪書稱黄帝迎日推䇿而左傳所<lb/>
　　　紀少昊時有司分至啟閉之官嗣後顓頊命重<lb/>
　　　黎帝堯命羲和説者謂羲即重之後和即黎之<lb/>
　　　後世掌天地盖古聖人奉若天道大戴禮記所<lb/>
　　　謂慎守日月之數以察星辰之行序四時之順<lb/>
　　　逆者其事甚鉅故特重其官皆以上卿掌之良<lb/>
　　　以撫辰凝績人道正而萬事成實王政之最大<lb/>
<pb n="KR2l0015_WYG_041-9b"/>
　　　者自後世筭家但工術數司馬遷至謂文史星<lb/>
　　　歴近乎卜祝之間而其職乃視上古較輕矣今<lb/>
　　　採掇唐虞以前經傳所徴信者録冠三代之首<lb/>
　　　以明敬天授時其所從來者逺也<lb/>
　　尚書𦙍征羲和廢厥職酒荒于厥邑孔安國傳羲<lb/>
　　氏和氏自唐虞至三代世職不絶<lb/>
　　吕氏春秋夏太史令終古出其圖法如商<lb/>
　　禮記曲禮天子建天官先六大曰太史鄭康成注<lb/>
<pb n="KR2l0015_WYG_041-10a"/>
　　此盖殷時制也<lb/>
　　淮南子氾論訓殷太史令向藝先歸文王<lb/>
　　周禮春官太史下大夫二人上士四人府四人史<lb/>
　　八人胥四人徒四十人掌建邦之六典正嵗年以<lb/>
　　序事頒之于官府及都鄙頒告朔于邦國太史抱<lb/>
　　天時與大師同車<hi>鄭康成注大史日官也</hi>馮相氏中士二人<lb/>
　　下士四人府二人史四人徒八人掌十有二嵗十<lb/>
　　有二月十有二辰十日二十有八星之位辨其叙<lb/>
<pb n="KR2l0015_WYG_041-10b"/>
　　事以㑹天位冬夏致日春秋致月以辨四時之叙<lb/>
　　<hi>鄭康成注馮乘也相視也世登髙臺以視天文之次序</hi>保章氏中士二人下<lb/>
　　士四人府二人史四人徒八人掌天星以志星辰<lb/>
　　日月之變動以觀天下之遷辨其吉凶以星土辨<lb/>
　　九州之地所封封域皆有分星以觀妖祥以十有<lb/>
　　二嵗之相觀天下之妖祥以五雲之物辨吉凶水<lb/>
　　旱降豐荒之祲象以十有二風察天地之和命乖<lb/>
　　别之妖祥凡此五物者以詔救政訪序事<hi>鄭康成注保守</hi>
<pb n="KR2l0015_WYG_041-11a"/>
　　<hi>也世守天文之度</hi>
　　周禮夏官挈壺氏下士六人掌挈壺<hi>鄭康成注縣壺以為漏</hi>
　　禮記月令乃命太史守典奉法司天日月星辰之<lb/>
　　行宿離不貸<hi>鄭康成注太史禮官之屬離讀如儷偶之儷宿儷謂其屬馮相氏保章氏</hi>
　　<hi>掌天文者相與宿偶當審候伺不得過差也</hi>
　　　謹案周太史為史官及日官之長故後世典秘<lb/>
　　　書及天文者皆以為出於太史之職然記言記<lb/>
　　　動有内史外史以分任之而太史明於天道所<lb/>
<pb n="KR2l0015_WYG_041-11b"/>
　　　掌在建典辨灋竝不司典籍䇿書實與今翰林<lb/>
　　　不同惟其正嵗年頒告朔正如今之造時憲書<lb/>
　　　以頒行四方故與欽天監職掌較為相合漢魏<lb/>
　　　以來置太史曹監局以掌天時星算其源流蓋<lb/>
　　　出於此至魯語稱太史司載糾䖍天刑韋昭注<lb/>
　　　云載天文也司天文謂馮相保章氏蓋此二官<lb/>
　　　皆太史之屬分治術數太史不過總攬綱維而<lb/>
　　　已孔頴達月令正義謂馮相氏主日月五星年<lb/>
<pb n="KR2l0015_WYG_041-12a"/>
　　　氣節候推步遲疾審知所在之處若今之司歴<lb/>
　　　主其算術保章守天之文章謂度數失常次妖<lb/>
　　　孽吉凶所在若今天文家惟主變異其言最為<lb/>
　　　明晰以今制相凖馮相氏當如今之時憲科而<lb/>
　　　保章氏則如今之天文科也<lb/>
　　周禮春官大卜下大夫二人掌三兆之灋三易之<lb/>
　　灋三夢之灋以邦事作龜之八命卜師上士四人<lb/>
　　卜人中士八人下士十有六人掌開龜之四兆占<lb/>
<pb n="KR2l0015_WYG_041-12b"/>
　　人下士八人掌占龜以八簭占八頌簭人中士二<lb/>
　　人掌三易以辨九簭之名<lb/>
　　　謹案周以前重卜筮國有大事所以决疑求正<lb/>
　　　故特設官以掌之而以太卜為之長秦漢以降<lb/>
　　　亦有太卜令𨽻屬太常但後世龜䇿既廢改用<lb/>
　　　占式官民通用由來已乆周禮太史抱天時與<lb/>
　　　太師同車鄭司農云抱式以知天時是即三式<lb/>
　　　之法所自始<hi>太乙六壬遁甲謂之三式</hi>雖為術各别而審隂<lb/>
<pb n="KR2l0015_WYG_041-13a"/>
　　　陽生剋以定吉凶則初無二義今凡一切禮儀<lb/>
　　　營建之事皆由欽天監漏刻科選擇日時審度<lb/>
　　　嚮背盖亦猶周太卜之職也<lb/>
　　春秋左氏傳天子有日官諸侯有日御日官居卿<lb/>
　　以底日禮也日御不失日以授百官於朝服䖍注<lb/>
　　日官日御典歴數者也居卿者使卿居其官以主<lb/>
　　之重歴數也<hi>李華云天子日官則史佚史扁是也諸侯日御則禆竈子韋是也</hi>
　　春秋左氏傳十一月乙亥朔日有食之辰在申司<lb/>
<pb n="KR2l0015_WYG_041-13b"/>
　　歴過也再失閏矣<hi>孔頴達疏魯之司歴漸失其閏</hi>
　　　謹案日官日御皆司天之職故鄭康成以為即<lb/>
　　　周禮之太史後漢書張衡傳衡復為太史令曰<lb/>
　　　曩滯日官今又原之其義與鄭氏相同史記有<lb/>
　　　日者列傳當亦因日官主日故善卜者因以為<lb/>
　　　名也至古之典天文算數者皆世業相傳重黎<lb/>
　　　羲和歴代備職周官馮相保章賈公彦亦謂世<lb/>
　　　守其法故名官曰氏史記則謂之疇人盖即管<lb/>
<pb n="KR2l0015_WYG_041-14a"/>
　　　子所謂人與人相疇家與家相疇乃習為常業<lb/>
　　　之意周末䘮亂其子弟雖分散四方而史記封<lb/>
　　　禪書載有周太史儋見秦獻公論周秦離合之<lb/>
　　　事則其職亦未為盡失矣<lb/>
　秦<lb/>
　　杜佑通典秦為太史令<hi>胡母敬之為太史令作博學七篇</hi>
　漢<lb/>
　　漢書百官公卿表太常屬官有太史令丞<lb/>
<pb n="KR2l0015_WYG_041-14b"/>
　　漢書司馬遷傳父談為太史公注如淳曰漢儀注<lb/>
　　太史公武帝置位在丞相上天下計書先上太史<lb/>
　　公副上丞相遷死後宣帝以其官為令行太史公<lb/>
　　文書而已師古曰談為太史令遷尊其父故謂之<lb/>
　　公如說非也晉灼曰百官表無太史公在丞相上<lb/>
　　又衛宏所說多不實未可以為正<lb/>
　　史記太史公自序談卒三嵗而遷為太史令司馬<lb/>
　　貞索隠博物志太史令茂陵顯武里大夫司馬年<lb/>
<pb n="KR2l0015_WYG_041-15a"/>
　　二十八三年六月乙夘除六百石也<lb/>
　　王應麟玉海茂陵中書談以太史丞為太史令<lb/>
　　漢書律歴志武帝詔典星射姓<hi>師古曰姓射名姓也</hi>等造漢<lb/>
　　歴姓奏不能為算乃選治歴鄧平及長樂司馬可<lb/>
　　酒泉侯宜君等凡二十餘人都分天部遂用鄧平<lb/>
　　歴以平為太史丞後太史令張夀王上言宜更厯<lb/>
　　詔下主歴使者鮮于妄人詰問夀王不服妄人請<lb/>
　　與治歴大司農中丞麻光等雜候鉤校奏可<lb/>
<pb n="KR2l0015_WYG_041-15b"/>
　　劉知幾史通自古太史之職雖有述著為宗而兼<lb/>
　　掌歴象日月隂陽氣數司馬遷既沒後之續史記<lb/>
　　者禇先生劉向馮商揚雄之徒並以别職來知史<lb/>
　　務於是太史之署非復記言之司故張衡單颺王<lb/>
　　立髙堂隆等其當官見稱惟知占候而已<lb/>
　　　謹案漢書百官表不載太史令禄數而博物志<lb/>
　　　稱司馬遷為令六百石漢書律歴志載丞相御<lb/>
　　　史劾太史令張夀王吏八百石古之大夫是昭<lb/>
<pb n="KR2l0015_WYG_041-16a"/>
　　　宣以後已漸増其秩然皆未及千石亦足見漢<lb/>
　　　儀注所言位在丞相上者為不可信矣至典星<lb/>
　　　治歴乃漢官儀所謂待詔皆屬於太史令漢書<lb/>
　　　天文志元光中天星揺問候星者西域傳武帝<lb/>
　　　詔太史治星望氣皆以為吉蓋即其職而主歴<lb/>
　　　使者治歴大司農中丞等官則以他官兼領此<lb/>
　　　事正如今總理監務之大臣也<lb/>
　　後漢書百官志太史令一人六百石掌天時星歴<lb/>
<pb n="KR2l0015_WYG_041-16b"/>
　　凡嵗將終奏新年歴凡國祭祀䘮娶之事掌奏良<lb/>
　　日及時節禁忌凡國有瑞應災異掌記之丞一人<lb/>
　　明堂及靈臺丞一人二百石二丞掌守明堂靈臺<lb/>
　　靈臺掌候日月星氣皆屬太史<lb/>
　　劉昭後漢書志注漢官儀曰太史待詔三十七人<lb/>
　　其六人治歴三人龜卜三人廬宅四人日時三人<lb/>
　　易筮二人典禳籍氏許氏典昌氏各三人嘉法請<lb/>
　　雨解事各二人醫一人靈臺待詔四十二人其十<lb/>
<pb n="KR2l0015_WYG_041-17a"/>
　　四人候星二人候日三人候風十二人候氣三人<lb/>
　　候晷景七人候鍾律一人舎人<lb/>
　　玉海漢太史有望郎三十人掌故二十人<lb/>
　　後漢書律歴志元和元年待詔候鍾律殷彤元和<lb/>
　　二年治厯編訢李梵永平九年太史待詔董萌張<lb/>
　　隆永元中典星待詔姚崇并畢等熹平中治歴郎<lb/>
　　梁國宗整太史治歴郎中郭香劉固舍人馮恂等<lb/>
　　通典秦漢以來太史之任蓋併周之太史馮相保<lb/>
<pb n="KR2l0015_WYG_041-17b"/>
　　章三職<lb/>
　　　謹案後漢太史丞始分太史靈臺為二職今時<lb/>
　　　憲天文各為一科蓋本于此至待詔職員甚多<lb/>
　　　如典星治歴候鍾律望氣舎人之類皆見于前<lb/>
　　　後漢書其或稱治厯郎及治厯郎中乃是為郎<lb/>
　　　而待詔者耳並非别有是官後漢書注引袁山<lb/>
　　　松書劉洪以校尉應太史徴拜郎中所云太史<lb/>
　　　徴者即謂徴至太史為待詔蓋當時司天之職<lb/>
<pb n="KR2l0015_WYG_041-18a"/>
　　　多由辟舉故待詔之善於其術者亦得轉為令<lb/>
　　　丞如鄧平以治歴待詔為太史丞是也<lb/>
　　漢書百官公卿表太常有太卜令丞武帝太初元<lb/>
　　年初置<lb/>
　　唐六典漢武置太卜博士<lb/>
　　後漢書百官志太常有太卜令六百石後省并太<lb/>
　　史<lb/>
　　史記龜䇿列傳髙祖時因秦太卜雖父子疇官世<lb/>
<pb n="KR2l0015_WYG_041-18b"/>
　　世相傳其精㣲深妙多所遺失至今上<hi>謂武帝也</hi>即位<lb/>
　　博開藝能之路數年之間太卜大集<lb/>
　　史記日者列傳禇先生曰臣為郎時與太卜待詔<lb/>
　　為郎者同舎言曰孝武時聚㑹占家有五行堪輿<lb/>
　　建除叢辰歴天人太乙家制曰以五行為主<lb/>
　　　謹案秦漢因周制别置太卜官至後漢而省并<lb/>
　　　太史故後漢志載太史職守有祭祀䘮娶之事<lb/>
　　　掌奏良日一節而漢官儀所記太史待詔亦有<lb/>
<pb n="KR2l0015_WYG_041-19a"/>
　　　龜卜廬宅時日諸科蓋即太卜所司併入太史<lb/>
　　　者今欽天監兼主選擇是其例也<lb/>
　三國<lb/>
　　三國蜀志後主傳景耀元年史官言景星見<lb/>
　　　謹案陳夀作後主傳評稱國不置史注記無官<lb/>
　　　而傳中又有史官言景星見事蓋當時所闕者<lb/>
　　　載筆之職而太史令之主天文者則依舊備官<lb/>
　　　晉書律歴志稱劉氏在蜀仍漢四分歴亦可知<lb/>
<pb n="KR2l0015_WYG_041-19b"/>
　　　日官推步之法固未甞廢矣<lb/>
　　晉書律歴志魏文帝黄初中太史令髙堂隆太史<lb/>
　　丞韓翊<lb/>
　　晉書天文志明帝太和初太史令許芝<lb/>
　　裴松之三國志注太史上漢厯不及天時更為太<lb/>
　　和歴詔髙堂隆與尚書郎楊偉太史待詔駱禄叅<lb/>
　　共推校<lb/>
　　唐六典魏太史令吏員有望候郎二十人候部郎<lb/>
<pb n="KR2l0015_WYG_041-20a"/>
　　十五人掌候天文有靈臺丞主候望頒歴<lb/>
　　三國魏志周宣傳宣占夢十中八九文帝以為中<lb/>
　　郎屬太史<lb/>
　　　謹案魏太史有令丞及待詔大扺皆與漢制相<lb/>
　　　同其周宣以中郎屬太史亦即待詔之職也<lb/>
　　三國吳志吳範傳權以範為騎都尉領太史令<lb/>
　　三國吳志韋曜傳孫亮即位曜為太史令<lb/>
　　三國吳志劉惇傳太史丞公孫滕<lb/>
<pb n="KR2l0015_WYG_041-20b"/>
　　隋書天文志三國時吳太史令陳卓始列甘氏石<lb/>
　　氏巫咸三家星官著於圖録<lb/>
　　　謹案吳因漢制有太史令丞而吳範以騎都尉<lb/>
　　　領太史令則當如今之兼管監事又裴松之三<lb/>
　　　國志注載孫權呼知星者問分野星氣孫皓時<lb/>
　　　望氣者云荆州有王氣是吳靈臺所屬尚當有<lb/>
　　　候星候氣諸待詔蓋猶沿漢之舊也<lb/>
　晉<lb/>
<pb n="KR2l0015_WYG_041-21a"/>
　　晉書百官志太常統太史令太史又别置靈臺丞<lb/>
　　唐六典晉太史令品第七秩六百石銅印墨綬進<lb/>
　　賢一梁冠絳朝服丞一人秩二百石太史吏員有<lb/>
　　典厯四人望候郎二十人候部吏十五人江左髙<lb/>
　　瑩以侍中陳卓以義熈守呉道欣以殿中侍御史<lb/>
　　兼領太史<lb/>
　　　謹案自漢末以天文為秘學専門授受具有源<lb/>
　　　流故雖十六國𤓰分雲擾之時而為日官者尚<lb/>
<pb n="KR2l0015_WYG_041-21b"/>
　　　多能工其術史傳所載如漢有太史令宣于修<lb/>
　　　之康相弁廣明臺産趙有太史令趙攬前秦有<lb/>
　　　太史令康權前燕有太史令黄泓南燕有太史<lb/>
　　　令成公綏北燕有太史令閔盛前凉有太史令<lb/>
　　　賈曜郭黁後凉有太史令劉梁張衍皆以占候<lb/>
　　　著名亦其一時風尚所在也<lb/>
　宋齊梁陳<lb/>
　　宋書百官志太史令一人丞一人掌三辰時日祥<lb/>
<pb n="KR2l0015_WYG_041-22a"/>
　　瑞妖災嵗終則奏新歴<lb/>
　　南齊書百官志太史令一人丞一人<lb/>
　　隋書百官志梁太常統太史令丞太史别有靈臺<lb/>
　　丞<lb/>
　　通典太史宋齊並屬太常梁陳亦同<lb/>
　　唐六典梁陳太史丞三品勲位宋齊梁陳皆有靈<lb/>
　　臺丞典歴史闕其員品<lb/>
　　宋書律歴志元嘉二十年何承天奏漏刻改用二<lb/>
<pb n="KR2l0015_WYG_041-22b"/>
　　十五箭請臺勒漏郎將考騐施用<lb/>
　　　謹案漏郎將沈約百官志無此官盖郎將之司<lb/>
　　　漏刻者如今挈壺正之職也<lb/>
　北魏<lb/>
　　魏書術藝傳魏太祖太宗時太史令王亮蘇坦髙<lb/>
　　祖時太史令趙樊生並知天文後太史趙勝趙翼<lb/>
　　趙洪慶胡世榮胡法通等二族世掌天官<lb/>
　　冊府元龜後魏太史丞史失其品<lb/>
<pb n="KR2l0015_WYG_041-23a"/>
　　魏書官氏志太史博士太卜博士大常日者從第<lb/>
　　七品下太史助教第九品中<lb/>
　　魏書禮志太祖天賜三年占授著作郎王宜弟造<lb/>
　　兵法<lb/>
　　唐六典後魏有典厯史闕其員品<lb/>
　　　謹案魏書官氏志不言太史所𨽻而冊府元龜<lb/>
　　　則繋之秘書監下今考魏秘書有鍾律占授諸<lb/>
　　　郎皆與太史職事相連故律歴志載上谷張明<lb/>
<pb n="KR2l0015_WYG_041-23b"/>
　　　豫以鍾律郎擢為太史令疑當時太史已屬秘<lb/>
　　　書省冊府元龜或當有所據也<lb/>
　北齊<lb/>
　　隋書百官志後齊太常統太史署令丞掌天文地<lb/>
　　動風雲氣色律歴卜筮等事太史兼領靈臺太卜<lb/>
　　二局丞靈臺掌天文觀候太卜掌諸卜筮<lb/>
　　唐六典北齊有典歴史闕其員品<lb/>
　　　謹案隋志稱後齊武平中有廣平人劉孝孫張<lb/>
<pb n="KR2l0015_WYG_041-24a"/>
　　　孟賓二人同知歴事並無官號蓋猶漢之以知<lb/>
　　　星人待詔太史者也<lb/>
　後周<lb/>
　　通典後周官品正五命春官太史中大夫正四命<lb/>
　　春官太卜下大夫正三命春官馮相保章小卜等<lb/>
　　上士正二命春官馮相保章等中士<lb/>
　　唐六典後周春官府置太史中大夫一人掌歴家<lb/>
　　之法<lb/>
<pb n="KR2l0015_WYG_041-24b"/>
　　　謹案隋書庾季才傳季才在周武帝時以車騎<lb/>
　　　大將軍儀同三司遷為太史其職甚重蓋當時<lb/>
　　　六官並建故太史為中大夫次於六卿非前代<lb/>
　　　之𨽻屬太常者比也至隋書律歴志有周太史<lb/>
　　　上士馬顯保章上士任恱在隋初議歴事而通<lb/>
　　　典載周官品獨不及太史上士之職殊為闕略<lb/>
　　　又隋書來和傳稱和在周為少卜上士而通典<lb/>
　　　作小卜亦微有不同<lb/>
<pb n="KR2l0015_WYG_041-25a"/>
　隋<lb/>
　　隋書百官志髙祖置祕書省領太史曹置令丞各<lb/>
　　二人司歴二人監候二人其歴天文漏刻視祲各<lb/>
　　有博士及生員太史令從七品太史丞正九品太<lb/>
　　史監候太史司厯從九品左右武候府置司辰師<lb/>
　　四人漏刻生一百一十人司辰師正九品煬帝三<lb/>
　　年改太史局為監進令階為正五品又减丞為一<lb/>
　　人置司辰師八人増置監候十人其後又改監少<lb/>
<pb n="KR2l0015_WYG_041-25b"/>
　　監為令少令<lb/>
　　唐六典隋改典厯為司歴取左傳司厯為名天文<lb/>
　　博士掌教習天文氣色天生觀生掌晝夜在靈臺<lb/>
　　伺候天文氣色漏刻博士掌教漏刻生漏刻生掌<lb/>
　　習漏刻之節以時唱漏<lb/>
　　　謹案隋以太史屬秘書蓋本周禮史官日官同<lb/>
　　　職之意其司辰監候諸職亦皆昉於隋而至今<lb/>
　　　沿之至隋書所載如庾季才以通直散騎常侍<lb/>
<pb n="KR2l0015_WYG_041-26a"/>
　　　領太史令張胄元以員外散騎侍郎領太史令<lb/>
　　　蓋皆如今之加銜留任而胄元初以雲騎尉直<lb/>
　　　太史叅議律歴事則如漢之待詔唐初以李淳<lb/>
　　　風直太史尚循其例又律歴志有歴助教傅儁<lb/>
　　　成珍等而百官志無此職殆暫置即罷故史文<lb/>
　　　從略歟<lb/>
　唐<lb/>
　　舊唐書百官志司天臺舊太史局𨽻祕書監龍朔<lb/>
<pb n="KR2l0015_WYG_041-26b"/>
　　二年改為秘閣局乆視元年改為渾儀監景雲元<lb/>
　　年改為太史監復為太史局𨽻秘書乾元元年三<lb/>
　　月十九日敕改太史監為司天臺改置官屬舊置<lb/>
　　於子城内秘書省西今在永寧坊東南角也<lb/>
　　通典大唐初改監為局置令龍朔二年改太史局<lb/>
　　為祕書閣改令為郎中丞為秘書閣郎咸亨初復<lb/>
　　舊乆視元年改為渾天監不𨽻麟臺改令為監置<lb/>
　　一人其年又改為渾儀監長安二年復為太史局<lb/>
<pb n="KR2l0015_WYG_041-27a"/>
　　又𨽻麟臺其監復為太史局令置二人景龍二年<lb/>
　　復改局為監而令名不易不𨽻秘書開元二年復<lb/>
　　改令為監改一員為少監十四年復為太史局置<lb/>
　　令二人復𨽻祕書後又改局為監乾元元年又改<lb/>
　　其局為司天臺掌天文歴數風雲氣色有異則宻<lb/>
　　封以奏<lb/>
　　舊唐書肅宗本紀乾元元年三月太史監為司天<lb/>
　　臺取永寧坊張守珪宅置仍補官員六十人<lb/>
<pb n="KR2l0015_WYG_041-27b"/>
　　新唐書百官志司天臺監一人正三品少監二人<lb/>
　　正四品上丞一人正六品上主簿二人正七品上<lb/>
　　主事一人正八品下監掌察天文稽歴數凡日月<lb/>
　　星辰風雲氣色之異率其屬而占有通元院以藝<lb/>
　　學召至京師者居之凡天文圖書器物非其任不<lb/>
　　得與焉毎季録祥眚送門下中書省紀于起居注<lb/>
　　嵗終上送史館嵗頒歴于天下○春官夏官秋官<lb/>
　　冬官中官正各一人正五品上副正各一人正六<lb/>
<pb n="KR2l0015_WYG_041-28a"/>
　　品上掌司四時各司其方之變異冠加一星珠以<lb/>
　　應五緯衣從其方色元日冬至朔望朝㑹及大禮<lb/>
　　各奏方事而服以朝見○五官保章正二人從七<lb/>
　　品上五官監候三人正八品下五官司歴二人從<lb/>
　　八品上掌歴法及測景分至表凖○五官靈臺郎<lb/>
　　各一人正七品下掌候天文之變五官挈壺正二<lb/>
　　人正八品上五官司辰八人正九品上漏刻博士<lb/>
　　六人從九品下掌知漏刻凡孔壺為漏浮箭為刻<lb/>
<pb n="KR2l0015_WYG_041-28b"/>
　　以考中星昏明更以撃鼓為節㸃以撃鐘為節<lb/>
　　唐六典隋置司辰師唐朝因之貞觀元年除師字<lb/>
　　長安四年始置挈壺正省歴博士置保章正以當<lb/>
　　之省天文博士置靈臺郎以當之<lb/>
　　舊唐書職官志太卜署令一人從八品下丞一人<lb/>
　　<hi>正九品</hi>卜正二人<hi>從九/品下</hi>卜博士二人<hi>從九品下</hi>掌卜筮之<lb/>
　　法辨其象數通其消息以定吉凶<lb/>
　　　謹案唐司天官屬唐六典及舊唐書職官志新<lb/>
<pb n="KR2l0015_WYG_041-29a"/>
　　　唐書百官志員名多寡互有不同蓋六典所載<lb/>
　　　乃開元中舊制故尚稱太史局未有司天臺之<lb/>
　　　名舊志所載則乾元新改之制故其官額尚多<lb/>
　　　至六十人惟新志所載自監以下諸官共三十<lb/>
　　　七人乃後來増損定式宜據以為凖今故著之<lb/>
　　　於篇而六典舊志則僅節取其沿革大略而已<lb/>
　　　至太史局本屬秘書省自改司天臺以後已别<lb/>
　　　為一署無所𨽻屬與唐初之制殊矣<lb/>
<pb n="KR2l0015_WYG_041-29b"/>
　五季<lb/>
　　五代史馬重績傳晉有天下拜重績太子右賛善<lb/>
　　大夫遷司天監天福三年重績創新法以唐天寳<lb/>
　　十四載乙未為上元雨水正月中氣為氣首詔下<lb/>
　　司天監趙仁琦張文皓等考覆得失乃下詔班行<lb/>
　　之<lb/>
　　五代史趙延義傳延義事周為太府卿判司天監<lb/>
　　　謹案五季制度率陋惟司天監所掌算數猶未<lb/>
<pb n="KR2l0015_WYG_041-30a"/>
　　　失其官故馬重績等皆以術顯觀重績上新法<lb/>
　　　而趙仁琦等為之考覆其職皆司天監則當時<lb/>
　　　所設殆不止一員特史文不備無由知其詳耳<lb/>
　　　又晉髙祖本紀載天福三年九月己未歸司天<lb/>
　　　鷄呌學生殷暉於契丹其名亦未經見考唐六<lb/>
　　　典挈壺正下有漏刻典事十六人漏刻生三百<lb/>
　　　六十人典鍾二百八十人典鼓一百六十人則<lb/>
　　　鷄呌學生當即漏刻生之掌報昏暁者也<lb/>
<pb n="KR2l0015_WYG_041-30b"/>
　宋<lb/>
　　宋史職官志太史局掌測騐天文考定歴法凡日<lb/>
　　月星辰風雲氣候祥𤯝之事日具所占以聞嵗頒<lb/>
　　厯于天下則預造進呈祭祀冠昏及大典禮則選<lb/>
　　所用日其官有令有正有春官夏官中官秋官冬<lb/>
　　官正有丞有直長有靈臺郎有保章正其判局及<lb/>
　　同判則選五官正以上業優考深者充保章五年<lb/>
　　直長至令十年一遷惟靈臺郎試中乃遷而挈壺<lb/>
<pb n="KR2l0015_WYG_041-31a"/>
　　正無遷法其别局有天文院測騐渾儀刻漏所掌<lb/>
　　渾儀臺晝夜測騐辰象○鐘鼓院掌文徳殿鐘鼓<lb/>
　　樓刻漏進牌之事○印厯所掌雕印歴書南渡後<lb/>
　　並同𨽻秘書省長貳丞郎輪季㸃檢<lb/>
　　章俊卿山堂考索宋初置司天監以他官兼判又<lb/>
　　有同判之名以朝官充元豐官制行置太史令總<lb/>
　　一局之事而正與丞為之貳<lb/>
　　宋史律歴志熈寧間司馬光沈括皆甞提舉司天<lb/>
<pb n="KR2l0015_WYG_041-31b"/>
　　監<lb/>
　　李心傳建炎以來朝野雜記提舉太史局者舊率<lb/>
　　以近臣兼之熈豐間司馬公王和甫繼居是任後<lb/>
　　不復置紹興五年十月復置以命薛象先明年何<lb/>
　　自然以非舊典為言遂罷去太史局日官舊止於<lb/>
　　五官正孝宗時始増春夏秋冬中五官大夫<lb/>
　　沈括夢溪筆談國朝置天文院於禁中設漏刻觀<lb/>
　　天臺銅渾儀皆如司天監與司天監互相檢察毎<lb/>
<pb n="KR2l0015_WYG_041-32a"/>
　　夜天文院具有無諦見雲物禨祥及當夜星次須<lb/>
　　令於皇城門未發前到禁中門發後司天占狀方<lb/>
　　到以兩司奏狀對勘以防虚偽近嵗皆是隂相計<lb/>
　　㑹符同冩奏習以為常其來已乆中外具知之不<lb/>
　　以為怪其日月五星行次皆只據小歴所算躔度<lb/>
　　謄奏不曽占候有司但偹員安禄而已熈寧中予<lb/>
　　領太史甞按發其欺免官者六人未幾其弊復如<lb/>
　　故<lb/>
<pb n="KR2l0015_WYG_041-32b"/>
　　　謹案宋志載英宗時有司天監生石道陳遘南<lb/>
　　　渡後有太史局生阮興祖蓋即如今之天文生<lb/>
　　　也<lb/>
　遼<lb/>
　　遼史百官志司天監有太史令有司歴靈臺郎挈<lb/>
　　壺正五官正丞主簿保章正監候司辰刻漏博士<lb/>
　　典鐘典鼔<lb/>
　　　謹案遼史百官志所載南面朝官大都皆以唐<lb/>
<pb n="KR2l0015_WYG_041-33a"/>
　　　制凖之非必盡有實證惟司天一監穆宗紀應<lb/>
　　　歴十一年有司天王白李正等進歴事景宗紀<lb/>
　　　保寧九年有司天奏日當食不虧事其職掌皆<lb/>
　　　可考見可知靈臺官守猶未失也<lb/>
　金<lb/>
　　金史百官志司天臺提㸃正五品監從五品掌天<lb/>
　　文歴數風雲氣色宻以奏聞少監從六品判官從<lb/>
　　八品教授舊設二員正大初省一員<hi>係籍學生七十六人漢人</hi>
<pb n="KR2l0015_WYG_041-33b"/>
　　<hi>五十人女直二十六人試補長行</hi>司天管勾從九品<hi>不限資考員數隨科十人</hi>
　　<hi>設一員以藝業尢精者充</hi>長行人五十人<hi>未授職事者試補管勾</hi>天文科<lb/>
　　女直漢人各六人算歴科八人三式科四人測騐<lb/>
　　科八人漏刻科二十五人<hi>銅儀法物舊在法物庫貞元二年始付本臺</hi>
　　右屬秘書監<lb/>
　元<lb/>
　　元史百官志太史院秩正三品掌天文歴數之事<lb/>
　　至元十五年始立院置太史令等官一員至大元<lb/>
<pb n="KR2l0015_WYG_041-34a"/>
　　年陞從二品設官十員延祐三年陞正二品設官<lb/>
　　十五員後定置院使五員正二品同知二員正三<lb/>
　　品僉院二員從三品同僉二員正四品院判二員<lb/>
　　正五品經歴一員從五品都事一員從七品管勾<lb/>
　　一員從九品令史三人譯史一人知印二人通事<lb/>
　　一人宣使二人典吏二人春官正兼夏官正一員<lb/>
　　正五品秋官正兼冬官正中官正一員正五品保<lb/>
　　章正五員正七品保章副五員正八品掌歴二員<lb/>
<pb n="KR2l0015_WYG_041-34b"/>
　　正八品腹裏印歴管勾一員從九品各省司厯十<lb/>
　　二員正九品印歴管勾二員從九品靈臺郎一員<lb/>
　　正七品監候六員從八品副監候六員正九品星<lb/>
　　歴生四十四員挈壺正一員從八品司辰郎二員<lb/>
　　正九品燈漏直長一人教授一員從八品學正一<lb/>
　　員從九品校事郎二員正八品○司天監秩正四<lb/>
　　品掌凡歴象之事提㸃一員正四品司天監三員<lb/>
　　正四品少監五員正五品丞四員正六品知事一<lb/>
<pb n="KR2l0015_WYG_041-35a"/>
　　員令史二人譯史一人通事兼知印一人屬官提<lb/>
　　學二員教授二員並從九品學正二員天文科管<lb/>
　　勾二員算歴科管勾二員三式科管勾二員測騐<lb/>
　　科管勾二員漏刻科管勾二員並從九品隂陽管<lb/>
　　勾一員押宿官二員司辰官八員天文生七十五<lb/>
　　人中統元年因金人舊制立司天臺設官屬至元<lb/>
　　八年以上都承應闕官増置行司天監十五年别<lb/>
　　置太史院與臺並立頒歴之政歸院學校之設𨽻<lb/>
<pb n="KR2l0015_WYG_041-35b"/>
　　臺二十三年置行監二十七年又立行少監皇慶<lb/>
　　元年陞正四品延祐元年特陞正三品七年仍正<lb/>
　　四品○回回司天監秩正四品掌觀象衍歴提㸃<lb/>
　　一員司天監三員少監二員監丞二員品秩同上<lb/>
　　知事一員令史二員通事兼知印一人奏差一人<lb/>
　　屬官教授一員天文科管勾一員算歴科管勾一<lb/>
　　員三式科管勾一員測騐科管勾一員漏刻科管<lb/>
　　勾一員隂陽生一十八人世祖在潛邸時有㫖徴<lb/>
<pb n="KR2l0015_WYG_041-36a"/>
　　回回為星學者扎瑪里鼎<hi>原作扎馬剌丁令依字面改正</hi>等以其<lb/>
　　藝進未有官署至元八年始置司天臺秩從五品<lb/>
　　十七年置行監皇慶元年改為監秩正四品延祐<lb/>
　　元年陞正三品置司天監二年命秘書卿提調監<lb/>
　　事四年復正四品<lb/>
　　元史郭守敬傳守敬拜昭文館大學士知太史院<lb/>
　　事大徳七年詔内外官年及七十並聽致仕獨守<lb/>
　　敬不許其請自是翰林太史司天官不致仕定著<lb/>
<pb n="KR2l0015_WYG_041-36b"/>
　　為令<lb/>
　　　謹案元代太史院與司天監並立然推步測算<lb/>
　　　之事皆歸太史院司天監特偹官而已至回回<lb/>
　　　星學始見於唐之九執歴元則有扎瑪里鼎作<lb/>
　　　萬年歴遂特設回回司天監以傳衍其術明亦<lb/>
　　　别置回回科與大統叅用迨<lb/>
　　本朝順治二年以西洋監正湯若望奏請裁撤回<lb/>
　　　回科今漢軍秋官正專司日月五星相距等事<lb/>
<pb n="KR2l0015_WYG_041-37a"/>
　　　蓋猶其舊職也<lb/>
　明<lb/>
　　明史職官志欽天監監正一人<hi>正五品</hi>監副二人<hi>正六</hi>
　　<hi>品</hi>其屬主簿㕔主簿一人<hi>正八品</hi>春夏中秋冬官正<lb/>
　　各一人<hi>正六品</hi>五官靈臺郎八人<hi>從七品後革四人</hi>五官保<lb/>
　　章正二人<hi>正八品後革一人</hi>五官挈壺正二人<hi>從八品後革一人</hi>
　　五官監候三人<hi>正九品後革一人</hi>五官司厯二人<hi>正九品</hi>五<lb/>
　　官司晨八人<hi>從九品後革六人</hi>漏刻博士六人<hi>從九品後革五人</hi>
<pb n="KR2l0015_WYG_041-37b"/>
　　監正副掌察天文定歴數占候推步之事凡日月<lb/>
　　星辰風雲氣色率其屬而測候焉有變異宻疏以<lb/>
　　聞凡習業分四科曰天文曰漏刻曰回回曰歴自<lb/>
　　五官正下至天文生隂陽生各分科肄業毎嵗冬<lb/>
　　至日呈奏明嵗大統歴<hi>成化十五年改頒明嵗歴於十月朔日</hi>送禮<lb/>
　　部頒行其御覽月令歴七政躔度歴六壬遁甲歴<lb/>
　　四季天象録並先期進呈凡歴注御歴注三十事<lb/>
　　<hi>如祭祀頒詔行幸等類</hi>民歴三十二事壬遁歴七十二事凡<lb/>
<pb n="KR2l0015_WYG_041-38a"/>
　　祭日前一年㑹選以進移知太常凡營建征討冠<lb/>
　　婚山陵之事則選地而擇日立春則預候氣於東<lb/>
　　郊大朝賀於文樓設定時鼓漏刻報時司晨鷄唱<lb/>
　　各供其事日月交食先時算其分秒時刻起復方<lb/>
　　位以聞下禮部移内外諸司救之仍按占書條奏<lb/>
　　<hi>若食不及一分與回回歴雖食一分以上則奏而不救</hi>監官毋得改他官子<lb/>
　　孫毋得徙他業乏人則移禮部訪取而試用焉五<lb/>
　　官正推歴法定四時司歴監候佐之靈臺郎辨日<lb/>
<pb n="KR2l0015_WYG_041-38b"/>
　　月星辰之躔次分野以占候天文之變觀象臺四<lb/>
　　面面四天文生輪司測候保章正專志天文之變<lb/>
　　定其吉凶之占挈壺正知刻漏孔壺為漏浮箭為<lb/>
　　刻以考中星昏旦之次漏刻博士定時以漏換時<lb/>
　　以牌報更以鼓警晨昏以鐘鼓司晨佐之明初即<lb/>
　　置太史監設太史令通判太史監事僉判太史監<lb/>
　　事校事郎五官正靈臺郎保章正副挈壺正掌歴<lb/>
　　管勾等官以劉基為太史令呉元年改監為院秩<lb/>
<pb n="KR2l0015_WYG_041-39a"/>
　　正三品<hi>院使正三品同知正四品院判正五品五官正正六品典簿雨𤾉司時叙郎紀候郎</hi>
　　<hi>正七品靈臺郎保章正正八品副從八品掌歴管勾從九品</hi>洪武元年徴元太<lb/>
　　史張祐張沂等十四人改太史院為司天監設監<lb/>
　　令一人<hi>正三品</hi>少監二人<hi>正四/品</hi>監丞一人<hi>正六品</hi>主簿<lb/>
　　一人<hi>正七品</hi>主事一人<hi>正八/品</hi>五官正五人<hi>正五品</hi>五官<lb/>
　　副五人<hi>正六品</hi>靈臺郎二人<hi>正七/品</hi>保章正二人<hi>從七品</hi>
　　監候三人<hi>正八品</hi>司辰八人<hi>正九/品</hi>漏刻博士六人<hi>從九</hi>
　　<hi>品</hi>又置回回司天監設監令一人<hi>正四品</hi>少監二人<lb/>
<pb n="KR2l0015_WYG_041-39b"/>
　　<hi>正五品</hi>監丞二人<hi>正六/品</hi>徴元回回司天監鄭阿里<hi>滿洲</hi>
　　<hi>語承受也今仍原文</hi>等議歴二年改司天監為欽天監四年<lb/>
　　詔監官職專司天非特㫖不得陞調又定監官散<lb/>
　　官<hi>監令正儀大夫少監分朔大夫五官正司元大夫監丞靈臺郎五官保章正平秩郎五官靈臺</hi>
　　<hi>郎司正郎五官挈壺正挈壺郎</hi>十四年改欽天監為正五品設令<lb/>
　　一人丞一人<hi>屬官五官正以下員數如前所列</hi>俱從品級授以文<lb/>
　　職散官二十二年改令為監正丞為監副三十一<lb/>
　　年罷回回欽天監以其歴法𨽻本監明初又置稽<lb/>
<pb n="KR2l0015_WYG_041-40a"/>
　　疑司以掌卜筮未幾罷<hi>洪武十七年置稽疑司設司令一人正六品左右丞</hi>
　　<hi>各一人從六品屬官司筮正九品無定員尋罷</hi>
　　　謹案自堯命羲和舜察璣衡觀象授時為王政<lb/>
　　　之首務然上古日官雖立而測騐尚疎觀禮記<lb/>
　　　曽子問所稱朝聘祭祀已入廟内而不得成禮<lb/>
　　　者日食居其一與雨霑服失容一例是待其既<lb/>
　　　食而後知非預為推算也春秋時史官失職置<lb/>
　　　閏無法食或違朔兩紀日南至先天者二三日<lb/>
<pb n="KR2l0015_WYG_041-40b"/>
　　　説者謂梓慎禆竈史墨之徒長于禨祥短於推<lb/>
　　　算漢初猶踵行之東漢末迄隋唐漸有改更而<lb/>
　　　交食往往不騐至明代而承用元之授時法者<lb/>
　　　二百七十餘年氣朔漸差獻議者紛紛請改而<lb/>
　　　臺官拘泥舊聞當事憚于改作其時甌羅巴法<lb/>
　　　已入中土徐光啓等講求雖切終未施行<lb/>
　　國家法天齊政首定時憲書頒行寓内<lb/>
聖祖仁皇帝生知天縱逹象緯之本原探河洛之妙奥<lb/>
<pb n="KR2l0015_WYG_041-41a"/>
　　　考定成法勒為謨典<lb/>
御製歴象考成律吕正義數理精藴諸書無不包括㑹<lb/>
　　　通發千古未發之秘鑰分毫不爽宻合天行<lb/>
　皇上復命諸臣續加討論<lb/>
　欽定律吕正義歴象考成後編及天文正義協紀辨<lb/>
　　　方儀象考成諸書博大精深推闡愈宻洵足正<lb/>
　　　　百代之舊章貽萬世之成憲唐虞以來盖至今<lb/>
　　　　日而範圍莫越矣<lb/>
<pb n="KR2l0015_WYG_041-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定歴代職官表卷三十五<lb/>
</p>
<p>
</p>
  </div>
</body>
</text>
</TEI>
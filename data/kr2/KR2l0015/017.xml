<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_017-1a"/>
欽定四庫全書<lb/>
欽定厯代職官表卷十一<lb/>
　　禮部㑹同四譯館表<lb/>
<pb n="KR2l0015_WYG_017-2a"/>
　　禮部㑹同四譯館<lb/>
　國朝官制<lb/>
提督㑹同四譯館禮部郎中兼鴻臚寺少卿銜一人<lb/>
　　掌四夷朝貢之國設廣厦以待貢使之至置象譯<lb/>
　　以通言語習畨夷書凡貢使就館率大使庀治屋<lb/>
　　宇稽其出入互市之事視其脯資餼牽毋有不給<lb/>
　　若朝見及<lb/>
賜燕<lb/>
<pb n="KR2l0015_WYG_017-2b"/>
頒賞皆館卿率使臣以行禮焉初制㑹同四譯分設兩<lb/>
　　館㑹同館自順治初置即𨽻禮部以主客司滿洲<lb/>
　　漢人主事各一　人提督館事十四年設員外郎品<lb/>
　　級通事一人掌㑹同館印㝷省雍正十年改定㑹<lb/>
　　同館監督由部掄選引<lb/>
見<lb/>
簡用一人四譯館則<lb/>
國初沿明制置𨽻於翰林院設太常寺漢少卿一人提<lb/>
<pb n="KR2l0015_WYG_017-3a"/>
　　督館事立回回緬甸百夷西畨髙昌西天八百暹<lb/>
　　羅八館以譯逺方朝貢文字乾隆十三年以四譯<lb/>
　　館閒冗無事<lb/>
詔下大學士禮部定議省提督館事太常寺少卿員額<lb/>
　　併入禮部為㑹同四譯館改八館為二曰西域館<lb/>
　　百夷館以禮部郎中一人兼鴻臚寺少卿銜兼攝<lb/>
　　之於滿漢郎中内掄選引<lb/>
見請<lb/>
<pb n="KR2l0015_WYG_017-3b"/>
㫖簡任三年而代<lb/>
㑹同四譯館大使漢人一人<hi>正九品</hi>序班漢人二人<hi>從九品</hi>
朝鮮通事官滿洲十有二人<hi>六品六人七品四人八品二人</hi>
　　掌治館舎委積以接待人使通外國語言繙習文<lb/>
　　字大使員額順治元年定序班初設二十人順治<lb/>
　　十五年定設正教序班八人協教序班八人康熙<lb/>
　　三十八年五十二年又先後省至九人仍以一員<lb/>
　　管典務廳典務事乾隆十三年省典務一人序班<lb/>
<pb n="KR2l0015_WYG_017-4a"/>
　　六人定設序班二人朝鮮通事官初置六人後增<lb/>
　　至十六人凡六品十人七品六人乾隆二十三年<lb/>
　　省六品四人七品二人增設八品二人朝鮮譯學<lb/>
　　置譯生二十人於下五旗朝鮮子弟内選充西域<lb/>
　　館置譯生四人百夷館置譯生四人均於順天府<lb/>
　　屬儒童内選充凡太使員闕咨吏部以序班序補<lb/>
　　通事官及序班員闕均以譯生選補咨吏部註冊<lb/>
　厯代建置<lb/>
<pb n="KR2l0015_WYG_017-4b"/>
　三代<lb/>
　　周禮秋官象胥每翟上士一人中士二人下士八<lb/>
　　人徒二十人掌蠻夷閩貉戎狄之國使掌傳王之<lb/>
　　言而諭説焉以和親之若以時入賓則協其禮與<lb/>
　　其辭言傳之凡其出入送逆之禮節幣帛詞令而<lb/>
　　賓相之<hi>鄭康成註鄭司農云象胥譯官也胥讀為諝王制曰五方之民言語不通嗜慾不同</hi>
　　<hi>逹其志通其慾東方曰寄南方曰象西方曰狄鞮北方曰譯此官正為象者周始冇越裳重譯而來</hi>
　　<hi>獻是因謂通言語之官為象胥云諝謂象之有才知者也</hi>掌客上士二人下士<lb/>
<pb n="KR2l0015_WYG_017-5a"/>
　　四人府二人史二人胥二人徒二十人掌四方賓<lb/>
　　客之牢禮餼獻飲食之等數與其政治<lb/>
　　國語周語使舌人體委與之韋昭註舌人能達異<lb/>
　　方之志象胥之官也<lb/>
　　　謹案周禮秋官自大行人以下九職皆掌四方<lb/>
　　　賔客之禮秦漢而降封建既廢邦交之事不行<lb/>
　　　惟蠻夷朝貢猶典領於大鴻臚<hi>秦漢鴻臚即周大行人之職</hi>
　　　後世以賓禮所闗雖於禮部置主客一曹叅掌<lb/>
<pb n="KR2l0015_WYG_017-5b"/>
　　　其事而實以鴻臚為専職自金元二代皆不設<lb/>
　　　鴻臚寺始於禮部置㑹同館明代復設鴻臚而<lb/>
　　　所掌僅朝廟禮儀其四夷館别以太常少卿領<lb/>
　　　之於是諸蕃朝見之禮館餼之事遂不屬於鴻<lb/>
　　　臚凖之前典頗不相合我<lb/>
　朝合㑹同四譯兩館為一而以禮部郎兼鴻臚寺少<lb/>
　　　卿銜専司經理循名核實洵與古制相符矣至<lb/>
　　　其沿革所自則㑹同館即魏晉之客館令典客<lb/>
<pb n="KR2l0015_WYG_017-6a"/>
　　　令當為周掌客之職四譯館即漢之譯官令九<lb/>
　　　譯令當為周象胥之職而今之館卿寔兼此二<lb/>
　　　職者也<lb/>
　秦<lb/>
　　册府元龜秦置典客掌歸義蠻夷有丞以屬焉<lb/>
　漢<lb/>
　　漢書百官公卿表典客秦官景帝十六年更名大<lb/>
　　行令武帝太初元年更名大鴻臚屬官有譯官令<lb/>
<pb n="KR2l0015_WYG_017-6b"/>
　　丞典屬國屬官九譯令成帝河平元年省併大鴻<lb/>
　　臚<hi>儒林傳周堪為譯官令</hi>
　　漢書地理志自扶甘都盧國船行可二月餘有黄<lb/>
　　支國自武帝以來皆獻見有譯長屬黄門<lb/>
　　漢書西域傳凡國五十自譯長皆佩漢印綬<lb/>
　　漢書金日磾傳金岑拜為郎使主客服䖍註官名<lb/>
　　屬鴻臚主蕃客也<lb/>
　　　謹案典客既改為鴻臚其厯代沿革俱已别詳<lb/>
<pb n="KR2l0015_WYG_017-7a"/>
　　　於鴻臚寺表惟譯官九譯二令丞及魏晉以後<lb/>
　　　鴻臚所屬之典客一署皆與今㑹同四譯館職<lb/>
　　　掌相承今並著之於此至地理志西域傳所稱<lb/>
　　　譯長皆佩印綬其有祿秩可知而百官表並無<lb/>
　　　此名以今制凖之當即通事官之類又主客一<lb/>
　　　官服䖍謂屬鴻臚而百官表亦闕而不載疑即<lb/>
　　　後代典客令之所自出也<lb/>
　三國<lb/>
<pb n="KR2l0015_WYG_017-7b"/>
　　冊府元龜魏改鴻臚之大行令為客館令<lb/>
　晉<lb/>
　　晉書職官志大鴻臚統典客令<lb/>
　　唐六典魏客館令晉改曰典客<lb/>
　宋齊梁陳<lb/>
　　冊府元龜宋永初中大鴻臚分置南北客館令丞<lb/>
　　南齊書百官志客館令掌四方賓客<lb/>
　　唐六典梁有典客館令丞在七班之下為三品勲<lb/>
<pb n="KR2l0015_WYG_017-8a"/>
　　位陳因之<lb/>
　北魏<lb/>
　　魏書官氏志太和十五年十二月置主客官<lb/>
　　冊府元龜後魏典客監從五品上又置主客令<lb/>
　北齊<lb/>
　　隋書百官志後齊鴻臚寺統典客置令丞<lb/>
　後周<lb/>
　　杜佑通典後周官品正五命秋官蕃部中大夫正<lb/>
<pb n="KR2l0015_WYG_017-8b"/>
　　四命秋官小蕃部下大夫正三命秋官小蕃部上<lb/>
　　士正二命秋官象諝中士正一命秋官象諝下士<lb/>
　　　謹案唐六典以後周所置東南西北四掌客當<lb/>
　　　典客令之職今考掌客之名雖襲周官而其制<lb/>
　　　實本於晉之南北左右主客郎自應入於主客<lb/>
　　　司沿革内惟蕃部大夫專掌蕃國朝覲之叙其<lb/>
　　　職實如今之館卿若賓部大夫掌賓客之禮則<lb/>
　　　與今鴻臚相仿通典乃以蕃部與賓部並入鴻<lb/>
<pb n="KR2l0015_WYG_017-9a"/>
　　　臚沿革亦非也<lb/>
　隋<lb/>
　　隋書百官志髙祖受命置鴻臚寺統典客署置<lb/>
　　令二人又有掌客十人煬帝改典客署為典<lb/>
　　蕃署置四方館於建國門外以待四方使者<lb/>
　　後罷之有事則置名𨽻鴻臚寺量事繁簡臨<lb/>
　　時損益東方曰東夷使者南方曰南蠻使者<lb/>
　　西方曰西戎使者北方曰北狄使者各一人<lb/>
<pb n="KR2l0015_WYG_017-9b"/>
　　掌其方國及互市事每使者署典䕶録事叙職叙<lb/>
　　儀監府監置互市監及副㕘事各一人錄事<lb/>
　　主綱紀叙職掌其貴賤立功合叙者叙儀掌<lb/>
　　大小次序監府掌其貢獻財貨監置掌安置<lb/>
　　其駞馬船車並紏察匪違互市監及副掌互市㕘<lb/>
　　軍掌出入交易<lb/>
　唐<lb/>
　　唐六典典客署令一人從七品丞二人從八品下<lb/>
<pb n="KR2l0015_WYG_017-10a"/>
　　掌客十五人正九品上典客十三人府四人史八<lb/>
　　人賓僕十八人掌固二人典客令掌東夷西戎南<lb/>
　　蠻北狄歸化在番者之名数丞為之貳凡朝貢宴<lb/>
　　享送迎預焉皆辨其等位而供其職事凡酋渠首<lb/>
　　領朝見者則館而以禮供之若疾病所司遣醫人<lb/>
　　給以湯藥若身亡使主副及第三等以上官奏聞<lb/>
　　其䘮事所須所司量給欲還蕃者則給轝遞至境<lb/>
　　諸蕃使主副五品以上給帳氊席六品已下給幕<lb/>
<pb n="KR2l0015_WYG_017-10b"/>
　　及食料丞一人判厨事季終則㑹之若還蕃其賜<lb/>
　　各有差給於朝堂典客佐其受領教其拜謝之節<lb/>
　　焉<lb/>
　　舊唐書職官志武徳初改通事謁者為通事舍人<lb/>
　　𨽻四方館屬中書省<lb/>
　　　謹按自隋置四方館唐代改為中書省以通事<lb/>
　　　舎人判之其所掌者不獨蕃國朝覲之事與隋<lb/>
　　　制不同厥後五季則以卿監判四方館宋亦有<lb/>
<pb n="KR2l0015_WYG_017-11a"/>
　　　客省使引進使四方館使以武臣為之雖兼主<lb/>
　　　四夷朝貢而内外臣僚牧伯朝辭進見悉其職<lb/>
　　　掌亦非隋四方館專領蕃國者可比惟金代不<lb/>
　　　置鴻臚其司外方人使者專屬之客省引進二<lb/>
　　　使建置所承權輿有自故仍互載於此以備沿<lb/>
　　　革焉<lb/>
　五季<lb/>
　　馬端臨文獻通考石晉始有為卿監專掌判四方<lb/>
<pb n="KR2l0015_WYG_017-11b"/>
　　館者<lb/>
　　　謹按冊府元龜載唐莊宗時詔諸寺監官屬權<lb/>
　　　停則典客令丞亦當在省罷之列惟四方館職<lb/>
　　　事尚存而以卿寺專判則必别為一署與唐之<lb/>
　　　𨽻中書省者又不同矣<lb/>
　宋<lb/>
　　宋史職官志鴻臚寺官屬都亭西驛及管幹所掌<lb/>
　　河西蕃部貢奉之事禮賓院掌回鶻吐蕃黨項等<lb/>
<pb n="KR2l0015_WYG_017-12a"/>
　　國朝貢館設及互市譯語之事懐逺驛掌南蕃交<lb/>
　　州西蕃龜兹大食於闐甘沙宗哥等國貢奉之事<lb/>
　　同文館及管勾所掌髙麗使命○客省使副使掌<lb/>
　　四夷朝覲貢獻之儀受其幣而賓禮之掌其饔餼<lb/>
　　飲食還則頒詔書授以賜予○引進司使副掌蕃<lb/>
　　國進奉禮物之事○四方館使凡郊祀大朝㑹則<lb/>
　　定外國使命之版<lb/>
　　文獻通考都亭驛監官一人西驛管勾官二人以<lb/>
<pb n="KR2l0015_WYG_017-12b"/>
　　諸司使副以下至三班使臣充禮賓院監官二人<lb/>
　　以閤門祗候以上及三班使臣充懐逺驛監官二<lb/>
　　人以監外物料庫官兼<lb/>
　　　謹案宋都亭西驛禮賓院懐逺驛諸監官即今<lb/>
　　　㑹同四驛館之職其客省引進四方館諸使則<lb/>
　　　均非其專司然詳核史志監官所掌僅館餼支<lb/>
　　　供之事而一切朝見賞勞乃以客省使總其成<lb/>
　　　則監官當如今之大使而客省使實兼有今館<lb/>
<pb n="KR2l0015_WYG_017-13a"/>
　　　卿職事也<lb/>
　遼<lb/>
　　遼史百官志客省太宗㑹同元年置○都客省興<lb/>
　　宗重熙十年見都客省囘鶻仲格<hi>原作重哥今依字面改正</hi>○<lb/>
　　客省使㑹同五年見客省使耶律華格<hi>原作化哥今依字面</hi>
　　<hi>改正</hi>○左客省使蕭和斯<hi>䝉古語雙也原作䕶思今改正</hi>應厯初為<lb/>
　　左客省使○右客省使○客省副使○四方館○<lb/>
　　四方館使高勲太宗入汴為四方館使○四方館<lb/>
<pb n="KR2l0015_WYG_017-13b"/>
　　副使道宗咸雍五年詔四方館副使止以契丹人充<lb/>
　　　謹案遼客省使四方館使二官其職掌不見於<lb/>
　　　史以宋金之制凖之當亦主諸國人使者故並<lb/>
　　　著於此<lb/>
　金<lb/>
　　金史百官志客省使正五品副使從六品掌接伴<lb/>
　　人使見辭之事引進使五品正副使從六品掌進<lb/>
　　外方人使貢獻禮物之事典客署令從六品丞從<lb/>
<pb n="KR2l0015_WYG_017-14a"/>
　　七品直長後罷書表十八人右屬宣徽院<lb/>
　　　謹案金不設鴻臚寺官故朝儀屬之宣徽院而<lb/>
　　　客省引進使亦𨽻焉葢亦如客館令之屬大鴻<lb/>
　　　臚也<lb/>
　元<lb/>
　　元史百官志㑹同館秩從四品掌接伴引見諸蕃<lb/>
　　蠻夷峒官之來朝貢者至元十三年始置二十五<lb/>
　　年罷之二十九年復置元貞元年以禮部尚書領<lb/>
<pb n="KR2l0015_WYG_017-14b"/>
　　館事遂為定制禮部尚書領㑹同館事一員正三<lb/>
　　品大使二員正四品副使二員從六品提控案牘<lb/>
　　一員掌書四人䝉古筆且齊<hi>觧見吏部篇</hi>一人典給官<lb/>
　　八人其屬有収支諸物庫秩從九品大使一員副<lb/>
　　使一員至元二十九年以四賓庫改置<lb/>
　　　謹案元代亦不設鴻臚寺别置㑹同館以主諸<lb/>
　　　蕃朝貢元貞初遂領之禮部尚書以重其事今<lb/>
　　　㑹同館之屬禮部葢自此始也<lb/>
<pb n="KR2l0015_WYG_017-15a"/>
　明<lb/>
　　明史職官志𢎞治五年禮部増設主客司主事一<lb/>
　　人提督㑹同館○太常寺提督四夷館少卿一人<lb/>
　　<hi>正四品</hi>掌驛書之事自永樂五年外國朝貢特設八<lb/>
　　館置譯字生通事<hi>通事初𨽻通政使司</hi>通譯語言文字正徳<lb/>
　　中增設八百館<hi>八百國蘭者哥進貢</hi>萬厯中又增設暹羅館<lb/>
　　初設四夷館𨽻翰林院選國子監生習譯宣徳元<lb/>
　　年兼選官民子弟委官敎肄學士稽考程課𢎞治<lb/>
<pb n="KR2l0015_WYG_017-15b"/>
　　七年始增設太常寺卿少卿各一員為提督遂改<lb/>
　　𨽻太常嘉靖中裁卿止少卿一人譯字生明初甚<lb/>
　　重與考者與鄉㑹試額科甲一體出身後止為雜<lb/>
　　流其在館者陞轉皆在鴻臚寺<lb/>
　　孫承澤春明夢餘録四夷館在東華門外設太常<lb/>
　　寺少卿提督之聴於翰林院所𨽻凡八館初以舉<lb/>
　　人監生年少者入翰林院習夷字以通事為敎師<lb/>
　　科舉時任其應試巻尾識譯字數十字三場畢送<lb/>
<pb n="KR2l0015_WYG_017-16a"/>
　　翰林定去取仍送入塲填榜中榜後改庻吉士仍<lb/>
　　習譯天順中革令擇俊民俾専其業藝成㑹六部<lb/>
　　大臣試之通者冠帶又三年授以官<lb/>
　　尹直𤨏綴録永樂間常選舉人監生習四夷譯書<lb/>
　　憫其妨曠本業乃命㑹試卷尾識譯書數十字三<lb/>
　　場畢送出翰林定去取仍送入場填榜葢優典也<lb/>
　　然既登第仍官館中習譯書如許道中是也至景<lb/>
　　㤗初吳禎以民人充譯字始援此例中鄉試及登<lb/>
<pb n="KR2l0015_WYG_017-16b"/>
　　第又以與修寰宇通志成從衆庻吉士出授御史<lb/>
　　成化間俞瓉又因此例授主事於户部葢資稍可<lb/>
　　進輙習舉業而譯書不復精徒藉為科第之㨗徑<lb/>
　　故争趨者衆天順八年彭可齋始建白如制去取<lb/>
　　於内不復送出院<lb/>
　　　謹案前代客館典客諸令丞皆以接待人使為<lb/>
　　　重而譯官之職則自西漢以後槩未之見至明<lb/>
　　　始重其事以翰林官領之然當時所定譯語大<lb/>
<pb n="KR2l0015_WYG_017-17a"/>
　　　抵影響附㑹舛繆滋多其譯字諸生亦徒糜廪<lb/>
　　　禄而已不足以為典要我<lb/>
　國家聲敎遠訖八方㑹同䝉古諸藩咸備宿衛凡前<lb/>
　　　代相傳譯音之訛舛者無不審核精詳<lb/>
　特加釐正而托忒囘部諸事亦皆考稽重舌勒有成<lb/>
　　　書握槧提鉛共知遵守其序班通事之𨽻四譯<lb/>
　　　館者乃以相循舊制取備官聫初不藉為象鞮<lb/>
　　　之用同文盛軌洵三代以來所莫及也<lb/>
<pb n="KR2l0015_WYG_017-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定歴代職官表卷十一<lb/>
</p>
<p>
</p>
  </div>
</body>
</text>
</TEI>
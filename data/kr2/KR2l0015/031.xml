<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_031-1a"/>
欽定四庫全書<lb/>
欽定厯代職官表卷二十五<lb/>
　文淵閣閣職表<lb/>
<pb n="KR2l0015_WYG_031-2a"/>
</p>
<p>
<pb n="KR2l0015_WYG_031-3a"/>
　文淵閣閣職<lb/>
　國朝官制<lb/>
文淵閣領閣事滿洲漢人各一人<lb/>
　　掌總領秘書典司<lb/>
　冊府<lb/>
　國朝定例大學士有以<lb/>
　文淵閣繫銜而閣制未建我<lb/>
皇上右文稽古修明典籍乾隆三十七年<lb/>
<pb n="KR2l0015_WYG_031-3b"/>
特詔直省守吏購訪海内遺書以廣石渠藏弆逸文墜<lb/>
　　簡竒秘響臻復<lb/>
允廷臣議棌古書之散見永樂大典者釐訂成編爰<lb/>
勅館臣排校繕録彚為四庫全書凡三萬六千冊而贏<lb/>
命於<lb/>
　文華殿後鼎建<lb/>
　文淵閣以貯之其規制則準寧波范氏天一閣之式<lb/>
　　依四部門目列架分儲四十一年<lb/>
<pb n="KR2l0015_WYG_031-4a"/>
上以宋程俱麟臺故事所載秘書官品頗詳<lb/>
詔大學士等集議叅仿其制剏置閣職領閣事以大學<lb/>
　　士恊辦大學士掌院學士兼充直閣以下咸定額<lb/>
　　有差用資典守蘭臺東觀永昭美備焉<lb/>
文淵閣提舉閣事一人<lb/>
　　以内務府大臣兼充掌率内務府官屬以綜理閣<lb/>
　　務焉<lb/>
文淵閣直閣事六人<lb/>
<pb n="KR2l0015_WYG_031-4b"/>
　　以科甲出身之滿洲漢人内閣學士内班出身之<lb/>
　　滿洲詹事少詹事讀講學士漢人詹事少詹事讀<lb/>
　　講學士等官兼充掌典守釐輯之事以時與校理<lb/>
　　輪畨入直凡春秋曝書則董率而經理之<lb/>
文淵閣校理十有六人<lb/>
　　以内班出身之滿洲庻子侍讀侍講洗馬中允贊<lb/>
　　善編修檢討漢人庻子侍讀侍講洗馬中允贊善<lb/>
　　修撰編修檢討及科甲出身之内閣侍讀等官兼<lb/>
<pb n="KR2l0015_WYG_031-5a"/>
　　充分掌註冊㸃騐之事<lb/>
文淵閣檢閲八人<lb/>
　　以科甲出身之内閣中書兼充掌排次清釐之事<lb/>
文淵閣辦理事務内務府司員四人筆帖式四人<lb/>
　　由提舉閣事大臣掄選<lb/>
　奏充掌一切收發啟閉掃除及稽查宿直之事<lb/>
　歴代建置<lb/>
　三代<lb/>
<pb n="KR2l0015_WYG_031-5b"/>
　　陸德明莊子釋文世本云彭祖姓籛名鏗在商為<lb/>
　　守藏史在周為柱下史<lb/>
　　史記老子列傳周守藏室之史也司馬貞索隠周<lb/>
　　藏書室之史老子為柱下史即藏室之柱下因以<lb/>
　　為官名<lb/>
　　　謹案據索隠所云則柱下史即守藏書室之官<lb/>
　　　非有二職李善文選註引列仙傳謂李耳為周<lb/>
　　　柱下史轉為守藏史者非也漢世殿中蘭臺有<lb/>
<pb n="KR2l0015_WYG_031-6a"/>
　　　圖籍秘書而御史屬於蘭臺故後代相沿以柱<lb/>
　　　史為御史通稱其實乃掌書之官並非糾察之<lb/>
　　　任今仍繫之於此表<lb/>
　　周禮春官外史上士四人中士八人下士十有六<lb/>
　　人掌三皇五帝之書<lb/>
　　　謹按周官小史掌邦國之志先鄭謂若周志鄭<lb/>
　　　書之類葢志諸侯所出之繫與其廟祧昭穆如<lb/>
　　　今之玉牒及家譜外史掌四方之志後鄭謂若<lb/>
<pb n="KR2l0015_WYG_031-6b"/>
　　　魯之春秋晉之乘楚之檮杌葢志九州列國四<lb/>
　　　海百蠻世系之所自出分封之所由始朝貢之<lb/>
　　　斷續禮樂之更革俗尚之醜好如今之各直省<lb/>
　　　志書皆與歴代秘書所掌不同惟三皇五帝之<lb/>
　　　書則正王者藏書之府所存之舊典實柱下職<lb/>
　　　守所在今故互著於表焉<lb/>
　秦<lb/>
　　史記張蒼列傳秦時為御史主柱下方書<lb/>
<pb n="KR2l0015_WYG_031-7a"/>
　　　謹按如淳注以方書為四方文書然考漢書叙<lb/>
　　　傳稱北平志古司秦柱下<hi>張蒼封北平侯故稱北平</hi>顔師古<lb/>
　　　曰志記也謂多記古事也司主也是可知柱下<lb/>
　　　實掌古籍不獨天下圖書計簿也秦雖燔滅詩<lb/>
　　　書而博士所存故在則禁中亦必有藏書之所<lb/>
　　　故以張蒼主之歟<lb/>
　漢<lb/>
　　漢書功臣侯表山都正侯王恬啟漢五年為郎中<lb/>
<pb n="KR2l0015_WYG_031-7b"/>
　　柱下令顔師古注今主柱下書史也<lb/>
　　　謹案漢初沿秦之制則所謂柱下令者當亦主<lb/>
　　　圖籍之官也<lb/>
　　程俱麟臺故事自漢置未央宫即麒麟天禄閣在<lb/>
　　其中命劉向揚雄典校皆在禁中即内庫書也<lb/>
　　漢書藝文志武帝建藏書之䇿置寫書之官下及<lb/>
　　諸子傳說皆充秘府至成帝時以書頗散亡使謁<lb/>
　　者陳農求遺書於天下詔光禄大夫劉向校經傳<lb/>
<pb n="KR2l0015_WYG_031-8a"/>
　　諸子詩賦步兵校尉任宏校兵書太史令尹咸校<lb/>
　　術數侍醫李柱國校方技每一書已向輙條其篇<lb/>
　　目撮其指意録而奏之<lb/>
　　漢書揚雄傳雄為大夫校書天禄閣上<lb/>
　　　謹案漢以麒麟天禄閣為禁中藏書之所即後<lb/>
　　　世秘閣之制所由昉而劉向揚雄等皆以他官<lb/>
　　　典校其間則今<lb/>
　　文淵閣閣職為内閣翰詹諸臣兼銜正其例也又<lb/>
<pb n="KR2l0015_WYG_031-8b"/>
　　　漢御史中丞居殿中掌蘭臺秘書即古柱下之<lb/>
　　　職與秘書省職掌相通故歴代營都邑置府寺<lb/>
　　　必以秘書省及御史臺為鄰自唐以後御史臺<lb/>
　　　始專掌糾察無復典守圖書之職今已系之都<lb/>
　　　察院篇特附見其本制於此<lb/>
　　杜佑通典後漢圖書在東觀<lb/>
　　後漢書馬融𫝊拜為校書郎中詣東觀典校秘書<lb/>
　　章懐太子李賢注謝承及續漢書並云為校書郎<lb/>
<pb n="KR2l0015_WYG_031-9a"/>
　　又拜郎中也<lb/>
　　後漢書蔡邕傳召拜郎中校書東觀<lb/>
　　通典後漢選他官入東觀典校秘書葢有校書之<lb/>
　　任而未為官也故以郎居其任則謂之校書郎以<lb/>
　　郎中居其任則謂之校書郎中當時重其職故學<lb/>
　　者稱東觀為老氏藏室道家蓬萊山焉<lb/>
　　後漢書桓帝本紀延熹二年初置秘書監官<lb/>
　　應劭漢官儀秘書監一人秩六百石<lb/>
<pb n="KR2l0015_WYG_031-9b"/>
　　馬端臨文獻通考桓帝置秘書監掌典圖書古今<lb/>
　　文字考合同異屬太常以其掌圖書秘記故曰秘<lb/>
　　書後省<lb/>
　　　謹案自後漢置秘書監而典司圖籍設有專官<lb/>
　　　歴代相因未嘗改作至明始以其職併入翰林<lb/>
　　　院然翰林官署既不在禁中内府藏書遂無人<lb/>
　　　職掌逮於季世而散佚殆盡其立法之弊亦可<lb/>
　　　見矣今以四庫全書藏庋<lb/>
<pb n="KR2l0015_WYG_031-10a"/>
　　文淵閣特置閣職以綜領其事與前代秘書省監<lb/>
　　　職制相承源流可以考見謹詳著於表用昭延<lb/>
　　　閣隆規實監古而益彰詳備也<lb/>
　三國<lb/>
　　三國蜀志郤正傳正入為秘書吏轉為令史遷郎<lb/>
　　至令<lb/>
　　通典魏武帝又置秘書令典尚書奏事文帝黄初<lb/>
　　初置中書令典奏事而秘書改令為監掌藝文圖<lb/>
<pb n="KR2l0015_WYG_031-10b"/>
　　籍之事初屬少府後乃不屬武帝置秘書令及丞<lb/>
　　一人黄初中有左右二丞劉放為左丞孫資為右<lb/>
　　丞<lb/>
　　文獻通考魏始置秘書校書郎<lb/>
　　太平御覽王肅言秘書不應屬少府表曰魏之秘<lb/>
　　書即漢之東觀郡國稱敢言之上東觀未有𨽻名<lb/>
　　於少府者也太和中蘭臺秘書爭儀三府奏議秘<lb/>
　　書司先王之載籍與中書相亞宜與中書為官聨<lb/>
<pb n="KR2l0015_WYG_031-11a"/>
　　裴松之三國志注薛夏為秘書丞嘗以公事移蘭<lb/>
　　臺蘭臺自以臺也而秘書署耳謂夏不得為移推<lb/>
　　使當有坐者夏報之曰蘭臺為外臺秘書為内閣<lb/>
　　臺閣一也何不相移之有蘭臺屈無以折自是遂<lb/>
　　以為常<lb/>
　　　謹案自漢以後皆仿麒麟天禄之制以秘閣為<lb/>
　　　藏書之府故魏薛夏稱秘書為内閣晉永平詔<lb/>
　　　書亦以秘書掌中外三閣圖書此可證秘書省<lb/>
<pb n="KR2l0015_WYG_031-11b"/>
　　　官即如今之閣職也<lb/>
　晉<lb/>
　　章俊卿山堂考索晉武帝以秘書併入中書省惠<lb/>
　　帝後别置秘書監掌三閣圖書自是秘書之府始<lb/>
　　居於外<lb/>
　　唐六典惠帝永平元年詔秘書典綜經籍考校古<lb/>
　　今中書自有職務逺相統攝於事不專宜令復别<lb/>
　　置秘書寺掌中外三閣圖書自是秘書寺始外置<lb/>
<pb n="KR2l0015_WYG_031-12a"/>
　　焉<lb/>
　　晉書職官志秘書監其屬官有丞有郎<lb/>
　　通典晉秘書監銅印墨綬進賢兩梁冠絳朝服佩<lb/>
　　水蒼玉丞銅印墨綬進賢一梁冠絳朝服稽紹司<lb/>
　　馬彪傅暢王謐等並為此官秘書郎掌三閣圖書<lb/>
　　校閲脫誤進賢一梁冠絳朝服亦謂之郎中武帝<lb/>
　　分秘書圖籍為甲乙丙丁四部使秘書郎中四人<lb/>
　　各掌其一<lb/>
<pb n="KR2l0015_WYG_031-12b"/>
　宋齊梁陳<lb/>
　　宋書百官志秘書監一人丞一人郎四人<lb/>
　　南齊書百官志秘書監一人丞一人郎<hi>不著員數</hi>晉秘<lb/>
　　書閣有令史掌衆書見晉令齊亦置令史正書及<lb/>
　　弟子皆典教書畫<lb/>
　　通典宋齊秘書郎皆四員尤為美職皆為甲族起<lb/>
　　家之選待次入補其居職例十月便遷<lb/>
　　　謹案晉代秘書之府始居於外而南史載宋廢<lb/>
<pb n="KR2l0015_WYG_031-13a"/>
　　　帝時明帝被拘殿内住在秘書省是宋齊以後<lb/>
　　　秘書當仍在禁中矣<lb/>
　　隋書百官志梁秘書省置監丞各一人郎四人掌<lb/>
　　國之典籍圖書天監七年定秘書監為十一班秘<lb/>
　　書丞為八班秘書郎為二班<lb/>
　　山堂考索秘書郎齊梁末多以貴遊子弟為之無<lb/>
　　其才實<lb/>
　　通典陳秘書所掌與梁同<lb/>
<pb n="KR2l0015_WYG_031-13b"/>
　　　謹案自晉武帝分秘書圖籍為四部使秘書郎<lb/>
　　　中掌之嗣後宋則有秘書監謝靈運秘書丞王<lb/>
　　　儉齊有秘書丞王亮秘書監謝朏各造四部目<lb/>
　　　録梁則秘書監任昉以秘閣四部篇卷分雜手<lb/>
　　　自讐校由是篇目定焉是歴代秘書皆有簿録<lb/>
　　　實秘書監丞郎職掌所在也<lb/>
　北魏<lb/>
　　魏書官氏志秘書監第三品秘書丞從第四品秘<lb/>
<pb n="KR2l0015_WYG_031-14a"/>
　　書郎中第七品<lb/>
　　魏書鄭道昭傳徙秘書丞兼中書侍郎遷秘書監<lb/>
　　魏書髙祐傳拜秘書令與丞李彪奏著作郎已下<lb/>
　　參造國書<lb/>
　　魏書游肇傳為内秘書侍御中散轉通直郎秘閣<lb/>
　　令<lb/>
　　魏書韋朏傳遷秘書郎中江式傳式父紹興髙允<lb/>
　　奏為秘書郎<lb/>
<pb n="KR2l0015_WYG_031-14b"/>
　　魏書韋纘傳補中書學生除秘書中散<lb/>
　　通典後漢有秘書校書郎<lb/>
　　　謹案北魏既有秘書監而髙祐傳又有秘書令<lb/>
　　　游肇傳又有秘閣令當即一官而異名至秘書<lb/>
　　　中散為魏所剏設葢入直秘書省以備使令者<lb/>
　　　無常職也又孫惠蔚傳稱惠蔚遷秘書丞疏請<lb/>
　　　依前丞盧昶所撰甲乙新録禆殘補闕損併有<lb/>
　　　無以為定本次第均寫永為常式並令四門博<lb/>
<pb n="KR2l0015_WYG_031-15a"/>
　　　士及在京儒生四十人在秘書省專精校考參<lb/>
　　　定字義是北魏秘書亦當有簿録矣<lb/>
　北齊<lb/>
　　隋書百官志後齊秘書省典司經籍監丞各一人<lb/>
　　郎中四人校書郎十二人正字四人<lb/>
　　北齊書魏收傳轉秘書監仍兼著作郎<lb/>
　後周<lb/>
　　通典後周官品正四命春官外史下大夫正一命<lb/>
<pb n="KR2l0015_WYG_031-15b"/>
　　春官校書下士<lb/>
　　　謹案後周始以起居著作分為二職故外史專<lb/>
　　　記言動不司圖籍惟校書下士則即歴代之校<lb/>
　　　書郎也通典又稱周秘書監亦領著作監掌國<lb/>
　　　史且引栁虯為秘書丞以証似後周亦有秘書<lb/>
　　　監丞之官然考之虯傳虯為秘書丞在西魏文<lb/>
　　　帝大統中後卒於恭帝元年始終皆在魏世並<lb/>
　　　未入周豈得以宇文氏秉政而遂指為周制乎<lb/>
<pb n="KR2l0015_WYG_031-16a"/>
　　　斯葢杜佑徴引之誤未足為據<lb/>
　隋<lb/>
　　隋書百官志秘書省監丞各一人郎四人校書郎<lb/>
　　十二人正字四人録事二人秘書監正三品秘書<lb/>
　　丞正五品秘書郎正七品校書郎正九品煬帝即<lb/>
　　位秘書省降監為從三品増置少監一人<hi>從四品</hi>減<lb/>
　　校書郎為十人又改監少監為令少令増秘書郎<lb/>
　　為從五品加置佐郎四人<hi>從六品</hi>以貳郎之職又増<lb/>
<pb n="KR2l0015_WYG_031-16b"/>
　　校書郎員四十人加置楷書郎員二十人<hi>從九品</hi>掌<lb/>
　　抄冩御書<lb/>
　　王應麟玉海大業十一年増秘書省官百二十員<lb/>
　　以博士補之<lb/>
　　　謹案隋書李文博傳文博直秘書内省典羣書<lb/>
　　　唐書王珪傳開皇十三年詔入秘書内省讐定<lb/>
　　　羣書是隋世秘書省本在外故别有内省以藏<lb/>
　　　書籍也<lb/>
<pb n="KR2l0015_WYG_031-17a"/>
　唐<lb/>
　　舊唐書百官志秘書省隸中書之下秘書監一員<lb/>
　　從三品少監二員從四品上丞一員從五品上秘<lb/>
　　書監之職掌邦國經籍圖書之事少監為之貳丞<lb/>
　　掌判省事秘書郎四員從九品上校書郎八人正<lb/>
　　九品上正字四人正九品下主事一人從九品上<lb/>
　　令史四人書令史八人楷書手八十人亭長六人<lb/>
　　掌固八人秘書郎掌甲乙丙丁四部之圖籍謂之<lb/>
<pb n="KR2l0015_WYG_031-17b"/>
　　四庫經庫類十史庫類十三子庫類十四集庫類<lb/>
　　三<lb/>
　　新唐書職官志校書郎正字掌讐校典籍刋正文<lb/>
　　章<lb/>
　　玉海龍朔二年改秘書省曰蘭臺監曰太史少監<lb/>
　　曰侍郎丞曰大夫秘書郎曰蘭臺郎咸亨復舊垂<lb/>
　　拱元年曰麟臺太極元年復曰秘書省<lb/>
　　　謹按唐改秘書省曰蘭臺者取漢殿中蘭臺掌<lb/>
<pb n="KR2l0015_WYG_031-18a"/>
　　　秘書之義其改曰麟臺則又取漢麒麟閣藏書<lb/>
　　　之義至歴代秘書多以四部著録其稱四部為<lb/>
　　　四庫亦昉於唐世唐六典所稱唐平王世充收<lb/>
　　　其圖書八萬餘卷自秘書宏文史館司經崇文<lb/>
　　　皆有之分為四庫毎庫二人知名目次序以備<lb/>
　　　檢討者是也<lb/>
　　唐六典宏文館學士無員數掌詳正圖籍武徳初<lb/>
　　置修文館武徳末改為宏文館神龍元年改為昭<lb/>
<pb n="KR2l0015_WYG_031-18b"/>
　　文館開元七年又改為宏文隸門下省自武徳貞<lb/>
　　觀以來皆妙簡賢良為學士故事五品以上稱為<lb/>
　　學士六品以下為直學士又有文學直館並無員<lb/>
　　數皆以他官兼之儀鳯中以館中多圖籍置詳正<lb/>
　　學士校理自垂拱以來多大臣兼領館中有四部<lb/>
　　書貞觀初褚無量為檢校館務學士號為館主因<lb/>
　　為故事其後有張太素劉禕之范履氷並特敇相<lb/>
　　次為館主焉常令給事中一人判館事○校書郎<lb/>
<pb n="KR2l0015_WYG_031-19a"/>
　　二人從九品掌校理典籍刋正錯謬本置名讐校<lb/>
　　開元七年罷讐校置校書四人二十三年減二人<lb/>
　　○典書二人館中有經史子集四部之書使典之<lb/>
　　也其職同流外搨書手三人筆匠三人熟紙裝潢<lb/>
　　匠九人<lb/>
　　新唐書職官志集賢殿書院學士直學士侍讀學<lb/>
　　士修撰官掌刋緝經籍開元五年乾元殿寫四部<lb/>
　　書置乾元院使有刋正官四人以一人判事押院<lb/>
<pb n="KR2l0015_WYG_031-19b"/>
　　中使一人掌出入宣奏監守院門知書官八人分<lb/>
　　掌四庫書六年乾元院更號麗正修書院置使及<lb/>
　　檢校官改修書官為麗正殿直學士八年加文學<lb/>
　　直又加修撰校理刋正校勘官十一年置麗正院<lb/>
　　修書學士十三年改麗正修書院為集賢殿書院<lb/>
　　五品以上為學士六品以下為直學士宰相一人<lb/>
　　為學士知院事常侍一人為副知院事又置判院<lb/>
　　一人押院中使一人其後又増修撰官校理官待<lb/>
<pb n="KR2l0015_WYG_031-20a"/>
　　制官留院官檢討官文學直之員募能書者為書<lb/>
　　直又置畫直至十九年以書直畫直搨書有官者<lb/>
　　為直院至徳二年置大學士貞元初置編録官四<lb/>
　　年罷大學士八年罷校理置校書四人正字二人<lb/>
　　元和二年復置集賢校理罷校書正字四年集賢<lb/>
　　御書院學士直學士皆用五品如開元故事以學<lb/>
　　士一人年髙者判院事非登朝官者為校理餘皆<lb/>
　　罷○校書四人正九品上正字二人從九品上有<lb/>
<pb n="KR2l0015_WYG_031-20b"/>
　　中使一人孔目官一人專知御書檢討八人知書<lb/>
　　官八人書直寫御書手九十人畫直六人裝書直<lb/>
　　十四人造筆直四人搨書六人典書四人<lb/>
　　　謹案自漢延熹以至於唐皆以秘書掌圖籍而<lb/>
　　　晉宋以後秘書省建置不盡在内廷故禁中别<lb/>
　　　有地以為藏書之所如唐之宏文館有四部書<lb/>
　　　而集賢所寫為御本是也當時剏置官僚以資<lb/>
　　　典守與秘書省各分職事其所掌實約畧相同<lb/>
<pb n="KR2l0015_WYG_031-21a"/>
　　　惟秘書官皆定額而宏文集賢多以他官兼之<lb/>
　　　為差異耳今以宋世三館其制實本於唐謹取<lb/>
　　　宏文集賢著之於表以詳沿革至史館雖兼司<lb/>
　　　書籍而職專史事故仍入翰林院篇内焉<lb/>
　　新唐書宰相表天寶十二載十二月戊子左相陳<lb/>
　　希烈為秘書省圖書使<lb/>
　　玉海馬懐素奏秘書少監盧俌崔沔為修圖書副<lb/>
　　使<lb/>
<pb n="KR2l0015_WYG_031-21b"/>
　　唐會要長慶三年四月少監李隨奏請鑄秘書閣<lb/>
　　圖書印<lb/>
　　　謹案圖書使雖暫置之官然特用大臣以重其<lb/>
　　　事葢如今之領閣事而修圖書副使以秘書少<lb/>
　　　監為之則當如今之直閣事也<lb/>
　五季<lb/>
　　五代史劉岳傳岳為吏部侍郎徙秘書監<lb/>
　　五代會要晉天福六年監修國史趙瑩奏請下秘<lb/>
<pb n="KR2l0015_WYG_031-22a"/>
　　書省自唐以來古今典籍經史子集元撰人名氏<lb/>
　　四部大數報館以憑述經籍志周顯徳二年詔委<lb/>
　　中書門下於朝官中選差三十人據現在書各求<lb/>
　　真本校勘刋正舛誤仍於逐卷後署校勘官姓名<lb/>
　　宜令館司逐月具功課申中書門下<lb/>
　　　謹案五季既有秘書監則少監丞郎宜皆備官<lb/>
　　　惟周世宗時所置之校勘官則以他官差充非<lb/>
　　　常職也又盧文紀傳稱其嘗為集賢殿學士是<lb/>
<pb n="KR2l0015_WYG_031-22b"/>
　　　宏文集賢當亦如唐制設官特史文簡畧無可<lb/>
　　　考見今故闕而不載云<lb/>
　宋<lb/>
　　江少虞宋朝事實類苑梁都汴庻事草創三館湫<lb/>
　　隘尤甚太平興國中車駕臨幸顧左右曰若此卑<lb/>
　　陋何以待天下賢俊即日詔有司規度左昇龍門<lb/>
　　東北車輅院地為三館下詔賜名崇文院以東廊<lb/>
　　為昭文館書庫南廊為集賢院書庫西廊為史館<lb/>
<pb n="KR2l0015_WYG_031-23a"/>
　　書庫昭文館本前世宏文館建隆中改之淳化初<lb/>
　　以吕祐之趙昻安徳裕勾中正並直昭文館則本<lb/>
　　朝直昭文館自吕祐之等始也集賢有直院有校<lb/>
　　理端拱初以李宗諤為集賢校理淳化初以和㠓<lb/>
　　為直集賢院則本朝直集賢院校理自和㠓李宗<lb/>
　　諤始也史館有直館太平興國中趙隣幾吕䝉正<lb/>
　　皆為直史館則本朝直史館自趙隣幾等始也本<lb/>
　　朝三館之外復有秘閣圖書置直閣又置校理咸<lb/>
<pb n="KR2l0015_WYG_031-23b"/>
　　平初以杜鎬為秘閣校理則直閣校理皆自杜鎬<lb/>
　　始也<lb/>
　　李攸宋朝事實端拱元年詔分三館之書萬餘卷<lb/>
　　别為書庫目曰秘閣以吏部侍郎李至兼秘書監<lb/>
　　右司諫直史館宋泌兼直秘閣右贊善大夫史館<lb/>
　　檢討杜鎬為校理而直秘閣秘閣校理之官始於<lb/>
　　此<lb/>
　　　謹案李燾續資治通鑑長編載建秘閣及置校<lb/>
<pb n="KR2l0015_WYG_031-24a"/>
　　　理等官在太宗端拱元年五月其真宗咸平初<lb/>
　　　但有寫四部書置龍圖閣及太清樓事與秘閣<lb/>
　　　無涉類苑所載有誤當以李攸宋朝事實為正<lb/>
　　麟臺故事宋集賢院大學士一人以宰相充學士<lb/>
　　無定員以給諫卿監以上充直學士不常置掌同<lb/>
　　昭文<hi>案此書原脱昭文館官制</hi>判院事一人以兩省五品以上<lb/>
　　充或差二人三館通為崇文院别置官吏有檢討<lb/>
　　無定員以京朝官充校勘無定員以京朝幕府州<lb/>
<pb n="KR2l0015_WYG_031-24b"/>
　　縣官充掌聚三館之圖籍監一人内侍充兼監秘<lb/>
　　閣圖書天禧五年又置同勾當官一人秘閣端拱<lb/>
　　二年<hi>案二年當作元年</hi>於崇文院中建擇三館書籍真本<lb/>
　　并内出古畫墨跡等藏之淳化元年詔次三館直<lb/>
　　閣以朝官充校理以京朝官充掌繕寫秘藏供御<lb/>
　　典籍圖書之事判閣一人舊常以丞郎學士兼秘<lb/>
　　書監領閣事大中祥符九年後以諸司三品兩省<lb/>
　　五品以上官判國初又置秘閣校理通掌閣事咸<lb/>
<pb n="KR2l0015_WYG_031-25a"/>
　　平後皆不領務史館舊寓集賢院有檢閲編修之<lb/>
　　名不常置<lb/>
　　玉海昭文集賢有大學士史館有監修國史皆以<lb/>
　　宰相兼領昭文集賢置學士直學士史館集賢置<lb/>
　　修撰史館有直館檢討集賢有直院校理崇文有<lb/>
　　檢討校書皆以他官領之初昭文𨽻門下省史館<lb/>
　　寓於集賢後合為一<lb/>
　　宋史職官志秘書省監少監丞各一人監掌古今<lb/>
<pb n="KR2l0015_WYG_031-25b"/>
　　經籍圖書之事少監為之貳而丞叅領之其屬有<lb/>
　　秘書郎二人掌集賢院史館昭文館秘閣圖籍以<lb/>
　　甲乙丙丁為部各分其類校書郎四人正字二人<lb/>
　　掌校讐典籍刋正訛謬各以其職𨽻於長貳嵗於<lb/>
　　仲夏曝書則給酒食費尚書侍郎待制两省諫官<lb/>
　　御史並赴遇庚伏則前期遣中使諭㫖聴以早歸<lb/>
　　大典禮則長貳預集議所以待遇儒臣非他司比<lb/>
　　宴設錫予率循故事宋初三館秘閣各置貼職元<lb/>
<pb n="KR2l0015_WYG_031-26a"/>
　　豐五年職事官貼職悉罷以崇文院為秘書省官<lb/>
　　屬始立為定員<lb/>
　　山堂考索宋初秘書省隸京百司雖有監少監丞<lb/>
　　郎校書正字皆以為寄禄官凡經籍圖書悉歸秘<lb/>
　　閣秘書所掌祭祀祝版而已元豐正名既罷館職<lb/>
　　盡以三館職事歸秘書省置秘書職事官自監少<lb/>
　　至正字不領他局宣和初増為十八員以倣登瀛<lb/>
　　洲之數建炎三年罷紹興元年復置隆興元年詔<lb/>
<pb n="KR2l0015_WYG_031-26b"/>
　　監少丞外以七員為額二年詔依祖宗舊法更不<lb/>
　　立額<lb/>
　　葉夢得石林燕語國朝以史館昭文館集賢院為<lb/>
　　三館皆寓崇文院其實别無舎但各以庫藏書列<lb/>
　　於廊廡間爾直館直院謂之館職以他官兼者謂<lb/>
　　之貼職官制行廢崇文館為秘書監建秘閣於中<lb/>
　　自少監至正字列為職事官罷直館直院之名而<lb/>
　　書庫仍在獨以直秘閣為貼職之首葢特以為恩<lb/>
<pb n="KR2l0015_WYG_031-27a"/>
　　數而已<lb/>
　　李心傳建炎以來朝野雜記提舉秘書省者官制<lb/>
　　以來無之政和中初置紹興末髙宗召信安孟王<lb/>
　　忠厚為醴泉觀使乃命提舉秘書省以寵之凡過<lb/>
　　局如宰執例<lb/>
　　麟臺故事天禧四年箋解御集直館校理二十人<lb/>
　　充檢閲官<lb/>
　　　謹案宋初雖有秘書監而不司圖籍凡四部書<lb/>
<pb n="KR2l0015_WYG_031-27b"/>
　　　皆藏於昭文史館集賢書庫謂之三館後又増<lb/>
　　　建秘閣與三館為四各置直館直院直閣等官<lb/>
　　　其下則為校理檢討元豐改制始歸入秘書監<lb/>
　　　不置昭文集賢以史館隸著作局而直秘閣只<lb/>
　　　為貼職然三館秘閣之名仍在故陳騤作館閣<lb/>
　　　録所述即秘書典故葢典籍之府雖稱名有殊<lb/>
　　　其實一也至宋代所置閣職本有集賢殿修撰<lb/>
　　　<hi>後改右文殿</hi>直龍圖閣直秘閣三等後増置修撰為<lb/>
<pb n="KR2l0015_WYG_031-28a"/>
　　　集英右文秘閣三等直閣為龍圖天章寶文顯<lb/>
　　　謨徽猷秘閣六等又自龍圖至寶章凡十閣各<lb/>
　　　置學士直學士待制等官以為省部長貳給舎<lb/>
　　　諫議補外之職及庻僚領在外繁劇任使者帶<lb/>
　　　之皆屬虛銜並不得領閣事非麟臺典守所繫<lb/>
　　　今故不著於表<lb/>
　遼<lb/>
　　遼史百官志昭文館昭文館直學士楊遵朂子晦<lb/>
<pb n="KR2l0015_WYG_031-28b"/>
　　為昭文館直學士○秘書監有秘書郎秘書正字<lb/>
　　著作局有校書郎<lb/>
　　　謹案遼有史館學士修撰已别見翰林院篇而<lb/>
　　　昭文館亦有直學士是遼亦備三館之制特集<lb/>
　　　賢不見於史耳又遼志有崇文館大學士乾文<lb/>
　　　閣學士俱不詳職掌謹附著於此<lb/>
　金<lb/>
　　金史百官志秘書監監一員從三品少監一員正<lb/>
<pb n="KR2l0015_WYG_031-29a"/>
　　五品丞一員正六品秘書郎二員正七品<hi>泰和元年定為</hi>
　　<hi>二員</hi>通掌經籍圖書校書郎從七品<hi>承安五年二員泰和五年以翰</hi>
　　<hi>林院官兼大安二年省一員</hi>專掌校勘在監文籍○宏文院知<lb/>
　　院從五品同知宏文院事從六品校理正八品掌<lb/>
　　校譯經史○集賢院貞祐五年設知集賢院從四<lb/>
　　品同知集賢院從五品司議官正八品<hi>不限員</hi>諮議<lb/>
　　官正九品<hi>不限員</hi>
　　　謹案金之宏文集賢二院葢亦沿宋三館之制<lb/>
<pb n="KR2l0015_WYG_031-29b"/>
　　　特宏文尚有校譯經史之事集賢則史文不詳<lb/>
　　　無由考見其職掌矣<lb/>
　元<lb/>
　　元史職官志秘書監秩正三品掌歴代圖籍并隂<lb/>
　　陽禁書卿四員正三品太監二員從三品少監二<lb/>
　　員從四品監丞二員從五品典簿一員從七品令<lb/>
　　史三人知印奏差各二人譯史通事各一人典書<lb/>
　　二人典吏一人屬官秘書郎二員正七品校書郎<lb/>
<pb n="KR2l0015_WYG_031-30a"/>
　　二員正八品辨騐書畫直長一員正八品至元九<lb/>
　　年置其監丞用大臣奏薦選世家名臣子弟為之<lb/>
　　大徳九年陞正三品給銀印延祐元年定置卿四<lb/>
　　員叅用宦者二人<lb/>
　　　謹案秘書監為典冊之府而以宦者叅雜其間<lb/>
　　　殊乖儀制又元有昭文館大學士僅為加銜集<lb/>
　　　賢院則掌提調學校徵求隠逸召集賢良雖有<lb/>
　　　大學士學士侍讀侍講學士等官並不典司圖<lb/>
<pb n="KR2l0015_WYG_031-30b"/>
　　　籍與三館舊制不同且張留孫吳全節輩皆以<lb/>
　　　道流而充集賢大學士尤為非體今故不著於<lb/>
　　　表附見於此<lb/>
　明<lb/>
　　明史職官志秘書監洪武三年置秩正六品除監<lb/>
　　丞一人直長二人尋定設令一人丞直長各二人<lb/>
　　掌内府書籍十三年併入翰林院典籍<lb/>
　　明史藝文志明太祖定元都收圖籍致之南京設<lb/>
<pb n="KR2l0015_WYG_031-31a"/>
　　秘書監丞尋改翰林典籍以掌之永樂中北京既<lb/>
　　建詔修撰陳循取文淵閣書運致北京正統間楊<lb/>
　　士竒等言文淵閣所貯書籍向貯左順門北廊今<lb/>
　　移於文淵閣東閣臣等逐一㸃勘編成書目請用<lb/>
　　寶鈐識永久藏弆制曰可正徳十年大學士梁儲<lb/>
　　等請檢内閣并東閣藏書殘闕者令原管主事李<lb/>
　　繼先等次第修補<lb/>
　　　謹案周官外史掌三皇五帝之書而列國亦各<lb/>
<pb n="KR2l0015_WYG_031-31b"/>
　　　有典書之官故韓宣子聘魯觀書於太史氏而<lb/>
　　　周景王亦謂籍氏司晉之典籍以為大政葢簡<lb/>
　　　䇿之藏憲章所自司存有在不可不昭嚴重也<lb/>
　　　自秦火之後經籍散亡漢代建麒麟天禄諸閣<lb/>
　　　網羅遺佚使光禄大夫劉向等校定羣書於是<lb/>
　　　儲藏之地典守之官制乃畧具歴朝沿襲漸益<lb/>
　　　修明秘書監起於後漢三館肇於唐時無不簡<lb/>
　　　召儒臣廣置僚屬至宋而三館秘閣咸寓於崇<lb/>
<pb n="KR2l0015_WYG_031-32a"/>
　　　文院後復改為秘書省設官頗為詳備崇文總<lb/>
　　　目所載卷帙亦尚賅博然當時藏書雖富而校<lb/>
　　　勘未能精審沈括夢溪筆談稱校書官多不恤<lb/>
　　　職事但取舊書以墨漫一字復注舊字於其側<lb/>
　　　以為日課幾同兒戲神宗有意釐訂召曽鞏等<lb/>
　　　編校黄本書籍開局累年僅能終昭文一館之<lb/>
　　　書而罷鞏集載所撰目録序止十有一篇則其<lb/>
　　　程課之稽遲亦可以想見明初罷秘書之官併<lb/>
<pb n="KR2l0015_WYG_031-32b"/>
　　　其職入翰林院凡書籍之藏於内閣者其篇目<lb/>
　　　既不及前代而楊士竒等所輯書目亦多舛漏<lb/>
　　　典守之事又僅委之典籍一官不能稽核正徳<lb/>
　　　以後遂多為人盜竊以及蠧侵䑕嚙殘缺不完<lb/>
　　　神宗時張居正令中書張萱等整比而所存已<lb/>
　　　屬無多我<lb/>
　皇上崇儒念典惟日孜孜<lb/>
　御極之初即<lb/>
<pb n="KR2l0015_WYG_031-33a"/>
　詔校刋經史纂輯羣書用以嘉惠來學前者<lb/>
　特命儒臣編次四庫全書區為應刋應抄及存目三<lb/>
　　　類各撮大㫖撰述提要彚成總目二百卷又别<lb/>
　　　為簡明目録二十卷㑭本末源流瞭如指掌每<lb/>
　　　一書進<lb/>
　御即仰䝉<lb/>
　乙覽剖晰瑕瑜間荷<lb/>
　宸翰親題考据折𠂻永昭定論其中繕録訛謬之處<lb/>
<pb n="KR2l0015_WYG_031-33b"/>
　　　一經<lb/>
　睿鑒無不立時呈露詳切<lb/>
　訓勵校勘倍凛精詳當首部告成既藏弆<lb/>
　　文淵閣<lb/>
　錫宴賡吟<lb/>
　恩隆賚渥纂校諸臣俱䝉逾格<lb/>
　優叙備置閣職以重典司又於<lb/>
　　圓明園建<lb/>
<pb n="KR2l0015_WYG_031-34a"/>
　　文源閣<lb/>
　　避暑山莊建<lb/>
　　文津閣<lb/>
　　盛京建<lb/>
　　文溯閣分部尊藏而全書中採擷精粹别為薈要<lb/>
　　　萬二千冊於<lb/>
　　御花園之摛藻堂<lb/>
　　圓明園之味腴書室各貯一部以便省覽復<lb/>
<pb n="KR2l0015_WYG_031-34b"/>
　命續繕三部貯揚州大觀堂之文滙閣鎮江金山寺<lb/>
　　　之文宗閣杭州<lb/>
　　聖因寺行宫之文瀾閣<lb/>
　特發帑金募工抄録俾江浙士子得以快讀秘書觀<lb/>
　　　摩謄寫<lb/>
　教思廣被日星並朗矣<lb/>
　<lb/>
欽定厯代職官表卷二十五<lb/>
</p>
<p>
</p>
  </div>
</body>
</text>
</TEI>
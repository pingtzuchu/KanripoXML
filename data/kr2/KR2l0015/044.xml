<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_044-1a"/>
欽定四庫全書<lb/>
欽定厯代職官表卷三十八<lb/>
　　内務府下<lb/>
　厯代建置<lb/>
　唐<lb/>
　　唐書百官志殿中省監一人從三品少監二人從四品<lb/>
　　上丞二人從五品上監掌天子服御之事其屬有六局<lb/>
　　曰尚食尚藥尚衣尚乗尚舎尚輦少監為之貳<hi>武徳元年改殿</hi>
<pb n="KR2l0015_WYG_044-1b"/>
　　<hi>内監曰殿中省龍朔二年曰中御府監曰大監丞曰大夫有令史四人書令史十二人左右仗千牛各十人掌固亭長各</hi>
　　<hi>八人舊有天藏府開元二十二年省</hi>尚食局奉御二人正五品下直長五<lb/>
　　人正七品上諸奉御直長品皆如之食醫八人正九品<lb/>
　　下奉御掌儲供直長為之貳進御必辨時禁先嘗之饗<lb/>
　　百官賔客則與光禄視品秩而供凡諸陵月享視膳乃<lb/>
　　獻<hi>龍朔二年改尚食局口奉膳局諸局奉御皆曰大夫有書令史二人書吏五人主食十六人主膳八百四十人掌固八人</hi>
　　尚藥局奉御二人直長二人掌和御藥診視凡藥供御中<lb/>
　　書門下長官及諸衛上將軍各一人與監奉御涖之藥成<lb/>
<pb n="KR2l0015_WYG_044-2a"/>
　　醫佐以上先嘗疏本方具嵗月日涖者署奏餌日奉御先<lb/>
　　嘗殿中監次之皇太子又次之然後進御太常每季<lb/>
　　閲送上藥而還其朽腐者左右羽林軍給藥飛騎萬<lb/>
　　騎病者頒焉<hi>龍朔二年改尚藥局曰奉醫局有按摩師四人呪禁師四人書令史二人書吏四人</hi>
　　<hi>直官十人主藥十二人藥童三十人合口脂匠二人掌固四人</hi>尚衣局奉御二人直<lb/>
　　長四人掌供冕服几案祭祀則奉鎮圭於監而進<lb/>
　　于天子大朝㑹設案<hi>龍朔二年改尚衣局曰奉冕局有書令史三人書吏四人主衣</hi>
　　<hi>十六人掌固四人</hi>尚舎局奉御二人直長六人掌殿庭祭<lb/>
<pb n="KR2l0015_WYG_044-2b"/>
　　祀張設湯沐燈燭灑掃之事○閑廏使以殿中監<lb/>
　　承恩遇者為之押五坊以供時狩一曰鵰坊二曰<lb/>
　　鶻坊三曰鷂坊四曰鷹坊五曰狗坊侍御尚醫二<lb/>
　　人正六品上主事二人從九品上<lb/>
　　　謹案唐殿中監領六局其四局為今内務府諸<lb/>
　　　司之職其尚乘尚輦二局分著於鑾儀衛太僕<lb/>
　　　寺篇中兹不具列殿中監又有閑廏使與上駟<lb/>
　　　院之職相近惟所領五坊以供時狩者為今養<lb/>
<pb n="KR2l0015_WYG_044-3a"/>
　　　鷹狗處之制故附著於此<lb/>
　　唐書百官志内侍省監二人少監二人○監掌内<lb/>
　　侍奉宣制令其屬六局曰掖庭宫闈奚官内僕内<lb/>
　　府内坊少監内侍為之貳皇后親蠶則升壇執儀<lb/>
　　大駕出入為夾引<hi>武徳四年改長秋監曰内侍監内承奉曰内常侍内承直曰内</hi>
　　<hi>給事龍朔二年改監為省武后垂拱元年曰司宫臺天寳十三年置内侍監改内侍曰少監㝷更置</hi>
　　<hi>内侍</hi>内謁者監十人掌儀法宣奏承勑令掖庭局令<lb/>
　　二人丞三人掌宫人簿帳女工宫闈局令二人丞<lb/>
<pb n="KR2l0015_WYG_044-3b"/>
　　二人掌侍宫闈出入管籥奚官局令二人掌奚𨽻<lb/>
　　工役宫官之品内僕局令二人丞二人掌中宫車<lb/>
　　乗内府局令二人丞二人掌中藏寳貸給納之數<lb/>
　　及供燈燭湯沐張設<lb/>
　　　謹案内侍省之名昉於隋代其職則自秦漢以<lb/>
　　　來即有長秋之制惟漢法叅用士人至後代則<lb/>
　　　専用奄宦寖失古意考唐内侍省六局所掌皆<lb/>
　　　今内務府廣儲掌儀諸司及内管領之職<lb/>
<pb n="KR2l0015_WYG_044-4a"/>
　聖朝慎重職司一不以奄䜿参預其事洵超軼前古<lb/>
　　　之制非隋唐所可㡬及矣兹以内侍省官制中<lb/>
　　　頗有近於内務府者並採附篇内以著前代之<lb/>
　　　得失其列代宦官不盡著焉<lb/>
　　唐書百官志少府監一人從三品少監二人從四<lb/>
　　品下掌百工技巧之政縂中尚左尚右尚織染掌<lb/>
　　冶五署及諸冶鑄錢互市等監供天子器御后妃<lb/>
　　服飾及郊廟圭玉百官儀物凡武庫袍襦皆識其<lb/>
<pb n="KR2l0015_WYG_044-4b"/>
　　輕重乃藏之冬至元日以給衛士諸州市牛皮角<lb/>
　　以供用牧畜角筋腦革悉輸焉細縷之工教以四<lb/>
　　年車路樂器之工三年平漫刀矟之工二年矢鏃<lb/>
　　竹漆屈桞之工半焉冠冕弁幘之工九月教作者<lb/>
　　傳家技四季以令丞試之嵗終以監試之皆物勒<lb/>
　　工名丞六人從六品下掌判監事給五署所須金<lb/>
　　石齒革羽毛竹木所入之物各以名數州土為籍<lb/>
　　工役衆寡難易有等差而均其勞逸主簿二人從<lb/>
<pb n="KR2l0015_WYG_044-5a"/>
　　七品下録事二人從九品上<hi>武徳初廢監以諸署𨽻大府寺貞觀元年</hi>
　　<hi>復置龍朔二年改曰内府監武后垂拱元年曰尚方監有府二十七人史十七人計史三人亭長八</hi>
　　<hi>人掌固六人短蕃匠五千二十九人綾錦坊巧兒三百六十五人内作使綾匠八十三人掖庭綾匠</hi>
　　<hi>百五十人内作巧兒四十二人配京都諸司諸使雜匠百二十五人</hi>中尚署令一人<lb/>
　　從七品下丞二人從八品下掌供郊祀圭璧及天<lb/>
　　子器玩后妃服飾彫文錯綵之制凡金木齒革羽<lb/>
　　毛任土以時而供嵗二月獻牙尺寒食獻毬五月<lb/>
　　獻綬帶夏至獻雷車七月獻鈿針臘日獻口脂唯<lb/>
<pb n="KR2l0015_WYG_044-5b"/>
　　筆琴瑟絃月獻金銀暨紙非㫖不獻製魚袋以給<lb/>
　　百官蕃客賜寳鈿帶魚袋則授鴻臚寺丞主簿監<lb/>
　　作四人從九品下凡監作皆同品<hi>有府九人史十八人典事四人</hi>
　　<hi>掌固四人唐改内尚方署曰中尚方署武后改少府監曰尚方監而中左右尚方織染方掌冶方五</hi>
　　<hi>署皆去方以避監自是不改矣有金銀作坊院</hi>掌冶署令一人正八品上<lb/>
　　丞二人正九品上掌范鎔金銀銅鐵及塗飾琉璃<lb/>
　　玉作銅鐵人得採而官收以税唯鑞官市邉州不<lb/>
　　置鐵冶器用所須皆官供凡諸冶成器上數於少<lb/>
<pb n="KR2l0015_WYG_044-6a"/>
　　府監然後給之監作二人<hi>有府六人史十二人典事二十三人掌固四人</hi>
　　冊府元龜哀帝天祐三年勑牛羊司收管御厨羊<lb/>
　　并乳牛等御厨物料並送河南府收管其牛羊司<lb/>
　　官使並宜停廢<lb/>
　　　謹案唐少府官制詳於工作而畧於儲藏蓋既<lb/>
　　　有太府之左右藏以為外府復有内侍省之内<lb/>
　　　藏主以中人則貨賄已有分掌之司無須歸於<lb/>
　　　少府也天寳後設百寳大盈庫皆以中官主之<lb/>
<pb n="KR2l0015_WYG_044-6b"/>
　　　謂之内庫其後又有瓊林大盈延資庫等名焉<lb/>
　五季<lb/>
　　舊五代史梁太祖本紀開平元年改御合使為司<lb/>
　　膳使<lb/>
　　五代㑹要晉開運三年二月詔少府監今後凡修<lb/>
　　制親王婚禮法物並冊文出降公主九樹花釵箱<lb/>
　　盝宜令不得用龍鳯紅絛帕<lb/>
　　冊府元龜後唐莊宗同光初諸寺監各只置大卿<lb/>
<pb n="KR2l0015_WYG_044-7a"/>
　　其餘官屬並權停<lb/>
　　玉海後唐聶元祚為少府監<lb/>
　　冊府元龜後唐杜紹光為少府少監天成二年上<lb/>
　　言當司掌朝服儀仗祭器服兵戈已來散失向盡<lb/>
　　徃例有丞主簿五署令共一十六員自偽梁廢省<lb/>
　　乞下中書量置丞簿署令分主當局公事○杜憬<lb/>
　　為殿中丞天成四年上言以本司法物寄於寺觀<lb/>
　　請量修公署<lb/>
<pb n="KR2l0015_WYG_044-7b"/>
　　玉海晉李鍇少帝時為少府監<lb/>
　　冊府元龜後唐莊宗即位以李紹宏為宣徽南院<lb/>
　　使兼掌内勾天下財穀皆委裁遣○孟漢瓊明宗<lb/>
　　時為宣徽北院使○晉漢以來宣徽院有内班之<lb/>
　　名周循其舊而史闕官號<lb/>
　　　謹案五季官制缺畧無足採証今考諸書所載<lb/>
　　　少府令丞主簿廢於梁時諸卿少卿停於唐代<lb/>
　　　乃至儀仗散失法物或寄於寺觀其草畧可見<lb/>
<pb n="KR2l0015_WYG_044-8a"/>
　　　　後唐以宦者為宣徽使主天下財榖蓋亦循唐<lb/>
　　　　時内庫之制而宣徽之名實首見於此也<lb/>
　　宋<lb/>
　　　宋史職官志宣徽南院使北院使掌總領内諸司<lb/>
　　　及三班内侍之籍郊祀朝㑹宴饗供帳之儀應内<lb/>
　　　外進奉悉檢視其名物舊制以檢校為使或領節<lb/>
　　　度及兩使留後闕則樞宻副使一人兼領二使亦<lb/>
　　　有兼樞宻副使簽書樞宻院者南院資望比北院<lb/>
<pb n="KR2l0015_WYG_044-8b"/>
　　　頗優然皆通掌止用南院印二使共院而各設㕔<lb/>
　　　事其吏史則有都勾押官各一人前行三人後行<lb/>
　　　十二人分掌四案一曰兵案二曰騎案三曰倉案<lb/>
　　　四曰胄案故事與参知政事樞宻副使同知樞宻<lb/>
　　　院事以先後入叙位熈寧四年詔位参政樞副同<lb/>
　　　知下著為令九年詔今後遇以職事侍殿上或中<lb/>
　　　書樞宻院合班問聖體及非次慶賀並特序二府<lb/>
　　　班官制行罷宣徽院以職事分𨽻省寺而使號猶<lb/>
<pb n="KR2l0015_WYG_044-9a"/>
　　存<lb/>
　　　謹案宋代樞宻宣徽三司使謂之内職而宣徽<lb/>
　　　掌總領内諸司及三班内侍之職是南北院使<lb/>
　　　正如今内務府總管之任故録著於篇中<lb/>
　　宋史職官志殿中省監少監監丞各一人監掌供<lb/>
　　奉天子玉食醫藥服御幄帟輿輦舎次之政令少<lb/>
　　監為之貳丞参領之凡總六局曰尚食掌膳羞之<lb/>
　　事曰尚藥掌和劑診候之事曰尚醖掌酒醴之事<lb/>
<pb n="KR2l0015_WYG_044-9b"/>
　　曰尚衣掌衣服冠冕之事曰尚舎掌次舎幄帟之<lb/>
　　事曰尚輦掌輿輦之事<hi>六尚各有典御二人奉御六人或四人監門二人或</hi>
　　<hi>一人又尚食有膳工尚藥有醫師尚醖有酒工尚衣有衣徒尚舎冇幕士尚輦有正供等皆分𨽻其</hi>
　　<hi>局</hi>又置提舉六尚局及管幹官一員舊殿中省判<lb/>
　　省事一人以無職事朝官充雖有六尚局名别有<lb/>
　　事存凡官隨局而移不領于本省所掌唯郊祀元<lb/>
　　日冬至天子御殿及禘祫后廟神主赴太廟供具<lb/>
　　繖扇而殿中監秘書監為寄禄官而已元豐中神<lb/>
<pb n="KR2l0015_WYG_044-10a"/>
　　宗欲復建此官而度禁中未有其地但詔御輦院<lb/>
　　不𨽻省寺令専達焉初權太府卿林顔因按内藏<lb/>
　　庫見乗輿服御雜貯百物中乃乞復殿中省六尚<lb/>
　　以嚴奉至尊於是徽宗乃出先朝所度殿中省圖<lb/>
　　命三省行之○御藥院勾當官無常員以入内内<lb/>
　　侍充掌按驗秘方以時劑和藥品以進御及供奉<lb/>
　　禁中之用典八人藥童十一人匠七人<hi>崇寧二年併入殿中</hi>
　　<hi>省</hi>○尚衣庫使副使舊曰尚衣庫大中祥符三年<lb/>
<pb n="KR2l0015_WYG_044-10b"/>
　　改監官二人以内侍三班充掌駕頭服御繖扇之<lb/>
　　名物凡御殿大禮前一日請乗輿衮冕鎮圭袍服<lb/>
　　於禁中以待進御事已復還内庫典一人匠四人<lb/>
　　掌庫十人○内衣物庫<hi>在文徳殿後太平興國二年置受納匹段庫受納綾</hi>
　　<hi>錦西州鹿胎綾羅絹匹段大中祥符元年併入</hi>監官二人以京朝官并内<lb/>
　　侍充<hi>舊三人以諸司使副及三班内侍充</hi>掌受納錦綺綾羅色帛銀<lb/>
　　器腰束帶料造年支凖備衣服以待頒賜諸王宗<lb/>
　　室文武近臣禁軍將校時服并給宰臣親王皇親<lb/>
<pb n="KR2l0015_WYG_044-11a"/>
　　　使相生日器幣兩府臣僚百官皇親轉官中謝朝<lb/>
　　　辭特賜及大遼諸外國人使辭見銀器射弓衣帶<lb/>
　　　典八人掌庫二十一人○親衣庫<hi>在太平坊</hi>監官二人<lb/>
　　　以諸司使副三班及内侍充掌受錦綺雜帛衣服<lb/>
　　　之物以備給賜及邦國儀注之用并受納衣服以<lb/>
　　　賜諸司丁匠諸軍監門二人以三班使臣充典十<lb/>
　　　人掌庫五十五人○朝服法物庫<hi>太平興國二年置後分三庫一</hi>
　　　<hi>在天安殿後一在右掖門内北廊一在正陽門外</hi>監官二人以諸司使副<lb/>
<pb n="KR2l0015_WYG_044-11b"/>
　　　及三班内侍充掌百官朝服諸司儀仗之名物典<lb/>
　　　三人掌庫三十人已上崇寧二年併入殿中省<hi>舊有</hi>
　　　<hi>裁造院針線院雜賣塲後省併之</hi>
　　　馬端臨文獻通考太府寺卿掌財貨出納貿易之<lb/>
　　　事凡貢賦之輸於京師者至則别而受之供君之<lb/>
　　　用及待邉費則歸於内藏供國之用及待經費則<lb/>
　　　歸於左藏所𨽻官司二十有五内藏庫掌受嵗計<lb/>
　　　之餘積以待邦國非常之用奉宸庫掌供内庭凡<lb/>
<pb n="KR2l0015_WYG_044-12a"/>
　　金玉珠寳良貨賄藏焉祗候庫掌受錢帛器皿衣<lb/>
　　服以備傳詔頒給及殿庭賜予審計司掌審受給<lb/>
　　數驅磨當否商税務收京城商税店宅務掌管官<lb/>
　　邸店<lb/>
　　　謹案唐太府唯掌左右藏以待經費内藏供奉<lb/>
　　　之職不與焉至宋則分受供君供國之用而設<lb/>
　　　官尤廣故内藏奉宸祗候皆如今廣儲司之掌<lb/>
　　　審計則如㑹計司而商税務店宅務亦如今崇<lb/>
<pb n="KR2l0015_WYG_044-12b"/>
　　　文門監督官房租庫之總領於内務府也<lb/>
　　石林燕語内香藥庫在謻門外凡二十八庫真宗<lb/>
　　賜御製七言二韻詩一首為庫額曰每嵗沉檀來<lb/>
　　逺裔累朝珠玉實皇居今辰内府初開處充牣尤<lb/>
　　宜史筆書<lb/>
　　　謹案真宗詩所云内府當即宋志内藏庫内香<lb/>
　　　藥庫近於今之御藥房矣<lb/>
　　玉海少府監掌造門㦸旌節祭玉法物及供祭器<lb/>
<pb n="KR2l0015_WYG_044-13a"/>
　　鑄印以朝官判元豐四年十一月五日詔鑄省臺<lb/>
　　等監印記凡六十三官制行總局四掌百工技巧<lb/>
　　乗輿服御之物祭祀朝㑹禮樂之器服皆有法式<lb/>
　　冊寳符節度量權衡之制亦如之<lb/>
　　文獻通考宋少府監判監事一人以朝官充凡天<lb/>
　　子器玩后妃服飾雕文錯彩工巧之事分𨽻於文<lb/>
　　思院後苑造作所本監但掌造門㦸神衣旌節郊<lb/>
　　廟諸壇祭玉法物鑄牌印朱記百官拜表案褥之<lb/>
<pb n="KR2l0015_WYG_044-13b"/>
　　事元豐正官制置監少監丞主簿各一人所𨽻官<lb/>
　　屬五文思院掌造金銀犀玉工巧之物金采繪素<lb/>
　　装鈿之飾以供輿輦冊寳法物及凡器服之用監<lb/>
　　官文臣一員武臣二員綾錦院掌織絍錦繡以供<lb/>
　　乘輿及凡服飾之用監官三人以京朝官諸司使<lb/>
　　副及内侍充裁造院掌裁製服飾監官二人文繡<lb/>
　　院掌纂繡以供乗輿服御及賓客祭祀之用建炎<lb/>
　　初以將作少府監併歸工部紹興三年復置將作<lb/>
<pb n="KR2l0015_WYG_044-14a"/>
　　　監少府事統焉○入内内侍省内侍省其屬有御<lb/>
　　　藥院勾當官四人掌按驗方書修合藥劑以待進<lb/>
　　　御及供奉禁中之用内東門司勾當官四人掌宫<lb/>
　　　禁人物出入周知其名數而譏察之合同憑由司<lb/>
　　　監官二人掌禁中宣索之物給其要驗造作所掌<lb/>
　　　造作禁中及皇屬婚娶之名拜龍圖天章寳文閣<lb/>
　　　勾當官四人掌藏祖宗文章圖籍及符瑞寳玩之<lb/>
　　　物而安像設以崇奉之翰林院勾當官一人總天<lb/>
<pb n="KR2l0015_WYG_044-14b"/>
　　文書藝圖畫醫官四局凡執伎以事上者皆在焉<lb/>
　　隣㡬雜志文思院不知縁何得此名或云量名待<lb/>
　　文思索或説殿名聚工巧於其側因名之曰文思<lb/>
　　院<lb/>
　　　謹案宋初文思院後苑造作所别有官屬不𨽻<lb/>
　　　少府元豐定制始改𨽻之今廣儲司造辦處諸<lb/>
　　　職其時皆為少府所統迨南渡以後廢少府𨽻<lb/>
　　　工部以文思院屬之其官屬並從工部辟差旋<lb/>
<pb n="KR2l0015_WYG_044-15a"/>
　　　又改𨽻將作監變更不一其職事則皆同也内<lb/>
　　　侍省官屬御藥院猶今之藥房合同憑由司猶<lb/>
　　　今之㑹計司造作所猶今之造辦處龍圖天章<lb/>
　　　寳文閣勾當官翰林院勾當官猶今<lb/>
　　武英殿<lb/>
　　御書處<lb/>
　　文淵閣管理事務諸職蓋前代内侍所掌者至我<lb/>
　　朝而特設官職始釐正其體統焉<lb/>
<pb n="KR2l0015_WYG_044-15b"/>
　遼<lb/>
　　遼史百官志宣徽北院太宗㑹同元年置掌北院<lb/>
　　御前祗應之事北院宣徽使知北院宣徽事北院<lb/>
　　宣徽副使同知北院宣徽事○宣徽南院㑹同元<lb/>
　　年置掌南院御前祗應之事南院宣徽使知南院<lb/>
　　宣徽事南院宣徽副使同知南院宣徽事○北面<lb/>
　　御帳官奉宸司掌供奉宸御之事○北面著帳官<lb/>
　　筆硯局筆硯祗候郎君筆硯吏牌印局牌印郎君<lb/>
<pb n="KR2l0015_WYG_044-16a"/>
　　裀褥局裀褥郎君燈燭局燈燭郎君牀幔局牀幔<lb/>
　　郎君殿幄局殿幄郎君車輿局車輿郎君御盞局<lb/>
　　御盞郎君本班局本班郎君○承應小底局筆硯<lb/>
　　小底寢殿小底佛殿小底司藏小底習馬小底鷹<lb/>
　　坊小底湯藥小底尚飲小底盥潄小底尚衣小底<lb/>
　　裁造小底○北面宫官諸行宫都部署院總契丹<lb/>
　　漢人諸行宫之事諸行宫都部署知行宫都部署<lb/>
　　司事諸行宫副部署諸行宫判官○契丹行宫諸<lb/>
<pb n="KR2l0015_WYG_044-16b"/>
　　部署司總行在軍諸鄂爾多<hi>滿洲語亭也原作斡魯朶今改正</hi>之<lb/>
　　政令契丹行宫都部署知契丹行宫都部署事契<lb/>
　　丹行宫副部署契丹行宫判官○行宫諸部署司<lb/>
　　掌行在諸宫之政令行宫都部署行宫副部署行<lb/>
　　宫部署判官○北面坊塲官諸坊職名總目某坊<lb/>
　　使某坊副使某坊詳衮<hi>䝉古語理事官也原作詳穩今改正</hi>使某坊<lb/>
　　詳衮某坊都監鷹坊鐵坊五坊未詳八坊内有軍<lb/>
　　器坊未詳<lb/>
<pb n="KR2l0015_WYG_044-17a"/>
　　　謹案遼官分北面南面以上皆北面官也其供<lb/>
　　　御之官至為繁多職掌雖不盡可考而以類求<lb/>
　　　之皆可得其彷彿史言遼宣徽視工部蓋以其<lb/>
　　　専主工作言之是猶唐宋少府也奉宸祗候在<lb/>
　　　宋為殿中省之屬而承應諸職則服食寢處之<lb/>
　　　事皆備矣行宫部署院諸司猶今日<lb/>
　　行宫之有總管苑丞而八坊使内有鷹坊鐵坊餘<lb/>
　　　雖未詳蓋皆近於都虞之職也<lb/>
<pb n="KR2l0015_WYG_044-17b"/>
　　遼史百官志南面朝官殿中司殿中聖宗開㤗元<lb/>
　　年見殿中髙可恒殿中丞尚舎局見遼朝雜禮奉<lb/>
　　御尚乗局奉御尚輦局奉御尚食局奉御尚衣局<lb/>
　　奉御○宣徽院太宗㑹同元年置宣徽使知宣徽<lb/>
　　院事馬得臣統和初知宣徽院事宣徽副使同知<lb/>
　　宣徽使事同知宣徽院事○内省内省使聖宗太<lb/>
　　平九年初見内省使内省副使内藏庫内藏庫提<lb/>
　　㸃道宗清寧元年見内藏庫提㸃耶律烏爾古<hi>䝉古</hi>
<pb n="KR2l0015_WYG_044-18a"/>
　　<hi>語孳生也原作耶律烏骨今改正</hi>○諸監職名總目某太監某少<lb/>
　　監某監丞某監主簿○太府監○少府監○將作<lb/>
　　監<lb/>
　　　謹案以上皆南面官也史言宣徽等官雖分北<lb/>
　　　南其所治皆北面之事蓋指其供奉宫廷者而<lb/>
　　　言也南面朝官大率承倣唐制而強半缺畧元<lb/>
　　　人修史時已不能盡得其詳僅於史文之散見<lb/>
　　　者推而得之今摭取其近於内務府者録之以<lb/>
<pb n="KR2l0015_WYG_044-18b"/>
　　　著一代設官之畧焉<lb/>
　金<lb/>
　　金史百官志工部屬官修内司<hi>大定七年設</hi>使從五品<lb/>
　　副使從六品掌宫中營造事<hi>兵匠一千六十五人兵夫二千人仍命少</hi>
　　<hi>府監長官提控</hi>直長二員正八品部後官四員正八品掌<lb/>
　　監督工役受給官二員正八品掌支納諸物祗應<lb/>
　　司提㸃從五品令從六品丞從七品掌給宫中諸<lb/>
　　色工作直長正八品收支庫都監同監<hi>㤗和元年置</hi>
<pb n="KR2l0015_WYG_044-19a"/>
　　　謹案修内祗應二司如今之營造司及造辦處<lb/>
　　　列代皆屬少府而金獨𨽻於工部以其為供給<lb/>
　　　宫中工作故别著於此<lb/>
　　金史百官志殿前都㸃檢司宫籍監提㸃正五品<lb/>
　　監從五品副監從六品丞從七品掌内外監户及<lb/>
　　地土錢帛小大差發直長二員正八品掌同丞近<lb/>
　　侍局提㸃正五品泰和八年剏設使從五品副使<lb/>
　　從六品掌侍從承勅令轉進奏帖直長正八品<hi>大定</hi>
<pb n="KR2l0015_WYG_044-19b"/>
　　<hi>十八年増二員奉御十六人舊名入寢殿小底奉職三十人舊名不入寢殿小底又名外帳小底皆</hi>
　　<hi>大定十二年更</hi>鷹坊提㸃正五品使從五品副使從六品<lb/>
　　掌調養鷹鶻海東青之類直長正八品<hi>不限員</hi>管勾<lb/>
　　從九品<hi>不限員數資考</hi>
　　　謹案金制殿前都㸃檢司蓋兼古殿中監之職<lb/>
　　　與宋代殿前司専掌宿衛武職者不同故宫籍<lb/>
　　　提㸃近侍提㸃如今内管領之職而鷹坊提㸃<lb/>
　　　則今養鷹狗處之職其所屬侍衛指揮等官已<lb/>
<pb n="KR2l0015_WYG_044-20a"/>
　　　别見領侍衛篇兹不具録<lb/>
　　金史百官志宣徽院左宣徽使正三品右宣徽使<lb/>
　　正三品同知宣徽院事正四品同簽宣徽院事正<lb/>
　　五品宣徽判官從六品掌朝㑹燕享凡殿庭禮儀<lb/>
　　及監知御膳<hi>所𨽻弩手傘子二百三十九人控鶴二百人</hi>尚衣局提㸃<lb/>
　　正五品使從五品副使從六品掌御用衣服冠帶<lb/>
　　等事都監正九品<hi>舊設後罷</hi>直長正八品同監正九品<lb/>
　　尚食局<hi>元光二年参用近侍奉御奉職</hi>都監三員正九品<hi>不限資考</hi>生<lb/>
<pb n="KR2l0015_WYG_044-20b"/>
　　料庫都監同監各一員掌給受生料物色收支庫<lb/>
　　都監同監各一員掌給受金銀裹諸色器皿<hi>以外路差</hi>
　　<hi>除人内選充</hi>尚藥局提㸃正五品使從五品<hi>由職官内選除</hi>副<lb/>
　　使從六品掌進湯藥茶果直長正八品都監正九<lb/>
　　品果子局都監同監各一員掌給受進御果子<hi>本局</hi>
　　<hi>本把四人</hi>御藥院提㸃從五品直長正八品掌進御湯<lb/>
　　藥<hi>明昌五年設以親信内侍人充</hi>都監正九品<hi>不限員㤗和令四員</hi>同監從<lb/>
　　九品<hi>不常除泰和令無</hi>内藏庫<hi>大定二年分為四庫</hi>使從五品副使<lb/>
<pb n="KR2l0015_WYG_044-21a"/>
　　從六品掌内府珍寳財物率隨庫都監等供奉其<lb/>
　　事直長一員<hi>承安三年増</hi>頭而庫都監正九品同監從<lb/>
　　九品<hi>本把十人大定二年出身依不入寢殿小底例</hi>段匹庫都監正九品<lb/>
　　同監從九品<hi>本把十二人</hi>金銀庫都監正九品<hi>本把八人</hi>雜<lb/>
　　物庫都監正九品同監從九品<hi>本把八人毎庫知書各二人</hi>宫<lb/>
　　闈局<hi>舊名宫闈司大定二年改為局舊設令丞改為使副</hi>提㸃正五品使從<lb/>
　　五品副使六品掌宫中閤門之禁率隨位都監同<lb/>
　　監及内直各給其事直長正八品内直一百七十<lb/>
<pb n="KR2l0015_WYG_044-21b"/>
　　人<hi>後作百七十九人</hi>
　　王圻續文獻通考金内侍職見於衛尉司内内侍<lb/>
　　局中常侍見於宣徽使内其事多分領於宣徽使<lb/>
　　而内侍省不設<lb/>
　　　謹案金内侍諸職多領於宣徽使而内侍省不<lb/>
　　　設深得成周奄人領於冡宰漢代宦官屬於少<lb/>
　　　府之遺意今考宣徽使尚衣尚食等局即殿中<lb/>
　　　監之六尚也御藥内藏庫金銀庫即内侍省之<lb/>
<pb n="KR2l0015_WYG_044-22a"/>
　　　御藥房内庫使也是宣徽一院合二省而兼理<lb/>
　　　之與今日内務府之職掌最為脗合<lb/>
　　續文獻通考金太府監官屬典給署屬焉<hi>典給署本鈎盾</hi>
　　<hi>署古屬司農寺金初曰鉤盾使明昌三年改掌宫中所用薪炭氷燭</hi>
　　金史百官志少府監尚方織染文思裁造文繡等<lb/>
　　署𨽻焉<hi>泰和四年選能幹官兼儀鸞局近上官</hi>監正四品少監從五<lb/>
　　品丞二員從六品<hi>大定十一年省二十一年復置</hi>掌邦國百工營<lb/>
　　造之事尚方署令從六品丞從七品掌金銀器物<lb/>
<pb n="KR2l0015_WYG_044-22b"/>
　　亭帳車輿牀榻簾席鞍轡傘扇及装釘之事<hi>大定二十</hi>
　　<hi>年令不専除人令人兼</hi>直長正八品圖畫署<hi>明昌七年入祗應司</hi>令從<lb/>
　　六品丞從七品掌圖畫縷金匹直長正八品<hi>明昌三年</hi>
　　<hi>罷</hi>裁造署令從六品丞從七品掌造龍鳯車具亭<lb/>
　　帳鋪陳諸物宫中隨位牀榻屏風簾額絛結等及<lb/>
　　陵廟諸物并省臺部内所用物<hi>㤗和令有繪畫之事</hi>直長從<lb/>
　　八品<hi>明昌三年省裁造匠六人針工婦人三十七人</hi>文繡署令從六品丞<lb/>
　　從七品掌繡造御用并妃嬪等服飾及燭籠照道<lb/>
<pb n="KR2l0015_WYG_044-23a"/>
　　花卉<hi>貞祐二年止設官一員</hi>直長正八品<hi>繡工一人都繡頭一人副繡頭一人</hi>
　　<hi>女四百九十六人内上等七十人次等□四各二十六人</hi>文思署<hi>明昌七年省入祗應司</hi>
　　令從六品丞從七品掌造内外局分印合傘浮圖<lb/>
　　金銀等尚輦儀鸞局車具亭帳之物并三國生日<lb/>
　　等禮物造織染文繡兩署金線直長正八品<hi>明昌三年</hi>
　　<hi>省去</hi>
　元<lb/>
　　元史百官志宣徽院秩正三品掌供玉食凡稻粱<lb/>
<pb n="KR2l0015_WYG_044-23b"/>
　　牲牢酒醴蔬果庶品之物燕享宗戚賓客之事及<lb/>
　　諸王宿衛齊哩克<hi>䝉古語兵也原作怯憐今改正</hi>口糧食䝉古萬<lb/>
　　户千户合納差發係官抽分牧養孳畜嵗支芻草<lb/>
　　粟菽羊馬價直收受闌遺等事與尚食尚藥尚醖<lb/>
　　三局皆𨽻焉所轄内外司屬用人則自為選大都<lb/>
　　尚飲局秩從六品掌醖造上用細酒大都尚醖局<lb/>
　　秩從六品掌醖造諸王百官酒醴大都醴源倉秩<lb/>
　　從六品掌受香莎蘇門等酒材糯米鄉貢麴藥以<lb/>
<pb n="KR2l0015_WYG_044-24a"/>
　　供上醖及嵗賜諸王百官者尚珍署秩從五品掌<lb/>
　　收濟寧等處田土子粒以供酒材安豐懐逺等處<lb/>
　　稻田提領所秩從九品掌稻田布種嵗收子粒轉<lb/>
　　輸醴源倉諸物庫秩從七品掌出納闌遺監秩正<lb/>
　　四品掌不闌奚人口頭疋諸物尚食局秩從五品<lb/>
　　掌供御膳及出納油麵酥蜜諸物大都生料庫秩<lb/>
　　從五品大都上都柴炭局各一尚收局秩從五品<lb/>
　　沙糖局秩從五品掌沙糖蜂蜜煎造及方貢果木<lb/>
<pb n="KR2l0015_WYG_044-24b"/>
　　豐儲倉秩從九品大使一員掌出納車駕行幸支<lb/>
　　持膳羞<lb/>
　　　謹案元宣徽院兼統光禄寺諸職與列代異而<lb/>
　　　醴源倉之供上醖尚食局之供御膳則仍為古<lb/>
　　　殿中監之職其柴炭沙糖諸局亦與都虞司茶<lb/>
　　　膳房諸職相近故並録之又元太醫院屬官有<lb/>
　　　御藥局使副亦即今内藥房之職併識於此<lb/>
　　元史百官志提舉右八作司秩正六品掌出納内<lb/>
<pb n="KR2l0015_WYG_044-25a"/>
　　府漆器紅瓮梢隻等並在都局院造作等物提舉<lb/>
　　左八作司秩正六品掌出納内府氊貨桞器等物<lb/>
　　　謹案左右八作提舉司為工部屬官以其職掌<lb/>
　　　出納内府諸物故互見於此其職近廣儲營造<lb/>
　　　二司之所掌也工部屬官又有晉寧路冀寧路<lb/>
　　　南宫中山等路織染提舉司如今織造之比文<lb/>
　　　繁不具載附識其大概于此<lb/>
　　元史百官志將作院秩正二品掌成造金玉珠翠<lb/>
<pb n="KR2l0015_WYG_044-25b"/>
　　犀象寳貝冠佩器皿織造刺繡段匹紗羅異様百<lb/>
　　色造作至元三十年始置諸路金玉人匠總管府<lb/>
　　秩正三品掌造寳貝金玉冠㡌繫腰束帶金銀器<lb/>
　　皿并總諸司局事異様局總管府秩正三品異様<lb/>
　　紋繡提舉司綾錦織染提舉司紗羅提舉司秩從<lb/>
　　五品紗金顔料總庫秩從九品<lb/>
　　續文獻通考江淮等處財賦都總管府杭州織染<lb/>
　　局大使副使相副官各一員黄池織染局大使副<lb/>
<pb n="KR2l0015_WYG_044-26a"/>
　　使相副官各一員建康織染局大使副使相副官<lb/>
　　各一員<lb/>
　　元史百官志太府監秩正三品領左右藏等庫掌<lb/>
　　錢帛出納之數中統四年置至元四年為宣徽太<lb/>
　　府監凡内府藏庫悉𨽻焉八年陞正二品大徳九<lb/>
　　年改為院秩從二品院判参用宦者至大四年復<lb/>
　　為監内藏庫提㸃秩從五品掌出納御用諸王段<lb/>
　　疋納竒實<hi>原作納失今改正</hi>紗羅絨錦南錦香貨諸物右<lb/>
<pb n="KR2l0015_WYG_044-26b"/>
　　藏提㸃四員掌收支金銀寳鈔濟遜<hi>䝉古語顔色也原作只孫</hi>
　　<hi>今改正</hi>段疋水晶瑪瑙玉璞諸物至元十九年置左<lb/>
　　藏提㸃四員掌收支常課和買紗羅布絹絲綿絨<lb/>
　　錦木綿鋪陳衣服諸物至元十九年置○大都留<lb/>
　　守司秩正二品掌守衛宫闕都城調度本路供億<lb/>
　　諸務兼理營繕内府諸邸都宫原廟尚方車服殿<lb/>
　　廡供帳内苑花木及行幸湯沐宴㳺之所門禁關<lb/>
　　鑰啟閉之事至元十九年罷宫殿府行工部置大<lb/>
<pb n="KR2l0015_WYG_044-27a"/>
　　都留守司兼本路都總管府治民事并少府監歸<lb/>
　　留守司皇慶元年别置少府監延祐七年罷少府<lb/>
　　監復以留守兼監事其屬附見○修内司秩從五<lb/>
　　品掌修建宫殿及大都造作等事祗應司秩從五<lb/>
　　品掌内府諸王邸第異巧工作修禳應辦寺觀營<lb/>
　　繕器物局秩從五品掌内府宫殿京城門户寺觀<lb/>
　　公廨營繕及御用各位下鞍轡瑚格<hi>原作忽哥今改正</hi>轎<lb/>
　　子帳房車輛金寳器物凡精巧之藝雜作匠户無<lb/>
<pb n="KR2l0015_WYG_044-27b"/>
　　不𨽻焉中統四年始立御用器物局受省劄至元<lb/>
　　七年改為器物局器備庫秩從五品掌殿閣金銀<lb/>
　　寳器二千餘事至元二十七年置甸皮局秩正七<lb/>
　　品嵗辦熟造紅甸羊皮二千有竒儀鸞局秩正五<lb/>
　　品掌殿庭燈燭張設之事及殿閣浴室門户鎻鑰<lb/>
　　苑中龍舟圈檻珍異禽獸給用内府諸宫太廟等<lb/>
　　處祭祀庭燎縫製簾帷灑掃掖庭○和用監秩正<lb/>
　　三品掌出納皮貨衣物之事資用庫提㸃秩正五<lb/>
<pb n="KR2l0015_WYG_044-28a"/>
　　品至元二年置𨽻太府十年𨽻和用雜造雙線局<lb/>
　　秩從八品掌造内府皮貨鷹㡌等物熟皮局掌毎<lb/>
　　嵗熟造野獸皮貨等物軟皮局掌内府細色銀䑕<lb/>
　　野獸諸色皮貨斜皮局掌毎嵗熟造内府各色野<lb/>
　　馬皮胯○中尚監秩正三品掌領資成庫氊作供<lb/>
　　内府陳設帳房帟幕車輿羽衣之用資成庫秩從<lb/>
　　五品掌造氊貨至元二年置𨽻太府二十三年始<lb/>
　　歸於監○章佩監秩正三品掌宦者都古爾齊<hi>䝉古</hi>
<pb n="KR2l0015_WYG_044-28b"/>
　　<hi>語盈滿也原作迭古兒赤今改正</hi>所收御服寳帶御帶庫秩從五<lb/>
　　品掌繫腰偏束等帶併縧環諸物供奉御用以備<lb/>
　　賜予異珍庫掌御用珍寳后妃公主首飾寳貝○<lb/>
　　尚供總管府秩正三品掌守䕶東涼亭行宫及游<lb/>
　　獵供需之事○雲需總管府秩正三品掌守䕶察<lb/>
　　罕諾爾<hi>䝉古語察罕白也諾爾池也原作察哈腦兒今改正</hi>行宫及行營供<lb/>
　　辦之事<lb/>
　　　謹案元廢少府監盡以其事歸大都留守與晉<lb/>
<pb n="KR2l0015_WYG_044-29a"/>
　　　哀帝時罷少府歸併丹陽尹其制正同但留守<lb/>
　　　司職辦工作其内府庫藏則皆領于太府監是<lb/>
　　　亦與後魏北齊之罷少府而歸併太府者體製<lb/>
　　　相似太府左右藏自古有之以供邦國之經費<lb/>
　　　唯元則盡為供御之物與古又少異也元又有<lb/>
　　　和用監中尚監章佩監領各局諸庫為自古所<lb/>
　　　未有今廣儲六庫營造八作之所司差為相近<lb/>
　　　尚供雲需兩總管府掌行宫及游獵之事則今<lb/>
<pb n="KR2l0015_WYG_044-29b"/>
　　　都虞司及<lb/>
　　行宫總管皆其職也元官隨處皆置提舉諸路打<lb/>
　　　捕鷹房民匠皆有總管府以理之亦不盡為内<lb/>
　　　務府之職故畧而不載焉<lb/>
　明<lb/>
　　續文獻通考明初設文思院等衙門掌造作諸事<lb/>
　　後裁革以其事歸工部凡少府將作等監皆不設<lb/>
　　明史職官志宦官十二監司禮監内官監御用監<lb/>
<pb n="KR2l0015_WYG_044-30a"/>
　　司設監御馬監神宫監尚膳監尚寳監印綬監直<lb/>
　　殿監尚衣監都知監四司惜薪司鐘鼓司寳鈔司<lb/>
　　混堂司八局兵仗局銀作局浣衣局巾㡌局鍼工<lb/>
　　局内織染局酒醋麵局司苑局所謂二十四衙門<lb/>
　　也其外有内府供用庫司鑰庫内承運庫十庫甲<lb/>
　　字乙字丙字丁字戊字承運廣盈廣惠贓罰御酒<lb/>
　　房御藥房御茶房牲口房刻漏房更鼓房甜食房<lb/>
　　彈子房靈臺縧作盔甲厰安民厰提督東厰提督<lb/>
<pb n="KR2l0015_WYG_044-30b"/>
　　西厰織造市舶監督倉場不可勝紀<lb/>
　　　謹案明代初設少府後以其事歸工部而少府<lb/>
　　　不設初工部屬官有將作監後改為營繕所又<lb/>
　　　有提督易州山厰掌督御用薪炭之事是工部<lb/>
　　　屬中實有内務府都虞營造二司之職明初設<lb/>
　　　宣徽院後改為光禄寺以尚食尚醖二局𨽻之<lb/>
　　　又移太常之供需庫𨽻之光禄又有孳牧所後<lb/>
　　　改司牧司又增設司圃所孳牲所諸職是光禄<lb/>
<pb n="KR2l0015_WYG_044-31a"/>
　　　所𨽻又兼有内務府掌儀慶豐二司之任然司<lb/>
　　　供御者實不屬於部寺而歸之宦官蓋前代少<lb/>
　　　府殿中宣徽諸職至明代始盡去之所立十二<lb/>
　　　監四司八局庫房厰使紛紜不一各有提督太<lb/>
　　　監掌印太監等員内而服食起居庫藏賞賚外<lb/>
　　　而軍營厰獄礦關採辦無一不以宦官領之借<lb/>
　　　端恣横更迭盤踞乆之而與恭機宻撓亂國是<lb/>
　　　卒至太阿倒握威福下移宫闈之法度大紊而<lb/>
<pb n="KR2l0015_WYG_044-31b"/>
　　　國事遂不可為自古供御之弊政未有甚于前<lb/>
　　　明者也我<lb/>
　　朝設綱定紀盡革前弊創立内務府為萬世經常<lb/>
　　　之法既分置各司以董厥職並<lb/>
　特簡總管大臣綜理其事其諸衙門各有分守職任<lb/>
　　　之重者皆<lb/>
　命大臣監理之小大綱維悉與周官職制相凖彼漢<lb/>
　　　唐以來少府殿中参差更革散寄而無所統一<lb/>
<pb n="KR2l0015_WYG_044-32a"/>
　　　者洵不足以比量萬一矣<lb/>
<pb n="KR2l0015_WYG_044-33a"/>
　國朝太監職制<hi>附</hi>
總管太監<hi>四品亦有以七品執守侍充者</hi>衘二曰宫殿監督領侍曰宫<lb/>
殿監正侍○副總管<hi>六品</hi>衘曰宫殿監副侍<hi>亦有係執守侍衘者</hi>○<lb/>
首領太監御二曰執守侍<hi>七品</hi>曰侍監<hi>八/品</hi>○副首領<hi>八品侍監</hi>
<hi>亦有無品級者</hi>○筆帖式<hi>八品侍監惟/敬事房有之</hi>○太監<hi>無品級</hi>
　　總管首領初定品級皆有正從雍正八年更定品<lb/>
　　級不分正從乾隆七年定宫内等處太監官職以<lb/>
　　四品為定永不加至三品以上<lb/>
<pb n="KR2l0015_WYG_044-33b"/>
頒定則例七條宫殿監處分例十一條又凡例四條各<lb/>
　　處首領太監處分例十六條永遠遵守錢糧俱按<lb/>
　　現行則例内額數不許増添其錢糧之額以銀五<lb/>
　　錢米半斛為等銀自毎月八兩至二兩凡十三等<lb/>
　　米自毎月八斛至一斛半凡十四等其人之數總<lb/>
　　管十四人副總管八人首領一百八十九人副首<lb/>
　　領四十三人筆帖式四人太監無定額順治年定<lb/>
　　制不過千餘人其職掌惟敬事房辦理宫内一切<lb/>
<pb n="KR2l0015_WYG_044-34a"/>
　　事務禮儀及承行内務府文移并收納外庫錢糧<lb/>
　　其餘専掌隨侍守䕶承應洒埽坐更等事<lb/>
　　　謹案周禮閽者守中門之禁寺人掌女宫之戒<lb/>
　　　設官分職咸備其數其以奄序官者惟内小臣<lb/>
　　　為上士注謂奄上士奄之賢者但言奄則府史<lb/>
　　　之類然則成周之制于内臣未嘗不班之以爵<lb/>
　　　也苐限以上士不使踰越而所供惟飲食門闥<lb/>
　　　之事斯百代之良規矣漢唐以降人主因其職<lb/>
<pb n="KR2l0015_WYG_044-34b"/>
　　　在禁近漸加委任遂干政事履霜堅氷淪胥莫<lb/>
　　　救數或逾萬爵至開府逮於前明其弊尤甚洪<lb/>
　　　武中嘗禁内臣不得干預政事敕諸司毋與内<lb/>
　　　官徃來乃未㡬命聶慶童徃河州敕諭茶馬而<lb/>
　　　中官奉使始此矣永樂中亦嘗諭一軍一民中<lb/>
　　　官不得調發有私役工匠者立命逮治乃元年<lb/>
　　　李興等齎敕勞暹羅國王而奉使外國始此矣<lb/>
　　　三年命鄭和等率兵二萬行賞西洋古里滿剌<lb/>
<pb n="KR2l0015_WYG_044-35a"/>
　　　加諸國而將兵始此矣八年敕王安等監都督<lb/>
　　　譚青等軍馬靖廵視甘肅而監軍廵視又始此<lb/>
　　　矣及洪熈元年以鄭和領下畨官軍守備南京<lb/>
　　　遂相沿不改敕王安鎮守甘肅而各省鎮皆設<lb/>
　　　鎮守矣宣徳四年特設文書房命大學士陳山<lb/>
　　　授小内使書而太祖不許識字讀書之制廢矣<lb/>
　　　賜王瑾金英印記而與諸輔弼大臣同矣賜金<lb/>
　　　英范宏等免死詔則又無異勛臣之鐵劵也英<lb/>
<pb n="KR2l0015_WYG_044-35b"/>
　　　之王振憲之汪直武之劉瑾熹之魏忠賢薰天<lb/>
　　　灼手流毒無已神宗礦税之使無一方不罹厥<lb/>
　　　害其他怙勢竊權不可勝紀而䕃弟䕃姪封伯<lb/>
　　　爵公則尤撓官制之大者愍帝初翦大憝中外<lb/>
　　　頌聖既而鎮守出征督餉坐營等事無一不命<lb/>
　　　中官為之而明亦遂亡矣我<lb/>
　　國家内治修明宫政嚴肅<lb/>
世祖章皇帝鍳古垂訓設立鐵牌裁定内官員數<lb/>
<pb n="KR2l0015_WYG_044-36a"/>
列聖相承無不防微杜漸訓誡周詳凡諸内臣恪恭職<lb/>
　　　守無稍踰越我<lb/>
　皇上鍳於<lb/>
成憲親定規條所掌有常事所司有常地授爵以四品<lb/>
　　　為限而統以内務府大臣正與周禮之領於天<lb/>
　　　官者若合符節此<lb/>
　聖人治内之法所為度越前代豈獨前明之秕政盪<lb/>
　　　滌無餘也哉<lb/>
<pb n="KR2l0015_WYG_044-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷三十八<lb/>
</p>
<p>
</p>
  </div>
</body>
</text>
</TEI>
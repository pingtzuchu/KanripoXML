<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_034-1a"/>
　欽定四庫全書<lb/>
　欽定歴代職官表卷二十八<lb/>
壇<lb/>
<pb n="KR2l0015_WYG_034-2a"/>
壇<lb/>
廟各官<lb/>
　　國朝官制<lb/>
天壇尉滿洲八人<hi>五品一人六品七人</hi>
地壇尉滿洲八人<hi>五品一人六品七人</hi>
太廟尉滿洲十人<hi>四品二人五品八人</hi>
　社稷壇尉滿洲五人<hi>五品一人六品四人右俱𨽻太常寺</hi>
堂子尉滿洲八人<hi>七品二人八品六人右隸禮部</hi>
<pb n="KR2l0015_WYG_034-2b"/>
　　　掌管鑰守衛直宿之事朔望則奉薌以行禮凡祀<lb/>
　　　日則守門以司其開闔出入之節焉員額順治元<lb/>
　　　年定凡四品尉闕員以五品尉序陞五品尉闕員<lb/>
　　　以六品尉序陞惟<lb/>
太廟五品尉闕則以各<lb/>
壇六品尉及各部院休致郎中員外郎間次選授六品等<lb/>
　　　尉闕吏部牒八旗掄送除授<lb/>
天壇祠祭署奉祀漢人一人<hi>從七品</hi>祀丞漢人一人<hi>從八品</hi>
<pb n="KR2l0015_WYG_034-3a"/>
地壇祠祭署奉祀漢人一人祀丞漢人一人<lb/>
　朝日壇祠祭署奉祀漢人一人<lb/>
　夕月壇祠祭署奉祀漢人一人<lb/>
　先農壇祠祭署奉祀漢人一人祀丞漢人一人<lb/>
　帝王廟祠祭署無専員<hi>以漢人贊禮郎司樂内一人委理右俱𨽻樂部</hi>
　　　掌典守神庫以時巡視而督其灑埽之役若葺治<lb/>
　　　牆宇樹藝林木咸白於長官而敬供其事焉順治<lb/>
　　　初置奉祀五人祀丞五人尋省祀丞二人凡奉祀<lb/>
<pb n="KR2l0015_WYG_034-3b"/>
　　　員闕以祀丞序陞祀丞員闕以祝版生掄選除授<lb/>
　　　　謹案順治初設<lb/>
　太廟首領内監一人内監二十九人今省内監九人<lb/>
　　社稷壇首領内監一人内監九人今省内監五人又<lb/>
　　　　康熙二十五年<lb/>
　　　傳心殿告成設首領内監二人内監八人今省首<lb/>
　　　　領一人内監四人又順治初各<lb/>
　壇設壇戸各<lb/>
<pb n="KR2l0015_WYG_034-4a"/>
　廟設廟戸以給埽除乾隆六年以原額過冗量加裁<lb/>
　　　省今定設壇户<lb/>
天<lb/>
地壇各十八人<lb/>
　社稷壇十五人<lb/>
　朝日<lb/>
　夕月壇各十二人<lb/>
　先農壇二十人廟户<lb/>
<pb n="KR2l0015_WYG_034-4b"/>
　帝王廟十二人<lb/>
　　關帝廟五人<lb/>
　　都城隍廟六人又雍正間設昭忠祠賢良祠祠户<lb/>
　　　各二十人今各省十人謹識于此<lb/>
　厯代建置<lb/>
　三代<lb/>
　　周禮春官典祀中士二人下士四人府二人史二<lb/>
　　人胥四人徒四十人掌外祀之兆守皆有域掌其<lb/>
<pb n="KR2l0015_WYG_034-5a"/>
　　禁令若以時祭祀則帥其屬而修除徵役于司隸<lb/>
　　而役之及祭帥其屬而守其厲禁而蹕之守祧奄<lb/>
　　八人女祧毎廟二人奚四人掌守先王先公之廟<lb/>
　　祧其遺衣服藏焉若將祭祀則各以其服授尸其<lb/>
　　廟則有司修除之其祧則守祧黝堊之既祭則藏<lb/>
　　其隋與服<hi>鄭康成注隋尸所祭肺脊黍稷之屬藏之以依神</hi>
　　　謹案典祀掌外祀之兆守鄭康成謂所祀於四<lb/>
　　　郊者賈公彦謂兆五帝於四郊已下皆是今之<lb/>
<pb n="KR2l0015_WYG_034-5b"/>
　　　各<lb/>
壇尉其源蓋本於此至守祧當如今之<lb/>
太廟尉而周制實用奄人蓋因先后之朝衣服及遺器<lb/>
　　　並藏於廟故以奄人及女奚掌之今<lb/>
太廟之設内監亦其例也<lb/>
　秦<lb/>
　　史記封禪書秦并天下令祠官所常奉天地名山<lb/>
　　大川鬼神可得而序也自殽以東名山五大川祠<lb/>
<pb n="KR2l0015_WYG_034-6a"/>
　　二自華以西名山七名川四而四大冡鴻岐呉岳<lb/>
　　皆有常禾陳寳節來祠㶚滻長水灃澇涇渭皆非<lb/>
　　大川以近咸陽盡得比山川祠汧洛二淵鳴澤蒲<lb/>
　　山岳<graphic n="KR2818" url="https://raw.githubusercontent.com/kanripo/KR-Gaiji/master/images/KR2818.png" mimeType="image/png"/>山之屬為小山川亦皆嵗禱賽泮涸祠而<lb/>
　　雍有日月參辰南北斗熒惑太白歳星填星二十<lb/>
　　八宿風伯雨師四海九臣十四臣諸布諸嚴諸逑<lb/>
　　之屬百有餘廟西亦有數十祠於湖有周天子祠<lb/>
　　于下邽有天神灃滈有昭明天子辟池於社亳有<lb/>
<pb n="KR2l0015_WYG_034-6b"/>
　　三社主之祠壽星祠而雍菅廟亦有社主其在秦<lb/>
　　中最小之神者各以歳時奉祠唯雍四畤上帝為<lb/>
　　尊常以十月上宿郊見諸此祠皆太祝常主以歳<lb/>
　　時奉祠之<lb/>
　　　謹案嬴秦蔑古棄禮故所祠諸神自雍四畤而<lb/>
　　　下其載在祀典者凡數十處最為煩瀆史稱諸<lb/>
　　　祠皆太祝奉祠盖以祝官分主之亦如今奉祀<lb/>
　　　祀丞之比即所謂祠官者是也唐六典以秦漢<lb/>
<pb n="KR2l0015_WYG_034-7a"/>
　　　祝官分繫之太祝及郊社署令丞條下盖本於<lb/>
　　　此今用其例既入讀祝官沿革仍互見此表云<lb/>
　漢<lb/>
　　漢書百官公卿表奉常有諸廟令長丞又廱太宰<lb/>
　　太祝令丞五畤各一尉如淳注五畤在廱故特置<lb/>
　　太宰以下諸官<lb/>
　　漢書車千秋列傳千秋為髙寢郎顔師古注髙廟<lb/>
　　衞寢之郎<lb/>
<pb n="KR2l0015_WYG_034-7b"/>
　　漢書韋元成傳元成兄髙寢令方山<lb/>
　　漢書昭帝本紀元鳯四年孝文廟正殿火廟令丞<lb/>
　　郎吏皆劾大不敬<lb/>
　　漢書郊祀志漢二年冬髙帝召故秦祠官復置太<lb/>
　　祝太宰如故儀後四歳天下已定詔御史令豐治<lb/>
　　枌榆社令祝立蚩尤祠於長安長安置祠祝官女<lb/>
　　巫其梁巫祠天地天社天水房中堂上之屬晉巫<lb/>
　　祠五帝東君雲中君巫社巫祠族人炊之屬秦巫<lb/>
<pb n="KR2l0015_WYG_034-8a"/>
　　祠社主巫保族纍之屬荆巫祠堂下巫先司命施<lb/>
　　糜之屬九天巫祠九天皆以歳時祠宫中其河巫<lb/>
　　祠河於臨晉而南山巫祠南山秦中各有時日文<lb/>
　　帝怠於鬼神之事渭陽長門五帝使祠官領以時<lb/>
　　致禮孝景即位十六年祠官各以歳時祠如故武<lb/>
　　帝初即位尤敬鬼神之祀人有言古天子常以春<lb/>
　　解祠祠黄帝令祠官領之如其方祠官寛舒議后<lb/>
　　土壇具太一祠壇立泰畤壇禮登中嶽令祠官加<lb/>
<pb n="KR2l0015_WYG_034-8b"/>
　　增太室祠至東泰山令祠官禮之而不封諸所興<lb/>
　　如薄忌泰一及三一㝠羊馬行赤星五寛舒之祠<lb/>
　　官以歳時致禮凡六祠皆太祝領之至如八神諸<lb/>
　　明年凡山他名祠行過則祠行去則已方士所興<lb/>
　　祠各自主其人終則已祠官不主它祠皆如故哀<lb/>
　　帝時祠官九百餘所一歳三萬七千祠云<lb/>
　　　謹案漢表有諸廟令長丞不言員數考之紀傳<lb/>
　　　髙帝廟有髙寢令髙寢郎孝文廟有令丞郎吏<lb/>
<pb n="KR2l0015_WYG_034-9a"/>
　　　是毎廟各置令丞及郎隨時建設本無定額故<lb/>
　　　但以諸廟槩之也至鬼神祠祀漢世多未合禮<lb/>
　　　武帝溺信方士之説所増尤屬不經郊祀志載<lb/>
　　　哀帝時一歳三萬七千祠實為淫瀆已甚當時<lb/>
　　　皆以祠官典領而五畤之在雍者既有太宰太<lb/>
　　　祝令丞復各為設尉殆以其為天子郊見上帝<lb/>
　　　之地故特崇其禮歟<lb/>
　　宋書百官志明堂丞二人漢東京初置<lb/>
<pb n="KR2l0015_WYG_034-9b"/>
　　後漢書百官志髙廟令一人六百石守廟掌案行<lb/>
　　埽除無丞世祖廟令一人六百石如髙廟屬太常<lb/>
　　祠祀令一人六百石典中諸小祠祀丞一人屬少<lb/>
　　府<lb/>
　　劉昭後漢書志注東觀書曰章帝又置祀令丞<lb/>
　　延光元年省<lb/>
　　應劭漢官儀髙廟令員吏四人衞士一十五人世<lb/>
　　祖廟令員吏六人衞士二十人祠祀令從官吏八<lb/>
<pb n="KR2l0015_WYG_034-10a"/>
　　人騶僕射一人家巫八人<lb/>
　　後漢書殤帝本紀延平元年詔罷祀官不在祀典<lb/>
　　者<lb/>
　　　謹案後漢禮儀志正月上丁祠南郊禮畢次北<lb/>
　　　郊明堂髙廟世祖廟謂之五供是當時並重其<lb/>
　　　禮乃廟有令而二郊不置官守者疑即以太常<lb/>
　　　所屬之太祝太宰二令兼其事也至明堂丞本<lb/>
　　　屬太史令疑為天文占候而設而宋書又與太<lb/>
<pb n="KR2l0015_WYG_034-10b"/>
　　　廟令連職則亦當兼掌祠祀故既載入欽天監<lb/>
　　　仍互見於此表又案西漢諸廟皆有令丞而東<lb/>
　　　漢惟置髙光二廟令者盖西漢諸帝皆别起寢<lb/>
　　　廟東漢自明帝詔無起寢廟藏主於光烈皇后<lb/>
　　　更衣别室四時合祭於世祖廟嗣後厯代不敢<lb/>
　　　違皆藏主於世祖廟是東漢惟有世祖一廟故<lb/>
　　　設官亦止於此又祠祀令掌禁中諸小祠祀故<lb/>
　　　屬於少府不闗太常殆即殤帝紀所稱祀官者<lb/>
<pb n="KR2l0015_WYG_034-11a"/>
　　　歟<lb/>
　三國<lb/>
　　唐六典魏有太廟令丞<lb/>
　晉<lb/>
　　晉書職官志太常有太廟令<lb/>
　宋齊梁陳<lb/>
　　宋書百官志太廟令一人丞一人領齋郎二十四<lb/>
　　人明堂令一人宋世祖大明中置丞一人<lb/>
<pb n="KR2l0015_WYG_034-11b"/>
　　唐六典宋明堂令丞掌宗祀五帝之事<lb/>
　　南齊書百官志太廟令一人丞一人明堂令一人<lb/>
　　丞一人皆有職史<lb/>
　　隋書職官志梁品秩定為十八班明堂二廟令為<lb/>
　　二班又太社令為三品蘊位<lb/>
　　唐六典梁太常統明堂太社等令丞<lb/>
　　胡三省通鑑注梁立太廟祀太祖以上又有小廟<lb/>
　　太祖太夫人廟也有二廟令掌廟事<lb/>
<pb n="KR2l0015_WYG_034-12a"/>
　　隋書百官志陳明堂太廟等令六百石品第五<lb/>
　　　謹案二廟為梁之剏制故陳仍改為太廟令其<lb/>
　　　後陳文帝又即梁之小廟祀其父始興昭烈王<lb/>
　　　改曰國廟則其禮少損故未嘗設官典守也至<lb/>
　　　太社令陳制未見當已裁併矣<lb/>
　北魏<lb/>
　　魏書律厯志太廟令龎靈扶<lb/>
　　魏書禮志太宗嘗於白登廟有神異焉太廟博士<lb/>
<pb n="KR2l0015_WYG_034-12b"/>
　　許鍾上言宜告天下<lb/>
　　唐六典後魏祀官齋郎九品中<lb/>
　　　謹案魏書官氏志不載有郊廟典守之官而太<lb/>
　　　廟令太廟博士别著於律厯志及禮志則亦與<lb/>
　　　前代制度畧同也至六典所謂祀官齋郎即官<lb/>
　　　氏志之太常齋郎其名始見於宋書百官志至<lb/>
　　　魏而遂有品秩隋唐以後亦相因不改今太常<lb/>
　　　寺額設有執事生九十人以供各<lb/>
<pb n="KR2l0015_WYG_034-13a"/>
壇<lb/>
廟及凡中祀羣祀典守金玉香帛與司尊司爵司鑪之<lb/>
　　　事是即齋郎之比矣<lb/>
　北齊<lb/>
　　隋書百官志後齊太常統太廟署令丞掌郊廟社<lb/>
　　稷等事太廟兼領郊祠崇虚二局丞郊祠掌五郊<lb/>
　　羣神事崇虚掌五岳四瀆神祀在京及諸州道士<lb/>
　　簿帳等事<lb/>
<pb n="KR2l0015_WYG_034-13b"/>
　　　謹案北齊不置明堂太社等令而以太廟令兼<lb/>
　　　掌郊社名實乖互於禮制殊為未協<lb/>
　後周<lb/>
　　杜佑通典後周官品正五命春官守廟典祀等中<lb/>
　　夫夫正四命春官小守廟小典祀等下大夫正三<lb/>
　　命春官小守廟小典祀司郊等上士正二命春官<lb/>
　　司郊司社等中士正一命春官小守廟奄司郊司<lb/>
　　社等下士<lb/>
<pb n="KR2l0015_WYG_034-14a"/>
　　　謹案後周典祀即本周官舊名其守廟亦仍守<lb/>
　　　祧所置而司郊司社則又後世明堂太社二令<lb/>
　　　之職盖亦雜採古今之制而為之者也<lb/>
　隋<lb/>
　　隋書百官志太常統郊社太廟等署各置令一人<lb/>
　　丞人人郊社則丞至二人煬帝即位太廟署又置<lb/>
　　陰室丞守視陰室<lb/>
　　唐六典隋郊社署又置門僕齋郎<lb/>
<pb n="KR2l0015_WYG_034-14b"/>
　唐<lb/>
　　新唐書百官志兩京郊社署令各一人從七品下<lb/>
　　丞各一人從八品下令掌五郊社稷明堂之位與<lb/>
　　奉禮郎設樽罍篚羃而太官令實之立燎壇積柴<lb/>
　　合朔有變則巡察四門以俟變過時則罷有府二<lb/>
　　人史四人典事五人掌固五人門僕八人齋郎一<lb/>
　　百二十人齋郎掌供郊廟之役太廟九室室有長<lb/>
　　三人以主樽罍篚羃鎖鑰又有罍洗二人郊壇有<lb/>
<pb n="KR2l0015_WYG_034-15a"/>
　　掌座二十四人以主神御之物皆禮部奏補凡室<lb/>
　　長十年掌座十二年皆授官祭饗而員少兼取三<lb/>
　　館學生皆綘衣綘幘更一畨者户部下蠲符歳一<lb/>
　　申考諸署所擇者太常以十月申解於禮部如貢<lb/>
　　舉法帖論語及一大經中第者錄奏吏部注冬集<lb/>
　　散官否者畨上如初六試而絀授散官○汾祠署<lb/>
　　令一人從七品下丞一人從八品上掌享祭灑埽<lb/>
　　之制有府二人史四人廟幹二人開元二十一年<lb/>
<pb n="KR2l0015_WYG_034-15b"/>
　　置署○三皇五帝以前帝王三皇五帝周文王武<lb/>
　　王漢髙祖兩京武成王廟令一人從六品下丞一<lb/>
　　人正八品下掌開闔灑埽釋奠之禮有錄事一人<lb/>
　　府二人史四人廟幹二人掌固四人門僕八人神<lb/>
　　龍二年兩京置齊太公廟署其後廢開元十九年<lb/>
　　復置天寳三載初置周文王廟署六載置三皇五<lb/>
　　帝廟署七載置三皇五帝以前帝王廟署九載置<lb/>
　　周武王漢髙祖廟署上元元年改齊太公廟署為<lb/>
<pb n="KR2l0015_WYG_034-16a"/>
　　武成王廟署○諸太子廟令各一人從八品上丞<lb/>
　　各一人正九品下錄事各一人掌灑埽開闔之節<lb/>
　　四時享祭焉有府各一人史各二人典事各二人<lb/>
　　掌固各一人<lb/>
　　　謹案唐六典無太廟署令丞其太廟齋郎兩京<lb/>
　　　各一百三十人太廟門僕兩京各三十二人皆<lb/>
　　　領屬於太常卿據冊府元龜開元二十四年以<lb/>
　　　宗廟所奉不可名以署太常少卿韋縚奏廢太<lb/>
<pb n="KR2l0015_WYG_034-16b"/>
　　　廟署以少卿一人知太廟事則是唐初本有太<lb/>
　　　廟署至開元而始廢也其後濮陽王徹為宗正<lb/>
　　　卿復建議以宗正司屬籍請以宗廟隸宗正自<lb/>
　　　是遂不屬太常故歐陽修新唐書志已移載入<lb/>
　　　宗正寺條下惟唐六典尚繫之太常盖以成書<lb/>
　　　在前未及修改之故乃舊唐書志亦襲用六典<lb/>
　　　舊文不加刋正疎舛甚矣<lb/>
　五季<hi>未置</hi>
<pb n="KR2l0015_WYG_034-17a"/>
　宋<lb/>
　　章俊卿山堂考索宋初置郊社令命石祖元為之<lb/>
　　熙寧元年郊社局令張伯世言局有郊社名而不<lb/>
　　主四郊之事案唐六典兩京郊社局令各一人掌<lb/>
　　五郊社稷明堂之位然則郊社通掌五郊之事乞<lb/>
　　自今兼令勾當四郊壇壝之事使得巡視提舉所<lb/>
　　貴官正其名郊兆常潔從之於是始主四郊壇壝<lb/>
　　掌凡埽除之事祭祀則省牲渡江初闕紹興十九<lb/>
<pb n="KR2l0015_WYG_034-17b"/>
　　年始除韓彦直為太社令請給並依五監主簿例<lb/>
　　富大用事文類聚郊社令嘉祐元年置元祐職令<lb/>
　　正九品<lb/>
　　馬端臨文獻通考宋宗廟室長齋郎無常數廟直<lb/>
　　官一人太廟后廟宫闈令三人以入内内侍充元<lb/>
　　豐後太廟令屬宗正寺掌宗廟薦新七祀及功臣<lb/>
　　從享之禮品秩與太社令同<lb/>
　　宋史職官志宫闈令率其屬以汎灑廟廷凡修治<lb/>
<pb n="KR2l0015_WYG_034-18a"/>
　　潔除之事<lb/>
　　宋史禮志元豐元年詳定郊廟禮文所請如唐置<lb/>
　　太廟局令以宗正丞充罷攝知廟少卿而宫闈令<lb/>
　　不預祠事從之<lb/>
　　　謹案宋太廟令本内侍兼職自元豐定制以宗<lb/>
　　　正丞充之始改用朝官洵為合禮其宫闈令在<lb/>
　　　唐屬内侍省本掌侍奉宫闈之事以遇太廟大<lb/>
　　　享時當帥其屬出皇后神主於室遂令得預祠<lb/>
<pb n="KR2l0015_WYG_034-18b"/>
　　　事迨元豐裁改後當亦通用士流矣至太廟后<lb/>
　　　廟各置一令盖因宋世皇后之未升祔者皆祭<lb/>
　　　於别廟故特設官以典其祀事南渡以後此職<lb/>
　　　未見殆已併于太廟令歟<lb/>
　遼<hi>未置</hi>
　金<lb/>
　　金史百官志太廟署皇統八年太廟成設署置令<lb/>
　　丞仍兼提舉慶元明徳永祚三宫令一員從六品<lb/>
<pb n="KR2l0015_WYG_034-19a"/>
　　掌太廟衍慶坤寧宫殿神御諸物及提控諸門闗<lb/>
　　鍵埽除守衞兼廩犧令事丞一員從七品兼廩犧<lb/>
　　署丞直長明昌三年罷○郊社署<hi>承安三年設祝史齋郎百六十</hi>
　　<hi>人大安元年奏兼武成王廟署</hi>令一員從六品丞一員從七品掌<lb/>
　　社稷祠祀祈禱并㕔舍祭器等物直長明昌三年<lb/>
　　廢○武成王廟署大安元年置令從六品丞從七<lb/>
　　品掌春秋祀享以郊社令丞兼<lb/>
　　金史禮志太廟門翼兩廡各二十有五楹為齋郎<lb/>
<pb n="KR2l0015_WYG_034-19b"/>
　　執事之次西南垣外則廟署也<lb/>
　　　謹案金以燕京原廟為衍慶宫昭徳皇后影廟<lb/>
　　　為坤儀廟故太廟令兼司其宫殿神御之事百<lb/>
　　　官志以坤儀為坤寧盖傳刻之誤也又金史禮<lb/>
　　　志朝享太廟儀有太祝宫闈令升殿開祏室出<lb/>
　　　帝后神主設于座之文考之百官志惟宣徽院<lb/>
　　　有宫闈局主閤門禁令並非奉祀之員盖亦沿<lb/>
　　　唐制令之臨時權攝行事與宋之特置以汛灑<lb/>
<pb n="KR2l0015_WYG_034-20a"/>
　　　廟廷者又有異矣<lb/>
　元<lb/>
　　元史百官志太廟署秩從六品掌宗廟行禮兼廩<lb/>
　　犧署事至元三年始置令一員從六品丞一員從<lb/>
　　六品○郊祀署秩從六品大徳九年始置掌郊祀<lb/>
　　行禮兼廩犧署事令二員從六品丞二員從七品<lb/>
　　○社稷署秩從六品大徳元年始置令二員從六<lb/>
　　品丞一員從七品<lb/>
<pb n="KR2l0015_WYG_034-20b"/>
　　元史祭祀志太廟儀鸞庫在宫城之東北南向都<lb/>
　　監局在其東少南西向<lb/>
　　　謹案元太廟有都監局則必嘗置都監一官以<lb/>
　　　守衞廟廷盖如今<lb/>
太廟尉之比其後或以他官兼之故不見于百官志也<lb/>
　　　又宋代始置祖宗神御殿以擬漢之原廟元因<lb/>
　　　其制於各僧寺設立影堂所奉御容皆紋綺局<lb/>
　　　織錦為之世祖裕宗在大聖夀萬安寺順宗仁<lb/>
<pb n="KR2l0015_WYG_034-21a"/>
　　　宗在大普慶寺成宗在大天夀萬寧寺武宗在<lb/>
　　　大崇恩福元寺顯宗明宗在大天源延聖寺英<lb/>
　　　宗在大永福寺設太禧宗禋院以司其享祀禮<lb/>
　　　典凡錢糧之出入營繕之作輟悉統之置院使<lb/>
　　　同知等官所屬有隆禧總管府㑹福總管府崇<lb/>
　　　祥總管府隆祥使司夀福總管府各置達嚕噶<lb/>
　　　齊總管副達嚕噶齊等員又立司禋監奉太祖<lb/>
　　　太宗睿宗三朝御容于石佛寺揆之禮制未免<lb/>
<pb n="KR2l0015_WYG_034-21b"/>
　　　䙝瀆今故不著於表而附識其略于此<lb/>
　明<lb/>
　　明史職官志天壇地壇朝日壇夕月壇先農壇帝<lb/>
　　王廟祈穀殿各祠祭署俱奉祀一人<hi>從七品</hi>祀丞二<lb/>
　　人<hi>從八品</hi>洪武初置各祠祭署設署令署丞二十四<lb/>
　　年改各署令為奉祀署丞為祀丞建文中更天壇<lb/>
　　祠祭署為南郊祠祭署成祖初惟易天壇為天地<lb/>
　　壇餘悉復洪武間制<hi>建文時南郊祠祭署為郊壇祠祭署已又改為天地壇祠</hi>
<pb n="KR2l0015_WYG_034-22a"/>
　　<hi>祭署</hi>世宗釐祀典分天地壇為天壇地壇山川壇耤<lb/>
　　田祠祭署為神祇壇大祀殿為祈穀殿増置朝日<lb/>
　　夕月二壇各設祠祭署萬厯四年改神祇壇為先<lb/>
　　農壇<lb/>
　　　謹案三代以宗官事神其職最重自漢以後亦<lb/>
　　　多用士人如車千秋以髙寢郎至擢為丞相封<lb/>
　　　侯是也自北齊太廟令兼領崇虚局主道士籍<lb/>
　　　帳於是明禋大禮遂得以黄冠錯雜其間迨明<lb/>
<pb n="KR2l0015_WYG_034-22b"/>
　　　代而郊壇執事率用道流凡神樂觀樂官及奉<lb/>
　　　祀祀丞之屬皆由此選充甚者如嘉靖間之邵<lb/>
　　　世恩至為太常卿陶啟南龔可佩至為太常少<lb/>
　　　卿其他官至寺丞博士者甚多雖由世業相承<lb/>
　　　而稽諸禮制實乖典則<lb/>
　　本朝初沿明舊乾隆七年特奉<lb/>
　詔禁止凡充太常樂員者毋得仍習道教如有不願<lb/>
　　　改業者削其籍聴為道士祀事祇承於是益加<lb/>
<pb n="KR2l0015_WYG_034-23a"/>
　　　嚴潔矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0015_WYG_034-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_061-1a"/>
欽定四庫全書<lb/>
欽定厯代職官表卷五十五<lb/>
　　各省駐防將軍等官表<lb/>
<pb n="KR2l0015_WYG_061-2a"/>
</p>
<p>
<pb n="KR2l0015_WYG_061-3a"/>
　　各省駐防將軍等官<lb/>
　國朝官制<lb/>
　　直𨽻<lb/>
保定府城守尉一人防禦四人驍騎校四人<lb/>
滄州城守尉一人防禦四人驍騎校四人<lb/>
寳坻縣防守尉一人防禦二人驍騎校一人<lb/>
東安縣防守尉一人防禦二人驍騎校一人<lb/>
采育防守尉一人防禦二人驍騎校一人<lb/>
<pb n="KR2l0015_WYG_061-3b"/>
霸州防守尉一人防禦二人驍騎校一人<lb/>
固安縣防守尉一人防禦二人驍騎校一人<lb/>
雄縣防守尉一人防禦二人驍騎校一人<lb/>
良鄉縣防守尉一人防禦二人驍騎校一人<lb/>
　　　謹案以上俱稽察九處駐防旗務大臣所屬故<lb/>
　　　列於熱河宻雲山海闗三處副都統之前<lb/>
熱河副都統一人協領兼佐領五人佐領十五人防禦<lb/>
二十人驍騎校二十人<lb/>
<pb n="KR2l0015_WYG_061-4a"/>
宻雲縣副都統一人協領四人佐領十六人防禦十六<lb/>
人驍騎校十六人分駐古北口防守尉一人防禦二人<lb/>
驍騎校四人昌平州防守尉一人防禦二人驍騎校一<lb/>
人<lb/>
山海闗副都統一人協領兼佐領二人佐領六人防禦<lb/>
八人驍騎校八人分駐喜峯口防守尉一人防禦二人<lb/>
驍騎校四人冷口防守尉一人防禦二人驍騎校三人<lb/>
玉田縣防守尉一人防禦二人驍騎校二人三河縣防<lb/>
<pb n="KR2l0015_WYG_061-4b"/>
守尉一人防禦二人驍騎校二人順義縣防守尉一人<lb/>
防禦二人驍騎校一人永平府防守尉一人防禦二人<lb/>
驍騎校二人羅文峪防禦一人驍騎校二人<lb/>
　　　謹案以上三處副都統皆自率所屬専鎮一方<lb/>
　　　别無將軍都統以節制之其張家口都統惟轄<lb/>
　　　察哈爾八旗别見各處辦事大臣表中兹不復<lb/>
　　　載<lb/>
　　陜西<lb/>
<pb n="KR2l0015_WYG_061-5a"/>
西安將軍一人副都統二人協領兼佐領八人佐領三<lb/>
十二人防禦四十人驍騎校四十人<lb/>
　　甘肅<lb/>
寜夏將軍一人副都統一人協領兼佐領五人佐領十<lb/>
九人防禦二十四人步營防禦二人驍騎校二十四人<lb/>
凉州副都統一人協領兼佐領二人佐領六人防禦八<lb/>
人驍騎校八人莊浪城守尉一人佐領四人防禦四人<lb/>
驍騎校四人<lb/>
<pb n="KR2l0015_WYG_061-5b"/>
　　　謹案各省副都統皆統於將軍惟凉州副都統<lb/>
　　　不屬寜夏將軍節制<lb/>
　　江蘇<lb/>
江寜將軍一人副都統一人協領兼佐領八人佐領三<lb/>
十二人防禦四十人驍騎校四十人分駐京口副都統<lb/>
一人協領兼佐領二人佐領十四人防禦十六人驍騎<lb/>
校十六人<lb/>
　　浙江<lb/>
<pb n="KR2l0015_WYG_061-6a"/>
杭州將軍一人副都統一人協領兼佐領九人佐領二<lb/>
十三人防禦二十人驍騎校三十二人分駐乍浦副都<lb/>
統一人協領兼佐領五人佐領十一人防禦八人驍騎<lb/>
校十六人<lb/>
　　湖北<lb/>
荆州將軍一人副都統二人協領兼佐領十人佐領四<lb/>
十六人防禦五十六人驍騎校五十六人<lb/>
　　廣東<lb/>
<pb n="KR2l0015_WYG_061-6b"/>
廣州將軍一人副都統二人協領兼佐領八人佐領八<lb/>
人防禦三十二人驍騎校三十二人水師營協領一人<lb/>
佐領二人防禦二人驍騎校六人<lb/>
　　福建<lb/>
福州將軍一人副都統一人協領兼佐領八人佐領八<lb/>
人防禦八人驍騎校十六人水師營協領一人佐領二<lb/>
人防禦二人驍騎校六人<lb/>
　　四川<lb/>
<pb n="KR2l0015_WYG_061-7a"/>
成都將軍一人副都統一人協領兼佐領五人佐領十<lb/>
九人防禦二十四人驍騎校二十四人<lb/>
　　山東<lb/>
青州副都統一人協領兼佐領四人佐領十二人防禦<lb/>
十六人驍騎校十六人兼轄分駐徳州城守尉一人防<lb/>
禦四人驍騎校四人<lb/>
　　　謹案山東駐防未設將軍惟以副都統管領與<lb/>
　　　熱河宻雲山海闗諸處同例<lb/>
<pb n="KR2l0015_WYG_061-7b"/>
　　山西<lb/>
太原城守尉一人防禦四人驍騎校四人<lb/>
　　　謹案山西城守尉乾隆二十五年定歸巡撫節<lb/>
　　　制<lb/>
　　河南<lb/>
河南城守尉一人佐領十人防禦十人驍騎校十人<lb/>
　　　謹案河南城守尉乾隆二十五年亦定歸巡撫<lb/>
　　　節制<lb/>
<pb n="KR2l0015_WYG_061-8a"/>
　厯代建置<lb/>
　　　謹案戍防險要三代已然然因事而行及期而<lb/>
　　　代特以為征調之役不以為設官之制也秦漢<lb/>
　　　以後兵制逓更或隨時以制宜或應機而馭變<lb/>
　　　經畫措置靡所不周而求如<lb/>
　　國朝駐防之法者則史籍所傳未之前睹夫緑旗<lb/>
　　　之兵名為統於標營實則㪚在塘汛每猝不易<lb/>
　　　集有勁旅為之坐鎮而後遇有調發乃可以振<lb/>
<pb n="KR2l0015_WYG_061-8b"/>
　　　䇿即行緑營之兵騎射不能盡嫻戰鬭亦不能<lb/>
　　　盡勇多相沿積習有八旗為之矜式而後耳濡<lb/>
　　　目染乃可以相觀漸化<lb/>
祖宗定鼎之初必以羽林七萃棊布星羅於天下用意<lb/>
　　　至為深遠且即三代盛時出車還率雨雪楊桞<lb/>
　　　有道途之感𤓰苦栗薪有家室之情故征調可<lb/>
　　　暫不可常惟駐防之制挈孥以徃世其廪禄則<lb/>
　　　居處安而人心固又主客異形山川殊勢地非<lb/>
<pb n="KR2l0015_WYG_061-9a"/>
　　　素習未習長驅惟駐防之制世居是土明其道<lb/>
　　　路之夷險識其攻守之緩急則遇事駕輕就熟<lb/>
　　　雖戍兵而無異土人葢一舉而數善備焉此誠<lb/>
　　　非自古以來籌兵者之所意及故博稽史籍亦<lb/>
　　　無舊典之可徴然蕭統有言椎輪為大輅之始<lb/>
　　　層氷為積水所成古來用武之朝善謀之將亦<lb/>
　　　有窺見此意之一二者謹摭其近似具列於左<lb/>
　　　用備叅考焉<lb/>
<pb n="KR2l0015_WYG_061-9b"/>
　三代<hi>未置</hi>
　　　謹案周禮夏官曰司險掌九州之圖以周知山<lb/>
　　　林川澤之阻皆有守禁鄭康成註曰國曰固野<lb/>
　　　曰險夏官有掌固掌在國城郭則司險掌畿外<lb/>
　　　阻固也葢名山大澤不以封凡險奥之區皆𨽻<lb/>
　　　王室有王官以司其禁戒是亦駐防之意然有<lb/>
　　　司之守非軍旅之鎮也又易祓周禮總義曰詩<lb/>
　　　溥彼韓城燕師所完傳以為燕安也言王師久<lb/>
<pb n="KR2l0015_WYG_061-10a"/>
　　　屯於外皆安集也則周時王國六師固有分屯<lb/>
　　　調守之事考小雅有遣戍勞還之詩多述其載<lb/>
　　　離寒暑則當時鄉遂六師不過有事征遣無事<lb/>
　　　歸耕與駐防之永鎮一方者亦有異今不敢附<lb/>
　　　㑹古義强相牽合用以見<lb/>
　　國朝兵制之善為三代之所未及也<lb/>
　秦<hi>未置</hi>
　　　謹案漢書嚴安列傳稱秦使䝉恬將兵戍於北<lb/>
<pb n="KR2l0015_WYG_061-10b"/>
　　　河又使尉佗將卒戍越然皆非久駐之師其統<lb/>
　　　兵之官亦未嘗有特設之制也<lb/>
　漢<lb/>
　　司馬貞史記索隠孔文祥云邊境有屯兵後因置<lb/>
　　將屯將軍<lb/>
　　　謹案章如愚山堂考索曰漢高祖之世南北二<lb/>
　　　軍不出而民兵㪚在郡國有事以羽檄召材官<lb/>
　　　騎士以備軍旅文帝始以銅虎符代檄當時各<lb/>
<pb n="KR2l0015_WYG_061-11a"/>
　　　因其地以中都官號將軍將之如魏遫為北地<lb/>
　　　將軍周竈為隴西將軍事已而罷是將軍之因<lb/>
　　　地為名實昉於此然事已而罷則與今駐防將<lb/>
　　　軍逈異至漢書武帝本紀稱元光元年衛尉李<lb/>
　　　廣為驍騎將軍屯雲中其事亦與秦戍北河等<lb/>
　　　惟司馬貞史記索隠所稱將屯將軍以屯駐邊<lb/>
　　　疆特設此制所將雖亦郡國之兵而坐鎮一方<lb/>
　　　與今駐防將軍尚髣髴相似也<lb/>
<pb n="KR2l0015_WYG_061-11b"/>
　後漢<lb/>
　　後漢書和帝本紀永元十一年復置右校尉官<hi>李賢</hi>
　　<hi>注東觀記曰置在西河鵠澤縣</hi>
　　　謹案漢之五校本衛宿禁旅然每遠出屯戍如<lb/>
　　　鄧鴻以將軍長史率五營士屯雁門朱寵以北<lb/>
　　　軍中侯將五營士屯孟津是也班雄以屯騎將<lb/>
　　　五營兵屯長安三輔征西馬賢將左右羽林五<lb/>
　　　校士屯漢陽西河鵠澤亦置右校尉均以禁近<lb/>
<pb n="KR2l0015_WYG_061-12a"/>
　　　親兵分布於巖疆重地與今駐防將軍之制相<lb/>
　　　近<lb/>
　　洪适𨽻釋張公神碑監黎陽營謁者豫章南昌李<lb/>
　　丞釋曰漢志註云世祖以幽冀并州兵騎定天下特<lb/>
　　於黎陽立營以謁者監之<lb/>
　　　謹案漢官儀中興以幽冀并州兵克定天下故于<lb/>
　　　黎陽立營以謁者監之考光武以幽冀并兵制<lb/>
　　　勝與唐高祖太原兵同皆所謂自將親兵也謁<lb/>
<pb n="KR2l0015_WYG_061-12b"/>
　　　者以内臣典天子親兵置營黎陽與今之駐防<lb/>
　　　各官相近後漢書馬武竇固陳訢以黎陽營兵<lb/>
　　　破西羌鄧訓以黎陽營兵防烏丸竇憲以黎陽<lb/>
　　　營兵破匈奴劉尚以黎陽營兵破迷唐度尚以<lb/>
　　　黎陽營兵救零陵然則黎陽營在後漢當與五<lb/>
　　　校並重故必以中謁者典之於外重兵重鎮委<lb/>
　　　任必由禁近也又考玉海載北邊有變則置度<lb/>
　　　遼官南蠻或叛則置象林兵羌犯三輔則置長<lb/>
<pb n="KR2l0015_WYG_061-13a"/>
　　　安雍二尉鮮卑入寇則置漁陽營永建元年縁<lb/>
　　　邊增步兵陽嘉元年縁海各屯兵而扶風漢陽<lb/>
　　　三百塢魏郡恒山六百一十六塢凡此皆以重<lb/>
　　　兵分屯但主之者未必皆由内臣也而因事設<lb/>
　　　屯興廢無常與今各省駐防當有間也<lb/>
　三國<hi>未置</hi>
　晉<hi>未置</hi>
　　　謹案晉書温嶠列傳稱先朝使五校出田令四<lb/>
<pb n="KR2l0015_WYG_061-13b"/>
　　　軍五校有兵者及䕶軍所統外可分遣二軍出<lb/>
　　　并屯要害處是亦駐防之意然嶠之所請當時<lb/>
　　　未見舉行時虚有是議而已<lb/>
　宋齊梁陳<hi>未置</hi>
　北魏<lb/>
　　周書鄭偉列傳魏恭帝二年進位大將軍除江陵<lb/>
　　防主都督十五州諸軍事専戮副防主杞賓王坐<lb/>
　　除名<lb/>
<pb n="KR2l0015_WYG_061-14a"/>
　　　謹案北魏六鎮皆在代京之北以屏蔽平城故<lb/>
　　　都各鎮鎮將實近今<lb/>
　　盛京各處駐防副都統之職故不列于此表惟江<lb/>
　　　陵防主副防主之類則近于今之各省駐防將<lb/>
　　　軍及副都統矣<lb/>
　北齊<hi>未置</hi>
　後周<hi>未置</hi>
　隋<lb/>
<pb n="KR2l0015_WYG_061-14b"/>
　　隋書文帝本紀開皇十年五月乙未詔曰魏末役<lb/>
　　車嵗動未遑休息權置防府南征北伐居處無定<lb/>
　　朕甚愍之凡軍人可悉属州縣墾田籍帳一與民<lb/>
　　同軍府統領宜依舊式罷山東河南及北方極邊<lb/>
　　之地新置新府<lb/>
　　馬端臨文獻通考隋兵制大約仍周府兵之舊而<lb/>
　　加潤色諸府之兵有郎將副將防主團主以相統<lb/>
　　治其外又有驃騎車騎二府皆有將軍後更驃騎<lb/>
<pb n="KR2l0015_WYG_061-15a"/>
　　曰鷹揚郎將車騎曰副郎將别置折衝果毅此府<lb/>
　　兵之大畧也<lb/>
　　　謹案周剏府兵之制然地狹民寡征調頻仍未<lb/>
　　　得盡行其法及隋既平陳始置郎將副將防主<lb/>
　　　團主諸職駐防之制始于是稍詳矣其防主一<lb/>
　　　官為郎將副將之屬與北魏防主名同實異猶<lb/>
　　　宋之巡檢専制諸州今巡檢則為雜流末秩也<lb/>
　唐<lb/>
<pb n="KR2l0015_WYG_061-15b"/>
　　新唐書兵志高祖初起開大將軍府發自太原有<lb/>
　　兵三萬人及諸起義以相屬得兵二十萬武徳初<lb/>
　　始置軍府以驃騎車騎兩將軍府領之析闗中為<lb/>
　　十二道曰萬年道長安道富平道醴泉道同州道<lb/>
　　華州道寜州道岐州道豳州道西麟州道涇州道<lb/>
　　宜州道皆置府三年更以萬年道為恭旗軍長安<lb/>
　　道為鼓旗軍富平道為元戈軍醴泉道為井鉞軍<lb/>
　　同州道為羽林軍華州道為騎官軍寜州道為揚<lb/>
<pb n="KR2l0015_WYG_061-16a"/>
　　威軍岐州道為平道軍豳州道為招揺軍西麟州<lb/>
　　道為苑游軍涇州道為天紀軍宜州道為天節軍<lb/>
　　軍置將副各一人以督耕戰以車騎府統之六年<lb/>
　　廢十二軍改驃騎曰統軍車騎曰副將居嵗餘後<lb/>
　　十二軍軍置將軍一人軍有防置主一人以檢察<lb/>
　　户口勸課農桑太宗貞觀十年更號統軍為折衝<lb/>
　　都尉副將為果毅都尉諸府總曰折衝府凡天下<lb/>
　　十道置府六百三十四皆有名號而闗内二百六<lb/>
<pb n="KR2l0015_WYG_061-16b"/>
　　十有一皆以𨽻諸衛凡府三等兵千二百人為上<lb/>
　　千人為中八百人為下置折衝都尉一人左右果<lb/>
　　毅都尉各一人長史兵曹副將各一人校尉六人<lb/>
　　士以三百人為團團有校尉五十人為隊隊有正<lb/>
　　十人為火火有長<lb/>
　　杜牧原十六衛外開折衝果毅府五百七十四上<lb/>
　　府不越一千二百人五百七十四府凡有四十萬<lb/>
　　人<lb/>
<pb n="KR2l0015_WYG_061-17a"/>
　　陸贄奏議太宗列置府兵八百所而闗中五百舉<lb/>
　　天下不敵闗中則居重馭輕之意也<lb/>
　　唐㑹要武徳三年七月十一日下詔曰周置六軍每<lb/>
　　習蒐狩漢增八校畢選驍勇今伊洛猶蕪江湖尚<lb/>
　　梗各因部校序其統屬改換鉦鐸創造徽章取象<lb/>
　　天官作其名號于是置十二衛將軍取威名素重<lb/>
　　者為之分闗内諸府𨽻焉闗内置府二百六十一<lb/>
　　精兵士二十六萬舉闗中之衆以臨四方又置折<lb/>
<pb n="KR2l0015_WYG_061-17b"/>
　　衝府二百八十通給舊府六百三十三河東道府<lb/>
　　額亞于闗中河北之地人多壯勇故不置府其諸<lb/>
　　道亦置<lb/>
　　季本禮疑圖今按唐之諸衛環衛京師以𨽻外府<lb/>
　　之兵而十道諸州則分列州鎮謂之折衝章氏所<lb/>
　　謂府兵雖散在諸道然折衝都尉並遥𨽻于諸衛<lb/>
　　是也折衝府雖各在外治兵而官實内任故百官<lb/>
　　志係于諸衛之後不列于外官之中欲使聫属于<lb/>
<pb n="KR2l0015_WYG_061-18a"/>
　　内焉葢其職與漢都尉同但不似都尉之為外任<lb/>
　　官耳上府千二百人中府千人下府八百人葢所<lb/>
　　選材力之士而以折衝府統之使得専𨽻如漢之<lb/>
　　材官騎士統於都尉而課都試也季冬率屬敎戰<lb/>
　　正指都試非謂練卒嵗止一次而已如此則兵皆<lb/>
　　常練無不可用之人矣故二十為兵六十而免中<lb/>
　　間四十年既𨽻戎籍所業在兵時或㪚罷就田可<lb/>
　　以不廢生理故志謂府兵之置居無事時耕于野<lb/>
<pb n="KR2l0015_WYG_061-18b"/>
　　得寓兵於農之大意焉折衝府數㑹要與陸贄杜<lb/>
　　牧之説多寡不同意者各據一時所見或所傳聞<lb/>
　　異詞耳今姑以唐志為正凡十道置府六百三十<lb/>
　　四而闗内六百二十一皆以𨽻諸衛也其𨽻諸衛<lb/>
　　也左右衛皆領六十府諸衛領五十至四十餘則<lb/>
　　𨽻東宫六率李泌以為東宫六率領六至三葢十<lb/>
　　二衛者天子之宿衛也東宫有左右率府擬左右<lb/>
　　衛司禦率府擬左右領軍衛左右清道率府擬左<lb/>
<pb n="KR2l0015_WYG_061-19a"/>
　　右金吾衛則太子之宿衛也以此分配則盡六百<lb/>
　　三十四府而分𨽻於十二衛與東宫六率矣太子<lb/>
　　六衛理不可虚以兵分衛則可以府分𨽻則不可<lb/>
　　故章氏曰太子管軍非古制也然太子所𨽻之兵<lb/>
　　亦必止於其所當畨上之府耳其餘固皆𨽻于十<lb/>
　　二衛也章氏以為唐置十六衛外統闗内天下諸<lb/>
　　府畨上宿衛者是不知監門千牛四衛不與于領<lb/>
　　畨上之兵也考之六典十二衛與六率分𨽻之兵<lb/>
<pb n="KR2l0015_WYG_061-19b"/>
　　共𨽻三百一十九府而左右衛止共領五十府領<lb/>
　　軍衛六十府其餘或五十府四十九府六率不過<lb/>
　　五府三府此與唐志李泌所傳之數雖有不同而<lb/>
　　大畧不甚相遠矣然府各有名著為定額似以二<lb/>
　　千里上下之府嵗立常畨而十道之中如劔南嶺<lb/>
　　南所極之地不止二千里外者亦當在畨上之列<lb/>
　　矣雖畨分十二十二月之内始一月上勢必有所<lb/>
　　不及此不過寓控制遠方之術而已于政未為盡<lb/>
<pb n="KR2l0015_WYG_061-20a"/>
　　便也又十道總立六百三十四府而闗内一道獨<lb/>
　　得二百六十一府其餘九道僅總得三百七十三<lb/>
　　府要之近地府宻遠地府踈詳内畧外亦恐地遠<lb/>
　　則勢有所難行歟然而地近則役煩亦可想見矣<lb/>
　　天下之府凡六百三十四李泌以為通計六十八<lb/>
　　萬人而以約畨上十二衛及東宫六率如前六典<lb/>
　　所分三百一十九府約得三十一萬九千人則宿<lb/>
　　衛之兵當天下府兵之半分為數畨每月更上以<lb/>
<pb n="KR2l0015_WYG_061-20b"/>
　　後日張説募兵之數約之則京師常有十二萬人<lb/>
　　足備天子六軍正副之數而畨下者亦足以為州<lb/>
　　府居守之資此居重馭輕亦治兵之善術也至其<lb/>
　　有事調發雖當遠府而所𨽻之衛皆得與聞焉否<lb/>
　　則何取于以府𨽻衛哉故典要云折衝府毎嵗十<lb/>
　　一月以衛士帳上于兵部以俟征發天下衛士六<lb/>
　　十餘萬六十餘萬云者其即李泌六十八萬之數<lb/>
　　歟以六十餘萬之衆而通謂之衛士可見其皆𨽻<lb/>
<pb n="KR2l0015_WYG_061-21a"/>
　　於十二衛矣然兵部者本兵之任也故徴發之數<lb/>
　　給畨之差總制焉又以見十二衛之有所統矣其<lb/>
　　應畨之府而兵先調發則必有代之給畨者且二<lb/>
　　千里内外有衆六十餘萬更畨之兵不患其寡餘<lb/>
　　兵𨽻在折衝緩急自能相應故雖遠在邉陲兵威<lb/>
　　亦足遥制觀李泌曰府兵分𨽻京師諸衛有冦則<lb/>
　　以符契發付邊將無冦分畨宿衛葢言邊地在京<lb/>
　　西而當二千里内外者所發之兵固亦應畨宿衛<lb/>
<pb n="KR2l0015_WYG_061-21b"/>
　　之士然亦可見府兵初行但有征調而無久戍矣<lb/>
　　因調兵而成久戍之例因久戍而淹更畨之期府<lb/>
　　兵之困葢由於此其法安得而不壊哉<lb/>
　　　謹案唐之折衝府㪚在諸道而内領于十六衛<lb/>
　　　闗内諸府既如今八旗勁旅栱䕶京師則諸道<lb/>
　　　折衝府實與今各省駐防相近然考資治通鑑<lb/>
　　　稱徳宗貞元二年上與李泌議復府兵泌因為<lb/>
　　　上厯叙府兵自西魏以來興廢之由且言府兵<lb/>
<pb n="KR2l0015_WYG_061-22a"/>
　　　平日皆安居田畆每府有折衝領之折衝以農<lb/>
　　　隙敎習戰陣國家有事徴發則以符契下其州<lb/>
　　　及府<hi>胡三省注府者折衝果毅府</hi>恭騐發之至所期處將帥<lb/>
　　　按閲有敎習不精者罪其折衝甚者罪及刺史<lb/>
　　　軍還則賜勛加賞便道罷之行者近不踰時遠<lb/>
　　　不經嵗高宗以劉仁軌為洮河鎮守使以圖吐<lb/>
　　　蕃於是始有久戍之役云云是仍然征調徃來<lb/>
　　　不及我<lb/>
<pb n="KR2l0015_WYG_061-22b"/>
　　朝駐防之制可經諸久遠也又舊唐書職官志稱<lb/>
　　　至徳後大郡要害之地置防禦使以治軍事其<lb/>
　　　名與今防禦同然唐之防禦使實如今之兵備<lb/>
　　　道職掌迴不相侔故不列於表<lb/>
　五季<hi>未置</hi>
　宋<lb/>
　　李燾續通鑑長編凡禁軍之最親近者執㦸殿<lb/>
　　陛宿衛宫省扈從乘輿號諸班直非諸班直於御<lb/>
<pb n="KR2l0015_WYG_061-23a"/>
　　前忠佐軍頭司皇城司騏驥院餘軍皆以守京師<lb/>
　　備征戍而出戍邊或諸州更戍者謂之屯駐非戍<lb/>
　　諸州而𨽻於總管者謂之駐泊非屯駐駐泊而<lb/>
　　以糴賤留便廪給謂之就糧<lb/>
　　武經縂要定州路置本路駐泊馬步軍都部署以<lb/>
　　下兵官所統定保深祁廣信安肅順安永寜八州<lb/>
　　軍順安軍今置真定府路駐泊馬步軍都部署以<lb/>
　　下兵官統真定府磁相邢趙洺六州<lb/>
<pb n="KR2l0015_WYG_061-23b"/>
　　文獻通考自唐中葉後營兵在諸鎮每防秋征行<lb/>
　　大則節將自徃小則列校董之禁衛雖設而皆非<lb/>
　　精練然屯營之處頗雜耕戰五代以來亦有近藩<lb/>
　　之地更迭戍守者太祖太宗懲累朝藩鎮跋扈盡<lb/>
　　収兵於京師其邊防外藩須兵屯守者自京而遣<lb/>
　　故有駐防屯泊之名其京畿諸州便運路者則有<lb/>
　　就糧兵焉許挈家屬以往及本州兵皆更迭屯駐<lb/>
　　代還始復舊所<lb/>
<pb n="KR2l0015_WYG_061-24a"/>
　　柯維騏宋史新編職官志總管鈐轄司掌總治軍<lb/>
　　旅屯戍營防守禦之政令都總管以節度使充副<lb/>
　　總管以觀察以下充舊相重臣亦為都總管有禁<lb/>
　　兵駐泊其地者以駐泊冠之若鈐轄舊以朝官及<lb/>
　　諸司使以上充官卑資淺則去都字<lb/>
　　宋史職官志路分都監掌本路禁旅屯戍邊防訓<lb/>
　　練之政令以肅清所部州府以上都監皆掌其本<lb/>
　　城屯駐兵甲訓練差使之事資淺者為監押<lb/>
<pb n="KR2l0015_WYG_061-24b"/>
　　王安石馬正恵公神道碑移鄜延路駐泊兵馬都<lb/>
　　總管兼知延州蜀人於公去皆環以泣公至延州<lb/>
　　羌方以兵覷邊㑹上元開門張燈視以無為而羌<lb/>
　　不能為冦<lb/>
　　禮疑圖駐泊屯駐皆自禁軍而遣然禁軍之中惟<lb/>
　　上軍為重故其賜犒特厚軍頭司所掌者駐泊則<lb/>
　　駐泊重於屯駐而應駐泊者大抵皆上軍也故軍<lb/>
　　頭司引對焉就糧而代戍者亦禁軍也則與中下<lb/>
<pb n="KR2l0015_WYG_061-25a"/>
　　軍皆在屯駐之列而不必軍頭司引對矣然太祖<lb/>
　　時就糧亦有駐泊者豈預於駐泊者即得為上軍<lb/>
　　乎廂軍而屯者常在本州亦謂之屯駐禁軍廂軍<lb/>
　　皆有指揮其在屯所則總管鈐轄都監監押各隨<lb/>
　　所部而統之兵志載熙寜三年詔所謂上畨軍或<lb/>
　　就糧軍為戍當遣者並𨽻總管司即其制也<lb/>
　　　謹案陳傅良謂宋初天下元無禁兵所謂禁兵<lb/>
　　　者皆三司之卒分屯而更戍是以有屯駐駐泊<lb/>
<pb n="KR2l0015_WYG_061-25b"/>
　　　之名而鈐轄都監監押之官所部領者也其三<lb/>
　　　邊之兵間因事宜升為禁軍則所謂四十四處<lb/>
　　　禁軍是已自元昊叛而西北有保毅王倫叛而<lb/>
　　　東南有宣毅於是列郡稍置禁軍嘉祐中詔東<lb/>
　　　南帥司各置威果凡二十五指揮熙寕按天下<lb/>
　　　廂軍之籍而立敎閲之法其後以廂軍團併為<lb/>
　　　額則兩浙崇節福建保節之類是也敎閲之兵<lb/>
　　　因别為額而𨽻之將下則兩浙雄節福建廣節<lb/>
<pb n="KR2l0015_WYG_061-26a"/>
　　　之類是也元豐兵令悉以雄節之屬升同禁軍<lb/>
　　　而禁軍始徧天下然則鈐轄總管當如今駐防<lb/>
　　　將軍之比都監監押當如今城守尉防守尉之<lb/>
　　　比以其為統領禁軍而設故已見提督總兵表<lb/>
　　　内而仍互見於此<lb/>
　　宋史職官志諸軍都統制副都統制統制統領建<lb/>
　　炎初置御營司擢王淵為都統制紹興十一年三<lb/>
　　大將兵罷諸軍皆冠以御前二字擢其偏禆為御<lb/>
<pb n="KR2l0015_WYG_061-26b"/>
　　前統領官以統制御前軍馬入銜秩高者為御前<lb/>
　　諸軍都統制且令仍舊駐劄以屯駐州名冠軍額<lb/>
　　之上其後興元江陵建康鎮江府興金鄂江池州<lb/>
　　及平江許浦水軍皆除都統制官卑者稱副都統<lb/>
　　制又有統制同統制副統制統領同統領副統領<lb/>
　　王應麟玉海建炎元年五月以河北兵為御營五<lb/>
　　軍三年四月又更置御前五軍而劉光世所領西<lb/>
　　兵則謂之巡衛軍在五軍之外是嵗又改為神武<lb/>
<pb n="KR2l0015_WYG_061-27a"/>
　　軍紹興元年十二月又改為行營四䕶軍十一年<lb/>
　　四月三宣撫司罷乙未乃改其部曲稱某州駐劄<lb/>
　　御前諸軍<lb/>
　　　謹案宋所設都統制皆一時權宜不為經常之<lb/>
　　　制然其結銜帯御前之名而仍以屯駐州名冠<lb/>
　　　軍額之上則與今之八旗駐防都統頗亦相近<lb/>
　　　故已見提督等篇而亦互見於此<lb/>
　遼<lb/>
<pb n="KR2l0015_WYG_061-27b"/>
　　遼史兵衛志衆部族軍衆部族分𨽻南北府守衛<lb/>
　　四邉各有司存具如左北府凡二十九部侍從宫<lb/>
　　帳奚王府部鎮南境五院部六院部東北路招討<lb/>
　　司烏威<hi>䝉古語樹林也原作烏隗今改</hi>部東北路統軍司約囉<hi>滿洲</hi>
　　<hi>語响箭也原作遥里今改正</hi>部伯特<hi>滿洲語無能也/原作伯徳今改</hi>部敖拉<hi>䝉古</hi>
　　<hi>語山也原作與里今改</hi>部南冠部北冠部圖嚕<hi>滿洲語腰刀繫也原作圖</hi>
　　<hi>盧今改</hi>部珠展<hi>䝉古語厚也原/作朱者今改</hi>達嚕噶<hi>觧見户部篇</hi>部河<lb/>
　　西部西北路招討司圖魯卜<hi>䝉古語模様也原作突里不今改</hi>部<lb/>
<pb n="KR2l0015_WYG_061-28a"/>
　　阿雅<hi>索倫語好也改原作奥□今</hi>女直部室韋部西南路招討司<lb/>
　　納喇<hi>人名係蒙古語日也原作湼剌今從八旗姓氏通譜改正</hi>部烏庫哩<hi>人名係索</hi>
　　<hi>倫語牛也原作烏古剌今從八旗姓氏通譜改正</hi>部納喇永安<hi>滿洲語沙子也原作</hi>
　　<hi>越兀今改</hi>部黙古斯<hi>䝉古語寡少之寡也/原作梅古悉今改</hi>部吉達<hi>滿洲語鎗</hi>
　　<hi>也原作頡的今改</hi>部鼐竒特<hi>原作匿訖今從八旗姓氏通譜改正</hi>唐古部哈<lb/>
　　喇<hi>蒙古語黒色也原作鶴剌今改</hi>唐古部黄龍府都署司烏延<hi>滿洲</hi>
　　<hi>語柔軟也原作隗衍今改</hi>突厥部奥衍突厥部北唐古部五國<lb/>
　　部烏爾古<hi>䝉古語孽生也原作烏古今改</hi>迪里<hi>索倫語頭也原作敵烈今改</hi>統<lb/>
<pb n="KR2l0015_WYG_061-28b"/>
　　軍司達魯<hi>䝉古語琵琶骨也原作迭魯今改</hi>迪里部威烏爾<hi>唐古特語</hi>
　　<hi>中氣也原作隗烏古今改</hi>部北敵烈部南府凡一十六部鎮駐<lb/>
　　西南境伊實<hi>解見八旗都統篇</hi>部西南路招討司丕勒<hi>解見</hi>
　　<hi>八旗都統篇</hi>部達勒達<hi>滿洲語遮蔽也/原作迭達今改</hi>達喇<hi>解見軍盛京將  等</hi>
　　<hi>官篇</hi>部丕勒<hi>解見八旗/部統篇</hi>達嚕噶<hi>觧見户/部篇</hi>部伊勒敦<hi>滿洲</hi>
　　<hi>語順便也原作乙典今改</hi>女直部西北路招討司卓特<hi>觧見八旗都統</hi>
　　<hi>篇</hi>部東北路統軍司塔瑪布古徳<hi>原作鼻古徳今改</hi>部東<lb/>
　　北路女直兵馬司伊實阿爾威<hi>䝉古語阿爾花紋也威樹林也原作</hi>
<pb n="KR2l0015_WYG_061-29a"/>
　　<hi>奥隗今改</hi>部東京都部署司卓特阿爾威部揚珠<hi>唐古特語</hi>
　　<hi>儀表也原作窈𤓰今改</hi>部刷<hi>觧見八旗/都統篇</hi>部哈凖<hi>滿洲語犁刀也原作曷术</hi>
　　<hi>今改</hi>部戍倒塌嶺鄂博庫<hi>滿洲語沭盆也原作訛俟括今改</hi>部屯駐<lb/>
　　术胡薩拉噶<hi>䝉古語樹枝也原作撤里葛今改</hi>部南唐古部色克<lb/>
　　圖<hi>滿洲語小兒聰慧也今從八旗姓氏通譜人名改正</hi>部<lb/>
　　遼史百官志北面軍官遼官帳部族京州屬國各<lb/>
　　自為軍體統相承分數迭然考其可知者如左大<lb/>
　　將軍府各統所治軍之政令大將軍上將軍將軍<lb/>
<pb n="KR2l0015_WYG_061-29b"/>
　　小將軍諸路兵馬統署司諸路兵馬都統署諸路<lb/>
　　兵馬副統署<lb/>
　　　謹案遼宫帳部族兵分部𠫭列各以其地為部<lb/>
　　　名亦今直省駐防之所由昉其將有大將軍都<lb/>
　　　統署以下諸官稱號均復相近唯遼分置于北<lb/>
　　　面而未嘗遍於南面諸州為少異耳<lb/>
　金<lb/>
　　金史兵志金興用兵如神無敵當世俗本鷙勁人<lb/>
<pb n="KR2l0015_WYG_061-30a"/>
　　多沈雄兄弟子姓才皆良將部落保伍技皆鋭兵<lb/>
　　及其得志中國乃以明安穆昆<hi>觧見八旗都統篇</hi>恭居漢<lb/>
　　地迨國勢浸盛罷遼東渤海漢人之襲明安穆昆<lb/>
　　者漸以兵柄歸其内族然樞府簽軍兼采漢制伐<lb/>
　　宋之役叅用漢軍及諸部族而統以國人<lb/>
　　　謹案金始制以三百户為穆昆穆昆十為明安<lb/>
　　　繼而諸部來降率用明安穆昆之名以授其首<lb/>
　　　領而部伍其人至海陵天徳二年省并中京東<lb/>
<pb n="KR2l0015_WYG_061-30b"/>
　　　京等路諸節鎮及明安穆昆貞元遷都復徙上<lb/>
　　　京路諸明安處之中都及山東北京河間大定<lb/>
　　　間又遷山東東路八穆昆處之河間又多易置<lb/>
　　　河北山東所屯之舊皆授田給牛使之耕食以<lb/>
　　　蕃衛京國乃大重其權授諸王以明安之號葢<lb/>
　　　諸明安統率所部㪚處各路與今各省駐防之<lb/>
　　　制頗為相近而其以契丹漢人及渤海軍奚軍<lb/>
　　　俱設明安亦有似今䝉古漢軍並列八旗之制<lb/>
<pb n="KR2l0015_WYG_061-31a"/>
　　　也至諸明安穆昆其品秩職掌已詳八旗都統<lb/>
　　　篇此不複舉<lb/>
　元<lb/>
　　元史兵志世祖混一海内命宗王將兵鎮邊徼襟<lb/>
　　喉之地而河洛山東據天下腹心則以䝉古特黙<lb/>
　　齊<hi>觧見八旗都統篇</hi>軍列大府以屯之淮江以南地盡南<lb/>
　　海則名藩列郡又各以漢軍及親附等戍焉<lb/>
　　　謹案元於各路立萬户府各縣立千户所各道<lb/>
<pb n="KR2l0015_WYG_061-31b"/>
　　　以宣慰司元帥總之其所統䝉古軍皆國人而<lb/>
　　　特黙齊軍則諸部族也其後各處鎮守頗多移<lb/>
　　　徙而所謂䝉古軍特黙齊軍者亦無一定之籍<lb/>
　　　矣<lb/>
　明<lb/>
　　明史兵志太祖為吳王罷元帥總管萬户諸官號<lb/>
　　而覈其所部兵五千人為指揮千人為千户百人<lb/>
　　為百户三十人為總旗十人為小旗天下既定度<lb/>
<pb n="KR2l0015_WYG_061-32a"/>
　　要害地係一郡者設所連郡者設衛大率五千六<lb/>
　　百人為衛千一百二十人為千户所百十有二人<lb/>
　　為百户所所設總旗二小旗十大小聮比以成軍十<lb/>
　　三年改大都督府為五分統諸軍司衛所二十六<lb/>
　　年定天下都司衛所共計都司十有七留守司一<lb/>
　　内外衛三百二十九守禦千户所六十五及成祖<lb/>
　　在位二十餘年多所増改其後措置不一<lb/>
　　　謹案明各衛所之兵有從征有歸附有謫發其<lb/>
<pb n="KR2l0015_WYG_061-32b"/>
　　　從征者係諸將所部兵既定其地因以留戍頗<lb/>
　　　與今駐防之制相近而諸軍司衛所統於五軍<lb/>
　　　都督府征調則統於諸將事平則㪚歸各衛亦<lb/>
　　　猶存唐府兵遺意然各都指揮使多由世襲無<lb/>
　　　所别擇軍職冒濫為世所輕其後五軍府如贅<lb/>
　　　疣弁帥如走卒衛所軍士隠名虚冒至舉天下<lb/>
　　　之兵不足以任戰守明政不綱莫此為甚迨我<lb/>
　　國家立駐防之制内承<lb/>
<pb n="KR2l0015_WYG_061-33a"/>
　　天府之營衛外鞏列服之藩維生養訓練屹如金<lb/>
　　　湯始一變明季諸衛之陋習洵足以昭一統之<lb/>
　　　業而奠億載之基者矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0015_WYG_061-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷五十五<lb/>
</p>
<p>
</p>
  </div>
</body>
</text>
</TEI>
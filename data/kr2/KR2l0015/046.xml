<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_046-1a"/>
欽定四庫全書<lb/>
欽定厯代職官表卷四十<lb/>
　　内務府奉宸苑表<lb/>
<pb n="KR2l0015_WYG_046-2a"/>
</p>
<p>
<pb n="KR2l0015_WYG_046-3a"/>
　　内務府奉宸苑<lb/>
　國朝官制<lb/>
奉宸苑兼管事務内大臣無定員卿二人<hi>正三品由侍衛補授一人</hi>
<hi>内務府司官補授一人</hi>
　　掌總理苑囿事務及本苑職官遷授陞除之事初<lb/>
　景山<lb/>
　瀛臺事務屬尚膳監康熈十年以内務府總管管理<lb/>
　　十六年歸併都虞司二十三年設立奉宸苑仍以<lb/>
<pb n="KR2l0015_WYG_046-3b"/>
　　内務府總管管理印信雍正六年設奉宸苑堂官<lb/>
　　定為三品卿職乾隆十四年定為卿二人所𨽻有<lb/>
　景山<lb/>
　瀛臺長河<lb/>
　玉泉山稻田厰<lb/>
　南苑<lb/>
　圓明園<lb/>
　暢春園<lb/>
<pb n="KR2l0015_WYG_046-4a"/>
　清漪園等處事務<lb/>
郎中二人員外郎四人主事一人委署主事一人苑丞<lb/>
十三人<hi>初正八品乾隆三十六年定為六品職銜食八品俸</hi>筆帖式十五人<lb/>
玉泉山稻田厰庫掌一人<hi>正六品</hi>筆帖式三人<lb/>
　　郎中主事掌本苑題奏咨行補授職員之事員外<lb/>
　　郎掌分管各處園囿河道事務苑丞掌看守直宿<lb/>
　　陳設器皿之事稻田厰庫掌掌辦理稻田蒔種儲<lb/>
　　藏之事郎中康熈三十三年設一人乾隆十六年<lb/>
<pb n="KR2l0015_WYG_046-4b"/>
　　設一人員外郎主事康熈二十三年設委署主事<lb/>
　　四十年設雍正十二年裁乾隆二十二年仍設初<lb/>
　　設催總二人雍正二年以後陸續增設乾隆十七<lb/>
　　年改名總領二十四年改為苑丞筆帖式<lb/>
　國初以來先後增置<lb/>
南苑郎中一人員外郎二人主事一人委署主事一人<lb/>
苑丞三人苑副六人<hi>正八品</hi>筆帖式五人<lb/>
　　郎中員外郎主事掌本苑官職陞除及分管九門<lb/>
<pb n="KR2l0015_WYG_046-5a"/>
　　草甸圍牆樹木牲獸之事苑丞苑副掌看守直宿<lb/>
　　陳設器皿諸事初屬内監管理順治十八年屬採<lb/>
　　捕衙門康熈二十三年歸併奉宸苑員額順治十<lb/>
　　八年以來先後增設<lb/>
圓明園管理事務大臣無定員郎中一人恊理事務郎<lb/>
中一人主事一人委署主事一人苑丞六人<hi>六品</hi>苑副十<lb/>
七人<hi>七品五人八品六人九品六人</hi>筆帖式九人掌庫二人<hi>六品一人七品一人</hi>
長春園熈春園綺春園春熈院管理事務員外郎一人<lb/>
<pb n="KR2l0015_WYG_046-5b"/>
苑丞三人<hi>六品二人七品一人</hi>苑副九人<hi>七品八品九品各三人</hi>筆帖式四<lb/>
人<lb/>
暢春園管理事務郎中一人苑丞四人<hi>六品一人七品三人</hi>苑副<lb/>
六人署苑副十六人筆帖式六人<lb/>
清漪園靜明園靜宜園管理事務員外郎各一人苑丞<lb/>
九人<hi>正六品</hi>苑副十人<hi>七品八人八品二人</hi>筆帖式四人學習筆帖<lb/>
式二人催長二人<hi>八品一人未入流一人</hi>
　　郎中員外郎等官分掌園庭事務職守與本苑司<lb/>
<pb n="KR2l0015_WYG_046-6a"/>
　　官同<lb/>
　圓明園額雍正三年以來先後置設<lb/>
　暢春園額康熈年間定<lb/>
　清漪園額乾隆十六年以來陸續增定<lb/>
織染局員外郎無定員<hi>由總管大臣奏委</hi>司庫一人筆帖式三<lb/>
人庫使六人司匠二人領催二人<lb/>
　　掌織造<lb/>
　上用緞紗染綵繡繪之事順治十八年設康熈三年<lb/>
<pb n="KR2l0015_WYG_046-6b"/>
　　歸内務府管理乾隆十六年移織染局於<lb/>
　萬壽山初設員外郎一人乾隆十六年裁以<lb/>
　萬壽山總理大臣兼管其辦事員外郎由該大臣奏<lb/>
　　委司庫以下員額康熈三年以後陸續增定<lb/>
　厯代建置<lb/>
　三代<lb/>
　　周禮地官囿人中士四人下士八人府二人胥八<lb/>
　　人徒八十人掌囿游之獸禁<hi>鄭康成注囿游囿之離宫小苑觀處也養</hi>
<pb n="KR2l0015_WYG_046-7a"/>
　　<hi>獸以宴樂視之禁者其蕃衛也</hi>牧百獸<hi>注備養衆物也今掖庭有鳥獸自熊虎孔雀至於狐</hi>
　　<hi>狸鳬鶴備焉賈公彦疏古謂之囿漢家謂之苑</hi>
　　周禮天官閽人王宫毎門四人囿游亦如之<hi>注囿御苑</hi>
　　<hi>也游離宫也</hi>
　　詩大雅靈臺王在靈囿麀鹿攸伏麀鹿濯濯白鳥<lb/>
　　翯翯王在靈沼於牣魚躍毛萇傳囿所以域養禽<lb/>
　　獸靈囿言靈道行於囿也<lb/>
　　晉語文王詢於八虞注周八士皆在虞官伯達伯<lb/>
<pb n="KR2l0015_WYG_046-7b"/>
　　适仲突仲忽叔夜叔夏季隨季騧<lb/>
　　賈誼新書騶者文王之囿虞者囿之司獸<lb/>
　　　謹按天文志言天苑十六星在昴畢南為天子<lb/>
　　　之苑囿劉向說苑有黄帝即位鳳集東囿之文<lb/>
　　　淮南子泰族訓云湯初作囿以奉宗廟簡士卒<lb/>
　　　習射御戒不虞葢苑囿之由來乆矣苑囿既設<lb/>
　　　則必立官以司之此周禮囿人之所為制也囿<lb/>
　　　游之禁屬地官而閽人每門四人仍屬於天官<lb/>
<pb n="KR2l0015_WYG_046-8a"/>
　　　葢牧養禽獸之苑皆必有離宫禁宇以為游息<lb/>
　　　之所故嚴其門禁而特置閽人所以重其職掌<lb/>
　　　也考周囿莫著於靈臺而騶虞之詩漢初諸儒<lb/>
　　　或以為園騶之虞官是司獸而非即獸也然則<lb/>
　　　文王司囿之官實名為虞晉語文王詢於八虞<lb/>
　　　是其證也考詩正義引詩譜堯時有伯翳者實<lb/>
　　　臯陶之子佐禹治水土既平舜命作虞官掌上<lb/>
　　　下草木鳥獸然則堯時已有虞官不始於文王<lb/>
<pb n="KR2l0015_WYG_046-8b"/>
　　　矣文王仍襲虞官舊名至成王時而始名為囿<lb/>
　　　人其說葢可並存之以備叅考焉<lb/>
　　周禮天官染人下士二人府二人史二人徒二十<lb/>
　　人掌染絲帛凡染春暴練夏纁𤣥秋染夏冬獻功<lb/>
　　掌凡染事○典絲下士二人府二人史二人賈四<lb/>
　　人徒二十人掌絲入而辨其物以其賈楬之<lb/>
　　周禮地官掌染草下士二人府一人史二人徒八<lb/>
　　人掌以春秋斂染草之物以權量受之以待時而<lb/>
<pb n="KR2l0015_WYG_046-9a"/>
　　頒之<lb/>
　　　謹案列代皆有織染之官而實始於成周之典<lb/>
　　　絲染人葢黼黻絺繡元纁纎縞自禹夏時已重<lb/>
　　　其章采而設官則始見于周時我<lb/>
　　朝内府廣儲司之六庫已有衣段織造等官而内<lb/>
　　　織造局特移設於<lb/>
　　萬壽山設員外郎等職而總轄於園苑大臣葢因<lb/>
　　　地設宜實為<lb/>
<pb n="KR2l0015_WYG_046-9b"/>
　　聖朝之剙制故詳序列代織染之官於篇中而仍<lb/>
　　　以成周之染人為始焉<lb/>
　秦<lb/>
　　韓非子秦應侯請曰五苑之草著蔬菜橡果棗栗<lb/>
　　足以活民請發之<lb/>
　　左傳鄭有原圃猶秦之有具囿<lb/>
　　三輔黄圖漢上林苑即秦之舊苑也<lb/>
　　長安志上林苑本秦舊苑也<lb/>
<pb n="KR2l0015_WYG_046-10a"/>
　　雍録東方朔傳曰武帝東游宜春師古曰宜春宫<lb/>
　　也在長安城東南上林賦曰息宜春師古曰宫名<lb/>
　　在杜縣東即唐曲江也揚雄傳武帝東游宜春師<lb/>
　　古曰宜春近下杜也史記秦記曰子嬰葬二世杜<lb/>
　　南宜春苑司馬相如從武帝至長楊獵還過宜春<lb/>
　　奏賦以哀二世其賦曰臨曲江之隑州望南山之<lb/>
　　參差師古曰曲岸之洲曲江也故賦末云弔二世<lb/>
　　持身之不謹兮墓蕪穢而不修也參數者言之則<lb/>
<pb n="KR2l0015_WYG_046-10b"/>
　　二世之所葬相如之所賦漢之曲洲唐之曲江皆<lb/>
　　此下杜之宜春也下杜即杜縣曲江宜春去杜縣<lb/>
　　近去下杜逺此凡及曲江宜春宫皆云下杜當是<lb/>
　　地屬下杜不屬杜陵耶其苑若宫皆秦創而漢唐<lb/>
　　因之也<lb/>
　　杜佑通典秦置平凖令掌知物價及主練染作彩<lb/>
　　色<lb/>
　　　謹案秦苑囿之官史傳未見韓非子載秦有五<lb/>
<pb n="KR2l0015_WYG_046-11a"/>
　　　苑亦未詳其何名惟左傳載秦之具囿三輔黄<lb/>
　　　圖長安志載秦之上林苑雍録載秦之宜春苑<lb/>
　　　今摭録以存其大槩秦平凖令兼主練染為後<lb/>
　　　世染令之所由昉故首列之<lb/>
　漢<lb/>
　　漢書百官公卿表少府屬官上林中十池監又鈎<lb/>
　　盾令丞<lb/>
　　　謹案三輔黄圖上林苑有初池麋池牛首池蒯<lb/>
<pb n="KR2l0015_WYG_046-11b"/>
　　　池積草池東陂池西陂池當路池太臺池郎池<lb/>
　　　即百官公卿表所云上林中十池也而初學記<lb/>
　　　又云漢上林有池十五所承靈昆靈天泉龍魚<lb/>
　　　蒯菌鶴西陂當路東陂太一牛首積草含利百<lb/>
　　　子三輔黄圖不載承靈昆靈天泉龍魚菌鶴太<lb/>
　　　一含利百子初學記不載初池太臺池各有異<lb/>
　　　同至漢表但載十池監其十五所或以十監統<lb/>
　　　之歟<lb/>
<pb n="KR2l0015_WYG_046-12a"/>
　　漢書張釋之列傳從上登虎圈問上林尉禽獸簿<lb/>
　　不能對虎圈嗇夫從旁代尉對甚悉文帝詔釋之<lb/>
　　拜嗇夫為上林令釋之以為不可乃止不拜<lb/>
　　漢書百官公卿表水衡都尉<hi>應劭曰古山林之官曰衡掌諸池苑故稱</hi>
　　<hi>水衡張晏曰主都水及上林苑故曰水衡主諸官故曰都有卒徒武事故曰尉師古曰衡平也主平</hi>
　　<hi>其税入</hi>武帝元鼎二年初置掌上林苑有五丞屬官<lb/>
　　有上林均輸御羞禁圃輯濯鍾官技巧六廏辨銅<lb/>
　　九官令丞<hi>如淳曰御羞地名也在藍田其土肥沃多出御物可進者揚雄傳謂之御宿三</hi>
<pb n="KR2l0015_WYG_046-12b"/>
　　<hi>輔黄圖御羞宜春皆苑名也輯濯船官也鍾官主鑄錢官也辨銅主分别銅之種類也師古曰御羞</hi>
　　<hi>在今長安城南御宿川羞宿聲相近故或曰御羞或曰御宿羞者羞珍所出宿者止宿之義輯濯皆</hi>
　　<hi>所以行船也六廏說見上駟院篇</hi>又衡官水司空都水農倉又甘<lb/>
　　泉上林都水七官長丞皆屬焉上林有八丞十二<lb/>
　　尉均輸四丞御羞兩丞都水三丞禁圃兩尉甘泉<lb/>
　　上林四丞成帝建始二年省技巧六廏官王莽改<lb/>
　　水衡都尉曰予虞○步兵校尉掌上林苑門屯兵<lb/>
　　　謹案三輔黄圖御宿苑在長安城南御宿川中<lb/>
<pb n="KR2l0015_WYG_046-13a"/>
　　　漢武為離宫别館禁禦不得人往來游觀上宿<lb/>
　　　其中故曰御宿御羞之當作御宿黄圖疏義甚<lb/>
　　　明故漢書元后傳夏游御宿鄠杜之間亦作御<lb/>
　　　宿可証羞宿之以音相誤也<lb/>
　　史記平凖書初大農筦鹽鐵官布多置水衡欲以<lb/>
　　主鹽鐵及楊可告緡錢上林財物衆乃令水衡主<lb/>
　　上林<lb/>
　　三輔黄圖舊儀曰上林有令有尉禽獸簿記其名<lb/>
<pb n="KR2l0015_WYG_046-13b"/>
　　數又有上林詔獄主治苑中禽獸宫館之事屬水<lb/>
　　衡<lb/>
　　　謹案漢制少府有上林十池監文帝時有上林<lb/>
　　　尉虎圈嗇夫至武帝别設水衡都尉専主上林<lb/>
　　　苑設官遂以漸廣考水衡所掌不獨園苑自禁<lb/>
　　　錢農倉珍羞廏牧鼓鑄皆其職守而統係之以<lb/>
　　　上林苑苑職有水衡卿諸令丞而又有步兵校<lb/>
　　　尉掌苑門之屯兵至少府之鈎盾令主近苑囿<lb/>
<pb n="KR2l0015_WYG_046-14a"/>
　　　則以近在宫門左右故不𨽻水衡我<lb/>
　　朝定制内外苑囿皆設司官専理而統之以奉宸<lb/>
　　　苑卿葢合漢少府水衡所屬而歸于一職也<lb/>
　　王應麟玉海織染署漢織室掌供冠冕組綬<lb/>
　　　謹案自隋代合織室染署為一官在漢則東西<lb/>
　　　織屬少府平凖屬大農其職不相兼理葢亦沿<lb/>
　　　秦之舊制也<lb/>
　　後漢書百官志少府屬官鈎盾令一人六百石本<lb/>
<pb n="KR2l0015_WYG_046-14b"/>
　　注曰宦者典諸近池苑囿游觀之處丞永安丞各<lb/>
　　一人三百石本注曰宦者永安北宫東北别小宫<lb/>
　　名有園觀苑中丞果丞鴻池丞南園丞各一人二<lb/>
　　百石本注曰苑中丞主苑中離宫果丞主果園鴻<lb/>
　　池池名在洛陽東二十里南園在雒水南濯龍監<lb/>
　　直里監各一人四百石本注曰濯龍亦園名近北<lb/>
　　宫直里亦園名也在雒陽城西南角<lb/>
　　通典鈎盾令宦者典諸近園苑游觀之事屬少府<lb/>
<pb n="KR2l0015_WYG_046-15a"/>
　　後漢亦有之<lb/>
　　張衡東京賦竒木珍果鈎盾所積<lb/>
　　　謹案昭帝紀耕鈎盾弄田弄田屬之鈎盾則以<lb/>
　　　鈎盾主苑囿故也成帝紀云未央宫鈎盾中則<lb/>
　　　鈎盾在未央宫矣故五行志謂鈎盾禁中也陳<lb/>
　　　咸傳咸為少府少府多寳物咸皆鈎校官屬及<lb/>
　　　諸中宫黄門鈎盾掖庭官吏舉奏按論畏咸皆<lb/>
　　　失氣鈎盾與黄門諸官並舉則以其在未央宫<lb/>
<pb n="KR2l0015_WYG_046-15b"/>
　　　切近之地也後漢志鈎盾令其所屬有鴻池丞<lb/>
　　　鴻池在雒陽東二十里南園丞南園在洛水南<lb/>
　　　有直里監直里園在洛陽城西南角鈎盾之兼<lb/>
　　　轄諸地葢令居禁中統逺近也<lb/>
　　後漢書百官志上林苑令一人六百石本注曰主<lb/>
　　苑中禽獸頗有民居皆主之捕得其獸送太官丞<lb/>
　　尉各一人<lb/>
　　通典後漢平凖令丞𨽻大司農熹平四年改平凖<lb/>
<pb n="KR2l0015_WYG_046-16a"/>
　　為中凖使宦者為之列于内署自是諸署悉以閹<lb/>
　　人為令丞<lb/>
　　　謹案後漢罷水衡都尉之官置上林苑令屬之<lb/>
　　　司農為厯代上林令之所自昉而少府鈎盾令<lb/>
　　　之所統轄視西漢為頗廣葢水衡雖廢而其職<lb/>
　　　掌則未嘗不存至平凖之改為中凖以宦者為<lb/>
　　　之則又少變前漢之法度也<lb/>
　三國<lb/>
<pb n="KR2l0015_WYG_046-16b"/>
　　通典魏官第四品都水使者第七品都水叅軍靈<lb/>
　　芝園監第八品都水使者令史第九品都水使者<lb/>
　　書令史<lb/>
　　唐六典上林苑令主苑中禽獸魏因之<lb/>
　　通典漢之水衡都尉本主上林苑魏氏主天下水<lb/>
　　軍舟師器械○魏少府屬官有平凖令<lb/>
　　　謹案魏苑囿置官承漢之舊亦名之為上林苑<lb/>
　　　令至漢之水衡都尉始改為都水使者主水軍<lb/>
<pb n="KR2l0015_WYG_046-17a"/>
　　　舟船器械不専以苑囿為職自是而後都水一<lb/>
　　　官始别為河渠水利而設矣鈎盾令於魏無聞<lb/>
　　　其平凖之屬少府則猶漢制也又考魏都賦苑<lb/>
　　　以元武陪以幽林注云元武苑在鄴城西又魏<lb/>
　　　志文帝黄初四年冬甘露降芳林園臣松之案<lb/>
　　　芳林園即華林園齊王芳即位改為華林故晉<lb/>
　　　書百官志有華林苑令鄴元武苑丞皆承魏苑<lb/>
　　　囿之名而設令丞豈魏本自有華林元武令丞<lb/>
<pb n="KR2l0015_WYG_046-17b"/>
　　　而晉因之乎抑魏之華林元武亦統攝于上林<lb/>
　　　苑令乎又考吳都賦數軍實乎桂林之苑注吳<lb/>
　　　有桂林苑南朝宫苑記桂林苑在落星山之陽<lb/>
　　　南苑在臺城南鳳臺山然則吳又有桂林苑南<lb/>
　　　苑之名當時必有苑官今不可考矣<lb/>
　晉<lb/>
　　晉書百官志光禄勲統華林園等令○大鴻臚統<lb/>
　　華林園鈎盾等令又有鄴元武苑丞○少府統平<lb/>
<pb n="KR2l0015_WYG_046-18a"/>
　　凖等令<lb/>
　　通典上林苑丞晉因之江左無聞<lb/>
　　　謹案晉志園苑之職光禄鴻臚皆有華林園令<lb/>
　　　鴻臚又有鄴元武苑丞而瓊圃靈芝等園不與<lb/>
　　　焉葢皆統轄于華林令也通與又稱上林苑令<lb/>
　　　晉與漢同而史志無之意即華林之誤稱歟<lb/>
　宋齊梁陳<lb/>
　　宋書百官志上林令一人丞一人漢西京上林中<lb/>
<pb n="KR2l0015_WYG_046-18b"/>
　　有八丞十二尉十池監丞尉屬水衡都尉池監𨽻<lb/>
　　少府漢東京曰上林苑令及丞各一人𨽻少府晉<lb/>
　　江左闕宋世祖大明三年復置𨽻尚書殿中曹及<lb/>
　　少府○平凖令一人丞一人掌染漢𨽻司農不知<lb/>
　　何世𨽻少府宋順帝即位避帝諱改曰染署<lb/>
　　通典上林苑令丞宋初復置齊因之○平凖令宋<lb/>
　　惟掌染改曰染署齊又曰平凖<lb/>
　　隋書百官志梁制司農卿視散騎常侍主上林令<lb/>
<pb n="KR2l0015_WYG_046-19a"/>
　　又管樂游北苑丞○光禄卿統華林等令<lb/>
　　通典上林苑令丞梁陳屬司農○平凖署梁陳則<lb/>
　　曰平水令丞○晉大鴻臚有鈎盾令自後無聞<lb/>
　　　謹案晉江左無上林苑令丞至宋初復設而齊<lb/>
　　　梁陳因之唯宋齊則統于殿中監及少府梁陳<lb/>
　　　則屬于司農斯為小異諸代皆有華林苑令梁<lb/>
　　　屬光禄與晉制同以梁制推之知齊陳之皆屬<lb/>
　　　光禄矣宋改平凖為染署梁陳則復其舊要皆<lb/>
<pb n="KR2l0015_WYG_046-19b"/>
　　　司農之屬官也<lb/>
　北魏<lb/>
　　洛陽伽藍記建春門内御道南有鈎盾典農藉田<lb/>
　　三署<lb/>
　　　謹案後魏官氏志有光禄鴻臚司農少府等官<lb/>
　　　而不詳其所領之屬鈎盾署僅見於洛陽伽藍<lb/>
　　　記而苑令織染諸署皆不見于史考隋書百官<lb/>
　　　志言北齊制官多循後魏則齊之所有當亦魏<lb/>
<pb n="KR2l0015_WYG_046-20a"/>
　　　之所有今以史無明文故並缺之<lb/>
　北齊<lb/>
　　隋書百官志後齊光禄寺統清漳華林等署諸令<lb/>
　　丞○司農寺掌園地果實統平凖太倉等署諸令<lb/>
　　丞○太府寺統司染等署諸令丞<lb/>
　　通典北齊官正六品平凖署令從九品華林署令<lb/>
　　唐六典上林苑令梁陳屬司農北齊亦然<lb/>
　　通典鈎盾令北齊如晉制<lb/>
<pb n="KR2l0015_WYG_046-20b"/>
　　　謹案北齊上林華林鈎盾等署與晉制皆同自<lb/>
　　　魏廢少府立太府而少府屬官分在司農太府<lb/>
　　　之屬齊葢因之而不改也<lb/>
　後周<lb/>
　　通典後周正四命冬官司色司織等下大夫正三<lb/>
　　命天官染工上士冬官小司色小司織等上士正<lb/>
　　二命天官染工中士地官掌禽掌囿掌圃等中士<lb/>
　　冬官織綵織組等中士正一命地官掌囿掌圃等<lb/>
<pb n="KR2l0015_WYG_046-21a"/>
　　下士冬官織綵織組等下士<lb/>
　　　謹案後周設官用周制故掌囿掌圃屬于地官<lb/>
　　　染工屬于天官其以司色司織屬冬官者則以<lb/>
　　　考工記有攻皮之工設色之工故從而𨽻之今<lb/>
　　　以其與織染相近故並採録焉<lb/>
　隋<lb/>
　　隋書百官志司農寺統平凖鈎盾華林上林等署<lb/>
　　令丞後罷華林署以平凖𨽻太府○太府寺統司<lb/>
<pb n="KR2l0015_WYG_046-21b"/>
　　染署令丞後分入少府○少府監統司織司染等<lb/>
　　署後併司織司染為織染署<lb/>
　　唐六典鈎盾令隋如北齊<lb/>
　　通典苑總監自隋而置東西南北各有監及副監<lb/>
　　掌苑内宫館園池之事<lb/>
　　　謹案隋于上林華林諸署外又設苑總監副監<lb/>
　　　分東西南北四靣監此因事增設前代所未有<lb/>
　　　也隋又有都水臺承漢之水衡都尉而設其所<lb/>
<pb n="KR2l0015_WYG_046-22a"/>
　　　掌舟檝河渠不主園苑之務故不復録少府之<lb/>
　　　司織司染併為織染署自是而平凖令専主管<lb/>
　　　市易不復掌染故隋以後亦不更列焉<lb/>
　唐<lb/>
　　唐書百官志司農寺上林署令二人從七品下丞<lb/>
　　四人從八品下掌苑囿園池植果蔬以供朝㑹祭<lb/>
　　祀及尙食諸司常料季冬藏冰千段先立春三日<lb/>
　　納之冰井以黑牡秬黍祭司寒仲春啓冰亦如之<lb/>
<pb n="KR2l0015_WYG_046-22b"/>
　　監事十人<hi>有府七人史十四人典事二十四人掌固五人</hi>鈎盾署令二人<lb/>
　　正八品上丞四人正九品上監事十人掌供薪炭<lb/>
　　鵝鴨蒲藺陂池藪澤之物以給祭祀朝㑹饗燕賓<lb/>
　　客<hi>有府七人史十四人典事十七人掌固五人</hi>○慶善石門温泉湯池<lb/>
　　等監毎監監一人從六品下丞一人正七品下掌<lb/>
　　湯池宫禁防堰及偫粟芻修調度以備供奉王公<lb/>
　　以下湯館視貴賤為差凡近湯所潤𤓰蔬先時而<lb/>
　　熟者以薦陵廟<hi>有録事一人府一人史二人掌固四人</hi>京都諸宫苑<lb/>
<pb n="KR2l0015_WYG_046-23a"/>
　　總監監各一人從五品下副監各一人從六品下<lb/>
　　丞各二人從七品下主簿各二人從九品下掌苑<lb/>
　　内宫館園池禽魚果木凡官属人畜出入皆有籍<lb/>
　　<hi>有録事各二人府各八人史各十六人亭長各四人掌固各六人獸醫各五人</hi>京都諸園<lb/>
　　苑監苑四靣監監各一人從六品下副監各一人<lb/>
　　從七品下丞各二人正八品下掌完葺苑靣宫館<lb/>
　　園池與種蒔蕃養六畜之事<hi>顯慶二年改青城宫監曰東都苑北面監</hi>
　　<hi>明徳宫監曰東都苑南面監洛陽宫農圃監曰東都苑東靣監倉貨監曰東都苑西靣監有録事各</hi>
<pb n="KR2l0015_WYG_046-23b"/>
　　<hi>一人府各三人史各六人典事各六人掌固各六人</hi>九成宫總監監一人從<lb/>
　　五品下副監一人從六品下丞一人從七品下主<lb/>
　　簿一人從九品上掌修完宫苑供進鍊餌之事<hi>有録</hi>
　　<hi>事一人府三人自監以下品同宫苑武徳初改隋仁壽宫監曰九成宫監</hi>
　　長安志禁苑在宫城之北長安故城亦𨽻苑中有<lb/>
　　四靣監南靣為長樂監北靣有漢故城謂舊故宅<lb/>
　　監東西靣各以本方為名分掌宫中種植及修葺<lb/>
　　園苑等又置苑總監都統之皆𨽻司農寺<lb/>
<pb n="KR2l0015_WYG_046-24a"/>
　　唐書百官志織染署令一人正八品上丞二人正<lb/>
　　九品上掌供冠冕組綬及織紝色染錦羅紗縠綾<lb/>
　　紬純絹布皆廣尺有八寸四丈為疋布五丈為端<lb/>
　　綿六兩為屯絲五兩為鈎麻三斤為綟凡綾錦文<lb/>
　　織禁示於外髙品一人專莅之嵗奏用度及所織<lb/>
　　監作六人<hi>有府六人史十四人典事十一人掌固五人</hi>
　　雍録唐大内有三苑西内苑也東内苑也禁苑也<lb/>
　　三者皆在兩宫之北而有分别西内苑並西内太<lb/>
<pb n="KR2l0015_WYG_046-24b"/>
　　極宫之北而東内苑則包大明宫東北兩靣也兩<lb/>
　　内苑北門之外始為禁苑之南門也禁苑也者隋<lb/>
　　大興苑也其西則漢之長安四城皆在包并之内<lb/>
　　苑東距霸而北抵渭廣輪所及自周一百二十里<lb/>
　　而東西二十七里南北三十二里據所記如此若<lb/>
　　以漢地約其道里當不啻此數也中置四監監分<lb/>
　　領一方凡立四官四局以監之北軍營衛盡在三<lb/>
　　苑四監封畛之内<lb/>
<pb n="KR2l0015_WYG_046-25a"/>
　　　謹案唐承隋制有京都諸宫苑總監副監京都<lb/>
　　　諸園苑監四靣監及副監其曰宫苑者葢指禁<lb/>
　　　近苑務言之園苑則自都城以至東都各園苑<lb/>
　　　皆分主之而上林署令鈎盾署令及織染署則<lb/>
　　　並仍前代之舊焉<lb/>
　五季<lb/>
　　　謹案五季官制缺略玉海所載後唐有永芳園<lb/>
　　　周有玉津園既有諸園則其必嘗置令置使以<lb/>
<pb n="KR2l0015_WYG_046-25b"/>
　　　監理之可知也以史無明文故缺之<lb/>
　宋<lb/>
　　宋史職官志司農寺所𨽻官屬園苑四玉津瑞聖<lb/>
　　宜春瓊林苑使掌種植蔬蒔以待供進修飭亭宇<lb/>
　　以備游幸宴設<lb/>
　　　謹案宋職官志載園苑四曰玉津曰瑞聖曰宜<lb/>
　　　春曰瓊林而石林燕語載瓊林苑金明池宜春<lb/>
　　　苑玉津園謂之四園獨不及瑞聖職官志亦不<lb/>
<pb n="KR2l0015_WYG_046-26a"/>
　　　載金明池豈金明池在瓊林苑北亦統于瓊林<lb/>
　　　苑使故職官志不復載歟<lb/>
　　馬端臨文獻通考宋四園苑提舉官以三司判官<lb/>
　　内侍都知諸司使以上充監官各二人以諸司副<lb/>
　　或内侍三班使臣充又有西京宫苑司勾當官一<lb/>
　　人元豐後四園苑屬司農<lb/>
　　玉海玉津園在南薰門外周顯徳中置之本朝因<lb/>
　　之三班及内侍監領兵校𨽻及主典二百六十人<lb/>
<pb n="KR2l0015_WYG_046-26b"/>
　　瓊林苑在順天門外道南乾徳二年置以三班及<lb/>
　　内侍監領池苑兵校軍𨽻及主典三百三十三人<lb/>
　　宜春苑在朝陽門外道南本秦王園太平興國七<lb/>
　　年以迎春苑自通津門外汴水瀕乃遷置改名以<lb/>
　　其故地為富國倉差三班及内臣監領軍校兵𨽻<lb/>
　　及主典凡二百九十人瑞聖園在景陽門外道東<lb/>
　　初為北園太平興國二年詔名含芳以三班及内<lb/>
　　侍監領軍校兵𨽻及主典凡二百一十二人<lb/>
<pb n="KR2l0015_WYG_046-27a"/>
　　　謹案玉海又載祥符元年三月甲子上已宴羣<lb/>
　　　臣於?龍園宗室於瓊林苑帥臣於宜春苑三<lb/>
　　　司副使判官館閣官于玉津園諸司使副於含<lb/>
　　　芳園然則祥符時于四園之外又增?龍園史<lb/>
　　　不詳其建置然觀宴近臣於其地則較之瓊林<lb/>
　　　宜春玉津瑞聖為尤重矣疑亦當以三班内侍<lb/>
　　　領之也<lb/>
　　宋史職官志後苑勾當官無定員以内侍充掌苑<lb/>
<pb n="KR2l0015_WYG_046-27b"/>
　　囿池沼臺殿種蓺雜飾以備游幸<lb/>
　　文獻通考少府屬官染院掌染絲枲幣帛監官二<lb/>
　　人以京朝及内侍充<lb/>
　　　謹案宋有玉津瑞聖宜春瓊林四園置提領其<lb/>
　　　餘皇城東西諸園池入官者咸以四提領分𨽻<lb/>
　　　焉初以三班及内侍充元豐後始改𨽻司農而<lb/>
　　　亦仍間以内侍領之至内侍省則又别有後苑<lb/>
　　　勾當官主近苑囿以備游幸葢漢以來鈎盾令<lb/>
<pb n="KR2l0015_WYG_046-28a"/>
　　　之職也南渡後又有金果玉津聚景等園其設<lb/>
　　　官亦皆領于内侍至染院領于少府亦猶前代<lb/>
　　　之制也<lb/>
　遼<lb/>
　　王圻續文獻通考上林苑署遼北靣有監鳥獸詳<lb/>
　　衮<hi>䝉古語理事官也原作詳穏今改正</hi>司官曰監某鳥獸詳衮曰監<lb/>
　　某鳥獸都監曰監某鳥人曰監某獸人<lb/>
　　　謹案遼南靣官有宣徽司農少府等屬唯司農<lb/>
<pb n="KR2l0015_WYG_046-28b"/>
　　　之上林署有監鳥獸諸官近於苑職餘並未詳<lb/>
　　　其南北靣行宫都部署亦必各有園苑之職而<lb/>
　　　史無明文今已載入内務府都虞司篇中兹不<lb/>
　　　復述<lb/>
　金<lb/>
　　金史百官志工部官屬上林署提㸃從五品泰和<lb/>
　　八年剙大安二年省令從六品掌諸苑園池沼種<lb/>
　　植花木果蔬及承奉行幸舟船事丞從七品<hi>大定三年</hi>
<pb n="KR2l0015_WYG_046-29a"/>
　　<hi>增一員分司南京以勾判兼之大定三年復省一員</hi>直長二員正八品花木<lb/>
　　局都監同監舊設接手官四人泰和元年罷復以<lb/>
　　諸司人内置都監同監二員貞祐三年罷都同監<lb/>
　　以同樂園管勾兼熈春園都監同監三員<hi>泰和四年置貞</hi>
　　<hi>祐三年省</hi>同樂園管勾二員每年額辦課程𨽻南運司<lb/>
　　宣宗南遷罷課程改為隨朝職正八品○宣徽院<lb/>
　　官屬有宫苑司令丞<lb/>
　　續文獻通考金上林署屬工部官曰上林署提㸃<lb/>
<pb n="KR2l0015_WYG_046-29b"/>
　　金史百官志少府監官屬織染署令從六品丞從<lb/>
　　七品直長正八品掌織紝色染諸供御及宫中錦<lb/>
　　綺幣帛紗縠<lb/>
　　　謹案金以上林署屬工部而花木局都監同樂<lb/>
　　　園管勾兼𨽻之皆前代司農之所屬也宫苑司<lb/>
　　　令丞屬于宣徽與宋内侍省之後苑勾當官相<lb/>
　　　仿彿金不設内侍省故以為宣徽之屬耳太府<lb/>
　　　寺有典給署史稱即古之鈎盾令唯典給署專<lb/>
<pb n="KR2l0015_WYG_046-30a"/>
　　　以供給宫府用物不與園苑相闗故不著于篇<lb/>
　　　焉<lb/>
　元<lb/>
　　元史百官志大都留守司屬官上林署秩從七品<lb/>
　　署令署丞各一員直長一員掌宫苑栽植花卉供<lb/>
　　進蔬果至元二十四年置○花園管勾二員掌花<lb/>
　　卉果木至元二十四年置<lb/>
　　續文獻通考上林署𨽻大都留守所屬有養種園<lb/>
<pb n="KR2l0015_WYG_046-30b"/>
　　花園等職<lb/>
　　元史百官志宣徽院屬官安豐懐逺等處稻田提<lb/>
　　領所龍慶栽種提舉司<lb/>
　　　謹案元制以上林署養種園花園等職屬之大<lb/>
　　　都留守司與列代之制屬于司農少府者不同<lb/>
　　　至稻田提領栽種提舉屬于宣徽葢即今<lb/>
　　玉泉山稻田厰之比至諸路織染局織染提舉司<lb/>
　　　則盡屬之工部已見内務廣儲司織染篇兹不<lb/>
<pb n="KR2l0015_WYG_046-31a"/>
　　　具述焉<lb/>
　明<lb/>
　　明史職官志上林苑監左右監正各二人<hi>正五品</hi>左<lb/>
　　右監副各一人<hi>正六品監正監副後不常設以監丞署職</hi>左右監丞各<lb/>
　　一人<hi>正七品</hi>其屬典簿㕔典簿一人<hi>正九品</hi>良牧蕃育<lb/>
　　林衡嘉蔬四署各典署一人<hi>正七品</hi>署丞一人<hi>正八品</hi>
　　録事一人<hi>正九品</hi>監正掌苑囿園池牧畜樹種之事<lb/>
　　凡禽獸草木蔬果率其屬督其養户栽户以時經<lb/>
<pb n="KR2l0015_WYG_046-31b"/>
　　理其養地栽地而畜植之以供祭祀賓客宫府之<lb/>
　　膳羞凡苑地東至白河西至西山南至武清北至<lb/>
　　居庸闗西南至渾河並禁圍獵良牧牧牛羊豕蕃<lb/>
　　育鵝鴨雞皆籍其牝牡之數而課孳卵焉林衡典<lb/>
　　果實花木嘉蔬典蒔蓺𤓰菜皆計其町畦樹植之<lb/>
　　數而以時苞進焉洪武二十五年議開上林院度<lb/>
　　地城南<hi>自牛首山接方山西並河涯</hi>比圖上太祖謂有妨民業<lb/>
　　遂止永樂五年始置上林苑監設良牧蕃育嘉蔬<lb/>
<pb n="KR2l0015_WYG_046-32a"/>
　　林衡川衡冰鑑及典察左右前後十屬署洪熈中<lb/>
　　併為蕃育嘉蔬二署<hi>以良牧川衡併蕃育冰鑑林衡併嘉蔬典察四署分併入</hi>
　　宣徳十年始定四署正徳間増設監督内臣共九<lb/>
　　十九員嘉靖元年裁汰八十員革蕃育嘉蔬二署<lb/>
　　典署林衡嘉蔬二署録事<lb/>
　　續文獻通考永樂五年三月辛巳復改上林署為<lb/>
　　上林苑監秩正五品有左右副丞典簿之屬凡設<lb/>
　　十署秩正七品俱以内臣及文職相兼為之後革<lb/>
<pb n="KR2l0015_WYG_046-32b"/>
　　内臣<lb/>
　　明史職官志司苑局<hi>掌印太監一員管理簽書監工無定員掌蔬菜𤓰果</hi>内<lb/>
　　織染局<hi>掌印太監一員掌染造御用及宫内應用緞疋城西藍靛厰為此局外署</hi>
　　　謹案明制大農太府少府等屬官皆裁併于六<lb/>
　　　部不别設官惟上林苑監承漢時舊制而特設<lb/>
　　　為一司初設十署後定為四署而宦官别有司<lb/>
　　　苑局以主在内宫苑初制上林苑監督所署内<lb/>
　　　侍至九十九員之多其後雖旋從裁减而内苑<lb/>
<pb n="KR2l0015_WYG_046-33a"/>
　　　局管理簽書亦無定員葢禁近游觀掌于内侍<lb/>
　　　者居多此立法之所以不古若也考自周禮囿<lb/>
　　　人屬於司徒漢則少府水衡分主其事至上林<lb/>
　　　苑令之設𨽻於司農者自後漢始列代皆因而<lb/>
　　　不改苑總監始於隋而増廣於唐世然仍𨽻司<lb/>
　　　農也宋始以三班及内侍分主四園提領之職<lb/>
　　　而明乃概以宦者領之則益無足稱矣<lb/>
　　國朝剙立奉宸苑内外<lb/>
<pb n="KR2l0015_WYG_046-33b"/>
　　禁囿專設卿二人以綜理其事復<lb/>
　特簡管理事務内大臣以總其成檢校勾當職掌昭<lb/>
　　　然葢即苑囿之設而<lb/>
　聖天子順時對物之義已備著於設官分職之間矣<lb/>
　<lb/>
　<lb/>
　<lb/>
欽定厯代職官表卷四十<lb/>
</p>
<p>
</p>
  </div>
</body>
</text>
</TEI>
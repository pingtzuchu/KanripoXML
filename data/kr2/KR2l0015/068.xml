<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0015_WYG_068-1a"/>
欽定四庫全書<lb/>
欽定厯代職官表卷六十二<lb/>
　　闗税各差表<lb/>
<pb n="KR2l0015_WYG_068-2a"/>
</p>
<p>
<pb n="KR2l0015_WYG_068-3a"/>
　　闗税各差<lb/>
　國朝官制<lb/>
闗税各監督京師崇文門正監督一人<hi>以大臣簡充</hi>副監督<lb/>
一人<hi>由總管内務府大臣□選奏充</hi>左翼右翼各一人<hi>以大臣簡充</hi>直𨽻天<lb/>
津闗一人<hi>以長蘆鹽政兼管</hi>通州二人<hi>以滿漢坐糧㕔兼管</hi>山海闗一人<lb/>
<hi>以四五品滿京堂及各部院内務府司員差充</hi>張家口殺虎口各一人<hi>以部院司員差</hi>
<hi>充</hi>潘桃口一人<hi>以多倫諾爾同知管理</hi>龍泉紫荆竒峯五虎固闗<lb/>
白石倒馬茨溝挿箭嶺馬水口各一人<hi>以提督兼管委㕘將都司守備</hi>
<pb n="KR2l0015_WYG_068-3b"/>
<hi>把總監收</hi>三座塔八溝烏蘭哈達各一人<hi>以理藩院司員差充</hi>奉天牛<lb/>
馬税一人<hi>以部院司員差充</hi>中江一人<hi>以及盛京將軍衙門章京  五部司員差充</hi>
山西武元城一人<hi>以巡撫兼管委交城縣知縣監收</hi>歸化城一人<hi>亦以巡撫</hi>
<hi>兼管委道員監收</hi>山東臨清闗一人<hi>以山東巡撫兼管委臨清州知州監收</hi>江南<lb/>
海闗一人<hi>以江蘇巡撫兼管委松太道監收</hi>滸墅闗一人<hi>以蘇州織造兼管</hi>淮<lb/>
安宿遷闗一人<hi>以内務府官員簡充</hi>揚闗一人<hi>以江蘇廵撫兼管委常鎮揚通道監</hi>
<hi>收</hi>龍江西新闗一人<hi>以江寧織/造兼管</hi>鳳陽闗一人<hi>以廬鳳道管理</hi>蕪<lb/>
湖闗一人<hi>以安徽廵撫兼管委安徽寧池太道監收</hi>江西九江闗一人<hi>以廣饒南</hi>
<pb n="KR2l0015_WYG_068-4a"/>
<hi>九道管理</hi>贛闗一人<hi>以江西廵撫兼管/委吉南贛道監收</hi>福建海闗一人<hi>以福州將</hi>
<hi>軍兼管</hi>閩安闗一人<hi>以巡撫兼管委福/州府同知監收</hi>浙江海闗一人<hi>以巡</hi>
<hi>撫兼管委寧紹台道監收</hi>南北新闗一人<hi>以杭州纎造兼管</hi>湖北武昌厰一<lb/>
人荆闗一人<hi>以廵撫兼管委員監收</hi>湖南辰闗一人<hi>以巡撫兼管委辰州府知</hi>
<hi>府監收</hi>四川䕫闗一人<hi>以總督兼管委䕫/州府知府監收</hi>打箭鑪一人<hi>同知</hi>
<hi>兼管</hi>廣東海闗一人<hi>以内務府/官員簡充</hi>太平闗一人<hi>以巡撫兼管委南韶連道</hi>
<hi>兼收</hi>廣西梧厰潯厰各一人<hi>以巡撫兼管委梧州潯州各知府監收</hi>
　　掌於水陸衝會之地設官置吏頒其治禁以安行<lb/>
<pb n="KR2l0015_WYG_068-4b"/>
　　旅以通財賄爰繫之税以便詗幾以佐<lb/>
　國家經費凡𣙜百貨者為户部分司𣙜竹木及船鈔<lb/>
　　者為工部分司必行商大賈挾貲貨殖以牟利者<lb/>
　　乃譏而徵之物有精麤直有貴賤利有厚薄各按<lb/>
　　其時地以定應徵之數遵部頒科條刋示木榜俾<lb/>
　　商賈咸知而吏不能欺其有藏匿姦匪私冒越渡<lb/>
　　及漏應税之物者俱論如法監督以一嵗報滿則<lb/>
　　條析經徵之數具疏專達其𨽻督撫總理者嵗周<lb/>
<pb n="KR2l0015_WYG_068-5a"/>
　　疏報亦如之皆以冊達部部受其要而會之定其<lb/>
　　殿最以<lb/>
聞初制闗税各差皆以户工二部司員充之尋改差六<lb/>
　　部司員又改歸地方官管理嗣後隨時斟酌改定<lb/>
　　或<lb/>
特簡京員或由部院司員掄選引<lb/>
見除授或歸督撫總理或以將軍織造鹽政兼理京差<lb/>
　　由部疏請或更代或留任候<lb/>
<pb n="KR2l0015_WYG_068-5b"/>
㫖遵行由督撫等兼管者期滿奏明接管皆因地制宜<lb/>
　　永為恒式焉<lb/>
　厯代建置<lb/>
　三代<lb/>
　　周禮天官大宰以九賦斂財賄七曰闗市之賦賈<lb/>
　　公彦疏謂闗上以貨出入有税物市若泉府㕓布<lb/>
　　總布之等亦有税物<lb/>
　　周禮地官司闗上士二人中士四人府二人史四<lb/>
<pb n="KR2l0015_WYG_068-6a"/>
　　人胥八人徒八十人每闗下士一人府一人史二<lb/>
　　人徒四人掌國貨之節以聨門市司貨賄之出入<lb/>
　　者掌其治禁與其征㕓凡貨不出于闗者舉其貨<lb/>
　　罰其人凡所達貨賄者則以節傳之<hi>鄭康成注傳如今移過所</hi>
　　<hi>文書</hi>國凶札則無闗門之征猶幾凡四方之賓客敂<lb/>
　　闗則為之告有外内之送令則以節傳出之<lb/>
　　國語周語周之秩官有曰敵國賓至闗尹以告<lb/>
　　　謹案賈公彦周禮疏以闗尹即司闗然司闗掌<lb/>
<pb n="KR2l0015_WYG_068-6b"/>
　　　國貨之節而闗尹祗主賓客則其職有繁簡之<lb/>
　　　殊顔師古漢書注以闗尹即闗吏蓋毎闗有下<lb/>
　　　士闗尹乃下士之職也<lb/>
　　周禮地官司市下大夫二人上士四人中士八人<lb/>
　　下士十有六人府四人史八人胥十有二人徒百<lb/>
　　有二十人掌市之治教政刑量度禁令凡治市之<lb/>
　　貨賄六畜珍異亡者使有利者使阜害者使亡靡<lb/>
　　者使微<hi>鄭康成注司市市官之長</hi>㕓人中士二人下士四人府<lb/>
<pb n="KR2l0015_WYG_068-7a"/>
　　二人史四人胥二人徒二十人掌斂布絘布總布<lb/>
　　質布罰布㕓布而入于泉府<lb/>
　　　謹案門闗之制首見於周禮司闗國貨有節出<lb/>
　　　入有司治禁有掌不出于闗者有罰正與今日<lb/>
　　　闗税之政相仿其屬之于地官則如今各直省<lb/>
　　　監督之受成于户部矣至于九賦斂財賄七曰<lb/>
　　　闗市之賦實以大宰掌之則如今崇文門正監<lb/>
　　　督之必以大臣<lb/>
<pb n="KR2l0015_WYG_068-7b"/>
　簡充誠慎重其職掌也直省各闗治闗而不治市其<lb/>
　　　市賈牙税皆以守土之官領之唯<lb/>
　　京師左右翼監督則八旗田房騐契鈐印及牲畜<lb/>
　　　之陳于衢市者皆要其成焉其制亦以大臣<lb/>
　簡充是兼有周家司市㕓人之職于大宰闗市之賦<lb/>
　　　尤相合也考厯代司市市令之制官秩本微如<lb/>
　　　今順天府通判之專管牙税頗為近之故既著<lb/>
　　　于順天府篇而監督職掌所係亦復相似因並<lb/>
<pb n="KR2l0015_WYG_068-8a"/>
　　　係之于表且互證其説焉<lb/>
　　江永周禮疑義舉要㕓人所掌質布蓋償質劑之<lb/>
　　布也古未有紙大劵小劵當以帛為之交易以給<lb/>
　　買者而賣者亦藏其半質劑蓋官作之其上當有<lb/>
　　符印是以量取賣買之泉以償其費猶後世契紙<lb/>
　　有錢也<lb/>
　　恵士竒禮説司闗掌國貨之節以聨門市其法管<lb/>
　　子行之于齊征于闗者勿征于市征于市者勿征<lb/>
<pb n="KR2l0015_WYG_068-8b"/>
　　于闗此司闗聨門市之法也自外入者征于闗闗<lb/>
　　移之門門移之市所謂征于闗者勿征于市也自<lb/>
　　内出者征于市市移之門門移之闗所謂征于市<lb/>
　　者勿征于闗也若自内而不由于市自外而不出<lb/>
　　于闗然後舉而罰之<lb/>
　　　謹案兩翼監督有田房契尾之税今考江永周<lb/>
　　　禮説則契尾之税亦本于㕓人之質布蓋質劑<lb/>
　　　之交易不可不領之于官與夫司市法六畜則<lb/>
<pb n="KR2l0015_WYG_068-9a"/>
　　　正衢路牲畜有税之類皆因事制宜昭信定業<lb/>
　　　而惠商裕民之意寓其中矣又考周禮地官丱<lb/>
　　　人掌金玉錫石之地而為之厲禁以守之後世<lb/>
　　　金官鐵官坑冶諸使並沿其制我<lb/>
　　朝礦課領于有司以時開閉不設專官亦不列于<lb/>
　　　闗税之課蓋物土宜而寛民力逈非前代所能<lb/>
　　　及矣<lb/>
　秦<lb/>
<pb n="KR2l0015_WYG_068-9b"/>
　　漢書百官公卿表闗都尉秦官<lb/>
　漢<lb/>
　　漢書武帝紀太初四年徙𢎞農都尉治武闗税出<lb/>
　　入者以給闗吏卒食<lb/>
　　史記義縱傳寗成家居上拜成為闗都尉<lb/>
　　漢書張敞傳出為函谷闗都尉<lb/>
　　漢書百官公卿表京兆尹屬官有長安市令丞<lb/>
　　後漢書光武紀建武九年省闗都尉十九年復置<lb/>
<pb n="KR2l0015_WYG_068-10a"/>
　　函谷闗都尉<lb/>
　　後漢書陰識傳封陰鄉侯以為闗都尉鎮函谷<lb/>
　　劉昭後漢書志注漢官曰市長一人秩四百石丞<lb/>
　　一人二百石<lb/>
　　　謹案前漢都長安所置闗津以函谷闗為重地<lb/>
　　　太初始設闗税以後尤重都尉之選自張敞而<lb/>
　　　外見于漢書者霍光以丞相田千秋弟為闗都<lb/>
　　　尉黄霸子賞嗣侯爵為闗都尉與夫何恢翟宣<lb/>
<pb n="KR2l0015_WYG_068-10b"/>
　　　並係世臣子弟後漢陰識以勲戚通侯出典斯<lb/>
　　　職厥制尤重今崇文門監督<lb/>
　特簡大臣典司其事實與古制相符至洛陽市令雖<lb/>
　　　品秩卑小不與今之左右翼相近而職事相同<lb/>
　　　故節取而列于篇中至漢初令賈人不得乘車<lb/>
　　　衣絲重租税以困辱之誠所以敦本抑末勸民<lb/>
　　　為農也其後至武帝元光六年初筭商賈則商<lb/>
　　　賈車船有税矣元符四年初筭緡錢則凡有緡<lb/>
<pb n="KR2l0015_WYG_068-11a"/>
　　　錢者皆税矣至于告緡徧天下<hi>以上皆見史記</hi>雖不為<lb/>
　　　商賈者胥被其害而闗税之重取横斂有不待<lb/>
　　　言者此漢代之粃政非復立闗置𣙜之本意也<lb/>
　三國<lb/>
　　唐六典注後漢河南尹屬官有洛陽市長丞魏因<lb/>
　　之<lb/>
　晉<lb/>
　　晉書職官志侍御史有十三曺江左置庫曺掌厩<lb/>
<pb n="KR2l0015_WYG_068-11b"/>
　　牧牛馬市租<lb/>
　　　謹案晉以侍御史掌襍税後世設巡闗御史實<lb/>
　　　昉于此蓋以御史職司風憲可以譏察非常平<lb/>
　　　均出入故慎重其選也然京員奉使𣙜闗誠得<lb/>
　　　恪守恒制委任得人則裕商便民之政足與守<lb/>
　　　土之規相㕘並舉而如期更代較若畫一亦于<lb/>
　　　考成之法有禆豈必專使御史崇其虚名哉明<lb/>
　　　代專重御史尚空言而不求實效寖成黨援即<lb/>
<pb n="KR2l0015_WYG_068-12a"/>
　　　出使一端可見乃晉氏已肇其端㕘考古今知<lb/>
　　　未足為常制也<lb/>
　　鄭樵通志諸市署東晉則丹陽尹管之<lb/>
　　馬端臨文獻通考税契始于東晉<lb/>
　宋齊梁陳<lb/>
　　宋書百官志庫曺掌廐牧牛馬市租<lb/>
　　唐六典注宋齊諸市署𨽻丹陽尹梁始𨽻大府陳<lb/>
　　因之<lb/>
<pb n="KR2l0015_WYG_068-12b"/>
　　杜佑通典自東晉至陳西有石頭津東有方山津<lb/>
　　各置津主一人賦曺一人直水一人以檢察禁物<lb/>
　　及亡叛者荻炭魚薪之類出津者並十分税一以<lb/>
　　入官淮水北有大市自餘小市十餘所備置官司<lb/>
　　文獻通考晉自過江至於梁陳凡貨賣奴婢馬牛<lb/>
　　田宅有文劵率錢一萬輸估四百入官賣者三百<lb/>
　　買者一百無文劵者隨物所堪亦百分收四名為<lb/>
　　散估厯宋齊梁陳如此以為常以人競商販不為<lb/>
<pb n="KR2l0015_WYG_068-13a"/>
　　田業故使均輸欲為懲勵雖以此為詞其實利在<lb/>
　　侵削<lb/>
　　　謹案商税之設於稽查征𣙜之中寓崇本抑末<lb/>
　　　之意不使田作之民專輸賦税誠所以劑食貨<lb/>
　　　之平也然必行商大賈挾重資以牟利者始在<lb/>
　　　税征之列至于尋常貨賣民生日用之資乃無<lb/>
　　　論其文劵之有無而概從而征之此江左茍且<lb/>
　　　一切之弊政宜其見譏于前志也<lb/>
<pb n="KR2l0015_WYG_068-13b"/>
　北魏<lb/>
　　魏書官氏志京邑市令從五品中<lb/>
　　文獻通考後魏明帝孝昌二年税市入者人一錢<lb/>
　　其店舍又為五等收税有差<lb/>
　北齊<lb/>
　　通典北齊黄門侍郎顔之推奏請立闗市邸店之<lb/>
　　務開府鄧長顒贊成之<lb/>
　　冊府元龜北齊司州牧領東西市署令丞<lb/>
<pb n="KR2l0015_WYG_068-14a"/>
　後周<lb/>
　　唐六典後周司市下大夫一人<lb/>
　　文獻通考後周閔帝初除市門税及宣帝即位復<lb/>
　　興入市之税每人一錢<lb/>
　隋<lb/>
　　隋書百官志闗置令丞官屬立三等之差<lb/>
　　唐六典煬帝二年改市令𨽻太府寺京師東市曰<lb/>
　　都會西市曰利人東都東市曰豐都南市曰大同<lb/>
<pb n="KR2l0015_WYG_068-14b"/>
　　北市曰通逺<lb/>
　　隋書百官志司農寺屬官京市有肆長四十人<lb/>
　唐<lb/>
　　唐六典闗令一人從八品上丞二人從九品上録<lb/>
　　事一人府二人史四人典事六人津吏八人中闗<lb/>
　　令一人正九品下丞一人從九品下録事一人府<lb/>
　　一人史二人典事四人津吏六人下闗令一人從<lb/>
　　九品下府一人史二人典事二人津吏四人○兩<lb/>
<pb n="KR2l0015_WYG_068-15a"/>
　　京諸市署各令一人從六品上掌百族交易之事<lb/>
　　丞為之貳<lb/>
　　新唐書百官志市署有録事一人府三人史七人<lb/>
　　典事三人掌固三人<lb/>
　　新唐書食貨志徳宗時趙贊請諸道津會置吏閱<lb/>
　　商賈錢毎緡税二十竹木茶漆税十之一以贍常<lb/>
　　平本錢帝納其䇿<lb/>
　　文獻通考文宗太和七年御史臺奏太和三年赦<lb/>
<pb n="KR2l0015_WYG_068-15b"/>
　　文天下除兩税外不得妄有科配其擅加襍𣙜率<lb/>
　　一切宜停令御史臺嚴加察訪者伏見嶺南道擅<lb/>
　　置竹綀場税法至重害人頗深自太和三年赦文<lb/>
　　旬月之内或以督察不嚴或以長吏更改依前却<lb/>
　　置重困齊人伏望今後科配襍𣙜等有出使郎官<lb/>
　　御史令嚴加訪察茍有此色本判官重加懲責從<lb/>
　　之○開成二年武寧軍節度使薛元賞奏泗口税<lb/>
　　場應是經過衣冠商客金銀羊馬斛斗見錢茶鹽<lb/>
<pb n="KR2l0015_WYG_068-16a"/>
　　綾絹等一物已上並税今請停絶勅㫖從之<lb/>
　　　謹案唐代襍税繁多諸使並出如租庸兩税户<lb/>
　　　口鹽鐵𣙜酤諸名史不絶書而闗津之税則唯<lb/>
　　　有闗令津吏諸末職分𨽻于各州縣而無專使<lb/>
　　　之官然觀趙贊請于津會置吏税緡錢及竹木<lb/>
　　　茶漆以贍常平本錢則未免苛碎煩擾甚至赦<lb/>
　　　文停止而諸道轉設為至重之税法若泗口税<lb/>
　　　埸則金銀見錢有税一物以上有税蓋由法制<lb/>
<pb n="KR2l0015_WYG_068-16b"/>
　　　不定責成不專故官吏得以乘間妄取而實無<lb/>
　　　補于軍國之費也<lb/>
　　文獻通考唐有市舶使代宗廣徳元年有廣州市<lb/>
　　舶使<lb/>
　　　謹案市舶使徴稽蕃貨為海闗徵税之所自始<lb/>
　五季<lb/>
　　孫逢吉職官分紀梁開平元年以潼闗𨽻陜州乃<lb/>
　　置潼闗軍使又改虎牢闗為軍仍置使<lb/>
<pb n="KR2l0015_WYG_068-17a"/>
　　五代會要周顯徳五年敕諸道州府應有商賈與<lb/>
　　販牛畜者不計黄牛水牛凡經過處並不得抽税<lb/>
　　如是貨賣處祇仰據賣價毎一千抽税錢三十不<lb/>
　　得别有邀難<lb/>
　宋<lb/>
　　宋史職官志鹽鐵使掌天下山澤之貨賄闗市河<lb/>
　　渠軍器之事以資邦國之用分掌七案三曰商税<lb/>
　　案<lb/>
<pb n="KR2l0015_WYG_068-17b"/>
　　王應麟玉海乾徳三年八月辛酉置𣙜貨務京師<lb/>
　　及建安漢陽蘄口並置<lb/>
　　職官分紀國朝舊有𣙜易庫因置使<lb/>
　　宋史職官志監當官掌茶鹽酒税埸務征輸諸州<lb/>
　　軍隨事置官<lb/>
　　文獻通考開寳四年平廣南以同知廣州潘美尹<lb/>
　　宗珂並兼市舶使咸平二年令杭州明州各置市<lb/>
　　舶聴蕃官從便市舶使多州郡兼領元豐中始令<lb/>
<pb n="KR2l0015_WYG_068-18a"/>
　　轉運使兼提舉而州郡不復預後專置提舉而轉<lb/>
　　運使亦不復預矣<lb/>
　　宋史職官志提舉市舶司掌蕃貨海舶征𣙜貿易<lb/>
　　之事以来逺人以通逺物<lb/>
　　　謹案宋闗市之税内則掌于鹽鐵使外則領于<lb/>
　　　各州郡而屬于轉運使其後亦復專設提舉之<lb/>
　　　官其京師𣙜貨務自開寶時始設而州軍隨事<lb/>
　　　立監當官蓋闗税之職至宋始備與今制亦大<lb/>
<pb n="KR2l0015_WYG_068-18b"/>
　　　畧相脗合云<lb/>
　　文獻通考太祖建隆元年詔所在不得苛留行旅<lb/>
　　齎裝非有貨幣當算者無得發篋搜索又詔榜商<lb/>
　　税則例于務門無得擅改更增損及創收<lb/>
　　李燾續資治通鑑長編淳化二年詔除商旅貨幣<lb/>
　　外其販夫販婦細碎交易不得收其算常税名物<lb/>
　　令有司條析揭榜頒行天下<lb/>
　　　謹案今各闗務刋刻木榜掲應税物值之數而<lb/>
<pb n="KR2l0015_WYG_068-19a"/>
　　　省其竒零使商民周知而吏不得為奸蓋實昉<lb/>
　　　于宋制也<lb/>
　　文獻通考李重進平以宣徽北院使知揚州樞宻<lb/>
　　直學士杜韡監州税止齋陳氏曰以朝臣監州税<lb/>
　　始於此然未以此置官也諸州監當分差使臣自<lb/>
　　太宗始雍熙三年始著於令監當使臣京朝官並<lb/>
　　三年替仍委知州通判提舉之遂為定員<lb/>
　　玉海仁宗時詔埸務嵗課倍增者乃增使臣一員<lb/>
<pb n="KR2l0015_WYG_068-19b"/>
　　監臨又詔取一嵗中數為額後雖羨益弗增<lb/>
　　陳傅良止齋集藝祖開基首定商税則例自後累<lb/>
　　朝守為家法凡州縣小可商税不敢專擅創取動<lb/>
　　輙奏稟三司取㫖行下至淳化三年令諸州縣有<lb/>
　　税以端拱元年至淳化元年收到課利最多錢數<lb/>
　　立為租額比校科罰蓋商税額比校自此始熙寧<lb/>
　　三年中書奏自来埸務課利增虧並自本州保明<lb/>
　　三司立定新額始牒轉運司令本處趂辦往復動<lb/>
<pb n="KR2l0015_WYG_068-20a"/>
　　經年嵗虚有留滯莫若令本州自此立定祖額比<lb/>
　　較有㫖從之本州比校自此始商税輕重皆出官<lb/>
　　吏之意有增而無減矣政和間漕臣申奏於則例<lb/>
　　外增收一分税錢而一分增收税錢窠名自此始<lb/>
　　紹興二年令諸路轉運使量度收税𦂳慢增添税<lb/>
　　額三分或五分而三五分增收税錢窠名自此始<lb/>
　　　謹案遣朝臣監督各路闗税始於宋初削平藩<lb/>
　　　鎮之日蓋自唐以来諸藩鎮專有一方重斂侵<lb/>
<pb n="KR2l0015_WYG_068-20b"/>
　　　掠無復經常之制故以朝臣往監經紀其事其<lb/>
　　　後遂為定制而三年則有更替增課則更添置<lb/>
　　　使臣嗣後始一歸于轉運使而以州縣官監當<lb/>
　　　提舉蓋猶今直省各闗或專遣司員或由督撫<lb/>
　　　將軍織造鹽政總理而委道府各屬官監收之<lb/>
　　　制也商税之有額昉于淳化間三司取定之租<lb/>
　　　額至熙寧間則令本州各自為額而税以漸增<lb/>
　　　自後有添取一分至三五分窠名而征𣙜繁重<lb/>
<pb n="KR2l0015_WYG_068-21a"/>
　　　是雖有定額之名而加征不啻倍蓰以視我<lb/>
　　朝各闗征税設為一定之額永垂恒制不得擅有<lb/>
　　　增益者相去蓋霄壤矣<lb/>
　　文獻通考熙寧七年詔減國門税數十種錢不滿<lb/>
　　三十者蠲之其先外城二十門皆責以課息近止<lb/>
　　令隨其閑要分等以撿捕獲失之數○元祐元年<lb/>
　　户部請在京商税院酌取元豐八年錢數以為新<lb/>
　　額自明年始<lb/>
<pb n="KR2l0015_WYG_068-21b"/>
　　　謹案宋時國門征税屬于在京商税院而統于<lb/>
　　　户部故額設之増減由户部奏定其制與今稍<lb/>
　　　異也<lb/>
　遼<lb/>
　　遼史食貨志征商之法自太祖置羊城于炭山北<lb/>
　　起𣙜務以通諸道市易太宗得燕置南京城北有<lb/>
　　市百物山峙命有司治其征餘四京及它州縣貨<lb/>
　　産懋遷之地置亦如之雄州高昌渤海亦立互市<lb/>
<pb n="KR2l0015_WYG_068-22a"/>
　　以通南宋西北諸部高麗之貨聖宗乾亨間燕京<lb/>
　　留守司請弛居庸闗税以通山西糴易二十三年<lb/>
　　振武軍及保州並置𣙜埸<lb/>
　　遼史百官志南面財賦官有某州錢帛都㸃檢<lb/>
　金<lb/>
　　金史百官志𣙜貨務使從六品副使從七品掌發<lb/>
　　賣給隨路香茶鹽鈔引提舉南京𣙜貨司<hi>貞祐四年置</hi>
　　提舉從五品同提舉從六品勾當官三員正九品<lb/>
<pb n="KR2l0015_WYG_068-22b"/>
　　提舉南京路𣙜貨事從六品中都都商税務司使<lb/>
　　一員正八品副使一員正九品掌從實辦課以佐<lb/>
　　國用都監一員從九品掌簽署文簿巡察匿税潼<lb/>
　　闗二使兼譏察官正七品掌闗禁譏察奸偽管鑰<lb/>
　　啟閉副譏察正九品掌任使之事居庸闗紫荆闗<lb/>
　　通㑹闗㑹安闗及他闗皆設使從七品<lb/>
　　金史食貨志明昌元年正月制尚書省定院務課<lb/>
　　商税額泰和七年制院務課令運使差官監𣙜<lb/>
<pb n="KR2l0015_WYG_068-23a"/>
　　　謹案金制税務之官較為詳備如居庸紫荆諸<lb/>
　　　闗皆為今日經制實由金昉也其時商税有成<lb/>
　　　額由尚書省審定蓋𨽻于户部而行于提舉各<lb/>
　　　官大定明昌之間俗臻富庶亦其規制商民均<lb/>
　　　有得宜者耳院務課令運司差官監𣙜正與今<lb/>
　　　之督撫委員監收闗税者相似蓋與宋制相仿<lb/>
　　　彿也<lb/>
　元<lb/>
<pb n="KR2l0015_WYG_068-23b"/>
　　元史百官志大都宣課提舉司掌諸色課程併領<lb/>
　　京城各市提舉二員從五品同提舉一員從六品<lb/>
　　副提舉一員從七品提控案牘一員司吏六人世<lb/>
　　祖至元十九年併大都舊城兩税務為大都稅課<lb/>
　　提舉司至武宗至大元年改宣課提舉司<hi>屬户部</hi>抽<lb/>
　　分埸提領所凡十處曰紫虚車西口曰海州新壩<lb/>
　　曰北沙大倉曰安河桃源曰太湖東西口曰時堡<lb/>
　　興化曰高郵保應曰汶湖等處曰雲山白水曰安<lb/>
<pb n="KR2l0015_WYG_068-24a"/>
　　東州每所各設提領一員同提領一員副提領一<lb/>
　　員常湖等處茶園都提舉司秩正四品達魯噶齊<lb/>
　　<hi>解見理藩院篇</hi>一員提舉一員俱從五品同提舉一員從<lb/>
　　六品副提舉一員從七品提控案牘一員都目一<lb/>
　　員提領所毎所各設正同副提領各一員俱受宣<lb/>
　　徽院劄付<lb/>
　明<lb/>
　　明史食貨志闗市之征官司有都税有宣課有司<lb/>
<pb n="KR2l0015_WYG_068-24b"/>
　　有局有分司有抽分司埸司抽分在南京者曰龍<lb/>
　　江大勝港在北京者曰通州白河盧溝通積廣積<lb/>
　　在外者曰真定杭州荆州太平蘭州廣寧河北止<lb/>
　　鹽山縣宣徳四年委御史户部錦衣衞兵馬司官<lb/>
　　各一於城門察收舟船納鈔鈔闗之設自此始于<lb/>
　　是有漷縣濟寧徐州淮安揚州上新河滸墅九江<lb/>
　　金沙洲臨清北新諸鈔闗量舟大小修廣而差其<lb/>
　　額謂之船料不税其貨惟臨清北新則兼收貨税<lb/>
<pb n="KR2l0015_WYG_068-25a"/>
　　各差御史及户部主事監收正統九年復設甘省<lb/>
　　税課司成化七年增置蕪湖荆州杭州三處工部<lb/>
　　官初抽分竹木止取鈔其後易以銀尋遣御史𣙜<lb/>
　　税隆慶二年始給鈔闗主事闗防敕書<lb/>
　　明史職官志監察御史巡闗宣徳四年設立鈔闗<lb/>
　　御史至正統十年始遣主事<lb/>
　　王圻續文獻通考工部通州白河抽分竹木局大<lb/>
　　使各一人副使一人盧溝橋抽分竹木局大使一<lb/>
<pb n="KR2l0015_WYG_068-25b"/>
　　人副三人大通闗提舉一人凡抽分征諸商率三<lb/>
　　十分取十五取六取五取四取三取二取一凡七<lb/>
　　等<lb/>
　　明史職官志市舶司提舉一人<hi>從五品</hi>副提舉二人<lb/>
　　<hi>從六品</hi>其屬吏目一人<hi>從九品</hi>掌海外諸蕃朝貢市易<lb/>
　　之事禁通蕃征私貨平交易洪武七年罷福建廣<lb/>
　　東浙江三提舉司永樂元年復置尋命内臣提督<lb/>
　　之嘉靖元年罷福建浙江二司惟存廣東市舶司<lb/>
<pb n="KR2l0015_WYG_068-26a"/>
　　○税課司大使一人<hi>從九品</hi>典税事明初改在京官<lb/>
　　店為宣課司府州縣官店為通課司後通課司為<lb/>
　　税課司<lb/>
　　　謹案明代置鈔闗御史專税諸闗船料其兼税<lb/>
　　　貨物則以御史及户部主事兼理之而竹木税<lb/>
　　　務則屬于工部主事其他税課河泊之領于州<lb/>
　　　縣者與今制畧同惟御史巡闗我<lb/>
　　朝始從裁去蓋各省闗𣙜既由督撫委員監收報<lb/>
<pb n="KR2l0015_WYG_068-26b"/>
　　　其成于部院而户工兩部及内務府司員分任<lb/>
　　　要地責成嚴重至崇文門兩翼監督毎嵗奏請<lb/>
　　　並以大臣<lb/>
　特㫖簡放所以慎重闗政者甚至誠無待于别差御<lb/>
　　　史徒滋紛擾也考厯代闗制至宋始詳而其為<lb/>
　　　弊亦復不一文獻通考稱其貪吏苛取私立税<lb/>
　　　埸其弊已有不勝言者至于明代中葉以後各<lb/>
　　　闗津多設無名税課其尤弊者凡諸市舶店税<lb/>
<pb n="KR2l0015_WYG_068-27a"/>
　　　及門闗税務多遣中官主之侵漁百計凌轢官<lb/>
　　　吏剥削商民至于採辦開礦之使紛紜四出則<lb/>
　　　宇内胥被其毒姦民望風希幸納賄中官輙授<lb/>
　　　以指揮劄記任為爪牙窮鄉僻壌皆私立土商<lb/>
　　　名目米鹽雞犬箆取無遺甚至數激民變亦復<lb/>
　　　庇而不問其所得財賄盡以飽權閹之溪壑而<lb/>
　　　昔人通商裕國之經制蕩焉無存矣我<lb/>
　　朝釐正闗𣙜<lb/>
<pb n="KR2l0015_WYG_068-27b"/>
　寛政頻施前代無名之繁賦芟除殆盡其治於有司<lb/>
　　　者既定經常之額嵗終會計與田賦彚疏以<lb/>
　聞而門闗重地督以重臣涖以封疆大吏闗津則有<lb/>
　　　親填循環稽考之簿海舶則有貿易外洋之照<lb/>
　　　内江内河之經厯遼逺者皆給之照以辨姦良<lb/>
　　　所以體恤商賈杜絶姦欺者規制至為詳悉蓋<lb/>
　　　利用通財盡革往代無藝之征而垂億萬年永<lb/>
　　　乆之制洵非成周以後所得而比隆者矣<lb/>
<pb n="KR2l0015_WYG_068-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0015_WYG_068-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定厯代職官表卷六十二<lb/>
</p>
<p>
</p>
  </div>
</body>
</text>
</TEI>
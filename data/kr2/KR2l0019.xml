<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2l0019_SBCK_001-1a"/>
作邑自箴序<lb/>
甞謂子男之任實難其人漢之郎官出宰百里<lb/>
聖朝鼎新法度以逹官稱薦者録之予濫綰銅章<lb/>
才微識隘何以承流宣化民社之重可不勉焉剽<lb/>
聞郷老先生論爲政之要僅得一百三十餘說從<lb/>
而著成規矩述以勸戒又幾百有餘事釐爲十卷<lb/>
目之曰作邑自箴置之几案可以矜式政和丁酉<lb/>
秋七月李元弼持國待次廣陵書<lb/>
<pb n="KR2l0019_SBCK_001-1b"/>
作邑自箴卷第一<lb/>
　　　　正已<lb/>
先生曰凢欲治人先湏正已孔子曰其身正不令<lb/>
而行其身不正雖令不從<lb/>
臨事當無心無心則公有心則偏傳曰公生明偏<lb/>
生闇古語云長民有三莫一曰無事莫㝷二曰有<lb/>
罪莫放三曰事多莫怕<lb/>
爲政之要當湏逺嫌疑罷張設廣聞見杜䜛佞審<lb/>
情僞察弊病示信令省追呼戢人吏抑豪強拯孤<lb/>
危獎孝友<lb/>
罪疑惟輕功疑惟重千古之明戒可不佩服才者<lb/>
<pb n="KR2l0019_SBCK_001-2a"/>
處已必有餘𥙿清而通乃可以有容肅而和可以<lb/>
盡人之情也<lb/>
謙和廉謹勤然不出此五字推而廣之則逹矣冩<lb/>
下定狀則難乎先衆人之心以逆之也<lb/>
或者曰公事如家事官物如已物豈有不集不惜<lb/>
者耶<lb/>
乗酒方怒皆不冝書斷并決栲罪人<lb/>
上官誤有沮駮公事不可謂理勝在我輙於應荅<lb/>
之間失上下之分必曰任氣苞容然後謂之剛柔<lb/>
此則未敢聞也<lb/>
筵㑹戒深夜仍不可併作<lb/>
<pb n="KR2l0019_SBCK_001-2b"/>
民間田圃切忌獨游寺觀非有公幹或請謁無侣<lb/>
勿往<lb/>
簽書筆墨縁私幹紙札㕔上燈燭悉湏自備待賔<lb/>
茶湯仍湏炭火之類多給<lb/>
時新饋獻之物雖曰厚荅之亦不可受至如同官<lb/>
惠口味之屬醫人供納圎散豈可徑轉歸家其有<lb/>
包苴者皆飭㕔吏視過<lb/>
筵㑹使妓弟湏整肅罷即公人押歸其家稍晚即<lb/>
給燭仍防不測<lb/>
　　　　治家<lb/>
虧物價不如多與錢多與錢不如少買物買於他<lb/>
<pb n="KR2l0019_SBCK_001-3a"/>
州縣尤妙燈心皂角湏月置茸線染色計兩數収<lb/>
買不惟事簡兼更見用<lb/>
勿放尼婦出入収生之婦事畢亦然<lb/>
賣買出入錢物置都暦拘轄免渉瓜履<lb/>
市買文暦湏置兩本以防去失日責㕔吏覆筭於<lb/>
繫頭後繫書委的依得見賣實直上色價例方可<lb/>
簽押暦紙三十幅一給仍以私記印其縫<lb/>
作木牌方尺餘冩告示或刻或金<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>付市買隨身<lb/>
以示行衆<hi>文在後</hi>
節級杖直㨂搯㕔子之類令買已物及借與人幹<lb/>
置其意安在不可不可<lb/>
<pb n="KR2l0019_SBCK_001-3b"/>
隨行衣籠中物置暦交付主管人遇有添减結轉<lb/>
過押<lb/>
隨行差市買一名准備緩急買飲食之類亦置収<lb/>
支錢暦緩急買物不必湏㝷行人但就近多支錢<lb/>
収買無害此語題于暦首<lb/>
同官骨肉過從多招謗議苟或沾親則無如之何<lb/>
然亦不冝數耳<lb/>
香礬鹽酒之類自有行人者不必於官務収買其<lb/>
間有不得巳於本務沽買者丁寕專匠於監官當<lb/>
靣兩平稱量押單子前來當㕔再隔手稱量訖責<lb/>
專匠領錢及無大帶過官物結罪文状<lb/>
<pb n="KR2l0019_SBCK_001-4a"/>
外事不冝對家人輩論持恐生悔吝<lb/>
常用斗秤丈尺之屬先依公較定封號責付庫子<lb/>
収掌應買物並委庫子當㕔兩平稱量<hi>斛斗委斗子</hi>仍<lb/>
告示供知委狀<lb/>
　　　　處事<lb/>
境内事皆欲預知子細湏知冊子最爲先務<lb/>
才禮上便出牓十數要閙處井鎭市曉諭無親戚<lb/>
門客秀才醫術道僧人力之類隨行仍牒管下官<lb/>
監埸務照㑹<hi>牓檢在後</hi>
舉人係與在縣公人親者難爲接見預戒㕔吏取<lb/>
知委狀<hi>謂不曽預薦者</hi>
<pb n="KR2l0019_SBCK_001-4b"/>
獄具并大小杖稱量如法用火印仍令秤子自書<lb/>
姓名於其上以金<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
                    <graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>定不能書則吏代之止令<lb/>
花押<hi>火印用訖封鎻庫中</hi>
截自到任日應管錢物都數勒逐案開排結罪供<lb/>
申開庫逐一合暦尾所管數目具狀自収<lb/>
禁囚并知在門留人數及未結絶事逐案亦開項<lb/>
供析巳上井押録繫書<lb/>
勒郷司供出村分地形髙平低下仍畫圖子三本<lb/>
㕔所燕息之處各張一本内一本連所供文狀入<lb/>
架閣庫圗子以色牌子別之<hi>謂髙以朱平以肉紅低以青平以黄下以</hi>
<hi>碧仍各郷計逐色數目掛之</hi>以防水旱易於檢視　檢旱以低<lb/>
<pb n="KR2l0019_SBCK_001-5a"/>
爲先澇以髙爲先<lb/>
官物當精視小人冝善待此言雖淺其旨頗深<lb/>
人吏自以欺罔爲心何甞顧瑕玷官貟十分關防<lb/>
不免作過况寛假之耶稍見罪犯盡理施行文移<lb/>
不可失錯雖無情弊三犯者勘責自置手簿籍記<lb/>
公人小可罪愆累犯酌情行遣遍諭前日過失其<lb/>
有以功𥙷過者分明說諭<lb/>
公人帶酒容最爲不佳冝嚴戒之<lb/>
通知條法大字楷書牓要閙處曉告民庶郷村粉<lb/>
壁如法謄冩<lb/>
難結轉簿書往往因循拖下湏逐案置版子具簿<lb/>
<pb n="KR2l0019_SBCK_001-5b"/>
暦名件開說日結旬結月結季結半年結之類請<lb/>
押字以金<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
                    <graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>過毎日簽押先置書案上押訖勾<lb/>
點了即洗去勾點墨　自然不敢拖空<lb/>
年季月旬申之類冩圖二本張裏外坐隅應管錢<lb/>
物亦然遇収文則掲貼<lb/>
應簿書湏用一様好紙擇能書人真楷題靣常切<lb/>
愛䕶㓗淨<lb/>
公宇門䆫什物花木之屬悉書于牓仍著籍同官<lb/>
通簽押遇有倒損増添即時書鑿什物之屬仍題<lb/>
號於其上可刻者刻之<lb/>
置入門到廊暦應係赴縣送納錢物畫時抄上呈<lb/>
<pb n="KR2l0019_SBCK_001-6a"/>
押内入門暦門子抄轉収掌逐庫自來各有庫子<lb/>
處各自置暦其入門暦止用一道<lb/>
所在官紙多不置櫃對鎻牛馬皮角之類或只廊<lb/>
上頓放深屬不便<lb/>
去失架閣文字刑名不輕益當在意也<lb/>
公事文移差失不許首改者若旋折換便是私罪<lb/>
第一不可<lb/>
同官失和多因小人間諜此冝察也可詢即詢之<lb/>
切無置疑非意相干可以理遺古老云時下靣赤<lb/>
過後得力眞藥石言也<lb/>
親故若非土居者不冝使之外住及縱令出入不<lb/>
<pb n="KR2l0019_SBCK_001-6b"/>
若以理遣之旣去便湏取索公人寺觀形勢戸有<lb/>
無乞托借徣錢物之類<lb/>
作邑自箴卷第一<lb/>
</p>
<p>
</p>
  </div>
<div> <lb/>
    <p>
<pb n="KR2l0019_SBCK_002-1a"/>
作邑自箴卷第二<lb/>
　　　　處事<lb/>
聖節道埸多不精專甚非臣子欽奉之道當責行<lb/>
首預先保明合用僧徒前期三日戒㓗候道埸畢<lb/>
方得出院若犯葷酒及六時行道㸔轉之類稍渉<lb/>
懈怠許人陳告仍不輟躬親點檢出牓寺門戒群<lb/>
小喧雜<lb/>
傳舍亭館湏當嚴㓗橋梁道路尤冝修治卑下之<lb/>
地其有不可塡疊者常令除去積水<lb/>
空閑官屋舊有官貟秀才居占切無起遣其間或<lb/>
有孤遺無所歸者若於　條制有礙更湏詳度<lb/>
<pb n="KR2l0019_SBCK_002-1b"/>
渡船并買撲稅埸多邀難過往至於官貟秀才或<lb/>
𬒳輕侮湏嚴出牓示戒約内渡船只可載六七分<lb/>
巳下<hi>火印水則</hi>
塞空窰踈墓林警㓂之一端也<lb/>
他州縣差人前來追贓㑹問之類不冝住滯枉費<lb/>
盤纒便生惡語<lb/>
非緊切事差人下郷奈搔擾何<lb/>
差占白直人過數罪名頗重切經慮也<hi>縣門子之類湏白直</hi>
<hi>數内人充乃當</hi>凢驅使置暦勞逸得均自然畏服<lb/>
諸色公人日逐衙喏所在皆置暦自書姓名不能<lb/>
則吏代之官貟坐㕔首先呈押不到者申糾謂之<lb/>
<pb n="KR2l0019_SBCK_002-2a"/>
夘暦此不可闕者<lb/>
州府官貟到縣日一見之凌晨遣人吏往彼唱喏<lb/>
非惟人情周至亦所以奉州郡之禮也<lb/>
架閣文字若自來不至齊整作知縣牒縣重行編<lb/>
排日輪手分貼司二名入庫置暦限與號數逐晚<lb/>
結押<lb/>
諸案架閣文字外封上題冩架閣人吏姓名花字<lb/>
押應點數<hi>上聲</hi>勑書逐一以案卷勘對遂無漏落<lb/>
上司帖牒逐司置一牌長尺許前刻曰某司帖牒<lb/>
後貼紙一幅逐一自書了即勾押當掛目前<lb/>
諸牓示責主管人領狀連入案<hi>不用者勾収毁抹訖朱批元領狀後</hi>
<pb n="KR2l0019_SBCK_002-2b"/>
<hi>官押</hi>逐案置發引帖簿抄上所給日限令承差人批<lb/>
領去日時<lb/>
捉事人多不置簿拘轄只慿公案往往重疊支了<lb/>
賞錢<lb/>
大率詞訟湏是當㕔果決靣諭罪名不爾即生枝<lb/>
蔓其情輕法重於理可恕欲從輕科者便令當㕔<lb/>
勘狀若稍稽緩吏人受賂遂成枉法贓二十貫文<lb/>
官貟例當衝替<lb/>
凢罪人兇狡難恕當行勘斷者盡勘岀難容情理<lb/>
穿入案欵<lb/>
婚田曖昧者只勾近鄰近親人照證<lb/>
<pb n="KR2l0019_SBCK_002-3a"/>
買賣有契要而輙相昏頼者不必勾人稍行根治<lb/>
便見本情<lb/>
差雇人馬船車作匠之類置簿輪轉逐名後多空<lb/>
素紙批鑿差雇月日仍各給手把暦子對鑿<hi>醫人伴婆</hi>
<hi>之類亦同</hi>
日逐廊下小可罪人造立匣拘其手男女異處自<lb/>
不喧閙<lb/>
弓手手力置牌書單名親自輪撥批注優重緩急<lb/>
合選擇驅使者曉諭合當人知仍置差使暦<lb/>
差役合告示户頭便於引内分明冩定某人今差<lb/>
充某投庻免動揺人戸仍出牓縣門空處<lb/>
<pb n="KR2l0019_SBCK_002-3b"/>
縣事多處詞狀限辰時前着到限巳時前繳跋再<lb/>
限之類限午時前仍置四大箱箱額釘牌子曰詞<lb/>
狀曰着到曰繳跋曰再限過時収之如此則無積<lb/>
下公事緊切者不在此限<lb/>
形勢公事入禁畫時出牓立賞錢嚴責承勘司獄<lb/>
不得出外仍告示門子知委獄中不可置圊厠止<lb/>
用木桶早晚打併多是於出糞所在走失罪人<lb/>
囚食湏加意點檢不令减尅其見在獄糧等三數<lb/>
日一點㸔米豆切不冝出剰<lb/>
釘重囚枷四道葉<hi>二熟鐵二生厚牛皮湏帶潤使之各長闊三指</hi>輕囚兩<lb/>
道鐵葉各更用軟麻繩於前後枷<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>裏緊拘縳封<lb/>
<pb n="KR2l0019_SBCK_002-4a"/>
號<lb/>
重囚以鐵索長八尺於一頭安麄鐵鋜如大拇指<lb/>
大用砧槌欵曲鋜其一足以軟帛厚褁勿令磨攃<lb/>
候出禁以二小鏵車拽開其鋜湏精熟好鐵庻屈<lb/>
伸不折<lb/>
長枷於左閃末鑿竅可客三指每夜禁囚上匣了<lb/>
通以長鐵索貫之多以響鈴繫索上<lb/>
禁囚枷杻釘葉<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>索之類不輟躬親點檢<lb/>
罪輕之人先令本案申舉未肯通吐實情判押訖<lb/>
方可枷禁若行栲訊亦先立判<lb/>
牢獄墻壁門䆫常切周視務要牢壯<lb/>
<pb n="KR2l0019_SBCK_002-4b"/>
獄吏不期一呵酒暑月不設蚊幬<lb/>
定牢用一牌具見禁人姓名書貼晚即呈覆如何<lb/>
綳匣<lb/>
禁囚令冬暖夏凉時與洗浴自少疾病冬月臨上<lb/>
匣時人與熱熟水一盃夏月旋汲水與喫<lb/>
凢酒醉人當官無禮髙聲未得枷吊打栲且押下<lb/>
申報差人㸔管候酒醒依法行遣<lb/>
逐日輪貼書一名於案側執筆抄節所判出狀詞<lb/>
其判語則全録<lb/>
稅物見得色額湏逐戸給單子紐定折納數目印<lb/>
押訖責付甲頭賫俵免得更來計㑹仍責郷司委<lb/>
<pb n="KR2l0019_SBCK_002-5a"/>
無大計及漏落結罪文狀漏落者自甘陪塡<lb/>
境内無主丘菆常湏檢察苟有隳損地主修飾在<lb/>
官地内者責幹當人寺院寄菆見有子孫在他州<lb/>
縣者行牒催令遷葬<lb/>
交易牙人多是脫漏客旅湏召壯保三兩名及遞<lb/>
相結保籍定姓名各給木牌子隨身別之年七十<lb/>
巳上者不得充仍出牓曉示客旅知委<hi>牓文在後</hi>
折變稅賦要知折物貴賤無令貧下戸却折納貴<lb/>
物<lb/>
夏秋稅差科纔下便牓逐村大字楷書告示人戸<lb/>
除差甲頭外更不剗刷重疊差人下郷切慮搔擾<lb/>
<pb n="KR2l0019_SBCK_002-5b"/>
才入中限即逐村簡徑出牓五七道指定日限勾<lb/>
人戸勘決<hi>牓檢在後</hi>
作邑自箴卷第二<lb/>
</p>
<p>
</p>
  </div>
<div> <lb/>
    <p>
<pb n="KR2l0019_SBCK_003-1a"/>
作邑自箴卷第三<lb/>
　　　　處事<lb/>
耆鎭判狀事巳了畢限十日繳連赴縣先取知委<lb/>
告示應在縣公人并耆鎭等凢判狀帖引之類有<lb/>
朱印火急字者違限一日急字者違限兩日其餘<lb/>
違五日並勘決仍出牓發放司前<hi>二急字印子置書案上印訖旋</hi>
<hi>押花字於其下</hi>
凢判索錢物狀量多寡寛與日限却湏逐限要還<lb/>
及分數於狀上用印子<hi>文在後</hi>
告示冩狀鈔書鋪戸毎名召土着人三名保識自<lb/>
來有行止不曽犯徒刑即不是吏人勒停配軍㨂<lb/>
<pb n="KR2l0019_SBCK_003-1b"/>
放老疾不任科決及有䕃贖之人與本縣典史不<lb/>
是親戚勘㑹得實置薄井保人姓名籍定各用木<lb/>
牌書狀式并約束事件掛門首<hi>狀式約束等在後</hi>仍給小<lb/>
木印印於所冩狀鈔諸般文字年月前<hi>文曰某坊巷或郷村</hi>
<hi>居住冩狀鈔人某人官押</hi>如違縣司約束指揮斷訖毀劈木牌<lb/>
印子更不得開張書鋪内有改業者仰賫木牌印<lb/>
子赴官送納亦行毁棄他人不得冒名行使身死<lb/>
者妻男限十日送納<lb/>
應鎭耆莊宅牙人根括置籍各給手把暦遇有典<lb/>
賣田産即時抄上立契月日錢數逐旬具典賣數<lb/>
申縣乞催印契其暦半月一次赴縣過押<lb/>
<pb n="KR2l0019_SBCK_003-2a"/>
狡猾人戸多將田産冩立白契私約年限質當錢<lb/>
物及至過限錢主將契投稅勘㑹之時業主却稱<lb/>
係准折債負此等不用深治但責限三五日還錢<lb/>
或過限還錢不足情願印契不爾無以杜絶情倖<lb/>
凢闘訟乞勾所爭人父母妻女之類照證意在搔<lb/>
擾切冝詳度不可一例追呼<lb/>
公事已施行者不可却憑兩爭人情願不爭文狀<lb/>
踈放<lb/>
凢告人罪犯事狀未明各湏収禁雖得實情亦且<lb/>
本家知在候斷訖逐便<lb/>
買賣牛馬之類所在郷儀過却定錢便付買主牛<lb/>
<pb n="KR2l0019_SBCK_003-2b"/>
畜口約試水草三兩日方立契劵若有疾病已過<lb/>
所約日限賣主不伏却煩官方與奪人有巳交價<lb/>
錢未立契劵巳立契劵未還價錢蓋不知律有正<lb/>
條<hi>條在雜律内</hi>湏録全條曉示牛馬牙人并諸郷村知<lb/>
委免興詞訟<lb/>
一家田土典賣與數家爲主者𥘉出帳目之時務<lb/>
要速售大冩頃畒疆界買主爲見價賤更不較計<lb/>
經隔年月互論侵占及至打量例各不足除契中<lb/>
立定硬界自合止依硬界外其界至不明先依年<lb/>
深契内頃畒摽撥各於契背分明批鑿印押給付<lb/>
以絶後訟<lb/>
<pb n="KR2l0019_SBCK_003-3a"/>
和賃民間動用帳設之類應副過往分明置暦収<lb/>
管候還日令供領狀并請賃錢<hi>出帳設人户亦湏均勻置暦輪當</hi>
酒務沽賣不行乆例動樂招邀若撲牌子之類便<lb/>
有賭愽之弊非所冝也<lb/>
諸色公人各子細供家狀一本置簿抄上<hi>狀式在後</hi>貼<lb/>
司召主戸三人保有行止立籍<lb/>
錢榖簿暦十日一次差郷書手磨筭朱書保明於<lb/>
計頭後仍別供結罪狀入案逐司諸般錢物湏置<lb/>
都暦一處拘轄以防散失<lb/>
凢弓手銀楪子逐箇子細秤盤仍印押<lb/>
帖引在外多不繳納村落所謂出燒帖錢者是無<lb/>
<pb n="KR2l0019_SBCK_003-3b"/>
拘係也<lb/>
典賣田産不畫時推収稅租經隔年月猝難理㑹<lb/>
郷司重疊刷出拖欠人戸爲撓不細<lb/>
以好紙作一簿子應係上州等處送納錢物畫時抄<lb/>
上常置几案限日繳納朱鈔并呈回文親自勾銷<lb/>
㕔上置一櫃凢巳絶公事未暇封題入架閣庫者<lb/>
鎻於其中以防去失<lb/>
勘問罪人未可便行栲掠先安排下小杖子喝下<lb/>
所栲數目欲行栲打却且權住更且子細閃問待<lb/>
其欲說不說持疑之際乗勢栲問若未盡本情又<lb/>
且略住杖子再三盤詰甞留杖子數目未要打盡<lb/>
<pb n="KR2l0019_SBCK_003-4a"/>
自然畏懾不敢抵諱<lb/>
罪人犯狀明白倚頼兇頑累經綳栲未肯招承者<lb/>
但晝夜不得令睡立在㕔前不過三兩日便通本<lb/>
情然湏擇有心力獄子三五名專一㸔守不得稍<lb/>
渉懈怠仍差節級不輟髙聲提舉以防踈失<lb/>
凢勘罪人切不可非理拗　綳吊但吊起一足直<lb/>
身令立巳自難受<lb/>
収禁罪人湏逐牢差定獄子分明交與人數及縁<lb/>
身有無疾病痕傷責狀入案押獄節級狀後繫書<lb/>
公事伺候勾干照人罪輕不當収禁者不必責付<lb/>
鎭耆知在但只出帖云押去勾某人限幾日同出<lb/>
<pb n="KR2l0019_SBCK_003-4b"/>
頭<lb/>
手分各置逐日工課暦子分受公事了即勾銷日<lb/>
下實不能了者批鑿行遣因依呈押<lb/>
取責逐耆長所管郷分圖子闊狹地里村分四至<lb/>
開說某村有某寺觀廟宇古迹亭館酒坊河渡廵<lb/>
鋪屋舍客店等若干及耆長壯丁居止各要至縣<lb/>
的確地里委無漏落詣實結罪狀連申置簿抄上<lb/>
内寺觀廟亭館倒塌酒坊客店開閉仰即時申舉<lb/>
以慿於簿内批鑿寺廟等依舊興修坊店復有人<lb/>
開賃亦仰申報<lb/>
作邑自箴卷第三<lb/>
</p>
<p>
</p>
  </div>
<div> <lb/>
    <p>
<pb n="KR2l0019_SBCK_004-1a"/>
作邑自箴卷第四<lb/>
　　　　處事<lb/>
　判狀　執狀　詞狀　白紙<lb/>
　　不押狀　申盗賊　檢屍　落丁<lb/>
　　僧道判慿　投契　析戸　報牛馬死<lb/>
　　佃産　案後　贓罰　寄杖<lb/>
　　収禁　知在　納錢　勘罪再限<lb/>
　　申橋道亭館損壞　雜事<lb/>
巳上據多寡分闊狹雕印板如一幅紙大均爲四<lb/>
幅或所在更有可添門類臨時裁入用薄板二片<lb/>
如其紙大逐日早貼所印紙在板兩靣逐幅末後<lb/>
<pb n="KR2l0019_SBCK_004-1b"/>
旋落日押字置書案上一一親自冩號件數内判<lb/>
狀詞狀指擿上簿閑慢者略去餘合上簿者上訖<lb/>
對勾謂之公事單子逐日晚掲下連粘押縫以青<lb/>
夾紬袋子封収入宅次日取出相換粘綴不可散<lb/>
失十日一次封起<hi>事少半月</hi>以千字文爲號家中以櫃<lb/>
封鎻事未了者檢舉行遣其紙以俸錢買任滿納<lb/>
與交代<lb/>
詞狀入沓鋪在案上或上或下取㸔以防計㑹有<lb/>
首罪狀要在先也<lb/>
㨂搯經手官錢各認一色様錢以彩色染攃穿一<lb/>
文於瓣頭爲號仍供稱說某人認某年代錢以某<lb/>
<pb n="KR2l0019_SBCK_004-2a"/>
色染攃用紙封題使姓名印子以防欠陌<lb/>
官貟秀才家書並湏置暦二道拘収發送<hi>拘収者注入遞</hi>
<hi>月日附某事牒至某處發送者取幹當人収</hi>
罪人遮眼用熟青絹一方疊作四指闊連耳遮繫<lb/>
切不得以紙籠子罩蓋頭靣<hi>耳中先塞以潤紙切不可過濕</hi>
付鎭耆定奪婚田事於帖後連素紙十幅<hi>小事五幅</hi>印<lb/>
縫仰兩爭并鄰保人冩於其上以防拆換<lb/>
手分貼司之類所在優重不均蓋有說也但將諸<lb/>
案或輪出外鎭場務去處令衆曹行叅議立定優<lb/>
重分數却將逐名行過案分具出優重比折輪差<lb/>
自無偏曲<lb/>
<pb n="KR2l0019_SBCK_004-2b"/>
凢綳吊罪人直上大繩謂之定命繩罪人取力全<lb/>
在此繩湏是多用好麻打造稍磨攃動即易去<lb/>
出外㸔謁先點獄中防守人封鎻獄外門仍別差<lb/>
節級監守令時復隔門提舉<lb/>
刷湯枷杻置暦輪差節級監管務要㓗淨<lb/>
獄中常要㓗淨薦蓆之類一一整齊匣前置小牀<lb/>
子搘起罪人脚跟令通氣脉遂無瘡腫<lb/>
保牌多以爲末事盗發火起所係不輕冝一新之<lb/>
陳狀索錢除明有保人委的賣過物色違約不償<lb/>
自合嚴限催還於法不合監禁其餘假作賣物或<lb/>
稱借錢無利不必究見本情但只寛與日限若不<lb/>
<pb n="KR2l0019_SBCK_004-3a"/>
押狀送糹貧民緩急借貸<lb/>
受納不阻滯人戸爲上所納之物不必過當退換<lb/>
紬絹上分明用㨂子姓名印子打鈔用木牌子文<lb/>
曰得牌與鈔得鈔還牌<lb/>
造五等簿將郷書手耆戸長隔在三處不得相見<lb/>
各給印由子逐戸開坐家業却一處比照如有大<lb/>
叚不同便是情弊仍湏一年前出牓約束人戸各<lb/>
推令名下稅數着脚次年正月巳後更不得旋來<lb/>
推割<lb/>
俵和預買紬絹錢多是詭名冒請以此出限不納<lb/>
有費行遣但於初俵錢時加意關防前期五七日<lb/>
<pb n="KR2l0019_SBCK_004-3b"/>
告示耆戸長各正身至日出頭逐一識認請人是<lb/>
與不是戸頭仍賫戸帖表照如無戸帖要去年納<lb/>
鈔呈驗若係剏初立戸郷司保明雖有文帖鈔仍<lb/>
於甲帖後耆戸長委保<hi>雕一支某年分和買錢訖印子長尺餘置案上親自</hi>
<hi>印於戸帖或去年納鈔後免重疊請去</hi>逐甲支錢合除官錢若干令<lb/>
甲頭自數在堦上庫子交數其逐貫細分庫子亦<lb/>
不得犯手令甲頭自俵<lb/>
坊埸課利冩圖常掛坐側<lb/>
坊埸錢若見今開沽只令本處耆長催納不必差<lb/>
人如或容縱拖墜先決耆長自然得足若係舊欠<lb/>
當㕔令認每十日或半月一次納若干湏管依限<lb/>
<pb n="KR2l0019_SBCK_004-4a"/>
賫納赴縣或就州納訖呈驗朱鈔亦不必差人監<lb/>
催待其一次違限不納便嚴監督頑猾者勘決錮<lb/>
身<hi>𥘉認納時便丁寕說諭如法次第</hi>
差役不可倉猝先將等第簿今逐郷抄出用朱書<lb/>
某年曽充某役曽不曽爲事故未滿抵替今空閑<lb/>
實及幾年然後更將物力并稅簿點對子細方可<lb/>
依條定或同官可委即委之<lb/>
起催稅賦和買諸般合納錢物等逐色置簿開逐<lb/>
管户長催數并郷司各置収分鈔暦子更抄都暦<lb/>
毎埸發到朱鈔先當㕔點筭都數抄上都暦訖方<lb/>
分上逐郷暦子即時朱鑿逐色簿紐計數呈押然<lb/>
<pb n="KR2l0019_SBCK_004-4b"/>
後勒郷司就㕔前銷入文簿次日早同官聚㕔便<lb/>
要銷押朱脚<lb/>
才欲起催稅賦先抄出一縣共若干戸長毎一名<lb/>
戸長管催若干戸都若干貫石匹兩又逐一戸長<lb/>
各具所管戸口及都催稅賦數湏先開戸頭所納<lb/>
大數<hi>謂三十戸爲計者</hi>後通結計一都數以一冊子冩録<lb/>
每一限只令筭結催到見欠數親將比磨若催及<lb/>
都數則是正數巳足其餘殘零可緩緩催之蓋無<lb/>
縁逐戸戸盡數得足其郷書手惟要關留戸長磨<lb/>
稅及要戸戸盡足其弊不可舉也<lb/>
　木牌雜記事以備遺忘常置目前<lb/>
<pb n="KR2l0019_SBCK_004-5a"/>
　　亭館馬鋪船　開坐毉人坐　住上姓名雇<lb/>
人馬船車則例其床榻倚卓薦蓆之類尤湏留意<lb/>
仍別釘小版牌咨白過往官貟秀才<hi>文在後</hi>
凢遭旱蝗水溢湏早出牓示并狀式不可直候逼<lb/>
限出牓有悞逺郷披訴旣預有四色牌子圖豈敢<lb/>
妄來陳狀<lb/>
廊下枷吊罪人用東西廊牌子施冩罪人姓名付<lb/>
逐廊獄子專切㸔守人數多即添差弓手仍責定<lb/>
節級或杖直不住點檢提舉<lb/>
差夫役惣計家業錢均定遂無偏曲<lb/>
夫隊未起前勾集隊頭遂人當靣給畫一戒約指<lb/>
<pb n="KR2l0019_SBCK_004-5b"/>
</p>
<p>
</p>
  </div>
<div> <lb/>
    <p>
<pb n="KR2l0019_SBCK_005-1a"/>
作邑自箴卷第五<lb/>
　　　　規矩<lb/>
前正已治家處事三說可以書紳廣其餘意立作<lb/>
規矩使人吏遵而行之以警不逮<lb/>
知縣專行戒約如左<lb/>
　一早晨諸案簿書於兩廊各於箱内排備逐案<lb/>
　　　　依資次轉上㕔押司録事過押<lb/>
　一簿書日結旬結之類並不得拖空仍同官簽<lb/>
　　　　押令圎備<lb/>
　一簿書不得交互案分及地上頓放揉摺點涴<lb/>
　一簿書有差誤處先具狀申陳方得揩改畫時<lb/>
<pb n="KR2l0019_SBCK_005-1b"/>
　　　用朱印<hi>續添紙者畫時印縫亦用申狀</hi>其狀印司連粘<lb/>
　　　准備緩急取索照使<lb/>
　一簿書遇非次取索點檢凢失脚拾件不曽銷<lb/>
　　　　押及一事以上失行罪逐案緫三十押<lb/>
　　　或五事以上押録同科<lb/>
　一簿書逐旬輪官點檢置暦一道具有無失錯<lb/>
　　　　批上點官押訖次日同官聚㕔典押執<lb/>
　　　　暦呈覆通簽<lb/>
　一行遣并巳絶各限當日銷鑿簿書内巳絶者<lb/>
　　　　即時封印付架閣司入暦収係類聚呈<lb/>
　　　　覆入庫<lb/>
<pb n="KR2l0019_SBCK_005-2a"/>
　一申狀井錢糓文字並不得揩改<lb/>
　一公事文牒本案行訖更合關過別案者限畫<lb/>
　　　時<lb/>
　一諸處取索急速文字當行典押等關留在縣<lb/>
　　　　連夜供報<lb/>
　一合要勑條并架閣文字照使並先具狀經官<lb/>
　　　　貟判押付主管人上簿訖方得借出依<lb/>
　　　　限催納入庫不得衷私借出<lb/>
　一續降并衝改條貫限畫時簽貼用印不得揩<lb/>
　　　　改其合出牓曉示者限當日<lb/>
　一應行文字簽押用印圎備方得發出<lb/>
<pb n="KR2l0019_SBCK_005-2b"/>
　一司房中見行文字常切籖號齊整准備官貟<lb/>
　　　　不測親到司房點檢如有毀棄無用故<lb/>
　　　紙亦湏成卷収頓不得將出及不得與<lb/>
　　　要用文字交雜<lb/>
　一提轉并應係到縣官貟有告示先到或探聞<lb/>
　　　將欲前來仰典押畫時冩用呈押遍指<lb/>
　　　揮合點去處取知委狀仍關報前程及<lb/>
　　　鄰近縣鎭<lb/>
　一押録巳下各置對讀印子<hi>文曰對讀訖姓名押字</hi>分明<lb/>
　　　印於文牒年月前申狀止印案檢其申<lb/>
　　　狀年月前用眞楷書到發日時内申狀<lb/>
<pb n="KR2l0019_SBCK_005-3a"/>
　　　　　押録同對讀於狀檢上用印子<lb/>
　　一未絶事常切檢舉行遣不得無故稽遲押録<lb/>
　　　　　不住點檢如違押録同罪<lb/>
　　一領詞狀着到及勘斷公事㕔子典押等非呼<lb/>
　　　　喚不得上㕔<lb/>
　　一吏人不得輙出縣衙門如有事故請暫假不<lb/>
　　　　　經宿者取覆請牌子具事目執付門子<lb/>
　　　　　放出仰門子即時前來報覆如判得假<lb/>
　　　　　狀即執付主假故簿人吏書在假日時<lb/>
　　　　　官貟押訖方得前去至叅假日亦湏書<lb/>
　　　　　鑿日時官押以慿乆逺照㑹該與不該<lb/>
<pb n="KR2l0019_SBCK_005-3b"/>
　　　　　行遣公事<hi>有主管公人并獄子准此</hi>
　　一非吏人不得輙入司房雖是吏人無事不得<lb/>
　　　　　交互案分<lb/>
　　一諸色公人男女家人之類不得入縣衙門若<lb/>
　　　　　送飲食之類許暫到司房便出<lb/>
　　一於官貟秀才處整㑹事理不得亂入名邈言<lb/>
　　　　　詞仍先呈草檢<lb/>
　　一官貟整㑹事並湏行牒不得以引帖告示<lb/>
　　　　　非官貟申者止行引告示幹當人<lb/>
　　一別州縣鎭追㑹公事之類一如本縣事施<lb/>
　　一倉庫牢獄主典不輟照管稍有損動火急<lb/>
<pb n="KR2l0019_SBCK_005-4a"/>
　　　　　乞修整毎有雨雪取覆開倉庫恐有踈<lb/>
　　　　　漏<lb/>
　　一典賣田産據推収狀郷司畫時當㕔鑿簿呈<lb/>
　　　　押<lb/>
　　一人戸諸雜拖欠課利等官貟指揮令出引催<lb/>
　　　　　促者於引帖内分明聲說只交付朱鈔<lb/>
　　　　　前來對簿勾銷不得亂勾人赴縣<hi>臨時指揮</hi>
<hi>勾欠人不在此限</hi>朱鈔銷訖却賫付本人取交<lb/>
　　　　　領狀連入案<lb/>
　　一催到諸般錢物計㑹門子上門暦訖仰直㕔<lb/>
　　　　獄子將到頭先令主典抄上簿暦候公<lb/>
<pb n="KR2l0019_SBCK_005-4b"/>
　　　　　事稀少與文帖一處呈押<lb/>
　　　一諸案未了事件不得重疊出引帖發出除條<lb/>
　　　　　限舉催外餘並半月一次剗刷發引簿<lb/>
　　　　　具出引帖名件勾元受引帖人出頭取<lb/>
　　　　　指揮<lb/>
　　　一押録分定帳狀之類舉催<lb/>
　　　一諸案着到公事依先後取狀内急切者臨時<lb/>
　　　　　取指揮<lb/>
　　　一公事八縣門門子不得阻節或有酒醉并心<lb/>
　　　　　恙之人及持棒杖之類投衙即不得放<lb/>
　　　　　入先來報覆不得縛打<lb/>
<pb n="KR2l0019_SBCK_005-5a"/>
　一諸案并郷司有未了公事文書等或程限巳<lb/>
　　　逼各不得請假其日生公事無故不了<lb/>
　　　科怠慢之罪勒上宿結絶<lb/>
　一應係官文書不得將歸私家<lb/>
　一諸處帖牒並當㕔呈覆開拆<lb/>
　一上司判狀帖牒等鑿頭付逐案分受訖除元<lb/>
　　　有日限外並於前靣粘白紙一小片節<lb/>
　　　略朱書事目呈覆請限行遣<hi>自鑿頭至呈覆不得</hi>
<hi>過一時辰</hi>火急字限半日急字限一日湏管<lb/>
　　　報應結絶如合出追㑹者臨時別乞限<lb/>
　一錢庫常切排垜齊整與暦尾庫經相照仍常<lb/>
<pb n="KR2l0019_SBCK_005-5b"/>
　　　　冩空頭門牌以備官貟不期到來點檢<lb/>
　一罪人有案後監納贓賞錢之類並先附文簿<lb/>
　　　　簽押訖方得領過斷遣<lb/>
　一應諸處申解捉到公事本案當㕔取狀係甚<lb/>
　　　　人下手捕獲簽押入案<lb/>
　一知縣上州或出外回縣諸案曽承受過條貫<lb/>
　　　　并諸處文牒及已斷未了公事逐一具<lb/>
　　　　節目呈覆押録點檢繫書<lb/>
　一應係錢榖鈔合用縣印者鋪在書案上當官<lb/>
　　　　貟靣前使印<lb/>
　一禁囚先責毉人狀具有無瘡病當㕔着枷<lb/>
<pb n="KR2l0019_SBCK_005-6a"/>
　一罪人未吐實情先湏立判同官通簽訖方行<lb/>
　　　栲訊<hi>司獄不對官貟擅自栲訊者許諸色人陳告當行勘決</hi>
　一禁囚瘡病當手毉人置暦注疾狀逐日具増<lb/>
　　　减分數呈押不管失所<lb/>
　一逐案承勘罪人并取狀之類並立於行廊堦<lb/>
　　　下不得入司房中<hi>暑熱雨雪聽於廊上立</hi>
　一禁囚枷上姓名大字眞書三五日一易務要<lb/>
　　　分明<lb/>
　一應禁勘罪人仰本案取覆立賞出牓<lb/>
　一獄中上牓條貫仰主典常切讀示令獄子知<lb/>
　　　委<lb/>
<pb n="KR2l0019_SBCK_005-6b"/>
　一獄中禁繫數多或有徒巳上囚其獄子不得<lb/>
　　　　請假有急切事故者典押節級保明<lb/>
　一獄中早晨報平安訖仰主典將獄外門即時<lb/>
　　　　下鎻有合牽拽出罪人旋行取覆<hi>白日廊下</hi>
<hi>綳吊罪人遇官貟下㕔或出外㸔謁仰㸔守獄子等取覆却押入牢内</hi>
　一在禁公事勾追干照人未到稍違引内日限<lb/>
　　　　仰主典禀覆<lb/>
　一合解州罪人別無追㑹仰主典請限結解<lb/>
　一見禁未斷公事并差役未定如有人撰造語<lb/>
　　　　言起動人戸者許諸色人陳告<lb/>
　一在禁罪人并勾到在縣人雖些小疾患或故<lb/>
<pb n="KR2l0019_SBCK_005-7a"/>
　　　　疾發動仰監管人即時申報委毉人㸔<lb/>
　　　　理<hi>禁囚夜間不安亦畫時轉報</hi>
　　一送罪人飲食仰門子畫時轉與當㕔獄子立<lb/>
　　　　便點檢呈覆方得給付不得用磁器銅<lb/>
　　　　鐵家事及不得用筯止得用木匙<lb/>
　　一不係獄中防守人不得輙入獄中<lb/>
　　一遇収禁重囚仰押獄節級取覆添人防守<lb/>
　　一棒杖尖物刄器磁器金銀錢酒不得將帶入<lb/>
　　　　獄中<lb/>
　　一禁囚家屬送到衣𬒳等物置暦抄上仰門子<lb/>
　　　　　先押來當㕔上暦呈押訖方得轉入獄<lb/>
<pb n="KR2l0019_SBCK_005-7b"/>
　　　　　中其給出者責領狀附案仍批銷文暦<lb/>
<hi>其暦押獄節級專掌</hi>
　　一未用杻枷繩棒之類不得安頓在有罪人牢<lb/>
　　　　　房中<lb/>
　　一上宿手分毉人等並湏未上燈齊足<lb/>
　　一典押諸色公人等𬒳差或隨官貟出外歸縣<lb/>
　　　　　並須畫時公叅不得托故因循在外<lb/>
　　一年終帳狀限次年正月二十日半年帳狀限<lb/>
　　　　　次半年孟月十五日毎季帳狀限次季<lb/>
　　　　　孟月𥘉十日月帳狀限次月𥘉五日旬<lb/>
　　　　申帳狀限次旬二日夏秋稅管額帳當<lb/>
<pb n="KR2l0019_SBCK_005-8a"/>
　　　　年五月一日納畢單狀稅滿限四十日<lb/>
　　　　並要申發訖呈檢<lb/>
　　一承受引帖人凢勾追兩人巳上湏約定時日<lb/>
　　　　齊集出頭即不得先後勾呼却於所在<lb/>
　　　　關留枉費盤纏及妨營運<hi>文引上印火急字及引内</hi>
<hi>指定今逐旋勾追赴縣者即不湏候齊足徑仰先到者出頭</hi>
　　一差人詣鎭耆長等處取責人戸文狀湏是呼<lb/>
　　　　集鄰保對衆供冩或不能書字湏令代<lb/>
　　　　　冩人對衆讀示親押花字其代冩人及<lb/>
　　　　　鄰保亦湏繫書以爲照證<lb/>
　　一退狀置暦拘収委直日手分封題別置櫃封鎻<lb/>
<pb n="KR2l0019_SBCK_005-8b"/>
　一諸色公人見寄居或過往官貟秀才不得慢<lb/>
　　　　易無禮<lb/>
　　一諸色公人敢帶酒容及將酒入縣衙門並當<lb/>
　　　　從重科斷<lb/>
　　一刷湯枷杻置暦輪差節級監管湏要絜淨<lb/>
　　一不得將罪人擅便拗　苦虐綳吊<lb/>
　　一罪人疾患畫時牒官取責口詞便輪毉人守<lb/>
　　　　宿日申加减狀仍置暦遍押同官<lb/>
　　一應係獄中守宿人係是罪人親戚仰畫時自<lb/>
　　　　陳權行抵替<lb/>
作邑自箴卷第五<lb/>
</p>
<p>
</p>
  </div>
<div> <lb/>
    <p>
<pb n="KR2l0019_SBCK_006-1a"/>
作邑自箴卷第六<lb/>
　　　　勸諭民庻牓<hi>鎭市中并外鎭歩逐郷村店舍多處各張一本更作</hi>
<hi>小字刋板遇有耆宿到縣給與令廣也</hi>
知縣勸戒民庻如後<lb/>
　一耆宿常切敎誨卑㓜及誘諭鄰里眷屬等孝<lb/>
　　　　順父母友愛兄弟和睦親知切勿耽酒<lb/>
　　　　賭錢非理作事<lb/>
　一父母敎訓子孫當揀擇業次稍有性格者自<lb/>
　　　　㓜便令親近好人讀書應舉忽爾及第<lb/>
　　　　光榮一郷信知詩書之貴也不能讀書<lb/>
　　　　便學爲農農者質朴悠乆治身之本也<lb/>
<pb n="KR2l0019_SBCK_006-1b"/>
　一農工啇販各務勤儉不得因循破蕩家産上<lb/>
　　　失父母甘旨下闕妻男衣食一失思慮<lb/>
　　　猝難拯救<lb/>
　一少長相逢雖非親識各存禮皃如有後生未<lb/>
　　　甚歴事或得耆宿苦口相勸乃是至誠<lb/>
　　　　相愛切湏聽受仍加遜謝不得輙生嫌<lb/>
　　　恨<lb/>
　一大凢娶妻要正家道或嫌嫁裝微薄親家不<lb/>
　　　　和婦人年髙男子年小有亂婚姻之理<lb/>
　　　　但得夫婦年齒相當不必論縁房之多<lb/>
　　　少也<lb/>
<pb n="KR2l0019_SBCK_006-2a"/>
　一兇悍之人好習武藝収藏兵器非惟條法不<lb/>
　　　輕或恃頼些小能解誇逞強梁因而結<lb/>
　　　集便成殺奪遂置極刑小或流配雖有<lb/>
　　　至親救汝無計冝三思而戒之<lb/>
　一頑民處詐不思敗露若於私下欺詐良善事<lb/>
　　　小不欲理㑹便爲得路到官根究立見<lb/>
　　　本情汝冝省已以務誠實<lb/>
　一所在多有無圖之輩并得替公人之類或規<lb/>
　　　求財物或誇逞兇狡敎唆良民論訴不<lb/>
　　　　干巳事或借詞冩狀煩亂公私縣司不<lb/>
　　　住察探追捉到官必無輕恕<lb/>
<pb n="KR2l0019_SBCK_006-2b"/>
　一民間居止只隔籬壁語音相聞不得輙出穢<lb/>
　　　言以妨鄰舍父子兄弟同坐或來陳訴<lb/>
　　　必定從重科斷其在街市穢語仰地分<lb/>
　　　　幹當人指約稍有不伏収領赴官<lb/>
　一犯放火殺人作賊賭錢侮慢尊長欺壓良善<lb/>
　　　　斫害人牛馬剮剥人林木恐嚇人財物<lb/>
　　　等罪不惟條法不輕若到縣司必定嚴<lb/>
　　　　行禁勘<lb/>
　一自來景蹟頑惡載在文簿之人如肯改悔不<lb/>
　　　　作前非却服業次願爲良民者仰經縣<lb/>
　　　自陳待慿勘㑹所犯後來行止當議除<lb/>
<pb n="KR2l0019_SBCK_006-3a"/>
　　　落頑惡姓名<lb/>
　一浮浪及行止不明或慿恃頑惡出不遜言語<lb/>
　　　欺陵街巷非理搔擾乞托爲活等人仰<lb/>
　　　鄰保衆共起遣出離縣界如不伏起遣<lb/>
　　　宻來告官當議依法施行<lb/>
　一民間多作社㑹俗謂之保田蠶人口求福禳<lb/>
　　　災而巳或更率歛錢物造作器用之類<lb/>
　　　獻送寺廟動是月十日有妨經營其間<lb/>
　　　　貧下人戸多是典剥取債方可應副又<lb/>
　　　　以畏懼神明不敢違衆或是爭氣强湏<lb/>
　　　　入㑹愚民無知求福者未必得福禳災<lb/>
<pb n="KR2l0019_SBCK_006-3b"/>
　　　　者未必無災汝輩但孝順和睦省事長<lb/>
　　　　法不作社㑹獻送自然天神祐助家道<lb/>
　　　　吉昌汝若不孝不睦非理作事雖日日<lb/>
　　　　求神禱佛亦不免災禍也<lb/>
　一夏秋稅賦并預買匹帛及合納錢物諸般欠<lb/>
　　　　負等纔見縣司起催切依牓上日限便<lb/>
　　　　趂有物之際送納了足不得却將錢與<lb/>
　　　　戸長甲頭承催之人拖延過時直至勾<lb/>
　　　　追枉遭刑責其合納錢物終要輸官何<lb/>
　　　　縁蠲免<lb/>
　一誤放牛馬之類踐食田苗或蓋屋築墻偶侵<lb/>
<pb n="KR2l0019_SBCK_006-4a"/>
　　　疆界地主未得經官陳訴先且以理咨<lb/>
　　　　問犯人犯人便湏謝過陪備退還若是<lb/>
　　　　不伏便仰告官罪必有歸<lb/>
　一凢有賊發火起仰鄰保立便遞相叫喚急疾<lb/>
　　　救應不湏等候勾追却致悞事若官司<lb/>
　　　點檢或保衆首說有不到之人其牌子<lb/>
　　　　頭并地分幹當人一例勘決<lb/>
　一鎭市郷村有行止不明無圖運作過之人并<lb/>
　　　開櫃坊沽賣私酒之家仰地分幹當人<lb/>
　　　或鄰保宻來告官若或隱情因事彰露<lb/>
　　　𬒳别保人戸告發其鄰保及幹當人的<lb/>
<pb n="KR2l0019_SBCK_006-4b"/>
　　　　不容恕<lb/>
　一諸色行鋪不得輙將人戸寄付并修整及染<lb/>
　　　練物色之類解賣其知情収解承買之<lb/>
　　　人亦當嚴斷<lb/>
　一有田園之人切湏時復躬親照管明立界至<lb/>
　　　耕種及時斷賃如約佃客誠實湏加饒<lb/>
　　　　潤<lb/>
　一佃戸勤強便足衣食全藉主家照顧不得偷<lb/>
　　　瞞地利作事誠信湏曉尊卑莫與主家<lb/>
　　　爭氣邀勒主人待要移起𬒳人窺見所<lb/>
　　　爲便是養家之道<lb/>
<pb n="KR2l0019_SBCK_006-5a"/>
　一放債人戸切湏饒潤取債之人輕立利息寛<lb/>
　　　約日限即不得計套貧民虚裝價錢質<lb/>
　　　　當田産及強牽牛畜硬奪衣物動用之<lb/>
　　　類凖折欠錢其欠債人戸亦不得昏頼<lb/>
　　　　失信湏防後來闕乏全藉債主緩急接<lb/>
　　　濟<lb/>
　一凢作營運務要乆長取利豈可便要成立家<lb/>
　　　資切不可貨賣假僞物色及用私斗秤<lb/>
　　　　尺大収小出剥刻貧民却將錢財非理<lb/>
　　　破使惡積禍生汝冝前悔<lb/>
　一應陳狀理㑹事其見行未絶者縁新官到巳<lb/>
<pb n="KR2l0019_SBCK_006-5b"/>
　　　自剗刷催促外切慮人戸爲見新舊官<lb/>
　　　交替之際再將巳經縣司理斷事煩紊<lb/>
　　　官方並仰陳狀人於狀内分明聲說今<lb/>
　　　來所理㑹事即未曽經本縣理斷如後<lb/>
　　　　異同甘罪不詞<lb/>
　一應人戸自執去判狀湏是付耆長正身仍取<lb/>
　　　批収慿由収掌<lb/>
　一應冩狀鈔之人縣司巳籍定姓名各給木牌<lb/>
　　　於門首張掛并有官押印子於鈔上印<lb/>
　　　號仰人戸子細詢問即不得令無木牌<lb/>
　　　　印子人書冩狀鈔之類如人戸自能書<lb/>
<pb n="KR2l0019_SBCK_006-6a"/>
　　　冩即於狀鈔上稱說係某親書並湏<lb/>
　　　楷書冩<lb/>
　　　　　　狀式<lb/>
　　　某郷某村耆長某人耆分第幾等人戸<lb/>
　　　姓某見住處至縣衙幾里<hi>如係客戸即去係某人客</hi>
<hi>戸</hi>所論人係某郷村居住至縣衙幾里<lb/>
　　　右某年若干在身有無疾䕃<hi>婦人即云有無娘孕</hi>
<hi>及有無疾蔭</hi>今爲某事伏乞縣司施行謹狀<lb/>
　　　　　　年月　日姓某押狀<lb/>
　一應籍定冩狀鈔書鋪戸不得爲見縣司指揮<lb/>
　　　　不係籍人不得書冩狀鈔却致邀難人<lb/>
<pb n="KR2l0019_SBCK_006-6b"/>
　　　　戸多要錢物如察探得知必定開落姓<lb/>
　　　　名<lb/>
　一應百姓年七十或篤疾及有孕婦人並不得<lb/>
　　　　爲狀頭<lb/>
　一應係州城下居住人戸不得詣縣中陳狀<hi>此一</hi>
<hi>項唯倚郭縣可用</hi>
　一應官私債負今並寛給日限還納不得更似<lb/>
　　　　日前故作拖延<lb/>
　　　右各知委　年月　日<lb/>
作邑自箴卷第六<lb/>
</p>
<p>
</p>
  </div>
<div> <lb/>
    <p>
<pb n="KR2l0019_SBCK_007-1a"/>
作邑自箴卷第七<lb/>
　　　　牓耆壯<lb/>
知縣約束耆壯如後<lb/>
　一耆長各置承受簿一靣壯丁置脚暦一道凢<lb/>
　　　　承受諸般判狀帖引等及交付與壯丁<lb/>
　　　　繳跋文字並將簿暦對行批鑿内有耆<lb/>
　　　　長親自赴縣繳跋者逐案批収各湏將<lb/>
　　　　簿暦隨身准備取索點檢<lb/>
　一本耆差壯丁解送公事於狀内塡實日時其<lb/>
　　　　狀摺角實封用木齪子發來<lb/>
　一申解公事只得於狀内略說事情即不得一<lb/>
<pb n="KR2l0019_SBCK_007-1b"/>
　　　靣取責夾細文狀及不得枝蔓亂勾人<lb/>
　　　戸前來如闘打傷損者各指要切照證<lb/>
　　　之人仍不得過二人解押赴縣<lb/>
　一耆長只得管幹闘打賊盗煙火橋道等公事<lb/>
<hi>臨時更檢條開坐</hi>
　一承受人戸執去判狀給與慿由<lb/>
　一當切修治道路橋梁及去除積水不得阻滯<lb/>
　　　人馬往來<lb/>
　一臨近道路坑壍勒地主塡疊不管損䧟人馬<lb/>
　一近路井口勒令用塼石砌甃窄小不可下人<lb/>
　　　土并用塼石砌甃不得者止用麄大枋<lb/>
<pb n="KR2l0019_SBCK_007-2a"/>
　　　木作井口架於其上並各以欄干遮䕶<lb/>
　一道路有疾病無養之人立便擡舁責付就近<lb/>
　　　客店店戸毉人如法㸔承用藥治療具<lb/>
　　　病狀當日申縣候較損日將領赴縣出<lb/>
　　　頭其店戸毉人當議支與錢物<lb/>
　一里堠粉壁及牓示常切照管不得稍有損壞<lb/>
　一空窰常湏塡塞墓林有叢宻者告報墓行剥<lb/>
　　　令稍踈恐藏賊盗<lb/>
　一年少無殘疾男子或在郷村求乞者轉押出<lb/>
　　　縣界<lb/>
　一稱縣中官貟親識於郷村起動人戸寺觀仰<lb/>
<pb n="KR2l0019_SBCK_007-2b"/>
　　　速來報覆以慿依法施行<lb/>
　一田野間或有蝗蟲之類損壞苗稼仰畫時申<lb/>
　　　縣仍一靣呼集保衆打撲<lb/>
　一受縣帖勾人凢兩名巳上湏約定日時同共<lb/>
　　　出頭即不得先後勾追於所在關留有<lb/>
　　　妨晨業<lb/>
　一取責人戸文狀湏是呼集鄰保對衆供冩或<lb/>
　　　不能書字令代冩人對衆讀示令親押<lb/>
　　　花字勒代冩人并鄰保繫書照證<lb/>
　一帖引上有火急字者違限一日急字者違限<lb/>
　　　兩日其餘三日事不了勘決若於限内<lb/>
<pb n="KR2l0019_SBCK_007-3a"/>
　　　實不能了者具因依疾速申來當議量<lb/>
　　　展日限輙敢妄乞展限者罪不輕恕<lb/>
　一地分無主丘墳常切照管不得令人侵耕損<lb/>
　　　動<lb/>
　一店舍内有官貟秀才啇旅宿泊嚴切指揮鄰<lb/>
　　　保夜間廵喝不管稍有踈虞<lb/>
　一縣司行去公事湏是用心幹當但如自已緊<lb/>
　　　　切事幹辦自然速了若或慢易必定勘<lb/>
　　　　決<lb/>
　一耆壯解押公事並湏正身<lb/>
　　右仰知悉　年月　日<lb/>
<pb n="KR2l0019_SBCK_007-3b"/>
　　　牓客店戸<lb/>
知縣約束客店戸如後<lb/>
　一逐店常切洒掃頭房三兩處并新淨薦蓆之<lb/>
　　　　類祗候官貟秀才安下<lb/>
　一官貟秀才到店安下不得喧閙無禮<lb/>
　一客旅安泊多日頗渉疑慮及非理使錢不着<lb/>
　　　　次第或行止不明之人仰宻來告官或<lb/>
　　　　就近報知捕盗官貟<lb/>
　一客旅不安不得起遣仰立便告報耆壯喚就<lb/>
　　　　近毉人㸔理限當日内具病狀申縣照<lb/>
　　　　㑹如或耆壯於道路間擡舁病人於店<lb/>
<pb n="KR2l0019_SBCK_007-4a"/>
　　　中安泊亦湏如法照顧不管失所候較<lb/>
　　　損日同耆壯將領赴縣出頭以慿支給<lb/>
　　　錢物與店戸毉人等<lb/>
　一客旅出賣物色仰子細說諭止可令係籍有<lb/>
　　　牌子牙人交易若㦯不曽說諭啇旅只<lb/>
　　　令不係有牌子牙人交易以致脫漏錢<lb/>
　　　物及拖延稽滯其店戸當行嚴斷<lb/>
　一說諭客旅凢出賣係稅行貨仰先赴務印稅<lb/>
　　　訖方得出賣以防無圖之輩恐嚇錢物<lb/>
　　　况本務饒潤所納稅錢<lb/>
　一說諭客旅不得信慿牙人說作髙擡價錢賖<lb/>
<pb n="KR2l0019_SBCK_007-4b"/>
　　　　賣物色前去拖墜不還不若减價見錢<lb/>
　　　　交易如是乆例賖買者湏立壯保分明<lb/>
　　　　邀約<lb/>
　　　右仰知委　年月　日<lb/>
　　　　纔禮上牓無親戚門客等隨行<lb/>
知縣事牓<lb/>
　　勘㑹今月日到任並無親戚并門客秀才及<lb/>
　　毉術僧道人力之類隨行竊慮有妄作上件<lb/>
　　名目之人在外作過湏至曉示者<lb/>
右出牓某處如有妄作上件名目之人起動人戸<lb/>
并寺觀行鋪公人等仰諸色人収捉赴官以慿盡<lb/>
<pb n="KR2l0019_SBCK_007-5a"/>
理根勘施行各令知委　年月　日<lb/>
作邑自箴卷第七<lb/>
<pb n="KR2l0019_SBCK_007-5b"/>
</p>
<p>
</p>
  </div>
<div> <lb/>
    <p>
<pb n="KR2l0019_SBCK_008-1a"/>
作邑自箴卷第八<lb/>
　　　　冩狀鈔書鋪戸約束<lb/>
某縣今籍定書鋪戸某人許令書冩狀鈔諸般<lb/>
　　　　文字具約束下項<lb/>
　一詞狀前朱書事目<lb/>
　一狀鈔中緊切處不得揩改<lb/>
　一據人戸到鋪冩狀先湏子細審問不得添借<lb/>
　　　　語言多入閑辭及論訴不干已事若實<lb/>
　　　　有合訴之事湏是分明揩定某人行打<lb/>
　　　　或某人毁罵之類即不得稱疑及虛立<lb/>
　　　　證見妄攀人父母妻女赴官意在淩辱<lb/>
<pb n="KR2l0019_SBCK_008-1b"/>
　　　　若勘見本情其冩狀人亦行勾勘<lb/>
　一不得爲見不係籍人不得書冩狀鈔等便輙<lb/>
　　　　邀勒人戸多要錢物方肯書冩如縣司<lb/>
　　　　察探得知必行根治<lb/>
　一巳有判狀或文帖勾追對㑹事理并已認還<lb/>
　　　　錢未了再押出頭並不得冩狀却來煩<lb/>
　　　　紊官方如有詞說但隨着到當官分析<lb/>
　一百姓年七十或篤疾及有孕婦人並不得爲<lb/>
　　　　狀頭<lb/>
　　　　狀式<lb/>
　某郷某村耆長某人耆分第幾等人戸姓某見<lb/>
<pb n="KR2l0019_SBCK_008-2a"/>
　　　　住處去縣衙幾里　所<lb/>
　　　　人係某郷村居住至縣衙幾里<lb/>
　右某年若干在身有無疾䕃<hi>婦人即云有無孕及有無疾䕃</hi>
　今爲某事伏乞縣司施行謹狀<lb/>
　　　　　　年月日姓某押狀<lb/>
　一應係狀鈔之類並要眞揩書冩將給去木齪<lb/>
　　　　子分明印於年月前其狀内千錢榖數<lb/>
　　　　目并闘打月日並作大字<hi>謂一作壹之類</hi>
　右給牓付某人切在依禀如違前項指揮必定<lb/>
　勘決毀劈木齪子更不得書冩文字的不虚示<lb/>
　　　　　　年月　日<lb/>
<pb n="KR2l0019_SBCK_008-2b"/>
　　　　夏秋稅起催先出此牓<hi>勾耆長當㕔丁寕指揮給付此牓</hi>
知縣事牓<lb/>
　　訪聞人戸自來遞相倣俲不依限送納稅賦<lb/>
　　唯務行用錢物與催稅之人以此因循遂遭<lb/>
　　刑責以至枷項監催方得了足蓋是愚民全<lb/>
　　無識慮湏至告示者<lb/>
右仰諸郷村通曉父老詳認今來告示互相講勸<lb/>
愚頑之人若將重疊行用與催稅人錢物不如趂<lb/>
有物之際相添及早納足戸下稅物不唯公私省<lb/>
力亦免人戸枉遭刑責又縁稅物終湏要納若候<lb/>
官中勾追巳是過時猝難辦集轉見費力縣司今<lb/>
<pb n="KR2l0019_SBCK_008-3a"/>
來除給帖付戸長外更不别差人下郷催促恐生<lb/>
搔擾若有妄作縣司催稅之人起動人戸仰収領<lb/>
赴縣以慿嚴斷其遞年頑猾欠稅人戸已抄出姓<lb/>
名如入中限輸納未足先次勾決枷項監納的不<lb/>
虚行曉示　年月日<lb/>
　　　　稅到中限便出此牓<hi>小作印板印給耆長毎村三兩道</hi>
知縣事牓<lb/>
　　勘㑹先行告示更不差人下郷催稅恐生搔<lb/>
　　擾今來巳及中限全未見大叚納及分數湏<lb/>
　　至別有告示者<lb/>
右散行告示郷村人戸仰火急前來了納戸下稅<lb/>
<pb n="KR2l0019_SBCK_008-3b"/>
物縣司巳指定某月某日先勾第一等至第三等<lb/>
欠戸勘決其第四等第五等欠戸於某月某日勾<lb/>
追施行的不虚示　年月　日<lb/>
　　　　牙人付身牌約束<lb/>
某縣某色牙人某人付身牌開坐縣司約束如後<lb/>
　一不得將未經印稅物貨交易<lb/>
　一買賣主當靣自成交易者牙人不得阻障<lb/>
　一不得髙擡價例賖賣物貨拖延留滯客旅如<lb/>
　　　　是自來體例賖作限錢者湏分明立約<lb/>
　　　　多召壯保不管引惹詞訟<lb/>
右給付某人遇有客旅欲作交易先將此牌讀示<lb/>
<pb n="KR2l0019_SBCK_008-4a"/>
　　　　官　押<lb/>
　　　　公人家狀式<lb/>
某人郷貫係第幾等戸<lb/>
　三代<hi>逐代開說并年甲母在亦具年甲</hi>
某年幾在身有無疾患別有無藉䕃親戚<lb/>
　一親兄弟幾人<hi>某作甚業次如一人巳上各開說</hi>
　一妻某氏係某人女<lb/>
　一男幾人<hi>亦依兄弟開說</hi>
　一女幾人<hi>長嫁某人巳次亦開說</hi>
　一某於某年月日投充某役或投充手分某年<lb/>
　　　　月日行甚案實及若干月日替罷見行<lb/>
<pb n="KR2l0019_SBCK_008-4b"/>
　　　　甚案<lb/>
　一有無功過<lb/>
　一祖父母父母曽未遷葬<lb/>
右所供並是詣實如後異同甘伏深罪不詞謹狀<lb/>
　　　　年月　日<lb/>
　　　　書市買牌<lb/>
知縣㕔<lb/>
　本㕔収買諸般物色並是先支上等實直見<lb/>
　賣價錢者<lb/>
右仰行人驗認牌上書押先於市買處交取上等<lb/>
實直見賣價錢方得供物其市買輙敢支中下等<lb/>
<pb n="KR2l0019_SBCK_008-5a"/>
錢及於牌外妄有取索賖荷立便赴本㕔出頭<lb/>
　　　　驛舎亭舘馬鋪咨白小版牌<lb/>
某拜聞過往官貟秀才如到此歇泊什物闕少掃<lb/>
洒不至㓗淨或㸔管人不在本處祗候切望垂示<lb/>
當依理行遣具位某拜聞<lb/>
作邑自箴卷第八<lb/>
<pb n="KR2l0019_SBCK_008-5b"/>
</p>
<p>
</p>
  </div>
<div> <lb/>
    <p>
<pb n="KR2l0019_SBCK_009-1a"/>
作邑自箴卷第九<lb/>
　　　　判狀印板<hi>其板並於後靣落日押字用訖以青布袋子封押付直日手分掌</hi>
　　　推稅<lb/>
本保取承認狀仍勒賫契帖赴縣限　日<lb/>
　　　析戸<lb/>
本耆勘㑹有無祖父母父母在堂如祖父母父母<lb/>
巳死即今孝服滿與未滿及有無諸般違礙如無<lb/>
祖父母父母及孝服巳滿別無諸般違礙即許均<lb/>
分各賫分帳赴縣仍取隣保結罪狀申限日<lb/>
　　　落丁<lb/>
本保勘㑹的實身死年月日取隣保結罪狀申限日<lb/>
<pb n="KR2l0019_SBCK_009-1b"/>
　　　佃産<lb/>
本保打量𤱔歩四至勘㑹甚年月日産主身死有<lb/>
無承分之人即今何人爲主與下狀人同赴縣限日<lb/>
　　　索錢物小印子<hi>約如手掌大印於年月日前後空處蓋狀後自有筆判</hi>
今據所索錢物寛給日限湏是依限還納如更拖<lb/>
延必定勘決<lb/>
　　　勸諭牓<hi>與戒民庶牓大率相似或不能刻版止用佳紙精札毎郷井寺觀張一本</hi>
余忝命來長是邑第愧無以及民　朝廷法令明<lb/>
白頒告郡縣欲納民於厚守今職在宣化今採摭<lb/>
風俗之疵者直書勸言聞諸郷黨<lb/>
　一農惰則地利薄而衣食不足旣失思慮致夫<lb/>
<pb n="KR2l0019_SBCK_009-2a"/>
　　　身爲竊盗䧟於罪辱者多矣農者生之<lb/>
　　　　本也但勤於耕種自然豐足不求於人<lb/>
　一邑人修學者少蓋有可學之材而棄之不教<lb/>
　　　也大率愚民以經營財利爲先不知有<lb/>
　　　詩書之貴冝擇其子弟有性格者使之<lb/>
　　　就學爾之門第光榮可待<lb/>
　一父能教子不能擇其業而教之爲啇販者不<lb/>
　　　　如爲工巧啇販者食其財而財有盡工<lb/>
　　　　巧者食其藝而藝無窮也教子爲工又<lb/>
　　　　不如爲農工巧浮僞而農專朴也<lb/>
　一所在作社㑹祈神禱佛多端率歛或爲竒巧<lb/>
<pb n="KR2l0019_SBCK_009-2b"/>
　　　之物貢獻寺廟動經旬月奔走失業甚<lb/>
　　　則傷財破産意在求福禳災而巳因㑹<lb/>
　　　喧競返遭刑貴者往往有之求福未必<lb/>
　　　得福禳災未必無災神佛正直丗乃欽<lb/>
　　　重豈利兇惡之徒供獻便増福祥吉人<lb/>
　　　　不能供獻輙貽災禍此乃愚下之民不<lb/>
　　　經思慮爲人瞽惑又以衆喜成俗爭氣<lb/>
　　　相髙以不隨衆爲耻郷風習慣不聞至<lb/>
　　　言終未開悟爾輩但心行慈孝自然享<lb/>
　　　福不作非理便是<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>災<lb/>
　一先聖有言謹身節用以養父母庶人之孝也<lb/>
<pb n="KR2l0019_SBCK_009-3a"/>
　　　大率愚民不根義理恣縱其性懶墯則<lb/>
　　　廢業踈散則躭酒貪奪則賭博爭氣則<lb/>
　　　闘訟恃強則相擊皆不能謹身之過也<lb/>
　　　身旣不謹則費用無節財産破散日用<lb/>
　　　　不足由此冐犯鹽酒之禁以至屠牛鑄<lb/>
　　　錢劫掠爲事一䧟深刑追悔何及汝冝<lb/>
　　　念父母之恩厚重難報謹身節用自然<lb/>
　　　家道吉昌<lb/>
　一兄弟恩義不輕或有父母在堂巳各居止或<lb/>
　　　　異財本父母旣云則爭分而興怨此乃<lb/>
　　　　不顧廉耻貪利忘義者也汝冝三省之<lb/>
<pb n="KR2l0019_SBCK_009-3b"/>
　一小人娶妻則論財以至於失懽此無恩義者<lb/>
　　　　也婦年長而夫㓜弗合婚姻之理而家<lb/>
　　　　道不正夫婦家道之本不可不正也<lb/>
　一頑民以欺詐爲心不顧敗露之禍冒耕田土<lb/>
　　　　侵占地界藏家財以瞞骨肉寄産業以<lb/>
　　　　避差傜撰造語言扇揺人衆虚裝詞訟<lb/>
　　　　煩紊官方不唯禍速其身亦爲子孫之<lb/>
　　　患汝冝省已以務誠實<lb/>
　一民有兇悍而好習武藝者収藏兵器結集殺<lb/>
　　　　奪便置極刑小或流配父母妻子相隨<lb/>
　　　　滿獄救汝不能此常聞也冝鑒戒之<lb/>
<pb n="KR2l0019_SBCK_009-4a"/>
　一豪橫兼并之家放債倍取利息略無猒足又<lb/>
　　　　於斗秤之間大収小出刻剥貧民取其<lb/>
　　　　膏血以爲歌舞飲博之用婚姻䘮葬奢<lb/>
　　　　僣過度惡積貫盈災禍連至汝冝前思<lb/>
　　　　無致後悔也<lb/>
　一推兹過惡民庶易習而難改縣今欲教之不<lb/>
　　　　能家至戸到惟汝衆耆宿委曲諭之於<lb/>
　　　　鄰里親知使祇縣令之言無忽<lb/>
　　　　　　月日具位押<lb/>
　　　　戒約夫隊頭<lb/>
知縣事今戒約夫隊頭某人如後<lb/>
<pb n="KR2l0019_SBCK_009-4b"/>
　一不得歛掠夫衆錢物<lb/>
　一點檢合用動使之類各湏如法齊足<lb/>
　一㨂擇雇召人夫如有疾病老弱之人押出頭<lb/>
　　　呈驗<lb/>
　一土<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>兒靣闊一尺五寸底闊八寸深七寸仍<lb/>
　　　湏壯實<hi>檐索湏新麻麄打</hi>
　一嚴切指納夫衆不得喫酒賭錢及作非違并<lb/>
　　　喧閙爭打<lb/>
　一夫衆雖未到工役處亦湏於寨内止宿<lb/>
　一夫衆有不安者畫時具姓名申乞毉療<lb/>
　一常切點檢火長如法做造飯食不得令減刻<lb/>
<pb n="KR2l0019_SBCK_009-5a"/>
　　　米麵之類衷私糶賣<lb/>
　一部轄人夫不得驀越<hi>謂如第二隊不得過第一隊</hi>工役處<lb/>
　　　出寨歸寨亦依次第<lb/>
　一逢見別縣人夫放今先行不得作閙<lb/>
　一經過州縣鎮市更湏齊整不得喧閙<lb/>
　一做罷飯食便令打滅火燭<hi>夜間仍不得留燈</hi>
　一工役處分得地料湏管飽及元抛丈尺<lb/>
右畫一約束在前仰隊頭某人依應遵守如稍有<lb/>
違必定依理施行年月日具位　押<lb/>
作邑自箴卷第九<lb/>
<pb n="KR2l0019_SBCK_009-5b"/>
</p>
<p>
</p>
  </div>
<div> <lb/>
    <p>
<pb n="KR2l0019_SBCK_010-1a"/>
作邑自箴拾遺第十<lb/>
　　　　登途湏知<lb/>
必用之物未行前點<lb/>
茶藥勿同籠篋<lb/>
藥氣酷烈無近衣服<lb/>
硬物置在篋笥者厚<lb/>
雨具常隨身<lb/>
籠篋不能禦雨者預　一物<lb/>
𥚹檐繩攀切湏牢壯<lb/>
乗驛馬者不可枉路<lb/>
罕開籠篋旣鎻加封仍　其縫<lb/>
<pb n="KR2l0019_SBCK_010-1b"/>
𥘉程惜人馬力<lb/>
籠篋夜悉封鎻仍繫定　以防緩急<lb/>
投宿先顧屋壁欹損并視　後床下及僻處<lb/>
閉門先周視<lb/>
停燈冝僻左<lb/>
岀語避嫌<lb/>
早行勿慿雞聲<lb/>
向晚少飲酒<lb/>
犯寒不冝早洗靣食後<lb/>
早行擇侣仍居其後<lb/>
飲食先以銀鋪之類　熏即棄去勿言<lb/>
<pb n="KR2l0019_SBCK_010-2a"/>
所至詢風土飲啖之冝<lb/>
凢居湫隘出入湏快便<lb/>
入驛舍有後至官髙或口衆者讓與佳處<lb/>
寓官私舍屋戒戕賊花木及題毀䆫壁<lb/>
遭大雹如跨馬則缷鞍韀頂戴而坐庻免損傷<lb/>
胃熱以冷水洗靣則生瘡瘰<lb/>
家有孕者所在詢収生之婦<lb/>
非親非舊特見顧者察之<lb/>
或有問某人所爲所在雖知勿告慮其罔測<lb/>
僕使有過黙記之切勿訶責或可遣即遣之<lb/>
遇貨物不當其價勿買<lb/>
<pb n="KR2l0019_SBCK_010-2b"/>
非相知人書信不可附行<lb/>
緩急要用之物號記其處<lb/>
上渡船筏或人多冝作畨次過之<lb/>
騎馬過水當緩其轡仍不可視水若視水則目眩<lb/>
　　　　不可坐視馬鬃爲上<lb/>
河凍湏踏冰過不唯不可乗馬仍自携一五七尺<lb/>
　　　　以上麄棒未舉歩先叩冰厚薄或誤踏<lb/>
　　　　冰透急横棒礙之遂免墜下<lb/>
大小車行帶斧鑿鍫钁以防急用江州車仍帶准<lb/>
　　　　備耳子更湏附繩檐三五副以備般剥<lb/>
暑月湏携臘茶大蒜黄臘烏梅白礬川椒荆芥磂<lb/>
<pb n="KR2l0019_SBCK_010-3a"/>
　　　　黄等行至如薄綿衣披亦不可闕葱白<lb/>
　　　　寸切四時皆可携以備乏水飲也方在後<lb/>
中暍巳不省人事者與冷水喫即死但且急去衣<lb/>
　　　　服令仰卧頭髙以日中熱沙土或温温<lb/>
　　　　爐竈中灰壅之復以稍熱湯蘸手巾熨<lb/>
　　　　腹脇間良乆甦醒尤不冝便與冷物喫<lb/>
凍死者以藁薦或氊褥捲定使人衮之時時開㸔<lb/>
　　　　若漸活即與温粥飲不可與熱飲食至<lb/>
　　　　如踏雪足凍止以冷水洗濯若用熱湯<lb/>
　　　　或喫熱物其指徑落矣切戒之<lb/>
驚怖死者以温酒一兩杯灌之即活<lb/>
<pb n="KR2l0019_SBCK_010-3b"/>
冒熱行常嚼黄蠟一塊如栗子大不住嚥津遂免<lb/>
　　　　中暑臘茶亦佳<lb/>
魘不省者移動卧處些子徐徐喚之即省夜間魘<lb/>
　　　　者元有燈即存燈元無燈切不可燈照<lb/>
欲騾馬不嘶鳴者以鹽擦口唇或以塼石墜尾<lb/>
渇無水飲者爛嚼生葱一寸可抵二升水力<lb/>
奔走極渇咽乾<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>者呷少麻油即解毎呷止可半<lb/>
　　　　茶脚許過則爲害矣此爲乏水而設也<lb/>
纔覺傷暑微煖好酒引三五杯凉處睡便愈<lb/>
　　　　備急藥方<lb/>
凢中蠱毒或不能語或頭痛心悲切或嘔血但嚼<lb/>
<pb n="KR2l0019_SBCK_010-4a"/>
　　　　大豆香甜者急刺雄雞冠取血半盞許<lb/>
　　　　酒調下立解<lb/>
中百藥毒者取五倍子爛嚼温水下爲末調亦佳<lb/>
驢涎馬汗入瘡以烏梅白礬各一兩許槌碎以水<lb/>
　　　　一大椀同煎十數沸淋洗肛道至瘡口<lb/>
　　　　良乆再洗<lb/>
又方以頭上垢膩和壁土貼瘡口上<lb/>
湯火傷以濃酒脚調黄丹塗日三五次<lb/>
手指誤入門<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>銊子内取不出以熱醋淋之皮皱<lb/>
　　　　即出<lb/>
又方以熱灰汁淋之<lb/>
<pb n="KR2l0019_SBCK_010-4b"/>
塵沙入眼中以尖筆點濃好墨抹睛上下即止<lb/>
纔覺中暑爛嚼大蒜一兩瓣新水送下<lb/>
心脾痛以良薑并餅爐中黒煿等分爲細末醋湯<lb/>
　　　　調下一錢<lb/>
暴吃逆但閉氣良乆愈<lb/>
魚骨之類鯁喉中但至心黙念云五順東流三遍<lb/>
　　　　急呷水或羮湯嚥之立下若爲他人即<lb/>
　　　　念七遍入水中令呷亦効<lb/>
　　　　<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>
                    <hi>去皮</hi>大烏梅　呵子<hi>各一箇</hi>
<hi>一寸</hi>
<pb n="KR2l0019_SBCK_010-5a"/>
　　　　　一升同煎半升熱服<lb/>
　　　　巳成痟渇或暴㵼冝以三寳丹治之<lb/>
<hi>生</hi>牡礪<hi>炭火燒</hi>生硫黄<hi>以栁木槌研極細</hi>
巳上䓁分爲末用生薑自然汁煑麵糊和元如梧<lb/>
桐子大空心鹽湯吞下二十元止㵼米飲下<lb/>
打撲傷折<lb/>
　　川椒　芍藥　牛膝　自然銅<lb/>
　　當歸　金毛狗脊　木鱉子<hi>去皮</hi>
巳上七味等分爲末毎一兩白麵一兩拌勻以童<lb/>
子小便調稀稠得所用軟紙數重攤藥在上褁縛<lb/>
損處每七日一易覺乾以温小便潤之<lb/>
<pb n="KR2l0019_SBCK_010-5b"/>
蜈蚣蛇蝎等傷以鬼蓋傳之切不可近口<hi>鬼蓋墻隂菌也</hi>
<hi>又名朝生暮落</hi>
又方以生鐡於石上磨水取漿塗之<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>瘡用桂末以雞子清調以雞翎子掃日三兩次<lb/>
又方煑菘菜湯洗妙<lb/>
作邑自箴卷第十<lb/>
　　　　　　　淳熈巳亥中元<lb/>
　　　　　　　　浙西提刑司刋<lb/>
</p>
<p>
</p>
  </div>
        </body>
</text>\m</TEI>
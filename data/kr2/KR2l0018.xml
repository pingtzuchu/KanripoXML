<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>百官箴卷一</head>
    <p>
<pb n="KR2l0018_WYG_001-1a"/>
欽定四庫全書<lb/>
　百官箴卷一　　　　　　宋　許月卿　撰<lb/>
　　進百官箴表<lb/>
臣月卿言伏以一飯不忘夙抱少陵之志六箴具列逺<lb/>
慙徳裕之勲敢以愚衷徹干睿聴臣月卿惶恐惶恐頓<lb/>
首頓首惟周武建萬邦之極有辛甲獻百官之箴安不<lb/>
自安聖而益聖憂國愛吾君之念謂吾獨之全軀保妻<lb/>
子之臣慮不及此故東西兩漢之<hi>闕</hi>捨楊崔數子而誰<lb/>
<pb n="KR2l0018_WYG_001-1b"/>
仰視虞箴僅堪僕命魏晉以降文章可知言雖尊主而<lb/>
庇民意則徇華而逐末於修辭立忱之學類欠實工視<lb/>
正君定國之言殆為虚語本源既淺氣象自卑并與古<lb/>
韻而失之其於文體何如也作者馳聲之不乏胡為嗣<lb/>
響之獨難正坐摹規為圜擬矩為方不知自源而流由<lb/>
本而末宜世道之不古顧民彛之幸存臣瑣瑣孤寒惓<lb/>
惓忠愛臣於君子於父難忘懇惻之天史為書瞽為詩<lb/>
莫匪箴規之地念庶人之可諫矧英主之兼容轍爾芻<lb/>
<pb n="KR2l0018_WYG_001-2a"/>
言庶㡬芹獻兹盖恭遇皇帝陛下舜聦四達湯徳又新<lb/>
退而銘於机焉席而銘於端焉持以小心之翼翼立則<lb/>
見於前也輿則見於衡也凜然大訓之明明未嘗一善<lb/>
之遐遺盖欲庶僚之修輔恢洪聖徳興起治功臣幸際<lb/>
昌期冒陳宿藴諫行言聴俾膏澤之下於民君明臣良<lb/>
惟時㡬以康厥事可傳於後永孚於休臣干冒天威無<lb/>
任激切屏營之至臣所撰到百官箴并發凡言例共成<lb/>
七帙用黃羅夾複封全謹隨表上進以聞臣月卿惶懼<lb/>
<pb n="KR2l0018_WYG_001-2b"/>
惶懼頓首頓首謹言<lb/>
　　百官箴序<lb/>
臣聞君者臣之天父者子之天故臣之愛君子之愛父<lb/>
天也其身可殺而愛君父之心不可解夫是之謂天天<lb/>
下之事凡其加以人者久則必渝而其久而莫之渝者<lb/>
天也憂葵之女不恤緯之嫠而豈有致君澤民之職分<lb/>
哉油然發衷盖不自知其然而然也唐虞三代之時漸<lb/>
民以仁培民以道其入於民也深而積於民也厚矣故<lb/>
<pb n="KR2l0018_WYG_001-3a"/>
及其後世國雖靡止民雖靡膴而愛君憂國之天雖山林<lb/>
之野人幽閨之女婦有可殺而不可解者吁此三代有<lb/>
道之長而非後世之所能及與然則有天下者何可不<lb/>
養斯民愛君之天而夀吾國於三代也哉臣最愛辛甲<lb/>
之虞箴愛其天而不人也而惜其所謂百官箴者之不<lb/>
盡存也故嘗以臣之油然發衷者為百官箴雖自知其<lb/>
為怨府為禍機而可殺不可解之天則凡以愛吾君爾<lb/>
夫愛吾君則欲夀吾君欲夀吾君者則欲夀吾君之國<lb/>
<pb n="KR2l0018_WYG_001-3b"/>
無逸一書周公所以夀成王也夀不夀命也於逸何闗<lb/>
而周公謂逸則不夀無逸則夀豈不以無逸則天理流<lb/>
行人欲净盡固仁之體而夀之道乎臣所以敢<hi>闕二字</hi>百<lb/>
官箴者不敢以不可自比周公而自沮而以可庶㡬憂<lb/>
葵之女不恤緯之婺而自勸以為陛下幸而不以不可<lb/>
自況周公斥臣而以可萬一葵緯而聽臣臣之箴幸而<lb/>
用則聖躬夀於堯舜國脈夀於三代聖躬夀於堯舜則<lb/>
閲天下之義理愈熟處天下之事㑹愈精而人欲不能<lb/>
<pb n="KR2l0018_WYG_001-4a"/>
揺情偽不能欺以霜降水涸之真見出輕車熟路之老<lb/>
謀躋吾民於仁夀夀吾國於箕翼國脈之夀皆自聖躬<lb/>
始此臣愛君之天也使衆怨臣而欲禍臣不過殺臣之<lb/>
身而已豈能滅臣愛君之天哉臣之自處素定是以敢<lb/>
於進百官箴而無所忌也夫子不云乎求仁而得仁又<lb/>
何怨臣萬死無悔臣月卿謹序<lb/>
　　百官箴次第<lb/>
或問臣曰子之百官箴亦有叙乎臣應之曰有二府之<lb/>
<pb n="KR2l0018_WYG_001-4b"/>
於陛下猶股肱之於元首也故莫先焉師臣者帝經筵<lb/>
陛下所宜師也賔臣者王翰苑陛下所宜賔也其尊徳<lb/>
樂道不如是不足與有為也故次之經筵翰苑晝則宻<lb/>
侍宵則宿直於喜怒哀樂之未發而養之於是非利害<lb/>
之未萌而正之則力少而功倍若諫官則正之於將萌<lb/>
力漸勞矣子思曰喜怒哀樂之未發謂之中其經筵翰<lb/>
苑之責乎發而皆中節謂之和其諫官之責乎周敦頤<lb/>
曰誠無為其經筵翰苑之責乎㡬善惡其諫官之責乎<lb/>
<pb n="KR2l0018_WYG_001-5a"/>
邵雍曰思慮未起鬼神莫知不由乎我更由乎誰又曰<lb/>
先天學心法也其經筵翰苑之責乎思慮一萌鬼神得<lb/>
而知之矣故君子不可不慎獨又曰後天學入用之位<lb/>
也其諫官之責乎朱熹曰存天理之本然其經筵翰苑<lb/>
之責乎察人欲於將萌其諫官之責乎故次之諌官正<lb/>
之於將萌後省正之於未行御史正之於已行史臣書<lb/>
之於已行已行而未當猶可直前而正之也正之而不<lb/>
從則有書於䇿者不可懼哉日見二史立於螭拗亦進<lb/>
<pb n="KR2l0018_WYG_001-5b"/>
徳之一助也故次之祖宗嚴二省之制中書造命門下<lb/>
審覆尚書奉行尚書有令有僕射有丞今亡矣則尚書<lb/>
六部尚存三省之制所謂愛禮存羊也故次之宰士樞<lb/>
屬者二府之掾也故次之三省太常宗正禮部之别也<lb/>
大理刑部之别也司農太府户部之别也秘書國子監<lb/>
亦禮部之别也將作軍器監工部之别也故次之登聞<lb/>
院諫臣之屬也進奏院門下後省之屬也官告院吏部<lb/>
之屬也料糧審計太府之屬也𣙜貨務都茶場宰士之<lb/>
<pb n="KR2l0018_WYG_001-6a"/>
屬也左藏庫雜買務雜賣場亦太府之屬也文思院工<lb/>
部之屬也故次之是皆有列於朝者也故前宰輔侍從<lb/>
次之前庶官不載焉祖宗尊賢之等也凡二府箴例稱<lb/>
司化治天下之道不可徒政而已也立之斯立道之斯<lb/>
行綏之斯來動之斯和在吾君吾輔相勉而已自尚書<lb/>
工部而上例稱侍臣朝夕論思日月獻納豈直簿書期<lb/>
㑹哉經筵翰苑臺諫給舍諸史例曹其職固不同而其<lb/>
為侍臣則同觀臣之箴見所職之異則當思盡其分之<lb/>
<pb n="KR2l0018_WYG_001-6b"/>
殊見侍臣二字之同則當思盡其理之一論思獻納期<lb/>
無忝侍臣二字可也詎宜曰朝廷大事有宰輔在吾可<lb/>
以辭其責乎詎宜以天子侍臣而朋比媕阿知有宰輔<lb/>
私恩而以侍臣為何官哉由内而外承流宣化知臨安<lb/>
府莫先焉諸夏之本也不曰知臨安府而曰京兆尹者<lb/>
望陛下修政攘夷復文武之境土也天下形勝京兆得<lb/>
之今固未易言也非陛下莫可告者耳臣有成筭容臣<lb/>
别奏畿漕次之留守又次之督府不常建與宣撫宣諭<lb/>
<pb n="KR2l0018_WYG_001-7a"/>
招討招捕招撫察訪等使皆無箴焉可也陛下即位三<lb/>
十年間三授督鉞故次之制置安撫經畧次之守臣位<lb/>
監司下今以先焉以其有民有社有祀有戎有師之教<lb/>
有父之尊有毋之親非使者比也使者急其賦不恤州<lb/>
縣不知使事有指職思其憂州縣奉承使者不恤其民<lb/>
知有使者不知有天子命觀臣箴之先後可以知所勉<lb/>
矣夫内有百揆四岳外有州牧侯伯自唐虞而已然矣<lb/>
先内後外聖人施行之序也詳内畧外聖人責治之等<lb/>
<pb n="KR2l0018_WYG_001-7b"/>
也不重内而輕外聖人一視之仁也重内而輕外士大<lb/>
夫謀身之私也故臣之箴居太子太孫官屬於百官之<lb/>
末見内外無輕重之别也詩不云乎詒厥孫謀以燕翼<lb/>
子書不云乎旁求俊彦啓迪後人傳不云乎豐水有芑<lb/>
數世之仁此臣作太子太孫官屬箴之意也陛下其亦<lb/>
深長思哉祖宗時三省相維事無遺䇿而從官可以直<lb/>
前庶僚可以轉對外而監司守貳下而一命之㣲又下<lb/>
而士之未命與夫父老芻蕘皆臺諫也民隱安得不上<lb/>
<pb n="KR2l0018_WYG_001-8a"/>
達憸邪安得不暴白主徳安得不光明天下安得不熙<lb/>
洽哉此前代之臣不敢以望其君而臣敢以望陛下也<lb/>
此百官箴所以為陛下獻也陛下其亦深長思哉陛下<lb/>
不世出時不可再得陛下其亦深長思哉或問臣曰辛<lb/>
甲為百官箴而子之箴不滿百何也臣應之曰唐虞官<lb/>
百夏商官倍則辛甲之時周禮雖未成書官亦不翅百<lb/>
矣曰百官者舉其凡也說命曰后王君公大夫師長洪<lb/>
範曰王省惟嵗卿士惟月師尹惟日禮記曰五官之長<lb/>
<pb n="KR2l0018_WYG_001-8b"/>
曰伯古今說卿士者皆不如韋昭昭之言曰卿士卿之<lb/>
有士者臣以商頌允也天子降於卿士推之知其言是<lb/>
師長即師尹也師衆也即虞書所謂庶尹也且以吏部<lb/>
言之尚書侍郎郎中雖有崇庳而所掌同此吏部也吏<lb/>
部尚書非吏部之長之尹之伯乎一箴可以該其屬矣<lb/>
臣之箴所以明體統也舉綱挈領治天下之道具是矣<lb/>
或問臣曰然則子之箴四十有九亦有義乎臣應之曰<lb/>
有太史公曰蓍百莖共一根禇先生曰傳曰天下和平<lb/>
<pb n="KR2l0018_WYG_001-9a"/>
王道得而蓍莖長丈其叢生滿百莖大衍之數五十其<lb/>
用四十有九臣之箴名百官箴陽用其全君之道也天<lb/>
包地外也日全體光明也臣之箴四十有九隂用其半<lb/>
也臣之道也地在天中也月三五而缺也觀臣之箴君<lb/>
臣可以各盡其道矣大衍之數五十其用四十有九虛<lb/>
一者太極也中庸曰所以行之者一也四十九箴非此<lb/>
一孰行之一者何真實無妄也所謂誠也所謂太極也<lb/>
所謂道心也臣首箴所謂敬修可願者也不如是則不<lb/>
<pb n="KR2l0018_WYG_001-9b"/>
誠無物無以治身無以治天下國家矣陛下其亦深長<lb/>
思哉漢之人退而相與語其君亦曰陛下無背面也退<lb/>
食猶在公也畎畆猶朝著也君不可離猶天不可離也<lb/>
無徃而不對揚猶無徃而不對越也臣之答客問言必<lb/>
稱陛下如對陛下而言也故敢書以聞<lb/>
　<lb/>
　<lb/>
　百官箴卷一<lb/>
</p>
<p>
</p>
  </div>
<div>
                <head>百官箴卷二</head>
    <p>
<pb n="KR2l0018_WYG_002-1a"/>
欽定四庫全書<lb/>
　百官箴卷二　　　　　　宋　許月卿　撰<lb/>
　　百官箴縁起<lb/>
春秋左氏傳曰昔周辛甲之為太史也命百官官箴王<lb/>
　闕<hi>杜氏解辛甲周武王太史</hi>於虞人之箴曰<hi>虞人掌田獵</hi>芒芒禹跡畫<lb/>
　為九州<hi>芒芒逺貌畫分也</hi>經啟九道<hi>開啟九州之</hi>民有寢廟獸有<lb/>
　茂草各有攸處徳用不擾<hi>人神各有所歸故徳不亂臣按杜氏以寢為人居廟</hi>
　<hi>為神居故言人神各有所歸今觀寢廟對茂草而言與詩奕奕寢廟對秩秩大猷而言恐寢廟不是兩事</hi>
<pb n="KR2l0018_WYG_002-1b"/>
　<hi>爾雅室有東西廂曰廟無東西廂有室曰寢未嘗以寢為人居廟為神居也故詩公侯之宫説者曰宫廟</hi>
　<hi>也宗室牖下説者曰宗室大宗之廟也觀爾雅則知人居可以廟言觀詩則知神居亦可以宫室言虞箴</hi>
　<hi>本意謂禹未治水人獸固擾禹既治水九州以寧人則有寢處之廟而獸則有茂盛之草獸不擾人而人</hi>
　<hi>何必擾獸主意在戒獵也古者民與人通廟與宫通此類甚衆又據易入于其宫詩上入執宫功孟子取</hi>
　<hi>諸其宫中而用之閭閻亦稱宫非若後世必帝王之居而後為宫必神靈之居而後為廟也今人言廟朝</hi>
　<hi>廟堂廟謨廟筭豈亦神靈之居乎就使如杜氏之説分寢廟為人神則虞箴本意亦不在人神不擾在人</hi>
　<hi>獸不擾耳大凡讀書當尋語脈且如上言民有寢廟而下言在帝夷羿又豈可以此民字為百姓乎</hi>在<lb/>
　帝夷羿冒於原獸<hi>冒貪也</hi>忘其國恤而思麀牡<hi>言但念獵</hi>武<lb/>
<pb n="KR2l0018_WYG_002-2a"/>
　不可重<hi>重猶數也重宣用反</hi>用不恢於夏家<hi>羿以好武雖有夏家而不能恢大之</hi>
　<hi>吕祖謙曰盖用羿代夏政其號不改故亦止曰夏家也</hi>獸臣思原敢告僕夫<hi>獸臣</hi>
　<hi>虞人告僕夫不敢斥尊</hi>
　臣按武王不世出之主也訪洪範於箕子問丹書於<lb/>
　太公惕若恐懼退為戒書机席鑑盤楹杖帶屨觴豆<lb/>
　户牖弓劍矛㦸無徃而不銘則亦無徃而不敬其視<lb/>
　湯之日新又新文王之亦臨亦保同此傳心之要也<lb/>
　觀其為太子一鮑魚之嗜若未害也而太公禁之及<lb/>
<pb n="KR2l0018_WYG_002-2b"/>
　其為天子一旅獒之貢若未害也而召公戒之辛甲<lb/>
　於是為百官箴以獻盖百官修輔執事以諫三代以<lb/>
　前之所同如伊尹所謂臣下不匡其刑墨是也古者<lb/>
　導人使諫其不諫者有刑後世導人勿諫其諫者有<lb/>
　刑此聖愚之所以異治亂之所以分乎辛甲虞箴以<lb/>
　夷羿戒武王與禹之戒舜曰無若丹朱傲同一意也<lb/>
　武王之自警如此羣臣之交警如此是其所以聖益<lb/>
　聖與惜百官箴之不盡傳也<lb/>
<pb n="KR2l0018_WYG_002-3a"/>
漢書揚雄傳箴莫善於虞箴作州箴<lb/>
後漢書胡廣傳初揚雄依虞箴作十二州二十五官箴<lb/>
　其九箴亡闕後涿郡崔四及其子瑗又臨邑侯劉騊<lb/>
　駼増補十六篇廣復繼作四篇文甚典美乃悉撰次<lb/>
　首目為之解釋名百官箴凡四十八篇<hi>臣按瑗子實作諌大夫箴</hi>
　<hi>盖又在四十八篇之外也</hi>
　　百官箴指歸<lb/>
書先王克謹天戒臣人克有常憲百官修輔厥后惟明<lb/>
<pb n="KR2l0018_WYG_002-3b"/>
　明毎嵗孟春遒人以木鐸徇於路官師相規工執藝<lb/>
　事以諫其或不恭邦有常刑<lb/>
春秋左氏傳天生民而立之君使司牧之勿使失性有<lb/>
　公而為之貳使師保之勿使過度是故天子有公諸<lb/>
　侯有卿卿置側室大夫有貳宗士有朋友庶人工商<lb/>
　皂𨽻牧圉皆有親䁥以相輔佐也善則賞之過則匡<lb/>
　之患則救之失則革之自王以下各有父兄子弟以<lb/>
　補察其政史為書瞽為詩工誦箴諫大夫規諫士傳<lb/>
<pb n="KR2l0018_WYG_002-4a"/>
　言庶人謗商旅議於市百工獻藝故夏書曰遒人以<lb/>
　木鐸徇於路官師相規工執藝事以諫正月孟春於<lb/>
　是乎有之諫失常也天之愛民甚矣豈其使一人肆<lb/>
　於民上以從其滛而棄天地之性必不然矣<lb/>
國語邵公曰天子聽政使公卿至於列士獻詩瞽獻曲<lb/>
　史獻書師箴瞍賦矇誦百工諫庶人傳語近臣盡規<lb/>
　親戚補察瞽史教誨耆艾修之而後王斟酌焉是以<lb/>
　事行而不悖<lb/>
<pb n="KR2l0018_WYG_002-4b"/>
又楚左史倚相曰昔衞武公年九十有五矣猶箴儆於<lb/>
　國曰自卿以下至於師長士茍在朝者無謂我老耄<lb/>
　而舍我必恭恪於朝朝夕以交戒我聞一二之言必<lb/>
　誦志而納之以訓導我在輿有旅賁之規位宁有官<lb/>
　師之典倚几有誦訓之諫居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴臨事有<lb/>
　瞽史之導宴居有師工之誦史不失書矇不失誦以<lb/>
　訓御之於是作懿戒以自儆也及其没也謂之睿聖<lb/>
　武公<hi>臣謂武公諸侯也耄也猶若是其所以聖也况天子乎况富於春秋乎</hi>
<pb n="KR2l0018_WYG_002-5a"/>
賈誼曰及太子既冠成人免於保傅之嚴則有記過之<lb/>
　史徹膳之宰進膳之旌誹謗之木敢諫之皷瞽史誦<lb/>
　詩工誦箴諫大夫進謀士傳民語習與智長故切而<lb/>
　不媿化與心成故中道若性<lb/>
賈山至言曰古者聖王之制史在前書過失工誦箴諫<lb/>
　瞽誦詩諫公卿比諫士傳言諫過庶人謗於道商旅<lb/>
　議於市然後君得聞其過失也聞其過失而改<lb/>
　之見義而從之所以永有天下也<lb/>
<pb n="KR2l0018_WYG_002-5b"/>
淮南鴻烈解曰古者天子聽朝公卿正諫博士誦詩瞽<lb/>
　箴師誦庶人傳語史書其過宰徹其膳猶以為未足<lb/>
　也故堯置敢諫之皷舜立誹謗之木湯有司直之人<lb/>
　武王立戒慎之軺過若毫釐而既已備之也夫聖人<lb/>
　之於善也無小而不舉其於過也無㣲而不改堯舜<lb/>
　禹湯武王皆坦然天下而南面焉<lb/>
大戴禮記及太子既冠成人免於保傅之嚴則有司過<lb/>
　之史有徹膳之宰太子有過史必書之史之義不得<lb/>
<pb n="KR2l0018_WYG_002-6a"/>
　不書過不書過則死過書而宰徹去膳夫膳宰之義<lb/>
　不得不徹膳不徹膳則死於是有進膳之旌有誹謗<lb/>
　之木有敢諫之皷瞽史誦詩工誦正諫士傳民語習<lb/>
　與智長故切而不攘化與心成故中道若性又曰食<lb/>
　以禮徹以樂失度則史書之工誦之三公進而讀之<lb/>
　宰夫減其膳是天子不得為非也<hi>臣竊意此等語必有三代遺書存焉</hi>
　<hi>故諸書所載不謀而同也漢去三代未逺是以有此今安得有之故撫卷三歎而已</hi>
　　百官箴施用<lb/>
<pb n="KR2l0018_WYG_002-6b"/>
侯包曰衞武公行年九十有五猶使人日誦抑戒之詩<lb/>
　而不離於其側<lb/>
朱熹叙楚辭後語曰若其義則首篇所著荀卿子之言<lb/>
　指意深切詞調鏗鏘君人者誠能使人朝夕諷誦不<lb/>
　離於其側如衞武公之抑戒則所以入耳而著心者<lb/>
　豈但廣厦細旃明師勸誦之益而已哉此固余之所<lb/>
　為眷眷而不忘者<lb/>
又叙成相第一曰成相者荀卿子之所作也在漢志號<lb/>
<pb n="KR2l0018_WYG_002-7a"/>
　成相雜辭凡三章雜陳古今治亂興亡之效託聲詩<lb/>
　以風其君若將以為工師之誦旅賁之規者其尊主<lb/>
　愛民之意亦深切矣<lb/>
文中子誡其至矣乎古之明王敬慎所未見悚懼所未<lb/>
　聞刻於盤盂勒於几杖居有常念動無過事其誡之<lb/>
　功乎<lb/>
　　百官箴用韻<lb/>
虞箴家字與夫字叶<lb/>
<pb n="KR2l0018_WYG_002-7b"/>
詩予手拮据予所捋荼予所蓄租予口卒瘏曰予未有<lb/>
　室家又宜爾室家樂爾妻帑是究是圖亶其然乎又<lb/>
　靡室靡家玁狁之故不遑啟居玁狁之故又我行其<lb/>
　野蔽芾其樗婚婣之故言就爾居爾不我蓄復我邦<lb/>
　家又謂爾遷于王都曰予未有室家又乃召司空乃<lb/>
　召司徒俾立室家又皇皇者華<hi>此亦隔句用韻之法</hi>于彼原隰<lb/>
　駪駪征夫每懷靡及又七月食𤓰八月㫁壺九月叔<lb/>
　苴采荼薪樗食我農夫<lb/>
<pb n="KR2l0018_WYG_002-8a"/>
離騷羿滛遊以佚畋兮又好射夫封狐固亂流其鮮終<lb/>
　兮浞又貪夫厥家<hi>浞食角反○臣先以詩騷主箴</hi>
易枯楊生稊老夫得其女妻枯楊生花老婦得其士夫<lb/>
書汝弗能使有好于而家時人斯其辜<lb/>
春秋左氏傳歸妹暌孤冦張之弧姪從其姑六年其逋<lb/>
　逃歸其國而棄其家明年其死於髙梁之虚又登此<lb/>
　昆吾之虚綿綿生之𤓰余為渾良夫呌天無辜<lb/>
老子修之於身其徳乃真修之於家其徳有餘修之於<lb/>
<pb n="KR2l0018_WYG_002-8b"/>
　鄉其徳乃長<lb/>
莊子然其語而不舍非愚則誣也帝王殊禪三代殊繼<lb/>
　差其時逆其俗者謂之簒夫當其時順其俗者謂之<lb/>
　義徒黙黙乎河伯惡知貴賤之門小大之家又故三<lb/>
　嵗徙都于鄧之墟而十有萬家<lb/>
荀子省工賈衆農夫禁盜賊除姦邪又上以節賢良而<lb/>
　明貴賤下以飭長幼而明親疎上在王公之朝下在<lb/>
　百姓之家<lb/>
<pb n="KR2l0018_WYG_002-9a"/>
戰國䇿長頰歸來乎食無魚長頰歸來乎出無車長頰<lb/>
　歸來乎無以為家<lb/>
史記所載亦同但頰作鋏車作輿<lb/>
又泉陽令乃使吏案籍視圖水上漁者五十五家上流<lb/>
　之廬名為豫且<lb/>
淮南鴻烈解夫待騕䮍飛兎而駕之則世莫來車待西<lb/>
　施毛嬙而為配則終身不家矣<lb/>
東方朔答客難連四海之外為帶安於覆盂天下平均<lb/>
<pb n="KR2l0018_WYG_002-9b"/>
　合為一家<lb/>
列女傳獨泣始怒送厥母家答子逢禍復歸養姑<lb/>
揚雄徐州牧箴祚降周任姜錐乎琅琊姜姓絶苗田氏<lb/>
　攸都事由細㣲不慮不圖禍如丘山本在萌芽牧臣<lb/>
　司牧敢告僕夫<lb/>
太𤣥經夫牽于車妻為剥荼利于王姑不利公家老夫<lb/>
　擐車少女提壺利考家<lb/>
班彪北征賦惟太宗之蕩蕩兮豈曩秦之所圖野瀟條<lb/>
<pb n="KR2l0018_WYG_002-10a"/>
　以奔蕩兮迥千里而無家<lb/>
班固十八侯銘入軍討敵頃定天都佩雀雙印百里為<lb/>
　家<lb/>
漢書鴟夷滑稽腹如大壺盡日盛酒人復借酤常為國<lb/>
　器託於屬車出入兩宫經營父家繇是言之酒何過<lb/>
　乎<lb/>
又爰及溝渠利我國家<lb/>
後漢書曹世叔妻和帝數召入宫令皇后諸貴人師事<lb/>
<pb n="KR2l0018_WYG_002-10b"/>
　焉號曰大家<hi>音姑</hi>
晋書魏鼓吹曲嗟城中如流魚誰能復顧室家<lb/>
蔡寛夫詩話秦漢以前字書未備既多假借而音無反<lb/>
　切平仄皆通用如慶雲卿雲皋陶咎繇之類大率如<lb/>
　此詩瞻彼日月悠悠我思道之云逺曷云能來燕燕<lb/>
　于飛下上其音之子于歸逺送于南皆以為恊聲魏<lb/>
　晋間此體猶在劉越石握中有白璧本自荆山璆惟<lb/>
　彼太公望共此渭濵叟潘安仁位同單父邑愧無子<lb/>
<pb n="KR2l0018_WYG_002-11a"/>
　賤歌豈敢陋㣲官但恐忝所荷是自齊梁後既拘以<lb/>
　四聲又限以音韻故大率以偶儷聲病為工文氣安<lb/>
　得不卑弱乎惟陶淵明韓退之時時擺脱俗拘忌故<lb/>
　栖字與乖字陽字與清字皆取其傍韻用盖筆力自<lb/>
　足以勝之也<lb/>
臣月卿曰韻本於聲聲本於氣氣本於理自太極之動<lb/>
　静而有隂陽自隂陽之闔闢而有人物得其偏且塞<lb/>
　者為物得其正且通者為人人得隂陽之氣正而且<lb/>
<pb n="KR2l0018_WYG_002-11b"/>
　通故有自然之聲韻有自然之律吕初非勉强矯拂<lb/>
　而為之也勉强矯拂則非自然之韻非自然之韻則<lb/>
　非自然之聲非自然之聲則非自然之氣非自然之<lb/>
　氣則非自然之理自謝莊沈約周顒以浮聲切響創<lb/>
　為聲律之制而古韻亡矣古韻雖亡而其在人聲者<lb/>
　不可泯也生於後世而欲求古人之音韻者不於自<lb/>
　然之人聲求之將於何而求之故人聲之自然非勉<lb/>
　强非矯拂而有自然之節制有自然之疆域秩乎其<lb/>
<pb n="KR2l0018_WYG_002-12a"/>
　不可亂確乎其不可移此人聲之天也人聲之天即<lb/>
　人心之天也自然即天天即理韻書可泯此不可泯<lb/>
　故臣得撡以為驗稽以為决也人之讀古書者見用<lb/>
　韻之不今也意其無所限制肆口而言之也豈知其自<lb/>
　然者凜有限制若寛而實嚴已哉以虞箴家夫之韻<lb/>
　言之非臆説也驗之而無不合也真可以見古人於<lb/>
　千載之上真可以俟聖人於百世之下也<lb/>
詩有女同車顔如舜華將翺將翔佩玉瓊琚彼美孟姜<lb/>
<pb n="KR2l0018_WYG_002-12b"/>
　洵美且都山有扶蘓隰有荷華不見子都乃見狂且<lb/>
　狼疐其尾載䟦其胡公孫碩膚徳音不瑕彼爾維何<lb/>
　維常之華彼路斯何君子之車昔我徃矣黍稷方華<lb/>
　今我來思雨雪載塗王事多艱不遑啟居豈不懐歸<lb/>
　畏此簡書祈父予王之爪牙胡轉予于恤靡所止居<lb/>
　中田有廬疆埸有𤓰是剥是菹有駰有騢有驔有魚以<lb/>
　車袪袪思無邪思馬斯徂<lb/>
楚辭飡六氣而飲沆瀣兮潄正陽而含朝霞保神明之<lb/>
<pb n="KR2l0018_WYG_002-13a"/>
　清澄兮精氣入而麤穢除<lb/>
春秋左氏傳既定爾婁猪盍歸吾艾猳<lb/>
管子外之有徒禍乃始芽衆之所忿置不能圖<lb/>
荀子臯陶之狀色如削𤓰閎夭之狀面無見膚<lb/>
准南鴻烈解審用法誅必辜備盗賊禁奸邪<lb/>
史記神龜知吉㓙而骨直空枯日為徳而君於天下辱<lb/>
　於三足之烏月為刑而相佐見食於蝦蟇蝟辱於雀<lb/>
　螣蛇之神而始於即且<lb/>
<pb n="KR2l0018_WYG_002-13b"/>
王褒僮約出入不得□馬載車踑坐大呶下牀振頭垂<lb/>
　釣刈芻<lb/>
揚雄豫州牧箴陪臣執命不慮不圖王室陵遲喪其𤓰<lb/>
　牙<lb/>
少府箴嗜不可不察欲不可不圖未失之於約嘗失之<lb/>
　于奢<lb/>
劇秦美新權輿天地未祛睢睢盱盱或𤣥而萌或黄而<lb/>
　牙𤣥黄剖判上下相嘔<lb/>
<pb n="KR2l0018_WYG_002-14a"/>
大𤣥經是其牙或飫之徒又豨毅其牙發以張弧又軍<lb/>
　或纍車文人摧孥内蹈之瑕又正被有辜格我無邪<lb/>
反離騷横江湘以南淮兮云走虖彼蒼梧馳江潭之汎<lb/>
　溢兮吾將折衷虖重華<lb/>
漢書𤣥氣之清回復此都蔓蔓日茂芝成靈華後漢書<lb/>
　仕宦當作執金吾娶妻當得陰麗華<lb/>
韓愈毛頴傳今日之獲不自不牙衣褐之徒缺口而長<lb/>
　鬚八竅而跌居獨取其髦簡牘是資天下其同書<lb/>
<pb n="KR2l0018_WYG_002-14b"/>
儀禮之胡夀保建家室永受胡福即詩之遐不眉夀遐<lb/>
　不作人遐不謂矣盖胡即遐遐胡即二韻相通也皆<lb/>
　人聲之自然不可得而亂不可得而移非私見臆説也<lb/>
　詩騷之韻不待言矣如易之見龍在田利見大人飛<lb/>
　龍在天利見大人而膠漆自謂堅不如雷與陳至後<lb/>
　漢猶然也書之聖謨洋洋嘉言孔彰惟上帝不常作<lb/>
　善降之百祥作不善降之百殃爾惟徳罔小萬邦惟<lb/>
　慶爾惟不徳罔大墜厥宗而天下無雙江夏黄童殿<lb/>
<pb n="KR2l0018_WYG_002-15a"/>
　中無雙包孝公荀氏八龍慈明無雙辭親向長路安<lb/>
　知存與亡窮達固有分志士思立功五馬浮渡江一<lb/>
　馬化為龍沈隂結愁憂愁憂為誰興念與君生别各<lb/>
　在天一方良㑹未有期中心摧且傷不聊憂飡食慊<lb/>
　慊常飢空端坐論無為髣髴君容光停雲靄靄時雨<lb/>
　濛濛八表同昏平陸成江世爵虚禮州壤推風尋惟<lb/>
　義養道必懐邦人之秉彛不隘不恭我友二三子宦<lb/>
　遊在西京東野窺禹宂李翺觀濤江蕭條千萬里㑹<lb/>
<pb n="KR2l0018_WYG_002-15b"/>
　合安可逢至漢魏呉晋宋唐猶然也書之䕫䕫齊慄<lb/>
　瞽瞍亦允若賁若草木兆民允殖而牢邪石邪五鹿<lb/>
　客邪印何纍纍綬若若耶嵗惟丁卯律中無射天寒<lb/>
　夜長風氣蕭索前尹赫赫具瞻允若至漢晋唐猶然<lb/>
　也大戴禮之無養乳虎將傷天下小戴記之春秋冬<lb/>
　夏風雨霜露而章子角馬不今不古攄武師新黃祖<lb/>
　捕夷凶族革平西夏至漢呉猶然也左氏傳之于思<lb/>
　于思棄甲復來而無説詩匡鼎來匡說詩解人頤顯<lb/>
<pb n="KR2l0018_WYG_002-16a"/>
　髙門啟皇基統罔極垂將來情欣新知歡言詠遂賦<lb/>
　詩感子漂母恵愧我非韓才銜戢知何謝㝠報以相<lb/>
　詒既定淮蔡四夷畢來遂開明堂坐以治之阿婆三<lb/>
　五少年時也曽東塗西抹來至漢呉晋唐猶然也謂<lb/>
　非人聲之自然可乎是故有四聲通用之法不必改<lb/>
　仄聲以為平聲而後與上下句叶也有隔句用韻之<lb/>
　法不必曰應句有韻而呼句無韻也皆自然而然非<lb/>
　有安排也後之為學者固未足與議老師宿儒則知<lb/>
<pb n="KR2l0018_WYG_002-16b"/>
　之矣而未知其所以然也故不能極本窮源以出之<lb/>
　終無以解天下後世之惑臣竊悼焉嗟乎天下事類<lb/>
　此者多矣豈特韻哉悲夫臣特錄蔡寛夫之言以其<lb/>
　有得有失非彼無以明此也寛夫盖猶未能如老師<lb/>
　宿儒之知故其言一出焉一入焉曰皆以為恊聲曰<lb/>
　皆取其傍韻用盖筆力自足以勝之此可見其知之<lb/>
　未真也寛夫曰某與某叶者驗之而無不合故曰秩<lb/>
　乎其不可亂確乎其不可移請嘗試之有不合者坐<lb/>
<pb n="KR2l0018_WYG_002-17a"/>
　臣以罔上之罪今曰以為恊聲似謂出於詩人之臆<lb/>
　見而不知其出於自然也茍曰以為恊聲則詩人之<lb/>
　用此數韻也何為捨此數韻之外畧不肯他有所取<lb/>
　乎寛夫盖未知而想像言之耳因寛夫所舉姑以莫<lb/>
　之知者觀之思過半矣瞻彼日月悠悠我思道之云<lb/>
　逺曷云能來日之夕矣牛羊下來君子于役如之何<lb/>
　勿思之類是也燕燕于飛<hi>此亦隔句用韻之法</hi>下上其音之子<lb/>
　于歸逺送于南即皷鐘欽欽鼓瑟鼓琴笙磬同音以<lb/>
<pb n="KR2l0018_WYG_002-17b"/>
　雅以南以籥不僣<hi>此亦四聲通用之法</hi>之類是也何嘗亂以他<lb/>
　韻移以他韻哉其曰傍韻盖唐韻十二齊與十三佳<lb/>
　相隣十一唐與十二庚相隣故寛夫云爾不知此乃<lb/>
　唐韻耳淵明之時安得有此書乎五支與十八尤十<lb/>
　七真與一先豈亦傍韻乎故臣得此以見其不知也<lb/>
　陶韓筆力雖足以勝之然其用韻乃驗之人聲驗之<lb/>
　古書非不知而作之者寛夫以為取之傍韻何其謬<lb/>
　哉聖門之學物貴於格知貴於致故臣不敢茍惟陛<lb/>
<pb n="KR2l0018_WYG_002-18a"/>
　　下裁擇<lb/>
　　　百官箴諱例<lb/>
　胡安國紹興六年劄子臣昨列職經筵専以春秋進讀<lb/>
　縁春秋正文有淵聖御名方具奏<hi>闕</hi>未及進稟得罪去<lb/>
　國後聞禮官建議以他字易之定讀為式其經傳本字<lb/>
　則不改易事已施行臣今奉㫖纂修於經傳本字既有<lb/>
　詔令可遵則未委臣所纂修出於已見援引他經子史<lb/>
　有犯淵聖御名者亦許依本字書冩或當遷避有此疑<lb/>
<pb n="KR2l0018_WYG_002-18b"/>
　惑臣聞古者不以名為諱堯典稱鰥在下曰虞舜則堯<lb/>
　舜者固二帝之名而堯典乃虞氏史官所作直載其君<lb/>
　之名而不避也周人以諡易名於是有諱禮然臨文不<lb/>
　諱嫌名不諱二名不偏諱載在禮律其義明白孔子作<lb/>
　春秋凡書周魯事雖婉其文至於名諱並依本字若襄<lb/>
　王名鄭而書衞侯鄭匡王名班而書曹伯班簡王名夷<lb/>
　而書晋侯夷恭王名匄而書晋士匄莊公名同而書同<lb/>
　盟於幽僖公名申而書戊申朔襄公名午而書陳侯午<lb/>
<pb n="KR2l0018_WYG_002-19a"/>
定公名宋而書宋仲㡬是也按春秋書成當恭王之朝<lb/>
哀公之世匄乃恭王之名也夷則三世之穆也宋則哀<lb/>
公之考也午則皇考之廟諱也而筆削之際並無固避<lb/>
春秋為尊君父而作仲尼豈不恭也書法如此義不可<lb/>
知自漢以來此義不行臣子習為諂䛕而不知恭順之<lb/>
實則有易人之名以徹為通者易人之姓以莊為嚴者<lb/>
易甲乙之紀以丙為景者易郡縣之號以還淳為清溪<lb/>
者又甚則有父名晋肅而子不敢應進士舉者忌諱既<lb/>
<pb n="KR2l0018_WYG_002-19b"/>
繁名實愈亂本朝㳂襲漢唐故事未暇盡革恭惟陛下<lb/>
天縱聦明既尊春秋之書以新聖徳宜用春秋之法以<lb/>
㫁政事凡所施設動以春秋從事即有撥亂反正之功<lb/>
臣所纂修繕寫進本援以他經子史之類欲乞應犯聖<lb/>
朝廟諱不可遷避者依太常博士王晳所進春秋解例<lb/>
並依監本空缺㸃畫於淵聖御名亦不改易本字覆以<lb/>
黃紙庶㡬名實上遵春秋之法亦以消臣子謟䛕之端<lb/>
向孟軻氏欽王之義明恭順之實取進止十一月二十<lb/>
<pb n="KR2l0018_WYG_002-20a"/>
七日三省同奉聖㫖依臣月卿曰安國之言善矣然臣<lb/>
之於君子之於父天也見廟諱家諱而有不忍之心讀<lb/>
將及焉而若有礙于予口者此人心之天也仁也聖人<lb/>
裁之以義立為詩書不諱臨文不諱廟中不諱之禮人<lb/>
得以凖則焉臣嘗以唐韓栁氏之文觀之韓愈氏為文<lb/>
至廟諱未嘗易以他字栁宗元氏則易之故易世以代<lb/>
易民以人易治以理自常情觀之韓若木强栁若恭順<lb/>
者豈知恭順之實顧有在哉萬世之下韓為君子栁為<lb/>
<pb n="KR2l0018_WYG_002-20b"/>
小人人徒見諸效驗暴白之後而不察㡬㣲積累之先<lb/>
言心聲也臣固有以燭之矣是以臣平日為文茍遇廟<lb/>
諱未嘗易以他字惟空缺㸃畫讀以他字例安國也人<lb/>
亦有言父母之名耳可得聞口不可得道臣亦云手可<lb/>
得書口不可得道也今於廟諱臣之手可得書陛下之<lb/>
耳可得聞而陛下與臣等皆不忍道也況臣所進百官<lb/>
箴陛下萬有一焉幸而使人日誦之而不離於側尤當<lb/>
便於吟諷不宜臨誦之際然後遽思他字而改之也故<lb/>
<pb n="KR2l0018_WYG_002-21a"/>
臣於廟諱之字皆注一字於下以代之俾誦者不至臨<lb/>
時之迫遽也不違不諱之禮不失不忍之心雖不敢謂<lb/>
仁之至義之盡盖亦庶㡬云<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0018_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　百官箴卷二<lb/>
</p>
<p>
</p>
  </div>
<div>
                <head>百官箴卷三</head>
    <p>
<pb n="KR2l0018_WYG_003-1a"/>
欽定四庫全書<lb/>
　百官箴卷三　　　　　　宋　許月卿　撰<lb/>
　　左丞相箴<lb/>
明明天子孰不欲治孰肯願亂亂日何頻治日何罕能<lb/>
去彼憸能正厥事非心未格焉得人治甚矣非心如薙<lb/>
草然其本猶在且復蔓焉三代以還治不三代雖有賢<lb/>
君非心猶在非心之烈天地易位萬物不育吁其可畏<lb/>
勿謂我聖而無非心虞舜之聖危微是箴人心愈危道<lb/>
<pb n="KR2l0018_WYG_003-1b"/>
心愈微危微之毒民將受之無稽是聽弗詢是庸心危<lb/>
僅爾四海困窮精以察之草無遺種一以守之始始終<lb/>
終心純乎天永無異萌見於日用允執厥中禹逢聖帝<lb/>
可奮其忠無若丹朱慢遊傲虐舜豈有是贅言奚益勅<lb/>
天之命至誠無息兹所以聖匪徒容納臣愛一語敬修<lb/>
可願可願伊何可欲謂善此即道心勿求諸逺隱之吾<lb/>
心是而無非此即道心力以行之隱之吾心非而無是<lb/>
此即非心拔去勿遲靡存孑遺從事於斯非敬曷以伊<lb/>
<pb n="KR2l0018_WYG_003-2a"/>
尹所耻君不堯舜常試察尹所以事君徳無常師惟在<lb/>
主善善無常主克一其原終始惟一乃時日新斯其最<lb/>
要陛下留神成湯之聖仲虺進規徳茍日新萬邦惟懐<lb/>
志茍自滿九族乃離懋昭大徳大學明明用爽厥師大<lb/>
學新民二者欲止止於至善盍以自得得師為先人莫<lb/>
已若殷鑒不逺自用則小好問則裕惟先格王尹虺不<lb/>
殊謂君不能是賊吾君萬方有罪在予一人君師之責<lb/>
當察非心天下未治君心未純他人莫知陛下留神有<lb/>
<pb n="KR2l0018_WYG_003-2b"/>
堯舜資何苦不為萬世在後光明俊偉宰臣司化敢告<lb/>
執戣<lb/>
　　右丞相箴<lb/>
伊尹為右仲虺為左左之左之右之右之之無不可並<lb/>
建宰臣以穆天縡應變守文和羮有賴右相林甫妬賢<lb/>
嫉能右相觴賔竟日無人權居私室國何賴焉彼相彌<lb/>
逺久據於右不遷昭文杜來者所繇用心如此何以扶<lb/>
宇宙是以聖王知偏聽生姦獨任成亂故用賢無留難<lb/>
<pb n="KR2l0018_WYG_003-3a"/>
三辰不軌擢士為相用捨之權歸之於上臣無有作福<lb/>
作威玉食民無二王以進退為邪正自作朋黨快彼私<lb/>
忿禍終於家邦何以燭之心正意誠知至物格忠俊公<lb/>
明以是擇相魑魅退聽傍招俊乂孰不欽承宰臣司化<lb/>
敢告侍宫<lb/>
　　樞宻箴<lb/>
肅肅樞庭時維本兵禹征有苖周公東征將相合一而<lb/>
文武並用出為軍旅歸而為農兵民不分文武何有乎<lb/>
<pb n="KR2l0018_WYG_003-3b"/>
相輕秦置太尉漢大司馬相尊等耳權則或過樞機周<lb/>
宻乃任恭顯傳至後世奄宦是與梁唐懲之始用士人<lb/>
㳂襲之弊乆而未泯賜食厨中謝衣階下猶以貂璫而<lb/>
待西府府列東西事分文武相天子者遂不知戎臣弼<lb/>
曰不可乃革其故二府既通脈絡貫融自靖自獻和而<lb/>
不同一范一韓召登宥宻上前力争安事形迹書雖中<lb/>
書必陳其實同列不恱上恱其直彼相京檜喜同惡異<lb/>
匪國是謀惟身是計同而不和口然心議廟堂如此治<lb/>
<pb n="KR2l0018_WYG_003-4a"/>
象可知故有天下君毋喜其同將危我邦毋樂其顯將<lb/>
瘠吾民毋取其易制將敗乃公事樞臣司化敢告綴衣<lb/>
　　參知政事箴<lb/>
惟天恵民惟民有主有君而為之貳維相維輔為上為<lb/>
徳為下為民同寅協恭不宜有怒聚精㑹神彼相惟檜<lb/>
市權固寵蔽欺聦明各議執政檜必銜知竟抑其人謹<lb/>
署紙尾諾諾而已略周是非輙斥以死伴拜之號居然<lb/>
可知使檜無死禍豈止斯天祚我宋薄言誅之善伺上<lb/>
<pb n="KR2l0018_WYG_003-4b"/>
意善養君欲君喜林甫任其勞不知林甫擅其獨能練<lb/>
文法能持格令君喜林甫之無私不知林甫之専政天<lb/>
子用人何不可者君喜林甫之尊君不知林甫之賣主<lb/>
無逸一圖易以山水明皇懽然天下瘠矣妬賢嫉能明<lb/>
皇知之知之是矣相之奚為恭惟仁祖選於衆而舉仲<lb/>
淹開天章閣俾得盡書言既盡止我其從之乃命相臣<lb/>
公心協力而行之於斯萬年仁祖如天上天無朕仁祖<lb/>
孔明儀刑仁祖萬世稱聖輔臣司化敢告寺人<lb/>
<pb n="KR2l0018_WYG_003-5a"/>
　　經筵箴<lb/>
任賢去邪人主所同以忠為佞以佞為忠似是而非事<lb/>
有萬變物有未格將何以辨物格知至意誠心正權度<lb/>
無爽鑑空衡平是以帝王靡不務學堯舜禹湯備載篇<lb/>
籍至於武丁為商髙宗中興之盛比隆成湯遜志時敏<lb/>
學于古訓終始典學監於成憲三代而下治不如前何<lb/>
以不如學失其傳記問是急詞藻是事以學與政判而<lb/>
為二經幄設官但為觀美及謂學問無補於治我宋受<lb/>
<pb n="KR2l0018_WYG_003-5b"/>
命奎㑹五星文明之祥有開必先太祖厯試聚書數千<lb/>
欲増智慮而廣聞見雖在軍中手不釋卷聞有竒書千<lb/>
金肯捐及其即位好學不變視朝之暇未嘗晝寢聲色<lb/>
是逺經史是親誰不讀經帝感措刑誰不讀史帝念民<lb/>
寃以學為政夐掩前聞家法如此列聖罔愆進進不已<lb/>
三代何逺臣頤之言原本是圖親宦官宫妾之時少接<lb/>
賢士大夫之時多則氣質可以涵養徳性可以薫陶臣<lb/>
祖禹言人君之心惟在所養邪正當謹君子養之以善<lb/>
<pb n="KR2l0018_WYG_003-6a"/>
則智小人養之以惡即愚然小人易親賢人易疎故寡<lb/>
不勝衆正不勝邪二臣之言當時忽諸當時忽諸後世<lb/>
思予元祐為紹聖豈無其故二臣之言有待聖主侍臣<lb/>
司經敢告前驅<lb/>
　　翰苑箴<lb/>
巍巍太宗聖訓昭垂詞臣清美朕恨不得為之崇重若<lb/>
斯疇敢不力賔之友之諫行言得其在於唐有若陸贄<lb/>
至今誦之宣公奏議徳宗親倚綴饌解衣呼以輩行而<lb/>
<pb n="KR2l0018_WYG_003-6b"/>
不名之正主功多罪已言切悍卒武夫無不感恱既安<lb/>
且寧追仇盡言延齡是聴忠州杜門故君人同情欲治<lb/>
惡亂治少亂多盍亦自反豈非用賢如轉石去佞如拔<lb/>
山樂人順已而惡其犯顔國事日非諾諾罔間鼇禁所<lb/>
用惟尚文辭麻不可草㫁腕者誰是以憲宗嘉此崔羣<lb/>
數進讜言人當自陳肆我祖宗視猶宰臣肅我𫀆帶依<lb/>
此詔本臣殊奏稿帝自類之臣修帖子恱而喜之爰有<lb/>
明詔俾爾論思毋専文翰而輟言議毋樂循黙謂無言<lb/>
<pb n="KR2l0018_WYG_003-7a"/>
責汝言予聽予不汝隔臣敞磊落遇事建明執政忌之<lb/>
帝保其成進賢出邪闢諫諍路愛朕之深如禹偁<hi>元之</hi>
者不為茍止不為妄隨多所補益宿也朕知恭惟阜陵<lb/>
即位之元詔俾内宿翰苑經筵復祖宗舊啓沃一人從<lb/>
容輔導不知之潤顧問殷勤或至夜分可謂忠言孝宗<lb/>
明明侍臣司翰敢告掖令<lb/>
　　諫臣箴<lb/>
人主一心攻者甚衆況乎氣稟易偏難中是以聖人几<lb/>
<pb n="KR2l0018_WYG_003-7b"/>
杖盤盂物物養正念念閑邪猶懼隱㣲失不自知乃以<lb/>
内筵俾相領之庖饔酒漿次舍衣服器用財賄奄人御<lb/>
妾至纎至悉家宰之法内外交養私邪息㓕至於後世<lb/>
此具盡廢僅有諫員復多忌諫諫之有員意已不古古<lb/>
者卿士暨于黎庶誰不可諫安有員數諫員既狹諫疏<lb/>
具文不忤君相不詆權門治日常少亂日常多職此之<lb/>
故顛倒思予舜作漆器禹彫其菹防㣲杜漸諫者十餘<lb/>
従諫則聖愎諫則愚䜛諂面䛕朝夕與居國欲治可得<lb/>
<pb n="KR2l0018_WYG_003-8a"/>
乎唐有文皇始初清明諫官入閣政事與聞勉强受諫<lb/>
貞觀䇿勲五伯假之此心不誠何待十漸始之不終停<lb/>
昏仆碑自儕昏庸丕丕祖宗家法天容豈惟容之改過<lb/>
大勇從官直前庶官轉對脱有要切作時慷慨毋懼逆<lb/>
鱗朕方招徠事無長短並許敷奏思賢若渇従諫如流<lb/>
日徃月來養成聖性夙夜循省内愧於心不恃居尊使<lb/>
不敢言豈惜禹拜庶㡬進忠朕之汲黯天語載揚魯直<lb/>
之褒奎畫垂星執政僣所畏忌帝不墮其計中慶厯有<lb/>
<pb n="KR2l0018_WYG_003-8b"/>
詔俾無日不朝請隨事進諫恨晩用卿四諫風采萬世<lb/>
之慶無日無疏無一放過朕之闕失民之疾苦欲防壅<lb/>
蔽大開言路常論拒諫皆因有心茍無心矣諫則必從<lb/>
輕用喜怒悔過責躬祖宗如此安得不昌彼相安石㓜<lb/>
學而壯不行入閤故事遽叛平生之言私耳忘公由是<lb/>
又益兩參政何異林甫教不以鳴鳴則黜之由是諫諍<lb/>
路荒君人鑒此毋自塞其聦明張萬福武夫也而其言<lb/>
至當朝廷有直臣天下必太平侍臣司規敢告虎賁<lb/>
<pb n="KR2l0018_WYG_003-9a"/>
　　後省箴<lb/>
天不與三辰争明地不與五嶽争峻有五嶽所以成地<lb/>
有三辰所以成天不有臣直安知君聖未聞君聖與臣<lb/>
争能巍巍祖宗虚已以聴思屈羣䇿爰列三省爰列三<lb/>
省中書造命門下審覆尚書奉行相制相維百度以貞<lb/>
門下有給事中書有舍人命令未當塗居不靳如虞納<lb/>
言如周内史出納朕命入枋詔治宰相惡其害權去以<lb/>
美遷故事有門時徃咨詢宰相塞之以示自尊唐宗有<lb/>
<pb n="KR2l0018_WYG_003-9b"/>
言詔勅不便皆雖執論比無片語厥職孰振若惟署詔<lb/>
其誰不能凡有舉駁先棄宰執祖宗革之不許闗白空<lb/>
黃先書隳壊舊制祖宗革之必除弊例更相檢察乆而<lb/>
易渝祖宗革之必令互書舍人行詞封還久廢祖宗革<lb/>
之臣弼言是直闗門下號曰宻白祖宗革之尊三省式<lb/>
有若臣敏中有若臣詠爾其酌之夫然後行可否相濟<lb/>
和如和羮各言爾志天下其有不平者乎後世之敝何<lb/>
可勝道曰尚先行曰中入報曰有御筆曰有内降豈敢<lb/>
<pb n="KR2l0018_WYG_003-10a"/>
愛之畏我祖宗欲如澤不可長倖如穴不可開藝祖神<lb/>
聖乘快指揮誤纔一事愧恨盈懐日月萬世人皆仰之<lb/>
侍臣司駁敢告輿臺<lb/>
　　御史箴<lb/>
顒顒九重天下所君無他職事惟辨小人與夫君子和<lb/>
而不同周而不比君子則然小人反是臣下比同更相<lb/>
蔽䝉利害不聞誰受其凶是以祖宗聦耳明目耳目伊<lb/>
何䑓諫言責惟諫與䑓不私徃來諫官論列䑓臣或不<lb/>
<pb n="KR2l0018_WYG_003-10b"/>
與知䑓臣有謂不可諫官抑或是之各得自彈不白長<lb/>
官豈有比同如今之患想當是時無有呈身而有忘身<lb/>
無有識面而有鉄面匪妻子是謀惟國之為念論燈籠<lb/>
錦上存全之言中闈事上召還之衣可引怒可解忠鯁<lb/>
不可不從亂亡不可不戒臣琦伊周而不押班臣修孟<lb/>
韓而右濮園言辨行堅無如安石抗論箋天不遺餘力<lb/>
臨難無仗節死義皆平居無犯顔敢諫姦臣之始以䑓<lb/>
諫折之而易及其既成以干戈取之而難臣軾之論千<lb/>
<pb n="KR2l0018_WYG_003-11a"/>
載永鑒防人之口甚於防河豈不速止壅為洪波大决<lb/>
所汎傷人必多不如聽言流通以和厲王監謗有彘之<lb/>
禍䑓諫親除宰執不敢與乃儲私人於所遷之路明明<lb/>
陛下不聽宦竪借彼喻此陽擠隂助以是得䑓諫寧不<lb/>
承風指舍彼豺狼専事狐狸豈無忠臣劾崔日知覆如<lb/>
所搆譛成彼姦謀傾䑓盡逐號曰絶市雖除美官實則<lb/>
逐之㓙於而國以便其私故君人者毋樂一時適意而<lb/>
忘萬年遺臭侍臣司紏敢告左騶<lb/>
<pb n="KR2l0018_WYG_003-11b"/>
　　史臣箴<lb/>
煌煌柱史正色寒芒史臣象之敢有不忠趙盾崔杼不<lb/>
畏鈇鉞畏此簡書則莫我敢曷嗣書而死再嗣書之南<lb/>
史有聞執簡趨之諸侯有是我曷無之喜䛕惡直我自<lb/>
疎之秉筆左右宰相是隨直書無諂貞觀有輝不聞帝<lb/>
王親自觀史設令遂良不記天下亦皆記之永徽以來<lb/>
乃弗肎堂對仗故事雖復具文仗下之後爾謀爾議皆<lb/>
不與聞馮定有請宰臣不悦宰臣自謀而遑君之恤文<lb/>
<pb n="KR2l0018_WYG_003-12a"/>
宗孔文文皇是師右史左史咨質所宜挺挺魏摹有祖<lb/>
風烈文宗嘉之曰卿忠切宰相奏事備錄以藏昭獻之<lb/>
政尚有典刑取史以觀摹曰不可後必諱屈毋為始禍<lb/>
聖哉祖宗言路天開升陛紀録臣錫陳之更不進本臣<lb/>
修是謀立於座後事有弗知臣修是政史職不頺幸弗<lb/>
二史濡墨立螭䜛慝頗僻則不敢肆昔也豈前先稟中<lb/>
書臣存言之神宗感悟權臣用事言路榛塞居是官者<lb/>
諉無言責拜命之初僅一造膝髙宗懲之弊例以革彼<lb/>
<pb n="KR2l0018_WYG_003-12b"/>
檜不仁缺官不補記注不修積年十五髙宗懲之迴職<lb/>
載舉忠簡臣銓有言必疏四失當正孝祖是聴於斯萬<lb/>
年取法乾淳强為善爾毋催不錄彼牆有茨自以為宻<lb/>
書之於經市朝之撻畏人知之曷若自克九臯至深聲<lb/>
聞于天史臣不書豈無他人日見史臣是亦盤銘日厯<lb/>
十稔疇肯曠職有五不可汗青無日漢郡國計先上太<lb/>
史副上丞相今寧有此褒貶脫口漏言四馳監修是稟<lb/>
直書者希見讎貴族率多諱避聖訓具存去愛憎私察<lb/>
<pb n="KR2l0018_WYG_003-13a"/>
攸所修渠曰實錄逼於權勢扈蒙可削毋用匪人以輕<lb/>
厥職亂臣賊子革心寒骨寢彼邪謀化為良弼侍臣司<lb/>
史敢告車僕<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0018_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　百官箴卷三<lb/>
</p>
<p>
</p>
  </div>
<div>
                <head>百官箴卷四</head>
    <p>
<pb n="KR2l0018_WYG_004-1a"/>
欽定四庫全書<lb/>
　百官箴卷四　　　　　　宋　許月卿　撰<lb/>
　　尚書吏部箴<lb/>
于于求仕臣握其銓致君澤民誰無是心胥史交賄公<lb/>
舞我文坐<hi>闕二字</hi>留哀是孤寒率之以身照之以智科條<lb/>
無措令式庭置使人畢見得與吏辨吏巧莫藏仕者咸<lb/>
便臣之職分敢有不勉慮彼英俊沉於下僚藝祖之詔<lb/>
豈拘常調太宗讀史嘆無馬周不次用人史屢書之真<lb/>
<pb n="KR2l0018_WYG_004-1b"/>
宗引見改官循資或予或奪睿斷神謀彦博所陳三類<lb/>
是分一經聖鑑物無遁形更有去留孰不勸激蓋有治<lb/>
人而無治法臣如通之衆則咎臣曰祖宗法不宜有愆<lb/>
其曰守法守於寒畯其於貴要法乃蕩然不觀建炎臣<lb/>
僚所言京黼用事部闕堂奪判一取字則莫我敢曷部<lb/>
有佳闕密獻于堂寒逺之人其將何望高宗然之詔部<lb/>
遵守部遵守矣堂不自咎孝廟有訓中書務清奪此銓<lb/>
事焉用銓衡臣常推之天下猶身一人元首大臣腹心<lb/>
<pb n="KR2l0018_WYG_004-2a"/>
心茍不清身曷以寧清中書務聖訓孔明侍臣司選敢<lb/>
告宫正<lb/>
　　尚書戸部箴<lb/>
藹藹泰和在虞與周司徒之官邦教是司考四朝志首<lb/>
崇孝義猶未若今匪財不謀唐稅間架漢筭船車焚林<lb/>
而田竭澤而漁漢筭緡錢唐為宫市為國家謀宜不如<lb/>
是平收使佞他門捷進以利忠帝而希大任鹽法是更<lb/>
富國强兵而法不思思攸以長是以藝祖最惡羨餘謂<lb/>
<pb n="KR2l0018_WYG_004-2b"/>
羨餘者掊克得諸太宗亦云外則侯臣戕我黎民恣其<lb/>
掊克内則權倖貨賂無極每念百姓寒耕熱耘儻非養<lb/>
兵兩稅亦捐真宗有詔謂法禁密籠取遺利民何以息<lb/>
賦增迭年以多為額人喜羨餘帝則禁黜仁宗聖訓聚<lb/>
斂之臣過於盗賊為朕結怨孰云有益高帝亦慮斂怨<lb/>
於國列聖仁民乃壽國脉儉固有仁有本有原卧榻墨<lb/>
漆青布葦簾孃孃節料錢以三千皇后千五長生七百<lb/>
聖君用度萬嗣法式布褐維絛帟幕青紳衣屢澣濯見<lb/>
<pb n="KR2l0018_WYG_004-3a"/>
笑宫人宫中無費罷月進錢生民膏血天詔諄諄咸省<lb/>
浮費始自宫掖許行取會斟酌裁抑庶幾心服内外如<lb/>
　一家法具存何必古昔天命靡常民情可見侍臣司版<lb/>
敢告執鞭<lb/>
　　尚書禮部箴<lb/>
棣棣威儀魯侯自喜晉侯恱之曰是知禮叔侯曰否此<lb/>
之謂儀儀之與禮渠可一之政在大夫而弗能取有子<lb/>
家羈而弗能舉公室四分不恤其所豈知禮者而若是<lb/>
<pb n="KR2l0018_WYG_004-3b"/>
乎虞之秩宗周之宗伯典朕三禮以和邦國克已復禮<lb/>
相為盛衰人心惟危道心惟微敬以直内此禮之本三<lb/>
綱五常由斯其准三<hi>闕</hi>順軌四夷鄉風禮之功用一念<lb/>
所克三年大比臣不敢辭公卿將相率是焉基藝祖聖<lb/>
訓勢家爭名巧取科給哀此寒生假手於人亦既擢第<lb/>
以此治民何有道義唐之諸科凢四十九今所存者進<lb/>
士而已詞科雖存乃不取士文字之官儲不以時賢良<lb/>
方正得人最多彼相安石惡其不阿此科之罷言路可<lb/>
<pb n="KR2l0018_WYG_004-4a"/>
知復於元祐紹聖罷之一罷一復邪正昭如高宗中興<lb/>
鑒彼前車屢詔復焉應者晨星彼相之心即安石心孝<lb/>
宗英睿灼知其蔽淳熈詔語丁寧切至將朕忱意未孚<lb/>
而真賢臣能之莫肯出與不限三歳不拘人數恢闊如<lb/>
斯是亦孝祖科目難拘遺逸當舉一目之羅得雀則否<lb/>
無兢維人籲俊尊帝豐水有芑仁及數世涵養成就願<lb/>
留之意侍臣司典敢告執綏<lb/>
　　尚書兵部箴<lb/>
<pb n="KR2l0018_WYG_004-4b"/>
旦旦五材誰能去兵啓誓于甘乃召六卿天子六軍寓<lb/>
於六鄉六卿之號因鄉以名警則以戰居則以田軍將<lb/>
皆卿文武不分佳兵不祥無備必危漢武佳兵晉武無<lb/>
備過與不及二者胥失兵端一開始自馬邑兵連禍結<lb/>
不可收拾海内虚耗戸口減半輪臺匪悔岌岌乎漢晉<lb/>
武平吳自謂無虞山濤亦有言武備不宜去帝稱之曰<lb/>
天下名言而不能用悔亦徒然今日之兵數非不多一<lb/>
可當百視昔如何虚籍不補教閱不精勇於傲上而怯<lb/>
<pb n="KR2l0018_WYG_004-5a"/>
敵人藝祖神武聖訓具存晉漢衞士數千萬盈可用者<lb/>
寡與無兵均朕按閱之去其冗弱擊刺<hi>闕</hi>射親教以略<lb/>
悉為精銳一可當百川班殿直率相自訴藝祖赫然度<lb/>
厥威怒朕之所與安得有例殺四十人此班遂廢豈有<lb/>
太阿而可倒持軍驕卒惰尚焉用之當時勝兵二十萬<lb/>
畢南征北伐未聞乏使所至輒克何以多為帝猶拳拳<lb/>
欲去冗兵不出百年民力其殫味帝斯言復府兵制寓<lb/>
兵於農無養兵費有事命將事已歸農兵既不惰將亦<lb/>
<pb n="KR2l0018_WYG_004-5b"/>
無權國無驕將將亦令終侍臣司政敢告中涓<lb/>
　　尚書刑部箴<lb/>
陽居大夏陰積空虚任徳不任刑此天地好生之心與<lb/>
守位曰仁在積取舍積此禮義久有天下積彼刑罰二<lb/>
世秦亡人主觀此效驗孔明或謂教化不如法令彼胡<lb/>
不觀觀周與秦能一天下不嗜殺人五代深刻為我敺<lb/>
民天祐太祖堯舜性仁讀書而嘆得堯舜心四凶之罪<lb/>
投竄而已憲綱之密哀此後世惻隱一念有意措刑上<lb/>
<pb n="KR2l0018_WYG_004-6a"/>
帝監之萬世為君萬世為君是誰之力太祖之仁與天<lb/>
無極陽九厄運旋即中興人心未忘太祖之仁宴紫雲<lb/>
樓俯念愚氓藩侯苛虐朕斷不容枉法殺人方鎮䟦扈<lb/>
置而不問焉用刑部人命至重當如是乎錄案以聞刑<lb/>
部審諸是不仁者能壅吾澤太祖懲之民受其福豈肯<lb/>
聽彼殺人如嬉動以軍法於民行之洙泗有言欲善民<lb/>
善何以殺為盍亦自反反身而誠風行草偃不教而殺<lb/>
是謂罔民教而不身民亦弗從教化既行習俗自美成<lb/>
<pb n="KR2l0018_WYG_004-6b"/>
康刑措如是而已式敬由獄長我王國侍臣司禁敢告<lb/>
擕僕<lb/>
　　尚書工部箴<lb/>
國有六職工與居一虞之共工周之司空城墎都邑社<lb/>
禝宗廟棟宇宫室車服器械後世屯田泉布水利山虞<lb/>
川衡事無不𨽻漢文露臺惜此百金上思先帝下念生<lb/>
人以示敦朴為天下先昭哉孝昭問民疾苦鹽鐡是議<lb/>
輕徭薄賦孝宣綜核咸精其能械器工巧後世莫並楚<lb/>
<pb n="KR2l0018_WYG_004-7a"/>
王好細腰宫中多餓死上之好惡可不謹之爰自比年<lb/>
澆浮已甚善覘國者可為寒心籩豆既廢乃用盤杅奇<lb/>
伎奇器王制所誅用器不度不粥於市返朴還淳在上<lb/>
而已卑宫惡服夏禹以昌象箸玉杯漸不可長充國屯<lb/>
田賴有明主錢流地上恭儉富庶天下之本在於一人<lb/>
勿作滛巧以蕩上心何以御世孟氏指南朝不信道工<lb/>
不信度道揆<hi>闕</hi>上法守廢下君子犯義小人犯刑國之<lb/>
所存雖恃天幸上無禮下無學賊民興亂且作故曰責<lb/>
<pb n="KR2l0018_WYG_004-7b"/>
難為恭陳善為敬何謂賊臣謂君不能城非不高池非<lb/>
不深山溪之險兵革之堅臣之職分敢不盡心執藝以<lb/>
諫愧無良箴侍臣司繕敢告雁驂<lb/>
　　二府掾箴<lb/>
穆穆祖宗公聽並觀一心兩耳目智慮有限懼有闕遺<lb/>
偏而不舉衆建掾僚以毗二府二府得助委蛇委蛇虚<lb/>
闕不撓悠然我思于其大者為國家謀毋急細務細務<lb/>
是急其與幾何逺者大者或昧厥圖祖宗設官意其自<lb/>
<pb n="KR2l0018_WYG_004-8a"/>
此聖君神謀其誰識之是以慨然易吏以士又於士中<lb/>
易武以文俾識此意識者何罕省胥强悍敢侵厥官重<lb/>
者責竄詔書諄諄命令稽壅吏媮不䖍紀綱失序淳熈<lb/>
戒旃時彼分㕔請間白事多持兩端希合意㫖請以公<lb/>
禮聚見是俟共决可否肇自臣摯人之常情惡人異已<lb/>
謀人國家不宜如是諸葛孔明千載稱賢發教群下毋<lb/>
逺小嫌難相違覆曠闕損焉違覆得中猶棄敝蹻而得<lb/>
珠玉我心則獲四子直言終始好合可以明我惡諛好<lb/>
<pb n="KR2l0018_WYG_004-8b"/>
直諸有忠慮於國但勤攻吾之闕則事可成賊可滅功<lb/>
可蹻足而待請盡忠而無惑事有未至十反靡輟㓜宰<lb/>
殷勤君所甚悅開誠心布公道集思慮廣忠益俾孔明<lb/>
罔專美願明詔詔宰執陪臣司佐敢告執㦸<lb/>
　　太常箴<lb/>
人而不仁如禮樂何克已復禮仁斯在我我則既仁表<lb/>
裏天則三綱以正五禮以飭教化興行風俗淳美和氣<lb/>
洋溢乃作樂以宣之故樂聲淡而不悲和而不流聞者<lb/>
<pb n="KR2l0018_WYG_004-9a"/>
感動心平氣柔樂出人心而防人心相為流通至治渾<lb/>
涵百獸率舞鳯凰來儀仁之功用於焉見之怠於克已<lb/>
何以復禮一念不仁禮教舛矣登降揖遜徒為虚文不<lb/>
誠無物民亦弗從心失厥仁民失厥所冕聽古樂則惟<lb/>
恐卧代變新聲妖淫愁怨妖淫導欲愁怨增恨賊君棄<lb/>
父輕生敗倫今樂之禍滂不可禁不復古禮不變今樂<lb/>
欲以致治寥哉愈邈素與吾言政不及化䕫與吾言聲<lb/>
不及雅怵與吾言文不及理何怪王通憂心如醉政不<lb/>
<pb n="KR2l0018_WYG_004-9b"/>
及化天下無禮聲不及雅樂其衰矣文不及理天下無<lb/>
文何怪王通憂心如熏孔明無死禮樂其興玉帛鐘皷<lb/>
禮云樂云臣請斷之先之以仁陛下大聖願益留神百<lb/>
世墜典有待陛下卿臣司紀敢告典路<lb/>
　　宗正箴<lb/>
九族是親帝堯明徳葛藟所刺棄其九族治亂之機暸<lb/>
如龜卜親親仁民仁民愛物理一分殊渠容無别不論<lb/>
其理而論利害周以宗疆徒計成敗親而匪賢有<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>之<lb/>
<pb n="KR2l0018_WYG_004-10a"/>
民奚罪民將讎之非所以愛故我祖宗愛能勿誨教養<lb/>
之法逺過前代人材軰出多於異姓教養功用灼灼然<lb/>
明吁嗟麟兮振振公子關雎之應本原可識文王修身<lb/>
文王齊家麟趾之瑞豈倖致邪焉用麟游始為嘉瑞公<lb/>
子信厚何瑞如之一朝一夕寧能致是意誠心正不息<lb/>
而久熏蒸貫徹融液周流儀刑文王萬邦作孚臣顥有<lb/>
言有關雎麟趾之意然後可以行周官之法度卿臣司<lb/>
系敢告屬車<lb/>
<pb n="KR2l0018_WYG_004-10b"/>
　　大理箴<lb/>
千載稱賢漢張廷尉仁哉文帝故能用之為政在人取<lb/>
人以身移風易俗黎民孔醇幾致刑措豈無所自攷釋<lb/>
之語惡刀筆吏曰亟疾苛察秦是以亡惻隱之實過失<lb/>
不聞舉措繫風化不可不謹帝善其言進進吾仁故其<lb/>
為廷尉不以天子喜怒易其平天下無寃民豈惟釋之<lb/>
賢能用釋之文帝之功張湯杜周彼胡能忍武帝其原<lb/>
其原帝心堯舜率天下以仁民偃如風桀紂率天下以<lb/>
<pb n="KR2l0018_WYG_004-11a"/>
暴民應如響其所令反其所好而民不從未聞堯舜而<lb/>
喜惡來未聞桀紂而用臯陶向使桀紂令其臣以恤刑<lb/>
彼從其意不從其令夫子不云乎聽訟吾猶人必也使<lb/>
無訟盍亦反諸心物格知至意誠心正身修家齊國治<lb/>
天下平堯舜好仁天下景從尚焉用訟允也無刑一念<lb/>
之差上僅萌芽下以尋丈誅不勝誅欲齊其末逾勤寖<lb/>
遐卿臣司士敢告掃除<lb/>
　　司農箴<lb/>
<pb n="KR2l0018_WYG_004-11b"/>
古者官養民今也民養官以民養官猶之可言更肆椎<lb/>
剥其何以堪為民父母寧不動心藏富於國民貧則亂<lb/>
藏富於民國頼民安我朝地廣不如漢兵强不如唐惟<lb/>
恃人心以永以昌列聖涵養視民如傷豈無遺利聽民<lb/>
與藏念彼繭絲曷如保障彼相安石乃不謀長口誦堯<lb/>
舜心焉孔桑自謂周禮取法周公自謂任怨富國强兵<lb/>
國何常富兵何常彊徒能斂怨歸於公上周公周禮恐<lb/>
不此同當時新法俾司農講行君子據正悉屏不用小<lb/>
<pb n="KR2l0018_WYG_004-12a"/>
人阿意載承載庸天下囂然䘮其樂生群憸流毒卒胎<lb/>
靖康原其用心謂天變不足畏祖宗不足倣人言不足<lb/>
恤安得不亂亡人主之職在乎論相擇相之原正心以<lb/>
正朝廷恭惟神宗天錫智勇安石相誤聖訓孔明卿臣<lb/>
司稷敢告騎郎<lb/>
　<lb/>
　<lb/>
　<lb/>
<pb n="KR2l0018_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　百官箴卷四<lb/>
</p>
<p>
</p>
  </div>
<div>
                <head>百官箴卷五</head>
    <p>
<pb n="KR2l0018_WYG_005-1a"/>
欽定四庫全書<lb/>
　百官箴卷五　　　　　　宋　許月卿　撰<lb/>
　　太府箴<lb/>
致民聚貨肇自神農懋遷有無神禹之功洪範八政食<lb/>
貨先之仲尼讃易理財正辭生財有道大學所崇中庸<lb/>
足財曰來百工孟氏冠篇何必曰利財用不足為無政<lb/>
事豈若孔桑巧取於民不恤其窮秩秩王政周禮具之<lb/>
有王者起於焉取之九貢九賦九貢之貳掌其出入太<lb/>
<pb n="KR2l0018_WYG_005-1b"/>
府之事頒貨受藏頒貨受用史及執事受財不同式法<lb/>
受之非千有倫邦之賦用皆取具焉乃立司市物靡是<lb/>
革阜貨行市成賈徴價以質以齊民莫容欺乃立泉府<lb/>
與民推移市之不售與貨之滯買而售之各從其抵聽<lb/>
民賖之三月旬日聽民貸之國服為息邦之財用皆取<lb/>
具焉遵先王法曷其有愆仁心仁聞民不被澤職何之<lb/>
由不遵王法市㕓不征法而不㕓商藏於市孰不欣然<lb/>
關譏不征旅悅願行無夫里布民願為氓善學周禮孟<lb/>
<pb n="KR2l0018_WYG_005-2a"/>
氏為得不善學之王莽安石徒善不足以為政徒法不<lb/>
能以自行以周公之心行周公之經粗精具舉先後不<lb/>
爽卿臣司藏敢告執兵<lb/>
　　秘書監箴<lb/>
諸將爭走金帛之府奫奫鄼侯所志獨不先收圖書是<lb/>
藏是惜沛公具知天下險塞戸口多少形勢彊弱與民<lb/>
疾苦圖書之力秦滅典籍乃自滅秦規愚黔首自愚厥<lb/>
心國於天地必有與存故夫子不曰斯道而曰斯文欲<lb/>
<pb n="KR2l0018_WYG_005-2b"/>
人人見道文者道之明昌為文王旦為文公豈以虚無<lb/>
為道之宗後世視文直曰文具孰知綱常於此乎寓經<lb/>
以載道萬化出焉史以紀事治亂畢見諸子百家豈無<lb/>
片善厯象璿璣勲華所先敬天授時馮相保章無災是<lb/>
懼側身修行三皇五帝厥書是掌四方之志達明四方<lb/>
外史之職周官所崇左史倚相能讀典墳老聃柱史知<lb/>
禮見稱仲尼問焉晩而喜易祖述舊章豈以胸臆作為<lb/>
大經沛公溺冠孔光賣漢光武懲之崇儒養源作成氣<lb/>
<pb n="KR2l0018_WYG_005-3a"/>
節有死無二曹操姦雄終不敢睨今居中國去人倫無<lb/>
君子志淺功急近利脫有緩急其將誰恃萬㡬之暇願<lb/>
深長思監臣司文敢告衡士<lb/>
　　國子監箴<lb/>
唐之諸生侮老慢賢墮窳敗業崇飾惡言而肆鬭訟而<lb/>
傲長上而誶罵有司而聚為邪朋今日之敝無乃滋甚<lb/>
挑達城闕獄訟干請以縱横舌行貪婪心上下相䝉茍<lb/>
且歳時一欲繩之即墮危機䝉者私已繩者齊末免而<lb/>
<pb n="KR2l0018_WYG_005-3b"/>
無恥是亦徒法曷若化之天孰能遏陛下赦臣勿聽巧<lb/>
讒寛臣羈靮毋拘以文俾臣化之以復其天虞教胄子<lb/>
乃命典樂司樂在周治國之學後世論學何與樂事虞<lb/>
周設官其必有意優游涵養鼓舞動盪入人也深救人<lb/>
未萌中和以漸之而扶其偏勝故孔子曰興於詩成於<lb/>
樂化之之道豈在聲色放勲命契勞來匡直輔翼自得<lb/>
又從而振徳舜之命之亦曰在寛不寛而教秪見其難<lb/>
師氏之教徳行為先保氏之教道藝次焉十有二教安<lb/>
<pb n="KR2l0018_WYG_005-4a"/>
擾邦國曰安曰擾疇肯逼迫化之有道悉忠悉孝議正<lb/>
然否無愧鄉校安有京檜立謗訕䂓鉗口結舌坐致阽<lb/>
危舉旛千餘救鮑司𨽻安有汪黄魗我忠義殱我陳歐<lb/>
不恤國事善乎臣敦頥之言曰俾人自易其惡自至其<lb/>
中故先覺覺後覺闇者求於明師道立則善人多善人<lb/>
多則朝廷正而天下治監臣司成敢告守闈<lb/>
　　將作監箴<lb/>
懔懔春秋萬世法程書新延廐譏時絀而舉贏大無麥<lb/>
<pb n="KR2l0018_WYG_005-4b"/>
禾此何如時而郿是築延廐是新故糓梁傳惟時惟度<lb/>
民勤于力宜省功築民勤於財宜輕賦稅民勤於食宜<lb/>
廢百事汰哉魯莊宫室臺榭是崇是飾不慮其費故春<lb/>
秋不書無麥於夏不書無禾於秋譏其不量入以為出<lb/>
故於冬焉書之古者三年耕必餘一年之食莊公在位<lb/>
二十八年矣而無九年之積不此之圖方興力役何異<lb/>
韓昭高門是作屈宜臼謂其不時不知恤民之急所謂<lb/>
不時非謂時日後世卜築時日是擇虒祁既成諸侯叛<lb/>
<pb n="KR2l0018_WYG_005-5a"/>
之雖擇時日何救於危春秋凡用民力得其時制者猶<lb/>
書以見勞民為重事而况輕用於所不當為者乎魯為<lb/>
長府閔子勸仍何必改作仲尼亟稱土階三尺茅茨不<lb/>
剪時豈絀與以昭其儉春秋書法杜漸防微季氏專政<lb/>
見於城費群憸媚之勞民妄興履霜堅氷公室不兢故<lb/>
人君不可以不知春秋正心以正朝廷人臣不可以不<lb/>
知春秋朝廷正而百官正彼相安石首廢春秋小人茅<lb/>
茹君子林藪京既相矣花石有綱䕶作大第賜梁師成<lb/>
<pb n="KR2l0018_WYG_005-5b"/>
春秋之廢禍若是烈監臣司匠敢告夷隷<lb/>
　　軍器監箴<lb/>
淵淵大易萬里所家卦之以萃戎器是除戎器是除以<lb/>
戒不虞儆戒無虞是以泰和九五自强九四喜哉君臣<lb/>
克艱能除能戒臣嘗觀師上順下險險不我順故用兵<lb/>
焉九二為將閫外之權今觀於萃上悅下順太平無事<lb/>
武備當謹九四近君朝夕規警器聚不用常若敵侵先<lb/>
為不可勝以待敵之可勝制治未亂保邦未危大寒索<lb/>
<pb n="KR2l0018_WYG_005-6a"/>
裘何嗟及矣貝胄朱綅朱英綠縢莫不待匱二矛重弓<lb/>
千乘猶然矧伊宣王既攻既好既同既阜車馬既修器<lb/>
械既備弓矢既調决拾既佽外攘夷狄内修政事兵不<lb/>
完利與空手無異甲不堅密袒裼相似弩不可逺有弩<lb/>
何用射不能中與亡矢同中不能入有鏃猶亡故曰器<lb/>
械不利以卒予敵卒不可用棄將如擲將不知兵是棄<lb/>
厥主君不擇將國乎敵予此義雖精精義更窮甲胄起<lb/>
戎干戈省躬詩不云乎無淪胥以亡夙興夜寐洒掃廷<lb/>
<pb n="KR2l0018_WYG_005-6b"/>
内維民之章修爾車馬弓矢戎兵張皇六師無壞我高<lb/>
祖寡命綱舉目張體立用行大易淵淵陛下胷中監臣<lb/>
司戎敢告郎將<lb/>
　　登聞院箴<lb/>
蕩蕩帝堯置敢諫皷下情上通焉有壅者豈若後世不<lb/>
敢言而敢怒堂上百里堂下千里君門萬里何以言之<lb/>
兩耳不聞如百里隔推此言之萬里壅塞登進厥民殷<lb/>
所以昌謀及庶人周所以王視民猶子有道之長秦師<lb/>
<pb n="KR2l0018_WYG_005-7a"/>
百萬命將章邯邯遣長史請事咸陽留司馬門三日莫<lb/>
通漢淳于公郡國倉令有罪麗法少女上章帝悲其意<lb/>
遂除肉刑秦漢寛嚴觀此甚明漢是以永秦是以亡有<lb/>
愬於君如愬於帝有請於吏如謁於鬼下情不通不敗<lb/>
不已仁哉祖宗篤意軌函臣詠臣起是掌是判渠如曩<lb/>
時典以奄宦雖俾抱關事不與焉仁宗聖訓寃枉是悼<lb/>
不為理雪赤子無告忠定臣綱相我高宗謂舜之聖明<lb/>
目達聦休戚利害日欲上聞惟士若民願效厥忠孰為<lb/>
<pb n="KR2l0018_WYG_005-7b"/>
急務此院是先民到于今猶受其賜微管夷吾吾將左<lb/>
袵矣故有天下者毋曰我貴不察憔悴毋曰我明不樂<lb/>
諫正毋曰容納說而不繹毋曰招徠從而不改聞過則<lb/>
喜改過不吝院臣司徹敢告圉人<lb/>
　　進奏院箴<lb/>
濯濯藝祖談笑經綸收藩鎮權以保我後人奏邸宿弊<lb/>
於焉以革納言之屬妙揀名徳昔在有唐府兵既壞五<lb/>
大在邊尾大不掉置邸京師大將主之使為中扃纎悉<lb/>
<pb n="KR2l0018_WYG_005-8a"/>
必知祖宗懲之居重馭輕不謂近世弊復如唐不以大<lb/>
將而以險佞置局京師名曰接應名曰接應實則刺聽<lb/>
貨賂公行變亂邪正困天下力僅以養兵乃饑其師以<lb/>
事蠅營士卒勤勞了無一飽飢則思亂等死寧保餉所<lb/>
驅傕急於星火舟車貿易侵削邦課貨悖而入用以鑚<lb/>
刺熒惑聖聽以黒為白間諜不明多為所欺不用於敵<lb/>
用之京師選任之意寧當如是倚負幽陰以是得之今<lb/>
其布置蓋嘗得味卓卓陛下甚似藝祖掃空宿弊當在<lb/>
<pb n="KR2l0018_WYG_005-8b"/>
指顧院臣司牘敢告謁者<lb/>
　　官告院箴<lb/>
絲綸王言廢置予奪當謹於微漸不可遏將軍告身僅<lb/>
易一醉以徳詔爵焉得至是爛羊關侯鬭鷄衞郎爵不<lb/>
足勸俾民卒痒倖門鼠穴賢路茅塞害歸國家利歸私<lb/>
室利之所歸權亦歸之陛下何獲獨受群疑萬死一生<lb/>
戰功曰多上功閱歳爵命何遲賞不踰時所以勸善富<lb/>
者速得貧者坐閑敝壞如此何以使人院臣司綸敢告<lb/>
<pb n="KR2l0018_WYG_005-9a"/>
導前<lb/>
　　糧料審計箴<lb/>
悠悠幅貟匪官曷乂有備無患兵不可廢臣職廪稍臣<lb/>
職會計復有外司與四緫階小吏俸薄胡以責㢘大吏<lb/>
豐家繼富徒然毁家紓難子文何人園葵可㧞紅女可<lb/>
捐裒多益寡謙無悔吝增小吏禄㢘還可興國家之費<lb/>
莫大養兵楮幣拆閱斯其病源日造甚夥益為兵費百<lb/>
司祿賜纔十之二物多則賤物少則貴既多而賤拆閱<lb/>
<pb n="KR2l0018_WYG_005-9b"/>
宜爾將欲不多如兵費何盡力收之出愈無涯軍士得<lb/>
楮數不减舊厥直不登鮮可以飽愁苦無聊未知淑後<lb/>
救楮獻計何翅萬端末流是急本原昧焉臣有愚策兵<lb/>
費可省不激事變不撓物情救楮之策無出此者信而<lb/>
後諫未敢驟語院臣司祿敢告御戎<lb/>
　　𣙜貨務都茶塲箴<lb/>
恤恤祖宗視民如傷以鹽殺人五季是懲寛以立法不<lb/>
盡民利儉故能仁豈無所自洋洋聖訓茶鹽民用設法<lb/>
<pb n="KR2l0018_WYG_005-10a"/>
禁之致犯者衆經費尚廣未能弛之安可數更俾民食<lb/>
貴摘山煑海權以佐邦財賦有餘當與民共聖訓洋洋<lb/>
安敢有違謂雖唐虞亦不弛此謂欲抑末于以重農末<lb/>
未嘗抑農孔之卭農食貴鹽鹽貴於藥增價於民倍收<lb/>
其息以是罔上茲為民賊盍思祖宗寧留遺利曰地阜<lb/>
財亦已至矣過求增羡不肯有司有司何知但計推賞<lb/>
不恤吾民民病國從六百九萬可以中興今為萬者二<lb/>
千四百又數變法民病倒極民病罔極賞將何為臣為<lb/>
<pb n="KR2l0018_WYG_005-10b"/>
有司不敢效尤祖宗全盛茶四百萬版圖半蹙數猶不<lb/>
減紹聖鹽息三十萬餘今二千萬民何以家潤州鈔引<lb/>
許至餘杭淳熈議論懼乏軍興建業𣙜務儀真是移利<lb/>
𣙜得矣如乏興何制閫浮鹽諸司販粥恬不之問惟商<lb/>
是蹙惟商是蹙民實病之民病國從臣言不欺轄臣司<lb/>
𣙜敢告擁篲<lb/>
　　雜買務雜賣場箴<lb/>
欽欽武王召公猶戒不貴異物而賤用物百物騰躍孰<lb/>
<pb n="KR2l0018_WYG_005-11a"/>
如今日惟楮獨賤稱提無策齊高有言為治十歳當使<lb/>
黄金與土同價衣有玉導曰長病原即命碎之後世稱<lb/>
賢陛下大聖豈愧齊高三十年間願治寔勞上身恭儉<lb/>
良無不至敬天愛民逺過前代菽粟如水躋民仁壽奚<lb/>
獨未能有任其咎倖門易啓貨賂公行陛下不知百姓<lb/>
受病漢文惜露臺鄧通鑄銅山恭儉之中類欠剛斷通<lb/>
之饑死致之者帝將以愛之適以害之仲尼之言人主<lb/>
法程棖也慾焉得剛文帝不剛病原在慾帝能除慾如<lb/>
<pb n="KR2l0018_WYG_005-11b"/>
彼碎玉景㓕跡絶過也日月更也人仰萬古昭徹懋遷<lb/>
有無烝民乃粒含哺皷腹可使唐虞轄臣司市敢告<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>
御<lb/>
　　文思院箴<lb/>
嶷嶷后稷時文思索允臻其極慮文㓕質殷輅周冕仲<lb/>
尼尚之鄭聲佞人逺而放之丹桓<hi>威</hi>宫楹刻桓宫桷春<lb/>
秋特書以懲大惡天縱藝祖異世同符乘輿冠冕珠王<lb/>
盡去七寶溺器彼所以亡麻履布裳我所以興晉王侍<lb/>
<pb n="KR2l0018_WYG_005-12a"/>
宴禁中從容何大草草陛下服用汝獨不記甲馬營中<lb/>
皇后公主同詞勸帝黄金飾輿未為過麗帝咲答之豈<lb/>
力不備為民守財不敢妄費古稱以一人治天下不以<lb/>
天下奉一人茍自奉養民何仰焉藝祖如此列聖是遵<lb/>
國祚悠長夫豈無因公量之頒薄海所同飽其溪壑不<lb/>
量之共欲責其㢘自上而下事力既寛㢘恥成化如是<lb/>
不悛乃繩以法道有原流事有本末春秋端本自貴者<lb/>
始轄臣司巧敢告為右<lb/>
<pb n="KR2l0018_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　百官箴卷五<lb/>
</p>
<p>
</p>
  </div>
<div>
                <head>百官箴卷六</head>
    <p>
<pb n="KR2l0018_WYG_006-1a"/>
欽定四庫全書<lb/>
　百官箴卷六　　　　　　宋　許月卿　撰<lb/>
　　左藏庫箴<lb/>
綽綽祖宗經費何簡以歳計之百五十萬月以萬計三<lb/>
十有六元豐費用奚患不足百二十萬僅支一月宣和<lb/>
崇侈其何以國中興用兵月八十萬淳熈無事乃增其<lb/>
半非泛所支久不與焉版圖半蹙國胡能堪孝宗恭儉<lb/>
費擬宣和循習之敝痛革乃可於是臣湜悉陳其故一<lb/>
<pb n="KR2l0018_WYG_006-1b"/>
老氏宫衞卒百數家廟䕶兵多於太廟正額將校半增<lb/>
額外閤門醫職宦寺之費外廷百職不能半之註定經<lb/>
費置會計錄祀戎之外一切裁削以其所減除民稅租<lb/>
事不克竟遺憾何如内帑之儲始自太祖取諸借國以<lb/>
備饑旅非若近世内藏窠名皆賦於民啗腹割身真宗<lb/>
發明二聖本意削平諸國如邱親祠為費不貲咸出於<lb/>
是計臣所假六千萬矣三歳不償即蠲除之實為計司<lb/>
備經費耳免彼倉卒加賦赤子彼相安石檜若允文匪<lb/>
<pb n="KR2l0018_WYG_006-2a"/>
國是恤計利目前版曹窠名取可必者歸之内帑號羨<lb/>
餘數乃以虚名積累掛欠歸之版曹版曹日困版曹日<lb/>
困迫趣州縣祖宗良法惟以破分遂壞此法十分必登<lb/>
以為未足造比較法監司守貳定為賞割孟夏之前較<lb/>
其巧拙減展年勞以誘以脅州縣巧取民不聊生號不<lb/>
加賦百計取贏粒米狼戾民猶無餘天灾流行其何以<lb/>
家端平彼相耗此内帑救楮不能内帑遂空歳入之數<lb/>
今二十年東浙一路歳十餘萬非舊上供曹泳所創如<lb/>
<pb n="KR2l0018_WYG_006-2b"/>
此之類歳歳固存旱乾水溢何世無之限以對補蠲租<lb/>
竟遲後時失實膏澤不被聖矣高宗約以奉己内帑一<lb/>
金亦不妄費本民間錢為民間用水旱賜免悉發内帑<lb/>
孝宗恭儉克遵父風陛下不吝已見端平善推所為以<lb/>
惠困窮轄臣司帑敢告衞郎<lb/>
　　前宰輔侍從箴<lb/>
寵利居成當退厥身豈曰身退弗愛吾君畎畆不忘臣<lb/>
子攸同矧受厚恩敢忘效忠茍有愚慮空意以陳陛下<lb/>
<pb n="KR2l0018_WYG_006-3a"/>
察之毋懟儳言嘗攷周禮二卿一公是以鄉老豈在朝<lb/>
廷鄉之大夫一鄉一卿居則師其民出則帥其兵公卿<lb/>
家居不惟逸豫猶幸其鄉為民範模故此公卿統於司<lb/>
徒比其出將司馬是御謂此公卿實在朝列司徒司馬<lb/>
曷其緫攝如置此事於左右師居左右塾訓民以彛公<lb/>
卿退老則請為之出長入治仕不鄉離及其退也鄉猶<lb/>
視儀教化安得不行習俗安得不美王迹既熄王澤遂<lb/>
竭影響不存日以澆敝惟我祖宗眷遇舊臣或陪郊祀<lb/>
<pb n="KR2l0018_WYG_006-3b"/>
或奉朝請或侍經筵或掌史事或傅東宫或賜北第采<lb/>
薪之憂車駕臨視視臣猶體報禮斯重教事久湮何時<lb/>
而講三代之治終不復乎追還三代有俟聖主殷先哲<lb/>
王畏天畏民經徳秉哲畏相乃成御事厥棐責難惟恭<lb/>
不敢暇逸矧敢崇飲御事不暇固其職分百姓里居亦<lb/>
罔敢湎不惟不敢亦不暇焉居間無事不暇何為助王<lb/>
徳顯厥辟是祗殷後嗣王燕䘮威儀酒誥之書無逸同<lb/>
意無若殷王酗于酒徳諫行澤下主聖臣直舊臣司愛<lb/>
<pb n="KR2l0018_WYG_006-4a"/>
敢告道僕<lb/>
　　京兆尹箴<lb/>
翼翼天邑為極四國為極伊何天下取則以賄媚上以<lb/>
法繩下教化弗思風俗弗顧問之則曰於吾奚與排姦<lb/>
擊强吾所職者何恠生民不見太平身教者從言教者<lb/>
訟臣之職分敢有不恭人之為人有體無用有用無體<lb/>
均非適中惟吾仲尼徳盛仁熟道之斯行立之斯立綏<lb/>
來動和如之何其可及宰是中都比及一年四方則之<lb/>
<pb n="KR2l0018_WYG_006-4b"/>
風行草偃君相非謀墮敵計中受彼女樂孔子遂行如<lb/>
其不然變魯至道王室是尊烝黎是壽吾其東周蓋所<lb/>
優為天未欲治止或尼之昔在成湯聲色不邇貨利不<lb/>
殖天君無滓施之聽斷何事不可為故改過不吝用人<lb/>
惟已巍巍功業此心之推當時商邑用協厥邑其在四<lb/>
方丕式見徳豈如商受用暴用逸一興一亡宜鑒于殷<lb/>
恭惟藝祖洞開諸門端直軒豁謂如我心少有邪曲人<lb/>
所共覩豈容側媚翳我太虚尹臣司京敢告微者<lb/>
<pb n="KR2l0018_WYG_006-5a"/>
　　畿漕箴<lb/>
芒芒畿部實惟兩路我輦我任我牛我車東南民力自<lb/>
昔云竭王業偏安矧於今日譬如百疾僅存胃氣旦旦<lb/>
伐之不斃不已於乎哀哉悠悠蒼天曷其有已哀哉憚<lb/>
人念民力竭良相曰旦惟恐不竭彼檜貪殘江浙監司<lb/>
暗增民稅誰實增之彼檜諭意民力重困纍纍餓死詣<lb/>
闕調官例邀珎賄否則報聞或加以罪贓汙不法檜卵<lb/>
翼之並告無辜上帝殛之閹寺何為能去畿漕青天白<lb/>
<pb n="KR2l0018_WYG_006-5b"/>
日狐舞鶚嘷故君人者毋云無虞而相阿諛毋云無患<lb/>
而聽豎宦擢宰執以相順必賊吾民寄耳目於嬖近必<lb/>
紊吾政至道有詔民間利病得以周之惟乃轉運更互<lb/>
赴闕延見詢問矧臣不才密邇清禁事君常道有犯無<lb/>
隱計臣司輓敢告護軍<lb/>
　　留守箴<lb/>
烈烈漢高自稱漢使晨馳入壁諸將未起即其卧内奪<lb/>
之印符易置諸將笑談指呼亦有光武親率六師徃來<lb/>
<pb n="KR2l0018_WYG_006-6a"/>
督戰不憚馳驅一以創業一以中興彼懷與安古云敗<lb/>
名公子安齊焉能伯晉中原霧塞渠容安枕惟我太祖<lb/>
及我高宗視漢高光凛然同風恭惟陛下聖不世出寤<lb/>
寐二祖道徳風烈端平甲午先甲三日淳祐甲辰是為<lb/>
後甲始夢藝祖繼夢高廟規恢是勉臣托撫勞二祖在<lb/>
天眷注殊常書不云乎無怠無荒四夷來王玉麟之符<lb/>
臣實叨守厲兵秣馬以待廵狩功無浪成根本<hi>闕</hi>先愛<lb/>
護命脉保惜元元孝悌忠信可撻秦楚臣之職分載究<lb/>
<pb n="KR2l0018_WYG_006-6b"/>
載圖何物狂生獻計遷都遷都重事而胡可遽臣之所<lb/>
陳徃來督戰不費不勞如王通言能無怠荒職在武林<lb/>
猶在建康何必遷都始可折衝臣普退朝敢不衣冠大<lb/>
雪深夜駕猶幸焉帝立風雪普惶懼迎已納普室共坐<lb/>
普堂地爐熾炭普妻行酒普從容問天寒夜久敢問陛<lb/>
下何以出遊吾睡不着見卿有以一榻之外皆他人有<lb/>
當時掖庭不滿三百常因霖雨又出數十在位十七年<lb/>
未聞一有位號之人中官黄門止數十貟都知以下褁<lb/>
<pb n="KR2l0018_WYG_006-7a"/>
巾褐衫聲色不邇貨利不殖清明在躬節用民給規恢<lb/>
之本其在此乎守臣司鑰敢告禦侮<lb/>
　　都督同都督督視箴<lb/>
斤斤陛下臨御海宇三十年間三開都府了翁何罪嵩<lb/>
之何功一進一退左右弗公難進易退君子之節狗苟<lb/>
蠅營小人容悅亦有臣葵能世厥忠置之密宥自有折<lb/>
衝清之忌忮規退佀<graphic n="KR1661" url="https://raw.githubusercontent.com/kanripo/KR-Gaiji/master/images/KR1661.png" mimeType="image/png"/>為謀甚巧俾葵督視葵䘮名譽<lb/>
國斵元氣清之為謀一網去之成人之惡用心若斯葵<lb/>
<pb n="KR2l0018_WYG_006-7b"/>
欲控免則類辭難欲費科降覆轍可鑒葵也懲羔自詭<lb/>
其能一泉一粟不費朝廷財非天雨亦非鬼輸任桑宏<lb/>
羊百巧以取賣闕括底人有公論赤子何辜籲天不聞<lb/>
為人父者自推其子割身啖腹身其餘幾戕陛下民命<lb/>
脉斵䘮陛下聞之寧不痛傷清之一念禍烈如是宅之<lb/>
括田清之啓之其陷宅之亦若陷葵宰相燮理萬化之<lb/>
原未聞宰相公然賣官昔在晉武克已為政身平吳會<lb/>
混一萬邦當時劉毅比之桓<hi>威</hi>靈其言曰桓靈賣官官<lb/>
<pb n="KR2l0018_WYG_006-8a"/>
庫得錢陛下賣官錢入私門武帝大笑喜有直臣人主<lb/>
之職擇相為先擇相之原誠意正心督臣司武敢告陛<lb/>
桓<lb/>
　　制置安撫經畧箴<lb/>
矯矯唐宗成此府兵寓兵於農居重馭輕天下之府六<lb/>
百三十四而關内二百六十一五大五細居然可識府<lb/>
兵一變變為彍騎彍騎一變市人宿衞天寶之亂不能<lb/>
受甲後祀驕弱隳我良法方鎮尾大遂以亡唐竭天下<lb/>
<pb n="KR2l0018_WYG_006-8b"/>
力于以養兵故我藝祖盡召諸鎮各賜歸第俾留于京<lb/>
禮樂征伐自天子出尺地寸兵皆運掌握内兵十萬外<lb/>
亦如之合天下兵乃同京師内外相制高枕無危悍卒<lb/>
專内臨以宦者藝祖懲之匪儒不與儒臣建聞服習義<lb/>
理知尊朝廷知愛赤子赤子我親敵國仰之襁負而至<lb/>
何以戰為教化興行風俗醇厚是為金湯四夷我守異<lb/>
時循習私役戰卒朝廷養兵忍以私役異時虚籍多利<lb/>
其入莫肯招填重費饟給間有好名别創新軍何如體<lb/>
<pb n="KR2l0018_WYG_006-9a"/>
國虚額是填以不教戰是謂棄民養使温飽毋剥毋剋<lb/>
教使習熟一可當百敵之情偽我必周知我之操縱敵<lb/>
不得窺李泌常有言府兵未易復戍卒十七萬人食粟<lb/>
二百萬斛就使有泉無粟入糴能用臣言戍卒不減百<lb/>
姓不擾粮餉自寛粟價日賤可復府兵其說無它惟在<lb/>
屯田此其大略潤澤在臣臣之職分敢不勉旃臣有一<lb/>
事欲獻明君藝祖將將予奪抑揚全斌平蜀甫纔六日<lb/>
徒以殺降奪其節鉞臣彬㢘謹超拜二使及下江南使<lb/>
<pb n="KR2l0018_WYG_006-9b"/>
用許之比其凱旋慮其爵盈爵盈忠衰僅止賜錢駕御<lb/>
英雄何事不成無功而賞有罪不罰官職太驟驕不奉<lb/>
法方鎮之患恐如唐末豈無㢘謹以功自奮非錢不行<lb/>
乃遭排擯安樂棄予緩急何恃苖劉之禍不平攸致帥<lb/>
臣司屏敢告宿衞<lb/>
　　守臣箴<lb/>
肫肫盛漢三代未遠簡易踈闊代虐以寛孝文久任官<lb/>
長子孫以官為氏上下相受莫有茍且久道化成孝武<lb/>
<pb n="KR2l0018_WYG_006-10a"/>
奢侈民用彫敝姦宄不禁罕能化治孝昭孔昭問民疾<lb/>
苦廼議鹽鐡廼罪𣙜酤孝宣側微爰知稼穡刺史守相<lb/>
親見者察民安田里無恨歎息與我共此良二千石吏<lb/>
民之本實在太守數數變易民將慢侮知其將久不可<lb/>
欺罔服習教化以從其上故二千石有治理效輒以璽<lb/>
書是勉是勞增秩賜金或至關侯公卿有缺選諸所表<lb/>
漢世良吏於斯為盛孝宣之治號稱中興然而雜伯過<lb/>
於厲精偽增戸口多為虚名光武知民亦猶孝宣解莽<lb/>
<pb n="KR2l0018_WYG_006-10b"/>
之密還漢之輕宫居無私愛左右無偏恩廢弋獵事捐<lb/>
上林官勤約之風行于列郡廣詢民瘼内外匪懈百姓<lb/>
寛恩邊俗變化臨邦邑者兢能其官然而刻深未盡美<lb/>
焉謡言單辭遽易守長耳目隱發自以為明引杖撞郎<lb/>
朝廷竦驚長者之化終愧孝文兩漢盛時後嗣鮮及公<lb/>
卿以下轉相促急政事數更守相數易居官去官或止<lb/>
數月送故迎新交錯道路茍容求全懷危内顧治不如<lb/>
前夫豈無故漢猶有科孝弟力田爰及三老導民為善<lb/>
<pb n="KR2l0018_WYG_006-11a"/>
與令丞尉以事相教教化不明臣心是悼羨餘相尚趣<lb/>
辨相高民惟邦本念慮不到漢猶心民而况三代陛下<lb/>
復之力豈不逮守臣司民敢告宫臺<lb/>
　　發運轉運箴<lb/>
古者天子中千里而為都四方之漕運者不過五百里<lb/>
公侯中百里而為都四境之漕運者五十里而止春秋<lb/>
戰國惟戰是急粟行三百里則國無一年之積行四百<lb/>
里則國無二年之畜行五百里則衆有憂色然皆行軍<lb/>
<pb n="KR2l0018_WYG_006-11b"/>
之漕非論國都之漕國有定都民無費耗軍行則漕事<lb/>
已不勞秦三十鍾僅致一石國耗好兵身耗好色後來<lb/>
全盛李唐劉漢漢初歳漕止數十萬景帝而上無不足<lb/>
歎四百萬石吾猶不足官又自糴由四而六武帝所少<lb/>
懲忿窒欲唐初府兵且戰且耕豈若後世全仰大農二<lb/>
十萬粟裕我關中府兵漸壞費粟漸多百一十萬猶歎<lb/>
無餘米斗且十錢君庖無賔儲逐粮天子至於徙都米<lb/>
不時至軍士脫巾帝聞饟來酌酒相慶我朝都汴四平<lb/>
<pb n="KR2l0018_WYG_006-12a"/>
無險恃兵以存轉粟為先然而列聖深明本末寧留遺<lb/>
利不忍民奪寸尺糗粮非民焉出建隆受命悉從官給<lb/>
歳額既增榖貴民貧約立中制仁祖之仁東南災患輒<lb/>
減百萬或移他路以捄水旱皇祐一詔實祈永命轉運<lb/>
之職本以澄清豈事誅求剝民奉君有致增盈留為移<lb/>
用毋得進羡訓戒孔嚴士遜辭行臣旦教之今日朝廷<lb/>
𣙜利至矣不遣孔桑而遣福星君相如此國脉以永宰<lb/>
相讀奏盡漏十刻侍衞跛倚上無倦色國之大本豈無<lb/>
<pb n="KR2l0018_WYG_006-12b"/>
奏牘悉如所啓遂有五年之蓄江舟不入淮淮舟不入<lb/>
汴隨寓而倉粟無耗散祖宗良法賊京始變駐蹕錢塘<lb/>
江浙為根科調百出民力既殫漕不任責趣辦州縣臣<lb/>
光有請高宗行焉今日之民由病和糴高價糴之仁祖<lb/>
成式割身㗖腹不恤吾國計臣司饟敢告戎僕<lb/>
　　緫領財賦軍馬錢粮箴<lb/>
恢恢王業偏安浙右形勝控扼上下數千里蜀漢荆襄<lb/>
江鄂而下達于兩淮列戍凢數百所而其大屯不過十<lb/>
<pb n="KR2l0018_WYG_006-13a"/>
數計其州賦共其軍食昔畀主將聽其入出每託之興<lb/>
逗撓無勇高宗患之斷自宸𠂻命中都官為外司農典<lb/>
曰御前財曰緫領章函直達以制厥命西蜀湖廣江淮<lb/>
之賦四緫是歸輸京蓋寡加以科條不時之須國家養<lb/>
兵費至是夫唐困天下適以養亂府兵之壞故有斯患<lb/>
敝豈難革待乎得人且守祖宗法失祖宗意臣觀朝廷<lb/>
不恤餉所餉所不恤州縣州縣不恤黎庶豈無守令知<lb/>
恤吾民水旱蠲租亦既得請廪軍定數不容虧折朝廷<lb/>
<pb n="KR2l0018_WYG_006-13b"/>
未肯如數科撥閫屯逼迫甚於束濕餉所僅理不得不<lb/>
然州縣徃徃自悔請蠲他日水旱隱而不言二稅之入<lb/>
盡於軍儲州縣之間無復贏餘二稅之外别作名色巧<lb/>
取於民以紓事力仁心仁聞恭惟陛下民不被澤豈無<lb/>
其故除授當公竊弄當察帥閫當選將校當擇教事當<lb/>
精虚籍當覈屯田當廣民兵當習軍費既省州縣不迫<lb/>
固為陛下愛養邦本規恢之業本立道生饟臣司饋敢<lb/>
告期門<lb/>
<pb n="KR2l0018_WYG_006-14a"/>
　　提典刑獄箴<lb/>
亹亹真宗仁天光被選遣刑使追述先帝四方典獄慮<lb/>
有私蔽一夫受寃即召災沴真宗此心上通于天祈天<lb/>
永命欽恤一念列聖繼繼有加無已宗廟再安常必由<lb/>
之俗吏舞文以殺為功屬吏阿意雷然茍同戕天生生<lb/>
戾我祖宗亦有懦夫務為姑息不問是非罪人是出五<lb/>
木笞箠見其可憐安知受害尤甚此焉長養虎狼赤子<lb/>
是食姑息之愛自謂陰徳以是為仁仁之賊也戾我祖<lb/>
<pb n="KR2l0018_WYG_006-14b"/>
宗其實一也登州獄事安石主之長惡惠姦民<hi>闕二字</hi>之<lb/>
殺人十惡不訐案問自首減死天理弗順反謂遵也壽<lb/>
考康寧子孫蕃衍天報其仁議國法而懷私利有所為<lb/>
則望其報安石心術此焉蓋暴如得其情哀矜勿喜未<lb/>
聞不得遽可縱之臯陶明刑乃可無刑未聞摸稜獄訟<lb/>
可清無赦之國其刑必平歳歳赦宥何益是<hi>闕</hi>肆赦之<lb/>
法以待眚災三年一赦義安在哉其所赦者眚乎災乎<lb/>
民之數赦恣為罪辜仁於惡人弗仁於善以是為仁違<lb/>
<pb n="KR2l0018_WYG_006-15a"/>
仁甚逺盍亦反本教化留情明刑弼教降典折刑仁澤<lb/>
流通民自不犯焉用姑息焉用苛慘唐虞三代豈不終<lb/>
復獄臣司臬敢告宫伯<lb/>
　　提舉常平義倉茶鹽箴<lb/>
<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>
                    <graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>周禮䘮荒合言荒如有䘮匍匐救旃荒政十二以<lb/>
聚萬民財聚民散聖人忍焉凶荒賙委乃立行人堯水<lb/>
湯旱國無捐瘠三十年通有九年積鄉里委積以恤囏<lb/>
阨門關委積以養老孤野鄙委積以待羇旅山荒伊何<lb/>
<pb n="KR2l0018_WYG_006-15b"/>
委積縣都三代之民何其幸與時至春秋國無儲□秦<lb/>
糴于晉魯糴於齊饑而乞鄰無備甚矣管氏輕重李悝<lb/>
平糴糴不貴而民不散取有餘而補不足賈鼂建議粟<lb/>
溢于邊又溢郡縣乃賜今年租稅之半明年下詔遂盡<lb/>
除之豈若後世每捐舊稅姦民賄胥以俟蠲除良民時<lb/>
輸不被恩予壽昌常平李悝故智賤時貴糴以為農利<lb/>
貴時賤糶以濟民急行於孝宣罷於元帝不念蓄積漢<lb/>
亦以衰惟我祖宗以民為貴五季括粟不出者死祖宗<lb/>
<pb n="KR2l0018_WYG_006-16a"/>
懲之為置常平廣惠廣濟三倉峙鼎鰥寡孤獨皆有所<lb/>
養旱乾水溢有補有常祖宗徳澤浩浩洋洋安石不仁<lb/>
粟盡為錢青苖新法民不聊生廣惠之田悉以徴償三<lb/>
倉既壞民轉溝壑惟彼義倉太祖所罷仁宗亦罷懼為<lb/>
民擾取民之粟以寓於官歳一不登則給以還法上五<lb/>
升何翅什焉或撻或問可謂義乎給散所及市井游惰<lb/>
深山長谷力穡逺輸饑瀕於死不及波餘法既太密吏<lb/>
多畏法坐視饑莩而不肯發新陳不易紅腐莫食不發<lb/>
<pb n="KR2l0018_WYG_006-16b"/>
於民而私侵削封鐍相受類有虚籍連坐必廣曷敢誰<lb/>
執今欲正之勿咎既徃咸與惟新宿弊掃蕩臣熹社倉<lb/>
可行萬邦然亦法耳徒法難行六事自責湯所以成百<lb/>
姓見憂宣王中興貞觀之初絹易斗米天下帖然謂上<lb/>
憐之人人自安靡有謗議貞觀之後絹易十石百姓咸<lb/>
怨謂君不恤慘怉忠利以不忍心盡出内帑行不忍政<lb/>
祈天永命陛下之仁庾臣司賑敢告侍禁<lb/>
　　都大提㸃坑冶鑄錢箴<lb/>
<pb n="KR2l0018_WYG_006-17a"/>
浩浩九府泉布流利景王大錢穆公所非今行於世惟<lb/>
泉與楮楮有偽造泉無盗鑄有利則為無利則止下民<lb/>
之情夫豈難知鉟銷為器利且十焉泄漏化外厥利伯<lb/>
千民本畏法吏實卵翼坐收其利導民為賊朝廷所少<lb/>
徃徃在信所少非財當審重輕能信賞罰何患財乏朝<lb/>
令夕改楮遂折閱每一令出民料必更賞罰積虚號令<lb/>
積輕人操造幣銅寶毁泄雖寘之罰未嘗如法姦民逆<lb/>
料終必姑息習見幸免滋不可戢法雖有賞賞不時得<lb/>
<pb n="KR2l0018_WYG_006-17b"/>
不以資請吏則我格信乎信乎當務之急祖宗全盛歳<lb/>
收新錢百有五萬歸内帑焉以六十萬歳畀左帑三歳<lb/>
而郊百萬佐用是左帑歳得其百而内帑歳得其十版<lb/>
曹經費安得不給百姓賦斂何慮横溢今歳額十五萬<lb/>
而封椿内藏各受其半左藏咸無焉宜版曹之日困版<lb/>
曹豈困其家將困陛下之民冶臣司鑄敢告後乘<lb/>
　　都大提舉茶馬箴<lb/>
鑿鑿六經肯以欺人秉心塞淵騋牝三千思無邪思馬<lb/>
<pb n="KR2l0018_WYG_006-18a"/>
斯狙自後世觀其說若迂六經之言夫豈欺余大觀川<lb/>
茶不以易馬巧市珠玉以共王府馬政之壞邪思之故<lb/>
心不塞淵禍如此者在祖宗時馬有二等其曰戰馬西<lb/>
邊所生曰羈縻馬産於西南守貳貪賞混為一焉羈縻<lb/>
之馬非戰馬比綱數雖多徃徃道斃行綱卒校竊其粟<lb/>
芻卒校肥矣馬死長途司存之吝價不時償匪國是念<lb/>
惟較無賞馬之來也舊有定價臣私增直惟賞是徼臣<lb/>
緫觴之夷人愈驕邀索高價動肆詆訶貪賞之心是曰<lb/>
<pb n="KR2l0018_WYG_006-18b"/>
邪思心不塞淵禍乃至是臣璘有請載馬以舟臣續臣<lb/>
允升傅會自謀利夔兩路凡十餘州被吾三歳乃始得<lb/>
休馬斃稱是臣璘非謀心不塞淵而思有邪傷人及馬<lb/>
禍至是夫立國東南非若西北地不髙寒雅不宜牧紹<lb/>
興置監前事可覆川秦互市吾國攸恃塞淵厥心靡有<lb/>
邪思牧臣司駿敢告仗衛<lb/>
　　提舉市舶箴<lb/>
炳炳祖訓舶利最博庶寛民力免於椎剝祖宗之意蓋<lb/>
<pb n="KR2l0018_WYG_006-19a"/>
念民卭宣和以來悉歸進奉如唐舶使以竒器進治亂<lb/>
之幾於此乎分髙宗懲焉歳二百萬所謂息錢盡歸戸<lb/>
版經費有裕民不憂擾愛民之仁有如此者版曹興利<lb/>
如桑𢎞羊令吏坐市販物取贏抑配天下散粥乳香黄<lb/>
谷李金遂陷桂陽命帥出師乃克討平利之所在害亦<lb/>
隨之言善理財尚鑒兹幾故君人者毋曰民懦急則生<lb/>
亂毋曰民愚窮則讎予舶臣司䌖敢告䟽附<lb/>
　　太子太孫師友僚屬箴<lb/>
<pb n="KR2l0018_WYG_006-19b"/>
晳晳前星為章于天一有元良萬邦以貞昔在太任娠<lb/>
此文王不視惡色不聽淫聲不起惡言胎教孔詳大師<lb/>
緼瑟不正不習大宰倚井不正不食太子既生大師吹<lb/>
銅聲中某律罔敢不恭大宰持井滋味尚某然後卜名<lb/>
難知易諱使士負之見于南郊過闕則下過廟則趨自<lb/>
為赤子教固已行成王襁抱保以召公周公為傅太公<lb/>
為師孝仁禮義以道習之逐去邪人不使見惡端博孝<lb/>
悌以引以翼見皆正事聞皆正言左右前後罔匪正人<lb/>
<pb n="KR2l0018_WYG_006-20a"/>
世子之教三王相㳂樂以脩内禮以治身其成也懌恭<lb/>
敬温文攷白虎通八歳小學十五大學成規有恪夫將<lb/>
君我而與我齒有君父在為臣為子長㓜之序於焉以<lb/>
明知為臣子乃可為君知所事人乃能使人承師問道<lb/>
養老乞言吾學既成黎民化醇和鸞以御珮玉以行上<lb/>
有雙衡下有雙璜衝牙玭珠以納其間行以采齊趨以<lb/>
肆夏周還中䂓折還中矩車象天地以月以星玉佩左<lb/>
右中角中宫非辟之心何自而生三代由此有道之長<lb/>
<pb n="KR2l0018_WYG_006-20b"/>
秦命趙高以傳胡亥教之以獄是斬是劓今日即位明<lb/>
日射人謂忠諌者為誹謗謂深計者為妖言教儲不善<lb/>
遂以亡秦並后匹適兩政耦國禍亂之原其可不塞適<lb/>
與少殊禮非虚加由心制禮以杜讒邪幽惑褒姒獻安<lb/>
驪姬適意一時遺臭萬世漢祖親見高殺扶蘇欲易太<lb/>
子不懲覆車人心惟危可不懼乎文帝元年有司有請<lb/>
豫建國本道貴前定東宫師傅不用賈生其所用者晁<lb/>
錯刻深教景術數迄用少恩寛厚家法至是斬焉武帝<lb/>
<pb n="KR2l0018_WYG_006-21a"/>
之年纔二十九得子謂晩喜而命賦立博望苑從其所<lb/>
好多進異端焉得不敗善乎李綱謂隋文曰此陛下之<lb/>
過非太子之罪於赫祖宗建儲必蚤訓儲必擇後聖視<lb/>
效仁宗春秋僅四十四藐一博士而獻大計帝儲兹事<lb/>
<hi>闕</hi>可令婦人知中書行之無不當矣髙宗妙齡甫二十<lb/>
三有臣時雨布衣建論帝咲唐宣議儲輒怒聖斷度越<lb/>
漢唐所無二十有五定大議二十有九封建公賛讀命<lb/>
震翊善命冲保傅如此成我孝宗太宗聖訓悉擇良善<lb/>
<pb n="KR2l0018_WYG_006-21b"/>
至於臺𨽻亦朕自選姦憸巧佞必斥必捐事或未當必<lb/>
也力言毋或因循順從厥愆臣坦直諌帝不信讒凖於<lb/>
是時空臆以陳勿謀婦人勿謀貂璫勿謀近臣惟懌民<lb/>
望豈如管仲相齊桓<hi>威</hi>公汲汲功利富國彊兵溺於所<lb/>
愛謂不害霸嗣子不定卒基大禍宫臣司本敢告先馬<lb/>
　<lb/>
　<lb/>
　百官箴卷六<lb/>
</p>
<p>
</p>
  </div>
        </body>
</text>\m</TEI>
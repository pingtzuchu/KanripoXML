<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0003_SBCK_002-1a"/>
麟臺故事　卷二中<lb/>
　　紹興元年七月朝請郎試祕書少監程俱記<lb/>
　　　書籍<lb/>
　　　校讎<lb/>
　　　　書籍<hi>御製御書咐</hi>
建隆初三館有書萬二千餘卷乾德元年平荆南盡<lb/>
收其圗書以實三館三年平蜀遣右拾遺孫逄吉徃<lb/>
收其圖籍凡得書萬三千卷四年下詔募亡書三禮<lb/>
渉弼三傳彭幹學䆒朱載等皆詣闕獻書合千二百<lb/>
二十八卷詔分置書府弼等並賜以科名閠八月詔<lb/>
<pb n="KR2l0003_SBCK_002-1b"/>
史館凡吏民有以書籍來獻當視其篇目館中所無<lb/>
者收之獻書人送學士院試問吏理堪任職官者具<lb/>
以名聞開寳八年冬平江南明年春遣太子洗馬吕<lb/>
龜祥就金陵籍其圖書得二萬餘卷悉送史館自是<lb/>
羣書漸備兩浙錢俶歸朝又收其書籍<lb/>
太平興國九年正月詔曰國家宣明憲度恢張政治<lb/>
敦崇儒術啓迪化源國典朝章咸從振舉遺編墜簡<lb/>
當務詢求眷言經濟無以加此冝令三館以開元四<lb/>
部書目閱館中所闕者具列其名於待漏院出牓告<lb/>
示中外若臣寮之家有三館闕者許詣官進納及三<lb/>
<pb n="KR2l0003_SBCK_002-2a"/>
百卷以上者其進書人送學士院引驗人材書札試<lb/>
問公理如堪任職官者與一子出身親儒墨者即與<lb/>
量才安排如不及三百卷者據卷帙多少優給金帛<lb/>
如不願納官者借本繕冩畢却以付之自是四方書<lb/>
籍徃徃出焉<lb/>
端拱元年詔分三館之書萬餘卷别爲書庫目曰祕<lb/>
閣<lb/>
端拱三年十月遣中使李懷節以御草書千字文一<lb/>
卷付祕閣李至請於御製祕閣賛碑隂摸勒上石帝<lb/>
曰千字文偶然閑冩因令勒石李至更欲鐫勒且非<lb/>
<pb n="KR2l0003_SBCK_002-2b"/>
垂示立教之文孝經一書乃百行之本朕當親爲書<lb/>
冩勒在碑隂可也五年六月命供奉官藍敏正賫御<lb/>
草五軸藏祕閣詔史館修撰張泌與三館祕閣學士<lb/>
觀焉<lb/>
淳化元年七月以御製祕藏詮十卷逍遥詠十一卷<lb/>
祕藏諸雜賦十卷佛賦一卷幽隱律詩四卷懷感一<lb/>
百韻詩四卷懷感廽文五七言一卷凡四十一卷藏<lb/>
於祕閣<lb/>
帝甞謂宰相曰三館祕閣書籍如聞頗不整一多有<lb/>
散失讎校亦匪精詳遂使傳聞迭爲差誤自今凡差<lb/>
<pb n="KR2l0003_SBCK_002-3a"/>
官校勘及典掌者當嚴行約束庻絶因循<lb/>
直史館謝泌上言國家圖書未有次序唐朝甞分經<lb/>
史子集爲四庫命薛稷沈佺期武平一馬懷素人掌<lb/>
一庫望遵故事上嘉之遂命泌與館職四人分領四<lb/>
庫泌領集庫四年三月詔三館所少書有進納者卷<lb/>
給千錢三百卷以上量材録用<lb/>
至道元年六月命内品監祕閣三館書籍裴愈使江<lb/>
南兩浙諸州尋訪圖書如願進納入官優給價直如<lb/>
不願進納者就所在差能書吏借本抄冩即時給還<lb/>
仍齎御書石本所在分賜之愈還凡得古書六十餘<lb/>
<pb n="KR2l0003_SBCK_002-3b"/>
卷名畫四十五軸古琴九王羲之具靈該懷素等墨<lb/>
跡共八本藏於祕閣先是遣使於諸道訪募古書竒<lb/>
畫及先賢墨跡小則償以金帛大則授之以官數年<lb/>
之間獻圖書於闕下者不可勝計諸道又募得者數<lb/>
倍復詔史館盡取天文占候䜟緯方術等書五千一<lb/>
十二卷并内出古畫墨跡百一十四軸悉令藏於祕<lb/>
閣圖書之盛近代無比<lb/>
至道二年六月上遣中使齎飛白書二十軸賜宰相<lb/>
吕端等人五軸又以四十軸藏於祕閣字皆方圎數<lb/>
尺吕端等相率詣便殿稱謝<lb/>
<pb n="KR2l0003_SBCK_002-4a"/>
咸平二年三月點檢三館祕閣書籍司封郎中知制<lb/>
誥朱昻等言四部書散失頗多今點勘爲朝臣所借<lb/>
者凡四百六十卷詔許諸王宫給本抄冩外餘並督<lb/>
還<lb/>
閏三月令三館冩四部書二本一置禁中之龍圖閣<lb/>
一置後苑之太清樓以便觀覽後以館閣官少令吏<lb/>
部流内銓選幕職州縣官有文學者赴館閣校勘羣<lb/>
書乃擇取館陶尉劉筠宛丘尉慎鏞鄖郷尉沈京安<lb/>
豐令張正符上蔡尉張遵固始尉聶震桐城主簿王<lb/>
昱入館校勘正符未卒業而死景德初冩校畢進内<lb/>
<pb n="KR2l0003_SBCK_002-4b"/>
時京師藏書之家惟故相王溥家爲多毎借取傳冩<lb/>
既畢即遣中使送還先是上謂輔臣曰國家捜訪圖<lb/>
書其數漸廣臣庻家有聚書者朕皆令借其録目叅<lb/>
校内府及館閣所有其闕少者借本抄填之邇來所<lb/>
得甚多非時平無事安能及此也<lb/>
三年二月詔藏太宗御集三十卷於祕閣仍録别本<lb/>
藏三館四年十月詔曰國家設廣内石渠之署訪羽<lb/>
陵汲冢之書法漢氏之前䂓購求雖至驗開元之舊<lb/>
目亡逸尚多庻墜簡以畢臻更懸金而示賞式廣獻<lb/>
書之路且開與進之門應中外臣庻家有收得三館<lb/>
<pb n="KR2l0003_SBCK_002-5a"/>
所少書籍毎納到一卷給千錢仰判館看詳委是所<lb/>
少之書及卷帙别無差悮方得收納其所進書如及<lb/>
三百卷已上量材試問與岀身酬獎如或不親儒墨<lb/>
即與班行内安排冝令史館抄出所少書籍名目於<lb/>
待漏院張懸及遞牒諸路轉運司散行告示申太平<lb/>
興國之詔也且令杜鎬陳彭年因其時編整籖袠區<lb/>
别真僞仍令宋綬晏殊叅之又命三司使丁謂及李<lb/>
宗諤捜𥙷遺闕<lb/>
大中祥符四年九月兼祕書監向敏中判昭文館晁<lb/>
逈判史館楊億判集賢院李維上言請聖集御製藏<lb/>
<pb n="KR2l0003_SBCK_002-5b"/>
於館閣於是内出雜文篇什付敏中等各以類分其<lb/>
繼作即續附入又有静居集法音前集王宸集讀經<lb/>
史清景殿詩樂府集正說等天禧𥘉命龍圖閣待制<lb/>
李虚已緫編爲一百二十卷五年四月以新集御製<lb/>
文頌歌詩十五卷藏於祕閣從祕書監向敏中之請<lb/>
也<lb/>
八年夏榮王宫火延燔崇文院祕閣所存無幾五月<lb/>
又於皇城外别建外院重冩書籍翰林學士陳彭年<lb/>
請内降書充本先遣官詳正定本然後抄冩館閣羣<lb/>
官及擇吏部常選人校勘校畢令判館閣官詳校兩<lb/>
<pb n="KR2l0003_SBCK_002-6a"/>
制内選官覆點檢又令兩制舉服勤文學官五人覆<lb/>
校其校勘計課用祕書省式羣官迭相檢察毎句奏<lb/>
課及上其勤惰之狀疑舛未辨正者聚議之詔可惟<lb/>
覆點檢官之職令覆校勘官兼之乃出太清樓書命<lb/>
彭年提舉管句募筆工二百人彭年仍奏監書籍内<lb/>
侍劉崇超預其事又請募人以書籍鬻于官者騐真<lb/>
本酬其直與顧筆工庸等五百卷已上優其賜或藝<lb/>
能可采者别奏候㫖於是獻書者十九人悉賜出身<lb/>
及𥙷三班得一萬八千七百五十四卷九年正月命<lb/>
樞宻使王欽若都提舉鑄印給之彭年依舊同掌彭<lb/>
<pb n="KR2l0003_SBCK_002-6b"/>
年叅知政事仍領其務及卒不復増人欽若爲相以<lb/>
李迪代之自是常以叅知政事一人領之號提舉三<lb/>
館祕閣冩校書籍至元豐改官制始罷自彭年入中<lb/>
書不復至館其揔領之務但委崇超判館閣官不復<lb/>
關預<lb/>
天禧元年八月提舉校勘書籍所言學䆒劉溥侯惟<lb/>
哲獻太清樓無本書各及五百卷請依前詔甄録從<lb/>
之十二月王欽若言進納書籍元勑以五百卷爲數<lb/>
許與安排後來進納併多書籍繁雜續更以太清樓<lb/>
所少者五百卷爲數今並是旋爲及僞立名目妄分<lb/>
<pb n="KR2l0003_SBCK_002-7a"/>
卷帙多是近代人文字難以分别今欲具定起請條<lb/>
貫精訪書籍從之<lb/>
二年五月長樂郡主獻家藏書八百卷賜錢三十萬<lb/>
以書藏祕閣<lb/>
景祐元年閏六月命翰林學士張觀如制誥李淑宋<lb/>
郊編排三館祕閣書籍仍命判館閣盛度章得象石<lb/>
中立李仲容覆視之三年十月甲寅以知制誥王舉<lb/>
正看詳編排三館祕閣書籍自是常於内外制中選<lb/>
官充是職嘉祐四年正月右正言祕閣校理吴及言<lb/>
祖宗更五代之弊設文館以待四方之士而公相率<lb/>
<pb n="KR2l0003_SBCK_002-7b"/>
繇此而進故號令風采不減漢唐近年用内臣監館<lb/>
閣書庫借出書籍亡失已多又簡編脫落書吏𥙷冩<lb/>
不精非國家崇郷儒學之意請選館職三兩人分館<lb/>
閣吏人編冩書籍其私借出若借之者並以法坐之<lb/>
仍請求訪所遺之書上乃命置館閣編定書籍官以<lb/>
祕閣校理蔡抗陳襄集賢校理蘇頌館閣校勘陳繹<lb/>
等四人分昭文史館集賢祕閣書而編定之令不兼<lb/>
他局二年一代其後又置編校官四人以崇文緫目<lb/>
收聚遺逸刋正訛謬而𥙷冩之又以黄𥿄冩别本以<lb/>
絶蠧敗至嘉祐六年三館祕閣上所冩黄本書六千<lb/>
<pb n="KR2l0003_SBCK_002-8a"/>
四百九十六卷𥙷白本書二千九百五十四卷上賜<lb/>
兩府及館閣官燕於崇文院宰相韓琦等刻石記于<lb/>
院之西壁<lb/>
嘉祐五年八月壬申詔曰國家承五代之後簡編散<lb/>
落建隆之𥘉三館聚書僅纔萬卷祖宗平定列國先<lb/>
收圖籍亦甞分遣使人屢下詔令訪募異本𥙷緝漸<lb/>
至景祐中甞詔儒臣校定篇目譌謬重複並從刪去<lb/>
朕聽政之暇無廢覽觀然以今祕府所藏比唐開元<lb/>
舊録遺逸尚多冝開購賞之科以廣獻書之路應中<lb/>
外士庶之家並許上館閣所闕書毎卷支絹臺疋及<lb/>
<pb n="KR2l0003_SBCK_002-8b"/>
五百卷特與文資安排帝旣擇士編校館閣書籍訪<lb/>
遺書於天下以𥙷遺亡又謂輔臣曰宋齊梁陳後周<lb/>
北齊書世罕有善本未行之學官可委編校官精加<lb/>
校勘自是訪得衆本校正訛謬遂爲完書模本而行之<lb/>
寳元二年上甞集天地辰緯雲氣雜占凡百五十六<lb/>
篇離三十門為十卷號寳元天人祥異書召輔臣于<lb/>
太清樓出而示之命藏于祕閣嘉祐七年六月丁亥<lb/>
祕閣上𥙷冩御覽書籍先是判閣歐陽脩言祕閣𥘉<lb/>
爲太宗藏書之府並以黄綾裝禋謂之太清本後因<lb/>
宣取入内多留禁中而書頗不完請降舊本令𥙷冩<lb/>
<pb n="KR2l0003_SBCK_002-9a"/>
之遂詔龍圖天章寳文閣太清樓管句内臣檢所闕<lb/>
書募工於門下省謄録至是上之熈寧中宋敏求言<lb/>
三館祕閣藏書雖博類多訛舛請以班固藝文志據<lb/>
所有下諸路購善本校正然後以漢志唐志篇目讎<lb/>
校取其可傳後者餘悉置之然不果行<lb/>
政和四年措置點檢祕書省官言三館祕閣自崇寧<lb/>
四年借出書籍未還者四千三百二十八冊卷乆不<lb/>
拘收詔自今省官取借書籍並申本省長貳判狀權<lb/>
借依限拘收時三館祕閣書所存三萬三千一百四<lb/>
十九冊軸而已至宣和𥘉提舉書省官遂建言置𥙷<lb/>
<pb n="KR2l0003_SBCK_002-9b"/>
完御前書籍所於祕書省稍訪天下之書以資校對<lb/>
以侍從官十人爲叅詳官餘官爲校勘官又進士以<lb/>
白衣充檢閱者數人及年皆命以官事未畢而國家<lb/>
多故矣<lb/>
　　　　校讎<lb/>
淳化五年七月詔選官分校史記前後漢書虞部貟<lb/>
外郎崇文院檢討兼祕閣校理杜鎬屯田貟外郎秘<lb/>
閣校理舒雅都官貟外郎祕閣校理吴淑膳部郎中<lb/>
直祕閣潘慎脩校史記度支郎中直秘閣朱昻再校<lb/>
又命太常愽士直昭文館陳充國子博士史館檢討<lb/>
<pb n="KR2l0003_SBCK_002-10a"/>
阮思道著作佐郎直昭文館尹少連著作佐郎直史<lb/>
館趙况著作佐郎直集賢院趙安仁將作監丞直史<lb/>
館孫何校前後漢書旣畢遣内侍裴愈賫本就杭州<lb/>
鏤版<lb/>
咸平三年十月詔選官校勘三國志晉書唐書以光<lb/>
禄少卿直秘閣黄夷簡太僕少卿直祕閣錢惟演都<lb/>
官郎中直史館劉蒙叟駕部貟外郎崇文院檢討直<lb/>
祕閣杜鎬太常丞直集賢院宋皐著作佐郎祕閣校<lb/>
理戚綸校三國志又命鎬綸與虞部貟外郎史館檢<lb/>
討董元亨祕書丞直史館劉鍇詳校兵部貟外郎直<lb/>
<pb n="KR2l0003_SBCK_002-10b"/>
昭文館許衮刑部貟外郎直昭文館陳衮校晉書黄<lb/>
夷簡續預焉而鎬綸錯詳校如前金部郎中直昭文<lb/>
館安德𥙿屯田郎中直昭文館句中正主客貟外郎<lb/>
直集賢院范貽永殿中丞直史館王希逸洎董元亨<lb/>
劉鍇同校勘唐書宫苑使劉承珪領其事内侍劉崇<lb/>
超同之五年校畢送國子監鏤版校勘官賜銀帛有<lb/>
差鍇特賜緋魚袋四年九月翰林侍讀學士國子祭<lb/>
酒邢昺直祕閣杜鎬祕閣校理舒雅直集賢院李維<lb/>
諸王府侍講孫奭殿中丞李慕清大理寺丞王煥劉<lb/>
士玄國子監直講崔偓佺表上重校定周禮儀禮公<lb/>
<pb n="KR2l0003_SBCK_002-11a"/>
羊榖梁傳孝經論語爾雅七經䟽義凡一百六十五<lb/>
卷命摸印頒行賜宴於國子監昺加中散大夫鎬等<lb/>
並遷秩至景德二年九月又命侍講學士邢昺兩制<lb/>
詳定尚書論語孝經爾雅錯誤文字以杜鎬孫奭𬒳<lb/>
詔詳校䟽其謬誤故也<lb/>
咸平中真宗謂宰相曰太宗崇尚文史而三史版本<lb/>
如聞當時校勘官未能精詳尚有謬誤當再加刋正<lb/>
乃命太常丞直史館陳堯佐著作郎直史館周起光<lb/>
禄寺丞直集賢院孫僅丁遜覆校史記尋而堯佐出<lb/>
知壽州起任三司判官又以著作佐郎直集賢院任<lb/>
<pb n="KR2l0003_SBCK_002-11b"/>
隨領其事景德元年正月校畢任隨等上覆校史記<lb/>
并刋誤文字五卷詔賜帛有差又命駕部貟外郎直<lb/>
祕閣刁衎右司諌直史館眺逈與下遜覆校前後漢<lb/>
書版本逈知制誥又以祕書丞直史館陳彭年同其<lb/>
事至二年七月衎等上言漢書歷代名賢競爲注釋<lb/>
是非玄出得失相叅至有章句不同名氏交錯苟無<lb/>
依據皆屬闕疑其餘則愽訪羣書掄觀諸本儻非明<lb/>
白安敢措辭雖謝該通粗無臆說凡修改三百四十<lb/>
九簽正三千餘字録爲六卷以進賜衎等器幣有差<lb/>
景德元年三月丁酉光禄少卿直祕閣黄夷簡等上<lb/>
<pb n="KR2l0003_SBCK_002-12a"/>
校勘新冩御書凡二萭四千一百六十二卷賜緡帛<lb/>
有差校勘官前大名府館陶縣尉劉筠等六人並授<lb/>
大理評事祕閣校理<lb/>
大中祥符元年六月崇文院檢討杜鎬等校定南華<lb/>
真經摹刻板本畢賜輔臣人各一本五年四月崇文<lb/>
院上新印列子沖虗至德真經詔賜親王輔臣人一<lb/>
本景德中朝謁諸陵路經列子觀詔加至德之號又<lb/>
命官校正其書至是刋版成賜校勘官金帛有差二<lb/>
年二月諸王府侍講兼國子監直講孫奭言莊子注<lb/>
本前後甚多唯郭象所注特㑹莊生之旨請依道德<lb/>
<pb n="KR2l0003_SBCK_002-12b"/>
經例差館閣衆官校定與陸徳明所撰莊子釋文三<lb/>
卷雕印詔奭與龍圖閣待制杜鎬等同校定以聞已<lb/>
而言者以謂國學板本爾雅釋文頗多舛誤又命鎬<lb/>
奭同詳定之至大中祥符四年又命李宗諤楊億陳<lb/>
彭年等讎校莊子序模印而行之蓋先是崇文院校<lb/>
莊子本以其序非郭象之文去之至是上謂其文理<lb/>
可尚故有是命<lb/>
四年八月選三館祕閣直官校理校勘文苑英華李<lb/>
善文選摹印頒行<lb/>
八年十二月詔樞宻使王欽若都大提舉抄冩校勘<lb/>
<pb n="KR2l0003_SBCK_002-13a"/>
三館祕閣書籍翰林學士陳彭年副之先是十月丙<lb/>
午令吏部銓選幕職州縣官有文學者赴三館祕閣<lb/>
校勘書籍𥘉館閣書籍以其夏延火多復闕略故命<lb/>
購本抄冩因命吏部取常選人狀先試判三節每節<lb/>
百五十字以上成擇可者又送學士院試詩賦論命<lb/>
入館校勘凡三年改京朝官亦有特命校勘者京官<lb/>
校勘若三年皆奏授校理大理評事晁宗懿改官及<lb/>
校勘皆三年遂令先轉官後又一年與校理自是校<lb/>
勘官遂皆四年授校理自宗懿始也時彭年又起請<lb/>
以直館校理及吏部試中選人分爲校理校勘官又<lb/>
<pb n="KR2l0003_SBCK_002-13b"/>
令翰林學士晁逈李維王曽錢惟演知制誥盛度陳<lb/>
知微於館閣京朝官中各舉服勤文學者一人爲覆<lb/>
校勘官逈等遂以左正言集賢校理宋綬著作郎直<lb/>
集賢院徐奭太子中允直集賢院麻温其著作佐郎<lb/>
集賢校理晏殊大理評事崇文院檢討馮元充選凡<lb/>
校勘官校畢送覆校勘官覆校既畢送主判館閣官<lb/>
點檢詳校復於兩制擇官一二人充覆點檢官俟王<lb/>
判館閣官點檢詳校訖復加點檢皆有程課以考其<lb/>
勤墯焉<lb/>
九年三月王欽若檢校太師又加兵部郎中直史館<lb/>
<pb n="KR2l0003_SBCK_002-14a"/>
張復祠部貟外郎直集賢院𥘉暐階勲賜度支貟外<lb/>
郎直集賢院錢易太常博士祕閣校理慎鏞緋魚皆<lb/>
預校道藏故也是日曲宴賞花于後苑上作五言詩<lb/>
從臣咸賦因射于太清樓下<lb/>
天聖二年六月詔右正言直史館張觀太常愽士集<lb/>
賢校理王質晁宗慤祕閣校理陳詁光禄寺丞集賢<lb/>
校理李淑館閣校勘彭乗國子監直講公孫覺校勘<lb/>
南北史隋書及令左司郎中知制誥宋綬吏部貟外<lb/>
郎龍圖閣待制劉燁提舉之<lb/>
天聖三年六月詔館閣校勘官太常少卿直昭文館<lb/>
<pb n="KR2l0003_SBCK_002-14b"/>
陳從易降直史館太常博士集賢校理聶冠卿光禄<lb/>
寺丞集賢校理李昭遘並罷職坐校勘太清樓書舛<lb/>
氐故也<lb/>
景祐一年九月詔翰林學士張觀等刋定前漢書孟<lb/>
子下國子監頒行議者以謂前代經史皆以𥿄素傳<lb/>
冩雖有舛誤然尚可叅讎至五代官始用墨版摹六<lb/>
經誠欲一其文字使學者不惑至太宗朝又摹印司<lb/>
馬遷班固范曄諸史與六經皆傳於是世之冩本悉<lb/>
不用然墨版訛駮𥘉不是正而後學者更無他本可<lb/>
以刋驗㑹祕書丞余靖建言前漢書官本差舛請行<lb/>
<pb n="KR2l0003_SBCK_002-15a"/>
刋正因詔靖及王洙盡取祕閣古本對校踰年乃上<lb/>
漢書刋誤三十卷至是改舊摹版以從新校然猶有<lb/>
未盡者而司馬遷范曄史尤多脫略惜其後不復有<lb/>
古本可正其舛繆者云明年以校勘史記漢書官祕<lb/>
書丞余靖為集賢校理大理評事國子監直講玉洙<lb/>
爲史館檢討賜詳定官翰林學士張觀知制誥李淑<lb/>
宋郊噐幣有差<lb/>
景祐三年乙丑御崇政殿觀三館祕閣新校兩庫子<lb/>
集書凡萬二千餘卷賜校勘官并管句使臣冩書吏<lb/>
噐幣有差是日賜輔臣兩制館閣官宴于崇文院<lb/>
<pb n="KR2l0003_SBCK_002-15b"/>
</p>
<p>
麟臺故事卷二中<lb/>
</p>
<p>
</p>
  </div>
</body>
</text>
</TEI>
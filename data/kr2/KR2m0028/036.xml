<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明集禮卷三十六</head> <lb/>
    <p>
<pb n="KR2m0028_WYG_036-1a"/>
欽定四庫全書<lb/>
　明集禮卷三十六<lb/>
　　凶禮<lb/>
　　　總叙<lb/>
周官凶禮之目有五曰喪曰荒曰弔曰禬曰恤秦漢以<lb/>
來載籍殘闕惟喪禮粗備至唐惡凶禮徙其次第於五<lb/>
而李義府許敬宗輩又以為凶事非臣子宜言遂去國<lb/>
恤之條故開元制禮惟著天子賑恤問疾舉哀除服臨<lb/>
<pb n="KR2m0028_WYG_036-1b"/>
喪冊贈及中宫東宫東宫妃舉哀成服奔喪臨喪之儀<lb/>
而已宋興因之微加損益元有賑恤之典而喪𦵏各因<lb/>
其俗今擬國朝自賑撫以下凡十有七篇其行事各見<lb/>
於儀注<lb/>
　　賑撫<lb/>
　　　遣使賑撫各府水旱蟲灾<lb/>
周禮大司徒以荒政十有二聚萬民以保息六養萬民<lb/>
故其屬有司救之官凡嵗時天患民病則以節廵國中<lb/>
<pb n="KR2m0028_WYG_036-2a"/>
及郊野而以王命施惠漢文帝元鼎元年夏大水關東<lb/>
餓死者以千數秋九月詔遣博士中等分循行諭告吏<lb/>
民有賑救饑民者具舉以聞成帝河平四年三月遣光<lb/>
禄大夫博士嘉等十一人行舉瀕河之郡水所毁傷困<lb/>
乏不能自存者財賑貸其為水所流壓死不得自𦵏者<lb/>
令郡國給槥櫝𦵏埋已𦵏者與錢人二千避水他郡國<lb/>
在所冗食之晉成帝咸康元年二月諸郡饑遣使賑給<lb/>
唐太宗貞觀七年八月山東河南三十州大水遣使賑<lb/>
<pb n="KR2m0028_WYG_036-2b"/>
恤十三年自去冬不雨至於五月分使賑恤宋太宗雍<lb/>
熈三年八月劒州言穀貴詔遣使以官粟賑饑民真宗<lb/>
咸平二年十月以兩浙荆湖旱命庫部員外郎成肅等<lb/>
往體量賑恤元成宗大徳三年春正月遣使問民疾苦<lb/>
五年秋八月詔以夏秋以來霖雨風水為灾南北數路<lb/>
民罹其害遣官分道賑恤國朝凡遇各處水旱則遣使<lb/>
分道賑恤<lb/>
　　問疾<lb/>
<pb n="KR2m0028_WYG_036-3a"/>
　　　遣使勞問王公公主以下疾<lb/>
禮曰卿大夫疾君問之無筭士壹問之漢東平憲王蒼<lb/>
還國疾病明帝馳遣名醫小黄門侍疾使者冠盖不絶<lb/>
於道湼陽公主疾令從官古霸往問晉宗正卿王覽以<lb/>
疾乞骸骨賜錢二十萬遣殿中醫療疾給藥唐員外散<lb/>
騎常侍禇亮寢疾詔遣醫藥救療中使候問不絶寧王<lb/>
憲寢疾𤣥宗令中使送醫藥及珍膳相望於路宋諸王<lb/>
公主宗室將軍以上疾皆乘輿臨問宰相使相駙馬都<lb/>
<pb n="KR2m0028_WYG_036-3b"/>
尉疾亟幸其第或賜勞加禮而亦有遣使勞問之節至<lb/>
若皇后皇太子於諸王妃主宗戚問疾之禮唐宋以來<lb/>
並與天子遣使勞問之儀同<lb/>
　　訃奏臨弔㑹喪<lb/>
　　　乘輿為王公以下舉哀<lb/>
周制王哭諸侯大宗伯為上相檀弓曰天子之哭諸侯<lb/>
也爵弁緇衣自周以降天子為諸王妃主大臣宗戚外<lb/>
祖父母后父母内命婦及蕃國主之喪皆有舉哀之禮<lb/>
<pb n="KR2m0028_WYG_036-4a"/>
漢東海恭王薨明帝幸津門亭發哀晉長樂長公主扶<lb/>
風王亮薨武帝並舉哀三日唐永安王孝基薨髙祖為<lb/>
之發哀宋汝南郡王晉王夫人苻氏薨天子皆為之素<lb/>
服舉哀此為諸王妃主而舉哀也魏大司馬曹真薨帝<lb/>
幸城東張帳而哭之唐太子右衛率李大亮卒太宗為<lb/>
之舉哀於别殿宋太師趙普薨太宗為之素服舉哀樂<lb/>
安郡公惟正薨仁宗素服發哀於後苑此為大臣宗戚<lb/>
而舉哀也魏明帝外祖母安成郷敬侯夫人之喪張帷<lb/>
<pb n="KR2m0028_WYG_036-4b"/>
幄端門外之左帝黒介幘進賢冠皁服哭之十五舉聲<lb/>
後魏肅宗外祖父胡國珍薨為之服小功舉哀於太極<lb/>
東堂此為外祖父母后父母而舉哀也唐三夫人以上<lb/>
薨設大次於肅章門外皇帝素服哭十五舉聲其日仍<lb/>
晡哭九嬪以下一舉哀而止宋宸妃李氏貴妃沈氏薨<lb/>
天子皆為之舉哀此為内命婦而舉哀也唐突厥什鉢<lb/>
苾可汗卒大宗為之舉哀吐蕃㺯讃卒髙宗亦為之舉<lb/>
哀並張帷幔於城外向其國而哭之宋契丹隆緒卒夏<lb/>
<pb n="KR2m0028_WYG_036-5a"/>
國主曩霄卒仁宗皆為發哀於苑中此為蕃國主而舉<lb/>
哀也<lb/>
　　　乘輿臨王公以下喪<lb/>
周制王為三公六卿錫縗為諸侯緦縗為大夫士疑縗<lb/>
其首服皆弁經注云君為臣服弔服也又喪祝王弔則<lb/>
與巫前故禮記云君臨臣喪以巫祝桃茢執戈惡之也<lb/>
自漢以下天子於諸王妃主大臣宗戚外祖父母后父<lb/>
母之喪皆有親臨之禮魏任城王薨髙祖親臨哭之唐<lb/>
<pb n="KR2m0028_WYG_036-5b"/>
諸王以下喪皇帝素服親臨哭十五舉聲宋雍王元份<lb/>
薨真宗臨喪奠哭曹王夫人王氏薨楚國大長公主薨<lb/>
仁宗皆臨奠之此臨諸王妃主之喪也漢大司馬大將<lb/>
軍霍光薨帝及皇后親臨喪成武孝侯順卒光武臨弔<lb/>
唐太子太師魏徴薨太宗親臨慟哭宋太尉王旦薨真<lb/>
宗臨奠此臨大臣宗戚之喪也唐外祖父母后父母喪<lb/>
皇帝素服親臨哭十五舉聲宋欽聖憲肅皇后父向經<lb/>
卒神宗素服臨喪哭十五舉音此臨外祖父母后父母<lb/>
<pb n="KR2m0028_WYG_036-6a"/>
之喪也<lb/>
　　　遣使弔賻王公以下喪<lb/>
周制宰夫凡邦之弔事掌其戒令與其幣器財用凡所<lb/>
供者又太保掌三公孤卿之弔勞疏云王有故不得親<lb/>
往故使太僕也由周以降天子於諸王妃主大臣宗戚<lb/>
外祖父母后父母及蕃國主之喪並有弔賻之禮漢諸<lb/>
侯王薨天子遣使者素服往弔皇子始封者薨賻錢三<lb/>
千萬布三萬匹嗣王薨賻錢千萬布萬匹唐諸王妃主<lb/>
<pb n="KR2m0028_WYG_036-6b"/>
喪弔使與賵賻者俱至喪者第使以弔書授主人賵賻<lb/>
者陳輿物及馬於庭主人迎受宋制使者常服詣喪所<lb/>
以詔書授主人主人跪受若致賵及賻如受弔書之儀<lb/>
此弔賻諸王妃主之喪也漢司空楊賜薨贈以東園梓<lb/>
器襚服賜錢三百萬布五百匹唐尚書左僕射張九成<lb/>
卒令九品以上就第哭比歛中使三至賻絹布八百段<lb/>
米粟八百石宋太師趙普薨于西京以范杲為弔祭使<lb/>
贈絹布各五百匹餘物有差此弔賻大臣宗戚之喪也<lb/>
<pb n="KR2m0028_WYG_036-7a"/>
唐皇親外戚之喪賻物並凖職品天子為外祖父母服<lb/>
小功賻物凖三品物百數粟百石為后父母服緦麻賻<lb/>
物凖從四品物六十數粟六十石其遣使之儀並同諸<lb/>
王宋孝明皇后母秦國夫人薨賻錢百貫絹百匹餘物<lb/>
有差此弔賻外祖父母后父母之喪也漢南單于比薨<lb/>
遣中郎將段郴將兵赴弔祭以酒米比弟左賢王莫立<lb/>
帝遣使者鎮慰賜絹四千匹其後單于薨弔祭慰賜以<lb/>
此為常唐突厥毗伽可汗薨𤣥宗詔宗正卿李詮往申<lb/>
<pb n="KR2m0028_WYG_036-7b"/>
弔祭回紇毗伽闕可汗薨以鴻臚卿攝御史中丞李通<lb/>
充弔祭使宋交趾李公藴卒命兵部員外郎章頻為弔<lb/>
祭使賜絹布各五百匹餘物有差夏國主曩霄卒命工<lb/>
部郎中直史館曹穎叔為祭奠使達州刺史鄧保吉為<lb/>
弔祭使此弔賻蕃國主之喪也<lb/>
　　　制遣百官㑹王公以下喪<lb/>
古者王公以下之喪天子有遣百官㑹喪㑹𦵏之禮漢<lb/>
征虜將軍潁陽侯祭遵卒於軍喪至河南縣詔遣百官<lb/>
<pb n="KR2m0028_WYG_036-8a"/>
㑹於喪所唐禮部尚書王珪卒太宗詔魏王㤗率百官<lb/>
親往臨哭鄂國公尉遲敬徳薨髙宗令京官五品以上<lb/>
及朝集使赴宅哭之宋王公以下喪制遣百官集於喪<lb/>
者之庭哭十五舉音此㑹王公以下之喪也漢左將軍<lb/>
孔光薨公卿百官㑹弔送葬唐肅王詳薨發引之日百<lb/>
官於通化門外列位哭送内史令竇威卒詔太子及百<lb/>
官並出臨送此㑹王公以下之𦵏也<lb/>
　　　遣使冊贈諸王大臣<lb/>
<pb n="KR2m0028_WYG_036-8b"/>
周制有謚無贈漢孔光為左將軍成帝召光當拜巳刻<lb/>
侯印書賛光薨使九卿策贈後漢楊賜薨策贈特進唐<lb/>
諸王大臣外祖父母后父母薨皆遣使冊贈其儀使副<lb/>
並公服從朝堂受冊載於犢車往喪者大門外以案迎<lb/>
冊入使者立於柩東北廂南面讀冊主人哭拜稽顙受<lb/>
冊奠於柩東宋有贈官之典而不行冊禮元有贈謚而<lb/>
亦無遣冊之制<lb/>
　　　遣使致奠諸王以下喪<lb/>
<pb n="KR2m0028_WYG_036-9a"/>
唐諸王妃主大臣宗戚外祖父母后父母喪皆遣使致<lb/>
奠其儀使者公服至喪者第升自東階立於柩東南面<lb/>
執事者陳牢饌於柩東酌酒西面奠於席使者稱亡者<lb/>
官封云制使某奠主人北面哭拜稽顙於階間宋制因<lb/>
之使者常服至喪者第升自東階立於柩前之左有司<lb/>
陳牢饌於柩前使者稱亡者官封及謚云詔使某奠主<lb/>
人降詣階間舉哭再拜稽顙<lb/>
　　　中宫為祖父母父母以下舉哀<lb/>
<pb n="KR2m0028_WYG_036-9b"/>
隋制皇太后皇后為本服内親一舉哀唐制后為祖父<lb/>
母父母並設哭位於别殿哭必盡哀其日晡哭如初三<lb/>
日乃成服為外祖父母則設次於别宫其日晡後臨凡<lb/>
三朝臨而止宋欽聖憲肅皇后父定國軍節度觀察留<lb/>
後向經卒舉哀成服於私第此為祖父母父母以下而<lb/>
舉哀也唐諸王妃主薨皇后為之服大功者其日晡再<lb/>
哭而止服小功以下者一舉哀而止宋諸王以下喪皇<lb/>
后為之並素服詣次哭十五舉音此為諸王妃主而舉<lb/>
<pb n="KR2m0028_WYG_036-10a"/>
哀也至於為内命婦舉哀之禮惟見於唐其儀三夫人<lb/>
以上日晡再哭而止九嬪以下一舉哀而止<lb/>
　　　中宫為祖父母父母成服<lb/>
後魏靈太后之父胡國珍薨太后成服於九龍殿唐皇<lb/>
后為父母祖父母成齊衰期之服並設位於舉哀别殿<lb/>
其日皇后即位服衰哭盡哀退舍别殿日晡哭臨如初<lb/>
既成服之明日乃奔喪若為外祖父母成服臨喪並與<lb/>
為祖父母之儀同宋皇后為父母祖父母成服則於外<lb/>
<pb n="KR2m0028_WYG_036-10b"/>
氏私第設次於正寢之東皇后至次成服哭十五舉音<lb/>
為外祖父母成服之制無所考<lb/>
　　　中宫遣使弔諸王以下喪<lb/>
周制内宗凡卿大夫之喪掌其弔臨又寺人掌内人之<lb/>
禁令凡内人弔臨則帥而往立于其前而詔相之唐諸<lb/>
王妃主之喪皇后遣内給事二人為使素服至喪者第<lb/>
立於階間南面以弔書授主人主人哭拜稽顙受弔書<lb/>
奠於柩東宋制因之以内給事一人為使常服至喪者<lb/>
<pb n="KR2m0028_WYG_036-11a"/>
第立於階間南向以令書授主人主人哭拜稽顙受令<lb/>
書奠於柩東<lb/>
　　　東宫為諸王以下舉哀<lb/>
唐皇太子為諸王妃主舉哀設次於宜秋門外其日皇<lb/>
太子素服腰輿詣次哭十五舉聲日晡哭如初若本服<lb/>
期者三朝哭而止服大功者其日晡哭而止服小功者<lb/>
一舉哀而止為外祖父母服小功為妃父母服緦麻並<lb/>
設舉哀位於東宫别殿皇太子素服即位哭十五舉聲<lb/>
<pb n="KR2m0028_WYG_036-11b"/>
乃變衰又哭其日晡哭如初三日而止為良娣舉哀則<lb/>
設位於内别殿三朝哭而止為良媛一舉哀而止為師<lb/>
傅保宗戚宫臣禮同諸王但一舉哀而止宋制皇太子<lb/>
為諸王以下皆素服即位哭十五舉音<lb/>
　　　東宫臨諸王以下喪<lb/>
唐皇太子為諸王妃主外祖父母妃父母及師傅保宫<lb/>
臣宗戚之喪並臨哭之其儀設哭位於喪者第堂上皇<lb/>
太子至即位舉哭盡哀前執主人手撫慰復位哭又盡<lb/>
<pb n="KR2m0028_WYG_036-12a"/>
哀凡所臨非本服五屬之親則一舉哀而止宋為諸王<lb/>
以下臨奠先設次於喪者第之㕔西皇太子常服就次<lb/>
内侍引詣靈几上香奠酒主人詣前拜哭皇太子撫慰<lb/>
畢乃降出<lb/>
　　　東宫遣使弔賻諸王以下喪<lb/>
唐制與乘輿遣使弔賻之禮同宋不著其儀<lb/>
　　　東宫遣使致奠諸王以下喪<lb/>
唐制與乘輿遣使致奠之禮同宋不著其儀<lb/>
<pb n="KR2m0028_WYG_036-12b"/>
　　　東宫妃為祖父母父母以下舉哀<lb/>
唐制皇太子妃為祖父母父母並設哭位於别殿哭必<lb/>
盡哀其日晡哭如初三日乃成服為外祖父母則設次<lb/>
於别宫其日晡後臨凡三朝臨而止為諸王妃主服大<lb/>
功者其日晡臨而止小功以下一舉哀而止為宗戚良<lb/>
娣與為諸王妃主同為良媛以下一舉哀而止宋制為<lb/>
祖父母父母舉哀於外氏私第其為外祖父母以下則<lb/>
素服詣哀次哭十五舉音<lb/>
<pb n="KR2m0028_WYG_036-13a"/>
　　　東宫妃為祖父母父母成服<lb/>
唐制皇太子妃為祖父母父母成齊衰期之服並設位<lb/>
於舉哀别殿其日妃即位服衰哭盡哀退舍别殿日晡<lb/>
哭如初既成服之明日乃奔喪為外祖父母無成服之<lb/>
制而臨喪則隨時禀㫖其儀與奔喪同宋制為祖父母<lb/>
父母成服並於外氏私第設次於正寢東階下皇太子<lb/>
妃至詣次服素服哭十五舉音為外祖父母成服之制<lb/>
無所考<lb/>
<pb n="KR2m0028_WYG_036-13b"/>
　　　遣使問王公大臣疾病儀注<lb/>
是日使者奉命至病者家攝受問者<hi>或尊長或子弟</hi>出接於大<lb/>
門外之右引禮引使者入至正㕔東南面立引攝受問<lb/>
者入就㕔下拜位北向使者前稱有制賛禮唱鞠躬拜<lb/>
興拜興平身攝受問者鞠躬拜興拜興平身賛禮唱跪<lb/>
攝受問者跪使者宣制曰皇帝聞某官某疾遣臣某勞<lb/>
問宣制畢賛禮唱俯伏興拜興拜興平身攝受問者入<lb/>
告於病者出復命引禮引使者出攝受問者送出於大<lb/>
<pb n="KR2m0028_WYG_036-14a"/>
門之外使者還奏如問公主疾病則遣内使監官禮同<lb/>
<hi>駙馬或子孫攝受問</hi>
　　　乘輿為王公大臣舉哀儀注<lb/>
凡王公薨訃報太常司告示百司拱衛司前期於西華<lb/>
門内壬地設御幄南向陳御座於正中上置素褥侍儀<lb/>
司設訃者位於御幄前之南設文武官陪哭位於幄前<lb/>
東西相向奉慰位於訃者位之北北向設賛禮二人位<lb/>
於訃者拜位之北東西相向引訃者二人位於賛禮之<lb/>
<pb n="KR2m0028_WYG_036-14b"/>
南東西相向引文武官四人位於文武官之北東西相<lb/>
向其日拱衛司備儀仗於奉天門奉迎車駕引禮引文<lb/>
武官百官素服由西華門入就陪哭位引訃者亦由西<lb/>
華門入立位于西南侍儀版奏外辦皇帝素服乘輿詣<lb/>
幄儀仗分列於幄前之左右和聲郎陳樂於御幄之南<lb/>
設而不作太常卿於幄西跪奏某官來訃某年某月某<lb/>
日臣某官以某疾薨請舉哀皇帝哭<hi>古十五聲</hi>文武官在位<lb/>
者皆哭<hi>其哭音隨上為節</hi>太常卿跪奏請止哭皇帝止哭百官<lb/>
<pb n="KR2m0028_WYG_036-15a"/>
在位者皆止哭引禮引文武官就奉慰位北向立引班<lb/>
首詣御前唱跪賛禮同唱跪班首及百官皆跪班首奉<lb/>
慰引禮同賛禮唱俯伏興平身班首及百官皆俯伏興<lb/>
平身引禮引文武官父班立引禮引訃者就拜位賛禮<lb/>
唱鞠躬拜興拜興拜興拜興平身引禮引訃者退太常<lb/>
卿跪奏禮畢皇帝興御輿還宫引禮引訃者及文武百<lb/>
官以次出<hi>東宫為王公舉哀儀同但設幄於東宫西門外陪哭者皆東宫官屬</hi>
　　　乘輿受蕃國王訃奏儀注<lb/>
<pb n="KR2m0028_WYG_036-15b"/>
凡蕃國王薨使者訃奏至京太常司告示有司拱衛司<lb/>
前期於西華門内壬地設御幄南向陳御座於正中上<lb/>
置素褥侍儀司設訃者位於御幄前之南設文武官侍<lb/>
立位於幄前東西相向設賛禮二人位於訃者拜位之<lb/>
北東西相向引訃者二人位於賛禮之南引文武官四<lb/>
人位於文武官侍立位之北東西相向其日拱衛司備<lb/>
儀仗於奉天門外奉迎車駕引禮引百官素服由西華<lb/>
門入就侍立位引禮引訃者亦由西華門入立於御幄<lb/>
<pb n="KR2m0028_WYG_036-16a"/>
前之西侍儀奏外辦皇帝素服乘輿詣幄儀仗分立於<lb/>
幄前之左右和聲郎陳樂于御幄之南設而不作太常<lb/>
卿跪奏某國世子遣陪臣某官某奏某國王臣某薨俯<lb/>
伏興引禮引訃者入就拜位賛禮唱鞠躬拜興拜興平<lb/>
身訃者皆鞠躬拜興拜興平身承制官前跪承制由中<lb/>
道出至使者前稱有制賛禮唱使者跪聽制承制官宣<lb/>
制曰皇帝致問爾某國王某得何疾而逝使者答<hi>云云</hi>
賛禮唱俯伏興平身承制官由西道入跪奏宣制畢賛<lb/>
<pb n="KR2m0028_WYG_036-16b"/>
禮唱鞠躬拜興拜興平身訃者以下皆鞠躬拜興拜興<lb/>
平身太常卿奏禮畢賛禮唱禮畢皇帝興御輿還宫儀<lb/>
仗導衛如初引禮引訃者及文武百官以次由西門出<lb/>
　　　乘輿臨王公大臣喪儀注<lb/>
訃奏畢太常司移文太史監擇皇帝臨喪日以擇到日<lb/>
期奏聞告示拱衛司前期於喪家大門外設大次南向<lb/>
中設御座置素褥又設御座於喪家正㕔之中南向有<lb/>
司設文武官次於大次之左右侍儀司設文武官陪立<lb/>
<pb n="KR2m0028_WYG_036-17a"/>
位於㕔前之左右引禮四人位於文武官之北東西相<lb/>
向設喪主以下拜位於㕔前北向設主婦以下婦人哭<lb/>
位於殯北幔中其日侍儀奏請鑾駕出宫侍儀兵衛導<lb/>
從如常儀駕至喪者門外大次侍儀跪奏請降輅皇帝<lb/>
降輅御輿侍儀導引入大次儀仗兵衛陳列於大次之<lb/>
左右御用監令奏請易服皇帝易素服文武官亦於便<lb/>
次易素服引禮先引文武官入就㕔前分班侍立皇帝<lb/>
御輿出次侍衛如常引禮引喪主以下免經去杖衰服<lb/>
<pb n="KR2m0028_WYG_036-17b"/>
出迎於大門外望見乘輿止哭賛禮唱鞠躬拜興拜興<lb/>
平身喪主以下皆鞠躬拜興拜興平身引禮先引喪主<lb/>
以下入立于門内之西皇帝御輿入門將軍四人前導<lb/>
將軍四人後從入至正㕔侍儀跪奏請降輿皇帝降輿<lb/>
升自中階太常卿跪奏詣靈座前導引皇帝至靈座前<lb/>
文武百官隨從立於其後太常卿跪奏舉哀皇帝哭<hi>以恩</hi>
<hi>深淺為節</hi>百官皆哭太常卿跪奏止哭皇帝止哭百官皆止<lb/>
哭太常卿奏上香上香三上香皇帝立上香畢太常卿<lb/>
<pb n="KR2m0028_WYG_036-18a"/>
奏祭酒祭酒三祭酒皇帝立祭酒畢太常卿請詣御座<lb/>
導引皇帝至正㕔御座將軍分立于左右引禮引主喪<lb/>
以下詣㕔下拜位賛禮唱鞠躬拜興拜興平身承制官<lb/>
前跪承制興詣喪主前云有制賛禮唱跪喪主以下皆<lb/>
跪承制官宣制<hi>云云</hi>賛禮唱俯伏興拜興拜興平身喪<lb/>
主以下皆俯伏興拜興拜興平身引禮引喪主以下退<lb/>
立于㕔西太常卿跪奏禮畢皇帝興侍儀奏請升輿皇<lb/>
帝升輿御輿以出導從侍衛如初喪主隨從出立于大<lb/>
<pb n="KR2m0028_WYG_036-18b"/>
次之前文武官以次出皇帝至大次侍儀奏降輿皇帝<lb/>
降輿即御座御用監官奏請釋素服皇帝易服訖御輿<lb/>
以出引禮引喪主以下詣前賛禮唱鞠躬拜興拜興平<lb/>
身引禮引喪主以下退拱衛司進輅侍儀跪奏請降輿<lb/>
升輅皇帝升輅百官導引儀仗侍衛導引如來儀喪主<lb/>
杖哭而入<lb/>
　　　遣使弔王公大臣喪儀注<lb/>
訃奏畢太常司奉㫖遣官往弔前期有司設使者宣制<lb/>
<pb n="KR2m0028_WYG_036-19a"/>
位於喪家正㕔之北南向設喪主受弔位於正㕔之南<lb/>
北向設主婦以下婦人立哭位於殯北幕下其日使者<lb/>
至喪家引禮引喪主去杖免絰衰服止哭出迎於中門<lb/>
外復先入就㕔前拜位賛禮引使者入内外止哭使者<lb/>
入就㕔上位立定稱有制<hi>東宫使則稱有令下同</hi>賛禮唱鞠躬拜<lb/>
興拜興平身喪主以下皆鞠躬拜興拜興平身賛禮唱<lb/>
跪喪主以下皆跪使者稍前宣制曰皇帝聞某官薨遣<lb/>
臣某弔宣畢賛禮唱鞠躬拜興拜興平身喪主以下皆<lb/>
<pb n="KR2m0028_WYG_036-19b"/>
鞠躬拜興拜興平身禮畢内外皆哭賛禮引使者出引<lb/>
禮引喪主隨出至中門外拜送使者引禮引喪主杖哭<lb/>
而入使者還奏<lb/>
　　　遣使賻王公大臣喪儀注<lb/>
前期有司於喪家設使者宣制位於㕔上之東北設主<lb/>
喪者以下拜位於㕔前設主婦以下婦人哭位於殯北<lb/>
幔下其日使者於午門前以龍亭盛賻物用儀仗導引<lb/>
至喪家引禮引喪主以下去杖免絰衰服止哭出迎於<lb/>
<pb n="KR2m0028_WYG_036-20a"/>
大門外執事與龍亭先入就㕔上置於正中南向引禮<lb/>
引使者入立於東北引禮引喪主以下入就位使者稱<lb/>
有制賛禮唱鞠躬拜興拜興平身喪主以下皆鞠躬拜<lb/>
興拜興平身賛禮唱跪喪主以下皆跪使者稍前宣制<lb/>
曰皇帝以某官薨遣臣某賻贈以助喪事宣制畢賛禮<lb/>
唱鞠躬拜興拜興平身喪主以下皆鞠躬拜興拜興平<lb/>
身拜畢内外皆哭執事者受賻物賛禮引使者出執事<lb/>
舁龍亭以出引禮引喪主隨至中門外拜送使者還引<lb/>
<pb n="KR2m0028_WYG_036-20b"/>
禮引喪主杖哭而入使者還奏<lb/>
　　　遣百官㑹王公大臣喪儀注<lb/>
前期有司於喪家殯前設百官位又設喪主以下立哭<lb/>
位於殯前之東又設主婦以下婦人立哭位於殯北幔<lb/>
下其日百官應㑹弔者素服至喪家引禮引喪主以下<lb/>
就東階哭位主婦以下就殯北哭位賛禮以次引百官<lb/>
入就殯前位賛禮唱哭百官哭主喪主婦以下皆哭賛<lb/>
禮唱止哭百官及主喪主婦以下皆止哭賛禮唱鞠躬<lb/>
<pb n="KR2m0028_WYG_036-21a"/>
拜興拜興平身百官皆鞠躬拜興拜興平身主喪以下<lb/>
皆答拜拜畢引禮引班首詣喪主前展慰畢引百官以<lb/>
次出引禮引喪主隨至大門外拜送百官還引禮引喪<lb/>
主杖哭而入<hi>㑹𦵏儀同</hi>
　　　遣使冊贈王公大臣儀注<lb/>
前期禮部奏准製冊翰林院取㫖製文<hi>如不用冊則吏部用誥命</hi>中<lb/>
書省禮部奏請某官為使發冊之日祠部設龍亭香亭<lb/>
於午門前正中執事於受冊者之家設宣制官位於正<lb/>
<pb n="KR2m0028_WYG_036-21b"/>
㕔之東北南向喪主代受冊命者位於㕔前北向至期<lb/>
禮部官封冊文以盝匣盛之黄袱包褁置於龍亭中用<lb/>
儀仗鼔樂前導至受冊者之家代受冊者出迎於大門<lb/>
外執事與龍亭置于㕔上正中南向引禮引使者立于<lb/>
東北引代受冊者入拜位賛禮唱鞠躬拜興拜興平身<lb/>
喪主代受冊者鞠躬拜興拜興平身使者前稱有制賛<lb/>
禮唱跪代受冊者跪使者宣制曰皇帝遣臣某冊贈故<lb/>
某官某為某勲某爵宣訖賛禮唱鞠躬拜興拜興平身<lb/>
<pb n="KR2m0028_WYG_036-22a"/>
代受冊者鞠躬拜興拜興平身使者於龍亭取冊授代<lb/>
受冊者代受冊者受冊捧置于靈座前使者出代受冊<lb/>
者送至大門外使者還奏喪主代受冊者以冊文録黄<lb/>
設祭儀於靈前引禮引代受冊者至靈前拜位賛禮唱<lb/>
鞠躬拜興拜興平身喪主代受冊者以下皆鞠躬拜興<lb/>
拜興平身賛禮唱上香上香三上香喪主三上香畢賛<lb/>
禮唱祭酒祭酒三祭酒喪主三祭酒畢賛禮唱讀黄執<lb/>
事者展黄立讀於靈座前之左讀畢賛禮唱鞠躬拜興<lb/>
<pb n="KR2m0028_WYG_036-22b"/>
拜興平身喪主以下皆鞠躬拜興拜興平身賛禮唱焚<lb/>
黄引禮引喪主詣燎所執事捧黄置於燎中焚訖賛禮<lb/>
唱禮畢<lb/>
　　　遣使致奠王公大臣儀注<lb/>
前期有司於喪家靈前陳設祭儀几案設使者致奠位<lb/>
於靈前讀祝文位於靈右喪主以下立位於靈右讀祝<lb/>
文位於靈左設主婦以下婦人立哭位于殯北幔下陳<lb/>
設其日執事者陳設祭儀使者至喪家引禮引喪主去<lb/>
<pb n="KR2m0028_WYG_036-23a"/>
杖免絰止哭出迎使者於大門外復先入立於靈前之<lb/>
右引禮引使者入就致奠位讀祝文者入就位引禮引<lb/>
使者進詣香案前司香捧香進於使者之左賛禮唱上<lb/>
香上香三上香使者立上香司酒者以爵酒進於使者<lb/>
之右賛禮唱祭酒祭酒三祭酒使者立祭酒訖引禮引<lb/>
使者退復位立定賛禮唱讀祝讀祝者取祝文立讀訖<lb/>
賛禮唱焚祝讀祝者捧祝文詣燎所燎盡引禮引使者<lb/>
出喪主以下拜送於大門外引禮引喪主杖哭而入使<lb/>
<pb n="KR2m0028_WYG_036-23b"/>
者回奏<lb/>
　　　中宫為父母祖父母舉哀<lb/>
凡中宫父母薨訃報太常司太常司報内使監官訃奏<lb/>
訖内使監官前期於别殿東壁下設薦位皇后舉哀設<lb/>
内命婦以下哭位於皇后别殿内使監官導引皇后出<lb/>
詣别殿哭位内使監令跪奏考某官以某月某日薨<hi>母則</hi>
<hi>云妣某夫人祖則云祖考某官祖母則云祖妣某夫人</hi>皇后哭内命婦以下皆從<lb/>
哭盡哀皇后問故又哭盡哀乃變素服内命婦皆易素<lb/>
<pb n="KR2m0028_WYG_036-24a"/>
服内使監令跪奏請止哭皇后止哭内命婦以下皆止<lb/>
哭内使監官導引皇后還宫内命婦隨從如常儀如本<lb/>
日未即奔喪則臨晡復於别殿哭位<hi>如為諸王外戚舉哀仍於别殿南向</hi>
<hi>不設薦位</hi>
　　　中宫為父母祖父母奔喪儀注<lb/>
舉哀畢内使監令奏聞奉㫖皇后奔喪前期於喪主之<lb/>
家設薦席為皇后哭位於喪寢之東設從臨内命婦哭<lb/>
位於皇后哭位之下設主喪以下哭位於喪寢之西主<lb/>
<pb n="KR2m0028_WYG_036-24b"/>
婦以下婦人哭位於喪寢之北幔下是日内使監進堊<lb/>
車備儀仗如常導引皇后素服出宫升輿三面周以白<lb/>
布行帷至閤外降輿升堊車導從如常内命婦皆乘車<lb/>
從行皇后至喪家大門内降車哭入仍以行帷圍䕶從<lb/>
臨命婦皆哭入儀仗列於大門之外喪主以下降詣西<lb/>
階下立哭侍女扶引皇后升自東階進至尸東憑尸而<lb/>
哭從臨命婦皆哭於左右喪主升自西階俱哭於尸西<lb/>
皇后哭盡哀侍女扶引至薦席哭位從臨命婦亦退于<lb/>
<pb n="KR2m0028_WYG_036-25a"/>
位内使監令跪請止哭皇后止哭諸命婦皆止哭應奉<lb/>
慰者詣皇后前奉慰如常禮如皇后候成服而還則依<lb/>
時臨尸哭儀仗及從臨命婦應還者先還其應從者留<lb/>
　　　中宫為父母祖父母成服儀注<lb/>
前期内使監令尚服製皇后齊衰及應從臨命婦孝服<lb/>
俟喪家成服之日尚服奉齊衰進於皇后服訖侍女扶<lb/>
引皇后哭詣靈前從臨命婦亦服孝服立哭於其後賛<lb/>
禮唱拜興拜興皇后與命婦皆拜興拜興皇后詣靈前<lb/>
<pb n="KR2m0028_WYG_036-25b"/>
司香以香進于皇后之左賛禮唱上香上香三上香皇<lb/>
后上香訖復位賛禮唱拜興拜興皇后與命婦皆拜興<lb/>
拜興侍女扶引皇后復哭位如還宫則内使監告示儀<lb/>
仗堊車御輿行帷導引如來儀<lb/>
　<lb/>
　<lb/>
　<lb/>
　明集禮卷三十六<lb/>
</p>
<p>
</p>
  </div>
</body>
</text>
</TEI>
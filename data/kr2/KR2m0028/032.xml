<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明集禮卷三十二</head> <lb/>
    <p>
<pb n="KR2m0028_WYG_032-1a"/>
欽定四庫全書<lb/>
　明集禮卷三十二<lb/>
　　賔禮三<lb/>
　遣使<lb/>
　　　總序<lb/>
古者天子於服内諸侯有間問致賑賀慶致禬之禮九<lb/>
州之外未嘗遣使往聘也至漢髙帝遣陸賈使南粤賜<lb/>
以印綬孝文之時復遣陸賈奉詔使南粤孝武有事四<lb/>
<pb n="KR2m0028_WYG_032-1b"/>
夷遣張騫以郎使西域蘇武以中郎將使匃奴自後蕃<lb/>
國有喪則吊問來聘則報命乞降則授璽綬光武建武<lb/>
二十六年遣中郎將叚郴副校尉王郁使南單于單于<lb/>
拜伏受詔三十一年單于薨遣中郎將叚郴將兵赴弔<lb/>
弟左賢王莫立遣使賫書鎮慰拜授璽綬和帝永元四<lb/>
年北匈奴右谷蠡王自為單于款塞乞降遣大將軍左<lb/>
校尉景夔往授璽綬唐使外國謂之入蕃使武徳四年<lb/>
新羅遣使來貢髙祖遣散騎侍郎庾文素往使賜以璽<lb/>
<pb n="KR2m0028_WYG_032-2a"/>
書貞觀十五年尸羅逸多遣使入貢太宗遣衛尉丞李<lb/>
義表奉勑書報使逸多東面拜受髙宗二十年突厥特<lb/>
勒死詔金吾將軍張𤣥逸都官郎中吕向賫璽書入蕃<lb/>
弔祭貞元八年以祠部郎中兼御史中丞袁滋賜南詔<lb/>
印憲宗元和元年遣鴻臚少卿攝御史中丞李銛為入<lb/>
蕃使長史兼侍御史吳暈副之宋使外國謂之國信使<lb/>
太祖開寶八年遣西上閤門使郝崇信使丹契以太常<lb/>
丞吕端副之自是信使不絶真宗景徳二年太常博士<lb/>
<pb n="KR2m0028_WYG_032-2b"/>
周漸假太府卿右侍禁閤門祇候郭盛假西上閤門使<lb/>
為契丹國生辰使職方郎中直昭文館韓國華假祕書<lb/>
丞衣庫副使焦守節假西上閤門使為契丹國母正旦<lb/>
使祕書丞張若谷假將作監内殿崇班郭允恭假引進<lb/>
副使為國主正旦使自是嵗以為常元太祖六年遣使<lb/>
至畏吾兒國其主奕都䕶大喜厚為之禮因遣使納款<lb/>
世祖中統元年遣禮部郎中孟甲員外李俊使安南大<lb/>
理至元三年遣兵部侍郎黑的使日本二十八年遣禮<lb/>
<pb n="KR2m0028_WYG_032-3a"/>
部尚書張立道使安南二十九年復遣梁曾陳孚使安<lb/>
南召使入朝且諭其子入覲國朝混一區宇分遣使者<lb/>
以柔逺人其髙麗安南占城等國皆頒詔往諭復勑使<lb/>
往授印綬又降香幣以祀其國之山川其柔撫四夷之<lb/>
意備至今詳著開詔錫印賜予之儀作遣使篇其弔蕃<lb/>
國喪祀蕃國山川之禮則見於喪禮山川等篇兹不贅<lb/>
具云<lb/>
　　　詣蕃國開詔<hi>書附</hi>
<pb n="KR2m0028_WYG_032-3b"/>
漢文帝遣陸賈賜南粤王佗書其文曰皇帝謹問南粤<lb/>
王甚苦心勞意朕髙皇帝側室之子棄外奉北藩于代<lb/>
道里遼逺壅蔽檏愚未嘗致書髙皇帝棄羣臣孝惠皇<lb/>
帝即世髙后自臨事不幸有疾日進不衰以故誖暴乎<lb/>
治諸吕為變故亂法不能獨制廼取它姓子為孝惠皇<lb/>
帝嗣賴宗廟之靈功臣之力誅之已畢朕以王侯吏不<lb/>
釋之故不得不立今即位乃者聞王遺將軍隆慮侯書<lb/>
求親昆弟請罷長沙兩將軍朕以王書罷將軍博陽侯<lb/>
<pb n="KR2m0028_WYG_032-4a"/>
親昆弟在真定者已遣人存問修治先人冢前日聞王<lb/>
發兵於邉為冦災不止當其時長沙苦之南郡尤甚雖<lb/>
王之國庸獨利乎必多殺士卒傷良將吏寡人之妻孤<lb/>
人之子獨人父子得一亡十朕不忍為也朕欲定地犬<lb/>
牙相入者以問吏吏曰髙皇帝所以介長沙土也朕不<lb/>
能擅變焉吏曰得王之地不足以為大得王之財不足<lb/>
以為冨服領以南王自治之雖然王之號為帝兩帝並<lb/>
立亡一乗之使以通其道是爭也爭而不讓仁者不為<lb/>
<pb n="KR2m0028_WYG_032-4b"/>
也願與王分棄前患終今以來通使如故故使賈馳諭<lb/>
告王朕意王亦受之毋為冦災矣上褚五十衣中褚三<lb/>
十衣下褚二十衣遺王願王聽樂娱憂存問鄰國南粤<lb/>
王恐頓首願奉詔為藩臣唐武宗遣王㑹賜回鶻可汗<lb/>
勑書其文曰勑我國家統臨萬宇列塞在陰山之南先<lb/>
可汗總率本部建牙於大漠之北各安土宇二百餘年<lb/>
此天所以限隔中外不可踰越近聞為紇吃斯所敗加<lb/>
以飢荒國邑為墟屍僵道路今可汗稍収離散漸近邉<lb/>
<pb n="KR2m0028_WYG_032-5a"/>
城將務逺圖先示文誥故兹命使宜聽朕言可汗累代<lb/>
已來赤誠向國往者中原有難助剪羣兇列聖念功每<lb/>
加優寵寜國咸安二公主降嫁龍庭爰及先朝復以今<lb/>
公主繼好又以土無絲纊嵗遺縑繒恩禮轉深諸蕃榮<lb/>
羡久保誠信兩絶猜嫌但以國家舊章藩漢殊壤稍踰<lb/>
經制豈朕所安去嵗嗢吺斯特勒已至近界邉將憤激<lb/>
便請驅除朕每念其無主可歸且令安撫今可汗既立<lb/>
彼又降附便合率領漸復舊疆漂寓塞垣殊非良計又<lb/>
<pb n="KR2m0028_WYG_032-5b"/>
得宰相頡干伽思等表借振武一城權與公主可汗居<lb/>
住中國之制與外蕃不同須守前代規模祖宗法度昔<lb/>
漢朝單于乖亂呼韓款塞宣帝送單于出朔方雞鹿塞<lb/>
唯賑以米粟國初太宗皇帝令李思摩建牙於漠南遺<lb/>
跡並存事皆可驗未有深入漢界借以一城與羌渾黨<lb/>
項微小雜種同為百姓實亦屈可汗之尊貴亂中國之<lb/>
舊規若以未復本蕃或欲别遷善地求大國聲援戢諸<lb/>
部交爭亦須率思歸之人且於漠南駐止朕當許公主<lb/>
<pb n="KR2m0028_WYG_032-6a"/>
朝覲親問事宜儻須應接必無所恡兾令彼國從此輯<lb/>
寧豈不謂去危就安轉禍為福朕縁公主將可汗丹誠<lb/>
來告深感于衷制置之間須存逺大故遣右金吾衛大<lb/>
將軍兼御史大夫王㑹副使宗正少卿兼御史中丞李<lb/>
師偃馳往喻懐爰定所居更申誓約神明是質豈可食<lb/>
言可汗宜保一心自求多福王㑹李師偃至回鶻與申<lb/>
誓約而還元世祖遣孟甲李文俊諭安南責其未奉王<lb/>
命詔曰我祖宗以武功創業文化未修朕纂承丕緒鼎<lb/>
<pb n="KR2m0028_WYG_032-6b"/>
新革故務一萬方遂自庚申嵗建元為中統元年誕敷<lb/>
詔赦次第頒行其不泄邇不忘逺然誠之所在事有未<lb/>
遑也適大理國守臣安撫聶只陌丁馳馹表聞爾邦向<lb/>
風慕義之誠及念卿昔在先朝已歸款臣服逺貢方物<lb/>
故頒詔㫖遣禮部郎中孟甲充南諭使禮部員外郎李<lb/>
文俊充副使諭本國官僚士庶凡衣冠典禮風俗百事<lb/>
一依本國舊制不須更改髙麗國比遣使來請已經下<lb/>
詔悉依此例除戒飭雲南等處邉將不得擅興兵甲侵<lb/>
<pb n="KR2m0028_WYG_032-7a"/>
掠疆場擾亂人民外卿國官僚士庶各宜安治如故孟<lb/>
甲李文俊至安南宣諭詔㫖安南世子受詔奉命而還<lb/>
國朝洪武二年正月遣使賜倭國爪哇西洋占城詔曰<lb/>
昔帝王之治天下凡日月所照無有逺邇一視同仁故<lb/>
中國尊安四方得所非有意於臣服之也自元政不綱<lb/>
天下兵爭者十有七年四方遐逺信好不通朕肇基江<lb/>
左掃羣雄定華夏臣民推戴已主中國建國號曰大明<lb/>
改元洪武頃者克平燕城疆宇大同以承正統方與逺<lb/>
<pb n="KR2m0028_WYG_032-7b"/>
邇相安於無事以共太平之福惟爾四夷君長酋帥等<lb/>
遐逺未聞故兹詔諭想宜知悉是年六月遣使封安南<lb/>
國王陳日煃詔曰咨爾安南國王陳日煃惟乃祖父昔<lb/>
守境於南陲傳之子孫常稱藩於中國克恭臣職以永<lb/>
世封朕荷天地之靈肅清華夏頃馳書而往報兾率土<lb/>
以咸寧卿能奉表稱臣専使來賀法爾前人之訓以安<lb/>
遐壤之民睠兹勤誠深可嘉尚是用遣官齎印仍封爾<lb/>
為安南國王於戲視廣同仁思效哲王之盛典爵超五<lb/>
<pb n="KR2m0028_WYG_032-8a"/>
等俾承奕世之遺芳益茂令猷永為藩輔今賜卿大統<lb/>
厯一本金叚紗羅四十縑至可領也故兹詔書想宜知<lb/>
悉是年八月遣使封髙麗國王王顓詔曰咨爾髙麗國<lb/>
王王顓世守朝鮮紹前王之令緒恪遵華夏為東土之<lb/>
名蕃當四方之既平嘗專使而往報即陳表貢備悉衷<lb/>
誠良由素習於文風斯克謹修於臣職允宜嘉尚是用<lb/>
褒崇今遣使齎印仍封爾為髙麗國王凡儀制服用許<lb/>
從本俗於戲保民社而襲封式遵典禮傳子孫於永世<lb/>
<pb n="KR2m0028_WYG_032-8b"/>
作鎮邉陲其服訓辭益綏福履今賜大統厯一本錦繡<lb/>
絨叚十匹至可領也故兹詔示想宜知悉<lb/>
　　　賜蕃國印綬<lb/>
漢建武二十六年賜南匃奴黄金璽盭緺綬文曰匃奴<lb/>
單于璽北齊四方諸蕃國王之章上藩用中金中藩用<lb/>
下金下藩用銀並方寸龜紐唐徳宗賜南詔牟尋印用<lb/>
黄金銀為窠文曰貞元冊南詔印武宗賜契丹印文曰<lb/>
奉國契丹之印宋真宗賜百蠻王印一鈕文曰大渡河<lb/>
<pb n="KR2m0028_WYG_032-9a"/>
南山前後都鬼主之印元賜吐蕃白蘭王印黄金為之<lb/>
駝鈕國字篆賜髙麗國王印黄金為之龜鈕國字篆並<lb/>
三寸賜雲南王印銀為之塗以黄金駝鈕漢篆三寸賜<lb/>
安南國王印黄金為之龜鈕國字篆三寸國朝賜髙麗<lb/>
黄金印龜鈕方三寸文曰髙麗國王之印賜安南鍍金<lb/>
銀印駝鈕方三寸文曰安南國王之印賜占城鍍金銀<lb/>
印駝鈕方三寸文曰占城國王之印賜吐蕃黄金印駝<lb/>
鈕方五寸<hi>用周尺</hi>文曰白蘭王印<lb/>
<pb n="KR2m0028_WYG_032-9b"/>
　　　賜吐蕃國禮物<lb/>
漢文帝元年遣陸賈賜南粤王上褚五十衣中褚三十<lb/>
衣下褚二十衣<hi>以綿装衣曰褚</hi>六年遣使者遺匃奴繡袷綺衣<lb/>
長襦錦袍各一比疎一<hi>比疎辮髪之飾</hi>黄金飾具帯一黄金犀<lb/>
毗一<hi>犀毗腰中大帯</hi>繡十匹錦三十匹赤綈緑繒各四十匹建<lb/>
武二十六年詔賜單于冠帯衣裳黄金璽盭緺綬安車<lb/>
羽葢華藻駕駟寶劒弓箭黑節三駙馬二黄金錦繡繒<lb/>
布絮樂器鼔車<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸甲兵飲食什器二十八年賜單于<lb/>
<pb n="KR2m0028_WYG_032-10a"/>
雜繒五百匹弓鞬韇一矢四發唐貞觀十年賜吐谷渾<lb/>
以鼔纛開元中遣使賜新羅王瑞文錦五色羅紫繡文<lb/>
袍金銀器宋至道二年遣使賜交趾玉帯祥符四年賜<lb/>
蒲端國旗幟鎧甲元世祖至元四年遣使賜髙麗國王<lb/>
王植羊五百五年遣使賜安南國王陳光昞錦繡及其<lb/>
諸臣有差國朝<lb/>
　　　迎接<lb/>
漢光武建武二十六年遣中郎將叚郴使單于單于乃<lb/>
<pb n="KR2m0028_WYG_032-10b"/>
延迎使者使者曰單于當伏拜受詔單于顧望之頃乃<lb/>
伏稱臣曰單于新立誠慙於左右願使者衆中無相折<lb/>
也唐貞觀十五年遣衛尉丞李義表奉勑書使尸羅逸<lb/>
多尸羅逸多遣大臣郊迎傾城縱觀焚香夾道逸多率<lb/>
其臣下東面拜受元至元二十八年遣禮部尚書張立<lb/>
道使安南至境安南世子陳日燇遣迓者接踵及近郊<lb/>
百官恭迎詔書既而日燇乗輦以鸞仗就館迎詔羣臣<lb/>
公服徒行奉隨至明霞閣下日燇與近臣七八人登夀<lb/>
<pb n="KR2m0028_WYG_032-11a"/>
光殿龍椅前置香案日燇再拜自宣詔㫖畢日燇曰恭<lb/>
覩天詔不勝喜躍願祝皇帝萬嵗夀國朝遣使奉詔入<lb/>
境蕃國先遣官逺接至公館以詔置龍亭中有司備金<lb/>
鼔儀仗鼓樂以伺次日王率衆官及耆老僧道出迎詔<lb/>
於國門外其遣使賜予則王率衆官出迎並如接詔之<lb/>
儀<lb/>
　　　序坐<lb/>
漢髙祖遣陸賈使南粤賈至尉佗魋結箕踞見賈賈因<lb/>
<pb n="KR2m0028_WYG_032-11b"/>
説佗曰足下中國人今反天性棄冠帯欲以區區之越<lb/>
與天子抗衡為敵國禍且及身矣於是佗蹶然起坐謝<lb/>
曰居蠻夷中久殊失禮義留賈與飲數月元至元二十<lb/>
六年禮部尚書張立道使安南既至館安南世子陳日<lb/>
燇詣詔書所作禮與立道等相見平揖禮畢其御史大<lb/>
夫杜國計翰長丁拱垣曰往年定禮王南向使者西向<lb/>
請就位立道曰非禮也大國之卿當小國之君拱垣曰<lb/>
王人雖微序於諸侯之上立道曰我為王人遂東西相<lb/>
<pb n="KR2m0028_WYG_032-12a"/>
向坐接詔畢宴于集賢殿皆東西相向坐國朝遣使至<lb/>
蕃國與蕃王分賔主相對坐蕃王在西使者在東<lb/>
　　　遣使開詔儀注<lb/>
前期翰林院官承㫖草詔奏聞訖前一日禮部告百官<lb/>
於皇城守宿至日鳴鐘後具朝服侍班内使監設御座<lb/>
香案於奉天殿尚寶卿設寶案於御座之南用寶案於<lb/>
詔書案之東侍儀司設詔書案於寶案之南設承制官<lb/>
位于殿上之東及丹陛之東南設使者拜位于丹墀中<lb/>
<pb n="KR2m0028_WYG_032-12b"/>
道稍西北向典儀二人於丹陛上之南東西相向知班<lb/>
二人位於使者之北東西相向贊禮二人位于知班下<lb/>
之北東西相向設文武百官侍立位于文武樓之北文<lb/>
東武西東西相向文武侍從班于殿上之左右設引文<lb/>
武班舍人四人位于文武官之北東西相向設引使者<lb/>
二人位于使者之北東向拱衛司光禄寺官對立位于<lb/>
奉天門之左右俱東西相向將軍二人位于殿上簾前<lb/>
東西相向將軍六人於奉天門之左右東西相向又將<lb/>
<pb n="KR2m0028_WYG_032-13a"/>
軍四人於丹陛上之四隅東西相向又將軍六人於奉<lb/>
天殿之左右東西相向鳴鞭四人于丹陛上北向是日<lb/>
金吾衛於午門外陳設甲士軍仗東西相向拱衛司陳<lb/>
設儀仗於丹陛丹墀之東西設遮詔書黄葢於奉天殿<lb/>
門前和聲郎設樂於丹墀之南侍儀司設龍亭儀仗大<lb/>
樂於午門外正中擊鼓初嚴催班舍人催文武官具朝<lb/>
服𨗳駕官侍從官入迎車駕次嚴引班舍人引文武官<lb/>
入就侍立位引禮引使者具朝服立於丹墀之西以伺<lb/>
<pb n="KR2m0028_WYG_032-13b"/>
三嚴侍儀奏外辨皇帝通天冠絳紗袍出謹身殿<hi>樂作</hi>
尚寶捧寶前𨗳侍從𨗳引如常儀陞奉天殿御座<hi>樂止</hi>
尚寶以寶置于案捲簾鳴鞭雞唱報時訖禮部官捧詔<lb/>
書于寶案前尚寶用寶訖中書省官禮部官同捧至御<lb/>
座呈奏訖禮部官用黄銷金袱褁詔書置盤中置于案<lb/>
引禮引使者就丹墀拜位典儀唱鞠躬拜興拜興拜興<lb/>
拜興平身使者鞠躬<hi>樂作</hi>拜興拜興拜興拜興平身<hi>樂</hi>
<hi>止</hi>承制官進詣御座前跪承制訖由中門出至丹陛上<lb/>
<pb n="KR2m0028_WYG_032-14a"/>
宣制位承制官稱有制典儀唱跪使者跪承制官宣制<lb/>
曰皇帝勑使爾<hi>某</hi>奉詔諭<hi>某</hi>國爾宜恭承朕命宣制訖<lb/>
承制官由西門入典儀唱俯伏興平身使者俯伏興平<lb/>
身典儀唱鞠躬拜興拜興拜興拜興平身使者鞠躬<hi>樂</hi>
<hi>作</hi>拜興拜興拜興拜興平身<hi>樂止</hi>禮部官詣案捧詔由<lb/>
殿中門出拱衛司擎黄盖遮䕶降自中陛至使者位前<lb/>
以授使者<hi>大樂振作</hi>使者捧詔書由奉天門中出至午門外<lb/>
以詔置龍亭中侍儀奏禮畢皇帝興<hi>樂作</hi>還宮<hi>樂止</hi>引<lb/>
<pb n="KR2m0028_WYG_032-14b"/>
禮引文武官以次出分選各衙門正官一員奉送詔書<lb/>
出國門外使者賫奉以行<lb/>
　　　蕃國接詔儀注<lb/>
使者入蕃國境先遣闗人馳報於王王遣官逺接詔書<lb/>
前期令有司於國門外公舘設幄結綵設龍亭於正中<lb/>
設香案於龍亭之南備金鼔儀仗鼔樂伺候迎引又於<lb/>
國城内街巷結綵於王宫内設闕庭於殿上正中設香<lb/>
案於闕庭之前設司香二人於香案之左右設詔使立<lb/>
<pb n="KR2m0028_WYG_032-15a"/>
位於香案之東設開讀案位於殿陛之東北設蕃王拜<lb/>
位於殿庭中北向設蕃國衆官拜位於蕃王拜位之南<lb/>
異位重行北向設捧詔官位於開讀案之北宣詔官位<lb/>
於捧詔官之南展詔官二人於宣詔官之南俱西向司<lb/>
禮二人位于蕃王拜位之北東西相向引禮二人位于<lb/>
司禮之南東西相向引班四人位于衆官拜位之北東<lb/>
西相向陳儀仗於殿庭之東西設樂位於衆官拜位之<lb/>
南北向逺接官接見詔書迎至館中安奉於龍亭中遣<lb/>
<pb n="KR2m0028_WYG_032-15b"/>
使馳報王是日王率國中衆官及耆老僧道出迎於國<lb/>
門外迎接官迎詔書出館至國門金鼓在前次耆老僧<lb/>
道行次衆官具朝服行次王具冕服行次儀仗鼔樂次<lb/>
詔書龍亭使者常服行於龍亭之後迎至宫中金鼓分<lb/>
列於門外之左右耆老僧道分立於庭中之東西置龍<lb/>
亭於殿上正中使者立於龍亭之東引禮引王入就拜<lb/>
位引班引衆官及僧道耆老各入就拜位使者詣前南<lb/>
向立稱有制司贊唱鞠躬拜興拜興拜興拜興平身蕃<lb/>
<pb n="KR2m0028_WYG_032-16a"/>
王及衆官以下皆鞠躬<hi>樂作</hi>拜興拜興拜興拜興平身<lb/>
<hi>樂止</hi>引禮引蕃王由西階陞詣香案前北向立引禮唱<lb/>
跪蕃王跪司贊唱衆官皆跪衆官以下皆跪引禮唱上<lb/>
香上香三上香司香捧香跪進于王之左王三上香訖<lb/>
引禮唱俯伏興平身蕃王及衆官以下皆俯伏興平身<lb/>
引禮引蕃王復位司贊唱開讀宣詔官展讀官陞案使<lb/>
者詣龍亭捧詔書授捧詔官捧詔官前受詔捧至開讀<lb/>
案授宣詔官宣詔官受詔展詔官對展司贊唱跪蕃王<lb/>
<pb n="KR2m0028_WYG_032-16b"/>
及衆官以下皆跪宣詔官宣詔訖捧詔官於宣詔官前<lb/>
捧詔書仍置于龍亭司贊唱俯伏興平身蕃王及衆官<lb/>
以下皆俯伏興平身司贊唱鞠躬拜興拜興拜興拜興<lb/>
平身蕃王及衆官以下皆鞠躬<hi>樂作</hi>拜興拜興拜興拜<lb/>
興平身<hi>樂止</hi>司贊唱搢笏鞠躬三舞蹈三拱手加額山<lb/>
呼<hi>萬嵗</hi>山呼<hi>萬嵗/</hi>再山呼<hi>萬萬嵗/</hi>出笏俯伏興<hi>樂作</hi>拜<lb/>
興拜興拜興拜興平身<hi>樂止</hi>禮畢引禮引蕃王退引班<lb/>
引衆官以次退蕃王及衆官釋服使者以詔書付所司<lb/>
<pb n="KR2m0028_WYG_032-17a"/>
頒行蕃王與使者分賔主行禮<lb/>
　　　遣使賜印綬儀注<hi>賜禮物儀同</hi>
前期禮部承㫖具印文式様奏聞符下鑄印局鑄完進<lb/>
呈聞奏前一日内使監設御座香案於奉天殿侍儀司<lb/>
設賜印案於丹陛上之東設承制官位于殿上之東及<lb/>
宣制位于丹陛之東南設使者拜位于丹墀中道稍西<lb/>
北向設文武官侍立位于文武樓之北文東武西東西<lb/>
相向侍從班位于殿上之東西拱衛司光禄寺官位于<lb/>
<pb n="KR2m0028_WYG_032-17b"/>
殿門之左右設典儀位于丹陛上之南東西相向知班<lb/>
二人位於使者之北贊禮二人位于知班之北俱東西<lb/>
相向引使者二人位于使者拜位之北西立東向引文<lb/>
武班舍人位于文武官之北稍後東西相向將軍二人<lb/>
位于殿上簾前東西相向將軍四人位于丹陛上之四<lb/>
隅東西相向將軍六人位于奉天殿門之左右東西相<lb/>
向將軍六人位于奉天門之左右東西相向鳴鞭四人<lb/>
位于丹陛中北向是日宿衛陳兵仗於午門外之東西<lb/>
<pb n="KR2m0028_WYG_032-18a"/>
拱衛司陳設儀仗於丹陛丹墀之東西和聲郎設樂位<lb/>
於丹墀使者拜位之南禮部設龍亭儀仗大樂於午門<lb/>
外擊鼓初嚴催班舍人催百官具朝服執事者入就位<lb/>
𨗳駕官侍從官入迎車駕次嚴引班引文武百官入就<lb/>
侍立位引禮引使者入丹墀西立東向禮部官陳設所<lb/>
賜印于丹陛案上<hi>如有禮物設禮物案</hi>三嚴侍儀奏外辨皇帝於<lb/>
謹身殿服皮弁服出<hi>樂作</hi>侍從𨗳引如常儀皇帝陞奉<lb/>
天殿御座<hi>樂止</hi>捲簾鳴鞭雞唱報時訖引禮引使者就<lb/>
<pb n="KR2m0028_WYG_032-18b"/>
拜位立定贊禮唱鞠躬拜興拜興拜興拜興平身使者<lb/>
鞠躬<hi>樂作</hi>拜興拜興拜興拜興平身<hi>樂止</hi>承制官就御<lb/>
座前跪承制訖由中門出至丹陛上宣制位稱有制贊<lb/>
禮唱跪使者跪承制官宣制曰皇帝勑使爾<hi>某</hi>授<hi>某</hi>國<lb/>
王印爾其恭承朕命<hi>如有賜禮物就宣賜某物</hi>宣制訖承制官由殿<lb/>
西門入贊禮唱俯伏興平身使者俯伏興平身贊禮唱<lb/>
鞠躬拜興拜興拜興拜興平身使者鞠躬<hi>樂作</hi>拜興拜<lb/>
興拜興拜興平身<hi>樂止</hi>禮部官捧印由中陛降以授使<lb/>
<pb n="KR2m0028_WYG_032-19a"/>
者使者搢笏奉印由奉天殿中門出<hi>如賜禮物則捧禮物出</hi>侍儀<lb/>
奏禮畢皇帝興<hi>樂作</hi>入宫<hi>樂止</hi>使者以印置于龍亭中<lb/>
引班引百官以次出各衙門以正官一員設儀仗大樂<lb/>
送印至國門外使者奉印以行<lb/>
　　　蕃國受印物儀注<lb/>
使者至蕃國境先遣闗人入報蕃王遣官逺接前期有<lb/>
司於國門外公舘設幄結綵設龍亭於舘之正中備金<lb/>
鼔儀仗鼓吹於舘所以伺迎引又於國城内街巷結綵<lb/>
<pb n="KR2m0028_WYG_032-19b"/>
又於王宮設闕庭於殿上正中設香案於闕庭之前設<lb/>
蕃王受賜予位於香案之前設蕃王拜位於殿庭正中<lb/>
北向衆官拜位於王拜位之南異位重行北向設樂位<lb/>
於衆官拜位之南北向司贊二人於蕃王拜位之北東<lb/>
西相向引禮二人於司贊之南東西相向引班四人於<lb/>
衆官拜位之北東西相向陳儀仗於殿庭之東西逺接<lb/>
官接見使者迎至舘所以上賜安奉於龍亭中遣使馳<lb/>
報王是日蕃王率百官出迎於國門外逺接官迎上賜<lb/>
<pb n="KR2m0028_WYG_032-20a"/>
出館至國門金鼓在前次衆官常服乗馬行次王乗馬<lb/>
行次儀仗鼔樂次上賜龍亭使者常服乗馬行於龍亭<lb/>
之後迎至宫中金鼔分列於殿外門之左右衆官分立<lb/>
殿庭之東西置龍亭於殿上正中使者立於龍亭之東<lb/>
引禮引蕃王引班引衆官各就拜位立定司贊唱鞠躬<lb/>
拜興拜興拜興拜興平身蕃王及衆官皆鞠躬<hi>樂作</hi>拜<lb/>
興拜興拜興拜興平身<hi>樂止</hi>引禮引蕃王詣龍亭前使<lb/>
者稱有制引禮贊跪司贊唱跪蕃王與衆官皆跪使者<lb/>
<pb n="KR2m0028_WYG_032-20b"/>
宣制曰皇帝勑使某持印賜爾國王<hi>某</hi>并賜<hi>某</hi>物宣畢<lb/>
使者捧所賜印并<hi>某</hi>物西向授蕃王蕃王跪受以授左<lb/>
右訖引禮唱俯伏興平身司贊唱俯伏興平身蕃王及<lb/>
衆蕃官皆俯伏興平身引禮引蕃王出復位司贊唱鞠<lb/>
躬拜興拜興拜興拜興平身蕃王及衆官皆鞠躬<hi>樂作</hi>
拜興拜興拜興拜興平身<hi>樂止</hi>司贊唱禮畢引禮引蕃<lb/>
王入殿西立東向使者東立西向引禮唱鞠躬拜興拜<lb/>
興平身使者與蕃王皆鞠躬拜興拜興平身使者降自<lb/>
<pb n="KR2m0028_WYG_032-21a"/>
東階蕃王降自西階遣官送使者還館<lb/>
<pb n="KR2m0028_WYG_032-22a"/>
</p>
<p>
<pb n="KR2m0028_WYG_032-23a"/>
</p>
<p>
<pb n="KR2m0028_WYG_032-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_032-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明集禮卷三十二<lb/>
</p>
<p>
</p>
  </div>
</body>
</text>
</TEI>
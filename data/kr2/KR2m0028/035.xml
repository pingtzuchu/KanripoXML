<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明集禮卷三十五</head> <lb/>
    <p>
<pb n="KR2m0028_WYG_035-1a"/>
欽定四庫全書<lb/>
　明集禮卷三十五<lb/>
　　軍禮三<lb/>
　大射<lb/>
　　　總叙<lb/>
古之射禮有五一曰大射二曰賓射三曰燕射四曰郷<lb/>
射五曰主皮之射大射者天子將祭於郊廟與助祭之<lb/>
諸侯羣臣射于射宫而擇其賢者使與於祭是也諸侯<lb/>
<pb n="KR2m0028_WYG_035-1b"/>
孤卿大夫將祀其先祖亦以是禮而擇士均謂之大射<lb/>
賓射者諸侯朝于天子而天子與之射于路門之外者<lb/>
是也列國之君相與朝聘及卿大夫士私與其賓客行<lb/>
其射禮亦均謂之賓射燕射者天子勞使臣及與其羣<lb/>
臣飲酒而射於寢者是也諸侯與其臣下卿大夫士與<lb/>
其家人之屬燕飲而射者亦均謂之燕射鄉射者州長<lb/>
春秋以禮屬其民而習射于序者是也鄉大夫以鄉射<lb/>
之五物詢衆庶而射于庠亦均謂之鄉射然天子以六<lb/>
<pb n="KR2m0028_WYG_035-2a"/>
耦射三侯五正樂以騶虞九節諸侯以四耦射二侯三<lb/>
正樂以貍首七節孤卿大夫以三耦射一侯二正樂以<lb/>
采蘋五節士以三耦射豻侯二正樂以采繁三節則其<lb/>
上下之辯未嘗不明也是四射者以禮樂將之謂之禮<lb/>
射故曰其容體比於禮其節比於樂而中多者乃得預<lb/>
於祭又曰進退周旋必中於禮内志正外體直然後持<lb/>
弓矢審固持弓矢審固而後可以言中此可以觀徳行<lb/>
矣是以聖王務焉主皮之射者庶人之事田獵分禽之<lb/>
<pb n="KR2m0028_WYG_035-2b"/>
射也張獸皮而射之無正鵠之制主獲而尚力無禮樂<lb/>
之飾故曰禮射不主皮明非君子之所貴而四射尚矣<lb/>
秦滅先王之籍古禮殘缺幸存而可知者諸侯大射與<lb/>
州長鄉射二篇而已其天子之禮見於周官者畧不備<lb/>
兩漢以下有天下國家者因仍簡陋以為政至其君臣<lb/>
游燕之際從事於弧矢者未嘗無之大抵皆主皮尚力<lb/>
之陋而古法泯墜莫知講求唯唐開元中頗嘗論著儀<lb/>
式其一曰皇帝射于射宫其一曰皇帝觀射于射宫粗<lb/>
<pb n="KR2m0028_WYG_035-3a"/>
采古禮而損益之雖具於禮官而舉行希闊至宋太宗<lb/>
淳化五年詔定其禮有司遂取唐制為大射圖并畫其<lb/>
冠冕儀式表著之位以進而太宗曰俟弭兵之日與卿<lb/>
等行之盖亦未嘗用也及乾道間命討論燕射之儀而<lb/>
宰執以為舊制煩苛難以遵行更定新式奏之其説㮣<lb/>
可考見而亦末矣元制自天子公卿至郡國將佐皆有<lb/>
射垜翦栁之法大㮣循用國俗無足采焉國朝混一區<lb/>
宇修明治具考求三代之政次第行之近詔成均博士<lb/>
<pb n="KR2m0028_WYG_035-3b"/>
弟子及郡縣庠序之士皆使習射以俟貢舉而凡郊廟<lb/>
之祭先期輙命文武百執事行大射之禮其儀注斟酌<lb/>
古今煩簡適中蔚然為一代之典焉<lb/>
　　　戒百官<lb/>
周制天子禮缺諸侯禮儀禮君命戒射宰戒百官有事<lb/>
於射者射人戒諸公卿大夫射司士戒士射又曰前三<lb/>
日宰夫戒宰及司馬射人宿視滌<hi>諸公大國之孤四命者滌謂滌器掃除射</hi>
<hi>宫</hi>唐制缺宋制元制缺國朝見儀注<lb/>
<pb n="KR2m0028_WYG_035-4a"/>
　　　張侯<lb/>
周制天子禮周官司裘職供虎侯豹侯熊侯麋侯即梓<lb/>
人職所謂皮侯王大射之所設射人職張五正三正二<lb/>
正之侯即梓人所謂五采之侯王賓射之所設鄉射記<lb/>
曰天子熊侯白質諸侯麋侯赤質大夫布侯畫以虎豹<lb/>
士布侯畫以鹿豕即梓人職所謂獸侯王燕射之所設<lb/>
又車僕職曰王大射則供三乏司常職曰凡射供獲旌<lb/>
諸侯禮儀禮司馬命量人量侯道與所設乏大侯九十<lb/>
<pb n="KR2m0028_WYG_035-4b"/>
糝七十豻五十設乏各去其侯西十北十凡乏用草<hi>此畿</hi>
<hi>外諸侯大射之禮大侯即熊侯也糝雜也雜侯者以豹為鵠以麋為飾二色為雜也豻胡犬也豻侯者以豻為</hi>
<hi>鵠又以豻為飾也設大侯去堂九十步設糝侯去堂七十歩設豻侯去堂五十步設乏去侯西十步北十步</hi>
大侯之崇見鵠於糝糝見鵠於豻豻不及地武<hi>大侯見鵠於糝</hi>
<hi>謂大侯之鵠出糝侯之上也糝見鵠於豻謂糝侯之鵠出見於豻侯之上也是三侯重建而疊出也豻不及地</hi>
<hi>武武者足跡也中人之足長一尺二寸也</hi>唐制皇帝親射於射宫儀前一日<lb/>
張熊侯去殿九十步設乏於侯西十步北十步皇帝觀<lb/>
射於射宫儀設麋侯餘同親射儀宋制元制俱缺國朝<lb/>
<pb n="KR2m0028_WYG_035-5a"/>
見儀注<lb/>
　　　設樂<lb/>
周制天子禮周官大司樂曰大射王出入令奏王夏及<lb/>
射令奏騶虞射人職曰王射樂以騶虞九節大師職曰<lb/>
大射率瞽而歌射節笙師職曰凡射供其笙鍾之樂鎛<lb/>
師職曰凡祭祀鼓其金奏之樂享食賓射亦如之諸侯<lb/>
禮周官射人曰諸侯射樂以貍首七節儀禮曰樂人宿<lb/>
懸于阼階東笙磬西面其南笙鍾其南鎛皆南陳建鼔<lb/>
<pb n="KR2m0028_WYG_035-5b"/>
在阼階西南鼓應鼙在其東南鼓<hi>鼔者所擊之面也</hi>西階之西<lb/>
頌磬東面其南鍾其南鎛皆南陳一建鼔在其南東鼔<lb/>
朔鼙在其北一建鼓在西階之東南面簜在建鼔之間<lb/>
鼗倚于頌磬西紘<hi>東方之鐘磬謂之笙鍾笙磬西方之鐘磬謂之頌鍾頌磬鎛形似鍾而大</hi>
<hi>建鼔樹鼔也鼙小鼓也應鼙吹擊之鼙朔鼙始擊之鼙也簜竹也謂笙簫之屬鼗如鼓之形而小有柄賓至搖</hi>
<hi>之以奏樂紘編磬繩也</hi>唐制皇帝親射儀前一日大樂令設宫懸<lb/>
之樂鼔吹令設十二按於射殿之庭當月之調登歌各<lb/>
以其合東懸在東階東西面西懸在西階西東面南北<lb/>
<pb n="KR2m0028_WYG_035-6a"/>
二懸及登歌各設如儀皇帝觀射儀前一日設宫懸登<lb/>
歌如親射儀宋制元制缺國朝見儀注<lb/>
　　　陳器<lb/>
周制天子禮缺諸侯禮儀禮曰厥明司宫尊于東楹之<lb/>
西兩方壺<hi>此酌卿大夫之尊也</hi>膳尊兩甒在南有豐皆𤣥尊酒在<lb/>
北<hi>膳尊君尊也豐以承尊也甒瓦尊</hi>尊士旅食于西鎛之南北面兩圜<lb/>
壺<hi>此𨽻僕人獲者之尊也</hi>唐制皇帝親射儀設罰尊於西階西設<lb/>
篚於尊西南肆實以爵加羃置罰豐於西階下少西<hi>豐所</hi>
<pb n="KR2m0028_WYG_035-6b"/>
<hi>以承罰爵</hi>陳侍射者弓矢於西門外設五楅于庭前少西陳<lb/>
賞物於東階下少東皇帝觀射儀陳設並如親射<lb/>
　　　設位<lb/>
周制天子禮周官司几筵曰大射王位設黼依南鄉設<lb/>
莞筵紛純加繅席畫純加次席黼純左右玉几諸侯禮<lb/>
儀禮曰小臣設公席于阼階上西鄉司宮設賓席于戸<lb/>
西南面有加席卿席于賓東東上小卿賓西東上大夫<lb/>
繼而東上若有東面者則北上席工於西階之東東上<lb/>
<pb n="KR2m0028_WYG_035-7a"/>
諸公阼階西北面東上唐制皇帝親射儀布侍射者位<lb/>
於西階前東面北上布司馬位於侍射南東面獲者位<lb/>
於乏東東面又布侍者射位於殿階下當御前少西横<lb/>
布南面皇帝觀射儀布王公以下釋弓矢席位於中門<lb/>
外左右俱北上布三品以上㑹席於殿上如常儀布四<lb/>
品五品㑹席位於東西階南在樂懸内東廂者西面西<lb/>
廂者東面俱北上<hi>若殿上人少四品五品亦升殿</hi>布六品以下㑹席位<lb/>
於樂懸之南北上<hi>若四品五品升殿則在懸内</hi>布王公以下將射位<lb/>
<pb n="KR2m0028_WYG_035-7b"/>
於東西階前北上布左右司射位於王公將射位前左<lb/>
司射西面右司射東面俱北上布司馬位於右司射南<lb/>
東面布三品以下及左供奉官射席位於御座東楹間<lb/>
少前布三品以上及右供奉官射席於御座西楹間少<lb/>
前<hi>席横各容六人</hi>布四品以下射席於殿階下如殿上儀布獲<lb/>
者位於乏東東面取矢者在獲者南俱東面宋制元制<lb/>
缺國朝見儀注<lb/>
　　　就位<lb/>
<pb n="KR2m0028_WYG_035-8a"/>
周制天子禮缺諸侯禮儀禮曰羮定射人告具于公公<lb/>
升即位于席西鄉小臣師納公卿大夫皆入門右北面<lb/>
東上士西方東面北上太史在豻侯之東北北面東上<lb/>
士旅食者在士南北面東上小臣師從者在東堂下南<lb/>
面西上公降立於阼階之東南南向揖諸公卿諸公卿<lb/>
皆西面北上揖大夫大夫皆少進唐制皇帝親射儀其<lb/>
日質明御服武弁出樂作警蹕及文武侍衛皆如常儀<lb/>
文武官俱公服典謁引入見皇帝觀射儀其日質明王<lb/>
<pb n="KR2m0028_WYG_035-8b"/>
公以下俱服持弓矢分為左右引入至中門外位皇帝<lb/>
服武弁服出樂作警蹕如常儀王公以下皆跪釋弓矢<lb/>
於位典謁引入見宋制皇帝宴射儀其日車駕至玉津<lb/>
園入幄皇太子以下併從駕臣僚分東西相向立皇太<lb/>
子親王使相正任管軍使並窄衣宰執侍從公服繫鞋<lb/>
班齊皇帝坐鳴鞭臣僚以次逐班奏聖躬萬福各歸侍<lb/>
立位元制缺國朝見儀注<lb/>
　　　燕禮<lb/>
<pb n="KR2m0028_WYG_035-9a"/>
周制天子禮缺諸侯禮儀禮有燕禮篇未射先行此禮<lb/>
<hi>命大夫一人為賓宰夫一人為主</hi>唐制皇帝親射儀及皇帝觀射儀行<lb/>
㑹禮作樂皆如元㑹儀酒三遍止宋制元制俱缺國朝<lb/>
見儀注<lb/>
　　　立司正<lb/>
周制天子禮缺諸侯禮儀禮擯者自阼階下請立司正<lb/>
公許擯者遂為司正疏曰大射正司正擯者其實一人<lb/>
也唐制皇帝親射缺皇帝觀射儀置左右司射各二人<lb/>
<pb n="KR2m0028_WYG_035-9b"/>
司馬二人宋制缺元制缺國朝見儀注<lb/>
　　　納射器比三耦<lb/>
周制天子禮周官大司馬職云若大射則合諸侯之六<lb/>
耦諸侯禮儀禮司射適次<hi>次張幃席為之在洗東南</hi>袒决遂執弓挾<lb/>
乘矢於弓外見鏃於弣右巨指鈎弦<hi>决以象骨為之著右巨指遂以朱韋</hi>
<hi>為之著右臂横持弦矢謂之曰挾</hi>自阼階前曰請射遂告曰大夫與大<lb/>
夫士御於大夫遂適西階前命有司納射器射器皆入<lb/>
君之弓矢適東堂賓之弓矢與中籌豐皆止於西堂下<lb/>
<pb n="KR2m0028_WYG_035-10a"/>
<hi>中盛筭器也大射用閭中賓射虎中燕射用皮樹中籌筭也豐承射爵者</hi>總衆弓矢楅皆適<lb/>
次而俟工人士梓人升自北階兩楹之間畫物<hi>物謂射時所立</hi>
<hi>處十字畫之直畫長三尺横畫長一尺二寸</hi>太史遂比三耦唐制皇帝親射<lb/>
儀侍中奏稱有司既具射侍中前承制稱曰可王公以<lb/>
下皆降文官立東階下西向北上武官立西階下東面<lb/>
北上持鈒隊羣立於兩邊千牛備身二人横奉御弓矢<lb/>
立於東階上西面執弓者在北設召於執弓者之前置<lb/>
御决拾笥於其上獲者持旌背侯北面立侍射者出西<lb/>
<pb n="KR2m0028_WYG_035-10b"/>
門外取弓矢兩手奉弓搢四矢於殿下射位西東面皇<lb/>
帝觀射儀所司奏請賜王公以下射侍中承制稱曰可<lb/>
王公以下將射者皆降庭前北面相對為首再拜訖典<lb/>
謁引出中門外復初位跪取弓矢興兩手捧弓搢四矢<lb/>
於帶興謁引入就將射位左司射右司射司馬及獲者<lb/>
皆就位宋制元制缺國朝見儀注<lb/>
　　　司射誘射<lb/>
周制天子禮闕諸侯禮儀禮司射入于次搢三挾一箇<lb/>
<pb n="KR2m0028_WYG_035-11a"/>
出次西面揖當階北面揖及階揖升堂揖當物北面揖<lb/>
及物揖射三侯將乘矢始射干又射參大侯再發降如<lb/>
升射之儀唐制皇帝親射儀闕皇帝觀射儀左右司射<lb/>
各一人先𨗳射皆搢矢於帶兩手奉弓左者從東階右<lb/>
者從西階至階左者西面右者東面相顧立定俱升進<lb/>
各當席前北面俱進升射席立定左廂者右旋西面張<lb/>
弓右廂者左旋東面張弓俱南面挾一箇<hi>挾謂置矢於弓</hi>司馬<lb/>
執弓自西階升當右射者前左旋南面揮弓命獲者去<lb/>
<pb n="KR2m0028_WYG_035-11b"/>
侯獲者持旌去侯至乏止乃射左司射先發右司射次<lb/>
發更迭發四矢訖左司射左旋西面㢮弓右司射右旋<lb/>
東面㢮弓俱北立定俱少退各從東西階降於階下相<lb/>
向立定乃退復位宋制元制缺國朝見儀注<lb/>
　　　御射<lb/>
周制天子禮周官大僕職曰王射則賛王弓矢繕人職<lb/>
曰掌詔王射賛弓矢之事服不氏職曰掌以旌居乏待<lb/>
獲射人職曰王射則令去侯立于後以矢行告卒令取<lb/>
<pb n="KR2m0028_WYG_035-12a"/>
矢司服王饗射則鷩冕疏曰燕射在寢則朝服賓射在<lb/>
朝則皮弁服唐制皇帝親射儀司馬奉弓自西階升當<lb/>
西楹前南面揮弓命獲者去侯獲者去侯至乏止司馬<lb/>
降西階復位千牛郎將一人奉决拾以笥千牛將軍奉<lb/>
弓千牛郎將奉矢進立於御榻東少南西面郎將跪奠<lb/>
笥於御榻前少東拂以巾取决興賛設决訖千牛郎將<lb/>
又跪取拾興賛設訖以笥退奠於坫上復位千牛將軍<lb/>
北面張弓以袂拭弓左右面左執弣右執簫以進御訖<lb/>
<pb n="KR2m0028_WYG_035-12b"/>
退立於御榻東少後千牛郎將以巾拂矢逐一供御御<lb/>
將射協律郎舉麾先作鼓吹及奏騶虞之樂九節至第<lb/>
六節御乃發一矢奏第七節又發一矢皆與樂聲相應<lb/>
千牛將軍以矢行奏中曰獲下曰留上曰揚左曰左方<lb/>
右曰右方至九節發四矢畢協律郎偃麾樂止千牛將<lb/>
軍於御座東西面受弓决拾退奠於坫上復位宋制天<lb/>
子燕射儀皇帝臨軒有司進弓箭教坊樂作皇帝乃射<lb/>
若中的招箭班奏訖應左右侍立并祇應臣僚階上下<lb/>
<pb n="KR2m0028_WYG_035-13a"/>
就位並再拜皇帝射畢復坐元制缺國朝見儀注<lb/>
　　　公及賓諸公卿大夫射<lb/>
周制天子禮闕諸侯禮儀禮三耦升射畢賓降取弓矢<lb/>
於堂西諸公卿則適次公將射則司馬師命負侯皆執<lb/>
其旌以負其侯而俟𨽻僕人埽侯道司射告射于公公<lb/>
許適西階東告于賓遂搢扑反位小射正一人取公之<lb/>
决拾于東坫一小射正授弓拂弓皆以俟於東堂<hi>一小射正</hi>
<hi>明有二人也</hi>賓降適堂西袒决遂執弓搢三挾一箇升自西<lb/>
<pb n="KR2m0028_WYG_035-13b"/>
階先待于物北北一笴東面立<hi>不敢與君並立退一笴三尺地</hi>司正執<lb/>
弓升自西階立于物間南向揚弓命去侯負侯者許諾<lb/>
趨至乏止司射命設中小臣師執中坐設之<hi>設中南當楅西當西</hi>
<hi>序</hi>大師實八筭于中横委其餘于中西公就物小射正<lb/>
奉决拾以笥大射正執弓皆以從小射正坐奠笥于物<lb/>
南遂拂以巾取决興賛設决朱極三公袒朱𥜗設拾大<lb/>
射正執弓以袂順左右隈上再下壹左執弣右執簫以<lb/>
授公小臣師以巾内拂矢以授公大射正立于公後以<lb/>
<pb n="KR2m0028_WYG_035-14a"/>
矢行告下曰留上曰揚左右曰方拾發以將乗矢公卒<lb/>
射賓降釋弓于堂卿大夫繼射諸公卿取弓矢升射如<lb/>
三耦若中則釋獲者每一箇釋一筭上射於右下射於<lb/>
左唐制皇帝親射儀侍射者進升射席北面立左旋東<lb/>
面張弓南面挾矢協律郎舉麾樂作不作鼓吹奏貍首<lb/>
之樂七節樂至第四節乃發第一矢奏第五節發第二<lb/>
矢皆與樂聲相應至七節發四矢畢協律郎偃麾樂止<lb/>
射者右旋東面㢮弓北面立乃退復西階下釋弓于位<lb/>
<pb n="KR2m0028_WYG_035-14b"/>
<hi>其射人多少臨時聽進止</hi>皇帝觀射儀典謁引王公從首六人自東<lb/>
西階升如司射之儀至射席前北面進升射席立定左<lb/>
者右旋西面張弓右者左旋東面張弓俱南面挾一箇<lb/>
所司奏請以射樂樂王公以下侍中前承制曰可通事<lb/>
舍人承傳西面告太常卿太常卿於西懸内東面命樂<lb/>
正曰奏樂協律郎舉麾作貍首之樂七節至第四節左<lb/>
右乃俱一發與樂相應又奏第五節左右又一發與樂<lb/>
相應以至七節四發訖協律郎偃麾樂止左廂射者左<lb/>
<pb n="KR2m0028_WYG_035-15a"/>
旋西面㢮弓右廂射者右旋東面㢮弓俱北面立少退<lb/>
從東西階降立於階下相向北上立定乃退次取六人<lb/>
升射如初四品以下射於殿下射畢三品以上及近侍<lb/>
官與四品以下皆釋弓復㑹位坐其未射者立繼射如<lb/>
初宋制天子燕射儀次宣臣僚射當射官執弓箭階下<lb/>
再拜訖升階射元制缺國朝見儀注<lb/>
　　　取矢視筭<lb/>
周制天子禮缺諸侯禮儀禮司馬升命取矢小臣師設<lb/>
<pb n="KR2m0028_WYG_035-15b"/>
楅坐委矢于楅北括<hi>設楅居中庭南當洗東肆</hi>司射立于中南視筭<lb/>
釋獲者先數右獲二筭為純一純以取實于右手十純<lb/>
則縮而委之每委異之有餘純則横諸下一筭為奇奇<lb/>
則又縮諸純下次數左獲坐兼歛筭實于左手一純以<lb/>
委十則異之其餘如右獲釋獲者遂進取賢獲執之告<lb/>
于公若右勝則曰右賢于左若左勝則曰左賢于右若<lb/>
左右鈞則左右各執一筭以告曰左右鈞唐制皇帝親<lb/>
射儀司馬升西階於西楹前南面揮弓命取矢取矢者<lb/>
<pb n="KR2m0028_WYG_035-16a"/>
以御矢付千牛郎於東階下以侍射者矢加於楅北括<lb/>
侍射者釋弓於位庭前北面東上皇帝觀射儀司馬升<lb/>
殿揮弓命取矢取矢者上中下矢各一人持其不中者<lb/>
矢一人持至于庭前其第一矢跪加第一楅北括其以<lb/>
下次加楅訖取矢者各立楅南北面王公以下各降執<lb/>
弓庭前北面立宋制天子燕射儀臣僚射訖各歸侍立<lb/>
位元制缺國朝見儀注<lb/>
　　　飲不勝者<lb/>
<pb n="KR2m0028_WYG_035-16b"/>
周制天子禮闕諸侯禮儀禮司射命設豐司宫士奉豐<lb/>
由西階升北面坐設于西楹西降復位勝者之弟子洗<lb/>
觶升酌散<hi>散謂方壺也</hi>南面坐奠于豐上降反位司射命三<lb/>
耦及衆射者勝者皆袒决遂執張弓不勝者皆襲説决<lb/>
拾郤左手右加㢮弓于其上遂以執弣三耦及衆射者<lb/>
皆升飲射爵于西階上勝者先升堂少右不勝者進北<lb/>
面坐取豐上之觶興少退立卒觶坐奠于豐下僕人師<lb/>
繼酌射爵取觶實之反奠于豐上升飲者如初若賓諸<lb/>
<pb n="KR2m0028_WYG_035-17a"/>
侯公卿大夫不勝則不降不執弓耦不升僕人師實觶<lb/>
以授賓諸公卿大夫適西階上北面立飲若飲公如燕<lb/>
則夾爵<hi>謂君不勝賓飲君如燕禮賓勝公之禮夾爵者君既卒爵又自酌</hi>唐制皇帝親<lb/>
射儀所司奏請賞侍射中者罰不中者侍中稱制曰可<lb/>
所司立楅之東西面監唱射矢取矢者各唱中者姓名<lb/>
中者立於東階下西面北上不中者立于西階東面北<lb/>
上俱再拜所司於東階下以次付賞物訖退復西面位<lb/>
酌者於罰樽酌酒進奠於豐上不中者進豐南北面跪<lb/>
<pb n="KR2m0028_WYG_035-17b"/>
取豐上爵立飲卒爵跪奠爵於豐下酌者取虚爵酌奠<lb/>
如初不中者以次繼飲皆如初皇帝觀射儀所司奏請<lb/>
賞射中者罰不中者侍中承制稱曰可所司監唱射矢<lb/>
取矢者各唱中者姓名中者立東階下西面北上依射<lb/>
中踈宻為第其不中者<hi>謂四矢俱不中侯也</hi>立於西階下東面北<lb/>
上依品為序東西俱再拜所司東階下以次付賞物受<lb/>
訖者退復西面位罰不中者爵如皇帝親射儀宋制天<lb/>
子燕射儀臣僚若射中招箭班報中或傳㫖錫賜降階<lb/>
<pb n="KR2m0028_WYG_035-18a"/>
再拜謝元制缺國朝見儀注<lb/>
　　　再射<lb/>
周制天子禮缺諸侯禮儀禮再命三耦諸公卿大夫射<lb/>
如初司射請以樂於公公許司射命樂正曰命用樂又<lb/>
命上射曰不鼔不獲<hi>謂不與鼔節相應不釋筭也</hi>樂正命大師曰奏<lb/>
貍首大師奏貍首以射公不以樂志其他如初儀<hi>不以樂志</hi>
<hi>者君之射儀不必應樂</hi>取矢視筭飲不勝者並如初唐制皇帝觀<lb/>
射儀若更射則取矢者以矢就東西面位付射者訖左<lb/>
<pb n="KR2m0028_WYG_035-18b"/>
右司射各從首取王公以下六人升射如初其賞罰並<lb/>
如上儀然唐制射皆作樂而儀禮初射無樂至此乃用<lb/>
樂為不同宋制元制俱缺國朝見儀注<lb/>
　　　禮畢<lb/>
周制天子禮缺諸侯禮儀禮賓出公入驁<hi>驁夏亦樂章也以鐘鼓奏</hi>
<hi>之其詩今亡射宫在郊以將還為入</hi>唐制皇帝親射儀典謁引王公以下<lb/>
及射者庭前北面相對再拜訖引出持鈒隊復位御入<lb/>
奏樂警蹕如常儀所司以弓出中門外付侍者引出若<lb/>
<pb n="KR2m0028_WYG_035-19a"/>
御射無侍射之人則不設楅不陳賞物不設罰樽若御<lb/>
燕遊小射則常服不陳樂懸不行㑹禮王公以下事訖<lb/>
出無北面再拜之儀皇帝觀射儀同上宋制天子燕射<lb/>
射者皆畢宣坐賜茶皇帝起鳴鞭羣臣並退元制缺國<lb/>
朝見儀注<lb/>
<pb n="KR2m0028_WYG_035-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-20b"/>
司裘王大射則供虎侯大射者謂王將祀天及享先王<lb/>
選助祭者則於西郊小學之中與諸侯及群臣等行大<lb/>
射之法虎侯者謂以虎皮飾侯之側其鵠亦以虎皮為<lb/>
之著於侯中其侯道九十弓侯身廣丈八尺鵠方六尺<lb/>
此王所射之侯王大射司裘供熊侯此助祭諸侯所射<lb/>
之侯也以熊皮飾侯側其鵠亦以熊皮為之侯道七十<lb/>
弓中廣丈四尺鵠方四尺六寸大半寸<hi>大半寸者三分寸之二</hi>
<pb n="KR2m0028_WYG_035-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-21b"/>
王大射司裘供豹侯此助祭卿大夫并士所射之侯也<lb/>
以豹皮飾侯側兼以豹皮制其鵠侯道五十弓中廣一<lb/>
丈鵠方三尺三寸少半寸<hi>少半寸者三分寸之一</hi>
司裘云諸侯則供熊侯豹侯此畿内諸侯大射將祀先<lb/>
祖亦與羣臣射以擇士熊侯則諸侯自射者也豹侯所<lb/>
選助祭臣下所射者也其制與王之熊侯豹侯同<lb/>
<pb n="KR2m0028_WYG_035-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-22b"/>
司裘云卿大夫則供麋侯此謂王朝卿大夫畿内有采<lb/>
地者將祭先祖時行大射之禮張此麋侯君臣共射之<lb/>
以麋皮飾侯側又以其皮制為鵠侯道亦五十弓制與<lb/>
王之豹侯同<lb/>
<pb n="KR2m0028_WYG_035-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-23b"/>
畿外諸侯將祭先祖亦行大射而射三侯即大侯糝侯<lb/>
豻侯也畿内諸侯近天子不得用三侯止射二侯而已<lb/>
畿外諸侯逺尊故得用三侯但用皮異耳大侯者諸侯<lb/>
自射之侯也<lb/>
<pb n="KR2m0028_WYG_035-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-24b"/>
此謂外諸侯之卿大夫助祭於君所射之糝侯糝雜也<lb/>
雜侯者以豹為鵠以麋為飾不純用豹麋者下天子卿<lb/>
大夫故也其制並與天子熊侯同<lb/>
豻侯者外諸侯之士助君祭所射之侯也豻羌地野犬<lb/>
也以豻皮飾侯亦方制為鵠其制並與天子豹侯同<lb/>
<pb n="KR2m0028_WYG_035-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-25b"/>
諸侯朝㑹於天子張五正三正二正之侯與之共射謂<lb/>
之賔射五正之侯九十弓中廣丈八尺正方六尺凡畫<lb/>
正五正五采三正三采二正二采五采者先從中朱方<lb/>
二尺次白次青次黄次黒先充其尺寸使大如鵠又畫<lb/>
此五色雲氣以飾其側<lb/>
<pb n="KR2m0028_WYG_035-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-26b"/>
三正七十弓之侯中廣丈四尺正方四尺六寸大半寸<lb/>
去𤣥黄二色止以朱白青三色畫正又仍此三色畫雲<lb/>
氣以飾其側此諸侯朝王為賔所射之侯也凡畫雲氣<lb/>
丹為地以丹淺於赤故於丹上得見赤色之雲諸侯於<lb/>
本國賔射則張三正二正之侯<lb/>
二正五十弓之侯中廣一丈正方三尺三寸小半寸二<lb/>
正之侯又去白青直用朱緑而已還用朱緑二色畫雲<lb/>
氣以飾其側此卿大夫聘㑹於王共射之侯也<lb/>
<pb n="KR2m0028_WYG_035-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-27b"/>
梓人云張獸侯則王以息燕注云獸侯畫獸為侯鄉射<lb/>
記曰凡侯天子熊侯白質謂以蜃灰塗之使白為地正<lb/>
靣畫其熊之頭狀亦象正鵠亦各畫雲氣飾其側燕謂<lb/>
王勞使臣與羣臣飲酒而射也息謂王休農息老物之<lb/>
後亦行此燕射之禮王自射此五十弓熊首之侯也<lb/>
<pb n="KR2m0028_WYG_035-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-28b"/>
諸侯麋侯赤質謂以赤塗之使赤為地正靣畫其麋之<lb/>
頭狀王燕勞之時諸侯射此五十弓麋首之侯也亦畫<lb/>
雲氣飾其側<lb/>
卿大夫布侯畫以虎豹言布侯者謂不采其地直於布<lb/>
上正面畫虎豹頭狀亦畫雲氣飾其側王燕射則卿大<lb/>
夫射此五十弓虎豹首之侯也燕射必射此熊虎豹之<lb/>
首者不忘上下相犯也言此三獸皆猛不茍相下若君<lb/>
臣之道獻可替否犯顔而諌不茍相從似此獸也<lb/>
<pb n="KR2m0028_WYG_035-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-29b"/>
王燕射士射五十弓鹿豕之布侯者亦謂不采其地直<lb/>
於布上正靣畫鹿豕頭狀及畫雲氣以飾其側此燕射<lb/>
自天子以下尊卑皆用一侯其侯道又皆五十弓侯中<lb/>
同方一丈者降尊就卑之義以燕禮主於懽心故也<lb/>
<pb n="KR2m0028_WYG_035-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-30b"/>
舊圗云乏一名容似今之屏風其制從廣七尺以牛革<lb/>
鞔漆之獲者所蔽以禦矢也以容蔽其身故謂之容矢<lb/>
至於此而乏匱不去故謂之乏司弓云大射燕射共弓<lb/>
矢并夾其矢着侯高人手不能及則以并夾取之<lb/>
<pb n="KR2m0028_WYG_035-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-31b"/>
荀卿曰天子彫弓<hi>彫畫之也</hi>諸侯彤弓<hi>朱漆/之</hi>大夫黒弓<hi>黒漆之即</hi>
<hi>玈弓也</hi>弓人職云長六尺有六寸謂之上制上士服之長<lb/>
六尺有三寸謂之中制中士服之長六尺謂之下制下<lb/>
士服之此取人形貌長短與弓相稱為上中下三等各<lb/>
服其弓也<lb/>
彤矢玈矢各隨弓漆色為名其笴皆長三尺羽六寸刃<lb/>
二寸弓矢相配强弓用重矢弱弓用輕矢<lb/>
<pb n="KR2m0028_WYG_035-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-32b"/>
楅猶幅也所以揚笴齊矢也幅者義取若布帛有邊幅<lb/>
整齊之意鄉射記云楅長如笴博三寸厚一寸有半龍<lb/>
首其中蛇交楅髹注云兩端為龍首中央為蛇身相交<lb/>
龍蛇君子之類交者象君子取矢於楅上髹赤黒漆舊<lb/>
圗云楅長三尺有足置韋當於背<lb/>
舊圗云韋當長二尺廣一尺置楅之背上以籍箭以丹<lb/>
韋為之用丹者周尚赤故也<lb/>
<pb n="KR2m0028_WYG_035-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-33b"/>
鄉射禮射於序用鹿中長尺二寸首高七寸背上四寸<lb/>
穿之容筭長尺二寸鄉射記曰鹿中髹前足跪鑿其背<lb/>
容八筭注云前足跪者象教擾之獸受負也<lb/>
大夫射於庠用兕中鄉射禮注云庠之制有堂有室也<lb/>
舊圗云兕似牛一角大小之制如鹿中<lb/>
<pb n="KR2m0028_WYG_035-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-34b"/>
鄉射記云君國中射則皮樹中注云國中城中也謂燕<lb/>
射也皮樹獸名張鎰圗云皮樹人靣獸形今文樹作竪<lb/>
諸侯立大學於郊若行大射於此大學則閭中鄉射記<lb/>
注云閭獸名如驢一角或曰如驢岐蹄<lb/>
<pb n="KR2m0028_WYG_035-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-35b"/>
諸侯與隣國君射於境則虎中賈氏釋云與隣國君射<lb/>
則賔射也以其主君有送賔之事因送則射<lb/>
筭長尺四寸以實於中人四筭一偶八筭其數無常隨<lb/>
偶多少鄉射記云筭長尺四寸與投壷禮同其筭長尺<lb/>
有握握四指也一指一寸是尺四寸也<lb/>
<pb n="KR2m0028_WYG_035-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-36b"/>
扑刑器也司射常佩之其形長如笴刋本尺射者有過<lb/>
則撻之刋謂刋其可持處過謂矢掦中人也凡射時矢<lb/>
中人當刑之今鄉㑹衆賢以禮樂懽民而射者中人本<lb/>
志在侯去傷害之心逺是以輕之扑撻中庭而已書曰<lb/>
扑作教刑<lb/>
鄉射大射之義其射物在庠之楹間若丹若黒而午畫<lb/>
之從者長三尺横者曰距隨長尺二寸言距隨者謂先<lb/>
以左足履射物東頭為距後以右足来合而南面並立曰隨<lb/>
<pb n="KR2m0028_WYG_035-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-37b"/>
大射禮云設决朱極三注决猶闓也以象骨為之著右<lb/>
巨指所以鉤弦而闓之極猶放也所以韜指利放弦也<lb/>
以朱韋為之三者食指將指無名指若無决極放弦契<lb/>
於此指多則痛小指短不用極决亦以朱韋為之<lb/>
鄉射禮注云遂射韝也以朱韋為之所以遂弦也其非<lb/>
射時則謂之拾蔽歛也所以蔽膚歛衣也又大射注云<lb/>
遂著左臂裏以遂弦也<lb/>
<pb n="KR2m0028_WYG_035-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-38b"/>
大射禮注云次若今更衣處以帷幕為之射則張耦次<lb/>
鄭氏以耦次在洗東若王射設耦次冝有大次小次<lb/>
<pb n="KR2m0028_WYG_035-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-39b"/>
左肩與胯對垜之中兩脚先取四方立後次轉左脚尖<lb/>
指垜中心此為丁字不成八字不就<lb/>
左手開虎口微鬆下三指轉弝側卧則上弰可隨矢直<lb/>
指的下弰可抵脾骨下此為靡其弰<lb/>
右手摘弦盡勢翻手向後要肩臂與腕一般平直仰掌<lb/>
現掌紋指不得開露此為壓肘仰腕<lb/>
射經云無動容無作色按手頥下引之令滿取其平直<lb/>
故曰端身如簳直臂如枝箭發則靡其弰壓其肘仰其<lb/>
<pb n="KR2m0028_WYG_035-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-40b"/>
豹鵠四采一品二品射之其制中以皮為鵠畫以紅白<lb/>
青黄四采方三尺三寸周圍飾以豹皮方二丈兩旁各<lb/>
以布一幅為身上下亦各加布一幅兩頭各出布六尺<lb/>
為舌繫于木架兩旁下舌減上舌之半上下用繩為綱<lb/>
繫住<lb/>
<pb n="KR2m0028_WYG_035-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-41b"/>
糝鵠三采三品至五品射之其制中以皮為鵠畫以紅<lb/>
白青三采方三尺三寸周圍間飾以豹皮麋皮方一丈<lb/>
兩旁各以布一幅為身上下亦各加布一幅兩頭各出<lb/>
布六尺以為舌繫於木架兩旁下舌減上舌之半上下<lb/>
用繩為綱繫住<lb/>
<pb n="KR2m0028_WYG_035-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-42b"/>
狐鵠二采六品至九品射之其制中以皮為鵠畫紅緑<lb/>
二采周圍飾以狐狸皮以布為身為舌方廣丈尺之數<lb/>
並同前制<lb/>
<pb n="KR2m0028_WYG_035-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-43b"/>
布鵠有的無采文武官子弟及士民俊秀射之其制中<lb/>
以皮為鵠周圍飾以布又以布為身為舌方廣丈尺之<lb/>
制並如前制<lb/>
<pb n="KR2m0028_WYG_035-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-44b"/>
容一名之以木為框皮冐之方廣七尺足以蔽身<lb/>
筭以十耦為率用八十籌每耦進則司正執八筭于手<lb/>
伺中則投于中其餘横委于中西畔伺一耦退則取所<lb/>
中筭收之别取八筭執之如前法每筭上書射者姓名<lb/>
於下書中的中采<lb/>
<pb n="KR2m0028_WYG_035-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_035-45b"/>
兕中以木為之長一尺二寸頭高七寸前足跪鑿其背<lb/>
穿之可容筭用顔色漆漆之下用木座朱漆<lb/>
鹿中制同前<lb/>
<pb n="KR2m0028_WYG_035-46a"/>
</p>
<p>
<pb n="KR2m0028_WYG_035-47a"/>
</p>
<p>
<pb n="KR2m0028_WYG_035-48a"/>
</p>
<p>
<pb n="KR2m0028_WYG_035-49a"/>
</p>
<p>
<pb n="KR2m0028_WYG_035-50a"/>
　職掌<lb/>
　　司正及副司正每鵠用一人掌驗射者品級尊卑<lb/>
　　　　以定耦執筭于鵠之左右置某中於其前如<lb/>
　　　　遇中者於筭上先書射者姓名下或書的或<lb/>
　　　　書采投之於中<lb/>
　　司射二人掌先以强弓射鵠誘射以鼔衆氣選能<lb/>
　　　　射者充<lb/>
　　司射器二人掌辯弓力强弱分為三等驗人力强<lb/>
<pb n="KR2m0028_WYG_035-50b"/>
　　　　弱而授之<lb/>
　　舉爵二人掌凡遇射畢計中者以爵授酒<lb/>
　　請射四人掌請射者授弓矢入射位<lb/>
　　獲者每鵠用二人掌收矢還納于射者<lb/>
　　執旗六人掌於容後執各色旗如射者中的舉紅<lb/>
　　　　旗應之中采舉采旗應之射偏於西舉白旗<lb/>
　　　　偏於東舉青旗過於鵠舉黄旗不及鵠舉黒<lb/>
　　　　旗<lb/>
<pb n="KR2m0028_WYG_035-51a"/>
　射式<lb/>
　　一凡官府及學校遇朔望於公廨空閒去處習射<lb/>
　　一凡樹射鵠正南北向<hi>鵠古謂之侯</hi>
　　一凡置射位初三十步自後累加至九十步<hi>古畫位謂</hi>
　　　　<hi>之物</hi>
　　一凡射以二人為耦前耦射畢次耦方進<lb/>
　　一凡射者用四矢<hi>即古之一乘</hi>
　　一凡射各以長官為主射<lb/>
<pb n="KR2m0028_WYG_035-51b"/>
　　一凡賞酒中的用三爵中采用二爵<lb/>
　　一凡司射射畢自下而上<lb/>
　儀注<lb/>
　　前期戒射定耦選執事充司正副司正司射司射<lb/>
　　器請射舉爵收矢執旗樹鵠陳設如圖儀<lb/>
　　是日執事者入就位請射者引主射正官及各官<lb/>
　　員子弟士民俊秀者各就品位司射器者以弓矢<lb/>
　　置於各正官及司射前請射者詣正官前圓揖畢<lb/>
<pb n="KR2m0028_WYG_035-52a"/>
　　引詣司器前授弓矢畢引復本位司正執筭入立<lb/>
　　於中後請射者詣司射前曰請誘射引司射二人<lb/>
　　耦進各以三矢搢于腰帶之右以一矢挾於二指<lb/>
　　之間推年齒相䕶年上者為上射年㓜者為下射<lb/>
　　上射先進詣射位向鵠正立發矢司正書中投筭<lb/>
　　置於中<hi>或副司正書中</hi>舉旗者舉旗如式上射射畢退立<lb/>
　　於傍讓下射者詣位發矢書中舉旗如前請射者<lb/>
　　俱引復位收矢者收矢復於射者司正取所中筭<lb/>
<pb n="KR2m0028_WYG_035-52b"/>
　　請射者次請士民俊秀射次請官員子弟射次請<lb/>
　　品卑至髙品者射其就射位發矢取筭書中舉旗<lb/>
　　收矢復位皆如式俱畢司正副司正各持筭白中<lb/>
　　于主射正官舉爵者酌酒授中者如式飲訖請射<lb/>
　　請屬官以下仍俸弓矢納于司射器還詣主射正<lb/>
　　官前圓揖而退<lb/>
　<lb/>
　明集禮卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明集禮卷四十七</head> <lb/>
    <p>
<pb n="KR2m0028_WYG_047-1a"/>
欽定四庫全書<lb/>
　明集禮卷四十七<lb/>
　　字學<lb/>
　　　總序<lb/>
人文既作則有字書生民日用之至切者也古之六書<lb/>
不過記其制字之義後世八法既生始求工於㸃畫間<lb/>
而去古意逺矣雖然學者不可以不習也蓋六書本也<lb/>
八法末也専於八法而不核之以六書則昧乎古専於<lb/>
<pb n="KR2m0028_WYG_047-1b"/>
六書而不文之以八法則戾乎今兼古今該本末則書<lb/>
之道其庶乎作書學篇以教初學<lb/>
　　　六書<lb/>
周官大司徒教萬民而賓興之保氏掌養國子而教之<lb/>
皆以六藝而六書為六藝之一漢許氏説文曰周禮八<lb/>
嵗入小學教以六書一曰指事指事者視而可識察而<lb/>
可見上下是也二曰象形象形者畫成其物隨體詰詘<lb/>
日月是也三曰形聲形聲者以事為名取譬相成江河<lb/>
<pb n="KR2m0028_WYG_047-2a"/>
是也四曰㑹意㑹意者比類合誼以見指撝武信是也<lb/>
五曰轉注轉注者建類一首同意相受考老是也六曰<lb/>
假借假借者本無其字依聲託事令長是也宋徐氏繫<lb/>
𫝊曰六書之義起於象形則日月之屬是也形聲者以<lb/>
形配聲班固謂之象聲鄭𤣥注周禮謂之諧聲象則形<lb/>
也諧聲者以形諧和其聲其實一也如江河之字水其<lb/>
象也工可其聲也如空字雞字等形或在上或在下或<lb/>
在左或在右或有微㫖然亦多從配合之宜非盡其義<lb/>
<pb n="KR2m0028_WYG_047-2b"/>
也六文之中象形者蒼頡本其所起觀察天地萬物之<lb/>
形其文尚少故謂之文後相配合滋益漸多則謂之字<lb/>
形聲㑹意是也故形聲最多<hi>周禮正義曰六書之體形聲居多江河之類左形右</hi>
<hi>聲鳩鴿之類右形左聲草藻之類上形下聲婆娑之類下形上聲園國之類外形内聲闤闠之類内形外聲則</hi>
<hi>形聲之等又有六也</hi>轉注者謂如老之别名有耆有耋有□有耇<lb/>
有耄又孝子養老是也此等皆以老為首而取類於老<lb/>
故曰建類一首同意相受也若水之出源分岐别派為<lb/>
江為漢轉相流注而本同生於一水故曰轉注也假借<lb/>
<pb n="KR2m0028_WYG_047-3a"/>
者省文從可知如令者號令也借為使令之令長者長<lb/>
短也借為長幼之長諸如此類皆可以推指事者班固<lb/>
謂之象事鄭𤣥謂之處事指事象形其義相似物之實<lb/>
形有可象者則為象形物之虛無不可象者則曰指事<lb/>
如上下之義無形可象故以丨在一上丨在一下指其<lb/>
事也大凡六書之中象形指事相類象形實而指事虛<lb/>
形聲㑹意相類形聲實而㑹意虛轉注則形事之别然<lb/>
立字之始類於形聲而訓釋之義與假借為對假借則<lb/>
<pb n="KR2m0028_WYG_047-3b"/>
一字數用轉注則一義數文凡六書為三耦也其後夾<lb/>
漈鄭氏著六書略最為精宻雖時與許氏不同實能推<lb/>
廣其説而補其未備其説曰小學之義第一當識子母<lb/>
之相生第二當識文字之有間象形指事文也㑹意諧<lb/>
聲轉注字也假借文字俱也象形指事一也象形别出<lb/>
為指事諧聲轉注一也諧聲别出為轉注二母為㑹意<lb/>
一子一母為諧聲六書以象形為本形不可象則屬諸<lb/>
事事不可指則屬諸意意不可㑹則屬諸聲聲則無不<lb/>
<pb n="KR2m0028_WYG_047-4a"/>
諧矣五者不足而後假借生焉一曰象形而象形之别<lb/>
有十種有天物之形<hi>如日太陽之精正圎不虧其中象烏故其形全月太陰之精多虧少</hi>
<hi>盈故其形缺天從一從大象天垂示之形旦從日從一象日出地上之形古文雲作云象雲興之形古文雨作</hi>
<hi>□象雨墜之形之類</hi>有山川之形<hi>如丘象山之在地一者地也水坎之體横則為☵縱則為□土</hi>
<hi>象物坼土而出之形坐象人據土而坐之形凹者地之窊凸者土之空之類</hi>有井邑之形<hi>如井</hi>
<hi>象井幹之形田象疆畛之形之類</hi>有草木之形<hi>如□象芝出於地艸象草木初生木上象枝幹</hi>
<hi>下象根荄禾象枝葉及垂穗之形韭象韭芽初生於地上之形之類</hi>有人物之形<hi>如人象人立身</hi>
<hi>象人身兒象小兒頭囱未合面象首面首象人頭目象人眼有瞳眉象目上有毛之類</hi>有鳥獸之<lb/>
<pb n="KR2m0028_WYG_047-4b"/>
形<hi>如牛羊馬豕虎熊象兕鹿廌免犬鳥烏之類皆象其形</hi>有蟲魚之形<hi>如□其中從仌象鱗</hi>
<hi>其下從火象尾燕象籋口支翅枝尾之形乙為□腸丁為蠆尾之類</hi>有鬼物之形<hi>鬼象鬼魅之形</hi>
<hi>甶敷勿切象鬼頭也</hi>有器用之形<hi>如干戈升斗舟車豆豋弓矢勺臼門户鼎傘之類皆象其形</hi>
有服飾之形<hi>如衣象披衣之形巾象佩巾之形芾象蔽膝之形勿象建旗之形帶象帶形网象网</hi>
<hi>形之類</hi>推象形之類則有象皃象數象位象气象聲象屬<lb/>
是六象也與象形並生而統以象形<hi>如八象分别之皃爻象交加通疏之</hi>
<hi>皃此象皃也一二三亖又五七九十千廿卅世<graphic n="KR1920" url="https://raw.githubusercontent.com/kanripo/KR-Gaiji/master/images/KR1920.png" mimeType="image/png"/>此象數也上卜在一上下卜在一下中丨在口中此象位也</hi>
<hi>气象气上升之狀只語已之辭象言訖而氣散乃象气之難出于象气之舒此象气也牟牛鳴也從牛芈羊鳴</hi>
<pb n="KR2m0028_WYG_047-5a"/>
<hi>也從羊皆象其聲气之上出囂象气出頭上轟象羣車聲此象聲也十日十二辰皆假借惟己亥為正書蓋以</hi>
<hi>日辰不可名惟取同音而借己亥無同音之本故無所借已不可為也象蛇之形而為己亥不可為也象豕之</hi>
<hi>形而為亥此象屬也</hi>又有象形而兼諧聲者則曰形兼聲<hi>如齒象形從止</hi>
<hi>聲箕象形從其聲金象金在土中從今聲之類</hi>有象形而兼㑹意者則曰形兼<lb/>
意<hi>如龠從冊象編竹之形從□從<graphic n="KR2958" url="https://raw.githubusercontent.com/kanripo/KR-Gaiji/master/images/KR2958.png" mimeType="image/png"/>集衆聲弄象廾持玉之形謂寳玉可玩弄盥象臼水臨皿之類</hi>十<lb/>
形猶子姓也六象猶嫡庶也兼聲兼意猶姻婭也二曰<lb/>
指事指事類乎㑹意指事文也㑹意字也獨體為文合<lb/>
體為字指事又類乎象形形可象者曰象形非形不可<lb/>
<pb n="KR2m0028_WYG_047-5b"/>
象者指其事曰指事<hi>如尹治也從又從丿握事者也史記事者也從又持中中者正也丈</hi>
<hi>十尺也從又持十与賜予也一勺為与之類</hi>指事之别有兼諧聲者則曰事<lb/>
兼聲<hi>如用可施行也從卜從中庸用也從用從庚中與用皆聲也之類</hi>有兼象形者則<lb/>
曰事兼形<hi>如支去竹之枝也從手從半竹之狀爭二手而競一物之狀之類</hi>有兼㑹意<lb/>
者則曰事兼意<hi>如歬人在舟上不行而進爨上象竈以安甑下象廾而焚也之類</hi>三曰<lb/>
㑹意蓋文合而成字文有子母母主義子主聲一子一<lb/>
母為諧聲諧聲者一體主義一體主聲二母合為㑹意<lb/>
㑹意者二體俱主義合而成字不主聲也<hi>如土示為社人言為信目</hi>
<pb n="KR2m0028_WYG_047-6a"/>
<hi>亡牟子為盲士口出言為吉之類</hi>四曰轉注别聲與義故有建類主義<lb/>
亦有建類主聲立類為母從類為子母主義子主聲主<lb/>
義者是以母為主而轉其子主聲者是以子為主而轉<lb/>
其母<hi>如老為建類而耆考耇孝等皆為轉注此主義者也弌為建類而弍弎為轉注鳯為建類而凰為轉</hi>
<hi>注此主聲者也</hi>有互體别聲亦有互體别義聲異而義異者曰<lb/>
互體别聲義異而聲不異者曰互體别義<hi>如杲與東杳為互體本與</hi>
<hi>朱末為互體而其聲不同此互體之别聲者也朞與期為互體義不同而同音猶與猷為互體義不同而同音</hi>
<hi>此互體之别義者也</hi>五曰諧聲母主形子主聲者諧聲之象也然<lb/>
<pb n="KR2m0028_WYG_047-6b"/>
有子母同聲者<hi>如啎五故切逆也午為母吾為子䪩魚音切呻吟也音為母今為子之類</hi>有<lb/>
母主聲者<hi>如瞿九遇切鷹隼之視也以䀠為聲佳為形枓當口切勺也以斗為聲木為形之類</hi>有<lb/>
主聲不主義者<hi>如魏闕名也以委鬼為聲而無義<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>踞也以尸夷為聲而無義</hi>有子母<lb/>
互為聲者<hi>如䢈丞真切又黄外切日月之㑹為䢈辰與㑹互為聲蜼魯水切虫與佳為互聲</hi>有<lb/>
聲兼意者<hi>如禮從示從豊豊祭器祏從示從石石廟主祫從示從合合其先祖而祭之禘從示從帝</hi>
<hi>審諦先祖之尊卑而祭之之類</hi>六曰假借不離音義六書無𫝊惟藉説<lb/>
文然許氏惟得象形諧聲二書以成書牽於㑹意復為<lb/>
假借所擾故所得者亦不能守學者之患在於識有義<lb/>
<pb n="KR2m0028_WYG_047-7a"/>
之義而不識無義之義假借者無義之義也假借者本<lb/>
非已有因他所授故於已為無意然就假借而言之有<lb/>
有義之假借有無義之假借不可不别也曰同音借義<lb/>
<hi>如初裁衣之初而為凡物之初基築土之基而為凡物之基始女子之始而為凡物之始本木之本而為凡物</hi>
<hi>之本之類</hi>曰協音借義<hi>如旁之為旁中之為中下之為下分之為分皆作去聲之類</hi>曰因<lb/>
義借音<hi>如琢本琢玉之琢而為大圭不琢之琢則音篆輅本車輅之輅而為狂狡輅鄭人之輅則音迓</hi>
<hi>之類</hi>曰因借而借<hi>如難鳥也因音借為艱難之難因艱難之難借為險難之難則去聲為母猴也</hi>
<hi>因音借為作為之為因作為之為借為相為之為則去聲之類</hi>此皆有義之假借也曰<lb/>
<pb n="KR2m0028_WYG_047-7b"/>
借同音不借義<hi>如汝水也而為爾汝之汝爾花盛也而為汝爾之爾示旗也而為神示之示業</hi>
<hi>大板也而為事業之業之類</hi>曰借協音不借義<hi>如荷為負荷之荷鮮為鮮少之鮮燕為幽</hi>
<hi>燕之燕信為屈信之信之類</hi>曰語辭之借凡有形有象者則可以為<lb/>
象故有其書無形無象者則不可為象故無其書語辭<lb/>
是也語辭之用雖多而主義不立並從假借<hi>如之本菌也也本女</hi>
<hi>陰也於本鳥也云本雲也焉本鳶也耳本人耳也而本面毛也乎兮于只乃本皆氣也思本慮也<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>本斾也之</hi>
<hi>類</hi>以語辭之類虚言難象故因音而借焉曰五音之借<lb/>
<hi>宫本宫室之宫商本商度之商角本頭角之角徴本徴召之徴羽本羽毛之羽</hi>曰三詩之借<hi>風本</hi>
<pb n="KR2m0028_WYG_047-8a"/>
<hi>風蠱之風雅本烏雅之雅頌本顔頌之頌頌即容字也</hi>三詩五音皆聲也聲不可<lb/>
象並因音而借焉曰十日之借<hi>甲本戈甲乙本魚腸丙本魚尾丁本蠆尾戊本</hi>
<hi>武也已本几也庚鬲也辛被罪也壬懷妊也癸草木實也</hi>曰十二辰之借<hi>子人之子也丑手之</hi>
<hi>械也寅臏也卯牖也辰未詳本義已蛇屬也午未詳本義未木之滋也申持簡也酉卣也戌與戊戊戚同意亥</hi>
<hi>豕屬也</hi>一日十二辰惟己亥有義他並假借以日辰之類<lb/>
皆虛意難象故因音而借焉曰方言之借<hi>如歜之為歜上音觸下為</hi>
<hi>昌歜之歜穀之為穀上音穀下為穀於莬之穀之類</hi>非由音義蓋因方言之異故<lb/>
不易其字此皆無義之假借也又有雙聲並義不為假<lb/>
<pb n="KR2m0028_WYG_047-8b"/>
借者<hi>如陶冶之陶臯陶之陶榮桐之榮屋榮之榮幅尺之幅幅舄之幅荷校之校闌校之校之類</hi>以<lb/>
上皆鄭氏説摭其大畧如此學者可以觸類而通他如<lb/>
張有復古編戴侗六書故等書亦兼考之可也兹不具<lb/>
載云<lb/>
　　　字體<lb/>
㐲羲氏始畫八卦獲景龍作龍書炎帝氏因嘉禾作穗<lb/>
書黄帝之史倉頡見鳥獸之迹作鳥迹書其書頭麄尾<lb/>
細復團圓如水中之科斗子故又名科斗書<hi>古者以竹或木㸃漆</hi>
<pb n="KR2m0028_WYG_047-9a"/>
<hi>而書凝滯不行頭大尾小有類科斗之形</hi>許氏説文曰倉頡之初作書也依<lb/>
類以象形故謂之文其後形聲相益即謂之字字者孳<lb/>
乳而寖多也著於竹帛則謂之書書者如也如者如其<lb/>
事也五帝三王改易殊體及周宣王太史籀著大篆十<lb/>
五篇與古文或同或異孔子書六經左丘明述春秋傳<lb/>
皆以古文其後諸侯力政不統於王言語異聲文字異<lb/>
形秦始皇初併天下命丞相李斯同之罷其不與秦文<lb/>
合者作倉頡篇取史籀大篆或頗省改所謂小篆者也<lb/>
<pb n="KR2m0028_WYG_047-9b"/>
是時秦滅經書大發𨽻卒興戍役官職務繁獄吏程邈<lb/>
善大篆增減其體去其繁複以趨約易施於徒𨽻名曰<lb/>
𨽻書而古文由此絶矣自此秦書有八體一曰大篆二<lb/>
曰小篆三曰刻符四曰蟲書<hi>徐鍇曰蟲書即鳥書以書繙信</hi>五曰摹印<lb/>
六曰署書<hi>以題官署</hi>七曰殳書<hi>古者記事於笏亦記於殳故有殳體</hi>八曰𨽻書<lb/>
王莽居攝使甄豐改定古文時有六書一曰古文孔子<lb/>
壁中書也二曰竒字即古文而異者也三曰篆書即小<lb/>
篆也四曰佐書即𨽻書也五曰繆篆謂其文屈曲纒繞<lb/>
<pb n="KR2m0028_WYG_047-10a"/>
所以摹印章也六曰鳥蟲書謂為蟲鳥之形所以書幡<lb/>
信也是時郡國又往往於山川得鼎彝之器其銘即前<lb/>
代之古文也漢魏至唐人有八分書楷書正書行書草<lb/>
書飛白諸體八分書者漢靈帝時上谷王次仲所作割<lb/>
程𨽻字八分取二分割李篆字二分取八分故曰八分<lb/>
書楷書者亦次仲所作或以為魏鍾繇善八分又善𨽻<lb/>
書始為楷法楷法又曰正書蓋𨽻書楷書正書名有不<lb/>
同其實一也今人但知八分之為𨽻而不知古之所謂<lb/>
<pb n="KR2m0028_WYG_047-10b"/>
𨽻者乃今之真書耳行書潁川劉徳升所作章草黄門<lb/>
令史史游所作杜伯度張伯英俱善草書蔡邕在鴻都<lb/>
學見匠人施堊帚遂創意為飛白書凡此皆歴代字體<lb/>
之變而其源則本於六書云其餘又有五十二體等形<lb/>
繁雜近俚今所不取<lb/>
　　　書法<lb/>
作書之法要在執筆知用筆之方然後可以語法度而<lb/>
布位置矣凡執筆真書當去筆頭一寸二分行草書去<lb/>
<pb n="KR2m0028_WYG_047-11a"/>
筆頭三寸一分虞世南云筆長不過六寸真一行二草<lb/>
三指實掌虛即其法也執筆有雙鈎單鈎二法韓方明<lb/>
云雙鈎以雙指包管亦當五指共執要在實指虚掌鈎<lb/>
擫抵送若以單指包之則力不足而無神氣此言雙鈎<lb/>
之勝單鈎也若寫篆則多用單鈎取其圎直有凖也張<lb/>
懷瓘云執筆淺而堅則掣打勁利掣三寸而一寸著紙<lb/>
勢則有餘若執筆深而束牽三寸而一寸著紙勢已盡<lb/>
矣其故何也筆在指端則掌虛運動適意騰躍頓挫生<lb/>
<pb n="KR2m0028_WYG_047-11b"/>
意在焉若筆居半則掌實如樞不轉制豈自由轉既不<lb/>
能迴旋乃成稜角筆既死矣寧望字之生動乎古人有<lb/>
撥鐙法曰擫壓鈎揭抵導送擫者擫大指骨上節下端<lb/>
用力欲直如提千鈞壓者捺食指著中節旁此二指主<lb/>
力鈎者鈎中指著指尖鈎筆令向下揭者揭名指著指<lb/>
外𤓰肉之際揭筆令向上抵者名指揭筆中指抵住拒<lb/>
者中指鈎筆名指拒定此二指主運轉導者小指引名<lb/>
指過右送者小指送名指過左此二指主來往謂之撥<lb/>
<pb n="KR2m0028_WYG_047-12a"/>
鐙者鐙馬蹬也蓋以筆管著中指名指尖令圓活易轉<lb/>
動筆管既直則虎口間空圓如馬蹬也足踏馬蹬淺則<lb/>
易轉運手執筆管亦欲其淺則易於撥動矣又當識腕<lb/>
法腕法有三有枕腕有提腕有懸腕枕腕者以左手枕<lb/>
右手腕而書之提腕者肘著案虚提手腕而書之懸腕<lb/>
者懸著空中而書之枕腕以書小字提腕以書中等字<lb/>
懸腕以書大字張敬𤣥云楷書把筆妙在虚掌運腕不<lb/>
宜把筆苦緊𦂳即轉腕不得既腕不轉則字體或麄或<lb/>
<pb n="KR2m0028_WYG_047-12b"/>
細上下不均雖多用力而無益也又云楷書只虚掌轉<lb/>
腕不要懸臂懸臂則氣力有限行草書即須懸腕懸腕<lb/>
則筆勢無限否則拘而難運矣又有撮管<graphic n="KR1911" url="https://raw.githubusercontent.com/kanripo/KR-Gaiji/master/images/KR1911.png" mimeType="image/png"/>管之法撮<lb/>
管者用撥鐙法撮管頭<graphic n="KR1911" url="https://raw.githubusercontent.com/kanripo/KR-Gaiji/master/images/KR1911.png" mimeType="image/png"/>管者以五指共<graphic n="KR1911" url="https://raw.githubusercontent.com/kanripo/KR-Gaiji/master/images/KR1911.png" mimeType="image/png"/>其管頭掉<lb/>
筆急疾二法皆宜用以書壁併大幅屏幛以上皆執筆<lb/>
之要也執筆既正當知八法禁經云八法起於𨽻字之<lb/>
始王逸少工書十五年間偏攻永字以其八法俱全能<lb/>
通於一切之字也上一㸃曰側上一畫曰勒中一直曰<lb/>
<pb n="KR2m0028_WYG_047-13a"/>
努努末之挑曰趯左一畫曰䇿一丿曰掠右一丿曰啄<lb/>
一□曰磔顔魯公八法頌曰側蹲鴟而墜石勒緩縱以<lb/>
藏機努彎環而勢曲趯峻快以如錐䇿依稀而似勒掠<lb/>
彷彿以宜肥啄騰凌而速進磔抑昔以遲移栁子厚八<lb/>
法頌曰側不愧卧勒嘗患平努過直而力敗趯宜蹲而<lb/>
勢生䇿仰收而暗掲掠左出而鋒輕啄倉皇而疾掩磔<lb/>
䟐趞以開撑蓋側如墜石言其磕磕然實也作㸃向左<lb/>
斜頓向右側下其筆使墨精暗墜徐乃迴筆挫鋒收鋒<lb/>
<pb n="KR2m0028_WYG_047-13b"/>
在内則稜利矣不言㸃而言側者謂筆鋒顧右審勢而<lb/>
側之故名側也勒法不得卧其筆須令筆鋒先行中高<lb/>
兩頭下以筆心壓之不言畫而言勒者取其勁澁而遲<lb/>
也努筆欲其左偃而下則為有力不謂之豎畫而曰努<lb/>
者勢不欲直也直則無力矣趯自努畫蹲鋒豎筆而來<lb/>
潛勁借勢而出之出則暗收法須挫衂轉筆佇思消息<lb/>
則善矣不曰挑而曰趯者横曰挑直曰趯也䇿須仰筆<lb/>
潛鋒輕擡而進兩頭微高以筆心舉之故謂之策掠者<lb/>
<pb n="KR2m0028_WYG_047-14a"/>
借勢於策須迅其鋒左出而利法在澁而勁意欲暢而<lb/>
婉疾徐有凖拂掠得宜故謂之掠啄者立筆下掩疾罨<lb/>
向左收鋒迅擲如禽之啄物故謂之啄磔者始入筆緊<lb/>
築而微仰便下徐行勢足而後磔之筆從腹起抑而後<lb/>
拽將放更留遒勁而遲澁故謂之磔若便抛之必流滑<lb/>
凡淺矣磔又謂之波微直曰磔横過曰波皆是三折筆<lb/>
而為之也既知八法則字之偏旁向背位置可由此而<lb/>
推廣之矣如立人之法欲如烏之在柱背挑之法欲如<lb/>
<pb n="KR2m0028_WYG_047-14b"/>
壯士之屈臂戈法欲如百鈞之努發如長松之倚溪嗚<lb/>
呼等字口在左者欲近上和扣等字口在右者欲近下<lb/>
大抵位置之法太停則有唐人及經生之弊不停則又<lb/>
失其情理右軍云凝神靜慮預想字形大小偃仰筋骨<lb/>
相連意在筆前然後作字分間布白上下齊平大字促<lb/>
之令小小字寛之令大又不宜平直相似狀如算子則<lb/>
不成書但得其㸃畫耳凡字腹不宜促腳不宜賒單不<lb/>
宜小複不宜大不得上寛下窄不宜傷宻宻則似痾瘵<lb/>
<pb n="KR2m0028_WYG_047-15a"/>
纒身不宜傷疎疎則似溺水之禽不宜傷長長則似死<lb/>
蛇挂樹不宜傷短短則似壓死蝦蟇勿以字小易而忙<lb/>
行筆勢勿以字大難而慢展豪頭梁武帝云運筆斜則<lb/>
無芒角執筆寛則書軟弱㸃掣短則擁腫長則離凘畫<lb/>
促則字勢横疎則字形慢拘則乏勢放又少則純骨無<lb/>
媚純肉無力少墨浮澁多墨莽鈍此乃自然之理若抑<lb/>
揚得所趣舍無違值筆廉斷觸勢峰鬱揚波折節中規<lb/>
合矩分間下注濃纎有方肥瘦相和骨力相稱婉婉曖<lb/>
<pb n="KR2m0028_WYG_047-15b"/>
曖視之不足稜稜凜凜常有生氣適眼合心便為甲科<lb/>
此皆言位置之法也或問張旭云書之妙何得齊古人<lb/>
旭曰妙在執筆令其圓暢勿使拘攣其次在識法口傳<lb/>
手授勿使無度所謂筆法也其次在布置合宜其次在<lb/>
通變適懷其次在紙筆精佳五者備矣然後能齊古人<lb/>
虞永興云太緩無筋太急無肉側管則鈍慢而多肉直<lb/>
鋒則乾枯而露骨蔡希綜云一㸃失所如美女之眇一<lb/>
目一畫失所如壯士之折一臂須氣骨雄壯奕奕有飛<lb/>
<pb n="KR2m0028_WYG_047-16a"/>
動之勢屈折之狀如鋼鐵為鈎牽掣之蹤若勁鋒直下<lb/>
舉措合則起發相承輕濃似雲霧往來舒卷如林間花<lb/>
吐或有重字亦須字字意殊右軍蘭亭每字皆搆别體<lb/>
蓋其理也張懷瓘云夫馬筋多肉少為上肉多筋少為<lb/>
下書亦如之皆欲骨肉相稱若筋骨不任其脂肉在馬<lb/>
為駑駘在書為墨豬惟題署及八分則肥宻可也自此<lb/>
之外皆宜蕭散恣其運動然能之至難鑒之不易精察<lb/>
之者若庖丁解牛目無全形其有一㸃一畫意態縱横<lb/>
<pb n="KR2m0028_WYG_047-16b"/>
偃亞中間綽有餘裕結字峻秀類於生動幽若深逺煥<lb/>
若神明以不測為量者書之妙也其有方濶齊平支體<lb/>
肥腯布置逼仄神貌昏懵氣候蔑然以濃為華者書之<lb/>
困也孫過庭云初學之際但求平正既知平正務追險<lb/>
絶既能險絶復歸平正初謂未及中則過之後乃通㑹<lb/>
通㑹之際人書俱老大抵一時而書有乖有合合則流<lb/>
媚乖則踈凋畧言其由各有五事神怡務閒一合也感<lb/>
惠徇知二合也時和氣順三合也紙墨相發四合也偶<lb/>
<pb n="KR2m0028_WYG_047-17a"/>
然欲書五合也心遽體留一乖也意違體屈二乖也風燥<lb/>
日炎三乖也紙墨不佳四乖也情怠手䦨五乖也得時不<lb/>
如得器得器不如得志五乖同萃思遏手䝉五合交臻神<lb/>
融筆暢盧雋曰真如立行如行草如走姜堯章云真行草<lb/>
書之法其源出於蟲篆八分飛白章草等圎勁古淡則出<lb/>
於蟲篆㸃畫波發則出於八分轉換向背則出於飛白簡<lb/>
便痛快則出於章草真草與行各有體製古人有專工正<lb/>
書者有專工草書者有專工行書者信乎不能兼美也凡<lb/>
<pb n="KR2m0028_WYG_047-17b"/>
用筆之法如折釵股如屋漏痕如錐畫沙如壁拆折釵<lb/>
股者欲其屈折圓而有力屋漏痕者欲其無起止之迹<lb/>
錐畫沙者欲其勻而藏鋒壁拆者欲其無布置之巧筆<lb/>
正則藏鋒筆偃則鋒出常欲筆鋒在畫中則左右皆無<lb/>
病矣故一㸃一畫皆有三轉一波一拂又有三折一丿又<lb/>
有數様一㸃者欲與畫相應兩㸃者欲自相應三㸃者必<lb/>
一㸃起一㸃帶一㸃應四㸃者一起兩帶一應如□當行<lb/>
草時尤當泯其稜角以寛閒圓美為佳心正則筆正意在<lb/>
<pb n="KR2m0028_WYG_047-18a"/>
筆前字居心後皆名言也極須淘洗俗姿則妙處自見<lb/>
大要執之欲緊運之欲活不可以指運筆當以腕運筆<lb/>
執之在手手不主運運之在腕腕不知執又作字者須<lb/>
識篆文知㸃畫來歴如左右之不同刺刺之相異壬之<lb/>
與王示之與衣以至秦奉泰春形同理殊得其源本斯<lb/>
不浮矣真書用筆自有八法今略言其指㸃者字之眉<lb/>
目全藉顧眄精神横直畫者字之骨體欲其堅正勻凈<lb/>
丿□者字之手足伸縮異度變化多端要如魚翼鳥翅<lb/>
<pb n="KR2m0028_WYG_047-18b"/>
有翩翩自得之狀挑剔者字之步履欲其沈實轉折者<lb/>
方圓之法真多用折草多用轉折欲少駐駐則有力轉<lb/>
欲不滯滯則不遒然而真以轉而後通草以折而後勁<lb/>
不可不知懸針者筆欲極正自上而下端若引繩垂露<lb/>
者垂而復縮米芾曰無垂不縮無往不收此之謂也翰<lb/>
林禁經九生法云一用生筆久置復用則軟而又健二<lb/>
用生紙新入篋笥則受墨而易書三用生硯洗滌乾而<lb/>
後用不可浸潤四用生水新汲不可久停五用生墨逐<lb/>
<pb n="KR2m0028_WYG_047-19a"/>
旋研磨六用生手適遇攜執有勞則腕力無凖七用生<lb/>
神凝神静思不可煩燥八用生目寢息適悟光朗分明<lb/>
九用生景天清氣朗人心舒悦乃可言書張敬𤣥云法<lb/>
成之後字體各有管束一字管兩字兩字管三字如此<lb/>
管一行一行管兩行兩行管三行如此管一紙凡此皆<lb/>
學者所當知也故撮其要以著於此他如右軍筆陳圖<lb/>
蔡邕九勢梁武帝觀鍾繇十二意隋僧智果心成頌歐<lb/>
陽率更書訣其説雖多大㮣不出乎此兹不能備録也<lb/>
<pb n="KR2m0028_WYG_047-19b"/>
　　　書品<lb/>
學書當以古人為法篆書若史籀大篆其僅存者石鼔<lb/>
之殘刻而已三代鐘鼎欵識及先秦篆書巫咸久湫亞<lb/>
駞之文皆所當考李斯小篆則如嶧山碑泰山碑稽山<lb/>
頌徳碑二世詔文皆篆之祖許慎説文解字五百四十<lb/>
部九千三百五十三文篆之正體也唐初有碧落碑其<lb/>
篆與古不同頗為怪異李陽冰善小篆自言斯翁之後<lb/>
直至小生其見於世者如處州文宣王廟記黄帝祠宇<lb/>
<pb n="KR2m0028_WYG_047-20a"/>
城隍廟記李氏三墳記庶子泉銘之類甚多南唐徐鉉<lb/>
篆書亦工多存於世皆學篆者所當法也八分書漢之<lb/>
存於世者如蔡邕石經老子銘之類魏則如梁喆受禪<lb/>
表鍾繇上尊號表梁鵠受禪壇記之類又如堂邑令費<lb/>
君銘淳于長夏承碑西嶽華山廟碑不詳書者姓名唐<lb/>
則如張庭珪梁升卿史惟則蔡有隣韓擇木之類皆學<lb/>
八分者所當法也真書則鍾繇克捷宣示帖羲之樂毅<lb/>
論東方朔畫象贊黄庭經誓墓文霜寒帖獻之洛神賦<lb/>
<pb n="KR2m0028_WYG_047-20b"/>
他如曹蛾碑遺教經六朝時人書不知名氏瘞鶴銘或<lb/>
以為王羲之或以為陶𢎞景隋僧智永千文唐虞世南<lb/>
孔子廟歐陽詢九成宫化度寺虞恭公等碑褚遂良哀<lb/>
冊聖教顔真卿麻姑壇放生池中興頌干禄字書等碑<lb/>
栁公權陀羅尼金剛經于敬宗王先生碑宋蔡襄及近<lb/>
代趙孟頫書皆學真書者所當法也行書則鍾繇丙舍<lb/>
吳人羸頓雪寒長風帖羲之蘭亭叙聖教序極寒毒熱<lb/>
官奴快雪來禽奉橘等帖獻之地黄嵗終衛軍授衣阿<lb/>
<pb n="KR2m0028_WYG_047-21a"/>
姨鵝羣嵗盡夏日奉對思戀天寳吳興黄門山陰月内<lb/>
尊體等帖謝安八月五日帖李邕嶽麓寺娑羅樹法華<lb/>
寺雲麾將軍等碑張從申𤣥靜先生碑宋米芾及近代<lb/>
趙孟頫等書皆學行書者所當法也草書則張芝羲之<lb/>
父子張旭懷素歴代帝王名賢及宋黄庭堅等帖皆學<lb/>
草書者所當法也宋太宗淳化中命王著模刻歴代以<lb/>
來法書深得古意世稱閣帖蓋諸帖之祖他如絳帖則<lb/>
師旦模刻潭帖則寳月大師模刻大觀帖則蔡京模刻<lb/>
<pb n="KR2m0028_WYG_047-21b"/>
太清樓帖則劉燾模刻戲魚堂帖則劉次莊模刻星鳯<lb/>
樓帖則曹士冕模刻玉麟堂帖則吳琚模刻寳晉齋帖<lb/>
則曹之格模刻百一帖則王萬慶模刻雖模刻之工拙<lb/>
不同皆本於淳化者也大抵諸家書品皆所當參而要<lb/>
以上品為至以近代為師不若以唐人為師以唐人為<lb/>
師不若以魏晉以上為師畧序書品源流使學者知所<lb/>
取法<lb/>
　　　正訛<lb/>
<pb n="KR2m0028_WYG_047-22a"/>
六書自變𨽻以後流俗浸失本真惟許慎説文為文字<lb/>
之宗當依其義而以楷法書之不可從俗凡從俗者皆<lb/>
字之訛也今畧舉若干字用平上去入四聲分之初學<lb/>
可以觸類而求如蟲豸之蟲作虫非怱遽之怱作匆非<lb/>
豐盛之豐作豊非船作舡非雙作双非微作微非歸作<lb/>
帰非偏裨之裨初始之初皆從衣不從示趨走之趨從<lb/>
芻作趍非趍音馳須髪之須從彡作湏非湏火外切冔<lb/>
從曰從吁從日非呉從口從□從天非圖畫之圖作啚<lb/>
<pb n="KR2m0028_WYG_047-22b"/>
非鳧鶩之鳧作鳬非三鹿為麤作麄非束草為芻作蒭<lb/>
非盧作盧非雛作雏非隄防之隄不從土堤的米切東<lb/>
西之西不作西西音亞臺作䑓非栽作㘽非脣作唇非<lb/>
彬作斌非眞作真非珍作珎非因作囙非羣作群非筋<lb/>
作䈥非文作攵非看從手下目作㸔非丹象丹井形作<lb/>
丹非歡作歡非關作関非淵作渊非蕭作蕭非閒音閑<lb/>
與防閑之閑不同本音叨與根本之本不同號作号非<lb/>
高作髙非宫商之商作啇非齋莊之莊作庄非寧作寕<lb/>
<pb n="KR2m0028_WYG_047-23a"/>
非冰作氷非繩作䋲非興作㒷非句句曲之句也作勾<lb/>
非沈浮沈之沈也作沉非蠶作蚕非嚴作嚴非此平聲<lb/>
字之當正者也宂作冗非恥作耻非舉作㪯非吕作吕<lb/>
非筍作笋非館作舘非鮮作尠獮作狝非鳥作鳥非卯<lb/>
作夘非丈無一㸃作□非兩从二入作兩非斗作㪷非<lb/>
缶作缶非此上聲字之當正者也鼻上從自作鼻非致<lb/>
右從攵作致非莅作涖非備作偹非歲从步戍聲作嵗<lb/>
非獻从大鬳聲作献非蓋作盖非晉作晋非泰作泰非<lb/>
<pb n="KR2m0028_WYG_047-23b"/>
旆作斾非奮作奮非亂作乱非變作変非面作靣非霸<lb/>
作覇非羕作羕非壯从士从土非敬从茍从苟非慶作<lb/>
慶非競作<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>非舊作舊非宿作宿非此去聲字之當正<lb/>
者也竺从二作笁非倏从犬作倐非屬作属非覺作斍<lb/>
非學作斈非駮作駁非吉从士口出言從土字者非出<lb/>
象草木上達作兩山者非切从刀七聲从土非舌从干<lb/>
在口象形從千非略作畧非麥作麦非策作䇿非覓作<lb/>
覔非國作囯非葉作葉非耴音轍書取作耴者非協从<lb/>
<pb n="KR2m0028_WYG_047-24a"/>
十書十作心者非此入聲字之當正者也餘不能盡舉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_047-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明集禮卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明集禮卷四十三</head> <lb/>
    <p>
<pb n="KR2m0028_WYG_043-1a"/>
欽定四庫全書<lb/>
　明集禮卷四十三<lb/>
　　　儀仗<lb/>
　按格物論虎山獸之君狀如猫而大如黄牛黑文鈎<lb/>
　爪鋸牙兩脇及尾端皆有骨如乙字長一二寸許即<lb/>
　其威也横行妥尾吼聲如雷百獸爲之震恐風從而<lb/>
　生豹毛赤黄色其文黒如錢而中空比比相次又有<lb/>
　𤣥豹猛健不減於虎又按楚詞云虎豹九闗注謂天<lb/>
<pb n="KR2m0028_WYG_043-1b"/>
　門九重虎豹守之盖假借以言其嚴密之至也<lb/>
　天子清禁上法紫宫故門闕必陳虎豹者所以象上<lb/>
　帝之居也元制每大朝㑹則陳虎豹於日精月華門<lb/>
　外國朝正至聖節朝㑹及冊拜接見蕃臣則以虎二<lb/>
　豹二各用闌檻承之分左右陳于奉天門外<lb/>
<pb n="KR2m0028_WYG_043-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-2b"/>
馴象<lb/>
　按説文云象長鼻牙南粤之大獸三嵗一乳又范至<lb/>
　能志書云象出交趾山谷間有兩長牙頭不可俯頸<lb/>
　不可回口隠於頭去地尚逺運動以鼻為用足如柱<lb/>
　無趾而有爪甲形如栗登山下峻坂涉水甚㨗又晉<lb/>
　輿服志云武帝太康中南越獻馴象詔作大車駕之<lb/>
　以載黄門鼔吹數十人使越人騎之正旦大㑹駕象<lb/>
　入庭唐開元中畜巨象於閑廐供陳設儀仗宋制鹵<lb/>
<pb n="KR2m0028_WYG_043-3a"/>
　簿象六中道分左右並木蓮花坐金蕉盤紫羅繡襜<lb/>
　絡腦當胷後鞦並設銅鈴杏葉紅犛牛尾拂䟦塵駕<lb/>
　出則先導朝㑹則充庭今制每大朝㑹以馴象六分<lb/>
　左右陳于奉天門外<lb/>
<pb n="KR2m0028_WYG_043-4a"/>
仗馬<lb/>
　漢長樂宫朝儀陳車騎於庭唐有立仗馬宋則以御<lb/>
　馬十疋分左右陳于門外元大朝㑹設仗馬於内仗<lb/>
　之南今制以馬六疋鞍勒全左右各三疋陳于文武<lb/>
　樓南東西相向<lb/>
<pb n="KR2m0028_WYG_043-5a"/>
五輅<lb/>
　玉輅青質玉飾諸末金輅赤質金飾諸末象輅黄質<lb/>
　象飾諸末革輅白質鞔以革木輅黒質漆之無飾按<lb/>
　周官典輅掌王之五路<hi>與輅同</hi>大賔客則出路注謂如<lb/>
　漢朝集使上計法則陳屬車於庭然則國有大朝㑹<lb/>
　而陳車輅者自周而已然矣漢每大朝㑹必陳乗輿<lb/>
　法物車輦於庭謂之充庭車唐天子鸞輅五等屬車<lb/>
　十二乗行幸則分前後施於鹵簿之内大陳設則分<lb/>
<pb n="KR2m0028_WYG_043-5b"/>
　左右施於儀仗之中宋大朝㑹冊命設五輅於大慶<lb/>
　殿前國朝參酌前代五輅大朝㑹則陳於殿庭其制<lb/>
　度之詳並見車輅篇<lb/>
<pb n="KR2m0028_WYG_043-6a"/>
</p>
<p>
<pb n="KR2m0028_WYG_043-7a"/>
</p>
<p>
<pb n="KR2m0028_WYG_043-8a"/>
</p>
<p>
<pb n="KR2m0028_WYG_043-9a"/>
</p>
<p>
<pb n="KR2m0028_WYG_043-10a"/>
</p>
<p>
<pb n="KR2m0028_WYG_043-11a"/>
皂纛<lb/>
　唐六典云後魏有纛頭每天子行幸大軍征伐則建<lb/>
　於旗上盖即古旄頭之遺制也旄頭者按魏文帝列<lb/>
　異傳曰秦文公時梓化爲牛以騎擊之不勝或墜地<lb/>
　髻解髪散牛畏之入水故秦因此置旄頭騎使先驅<lb/>
　宋天聖鹵簿圖云纛即皂旗其制黑質黑火焰脚揭<lb/>
　以朱槍竿竿首設纛元則建纓於竿首而不設旗今<lb/>
　制用旄牛尾如巨斗大建朱槍竿上<lb/>
<pb n="KR2m0028_WYG_043-12a"/>
大豹尾<lb/>
　通考載秦漢駕後一乗垂豹尾崔豹曰豹尾周制以<lb/>
　象君子豹變尾言謙也古者軍正建之唐宋皆有豹<lb/>
　尾車元有豹尾竿今制以朱漆槍竿懸紅絲拂垂豹<lb/>
　尾<lb/>
<pb n="KR2m0028_WYG_043-13a"/>
龍旗<lb/>
　周官司常掌九旗有交龍為旂覲禮曰天子載大旂<lb/>
　升龍降龍司馬法又曰旗章周以龍尚文也漢制龍<lb/>
　旂九斿七仭<hi>仭尺也古者以尺為仭</hi>宋天聖鹵簿圖記有龍旗<lb/>
　十二今制因之皆為青質黄襴赤火焰間綵脚繪金<lb/>
　龍于中揭以朱漆槍竿飾以纓<lb/>
<pb n="KR2m0028_WYG_043-14a"/>
北斗旗<lb/>
　禮記曲禮招揺在上急繕<hi>音勁</hi>其怒鄭氏註招揺星在<lb/>
　北斗杓端主指者畫招揺星於旌旗上以起勁軍之<lb/>
　威怒象天帝也䟽曰並作七星而獨云招揺者舉指<lb/>
　者為主也穆天子傳建日月七星旗盖畫北斗七星<lb/>
　也宋有北斗旗一元制北斗旗黑質赤火焰脚畫七<lb/>
　星今制黒質黒火焰間綵脚中塗金為七星像<lb/>
<pb n="KR2m0028_WYG_043-15a"/>
門旗<lb/>
　周禮天官掌舎職曰帷宫設旌門春官司常職曰㑹<lb/>
　同賔客置旌門至漢謂之牙旗故唐鹵簿内大㦸隊<lb/>
　後置牙門一次牙門左右廂各開五門宋制牙門旗<lb/>
　赤質錯采為神人像元制四旗赤質赤火焰脚繪神<lb/>
　人冠武士冠鎧甲裲襠束帶大口袴執戈㦸今制門<lb/>
　旗四皆赤質黄襴赤火焰間綵脚中塗金為門字揭<lb/>
　以朱漆槍竿<lb/>
<pb n="KR2m0028_WYG_043-16a"/>
日旗月旗<lb/>
　周官司常掌九旗之物名其一曰日月為常左氏曰<lb/>
　三辰旂旗昭其明也按揚子太𤣥經曰日以煜乎晝<lb/>
　月以煜乎夜登日月於旗以象天也宋太祖始置日<lb/>
　月旗各一天聖鹵簿圖日旗赤質畫日中以烏月旗青<lb/>
　質畫月中以兎元制日旗一青質赤火焰脚繪日于<lb/>
　上月旗一青質赤火焰脚繪月于上今制日旗月旗<lb/>
　各一俱青質黄襴赤火焰間綵脚繪日以赤繪月以<lb/>
<pb n="KR2m0028_WYG_043-17a"/>
青龍白虎朱雀𤣥武旗<lb/>
　曲禮行前朱雀而後𤣥武左青龍而右白虎義疏曰四<lb/>
　者四方宿名也盖古者君行師從故畫此四者於旌<lb/>
　旗以為前後左右之兵陳也唐制四旗在鹵簿中宋<lb/>
　朱雀旗赤質赤火焰脚繪朱雀𤣥武旗黒質黒火焰<lb/>
　脚繪龜蛇青龍旗青質赤火焰脚繪蹲龍白虎旗白<lb/>
　質赤火焰脚繪蹲虎元同宋制今制與宋同<lb/>
<pb n="KR2m0028_WYG_043-18a"/>
</p>
<p>
<pb n="KR2m0028_WYG_043-19a"/>
</p>
<p>
<pb n="KR2m0028_WYG_043-20a"/>
風雲雷雨旗<lb/>
　按韓子曰黄帝合鬼神於泰山風伯進掃雨師洒路<lb/>
　至宋御殿儀仗制風伯雨師雷公電母旗各一以錯<lb/>
　繡為之元因之制風雨雷電四旗旗皆青質俱畫神<lb/>
　人状各詭異今制旗四曰風雲雷雨去電不設旗皆<lb/>
　青質黄襴赤火焰間綵脚風畫箕星雨畫畢星雲畫<lb/>
　雲氣雷畫雷文<lb/>
<pb n="KR2m0028_WYG_043-21a"/>
</p>
<p>
<pb n="KR2m0028_WYG_043-22a"/>
</p>
<p>
<pb n="KR2m0028_WYG_043-23a"/>
四瀆旗<lb/>
　按爾雅曰江河淮濟為四瀆者發源注海者也白虎<lb/>
　通曰謂之瀆者何瀆者濁也中國垢濁發源東注于<lb/>
　海其功著大故稱瀆也宋制四旗江瀆旗赤質青火<lb/>
　焰脚繪神人冠七梁冠青襴朱袍跨赤龍河瀆旗黒<lb/>
　質赤火焰脚繪神人冠七梁冠皂襴黄袍跨青龍淮<lb/>
　瀆旗素質赤火焰脚繪神人冠七梁冠皂襴素袍乗<lb/>
　青鯉濟瀆旗青質赤火焰脚繪神人冠七梁冠皂襴<lb/>
<pb n="KR2m0028_WYG_043-23b"/>
　青袍乗一鼈今制江旗赤質河旗白質淮旗青質濟<lb/>
　旗黒質俱黄襴赤火焰間綵脚中繪水形<lb/>
<pb n="KR2m0028_WYG_043-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-24b"/>
五嶽旗<lb/>
　按鄭康成周禮註五嶽東曰岱宗南曰衡山西曰華<lb/>
　山北曰恒山中曰嵩髙山宋東嶽旗青質赤火焰脚<lb/>
　繪神人冠七梁冠皂襴青袍黄裳白中單素蔽膝執<lb/>
　圭南嶽旗赤質赤火焰脚繪神人冠七梁冠黒襴緋<lb/>
　袍黄裳黄中單朱蔽膝執圭中嶽旗黄質赤火焰脚<lb/>
　繪神人冠七梁冠皂襴黄袍黄裳白中單朱蔽膝執<lb/>
　圭西嶽旗白質赤火焰脚繪神人冠七梁冠青襴白<lb/>
<pb n="KR2m0028_WYG_043-25a"/>
　袍黄裳白中單素蔽膝執圭北嶽旗黒質赤火焰脚<lb/>
　繪神人冠七梁冠紅襴皂袍黄裳白中單素蔽膝執<lb/>
　圭元因宋制惟神人裳色不同今制東嶽旗青質南<lb/>
　嶽旗赤質中嶽旗黄質西嶽旗白質北嶽旗黒質俱<lb/>
　黄襴赤火焰間綵脚中繪山形<lb/>
<pb n="KR2m0028_WYG_043-26a"/>
五星旗<lb/>
　按考靈耀曰嵗星木精熒惑火精鎮星土精太白金<lb/>
　精辰星水精宇文周太常旗畫日月五星宋制五旗<lb/>
　俱青質黄襴赤火焰脚各繪神人服隨方色元制五<lb/>
　旗金星旗素質赤火焰脚畫神人冠五梁冠素衣皂<lb/>
　襴朱裳秉圭水星旗黒質赤火焰脚畫神人冠五梁<lb/>
　冠皂衣皂襴綠裳秉圭木星旗青質赤火焰脚畫神人<lb/>
　冠五梁冠青衣皂襴朱裳秉圭火星旗赤質靑火焰<lb/>
<pb n="KR2m0028_WYG_043-26b"/>
　脚畫神人冠五梁冠朱衣皂襴綠裳秉圭土星旗黄<lb/>
　質赤火焰脚畫神人冠五梁冠黄衣皂襴綠裳秉圭<lb/>
　今制木星旗靑質火星旗赤質土星旗黄質金星旗<lb/>
　白質水星旗黒質俱黄襴赤火焰間綵脚中以金塗<lb/>
　星形一<lb/>
<pb n="KR2m0028_WYG_043-27a"/>
</p>
<p>
<pb n="KR2m0028_WYG_043-28a"/>
天鹿旗<lb/>
　按顧野王符瑞圖曰天鹿者純靈之獸也五色光耀<lb/>
　洞明一角長尾宋制天鹿旗赤質黄襴青火焰脚中<lb/>
　繪天鹿獸白身綠尾一角白今制與宋同<lb/>
<pb n="KR2m0028_WYG_043-29a"/>
天馬旗<lb/>
　按前漢禮樂志天馬騋龍之媒武帝元狩四年馬生<lb/>
　渥洼水中作天馬歌宋制天馬旗赤質黄襴赤火焰<lb/>
　脚中繪馬形兩肉翼今制與宋同<lb/>
<pb n="KR2m0028_WYG_043-30a"/>
白澤旗<lb/>
　按顧野王符瑞圖曰澤獸者一名白澤能言語達萬<lb/>
　物之精神王者明照幽逺則至黄帝巡狩至于東海<lb/>
　澤獸出言以戒于民為時除害唐六典武庫令有白<lb/>
　澤旗宋制旗二赤質繪白澤形龍首綠髪戴角四足<lb/>
　為飛走狀元制赤質黄襴赤火焰脚繪獸虎首朱髪<lb/>
　而有角龍身今制同宋<lb/>
<pb n="KR2m0028_WYG_043-31a"/>
熊旗羆旗<lb/>
　按格物論云熊大似豕而性輕健山居能攀緣上髙<lb/>
　樹見人則顛倒投地而下羆似熊黄白紋長頭髙脚<lb/>
　猛憨多力又按周禮冬官輈人云熊旗六斿以象伐<lb/>
　也注熊虎為旗師都之所建也伐星屬白虎宿與㕘<lb/>
　連體六星漢因制熊旗唐有赤熊旗宋有黄熊旗皆<lb/>
　未制羆旗今制熊羆旗各一赤質黄襴赤火焰間綵<lb/>
　脚熊旗繪熊羆旗繪羆<lb/>
<pb n="KR2m0028_WYG_043-32a"/>
</p>
<p>
<pb n="KR2m0028_WYG_043-33a"/>
鸞旗<lb/>
　按顧野王符瑞圖曰鸞鳥者赤神之精鳳凰之佐也<lb/>
　其狀如翟而五采鳴中五音人君進退有度親踈有<lb/>
　序則至漢有鸞旗師古注曰鸞旗編以羽毛列繫幢<lb/>
　傍載於車上唐亦有鸞旗宋制鸞旗二赤質青火焰<lb/>
　脚繪鸞形元因宋制今制赤質黄襴赤火焰間綵脚<lb/>
　餘同<lb/>
<pb n="KR2m0028_WYG_043-34a"/>
麟旗<lb/>
　按顧野王符瑞圖曰麒麟仁獸也亦曰木之精也毛<lb/>
　蟲三百六十有六而麟為之長其狀麕身羊頭牛尾<lb/>
　一角角端有肉音中律吕步中規矩不踐生蟲不折<lb/>
　生草不食不義不飲汚池唐開元禮義羅曰髙祖時<lb/>
　麟見苑囿改元麟德制麟旗宋麟旗二赤質青火焰<lb/>
　脚中圗麟形元與宋同今制赤質黄襴赤火焰間綵<lb/>
　脚繪麟于上<lb/>
<pb n="KR2m0028_WYG_043-35a"/>
角宿旗<lb/>
　按史記天官書曰東宫蒼龍大角者天王帝廷晉書<lb/>
　天文志曰角二星主造化萬物布君之威信謂之天<lb/>
　闕其間天門也其内天廷也故黄道經其中七曜之<lb/>
　所行也宋角宿旗青質赤火焰脚畫神人為女子形<lb/>
　露髪朱袍黒襴立雲氣中持蓮荷元制青質靑火焰<lb/>
　脚繪二星下繪蛟今制青質黄襴赤火焰間綵脚中<lb/>
　塗金為角宿二<lb/>
<pb n="KR2m0028_WYG_043-36a"/>
亢宿旗<lb/>
　按史記天官書曰亢為疏廟晉書天文志曰亢四星<lb/>
　天子之内朝宋亢星旗靑質赤火焰脚畫神人冠五<lb/>
　梁冠朱袍皂襴皂帶黄裳持黒等子元制青質青火<lb/>
　焰脚繪四星下繪龍今制青質黄襴赤火焰間綵脚<lb/>
　中塗金為亢宿四<lb/>
<pb n="KR2m0028_WYG_043-37a"/>
氐宿旗<lb/>
　按史記天官書曰氐為天根晉書天文志曰氐四星<lb/>
　王者之宿宫后妃之府也宋氐宿旗青質赤火焰脚<lb/>
　畫神人冠小冠衣金甲朱衣包肚朱擁項白袴右手<lb/>
　仗劒乗一鼈元制靑質青火焰脚繪四星下繪貉今<lb/>
　制青質黄襴赤火焰間綵脚中塗金為氐宿四<lb/>
<pb n="KR2m0028_WYG_043-38a"/>
房宿旗<lb/>
　按史記天官書曰房為天駟晉書天文志曰房四星<lb/>
　為明堂天子布政之宫也宋房宿旗靑火焰脚畫神<lb/>
　人烏巾白中單碧袍黒襴朱蔽膝白帶黄裙朱舄右<lb/>
　手仗劒元制青質青火焰脚繪四星下繪兎今制靑<lb/>
　質黄襴赤火焰間綵脚中塗金為房宿六<lb/>
<pb n="KR2m0028_WYG_043-39a"/>
心宿旗<lb/>
　按史記天官書曰心為明堂大星天王前後子屬不<lb/>
　欲直晉書天文志曰心三星天王正位也宋心宿旗<lb/>
　青質赤火焰脚畫神人冠五梁冠朱袍皂襴左手持<lb/>
　杖元制青質青火焰脚繪三星下繪狐今制青質黄<lb/>
　襴赤火焰間綵脚中塗金為心宿三<lb/>
<pb n="KR2m0028_WYG_043-40a"/>
尾宿旗<lb/>
　按史記天官書曰尾為九子曰君臣晉書天文志曰<lb/>
　尾九星後宫之場旁一星名曰神宫解衣之内室宋<lb/>
　尾宿旗青質赤火焰脚畫神人冠束髮冠素中單黄袍<lb/>
　朱裳赤舄右手仗劒左手持弓元制青質青火焰脚<lb/>
　上繪九星下繪虎今制青質黄襴赤火焰間綵脚中<lb/>
　塗金為尾宿九又神宫一小星在旁<lb/>
<pb n="KR2m0028_WYG_043-41a"/>
箕宿旗<lb/>
　按史記天官書曰箕為敖客晉天文志曰箕四星亦<lb/>
　為後宫后妃之府亦曰天津一曰天箕主八風宋箕<lb/>
　宿旗靑質赤火焰脚畫神人冠金梁冠衣淺朱袍皂<lb/>
　襴仗劒乗白馬於雲中元制青質青火焰脚繪四星<lb/>
　下繪豹今制青質黄襴赤火焰間綵脚中塗金為箕<lb/>
　宿四<lb/>
<pb n="KR2m0028_WYG_043-42a"/>
斗宿旗<lb/>
　按史記天官書曰北宫𤣥武南斗為廟晉書天文志<lb/>
　南斗六星為丞相太宰之位酌量政事之宜褒進賢<lb/>
　良禀授爵禄宋斗宿旗青質赤火焰脚畫神人被髪<lb/>
　黄腰裙朱帶右手持杖元制黒質黒火焰脚上繪六<lb/>
　星下繪獬今制青質黄襴赤火焰間綵脚中塗金為<lb/>
　斗宿六<lb/>
<pb n="KR2m0028_WYG_043-43a"/>
牛宿旗<lb/>
　按史記天官書曰牽牛為犧牲晉天文志曰牽牛六<lb/>
　星天之闗梁星明大則王道昌宋牛宿旗青質赤火<lb/>
　焰脚畫神人牛首皂襴紅袍黄裳朱舄立雲氣中元<lb/>
　制黒質黒火焰脚上繪六星下繪牛今制青質黄襴<lb/>
　赤火焰間綵脚中塗金為牛宿六<lb/>
<pb n="KR2m0028_WYG_043-44a"/>
女宿旗<lb/>
　按晉書天文志須女四星天少府也謂之須女者須<lb/>
　賤妾之稱婦織之卑者也主布帛裁製嫁娶星明天<lb/>
　下豐女紅昌宋女宿旗青質赤火焰脚畫神人烏牛<lb/>
　首衣朱服皂襴素帶烏鞾右手持蓮立雲氣中元制<lb/>
　黒質黒火焰脚上繪四星下繪<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>今制青質黄襴赤<lb/>
　火焰間綵脚中塗金為女宿四<lb/>
<pb n="KR2m0028_WYG_043-45a"/>
虚宿旗<lb/>
　按晉天文志曰虚二星冡宰之官也主邑居廟堂祭<lb/>
　祀祝禱之事明静則天下安宋虚宿旗靑質赤火焰<lb/>
　脚畫神人被髪裸形坐於甕中左手持一珠元制黒<lb/>
　質黒火焰脚上繪二星下繪䑕今制青質黄襴赤火<lb/>
　焰間綵脚中塗金為虚宿二<lb/>
<pb n="KR2m0028_WYG_043-46a"/>
危宿旗<lb/>
　按史記天官書曰危為盖屋晉天文志曰危三星主<lb/>
　天府天市架屋甘氏云為天市廟堂宋危宿旗青質<lb/>
　赤火焰脚畫神人虎首金甲衣朱服貔皮汗胯青帶<lb/>
　藍包肚烏鞾右手仗劒立雲氣中元制黒質黒火焰<lb/>
　脚上繪三星下繪燕今制青質黄襴赤火焰間綵脚<lb/>
　中塗金為危宿三又墳墓四小星在旁<lb/>
<pb n="KR2m0028_WYG_043-47a"/>
室宿旗<lb/>
　詩定之方中注曰定營室星也史記天官書曰營室<lb/>
　為清廟亦曰離宫晉天文志營室二星天子之宫也<lb/>
　為軍糧之府及土功事宋室宿旗青質赤火焰脚畫<lb/>
　神人丫髪朱服乗舟水中元制黒質黒火焰脚上繪<lb/>
　二星下繪猪今制青質黄襴赤火焰間綵脚中塗金<lb/>
　為室宿二又離宫六星在旁<lb/>
<pb n="KR2m0028_WYG_043-48a"/>
壁宿旗<lb/>
　按晉天文志曰東壁二星主文章天下圖書秘府也<lb/>
　星明王者興道術行國多君子宋壁宿旗青質赤火<lb/>
　焰脚繪神人為女子形丫髪朱服皂襴綠帶黄裳烏<lb/>
　舄左手指前右手仗劒立雲中元制黒質黒火焰脚<lb/>
　上繪二星下繪㺄今制青質黄襴赤火焰間綵脚中<lb/>
　塗金為壁宿二<lb/>
<pb n="KR2m0028_WYG_043-49a"/>
奎宿旗<lb/>
　按史記天官書奎曰封豕為溝瀆晉天文志曰奎十<lb/>
　六星天之武庫一曰封豕主禁暴宋奎宿旗青質赤<lb/>
　火焰脚繪神人狼首朱服金甲綠包肚白汗胯黒帶<lb/>
　烏鞾右手仗劒元制素質素火焰脚上繪十六星下<lb/>
　繪狼今制青質黄襴赤火焰間綵脚中塗金為奎宿<lb/>
　十六<lb/>
<pb n="KR2m0028_WYG_043-50a"/>
婁宿旗<lb/>
　按史記天官書曰婁為聚衆晉天文志曰婁三星為<lb/>
　天獄主苑牧犧牲供給郊祀亦為興兵聚衆宋婁宿<lb/>
　旗青質赤火焰脚繪神人戴金梁冠素中單淺黒袍<lb/>
　皂襴朱蔽膝青帶黄裳朱舄左手持烏牛角右手仗<lb/>
　劒元制素質素火焰脚上繪三星下繪狗今制青質<lb/>
　黄襴赤火焰間綵脚中塗金為婁宿三<lb/>
<pb n="KR2m0028_WYG_043-51a"/>
胃宿旗<lb/>
　按史記天官書曰胃為天倉晉天文志曰胃三星天<lb/>
　之厨藏五穀之倉也又名大梁明則四時和平天下<lb/>
　晏然倉廪實宋胃宿旗青質赤火焰脚神人丫髪披<lb/>
　豹皮淺紅裙青帶跣足左手指前右手仗劒立雲氣<lb/>
　中元制素質素火焰脚上繪三星下繪雉今制黄襴<lb/>
　赤火焰間綵脚中塗金為胃宿三<lb/>
<pb n="KR2m0028_WYG_043-52a"/>
昴宿旗<lb/>
　按史記天官書曰昴名旄頭晉天文志曰昴七星天<lb/>
　之耳目也主西方獄事又為旄頭胡星也甘氏云昴<lb/>
　星明大則君無佞臣天下安和張衡云昴星明獄訟<lb/>
　平宋昴宿旗青質赤火焰繪神人牛首朱服皂襴黄<lb/>
　裳青帶朱舄左手拳右手持青如意元制素質赤火<lb/>
　焰脚上繪七星下繪雞今制青質黄襴赤火焰間綵<lb/>
　脚中塗金為昴宿七<lb/>
<pb n="KR2m0028_WYG_043-53a"/>
畢宿旗<lb/>
　按爾雅曰濁謂之畢郭璞注曰掩兎之畢或呼為濁<lb/>
　因星形以名也晉天文志曰畢八星主邊兵主弋獵<lb/>
　星明大則遠夷來貢天下安甘氏云畢主街巷隂雨<lb/>
　天之雨師也宋畢宿旗青質赤火焰脚繪神人作鬼<lb/>
　形著朱裩持黒杖乗馬行雲氣中元制素質素火焰<lb/>
　脚上繪八星下繪烏今制青質黄襴赤火焰間綵脚<lb/>
　中塗金為畢宿八附耳一星在旁<lb/>
<pb n="KR2m0028_WYG_043-54a"/>
觜宿旗<lb/>
　按史記天官書曰三小星隅置曰觜觽為虎首主葆<lb/>
　旅事<hi>晉灼曰葆菜也野生曰旅張衡云葆旅野生之可食者</hi>隋志云觜觽為三<lb/>
　軍之候行軍之藏府主葆旅收歛萬物明則軍儲盈<lb/>
　将得勢宋觜宿旗青質赤火焰脚繪神人冠緇布冠<lb/>
　朱服皂襴黄裳拱手坐雲氣中元制素質素火焰脚<lb/>
　上繪三星下繪猴今制青質黄襴赤火焰間綵脚中<lb/>
　塗金為觜宿三<lb/>
<pb n="KR2m0028_WYG_043-55a"/>
參宿旗<lb/>
　按前漢天文志曰參為白虎甘氏曰參為忠良孝謹<lb/>
　之子明大則臣忠子孝一曰參伐一曰大辰一曰天<lb/>
　市一曰鈇鉞主斬刈又為天獄主殺伐又主權衡所<lb/>
　以平理也宋參宿旗青質赤火焰脚繪神人被髪衣<lb/>
　紫襴黄袍綠裳青帶朱舄左手指空右手持珠椎立<lb/>
　雲氣中元制素質素火焰脚上繪十星下繪猿今制<lb/>
　青質黄襴赤火焰間綵脚中塗金為參宿十又玉井<lb/>
<pb n="KR2m0028_WYG_043-55b"/>
　四小星在左足下<lb/>
<pb n="KR2m0028_WYG_043-56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-56b"/>
井宿旗<lb/>
　按漢天文志曰南宫朱鳥東井為水事晉天文志曰<lb/>
　東井八星天之南門黄道所經天之亭候主水衡事<lb/>
　法令之所取平也王者用法平則井星明而端列鉞<lb/>
　一星附井之前宋井宿旗青質赤火焰脚繪神人丫<lb/>
　髪朱袍皂襴坐雲氣中右手持紅蓮元制赤質赤火<lb/>
　焰脚上繪八星下繪犴今制青質黄襴赤火焰間綵<lb/>
　脚中塗金為井宿八又鉞一星在旁<lb/>
<pb n="KR2m0028_WYG_043-57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-57b"/>
鬼宿旗<lb/>
　按史記天官書曰輿鬼主祀事晉天文志曰鬼五星<lb/>
　天目也主視明察奸謀星明大則穀成宋鬼宿旗青<lb/>
　質赤火焰脚繪神人作女子形首飾金釵朱袍皂襴<lb/>
　青帶黄裳烏舄左手持杖立雲氣中元制赤質赤火<lb/>
　焰脚上繪五星下繪羊今制青質黄襴赤火焰間綵<lb/>
　脚中塗金為鬼宿五<lb/>
<pb n="KR2m0028_WYG_043-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-58b"/>
栁宿旗<lb/>
　按張衡云栁為朱雀之嗉天之厨宰也主尚食和滋<lb/>
　味隋志云又主雷雨樂計圖澄曰栁主材木宋栁宿<lb/>
　旗青質赤火焰脚繪神人作女子形露髻朱衣黑襴<lb/>
　黄裳皂舄撫一青龍元制赤質赤火焰脚上繪八星<lb/>
　下繪麞今制青質黄襴赤火焰間綵脚中塗金為栁<lb/>
　宿八<lb/>
<pb n="KR2m0028_WYG_043-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-59b"/>
星宿旗<lb/>
　按甘氏曰星七星主后妃御女之位亦為賢士明大<lb/>
　則道化成國盛又張衡云七星為朱鳥之頸一名天<lb/>
　都主衣裳文繡隋志云星明則王道昌宋星宿旗青質<lb/>
　赤火熖脚繪神人冠五梁冠淺朱袍綠襴青帶黄裳朱<lb/>
　舄立雲氣中兩手各持金銅絲二條元制赤質赤火<lb/>
　焰脚上繪七星下繪馬今制青質赤火焰間綵脚中<lb/>
　塗金為星宿七<lb/>
<pb n="KR2m0028_WYG_043-60a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-60b"/>
張宿旗<lb/>
　按甘氏云張宿主天廟明堂御史之位若明大則國<lb/>
　盛强隋志云主珍寳宗廟所用及衣服又主天厨飲<lb/>
　食賞賚之事星明則王者行五禮得天之中宋張宿<lb/>
　旗青質赤火焰脚繪神人衣豹皮朱帶素鞾右手仗<lb/>
　劒坐雲氣中元制赤質赤火焰脚上繪六星下繪鹿<lb/>
　今制青質黄襴赤火焰間綵脚中塗金為張宿六<lb/>
<pb n="KR2m0028_WYG_043-61a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-61b"/>
翼宿旗<lb/>
　按史記天官書曰翼為羽翮主逺客隋志云翼為天<lb/>
　之樂府主俳倡戱樂又主夷狄逺客負海之賔明大<lb/>
　則禮樂興四夷來賔動則蠻夷使來宋翼宿旗青質赤<lb/>
　火焰脚繪神人作女子形首飾金釵假髻白中單皂<lb/>
　袍碧襴赤蔽膝紫裳赤舄左手指前右手仗劒立於<lb/>
　火中元制赤質赤火焰脚上繪二十二星下繪蛇今<lb/>
　制青質黄襴赤火焰間綵脚中塗金為翼宿二十二<lb/>
<pb n="KR2m0028_WYG_043-62a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-62b"/>
軫宿旗<lb/>
　按史記天官書曰軫為車主風張衡云軫為冡宰輔臣<lb/>
　主車騎明大則車騎用隋志云主任載明則車駕備<lb/>
　轄星附軫兩旁主王侯左轄為王者同姓右轄為異<lb/>
　姓長沙一星在軫之中宋軫宿旗青質赤火焰脚繪<lb/>
　神人作女子形金釵假髻朱袍皂襴青帶黄裳赤舄<lb/>
　左手持書立雲氣中今制青質黄襴赤火焰間綵脚<lb/>
　中塗金為軫宿四長沙一星在中左右轄二星在旁<lb/>
<pb n="KR2m0028_WYG_043-63a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_043-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明集禮卷四十三<lb/>
</p>
<p>
</p>
  </div>
</body>
</text>
</TEI>
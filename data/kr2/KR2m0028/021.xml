<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明集禮卷二十一</head> <lb/>
    <p>
<pb n="KR2m0028_WYG_021-1a"/>
欽定四庫全書<lb/>
　明集禮卷二十一<lb/>
　　嘉禮五<lb/>
　冊親王<lb/>
　　　總序<lb/>
古者王世子之下皆曰衆子至漢立嫡長為皇太子而<lb/>
又立諸子為王若髙祖封齊王肥趙王如意等是也然<lb/>
冊拜之禮猶未之聞至武帝元狩六年廟立子閎為齊<lb/>
<pb n="KR2m0028_WYG_021-1b"/>
王旦為燕王胥為廣陵王此冊親王於廟之始也後漢<lb/>
永平十七年臨軒冊拜諸王有百官㑹位王受冊再拜<lb/>
三稽首之禮而皇子為王者得分茅土歸立社稷北齊<lb/>
亦臨軒冊拜而又有王第與州鎮就冊之儀及夫唐制<lb/>
則臨軒冊禮尤為詳備冊親王則天子服衮冕王出入<lb/>
奏樂非親王則天子服通天冠絳紗袍王出入不奏樂<lb/>
此又諸王隆殺之等也宋凡降制立諸王雖有備禮冊<lb/>
命之文皆上表辭免而不行惟以綵輿儀仗奉迎官告<lb/>
<pb n="KR2m0028_WYG_021-2a"/>
還第元亦降制命之不行冊禮國朝冊命親王先期奏<lb/>
告宗廟至日皇帝臨軒冊拜年幼者遣丞相傳制迎送<lb/>
冊寳至王宫門外内官聽制復迎冊寳入宫仍傳制保<lb/>
抱抱王前受冊寳禮畢百官聽詔於午門外王於中宫<lb/>
東宫恭謝詣諸王殿各行賀禮及受羣官賀次日皇太<lb/>
子於奉天殿中宫稱賀百官上稱賀表箋謹身殿中宫<lb/>
皆行錫宴禮王擇日謁太廟今集歴代冊拜禮物儀文<lb/>
以著于篇<lb/>
<pb n="KR2m0028_WYG_021-2b"/>
　　　冠服<lb/>
按諸王服衮冕九章即周上公之服其逺㳺冠絳衣則<lb/>
始於漢隋諸王受冊服衮冕九章唐受冊服逺㳺冠三<lb/>
梁黒介幘青緌金附蟬絳紗單衣皇帝臨軒冠服則用<lb/>
通天冠絳紗袍若冊親王則服衮冕宋諸王服七梁冠<lb/>
朱衣朱裳以辭免不見於冊禮國朝冊親王皇帝臨軒<lb/>
服衮冕親王服逺㳺冠絳紗袍歴代之制詳見冠服篇<lb/>
　　　車輅<lb/>
<pb n="KR2m0028_WYG_021-3a"/>
周制金輅以封同姓謂王子母弟以功徳出封若魯衛<lb/>
之屬即今之諸王也漢制皇太子為王乗安車晉制王<lb/>
乗青葢車宋皇子為王亦得乗皇太子之安車唐宋諸<lb/>
王皆乗象輅國朝親王受冊乗金輅歴代之制詳見車<lb/>
輅篇<lb/>
　　　冊<lb/>
漢冊諸王其冊制編竹簡為之每簡長三尺短者半之<lb/>
篆書其文唐因漢制謂之䇿書宋命諸王皆辭免冊禮<lb/>
<pb n="KR2m0028_WYG_021-3b"/>
止用制書元亦降制以封諸王故無簡冊之制今國朝<lb/>
親王用金冊二片上鐫真書每片依周尺長一尺二寸<lb/>
闊五寸厚二分五釐字則依數分行每片側邊上下有<lb/>
竅用紅絛聯貫開闔如今書帙之狀背用紅錦嵌䕶藉<lb/>
以紅錦小褥冊盝以木為之飾以渾金瀝粉蟠螭用紅<lb/>
紵絲襯裏内以紅羅銷金小袱裹冊外以紅羅銷金夾<lb/>
袱覆之五色小絛縈于匣外臨冊之日置于紅漆輿案<lb/>
案頂有紅羅瀝水用檐床二舉之<lb/>
<pb n="KR2m0028_WYG_021-4a"/>
　　　冊文<lb/>
漢武帝立子閎為齊王其文曰維元狩六年四月乙巳<lb/>
皇帝使御史大夫湯廟立子閎為齊王曰於戲小子閎<lb/>
受兹青社朕承祖考維稽古建爾國家封于東土為漢<lb/>
藩輔於戲念哉恭朕之詔惟命不于常人之好徳克明<lb/>
顯先義之不圗俾君子怠悉爾心允執其中天禄永終<lb/>
厥有愆不臧乃凶于而國害于而躬於乎保國艾民可<lb/>
不敬歟王其戒之唐太宗貞觀十二年冊韓王元嘉其<lb/>
<pb n="KR2m0028_WYG_021-4b"/>
文曰於乎肇自黄唐洎於漢晉莫不敦睦親戚任用賢<lb/>
能咸胙疆土世為藩翰惟爾使持節潞沁韓澤四州諸<lb/>
軍事潞州刺史韓王元嘉識量沈厚業尚脩整夙禀趍<lb/>
庭之訓早膺析珪之寵上黨奥壤地連秦晉開國之典<lb/>
攸歸按部之譽允穆是用率由故實光備寵章式固維<lb/>
城傳之永世朕聞曰詩書禮樂仁義之府也孝友忠信<lb/>
人倫之基也是以河間之賢在於脩學東平之譽成於<lb/>
為善往欽哉爾其覽載籍之㫖求聖賢之訓戒兹邪僻<lb/>
<pb n="KR2m0028_WYG_021-5a"/>
以仁厚為心勗彼怠荒以重慎為徳乃服明命勿替敬<lb/>
典可不慎歟宋元皆用制書故無冊文國朝封皇子某<lb/>
為秦王其冊文曰維洪武三年嵗次庚戌四月己未朔<lb/>
越七日乙丑皇帝若曰昔君天下者禄及有徳貴子必<lb/>
王此人事耳然居位受福國于一方尤簡在帝心小子<lb/>
今命爾為某王分茅胙土豈易事哉朕起自農民與羣<lb/>
雄並驅十有七年艱苦百端志在奉天地饗神祗張皇<lb/>
師旅伐罪救民時刻弗怠以承大業今爾固其國者當<lb/>
<pb n="KR2m0028_WYG_021-5b"/>
敬天地在心不可踰禮以祀其宗社山川依時享之謹<lb/>
兵衛恤下民必盡其道於乎奉天勤民藩輔帝室克脩<lb/>
厥徳則永膺多福體朕訓言尚其慎哉其燕王晉王吳<lb/>
王楚王齊王潭王趙王魯王詞同皇姪孫封靖江王其<lb/>
冊文曰維洪武三年嵗次庚戌四月己未朔越七日乙<lb/>
丑皇帝若曰稽古帝王撫有方夏茂建親支所以敦族<lb/>
固本其來尚矣朕以布衣遭時弗靖躬歴行伍乗運開<lb/>
基艱難有年遂成丕業是皆天地眷佑祖宗積徳之由<lb/>
<pb n="KR2m0028_WYG_021-6a"/>
今朕既為天子追念吾兄以爾守謙兄之孫也俾王靖<lb/>
江以鎮廣海之域於乎其思予創業之難謹爾受封之<lb/>
制毋忘訓言益脩厥身永為國家藩輔尚慎戒哉<lb/>
　　　寳<lb/>
漢制諸王金璽槖駞鈕其文曰某王之璽盭色綬後漢<lb/>
金印龜鈕纁朱綬晉宋齊梁皆用金璽龜鈕纁朱綬唐<lb/>
用銅印宋因之方二寸一分塗以金元諸王印金鑄者<lb/>
其鈕有龍獸螭龜槖駞之異大者方四寸二分小者方<lb/>
<pb n="KR2m0028_WYG_021-6b"/>
二寸九分銀鑄金鍍者其鈕有駞龜三臺之異大者方<lb/>
三寸一分五釐小者方二寸八分其銀鑄三臺直鈕者<lb/>
大者方三寸一分五釐小者方二寸九分葢因其郡國<lb/>
之大小品秩之髙下而異其制也國朝親王金寳龜鈕<lb/>
依周尺方五寸二分厚一寸五分其文曰某王之寳綬<lb/>
用朱寳池用金闊取容寳寳匣二副每副三重外匣用<lb/>
木飾以渾金瀝粉蟠螭紅紵絲襯裏中匣用金鈒造蟠<lb/>
螭内小匣仍用木飾以渾金瀝粉蟠螭紅紵絲襯裏小<lb/>
<pb n="KR2m0028_WYG_021-7a"/>
匣内置以寳座四角雕蟠螭飾以渾金座上用小錦褥<lb/>
褥上一置寳一置寳池寳用銷金紅羅小夾袱裹之其<lb/>
匣外各用銷金紅羅大夾袱覆之臨冊日置於紅漆輿<lb/>
案案頂有紅羅瀝水用檐床二舉之<lb/>
　　　節<lb/>
漢廟立諸王後漢及唐皆臨軒冊諸王不用持節葢以<lb/>
天子親命故也北齊冊禮又有鴻臚卿持節至王第之<lb/>
儀葢天子不親命而遣使故也其節之制不著于文國<lb/>
<pb n="KR2m0028_WYG_021-7b"/>
朝冊拜親王行臨軒之禮不復用節<lb/>
　　　樂<lb/>
兩漢北齊及隋冊諸王不著用樂之文至唐臨軒冊命<lb/>
諸王則設宫懸之樂於殿庭皇帝出入奏太和之曲親<lb/>
王出入奏舒和之曲若非親王則出入不奏樂國朝冊<lb/>
拜親王皇帝臨軒用大樂與朝㑹同其制見于俗樂篇<lb/>
　　　儀仗<lb/>
漢廟立諸王後漢北齊及隋冊拜諸王其儀仗未見於<lb/>
<pb n="KR2m0028_WYG_021-8a"/>
禮唐冊諸王臨軒設黄麾半仗及陳鈒㦸近仗國朝皇<lb/>
帝臨軒冊親王其儀仗與朝賀同<lb/>
　　　執事<lb/>
漢臨軒冊諸王謁者掌引禮中謁者掌賛禮光禄勲掌<lb/>
宣制詔讀䇿尚書郎掌奉璽綬侍御史掌授璽綬北齊<lb/>
臨軒冊諸王吏部令史掌賫召版詣王第尚書掌讀冊<lb/>
授章綬若就王第冊命則鴻臚卿掌持節吏部尚書掌<lb/>
授冊與使者使者掌讀冊及授冊章綬於王博士掌讀<lb/>
<pb n="KR2m0028_WYG_021-8b"/>
版若王在州鎮則使者掌受節冊如王第儀隋臨軒冊<lb/>
諸王内使令掌讀冊授冊若冊開國王則郊社令掌奉<lb/>
茅土唐臨軒冊諸王尚舎奉御掌設御幄守宫掌設羣<lb/>
官次太樂令掌展宮懸及舉麾位鼓吹令掌設十二案<lb/>
乗黄令掌陳車輅尚輦奉御掌陳輿輦諸衛掌設黄麾<lb/>
半仗典儀掌設羣官版位奉禮掌設羣官門外位賛引<lb/>
及典謁掌引禮符寳郎掌奉御寳通事舍人掌引禮令<lb/>
史二人掌對舉冊案侍中掌奏外辦中嚴協律郎掌舉<lb/>
<pb n="KR2m0028_WYG_021-9a"/>
麾偃麾中書舍人掌引冊案中書令掌稱制讀冊以授<lb/>
王國朝冊拜親王其執事見于儀注<lb/>
　　　陳設<lb/>
唐制冊諸王則設御幄於太極殿北壁南向設羣官次<lb/>
於朝堂展宫懸於殿庭設舉麾位於上下設十二案陳<lb/>
車輅於庭輿輦於龍墀設黄麾半仗及鈒㦸近仗於殿<lb/>
庭設受冊者及羣官版位又設典儀賛者位及羣官門<lb/>
外位國朝冊拜親王臨軒陳設見于儀注圗本<lb/>
<pb n="KR2m0028_WYG_021-9b"/>
　　　班位<lb/>
漢臨軒冊諸王百官㑹位隋臨軒冊諸王百司定列唐<lb/>
冊諸王則文官一品以下五品以上在樂懸東六品以<lb/>
下在大横街南俱西向北上武官一品以下在懸西六<lb/>
品以下在横街南俱東向北上受冊者位於大横街之<lb/>
南北面典儀位在懸之東北二人在南少退俱西向其<lb/>
門外位則文官於東朝堂西面武官於西朝堂東面各<lb/>
異位重行北上國朝冊拜親王皇帝臨軒其班位見于<lb/>
<pb n="KR2m0028_WYG_021-10a"/>
儀注圗本<lb/>
　　　奏告<lb/>
周制凡命諸侯吿祖廟行一獻之禮漢武帝立齊燕廣<lb/>
陵三王䇿書有廟立之文則必行吿廟之禮矣光武封<lb/>
皇子輔英等為公亦先命太常擇吉日使大司馬融以<lb/>
太牢告祠宗廟唐冊諸王不行吿廟今擬國朝將冊親<lb/>
王先期遣官吿太廟行一獻之禮<lb/>
　　　謁廟<lb/>
<pb n="KR2m0028_WYG_021-10b"/>
漢冊諸王于廟故再無謁廟之禮北齊諸王受冊畢則<lb/>
謁拜宗廟唐冊諸王其謁廟與否皆臨時聽敕國朝親<lb/>
王受冊畢擇日恭謁太廟如時享儀<lb/>
　　　冊拜親王儀注<lb/>
前期一日内使監官陳御座香案于奉天殿如常儀尚<lb/>
寳司設寳案于御座前侍儀司設詔書案于寳案之前<lb/>
寳冊案五座於殿中寳冊亭十座於丹陛上之東皇太<lb/>
子侍立位于御座之東諸王拜位于丹陛上及御座前<lb/>
<pb n="KR2m0028_WYG_021-11a"/>
俱北向授冊寳官于殿上親王拜位之東北向讀冊寳<lb/>
官位於授冊寳官之北西向捧進冊寳官位於讀冊寳<lb/>
官之南西向受冊寳内使二十人位於殿上王拜位之<lb/>
西舉冊寳亭内使四十人位于丹陛冊寳亭之東<hi>每亭轝者</hi>
<hi>四人</hi>設承制官承制位于殿内之西宣制位于殿門外東<lb/>
北捧詔官位于殿内之東内賛二人位于殿上王拜位<lb/>
之北東西相向賛禮二人位于丹陛王拜位之北東西<lb/>
相向典儀二人位于丹陛上之南東西相向知班二人<lb/>
<pb n="KR2m0028_WYG_021-11b"/>
位于丹墀中文武官侍立班之北糾儀御史二人位于<lb/>
知班之北俱東西相向文武百官齊班位于午門外之<lb/>
東西以北為上文官侍立位于文樓之北西向武官侍<lb/>
立位于武樓之北東向使臣僧道耆老侍立位于文官<lb/>
侍立位之南俱西向殿前班指揮司官三人侍立位于<lb/>
丹陛之西東向光禄寺官三人侍立位于丹陛之東西<lb/>
向侍從班起居注給事中殿中侍御史侍儀使尚寳卿<lb/>
侍立位于殿上之東侍從班武官指揮使侍立位于殿<lb/>
<pb n="KR2m0028_WYG_021-12a"/>
上之西拱衛司官二人侍立位于殿中門之左右典牧<lb/>
所官二人侍立位于仗馬之南宿衛鎮撫二人位于丹<lb/>
墀階前東西相向䕶衛百户二十四人位于宿衛鎮撫<lb/>
之南稍後東西相向䕶衛千户八人位于殿東西門之<lb/>
左右將軍二人位于殿上簾前東西相向將軍四人位<lb/>
于丹陛上之四隅東西相向將軍六人位于奉天殿門<lb/>
之左右將軍六人位于奉天門之左右鳴鞭四人位于<lb/>
丹陛之南北向引文武官舍人四人位于文武官侍立<lb/>
<pb n="KR2m0028_WYG_021-12b"/>
位之北稍後東西相向引使客僧道耆老舍人二人位<lb/>
于文官舍人之下禮部官同内使監官安奉詔書於殿<lb/>
内案上及於冊寳亭中盝匣内取冊寳置于殿内冊寳<lb/>
案上<hi>每案二冊在前二寳在後</hi>内使轝冊寳亭以序各設于位<hi>每亭冊盝</hi>
<hi>一寳匣一</hi>禮部官交付内使監官守䕶其日侵晨擊鼔初嚴<lb/>
金吾衛陳甲士於午門外之東西陳旗仗于奉天門外<lb/>
之東西拱衛司陳儀仗於丹陛之東西及丹墀之東西<lb/>
陳車輅於文武樓之南典牧所陳仗馬於奉天門外和<lb/>
<pb n="KR2m0028_WYG_021-13a"/>
聲郎陳樂于丹墀之南舍人二人催文武百官各具朝<lb/>
服承制官捧詔官糾儀官賛禮知班典儀内賛司辰殿<lb/>
前班宿衛鎮撫䕶衛典牧所官拱衛司官殿内外將軍<lb/>
轝冊寳亭内使俱入就位擊鼔次嚴舍人引文武百官<lb/>
齊班于午門外尚寳卿侍從官侍衛官各服器服俱詣<lb/>
謹身殿奉迎擊鼓三嚴侍儀奏中嚴御用監官奏請上<lb/>
位於謹身殿具衮冕啓請皇太子於奉天門具冕服親<lb/>
王具逺㳺冠絳紗袍引班分引文武百官使客僧道耆<lb/>
<pb n="KR2m0028_WYG_021-13b"/>
老各入侍立位侍儀版奏外辦上位御輿以出尚寳卿<lb/>
奉寳及侍儀導從警蹕如常儀上位將出仗動大樂鼓<lb/>
吹振作陞御座<hi>樂止</hi>將軍捲簾尚寳卿以寳置于案拱<lb/>
衛司鳴鞕司辰報時訖引進四人引皇太子引禮官四<lb/>
人引親王俱由奉天東門入<hi>樂作</hi>陞自東陛皇太子由<lb/>
殿東門入引進立候於門外内賛接引至侍立位親王<lb/>
入至丹陛拜位引禮分立於左右<hi>樂止</hi>捧受冊寳内使<lb/>
由西陛陞俱入就丹陛立位知班於丹墀中唱班齊賛<lb/>
<pb n="KR2m0028_WYG_021-14a"/>
禮於丹陛上唱鞠躬拜興拜興平身親王鞠躬<hi>樂作</hi>拜<lb/>
興拜興平身<hi>樂止</hi>内贊唱承制官稍前承制官前立於<lb/>
殿西内賛唱跪承制官跪承制訖由殿中門出立於門<lb/>
外稱有制賛禮唱跪親王皆跪宣制云封皇子某為某<lb/>
王皇姪孫某為某王畢賛禮唱俯伏興平身諸王皆俯<lb/>
伏興平身承制官由殿西門入跪于殿西云傳制畢復<lb/>
位賛禮唱鞠躬拜興拜興平身親王鞠躬<hi>樂作</hi>拜興拜<lb/>
興平身<hi>樂止</hi>賛禮唱行禮引禮引秦王由殿東門入<hi>樂</hi>
<pb n="KR2m0028_WYG_021-14b"/>
<hi>作</hi>引禮立於門外内賛接引秦王入至御座前拜位<hi>樂</hi>
<hi>止</hi>内賛唱跪秦王跪内賛唱授冊寳捧冊寳官於案前<lb/>
跪捧冊授讀冊寳官内賛唱讀冊讀冊官跪讀冊訖以<lb/>
冊授丞相丞相搢笏受冊内賛唱搢圭秦王搢圭内賛唱<lb/>
授冊丞相以冊跪授於秦王捧受冊寳内使跪於王西<lb/>
捧冊興立於王西捧冊寳官又於案前跪捧寳授讀冊<lb/>
寳官内賛唱讀寳讀寳官讀訖以寳授丞相丞相受寳<lb/>
捧寳跪授於秦王捧受冊寳内使跪於秦王西捧寳興<lb/>
<pb n="KR2m0028_WYG_021-15a"/>
立於捧冊内使之下内賛唱出圭秦王出圭内賛唱俯<lb/>
伏興平身秦王俯伏興平身内賛唱復位引秦王出<hi>樂</hi>
<hi>作</hi>内使捧冊捧寳前導出至殿東門引禮引秦王復位<lb/>
<hi>樂止</hi>内使以冊寳置于冊寳亭盝匣中退立于丹陛之<lb/>
東引進引以次親王四位入殿授冊寳及内使捧授皆<lb/>
如上儀俱畢賛禮唱鞠躬拜興拜興拜興拜興平身秦<lb/>
王以下皆鞠躬拜興拜興拜興拜興平身<hi>樂止</hi>内使轝<lb/>
親王五位冊寳亭前行引禮導親王俱由東階降<hi>樂作</hi>
<pb n="KR2m0028_WYG_021-15b"/>
奉迎冊寳官奉迎出奉天門東門<hi>樂作其儀别見</hi>内賛唱承制<lb/>
官稍前丞相前立於殿西内賛唱跪丞相跪承制讀冊<lb/>
官讀寳官轝年幼親王四位冊寳俱自中門出内使轝<lb/>
冊寳亭至丹陛中讀冊讀寳官以冊寳置于盝匣中轝<lb/>
冊寳亭者前行授冊寳官丞相一同由中陛降讀冊寳<lb/>
官由西門入殿復位捧受冊寳内使四人由西陛降從<lb/>
丞相轉由丹墀謹身殿之東入至王宫門外轝冊寳亭<lb/>
者以冊寳亭蹔駐於門外正中内使監官出迎于階西<lb/>
<pb n="KR2m0028_WYG_021-16a"/>
於冊寳亭西南跪東北向授冊寳丞相東北立西南向<lb/>
稱有制宣制曰封皇子某為某王某為某王畢授冊寳<lb/>
官丞相出内使監官迎冊寳入宫中<hi>其儀别見</hi>禮部尚書跪<lb/>
奏用寳詣案捧詔書尚寳卿用寳以詔書置于案授冊<lb/>
寳官丞相由王宫門出至奉天殿前丹墀西轉由西陛<lb/>
陞自西門入跪云宣制訖俯伏興引禮引靖江王入殿<lb/>
<hi>樂作</hi>受冊寳官引至殿東門立候於門外内賛引靖江<lb/>
王入御座前拜位<hi>樂止</hi>内賛唱跪靖江王跪内賛唱授<lb/>
<pb n="KR2m0028_WYG_021-16b"/>
冊捧進冊寳官於案前跪捧冊授讀冊寳官内賛唱讀<lb/>
冊讀冊寳官跪讀訖以冊授丞相丞相搢笏受冊内賛<lb/>
唱搢圭靖江王搢圭内賛唱授冊丞相以冊授靖江王<lb/>
捧受冊寳内使跪於王西捧冊興立于王西捧進冊寳<lb/>
官於案前跪捧寳授讀冊寳官内賛唱讀寳讀冊寳官<lb/>
跪讀寳訖以寳授丞相丞相受寳捧寳跪授於靖江王<lb/>
捧受冊寳内使跪於王西捧寳興立於捧冊内使之下<lb/>
内賛唱出圭靖江王出圭内賛唱俯伏興平身靖江王<lb/>
<pb n="KR2m0028_WYG_021-17a"/>
俯伏興平身内賛唱復位引靖江王出<hi>樂作</hi>内使捧冊<lb/>
捧寳前導出至殿門東引禮引靖江王復位<hi>樂止</hi>賛禮<lb/>
唱鞠躬拜興拜興拜興拜興平身靖江王鞠躬<hi>樂作</hi>拜<lb/>
興拜興拜興拜興平身<hi>樂止</hi>内使轝靖江王冊寳亭前<lb/>
行引禮導靖江王由東陛降<hi>樂作</hi>奉迎冊寳官奉迎出<lb/>
奉天東門<hi>其儀别見</hi>禮部尚書於殿中跪奏云捧詔赴午門<lb/>
開讀興捧詔由中門出<hi>樂作</hi>由中陛降授冊寳丞相等<lb/>
官由西門出西階降丹墀文武官迎詔書出奉天門<hi>樂</hi>
<pb n="KR2m0028_WYG_021-17b"/>
<hi>止</hi>開讀於午門外<hi>其儀見朝賀篇内</hi>宣讀訖侍儀賛禮畢百官<lb/>
迎詔至中書省頒行執事入報侍儀奏禮畢鳴鞭上位<lb/>
興<hi>樂作</hi>還宫引進入東門至殿上導引皇太子出<hi>樂止</hi>
　　　迎親王冊寳安奉親王殿儀<lb/>
是日令所司備鼓樂儀衛司備儀仗於奉天門西右順<lb/>
門東伺候親王受冊畢出至奉天門東門引禮引親王<lb/>
詣東耳房伺候於中宫行禮内使轝冊寳亭東門出至<lb/>
西道儀仗鼓樂前行迎送官迎至親王殿各以序安奉<lb/>
<pb n="KR2m0028_WYG_021-18a"/>
於殿内<lb/>
　　　親王年幼内宫行冊禮儀注<lb/>
親王受冊之日内使監官陳設香案於内殿正中設保<lb/>
抱抱王受冊位於香案之南設授冊寳内使監官於香<lb/>
案之東捧受冊内使位于保抱抱王受冊位之西捧受<lb/>
寳内使位於捧受冊内使之南司賛二人位於保抱受<lb/>
冊位之東西丞相奉迎冊寳至王宫門外<hi>樂作</hi>内使監<lb/>
官跪聽制訖丞相出内使監官迎冊寳亭入宫中置於<lb/>
<pb n="KR2m0028_WYG_021-18b"/>
香案之北<hi>樂止</hi>初保抱抱王由東門入<hi>樂作</hi>至香案前<lb/>
受冊位北面立<hi>樂止</hi>樂工陳樂于殿庭之南司賛唱行<lb/>
冊禮内使監官前立稱有制内賛唱跪保抱抱王皆跪<lb/>
内使監官宣制曰今封某為某王某為某王畢内賛唱<lb/>
興保抱抱王興内賛唱授冊寳司賓引保抱一人抱某<lb/>
王前立授冊寳監官詣案取冊捧授於保抱保抱受冊<lb/>
以授于捧受冊内使捧受冊内使跪于保抱之左受冊<lb/>
興退立于西捧授冊寳監官又詣案取寳捧授于保抱<lb/>
<pb n="KR2m0028_WYG_021-19a"/>
保抱受寳以授于捧受寳内使捧受寳内使跪于保抱<lb/>
之左受寳興退立于西以次授冊授寳皆如上儀訖内<lb/>
賛唱禮畢<hi>樂作</hi>司賓引保抱抱王退<hi>樂止</hi>執事各以冊<lb/>
寳置于亭中安奉<lb/>
　　　親王謝中宫儀注<lb/>
親王受冊之日内使監官陳設皇后御座於中宫殿上<lb/>
親王拜位於殿庭正中及御座前内賛二人位于殿上<lb/>
拜位之東西司賛二人位于親王丹墀拜位之東西陳<lb/>
<pb n="KR2m0028_WYG_021-19b"/>
設儀仗於殿庭之東西擎執於殿上之左右樂工陳樂<lb/>
於宫門之外親王於奉天殿受冊畢司賓引親王仍具<lb/>
逺㳺冠絳紗袍至中宫外門東向立内使監官啓聞皇<lb/>
后首飾褘衣出殿<hi>樂作</hi>陞御座<hi>樂止</hi>司賓引親王由東<lb/>
階陞<hi>樂作</hi>入就丹墀拜位<hi>樂止</hi>司賓各立於其前司賛<lb/>
唱鞠躬拜興拜興拜興拜興平身親王鞠躬<hi>樂作</hi>拜興<lb/>
拜興拜興拜興平身<hi>樂止</hi>司賓引秦王由殿東門外入<lb/>
<hi>樂作</hi>至殿上拜位<hi>樂止</hi>司賓分立於其前内賛司賛同<lb/>
<pb n="KR2m0028_WYG_021-20a"/>
唱跪秦王以下皆跪秦王恭謝曰小子某及諸弟等兹<lb/>
受封冊謹詣母后殿下恭謝謝畢内賛司賛同唱俯伏<lb/>
興平身秦王與諸王皆俯伏興平身司賓引秦王由殿<lb/>
東門出<hi>樂作</hi>出復位<hi>樂止</hi>司賛唱鞠躬拜興拜興拜興<lb/>
拜興平身親王鞠躬<hi>樂作</hi>拜興拜興拜興拜興平身<hi>樂</hi>
<hi>止</hi>司賓唱禮畢内使監官啓禮畢皇后興<hi>樂作/</hi>還宫<hi>樂</hi>
<hi>止</hi>内使引親王以次出<lb/>
　　　親王謝東宫儀注<lb/>
<pb n="KR2m0028_WYG_021-20b"/>
親王受冊之日内使監官陳設皇太子座於東宫侍儀<lb/>
司設親王拜位於殿庭階上及殿上正中賛禮二人于<lb/>
殿庭王拜位之東西内賛二人位於殿内王拜位之東<lb/>
西文武官侍立於殿庭之東西將軍六人位于殿門之<lb/>
左右拱衛司設儀仗於殿庭左右樂工設樂於宫門之<lb/>
外親王於中宫行禮畢引禮引親王便服至東宫門外<lb/>
西向立引進引皇太子便服出宫<hi>樂作</hi>陞殿<hi>樂止</hi>引禮<lb/>
引諸王由東階陞<hi>樂作</hi>至殿庭階上拜位<hi>樂止</hi>賛禮唱<lb/>
<pb n="KR2m0028_WYG_021-21a"/>
鞠躬拜興拜興平身親王鞠躬<hi>樂作</hi>拜興拜興平身<hi>樂</hi>
<hi>止</hi>引禮引秦王由殿東門入<hi>樂作</hi>引禮立於門外内賛<lb/>
接引秦王至殿内拜位<hi>樂止</hi>内賛賛禮同唱跪秦王以<lb/>
下皆跪秦王恭謝曰小弟某等兹受封冊謹詣皇太子<lb/>
長兄殿下恭謝謝畢内賛賛禮同唱俯伏興平身引禮<lb/>
引秦王由東門出<hi>樂作</hi>復位<hi>樂止</hi>賛禮唱鞠躬拜興拜<lb/>
興平身親王鞠躬<hi>樂作</hi>拜興拜興平身<hi>樂止</hi>賛禮唱禮<lb/>
畢引進啓禮畢皇太子興<hi>樂作</hi>還宫<hi>樂止</hi>引進引親王<lb/>
<pb n="KR2m0028_WYG_021-21b"/>
以次出引禮引文武官以次出<lb/>
　　　親王自行賀禮儀注<hi>百官賀諸王附</hi>
親王受冊之日儀衛司於西宫親王殿依親王長幼陳<lb/>
設座位侍儀司設文武官陪立位於殿庭之東西拜位<lb/>
於庭中文東武西内賛二人位於殿内東西相向拱衛<lb/>
司陳設親王儀仗於殿前之東西樂工陳樂於殿庭之<lb/>
南賛禮各就位親王於東宫行禮畢引禮引親王便服<lb/>
入殿門<hi>樂作</hi>陞座<hi>樂止</hi>文武官入立於殿庭之東西引<lb/>
<pb n="KR2m0028_WYG_021-22a"/>
禮引晉王以下詣秦王前行禮賛禮唱鞠躬拜興拜興<lb/>
拜興拜興平身晉王以下皆鞠躬<hi>樂作</hi>拜興拜興拜興<lb/>
拜興平身<hi>樂止</hi>引禮引燕王以下詣晉王前行賀禮及<lb/>
以次親王行禮皆如賀秦王儀賛禮唱禮畢引禮引文<lb/>
武官入就拜位賛禮唱鞠躬<hi>樂作</hi>拜興拜興拜興拜興<lb/>
平身<hi>樂止</hi>引禮引丞相由西門入引禮立於門外丞相<lb/>
至殿上拜位内賛賛禮同唱跪丞相及庭中文武官皆<lb/>
跪丞相稱賀曰銀青榮禄大夫中書左丞相李某等兹<lb/>
<pb n="KR2m0028_WYG_021-22b"/>
遇親王殿下榮膺冊寳封建禮成無任欣抃之至賀畢<lb/>
内賛賛禮同唱俯伏興平身丞相及庭中文武官皆俯<lb/>
伏興平身丞相出引禮引復位賛禮唱鞠躬<hi>樂作</hi>拜興<lb/>
拜興拜興拜興平身<hi>樂止</hi>賛禮唱禮畢内賛啓禮畢親<lb/>
王興<hi>樂作</hi>出殿門<hi>樂止</hi>引禮引文武官以次出<lb/>
　　　百官稱賀上表箋儀注<lb/>
親王受冊寳禮既畢至晚内使監於奉天殿陳設御座<lb/>
香案尚寳司設寳案於香案之北侍儀司設表案位於<lb/>
<pb n="KR2m0028_WYG_021-23a"/>
香案之北侍儀司設表案位於香案之南又設表箋案<lb/>
位於丹墀北之正中設皇太子拜位於丹陛上及御前<lb/>
正中親王陪拜位各以長幼序於皇太子拜位之南設<lb/>
文官起居位於丹墀之東南西向武官起居位於丹墀<lb/>
之西南東向文官拜位於丹墀中之東北每等異位重<lb/>
行北向西上武官拜位於丹墀中之西北每等異位重<lb/>
行北向東上殿前班諸執事起居位於武官起居位之<lb/>
北東向侍從班諸執事起居位於文官起居位之北西<lb/>
<pb n="KR2m0028_WYG_021-23b"/>
向殿前班指揮司官三員侍立位於丹陛上之西東向<lb/>
光禄寺官三員侍立位於丹陛上之東西向侍從班文<lb/>
官立位於殿上之東侍從班武官立位於殿上之西拱<lb/>
衛司官二員侍立位於殿中門之左右典牧所官二員<lb/>
侍立位于仗馬之前東西相向受箋内使監官一員位<lb/>
于丹墀表案之東西向宣表官一員展表官二員位於<lb/>
丹墀表箋案之西東向糾儀御史二人位于展表官之<lb/>
南東西相向内賛二員位于殿上東西相向典儀二人<lb/>
<pb n="KR2m0028_WYG_021-24a"/>
位於丹陛上之南東西相向知班二人位于文武官拜<lb/>
位之北東西相向通賛賛禮二人位于知班之北東西<lb/>
相向通賛在西賛禮在東引文武班舍人四人位于文<lb/>
武官拜位之北稍後東西相向引殿前班舍人二人位<lb/>
于引武班之南東向舉表案舍人二人於引文班之南<lb/>
西向宿衛鎮撫二人位于丹陛東西階下東西相向䕶<lb/>
衛百戸二十四人位于宿衛鎮撫之南稍後東西相向<lb/>
䕶衛千户八人位于殿東門之左右將軍二人位于殿<lb/>
<pb n="KR2m0028_WYG_021-24b"/>
上簾前東西相向將軍六人位于殿門之前東西相向<lb/>
將軍四人位于丹陛上四隅東西相向將軍六人位于<lb/>
奉天門東西相向鳴鞭四人位于丹陛上之南北向其<lb/>
日侵晨金吾衛陳兵仗於午門外之東西陳旗仗於奉<lb/>
天門外之東西拱衛司陳儀仗於丹陛之東西及丹墀<lb/>
之東西陳車輅於丹墀之南典牧所陳仗馬於文武樓<lb/>
南之東西虎豹於奉天門之東西和聲郎陳樂於丹墀<lb/>
文武官拜位之南内使監官擎執於御座之左右侍儀<lb/>
<pb n="KR2m0028_WYG_021-25a"/>
司舍人舉表案入就殿上案位舍人二人舉表案伺候<lb/>
於午門外文武官具朝服迎表至雲集橋舍人引殿前<lb/>
班司賛賛禮内賛宿衛鎮撫䕶衛鳴鞭各人入就位侍<lb/>
儀侍從入迎車駕上位陞謹身殿侍儀版奏中嚴御用<lb/>
監官奏請上位服衮冕皇太子親王於奉天門東耳房<lb/>
具冕服文武官迎表至午門前置龍亭於道中禮部官<lb/>
取表函置于案舍人舉案宣表官展表官押表案引丞<lb/>
相前行文武官分班俱由西門入至丹墀中禮部官押<lb/>
<pb n="KR2m0028_WYG_021-25b"/>
表案於丹墀正中各就位文武官各入就起居位侍儀<lb/>
奏外辦導引上位御輿以出仗動鼓吹振作尚寳卿捧<lb/>
寳前導侍衛如常儀上位陞御座<hi>樂止</hi>尚寳卿捧寳置<lb/>
於案將軍捲簾拱衛司鳴鞭司晨報時雞唱訖諸侍從<lb/>
官殿前班拱衛司官由西階降引班引同宣表官受表<lb/>
官受箋内官俱入起居位東西相向立定通班唱某衛<lb/>
指揮使臣某以下起居引班唱鞠躬平身指揮以下鞠<lb/>
躬平身引班東西分引至丹墀中拜位北面立賛禮唱<lb/>
<pb n="KR2m0028_WYG_021-26a"/>
鞠躬拜興拜興平身指揮以下皆鞠躬<hi>樂作</hi>拜興拜興<lb/>
平身<hi>樂止</hi>贊禮唱指揮使稍前指揮使前立賛禮唱鞠<lb/>
躬指揮以下皆鞠躬賛禮唱聖躬萬福唱平身指揮使<lb/>
以下皆平身唱復位指揮使復位唱鞠躬拜興拜興平<lb/>
身指揮使以下皆鞠躬<hi>樂作</hi>拜興拜興平身<hi>樂止</hi>通班<lb/>
唱各恭事引班引指揮以下官各就位引進四人導皇<lb/>
太子親王由東門入<hi>樂作</hi>由東陛陞至拜位<hi>樂止</hi>引進<lb/>
分立於其前唱鞠躬拜興拜興拜興拜興平身皇太子<lb/>
<pb n="KR2m0028_WYG_021-26b"/>
親王鞠躬<hi>樂作</hi>拜興拜興拜興拜興平身<hi>樂止</hi>引進引<lb/>
皇太子由殿東門入<hi>樂作</hi>引進立俟於門外内賛接引<lb/>
皇太子至御座前拜位<hi>樂止</hi>内賛引進同唱跪皇太子<lb/>
親王皆跪皇太子稱賀云長子某兹遇諸弟某等受封<lb/>
建國謹詣父皇陛下稱賀賀畢内賛引進同唱俯伏興<lb/>
平身皇太子親王俯伏興平身内賛引皇太子出殿東<lb/>
門<hi>樂作</hi>内賛唱復位引進引皇太子復位<hi>樂止</hi>引進唱<lb/>
鞠躬拜興拜興拜興拜興平身皇太子親王皆鞠躬<hi>樂</hi>
<pb n="KR2m0028_WYG_021-27a"/>
<hi>作</hi>拜興拜興拜興拜興平身<hi>樂止</hi>引進引皇太子親王<lb/>
東陛降<hi>樂作</hi>至文樓<hi>樂止</hi>司晨再報時訖通班唱具丞<lb/>
相銜臣某以下起居引班唱鞠躬平身文武官相向鞠<lb/>
躬平身引班東西分引入丹墀中拜位丞相初行<hi>樂作</hi>
至位<hi>樂止</hi>知班唱班齊賛禮唱鞠躬拜興拜興拜興拜<lb/>
興平身文武官皆鞠躬<hi>樂作</hi>拜興拜興拜興拜興平身<lb/>
<hi>樂止</hi>賛禮唱進表箋引班引丞相及平章詣表箋案前<lb/>
丞相跪奉表興平章跪捧箋進於受箋官受箋内使監<lb/>
<pb n="KR2m0028_WYG_021-27b"/>
官接箋入中宫啓聞平章興引班引復位丞相捧表與<lb/>
宣表官展表官由丹墀西陛陞西門入至殿中丞相跪<lb/>
進表于案退立於殿南正中内賛唱跪賛禮唱跪丹墀<lb/>
百官皆跪内賛唱宣表宣表官詣案取表跪讀于殿西<lb/>
展表官同跪展表宣表官宣訖俯伏興展表官以表置<lb/>
于案訖内賛與賛禮同唱俯伏興平身丞相與丹墀百<lb/>
官皆俯伏興平身與宣表展表官由殿西門出西階降<lb/>
復位賛禮唱鞠躬拜興拜興拜興拜興平身文武官鞠<lb/>
<pb n="KR2m0028_WYG_021-28a"/>
躬<hi>樂作</hi>拜興拜興拜興拜興平身<hi>樂止</hi>賛禮唱搢笏三<lb/>
舞蹈跪三拱手加額山呼萬嵗山呼萬嵗再山呼萬萬<lb/>
嵗出笏俯伏興拜興拜興拜興拜興平身文武官皆搢<lb/>
笏三舞蹈三拱手加額山呼萬嵗山呼萬嵗再山呼萬<lb/>
萬嵗<hi>樂工應聲呼之</hi>出笏俯伏興<hi>樂作</hi>拜興拜興拜興<lb/>
拜興平身<hi>樂止</hi>賛禮唱禮畢侍儀奏禮畢鳴鞭上位興<lb/>
<hi>樂作</hi>導引還謹身殿<hi>樂止</hi>舍人舉表案出引班引文武<lb/>
官以次出<lb/>
<pb n="KR2m0028_WYG_021-28b"/>
　　　皇太子賀中宫儀注<lb/>
親王受冊次日内使監官陳設皇后御座於中宫殿上<lb/>
皇太子拜位於露臺正中親王陪拜位序於其後設皇<lb/>
太子行禮位於御座前内賛二人位於殿上拜位之東<lb/>
西陳設儀仗於殿庭之東西擎執於殿内之左右樂工<lb/>
陳樂於宫門之外皇太子於上位前行賀禮畢司賔引<lb/>
皇太子親王各具冕服至中宫門外東向立内使監官<lb/>
啓聞皇后首飾褘衣出殿<hi>樂作</hi>陞御座<hi>樂止</hi>司賓引皇<lb/>
<pb n="KR2m0028_WYG_021-29a"/>
太子親王由東階陞<hi>樂作</hi>入就露臺上拜位<hi>樂止</hi>司賓<lb/>
分立於其前司賛唱鞠躬拜興拜興拜興拜興平身皇<lb/>
太子親王皆鞠躬<hi>樂作</hi>拜興拜興拜興拜興平身<hi>樂止</hi>
司賓引皇太子由殿東門入<hi>樂作</hi>至殿内拜位<hi>樂止</hi>司<lb/>
賓分立於其前内賛唱跪皇太子跪稱賀曰長子某兹<lb/>
遇諸弟某等受封建國謹詣母后殿下稱賀畢内賛唱<lb/>
俯伏興平身皇太子俯伏興平身司賓引皇太子東門<lb/>
出<hi>樂作</hi>復位<hi>樂止</hi>司賓唱鞠躬拜興拜興拜興拜興平<lb/>
<pb n="KR2m0028_WYG_021-29b"/>
身皇太子親王皆鞠躬<hi>樂作</hi>拜興拜興拜興拜興平身<lb/>
<hi>樂止</hi>司賓唱禮畢内使監官啓禮畢皇后興<hi>樂作</hi>還宫<lb/>
<hi>樂止</hi>内官引皇太子親王以次出<lb/>
　　　内外命婦賀中宫儀注<lb/>
至日司賓引内外命婦各服其服各伺于中宫門外之<lb/>
左右伺皇太子入行賀禮畢内使監官啓聞司賓二人<lb/>
先引外命婦由西門入序立于庭中左右二人引内命<lb/>
婦入就拜位司賛唱班齊唱拜興拜興拜興拜興内命<lb/>
<pb n="KR2m0028_WYG_021-30a"/>
婦班首以下皆拜<hi>樂作</hi>興拜興拜興拜興<hi>樂止</hi>司賓引<lb/>
班首由西階陞西門入<hi>樂作</hi>至御前<hi>樂止</hi>内賛司賛唱<lb/>
跪班首及衆内命婦皆跪班首稱某封某妾某等兹遇<lb/>
親王受封建國恭詣皇后殿下稱賀畢内賛司賛同唱<lb/>
興班首及衆内命婦皆興司賔引班首西門出西階降<lb/>
復位司賛唱拜興拜興拜興拜興班首以下皆拜<hi>樂作</hi>
興拜興拜興拜興<hi>樂止</hi>司賔引内命婦出司賔二人引<lb/>
外命婦入就拜位唱拜興拜興拜興拜興班首以下皆<lb/>
<pb n="KR2m0028_WYG_021-30b"/>
拜<hi>樂作</hi>興拜興拜興拜興<hi>樂止</hi>司賔引班首由西門入<lb/>
<hi>樂作</hi>至御座前<hi>樂止</hi>内賛司賛同唱跪班首以下皆跪<lb/>
班首稱賀曰妾某氏等兹遇親王受封建國恭詣皇后殿<lb/>
下稱賀賀畢内賛司賛同唱興班首以下皆興司賓引班<lb/>
首由西門出西階降司賛唱拜興拜興拜興拜興班首<lb/>
以下皆拜<hi>樂作</hi>興拜興拜興拜興<hi>樂止</hi>司賔引外命婦<lb/>
以次出<lb/>
　　　諸王受冊百官進箋東宫儀<lb/>
<pb n="KR2m0028_WYG_021-31a"/>
前期内使監官陳設皇太子位於東宫正殿如常儀侍<lb/>
儀司設箋案位于殿下及殿上正中文武官拜位於殿<lb/>
下文東武西每等異位重行北向設宣箋官位于殿下<lb/>
箋案之西展箋官位於宣箋官之下知班二人位于文<lb/>
武官拜位之北東西相向賛禮二人位於知班之北東<lb/>
西相向内賛二人位于殿上東西相向引文武班舍人<lb/>
四人位于文武班之北稍後東西相向是日宿衛陳兵<lb/>
仗於東宫外門之東西陳旗仗於中門外之東西将軍<lb/>
<pb n="KR2m0028_WYG_021-31b"/>
六人於殿門之東西拱衛司陳儀仗於殿庭階上下之<lb/>
東西和聲郎陳樂於文武官拜位之南内使擎執於殿<lb/>
上之左右文武官進箋至午門前禮部官以箋函置於<lb/>
案舍人舉入東宫門外恭候行禮文武官於奉天門行<lb/>
賀禮畢常服詣東宫文東武西分立於門外受箋官通<lb/>
賛賛禮知班内賛各入就位引進啓外備皇太子常服<lb/>
出宫至殿門<hi>樂作</hi>陞殿<hi>樂止</hi>舍人舉箋案入宣箋官展<lb/>
箋官押案置于庭各就位引班引文武官入就位知班<lb/>
<pb n="KR2m0028_WYG_021-32a"/>
唱班齊賛禮唱鞠躬拜興拜興拜興拜興平身丞相以<lb/>
下皆鞠躬<hi>樂作</hi>拜興拜興拜興拜興平身<hi>樂止</hi>賛禮唱<lb/>
進箋受箋官進至案之東北引班引丞相至案前丞相<lb/>
跪捧箋興與宣箋官展箋官由西陛陞西門入至殿内<lb/>
置于案退立于殿南正中内賛唱跪賛禮唱衆官皆跪<lb/>
丞相與丹墀百官皆跪内賛唱宣箋宣箋官詣案前取<lb/>
箋跪宣于殿西展箋官同跪展箋宣箋官宣箋畢俯伏<lb/>
興退立於西展箋官以箋復于案退立于西内賛賛禮<lb/>
<pb n="KR2m0028_WYG_021-32b"/>
同唱俯伏興丞相與百官皆俯伏興平身丞相與宣箋<lb/>
官展箋官由殿西門出西陛降復位賛禮唱鞠躬拜興<lb/>
拜興拜興拜興平身丞相以下皆鞠躬<hi>樂作</hi>拜興拜興<lb/>
拜興拜興平身<hi>樂止</hi>賛禮唱禮畢引進啓禮畢舍人舉<lb/>
箋案出皇太子興<hi>樂作</hi>引進引還宫<hi>樂止</hi>引禮引文武<lb/>
官以次出<lb/>
<pb n="KR2m0028_WYG_021-33a"/>
</p>
<p>
<pb n="KR2m0028_WYG_021-34a"/>
</p>
<p>
<pb n="KR2m0028_WYG_021-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0028_WYG_021-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明集禮卷二十一<lb/>
</p>
<p>
</p>
  </div>
</body>
</text>
</TEI>
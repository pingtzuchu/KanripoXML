<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>釣磯立談</head> <lb/>
    <p>
<pb n="KR2i0008_WYG_001-1a"/>
欽定四庫全書<lb/>
　釣磯立談<lb/>
自楊氏奄有江淮其牧守多武夫悍人𩔖以威驁相髙<lb/>
平居齋几之間往往以斬伐為事至有位居侯伯而目<lb/>
不識㸃畫手不能捉筆者及烈祖以軍功牧昇州初以<lb/>
文藝自好招徕儒俊共論治體總督亷吏勤恤民隱由<lb/>
是逺邇宅心以為已歸義祖聞之自京口往視其所為<lb/>
見其城隍浚整樓堞完固府署中外肅肅咸有條理遂<lb/>
<pb n="KR2i0008_WYG_001-1b"/>
自徙治而居之更以京口付烈祖時金陵之民顧懐其<lb/>
惠莫不心折氣沮但逼廹義祖之威而無敢建白者初<lb/>
烈祖雅不欲朱方之行丐為宣城而義祖不之許尚遲<lb/>
徊若有所待客有宋齊丘者私勸烈祖曰昔項羽背約<lb/>
王沛公以漢中之地時皆以為失職左遷唯蕭何賛之<lb/>
以為語有天漢其稱甚美今明使君中有大志而忽得<lb/>
京口其名殆不可失也且西朝拱巳知訓童昏老臣宿<lb/>
將不甘詬辱度其勢亂在旦暮蒜山之津曽不一昔而<lb/>
<pb n="KR2i0008_WYG_001-2a"/>
可以定事更捨此利而求入宣城山中卒卒度嵗月其<lb/>
無聊奈何烈祖驚起執其手曰善哉子嵩非吾子吾無<lb/>
所聞之中夕促駕而之官其在京口政猶金陵也居無<lb/>
何朱瑾殺知訓廣陵大亂烈祖以兵宵濟朝不易位而<lb/>
中外晏如遂代知訓執政柄霸圖兆於此矣<lb/>
　叟曰禍福之来雖各象徳而事有機㑹皆相憑籍是<lb/>
　以風旋而上升水激則彌悍有情之所忘每為無情<lb/>
　之所轉太空之中夫疇覺之哉向若義祖本無歆羡<lb/>
<pb n="KR2i0008_WYG_001-2b"/>
　金陵之心則烈祖不得徙鎮矣又烈祖以梅冶自乞<lb/>
　或如其欲則亦無因而至京口矣京口之不至則廣<lb/>
　陵之亂孰恃而弭廣陵之功不在烈祖則霸圖亦無<lb/>
　自而託業矣吁夫豈人謀之所及也耶非人謀之所<lb/>
　及然後有以知天命之至不可以幸而兾也昔者伊<lb/>
　摯以媵女而相成湯百里奚以鬻羊而見知於秦穆<lb/>
　竇姬行號而母漢室袁婦伏膝而嫓曹宗是故非意<lb/>
　之意嘗為事之基胎一日之濩落君子不以為病焉<lb/>
<pb n="KR2i0008_WYG_001-3a"/>
　知卒業之有所在故也<lb/>
趙王李徳誠有客能言天文以之占測時事十有七八<lb/>
一旦謂徳誠曰昨夕𤣥象大異揚州當流血無限朝貴<lb/>
陷首穴胷後考其日乃朱瑾殺知訓之夕也又烈祖執<lb/>
政柄時義祖忌之將啟以知詢為代中外岌岌人無固<lb/>
志宋齊丘夜召知術者劉通㣲同宿而徵其事坐乆聞<lb/>
鼓聲通微投袂而起曰子嵩事必中變政事僕射安若<lb/>
太山不足多慮也彼懐惡志者自當受禍金鼓之聲澌<lb/>
<pb n="KR2i0008_WYG_001-3b"/>
澌然殆有大喪歟夕未曙捷步至白義祖死矣<lb/>
　叟曰吉凶之萌未見兆眹而上動躔次旁闗聲象彼<lb/>
　知術者乃能言之於事先若合契劵曽無毫釐之差<lb/>
　然則阪之不可以為陵陵之不可以為隰髙下隆殺<lb/>
　固已有經分而懸定於冥黙間者矣世之昧者方且<lb/>
　逞智術勞思慮虛憍夸毗以意其所不可必顛狂妄<lb/>
　行而卒與禍㑹吁可勝恨也耶<lb/>
呉王稱號淮海時廣陵殷盛士庶駢闐忽一旦有黄冠<lb/>
<pb n="KR2i0008_WYG_001-4a"/>
道人狀如病狂手持一竿竿首掛一木刻為鯉魚形自<lb/>
云鍾離人也行歌於市曰盟津鯉魚肉為角濠梁鯉魚<lb/>
金刻鱗盟津鯉魚死欲盡濠梁鯉魚始驚人又云横排<lb/>
三十六條鱗箇箇圓如紫磨真為甚竿頭挑着走世間<lb/>
難遇識魚人大率如此意者凡數十篇時人莫能曉嵗<lb/>
餘忽不知所之其後武義年中江南謡言又有東海鯉<lb/>
魚飛上天之語及烈祖受命復姓李氏立唐社稷其言<lb/>
方騐<lb/>
<pb n="KR2i0008_WYG_001-4b"/>
　叟曰鯉之於李聲相通也魚而肉角則龍矣雖以金<lb/>
　刻鱗猶為魚也江南雖號為彊國而以偏霸終焉魚<lb/>
　之象也頃嘗讀西天竺書説因因相襲皆如旦之有<lb/>
　夕相随不捨其言信然大抵帝王稱制其徳澤方廣<lb/>
　滋液渗漉流以及逺根葉敷布雖五運互迭不無興<lb/>
　衰要其種姓當有肖似者是以二帝三王共祖軒轅<lb/>
　夘金之祚絶而復續江南諸蕭雖享國之日淺然無<lb/>
　大罪戾向契丹使至江南乃云有蕭氏者與耶律氏<lb/>
<pb n="KR2i0008_WYG_001-5a"/>
　相為始終由是考之濠梁胄出盟津厥有㫖哉<lb/>
烈祖初得政盡反知訓之所為接御士大夫曲加禮敬<lb/>
躬履樸素屏去浮靡而又寛刑勤理孜孜不倦是時方<lb/>
鎮窺伺事資彈壓烈祖視聽不妄指撝中節平居自號<lb/>
曰政事僕射髙位重爵推與宿舊故得上下順從人無<lb/>
異志齊臺之建擢宋齊丘徐玠為左右丞相於其所居<lb/>
第旁創為延賔亭以待四方之士遣人司守闗徼物色<lb/>
北来衣冠凢形狀竒偉者必使引見語有可採隨即陞<lb/>
<pb n="KR2i0008_WYG_001-5b"/>
用聽政稍暇則又延見士類談宴賦詩必盡懽而罷了<lb/>
無上下貴賤之隔以此二十年間委曲庶務無不通知<lb/>
興利去害人望日隆沈彬先事獻山水畫障詩云須知<lb/>
手筆安排定不怕山河整頓難及將受禪頭陀范志嵩<lb/>
賦月詩云徐徐東海出漸漸到亨衢此夜一輪滿清光<lb/>
何處無槩以是言之人之與能也有自来矣是以呉社<lb/>
遷換而國中夷然無易姓之戚盖盛徳之所移故也<lb/>
　叟曰峻極之山神明憑依蘙薈之丘雲氣出焉凢水<lb/>
<pb n="KR2i0008_WYG_001-6a"/>
　之有旋拍折波者必生修鱗帝王之量其亦有兼人<lb/>
　者矣甞試觀孝髙皇帝其總收權綱維御羣雋當國<lb/>
　匪懈敦守純樸雖漢之髙光不是過也徒以其﨑嶇<lb/>
　偏左之國地勢不便加以天之付畀自有限量自是<lb/>
　逺圖之所就僅足以稱霸而已惜夫<lb/>
武義中有童謡云江北楊花作雪飛江南李樹玉團枝<lb/>
李花結子可憐在不似楊花沒了期及烈祖受禪其日<lb/>
白雀翔於庭郡國以符瑞言者不可以數計其尤著者<lb/>
<pb n="KR2i0008_WYG_001-6b"/>
江西楊花為李臨川李樹生連理於是始下還宗之議<lb/>
初立唐宗廟定郊堂之位圓丘毖祀之夕乃孟夏上旬<lb/>
月至三鼓當沒而升壇之際皎然如晝柴燎畢乃沒太<lb/>
史奏言月延三刻逺近嘆以為異事<lb/>
　叟甞見長老相與言頗有疑以為未必然者其意盖<lb/>
　以為南唐在六合間才數州之境詎得天應以祥𤯝<lb/>
　如是之審也叟辨之曰人之精誠上下感假旦晝之<lb/>
　所接精祲之所交亦何所不有昔衛先生畫長平之<lb/>
<pb n="KR2i0008_WYG_001-7a"/>
　䇿而太白襲月燕丹謀秦而白虹貫日魯陽揮戈而<lb/>
　羲輪輟御宋景有一言之善而法星退舍以至桞起<lb/>
　上林石立太山赤伏登漢金雌䜟晉或曲為一姓或<lb/>
　専繇一人亦有庶女銜寃而赤地千里隕霜殺菽匹<lb/>
　夫致孝而魚躍氷開冬竹生萌近世馬仁裕之生也<lb/>
　紫氣充庭盧文進出軍失律而黒蟒擁膝及其沒也<lb/>
　赤氛霄騰有星落如杯<hi>闕</hi>景晝寝而丹蛇游於顴凖<lb/>
　之間王輿夢有流星之警而㡬斃於飛石凡此數子<lb/>
<pb n="KR2i0008_WYG_001-7b"/>
　者位不過節將然猶響應昭彰又况胙土開國五十<lb/>
　年中江表無事為人神主以對越上下者耶説者乃<lb/>
　以隋志日行上道遂疑往事無凖固不可以執一而<lb/>
　廢百也<lb/>
烈祖每言百姓皆父母所生安用争城廣地使之肝腦<lb/>
異處膏塗草野是以執呉朝之政僅將一紀才一拒越<lb/>
師所謂不得已而用之及受禪年兩江土㝢比諸侯最<lb/>
廣兵力雄盛氣可以吞噬謀臣桀將方有建立功名之<lb/>
<pb n="KR2i0008_WYG_001-8a"/>
意一日内讌中坐有詔曰知足不辱道祖之至戒革廓<lb/>
則裂前哲之元龜予嘉與一二卿士大夫共服斯箴討<lb/>
伐之議願勿復闗白也其後錢塘大火宫室器械為之<lb/>
一空宋齊丘乗間進言曰夫越與我唇齒之國也我有<lb/>
大施而越人背之䖍劉我邊陲汚濁我原泉股不附髀<lb/>
終非我用今天實棄之我師晨出而暮踐其庭願勿失<lb/>
機為後世憂烈祖愀然乆之曰疆域雖分生齒理一人<lb/>
各為主其心未離横生屠戮朕所弗忍且救灾睦鄰治<lb/>
<pb n="KR2i0008_WYG_001-8b"/>
古之道朕誓以後世子孫付之於天不願以力營也大<lb/>
司徒其勿復以為言於是特命行人厚遺之金粟繒綺<lb/>
葢車相望於道焉暮年先理治命引元宗而告之曰徳<lb/>
昌宫凢積兵器緡帛七百餘萬吾既棄代汝善和鄰好<lb/>
以安宗祏為意不宜襲隋煬帝之迹恃食阻兵以自取<lb/>
亡覆也於時中外寝兵耕織嵗滋文物彬煥漸有中朝<lb/>
之風采元宗之初尚守聖訓改元保大盖有止戈之旨<lb/>
三四年間皆以為守文之良主㑹元老去位新進後生<lb/>
<pb n="KR2i0008_WYG_001-9a"/>
用事争以事業自許以為盪定天下可以指日而就上<lb/>
意熒惑移於多口由是搆怨連禍<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>國之勢遂如削肌<lb/>
其後宋齊丘復起於遷謫之中謀為自固更相唱和兵<lb/>
結而不得解矣未及十年國用耗半有杜昌隣者經事<lb/>
永陵還自外鎮復領計司撫案大慟曰國事去矣夫鴻<lb/>
鵠養䕶六翮將致千里今拔取之以傅斥鷃寧不使人<lb/>
恨恨也<lb/>
　叟嘗笑諸葛孔明號稱王佐才然不知地小人单窮<lb/>
<pb n="KR2i0008_WYG_001-9b"/>
　兵不休兩川之人坐是不聊生忠則忠矣安所事智<lb/>
　今江南壤毛瘠薄土泉不深其人輕狡剽悍不能耐<lb/>
　乆非中國之敵也自有宇宙以来未有偏據而可以<lb/>
　成大功者稽考永陵之心夫豈不欲以并包席卷為<lb/>
　事耶顧其所處勢有未便故也有如孫陳之季皆區<lb/>
　區不度以至魚爛由是言之江表五十年間父不哭<lb/>
　子兄不喪弟四封之内安恬舒嬉雖流離僑寓之人<lb/>
　亦獲安堵弗夭弗横以得及真人之期吁烈祖為有<lb/>
<pb n="KR2i0008_WYG_001-10a"/>
　大造於斯土也明矣<lb/>
周世宗伐淮之嵗建陽孟貫於駕前獻所業其首篇貽<lb/>
棲隠峒章先生有不伐有巢樹多移無主花之句世宗<lb/>
宣見問貫曰朕伐罪弔民何有巢無主之有然獻朕則<lb/>
可他人應不汝容矣<lb/>
　叟嘗謂孟貫小生不知所以邀説萬乗之道而世宗<lb/>
　皇帝亦不得不為失辭古訓有之師以直為壯曲為<lb/>
　老又魏絳之辭曰師衆以順為武王者之師有不出<lb/>
<pb n="KR2i0008_WYG_001-10b"/>
　則已矣其舉事也沛如時雨之將至百榖仰之以生<lb/>
　焉夫人胥仰之以生則孰肯為敵而輸死江南初未<lb/>
　有失徳也徒以連叛臣而致討且疆塲之故一彼一<lb/>
　此亦胡可勝言乃如周之本謀但規取淮壤而借此<lb/>
　以為之辭詩云鼓鐘于宫聲聞于外聲之所馳無翼<lb/>
　而能飛方將幸人之不之知弗可得也頃見故老猶<lb/>
　能言淮上事周師之出也畆無栖糧廩無留藏卷地<lb/>
　以徃視人如土芥墳墓圯毁老㓜係縲墟落之地胔<lb/>
<pb n="KR2i0008_WYG_001-11a"/>
　腐骨填里鼔絶響殆無炊烟於是自䢴溝以北皆羣<lb/>
　聚而成盗團糊紙以為甲壊鋤耰以為器因廢壘以<lb/>
　為固官軍與之對則往往折北是以劉仁贍以死守<lb/>
　夀春人相啖食而城卒不肯下孫忌睢盱於樓車之<lb/>
　上不顧身首異處違詔而致其區區之忠為人臣有<lb/>
　如此二人者可以與古烈士比曽不標異以奬薄俗<lb/>
　而俱從顯戮文武之師固如是乎當此之時人心踽<lb/>
　踽然南首以冀㑹李氏君臣失謀横生嫌間其兵出<lb/>
<pb n="KR2i0008_WYG_001-11b"/>
　不返望旗而先潰然且鑾輿再駕而僅足以成割江<lb/>
　之計所謂楚則過矣齊亦未為得也顧豈如甲戌之<lb/>
　師曽不衂而一國歸命焉詩云匪疚匪棘王國来極<lb/>
　正斯之謂歟<lb/>
宋子嵩以布衣干烈祖言聽計售遂開五十三州之業<lb/>
宗祀嚴配不改唐舊可謂南國之宗臣矣及世事移改<lb/>
新用事者爪距銛鋭方曹起而朋擠之當其弔影於九<lb/>
峰之底所謂㡬瀕於死地一旦復得政柄内顧根抵失<lb/>
<pb n="KR2i0008_WYG_001-12a"/>
㨿危而易揺因隳其初心而更思所以為自完計首開<lb/>
拓境之説規以矜企動上心於是南生楚隙西結越釁<lb/>
晚舉全國之力而頓兵於甌閩堅壁之下飛輓芻粟徵<lb/>
發徭戍四境之内為之騷然鍾山李公建勲為賦詩有<lb/>
粟多未必為全䇿師老須防有伏兵之句盖切中於當<lb/>
時之病李宗坐是不競而子嵩之名亦因以隕悲夫<lb/>
　叟甞謂頺垣夷塹何有於圬墁毁冕裂弁孰施於面<lb/>
　目正子嵩之謂矣且古之欲固其位者亦何所不為<lb/>
<pb n="KR2i0008_WYG_001-12b"/>
　為女寵婦謁所以蕩其情也為田獵觀㳺所以耗其<lb/>
　志也為落落不合所以開其矜夸也為戰鬭危事所<lb/>
　以胥其恇怯也人君倘不自覺知未有不墮其計中<lb/>
　者竊嘗譬之一國之有君猶心之宅百體也苟一體<lb/>
　之不宻則膚腠受邪而病氣干其正矣病氣干其正<lb/>
　日以漸靡而曽不之知猶且表表自喜以為完人其<lb/>
　可復覬也耶有如子嵩者其生平志業盖以孔明茂<lb/>
　𢎞為不足法至其晩節末路乃乗人主膚腠之隙而<lb/>
<pb n="KR2i0008_WYG_001-13a"/>
　危為一竅之邪鄙哉斯人也鄙哉斯人也古語不云<lb/>
　乎棟折榱崩僑將壓焉抑謂是也夫<lb/>
邊南院之始為將也愛惜士卒分甘絶苦其所過之地<lb/>
秋毫不犯出入城邑整齊而有容時人從而目之曰邊<lb/>
菩薩望其旄纛之所指舉欣然相告曰是庶㡬其料理<lb/>
我也及其既耄則威不克愛綱紀紊亂玩侮饕凟禁約<lb/>
不勝時人又從而目之曰邊和尚望其旄纛之所指舉<lb/>
疾視而相告曰是憒憒者毋寧其凂我也<lb/>
<pb n="KR2i0008_WYG_001-13b"/>
　叟曰夫愛憎之實既貿於區中則毁譽之形必遷於<lb/>
　外次譬之龜焉灼其中者文見於兆矣古語云愛其<lb/>
　人者愛其屋上烏憎其人者憎其儲胥夫烏之所集<lb/>
　其屋必潤儲胥者主人儲意以待客之地其敬我者<lb/>
　更將致憎故君子之所以自立不可不戒<lb/>
唐祚中興大臣議廣土宇往往皆以為當自潭越始烈<lb/>
祖不以為是一旦召宋齊丘馮延己等數人俱入元宗<lb/>
侍側上曰天下之勢低昻如權衡要當以河山為腹背<lb/>
<pb n="KR2i0008_WYG_001-14a"/>
腹背奠然後手足有所運朕藉楊徐遺業撫有東夏地<lb/>
勢未便猶如繪事窘於邊幅雖有手筆無所縦放毛遂<lb/>
云錐未得處嚢中故也如得處嚢中則必脱頴而出矣<lb/>
我之所志大有以似此每思髙祖太宗之基緒若墜氷<lb/>
谷痿人不忘起盲人不忘視以方我心未足以訓其勤<lb/>
然所以不能躬執干戈為士卒先者非有所顧怯也未<lb/>
得處囊中故也馮延己越次而對曰河山居中以制四<lb/>
極誠如聖㫖然臣愚以為羽毛不備不可以逺舉旌麾<lb/>
<pb n="KR2i0008_WYG_001-14b"/>
黯闇不可以號召輿賦不充不可以興事陛下撫封境<lb/>
之内恭已静黙所以自守者足矣如將有所志必從跬<lb/>
步始今王潮餘孽負固閩徼井蛙跳梁人不堪命錢塘<lb/>
君臣孱駑不能自立而又刮地重斂下户斃踣荆楚之<lb/>
君國小而夸以法論之皆將肇亂且其壤接地連風馬<lb/>
相及臣愚以為興王之功當先事於三國上曰不然土<lb/>
徳中否日失其序倘天人之望或未之改朕尚庶㡬從<lb/>
一二股肱之後如得一拜陵寝死必目瞑然嘗觀劉徳<lb/>
<pb n="KR2i0008_WYG_001-15a"/>
輿乗累捷之威羣敵斂衽之際不得㨿有中原乃留弱<lb/>
子而狼狽東歸朕甚陋之及聞李宻勸𤣥感鼓行入闗<lb/>
意壯其言至宻自王亦不能决意以西也近徐敬業起<lb/>
江淮之衆鋒鋭不可當不能因人之心直趍河洛而反<lb/>
㳺兵南渡自營割㨿識者知其不能成事矣此皆巳事<lb/>
之騐也朕每傷之錢氏父子動以奉事中國為辭卒然<lb/>
犯之其名不祥閩土險瘠若連之以兵必半嵗乃能下<lb/>
恐所得不能當所失也况其俗怙彊喜亂既平之後彌<lb/>
<pb n="KR2i0008_WYG_001-15b"/>
煩經防唯諸馬在湖湘間恣為不法兵若南指易如拾<lb/>
芥孟軻謂齊人取燕恐動四隣之兵徒得尺寸地而享<lb/>
天下之惡名我不願也孰若悉輿税之入君臣共為節<lb/>
儉惟是不腆之圭幣以奉四隣之歡結之以盟詛要之<lb/>
以神明四封之外俾人自為守是我之存三國乃外以<lb/>
為蔽障者也疆場之虞不警於外廷則寛刑平政得以<lb/>
施之於統内男不失秉耒女無廢機織如此數年國必<lb/>
殷足兵旅訓練積日而不試則其氣必倍有如天啓其<lb/>
<pb n="KR2i0008_WYG_001-16a"/>
意而中原忽有變故朕將投袂而起為天下倡倘得遂<lb/>
北平僣竊寧乂舊都然後拱揖以招諸國意雖折簡可<lb/>
致也亦何以兵為哉於是孫忌及宋齊丘同辭以對曰<lb/>
聖志逺大誠非愚臣等所及也上嘗服金石藥疽劇將<lb/>
崩呼元宗登御榻嚙其指至血出戒之曰他日北方當<lb/>
有事勿忘吾言保大中查文徽馮延魯陳覺等争為討<lb/>
閩之役馮延己因侍宴為嫚言曰先帝齪齪無大略每<lb/>
日戢兵自喜邊壘偶殺一二百人則必齎咨動色竟日<lb/>
<pb n="KR2i0008_WYG_001-16b"/>
不怡此殆田舍翁所為不足以集大事也今陛下暴師<lb/>
數萬流血於野而俳優燕樂不輟於前真天下英雄主<lb/>
也元宗頗頷其語其後閩土判渙竟成遷延之兵湖湘<lb/>
既定而復變地不加闢財乏而不振㑹耶律南入中國<lb/>
大亂邊地連表請歸命而南唐君臣束手無能延納者<lb/>
韓熈載上䟽請乗釁北略而兵力頓匱望洋不可為計<lb/>
刮瘍裹創曽未得稍定而周祖受命世宗南征全淮之<lb/>
地再戰而失元宗始自嘆恨厭厭以至於棄代時有隠<lb/>
<pb n="KR2i0008_WYG_001-17a"/>
君子作為割江賦以譏諷其事又有隱士詩云風雨揭<lb/>
却屋渾家醉不知將遷幸南都而伶人李家明亦獻詩<lb/>
云龍舟悠漾錦㠶風雅稱宸游望逺空偏恨皖公山色<lb/>
翠影斜不入夀杯中故知傾國之漸良由廢烈祖之聖<lb/>
訓而致然也<lb/>
　叟曰國之將亡拔本塞源元宗自在藩邸仁孝播聞<lb/>
　及怵於賊臣之䛕言至詆誣先烈以自聖嚙指顧命<lb/>
　忽如風之過耳天不祚唐可為傷心吁憸人小夫不<lb/>
<pb n="KR2i0008_WYG_001-17b"/>
　足以共謀國也如此叟每寘念於中則不覺為之墮<lb/>
　睫<lb/>
烈祖使馮延己為齊王賔佐孫晟面數延己曰君嘗輕<lb/>
我我知之矣文章不如君也技藝不如君也談諧不如<lb/>
君也然上置君於親賢門下期以道義相輔不可以誤<lb/>
國朝大計也延己失色不對而起<lb/>
　叟曰昔賈誼為漢建治安之䇿其言反覆每以太子<lb/>
　為根本及太宗皇帝朝劉洎亦推明其説盖𫝊付之<lb/>
<pb n="KR2i0008_WYG_001-18a"/>
　重當慎厥初伏覩元宗天資粹美聞見卓逺倘使重<lb/>
　厚識體之臣左右前後助成聖徳則必能拱手垂衣<lb/>
　克承負荷叟聞長老説馮延己之為人亦有可喜處<lb/>
　其學問淵博文章頴發辨説縦横如傾懸河暴而聽<lb/>
　之不覺膝席之屢前使人忘寝與食但所養不厚急<lb/>
　於功名持頥豎頬先意希㫖有如脂膩其入人肌理<lb/>
　也習乆而不自覺卒使烈祖之業委靡而不立夫然<lb/>
　後知孫丞相可謂有先知之明世之議者乃指以為<lb/>
<pb n="KR2i0008_WYG_001-18b"/>
　由忮心而發豈其然耶<lb/>
陳覺不俟詔㫖進討福州馮延魯貪功亟謀犄角及戎<lb/>
律大撓輿尸不歸元宗大怒命鏁二臣至國都奪官流<lb/>
之支郡秘書丞韓熙載上疏請誅斬以謝國人其略云<lb/>
擅興者無罪則疆塲生事之臣恬不知畏喪師者獲存<lb/>
則行陣效死之士何視而勸元宗不能用其語<lb/>
　叟初聞江南老人言熙載素惡於二馮又與陳覺故<lb/>
　不相知是以因其隙而危攻之其言不無過也及見<lb/>
<pb n="KR2i0008_WYG_001-19a"/>
　後主歸命家國湮覆求其傾圮之漸乃兆於討閩之<lb/>
　役然則雖㫁二子之首盖不足以贖責自樊若水裒<lb/>
　取隂事輸之於天朝國人恨之入於骨髓至發其先<lb/>
　壟投骨於江流由是以攷之韓之至言當自為體國<lb/>
　而發彼輕以小人之心而揣量君子殊愧前聞之陋<lb/>
元宗神彩精粹詞㫖清暢臨朝之際曲盡姿致湖南嘗<lb/>
遣廖法正將聘既還語人曰汝未識東朝官家其為人<lb/>
粹若琢玉南嶽真君恐未如也是以荆渚孫光憲叙續<lb/>
<pb n="KR2i0008_WYG_001-19b"/>
通厯云聖表聞於四鄰盖謂此也又其天性雅好古道<lb/>
被服樸素宛同儒者時時作為謌詩皆出入風騷士子<lb/>
𫝊以為玩服其新麗是時承烈祖勤儉之後國家富給<lb/>
羣臣<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>觚管小技侍從左右乗間納邪説多自謂國勢<lb/>
崇盛如舉太山以壓朽壤盪定之期指日可俟㑹閩荆<lb/>
兄弟争國有釁可乗上亦昧於㡬先熒惑利口於是連<lb/>
兵十許年國削民乏𣺌然視太平之象更若捕風繫影<lb/>
初惠昭太子少有逺見力諫上不如息兵養民不䝉聽<lb/>
<pb n="KR2i0008_WYG_001-20a"/>
納忽忽自失以至暴亡至是上痛自懲艾復思太子語<lb/>
往往涕下交頥自議南遷豫章百不如意邑邑無聊以<lb/>
至捐棄服御<lb/>
　叟嘗讀漢紀見班固賛元帝優柔大率頗似元宗古<lb/>
　今異世而乃適同尊號西都坐是不振而南國亦復<lb/>
　隂隂如日就暮因感揚雄論魯不用真儒之説又𫝊<lb/>
　稱是儀也非禮也唯禮為能定國吁非真儒不足以<lb/>
　救國之危削非明禮不足以權國之安榮元宗君臣<lb/>
<pb n="KR2i0008_WYG_001-20b"/>
　殆有遺恨於此<lb/>
西平王周本經事諸楊最為純臣雖不知書而愛重儒<lb/>
士賔禮寮屬不撓其權故所至稱治後唐荘宗初入洛<lb/>
吳遣盧蘋致賀帝歴數南朝大臣尤多本以為忠勇叟<lb/>
嘗記危全諷以十萬衆㨿象牙潭楚人為圍髙安以為<lb/>
之聲援朝廷旰食嚴可求薦本可以為將本堅辭不肯<lb/>
起徐自建白曰往年長洲之戰非不敵也特以上將權<lb/>
輕下皆専命互相觀望以至軍不克振今必見委倘不<lb/>
<pb n="KR2i0008_WYG_001-21a"/>
設偏禆老臣願出死力以報厚恩朝廷許之本乃具選<lb/>
兵七千人計食賫糧晨夕兼馳朝貴或有追送者不肯<lb/>
少留且曰兵事神速停營信宿衆寡情見則不可用也<lb/>
吾欲及其鋭而使之是時髙安危急人皆謂當先䇿援<lb/>
本曰不然楚人非有戰心也姑欲牽綴我師使全諷得<lb/>
畢力爾我必先擒此賊彼自當解遂直𢷬象牙潭突其<lb/>
壘疾攻之全諷少其衆且笑本率易殊不顧荅本先遣<lb/>
勁卒穿出其後乗髙疾呼撫人大崩矢石未及接争赴<lb/>
<pb n="KR2i0008_WYG_001-21b"/>
水以死本建大將旗鼓徐驅而薄之全諷㨿胡床瞪視<lb/>
不及指揮而就擒我軍大讙楚人果宵遯矣<lb/>
　叟嘗壮西平此舉以為近世未有成功之速如此比<lb/>
　者嘗見中朝常丞相衮有言曰自二漢以来每有兵<lb/>
　戎必建専征之帥衛青霍去病専統五道連率九郡<lb/>
　之師遂清漠北竇憲發北軍五校黎陽沿邊十二郡<lb/>
　騎及羌胡匈奴兵卒勒燕然魏命夏侯惇都督二十<lb/>
　六軍留鎮於巢終成帝業晉命王濬杜預等七軍都<lb/>
<pb n="KR2i0008_WYG_001-22a"/>
　督二十萬衆卒平東呉後周時奚胡雜種叛於夏州<lb/>
　一城之難賊衆至少猶命于謹置大行臺統五州軍<lb/>
　事以討平之隋五原部落雜叛敵甚易取亦使髙熲<lb/>
　領行軍元帥以出征及國初輔公祏反丹陽命李靖<lb/>
　為副元帥統李勣等七總管以擒之吐谷渾寇邊命<lb/>
　任城王道宗等五軍擊降之開元以後天下無事戎<lb/>
　鎮玩安浸紊經制然至徳以来尚有統帥也唯鄴城<lb/>
　之役九節度之師逡廵而潰以無統帥無所制命故<lb/>
<pb n="KR2i0008_WYG_001-22b"/>
　也吁纆牽俱長則顛蹶可待驂服共駕則輪輿必奔<lb/>
　孰謂西平不知書耶盖與兵法可謂闇合者矣<lb/>
髙審思守夀春大為儆備晨夕出號刁斗相屬躬率士<lb/>
卒繕完城塹樓櫓渠荅色色整飭或誚以為選懦大不<lb/>
可以示敵也掾史聞而恥之因間入白曰此城天險號<lb/>
曰金湯今以明將軍之威士卒莫不效命亦安用曉昏<lb/>
孜孜勞苦神算者耶審思笑而荅曰君以老兵為怯耶<lb/>
夫兵固多變不可以不懼過而防之䇿之上者君但治<lb/>
<pb n="KR2i0008_WYG_001-23a"/>
曹事看老兵格虜如何爾一旦北兵奄至城下先使水<lb/>
工奪城中水道穿浚所從入每礙於角勒不得進又為<lb/>
棚車載兵以臨城上城中飛竿起火隨方而焚之立盡<lb/>
又為地道潜攻向城而隧之所出適與金鼓相值北兵<lb/>
相顧失色曰此真守邊將軍也解圍而去行未數里而<lb/>
審思先為潜機載勁卒行地中遶出北兵之前曵薪揚<lb/>
塵坌埃漲天鳴鼓疾呼而至北兵<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙皆以為從天墜<lb/>
也審思又發懸門出衆夹而攻之北兵殱焉由是終審<lb/>
<pb n="KR2i0008_WYG_001-23b"/>
思之世夀春不受圍向日掾史拜而言曰將軍天也愚<lb/>
不能及矣<lb/>
　叟曰古之善將兵者能勇能怯能弱能强髙審思其<lb/>
　有焉<lb/>
徐丞相玠反覆於楊李之際竟以恩澤自固累臨方鎮<lb/>
率以貪濁聞其性本好神仙頗修服餌之術然乃以賤<lb/>
價市丹砂之下者以充其用<lb/>
　叟曰彼甘心以營服食盖至誠以愛其軀命者也尚<lb/>
<pb n="KR2i0008_WYG_001-24a"/>
　猶顧恡若是求其蒞官政處國事夫又何觀吁充徐<lb/>
　侯之操真所謂膏肓之疾歟<lb/>
烈祖初造唐勞心五十餘年鬚髮為之早白其所以側<lb/>
席傾遲天下之士盖可謂無所不至者矣然僅得宋齊<lb/>
丘孫忌李建勲等數人而已就數人中孫與宋不能善<lb/>
終而鍾山公又雅尚亷退是以三世開國而譜傳所録<lb/>
無大可紀者當是時天下𤓰裂中國衣冠多依齊臺以<lb/>
故江南稱為文物最盛處然其濯濯如此云爾及宋子<lb/>
<pb n="KR2i0008_WYG_001-24b"/>
嵩用意一變羣憸人乗資以騁二馮查陳遂有五鬼之<lb/>
目望風而投欵者至不可以數計彼正人端士雖數路<lb/>
廣取勞謙遲乆而不可以多得翕訿詭隨之黨順風一<lb/>
呼而肩摩踵决唯恐其不容天意之不齊乃至於是<lb/>
　叟曰昔漢武帝營甘泉宫度為千門萬户以致神靈<lb/>
　是時南山中有所謂卷舌栢者一名側栢一名珠子<lb/>
　松帝愛其纚纚下垂如建翠鳯之旗如仙女委佩其<lb/>
　色相照耀有如奪人之目因詔凡傍南山諸縣如藍<lb/>
<pb n="KR2i0008_WYG_001-25a"/>
　田等處率嵗致三十本列植於階廡之間考漢之諸<lb/>
　帝唯孝武長年以嵗計其所致不知其為數㡬何其<lb/>
　後孝元帝用諸儒之説盡廢諸秘祝之祠自武至元<lb/>
　為日亦未㡬也祠官長陵董可宗按行故宫求識所<lb/>
　謂珠子松者漫不可復得毁垣㫁塹但有胡耳等䝉<lb/>
　宻充牣乎其中彼所謂胡耳者本西域植物中國故<lb/>
　無有也自張騫通諸國時有為羊馬之獻者胡耳之<lb/>
　實偶綴於毛端因得遺種五陵人所謂鄙棄樵牧以<lb/>
<pb n="KR2i0008_WYG_001-25b"/>
　為下材者霜冬就槁常困焚如之禍嗚呼近如南山<lb/>
　而過為萬乗之所愛錄又率嵗以致之側栢顧不能<lb/>
　存之於數十年間逺如西域特因羊馬之殘毳而燔<lb/>
　芿鄙賤之餘未有如胡耳者而乃延蔓彌滿至不可<lb/>
　勝除然則是果天意歟是果非天意歟千世之下士<lb/>
　之多感激者必將澘然於叟之斯言<lb/>
太祖討李重進於揚州南唐遣馮延巳受命太祖召對<lb/>
謂延巳曰凢舉事不欲再籍我遂欲朝服濟江汝主何<lb/>
<pb n="KR2i0008_WYG_001-26a"/>
以相待延巳對曰重進奸雄聞於一時尚且一戰就擒<lb/>
易如拉朽蕞爾小國誠不足仰煩神慮但江南士庶眷<lb/>
戀主恩各有必死之志若天威暴臨恐須少延晷刻大<lb/>
朝倘肯捐棄數十萬卒與之血戰何慮而不可太祖笑<lb/>
曰吾與汝主大義已定前言聊以戱卿耳<lb/>
　叟嘗謂延巳此言可以寒心遭逄太祖聖徳宏達籠<lb/>
　絡宇宙方且置江南於度外是以延巳小夫奉使失<lb/>
　辭曽不加責聊荅之以一笑也向若𥚹量如魏祖有<lb/>
<pb n="KR2i0008_WYG_001-26b"/>
　忮心似隋文則延巳之斯言乃為致討之因矣曽憶<lb/>
　春秋時齊魯搆兵齊侯謂魯之行人曰魯人恐乎對<lb/>
　曰不和則有之恐則未也齊侯曰野無青草室如懸<lb/>
　磬何恃而不恐對曰其小人痛其父兄之讎不能茹<lb/>
　度而願致其死力何有扵恐君子則更悼失言以致<lb/>
　君討且曰先公僖桓以来世尋載盟祖宗之言明神<lb/>
　實聞無寧及君之世而肯覆其成唯此之恃亦何有<lb/>
　于恐齊侯曰善解兵而加聘焉是故小之所以事大<lb/>
<pb n="KR2i0008_WYG_001-27a"/>
　信不諭焉將託𫝊於説辭忠信以守之説辭以行之<lb/>
　猶恐不免焉故曰延巳此言可為寒心<lb/>
義祖嘗夢臨大水水中有黄龍無數旁有一古丈夫冠<lb/>
服如三禮圖所畫節服氏之形荷一大㦸而立謂義祖<lb/>
曰汝可隨意捉之義祖袒身而入捉得一龍而出驚悸<lb/>
而覺未㡬掠得烈祖飬以為子又烈祖一日晝寝夢一<lb/>
黄龍出殿之西楹矯首内向如窺伺狀烈祖驚起使人<lb/>
偵之顧見元宗方倚楹而立遣人候上動静於是立嫡<lb/>
<pb n="KR2i0008_WYG_001-27b"/>
之意遂决後主時潯陽潮退有一大鰌環體於洲上時<lb/>
時舉首噞喁水自腦而出數日乃死瀕江之人饜食其<lb/>
肉世説以為海神鑿腦取珠因以致斃<lb/>
　叟時不悦知江南國將除矣何則受命之初黄龍入<lb/>
　夢今龍之弗兆而海鰌見形夫鰌之不可以為龍也<lb/>
　顧其軀體雖大亦何所益然且不容於其藏而暴露<lb/>
　於江渚骨節解而膏肉分非亡徵而何<lb/>
後主天性喜學問嘗命兩省丞郎給諌詞掖集賞勤政<lb/>
<pb n="KR2i0008_WYG_001-28a"/>
殿學士分夕於光政殿賜之對坐與相劇談至夜分乃<lb/>
罷其論國亊每以富民為務好生戒殺本其天性承<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>
國之後羣臣又皆尋常充位之人議論率不如㫖嘗一<lb/>
日嘆曰周公仲尼忽去人逺吾道蕪塞其誰與明乃著<lb/>
為雜説數千萬言曰特垂此空文庶㡬百世之下有以<lb/>
知吾心耳<lb/>
　叟昔於江表民家竊見冩真容觀其廣頬隆凖風神<lb/>
　灑落居然自有塵外意㑹大明在天爝火不灼而銷<lb/>
<pb n="KR2i0008_WYG_001-28b"/>
　滅興王撫運四海居然而面内加之保大以来國謀<lb/>
　顛錯民困財匱百度墮紊後主適當頺年勢不能支<lb/>
　乆盖亦天時人事互備於斯<lb/>
徐鉉與其弟鍇乆被眷顧家素富貴多收竒書弟兄皆<lb/>
力學以儒術名一時是以後進晚生莫不宗尚惟張洎<lb/>
潘佑每每訕譏盖二人負其才藻不肯少自低下故也<lb/>
及鍇蚤卒鉉後遂當國洎因詭與之合遂出力共擠佑<lb/>
佑以故多不調世指徐為少容而恨潘亦不譲交以為<lb/>
<pb n="KR2i0008_WYG_001-29a"/>
失焉及潘以直諫死士大夫仰髙其徳名流争作詩誄<lb/>
以哀之是時鉉方從容持禄與國俱亡故主公論者少<lb/>
貶其所為<lb/>
　叟比聞鉉及湯悦奉詔書江南事居處猥僻未及見<lb/>
　其成書然妄意深疑徐尚有忮心或將幸潘之沒而<lb/>
　厚誣潘於泉下夫佑實疏雋為人少法度譬如長松<lb/>
　古栝固自礧砢多節目乃若趨操必不肯忍為非義<lb/>
　也平居一言之不酬雖即刎决而不顧及其當大事<lb/>
<pb n="KR2i0008_WYG_001-29b"/>
　立危議挺然不回去古人亦何逺之有後主既已誅<lb/>
　佑而察其無他腸意甚悔之是以厚撫其家語及佑<lb/>
　事則往往投饋至為作感傷之文此南州士大夫所<lb/>
　共知也叟誠逆詐貪書其事以遺後之人使正史或<lb/>
　出不能𫝊其謬悠是亦仁人之用心也<lb/>
盧多遜来聘南伐之形見矣後主亦㣲知之因遣使乞<lb/>
受封冊不報甲戌嵗李穆銜命詔後主入陪郊禋舉國<lb/>
震恐後主恇擾辭疾不敢赴九月王師克池州先是江<lb/>
<pb n="KR2i0008_WYG_001-30a"/>
南夙將並以殂沒主兵者多新進後生大臣皆媕婀取<lb/>
容幃幄籌議自相踳駁其間輕佼者日幸兵戈之興以<lb/>
為功名可圖張遇鄭彦華不請於朝遽以輕兵北襲建<lb/>
安軍又欲火滁州之郛皆不克而返上流鎮守迎旗奔<lb/>
潰王師不血刄而傅城下先是光政使門下侍郎陳喬<lb/>
自以為忠義可以謀國後主亦雅信之於是誅皇甫繼<lb/>
勲定為城守之計城中有盧絳者粗名驍勇舊經征戰<lb/>
人心倚以為固喬因與之争言氣白後主遣率所領援<lb/>
<pb n="KR2i0008_WYG_001-30b"/>
南徐絳受命鳴鼓整旗由水道方舟而出王師知其必<lb/>
死為開圍而縦之自是孤城坐守無復方畧㑹劉澄以<lb/>
京口降於越盧絳𫝊入宣歙山間中外喪沮始有請降<lb/>
之議其日後主悉坐羣臣於殿下問計所從出丞相徐<lb/>
鉉等皆唯唯不得對陳喬建白欲遣人冒圍悉起上流<lb/>
之兵背城一戰降固未晚也衛尉卿陳大雅舉笏而言<lb/>
曰侍郎平日自謂赤心許國是以陛下悉心相待名位<lb/>
舄奕流軰所不敢望今都城受圍復欲遣何人犯難者<lb/>
<pb n="KR2i0008_WYG_001-31a"/>
耶後主字大雅而謂之曰審已儒者也平時尚欲急人<lb/>
之急能强為孤一行所謂疾風知勁草板蕩識誠臣也<lb/>
大雅再拜而言曰陛下十許年来焦心養士羣臣不能<lb/>
報稱萬分之一今倉卒之際重煩玉音反覆如此臣罪<lb/>
合萬死然臣愚以為覆水之勢殆于難圖臣雖幸承威<lb/>
靈恐不克辦後主曰我平生喜躭佛學其于世味澹如<lb/>
也先帝棄代冡嫡不天越升非次誠非本心自割江以<lb/>
来亡形已見屈身以奉中朝唯恐獲罪長思脱屣顧無<lb/>
<pb n="KR2i0008_WYG_001-31b"/>
計耳竟煩大討<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>廹如是孤亦安能惜一日之辱正以<lb/>
城圍淹時旅拒既乆暴輸降欵將不見納是以欲起上<lb/>
江征戍共相影荅然後投誠請命於是亦或為允大雅<lb/>
曰陛下乏使令不以下臣為不佞奉明命臣請死生以<lb/>
之然敢問上江主帥誰可委以集事後主曰洪州朱令<lb/>
贇志不營私其庶㡬分孤之憂大雅曰臣頃經與之同<lb/>
事至悉令贇之為人雖斷斷顧國而無逺謀頗愎諫而<lb/>
自用臣懼非解紛之才也後主曰古人有言中流失船<lb/>
<pb n="KR2i0008_WYG_001-32a"/>
一壺千金今日之急遑暇於擇大雅曰臣請得奉將明<lb/>
命都䕶諸軍進止臣雖不武願竭駑蹇或有千慮之一<lb/>
得若與令贇共事必無益也後主色不懌曰諸人平時<lb/>
髙談卨稷眼前但欲為任蠻奴計孤亦何所託命也因<lb/>
歔欷而起晩出詔付大雅發令贇等軍督促即行大雅<lb/>
不敢復辭以其夜三鼓犯圍馳出時令贇亦以團聚江<lb/>
西軍馬欲絡繹赴難大雅至勸令贇倍道星行令贇不<lb/>
能用乃於潯陽口縳大筏載糗糧軍資數十萬計行至<lb/>
<pb n="KR2i0008_WYG_001-32b"/>
石碑營於新開河口是日苦霧晝集如帟幕籠罩營上<lb/>
雖對靣人顧不見其掌自外来者言有白氣如虹上亘<lb/>
於天大雅謂令贇曰吾輩為勤王之舉而竒祥若是公<lb/>
宜審度不可忽也令贇亦畏懼不悦斬有罪者數人引<lb/>
軍以行次日至虎罇洲軍士望見王師上有氣皆如翔<lb/>
鸞舞鳯狀咸知不敵令贇謂大雅曰僕此頭顱决為國<lb/>
家效一死念與卿俱沒無益也煩卿為先事入白可乎<lb/>
大雅曰入城易爾北兵氣象如此願明將軍明算審數<lb/>
<pb n="KR2i0008_WYG_001-33a"/>
勿輕舉動也於是大雅馳還臺城辛勤冐矢石纔得潛<lb/>
入君臣相持喑嗚泣下大雅曰令贇軍必無成於是使<lb/>
喬草降表焉其日令贇獨乗大航髙數十重上設旗鼔<lb/>
蔽江而下王師聚而攻之矢集如蝟令贇窘不知所為<lb/>
乃急發火油以禦之北風暴起烟焰漲空軍遂大潰令<lb/>
贇死之自旦至申約降未定而城北角陷王師入城矣<lb/>
陳喬羞悸雉經於闕下陳大雅拜辭後主出投殿角井<lb/>
中衣掛井幹不得促决兵人引而出之統帥曹公義其<lb/>
<pb n="KR2i0008_WYG_001-33b"/>
事下令葬喬以其品又録大雅使與後主自隨入朝拜<lb/>
太子洗馬嵗餘忽忽而卒<lb/>
　叟嘗聞此三人者皆孤介特立無游談之助故致位<lb/>
　不甚通顯及臨危效命獨先於衆人乃知忠義激發<lb/>
　見於臨事有如此者叟嘗欲為之作𫝊苦不知其譜<lb/>
　系今行且老矣私念不腆之文不足表暴幽伏况國<lb/>
　亡之際舉朝持禄相為沉淪往往争言其君之短長<lb/>
　以自媒衒甚可醜也彼其視朱陳死事大雅忘身宜<lb/>
<pb n="KR2i0008_WYG_001-34a"/>
　其媢忌而横相詆訾必欲其無𫝊而後止吁此叟所<lb/>
　以執筆涕下浪浪而不自禁者也<lb/>
丞相孫侯忌之在重位也介獨自守不接見賔客生平<lb/>
所不喜者惡之不能忘其與宋齊邱馮延巳輩㡬如不<lb/>
同天之仇及將命周朝自知不免私謂副使王崇質曰<lb/>
吾思之熟矣終不忍負永陵一坏土餘非所知也是時<lb/>
鍾謨亦拔自下位與聞國事鋭意有為而不肯比數時<lb/>
輩朝臣嫉之上下側目及北使還朝為唐鎬所擠卒以<lb/>
<pb n="KR2i0008_WYG_001-34b"/>
竄死<lb/>
　叟嘗謂此二人者志業不同雖俱負許國之志至死<lb/>
　而不變乃如經濟庶務位在百工之上則似非叟之<lb/>
　所聞何以言之夫宰相者大官也處大官者不務小<lb/>
　察不規小智故曰大匠不斵大庖不豆大勇不鬬大<lb/>
　兵不冦齊桓公問相於管仲矣管仲對曰鮑叔之為<lb/>
　人清亷潔直視人不已若者不以比之於人聞人之<lb/>
　不善入耳而不能忘無已則隰朋其可其為人也上<lb/>
<pb n="KR2i0008_WYG_001-35a"/>
　志而下求醜不若黄帝而哀不巳若者其於國也有<lb/>
　不聞也其於物也有不知也其於人也有不見也無<lb/>
　已則隰朋其可夫宰相者鮑叔之所不能為也而亦<lb/>
　何有於孫鍾狐刺而狼狽雖周公亦不足觀也巳獨<lb/>
　孤郁有言曰今之在位者其元公歟見一善莫之或<lb/>
　稱也其意則曰非吾事也茍以為非吾所當事則無<lb/>
　所往而非吾事矣無所往而非吾事天地之間無乃<lb/>
　大寂寥矣乎今孫鍾之量不直以為非吾所當事而<lb/>
<pb n="KR2i0008_WYG_001-35b"/>
　已矣盖又挈挈焉規露其所有惟恐人之或先於我<lb/>
　也是以䕶前而排下欲以兩手為天下之障嗚呼天<lb/>
　地之生材也實難宰相者當代天工以匠成庶𩔖者<lb/>
　也其不任責則必有大譴今孫鍾非止不任責也操<lb/>
　一國之勢而顧與士為仇然則卒罹於非命者非不<lb/>
　幸也<lb/>
常夢錫性獷直初升朝見黨人互相推挽日以謬悠嘗<lb/>
試之説聾瞽朝聽夢錫大驚因發狂歸杜門丐外補又<lb/>
<pb n="KR2i0008_WYG_001-36a"/>
數年復還朝列會上巳日朝貴出秦淮游讌坐中有詆<lb/>
大朝事者夢錫瞪目㦸手曰諸公平時每言致君如堯<lb/>
舜今反自為小朝耶衆莫之對夢錫歸遂上表歴指權<lb/>
要朋私賣國及發宰執狼籍數事朝廷不能加察以其<lb/>
語大忤奪官流徙夢錫因忽忽不得志以卒待後主時<lb/>
方追加甄贈<lb/>
　叟嘗謂上古之時人偽未熾有所謂指邪戒佞之草<lb/>
　非能痛切於人也然其芒頴之所揺巳足以破非心<lb/>
<pb n="KR2i0008_WYG_001-36b"/>
　於肝膈矣徳之下衰文姦而飾許者漸起於是有神<lb/>
　羊獬廌之獸造形而致觸然尚未有聲氣也而其頭<lb/>
　角之所取亦足以判曲直明是非徳又下衰混淆而<lb/>
　區處以智力相軋争其消息乃如寒暑之序而莫得<lb/>
　其端倪不復可以衝决矣乃有悻悻頩怒之氣鍾於<lb/>
　中不能巳節士呌號疾呼凌等而犯分不惜其軀命<lb/>
　而貪以其不貲之孤力思有以排拔山之根黨雖且<lb/>
　不格以死亡猶將使後世之下粗有概操者亦皆為<lb/>
<pb n="KR2i0008_WYG_001-37a"/>
　之毛髮森<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>有如夢錫者真其人歟吁自草而獸自<lb/>
　獸而人至於人亦極矣而又且不勝焉吾不知繼其<lb/>
　後者又將孰恃以寄其直耶冥冥之上不曰有天乎<lb/>
　借或天且恝然而不以為事則吾知其末如之何矣<lb/>
晉王景遂性好寳玉嘗以玉杯行酒坐客𫝊玩以為希<lb/>
世之竒賛善張易佯醉抵之地曰貴寳賤士大王不當<lb/>
如是坐上客皆<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙失色王斂容謝之自是每慰薦易<lb/>
及易當使海東王驚促入白上以為朝臣如張易不可<lb/>
<pb n="KR2i0008_WYG_001-37b"/>
多得奈何逺使使之冒犯風濤也上曰無憂也如易之<lb/>
為人海神豈敢侮之耶<lb/>
　叟嘗謂人之常情甘於耳目之近玩而暱於左右之<lb/>
　諛言冺冺以終其身而不之知覺者舉皆是也古語<lb/>
　有之自非聖人不能受人盡言張易輕以胸臆而迴<lb/>
　宗藩之嗜好非惟不加恡惜而更得褒敬焉故張易<lb/>
　言之無難也晉王受之為難㢠廻視坐上逄意而賛竒<lb/>
　之人何啻奴顔婢膝乞丐者之所為夫彼既忍為是<lb/>
<pb n="KR2i0008_WYG_001-38a"/>
　態矣卒然有正直之言横出於其所不意求其不沾<lb/>
　沾巧讒以媢嫉正士者幸矣則其<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙瑟縮顧色不<lb/>
　能自主亦無足怪也今晉王乃能超然出於流俗尋<lb/>
　常之見而危受國士之言於羣枉之中至為之終身<lb/>
　愛惜惟恐其不至以是而迹王之所存其有以大過<lb/>
　人者世之人連連於形迹之偽而促為斂容以謝者<lb/>
　盖有之矣然未必由衷也未必由衷則不能如王之<lb/>
　慰薦易者矣嗚呼九泉而可作也叟其擁篲於晉邸<lb/>
<pb n="KR2i0008_WYG_001-38b"/>
　之門<lb/>
天長令江夢孫初至官吏白大㕔妖怪不可居請止便<lb/>
室夢孫曰勿䘏吾自當之既夕果有魅呼笑而至掀投<lb/>
床几叩寝室疾呼曰江夢孫速出夢孫臥聞荅之以諾<lb/>
乃整朝服秉執出户爇爐奠爵而祝曰不知何人輒敢<lb/>
召縣令夫令為民長必有正㕔以衙羣吏汝或為神必<lb/>
當受民祠祀豈得非理與王者主宰争居官府日月昭<lb/>
晰吾當奏白汝雖後悔其可及乎由是闃然不復聞靈<lb/>
<pb n="KR2i0008_WYG_001-39a"/>
響矣<lb/>
　叟曰太古之時民神雜擾申命重黎絶地天通禹鑄<lb/>
　九鼎以圖神姦使人人通知其名象雖入山林而繆<lb/>
　盭弗祥之氣弗敢姦也聖人之所以慮天下後世者<lb/>
　可謂詳盡矣今天長之魅乃㨿縣令治所而與其官<lb/>
　長争處吁豈不恠矣乎然而人之心静者天地可鑒<lb/>
　也日月可照也出其言而不戾於正則羣枉者必將<lb/>
　撓服考夢孫之所以行巳者魅固不格矣奈何尚且<lb/>
<pb n="KR2i0008_WYG_001-39b"/>
　恣睢作為淫威及聞正言然後情得意沮藏匿伏息<lb/>
　彼亦下愚之類非所謂黠鬼也<lb/>
宋子嵩初佐烈祖招徕俊傑布在班行如孫晟韓熙載<lb/>
等皆有特操議論可聽及晚年惑於陳覺馮延巳等更<lb/>
疎薄平時素所知奨者新進用事之人聲勢氣焰往往<lb/>
炙手可熱孫丞相等嘗所歎咤一日晟間見齊丘曰君<lb/>
侯以管樂之才當阿衡之地好惡舉動不可不審且人<lb/>
主所與共心意者近則法從數君子逺則七人之列與<lb/>
<pb n="KR2i0008_WYG_001-40a"/>
三院御史皆繩愆糾繆之任又勸講金華所以開發上<lb/>
聽羽儀儲宫所以隆重國本皆須搜擇碩徳其性方整<lb/>
重質有守而不回邪之人比日所除羣聽尚且不惬將<lb/>
復何所兾耶齊丘曰無忌素以大量稱號能容同異者<lb/>
方今大業草創實藉衆俊奈何銖稱而衡較且人全材<lb/>
實不易得若以一節一目而廢其尋常僕懼無時而可<lb/>
以得人也晟曰不然僕聞之昔者墨子見染素絲者而<lb/>
嘆曰所入者變其色亦變凢五入而為五色矣故染不<lb/>
<pb n="KR2i0008_WYG_001-40b"/>
可不慎也舜染於許由伯陽禹染於臯陶伯益湯染於<lb/>
伊尹仲虺武王染於太公望周公旦此四王者所以染<lb/>
當故王天下夏桀染於羊辛岐踵之戎紂染於崇侯惡<lb/>
来厲王染於虢公長父榮夷終幽王染於虢公鼓祭敦<lb/>
此四王者所染不當故為天下僇今晟之私憂過計非<lb/>
謂求備於人材也畏所入者變則其色亦變也夫戒<lb/>
在於所染豈惟人主則然自千乗之國百乗之家以至<lb/>
於士庶人無不其然君侯徳<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>内定洞鑒情偽灼知事<lb/>
<pb n="KR2i0008_WYG_001-41a"/>
物之數小夫憸人固無竄察晟實恐九重淵深四聰之<lb/>
路不宜壅塞倘若左右前後坌至霧集政當有膚受之<lb/>
詬或可以移乾剛之斷當爾之日君侯方將挈其契領<lb/>
無所及矣晟本羈旅之餘智意昏痗誠感主上不世之<lb/>
遇而懐君侯推轂之私故貪竭其毣毣之思唯君侯才<lb/>
幸又數日韓熈載入見齊丘曰小人今旦出郊見羣兒<lb/>
為飛鳶之戯竊有所感激也今為相君言之可乎齊丘<lb/>
曰願聞之熙載曰夫飛鳶之初逝也其絲發於輪緩急<lb/>
<pb n="KR2i0008_WYG_001-41b"/>
在於掌握之間或上或下盖惟羣兒所欲爾及空迴風<lb/>
迅線尾端直時或激昻動揺羣兒相語曰此名索線也<lb/>
慎不可縦縦則斷線而去矣執線輪者心知其如此然<lb/>
獨念其决起可以快一時之觀而又力亦有所不能加<lb/>
力不能加則雖欲不縦亦不可得也既縦之後怦怦如<lb/>
鼔危絃其聲琮琤忽一得勢則大挽裂以往或盤珊太<lb/>
虚之上或投於滄洲杳𣺌之外或罥於積莽翳薈之間<lb/>
羣兒躡㫁緒窮荒徑盡日力而不可得踵穿衣决而返<lb/>
<pb n="KR2i0008_WYG_001-42a"/>
至為其親加撲捶焉嗟夫世事大有似此者願相君以<lb/>
為念齊丘曰日者無忌有言於齊丘之心鼎鼎然今叔<lb/>
言之辯可謂微矣吾方思之異日有以教我願有所承<lb/>
熙載曰天下之勢盖又有甚於此者須别日謁之及馮<lb/>
陳朱查之黨成齊丘地在嫌疑甚不得巳遜於九峯之<lb/>
谷一日晨起覽鏡曰吾貌有慚色應愧孫無忌韓叔言<lb/>
盖謂此也<lb/>
　叟曰憸猾之移人也顧不怪哉宋子嵩心知其故而<lb/>
<pb n="KR2i0008_WYG_001-42b"/>
　且不免焉古詩有之當路莫栽荆棘樹他時免掛子<lb/>
　孫衣乃如子嵩則身罹其難由其用智之不明故也<lb/>
　惜夫<lb/>
山東有隠君子者素負傑人之材與昌黎韓熙載同時<lb/>
南渡初以説干宋齊丘為五可十必然之論大抵多指<lb/>
湯武伊吕事齊丘謝曰子之道大吾懼不能了此因引<lb/>
以見烈祖烈祖曰江南之埒如覆甌子幸何以教我對<lb/>
曰昔闗中父老語劉徳輿曰長安千門萬户是公家百<lb/>
<pb n="KR2i0008_WYG_001-43a"/>
姓五陵聨絡是公家墳墓捨此將欲何之故小人亦以<lb/>
是為明使君願倘不能拓定中土王有京雒終不足言<lb/>
也烈祖頗喜其言然以南國初基未能用也遂擢為校<lb/>
書郎縻以郡從事雅非其所欲也於是放意泉石以詩<lb/>
酒自娱及嗣主登位韓叔言表薦其名召將用之見於<lb/>
便殿曰臣草野之人漁釣而已邦國大計非臣所能知<lb/>
嗣主賜之以酒飲即徑醉溺於殿陛之下上笑曰真隱<lb/>
士也賜田五百畆以遣之遂卒不仕<lb/>
<pb n="KR2i0008_WYG_001-43b"/>
　叟嘗聞帝者得其根荄王者得其英華霸者得其附<lb/>
　枝小之不可以為大猶東之不可以為西也有如之<lb/>
　人者邀説烈祖以王者之事而不合則有卷之而已<lb/>
　矣夫豈肯斵而小之哉<lb/>
昌黎韓熙載字叔言慷慨有才學嘗著書號格言𫝊於<lb/>
世家故富豪頗好侈忲不為烈祖所禮元宗愛其詞章<lb/>
且東宫舊僚也故驟見任用在朝挺挺諒直不為權勢<lb/>
所喜至誣以縦酒黜為和州司馬其實熙載酒量㳙滴<lb/>
<pb n="KR2i0008_WYG_001-44a"/>
而已久之復入綸掖誥令典雅有元和風采江表碑碣<lb/>
大手筆咸出其手初熙載自以羈旅被遇思展布支體<lb/>
以報人主内念報國之意莫急於人材於是大開門舘<lb/>
延納雋彦凢占一技一能之士無不加意收采惟恐不<lb/>
及雖久病疲薾亦不廢接對至誠奬進後輩乃其天性<lb/>
每得一文筆手自繕冩展轉愛玩至其紙生毛猶不忍<lb/>
遽捨後房蓄聲妓皆天下妙絶彈絲吹竹清歌艶舞之<lb/>
觀所以娱侑賔客者皆曲臻其極是以一時豪傑如蕭<lb/>
<pb n="KR2i0008_WYG_001-44b"/>
儼江文蔚常夢錫馮延巳馮延魯徐鉉徐鍇潘佑舒雅<lb/>
張洎之徒舉集其門熙載又長於劇談與相反覆論難<lb/>
多深切當世之務故熙載每有表疏論列聞聽翕然以<lb/>
為愜當後主即位適㑹朱元反叛頗有疑北客之意惟<lb/>
待熙載不衰又熙載曽將命大朝留不得遣有詩題館<lb/>
中曰我本江北人去作江南客還至江北時舉目無相<lb/>
識清風吹我寒明月為誰白不如歸去来江南有人憶<lb/>
時宰見而憫之為白天子遣還以此之故嫌疑不及然<lb/>
<pb n="KR2i0008_WYG_001-45a"/>
熙載内亦不自安因彌事荒讌殆于廢日俸禄之數不<lb/>
能充其用及身沒之日後主痛惜曰天奪我良臣遂不<lb/>
得爰立顧左右曰今將贈熈載以平章事前代當有此<lb/>
例否或對曰劉穆之贈開府儀同三司即其例也後主<lb/>
即日出手書詔贈以平章事追諡曰文靖葬於梅嶺岡<lb/>
謝安墓側江南人臣恩禮少有其比<lb/>
　叟嘗謂進賢受上賞蔽賢䝉顯戮此興王之令典也<lb/>
　及讀虞書稱天秩五禮天討五罪又大易之辭曰君<lb/>
<pb n="KR2i0008_WYG_001-45b"/>
　子以遏惡揚善順天休命乃知興王之所柄以賞罰<lb/>
　者是乃天意也宋子嵩孫無忌以才名髙於南唐子<lb/>
　嵩在位三十許年歴處權任然睢盱自大而尤恨人<lb/>
　之不同己者無忌鐡心石腸落落以忠赤自許至其<lb/>
　論人才則門下葢如掃焉二丞相之死雖其事不同<lb/>
　而皆罹非命并其孫子殄殱無遺叟意其為天之所<lb/>
　殛故也韓叔言雖奉養過腆動罣譏議處世逼廹畧<lb/>
　無好蹤然身死之日備享哀榮盖其平生特以愛禮<lb/>
<pb n="KR2i0008_WYG_001-46a"/>
　人士為稱而已矣叟又意其為天之所佑故也夫天<lb/>
　之所為人莫之知雖勇如賁育者不能支亦不能移<lb/>
　也後之有位君子其戒之哉其戒之哉<lb/>
劍浦人陳陶學通天人自負台鉉之器不肯妄干託及<lb/>
聞宋子嵩秉政凢所薦擢率浮靡憸佞陶自知决不能<lb/>
入因築室南都之西山以吟詠自放及齊邱出鎮陶更<lb/>
有蒲輪之望仍自詠曰中原莫道無鸞鳯自是皇家結<lb/>
網疎故與水曹郎任畹相善以詩寄之云好向明時薦<lb/>
<pb n="KR2i0008_WYG_001-46b"/>
遺逸莫教千古弔靈均朝廷亦知其名欲加召用會割<lb/>
江多故未暇也是時江南多妖孽彗孛晝見陶察運祚<lb/>
衰替不可扶持遂絶意於薦紳専以服食鍊氣為事又<lb/>
有詩云乾坤見了文章嬾龍虎成来印綬疎又云近来<lb/>
世上無徐庶誰向桑麻識卧龍又云磻溪老叟無人問<lb/>
閒列柦梨教六韜柦梨其二子小字也或問其優劣陶<lb/>
荅曰味雖不同皆可於口<lb/>
　叟嘗謂明王馭世哲匠宰物要當使一世之士相為<lb/>
<pb n="KR2i0008_WYG_001-47a"/>
　低昻無有賫志遺恨者夫然後物物得其平夫是之<lb/>
　謂太平昔應侯與賈子坐於堂上聞有鼓琴之聲應<lb/>
　侯曰一何悲耶賈子曰張急調下故使之悲耳夫張<lb/>
　急者良材也調下者卑處也取彼良材而卑處之能<lb/>
　勿悲矣乎是故騏驥不遺能於良樂良寳不藏耀於<lb/>
　隋郢盖其輝光夜射則價髙秦趙飛駟㓕沒則豈論<lb/>
　燕越物尚有之士亦宜然庾阐有云桂林生於五嶺<lb/>
　杞梓出於南荆夫以卉木之盛猶載在方志况千里<lb/>
<pb n="KR2i0008_WYG_001-47b"/>
　之朝懐其良彦而俾之滯於常流莫登於龍津者乎<lb/>
　故叟以陳陶之志業而攷之有以知唐室之不競<lb/>
　<lb/>
　<lb/>
　<lb/>
　<lb/>
　<lb/>
　釣磯立談<lb/>
</p>
<p>
</p>
  </div>
</body>
</text>
</TEI>
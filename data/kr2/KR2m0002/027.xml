<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷二十七</head> <lb/>
    <p>
<pb n="KR2m0002_WYG_027-1a"/>
欽定四庫全書<lb/>
　唐㑹要卷二十七<lb/>
　　　　　　　　　　　　　宋　王溥　撰<lb/>
　　行幸<lb/>
武徳六年四月幸故宅改為通義宫九年三月幸昆明<lb/>
池習水戰<lb/>
貞觀五年正月幸左藏庫賜二品已上帛盡量而出焉<lb/>
六年三月十五日幸九成宫監察御史馬周上疏曰伏<lb/>
<pb n="KR2m0002_WYG_027-1b"/>
見明勅以四月二日幸九成宫臣竊惟太上皇春秋已<lb/>
髙陛下所宜朝夕視膳而晨昏起居今所幸宮去京三<lb/>
百餘里鑾輿動軔嚴蹕經旬非可以旦暮至也脱太上<lb/>
皇情或思感而欲即見陛下者將何以赴之且車駕今<lb/>
幸本為避暑而往然則太上皇尚留熱所而陛下自逐<lb/>
凉處溫凊之道臣竊未安勅書既出事已成就願示速<lb/>
返之期以開衆惑<lb/>
其年七月幸興慶宫賦詩<hi>詩在雅樂卷</hi>
<pb n="KR2m0002_WYG_027-2a"/>
其年冬幸洛陽至灞上命祭漢文帝至華隂祭漢太尉<lb/>
楊震上自為文因謂司空無忌等曰昔朕在隋朝數數<lb/>
經此買餐而食賃舎而宿自平定禍亂君臨四海越十<lb/>
餘載不涉此塗今者出關六軍清道自省徳薄甚增祗<lb/>
懼上承文帝餘業海内殷阜若止兩京去來豈至傾敗<lb/>
不顧萬姓行役无休身戮國滅為天下笑雖帝祚長短<lb/>
委以𤣥天而福善禍淫亦由人事豈直其君而已近侍<lb/>
之臣相次滅誅若欲君臣長乆國无危敗君有違失臣<lb/>
<pb n="KR2m0002_WYG_027-2b"/>
須極言我聞卿等言縱不能當時即從再三思量終擇<lb/>
善而用無忌等拜舞稱賀<lb/>
七年上將幸九成宫散騎常侍姚思廉進諫曰陛下髙<lb/>
居紫極寜濟蒼生應須以欲從人不可以人從欲然則<lb/>
離宫逰幸此秦皇漢武之事非堯舜禹湯之所為也上<lb/>
喻之曰朕有氣疾熱便頓劇故非情好逰幸甚嘉卿意<lb/>
十一年二月九日幸洛陽至十二年二月五日還京十<lb/>
二月幸河北縣觀砥柱因令勒名於上以陳盛徳明年<lb/>
<pb n="KR2m0002_WYG_027-3a"/>
十月幸蒲州刺史趙元楷課父老服黄紗罩衣迎謁路<lb/>
左盛飾廨宇修營樓雉欲以求媚又潛飼羊百餘口魚<lb/>
數千頭將饋貴戚上知而數之曰朕省河洛經厯數州<lb/>
凡有所須皆資官物卿飼羊養魚雕飾院宇此乃亡隋<lb/>
弊俗不可復行當識朕心改卿舊習十四年上欲幸同<lb/>
州校獵櫟陽縣丞劉仁軌上疏曰四時蒐狩前王常典<lb/>
事有沿革未必因循今年甘雨應時秋稼甚盛盡力收<lb/>
穫月半猶未畢功貧家無力下禾始擬種麥直據尋常<lb/>
<pb n="KR2m0002_WYG_027-3b"/>
科喚田家已有所妨今既祗供頓事無乏修理橋道縱<lb/>
大簡畧費一二萬而百姓收斂實為狼狽臣願陛下少<lb/>
留萬乘之尊垂聽芻蕘之説退延旬日收刈總了則人<lb/>
盡閒暇家得康寜鑾駕徐動公私交泰上降璽書勞之<lb/>
十九年正月上征遼親率領六軍發洛陽至定州詔皇<lb/>
太子監國至幽州大饗軍士車馬渡遼圍遼東城破之<lb/>
以其城為遼州又進次安市城依山大戰虜其將帥因<lb/>
名所幸山為駐蹕山遂還命中書侍郎許敬宗為文刻<lb/>
<pb n="KR2m0002_WYG_027-4a"/>
石以記其跡敬宗曰聖人與天地合徳山名駐蹕盖天<lb/>
意也乘輿不復東矣初上將發諫議大夫禇遂良上疏<lb/>
曰臣徧求史籍訖於近代為人之主無伐遼者人臣往<lb/>
征則有之矣漢則楊僕魏代則毋邱儉王頎司馬懿猶<lb/>
為人臣慕容直僭號之子皆為其主長驅髙麗虜其人<lb/>
畜削城平基陛下立功同於天地羙化包於古昔自當<lb/>
超邁百王豈止俯同六子陛下昔剪平冦逆大有爪牙<lb/>
年齒未衰尤堪任用惟陛下之所使亦何行而不克今<lb/>
<pb n="KR2m0002_WYG_027-4b"/>
太子新立年實㓜少自餘藩屏陛下所知今一朝棄金<lb/>
湯之全渡遼海之外臣每三思煩愁並集特乞天慈一<lb/>
垂省察<lb/>
二十年正月幸晉祠樹碑製文<lb/>
二十一年九月太宗辟人從兩騎幸故未央宫遇一衛<lb/>
士佩刀失車馬駕至惶懼待罪太宗謂之曰所司之失<lb/>
非汝之罪今若付法當死者便數矣因赦去之<lb/>
永徽五年車駕幸萬年宫中夜山水暴至衝突𤣥武門<lb/>
<pb n="KR2m0002_WYG_027-5a"/>
宿衛者散走右領軍郎將薛仁貴曰安有天子一有急<lb/>
輒敢懼死遂登門桄呌喚以警宫内上遽出乘髙俄而<lb/>
水入寢殿上使謂仁貴曰頼卿得免淪溺始知有忠臣<lb/>
也<hi>至上元中召謂曰往九成宫遭水無卿已為魚矣</hi>
顯慶二年閏正月十四日幸洛陽勅每事儉約道路不<lb/>
許修理是日微雨至灞橋御馬蹶御史中丞許圉師劾<lb/>
進馬官監門將軍斛斯政則罪合死刑請付法上曰馬<lb/>
有蹶失不可責人特原之<lb/>
<pb n="KR2m0002_WYG_027-5b"/>
三年十月十七日上因於古長安城逰覽問侍臣曰朕<lb/>
觀故城舊址宫室似與百姓雜居自秦漢已來㡬代都<lb/>
此禮部尚書許敬宗對曰秦都咸陽郭邑連跨渭水故<lb/>
云渭水灌都以象天河至漢惠帝始築此城其後苻堅<lb/>
姚萇後周並都之上又問曰昆明池是漢武帝何年開<lb/>
敬宗對曰武帝遣使通西南夷為昆明國所蔽故因滈<lb/>
之舊澤以穿此池用習水戰元狩三年事也上因命檢<lb/>
秦漢已來厯代宫室處所以聞<lb/>
<pb n="KR2m0002_WYG_027-6a"/>
龍朔元年九月幸天宫寺以髙祖龍潛時舊宅故也<lb/>
麟徳二年十月二十九日發東都赴東岳十一月二十<lb/>
日至濮陽上問右丞相竇徳𤣥曰濮陽爽塏信良邑也<lb/>
古謂之帝邱何也徳𤣥不能對禮部尚書許敬宗策馬<lb/>
前曰臣能知之昔者顓頊實居此地以王天下其後昆<lb/>
吾氏因之至春秋時衛成公自楚邱徙居之既是顓頊<lb/>
所居故謂之帝邱爰在漢晉𨽻于京師臣聞有徳者啟<lb/>
其國土失道則喪其疆宇自古名都美邑居之者不一<lb/>
<pb n="KR2m0002_WYG_027-6b"/>
姓故有國有家者不可不慎也上曰濟水與濟源斷絶<lb/>
不可屬何故然對曰禹貢導沇水東流為濟入于河自<lb/>
此潛流地下過河而南侵出為滎澤又潛流至曹濮之<lb/>
間散出平地漸合而東流為汶水自南注之古者五行<lb/>
皆有官守水官不失其職故辨其味與色潛流復出合<lb/>
而更分皆能識之尚書所載與今同矣上曰濟水細微<lb/>
而稱四瀆何也對曰爾雅云瀆者獨也言不因餘水能<lb/>
獨赴海故也且天有五星運而為四時地有五岳流而<lb/>
<pb n="KR2m0002_WYG_027-7a"/>
為四瀆人有五事用而為四支五陽數也陽者光曜隂<lb/>
者晦昧故辰星潛伏而難見濟水潛流而數絶狀雖微<lb/>
細其實尊也上稱善<hi>敬宗退而告人曰大臣不可無學我以徳𤣥不能對心寔恥之徳𤣥</hi>
<hi>聞之曰人各有能有不能善守其拙不强其所不能我所能也英國公李勣曰敬宗多聞信美矣徳𤣥之言亦</hi>
<hi>善也</hi>
總章二年八月一日詔以十月幸涼州時隴右虚耗議<lb/>
者咸云車駕西巡不便上聞之召五品以上謂曰帝王<lb/>
五載一巡狩羣后四朝此盖常禮朕暫欲幸涼州如聞<lb/>
<pb n="KR2m0002_WYG_027-7b"/>
在外咸謂非宜何也宰臣已下莫有對者祥刑大夫來<lb/>
公敏曰陛下巡幸涼州遐宣王畧求之故實未虧令典<lb/>
但隨時度事臣下竊有所疑既是明制施行所以不敢<lb/>
塵黷奉勅故問敢不盡言近髙麗雖平扶餘尚梗兼西<lb/>
道經畧兵革未停且隴右諸州人户猶少供億鸞駕擬<lb/>
備稍難臣聞在外實有竊議上曰卿等既有此言我止<lb/>
渡隴存問故老蒐狩即還竟下詔停西幸<hi>無何擢公敏為黄門侍郎</hi>
<hi>賞能直言也</hi>
<pb n="KR2m0002_WYG_027-8a"/>
調露元年九月七日幸并州以度支郎中狄仁傑為知<lb/>
頓使并州長史李知𤣥以道出妒女祠俗云盛衣服過<lb/>
者必致風雨雷雹之災遂發數萬人别開御道仁傑曰<lb/>
天子之行千乘萬騎風伯清塵雨師洒道何患妒女之<lb/>
害遽令罷之上聞歎曰真大丈夫<lb/>
聖厯三年七月幸三陽宫有西僧邀駕㸔葬舎利上許<lb/>
之千乗萬騎咸次於野内使狄仁傑跪於馬前曰佛者<lb/>
夷狄之神君王天下之主當重闈難見居安慮危上路<lb/>
<pb n="KR2m0002_WYG_027-8b"/>
﨑嶇既為難衛庸僧詭惑何足據憑且君舉必書不可<lb/>
不慎上中路而還曰庶成吾直臣之氣也<lb/>
長安四年正月幸西涼洛陽縣尉楊齊哲上書諫曰臣<lb/>
聞古先哲后咸以為獨智不可以任已專欲不可以違<lb/>
衆所以樹板徴謗懸鼓納諫思聞過而從善全直言而<lb/>
沃心用能綱紀天下統成大業經曰無為而治者其舜<lb/>
也與夫何為哉安人之道貴於省事陛下以大定元年<lb/>
冬迺睠咸京長安三年冬還洛邑四年又將西幸聖躬<lb/>
<pb n="KR2m0002_WYG_027-9a"/>
得無窮於車轝乎士卒得無弊於暴露乎扈從僚屬俶<lb/>
裝而不濟隨駕商旅栖泊而匪寜東周之人咸懐嗟怨<lb/>
昔者周穆王欲周行天下使皆有車轍馬跡祭公謀父<lb/>
作祈招之詩以止王心陛下玉琯四周金輿三駕車轍<lb/>
馬跡雖未出於内都巡狩省方事不師於五載雷動天<lb/>
轉海運山移儼彼六龍嵗適千里此亦近於形民之力<lb/>
矣安人之道臣用有疑此邦父老抗表留駕陛下告以<lb/>
吐蕃和親為詞臣愚以為未得也况吐蕃蕞醜西隅咫<lb/>
<pb n="KR2m0002_WYG_027-9b"/>
尺自京到洛曾不崇朝陛下乃欲務其艱逺惠然從之<lb/>
夫千鈞之弩尚不為鼷䑕發機况萬乘之君輕為邊戎<lb/>
枉駕夫民至賤而不可簡至愚而不可欺經曰可畏非<lb/>
民是民不可欺也今陛下此言是欺下也使國史何以<lb/>
書之臣朽才淺學切為陛下籌之陛下今幸長安乃是<lb/>
背逸就勞破益為損何者神都帑藏儲粟積年充實淮<lb/>
海漕運日夕流衍地當六合之中人恱四方之㑹陛下<lb/>
居之國無横費長安府庫及倉庶事空缺皆藉洛京轉<lb/>
<pb n="KR2m0002_WYG_027-10a"/>
輸價直非率户徴科其物盡官庫酬給公私糜耗蓋亦<lb/>
滋多陛下居之是國有横費人疲重徭由此言之陛下<lb/>
之居長安也山東之財力日匱在洛邑關西百姓賦役<lb/>
靡加背逸就勞破益為損殷監不逺伏惟念之帝王敬<lb/>
授民時所重惟穀今陛下鑾輅以明年正月即塗嵗首<lb/>
是就耕之初駕行非務農之意無乃不可乎<lb/>
神龍二年十月十七日勅行幸每頓人宿兵及三衛並<lb/>
令伍伍相保其押官責名品明作文簿别送與金吾<lb/>
<pb n="KR2m0002_WYG_027-10b"/>
景龍二年十二月幸新豐溫湯迴幸兵部尚書韋嗣立<lb/>
山莊封為逍遥公改鳳凰原為清虚原鸚鵡谷為幽棲<lb/>
谷四年五月上微行與后觀燈都邑因幸中書令蕭至<lb/>
忠宅令宫女數千人看燈多有逃逸其年四月又幸龍<lb/>
慶池泛舟宴侍臣<lb/>
開元五年正月十日幸東都右散騎常侍禇無量陳意<lb/>
見上表曰臣聞巡方問俗大化所先故帝舜巡狩望秩<lb/>
山川徧于羣神漢景帝巡狩祀黄帝於橋山章帝東巡<lb/>
<pb n="KR2m0002_WYG_027-11a"/>
祀帝堯於咸陽武帝巡狩望祀虞舜於九疑景帝幸甘<lb/>
泉郊泰畤幸河東祀后土髙祖過魏祀無忌之墓過趙<lb/>
封樂毅之後章帝巡狩至沛祀桓譚之冢魏武祀喬𤣥<lb/>
之墓自古巡狩咸致享祀畧而言之有如此者伏願陛<lb/>
下行幸所過之處有名山大川邱陵墳衍古之帝王及<lb/>
忠臣烈士備在祀典皆合致祭望令所管州縣據圖經<lb/>
具録先報又天子巡狩所至之處命太師陳詩以觀人<lb/>
好惡不敬不孝削地黜爵有加於人加秩進賞盖慮夫<lb/>
<pb n="KR2m0002_WYG_027-11b"/>
州牧縣宰徳化未敷下情不得上通故親問風俗臣又<lb/>
聞堯都平陽舜都蒲坂禹都安邑今河東地也誠以欽<lb/>
明文思光宅天下堯之道也明四目達四聰舜之徳也<lb/>
奠山川定貢賦禹之功也雖其人已沒而其敎克明陛<lb/>
下將幸東都仍從北路豈不觀覽聖跡想像遺風且人<lb/>
主行幸禮必有名請下制書曉示天下知取北路之意自<lb/>
古受命之君必興滅繼絶崇徳報功故禮曰武王克殷<lb/>
未下車而封帝舜之後於陳下車而封大禹之後於把<lb/>
<pb n="KR2m0002_WYG_027-12a"/>
漢武帝過洛陽以周子南君封於周後漢髙祖撥亂日<lb/>
不暇給猶修祀六國成帝追蕭何曹參周勃靳歙夏侯<lb/>
嬰陳平張良等一百餘人皆復爵紹家傳之不絶周以<lb/>
蕃屏為約事在繼代漢以山川為誓義存長乆臣又聞<lb/>
之存人之國大於救人之灾立人之後重于封人之墓<lb/>
伏願駕到東都先崇繼絶唐初已來至于今日有功臣<lb/>
名相並加收敘其有正嫡已絶請𫝊支庶故殷朝繼及<lb/>
無廢近親周室興亡貴存身後繼髙密者累葉豈専鄧<lb/>
<pb n="KR2m0002_WYG_027-12b"/>
禹之主𦙍嗣平陽者累世何必曹參之嫡孫臣愚謂生<lb/>
有其功死非其罪者雖在黎庶並聴承襲臣所上事如<lb/>
堪收録伏願裁之及車駕至永寜縣崤谷馳道隘陋車<lb/>
騎停擁河南尹李朝隠知頓使户部侍郎王怡並失其<lb/>
部署上令黜之侍中宋璟奏曰陛下富於春秋方事巡<lb/>
狩一以墊隘致罪大臣恐將來人受艱弊于是遽命捨<lb/>
之璟拜謝曰陛下捨之是怨歸於上而恩出於下請且<lb/>
使待罪於朝然後詔復其職則進退得其度矣上深善<lb/>
<pb n="KR2m0002_WYG_027-13a"/>
之<lb/>
十一年正月二日發東都北巡二十五日至并兵部尚<lb/>
書張說進言曰太原是國家大業所起陛下宜因行幸<lb/>
振威曜武并建碑紀徳以申永思之意若便入京路由<lb/>
河東有漢武脽上后土之祀此禮乆闕厯代莫能行之<lb/>
願陛下紹斯墜典以為三農祈穀此誠萬姓之福也上<lb/>
從其言<lb/>
十二年十一月四日幸東都十日至華州命刺史徐知<lb/>
<pb n="KR2m0002_WYG_027-13b"/>
仁與信安王禕勒石於華岳祠南之通衢上親制文及<lb/>
詩<hi>舊路在岳北因是移于岳南也</hi>至十三年七月七日碑成乃打本立<lb/>
架張于應天門以示百寮<lb/>
十三年十月十一日發東都赴東岱十三日至嘉㑹頓<lb/>
上校獵引諸番豪長入仗並與之弓箭供奉左右時有<lb/>
兎起於御馬前上引弓旁射獲之突厥朝命使阿史那<lb/>
徳吉利發便下馬捧兎跳躍蹈舞謂譯者曰天可汗神<lb/>
武天上則有人世无也上因問飢不對曰仰觀聖代如<lb/>
<pb n="KR2m0002_WYG_027-14a"/>
此十日不食猶為飽也自是常令突厥入仗馳射起居<lb/>
舍人吕向上疏諫曰鴟梟不鳴未為瑞鳥猛虎雖服豈<lb/>
齊馴獸由其醜性毒行乆務常積也夫突厥者正同此<lb/>
類今陛下收其頃効雜以從官赴封禪之禮參玉帛之<lb/>
會詔許侍逰召入禁仗賜以馳逐操弓乘馬飛簇於前<lb/>
同獲獸之樂儻此等各懐犬吠交肆盜憎荆卿詭動何<lb/>
羅竊至暫逼嚴蹕稍冒清塵縱單于為醢穹廬為洿何<lb/>
塞過責伏願勿復親近使有分限待不失常歸於得所<lb/>
<pb n="KR2m0002_WYG_027-14b"/>
孰不幸甚太子左庶子吳兢諫曰陛下縁自洛邑告禪<lb/>
岱宗行經數州屢以畋獵為事伏恐外荒之攸漸誠非<lb/>
致治之所急况登封告成禮容甚大伏願罷此畋逰之<lb/>
事充備文物之儀又貞觀時太宗文皇帝凡有巡幸則<lb/>
博選識達古今之士以在左右每至前代興亡之地皆<lb/>
問其所由用為鑒誡伏願陛下遵而行之則與夫騁奔<lb/>
馬於澗谷要狡獸于叢林不慎垂堂之危不思馭朽之<lb/>
變安可同年而較其優劣也<lb/>
<pb n="KR2m0002_WYG_027-15a"/>
二十年十月十日自東都幸太原至太行坂路隘見禆<lb/>
車問左右曰車中何物左右奏曰禮天子出則載禆車<lb/>
以從先王之制也上曰焉用此命焚之<hi>天子出從无禆車自此始也</hi>
二十四年十月二十一日勅兩京行幸縁頓所須應出<lb/>
百姓者宜令每頓取官錢一百千又作本取利充仍令<lb/>
所由長官専勾當不得抑配百姓<lb/>
貞元三年十二月上獵於新店幸野人趙光竒家問曰<lb/>
百姓樂乎對曰不樂上曰仍嵗頗稔何不樂乎對曰盖<lb/>
<pb n="KR2m0002_WYG_027-15b"/>
由陛下詔令不信於人所以然也前詔云於税之外悉<lb/>
无他徭今非兩嵗稅而誅求者殆過之後詔云和糴於<lb/>
百姓曾不識一錢而强取之始云所糴粟麥納于近次<lb/>
今則遣致於京西破産奉役不能支也百姓愁苦如此<lb/>
何有於樂乎雖頻降恤民之詔而有司多不奉令亦恐<lb/>
陛下深在九重未之知也上感異之因詔除其家<lb/>
七年七月幸章敬寺賦詩曰招提邇皇邑複道連重城<lb/>
法筵㑹早秋駕言訪禪扃嘗聞大仙教清浄宗無生七珍<lb/>
<pb n="KR2m0002_WYG_027-16a"/>
匪吾寳萬行先求成名相既雙寂繁華奚所榮金風扇<lb/>
㣲涼逺烟凝翠晶松院静苔色竹房深磬聲境幽真慮<lb/>
恬道勝外物輕意適本非悦含毫空復情百寮畢和亦<lb/>
書於壁其後京兆尹薛珏請以上詩序皇太子書刻於<lb/>
石而填之以金從之<lb/>
十二年四月左右千軍使奏云鑾駕去冬巡幸諸營於<lb/>
銀臺門外立石碑以紀聖迹可之其碑立於左掖門外<lb/>
髙二丈二尺<lb/>
<pb n="KR2m0002_WYG_027-16b"/>
元和十五年六月時以皇太后居興慶宫穆宗皇帝六<lb/>
宫待行迴幸左神䇿軍賜物有差自後凡三百累幸左<lb/>
神䇿軍及晨輝樓九仙望仙等門觀角觝諸戲其年七<lb/>
月幸安國門觀盂蘭㑹<lb/>
其年八月幸勤政樓問人疾苦九月幸魚藻池大張樂<lb/>
觀競渡<lb/>
十一月二十日將幸華清宫溫湯宰臣疏請罷行御史<lb/>
大夫李絳率百僚與常侍崔元畧等又疏諫三請不從<lb/>
<pb n="KR2m0002_WYG_027-17a"/>
又伏延英門及暮方退二十一日上以天未辨色由複<lb/>
道而往即日還宫闕<lb/>
十二月幸右軍擊鞠遂畋于城西<lb/>
長慶二年十月上由複道幸咸陽止於善因佛寺賜僧錢<lb/>
百萬縣令絹百尺其年十一月太后幸華清宫石甕寺<lb/>
命景王率禁軍五百騎侍翌日上幸華清宫迎太后遂<lb/>
狩於驪山<lb/>
四年二月上初聽政羣臣展入閣之儀退朝幸飛龍廐<lb/>
<pb n="KR2m0002_WYG_027-17b"/>
寳厯二年二月將幸東都勅檢修東都已來舊行宫上<lb/>
自臨御以來常欲東幸宰臣等无不諫上意益堅常正<lb/>
色謂宰臣曰朕去意已定李逢吉頓首言曰陛下貴為<lb/>
天子富有四海天下一家何往不可臣等以為不可者<lb/>
以干戈未甚戢邊鄙未甚寜竊恐國人之心搖矣伏惟<lb/>
稍逥聖慮天下幸甚上竟不聽百執事相繼獻疏亦不<lb/>
省㑹裴度自興元入朝因别對奏云國家建立都邑盖<lb/>
備巡逰然自艱難已來此事遂絶今東都宫闕營壘廨<lb/>
<pb n="KR2m0002_WYG_027-18a"/>
宇悉已荒廢陛下必欲行幸須緩修葺上曰如卿言即<lb/>
不去亦得何止後期遂罷行計其年三月上幸魚藻宫<lb/>
觀競渡六月幸凝碧池觀魚<lb/>
太和四年八月幸梨園㑹昌殿觀新樂<lb/>
九年八月幸左軍龍首殿因幸梨園㑹含元殿大合樂<lb/>
開成元年三月幸龍首池觀内人賽雨因賦暮春喜雨<lb/>
詩曰風雲喜際㑹雷雨遂流滋薦幣虚陳禮動天實精<lb/>
思漸侵九夏日復在三春時霡霂垂朱闕飄颻入緑墀<lb/>
<pb n="KR2m0002_WYG_027-18b"/>
郊坰既沾足黍稷有豐期百辟同康樂萬方佇雍熙<lb/>
大中十一年正月車駕將幸華清宫時兩省官進狀論<lb/>
奏乃下詔曰朕以驪山近宫真聖廟貌聴政之暇或議<lb/>
一行盖崇禮敬之心非以盤逰為事卿等援經據古列<lb/>
狀獻章深覩盡忠已允來請<lb/>
咸通十二年五月幸安國寺賜講經僧沈香髙坐<lb/>
　<lb/>
　唐㑹要卷二十七<lb/>
</p>
<p>
</p>
  </div>
</body>
</text>
</TEI>
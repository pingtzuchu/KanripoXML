<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷六十二</head> <lb/>
    <p>
<pb n="KR2m0002_WYG_062-1a"/>
欽定四庫全書<lb/>
　唐㑹要卷六十二<lb/>
　　　　　　　　　　　　　宋　王溥　撰<lb/>
　　諫諍<lb/>
長安四年十一月勅於登萊州置監牧和市牛羊右肅<lb/>
政臺監察御史張廷珪諫曰竊見國家於河北和市牛<lb/>
羊及荆益等州市奴婢擬於登萊等州置監牧此必有<lb/>
人為國用不足或將見陶朱公孫𢎞卜式之事而為陛<lb/>
<pb n="KR2m0002_WYG_062-1b"/>
下陳其策耳臣愚以為齷齪小算有損無益非盛明天<lb/>
子所冝行也何以明之彼三人者實為匹夫藉空虚之<lb/>
地罄勤苦之功畜牧積嵗增致千金茍以一家言之其<lb/>
計得也今聖朝疆域四海臣妾萬方天覆地載莫非所<lb/>
有而必取于人從牧于國何示人之不廣而近樹私也<lb/>
况和市遞送所在騷然公私煩費不可勝計今河南牛<lb/>
疫處十不存二家家保之豈願輒賣今雖和市甚于抑<lb/>
奪頃者諸州雖定估價既緣併市則難平凖加以簡擇<lb/>
<pb n="KR2m0002_WYG_062-2a"/>
自須賄求侵刻之端從此而出牛羊踴貴必倍于常百<lb/>
姓私陪即破家産雖官得一牛一羊百姓已費兩牛兩<lb/>
羊價矣此則有損無利也臣聞君之所恃者人人之所<lb/>
恃者食食之所資者耕耕之所恃者牛失牛則廢耕廢<lb/>
耕則去食去食則人無以生人無以生君將何恃然則<lb/>
牛者君國字人之本豈有無故宜取之哉假令畜牧能<lb/>
遂繁孶三數嵗間億萬可致陛下豈可鬻之於中土割<lb/>
其命為資乎牛之為損則如彼羊之無益又如此伏願<lb/>
<pb n="KR2m0002_WYG_062-2b"/>
特加審慎詳圖賴益諸有所和市及新置監牧等倘迴<lb/>
聖慮即日停絶天下蒼生不勝幸甚其後數日御史中<lb/>
丞盧懐慎上表曰臣奉使幽州推事途經澶相等州知<lb/>
河北和市萊州監牧牛臣聞官人百姓當土牛少市數<lb/>
又多官估已屈於時價衆户又私相陪貼既印之後却<lb/>
付本主飬飼春暮草青方送牧所竟無蠲折侵削實深<lb/>
且人惟國本食乃人天牛之不存農將安寄河北百姓<lb/>
尤少牛犢賤市抑養奪取無異聚農户之耕牛冀孳牧<lb/>
<pb n="KR2m0002_WYG_062-3a"/>
課奪居人之沃壤將為牧塲益國利人未見其可所和<lb/>
市牛臣望總停為計之上<lb/>
神龍二年京兆韋月將上書訟皇后為亂中宗大怒令<lb/>
撲殺之御史中丞宋璟執奏請按而後刑中宗怒甚謂<lb/>
璟曰朕以為斬訖何故緩之璟曰臣言中宫為亂於武<lb/>
三思陛下不知勘問直言斬論事者臣恐朝野有竊議<lb/>
者中宗轉怒璟曰請先斬臣不然臣不敢奉詔上意少<lb/>
解遂配流三年八月節愍太子誅武三思之後安樂公<lb/>
<pb n="KR2m0002_WYG_062-3b"/>
主及宗楚客兄弟并冉祖雍紀處訥共誣搆安國相王<lb/>
鎮國太平公主與太子連謀舉兵請收制獄上召御史<lb/>
中丞蕭至忠令鞫之至忠泣而奏曰陛下富有四海貴<lb/>
為天子豈不容一弟一妹忍受羅織宗社存亡實在于<lb/>
此臣愚竊為陛下不取漢書云一尺布尚可縫一斗粟<lb/>
尚可舂兄弟二人不相容願陛下詳察此言初則天欲<lb/>
立相王累日不食請迎陛下固讓之誠天下傳説足明<lb/>
冉祖雍等所奏咸是虚誣上深納之遂停鞫問其時左<lb/>
<pb n="KR2m0002_WYG_062-4a"/>
補闕呉兢上表曰臣聞道路竊議云宗楚客紀處訥誣<lb/>
搆安國相王以為連謀於庶人重俊将請下制獄臣既<lb/>
忝職諫曹安敢不奏且安國相王實陛下同氣六合至<lb/>
廣親莫加焉今賊臣等共加羅織此禍亂之漸不可不<lb/>
察又王之仁孝幽明共知頃遭荼毒哀毁過度以陛下<lb/>
為性命亦陛下之手足既孝于父母而惡兄弟者未之<lb/>
有也若信任讒邪寘之于法必傷陛下之恩失天下之<lb/>
望所謂芟刈股肱獨任胸臆方涉江漢棄其舟楫可為<lb/>
<pb n="KR2m0002_WYG_062-4b"/>
寒心可為慟泣自昔剪伐枝幹假權異族者未有不喪<lb/>
其宗社何以明之秦任趙髙卒致傾覆漢委王莽遂成<lb/>
簒逆晉家以自相魚肉寰瀛鼎沸隋室以猜忌子弟海<lb/>
内塵飛騐之覆車安可重迹自陛下登極于今四稔一<lb/>
子以弄兵被誅一子以愆失逺任唯此一弟朝夕左右<lb/>
斗粟尺布之刺可不慎乎<lb/>
景雲二年監察御史韓琬陳時政上疏曰臣敢以耳目<lb/>
所聞見而陳之伏願少留省察臣竊聞永淳之初尹元<lb/>
<pb n="KR2m0002_WYG_062-5a"/>
貞任岐州雍縣令界内婦人修路御史彈免之頃年婦人<lb/>
夫役修平道途蓋其常也調露之際劉憲任懐州河内<lb/>
縣尉父思立在京身亡選人有通索關者于時選司以名<lb/>
教所不容頃者以為見機人矣頃年國家和市所由以<lb/>
尅剥為公雖以和市為名而實抑奪其價殊不知百姓<lb/>
足官孰與不足矣往年兩京與天下州縣學生佐史里<lb/>
正坊正毎一員缺先擬者輒十人頃年差人以充猶致<lb/>
亡逸徃年選司從容安閒而以禮相敬待頃年選司無<lb/>
<pb n="KR2m0002_WYG_062-5b"/>
復曩時引接但如仇敵估道耳往年劾官交替者必儲畜<lb/>
什物以待之頃年替人必喧競為隟手執省符紛然不<lb/>
已往年召募之徒人百其勇争以自効頃年差㸃勒遣<lb/>
逃亡相繼若此者臣粗言之不可勝數夫量事置官量<lb/>
官置人使官稱其人須人不虚位除此之外使其耕桑<lb/>
任其商賈何為引令入仕廢其本業臣愚以為國家開<lb/>
仕進之門廣矣皆棄農職工商而争趨之當今一夫耕<lb/>
而供數百人食一婦蠶而供數百人衣遂使公私皆無<lb/>
<pb n="KR2m0002_WYG_062-6a"/>
儲蓄矣若不釐革其弊必恐致令風化年年不等也<lb/>
開元二年十二月嶺南市舶司右威衛中郎將周慶立<lb/>
波斯僧及烈等廣造奇器異巧以進監選司殿中侍御<lb/>
史栁澤上書諌曰臣聞不見可欲使心不亂是知見欲<lb/>
而心亂必矣臣竊見慶立等雕鐫詭物置造奇器用浮<lb/>
巧為珍玩以詭怪為異寳乃理國者之巨蠧明王之所<lb/>
嚴罰紊亂聖謀汨斁彛典昔露臺無費明君尚或不忍<lb/>
象箸非多忠臣猶且憤歎王制曰作異服奇器以疑衆<lb/>
<pb n="KR2m0002_WYG_062-6b"/>
者殺令曰無作淫巧以蕩上心巧謂奇伎怪好也蕩謂<lb/>
惑亂情欲也今慶立等皆欲求媚聖意搖蕩上心若陛<lb/>
下信而使之宣奢淫于天下必若慶立矯而為之是禁<lb/>
典之所無赦也陛下即位日近萬邦作孚固宜昭宣菲<lb/>
薄廣教節儉則萬方幸甚<lb/>
元和十五年二月監察御史楊虞卿以上頻行幸盤遊<lb/>
上疏諌曰臣聞鳶鵲遭害則仁鳥逝誹謗不誅則良言<lb/>
進况詔㫖勉諭許陳愚誠故臣不敢避死竊聞帝堯受<lb/>
<pb n="KR2m0002_WYG_062-7a"/>
命以天下為憂而未聞以位為樂也况北狄猶梗西戎<lb/>
未賔兩河之瘡痏未平五嶺之妖氛未解生人之疾苦<lb/>
盡在朝廷之制度未修邊儲屢空國用猶缺固未可以<lb/>
髙枕無虞也陛下初御宇宙有憂天下之志宜日延輔<lb/>
臣公卿百寮執事垂聽而問造膝以求使四方内外有<lb/>
所觀焉今自聽政以來六十日矣八開延英獨三數大<lb/>
臣仰奉詔誥朝廷之臣偕入而齊出何足以聞政事哉<lb/>
諌臣盈廷忠言未聞于聖聽臣實羞之蓋由主恩踈而<lb/>
<pb n="KR2m0002_WYG_062-7b"/>
忠正之路未啓也公卿大臣宜朝夕見天子論道賜語<lb/>
從容則君臣之情相接而理道備聞矣方今自宰相以<lb/>
下四五人時得頃刻侍坐天威不逺鞠躬隕越隨㫖上<lb/>
下無能往來此由君太尊臣太卑故也自公卿以下雖<lb/>
厯踐清地曾未祗奉天睠以承顧問况陛下神聖如五<lb/>
帝其臣莫能望清光所宜周遍顧問恵其氣色使支體<lb/>
相輔君臣愈明陛下求理于公卿公卿求理于臣輩自<lb/>
上下孜孜相問使進忠若趨利論政若訴寃如此而不<lb/>
<pb n="KR2m0002_WYG_062-8a"/>
聞過失不致昇平者未之有也自古帝王居危思安之<lb/>
心不相殊實居安慮危之心不相及故不得皆為聖帝<lb/>
明王小臣踈賤豈宜及此獨不忍冒榮偷禄以負聖朝<lb/>
伏惟陛下深憐之<hi>上令中使宣付宰臣云虞卿所上䟽切直可奨後宰臣令狐楚蕭俛段文</hi>
<hi>昌延英奏事因以納諫為賀</hi>
　　推事<lb/>
顯慶五年正月監察御史袁異式受宰臣李義府宻㫖<lb/>
推青州刺史劉仁軌有所凌辱過甚及為侍御史而仁<lb/>
<pb n="KR2m0002_WYG_062-8b"/>
軌入為大司憲式心不自安後因所親言之劉公謂侍<lb/>
御曰彼人對某卧而無禮自是往事某不介懐式拜謝<lb/>
之<lb/>
龍朔二年十月秦令言新除監察御史推洛州長史許<lb/>
力士子犯法使還將奏諸御史謂曰未經奏事宜習之<lb/>
笑曰由來所便問作手狀又都不曉及奏不稱上問力<lb/>
士知不對曰許長史不知上曰對朕猶喚許長史豈能<lb/>
推事令法官重推令言官免<lb/>
<pb n="KR2m0002_WYG_062-9a"/>
垂拱元年四月監察御史蘓珦按韓魯諸王獄珦奏據<lb/>
狀無徴則天召見詰問珦執奏不迴則天不悦曰卿大<lb/>
雅之士當别有驅使此獄不假卿也遂令珦於河西監<lb/>
軍<lb/>
長安三年九月八日魏元忠為張易之所搆配流嶺表<lb/>
太子僕射崔貞慎東宫率獨狐禕之等送至郊易之大<lb/>
怒復使人誣告同謀則天令監察御史馬懐素按問續<lb/>
使中使促迫諷令搆成其事懐素執正不受命則天怒<lb/>
<pb n="KR2m0002_WYG_062-9b"/>
懐素奏曰元忠犯罪配流貞慎等以親故相送誠為可<lb/>
責若以為謀反臣豈敢誣㒺神明昔彭越以反伏誅欒<lb/>
布奏事于其屍下漢朝不坐况元忠罪非彭越陛下豈<lb/>
加追送之罪則天意解由是獲免<lb/>
天寳四年十二月十六日勅東西兩推及左右廵使皆<lb/>
臺司重務比來轉差新人數有改易既不經久頗紊章<lb/>
程宜簡擇灼然公正精練者令始末專知不得輒替換<lb/>
若無缺失至改轉時遲速間以為褒貶<lb/>
<pb n="KR2m0002_WYG_062-10a"/>
興元元年十月四日勅知東推西推侍御史各一人臺<lb/>
司以推鞫為重務請令第一殿中同知東推第二殿中<lb/>
同知西推仍分日受事一人有故同對便知先所置推<lb/>
官二員請停<lb/>
建中三年九月御史臺奏其推知御史差使改移其東<lb/>
西兩推即須入舊例合有推官今請增置兩員與本推<lb/>
御史同推御史縱有改移亦不失根本若非職掌見任<lb/>
官手力外請給十年充糧料等取贓贖錢勅㫖宜依奏<lb/>
<pb n="KR2m0002_WYG_062-10b"/>
元和五年四月命監察御史楊寧往東都按大將令狐<lb/>
運事時杜亞為東都留守惡運㑹盜發洛城之北運適<lb/>
與其部下畋于北邙亞意為盜遂執訊之逮繋者四十<lb/>
餘人寧既按其事亞以為不直密表陳之寧遂得罪亞<lb/>
將逞其宿怨且以得賊為功上表指明運為盜之狀上<lb/>
信而不疑宰臣以獄大宜審奏請覆之命侍御史李𤣥<lb/>
素就覆焉亞迎路以獄成告𤣥素驗之五日盡釋其囚<lb/>
以還亞大驚且怒親追送馬上責之𤣥素不答亞遂上<lb/>
<pb n="KR2m0002_WYG_062-11a"/>
䟽又論𤣥素𤣥素還奏言未畢上怒曰出俟命𤣥素曰<lb/>
臣未盡詞上又曰且去𤣥素復奏曰臣一出不復得見<lb/>
陛下乞容盡詞上意稍緩𤣥素盡言運寃狀明白上乃<lb/>
悟曰非卿孰能辨之後數月竟得真賊𤣥素由是為時<lb/>
器重累選給事中毎美官缺必指𤣥素焉<lb/>
八月九日御史中丞薛存誠奏當司應受事推勘等臺<lb/>
中舊例及興元元年十月四日御史大夫崔縱重奏取<lb/>
侍御史殿中侍御史各二人共成四推尤以東西推為<lb/>
<pb n="KR2m0002_WYG_062-11b"/>
名又各分京城諸司及道州府為東西之限隻日則臺<lb/>
院受事雙日則殿院受事其中一人有故則同對便知<lb/>
者伏以所分諸司及府州為限已定事若併至無例均<lb/>
分劇者則推鞠難精閒者則吏能莫試今請不以東西<lb/>
為限亦不以取隻日雙日受事但請依舊請四推御史<lb/>
令輪環受事周而復始如此則才用俱展勞逸必均其<lb/>
餘應緣推事須有約勒若一一聞奏慮煩聖聽勅下後<lb/>
請隨事條流勅㫖依奏<lb/>
<pb n="KR2m0002_WYG_062-12a"/>
貞元二年閏三月中書門下奏御史臺推事縱有特宣<lb/>
亦須正勅應朝官犯罪准獄官令先奏後推格式具存<lb/>
合共遵守臣等請便提舉勅㫖依奏<lb/>
太和四年八月御史中丞魏謨奏諸道州府百姓詣臺<lb/>
奏事多差御史推劾臣恐煩勞州縣先請差度支户部<lb/>
鹽鐵院官帯憲銜者推勘又各得三司使申稱院官人<lb/>
數不多例專掌院務課績今諸道觀察使幕中判官少<lb/>
不下五六人請于其中帯憲銜者委令推劾如累推有<lb/>
<pb n="KR2m0002_WYG_062-12b"/>
勞能雪寃滯若御史臺缺官便令聞奏從之<lb/>
　　出使<lb/>
貞觀四年監察御史王凝使至益州刺史髙士亷勲戚<lb/>
自重從衆僚候之昇僊亭凝不為禮呵却之士亷甚恥<lb/>
恚至五年入為吏部尚書㑹凝赴選因出為蘓湖令十<lb/>
七年監察御史汲師廵獄至長安縣令李乾祐不知御<lb/>
史至廵訖將上馬乾祐始來師顧見不言而去乾祐深<lb/>
憾之二十年四月乾祐除御史中丞遂出為新樂令<lb/>
<pb n="KR2m0002_WYG_062-13a"/>
顯慶三年七月監察御史胡元範使越巂至益州駙馬<lb/>
都尉喬師望為長史出候之先是勅斷迎使臣師望托<lb/>
言他行元範引却不與相見師望忿憾按轡專道反駐<lb/>
後塵及元範按劾其枉事師望素與許敬宗善先驛奏<lb/>
之元範及巡免官<lb/>
麟徳二年十月徴劉仁軌次于萊舎驛西㕔夜已乆有<lb/>
御史至驛人白曰西㕔少往有使至矣曰誰曰御史令<lb/>
移却仁軌遽就東㕔既至拜司憲大夫其御史愧不自<lb/>
<pb n="KR2m0002_WYG_062-13b"/>
安他日仁軌謂侍御曰諸公出使當須振舉寃滯發明<lb/>
耳目興行禮義無為煩擾州縣而自重其權指行中曰<lb/>
只如某侍御夜半到驛東西㕔所校㡬何苦死遣移乃<lb/>
就東㕔豈忠恕之事耶願諸公勿為也諸御史莫不翕<lb/>
然自誡<lb/>
乾封二年二月韋仁約除侍御史與公卿相見未常行<lb/>
拜禮或勉之約曰鵬鶚鷹鸇豈衆禽之偶奈何設拜以<lb/>
狎之且耳目之官故當特立乃曰御史銜命出使不能<lb/>
<pb n="KR2m0002_WYG_062-14a"/>
動搖山岳震懾州縣誠曠職耳<lb/>
開元五年監察御史杜暹往磧西覆屯㑹郭䖍瓘與史<lb/>
獻等不協更相執奏詔暹按其事實史獻以金遺暹固<lb/>
辭左右曰公逺使絶域不可失蕃人情暹不得已受之<lb/>
埋於幕下既去出境即移牒令収取之<lb/>
十二年四月六日勅御史出使非充按察覆囚不得輒<lb/>
差判官其出使日皆于側門進狀取處分<lb/>
十三年三月十三日勅御史出使舉正不法身茍不正<lb/>
<pb n="KR2m0002_WYG_062-14b"/>
焉能正人如聞妙縣祇迎相望道路牧宰祇候僮僕不<lb/>
若作此威福其如禮何自今以後宜申明恪不得更爾<lb/>
大厯十四年六日勅郎官御史充使絶本司務者改<lb/>
與校檢及内供奉裏行<lb/>
元和四年監察御史元稹出使東蜀劾奏故節度使嚴<lb/>
礪違制擅賦礪雖已死其屬郡七州刺史皆坐責罸<lb/>
六年九月以前湖南觀察使李衆為恩王傅初衆舉按<lb/>
屬内刺史罪御史盧則就鞠得實使還而衆以貨遺所<lb/>
<pb n="KR2m0002_WYG_062-15a"/>
推令史至京有告者令史决流盧則停官故衆亦坐焉<lb/>
七年閏七月勅前後累降制勅應諸道違法徴科及刑<lb/>
政寃濫皆委出使郎官御史訪察聞奏雖有此例未嘗<lb/>
舉職外地生人之勞朝廷莫得盡知今後應出使郎官<lb/>
御史所歴州縣其長吏政俗閭閻疾苦水旱災傷並一<lb/>
一條録奏聞郎官宜委左右丞勾當並限朝見後五日<lb/>
内聞奏并申中書門下如所奏不實必議懲責<lb/>
　　知班<lb/>
<pb n="KR2m0002_WYG_062-15b"/>
貞觀六年八月唐臨為殿中侍御史大夫韋待價責臨<lb/>
以朝列不整臨曰此亦小事不足介意請今日已後為<lb/>
之明日江夏王道宗共大夫離立私談臨趨進曰王亂<lb/>
班宗道曰共大夫語何至于是臨曰大夫亦亂班韋失<lb/>
色而退<lb/>
顯慶四年侍御史張由古知班凡亂班多是尚書郎由<lb/>
古毎唱言員外郎小兒難共語喚引駕鼻衡上行朝士<lb/>
側目鄙之<lb/>
<pb n="KR2m0002_WYG_062-16a"/>
大足元年王無競為殿中侍御史王班於閣門外宰相<lb/>
團立于班北無競前曰去上不逺公雖大臣自須肅敬<lb/>
以笏擊之請齊班<hi>當時朝臣商量是非參半</hi>
景龍二年左臺御史崔涖彈班不肅上表曰臣聞叔孫<lb/>
通覩漢朝多闕尊卑失序所以分别上下申明禮儀於<lb/>
是羣臣知天子之至尊髙祖知皇帝之為貴此皆由班<lb/>
秩不忒威儀容止不差是故作孚萬邦用刑四海者也<lb/>
臣竊見在朝百僚多不整肅公門之内詎合論私班列<lb/>
<pb n="KR2m0002_WYG_062-16b"/>
之中尤須致敬或縱觀勅目或旁閲制詞或交首亂言<lb/>
或越班問事或私申慶弔或公誦詩篇或笑語誼譁或<lb/>
行立怠惰承寛既乆積習如常不増祇懼之容實紊矜<lb/>
莊之典臣謬膺推擇叨掌紏彈見無禮于朝者誠是臣<lb/>
之深恥况西戎獻欵北漠來賔恐觀中國之失儀招外<lb/>
蕃之所誚更若知而故犯不革前非望即停其入内量<lb/>
加貶削<lb/>
開元元年正月殿中侍御史出使盡監察裏行翟璋知<lb/>
<pb n="KR2m0002_WYG_062-17a"/>
班及牒中書省勘侍郎王琚及太子左庻子竇希瓘入<lb/>
晚遂為所擠出授岐陽縣令<lb/>
七年正月二十一日上御紫宸殿朝入使魏州長史敬<lb/>
讓辰州長史周利貞俱欲奏事左臺御史翟璋監殿廷<lb/>
揖利貞先進讓以父暉為利貞所薨不勝憤遂越次而<lb/>
奏利貞受武三思使枉害臣父璋劾讓不待監引請付<lb/>
法上曰讓訴寃枉不可不矜朝儀亦不可不肅可奪一<lb/>
季禄而已貶利貞為邕州長史<lb/>
<pb n="KR2m0002_WYG_062-17b"/>
貞元十四年五月侍御史殿中鄒儒立以太子詹事蘓<lb/>
弁入朝班位失序對仗彈之弁於金吾仗待罪數刻特<lb/>
放舊制太子詹事班次太常宗正卿元年御史中丞竇<lb/>
參叙定班位移詹事班在河南太原尹之下弁乃引舊<lb/>
制立班臺官詰之乃經云已白宰相請依舊制故儒立<lb/>
彈之<lb/>
　　雜錄<lb/>
垂拱元年正月十二日勅兩京度人令御史一人檢校<lb/>
<pb n="KR2m0002_WYG_062-18a"/>
其年二十六日勅御史紏獲罪狀未經聞奏不得輒便<lb/>
處分州官府司亦不得承受<lb/>
其年二月制朝堂所置登聞鼓及肺石不須防守其有<lb/>
搥鼓石者令御史受狀為奏<lb/>
三年十二月鳯閣侍郎韋方質奏言舊制有御史監軍今<lb/>
相承差遣恐虧失節度夫古將軍出師君授之鈇鉞閫<lb/>
外之事皆使裁之如聞被御史監軍乃有控制軍中小大之<lb/>
事皆須承禀非所以委專征也以卑制尊于禮不可不許<lb/>
<pb n="KR2m0002_WYG_062-18b"/>
景龍元年九月十九日勅選擇御史令本司長官共中<lb/>
書門下商量並録由厯進奏者<lb/>
開元十九年正月二十八日勅左右藏太倉署差御史<lb/>
監知出納至二十一年三月十九日勅監倉庫各定御<lb/>
史一人一年一替左右巡御史亦各定一人一季一替<lb/>
並不得改換及差使<lb/>
天寳二年八月七日勅所置御史職在彈違雜充判官<lb/>
誠非允當其諸道節度使先取御史充判官者並停自<lb/>
<pb n="KR2m0002_WYG_062-19a"/>
今已後更不得奏若切須奏者不得占臺中缺其本臺<lb/>
長官充使者不在此限<lb/>
四載十一月十六日勅御史宜依舊制黄卷書缺失毎<lb/>
嵗委知雜御史長官比類能否送中書門下改轉不日<lb/>
褒貶<lb/>
至徳元年七月十三日勅風憲之地百寮凖絶頃者有<lb/>
司殊非慎擇其御史須曽任州縣理人官者方得薦用<lb/>
寳應二年二月二十六日御史大夫嚴武奏應在外新<lb/>
<pb n="KR2m0002_WYG_062-19b"/>
除御史赴臺停止店肆事亦非宜仍令所在給公乗發<lb/>
遣以為永例勅㫖依<lb/>
建中三年九月一日勅御史大夫中丞奏授御史便充<lb/>
臺中職掌者宜占缺以後並此處分<lb/>
貞元十二年十月御史臺奏伏凖貞元二年班序勅諸<lb/>
使下三院御史有本官是常參官兼者即入本官班如<lb/>
内供奉裏行即入御史班緣使下御史稍多近例並不<lb/>
在内供奉班内臣等參詳㐲請自今已後請使下御史<lb/>
<pb n="KR2m0002_WYG_062-20a"/>
内供奉者入門日並依宣政殿前班位次員外郎之後<lb/>
在正臺監察御史之上便為常式庶叶通規勅㫖依奏<lb/>
元和六年三月御史臺奏凖令用未後决囚者請不過<lb/>
申時如勅到府及諸司己未後至者伏乞至未時仍請<lb/>
勒本司准舊例與御史同臨引决勅㫖依奏<lb/>
長慶三年八月御史臺行從印一靣出使二靣比來御<lb/>
史出使推按或用廢印或所在取州縣印文狀伏以使<lb/>
臣銜命推按事須用印無非切要既於所在求印事易<lb/>
<pb n="KR2m0002_WYG_062-20b"/>
漏洩伏請令有司鑄造從之<lb/>
太和四年三月御史臺奏三院御史盡入到朝堂前無<lb/>
止泊處請置祗候院屋知雜御史元借閣下直省屋後<lb/>
簷權坐知巡御史元借御史直省屋後簷權坐毎日早<lb/>
入至巳時方出前後並本所由自門下直省院西京兆<lb/>
尹院東有官地東西九十尺南北六十尺請凖長慶元<lb/>
年八月於中書南給官地度支給錢置僕射衹候院例<lb/>
給此地充三年御史祗候院請度支給錢一千貫文臺<lb/>
<pb n="KR2m0002_WYG_062-21a"/>
司自勾當從便起造伏以御史風憲之職行止有常朝<lb/>
堂祗事毎日須入從前假借不遑啓居或與吏伍相參<lb/>
或當食無所今伏請前件地名及起舍價伏乞聖慈允<lb/>
臣所請勅㫖依奏<lb/>
㑹昌二年九月御史中丞李回奏文武常叅據品秩令<lb/>
式合置引馬臣伏以車服之制並示等威著在典章所<lb/>
宜遵守近者班行之仕官位已髙或以散冗自謙或以<lb/>
簡便為意卒相倣傚不置引馬街衢之内品秩莫分事<lb/>
<pb n="KR2m0002_WYG_062-21b"/>
涉因循頗乖典故其文武常參官起今已後並據品秩<lb/>
准例置引馬其有合置不置許臣司糾舉罰一月俸料<lb/>
如違犯不已請具奏聞庶存朝制用表官榮勅㫖依奏<lb/>
　<lb/>
　<lb/>
　<lb/>
　<lb/>
　唐㑹要卷六十二<lb/>
</p>
<p>
</p>
  </div>
</body>
</text>
</TEI>
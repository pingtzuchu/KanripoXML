<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷九十二</head> <lb/>
    <p>
<pb n="KR2m0002_WYG_092-1a"/>
欽定四庫全書<lb/>
　唐㑹要卷九十二<lb/>
　　　　　　　　　　　　　宋　王溥　撰<lb/>
　　内外官料錢下<lb/>
長慶二年十月勅司徒兼中書令韓𢎞疾未全平尚須<lb/>
在假將息其俸料宜從勅下日便令所司支給四年五<lb/>
月勅近日訪聞京城米價稍貴須有通變以公濟私宜<lb/>
令户部應給百官俸料其中一半令給段疋者迴給官<lb/>
<pb n="KR2m0002_WYG_092-1b"/>
中所糶粟毎斗折錢五十文其段疋委别貯至冬糴粟<lb/>
填納太倉時人以為甚便<lb/>
太和四年七月吏部奏應比逺道州縣官課料錢請令<lb/>
依元額課料支給不得更有欠折勅㫖依奏是月又勅<lb/>
應外任官帯一品正京官縱不知政事其俸料宜付<lb/>
所司並令兼給七年二月户部侍郎庾敬休奏應文武<lb/>
九品已上毎月料錢一半合給段疋絲綿等伏以自冬<lb/>
涉春久無雨雪米價少貴人心未安自徳音放免逋懸<lb/>
<pb n="KR2m0002_WYG_092-2a"/>
賑恤貧户中外羣庶已感皇慈至于衣冠之家素乏儲蓄<lb/>
朝夕取給猶足為憂以臣愚見若令本官料錢内一半<lb/>
停給段疋絲綿等迴給太倉粟毎斗計七十文在衆庶<lb/>
必見懽康于公家無所虧減待至麥熟米價稍賤即依<lb/>
前却給段疋等酌于事理庶叶變通勅㫖宜依八年八<lb/>
月劍南東川觀察使楊嗣復奏管内普合渝三州刺史<lb/>
元請料錢毎月各四十五貫請各添至六十貫勅㫖依<lb/>
奏九年六月勅宰相俸料宜依元和十四年以前舊例<lb/>
<pb n="KR2m0002_WYG_092-2b"/>
並給見錢<lb/>
開成二年八月户部侍郎李班奏京諸司六品以下官<lb/>
請假往外府違假不到本官停給料錢勅㫖違限停俸<lb/>
料餘依凖令式四年三月勅侍講學士兼太子少師王<lb/>
起宜兼給料錢五年三月中書門下奏準今年二月八<lb/>
日赦節文應京諸司勒留官令本處刻留手力雜給錢<lb/>
與攝官者臣等撿詳諸道正官料俸錢絶少雜給手力<lb/>
過多今正官勒留亦管公事俸入多少事未得中臣等<lb/>
<pb n="KR2m0002_WYG_092-3a"/>
商議其料錢雜給等錢望毎貫割留二百文與攝官其<lb/>
職田祿米全還正官從之<lb/>
㑹昌二年中書門下奏河東隴右鄜坊邠等道同北逺<lb/>
官加給課料河東等道或興王舊邦或陪京近地州縣<lb/>
之職人合樂為祇縁俸課寡薄官同北逺伏準元和六<lb/>
年閏十二月十二日及元和七年十二月二十日勅河<lb/>
東鳳翔麟坊邠州易定等道令户部加給課料錢共當<lb/>
六萬二千五百貫文曹省出得平流官數百員時議<lb/>
<pb n="KR2m0002_WYG_092-3b"/>
以為至當自後訪聞户部聴給零碎兼不及時觀察使<lb/>
以其虛折皆别將破用徒有加給不及官人近地好官<lb/>
依前北逺臣等商議伏望今日以後令戸部與實物仍<lb/>
及時支遣諸道並委觀察判官專判此案隨月加給官<lb/>
人不得别將破用如有違越觀察判官逺貶觀察使奏<lb/>
取進止選人官成後皆于城中舉債到任填還致其貪<lb/>
求罔不由此其今年河東隴西麟坊邠州新授北逺官<lb/>
等望許連狀相保户部各借兩月加給料錢至任<lb/>
<pb n="KR2m0002_WYG_092-4a"/>
　　内外官職田<lb/>
<hi>原闕</hi>
　<lb/>
　　　　　　　　　五品以上田各得十畝四品以<lb/>
上田各得十二畝五品以下各得田八畝四品以下各<lb/>
得田十一畝一品各得田三十畝二品各得田二十五<lb/>
畝三品各得田二十畝六品以下得田七畝六品以上<lb/>
各得田八畝七品各得田五畝七品以下附内閣殿宇<lb/>
<pb n="KR2m0002_WYG_092-4b"/>
勅俸以上俱内官<lb/>
貞觀元年秋七月勅刺史頒行天下凡属外任官員田<lb/>
依職授田凡一品各得田四十畝二品各得田三十畝<lb/>
三品各得田二十五畝四品各得田二十畝五品田同<lb/>
四品六品各得田十八畝七品各得田十五畝七品以<lb/>
下附一品内授俸銀四兩穀十二擔<lb/>
景龍四年春三月勅㫖頒行天下凡属文武官員五品<lb/>
以下各加田五畝五品以上各加田四畝<lb/>
<pb n="KR2m0002_WYG_092-5a"/>
長慶元年十月勅司馬兼中書令合属内官各依舊外<lb/>
再加田五畝七品以下仍舊<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_092-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷九十二<lb/>
</p>
<p>
</p>
  </div>
</body>
</text>
</TEI>
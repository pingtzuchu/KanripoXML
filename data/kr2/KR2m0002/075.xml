<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐會要卷七十五</head> <lb/>
    <p>
<pb n="KR2m0002_WYG_075-1a"/>
欽定四庫全書<lb/>
　唐會要卷七十五<lb/>
　　　　　　　　　　　　　宋　王溥　撰<lb/>
　　選部下<lb/>
　　　選限<lb/>
武徳初因隋舊制以十一月起選至春即停至貞觀二<lb/>
年劉林甫為吏部侍郎以選限既促多不究悉遂奏四<lb/>
時選隨到注擬當時以為便貞觀十九年十一月馬周<lb/>
<pb n="KR2m0002_WYG_075-1b"/>
為吏部尚書以吏部四時持衡畧無暇休遂奏請取所<lb/>
由文解十月一日赴省三月三十日銓畢按工部侍郎<lb/>
韋述唐書云貞觀八年唐皎為吏部侍郎以選集無限<lb/>
隨到注擬時漸太平選人稍衆請以冬初一集大集季<lb/>
春而畢至今行用之諸史又云是馬周未知孰是兩存<lb/>
焉<lb/>
開元二十年正月二十二日吏部尚書裴光庭奏文武<lb/>
選人承前三月三十日始畢比團甲巳至夏末自今以<lb/>
<pb n="KR2m0002_WYG_075-2a"/>
後並正月三十日内團甲至二月内畢六月二十八日<lb/>
蕭嵩奏吏部選人請準舊例至三月三十日團甲畢<lb/>
貞元八年春中書侍郎平章事陸䞇始復令吏部每年<lb/>
禁選人舊事吏部常毎年集人其後遂三數年一置選<lb/>
選人併至文書多不可尋勘真偽紛雜吏因得大為奸<lb/>
巧選人一蹉跌或十年不得官而官之闕者或累歲無<lb/>
人䞇令吏部分内外官為三分計闕集人歲以為常其<lb/>
弊十去七八天下稱之<lb/>
<pb n="KR2m0002_WYG_075-2b"/>
十五年六月勅六部奏選人依前三月三十日已前團<lb/>
奏畢其流外兵部禮部舉人等専委郎官恐不詳審共<lb/>
為取舍適表公平毎至留放日皆就尚書侍郎對定既上<lb/>
下檢察庻在得人<lb/>
元和四年三月二十五日勅今後宗正寺修撰圖譜官<lb/>
知匭使判官至考滿日各宜減兩選<lb/>
　　　藻鑑<lb/>
武徳七年高祖謂吏部侍郎張鋭曰今年選人之内豈<lb/>
<pb n="KR2m0002_WYG_075-3a"/>
無才用者卿可簡試將來欲縻之好爵于是遂以張行<lb/>
成張知運等數人應命時以為知人<lb/>
咸亨中李敬𤣥為吏部侍郎時有楊炯王勃盧照鄰駱賔王並<lb/>
以文章見稱敬𤣥咸為延譽引以示裴行儉行儉曰才名有<lb/>
之爵禄盖寡楊應至令長餘並鮮能令終時蘇味道王<lb/>
勮未知名因調選行儉一見深禮異之仍謂曰有晩年子息<lb/>
恨不見其成長二公十數年當居衡石願識此輩其後果如<lb/>
其言行儉嘗所引偏禆有程務挺張䖍朂崔知辯王方<lb/>
<pb n="KR2m0002_WYG_075-3b"/>
翼党金毗劉敬同郭待封李多祚黑齒常之盡為名將<lb/>
證聖元年劉竒為吏部侍郎注張文成司馬鍠為御史二人因<lb/>
申屠瑒以謝之竒正色曰舉賢本自無私二君何為見謝<lb/>
聖厯二年吏部侍郎鄭杲注韓思復為太常博士元希<lb/>
聲為京兆士曺嘗謂人曰今年掌選得韓元二人則吏<lb/>
部不負朝廷矣<lb/>
景雲二年盧從愿為吏部侍郎杜暹自婺州叅軍調集<lb/>
補鄭縣尉後為戸部尚書從愿自益州長史入朝暹立<lb/>
<pb n="KR2m0002_WYG_075-4a"/>
在盧上謂曰選人定如何盧曰亦由僕之藻鑑遂使明<lb/>
公展千里足也<lb/>
開元八年七月王丘為吏部侍郎拔擢山陰尉孫逖桃<lb/>
林尉張鏡微湖城尉張普明進士王泠然李昂等不數<lb/>
年登禮闈掌綸誥焉<lb/>
十年十二月吏部侍郎崔琳掌銓收選人盧怡裴敦復<lb/>
于孺卿等數人無何皆入臺省衆以為知人<lb/>
　　　非因銓選藻鑑附<lb/>
<pb n="KR2m0002_WYG_075-4b"/>
武徳初李勣得黎陽倉就食者數十萬人魏徴高季輔<lb/>
杜正倫郭孝怡皆客遊其所一見于衆人之中即和禮<lb/>
敬平武牢獲鄭州長史戴冑釋放推薦之當時以為有<lb/>
知人之鑒<lb/>
永徽元年中書舍人薛元超好汲引寒微嘗表薦任希<lb/>
古高知周郭正一王義方孟利貞十餘人時論稱美<lb/>
聖厯中狄仁傑為納言頗以藻鑑自任因舉桓彦範敬<lb/>
暉崔𤣥暐張柬之袁恕己等五人後皆有大勲復舉姚<lb/>
<pb n="KR2m0002_WYG_075-5a"/>
元崇等數十人悉為公相聖厯中則天令宰相各舉尚<lb/>
書郎一人仁傑獨薦其子光嗣由是拜地官員外莅事<lb/>
有聲則天謂之曰祁奚内舉果得人也<lb/>
長安二年則天令雍州長史薛季昶擇察吏堪為御史<lb/>
者季昶以問録事叅軍盧齊卿舉長安縣尉盧懐慎季<lb/>
休光萬年縣主簿崔湜咸陽縣丞倪若水盩厔縣尉田<lb/>
崇璧新豐縣尉崔日用後皆至大官<lb/>
景雲二年御史中丞韋抗加京畿按察使舉奏奉天縣<lb/>
<pb n="KR2m0002_WYG_075-5b"/>
尉梁昇卿新豐縣尉王倕金城縣尉王氷華原縣尉王<lb/>
燾為判官其後皆著名位<lb/>
其年朔方搃管張仁愿奏用監察御史張敬忠何鸞長<lb/>
安縣尉寇泚鄠縣尉王易從始平縣主簿劉體微分判<lb/>
軍事義烏縣尉趙良正為隨軍後皆至大官先天元年<lb/>
侍中魏知古嘗表薦洹水縣令吕太一蒲州司功叅軍<lb/>
齊澣右内率府騎曺栁澤及為吏部尚書又擢密縣尉<lb/>
宋遙左補闕袁暉封希顔伊闕縣尉陳希烈後咸居清<lb/>
<pb n="KR2m0002_WYG_075-6a"/>
要<lb/>
開元元年盧齊卿為幽州刺史時張守珪為果毅特禮<lb/>
接之謂曰十年内當知節度果如其言<lb/>
　　　雜處置<lb/>
乾封三年十月勅司戎諸色考滿又選司諸色考滿入<lb/>
流人並兼試一經一史然後授官<lb/>
咸亨三年正月十八日許雍洛二州人任舉郡官<lb/>
天冊元年十月二十二日勅品藻人物銓綜士流委之選<lb/>
<pb n="KR2m0002_WYG_075-6b"/>
曺責成斯在且人無求備用匪一途理當才地並升輪<lb/>
轅兼授或收其履厯或取其學行糊名考判立格注官<lb/>
既乖委任之方頗異銓衡之術朕厲精思化側席求賢<lb/>
必使草澤無遺方員曲盡改絃易調革故鼎新載想緝<lb/>
熙之崇式佇宏通之效其常選人自今已後冝委所司<lb/>
依常例銓注其糊名入試及令學上考判宜停<lb/>
神功元年十月勅選司抑塞者不須請不理狀任經御史<lb/>
臺論告不得輙于選司喧訴有凌突選司非理喧悖者<lb/>
<pb n="KR2m0002_WYG_075-7a"/>
注簿量殿尢甚者仍於省門集選人決三十仍殿立六選<lb/>
其年閏十月二十五日勅八寺丞九寺主簿三監丞簿<lb/>
城門符寳郎通事舍人大理司直評事左右衛千牛衛<lb/>
金吾衛左右率府羽林衛長史太子通事舍人親王掾<lb/>
属判司叅軍京兆河南太原判司赤城簿尉御史主簿<lb/>
校書正字詹事主簿協律郎奉禮太祝等出身入仕既<lb/>
有殊途望秩常班須從甄異其有從流外及視品官出<lb/>
身者不得任前官其中書主書門下録事尚書都事七<lb/>
<pb n="KR2m0002_WYG_075-7b"/>
品官中亦為𦂳要一例不許頗乖勸奬其考詞有清幹<lb/>
景行吏用文理者選日簡擇取厯十六考己上者聼量<lb/>
擬左右金吾長史及寺監丞<lb/>
聖厯元年二月二十二日勅選人無故三唱試三注不<lb/>
到者不在銓試重注之例其過門下三引不過者亦不<lb/>
在更注之限<lb/>
三年正月三十日勅監察御史左右拾遺赤縣簿尉大<lb/>
理評事兩㡬諸縣丞簿尉三任已上及内外官經三任<lb/>
<pb n="KR2m0002_WYG_075-8a"/>
下考以上不改舊選品者選敘日各聴量隔品處分餘<lb/>
官必須依次授任不得超越<lb/>
大足元年正月十五日勅選人應留不須安論考等若<lb/>
諸事相似即先書上考如書判寥落又無善狀者雖帶<lb/>
上考亦宜量放<lb/>
開元二年二月十八日勅繁劇司闕官有灼然要籍者<lb/>
聴牒選司于應得官人内據材用資厯相當者先補擬<lb/>
三年六月八日勅吏部銓選委任尤重比雖守職務在<lb/>
<pb n="KR2m0002_WYG_075-8b"/>
循常既限之以選勞或失之于求士宜選日拔擢一二<lb/>
人不須限資次放<lb/>
四年六月十九日勅六品以下官令所司補授其外郎<lb/>
御史并餘供奉宜進名勅授<lb/>
其年七月勅如聞黔州管内州縣官員多闕吏部補人<lb/>
多不肯去成官已後或假解或從征考滿得資更别叅<lb/>
選自餘管蠻獠州大率亦皆如此宜令所司于諸色選<lb/>
人内即召補並馳驛發遣至州令都府勘到日申所司<lb/>
<pb n="KR2m0002_WYG_075-9a"/>
如遲違牒管内都督決六十追毁告身更不須與官此<lb/>
其年九月十二日勅諸色選人納紙保後五日内其保<lb/>
識各于當司具名品并所在人州貫頭銜都為一牒報<lb/>
選司若有偽濫先用缺然後准式處分<lb/>
十二年四月十五日勅要官兒子少年未經事者不得<lb/>
作縣官親民<lb/>
十二年初定吏部員外郎專判南曺<lb/>
十四年十一月二十五日勅比來所注擬官多不慎擇<lb/>
<pb n="KR2m0002_WYG_075-9b"/>
或以資授或未適才宜令吏部毎年先于選人内精加<lb/>
簡試灼然明嫺法理者留擬其評事已上仍令大理長<lb/>
官相加簡擇不得授非其人<lb/>
十五年九月勅令年勅吏部選人宜依例糊名試判臨<lb/>
時考第奏聞<lb/>
十七年二月勅邊逺諸州官多有老弱宜令吏部每年<lb/>
選人内簡擇强幹堪邊任者隨缺補授秩滿量減三兩<lb/>
選與留仍加優奬<lb/>
<pb n="KR2m0002_WYG_075-10a"/>
<hi>原缺</hi>
八載六月十六日勅㫖授官宜立攢符下諸郡府<lb/>
九載三月十三日勅吏部取人必限書判且文學政事<lb/>
本自異科求備一人百中無一況古來良宰豈必文人<lb/>
又限循資尤難奬擢自今以後簡縣令但才堪政理即<lb/>
甄取不得限以書判及循資格注擬諸圻望𦂳上中毎<lb/>
等為一申委中書門下察問選擇堪者然後奏授大理<lb/>
評事緣朝要子弟中有未厯望圻縣使授此官既不守<lb/>
<pb n="KR2m0002_WYG_075-10b"/>
文又未經事自今以後有此色及朝要至親並不得注<lb/>
擬<lb/>
十一載七月勅吏部選人書判濫及雜犯不合得留者<lb/>
不限選數並放除此之外先後選深人一槩並留其選<lb/>
深被放人選淺得留人名且留放逗留牓示選人各令<lb/>
知委仍以單狀奏聞不須更起條目至十二月二日吏<lb/>
部尚書楊國忠奏請兩京選人銓目便定當放無長名<lb/>
遂詔文部選人調集者宜審定格限今集銓目各量官<lb/>
<pb n="KR2m0002_WYG_075-11a"/>
資書判狀跡功優據闕合留對衆集便定其宏詞博學<lb/>
或書判特優超流輩者不須定以選數聴集武部選人<lb/>
集試日校第功優亦對衆留放<lb/>
十三載三月二十八日勅㫖授官取蜀郡大麻紙一張<lb/>
寫告身<lb/>
廣徳元年二月勅諸州府及縣今後毎有闕官宜委本<lb/>
州當日牒報本道觀察節度及租庸使司具闕由附便<lb/>
使牒中書門下送吏部依闕准式處分其所闕官有職<lb/>
<pb n="KR2m0002_WYG_075-11b"/>
稍重者委本府長官于見任及比司官中簡擇權令勾<lb/>
當正官到日停不得更差前資及白身等攝吏部及制<lb/>
勅所授官委中書門下及吏部出後三日内下本州准<lb/>
令式計程外一月不到任本州報中書門下吏部用闕<lb/>
如灼然事故准勅勒留不在此限其限程人六品已下<lb/>
本色内殿一兩選許同會闕不成人例五品已上停一<lb/>
二年其選人諸州諸使不得奏用<lb/>
大厯元年十二月勅許吏部選人自相舉如任官有犯<lb/>
<pb n="KR2m0002_WYG_075-12a"/>
罪舉主<hi>從吏部侍郎王廷昌奏</hi>
十二年五月勅見任中書門下兩省五品已上尚書省<lb/>
三品已上子孫各授官者一切擬京官不得擬州縣官<lb/>
建中元年正月五日勅大理法官及太常禮官宜委吏<lb/>
部毎選時簡擇才識相當與本司商量注擬<lb/>
貞元元年正月二十五日勅宜令清資常叅官毎年于<lb/>
吏部選人中各舉一人堪任縣令錄事叅軍者所司依<lb/>
資注擬便于甲厯具所舉官名銜仍牒御史臺如到任<lb/>
<pb n="KR2m0002_WYG_075-12b"/>
政理尤異及有贓犯事跡明著所司録舉官姓名聞奏當<lb/>
議褒貶仍長名後二十日舉仍永為常式七月吏部奏<lb/>
准今年五月勅節文縁選人淹留多時理且權宜發遣<lb/>
請量取建中四年授官至今計日成三考用闕注<lb/>
擬其受替人皆于常例稍屈亦冝量事優擢委所<lb/>
司選限畢後具所用闕人名銜聞奏至選日各減<lb/>
一選<lb/>
三年七月復置吏部小選<lb/>
<pb n="KR2m0002_WYG_075-13a"/>
九年十二月制自今以後應諸使行軍司馬判官書記<lb/>
參謀支使推官等使罷者如是檢校試五品已上不合<lb/>
于吏部選集並准罷使郎官御史例冬季聞奏<lb/>
十三年三月于吏部選人中簡擇通事舍人<lb/>
十九年七月勅以闗輔飢罷今歲吏部選集<lb/>
元和三年正月吏部奏准去年六月勅元和元年下文<lb/>
狀人但有續闕即便註擬元和二年下文狀人切待有<lb/>
兩季下續闕至冬末合收用者注擬伏以非時選集見<lb/>
<pb n="KR2m0002_WYG_075-13b"/>
在無多待闕多年艱辛轉甚其元年二月十三日已前<lb/>
下文狀應未得官人並請依當年平選得選留人例一<lb/>
時注擬其十月以後及今年下文狀人如元勅即與處<lb/>
分亦請准前注擬其餘並請待註平選人畢有闕相當<lb/>
便與註擬如無闕相當即請許待續闕勅㫖依奏三月<lb/>
勅秘省𢎞文館崇文館左右春坊司經局校書郎正字宜<lb/>
委吏部自今平流選人擇取志行亷退藝學精通註擬<lb/>
七年十二月魏博奏管内州縣官二百五十二員内一<lb/>
<pb n="KR2m0002_WYG_075-14a"/>
百六十三員見差假攝九十員請有司註擬從之<lb/>
八年八月吏部奏請差定文武官告紙軸之色物五品<lb/>
已上用大花異紋綾紙紫羅標檀木軸六品下朝官裝<lb/>
寫大花綾紙及小花綾標檀木軸命婦邑號許用五色<lb/>
牋小花諸雜色錦標紅牙碧牙軸其他團窠綾標金銀<lb/>
花牋紅牙發鏤軸鈿等除恩賜外請並禁㫁勅㫖依奏<lb/>
其年九月刑部奏准今年七月二十一日勅諸色左降<lb/>
官等經五考滿許量移者其降貶日授正員官或無責<lb/>
<pb n="KR2m0002_WYG_075-14b"/>
詞亦是責授並請至五考滿然後許本任處申闕並餘<lb/>
左降官緣任處多在遐逺至考滿日其申牒稽遲致使<lb/>
留滯者其刺史錄事叅軍等並請與下考如滿後雖己<lb/>
申牒未量移間其禄料並准天寶貞元兩度勅文依舊<lb/>
支給其本犯十惡等罪已有正名請從舊從之<lb/>
其年十一月勅有司奏申光蔡三州州縣官縁給復無<lb/>
税應支俸料今量定員額及課料其六品以下官仍令<lb/>
吏部于選人中選優與註擬毎月課錢委所司量與支<lb/>
<pb n="KR2m0002_WYG_075-15a"/>
給其員外及課料等并額待給復年滿一切仍舊<lb/>
十二年詔入粟助邊古今通制如聞定州側近秋稼方<lb/>
登念切効公不同常例有人能于定州納粟五百石者<lb/>
放同優比出身仍減三選一千石者無官便授解褐官<lb/>
有官者依資授官納二千石者超兩資如先有出身及<lb/>
官情願減選者毎三百石與減一選<lb/>
十五年二月中書門下奏見任正官員充職掌等比限<lb/>
兩考及授官經二周年已上方許奏請然後與依資改<lb/>
<pb n="KR2m0002_WYG_075-15b"/>
轉有才在下位者不免留滯請自今後諸道使應奏請<lb/>
正員官充職掌經一年者即依資與改轉如未周者即<lb/>
量與類試官如此處分庶將得中勅㫖依奏<lb/>
寶厯二年十一月勅㫖京官百司應合帶職事奏正員<lb/>
官者自今已後宜于諸司及府縣見任官中選擇及府<lb/>
縣見令本官充職如見任無相當者即任于其年選人<lb/>
中奏用便據資厯與官不要待銓試仍永為常式<lb/>
三年正月山陵使奏伏以景陵光陵已來諸司諸使所<lb/>
<pb n="KR2m0002_WYG_075-16a"/>
差補押及雜掌官等皆據舊例合得減選其中有無選<lb/>
可減者便放非時選吏曺縁是承優放選例多判成有<lb/>
過格年深名身踰濫赴常選不得者多求減選掌職圖<lb/>
得非時赴集因縁優勅成此倖門其吏曺為弊頗甚于<lb/>
今請應差前資官充職掌不得取選數已過格人庶絶<lb/>
奸冒勅㫖依奏<lb/>
太和四年七月吏部奏當司兩銓侍郎㕔伏以吏部居<lb/>
文昌首曺侍郎為尚書二職銓庭所宜順序㕔事固有<lb/>
<pb n="KR2m0002_WYG_075-16b"/>
等差舊以尚書㕔之次為中銓其次為東銓自乾元中<lb/>
侍郎崔器以當時休咎為虞奏改中為西銓以久次侍<lb/>
郎居左以新次侍郎居右因循倒置議者非之伏請自<lb/>
今以後以久次侍郎居西銓以新除侍郎居東銓勅㫖<lb/>
依奏<lb/>
其年七月吏部三銓正令史毎銓元置七人今請依太<lb/>
和元年流外銓起請置五人減下兩人南曺令史一十<lb/>
五人今請依太和元年流外銓起請節文減下三人奉<lb/>
<pb n="KR2m0002_WYG_075-17a"/>
勅依奏<lb/>
五年二月吏部奏請量抽太和三年終已來至三年三<lb/>
月四月以來得資及計人成三考闕四十五員伏縁去<lb/>
冬諸色黄衣參選者倍多于常年其間十七人皆是勲<lb/>
臣貴戚及常參官子弟不可任逺處州縣官三銓以當<lb/>
年合用闕方員發遣之外毎銓各有十餘人未得官今<lb/>
請准元和中及長慶初勅例據見在人數量抽前件闕<lb/>
註擬畢具所用闕聞奏勅㫖宜依<lb/>
<pb n="KR2m0002_WYG_075-17b"/>
其年六月勅應選人未試已前南曺駁放後經廢置詳<lb/>
㫁及准堂判却收比來南曺據給帖人數續到續試銓<lb/>
司更不考判便同平留選人例註擬稍涉僥倖自今已<lb/>
後應有此色並待正月十日准格詳㫁限畢都引試判<lb/>
不及格并雜犯及續檢勘庫并前選文案不同並駁放<lb/>
不在更陳狀披訴及重詳㫁之限<lb/>
其年五月吏部奏准貞元十八年四月一日勅諸親註<lb/>
得外官欲赴任自今已後毎年須先奏聞者今請至時<lb/>
<pb n="KR2m0002_WYG_075-18a"/>
准勅檢勘聞奏其諸親薨歿子弟註得外官准先後勅<lb/>
合奏聞起自今已後請更赴集更不在重奏限其給勘<lb/>
處審勘仍于家狀一一具奏親等第如違駮放勅㫖依<lb/>
奏其月五日勅應選人及冬集人案門下省檢勘畢後<lb/>
比來更差南曺令史權領却納門下甲庫在于公事頗<lb/>
甚勞擾自今已後諸勒吏部過院本令史便自分付甲<lb/>
庫以備他年檢勘請門下省勒甲庫令史毎過選照勘<lb/>
收拾明立文案據官吏等遞相分付不得妄有破除南<lb/>
<pb n="KR2m0002_WYG_075-18b"/>
曺申請之時如有稱失落欠少本令史専知官准勘檢<lb/>
擅改違除流例處分<lb/>
七年五月二十五日中書門下奏今後請今京兆河南<lb/>
尹及天下刺史各于本府本道當選人中擇堪為縣令<lb/>
司錄錄事叅軍人具課績才能聞薦其諸州先申牒觀<lb/>
察使都加考覈申送吏部至選集者不要至試塲更試<lb/>
書判吏部尚書引詣銓曺試時務狀一道訪以理民之<lb/>
術自陳厯任以來課績數條取其理識優長者以為等<lb/>
<pb n="KR2m0002_WYG_075-19a"/>
第便以大縣註擬如刺史所舉并兩人得上下考者就<lb/>
加爵秩在任年考已深者優與進改其縣令錄事得上<lb/>
下考兼績狀者許非時放選如犯贓一百貫以下者舉<lb/>
主量削階秩一百貫以上者移守僻逺小郡觀察使委<lb/>
中書門下聴奏進止所舉人中兩人善政一人犯贓亦<lb/>
得贖免其犯贓官永不齒錄從之<lb/>
開成元年十月中書門下奏兩畿及兩京奏六品以下<lb/>
官除勅授外並吏部註擬准太和五年正月二十六日<lb/>
<pb n="KR2m0002_WYG_075-19b"/>
勅中書門下奏近勅隔絶諸司奏六品以下官實免占<lb/>
吏部闕員亦稍絶邪濫其兩府司錄及尉知捕賊皆藉<lb/>
幹能敏練用差專任吏部註或慮與事稍乖自今已後<lb/>
京兆尹及河南府司錄及尉知捕賊滿據官資合入者<lb/>
充其餘並准太和元年九月十九日勅及太和四年五<lb/>
月七日勅處分<lb/>
會昌三年四月勅文准太和元年十二月十八日勅進<lb/>
士初合格並令授諸州府叅軍及𦂳縣尉未經兩考不<lb/>
<pb n="KR2m0002_WYG_075-20a"/>
許奏職盖制科之人必𢎞理化黎元之弊欲使諳詳近<lb/>
者諸州長史漸不遵承雖注縣寮多縻使職茍從知已不<lb/>
念蒸人流例寢成供費不少況去年選格改更新條許<lb/>
本郡奏官便當府充職一人從事兩請料錢虛占吏曺<lb/>
正員不親本任公事其進士宜至合年諸道依資奏授<lb/>
試官充職如奏授州縣官即不在兼職之限<lb/>
廣明元年勅吏部選人參錯長名人駮放者除有身名<lb/>
踰濫及欠選欠考外並以逺殘闕註擬<lb/>
<pb n="KR2m0002_WYG_075-20b"/>
　　　東都選<lb/>
貞觀元年京師米貴始分于各州置選<lb/>
開耀元年七月𢎞文館直學士崔融議選事曰闗外諸州<lb/>
道里迢遞洛河之邑天地之中伏望詔東西二曺兩京<lb/>
都分簡留放既畢同赴京師<lb/>
開元元年十二月遣黄門監魏知古黄門侍郎盧懷慎<lb/>
往東都分知選事便令擬宋璟為東都留守攝門監過<lb/>
官<lb/>
<pb n="KR2m0002_WYG_075-21a"/>
元和二年九月詔東都留守趙宗儒權知吏部今年東<lb/>
都選事銓試畢日停<lb/>
太和二年九月勅吏部今年東都選事宜令守河南尹<lb/>
王播權知侍郎銓試畢日停<lb/>
三年四月勅東都選事冝停<lb/>
<hi>闕</hi>
　　　南選<lb/>
上元三年八月七日勅桂廣交黔等州都督府比來所<lb/>
<pb n="KR2m0002_WYG_075-21b"/>
奏擬上人首領任官簡擇未甚得所自今已後宜准舊<lb/>
制四年一度簡擇清强正五品已上官充使選補仍令<lb/>
御史同往註擬其有應任五品已上官者委使人共所<lb/>
營督府相知具條景行藝能政術堪稱所職之處奏聞<lb/>
大足元年七月二十九日勅桂廣泉建賀福韶等州縣<lb/>
既是好處所有闕官宜依選例省補<lb/>
開元八年八月勅嶺南及黔中參選大曺名文解毎限<lb/>
五月三十日到省八月三十日檢勘使了選使及選人<lb/>
<pb n="KR2m0002_WYG_075-22a"/>
限十月三十日到選所正月三十日内銓註使畢其領<lb/>
南選補使盛移桂州安置<lb/>
其年九月勅應南選人嶺南每府同一解嶺北州及黔<lb/>
府管内州毎州同一解各命所管勘責出身由厯選數<lb/>
考課優勞等給作簿書先申省省勘應選人曺名考第<lb/>
一事以己明造厯子選使兼本司對勘定訖便結階定<lb/>
品署印牒付選使其毎至選時皆須先使擬官受司團<lb/>
奏後所司覆同即憑進畫應給籖告所司為寫限使奏<lb/>
<pb n="KR2m0002_WYG_075-22b"/>
勅到六十日寫了差専使送付黔桂等州州司各送本<lb/>
州府分付<lb/>
天寶十三載九月勅如聞嶺南州縣近來頗習文儒自<lb/>
今已後去其嶺南五府管内白身有詞藻可稱者毎至<lb/>
選補時任令應諸色鄉貢仍委選使准式考試有堪及<lb/>
第者具狀聞奏如有情願赴京者亦聴其前資官并常<lb/>
選人等有詞理兼通才堪理務者亦任北選及授北官<lb/>
大厯十四年十二月二日勅南選已差郎官固宜専達<lb/>
<pb n="KR2m0002_WYG_075-23a"/>
自今已後不須更差御史監臨<lb/>
興元元年勅吏部侍郎劉滋知洪州選事<hi>將京師寇盗之後天下蝗</hi>
<hi>旱穀價翔貴選人不能赴調乃命滋江南興選以其便江嶺之人時稱舉職</hi>
其年十一月嶺南選補使右司郎中獨孤愐奏狀伏准<lb/>
建中四年九月勅選補條件所註擬官便給帖放上至<lb/>
上都赴吏部團奏給告身勅㫖准勅處分<lb/>
貞元二年十一月十日勅嶺南黔中選舊例補註訖給票<lb/>
放上其俸除手力紙筆園㕑雜給之外餘並待奏申勅<lb/>
<pb n="KR2m0002_WYG_075-23b"/>
到後始據㫖給付其福建選補使宜停其桂廣泉建福<lb/>
賀韶等州宜依選例稱補<lb/>
三年三月考功員外郎陳歸為嶺南選補使選人留放<lb/>
註官美惡違背令文唯意出入復供求無厭郵傳患之<lb/>
監察御史韓泰奏劾得罪配流恩州<lb/>
元和二年八月命職方員外郎王潔充嶺南選補使監<lb/>
察御史崔元方監焉<lb/>
長慶二年正月勅權停嶺南黔中今年選補<lb/>
<pb n="KR2m0002_WYG_075-24a"/>
寳厯二年二月容管經畧使嚴公素奏當州普寜等七州<lb/>
乞准廣韶桂賀四州例南選從之<lb/>
太和三年勅嶺南選補雖是舊例但逺路行李未免勞<lb/>
人當處若有才能㢘使宜委推擇待兵息事簡續舉舊<lb/>
章其南選使可更停一二年<lb/>
七年正月嶺南五管及黔中等道選補使宜更權停一<lb/>
二年<lb/>
開成二年正月又權停三年<lb/>
<pb n="KR2m0002_WYG_075-24b"/>
五年七月潮州刺史林郇苖奏州縣官請同漳河廣韶<lb/>
桂賀等州吏曺註官勅㫖潮州嶺南大郡與韶畧同宜<lb/>
下吏部准韶州例收闕註擬餘依<lb/>
其年十一月嶺南節度使盧鈞奏當道伏以海嶠擇吏<lb/>
與江淮不同若非諳熟土風即難捜求人瘼且嶺中往<lb/>
年弊是南選今之弊是北選臣當管一十五州唯韶廣<lb/>
兩州寮每年吏部選授道途遙逺瘴癘交侵選人若家<lb/>
事任持身名真實孰不自負無由肯來更以俸入單微<lb/>
<pb n="KR2m0002_WYG_075-25a"/>
每歲號為比逺若非下司貧弱令史即是逺處無能之<lb/>
流比及到官皆有積債十中無一肯識㢘恥臣到任四<lb/>
年備知情狀其潮州官吏伏望持循往例不令吏部註<lb/>
擬且委本道求官若攝官㢘慎有聞依前許觀察使奏<lb/>
準事堪經久法可施行勅㫖依奏<lb/>
　　　附科甲<lb/>
聖厯元年二月勅文武選人檢甲厯不獲者宜牒中書<lb/>
門下為檢如又不獲若在曺有官前後相銜可明者亦<lb/>
<pb n="KR2m0002_WYG_075-25b"/>
聴為敘<lb/>
開元二年二月勅諸色出身人銓試訖應常選者當年<lb/>
當色各為一甲團奏給告牒過百人已上分不滿五人<lb/>
附入甲<lb/>
十六年五月勅諸蕃應授内外文武官及留宿衛長上<lb/>
者共一甲其放還蕃者别為一甲仍具形狀年履同為<lb/>
一奏<lb/>
十九年四月勅應授官考校敘功累勲有失錯者門下<lb/>
<pb n="KR2m0002_WYG_075-26a"/>
省詳覆有憑即為改註<lb/>
其年五月十一日勅附甲授官無闕者却牒中書門<lb/>
下改擬<lb/>
天寶二年十一月勅諸州醫學生等宜隨貢舉例申省<lb/>
補署十年與散官恐年深久檢勘無憑仍同流外例附<lb/>
甲<lb/>
大厯六年七月宰臣奏請自今已後勅授文武六品以<lb/>
下官勅出後附兵部附甲團奏<lb/>
<pb n="KR2m0002_WYG_075-26b"/>
貞元五年十二月勅除常參官及諸使判官等餘並附<lb/>
所司甲其兵部選人亦凖此<lb/>
八年二月户部奏内外官應直京内百司及禁中軍并<lb/>
國親勒留人等戸部侍郎盧徴奏伏以前件直司諸勒<lb/>
留官等若勅出便帶職事及勒留京官即合以勅出為<lb/>
上日外官比勅到為上自如本司未經奏聞即合同赴<lb/>
任官例准貞元六年二月二十四日勅待甲出後省符<lb/>
到任日支給俸料者甲出未帶勒留官簽符先下州府<lb/>
<pb n="KR2m0002_WYG_075-27a"/>
交替理例未免喧爭伏請起今以後並須挾多勒留勅<lb/>
到任方為上日支給料錢其附甲官有給甲依前勒留<lb/>
直諸司者待符甲後簽到州為上日支給課冀塞倖求<lb/>
庶絶論訴勅㫖宜依<lb/>
　　　冬集<lb/>
大厯十一年五月勅禮部送進士明經明法𢎞文及崇<lb/>
文生道舉等准式據書判資蔭量定冬集授散其春秋<lb/>
公羊穀梁周禮儀禮業人比縁習者較少開元中勅一<lb/>
<pb n="KR2m0002_WYG_075-27b"/>
例冬集其禮業毎年授散自今已後禮人及道舉明法<lb/>
等有試書判稍優并蔭高及身是勲官三衛者准往例<lb/>
註冬集餘並授散<lb/>
　　貢舉上<lb/>
　　　明經<lb/>
上元元年十二月二十七日天后上表曰伏以聖緒出<lb/>
自𤣥元五千之文實惟聖教望請三公以下内外百官<lb/>
皆習老子道徳經其明經咸令集讀一准孝經論所司<lb/>
<pb n="KR2m0002_WYG_075-28a"/>
臨時䇿試請施行之至二年正月十四日明經咸試老<lb/>
子䇿二條進士試三條<lb/>
儀鳯三年三月勅自今已後道徳經孝經並為上經貢<lb/>
舉皆須兼通其餘經及論語任依恒式<lb/>
長夀二年三月則天自製臣範兩卷令貢舉人習業停<lb/>
老子<lb/>
神龍元年二月二日勅文天下貢舉人停習臣範依前<lb/>
習老子<lb/>
<pb n="KR2m0002_WYG_075-28b"/>
開元十六年十二月國子祭酒楊瑞奏今之明習左氏<lb/>
者十無一二恐左氏之學廢又儀禮公羊穀梁亦請量<lb/>
加優奬遂下制明經習左氏及通周禮等四經者出身<lb/>
任散官至貞元元年五月二日勅自今已後明經習禮<lb/>
記及三傳者許冬集<lb/>
天寶元年四月三日勅自今已後應舉除崇𤣥學生外<lb/>
自餘所試道徳經宜並停仍令所司更别擇一小經代<lb/>
之其年加爾雅以代道徳經至貞元元年四月十一日<lb/>
<pb n="KR2m0002_WYG_075-29a"/>
勅比來所習爾雅多是草木鳥獸之名無益理道自今<lb/>
已後宜令習老子道徳經以代爾雅其進士亦宜同大<lb/>
畧例帖試至十二年三月十七日國子司業裴肅奏爾<lb/>
雅傳通詁訓綱維六經為文字之楷範作詩人之興咏<lb/>
備詳六親九族之禮多識鳥獸草木之名今古習傳儒<lb/>
林遵範其老子是聖人𤣥微之言非經典通明之㫖為<lb/>
舉人所習之書伏恐稍乖本義伏請依前加爾雅奉勅<lb/>
宜凖天寶元年四月三日勅處分<lb/>
<pb n="KR2m0002_WYG_075-29b"/>
二年三月禮月令篇宜冠衆篇之首餘依舊次<lb/>
三年七月詔曰尚書古先所制有異他書今抄寫漸訛<lb/>
傳疑于後學永言刋革必在從宜尚書應是古字體並<lb/>
依今文<lb/>
建中二年十二月中書舍人權知禮部貢舉趙賛奏應<lb/>
口問大義明經等舉人明經之目義以為先比來相承<lb/>
唯務習帖至于義理少有能通經術寢衰莫不由此今若<lb/>
頓取大義恐全少其人欲且因循又慮無以勸學請約<lb/>
<pb n="KR2m0002_WYG_075-30a"/>
舉司舊例稍示考義之難承前問義不形文字落第之<lb/>
後喧競者多臣今請以所問錄于紙上各令直書其義<lb/>
不假文言既與䇿有殊又事堪徴證憑此取舍庶歸至公<lb/>
如有義䇿全通者五經舉人請准廣徳元年七月勅超<lb/>
與處分明經請減兩選伏請毎歲甄奬不過數人庶使<lb/>
經術漸興人知教本勅㫖明經義䇿全通者令所司具<lb/>
名聞奏續商量處分餘依貞元二年六月詔其明經有<lb/>
能習律一部以代爾雅者如帖經俱通于本色減兩選<lb/>
<pb n="KR2m0002_WYG_075-30b"/>
合集日與官<lb/>
十三年二月尚書左丞權禮部貢舉顧少連奏伏以取<lb/>
士之科以明經為首教人之本以義理為先至于帖書及以<lb/>
對䇿皆形文字並易考㝷試義之時獨令口問對答之<lb/>
失覆視無憑黜退之中流議遂起伏請准建中二年十<lb/>
二月勅以所問錄于紙上各合直書其義不假文言仍<lb/>
請依經疏對奉勅宜依<lb/>
元和二年十二月禮部貢院五經舉人請罷試口義准<lb/>
<pb n="KR2m0002_WYG_075-31a"/>
舊試墨義十條五經通五明經通六便放入第從之<lb/>
七年十二月權知禮部侍郎韋貫之奏試明經請停墨<lb/>
義依舊格問口義從之<lb/>
開成四年十月勅毎年明經及第宜更與十人<lb/>
　　　帖經條例<lb/>
貞觀九年五月勅自今已後明經兼習周禮并儀禮者<lb/>
于本色者量減一選<lb/>
永隆二年八月勅如聞明經射䇿不讀正經抄撮義條<lb/>
<pb n="KR2m0002_WYG_075-31b"/>
纔有數卷進士不㝷史籍唯誦文䇿銓綜藝能遂無優<lb/>
劣自今已後明經毎經帖十得六已上者進士試雜文<lb/>
兩首識文律者然後令試䇿其書算舉人亦准此例即<lb/>
為常式<lb/>
永淳一年三月詔舉人並詔䇿三道即為永例<lb/>
開元八年七月國子司業李元瓘上言三禮三傳及毛<lb/>
詩尚書周易等並聖賢微㫖生人教業必資事經逺則<lb/>
斯文不墜今明經所習務在出身咸以禮記文少人皆<lb/>
<pb n="KR2m0002_WYG_075-32a"/>
競讀周禮經邦之軌則儀禮莊敬之楷模公羊穀梁厯<lb/>
代從之今兩監及州縣以獨學無友四經殆絶事資訓<lb/>
誘不可因循其學生望請量配作業并貢人叅試之日<lb/>
習周禮儀禮公羊榖梁並請帖十通五許其入䇿以此<lb/>
聞者或有敦勸仰望四海均集九經該備從之<lb/>
十六年十月准國子祭酒楊瑒奏近舉明經者主司不<lb/>
詳其述作之意毎至帖試必取平頭年月孤經絶句自<lb/>
今以後考試者盡帖平文以存大典<lb/>
<pb n="KR2m0002_WYG_075-32b"/>
十七年三月國子祭酒楊瑒上言曰伏聞承前之例毎<lb/>
年應舉常有千數及第兩監不過一二十人臣恐三千學<lb/>
徒虛費官廩兩監博士濫縻天祿臣竊見入仕諸色出<lb/>
身毎歳向二千餘人方於明經進士多十餘倍自然服勤道<lb/>
業之士不及胥吏以之效官豈識先王之禮義陛下設<lb/>
學務以勸進之有司為約務以黜退之微誠實所未曉<lb/>
今監司課十已退其八九考功及第十又不收一二若<lb/>
長以為限恐儒風漸墜小道將興若以出身人多應諸<lb/>
<pb n="KR2m0002_WYG_075-33a"/>
色都減豈在獨抑明經進士也<lb/>
二十一年勅令士庶家藏老子一本毎年貢舉人量減<lb/>
論語一兩條䇿加老子䇿<lb/>
二十五年二月勅今之明經進士則古之孝㢘秀才近<lb/>
日以來殊乖本意進士以聲律為學多昧古今明經以<lb/>
帖誦為功罕窮㫖趣安得為敦本復古經明行修以此<lb/>
登科非選士取賢之道其明經自今已後每經宜帖十<lb/>
取五已上免舊試一帖仍按問大義十條取六已上免<lb/>
<pb n="KR2m0002_WYG_075-33b"/>
試經䇿十條答時務䇿三道取粗有文理者與及第其<lb/>
進士宜停小經准明經帖大經十帖取通四已上乃准<lb/>
例試雜文及䇿考通與及第其明經中有明五經已上<lb/>
試皆通者進士中兼有精通一史能試䇿十條得六已<lb/>
上者委所司奏聴進止其應試進士等唱第訖其所試<lb/>
雜文及䇿送中書門下詳覆其所問明經大義仍須對<lb/>
同舉考試庶能否共知取舍無愧有功者逹可不勉歟<lb/>
天寶十一載七月舉人帖及口試並宜對衆考定更唱<lb/>
<pb n="KR2m0002_WYG_075-34a"/>
通否<lb/>
其載十二月勅禮部舉人比來試人頗非允當帖經首<lb/>
尾不出前後復取者也之乎頗相類之帖下為弊已久<lb/>
須有釐革今請毎帖前後各出一行相類之處並不須<lb/>
帖<lb/>
　<lb/>
　<lb/>
　<lb/>
<pb n="KR2m0002_WYG_075-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐會要卷七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷四十七</head> <lb/>
    <p>
<pb n="KR2m0002_WYG_047-1a"/>
欽定四庫全書<lb/>
　唐㑹要卷四十七<lb/>
　　　　　　　　　　　　　宋　王溥　撰<lb/>
　　封建雜録下<lb/>
貞觀十一年六月十五日又以司空長孫無忌為趙州<lb/>
刺史改封趙國公尚書右僕射房𤣥齡為宋州刺史改<lb/>
封梁國公故司空杜如晦密州刺史封蔡國公特進李<lb/>
靖為濮州刺史改封衛國公特進髙士亷為申州刺史<lb/>
<pb n="KR2m0002_WYG_047-1b"/>
改封申國公趙郡王孝恭為觀州刺史改封河間郡王<lb/>
同州刺史尉遲敬徳為宣州刺史改封鄂國公光禄大<lb/>
夫李勣為蘇州刺史改封英國公左驍衛大將軍段志<lb/>
𤣥為全州刺史改封褒國公右領軍大將軍程知節為<lb/>
普州刺史改封盧國公兵部尚書侯君集為陳州刺史<lb/>
改封陳國公任城王道宗為鄂州刺史改封江夏郡王<lb/>
太僕卿劉𢎞基為朗州刺史改封夔國公金紫光禄大<lb/>
夫張亮為禮州刺史改封鄖國公詔曰周武定業胙茅<lb/>
<pb n="KR2m0002_WYG_047-2a"/>
土於子弟漢髙受命誓帶礪於功臣豈止重親賢之地<lb/>
崇其典禮抑亦固磐石之基寄以藩翰但今之刺史古<lb/>
之諸侯雖立名不同而監統一也故申命有司斟酌前<lb/>
代宣條委共理之寄象賢存代及之典司空無忌等並<lb/>
策名運始功㕘締構即令子孫世世承襲非有大故無<lb/>
或黜免餘官食邑並如故其後無忌將之國情皆係戀<lb/>
不願是行辭不獲免謬出怨言以激上怒云臣披荆棘<lb/>
以事陛下今海内寜一乃令世牧外州復與遷徙何異<lb/>
<pb n="KR2m0002_WYG_047-2b"/>
因上表固讓太宗謂之曰割地以封功臣古今之通義<lb/>
也意欲公之枝葉翼朕子孫長為藩翰𫝊之永乆情在<lb/>
此耳而公等薄山河之誓發言怨望朕亦安可强公以<lb/>
土宇耶太子左庶子于志寜以今古事殊恐非乆安之<lb/>
道上疏争之竟從志寜議劉秩政典曰我皇帝思侔前<lb/>
古永𫝊後裔下無山甫將明之才乃聴百藥偏昧之說<lb/>
從羣臣之小議挫為國之大經設爵無土署官不職王<lb/>
澤不布人無承化遂令刑辟未弭國用不殷權柄擅於<lb/>
<pb n="KR2m0002_WYG_047-3a"/>
后氏社稷絶而復存揆致此之由在於取順而難逆守<lb/>
絶欲奪之原在於單弱而無所憚此即事之明騐也百<lb/>
藥不詳秦漢晉宋齊隋得失之異謂不足法復忽耽於<lb/>
賈曹劉陸成敗之說委之天命天之所命人事而已棄<lb/>
人事捨天理滅聖智任存亡也故建侯者所以正冢嫡<lb/>
安父子之分使不相猜貳豈藩屏王室而已哉夫先王<lb/>
之尚封建也非止貴於永乆貴其從化而省刑故郡建<lb/>
則責督責督則刑生國開則教明教明則從化從化之行<lb/>
<pb n="KR2m0002_WYG_047-3b"/>
因於封建封建諸侯之制與天子備同備同而禮殺禮<lb/>
殺然後可宣化教宣化教則仁義長仁義長則尊卑别<lb/>
尊卑别則禍亂息此封建之所以易為理也郡縣之理<lb/>
可以小寜不可以乆安可以責成不可以化俗嗚呼上<lb/>
無堯舜猶可也有堯舜之徳欲廣其澤舍此何以哉自漢<lb/>
以降雖封建失道然諸侯猶皆就國今封建子弟有其<lb/>
名號而無國邑空封官僚而無莅事聚居京輦食租<lb/>
衣稅國用所以不足也二十日敇五等封加開國之稱<lb/>
<pb n="KR2m0002_WYG_047-4a"/>
十六年皇子年㓜者多任都督刺史諫議大夫禇遂良<lb/>
上疏曰昔兩漢以郡國理人除郡以外分立諸子剖土<lb/>
分疆雜用相制皇唐州縣粗依秦法皇子㓜年或授刺<lb/>
史陛下豈不以王之骨肉鎮捍四方比之造制道髙前<lb/>
列如臣愚見有小未盡何者刺史州郡之帥民仰以安<lb/>
得一善人部内蘇息遇一不善闔州勞弊是以人君愛<lb/>
恤百姓常為擇賢或稱河潤九里京師䝉福或人興歌<lb/>
詠生為立祠漢宣帝云與我共理者唯良二千石乎如<lb/>
<pb n="KR2m0002_WYG_047-4b"/>
臣愚見陛下皇子之内年齒尚㓜未堪臨人者且留京師<lb/>
教以經學一則畏天之威不敢犯禁二則觀見朝儀自然成<lb/>
立因此積習漸知為人審堪臨州然後遣出謹按漢明<lb/>
章和三帝能友愛子弟自兹以降取為準的封立諸王<lb/>
使各有國土年尚㓜小多留京師訓以禮法垂以恩惠<lb/>
訖三帝世諸王數千百人唯二王稍劣自餘餐和飲徳<lb/>
皆為善人此則前代事已騐惟陛下詳察焉上深納之<lb/>
大足元年二月冀州人蘇安恒上疏曰臣聞自古明王<lb/>
<pb n="KR2m0002_WYG_047-5a"/>
之孝理天下者不見二姓而俱王當今梁定河内建昌<lb/>
諸王等承陛下䕃覆並得封王臣恐千秋萬嵗之後於<lb/>
事非便臣請黜為公侯任以閒簡又聞陛下有二十餘<lb/>
孫今無尺土之封此非乆長之計也臣請四面都督府<lb/>
及要衝州郡分土而王之縱今年尚㓜小未聞養人之<lb/>
術臣請擇立師傅成其孝敬之道將以夾輔周室藩屏<lb/>
皇家使累業重光饗祀不輟斯為美矣豈不大哉<lb/>
神龍元年二月十四日追封后父韋𤣥正為上洛郡王<lb/>
<pb n="KR2m0002_WYG_047-5b"/>
左拾遺賈虚已上疏諫曰臣聞孔子曰惟名與器不可<lb/>
以假人且非李氏而王自古盟書所棄今陛下創制謀<lb/>
始垂範將來為皇王令圖子孫明鏡匡復未幾后族有<lb/>
私臣雖庸愚而知不可史官執簡必是直書先朝贈太<lb/>
原王殷監不逺如渙汗既行憚改成命臣望請皇后抗<lb/>
表固辭使天下知𢎞讓之風彤管著冲謙之徳不納<lb/>
其年五月十五日侍中敬暉等以唐室中興武氏諸王<lb/>
宜削其王爵乃率羣臣上表曰臣聞神器者天下之至<lb/>
<pb n="KR2m0002_WYG_047-6a"/>
公必歸於有徳王極者域中之大寳必順乎天命歴考<lb/>
前史詳觀帝業皆不並興莫不更王故三皇氏沒而五<lb/>
帝氏興夏殷氏息而周漢氏作何則帝王之歴數必應<lb/>
乎五行水盛則木衰木衰則金盛天地之氣運必順乎<lb/>
四時春往則夏來暑退則寒集則知五行之數帝王不<lb/>
可違違之則宗社不安生人不理四時之序天地不能變<lb/>
變之則霜露不時水旱交錯自有隋失徳海内分崩天<lb/>
厯之重誕歸於唐室萬方樂業荷撥亂之功三聖重光<lb/>
<pb n="KR2m0002_WYG_047-6b"/>
布生成之徳可謂有功於四海有徳於烝人自則天皇<lb/>
后臨御帝位明目逹聰躬親庶政則有讒邪㓙孽誣惑<lb/>
睿哲搆害宗枝誅夷殆盡忠臣義士實所痛心自天授<lb/>
之際時稱改革武家子弟咸預封建十餘年間實亦榮<lb/>
極於時國家藩屏豈得並封物不兩盛時使然也今神<lb/>
器大寳重歸陛下百姓謳歌欣復唐業臣又聞之業不<lb/>
兩盛事不兩大故天無二日土無二王前聖之格言先<lb/>
哲之明誡自皇階反正天命維新武氏諸王封建依舊<lb/>
<pb n="KR2m0002_WYG_047-7a"/>
生者既加茅土死者仍進賦邑萬夫失望卿士寒心何<lb/>
則開闢已來罕有斯理帝王之道實無此法陛下縱欲<lb/>
開恩以行私惠可違五行厯數乎乖四時寒暑乎又海<lb/>
内衆情朝廷竊議為武氏諸王身計適將有損何則處<lb/>
之未得所居之實恐未安陛下雖欲寵之翻乃禍之亦<lb/>
於事未立定分於理不遵古典故也且唐厯有歸周命<lb/>
已去爵重則難保禄輕則易全又武氏諸王並居京輦<lb/>
不降舊封天下之心竊將不可陛下縱欲敦崇外戚曲<lb/>
<pb n="KR2m0002_WYG_047-7b"/>
流恩貸奈宗廟社稷之計何奈卿士黎人之議何伏願<lb/>
陛下為社稷之逺圖抑私情之小愛上崇經邦之要外制<lb/>
遐邇之心又故韓魯霍舒紀澤等諸王並遭非命枉被<lb/>
誅戮今遺孤餘緒雖罕有存者繼絶興亡義無或闕伏<lb/>
望謀擇近親繼其禋祀更開茅土並列於朝豈不固宗<lb/>
社之本協人靈之願則陛下巍巍之業貫三光而洞九<lb/>
泉親親之義上有倫而下有序臣等並承榮寵固竭丹<lb/>
衷既為唐臣實為唐計伏乞聖慈俯垂矜納疏奏遂降<lb/>
<pb n="KR2m0002_WYG_047-8a"/>
武三思等為郡王懿宗等為國<lb/>
開元八年五月十八日敇準令王妻為妃文武官及國<lb/>
公妻為國夫人母加太字餘人有官及爵者聴從髙叙<lb/>
但王者名器殊恩或頒異姓妻合從夫授秩甲令無别<lb/>
條率循舊章湏依往例自今已後郡嗣及異姓王母<lb/>
妻宜準令為妃<lb/>
　　封諸嶽瀆<lb/>
垂拱四年七月一日封洛水神為顯聖侯享齊於四瀆<lb/>
<pb n="KR2m0002_WYG_047-8b"/>
封嵩山為神嶽天中王至萬嵗通天元年四月一日神<lb/>
嶽天中王可尊為神嶽天中皇帝至神龍元年二月復<lb/>
為天中王先天二年八月二十日封華嶽為金天王<lb/>
開元十三年二月封泰山神為齊天王禮秩加王公一<lb/>
等<lb/>
天寳五載正月二十三日詔曰五方定位嶽鎮總其靈<lb/>
萬化阜物雲雨極其潤上帝攸宅寰區是仰且岱宗西<lb/>
嶽先已封崇其中嶽等三方典禮尊崇未齊名秩永<lb/>
<pb n="KR2m0002_WYG_047-9a"/>
言光被用叶靈心其中嶽封為中天王南嶽封為司天<lb/>
王北嶽封安天王<lb/>
六載正月十二日敕文四瀆五嶽雖差秩序興雲播潤<lb/>
蓋同利物崇號載及錫命宜均其五嶽既已封王四瀆<lb/>
當昇公位逓從加等以荅靈心其河瀆宜封為靈源公<lb/>
濟瀆封為清源公淮瀆封為通源公仍令所司擇日差<lb/>
使告祭<lb/>
七載十二月九日封昭應山為𤣥徳公<lb/>
<pb n="KR2m0002_WYG_047-9b"/>
八載閏六月五日敕文封太白山為神應公其九州鎮<lb/>
山除入諸嶽並外宜封公<lb/>
十載正月二十三日封東海為廣徳公南海為廣利公<lb/>
西海為廣潤公北海為廣澤公對沂山為安東公㑹稽<lb/>
山為永興公嶽山為成徳公霍山為應聖公毉無閭山<lb/>
為廣寕公<lb/>
上元二年十月改華山為太山華隂縣為太隂縣<lb/>
至徳二年十二月十五日吳山宜改為吳嶽祠享官屬<lb/>
<pb n="KR2m0002_WYG_047-10a"/>
並準五嶽故事<lb/>
元和十五年閏正月敇北嶽宜改為鎮嶽避穆宗諱也<lb/>
開成二年四月十一日敇如聞京師舊說以為終南山<lb/>
興雲即必有雨若晴霽雖宻雲沱至竟不濡霑况兹山<lb/>
北面闕庭日當顧瞩脩其望祀寵敷宜及今聞都無祀<lb/>
宇炭谷湫却命祀終南山未備禮秩湫為山屬捨大從<lb/>
細深所謂闕於興雲致雨之祀也宜令中書門下且差<lb/>
官設奠先告致禮便令擇立廟處所向日以聞其命有<lb/>
<pb n="KR2m0002_WYG_047-10b"/>
司即時建立其年九月敇終南山宜封為廣恵公<lb/>
三年太常禮院奏準去年十月六日敇終南山封廣惠<lb/>
公册命訖宜準四鎮例以本府都督刺史充獻官者今<lb/>
合每年一祭仍請以季夏土王日祭之應縁祭事並令<lb/>
本州府備其祀文所司祭五日送京兆府<lb/>
乾寜五年十月一日敇封少華山為佑順侯<lb/>
天祐二年六月十六日封洞庭湖君為利涉侯青草湖<lb/>
君為安流侯<lb/>
<pb n="KR2m0002_WYG_047-11a"/>
　　議釋教上<lb/>
武徳七年七月十四太史令傅奕上疏請去釋教髙祖<lb/>
付羣官詳議太僕卿張道源稱奕奏合理尚書右僕射<lb/>
蕭瑀與之争論曰佛聖人也弈為此議非聖人無法請<lb/>
置嚴刑弈曰禮本事親而終於奉上而佛踰城出家逃<lb/>
背其父以匹夫而抗天子以繼體而悖所親蕭瑀非出<lb/>
空桑乃遵無父之教瑀不能荅合掌云地獄所設正謂<lb/>
是人其後上臨朝謂弈曰佛道𤣥妙聖迹可師卿獨不<lb/>
<pb n="KR2m0002_WYG_047-11b"/>
悟何也奕對曰佛是國中桀黠欺誑夷俗遵尚其道皆<lb/>
是邪僻小人模寫莊老𤣥言文飾妖幻之教耳於百姓<lb/>
無補於國家有害上然之至九年二月二十二日以沙<lb/>
門道士虧違教跡留京師寺三所觀二所選耆老髙行<lb/>
以實之餘皆罷廢至六月四日敕文其僧尼道士女冠<lb/>
宜依舊定<lb/>
貞觀八年上謂長孫無忌曰在外百姓大似信佛上封<lb/>
事欲令我每日將十箇大徳共逹官同入令我禮拜觀<lb/>
<pb n="KR2m0002_WYG_047-12a"/>
此乃是道人教上其事侍中魏徴對曰佛道法本貴清<lb/>
浄以退浮競昔釋道安如此名徳符永固與之同輿權<lb/>
翼以為不可釋恵琳非無才俊宋文帝引之升殿顔延<lb/>
之云三台之位豈可使刑餘之人居之今陛下縱欲崇<lb/>
信佛教亦不須道人日到㕘議<lb/>
顯慶二年詔曰釋典冲虚有無兼謝正覺凝寂彼我俱<lb/>
㤀豈自遵崇然後為法聖人之心主於慈孝父子君臣<lb/>
之際長㓜仁義之序與夫周孔之教異教同歸棄禮悖<lb/>
<pb n="KR2m0002_WYG_047-12b"/>
徳朕所不取僧尼之徒自云離俗先自遵髙父母之親<lb/>
人倫以極整容端坐受其禮拜自餘尊屬莫不皆然有<lb/>
傷名教實斁彛典自今以後僧尼不得受父母及尊者<lb/>
禮拜所司明為法制即宜禁斷<lb/>
至開元二年閏三月三日敇自今以後道士女冠僧尼<lb/>
等並令拜父母至於喪祀輕重及尊屬禮數一準常儀<lb/>
庶能正此頽弊用明典則<lb/>
開元二年正月中書令姚崇奏言自神龍以來公王及<lb/>
<pb n="KR2m0002_WYG_047-13a"/>
外戚皆奏請度人有出私財造寺者每一出敇則因為<lb/>
姦濫富户强丁皆經營避役逺近充滿損汚精藍且佛<lb/>
不在逺近在于心但發心慈悲行事利益使蒼生安樂<lb/>
即是佛身何用妄度姦人令壊正法上乃令有司精加<lb/>
銓擇天下僧尼偽濫還俗者三萬餘人<lb/>
大厯十三年四月劒南東川觀察使李叔明奏請澄汰<lb/>
佛道二教下尚書省集議都官員外郎彭偃獻議曰王<lb/>
者之政變人心為上因人心次之不變不因循常守故<lb/>
<pb n="KR2m0002_WYG_047-13b"/>
者爲下故非有獨見之明不能行非常之事今陛下以<lb/>
維新之政為萬代法若不革舊風令歸正道者非也當<lb/>
今道士有名無實時俗鮮耻亂政猶輕唯有僧尼頗為<lb/>
穢雜自西方之教被於中國去聖日逺空門不行五濁<lb/>
比丘但行麄法爰自後漢至於陳隋僧之興滅其亦數<lb/>
四或至坑殺殆無遺餘前代帝王豈惡僧道之善如此<lb/>
之深耶蓋其亂人亦已甚矣且佛之立教清浄無為若<lb/>
以色見即是形法開示悟入惟有一門所以三乗之人<lb/>
<pb n="KR2m0002_WYG_047-14a"/>
比之外道況今出家者皆是無識下劣之流縱其戒行<lb/>
髙潔在於王者已無用矣今聖明之心甚善然臣恐其<lb/>
奸吏詆欺而去者未必非留者不必是無益於國不能<lb/>
息奸既不變人心亦不因人心强制力持難致逺耳臣<lb/>
聞天生蒸民必將有職㳺行浮食王制所禁故有才者<lb/>
受爵禄不肖者出租稅此古之常道也今天下僧尼不<lb/>
耕而食不織而衣廣作危言險語以惑愚者一僧衣食<lb/>
嵗計三萬有餘五丁所出不能致此舉一僧以計天下<lb/>
<pb n="KR2m0002_WYG_047-14b"/>
其費可知陛下日旰憂勤將去人害此而不救奚其為<lb/>
政臣伏請僧道未滿五十者每年輸絹四疋尼及女道士<lb/>
未滿五十者輸絹二疋其雜色役與百姓同有才智者<lb/>
令入仕還俗為平人者聴但令就役輸課為僧何傷臣<lb/>
竊料其所出不下今之租賦三分之一然則陛下之國<lb/>
富矣蒼生之害除矣其年五十者請皆免之夫子曰五<lb/>
十而知天命列子曰不斑白不知道人年五十嵗嗜慾<lb/>
已衰縱不出家心已近道况戒律檢其性情哉臣以為<lb/>
<pb n="KR2m0002_WYG_047-15a"/>
此令既行僧尼規避還俗者固已大半其年老精脩者<lb/>
必盡為人師斯道釋二教益重明矣上深嘉之<lb/>
元和十三年功徳使奏鳳翔府法門寺有䕶國真身塔<lb/>
塔内有釋迦牟尼佛指骨一節其本𫝊以為當三千年<lb/>
一開開則嵗豐人安至來年合發詔許之命中使領禁<lb/>
兵與僧徒迎䕶至京上開光順門以納之留禁中三日<lb/>
乃送京城佛寺王公士庶瞻禮舎施如恐不及百姓有<lb/>
廢業竭産燒頂灼臂而云供養者又有開肆惡子不苦<lb/>
<pb n="KR2m0002_WYG_047-15b"/>
焚烙之痛請譎言供養而爇其肌膚繇是佛骨所在往<lb/>
徃盗發既擒獲皆向之自灼者農人多廢東作奔走京<lb/>
城於是刑部侍郎韓愈上疏極諫曰臣伏以佛者夷狄<lb/>
之一法耳自後漢時始流入中國上古未嘗有也黄帝<lb/>
在位百年百一十嵗少昊在位八十年年百嵗顓頊在<lb/>
位七十九年年九十八嵗帝嚳在位七十年年百五嵗<lb/>
帝堯在位九十八年年百一十八嵗帝舜及禹年皆百<lb/>
嵗此時天下太平百姓安樂壽考而中國未有佛法也<lb/>
<pb n="KR2m0002_WYG_047-16a"/>
後殷湯亦年百嵗湯孫太戊在位七十五年武丁在位<lb/>
五十九年書史不言其夀年數蓋亦不減百嵗周文王<lb/>
年九十七嵗武王年九十三嵗穆王在位百年此時佛<lb/>
法亦未入中國非事佛而致此也漢明帝時始有佛法<lb/>
在位纔十八年其後亂亡相繼運祚不永宋齊梁陳魏<lb/>
已下事佛漸謹年代尤促唯梁武帝在位四十八年前<lb/>
後三度捨身施佛宗廟之祭不用牲牢晝一餐止於菜<lb/>
菓其後竟為侯景所逼餓死臺城國亦尋滅事佛求福乃<lb/>
<pb n="KR2m0002_WYG_047-16b"/>
更得禍由此觀之佛不足信事亦可知矣髙祖始受隋<lb/>
禪則議除之當時羣臣材識不能深知先王之道古今<lb/>
之宜推闡聖明以救斯弊其事遂止臣常恨焉伏惟睿<lb/>
聖文武皇帝陛下聖神英武數千百年以來未有倫比<lb/>
即位之初即不許度人為僧尼道士又不許創立寺觀<lb/>
臣常以為髙祖之志必行于陛下之手今縱未能即行<lb/>
豈可恣之轉令盛也今聞陛下令京都僧於鳳翔迎取<lb/>
佛骨御樓以觀舁入大内令諸寺遞迎供養臣雖至愚<lb/>
<pb n="KR2m0002_WYG_047-17a"/>
必知陛下不惑於佛作此崇奉以祈福祥也直以年豐<lb/>
人樂為京師士庶設詭異之觀戯翫之具耳安有聖明<lb/>
若此而肯信此等事哉然百姓愚㝠易惑難曉茍見陛<lb/>
下如此將謂真心信佛皆云天子大聖猶一心敬信百<lb/>
姓賤微於佛豈合更惜身命焚頂燒指百千為羣解衣<lb/>
散錢自朝至暮轉相倣效惟恐後時老少奔波棄其生<lb/>
業若不即加禁遏更歴諸寺必有斷臂臠身以為供養<lb/>
者傷風敗俗𫝊笑四方非細事也夫佛夷狄之人與中<lb/>
<pb n="KR2m0002_WYG_047-17b"/>
國言語不通衣服殊製口不言先王之法言身不服先<lb/>
王之法服不知君臣父子之情假如其身尚在奉其國<lb/>
命來朝京師陛下容而接之不過宣政一見禮賔一設<lb/>
賜衣一襲衛而出之於境不令惑於衆也况其身死已<lb/>
乆枯朽之骨凶穢之餘豈宜以入宫禁孔子曰敬鬼神<lb/>
而逺之古諸侯行弔於國尚令巫祝先以桃茢祓除不祥<lb/>
然後進弔今無故取朽穢之物親臨觀之巫祝不先桃<lb/>
茢不用羣臣不言其非御史不舉其失臣實恥之乞以<lb/>
<pb n="KR2m0002_WYG_047-18a"/>
此骨付有司投諸水火永絶根本㫁天下之疑絶萬代<lb/>
之惑使天下知大聖之所作為出於尋常萬萬也豈不<lb/>
盛哉佛如有靈能作禍祟凡有殃咎請加臣身上天鑒<lb/>
臨臣不怨悔疏奏上怒甚間一日出以示宰臣將加重<lb/>
法裴度崔羣對曰韓愈上忤尊聴誠宜得罪然非内懐<lb/>
忠懇不避黜責豈能至此伏乞稍賜寛容以來諫者上<lb/>
曰愈言我奉佛太過我猶為容之至謂東漢奉佛之後<lb/>
帝王咸致天促何乖誕也愈為人臣而敢爾狂忽不可<lb/>
<pb n="KR2m0002_WYG_047-18b"/>
赦於是人情驚惋至於國戚亦以罪愈為人臣戒而給<lb/>
事中崔植洎諸諫官皆上疏論救不納遂貶潮州刺史<lb/>
㑹昌五年八月制朕聞三代以前未嘗言佛漢魏之後<lb/>
象法寖興是逢季時𫝊此異俗因縁染習滋蔓侈多以<lb/>
至於耗蠧國風而漸不覺以至於誘惑人心而衆益迷<lb/>
洎乎九有山原兩京城闕僧徒日廣佛寺日崇勞人力<lb/>
於土木之功奪人利為金寳之飾移君親於師資之際<lb/>
違配偶於戒律之間壊法害人莫過於此且一夫不田<lb/>
<pb n="KR2m0002_WYG_047-19a"/>
有受其餒一婦不織有受其寒者今天下僧尼不勝數<lb/>
皆待蠶而衣待農而食寺宇招提莫知紀極皆雲構藻<lb/>
飾僭擬宫殿晉宋齊梁物力凋瘵風俗澆詐莫不由是<lb/>
而致也况髙祖太宗以武定禍亂以文理華夏執此二<lb/>
柄足以經邦而豈可以區區西方之教與我抗衡哉貞<lb/>
觀開元亦嘗釐革剗除不盡流衍滋多朕博覽前言旁<lb/>
求輿議弊之可革㫁在不疑而中外正臣叶予至意條<lb/>
疏至當宜從所請懲千古之蠧源成百王之典法濟<lb/>
<pb n="KR2m0002_WYG_047-19b"/>
人利衆予不讓焉其天下坼寺四千六百餘所還俗僧<lb/>
尼二千六萬餘人収充兩稅户坼招提蘭若四萬餘収<lb/>
膏腴上田數千萬頃収奴婢為兩稅户十五萬人𨽻僧<lb/>
尼屬主客顯明外國之教勒大秦穆袄二萬餘人違俗<lb/>
不雜中華之風於戱前古未行已將有待及今盡去豈<lb/>
謂無時驅逰惰不業之徒已踰千萬廢丹雘無用之屋<lb/>
何啻億千自此清浄訓人慕無為之理簡易為政成一<lb/>
俗之功將使六合黔黎同歸皇化儻以革弊之始日用<lb/>
<pb n="KR2m0002_WYG_047-20a"/>
不知下制明廷宜體予志宣布中外咸使聞知<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_047-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐會要卷七十八</head> <lb/>
    <p>
<pb n="KR2m0002_WYG_078-1a"/>
欽定四庫全書<lb/>
　唐會要卷七十八<lb/>
　　　　　　　　　　　　　宋　王溥　撰<lb/>
　　諸使中<lb/>
　　　黜陟使<lb/>
貞觀八年將發十六道黜陟大使畿内未有其人上問<lb/>
房𤣥齡此道事最重誰可充使尚書右僕射李靖曰畿<lb/>
内事宜非魏徴莫可上曰朕今欲向九成宫事亦不小朕<lb/>
<pb n="KR2m0002_WYG_078-1b"/>
毎行不欲與其相離者迺為其見朕過必無所隠乃令<lb/>
李靖充使<lb/>
二十年遣大理卿孫伏伽等以六條巡察四方黜陟官<lb/>
吏<lb/>
開元二十二年四月二十一日遣使以崔翹等為之<lb/>
天寶五載七月遣使以席豫等為之<lb/>
至徳二載十二月遣使以虢王等為之<lb/>
建中元年正月制諸道宜分遣黜陟使觀風俗問疾苦<lb/>
<pb n="KR2m0002_WYG_078-2a"/>
自艱辛以來徴賦名目繁雜委黜陟使與諸道觀察使<lb/>
刺史計資産作兩税法比來新舊徴科色目一切停罷<lb/>
兩税外輒别配率以枉法論乾元元年與採訪使並權<lb/>
罷至是復有之自建中己後至今未嘗置初司封郎中<lb/>
韋正為山南黜陟使薦興鳳兩相團練使嚴震理行為<lb/>
山南第一特賜上下考封鄖國公在鳳州十四年能政<lb/>
不替<lb/>
　　　採訪取置使<hi>宰相張九齡奏置</hi>
<pb n="KR2m0002_WYG_078-2b"/>
開元二十二年二月十九日初置十道採訪取置使以<lb/>
御史中丞盧絢等為之至三月二十三日諸道採訪取<lb/>
置使華州刺史李尚隠等奏請各使置印許之<lb/>
二十五年十二月二十四日命諸道採訪使考課官人<lb/>
善績三年一奏永為常式至二十七年二月七日赦文<lb/>
三載考績黜陟幽明允叶大猷以勸天下比來諸道所<lb/>
通善狀但優仕進之輩與為選調之資責實循名或乖<lb/>
古義自今已後諸道使更不須善狀毎三年朕常自擇<lb/>
<pb n="KR2m0002_WYG_078-3a"/>
使臣觀察風俗有清白政理著聞者當别擢用<lb/>
二十六年三月勅諸道採訪使判官等自今已後並須<lb/>
首末經三年其縁事故停不得滿年限者承優節文準<lb/>
開元二十四年二月十九日勅處分<lb/>
二十九年七月勅採訪使等所資按部恤隠求瘼巡撫<lb/>
處多事須周細不可怱遽徒有往來宜依刺史例入奏<lb/>
天寶九載三月十二日勅本置採訪使令舉大綱若大<lb/>
小必由一人豈能兼理自今已後採訪使但察訪善惡<lb/>
<pb n="KR2m0002_WYG_078-3b"/>
舉其大綱自餘郡務所有奏請並委郡守不須干及<lb/>
十二載二月河南道採訪取置使河東郡太守李憕河<lb/>
南道採訪處置使陳留郡大守王濬等奏請依舊通前<lb/>
置兩員文使望以周載許依元勅酬功處分勅諸道準<lb/>
此黔中道各一人宜依舊定<lb/>
乾元元年四月十一日詔曰近縁狂寇亂常毎道分置<lb/>
節度其管内縁徴遣及文牒兼使命來往州縣官非不<lb/>
艱辛若更加採訪轉益煩擾其採訪使置來日久并諸<lb/>
<pb n="KR2m0002_WYG_078-4a"/>
道黜陟使便宜且停待後當有處分<hi>其年改為觀察處置使</hi>
大厯十二年五月中書門下奏開元末置諸採訪使許<lb/>
其専停刺史務廢置由己請自今已後刺史有犯贓等<lb/>
色本道但具狀聞奏不得輒追赴使及専擅停務差人<lb/>
權攝其刺史亦不得輒詣使出界有違者皆按常刑<lb/>
　　　五坊宫苑使<lb/>
五坊謂鵰鶻鷹鷂狗共為五坊宫苑舊以一使掌之自<lb/>
寳應二年後五坊使入𨽻内宫苑使近又有閑廏使兼<lb/>
<pb n="KR2m0002_WYG_078-4b"/>
宫苑之職焉<lb/>
開元十九年金吾將軍楊崇慶除五坊宫苑使其後來<lb/>
曜牛仙客李元裕韋衢章仇兼瓊王鉷吕崇貴綦輔國<lb/>
彭體盈藥子昂等為之<lb/>
大厯十四年五月詔鷹隼豹貀獦犬皆放之自永徽以<lb/>
來撣國累貢馴象三十有二皆豢于禁中有善舞者以<lb/>
備元會充庭之飾因是于鷹隼之類同放之<lb/>
元和二年六月初五坊户諸色影占者多宜令府縣收<lb/>
<pb n="KR2m0002_WYG_078-5a"/>
管<lb/>
三年七月五坊品官朱超宴王志忠放縱鷹隼入常安<lb/>
富人家旋詣其居廣有求取上知之立召二人各笞二<lb/>
十奪其職自是貢鷙鳥畧大者皆斥之貞元末五坊小<lb/>
兒張捕鳥雀于閭里者皆為暴横以取人錢物或有張<lb/>
羅網于門不許人出入者或以張井上使不得汲者近<lb/>
之輒曰汝驚供奉鳥雀即痛毆之出錢物求謝乃或相<lb/>
聚于食市酒肆醉飽而去賣者或不知就索其直多被<lb/>
<pb n="KR2m0002_WYG_078-5b"/>
毆詈或時留虵一囊為質曰此所以致鳥雀而捕之者<lb/>
今留付汝幸善飼之勿令飢渴賣者媿謝求哀乃攜挈<lb/>
而去憲宗在春宫時知其弊嘗欲奏禁之及即位遂推<lb/>
而行人情大悦<lb/>
十三年十月上怒五坊使楊朝汶追捕平人命殺之<hi>事具</hi>
<hi>宰相忠諫門</hi>
　　　皇城使<lb/>
天祐三年閏十二月皇城使奏伏以皇城之内咫尺禁<lb/>
<pb n="KR2m0002_WYG_078-6a"/>
圍伏乞準元勅條流鼓聲絶後禁㫁人行近日軍人百<lb/>
姓更㸃動後尚恣夜行特乞再下六軍止絶從之<lb/>
　　　元帥<lb/>
武徳元年六月七日秦王世民加西封元帥<lb/>
上元三年三月相王旦除涼州道元帥周王亨除洮河<lb/>
道元帥昇儲後至聖厯元年九月又除河北道行軍大<lb/>
元帥亦稱大行臺元帥大足元年六月相王旦除安北<lb/>
道行軍元帥至長安二年九月又除并州道行軍元帥<lb/>
<pb n="KR2m0002_WYG_078-6b"/>
自後親王為銜者甚多其元帥之號自武徳已來唯王<lb/>
始拜至天寶十五載正月哥舒翰除諸道兵馬元帥始<lb/>
臣下為之乾元二年三月郭子儀除山南東道拜河南<lb/>
道諸道節度防禦兵馬元帥後上元二年七月李光弼<lb/>
除淮南河南淮西山南東道荆南五節度行營元帥此<lb/>
並副元帥也<lb/>
至徳元年以廣平王為天下兵馬元帥統大軍東征以<lb/>
子儀為副<lb/>
<pb n="KR2m0002_WYG_078-7a"/>
其載九月吏部尚書平章事房琯特請兵一萬人自為<lb/>
元帥以收兩京詔許之以兵部尚書王思禮為副分為<lb/>
三軍使楊希文將南軍自宜夀入劉貴悊將中軍自武<lb/>
功入李光進將北軍自奉天入而琯以中軍為元帥次<lb/>
便橋二軍先遇賊戰于陳濤王師敗績時琯以車二千<lb/>
乘以馬步夾之為乘車之戰賊順風揚塵鼓噪牛皆振<lb/>
駭因縳草縱火焚之人畜大亂故敗琯自將南軍又戰<lb/>
不利楊希文劉貴悊降于賊琯幕府偏禆等奔赴行在<lb/>
<pb n="KR2m0002_WYG_078-7b"/>
肉袒請罪詔並宥之<lb/>
四載九月以舒王謨為揚州大都督持節充荆南襄江<lb/>
鄂等道節度諸軍行營兵馬都元帥仍賜名誼改封晉<lb/>
王大開幕府文武僚属之盛前後出師未見其比<lb/>
天福三年三月以輝王祚為諸道兵馬元帥<lb/>
其年十二月十三日勅國史所書元帥之任並以天下<lb/>
為名乃自近年設為諸道宜却復為天下兵馬元帥<lb/>
　　　都統<lb/>
<pb n="KR2m0002_WYG_078-8a"/>
乾元元年十二月户部尚書李峘除都統淮南江東江<lb/>
西節度宣慰觀察處置等使都統之號始于此<lb/>
上元二年八月李若幽除户部尚書充朔方鎮西北庭<lb/>
興平陳鄭等九節度行營兵馬及河中節度都統處置<lb/>
使<lb/>
建中元年十二月以汴州節度使李勉充河南汴州宋<lb/>
滑亳河陽等道都統使<lb/>
元和四年九月以邠寜夏三州節度高崇文充西京都<lb/>
<pb n="KR2m0002_WYG_078-8b"/>
統<lb/>
大中五年五月以特進守司空兼門下侍郎平章事白敏<lb/>
中充邠寜節度使招討南山平夏党項兵馬都統取置<lb/>
等使<lb/>
元和四年九月以宣武軍節度韓𢎞充淮西諸軍行營<lb/>
兵馬都統<lb/>
乾符五年黄巢大掠江淮宰相王鐸進奏曰臣忝宰執<lb/>
之長在朝不足分陛下之憂願自帥諸軍盪滌羣寇朝<lb/>
<pb n="KR2m0002_WYG_078-9a"/>
議然之乃拜守司空平章事荆南節度使諸道行營兵<lb/>
馬都統其年以鎮海軍節度使高駢為諸道行營兵馬<lb/>
都統<lb/>
中和二年復以宰相王鐸為京城四面諸道行營兵馬<lb/>
都統以崔安潛副之至大順元年五月以宰臣張濬為<lb/>
京東北面兵馬都統<lb/>
　　　節度使<hi>毎使管内軍附</hi>
武徳元年因隋舊制呼為大總管其年六月七日諸州<lb/>
<pb n="KR2m0002_WYG_078-9b"/>
總管加號使持節至七年二月十八日改大總管為大<lb/>
都督<lb/>
貞觀三年八月李靖除定襄道行軍大總管貞觀三年<lb/>
已後行軍即稱總管本道即稱都督永徽已後除都督<lb/>
帶使持節即是節度使不帶節者不是節度使景雲二<lb/>
年四月賀拔延嗣除涼州都督充河西節度使此始有<lb/>
節度之號遂至于今不改<lb/>
朔方節度使開元元年十月六日勅朔方行軍大總管<lb/>
<pb n="KR2m0002_WYG_078-10a"/>
宜準諸道例改為朔方節度使其定逺豐安軍西中城<lb/>
單于豐勝靈夏鹽銀匡長安樂等州並受節度至十四<lb/>
年七月除王浚帶闗内支度營田等使十五年五月除<lb/>
蕭嵩又加鹽池使二十年四月除牛仙客又加押諸蕃<lb/>
部落使二十九年除王忠嗣又加水運使天寶五載十<lb/>
二月除張齊邱又加管内諸軍採訪使已後遂為定額<lb/>
豐安軍在靈州黄河西去郡一百八十里<lb/>
定逺軍在靈州北二百里先天二年正月郭元振置<lb/>
<pb n="KR2m0002_WYG_078-10b"/>
貞觀十三年三月十五日置朔使以䕶突厥<hi>即舊朔方節度之號</hi>
河東節度使開元十一年以前稱天丘軍節度其年三<lb/>
月四日改為太原已北諸軍節度至十八年十二月宋<lb/>
之悌除河東節度已後遂為定額大同軍置在朔方州<lb/>
本大武軍調露二年裴行儉改為神武軍天授二年改<lb/>
為平狄軍大定元年五月十八日改為大武軍開元十<lb/>
二年三月四日改為大同軍横塞軍初置在飛狐復移<lb/>
于薪州開元六年六月二十三日張嘉貞移于右代都<lb/>
<pb n="KR2m0002_WYG_078-11a"/>
大安城南以為九姓之援天寶十三載十二月一日改<lb/>
為大徳軍岢嵐軍武徳中為鎮永淳二年改為柵隷平<lb/>
狄軍長安三年李迴秀改為軍張仁亶置移軍朔方留<lb/>
一千人充守捉属大武軍開元十二年崔隠甫又置軍<lb/>
十五年李嵩又廢為鎮其後又改為軍<lb/>
天興軍聖厯二年四月置大足元年五月十八日廢長<lb/>
安元年八月又置景雲元年又廢開元五年六月二十<lb/>
四日張嘉貞又置十一年三月四日改為太原已北諸<lb/>
<pb n="KR2m0002_WYG_078-11b"/>
軍節度使<lb/>
清塞軍貞元十五年四月以清塞城為軍<lb/>
開元九年十一月四日勅河東河北不須别置支度並<lb/>
令節度使自支度<lb/>
隴右節度使開元元年十二月鄯州都督<hi>闕</hi>矩除隴右節<lb/>
度自此始有節度之號至十五年十二月除張志亮又<lb/>
兼經畧度支營田等使已後為定額臨洮軍置在狄道<lb/>
縣開元七年移洮州縣就此軍焉<lb/>
<pb n="KR2m0002_WYG_078-12a"/>
河源軍置在遑州東西又云本道充國亭侯也<lb/>
白水軍開元五年郭知運張懷亮置<lb/>
安人軍置在星宿州鄯州西北界開元七年三月置<lb/>
積石軍置在廓州逹化縣西界本吐谷渾居地貞觀三年<lb/>
吐谷渾叛置靜邊鎮儀鳳二年置軍額焉<lb/>
英門軍置在洮州儀鳳二年置軍開元十七年洮州移<lb/>
隷臨潭百姓隷岷州置臨州二十年七月又改為洮州<lb/>
今為臨洮軍是也<lb/>
<pb n="KR2m0002_WYG_078-12b"/>
振武軍置在鄯州鄯城縣西界吐蕃鐵仭城亦名石堡<lb/>
城開元十八年三月二十四日信安王拔之置四月改<lb/>
為鎮武軍又二十九年十二月六日盖嘉運不能守遂<lb/>
陷吐蕃天寶八載六月哥舒翰又拔之閏六月三日改<lb/>
為神武軍<lb/>
威戎軍置在鄯州界開元中杜希望收吐蕃新城置<lb/>
鎮西軍置在河州開元二十六年八月置<lb/>
神䇿軍天寶十三載七月十七日隴右節度哥舒翰以<lb/>
<pb n="KR2m0002_WYG_078-13a"/>
前年收黄河九曲請分其地置洮陽郡内置軍焉以成<lb/>
如璆為太守充神䇿軍使去臨洮軍二里<lb/>
宛秀軍同前年分九曲置澆河郡内置軍焉以臧奉忠<lb/>
為太守充軍使<lb/>
保義軍元和元年二月改隴右經略使為軍<lb/>
河西節度使景雲二年四月賀拔廷嗣為涼州都督充<lb/>
河西節度使自此始有節度之號至開元二年四月除<lb/>
楊執一又兼赤水九姓本道度支營田等使十一年四<lb/>
<pb n="KR2m0002_WYG_078-13b"/>
月除張敬忠又加經畧使十二年十月除王君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>又加<lb/>
長行轉運使自後遂為定額也<lb/>
赤水軍置在涼州西城本赤烏鎮有泉水赤因以為名<lb/>
武徳二年七月安修仁以其地來降遂置軍焉軍之大<lb/>
者莫過于此<lb/>
新泉軍大定元年郭元振奏置開元五年改為守捉使<lb/>
天斗軍本是守捉使開元十六年改為天斗軍焉<lb/>
建庫軍置在甘肅二州界證聖元年王孝傑開西鎮迴<lb/>
<pb n="KR2m0002_WYG_078-14a"/>
以兩州界曠逺置此軍焉<lb/>
寜寇軍舊同在城等守捉天寶元年五月五日遂置焉<lb/>
王門軍本廢王門縣開元六年置軍焉<lb/>
墨離軍本是月支舊國武徳初置軍焉<lb/>
豆盧軍置在沙州神龍元年九月置軍<lb/>
白亭軍天寶十四載正月三日置<lb/>
開元十四年三月二日勅河西長安行轉運九姓即隷<lb/>
入節度使宜加度支判官一人<lb/>
<pb n="KR2m0002_WYG_078-14b"/>
安西四鎮節度使開元六年三月楊嘉恵除四鎮節度<lb/>
經畧使自此始有節度之號十二年已後或稱磧西節<lb/>
度或稱四鎮節度至二十一年十二月王斛斯除安西<lb/>
四鎮節度遂為定額又先天元年十一月史獻除伊西<lb/>
節度魚瀚海軍使自後不改開元十五年三月又分伊<lb/>
西北庭為兩節度至二十九年十月二十九日移隷伊<lb/>
西北庭都属四鎮節度使至天寶十二載三月始以安<lb/>
西四鎮節度封常清兼伊西北庭節度瀚海軍使<lb/>
<pb n="KR2m0002_WYG_078-15a"/>
伊吾軍本昆吾國也置在伊州景龍四年五月置<lb/>
天山軍置在西州漢車師前王故國地形高敞改名髙<lb/>
昌貞觀十四年置瀚海軍置在北都䕶府本烏孫王境<lb/>
也貞觀十四年置庭州文明元年廢州置焉長安十二<lb/>
年二月改為燭龍軍三年郭元振奏置瀚海軍大軍並<lb/>
在碎葉城<lb/>
范陽節度使先天二年甄道一除幽州節度經畧鎮守<lb/>
使開元十五年除李尚隱又帶河北度支營田使二十<lb/>
<pb n="KR2m0002_WYG_078-15b"/>
七年除李適之加河北海運使天寳元年除裴寛為范<lb/>
陽節度使經畧河北度支營田河北海運使遂為定額<lb/>
經畧軍置在范陽城内延載元年置<lb/>
漁陽軍在幽州北盧龍右塞開元十九年改為静塞軍<lb/>
清夷軍垂拱二年嬀州刺史鄭崇古奏置<lb/>
威武軍大定元年置在檀州<lb/>
北平軍在定州西三里<lb/>
恒陽軍恒州郭下<lb/>
<pb n="KR2m0002_WYG_078-16a"/>
高陽軍本瀛州開元二十年移在易州<lb/>
唐興軍在莫州<lb/>
横海軍在滄州並開元十四年四月十二日置各以刺<lb/>
史為使<lb/>
懷柔軍在蔚州界先天元年八月八日置<lb/>
鎮安軍貞元二年四月二十二日於燕城守捉置<lb/>
懷逺軍在故遼城天寶二年二月安祿山奏置焉<lb/>
平盧軍節度使開元七年閏七月張敬忠除平盧軍節<lb/>
<pb n="KR2m0002_WYG_078-16b"/>
度使自此始有節度之號八年四月除許欽琰又帶管<lb/>
内諸軍諸蕃及度支營田等使二十八年二月除王斛<lb/>
斯又加押兩畨及渤海黒水等四府經畧處置使遂為<lb/>
定額<lb/>
平盧軍在桞城本古遼西之地<lb/>
盧龍軍置有北平郡古孤竹國天寶二年置<lb/>
開元十三年三月二十日勅平盧軍幽州太原朔方河<lb/>
西隴右劍南等七道節度使宜各置木契行勘<lb/>
<pb n="KR2m0002_WYG_078-17a"/>
劒南節度使開元五年二月齊景昌除劒南節度使度<lb/>
支營田兼姚巂等州處置兵馬使因此使有節度之號<lb/>
至八年除李濬始下兼兵馬使二十七年除仇兼瓊又<lb/>
兼山南西道採訪使其後或兼或不兼無定制至上元<lb/>
二年二月分為西川廣徳二年正月八月合為一道大<lb/>
厯二年正月二十日又分為兩州至今不改貞元十一<lb/>
年九月韋臯為節度就加統攝近界諸蠻兼西山八國<lb/>
雲南安撫等使<lb/>
<pb n="KR2m0002_WYG_078-17b"/>
天寶軍置在雍州開元二十九年置<lb/>
洪源軍置在黎州漢黎郡地開元三年置軍<lb/>
昆明軍置在巂州開元十七年十一月置<lb/>
嶺南節度使至徳二載正月賀蘭進明除嶺南五府經<lb/>
畧兼節度使自此始有節度之號已前但稱五府經畧<lb/>
自此遂為定額又杜佑為嶺南節度使徳宗興元朝執<lb/>
政往往出為節度故嶺南節度常兼五管經畧使佑獨<lb/>
不兼盖一時之誤後遂不帶五管經畧名目至咸通三<lb/>
<pb n="KR2m0002_WYG_078-18a"/>
年五月分為兩節度以廣州為嶺南東道邕州為嶺南<lb/>
西道<lb/>
清海軍天寶元年置在思州<lb/>
柔逺軍貞元七年三月二十三日置<lb/>
淮南河南江東道乾元元年三月六日置節度使<lb/>
鎮州節度使大厯十四年四月名其軍曰成徳至天祐<lb/>
二年九月改為武順汴宋亳節度使建中三年二月二<lb/>
日名其軍曰宣武<lb/>
<pb n="KR2m0002_WYG_078-18b"/>
浙江節度使建中二年六月分浙江東西節度使尋改為<lb/>
鎮海軍以團練為節度徙理潤州元和五年十一月團<lb/>
練使奏丹陽軍北因置節度改為鎮海今請依前置鎮<lb/>
海軍從之<lb/>
滑州節度使貞元元年五月罷滑州永平軍其年四月<lb/>
名其軍曰義成淮西節度使貞元二年二月改淮西節<lb/>
度為淮寜軍<lb/>
申光蔡等道節度使貞元十四年正月名其軍曰彰義<lb/>
<pb n="KR2m0002_WYG_078-19a"/>
易定節度使貞元十五年三月滿城縣置永清軍建中<lb/>
三年五月名其軍曰義武<lb/>
安黄節度使貞元十九年二月名其軍曰奉義<lb/>
陳許節度使貞元二十年四月名其軍曰忠武<lb/>
徐州節度使貞元二十一年三月名其軍曰武寜至咸<lb/>
通四年四月降為支郡隷兖州至十一年十一月改為<lb/>
感化軍<lb/>
劒南節度使元和二年二月改天威軍<lb/>
<pb n="KR2m0002_WYG_078-19b"/>
荆南節度使元和六年八月勅制荆南是賦税之地與<lb/>
闗右諸鎮及河南河北有重兵處體例不同節度使之<lb/>
外不合更置軍額因循已久煩弊實深嚴綬所請停永安<lb/>
軍額宜依其合收錢米委嚴綬于當府諸縣蠲除不支<lb/>
濟人户均藏訖聞奏<lb/>
天平軍節度使元和十四年三月平李師道以所管十<lb/>
二州分三節度使搃為天平軍節度其一為兖海沂密<lb/>
節度一為平盧軍節度仍加押新羅渤海兩蕃使仍舊<lb/>
<pb n="KR2m0002_WYG_078-20a"/>
為平盧軍賜兩蕃使印一面<lb/>
河陽節度使會昌四年十月平賊以河陽三城鎮遏使<lb/>
為孟州號河陽軍額懌二州隷焉<lb/>
歸義軍節度大中五年八月沙州刺史張義潮以瓜沙<lb/>
伊肅等十一州户口來獻自河隴陷蕃百餘年至是悉<lb/>
獲故地乃以沙州為歸義軍授義潮節度使<lb/>
戎昭軍節度使天佑二年九月以金州置軍額三年四<lb/>
月復以為州<lb/>
<pb n="KR2m0002_WYG_078-20b"/>
義昌軍節度使太和五年正月以滄景徳州號義昌軍<lb/>
山南東道節度使乾元元年置節度元和十年十月分<lb/>
為兩節度以户部侍郎李遜為襄復郢等節度使右羽<lb/>
林大將軍高霞寓為唐鄧隋節度使景雲二年正月二<lb/>
十九日勅諸道節度使除緣兵馬外不得别理百姓訴<lb/>
訟事元和六年十月詔曰朕于百執事羣有司方澄源<lb/>
流以責實効其諸都都團練使足修武備以靜一方而<lb/>
别置軍額因加吏祿亦既虛設頗為浮費思去煩以循<lb/>
<pb n="KR2m0002_WYG_078-21a"/>
本期省事以便人潤州鎮海軍宣州采石軍越州義勝<lb/>
軍洪州南昌軍福州静海軍等使額並宜停所收使以<lb/>
下俸科等事以上各委本道充代百姓闕額兩税仍具<lb/>
數聞奏庻幾愛人之心不至于惜費立制之意必在於<lb/>
正名<lb/>
十三年二月襄陽節度使李愬奏請判官大將已下一<lb/>
百五十員上不悦謂裴度曰李愬誠立竒功然奏請過<lb/>
當遂留中不下其年七月詔曰事闗軍旅並属節務繫<lb/>
<pb n="KR2m0002_WYG_078-21b"/>
州縣悉歸察㢘二使所領不同管轄諸道度支營田承<lb/>
前各别置使自艱虞以後事稍因循方鎮除授之時或<lb/>
有兼帶此職遂領所在各殊今者務修舊章思一法度<lb/>
去煩就理衆心為正唯别置營處其使且令仍舊其忠<lb/>
武鳳翔武寜魏博山南東南横海邠寜義成河陽等道<lb/>
度支營田使及淮南度攴近已定省其餘諸道並準此<lb/>
處分初景雲開元間節度度支營田等使諸道並置又<lb/>
一人兼領者甚少艱難以來優寵節將天下擁旄者常<lb/>
<pb n="KR2m0002_WYG_078-22a"/>
不下三十人例銜節度度支營田觀察使其邊界藩鎮<lb/>
增置名額者又不一前後十餘年雖嘗增減官員及使<lb/>
額而度支營田以兩河諸將兼領故朝廷不議停廢至<lb/>
是羣盜漸息宰臣等奏罷之<lb/>
乾符三年以宰臣鄭從讜為北京留守河東節度使詔<lb/>
許自擇賓佐<lb/>
　　　親王遙領節度使<lb/>
貞觀二年正月蜀王恪除使持節大都督益綿卭維眉<lb/>
<pb n="KR2m0002_WYG_078-22b"/>
雅等八州諸軍事益州刺史越王泰除使持節大都督<lb/>
揚州常和潤楚舒盧濠夀歙蘇杭宣東睦南和等十六<lb/>
州諸軍事揚州刺史<lb/>
開元四年正月二十九日郯王嗣直除安西大都䕶充<lb/>
安撫河東闗内隴右諸蕃部落大使陜王嗣昇為西都<lb/>
䕶仍充河西道及四領諸蕃部落大使安西大都䕶張<lb/>
知運為副都䕶親王遙領節度自兹始也其在軍節度<lb/>
即稱節度副大使知節度事十五年五月以慶王潭為<lb/>
<pb n="KR2m0002_WYG_078-23a"/>
涼州都督兼河西節度大使忠王浚為單于大都䕶朔<lb/>
方節度大使棣王洽為太原已北諸軍節度大使鄂王<lb/>
涓為幽州都督河北節度大使營王滉為京北牧隴節<lb/>
度大使光王涺廣州都督五府節度大使儀王濰河南<lb/>
牧穎王澐安東都䕶平盧節度大使永王澤荆州大都<lb/>
督夀王法益州都督劒南節度大使延王洄安西大都<lb/>
䕶磧西節度大使盛王沐揚州大都督<lb/>
建中元年八月以舒王諲為涇原節度大使<lb/>
<pb n="KR2m0002_WYG_078-23b"/>
貞元四年七月以䖍王諒為光隨蔡節度觀察大使<lb/>
七年七月以邕王謜為義武軍節度易定等州觀察使<lb/>
九年十二月以通王諶為宣武節度使<lb/>
十年七月復以邕王謜為昭義軍節度使<lb/>
十一年五月復以通王諶為河東節度大使西都留守<lb/>
十六年九月以開府儀同三司䖍王諒為除州節度大<lb/>
使觀察度支營田等使<lb/>
元和二年八月以建王審為鄆州大都督平盧節度觀<lb/>
<pb n="KR2m0002_WYG_078-24a"/>
察等使陸運海運押新羅兩蕃等使<lb/>
九年三月以遂王宥開府儀同三司充彰義軍節度管<lb/>
内營田申光蔡等州觀察處置等使<lb/>
寶厯元年十二月以晉王普為昭義軍節度副大使知<lb/>
節度事以劉悟子前將作監主簿從諫為節度留後<lb/>
太和八年十二月以通王諶為幽州經畧盧龍軍節度副<lb/>
大使知節度事以勾當幽州兵馬元忠為留後<lb/>
開成五年十二月以福王綰開府儀同三司行魏州大<lb/>
<pb n="KR2m0002_WYG_078-24b"/>
都督充魏博等州節度觀察處置等使<lb/>
會昌二年正月以撫王紘開府儀同三司行幽州大都<lb/>
督充幽州盧龍軍節度觀察處置押奚契丹兩蕃經畧<lb/>
盧龍軍等<lb/>
四年十一月以皇子諤為開府儀同三司朔方軍節度<lb/>
副大使知節度事時以党項叛命故以親王制之<lb/>
大中十一年以昭王汭為開府儀同成徳軍節度副大<lb/>
使知節度事以佐司馬王紹知成徳軍兩使留後<lb/>
<pb n="KR2m0002_WYG_078-25a"/>
咸通十年十二月以蜀王佶為開府儀同三司劒南西<lb/>
川節度副大使知節度使以盧躭知西川事<lb/>
乾符四年正月以夀王傑為開府儀同三司幽州經畧<lb/>
盧龍軍節度副大使知節度事以李可舉知幽州兵馬<lb/>
事<lb/>
　　　宰相遙領節度使<lb/>
開元十五年十一月兵部尚書河西節度副大使知節<lb/>
度事蕭嵩除同中書門下平章事節度如故宰相遙領<lb/>
<pb n="KR2m0002_WYG_078-25b"/>
節度使自兹始也至二十六年正月中書令李林甫遙<lb/>
領隴右節度天寶十載十一月楊國忠又遙領劒南節<lb/>
度蕭嵩以牛仙客為留後李林甫以杜希望為留後楊<lb/>
國忠以崔圓為留後<lb/>
　　　諸使雜錄<hi>上卷附</hi>
貞觀元年四月發諸道檢㸃使<lb/>
咸亨三年十二月領下檢㸃格其年五月十一日勅中<lb/>
書門下兩省供奉官及尚書省御史臺見任郎官御史<lb/>
<pb n="KR2m0002_WYG_078-26a"/>
自今已後請便不得奏請保使永為常式<lb/>
二年三月十一日闗内道覆囚使邵師徳等奉辭上謂<lb/>
曰州縣諸囚未㫁甚廢田作令遣爾等理之非遣殺之<lb/>
無濫刑也至開元十年十月宇文融除殿中侍御充覆<lb/>
囚使<lb/>
儀鳳二年十二月二十七日詔宜令闗内河東簡練有<lb/>
膂力雄果者即以猛士為名<lb/>
三年正月二十五日遣左金吾將軍曹懷舜李知十等<lb/>
<pb n="KR2m0002_WYG_078-26b"/>
分往河南河北以募猛士<lb/>
萬歲通天元年九月令山東近境州置武騎團兵至聖<lb/>
厯元年臘月二十五日河南河北置武騎團以備黙啜<lb/>
毎一百五十户共出兵十五人馬一匹<lb/>
先天二年正月十五日詔往者計户充兵使二十二人<lb/>
募六人出軍既憚劬勞咸欲逃匿不有釐革將何致理<lb/>
天下衛士取年二十五已上充十五年放出頻經征鎮<lb/>
者十年放出自今已後羽林飛騎先于衛士中簡擇<lb/>
<pb n="KR2m0002_WYG_078-27a"/>
長夀三年正月許諸州大都督及上州刺史大都督府<lb/>
長史諸軍經畧鎮守大使一子為宿衛官<lb/>
開元十年六月七日勅度支營田若一使專知宜同為<lb/>
一額共置判官兩人<lb/>
十一年二月二十九日勅同華兩州精兵所出地資輦<lb/>
轂不合外支自今已後更不得聚同華兵防容其休息<lb/>
二十一年正月二十四日勅令百寮尋勝因置檢校尋<lb/>
勝使以厚其事<lb/>
<pb n="KR2m0002_WYG_078-27b"/>
天寶七載十一月給事中楊釗充九成宫使<hi>其使及水炭使並是</hi>
<hi>岐州刺史勾當入釗至是移屬權臣其時劒南監倉使農出納錢物召募劒南健兒兩京大含嘉倉出納召募</hi>
<hi>河西隴右健兒催諸道租庸等事</hi>
　　蘇氏駮曰九寺三監東宫三寺十二衛及京兆河<lb/>
　　南府是王者之有司各勤所守以奉職事尚書舊<lb/>
　　章立程度以頒之御史臺按格令採姦濫以繩之<lb/>
　　中書門下立百司之體要察羣吏之能否善績著<lb/>
　　而必進敗徳聞而且貶政有恒而易為事歸本<lb/>
<pb n="KR2m0002_WYG_078-28a"/>
　　而難失經逺之理捨此奚據自姦臣廣言利以邀<lb/>
　　恩多立使以示寵尅小民以厚歛張虛數以獻狀<lb/>
　　上心蕩而益侈人望怨而成禍使天子有司守其位<lb/>
　　而無其事受厚祿而虛其用宇文融首倡其端楊<lb/>
　　慎矜王鉷繼遵其軌楊國忠成其亂仲尼云寜有<lb/>
　　盜臣而無聚歛之臣誠哉是言前車既覆後轍未<lb/>
　　改欲求化本不亦難乎<lb/>
十二載十二月二十二日左相陳希烈充秘書省圖書<lb/>
<pb n="KR2m0002_WYG_078-28b"/>
使<lb/>
十四載十一月安祿山叛命諸山當賊衝者始置防禦<lb/>
使至寶應元年五月十九日停諸州防禦使<lb/>
乾元二年七月九日勅宜令御史大夫充彍騎使令御<lb/>
史充判官<lb/>
廣徳二年九月以太子詹事李峴為江南東西及福建<lb/>
等道知選事并勸農宣慰使<lb/>
大厯十二年五月十日中書門下狀奏諸州團練守捉<lb/>
<pb n="KR2m0002_WYG_078-29a"/>
使請一切並停其勅使日有持節諸軍旅司馬即同副<lb/>
使之任其判司既帶㕘軍事望令司兵判兵司按司倉<lb/>
判軍粮按司事判甲仗按具兵士量險隘召募謂之健<lb/>
兒給春冬衣并家口粮當上百姓名曰團練春秋歸冬<lb/>
夏追集日給一身粮及醬菜其月十一日諸道先置上<lb/>
都留後使宜令並改為上都進奉縣官十三日諸道觀<lb/>
察都團練使判官各置一人支使一人推官一人餘並<lb/>
停<lb/>
<pb n="KR2m0002_WYG_078-29b"/>
十四年二月四日勅諸都諸道上都知進奏院官自今<lb/>
已後並不須與正官<lb/>
六月一日勅郎官御史充使絶本司務者宜改與檢校<lb/>
及内供奉裏行其月五日勅御史中丞董晉中書舍人<lb/>
薛蕃給事中劉迺宜充三司使仍取右金吾㕔一所充<lb/>
使院并于西朝室置幕屋收詞訟<hi>至建中二年十月停後不常置有大獄即</hi>
<hi>命中丞刑部侍郎大理卿充謂之大三司使其次以刑部員外郎御史大理寺官為之以决疑獄謂之三司使</hi>
<hi>待事畢日罷</hi>
<pb n="KR2m0002_WYG_078-30a"/>
建中二年正月二十五日潭開宜依舊置防禦使<lb/>
二月十八日却置京畿觀察使以長史袁高充使<lb/>
三年九月九日御史中丞楊瑱奏見任官或被諸司使<lb/>
奏使移文牒充判官伏請自今已後應見任州縣正官<lb/>
非承制勅差補不得輙離任勅㫖依焉其月二十三日<lb/>
停<lb/>
建中元年四月一日門下侍郎楊炎充刪定格式使五<lb/>
月<hi>闕</hi>日刑部侍郎蔣況充副使二年七月中書侍郎張<lb/>
<pb n="KR2m0002_WYG_078-30b"/>
鎰與盧杞同充格式使<lb/>
貞元三年三月二十三日勅杜亞宜兼充管内營田使<lb/>
其楚州營田使宜停<lb/>
四年二月勅諸道幕府判官及諸軍將比奏改官例多<lb/>
超遷應從散慢入清望官並折資處分<lb/>
十三年六月加劒南西山運糧使檢校户部員外郎韋<lb/>
肇兼御史大夫<hi>員外兼大夫新例</hi>
十四年六月罷宣歙池三州鄂岳沔三州都團練觀察<lb/>
<pb n="KR2m0002_WYG_078-31a"/>
使陜虢西州都防禦觀察使以其地分隷諸道置東畿<lb/>
觀察以留臺御史中丞為之<lb/>
十六年十二月勅諸道觀察都團練防禦及度支營田<lb/>
經畧招討等使應奏副使行軍判官支使㕘謀掌書記<lb/>
推官巡官請改轉臺省官宜三周年以上與改轉其縁<lb/>
軍務急功事跡殊常即奏聴進止<lb/>
元和二年正月鄂岳等州觀察使吕元膺奏親妹壻京<lb/>
兆府咸陽尉馬縫授試大理評事充京兆觀察度支使<lb/>
<pb n="KR2m0002_WYG_078-31b"/>
為憲司所劾密親佐幕有虧典法勅諸使府㕘佐檢校<lb/>
釋元膺之罪時咸非之<lb/>
七年七月勅諸使府㕘佐檢校應試官員日計如是五<lb/>
品已上官及臺省官經三十箇月外任奏與改轉餘官<lb/>
經三十六箇月奏改如經考試别有事故及停替官本<lb/>
限之外更加十箇月即往申奏從之<lb/>
十三年二月浙東觀察使孟簡受代詔書到日按故事<lb/>
署留後而行及常州堂牒勒還舊鎮待割使事而後行<lb/>
<pb n="KR2m0002_WYG_078-32a"/>
初李修授浙西觀察使中謝日請留所替以待交割使<lb/>
事至是因舉為例非舊制也<lb/>
十三年七月以宣歙觀察使事至重因舉王遂為淄清<lb/>
四面行營供軍使<lb/>
其年九月詔諸道新授節度觀察經畧等使自勅出後<lb/>
使未到以前或前使尚在本鎮或已發差知留軍務等<lb/>
官其軍府職員多停省改易自今以後切令禁止縱先<lb/>
有此色新使道到並令仍舊<lb/>
<pb n="KR2m0002_WYG_078-32b"/>
十四年二月詔諸道節度使團練都防禦經畧等使所<lb/>
管諸郡除本州軍事外别置鎮遏守捉兵馬者並令属<lb/>
刺史等本州團練都防禦鎮遏等使其兵馬額便隷此<lb/>
使如無别使即属軍事其有邊徼溪洞接連蕃蠻之處<lb/>
建城鎮不闗州郡者即不在此限<hi>自軍興以來天下有軍将帥之權尤重過</hi>
<hi>於所管州郡</hi>
其月山南東道觀察使孟簡舉均州鄖鄉縣鎮遏兵馬<lb/>
使趙絜充本縣令有紊條章罰一月俸料<lb/>
<pb n="KR2m0002_WYG_078-33a"/>
其年四月命中官五人為京西和糴使諫議大夫鄭覃<lb/>
右補闕高釴等同上疏論上覽之即日罷其使<lb/>
其年八月以侍省姚文夀充京西京兆行營宣慰計會<lb/>
使六月制以左金吾衛大將軍胡證充京西京北巡邊<lb/>
使所經過州鎮與節度防禦使勅詳審商量利害具事<lb/>
實聞奏因程异之請也七月罷晉州防禦使八月浙東<lb/>
觀察使薛戎奏準勅諸道所管支郡别置鎮遏守捉兵<lb/>
馬者宜並属刺其邊徼溪洞接連蠻夷之處時建城鎮<lb/>
<pb n="KR2m0002_WYG_078-33b"/>
者則不在此限合當道望海鎮明州去七十里餘俯臨<lb/>
大海東與新羅日本諸蕃接界諸度支不属明州許之<lb/>
十五年十二月中書門下奏因外六品已下正員官諸<lb/>
道諸使奏充掌職比限兩考及授官經二年已上方許<lb/>
奏請然後依資改轉有才在下位者不免留滯請今後<lb/>
諸道諸使應奏請正員官充職掌經一周年即與依資<lb/>
改轉未一周年與同𩔖試官從之<hi>舊制使府判官二周年始許改轉通許二</hi>
<hi>考謂之得資與同𩔖試官今不依舊典物議非之</hi>
<pb n="KR2m0002_WYG_078-34a"/>
長慶三年三月勅諸道軍府大將帶監察己上官者三<lb/>
周年與改轉如是加勅合非時與改者不在此限其大<lb/>
將未曾奏官者即亦仰奏焉<lb/>
四年二月勅諸道節度使去任日宜準元和十五年七<lb/>
月十五日勅處分其交割狀限新使到任後一箇月内<lb/>
分析聞奏并報中書門下據替限委中書門下據報狀<lb/>
磨勘聞奏以憑殿最<lb/>
寶厯元年十二月江西觀察使殷侑奏管内州縣官大<lb/>
<pb n="KR2m0002_WYG_078-34b"/>
半勾當留在京師而當道兩税外又有㫖支米見在官<lb/>
税兩充細者今請下有司上從之仍勅諸道准此<lb/>
　<lb/>
　<lb/>
　<lb/>
　<lb/>
　<lb/>
　唐會要卷七十八<lb/>
</p>
<p>
</p>
  </div>
</body>
</text>
</TEI>
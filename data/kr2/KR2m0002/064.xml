<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷六十四</head> <lb/>
    <p>
<pb n="KR2m0002_WYG_064-1a"/>
欽定四庫全書<lb/>
　唐㑹要卷六十四<lb/>
　　　　　　　　　　　　　宋　王溥　撰<lb/>
　　史館雜錄下<lb/>
長安三年張易之昌宗欲作亂將圖皇太子遂譛御史<lb/>
大夫知政事魏元忠昌宗奏言可用鳳閣舍人張説為<lb/>
証説初不許遂賂以髙官説被逼迫乃偽許之昌乃奏<lb/>
元忠與太平公主所寵司禮丞髙戩交通宻謀搆造飛<lb/>
<pb n="KR2m0002_WYG_064-1b"/>
語曰主上老矣吾属當挾皇太子可謂耐久時則天春<lb/>
秋髙惡聞其語鳳閣侍郎宋璟恐説阿意乃謂曰大丈<lb/>
夫當守死善道殿中侍御史張廷珪又謂曰朝聞道夕<lb/>
死可矣起居郎劉知幾又謂曰無汚青史為子孫累明<lb/>
日上引皇太子相王及宰相等於殿庭遣昌宗與元忠<lb/>
髙戩對於上前上謂曰具述其事説對曰臣今日對百<lb/>
寮請以實錄因厲聲言魏元忠實不反總是昌宗令臣<lb/>
誣枉耳是日百寮震懼上聞説此對謂宰相曰張説傾<lb/>
<pb n="KR2m0002_WYG_064-2a"/>
巧翻覆小人且總收禁侍更勘問異日又召依前對問<lb/>
昌宗乃屢誘掖逼促之説視昌宗言曰乞陛下看取天<lb/>
子前尚逼臣如此况元忠實無反語柰何欲令臣空虚<lb/>
加誣其罪今大事去矣伏願記之易之昌宗必亂社稷<lb/>
天后黙然令所司且収掌諌議大夫知政事朱敬則宻<lb/>
表奏曰魏元忠素稱忠正張説又所坐無名俱令抵罪<lb/>
恐失天下之望願加詳察乃貶元忠為髙要尉說流欽<lb/>
州<hi>時人議曰昌宗等包藏禍心遂與説計議欲擬謀害大臣宋璟等知説巧詐恐損良善遂與之言令其内</hi>
<pb n="KR2m0002_WYG_064-2b"/>
<hi>省向説元來不許昌宗虚證元忠必無今日之事乃是自招其咎賴識通變轉禍為福不然皇嗣殆将危矣</hi>
後數年説拜黄門侍郎同中書門下平章事因至史館<lb/>
讀則天實錄見論証對元忠事乃謂著作佐郎兼修史<lb/>
呉兢曰劉五修實錄<hi>劉五即子𤣥也</hi>論魏齊公事乃不相饒假<lb/>
與説毒手當時説驗知是呉兢書之所以假託劉子𤣥<lb/>
兢從容對曰是兢書之非劉公修述草本猶在其人已<lb/>
亡不可誣在於幽魂令相公有怪耳同修史官蘇宋等<lb/>
見兢此對深驚異之乃嘆曰昔董狐古之良史即今是<lb/>
<pb n="KR2m0002_WYG_064-3a"/>
焉説自後頻祈請刪削數字兢曰若取人情何名為直<lb/>
筆<lb/>
景龍二年四月二十日侍中紀處訥中書令楊再思兵<lb/>
部侍郎宗楚客中書侍郎蕭至忠並監修國史其後史<lb/>
官太子中允劉知幾以監修者多甚為國史之弊於是<lb/>
求罷史職奏記於蕭至忠曰知幾自䇿名仕伍侍罪朝<lb/>
列三為史臣再入東觀竟不能勒成國典貽彼後來者<lb/>
何哉静言思之有不可五也何者古之國史皆出自一<lb/>
<pb n="KR2m0002_WYG_064-3b"/>
家如魯漢之丘明子長晉齊之董狐南史咸能立言不<lb/>
朽藏諸名山未聞藉以衆功方云絶筆唯後漢東觀大<lb/>
集羣儒著述無序條章靡立由是伯度譏其不實公理<lb/>
以為可焚張蔡二子糺之於當代傅范兩家嗤之於後<lb/>
葉今者史司取士有倍東京人自以為荀袁家自稱於<lb/>
政駿每欲記一事載一言皆閣筆相視含毫不斷故首白可期<lb/>
而汗青無日其不可一也前漢郡國計書先上太史副上丞相<lb/>
後漢公卿所撰始集公府乃上蘭臺由是史官所修載事為<lb/>
<pb n="KR2m0002_WYG_064-4a"/>
博爰自近古此道不行史臣編錄唯自詢採而左右二<lb/>
史闕注起居衣冠百家罕通行狀求風俗于州縣視聴不<lb/>
該討沿革於臺閣簿籍難見其不可二也昔董狐之書<lb/>
法也以示於朝南史之書弑也執簡以往近代史局皆<lb/>
通籍禁門幽居九重欲人不見尋其義者葢由杜彼顔<lb/>
面防諸請謁故也然今館中作者多士如林皆願長喙<lb/>
無聞䶦舌倘有五始初成一字加貶言未絶口而朝野<lb/>
具知筆不洒毫而縉紳咸誦夫孫盛實錄取嫉權門王<lb/>
<pb n="KR2m0002_WYG_064-4b"/>
韶直書見讎貴族人之情也能無畏乎其不可三也今<lb/>
史官注記多取稟監修楊令公則云必須直詞宋尚書<lb/>
則曰宜多隠惡十羊九牧其命難行一國三公適從焉<lb/>
在其不可四也竊以史官監修雖無古式尋其名號可<lb/>
得而言夫監者葢總領之義耳如創紀編年則年有斷<lb/>
限草𫝊叙事則事有豐約或可畧而不畧或應書而不<lb/>
書此刋削之務也属詞比事勞逸宜均揮鉛奮墨勤惰<lb/>
須等某帙某篇付之此職某紀某𫝊歸之彼官此銓配<lb/>
<pb n="KR2m0002_WYG_064-5a"/>
之理也斯並宜明立科條審定區域倘人思自勉則書<lb/>
可立成監之者既不指授修之者又無遵奉坐變炎凉<lb/>
徒延嵗月其不可五也而時談物議焉得笑僕編次無<lb/>
聞者哉至忠惜其才不許解史職宗楚客嫉其正直謂<lb/>
諸史官曰此人作書如是欲置我於何地知幾又著史<lb/>
通二十卷<lb/>
開元五年十月十八日詔曰王者欽若天道率由時令<lb/>
考六官之化循五紀之法故得災害不生休徵洊委夫<lb/>
<pb n="KR2m0002_WYG_064-5b"/>
正月東郊祈春賞士孟冬北陸迎寒恤孤叅四序之運<lb/>
行稽五材之動用不協所尚或罹於咎自今已後毎八<lb/>
月史官條奏應所行事當斟酌典禮用孚於休宣布朝<lb/>
廷使知朕意<lb/>
至徳二年六月二十三日上謂史官于休烈曰君舉必<lb/>
書朕有過卿宜書之休烈對曰臣聞禹湯罪已其興也<lb/>
勃焉有徳之君不忘書過臣不勝慶<lb/>
永貞元年九月河陽三城節度使元韶卒史臣曰凡功<lb/>
<pb n="KR2m0002_WYG_064-6a"/>
名不足以垂後而善惡不足以為誡者雖富貴人苐書<lb/>
其卒而已陶清劉舍許昌薛澤荘青翟趙周皆為漢相<lb/>
爵則通侯而良史以為齷齪廉謹備員而已無能發明<lb/>
功名者皆不立𫝊伯夷莊周墨翟魯連王符徐穉郭泰<lb/>
皆終身匹夫或譲國立節或飬徳著書或出奇排難或<lb/>
守道避禍而𫝊與周召管晏同列故富貴者有所屈貧<lb/>
賤者有所伸孔子曰齊景公有馬千駟死之日人無得<lb/>
而稱焉伯夷叔齊餓于首陽之下人到于今稱之然則<lb/>
<pb n="KR2m0002_WYG_064-6b"/>
志士之欲以光輝于後者何待于爵位哉富貴之人排<lb/>
肩而立卒不能自垂於後者徳不修而輕義重利故也<lb/>
自古及今可勝數乎<lb/>
元和四年正月减集賢寫御書二十人付史館收管史<lb/>
館奏當館舊制例只有楷書無御書各額請改正楷書<lb/>
從之<lb/>
六年四月史官左拾遺樊紳右拾遺韋處厚太常博士<lb/>
林寳並停修撰守本官以考功員外郎獨孤郁充史館<lb/>
<pb n="KR2m0002_WYG_064-7a"/>
修撰兼判官事又以兵部尚書裴垍為太子賔客垍以<lb/>
疾罷相拜兵部尚書久未任朝請宰相李吉甫自淮南<lb/>
至復監修史與垍有隙又以垍投病方退不宜以貞元<lb/>
實錄上進故史官皆罷垍亦更移散秩<lb/>
七年六月上讀肅宗實錄見大臣𫝊多浮詞虚美因宣<lb/>
與史官記事每要從實不得虚飾<lb/>
八年十月宰臣以下候對于延英殿上以時政記問於<lb/>
宰臣監修國史李吉甫對曰是宰相記天子事以授史<lb/>
<pb n="KR2m0002_WYG_064-7b"/>
官之實錄也古者左史記言今起居郎是也右史記動<lb/>
今起居舍人是也永徽中宰臣姚璹監修國史慮其造<lb/>
膝之言或不下聞因請隨奏對而記于仗下以授史官今時<lb/>
政記是也上曰其間或修或不修者何也吉甫對曰凡<lb/>
面奉徳音未及施行總謂機宻固不可書以送史其間<lb/>
謀議有發自臣下者又不可自書以付史官及事已行<lb/>
者制㫖昭然天下皆得聞知即史官之記不待書以授<lb/>
也且臣觀時政記者姚璹修於長夀及璹罷而事廢賈<lb/>
<pb n="KR2m0002_WYG_064-8a"/>
躭齊抗修於貞元及躭罷而事廢然則闗於政化者不<lb/>
虚美不隠惡謂之良也<lb/>
十二年九月詔記事史官是職昭其法誡著在舊章舉<lb/>
而必書朕所深望自今以後毎坐日宰臣及諸司對後<lb/>
如事可備勸誡合在記述者委承㫖宰相宣示左右起<lb/>
居綴錄仍准舊例每季送史館時起居舍人庾敬休上<lb/>
䟽請行故事因有是詔既而宰相以事闗機宻不以告<lb/>
之事竟不行自左右史失職于今幾一百五十年中間<lb/>
<pb n="KR2m0002_WYG_064-8b"/>
往往有時政記出焉既錄因宰相事同稱賛推美讓善<lb/>
之道將如信史直書之義闕然於時尚十得其四五今<lb/>
則全廢君子惜之<lb/>
十四年四月史官李翺奏臣等謬得秉筆史館以記錄<lb/>
為職夫勸善懲惡正言直筆記聖朝功徳述忠賢事業<lb/>
載姦佞醜行以𫝊無窮者史官之任也凡人之事跡非<lb/>
大善大惡則衆人無由知之舊例皆訪問於人又取行<lb/>
狀諡議以為一據今之行狀者非門生即其故吏莫不<lb/>
<pb n="KR2m0002_WYG_064-9a"/>
虛加仁義禮智妄言忠肅恵和如此不唯處心不實茍<lb/>
欲虗美於所受恩而已也盖亦為文者既非㳺夏遷雄<lb/>
之列務於華而忘其實溺於詞而棄其理故為文則失<lb/>
六經之古風紀事則非史遷之實錄不然則詞句鄙陋<lb/>
不能自成其文矣由是事失其本文害於理而行狀不足以<lb/>
取信若使指事書實不飾虚言則必有人知其真偽不<lb/>
然者縱使門生故吏為之亦不可謬作徳善之事而加<lb/>
之矣臣今請作行狀者但指事說實直載其詞則善惡功<lb/>
<pb n="KR2m0002_WYG_064-9b"/>
跡皆據事足以自見矣假令𫝊魏徴但記其諌諍之詞<lb/>
自足以為正直矣如𫝊段秀實但記其倒用司農寺印<lb/>
以追逆兵又以象笏擊朱泚自足以為忠烈矣若考功<lb/>
定諡行狀之不依此者不得言諡依此者乃下太常及<lb/>
牒史館太常定諡後亦以諡議牒送史館則行狀之言<lb/>
縱未可以一一皆信與虚加妄言都無事實者猶山澤髙<lb/>
下之不同也史氏記錄須得本末茍憑往例皆是虚言<lb/>
則使史官何所為據伏乞下臣所奏使考功守行臣等<lb/>
<pb n="KR2m0002_WYG_064-10a"/>
要知事實輒敢陳論制可<lb/>
其年六月史館奏當館楷書准元勅同集賢例五考足<lb/>
放選今選務集賢年數仍舊當館更加三年同𢎞文館<lb/>
例八年放選緣當館一例長上𢎞文館分畨上下事理<lb/>
實屈請依元勅處分勅㫖依奏<lb/>
長慶元年正月史館奏寫國史楷書元額三十員内十<lb/>
員館司前後停減五員吏部奏减今只十五員見在伏<lb/>
請却復吏部先減五員勅㫖宜量與三員其年二月史<lb/>
<pb n="KR2m0002_WYG_064-10b"/>
館奏楷書典書等授官次叙伏請勅吏部同集賢例比<lb/>
擬勅二日宜凖集賢例處分<lb/>
其年四月修聖政紀中書門下奏伏以堯舜之政二典<lb/>
存焉君臣之間吁俞之㫖㒺不備載厥後雖代有史官<lb/>
多才出於追書所以其事或絶其言葢畧太宗文皇帝<lb/>
躬勤庶政朝多良臣論思獻替動可紀錄故能逺繼堯<lb/>
舜煥乎其文章朝廷舊制每正衙奏事史官載筆於玉<lb/>
階之下所有議論政事悉得聞之及永徽後仗下便退<lb/>
<pb n="KR2m0002_WYG_064-11a"/>
宰臣謀議外莫得聞長夀二年宰相姚璹以為聖王謀<lb/>
訓不可闕於紀述史官疎逺無因得書請自今已後所<lb/>
論軍國政要委宰相一人撰錄號為時政記此事久廢<lb/>
史官不復得聞唯寫誥詞記除授而已臣等常竊悱憤<lb/>
大懼皇猷未有以光揚于天下伏望天恩許臣等毎坐<lb/>
日所有謀議事闗政事者便日撰錄號為聖政記書紀<lb/>
緘封至嵗末則付史官永為常式庶得睿謀所載如日<lb/>
月髙懸聖政惟新與天地廣運臣等不勝大願從之<lb/>
<pb n="KR2m0002_WYG_064-11b"/>
太和二年中書侍郎監修國史路隨奏曰臣昨面奏聖<lb/>
㫖以順宗實錄頗非詳實委臣等重加刋正畢日聞奏<lb/>
伏以史冊之作勸誡所存事有當書理宜歸實匹夫善<lb/>
惡尚不可誣人君得失無容虗載况貞觀已來累朝實<lb/>
錄有經重撰不敢固辭緣此書成於韓愈今史官李漢<lb/>
蔣係皆愈之子壻若遣參校或致私嫌臣既職編修合<lb/>
命詳正及經奏請事遂施行今庶寮競言表章交奏既迫<lb/>
羣議輒冒上聞且韓愈所書亦非已出元和之後已是<lb/>
<pb n="KR2m0002_WYG_064-12a"/>
相循縱其宻親豈害公理使歸本職實謂正名其實録<lb/>
伏望取舊記最錯誤者宣付史館委之修定詔曰其實<lb/>
錄中所書徳宗順宗朝禁中事起於謬𫝊殊非信史宜<lb/>
令史官詳正其他不要更脩初韓愈撰順宗實錄説禁<lb/>
中事頗切直内官惡之於上前言其不實故令刋正也<lb/>
開成三年二月中書門下奏延英對宰相湏紀錄伏以<lb/>
陛下躬勤庶政超邁百王毎對宰臣日旰忘倦正衙決<lb/>
事二史在前便殿坐日全無紀錄長夀初宰臣姚璹奏<lb/>
<pb n="KR2m0002_WYG_064-12b"/>
置時政紀寢而不行貞元中宰臣趙憬請復故事無何<lb/>
又廢恭惟聖政必在發明今請每至延英坐日對宰臣<lb/>
往復之詞闗教化政刑之事委中書門下直日紀錄月<lb/>
終送史館所兾政猷不墜國史有倫昨日延英靣奏已<lb/>
䝉允許勅㫖依奏<lb/>
㑹昌三年十月中書門下奏時政紀起居注紀修國史<lb/>
體例等伏以時政紀長夀二年宰臣姚璹以為帝王謨<lb/>
訓不可闕於紀述史官疎逺無因得書請自今已後所<lb/>
<pb n="KR2m0002_WYG_064-13a"/>
論軍國政要宰臣一人撰錄號為時政紀厥後因循多<lb/>
闕紀述臣等商量爾後坐日每聞聖言如有慮及生靈<lb/>
事闗興替可昭示百代貽謀後昆者宰臣獻替謀猷有<lb/>
益風教並請依國朝故事其日知印宰相撰錄連名封<lb/>
印至嵗末送史館起居注紀比者不逐季撰錄至有去<lb/>
官三五年後猶未送納者伏以毎度延英奏事後向外<lb/>
𫝊説三事猶兩事虚謬豈有起居注紀皆三數年後摭<lb/>
拾𫝊聞耳目已隔固非實事向後起居注紀事望毎季<lb/>
<pb n="KR2m0002_WYG_064-13b"/>
初即送納向前一季文書與史館納訖具狀申中書門<lb/>
下史館受訖亦申報中書門下其起居改轉望已注紀<lb/>
遲速為殿最如有軍國大政𫝊聞疑誤仍許政事都堂<lb/>
見宰相等臨時酌量如事已施行非闗機宻並一一向<lb/>
説所冀書存信實免有疑誤修史體例臣等伏見近日<lb/>
實錄多云禁中者伏以君上與宰臣及公卿言皆須衆<lb/>
所聞見方合書於史策禁中之語向外何由得知或得<lb/>
於𫝊聞多出邪佞便載史筆實累鴻猷向後日錄中如<lb/>
<pb n="KR2m0002_WYG_064-14a"/>
有此類並請刋削更不得以此紀述又宰臣及公卿論<lb/>
事行與不行須有明據或奏議允惬必見褒稱或所論<lb/>
乖僻固有懲責在藩鎮獻表者有答詔居要官啓事者<lb/>
亦合著明並當昭然在衆人耳目或取捨在於堂案或<lb/>
與奪形於詔勅前代史書載名目奏議無不由此近見<lb/>
實錄多載宻䟽言不彰其明聴事不顯於當時得自其<lb/>
家實難取信向後所載羣臣章奏其可否得失須朝廷<lb/>
共知者方可紀述宻疏並請不載如此則書必可法人<lb/>
<pb n="KR2m0002_WYG_064-14b"/>
皆守公愛憎之志不行褒貶之言必信伏見近日實錄<lb/>
事多紕繆若詳求摭實須舉舊章勅㫖宜依大中四年<lb/>
四月史館奏當館寫國史楷書典書等與集賢院寫書<lb/>
人等承前一例並校成五考便勒赴選自太和八年已<lb/>
後被吏部條奏疏五考滿後待受散三年今集賢院以<lb/>
其勞役年深不得補入去年三月十三日具事由申奏<lb/>
已蒙勅下並免三年受散訖今當館未蒙處分伏請依<lb/>
例並勒校成五考便許參選勅㫖依奏<lb/>
<pb n="KR2m0002_WYG_064-15a"/>
八年正月監修國史鄭朗奏當館修撰直館共四員准<lb/>
故事以未通籍為直館伏以修史重事合置修撰諸臣<lb/>
秩次或卑筆削不稱其直館伏請停廢更添修撰二員<lb/>
從之其舊館萬年尉張範涇陽尉李節勒守本官以户<lb/>
部郎中孟穆駕部員外郎李渙並充修撰通舊為四員<lb/>
分修四季之事<lb/>
天祐元年十月十三日前絳州曲沃縣令髙處魯進史<lb/>
館亡書三百六十卷授兼監察御史賜緋<lb/>
<pb n="KR2m0002_WYG_064-15b"/>
　　𢎞文館<lb/>
武徳四年正月于門下省置修文館至九年三月改為<lb/>
𢎞文館至其年九月太宗初即位大闡教于𢎞文殿聚<lb/>
四部羣書二十餘萬卷於殿側置𢎞文館精選天下賢<lb/>
良文學之士虞世南褚亮姚思廉歐陽詢蔡允恭蕭徳<lb/>
言等以本官兼學士令更宿直聴朝之隙引入内殿講<lb/>
論文義商量政事或至夜分方罷今褚遂良檢校館務<lb/>
號為館主因為故事其後得劉禕之范履氷並特勅相<lb/>
<pb n="KR2m0002_WYG_064-16a"/>
次為館主貞觀三年移於納義門西九年乂移於門省<lb/>
南其後移仗大明宫其館亦在門下省南儀鳳中以館<lb/>
中多圖籍置詳正學士校理之神龍元年十月十九日<lb/>
改為昭文館避孝敬諱故也二年又改為脩文館至景<lb/>
龍二年四月二十二日脩文館增置大學士四員學士<lb/>
八員直學士十二員徵攻文之士以充之二十三日勅<lb/>
中書令李嶠兵部尚書宗楚客並為大學士二十五日<lb/>
勅秘書監劉憲中書侍郎崔湜吏部侍郎岑義太常卿<lb/>
<pb n="KR2m0002_WYG_064-16b"/>
鄭愔給事中李適中書舍人盧藏用李文太子中舍劉<lb/>
子𤣥並為學士五月五日勅吏部郎中薛稷考功員外<lb/>
郎馬懐素户部員外郎宋之問起居舍人武平一國子<lb/>
主簿杜審言並為直學士十月四日兵部侍郎趙彦昭<lb/>
給事中蘇頲起居郎沈佺期並為學士景雲元年館中<lb/>
學士多以罪被貶黜宰臣遂令給事中一人權知館事<lb/>
二年三月八日復改為昭文館至開元七年九月四日<lb/>
依舊改為𢎞文館學生三十八人補𢎞文館如崇文學<lb/>
<pb n="KR2m0002_WYG_064-17a"/>
生例皇緦麻已上親皇太后大功已上親散官一品中<lb/>
書門下三品同中書門下平章事六尚書功臣身食實<lb/>
封者京官職事正品供奉官三品子孫京官職事從三<lb/>
品中書黄門侍郎子並聴預簡選性識聰敏者充貞觀<lb/>
元年勅見在京官文武職事五品已上子有性愛學書<lb/>
及有書性者聴于館内學書其書法内出其年有二十<lb/>
四人入館勅虞世南歐陽詢教示楷法黄門侍郎王珪<lb/>
奏學生學書之暇請置愽士兼𨽻業焉勅太學助教侯<lb/>
<pb n="KR2m0002_WYG_064-17b"/>
孝遵授以經典著作郎許敬宗授以史學至二年王珪<lb/>
又奏請為學生置講經博士考試經業准式貢舉兼學<lb/>
書法<lb/>
開元二年正月𢎞文館學士直學士學生情願夜讀書<lb/>
及寫供奉書人榻書人願在内宿者亦聴之又𢎞文館<lb/>
令學士一人専判館事并差給事中一人差知勾當明<lb/>
為簿厯其學生既在官宿博士及直館毎夜各一人逓<lb/>
直開元七年十二月三日省𢎞文崇文兩館讐校置𢎞<lb/>
<pb n="KR2m0002_WYG_064-18a"/>
文館校書四員崇文館校書兩員<lb/>
二十二年二月二十五日省𢎞文館校書兩員<lb/>
長慶二年閏十月𢎞文館奏楷書榻書典書元額三十<lb/>
五員七員先停減今請于先減數内量補五員并見在<lb/>
員數並勒長寫書及功課年勞官資請依史官例處分<lb/>
勅㫖宜依<lb/>
三年二月𢎞文館奏請添修屋宇及造書樓伏以儒學<lb/>
之科政化根本茍或隳廢則人何觀伏望賜勅所司遂<lb/>
<pb n="KR2m0002_WYG_064-18b"/>
急補修庶使已成之業免墜𢎞闡之義再揚勅㫖依奏<lb/>
其年七月𢎞文館奏按六典當館先有學士直學士詳<lb/>
正學校理直館讐校錯誤講經博士等雖職事則同名<lb/>
目稍異須有定制使可遵行今請准集賢史館两司元<lb/>
和中停減雜名目例其登朝五品以上充學士六品已<lb/>
下充直學士未登朝官一切充直𢎞文館其餘並請停<lb/>
減兾得典故不煩職業咸在勅㫖依奏<lb/>
大中四年七月𢎞文館奏當館楷書典書等與集賢史<lb/>
<pb n="KR2m0002_WYG_064-19a"/>
館楷書等承前流例並勒校成五考赴選自太和八年<lb/>
以後被吏部條流更加授散三年今集賢史館奏勞役<lb/>
年深補召不得已䝉勑下免三年授散訖今當館請准<lb/>
例處分勑㫖依奏<lb/>
六年六月𢎞文館奏伏以三館制置既同事例宜等比<lb/>
來無事未敢申論今緣准勅修續㑹要以來官僚入日<lb/>
稍頻因緣費用其數至多紙筆雜物等不敢别有申請<lb/>
其厨料從前欠少伏請准兩館流例増添給用之間庶<lb/>
<pb n="KR2m0002_WYG_064-19b"/>
得濟辦勅㫖宜事畢日停<lb/>
　　文學館<lb/>
武徳四年十月秦王既平天下乃鋭意經籍於宫城之<lb/>
西開文學館以待四方之士于是以僚属大行臺司勲<lb/>
郎中杜如晦記室考功郎中房𤣥齡及于志寧軍諮祭<lb/>
酒蘇世長天冊府記室薛收文學褚亮姚思㢘太學博<lb/>
士陸徳明孔頴達李𤣥道天冊倉曹李守素記室參軍<lb/>
虞世南蔡允恭顔相時著作佐郎攝天冊記室許敬宗<lb/>
<pb n="KR2m0002_WYG_064-20a"/>
薛元敬太學助教蓋文達軍諮典籖蘇朂等並以本官<lb/>
兼文學館學士及薛收卒徴東虞州錄事參軍劉孝孫<lb/>
入館令庫直閻立本圖其狀具題其爵里命褚亮為文<lb/>
賛號曰十八學士冩眞圖藏之書府用彰禮賢之重也<lb/>
諸學士食五品珍膳分為三畨更直宿閣下毎日引見<lb/>
討論文典得入館者時人謂之登瀛洲<lb/>
　　崇文館<lb/>
顯慶元年三月十六日皇太子𢎞請於崇賢館置學士<lb/>
<pb n="KR2m0002_WYG_064-20b"/>
并置生徒詔許之始置二十員其東宫三師三少賔客<lb/>
詹事左右庶子左右衛率及崇賢館三品學士子孫亦<lb/>
宜通取至上元二年八月二十七日改崇賢館為崇文<lb/>
館<hi>避章懐太子諱也</hi>
永隆二年二月六日皇太子親行釋奠之禮禮畢上表<lb/>
請博延耆碩英髦之士為崇文館學士許之於是薛元<lb/>
超表薦鄭祖𤣥鄧𤣥挺楊炯崔融等並為崇文學士至<lb/>
貞元八年四月二十八日崇文館宜令左春坊勾當<lb/>
<pb n="KR2m0002_WYG_064-21a"/>
　　集賢院<lb/>
西京在光順門大衢之西命婦院北本命婦院之地開<lb/>
元十一年分置北院全取命婦院舊屋東都在明福門<lb/>
外大街之西本太平公主宅十年三月始移書院於此<lb/>
西向開門院内屋並太平公主所造興慶宫院在和風<lb/>
門外横街之南二十四年駕在東都張九齡遣直官魏<lb/>
光祿先入京造此院華清宫院在宫北横街之西二十<lb/>
八年勅造書直及寫御書一百人<lb/>
<pb n="KR2m0002_WYG_064-21b"/>
開元五年十二月勅于秘書省昭文館兼廣召諸色能<lb/>
書者充皆親經御簡後又取前資常選三衛散官五品<lb/>
已上子孫各有年限依資甄叙各有至十九年勅有官<lb/>
者為直院<lb/>
開元五年十一月題為麗正修書院以秘書監馬懐素<lb/>
右散騎常侍褚無量充使初置院經始皆無量處置至<lb/>
八年正月以散騎常侍元行冲充使檢校院内修撰官<lb/>
初無量奏前聞喜縣尉盧撰前江陽縣尉陸𤣥泰前左<lb/>
<pb n="KR2m0002_WYG_064-22a"/>
監門胄曹參軍王擇從武陵縣尉徐楚璧分庫檢校至<lb/>
六年已後秘書丞殷承業右賛善大夫魏哲通事舍人<lb/>
陸元愷右内率府兵曹參軍劉懐信胡履恭陸令言陸<lb/>
紹伯扶風縣丞馬利貞並别勅收入院<lb/>
八年十月勅學士等入經三年已上為年深若校理精<lb/>
勤紕繆多正及不詳覆無所發明委修書使錄奏别加<lb/>
褒貶<lb/>
九年冬幸東都時集賢院四庫書總八萬九十卷經庫<lb/>
<pb n="KR2m0002_WYG_064-22b"/>
一萬三千七百五十三卷史庫二萬六千八百二十卷<lb/>
子庫二萬一千五百四十八卷集庫一萬九千八百六<lb/>
十九卷至二十四年車駕還西京勅百司行從皆令减<lb/>
省集書籍三分留一貯在庫者至天寳三年六月四庫<lb/>
更造見在庫書籍經庫七千七百六卷史庫一萬四千<lb/>
八百五十九卷子庫一萬六千二百八十七卷集庫一<lb/>
萬五千七百二十二卷從天寳三年至十四載四庫續<lb/>
寫書又一萬六千八百三十二卷<lb/>
<pb n="KR2m0002_WYG_064-23a"/>
十三年四月五日因奏封禪儀注勅中書門下及禮官<lb/>
學士等賜宴于集僊殿上曰今與卿等賢才同宴于此<lb/>
宜改集僊殿麗正書院為集賢院乃下詔曰僊者捕影<lb/>
之流朕所不取賢者濟理之具當務其實院内五品已<lb/>
上為學士六品已下為直學士中書令張説充學士知<lb/>
院事散騎常侍徐堅為副禮部侍郎賀知章中書舍人<lb/>
陸堅並為學士國子博士康子元為侍講學士考功員<lb/>
外郎趙東曦監察御史咸廙業左補闕韋述李釗陸𤣥<lb/>
<pb n="KR2m0002_WYG_064-23b"/>
㤗吕向拾遺毋照太學助教余欽四門博士敬㑹黙校<lb/>
書郎孫季良並直學士太學博士侯行果四門博士敬<lb/>
㑹直右補闕馮暉並侍講學初以張説為大學士辭曰<lb/>
曰學士本無大稱中宗欲以崇寵大臣景龍中修文館<lb/>
有大學士之名如臣豈敢以大為稱上從之<lb/>
貞元四年正月勅減集賢寫御書一十人付史館收管<lb/>
其年六月集賢院准六典有學士及直學士准集賢注<lb/>
記外有校理待制留院入院侍講刋校修撰修書及直<lb/>
<pb n="KR2m0002_WYG_064-24a"/>
院等色類徒多等目無益今請登朝官五品已上准六<lb/>
典為學士六品已下為直學士學士中取一人最髙者<lb/>
判院事闕學士即以直學士中髙者充自餘非登朝官<lb/>
不問品秩並為校理其餘名一切勒停仍永為常式從<lb/>
之<lb/>
其年五月十一日中書侍郎同中書門下平章事李泌<lb/>
奏伏蒙以臣為集賢殿大學士竊尋故事中書令張説<lb/>
中朝元老碩徳鴻儒懇辭大字衆稱達禮其後至徳二<lb/>
<pb n="KR2m0002_WYG_064-24b"/>
年崔圓為相加集賢殿大學士其後因循遂成恒例伏<lb/>
望削去大字崇文館大學士亦准此勅依<lb/>
八年六月十三日置集賢殿校書四員正字兩員仍于<lb/>
秘書省見任校書正字中量減秘書省所減官員便據<lb/>
數置<lb/>
十八年上問神䇿軍起置之由相府討求不知所出乃<lb/>
召集賢學士蔣乂問之又徴引根源事皆詳悉宰臣髙<lb/>
郢鄭珣瑜曰集賢有人矣翌日制判集賢院事乂集賢<lb/>
<pb n="KR2m0002_WYG_064-25a"/>
院學士蔣明之子其父常以亂兵之後圖籍溷雜乃白<lb/>
執政攜乂入院編次於是宰相張鎰置乂為集賢編錄<lb/>
元和二年七月集賢院奏伏准六典集賢院置學士及<lb/>
校理修撰官累聖崇儒不失此制至貞元八年判院事<lb/>
官陳京始奏停校理分秘書郎四員正字兩員為集賢<lb/>
殿校理正字今請校書郎正字並却歸秘書省當司請<lb/>
依舊置校理官庶循名實且復開元故事又直官請減<lb/>
五人寫御書請減十人從之其年閏十二月集賢殿大<lb/>
<pb n="KR2m0002_WYG_064-25b"/>
學士中書侍郎平章事武元衡奏以厨料欠少更請本<lb/>
錢一千貫文收利充用置捉錢四人其所置請用直官<lb/>
及寫御書各兩員毎員捉錢二百五十貫文為定額即<lb/>
免額外置人勅㫖已配捉錢人宜至年滿准舊例處分<lb/>
其闕便停不得更補餘依奏<lb/>
太和五年正月集賢殿奏應投勘宣素書籍等伏請凖<lb/>
前年三月十九日勅權抽秘書省及春坊𢎞文館崇文<lb/>
館見任校正作畨次就院同校其厨料請凖元勅處分<lb/>
<pb n="KR2m0002_WYG_064-26a"/>
事畢日停從之<lb/>
開成元年四月集賢殿御書院請鑄小卬一面以御書<lb/>
為印文從之<lb/>
大中六年正月校理楊收逄侍御史馮緘與三院退朝<lb/>
入臺收不為之却乃追捕僕人笞之時宰臣大學士馮<lb/>
植論奏始著令三館學士不避行臺自植始也<lb/>
　　崇𤣥館<lb/>
開元二十九年正月三日于𤣥元皇帝廟置崇𤣥博士<lb/>
<pb n="KR2m0002_WYG_064-26b"/>
一員令學生習道徳經荘子文子列子待習業成後每<lb/>
年隨貢舉人例送至省准明經例考試<lb/>
天寳元年五月中書門下奏兩京及諸郡崇𤣥館學生<lb/>
等准開元二十九年正月十五日制前件舉人合習道<lb/>
徳南華通𤣥沖虚等四經又准天寳元年二月十日制<lb/>
改庚桑子為洞靈真經准條補崇𤣥學生亦合習讀伏<lb/>
准後制合通五經其洞虚真經人間少本近令諸觀尋<lb/>
訪道士等全無習者本既未廣業實難成并通𤣥沖虚<lb/>
<pb n="KR2m0002_WYG_064-27a"/>
二經亦恐文字不定𤣥教方闡學者宜精其洞靈真經<lb/>
等三經望付所司各寫十本校定訖付諸道採訪使頒<lb/>
行其貢舉司及両京崇𤣥學亦望各付一本今冬崇𤣥<lb/>
學舉人望准開元二十九年勅條考試其洞靈真經請<lb/>
待業成然後准式從之<lb/>
二年正月十五日改崇𤣥學為崇𤣥館博士為學士助<lb/>
教為學士更置大學士二員天下諸郡崇𤣥學改為通<lb/>
道學博士為學士二月四日以門下侍郎陳希烈兼崇<lb/>
<pb n="KR2m0002_WYG_064-27b"/>
𤣥館學士其年二月十二日勅兩京𤣥元宫及道院等<lb/>
並委崇𤣥館學士都檢校貞元六年十二月給事中盧<lb/>
微奏太清宫崇𤣥館元置楷書二十人寫道經已足請<lb/>
不更補置勅㫖依奏<lb/>
　<lb/>
　<lb/>
　<lb/>
　唐㑹要卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐會要卷二十四</head> <lb/>
    <p>
<pb n="KR2m0002_WYG_024-1a"/>
欽定四庫全書<lb/>
　唐會要卷二十四<lb/>
　　　　　　　　　　　　　　宋　王溥　撰<lb/>
　　受朝賀<lb/>
舊制元日大陳設<hi>皇太子獻夀次上公中書令奏諸州表黄門侍郎奏祥瑞戸部尚書奏諸州</hi>
<hi>貢獻禮部尚書奏諸蕃貢獻大史奏雲物侍中奏禮畢然後中書令又與供奉官獻夀時殿上皆呼萬嵗按舊</hi>
<hi>儀闕供奉官獻壽禮但依位次立禮畢竟無拜賀開元二十五年李林甫革其舊儀奏而行之冬至亦然</hi>
貞觀十三年十月三日尚書左僕射房𤣥齡奏天下太<lb/>
<pb n="KR2m0002_WYG_024-1b"/>
平萬幾事簡請三日一臨朝詔許之至二十三年九月<lb/>
十一日太尉無忌等奏請視朝坐日上報曰朕登大位<lb/>
日夕孜孜尤恐壅滯衆務自今以後每日常坐其後至<lb/>
永徽二年八月二十九日下詔來月一日太極殿受朝<lb/>
此後每五日一度太極殿視事朔望朝即永為常式<lb/>
顯慶二年二月太尉長孫無忌等奏以天下無虞請隔<lb/>
日視事許之<lb/>
聖厯三年正月制朝官有期喪大功未葬不得朝賀<lb/>
<pb n="KR2m0002_WYG_024-2a"/>
神龍元年二月朝則天皇帝於上陽宫因勅每十日一<lb/>
朝左臺侍御史盧懷慎上表曰臣聞昔漢祖受命五日<lb/>
一朝太公於櫟陽宫今日陛下豈不欲為此乎臣度其<lb/>
事業與此有異夫漢祖起布衣登皇極有天下尊歸於<lb/>
父故行於此耳今陛下守文繼統嗣武開基奉三聖之<lb/>
休烈當千齡之寶命順天立極葢曰其常不知何為更<lb/>
用此道逺自三五洎乎夏殷聖帝明王臣所覽見未有<lb/>
用此者陛下安所取哉臣聞事不師古匪説攸聞禮煩<lb/>
<pb n="KR2m0002_WYG_024-2b"/>
則瀆抑其有義况應天去提象纔至二里餘騎不得行<lb/>
列車不得方軌於兹屢出假令愚人萬一有犯屬車之<lb/>
塵者陛下雖罪之何及縱使萬全亦非慎重之道也臣<lb/>
望陛下從今以後遵其内朝一則有暢於凊温二則無<lb/>
煩於出入敬慎之道誰曰不然必長至在辰元正布厯<lb/>
應天納祜行慶有期則願陛下備法駕周羽儀然後出<lb/>
朝亦示天下大禮也居常之日竊願陛下思之其年四<lb/>
月二十七日上以時屬炎暑制令每隔日不坐右拾遺<lb/>
<pb n="KR2m0002_WYG_024-3a"/>
靳恒上疏諫曰臣聞昔漢制反支日亦通奏事又光武<lb/>
在軍躬自覽疏明帝撫運夜必讀書豈以四氣炎寒妨<lb/>
于政理况陛下紹登大位初啓中興六合之内莫不延<lb/>
首傾聼威恩未著忠信未孚勤勞者未逹寃滯者未舉<lb/>
逋逃者未還浮偽者未息兼之國用凋敝倉廩空虛獄<lb/>
訟猶繁澆淳尚雜外逼凶冦調發未寧内切饑寒衣食<lb/>
不足人思陛下企望太平乆矣陛下固宜兢兢業業居<lb/>
安慮危絶嗜慾之源從清静之化宵衣旰食以答蒼生<lb/>
<pb n="KR2m0002_WYG_024-3b"/>
之望簡賢任能以救蒼生之弊使天下翕然一變化俗<lb/>
奈何以其微熱遂闕一日萬幾之事六合之内家到户<lb/>
說必謂陛下安其宫室重其宴閒忽於黎庶怠於聴政<lb/>
復何以逹堯心於天下復何以垂令範於後代臣愚竊<lb/>
為陛下有所嘆息<lb/>
開元八年九月初正冬朝會宴見蕃國王臨軒設樂懸<lb/>
陳車輅備麾仗其朝日受朝儀注減半其年十一月十<lb/>
三日中書門下奏曰伏以十四日冬至一陽初生萬物<lb/>
<pb n="KR2m0002_WYG_024-4a"/>
潛動所以自古聖帝明王皆以此日朝萬國觀雲物禮<lb/>
之大者莫逾是時其日亦祀圜丘皆令聴攝官行事質<lb/>
明既畢日出視朝國家以來更無改易縁脩新格將其<lb/>
日祀圜丘遂改用小冬日受朝若親拜南郊受賀須改<lb/>
既令攝祭理不可移伏請改正從之因勅自今以後冬<lb/>
日受朝永為常式至天寶三載十一月五日甲子冬至<lb/>
勅伏以昊天上帝義在尊嚴恭惟祭典每因冬至既於<lb/>
是日有事圜丘更受朝賀實深兢惕自今以後冬至宜<lb/>
<pb n="KR2m0002_WYG_024-4b"/>
取以次日受朝仍永為常式至永泰二年十一月三日<lb/>
詔以十三日甲子冬至令有司祭南郊於含元殿受朝<lb/>
賀至建中二年十一月二十日勅宜以冬至受朝賀<lb/>
天寶六載十二月二十七日勅中書門下奏承前諸道<lb/>
差使賀正十二月早到或有先見或有不見其所賀正<lb/>
表但送省司又不通進因循日久於禮全乖望自今以<lb/>
後應賀正使並取元日隨京官例序立便見通事舎人<lb/>
奏其表直送四方館元日仗下候一時同進勅㫖依<lb/>
<pb n="KR2m0002_WYG_024-5a"/>
大厯九年十一月八日勅故源王發引遷神廢冬至朝<lb/>
賀十四年十二月三十日勅元日門下侍郎奏祥瑞宜<lb/>
停至貞元四年十一月十三日中書侍郎李泌奏冬至<lb/>
朝賀請准元日中書令讀諸方表勅㫖宜依<lb/>
建中元年十一月朔御宣政殿朝集使及貢士見自兵<lb/>
興以來典禮廢墜州郡不上計内外不會同者二十五<lb/>
年至此始復舊典<hi>州府計至者一百七十有三</hi>二年正月朔御含元<lb/>
殿四方貢獻列為庭實復舊例也<lb/>
<pb n="KR2m0002_WYG_024-5b"/>
貞元七年四月二十八日勅昔者聖賢仰觀法象因天<lb/>
地交會之序為父子相見之儀沿襲成風古今不易王<lb/>
者制事在於因人酌其情而用中順其俗而為禮咸覿<lb/>
之義既行父子之間資事之情豈隔君臣之際申恩卿<lb/>
士自我為初自今以後每年五月一日御宣政殿與文<lb/>
武百寮相見京官九品以上外官同朝奏在京者并聴<lb/>
就列宜令所司即量定儀注頒示仍永編禮式<hi>本以五月一日</hi>
<hi>隂生臣子道長君父道衰非善月也因創是日朝見之儀初欲冕服御宣政殿屬塗潦乃以常服御紫宸殿</hi>
<pb n="KR2m0002_WYG_024-6a"/>
至元和三年四月詔五月一日御宣政殿受朝賀禮儀<lb/>
停<hi>先是創有此禮自後亦不多行至是上以術數之說禮經不載遂罷之</hi>九年正月朔上<lb/>
御紫宸殿受朝賀退賦觀仗歸營詩十一年十一月月<lb/>
南至不受朝賀以司徒馬燧出葬故也<lb/>
會昌二年四月中書門下奏元日御含元殿百官就列<lb/>
惟宰相及兩省官皆未索扇前立於檻欄之内及扇開<lb/>
便侍立於御前三朝大慶萬拜稱賀惟宰相侍臣同介<lb/>
胄武夫竟不拜至尊而退酌於禮意事未得中臣等商<lb/>
<pb n="KR2m0002_WYG_024-6b"/>
量請御殿日昩爽宰相兩省官對班於香案前俟扇開<lb/>
通事贊兩省官再拜訖遂陞殿侍立從之<lb/>
咸通四年五月朔宴回鶻於上清殿非常例也<lb/>
　　諸侯入朝<lb/>
貞觀元年十一月梁州都督竇軌請入朝上曰君臣共<lb/>
事情猶父子外官久不入朝情或疑懼朕亦須數見之<lb/>
問以人間風俗許令入朝至十五年正月上謂侍臣曰<lb/>
古者諸侯入朝有湯沭邑芻禾百車待以客禮漢家故<lb/>
<pb n="KR2m0002_WYG_024-7a"/>
事為諸州刺史郡守創立邸舎於京城頃聞都督刺史<lb/>
充考便至京師皆賃房與商人雜居既復禮儀不足必<lb/>
是人多怨嘆至十七年十月一日下詔令就京城閒坊<lb/>
為諸州朝集使造邸第三百餘所上親觀焉至永淳二<lb/>
年闗中饑乏諸州邸舎漸漸殘毁至神龍元年司農卿<lb/>
趙履温希媚權要奏請出賣並盡至建中元年十月二<lb/>
十九日勅每州邸第令本州量事依舊營置至三年五<lb/>
月十四日戸部奏若令州府自買事又煩費伏請以官<lb/>
<pb n="KR2m0002_WYG_024-7b"/>
宅三十所分配共住過事却收勅㫖宜依二十年有司上<lb/>
言按漢儀注朝賀正月常一王四侯十餘載一至又按<lb/>
史記諸侯王朝凢四見留長安不過三十日今諸王入<lb/>
朝者甚多非謂示之簡要𢎞之禮節既乖古制有虧前<lb/>
典臣請每嵗二王入朝禮畢還藩敢以義請從之<lb/>
顯慶二年十二月勅諸都䕶刺史入朝日及新授未辭<lb/>
因便在京朝會一事以上並同京官<lb/>
先天二年十月勅諸蕃使都府管羈縻州其類極廣每<lb/>
<pb n="KR2m0002_WYG_024-8a"/>
州遣使朝集頗成勞擾應須朝賀委當蕃都督與上佐<lb/>
及管内刺史自相通融明為次第每年一蕃令一人入<lb/>
朝給左右不得過二人仍各分頒諸州貢物於都府㸃<lb/>
檢一時録奏開元八年十月勅諸督刺史上佐每年分<lb/>
蕃朝集限十月二十五日到京十一月一日見其年十<lb/>
一月十二日勅諸州朝集使長官上佐分蕃入計如次<lb/>
到有故判司代行未經考者不在禁限其員外同正員<lb/>
次正官後集<lb/>
<pb n="KR2m0002_WYG_024-8b"/>
十四年二月勅嶺南五府管内郡武安萬安等三十二<lb/>
州不在朝集之限其承前貢物者並附都府貢進十八<lb/>
年十一月勅靈勝涼相代黔雟豐洮朔蔚媯檀安東疊<lb/>
廓蘭鄯甘肅𤓰沙嵐鹽翼戎慎威西牢當郎茂驩安北<lb/>
庭單于會河岷扶柘安西静悉姚雅播容燕順忻平靈<lb/>
臨薊等五十九州為邉州揚益幽潞荆秦澧廣桂安等<lb/>
十州為要州都督刺史並不在朝集之例<lb/>
二十二年十一月勅諸朝集使十日一參朔望依常式<lb/>
<pb n="KR2m0002_WYG_024-9a"/>
應須設食等准例處分<lb/>
永泰元年正月宰臣王縉等奏春秋之義臣子一例今<lb/>
後有大臣入朝百寮望請朝罷於中書行相見之禮其<lb/>
宴餞准故事於鴻臚亭集從之<hi>時上優寵大臣入覲之日建百官朝罷行相見</hi>
<hi>之禮</hi>
大厯十四年六月勅諸州刺史上計如式<lb/>
建中二年七月二十二日勅諸州府今年朝集使宜且<lb/>
權停其貢物及文解等准例今考典赴一都<lb/>
<pb n="KR2m0002_WYG_024-9b"/>
貞元十三年徐州節度使張建封來朝及命歸鎮上御<lb/>
製詩以賜之<hi>牧守共所重才賢生為時宣勞自擢授越次膺藩維入覲展遐戀臨軒慰來思忠誠</hi>
<hi>在方寸感激陳情辭報國爾所尚恤人余是資歡宴不盡懷車馬當還期穀雨將應候行春應未遲勿以千里</hi>
<hi>遙而云無已知</hi>又命中使齎所執鞭以賜之曰以卿大節嵗寒<lb/>
不移故賜此鞭以表之十七年閏正月夏州節度使右<lb/>
僕射韓全義來朝自入覲及歸不見不辭于正朝<hi>時全義自</hi>
<hi>夏州節度使為蔡州招討及赦呉少誠全義至闕不見不辭于正朝也</hi>
元和十四年六月魏博節度使田𢎞正來朝賜宴于麟<lb/>
<pb n="KR2m0002_WYG_024-10a"/>
德殿其大將三百餘人賜物有差<lb/>
十五年二月勅淄青統押海蕃每年皆有朝事比差部<lb/>
領人數校多今後差官正試相兼不得過五人<lb/>
長慶四年勅節度觀察使入朝不得别有進獻<lb/>
會昌元年六月勅東川節度使鄭復雖稱有疾擅離本<lb/>
道宜釋放以後藩鎮如更違越必舉憲章<lb/>
大中五年正月勅自今以後諸道節使防禦經畧等使<lb/>
有請覲者但先獻表章請得詔㫖許允即任進發務使<lb/>
<pb n="KR2m0002_WYG_024-10b"/>
行止之際臨時不失事機<lb/>
　　二王三恪<lb/>
武德元年五月二十二日詔曰革命創業禮樂變於三<lb/>
王脩廢繼絶德澤隆於三代是以鳴條克罰把用夏郊<lb/>
牧野降休宋承殷祀爰及魏晉禪代相仍山陽賜號於<lb/>
當塗陳留受封於典午上天迴睠授厯朕躬隋氏順時<lb/>
遜其寶位敬承休命敢不對揚永作我賓宜開土宇其<lb/>
以莒之酅邑奉隋帝為酅公行隋正朔車旗服色一依<lb/>
<pb n="KR2m0002_WYG_024-11a"/>
舊章仍立周後介國公其為二王後至二年五月酅公<lb/>
薨追崇為隋帝諡曰恭<lb/>
貞觀二年八月制曰二王之後禮數宜崇寢廟不嚴廪<lb/>
餼多闕非所以追崇先代式敬國賓可令所司量置國<lb/>
官營立廟宇<lb/>
永昌元年十一月一日制以周漢之後為二王仍封舜<lb/>
禹成湯之裔為三恪至神龍元年五月十日制宜依舊<lb/>
以周隋為二王後<lb/>
<pb n="KR2m0002_WYG_024-11b"/>
開元三年二月勅二王後每年四時享廟牲及祭服祭<lb/>
器並官給及帷幄几案有闕亦官給主客司四時省問<lb/>
子孫准同正三品䕃隋後每年給絹三百疋米粟三百<lb/>
石周後每年賜絹二百疋粟二百石並春秋支給仍准<lb/>
見承襲人親兄為分襲者與三分餘各一分兄弟有得<lb/>
職事官者其物即還見襲人十五年閏九月勅二王後<lb/>
為賓者會賜同京官正三品其夫人亦同諸王公以下<lb/>
無子孫以兄弟之子曾經侍養者聴承襲<hi>贈爵者亦准此</hi>若死<lb/>
<pb n="KR2m0002_WYG_024-12a"/>
王事雖不曾經侍養亦聴承襲又二王後犯罪當除爵<lb/>
者改立次賢<lb/>
天寶七載五月十三日制自古帝王建邦受命必敬先<lb/>
代周備禮文既存三恪之位漢從損益惟立二王之後<lb/>
自兹以降且復因循將廣繼絶之恩式𢎞復古之道宜<lb/>
於後魏子孫中擇揀灼然相承者一人封為韓公准酅<lb/>
介公例立為三恪<lb/>
九載六月六日處士崔昌上封事推五行之運國家上<lb/>
<pb n="KR2m0002_WYG_024-12b"/>
承周漢其周隋不合為二王後請廢詔下尚書省集公<lb/>
卿議昌負獨見之明羣議不能屈會集賢學士衛包抗<lb/>
表陳論議之夜四星聚於尾宿天象昭然上心遂定乃<lb/>
求殷周漢後為三恪廢韓介酅等公以昌為贊善大夫<lb/>
包為虞部員外郎至十二年五月九日魏周隋依舊為<lb/>
三恪及二王復封韓介酅等公其周漢魏晉齊梁帝王<lb/>
廟依舊祭六月九日崔昌衛包等俱貶官太和五年正<lb/>
月酅國公楊元溱奏臣先祖隋文帝等陵四所在鳳翔<lb/>
<pb n="KR2m0002_WYG_024-13a"/>
一所揚州兩所京兆府一所准去年四月九日勅二王<lb/>
後介國公先祖陵例每陵每月合給看守丁三人鳳翔<lb/>
府已䝉給丁訖其京兆府及揚州未䝉准勅例給勅㫖<lb/>
各令州府准元勅處分<lb/>
開成五年十月勅介公宇文士元亡宜輟今月五日朝<lb/>
參便為常式<lb/>
會昌三年八月中書門下奏二王後為國賓又是一品<lb/>
前年方與輟朝請編入令式從之<lb/>
<pb n="KR2m0002_WYG_024-13b"/>
　　朔望朝參<lb/>
貞觀二十二年十月八日令百寮朔望日服袴褶以朝<lb/>
永徽元年十月五日京官文武五品依舊五日一參<lb/>
神龍元年四月十四日初令文武官五品以上每朔望<lb/>
參日陞殿食<lb/>
先天二年十月勅文武官朝參著袴褶珂繖者其有不<lb/>
著入班者各奪一月俸若無故不到者奪一季禄其行<lb/>
香拜表不到亦准此頻犯者量事貶降其衣冠珂繖仍<lb/>
<pb n="KR2m0002_WYG_024-14a"/>
許著到曹司<lb/>
開元中蕭嵩奏每月朔望皇帝受朝於宣政殿先列仗<lb/>
衛及文武四品以下於庭侍中進外辦上乃步自序西<lb/>
門出陞御座朝罷又自御座起步入東序門然後放仗<lb/>
散臣以為宸儀肅穆升降俯仰衆人不合得而見之乃<lb/>
請備羽扇於殿兩廂上將出所司承㫖索扇扇合上座<lb/>
定乃去扇給事中奏無事將退又索扇如初令為常式<lb/>
開元二十五年御史大夫李通奏每至冬至及縁大禮<lb/>
<pb n="KR2m0002_WYG_024-14b"/>
應朝參官并六品清官並服朱衣餘六品以下許通著<lb/>
袴褶如有喪故准式不合著朱衣袴褶者其日聴不入<lb/>
朝自餘應合著而不著者請奪一月俸以懲不恪制曰<lb/>
可<lb/>
天寶三載二月三十日勅百官朔望參應服袴褶并著<lb/>
珂繖至閏二月一日宜停自今以後每逢此閏仍永為<lb/>
常式<lb/>
六載九月二十一日勅自今以後每朔望朝晩於常儀<lb/>
<pb n="KR2m0002_WYG_024-15a"/>
一刻進外辦每座喚仗奉朝從容至閶門入至陛外不<lb/>
須趨走百司無事至午後放歸無為守成宜知朕意至<lb/>
十二載十一月十三日御史中丞吉温奏請京官朔望<lb/>
朝參者朱衣袴褶五品以上著珂繖制曰可十三載九<lb/>
月御史中丞吉温奏朔望朝參望自今以後除伎術官<lb/>
外餘官不到兩人以上者及本司官長各奪一季禄五<lb/>
人以上者奏聴處分至冬應合著袴褶并珂繖者不具<lb/>
者請准勅彈奏從之<lb/>
<pb n="KR2m0002_WYG_024-15b"/>
十四載三月一日勅常參官分日入朝尋勝宴樂<lb/>
乾元三年四月十五日勅員外郎五品以上常參官自<lb/>
今以後非朔望日許不入賊平之後依舊常參<hi>時安史據河洛</hi>
<hi>故也</hi>
廣德二年九月一日勅朝官遇泥雨准儀制令停朝參<lb/>
軍國事殷若准式停恐有廢闕泥既深阻許延三刻𫝊<lb/>
㸃待道路通依常式以後亦宜准此<lb/>
天厯七年六月御史大夫李栖筠奏伏以朝廷之儀義<lb/>
<pb n="KR2m0002_WYG_024-16a"/>
當祗肅今者以手力資錢比俸禄舊罰請准永泰元年<lb/>
八月勅為定其一司之中有三人以上是參官其日並<lb/>
不到者本司長官請罰一月手力資錢其一月内三度<lb/>
不到者雖每度有罰亦准前罰一月資錢每月仍便於<lb/>
左藏庫折納其有久不朝謁并假過百日以上者望令<lb/>
本司録奏如相容隠臺司訪察彈奏餘請依勅處分從<lb/>
之<lb/>
又文武常參官或有晚入并全不到及班列失儀查御<lb/>
<pb n="KR2m0002_WYG_024-16b"/>
史臺録名牒所由奪一月俸經三度以上者彈奏准開<lb/>
元二十二年三月勅如聞朝官仗下多出側門及中書門<lb/>
下不散自今以後宜令臺司檢察除公事見宰相一切<lb/>
從正門出違者彈奏又准乾元元年勅朝參官無故不<lb/>
到奪一月禄貞元二年八月一日御史中丞竇參奏准儀制<lb/>
令泥雨合停朝參伏以軍國事殷恐有廢闕請令每司長<lb/>
官一人入朝有兩員并副貳亦許分日其夜甚雨至明<lb/>
不止許令仗下後到外廊食訖入中書其餘官及王府<lb/>
<pb n="KR2m0002_WYG_024-17a"/>
長官並請停朝任於本司勾當公事泥雨經旬亦望准<lb/>
此<lb/>
七年十一月詔常參官入門不得奔走其有周以下喪<lb/>
者禁襂服復衣綾袍金玉帶初金吾將軍沈房有弟喪<lb/>
公服不衣襂服入門上問宰臣董晉對曰准式朝官有<lb/>
周以下喪者許服絁縵衣不合淺色上曰南班何得有<lb/>
之對曰因循而然又曰在式朝官皆以綾為袍五品以<lb/>
上服金玉帶取其文綵華飾以奉上也昔尚書郎含香<lb/>
<pb n="KR2m0002_WYG_024-17b"/>
此意也<lb/>
八年十月復命金吾置門籍<lb/>
十二年四月御史中丞王顔奏吏部兵部禮部侍郎郎<lb/>
中員外郎共一十二員起去年十一月一日至今年三<lb/>
月三十日並不朝參此謂選限内不朝又憑格勅去三<lb/>
月二十一日輟朝前件官並闕奉慰臣按中書門下省<lb/>
并兵部吏部勅格無文伏以國朝故事開元以前自假<lb/>
節日百官盡入朝至天寶五載始放旬節假日不入近<lb/>
<pb n="KR2m0002_WYG_024-18a"/>
年又賜分日伏縁優貸之厚反致慢易之愆請自今以<lb/>
後吏部兵部尚書侍郎除試人銓注曹官并禮部侍郎<lb/>
兵部南曹官試人及入宿日其餘朝參等官並准式尋<lb/>
為吏部兵部禮部奏舉詔又可之<lb/>
十三年正月御史臺奏諸司常奏文官隔假三月以上<lb/>
並横行奏假其武班每月先配九參比來或經冬至及<lb/>
嵗寒食等三節假滿不足本配入日並不横行事實乖<lb/>
闕請從自今以後每經三節假滿縱不是本配入日亦<lb/>
<pb n="KR2m0002_WYG_024-18b"/>
請依文官例參從之其年六月十二日勅卿等朝謁是<lb/>
常或隂雨不聞鼓聲則不免奔波走馬忽有墜損深軫<lb/>
朕懷自今以後縱鼓聲差池亦不得走馬及時暑稍甚<lb/>
雨雪泥潦亦量放朝參<lb/>
十五年四月膳部郎中歸崇敬以百官朔望朝服袴褶<lb/>
非古禮上疏曰按三代典禮兩漢史籍並無袴褶之制<lb/>
亦未詳所起之由隋代以來始有服者事不師古請罷<lb/>
之奏可<lb/>
<pb n="KR2m0002_WYG_024-19a"/>
元和元年三月准吏部兵部尚書侍郎郎官并禮部侍<lb/>
郎御史中丞武元衡奏前件等司近起十月至來年三<lb/>
月稱在先選舉限内不奉朝參令式無之禮敬斯闕一<lb/>
年之内半嵗不朝去貞元十二年中丞王顔奉勅釐革<lb/>
載在明文㝷又因循輒自便改若以兵部禮部舉選限<lb/>
内事繁即中書門下御史臺度支京兆府公事至重朝<lb/>
請如常而况旬節已賜歸休常參又許分日一月之内纔<lb/>
奉十日朝參其間甚熱甚寒皆䝉預放臣以為王顔舉<lb/>
<pb n="KR2m0002_WYG_024-19b"/>
奏甚詳當時勅文處分甚備請准貞元十一年四月勅<lb/>
㫖自今以後永為常式他年妄改條請委臺司彈奏庶<lb/>
使班行式序典法無虧依奏<lb/>
二年十二月御史臺奏文武常參官准乾元元年三月<lb/>
勅如有朝堂相弔慰及跪拜待漏行立不序談笑喧譁<lb/>
入衙門執笏不端行立遲慢至班列立不正趨拜失儀<lb/>
言語微喧穿班仗出閣門不即就班無故離位廊下食<lb/>
行坐失儀語閙入朝及退朝不從正衙出入非公事入<lb/>
<pb n="KR2m0002_WYG_024-20a"/>
中書每犯奪一月俸今商量舊條每罰各減一半有犯<lb/>
必舉不敢寛如所由指揮尚抵拒飾非即請准舊例録<lb/>
奏貶官從之<lb/>
四年十月御史中丞李夷簡奏准貞元十二年四月中<lb/>
丞王顔元和元年三月中丞武元衡奏兵部吏部禮部<lb/>
侍郎官每年舉選限内不奉朝參又今年所造選格不<lb/>
詳勅文復請明日朝參臣合彈奏勅宜准貞元十二年<lb/>
四月勅處分<lb/>
<pb n="KR2m0002_WYG_024-20b"/>
九年十二月勅起來年正月以後每朔望日刑部侍郎<lb/>
郎中員外大理卿少卿及中丞一人侍對其日宰相并<lb/>
次對中朝官並不用來<lb/>
十年三月壬申朔御延英殿召對宰臣故事朔望日御<lb/>
宣政殿見羣臣謂之大朝𤣥宗始以朔望陵寢薦食不<lb/>
聴政其後遂以為常今之見宰臣特以事召也其年六<lb/>
月勅御史臺自今以後常參官每入班以見到人名銜<lb/>
進來其朔望及雙日勿進是月詔自今以後許寅後二<lb/>
<pb n="KR2m0002_WYG_024-21a"/>
刻𫝊㸃及是質明後朝騎有尚在街中者特坐紫宸殿<lb/>
久之而朝班未至因命宰臣宣諭之乃復<hi>時命宰臣戒九卿御史以</hi>
<hi>中丞裴度遇盜故也</hi>
十四年二月詔朔望據錢多少每貫罰二十五文仍委<lb/>
御史臺檢察聞奏大中四年十月望不視朝以大祀故<lb/>
也<lb/>
太和元年六月勅文武常參官朝參不到御史中丞魏<lb/>
謩奏准兵部吏部禮部三司尚書侍郎等官一十三員<lb/>
<pb n="KR2m0002_WYG_024-21b"/>
主舉選試五箇月不朝參近已降流聞奏訖奉勅前後<lb/>
勅文處分有司不合妄更奏論准貞元十二年元和四<lb/>
年彈奏前件三司除試人及入宿外並不合不朝參勅<lb/>
文曾未經年三司復此論奏今具前後勅文如前勅者<lb/>
本是五箇月不朝今許不過一兩月奏不權放必恐壅<lb/>
滯准兵部選事勞逸尤與吏部不同選限内遇公事繁<lb/>
併日准具事由牒臺尋常不在放朝參限<lb/>
天祐二年十二月勅漢宣帝中興五日一聴朝歴代通<lb/>
<pb n="KR2m0002_WYG_024-22a"/>
規宜為常式今後每月只許一五九日開延英計九度<lb/>
其入閣日仍于延英日一度指揮如有大段公事中書<lb/>
門下具牓子奏請開延英不拘日數<lb/>
三年六月勅文武百僚每月一度入閣於貞觀殿貞觀<lb/>
大殿朝廷正衙正至之辰受羣臣朝賀比來視朔依貞<lb/>
觀儀今後於崇勲殿入閣<lb/>
　　廊下食<lb/>
貞觀四年十二月詔所司於外廊置食一頓<hi>出國朝故事正史檢</hi>
<pb n="KR2m0002_WYG_024-22b"/>
<hi>不獲</hi>
貞元二年九月舉故事置武班朝參其廊下食等亦宜<lb/>
加給<lb/>
　<lb/>
　<lb/>
　<lb/>
　<lb/>
　唐會要卷二十四<lb/>
</p>
<p>
</p>
  </div>
</body>
</text>
</TEI>
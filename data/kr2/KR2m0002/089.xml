<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷八十九</head> <lb/>
    <p>
<pb n="KR2m0002_WYG_089-1a"/>
欽定四庫全書<lb/>
　唐㑹要卷八十九<lb/>
　　　　　　　　　　　　宋　王溥　撰<lb/>
　　疏鑿利人<lb/>
武徳元年長孫操除陜東道行臺金部郎中遂自陜<lb/>
東引水入城以代井汲百姓頼之　七年四月九日同<lb/>
州治中雲得臣開渠自龍門引黄河溉田六千餘頃<lb/>
貞觀十一年揚州大都督府長史李襲譽以江都俗<lb/>
<pb n="KR2m0002_WYG_089-1b"/>
好商賈不事農業譽乃引雷陂水又築句城塘溉田八<lb/>
百餘頃百姓獲其利<lb/>
大厯四年五月十五日勅注堰監先廢宜令却置十二<lb/>
年京兆尹黎幹開决鄭白二水支渠及稻田磑碾復奏<lb/>
浚水道以就陸田<lb/>
建中三年四月宰相楊炎不習邊事請于豐州置屯田<lb/>
發闗輔人開陵陽渠人頗苦之京兆尹嚴郢嘗從事朔<lb/>
方曉其利害乃具五城舊屯及兵募倉儲等数奏曰按<lb/>
<pb n="KR2m0002_WYG_089-2a"/>
舊屯沃饒之地今十不畊一若力可墾闢不俟浚渠其<lb/>
諸屯水利可種之田甚廣蓋功力不及因致荒廢今若<lb/>
發兩京闗輔人于豐州浚渠營田徒擾兆庶必無其利臣<lb/>
不敢逺引他事請以内園植稻明之且秦地膏腴田稱<lb/>
第一其内園丁皆京兆人于當處營田月一替其易可<lb/>
見然毎人月給錢八千糧食在外内園丁猶僦募不給奏<lb/>
令府司集事計一丁一歳當錢九百六十米七斛二㪷<lb/>
計所僦丁三百毎歳合給錢二萬八千八百貫米二千<lb/>
<pb n="KR2m0002_WYG_089-2b"/>
一百六十斛不知歳終收穫幾何臣計所得不補所費<lb/>
况二千餘里發人出屯田一歳方替其糧榖從太原轉<lb/>
餉糟運價值至多又每人須給錢六百三十米七斛二<lb/>
㪷私出資費數又倍之據其所收必不登本而闗輔之<lb/>
人不免流散是虚擾畿甸而無益軍儲與天寳以前屯<lb/>
田事殊臣至愚不敢不熟計惟當省察疏奏不報郢又<lb/>
上奏曰伏以五城舊屯之數至廣臣前掲名聞奏訖其<lb/>
五城軍士若以今日所運開渠之糧貸諸城官田至冬<lb/>
<pb n="KR2m0002_WYG_089-3a"/>
輸之又以所送開渠功直布帛先給田者至冬令據時<lb/>
估輸穀如此即闗輔免于徴發五城豐厚力農闢田比<lb/>
之浚渠十倍利也郢奏不省卒開陵陽渠而竟棄之<lb/>
貞元四年六月二十六日涇陽縣三白渠限口京兆尹<lb/>
鄭叔則奏六縣分水之處實為要害請凖諸堰例置監<lb/>
及丁夫守之奉勅㫖依八年三月嗣曹王臯為荆南節<lb/>
度使觀察先是江陵東北七十里廢田旁漢右堤壤决<lb/>
凡二處每夏則為浸溢臯至命塞之廣良田五千頃畝<lb/>
<pb n="KR2m0002_WYG_089-3b"/>
收一種又規江南廢洲為廬舎架江為二橋流人自占<lb/>
者二千餘户自荆至樂鄉凡二百餘里旅舎鄉聚凡千<lb/>
數大者皆數百家楚俗佻薄舊不鑿井悉飲陂澤乃令<lb/>
合錢鑿井人以為便十三年七月詔曰昆明池俯近都<lb/>
城蒲魚所産宜令京兆尹韓臯充使修堰十六年十一<lb/>
月以東渭橋納給使徐班兼白渠漕渠及昇原城國等<lb/>
渠堰使元和八年孟簡為常州刺史開漕右孟瀆長四<lb/>
十里得沃壤四十餘頃觀察使舉其課遂就賜金紫焉<lb/>
<pb n="KR2m0002_WYG_089-4a"/>
其年四月以神策軍士修城南灰渠其年十二月魏博<lb/>
觀察使田𢎞正奏凖詔開衛州黎陽縣古黄河道從鄭<lb/>
滑節度使薛平之請也先是滑州多水灾其城西去黄<lb/>
河二里每夏漲溢則浸壊城郭水及羊馬之半平詢諸<lb/>
將吏得古河道于衛州黎陽縣界遣從事裴𢎞泰以水<lb/>
患告于𢎞正請開古河用分水力𢎞正遂與平皆上聞<lb/>
詔許之乃于鄭滑兩郡役徒萬人鑿古河南北長十四<lb/>
里東西闊六十步深二丈七尺决舊河以注新河遂無<lb/>
<pb n="KR2m0002_WYG_089-4b"/>
水患詔並褒美焉<lb/>
十三年湖州刺史于頔復城縣方山之西湖西湖南朝<lb/>
䟽鑿溉田三千頃歳久堙廢至是復之秔稻捕魚之利<lb/>
頼以濟<lb/>
長慶二年温造為朗州刺史奏開復鄉渠九十七里溉<lb/>
田二千頃郡人利之名為右史渠至太和五年七月造<lb/>
復為河陽節度使奏浚懐州方渠枋口堰役工四萬溉<lb/>
濟源河内温武陟舊縣田五千頃<lb/>
<pb n="KR2m0002_WYG_089-5a"/>
四年七月詔疏靈州時逐渠置營田六百頃<lb/>
大厯二年二月以昭應令劉仁師充修渠堰副使初仁<lb/>
師為髙陵令上言鄭白渠可利者逺而涇陽獨有之條<lb/>
理上聞其弊遂革闗中大頼焉其年三月内出水車様<lb/>
令京兆府造水車散給沿鄭白渠百姓以溉水田<lb/>
　　磑碾<lb/>
開元九年正月京兆少尹李元紘奏疏三輔諸渠王公<lb/>
之家沿渠立磑以害水功一切毁之百姓大獲其利至<lb/>
<pb n="KR2m0002_WYG_089-5b"/>
廣徳二年三月户部侍郎李栖筠奏請刑部侍郎王翊<lb/>
充京兆少尹翊奏拆京城北白渠上王公寺觀碾磑七<lb/>
十餘所廣水田之利計歳收粳稻三百萬石<lb/>
大厯十三年正月四日勅白渠下碾有妨廢合拆總四<lb/>
十四所自今已後如更置者即宜錄奏其年正月壊京<lb/>
畿白渠八十餘所先是黎幹奏以鄭白支渠磑碾壅隔<lb/>
水利人不得溉灌請皆毁廢從之時昇平公主上之愛<lb/>
女有磑兩輪乞留上曰吾為蒼生爾識吾意可為衆先<lb/>
<pb n="KR2m0002_WYG_089-6a"/>
遂即日毁之<lb/>
元和六年正月京城諸僧有以請莊磑免稅者宰臣李<lb/>
吉甫奏曰錢米所徴素有定額寛緇徒有餘之力配貧<lb/>
下無告之甿必不可許從之八年十二月勅應賜王公<lb/>
郡主并諸色莊宅碾磑等並任典貼貨賣其率稅夫役<lb/>
委府縣收管<lb/>
　　泉貨<lb/>
武徳四年七月十日廢五銖錢行開元通寳錢徑八分<lb/>
<pb n="KR2m0002_WYG_089-6b"/>
重二銖四絫十文重一兩一千文重六斤四兩以輕重<lb/>
大小最為折𠂻逺近甚便之其錢文給事中歐陽詢製<lb/>
詞及書時稱其功其字含八分及篆𨽻二體其詞先上<lb/>
後下次右後左讀之自上及左廻環讀之其義亦通流俗謂<lb/>
之開通元寳錢鄭䖍㑹稡云詢初進䗶模因文徳皇后<lb/>
捻一甲跡故錢上有捻文十八日置錢監于洛并幽益<lb/>
等諸州秦王齊王賜三鑪鑄錢裴寂賜一鑪敢有盜鑄<lb/>
者身死家口籍沒至五年三月二十四日桂州置錢監<lb/>
<pb n="KR2m0002_WYG_089-7a"/>
顯慶五年九月以天下惡錢多令為市取五惡錢酬一<lb/>
好錢至十月以好錢一文博惡錢兩文至儀鳳四年四<lb/>
月以天下惡錢多甚令東都出逺年糙米及粟就市糶<lb/>
斗别納惡錢百文其惡錢令少府司農相知即令𢷬破<lb/>
其重合斤兩者任將行用至先天元年九月二十七日<lb/>
京中用錢惡貨物踴貴諫議大夫楊虚受上疏曰伏見<lb/>
市井用錢不勝濫惡有加鐡錫即非公鑄虧損正道惑<lb/>
亂平人銅錫亂雜偽錢豐多正刑漸失于科條明罰未<lb/>
<pb n="KR2m0002_WYG_089-7b"/>
加于守長帝京三市人雜五方滛巧競馳侈偽成俗至<lb/>
于商賈積滯富豪擁鏹兼并之人歳増儲蓄貧素之士<lb/>
日有空虚公錢未益于時須禁法當求其大要其惡錢<lb/>
臣望官為傳取納鑄錢州京城並以好錢為用書奏付<lb/>
中書門下議詳以為擾政不行至開元六年正月十八<lb/>
日勅禁斷惡錢行三銖四分已上舊錢更收人間惡錢<lb/>
鎔破復鑄凖様式錢勅禁出之後百姓喧然物價騰起<lb/>
商人不敢交易宰相宋璟蘇頲奏請出太府錢萬貫分<lb/>
<pb n="KR2m0002_WYG_089-8a"/>
于南北兩京平價買百姓問所賣之物堪貯庫官須者<lb/>
庶得好錢散行人間從之又降勅近㫁惡錢恐人少錢<lb/>
行用其兩京文武官夏季平定物價宜即先給錢待後<lb/>
季任取所配物貨賣凖數還官<lb/>
七年二月詔天下惡錢並令禁㫁禁令初下或恐艱辛<lb/>
冝量出米十萬石令府縣太府寺選交易穏便處所分<lb/>
置依時價糶與百姓收取惡錢便送少府監搥碎<lb/>
乾封元年五月二十三日盜鑄轉多遂改鑄新文曰乾<lb/>
<pb n="KR2m0002_WYG_089-8b"/>
封泉寳徑寸重二銖六分其開元通寳之舊錢並行用<lb/>
其新錢一文當舊錢之十周年之後舊錢並廢其後寤<lb/>
錢文之誤米帛増價乃議却用舊錢至二年正月二十<lb/>
九日詔比以偽濫斯起所以採乾封之號改鑄新錢静<lb/>
而思之將為未可髙祖撥亂反正爰創軌模太宗立極<lb/>
承天無所改作今廢舊造新恐乖先㫖其開元泉貨宜<lb/>
依舊施行為萬代法乾封新鑄錢令所司貯納更不須<lb/>
鑄仍令天下置鑪之處並鑄開元通寳錢至乾元元年<lb/>
<pb n="KR2m0002_WYG_089-9a"/>
七月十六日詔錢貨之興其來久矣代有㳂革時為重<lb/>
輕故周興九府實啓流泉之利漢造五銖亦𢎞改鑄之<lb/>
法必令小大兼適母子相權事有益于公私理宜循于<lb/>
通變御史中丞第五𤦺奏請改錢以一當十别為新鑄<lb/>
不廢舊錢兾實三官之資用收十倍之利所為于人不<lb/>
擾從古有經宜聴其請别鑄一當十錢其文曰乾元重<lb/>
寶𤦺又請鑄重輪錢一當五十以二十斤成貫仍令鑄<lb/>
錢使即勾當起鑄至三年十三日詔頃屬權臣變法非<lb/>
<pb n="KR2m0002_WYG_089-9b"/>
良遂使貨物相沿榖帛騰踴求之輿議弊實由斯今欲<lb/>
仍從舊貫漸罷新錢又慮權行轉實艱急如或猶循所<lb/>
務永塞其源實恐物價虚騰黎人失業静言體要用藉<lb/>
良圖宜令文武百官九品以上並于尚書省集議委中<lb/>
書門下詳議聞奏至上元元年六月七日詔其重輪五<lb/>
十價錢宜减作三十文用其開元舊錢宜一錢十文行<lb/>
用乾元十當錢宜依前行用仍令京中及畿縣依此處<lb/>
分諸州待候進止至七月二十五日勅曰重稜五卜價<lb/>
<pb n="KR2m0002_WYG_089-10a"/>
錢先令畿外减三十價行其天下諸州並宜凖此至十<lb/>
二月二十九日詔應典貼莊宅店鋪田地碾磑等先為<lb/>
實錢與貼者令還以實錢贖先少虚錢與貼者令少虚<lb/>
錢贖其餘交闗並依前用十當錢由是錢有虚實之稱<lb/>
至寶應元年五月十九日赦文應開元乾元重稜錢並宜凖<lb/>
一文用不須計以虚數<lb/>
開元二十二年三月二十一日勅布帛不可以尺寸為交<lb/>
易菽粟不可以杪忽貨有無古之立制以通貨幣豈無<lb/>
<pb n="KR2m0002_WYG_089-10b"/>
變通往者漢文之時已有放鑄之令雖見非于賈誼亦<lb/>
無廢于賢君况古徃今來時異事反且欲不禁私鑄其<lb/>
理如何公卿百僚詳議可否秘書監崔沔議曰夫國之<lb/>
有錢時所通用若許私鑄人必競為各狥所求小如有<lb/>
利漸忘本業國計斯貧是以賈生之陳七福規于更漢<lb/>
令太公之創九府將以貧殷人况依法則不成違法則<lb/>
有利謹按漢書文帝雖降盜鑄錢令而不得雜以鈆錢<lb/>
為他巧者然則雖許私鑄不容奸錢鑄者無利則私鑄<lb/>
<pb n="KR2m0002_WYG_089-11a"/>
自息斯則除之與不除為法正等能謹於法而節其用<lb/>
令行而詐不起事變而奸不生斯所以稱賢君也今<lb/>
若聽其私鑄嚴斷惡錢官必得人人皆知禁誠則漢<lb/>
政可侔猶恐未若皇唐之舊也今若稅銅折役則官治<lb/>
可成計估度庸則私錢無利易而可久簡而難誣謹守<lb/>
舊章無越制度且夫錢之為物貴以通貨利不在多何<lb/>
待私鑄然後足用也左監門錄事參軍劉秩議曰古者<lb/>
以珠玉為上幣黄金為中幣刀布為下幣管子曰夫三<lb/>
<pb n="KR2m0002_WYG_089-11b"/>
幣握之則非有補于煖也捨之則非有損于飽也先<lb/>
王以守財物以御人事而平天下也是以命之曰衡衡<lb/>
者使物一髙一下不得有常故與之在君奪之在君富<lb/>
之在君貧之在君是以人戴君如日月親君如父母用<lb/>
此術也是謂人主之權今之錢即古之下幣也陛下若<lb/>
捨之任人則上無以御下下無以事上其不可一也夫物<lb/>
賤則傷農錢輕則傷賈故善為國者觀物之貴賤錢之<lb/>
輕重夫物重則錢輕錢輕由乎物多多則作法收之使<lb/>
<pb n="KR2m0002_WYG_089-12a"/>
少則重重則作法布之使輕輕重之本必由乎是奈何而<lb/>
假于人其不可二也夫鑄錢不雜以鉛錫則無利雜以鉛<lb/>
錫則惡惡不重禁之不足以懲息且方今塞其私鑄之路人<lb/>
猶冐死以犯之况啟其源而欲人之從令乎是設陷穽而誘<lb/>
之入其不可三也夫許人鑄錢無利則人不鑄有利則<lb/>
人去南畝者衆去南畝者衆則草莱不墾艸莱不墾又<lb/>
隣于寒餒其不可四也夫人富溢則不可以賞勸<lb/>
貧餒則不可以威禁故法令不行人之不理皆由<lb/>
<pb n="KR2m0002_WYG_089-12b"/>
貧富之不齊也若許其鑄錢則貧者必不能為臣恐貧<lb/>
者彌貧而服役于富室富室乘之則益恣昔漢文之時<lb/>
吳濞諸侯也冨埒天子鄧通大夫也財侔王者此皆鑄<lb/>
錢之所致也必欲許其私鑄是與人利權而捨其柄其<lb/>
不可五也陛下必以錢重而傷本工費而利寡則臣願<lb/>
言其失以效愚計夫錢重者由人日滋于前而爐不加<lb/>
于舊又公錢重與銅之價頗等故盜鑄者破重為輕錢<lb/>
禁寛則行禁嚴則止止則棄矣此錢之所以少也夫鑄<lb/>
<pb n="KR2m0002_WYG_089-13a"/>
錢用不贍者在乎銅貴銅貴之由在于採用者衆夫銅<lb/>
以為兵則不如鐡以為器則不如漆禁之無害陛下<lb/>
何不禁于人禁于人則銅無所用銅無所用則銅益賤<lb/>
賤則錢之用給矣夫銅不布下則盜鑄者無因而鑄無<lb/>
因而鑄則公錢不破公錢不破則人不犯死刑錢又日<lb/>
増農末均利是一舉而四善也伏惟陛下熟察之其年<lb/>
十月六日勅貨物兼通將以利用而布帛為本錢刀是<lb/>
末賤本貴末為弊則深富教之間宜有變革自今以後所<lb/>
<pb n="KR2m0002_WYG_089-13b"/>
有莊宅口馬交易並先用絹布綾羅絲緯等其餘市價<lb/>
至一千以上亦令錢物兼用違者科罪二十六年于宣<lb/>
潤等州置錢監<lb/>
乾元元年七月户部侍郎第五𤦺以國用未足幣重貨<lb/>
輕乃先鑄乾元重寳錢以一當十用及作相請更鑄重<lb/>
輪乾元錢以當五十與乾元錢開元通寳錢三品並行既<lb/>
而物價騰貴餓逃死亡枕藉道路又盜鑄争起中外皆<lb/>
以為琦變法之弊封聞奏日遂貶忠州長史<lb/>
<pb n="KR2m0002_WYG_089-14a"/>
四年六月判度支侍郎趙賛以常賦不足用乃請採鄆<lb/>
州白銅鑄大錢以一當十權其輕重<lb/>
建元元年九月户部侍郎韓洄上言江淮錢監嵗出錢四<lb/>
萬五十貫輸于京師度工用轉送之費每貫計錢二千<lb/>
疋夲反倍利也今商州紅崖冶出銅益多又有洛源監<lb/>
久廢不理請増工鑿山以取銅與洛源故監鑄錢以嵗<lb/>
計出錢七萬二十貫度用轉送之費計錢九百則利浮<lb/>
夲矣其江淮七監請皆停罷從之二月八日諸道鹽鐵<lb/>
<pb n="KR2m0002_WYG_089-14b"/>
使包佶奏江淮百姓近日市肆交易錢文益粗惡博擇<lb/>
納官者三分纔有二分饒並鉛錫銅盪不敷斤兩致使<lb/>
絹價騰貴惡錢並漸多訪聞諸州山野地窖皆有私錢<lb/>
轉相貨易奸隘漸深今委夲道觀察使明立賞罰切加<lb/>
禁斷<lb/>
貞元九年正月張滂奏諸州府公私諸司邑鑄造銅器<lb/>
雜物等伏以國家錢少損失多門興販之徒潜將鋪錢<lb/>
一千為銅六斤造冩雜用器物則斤直六百餘有利饒<lb/>
<pb n="KR2m0002_WYG_089-15a"/>
後銷鑄遂多江淮之間錢實减耗伏請凖從前勅文除<lb/>
鑄鏡外一切禁㫁<lb/>
十年六月勅今後天下鑄造買賣銅器並不須禁止其<lb/>
器物約每斤價直不得過一百六十文委所在長吏及<lb/>
廵院同勾當訪察如有銷鑄為銅以盜鑄錢論罪<lb/>
十四年十二月鹽鐵使李選奏請諸道州府多以近日<lb/>
泉貨數少繒帛價輕禁止見錢不令出界致使課利有<lb/>
缺商賈不通諸指揮見錢其直往來勿使禁止從之<lb/>
<pb n="KR2m0002_WYG_089-15b"/>
元和元年二月禁私錢三年二月詔曰錢貴物賤傷農<lb/>
害工權其輕重須有通變比銅鈆無禁皷鑄有妨其江<lb/>
淮諸州府收市銅鈆等先已令諸道知院官勾當縁令<lb/>
初出未各頒下宜委諸道觀察使等與知院官嚴切勾<lb/>
當事畢日仍委鹽鐡使據所得數㑹聞奏其年四月禁<lb/>
鈆錫錢三年五月鹽鐡使李選上言得湖南院中郴州<lb/>
平陽髙亭兩縣界有平陽冶及馬跡曲水等古銅坑納<lb/>
二百八十餘井差官撿覆寔有銅錫今請郴州舊桂陽<lb/>
<pb n="KR2m0002_WYG_089-16a"/>
監置兩爐採銅鑄錢每日約二十貫計一年鑄成七千<lb/>
貫有益于人從之其年六月詔曰錢貨之法義在通流<lb/>
若錢有所壅貨當益賤故藏錢者得乘人之急居貨者<lb/>
必損己之資今欲著錢令以出滯藏加皷鑄以資流布<lb/>
使商賈知禁農桑獲安義切救時情非欲利若革之無<lb/>
漸恐人或相驚應天下商賈先畜見錢者委所在長吏<lb/>
令收市貨物官中不得輙有程限逼廹商人任其貨易<lb/>
以求便利計周歳之後此法遍行朕當别立新規設蓄<lb/>
<pb n="KR2m0002_WYG_089-16b"/>
錢之禁所以先有告示許其方圓意在佗時行法不貸<lb/>
又天下有銀之山必有銅鑛銅者可資於皷鑄銀者無<lb/>
益于民人權其重輕使務專一天下自五嶺以北見採<lb/>
銀坑並宜禁㫁恐所在坑户不免失業各委本州府長<lb/>
吏課勸令其採銅助官中鑄作仍委鹽鐡使條疏聞奏<lb/>
　四年閠三月勅京城時用錢每貫頭除二十文陌内<lb/>
欠錢及有鈆錫錢等　貞元九年三月二十六日勅陌内<lb/>
欠錢法當禁㫁慮因捉搦或亦生奸使人易從切于不<lb/>
<pb n="KR2m0002_WYG_089-17a"/>
擾自今以後有因交闗用欠陌錢者宜但令本行頭及<lb/>
居停主人牙人等撿察送官如有容隱兼許賣物領錢<lb/>
人糺告其行頭主人牙人重加科罪府縣所由祗承人等<lb/>
並不須干擾若非因買賣自將于街衢行者一切勿問<lb/>
　其年六月勅嶺已北所有銀坑依前任百姓開採禁<lb/>
見錢出嶺　六年二月制公私交易十貫錢已上即須<lb/>
監用疋叚委度支鹽鐵使及京兆尹即具作分数條疏<lb/>
聞奏茶商等公私使換見錢並須禁㫁　其年三月河<lb/>
<pb n="KR2m0002_WYG_089-17b"/>
東節度使王鍔奏請于當管蔚州界加置爐鑄銅錢廢<lb/>
管内銅器詔許之仍令加至五爐<lb/>
七年五月兵部尚書判户部事王紹户部侍郎判度支<lb/>
盧坦鹽鐡使王播等奏伏以京都時用多重見錢官中<lb/>
支計近日殊少蓋縁比来不許商人使換因兹家有滯<lb/>
藏所以物價轉高錢多不出臣等今商量伏請許令商<lb/>
人于户部度支鹽鐡三司任便換見錢一切依舊禁約<lb/>
伏以比来諸司諸使等或有便商人錢多留城中逐時<lb/>
<pb n="KR2m0002_WYG_089-18a"/>
收貯積藏私室無復流通伏請自今以後嚴加禁約從<lb/>
之　八年四月勅以錢重貨輕出内庫五十萬貫令兩<lb/>
市收市布帛毎端疋估加十之一　十一年九月勅<lb/>
今後應内外支用錢宜每貫除墊一百外量抽五十文<lb/>
仍委本道本司本使據數逐季收計其諸道錢便差綱<lb/>
部送度支收管以偹軍須時以淮西用兵從有司之請<lb/>
也<lb/>
十二年正月勅泉貨之設故有常規將使重輕得宜是<lb/>
<pb n="KR2m0002_WYG_089-18b"/>
資斂散有節必通其變以利于人今繒帛轉賤公私俱<lb/>
弊宜出見錢五十萬貫令京兆府揀擇要便處開塲依<lb/>
市價交易選清强官吏切加勾當仍各委本司先作處<lb/>
置條件聞奏必使事堪經久法可通行又勅近日布帛<lb/>
轉輕見錢漸少皆縁所在壅塞不得通流宜令京城内<lb/>
自文武寮不問品秩髙下并公郡縣主中使等下至士<lb/>
庶商旅寺觀坊市所有私貯見錢並不得過五千貫<lb/>
如有過此許從勅出後限一月内任將市别物收貯如<lb/>
<pb n="KR2m0002_WYG_089-19a"/>
錢數校多處置未了其任便于限内于地界州縣陳狀<lb/>
更請限縱有此色亦不得過兩月若一家内必有宅舎<lb/>
店鋪等所貯錢並須計同此數其兄弟本來異居曽經<lb/>
分拆者不在此限如限滿後有違犯者白身人等宜付所司<lb/>
决痛杖一頓處死其文武官及王公並委府司聞奏當<lb/>
重紏貶戚屬中使亦具名銜聞奏其見貯錢不限多少<lb/>
並勒納官數内五分取一分充賞錢止于五千貫此外<lb/>
察獲及有人論告亦重科處分并量給告者時京師里閭<lb/>
<pb n="KR2m0002_WYG_089-19b"/>
區肆所積多方鎮錢如王鍔韓𢎞李惟簡少者不下五十萬<lb/>
貫于是競買第屋以變其錢多者聽里巷傭僦以歸其<lb/>
直而髙貲大賈者多依倚左右軍官錢為名府縣不得<lb/>
窮檢法竟不行<lb/>
十四年六月勅應屬諸軍使有犯時用錢每貫除二十<lb/>
文足陌内欠錢及有鈆錫銅者宜令京兆府枷項收禁<lb/>
牒報本軍本使府司差人就軍及看决二十如情狀難<lb/>
容復有違拒者仍令府司聞奏<lb/>
<pb n="KR2m0002_WYG_089-20a"/>
十五年八月中書門下奏伏凖庫官所議鑄錢或請收<lb/>
市人間銅物令州縣鑄錢當開元以前未置鹽鐵使亦<lb/>
令州郡勾當鑄造令若兩税納疋段或慮兼要通<lb/>
用見錢欲令諸道公私銅器各納所在節度團練防禦<lb/>
經略使據元勅給與價直並折兩稅仍令本處軍人鎔<lb/>
鑄其鑄本請以留州使年支未用物充所鑄錢便充軍府<lb/>
州縣公用當處軍人自有糧賜亦校省本所資衆力并<lb/>
收衆銅天下併功速濟時用待一年後鑄器物盡則停<lb/>
<pb n="KR2m0002_WYG_089-20b"/>
其州府有出銅鈆可以開爐鑄處具申有司便令同諸鹽<lb/>
冶例每年與本充鑄其收市銅器期限並禁鑄造買賣<lb/>
銅物等待議定便令有司條疏聞奏其工部鑄錢及收<lb/>
銅器續處分將欲頒行尚資周慮請令中書門下兩省<lb/>
御史臺并諸司長官商量重議聞奏從之<lb/>
寳厯元年八月勅令銷鑄見錢為佛像者同盜鑄錢論<lb/>
長慶元年九月勅泉貨之義所貴流通如聞比來用錢<lb/>
所在除陌不一與其禁人之必犯未若從俗之所宜交<lb/>
<pb n="KR2m0002_WYG_089-21a"/>
易往来務令可守其外内公外給用錢從今以後宜每<lb/>
貫一例除墊八十以九百二十文成貫不得更有加除及<lb/>
陌内欠少<lb/>
太和三年六月中書門下奏凖元和四年閠三月勅應<lb/>
有鉛錫錢並合納官如有人糺得一錢賞百錢者<lb/>
當時勅條貴在峻切今詳事實必不可行祗如造一<lb/>
錢賞百錢則有告一百貫錫錢須賞一萬貫銅錢執此<lb/>
而行是無畔際昨因任清等犯罪施行不得遂叅酌事<lb/>
<pb n="KR2m0002_WYG_089-21b"/>
理量為給賞或恐已後更有犯者宜立節文令可遵守<lb/>
臣等商量自今已後有用鈆錫錢交易者一貫以下以<lb/>
州府常行杖决脊杖二十十貫以下决六十徒三年過<lb/>
十貫以上所在集衆决殺其受鈆錫錢交易者亦凖此<lb/>
處分其所用鈆錫錢仍納官其能糺告者每貫賞錢五<lb/>
千文不滿一貫凖此例累賞止于三百千仍取其官錢<lb/>
給付其所犯人罪不至死者仍徴家資充填賞錢其元<lb/>
和四年閏二月勅便望刪去勅㫖依奏四年十一月勅<lb/>
<pb n="KR2m0002_WYG_089-22a"/>
應私鑄見錢家除合貯數外一萬貫至十萬貫限一周<lb/>
年内處置畢十萬至二十萬貫以下者限二周年内處<lb/>
置畢如有不守期限安然蓄積過本限即任人糺告及<lb/>
所由覺察其所犯家錢並凖元和十二年勅納官據數<lb/>
五分取一分充賞糺告人賞錢數止于五千貫應犯錢<lb/>
法人色目决斷科取凖元和十二年勅處分其所由覺<lb/>
察亦量賞一半事竟不行五年二月鹽鐵使奏湖南管内<lb/>
諸州百姓私鑄告到錢伏縁衡道數州連接嶺南山洞<lb/>
<pb n="KR2m0002_WYG_089-22b"/>
深邃百姓依模監司錢様競鑄成脆惡奸錢轉將賤價<lb/>
博易與好錢相和行用其江西鄂岳桂管嶺南等道應<lb/>
有出銅錫之處亦慮私鑄監錢並請委本道觀察使條<lb/>
疏禁絶勅㫖宜依<lb/>
㑹昌六年二月勅縁諸道鼓鑄佛像鐘磬等新錢已有<lb/>
次第須令舊錢流布絹價稍増文武百寮俸料宜起三<lb/>
月一日並給見錢其一半先給虚估疋叚對估價支給勅<lb/>
比縁錢重弊輕因令加鼔鑄必在流行通變救時莫切<lb/>
<pb n="KR2m0002_WYG_089-23a"/>
于此宜申先甲之令以戒居貨之徒京城及諸道起今<lb/>
年十月已後公私行用並取新錢其舊錢權停三數年如<lb/>
有違犯同用鉛錫惡錢例科斷其舊錢並納官事竟不行<lb/>
天佑二年四月勅凖向來事例每貫抽除外以八百五<lb/>
文為貫每陌八十五文如聞坊市之中多以八十為陌<lb/>
更有除折今後委河南府指揮市肆交易並須以八十<lb/>
五文為陌不得更改移<lb/>
　<lb/>
<pb n="KR2m0002_WYG_089-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷十七</head> <lb/>
    <p>
<pb n="KR2m0002_WYG_017-1a"/>
欽定四庫全書<lb/>
　唐㑹要卷十七<lb/>
　　　　　　　　　　　　　宋　王溥　撰<lb/>
　　祭器議<lb/>
永徽二年禮部尚書許敬宗議籩豆之數曰謹按光禄<lb/>
式祭天地日月嶽鎮海瀆先蠶籩豆各四宗廟籩豆各<lb/>
十二社稷先農等籩豆各九風師雨師等籩豆各二尋<lb/>
此式文事實乖戾社稷多於天地似不貴多風雨少於<lb/>
<pb n="KR2m0002_WYG_017-1b"/>
日月又不貴少且先農先蠶俱為中祀或四或六理不<lb/>
可通謹按禮記郊特牲云籩豆之薦水土之品不敢用<lb/>
䙝味而貴多品所以交於神明之義也此即祭祀籩豆<lb/>
以多為貴宗廟之數不可踰郊今請大祀同為十二中<lb/>
祀同為十小祀同為八釋奠凖中祀自餘從祀並請依<lb/>
舊詔從之<lb/>
開元二十三年正月十八日赦文宗廟致享務在豐潔<lb/>
禮經沿革必本人情籩豆之薦或未能備物宜令禮官<lb/>
<pb n="KR2m0002_WYG_017-2a"/>
學士詳議具奏太常卿韋縚請宗廟之奠每座各加十<lb/>
二又酒爵制度全無一合執持甚難請稍令寛大仍望<lb/>
付尚書省集衆官詳議兵部侍郎張均及職方郎中韋<lb/>
述等議曰謹按祭統曰凡天之所生地之所長茍可薦<lb/>
者莫不咸在聖人知孝子之情深而物類之無限故為<lb/>
之節制使有常禮物有其品器有其常數上自天子下<lb/>
至公卿貴賤差降無相踰越百代常行無易之道也左<lb/>
𫝊曰饗以訓恭儉宴以示慈惠恭儉以行禮慈惠以布<lb/>
<pb n="KR2m0002_WYG_017-2b"/>
政享之與宴猶莫異文祭奠所陳固不同矣今欲取甘<lb/>
㫖之物肥濃之味隨所有者充祭用茍踰舊制其何限<lb/>
焉雖籩豆有加豈能備也𫝊曰大羮不致粢盛不鑿昭<lb/>
其儉也若以今之珍饌平生所習求神無方何必師古<lb/>
自漢以降諸陵皆有寢宫嵗時朔望薦以常饌此既常<lb/>
行亦足盡至孝之情矣宗廟正禮宜依典故率意變革<lb/>
人情所難又按舊制一升曰爵五升曰散禮器稱宗廟<lb/>
之祭貴者獻以爵賤者獻以散此明貴小賤大示之節<lb/>
<pb n="KR2m0002_WYG_017-3a"/>
儉豈可舍先王之道以狥一時之所尚廢棄禮經以從<lb/>
流俗裂冠毁冕將安用之且君子愛人以禮不求茍合<lb/>
况在宗廟敢忘舊章請依古制庶可經乆太子賓客崔<lb/>
沔議曰竊聞識禮樂之情者能作知禮樂之文者能述<lb/>
述作之義聖賢所重古今所崇變而通之所以乆也所<lb/>
謂變者變其文也所謂通者通其情也祭祀之典肇於<lb/>
太古人所飲食必先嚴獻未有火化茹毛飲血則有毛<lb/>
血之薦未有麴糵汙尊抔飲則有𤣥酒之奠施及後王<lb/>
<pb n="KR2m0002_WYG_017-3b"/>
禮物漸備作為酒醴用其犧牲以致馨香以極豐潔故<lb/>
有三牲八簋之盛五齍九獻之殷然以神道至𤣥可存<lb/>
而不可測也祭禮之敬可備而不可廢也是以毛血腥<lb/>
爓𤣥罇犧象靡不畢登于明薦矣然而薦貴於新味不<lb/>
尚䙝雖則備物猶存節制故禮云天之所生地之所長<lb/>
茍可薦者莫不咸在備物之情也夫曰三牲之俎八簋<lb/>
之實美物備矣昆虫之異草木之實隂陽之物備矣此<lb/>
節制之文也鉶俎籩豆簠簋樽罍實皆周人之時饌也<lb/>
<pb n="KR2m0002_WYG_017-4a"/>
其用通於燕享賔客而周公制禮咸與毛血𤣥酒同薦<lb/>
於先晉中郎盧諶近古之知禮者著家祭禮皆晉時常<lb/>
食不復純用舊文然則當時飲食不可闕于祭祀明矣<lb/>
是變禮文而通其情也我國家由禮立訓因時制範考<lb/>
圖史於前典稽周漢之舊義清廟時享禮饌畢陳用周<lb/>
制也而古式存焉園寢上食時饌具設遵漢法也而珍<lb/>
味極焉職貢来祭致逺物也有新必薦順時令也苑囿<lb/>
之内躬稼所收蒐狩之時親發所中割鮮擇美薦而后<lb/>
<pb n="KR2m0002_WYG_017-4b"/>
食盡誠敬也若此至矣復何加焉但當申勅祭神如在<lb/>
無或簡怠增朂䖍誠其盡貢珍羞或及時鮮美考諸祀<lb/>
典有所漏畧皆詳擇名目編諸甲令因宜而薦以類相<lb/>
從則新鮮肥濃盡在是矣不必加於籩豆之數也至於<lb/>
祭器隨物所宜故太羮古食也盛于登登古器也若夫<lb/>
和羹則時饌也盛於鉶鉶時器也亦有古饌而盛於時<lb/>
器故毛血盛於盤𤣥酒盛於罇未有薦時饌而追用古<lb/>
器者由古質而今文便于事也雖加籩豆十二未足以<lb/>
<pb n="KR2m0002_WYG_017-5a"/>
盡天下美物而措諸清廟有加倍之名近於侈矣又據<lb/>
漢書藝文志墨家之流出於清廟是以貴儉由此觀之<lb/>
清廟之不尚於奢舊矣太常所請恐未可行又稱酒爵<lb/>
全小須加廣大竊據禮文有以小為貴者貢獻以爵貴<lb/>
其小也若大而踰制敬而非禮是有司之失其𫝊也固<lb/>
可隨失釐正無待議而后革未知今制何所依凖請兼<lb/>
詳今式據文而行禮部員外郎楊仲昌議曰鄭𤣥云生<lb/>
人尚䙝食鬼神則不然春秋曰蘋蘩薀藻之菜潢汙行<lb/>
<pb n="KR2m0002_WYG_017-5b"/>
潦之水可薦于鬼神又曰大羮不致粢盛不鑿此明君<lb/>
人者有國奉先敬神嚴享豈肥濃以為尚將儉約以垂<lb/>
則陸海之物鮮肥之類既乖禮文之情而變作者之法<lb/>
皆充祭用非所宜也易曰樽酒簋貳納約自牖此明祭<lb/>
尚簡易不在繁奢所以一樽之酒貳簋之奠為明祀<lb/>
也薦肥濃則䙝味有登加籩爵則事非師古與其别行<lb/>
新制寜如僅守舊章又漢家園陵八節上食自茲以降<lb/>
代行其典貞觀之後禮法刋定今陵寢見有八節之奠<lb/>
<pb n="KR2m0002_WYG_017-6a"/>
兼朔望常食聖心追逺每物加薦不敢黷於宗廟請施<lb/>
行之於園陵愚忝典司顧非知禮布之執事惟裁擇焉<lb/>
户部郎中楊伯成左衛兵曹㕘軍劉秩皆建議以為請<lb/>
依舊禮故宰臣具沔述等議以奏上曰享祀粢盛實思<lb/>
豐潔不應法制者亦不可用于是更令太常量加品味<lb/>
韋縚又請每室加籩豆各六每四時異品以時新果及<lb/>
珍羞同薦制可之又酌獻酒爵上令用藥汁一升合於<lb/>
古義而多少適中自是常依行焉大厯元年七月五日<lb/>
<pb n="KR2m0002_WYG_017-6b"/>
勅南郊太廟祭器令所司造兩副供用一副貯庫諸壇<lb/>
廟祭器更别造一副諸雜用者亦宜别造不得效廟及<lb/>
諸壇祭器<lb/>
　　廟災變<lb/>
開元五年正月二日太廟四室崩上素服避正殿迎神<lb/>
主于太極殿初將幸東都而太廟崩召宰臣宋璟蘓頲<lb/>
問其故對曰今三年之制未畢不可巡幸凡災變之發<lb/>
皆所以明教陛下宜增崇大道以答天意且停幸東都<lb/>
<pb n="KR2m0002_WYG_017-7a"/>
上又召姚崇對曰太廟殿本是苻堅時所造隋文帝創<lb/>
立新都移宇文廟故殿改造此廟嵗月滋深朽蠧而毁<lb/>
山有朽壤尚不免摧木朽而崩偶與行期相㑹不為縁<lb/>
行乃崩且天子以四海為家陛下為關中不熟所以為<lb/>
人行幸上曰卿言正合朕意遂幸東都右散騎常侍禇<lb/>
無量請修徳諫曰臣聞尚書洪範傳曰王者隂盛陽微<lb/>
則先祖見其變昔成湯遇旱引事自責云女謁盛耶今<lb/>
太廟毁壞即是先祖見變後宫之中非所幸者親享之<lb/>
<pb n="KR2m0002_WYG_017-7b"/>
後量宜减損以應其變又竊聞左右近臣妄奏云國家<lb/>
太廟其材木本是苻堅時舊殿隋文帝創立新都移宇<lb/>
文廟故殿改造此廟臣按地志隋文帝開皇初創置長<lb/>
安城即造此廟元非苻堅宇文氏所作况我國家及隋<lb/>
文帝貴為天子富有四海豈復遞取苻堅之舊殿以充<lb/>
太廟者乎此則言偽而辨殊不足採納伏願精選舉用<lb/>
賢良節奢靡輕賦税緒絶代慎刑罰納諫諍察諂諛夫<lb/>
如是則人和人和則氣和氣和則天地和矣人天和㑹<lb/>
<pb n="KR2m0002_WYG_017-8a"/>
災異自銷伏願䖍奉神心克謹天誡十月七日伊闕縣<lb/>
人孫平子上封事曰臣竊見今年正月太廟毁此乃躋<lb/>
聖賢之所致也臣按左𫝊云君薨卒哭而祔祔而作主<lb/>
特祀于主烝嘗禘於廟今日有違於此也昔魯文公二<lb/>
年宗伯弗忌躋僖公於閔公上後致太室壞春秋異而<lb/>
書之今日有同彼也君子以弗忌為失禮又按五行志<lb/>
書僖公雖兄嘗為閔公臣臣居君上是為失禮遂致太<lb/>
室壞且兄臣於弟猶不可躋之弟上况弟臣於兄豈可<lb/>
<pb n="KR2m0002_WYG_017-8b"/>
躋弟於兄上邪昔莊公三十二年薨閔公二年吉禘自<lb/>
薨至禘向有二年春秋猶非之失禮况夏崩冬禘不亦<lb/>
太速乎且太廟中央曰太室尊髙象也魯自是陵夷將<lb/>
墮周公之祀臣據此斷之即太廟毁亦今日將欲陵夷<lb/>
之象墮先帝之祀也斯亦上天祐我唐國見災以陛下<lb/>
去年禘孝和於别室告祭於太廟未祭孝和先祭太上<lb/>
皇此乃與僖閔事同先臣後君也昔躋兄弟上今令弟<lb/>
先兄祭過有甚於古也昔登臣君上今亦如之事豈不<lb/>
<pb n="KR2m0002_WYG_017-9a"/>
同耶昔太室壞今太廟毁變豈不同邪若以兄弟同昭<lb/>
則不合出致别廟若以臣子一例則孝和合進為昭昔<lb/>
武氏簒國二十餘年孝和挺劍龍飛再興唐祚使正朔<lb/>
服色咸依貞觀故事此即有大功於天下也今禘於别<lb/>
室是廢先聖之訓棄中興之功下君上臣輕長重㓜昔<lb/>
晉太康五年宣帝廟地陷梁折八年正月太廟殿陷改<lb/>
作殿宇更營新廟逺致名材雜以銅柱自八年九月造<lb/>
至十年四月乃成十一月又梁折毁壞由此言之天降<lb/>
<pb n="KR2m0002_WYG_017-9b"/>
災譴非枯朽也晉不知過天下分崩王室大亂特望天<lb/>
恩少垂詳察速召宰相已下謀議移孝和入廟何必苦<lb/>
違禮典以同魯晉詔下禮官議太常博士陳正節馮宗<lb/>
蘓等獻議曰王制天子七廟三昭三穆并太祖而七昭<lb/>
穆者父子之位則知七世之親無兄弟之義矣殷紀成<lb/>
湯至於帝乙父子兄弟十有二君其正代止六而已易<lb/>
乾鑿度曰殷之帝乙六代王也此則兄弟不數為代之<lb/>
明據也又殷人六廟親四并祖而六殷代兄弟四人相<lb/>
<pb n="KR2m0002_WYG_017-10a"/>
次為君若以為代便當上毁四室如此則無復祖禰之<lb/>
祭矣古之廟位自禰已上極於太祖雖數溢迭毁隨而<lb/>
上遷三昭三穆未嘗有闕也又禮太宗無子則立支子<lb/>
之為人後者為之子無兄弟相為後之文所以舍至親<lb/>
取逺屬盖以兄弟一體無父子之道故父子曰繼兄弟<lb/>
曰及禮兄弟不相入廟者假如兄弟代立孫姪承統告<lb/>
享之日不得稱嗣子嗣孫則當上列亡伯考伯祖下繫<lb/>
亡姪子姪孫此乃成七廟之位號不成繼統之義焉斯<lb/>
<pb n="KR2m0002_WYG_017-10b"/>
又不可之甚也又殷十二代惟三祖三宗明兄弟相及<lb/>
自别立廟不必繼之七代後漢世祖列序七廟而恵帝<lb/>
不入其數豈非文帝之嫡兄乎及文武代立子孫克昌<lb/>
為漢之太宗晉景亦晉文之兄縁景帝絶嗣不列七廟<lb/>
之數何以知之據永熈元年告諡世祖稱景帝為從祖<lb/>
也若以晉武越次尊崇其父而致廟壊遂及亂亡何因<lb/>
漢氏遷出恵帝宗尊文帝而享世二十有四年四百三<lb/>
十殷廟何嘗見崩漢廟未始經折殷漢之盛委而不言<lb/>
<pb n="KR2m0002_WYG_017-11a"/>
魯晉之災引以為喻是以春秋書太室壞者乃垂明誡<lb/>
何必閔僖晉太廟所以毁折者天誅奢麗不以遷廟然<lb/>
天子七廟諸侯五廟辨貴賤之差也父子相繼一萬人<lb/>
之心也昭穆列序重繼統之義也今孝和皇帝若與聖<lb/>
真皇帝相亞在廟止成六世何以辨貴賤乎𦙍嗣不明<lb/>
何以示後代乎昭穆失序何以成繼統之義乎况國家<lb/>
逺遵殷之湯甲近法漢之成帝特以孝和實中興之明<lb/>
主開百代不毁之廟别立寢廟永以寜神嵗時烝嘗與<lb/>
<pb n="KR2m0002_WYG_017-11b"/>
國終始有何不可乎平子云太廟崩縁躋聖賢所致引<lb/>
僖公薨遷居閔公之上稱為逆祀取類當今然孝和升<lb/>
新寢之後聖真皇帝方上祔髙宗斯則未嘗一日躋居<lb/>
孝和之上引茲為證豈非誣罔朝廷耶平子不識忌諱<lb/>
肆其狂瞽危言髙論謗訕朝廷引衰晉之朝比聖明之<lb/>
代言偽而辨禮所不容狀入乆不决上令宰臣召平子<lb/>
與禮官對定可否博士固執前議平子口辨所引咸有<lb/>
經據獻等又不能屈之<hi>時蘓頲知政事以獻是從祖之兄頗黨之議竟不行平子上論</hi>
<pb n="KR2m0002_WYG_017-12a"/>
<hi>不置遂以平子為亷州都城縣尉議者以平子之議是也</hi>
至徳三年十一月十五日新作九廟神主於長安殿安<lb/>
置上親享之<hi>先是京師宗廟被焚上在彭原嗣又陷沒於鳳翔先作神主及是迎享</hi>初肅<lb/>
宗將復宫闕遣左司郎中李巽先行告廟之禮工部尚<lb/>
書顔真卿謂禮儀使崔器曰春秋時新宫焚魯成公三<lb/>
日哭今太廟為盗焚毁宜築壇於野皇帝向東哭然後<lb/>
遣使事竟不行又曰告廟祝文稱嗣皇帝上皇在蜀稱<lb/>
嗣可乎遽奏改之中㫖嘆重宣勞焉先是御史大夫嚴<lb/>
<pb n="KR2m0002_WYG_017-12b"/>
郢為協律郎知東都太廟時安禄山陷東都郢潛奉九<lb/>
廟神主於私第至至徳三年東都收復有司備法駕迎<lb/>
神主歸於太廟以功遷大理司直廣徳初代宗自陜將<lb/>
還尚書右丞顔真卿請皇帝先謁五陵廟然後還宫宰<lb/>
相元載謂真卿曰用舎在相不言者何罪朝廷事豈禁<lb/>
公破除邪<lb/>
建中二年二月復肅宗神座於寢宫初寳應中西戎犯<lb/>
京師焚建陵之寢至是始創復焉<lb/>
<pb n="KR2m0002_WYG_017-13a"/>
元和十一年正月宗正寺奏建陵黄堂南面丹景門去<lb/>
年十一月被賊斫破門㦸四十七竿詔曰所由闕於周<lb/>
防敢爾侵犯各據事狀宜有科懲知山門押官决六十<lb/>
削一任官彍騎三衛並决四十陵令馬叙罰一季俸料<lb/>
陵丞李建罰一月俸宗正卿李上公罰一月俸大中五<lb/>
年十二月景陵有賊驚動斫損神門㦸架等至六年四<lb/>
月下詔曰景陵神門盜傷法物其賊既抵極法官吏等<lb/>
須有懲責宗正卿及陵令縣令已從别勑處分京兆尹<lb/>
<pb n="KR2m0002_WYG_017-13b"/>
邦畿不能肅清封部責帥之義其何以逃宜罰兩月俸<lb/>
料其日貶宗正卿李文舉為睦州刺史陵令姜閲為岳<lb/>
州司馬奉先縣令裴讓為隨州司馬權知縣事主簿張<lb/>
行之為郡州司户陵丞李咸停見任仍殿三選所由節<lb/>
級科責<lb/>
光啟元年三月中書門下奏曰伏以前年冬月有震俄<lb/>
致巡幸主司宗祏迫以倉徨移蹕鳳翔未敢陳奏今將<lb/>
迴鑾輅皆舉典章清廟再營孝思式備伏請降勑命委<lb/>
<pb n="KR2m0002_WYG_017-14a"/>
所司㕘詳典禮修奉詔從之修奉太廟使宰相鄭延昌<lb/>
奏太廟大殿十一室二十三間十一架功績至大兼宗<lb/>
廟制度有素難為損益今不審依元料修奉為復更有<lb/>
商量下禮官詳議太常博士殷盈孫議曰如依元料難<lb/>
以速成况帑藏方虚須資變禮竊以至徳二年以新修<lb/>
太廟未成其新造神主權於長安殿安置便行享告之<lb/>
禮如同宗廟之儀以俟廟成方為迎祔今京城除充大<lb/>
内及正衙外别無殿宇伏聞先有詔㫖欲以少府監大<lb/>
<pb n="KR2m0002_WYG_017-14b"/>
㕔權充今廟其㕔五間伏縁十一室於五間之中陳設<lb/>
隘狹請更接續建成十一間以備十一室薦向之所其<lb/>
三太后即於監内取西南屋三間為三王室告享之所<lb/>
詔從之其年十二月僖宗再幸寳雞其太廟十一室并<lb/>
祧廟八室及孝明太皇太后等别廟三室神主縁室法<lb/>
物宗正寺官屬奉之隨駕至鄠縣為盜所刼三年二月<lb/>
車駕自興元還京以宫室未備權駐鳳翔太常禮院奏<lb/>
皇帝還宫先謁太廟今宗廟焚毁神主失墜請凖例修<lb/>
<pb n="KR2m0002_WYG_017-15a"/>
奉者禮官議曰按春秋新宫災三日哭𫝊曰新宫宣公<lb/>
廟也三日哭禮也按國史開元五年正月二十日太廟<lb/>
四室摧毁時神主皆存迎奉於太極殿安置𤣥宗素服<lb/>
避正殿寳應元年肅宗還京師以宗廟焚毁於光順門<lb/>
外設次向廟哭厯檢故事不見百官奉慰之儀然上既<lb/>
素服避殿百官奉慰亦合情理竊循故事比附㕘詳恐<lb/>
須宗正寺具宗廟災毁神主失墜事由申奏皇帝素服<lb/>
避殿受慰訖輟朝三日下詔委少府監擇日依禮改造<lb/>
<pb n="KR2m0002_WYG_017-15b"/>
列聖神主詔從之<lb/>
　　縁廟裁制上<lb/>
乾封元年六月二十三日詔朕每凖宗廟致敬䖍誠祼<lb/>
享而三年一奠情有未安思革舊章用崇嚴配自今已<lb/>
後宗廟薦享爵及簠簋登鉶各宜别奠其餘牢饌並依<lb/>
常典<lb/>
儀鳳二年二月二十九日太常以仲春告祥瑞於太廟<lb/>
上令禮官徴求故實太常博士賈大隱對曰古者祭以<lb/>
<pb n="KR2m0002_WYG_017-16a"/>
首時薦用仲月近代相承元日奏祥瑞二月然後告太<lb/>
廟蓋縁告必有薦便於禮也又檢貞觀已來勅令無文<lb/>
禮司因循不知所起上令依舊行焉<lb/>
開元十五年二月十五日勅享宗廟差左右丞相尚書<lb/>
嗣王郡王攝三公行事若人數不足通取諸司三品以<lb/>
上長官自餘祭享差諸司長官及五品已下清官至二<lb/>
十三年正月二十日自今已後有大祭宜差丞相特進<lb/>
少保少傅尚書賓客御史大夫攝行事至二十五年七<lb/>
<pb n="KR2m0002_WYG_017-16b"/>
月八日勑太廟每至五饗之日應攝三公令中書門下<lb/>
及丞相師傅尚書御史大夫嗣王郡王中揀擇徳望髙<lb/>
者通攝餘司不在差限至二十七年二月七日制宗廟<lb/>
致敬必先於如在神人所依無取于非族其應太廟五<lb/>
享宜於宗子及嗣王郡王中揀擇有徳望者令攝三公<lb/>
行事其異姓官更不須差攝<lb/>
二十一年二月十日勑太廟九室室長各三人于見任<lb/>
齋郎中揀擇有徳行諳嫺儀注者送名禮部奏補仍給<lb/>
<pb n="KR2m0002_WYG_017-17a"/>
厨食滿十年與官至天寳十載正月十日赦文廟者貌<lb/>
也取象存焉是禮由情起因心則感太廟宜制内官以<lb/>
備嚴奉仍于廟外造一院安置庶申罔極之恩無忘事<lb/>
生之禮宜於舊中宗廟安置内官其室長停不須更補<lb/>
<hi>内官自肅宗尅復京城後遂廢</hi>至乾元元年四月二十八日宗正卿李<lb/>
遵奏每室凖格各置室長三人至十年並皆與官中間<lb/>
李彭奏停伏望凖格更置勑㫖依貞元元年四月十三<lb/>
日勑建中三年二月二十三日勑東都祠祭既停其郊<lb/>
<pb n="KR2m0002_WYG_017-17b"/>
社齋郎不合更置並停者其東都太廟齋郎室長請凖<lb/>
郊社例停廢<lb/>
二十四年七月二十九日勅宗廟祭享籩豆宜加麞鹿<lb/>
鶉兎野雞等料夏秋供腊春冬供鮮仍令所司祭前十<lb/>
日具數申省凖料令殿中省供送至天寳三載四月十<lb/>
六日詔祭神如在𫝊諸古訓以多為貴著在禮經膟膋<lb/>
之儀盖昔賢之尚質甘㫖之品亦孝子之盡誠既切因<lb/>
心方資變禮其已後享太廟宜料外每室加常食一牙<lb/>
<pb n="KR2m0002_WYG_017-18a"/>
盤仍令所司務盡豐潔至十一載閏三月二十九日勅<lb/>
每月朔望日宜令尚食薦太廟每一室一牙盤内官薦<lb/>
享仍五日一開門洒埽至貞元十二年十月十三日勅<lb/>
太廟九室及昭徳皇后廟每月朔望兩享祭食共一十<lb/>
䑓盤先是尚食造供今月八日中書門下奉宣進止宜<lb/>
令宗正與太常計㑹各令所司辦集不須更待尚食供<lb/>
送<lb/>
天寳三載四月五日詔頃四時有事於太廟兩京同日<lb/>
<pb n="KR2m0002_WYG_017-18b"/>
告享雖卜吉辰俱遵上日而義深如在禮或有乖自今<lb/>
已後兩京宜各别擇吉日告享九載十一月勅自今已<lb/>
後每親告獻太清太㣲宫及太廟改為朝獻所由行事<lb/>
為薦獻巡陵為朝拜告宗廟與祭天地饗祀祝文改昭<lb/>
告為昭薦以為告者臨下之制故也<lb/>
貞元元年十一月有事于郊廟太常博士陸贄奏請凖<lb/>
禮用祝板祭畢焚之<lb/>
六年正月七日祭官有重服既葬公除及聞哀假滿者<lb/>
<pb n="KR2m0002_WYG_017-19a"/>
請許吉服赴宗廟之祭其同宫未葬雖公除者請依前<lb/>
禁之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_017-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷十七<lb/>
</p>
<p>
</p>
  </div>
</body>
</text>
</TEI>
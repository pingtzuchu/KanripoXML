<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷五十二</head> <lb/>
    <p>
<pb n="KR2m0002_WYG_052-1a"/>
欽定四庫全書<lb/>
　唐㑹要卷五十二<lb/>
　　　　　　　　　　　　　宋　王溥　撰<lb/>
　　識量下<lb/>
元和五年八月上謂宰臣曰神仙長生之說可信乎李<lb/>
藩對曰神仙之說出於道家然道之所宗以𤣥元五千<lb/>
言為本按其文皆去華尚樸絶棄健羡以執柔見素為<lb/>
道少思寡欲為貴其言皆於六經符協是故厯代寳之<lb/>
<pb n="KR2m0002_WYG_052-1b"/>
以為理國理心之要未曾有神仙不死之説後代虚誕<lb/>
之徒假託聖賢之言為怪譎之論末流漸廣及秦始皇<lb/>
漢武帝志求長生延召方士於是有盧生韓生少君欒<lb/>
大之類售其欺詐以為禱祠神仙可求不死二主溺信<lb/>
之始皇遣方士入海求三山靈藥遂外匿不歸漢武以<lb/>
女妻方士欒大後亦無驗欒大竟坐腰斬此則前代帝<lb/>
皇惑於虚説者著在前史其事甚明貞觀末年有西僧<lb/>
自天竺至中國自言能治長生之藥文皇帝頗信待之<lb/>
<pb n="KR2m0002_WYG_052-2a"/>
數年藥成文皇帝因試服之遂致暴疾及大漸之際羣<lb/>
臣知之遂欲戮此僧慮為中外所笑而止載在國史實<lb/>
為至誡古人云服食求神仙多為藥所誤誠哉是言也<lb/>
君人者據宇宙之廣撫億兆之衆但當嚴恭夙夜務為<lb/>
理安則四海樂推無思不服天命所佑自知延長不可<lb/>
聴誘惑之虛説陛下春秋鼎盛方志昇平倘能深鑒流<lb/>
弊斥逺方士則百福自生坐臻永年伏願詳考古今以<lb/>
保至正天下幸甚<lb/>
<pb n="KR2m0002_WYG_052-2b"/>
十月以前河中節度使王鍔為檢校司徒充太原節度<lb/>
使初鍔以錢千萬賂中貴求兼相位宰相李藩與權徳<lb/>
輿奉宻㫖曰王鍔可兼宰相宜即擬來藩以為不可遂<lb/>
以筆塗兼相字復奏上德輿失色曰縱不可别宜作奏<lb/>
豈可以筆塗詔耶藩曰勢迫矣出今日便不可止日且<lb/>
暮何暇别作奏權徳輿又續有疏曰夫平章事非序進<lb/>
而得國朝方鎮帯相者盖有大忠大勲大厯已來又有<lb/>
跋扈難制者不得已而與之今王鍔無大忠大勲又非<lb/>
<pb n="KR2m0002_WYG_052-3a"/>
姑息之時欲假此名實恐不可從<lb/>
　　崔氏曰此乃不諳事故者之妄傳史官之謬記耳<lb/>
　　既稱奉宻㫖宜擬來則是得擬狀中陳論固不假<lb/>
　　以筆塗詔矣凡欲降白麻若商量於中書門下皆<lb/>
　　前一日進文書然後付翰林草麻制又稱藩曰勢<lb/>
　　迫矣出今日便不可止尤為疏濶盖由史氏以藩<lb/>
　　有直亮之名欲委曲成其美豈所謂直筆哉<lb/>
六年上謂宰臣曰卜筮之事習者罕精或中或否近日<lb/>
<pb n="KR2m0002_WYG_052-3b"/>
風俗尤更崇尚何也宰相李綘對曰臣聞古先哲王畏<lb/>
天命示不敢専邦有大事可疑者故先謀於卿士庶人<lb/>
次及於卜筮俱協則行之末俗浮偽幸以徼福正行慮<lb/>
危邪謀覬安持疑昬惑謂小數能決之而愚夫愚婦假<lb/>
時日鬼神者欲利欺詐參之見聞用以刺射小近其事<lb/>
神而異之近者夙俗近誣成此弊俗聖㫖所及實辨邪<lb/>
源存而不論弊斯息矣<lb/>
七年五月上謂宰臣曰比者見卿等累言吳越去嵗水<lb/>
<pb n="KR2m0002_WYG_052-4a"/>
旱昨有御史推覆至自江淮乃言不至為災人非甚困<lb/>
不知竟有此否李絳對曰臣昨見浙西東及淮南奏狀<lb/>
云本道水旱稻麥不登至有百姓逐食多去鄉井各請<lb/>
設法招携意懼朝廷罪責苟非事實何敢上陳况天災<lb/>
流行年嵗代有方隅授任皆朝廷信重之臣此固非虛<lb/>
説也御史官卑選擇非必能覽奏報之間或容希媚此<lb/>
正當奸佞之日近有兩輩御史至江淮推鞫今理當請<lb/>
逐不知言者之名伏望眀示典法推誠於人夫本任大<lb/>
<pb n="KR2m0002_WYG_052-4b"/>
臣以事不可以小臣之言問之上曰卿言是也朝廷大<lb/>
體以恤人為本苟一方不稔當即日賑救濟其飢寒况<lb/>
可疑之耶向者不思而有此問朕知言之過矣絳等稽<lb/>
首陳命於是命自今凡有被飢饉之境速蠲其賦<lb/>
其年十一月敕王稷家告事奴付京兆府決一頓處死<lb/>
初奴告稷换其父鍔遺表隠沒所進錢物即令鞫其奴<lb/>
於内仗有發中使就東都檢責其家財宰臣裴度奏曰<lb/>
王鍔亡歿之後其家進獻已多今因奴上告又命檢責<lb/>
<pb n="KR2m0002_WYG_052-5a"/>
其家事臣恐天下將帥聞之必有以家為計者於是亟<lb/>
罷其使而殺其奴<lb/>
十四年上謂宰臣曰聴受之間大是難事推誠委任謂<lb/>
所委必盡心及至所行臨事無不偏黨朕命學士集前<lb/>
代曖昧之事為謗畧每欲披閲以為鑒戒耳崔羣對曰<lb/>
無情曲直辨之至易稍懐欺詐審之實難故孔子衆好<lb/>
衆惡之論浸潤膚受之説葢以曖昧難辨也若擇賢而<lb/>
任之待之以誠糾之以法則人自歸公孰敢行偽陛下<lb/>
<pb n="KR2m0002_WYG_052-5b"/>
詳觀載籍以廣聰眀實天下幸甚<lb/>
十五年十月上謂宰臣曰用兵者必有勝敗之道乎蕭<lb/>
悦對曰兵者凶器戰者危事聖王不得已而用之必以<lb/>
仁討不仁義討不義先務招懐不施掩襲古之明王之<lb/>
討叛不斬祀不殺厲不獲二毛不犯田稼安人禁暴如<lb/>
救人於水火之中故曰王者之師有征無戰此必勝之<lb/>
道也如或肆小忿輕動衆敵人結怨師出無名非唯不<lb/>
勝乃自危之道固可深戒上深嘉其言<lb/>
<pb n="KR2m0002_WYG_052-6a"/>
長慶元年穆宗謂宰臣曰前史稱文帝惜十家之産而<lb/>
罷露臺又云身衣弋綈足履革舄集上書嚢以為殿惟<lb/>
何太儉也信有此乎宰臣崔植對曰良史所記必非妄<lb/>
言漢興承亡秦殘酷之後項氏戰争之餘海内彫弊生<lb/>
人力竭漢文仁明之主起自代邸知稼穡之艱難是以<lb/>
即位之後躬行儉約繼以景帝猶遵此風由是海内黔<lb/>
首咸樂其生家給戸足迨至武帝公私殷富用能出師<lb/>
征代威行四方錢至貫朽穀至紅腐上務侈靡資用復<lb/>
<pb n="KR2m0002_WYG_052-6b"/>
竭末年税及舟車六畜人不聊生戸口減半乃下哀痛<lb/>
之詔封丞相為富人侯皆漢史明徵用為事實且耕𧖟<lb/>
之勤出自人力用既無度何由以致富雖據武帝嗣位<lb/>
之初物力阜殷前代無比固當因文帝勤儉之致也上<lb/>
甚善其言<lb/>
開成三年文宗御延英謂宰臣曰人𫝊符䜟之語自何<lb/>
而來宰相楊嗣復對曰漢光武好以符䜟之書決事近<lb/>
代隋文帝亦信此言自是符䜟日滋只如班彪王命論<lb/>
<pb n="KR2m0002_WYG_052-7a"/>
所引盖矯意以止賊亂非所重也李珏曰喪亂之時佐<lb/>
命者務伸命符理平之代只合推諸人事上又曰天后<lb/>
用人有布衣至宰相者當時還得力否楊嗣復對曰天<lb/>
后重行刑辟輕用官爵皆自圗之計耳凡用人之道厯<lb/>
試方見其能否當艱難之時或須拔置無事之日不如<lb/>
且循資級古人拔卒為將非治平之時葢不獲已而用<lb/>
之也上又問新修開元至要叙置何如嗣復對曰臣昔<lb/>
末見陛下若欲𫝊之子孫請付外參詳可否𤣥宗好遊<lb/>
<pb n="KR2m0002_WYG_052-7b"/>
畋或好聲色與貞觀之政不同故取舎須當方可流𫝊<lb/>
從之<lb/>
四年文宗謂宰臣曰朕在位十四年屬天下無事雖未<lb/>
至理平亦少有如今日也李珏對曰邦國安危如人身<lb/>
四體平和之時長宜調養如恃安自忽則疾患旋生朝<lb/>
廷當無事之時思省闕失而補之則禍亂不作矣<lb/>
㑹昌三年澤潞節度使劉從諫卒軍人以其姪稹擅總留<lb/>
後事上令宰臣議可否宰臣李德裕曰澤潞國家内地<lb/>
<pb n="KR2m0002_WYG_052-8a"/>
不同河朔前後命帥皆用儒臣頃者李抱眞成立此軍<lb/>
身殁之後德宗尚不許繼襲令李緘䕶喪歸洛洎劉悟<lb/>
作鎮長慶中頗亦自專屬敬宗因循遂許從諫繼襲今<lb/>
若不加征伐何以號令四方若因循授之則藩鎮相效<lb/>
自兹威令去矣上曰卿若用兵必尅否德裕曰劉稹所<lb/>
恃河朔三鎭但得魏鎮不與稹同破之必矣請遣重臣<lb/>
一人傳逹聖㫖言澤潞命帥不同河朔三鎮自艱難以<lb/>
來列聖皆許三鎮嗣襲已成故事今國家欲加兵誅稹<lb/>
<pb n="KR2m0002_WYG_052-8b"/>
其山東三州委魏鎮出兵攻之至四年果平劉稹徳裕<lb/>
以功兼太尉進封衛國公<lb/>
大中三年以户部侍郎魏謩兼平章事中謝日奏曰臣<lb/>
無夔契之才居夔契之任将何以仰報今邉戍粗安海<lb/>
内寜息臣愚所切者陛下未立東宮俾正人傅導以存儲<lb/>
貳之重因泣下宣宗感而聽之先是累朝人君不欲人<lb/>
言立儲貳若非人主已欲臣下不敢獻言宣宗春秋髙<lb/>
嫡嗣未辨謩作相之日率先啟奏人士重之<lb/>
<pb n="KR2m0002_WYG_052-9a"/>
天祐元年四月和王傅張廷範善音律求為太常卿汴<lb/>
滑節度使朱全忠以廷範舊將吏薦用宰相裴樞以廷<lb/>
範非樂卿之才不允所薦<lb/>
　　忠諫<lb/>
貞觀元年太宗嘗閒居與侍中王珪語時有美人侍側<lb/>
本廬江王瑗之嬪太宗指示之曰廬江不道賊殺其夫<lb/>
而納其室暴虐之甚豈有不亡乎珪曰陛下以廬江取<lb/>
此婦人為是耶為非耶上曰殺人而取其妻卿乃問朕<lb/>
<pb n="KR2m0002_WYG_052-9b"/>
是非何耶珪曰臣聞於管仲曰齊桓公之郭問其父老<lb/>
曰郭何故亡父老曰以其善善而惡惡也桓公曰若子<lb/>
之言乃賢君也何至於亡父老曰郭君善善而不能用<lb/>
惡惡而不能去所以亡也今此婦人尚在左右臣竊以<lb/>
聖心為是之耳若以為非所謂知惡不去也太宗雖不<lb/>
出美人而甚重其言<lb/>
六年十二月四日上臨朝有誡懼之言中書令温彦愽<lb/>
曰陛下為政若貞觀之初則無憂於不理矣上曰朕其<lb/>
<pb n="KR2m0002_WYG_052-10a"/>
怠乎侍中魏徴進曰陛下貞觀之初勵精思理從諫如<lb/>
流每因一事觸類為善志懐節儉無所營求比者造作<lb/>
微多諫者頗忤以此為異耳上拊掌大笑曰良有是夫<lb/>
十五年於益州造綾錦金銀等物特進魏徴諫曰金銀<lb/>
珠玉妨農事者也錦繡纂組害女工者也一夫不耕天<lb/>
下有受其饑一女不織天下有受其寒古人或投深谷<lb/>
或焚之通衢而陛下好之臣實深恥之<lb/>
永徽五年召長孫無忌李勣于志寜禇遂良等李勣稱<lb/>
<pb n="KR2m0002_WYG_052-10b"/>
疾不至皆曰當緣昭儀事或曰長孫太尉當先言之遂<lb/>
良曰太尉上之元舅脫事有不如意使上有怒舅之名<lb/>
不可又曰英公勣上之所重當先言之遂良曰司空國<lb/>
之元勲有不如意使上有罪功臣之名不可遂良躬奉<lb/>
遺詔若不盡其愚誠何以下見先帝及入上謂長孫無<lb/>
忌曰莫大之罪絶嗣為重皇后無𦙍息昭儀有子今欲<lb/>
立為皇后公等以為何如遂良曰皇后出自名家先朝<lb/>
所娶服事先帝無愆婦德先帝疾甚執陛下手以語臣<lb/>
<pb n="KR2m0002_WYG_052-11a"/>
曰我好兒好新婦今將付卿陛下親承德音言猶在耳<lb/>
皇后未有愆過恐不可廢臣今不敢曲從上違先帝之<lb/>
命上不悅翌日又言之遂良曰陛下必别立皇后伏請<lb/>
妙擇天下令族何必要在武氏且昭儀經事先帝衆所<lb/>
共知陛下豈可蔽天下耳目使萬代之後何以稱傳此<lb/>
事陛下倘虧人子之道自昭不善之名敗亂之端自此<lb/>
始也臣上忤聖顔罪合萬死倘得不負先帝則甘從鼎<lb/>
鑊遂置笏於殿階叩頭流血曰還陛下此笏乞放歸田<lb/>
<pb n="KR2m0002_WYG_052-11b"/>
里上大怒命引出之侍中韓瑗因奏事涕泣諫曰皇后<lb/>
是陛下在藩府時先帝所娶今無愆過即便廢出四海<lb/>
之士誰不惕然且國家累有廢立非長久之計也願陛<lb/>
下為社稷大計上不納及禇遂良貶官瑗復上疏理之<lb/>
曰遂良竭志公家親承顧託一德無二千古凜然此不<lb/>
待臣言陛下自知之矣無聞罪狀斥去朝廷上曰遂良<lb/>
悖戾犯上以此責之朕豈有過耶卿言何若是之深也<lb/>
瑗曰遂良可謂社稷忠臣昔微子去之而殷國以亡張<lb/>
<pb n="KR2m0002_WYG_052-12a"/>
華不死而綱紀不亂國之欲謝善人其衰伏願違彼覆<lb/>
車救以徃過不納表請歸田里不許瑗又上疏曰臣聞<lb/>
王者立后作配天地比德日月若日月並明則照臨四<lb/>
海若日月薄蝕則天地昏矣且匹夫匹婦尚相簡擇况<lb/>
天子乎夫皇后母儀家國善惡之由故嫫母輔佐於黄<lb/>
帝妲己傾覆於殷王前載之事殷鑒不逺詩云赫赫宗<lb/>
周褒姒滅之每覽前古未嘗不輟卷太息不謂今日塵<lb/>
黷聖世如今不法後嗣何觀伏惟陛下詳之無為後人<lb/>
<pb n="KR2m0002_WYG_052-12b"/>
所笑若使殺身以益國家葅醢之戮臣之分也昔呉王<lb/>
不用子胥之言子胥云臣見麋鹿逰於姑蘇臣恐海内<lb/>
失望之後有荆棘生於闕庭宗廟不血食期有日矣中<lb/>
書侍郎來濟又密表諫曰臣聞王者之立后也将以上<lb/>
合乾坤之道象二儀敷育之義主承宗廟母臨天下匹<lb/>
配后土執饋皇姑必擇禮教名家幽閒淑令副四海之<lb/>
望稱神祇之意自古周文造周姒氏興關雎之化百姓<lb/>
䝉祚漢孝成任心從欲以婢為后遂使皇統中絶社稷<lb/>
<pb n="KR2m0002_WYG_052-13a"/>
淪傾有周之崇既如彼大漢之禍又如此惟陛下詳察<lb/>
顯慶元年四月二十五日上謂侍臣曰馭下之道前王<lb/>
深以為難稽古先王應有其要公等宜思此術為我且<lb/>
論之中書令來濟對曰臣聞齊桓公出遊見一飢寒老<lb/>
人命食之老人曰請食天下食公遺之衣老人曰請遺<lb/>
天下衣桓公曰府庫有限安能周及老人曰不然春不<lb/>
奪農時人即有食夏不奪𧖟工人即足衣由此言之省<lb/>
其徭役人自安之近者為山東役丁年别有數萬人將<lb/>
<pb n="KR2m0002_WYG_052-13b"/>
為煩擾欲取其庸直在京僱人充役復恐非宜臣等商<lb/>
量望長久法依舊役丁為便凡所施令貴在長行令正<lb/>
課外無别徭役足為穏便<lb/>
神龍元年二月侍中桓彦範上疏曰昔孔子論詩以關<lb/>
雎為始言后妃者人倫之本理亂之端也故皇英降而<lb/>
虞道興任姒歸而周宗盛桀奔南巢禍階妹喜魯桓滅<lb/>
以齊媛伏見陛下每臨朝聽政皇后必施帷幔坐於<lb/>
殿上得聞政事臣愚歴選列辟詳求往代帝皇有與婦<lb/>
<pb n="KR2m0002_WYG_052-14a"/>
人謀及政事者莫不破國亡身傾輈繼路且以隂乘陽<lb/>
違天也以婦凌夫違人也違天不祥違人不義由是古<lb/>
人譬以牝雞之晨惟家之索易曰無攸遂在中饋言婦<lb/>
人不可參預國政伏願陛下覽古人之言察古人之意<lb/>
上以社稷為重下以蒼生為念宜令皇后無往正殿干<lb/>
及外朝專在中宮聿修隂教則坤儀式固鼎命惟永又<lb/>
道路籍籍皆云西僧惠範矯託佛教詭惑后妃出入禁<lb/>
闈撓亂國政陛下微行數幸其私第上下媟黷有虧尊<lb/>
<pb n="KR2m0002_WYG_052-14b"/>
嚴又聞興化致理必由進善康國寜人莫大弃惡故孔<lb/>
子曰執左道以亂政者殺假鬼神以疑衆者殺今惠範<lb/>
之罪甚於此也若不急誅必生變亂除惡務本去邪勿<lb/>
疑實賴天聰早加裁貶上不納<lb/>
景雲元年六月睿宗初即位與侍臣議立皇太子中書<lb/>
舍人參知幾務劉幽求進曰臣聞除天下之禍者享天<lb/>
下之福拯天下之危者受天下之安伏以平王除社稷<lb/>
之危救君親之難論功則莫大語德則最賢臣又聞宋<lb/>
<pb n="KR2m0002_WYG_052-15a"/>
王已下以平王有大功咸懐推讓上意乃定<lb/>
開元二十一年萬年縣尉李美玉得罪上令流於嶺外<lb/>
黄門侍郎韓休進諌曰今朝廷有大奸尚不能去豈得<lb/>
捨大而取小也臣竊見金吾大將軍程伯獻恃怙恩寵<lb/>
所在貪冒第宅輿馬僭擬過甚臣請先出伯獻而後罪<lb/>
美玉上不許休固爭曰美玉微細尚猶不容伯獻臣猾<lb/>
豈能無罪陛下若不出伯獻臣即不敢奉詔流美玉上<lb/>
以其言切直竟從之宋璟聞之曰不謂韓休乃能如此<lb/>
<pb n="KR2m0002_WYG_052-15b"/>
是仁者之勇也<lb/>
二十四年崔希逸代牛仙客為河西節度奉河西軍資<lb/>
儲蓄萬計遂令刑部員外郎張利貞覆之有實上悅将<lb/>
與之尚書中書令張九齡諫曰不可尚書古之納言若<lb/>
非歴踐内外清貴之地妙選有德者不得充之仙客河<lb/>
湟一使典耳㧞升清流齒班常伯此官邪也又将與之<lb/>
封九齡曰邉将積糓帛繕兵器葢将帥之常耳陛下賞<lb/>
之金帛則可必不可裂地而封上怒曰卿以仙客寒士<lb/>
<pb n="KR2m0002_WYG_052-16a"/>
嫌之耶卿豈有門籍九齡頓首謝曰臣荒陬賤類陛下<lb/>
以文學用臣仙客起自胥吏目不知書韓信淮隂一壮<lb/>
士羞與絳灌齊列陛下必大用仙客臣亦恥之<lb/>
元和六年上謂宰臣曰大凡行事恒患不通於理已然<lb/>
之失追悔誠難古人處此復有道否李絳對曰行事過<lb/>
差聖哲之所不免故天子致羣臣以匡其失故主心治<lb/>
於中臣論正於外制理於未亂銷患於未萌主或有過<lb/>
則諫以正之故上下同體猶手足之於心膂交相為用<lb/>
<pb n="KR2m0002_WYG_052-16b"/>
以致康寕此亦常理非難遵之事但矜得䕶失常情所<lb/>
蔽古人貴改過不吝從善如流良為此也臣等備位無<lb/>
所發明但陛下不廢芻言則端士賢臣必當自效上曰<lb/>
朕擢用卿等所欲兾直言各宜盡心以匡不逮無以䕶<lb/>
失為慮也<lb/>
九年十二月釋下邽令裴寰之罪初每嵗冬以鷹犬出<lb/>
近畿習狩謂之外按使領徒數百軰恃恩恣横郡邑懼<lb/>
擾皆厚禮迎犒恣其所便止舍畱邸百姓畏之如冦盜<lb/>
<pb n="KR2m0002_WYG_052-17a"/>
每畱旬日方更其所至是行恣下邽寰為令嫉其强暴<lb/>
擾人但據文供饋使者歸乃譖寰有慢言上大怒將以<lb/>
不敬論宰相武元衡等於延英救理之上怒不改及出<lb/>
逄御史中丞裴度入元衡等謂曰裴寰事上意不開恐<lb/>
不可論度唯唯而入抗陳其事謂寰無罪上愈怒曰如<lb/>
卿言罪則當决坊小使如小使無罪則當决寰度曰誠<lb/>
如聖㫖但以裴寰為令長憂惜陛下百姓如此豈可罪<lb/>
之上怒稍解初令書罸翌日釋<lb/>
<pb n="KR2m0002_WYG_052-17b"/>
十三年二月上以淮蔡既平將欲内宴因是稍恢宫觀<lb/>
廣制度詔六軍使剏修麟德殿之名廓公費不足至有<lb/>
出家財以助軍使張奉國白於執政裴度從容上言曰<lb/>
陛下有將作内作營搆之役有司具存豈可使功臣破<lb/>
産修造上怒奉國軰漏洩令奉國致仕斥李文悅梁希<lb/>
逸歸私第俄釋不問其年十月杖殺五方使楊朝汶初<lb/>
有賈人張渉負五坊息利錢徴理經時不獲朝汶遂取<lb/>
張渉私家簿記有姓名者雖已償訖悉囚捕重令償之<lb/>
<pb n="KR2m0002_WYG_052-18a"/>
其間或不伏者即列諸拷捶之具於庭平人恐懼遂稱<lb/>
寔負渉錢互相牽引繫囚至數十百人中書門下御史<lb/>
臺皆為追捕又於渉家得盧載初負錢文記云是盧大<lb/>
夫書跡遂追故東川節度使盧坦家僮促期使納坦男<lb/>
不敢理盡以償訖徴其手記乃鄭滑節度使盧羣筆也<lb/>
羣字載初既而坦男理其事五坊使曰此錢已上進不<lb/>
可得矣於是御史中丞蕭俛洎諫官累上疏陳其暴蠧<lb/>
之状宰臣裴度崔羣因對又極言之上曰且欲與卿等<lb/>
<pb n="KR2m0002_WYG_052-18b"/>
商量東軍此小事我自處置裴度進曰用兵小事也五<lb/>
坊使追捕平人大事也兵事不理只憂山東五坊使横<lb/>
暴恐亂輦轂上初不悦及對罷乃大悟召五坊使數人<lb/>
曰嚮者為爾使吾羞見宰臣遂杖殺之即日原免坐繫<lb/>
者其年十二月上嘗與宰臣議及人臣事主當力行善<lb/>
事自致公望何乃好樹朋黨朕甚惡之裴度對曰臣聞<lb/>
方以類聚物以羣分故君子小人未有無徒者但君子<lb/>
為徒則是同心同德小人為徒則是朋黨此事外甚相<lb/>
<pb n="KR2m0002_WYG_052-19a"/>
似中實相逺在聖主觀其所行事以辨之耳上良久曰<lb/>
他人有言亦與卿等相似豈易辨之度等退相謂曰聖<lb/>
上今日所論君子小人之事可謂誠言是則聖㫖以為<lb/>
難辨則難矣但陛下以為辨之難則君子小人彌久當<lb/>
自區别矣他日宰臣或以當今利病欲有所釐改及陳<lb/>
為臣事君之道上往復詰問既盡理之後則曰凡好事<lb/>
口說則易躬行則難卿等既為朕言之當須行之勿空<lb/>
陳說而已宰臣起而對曰書曰非知之艱行之惟艱陛<lb/>
<pb n="KR2m0002_WYG_052-19b"/>
下今日處分可為至言臣等敢不䇿勵以副天心然亦<lb/>
以天下之人從陛下所行不從陛下所言臣亦願陛下<lb/>
無言之在行之耳<lb/>
十四年九月上謂宰臣曰朕讀𤣥宗實錄見開元之初<lb/>
銳意求理至十五六年則稍懈至開元末又似不及中<lb/>
年其故何也崔羣對曰𤣥宗生長人間身經屯難故即<lb/>
位之初知人疾苦躬恤庻政有姚崇宋璟盧懐愼輔以<lb/>
道德蘇頲張嘉貞李元紘杜暹韓休張九齡皆孜孜守<lb/>
<pb n="KR2m0002_WYG_052-20a"/>
正以故稱理其後承平日久安於逸樂漸逺正士而近<lb/>
小人宇文融以聚歛媚上心李林甫以奸邪惑上志而<lb/>
終任楊國忠故及於亂今陛下以開元初為法以天寳<lb/>
末為戒是乃社稷無疆之福也時有以諂刻欺蔽在相<lb/>
位者故羣以是諷焉長慶元年八月上謂宰臣曰國家<lb/>
貞觀中致理昇平盖太宗文皇帝躬行至德以啟王業<lb/>
及至開元累有内難𤣥宗臨御興復不易而聲明最盛<lb/>
厯年最久何以致之也崔植對曰前代創業之君多起<lb/>
<pb n="KR2m0002_WYG_052-20b"/>
自民間知百姓之疾苦初承丕業皆能勵精太宗又特<lb/>
稟上聖之資同符堯舜是以貞觀一朝四海寧泰又有<lb/>
房𤣥齡杜如晦魏徵王珪之比為輔佐動皆直言事無<lb/>
不理𤣥宗守文繼體嘗經天后朝危懼久遭艱危開元<lb/>
初得宋璟姚崇委之為政此二人皆上材公直動每推<lb/>
公又每進忠言致君於道璟嘗自寫尚書無逸篇為圖<lb/>
以獻𤣥宗置之内殿出入觀省常記在心故任賢戒慾<lb/>
朝夕孜孜開元末因無逸圖壊始以山水圖代之自後<lb/>
<pb n="KR2m0002_WYG_052-21a"/>
既無座右箴規又奸臣用事希恩養慾實兆亂萌建中<lb/>
初德宗皇帝嘗問先臣開元天寳間事先臣具以此事<lb/>
陳奏臣在童丱即聞其說信知古人以韋弦作戒其益<lb/>
𢎞多伏願陛下以無逸為元龜天下幸甚上深納其言<lb/>
四年五月敬宗以富有春秋畋獵之暇好治宫室嘗建别<lb/>
殿以新讌遊及庀徒蕆事功用至廣宰臣李程諫曰自<lb/>
古聖帝明王率資儉德以化天下况諒隂之内豈宜興<lb/>
作願陛下悉以見在瓦木及工役之費囘奉陵寢上嘉<lb/>
<pb n="KR2m0002_WYG_052-21b"/>
納焉<lb/>
咸通八年懿宗命伶官李可及為左威衞将軍中書侍<lb/>
郎監修國史曺確執奏曰臣覽貞觀故事太宗初官品<lb/>
令文武官共六百四十三員顧謂𤣥齡曰朕設此官員<lb/>
以待賢士商工雜色之流假令術踰儕類止可厚給財<lb/>
物必不可授之官秩太和中文宗欲以伶官尉遲璋為<lb/>
王府率拾遺竇洵直極諫乃改光州長史伏望以兩朝<lb/>
故事别授可及之官疏奏不從十一年同昌公主薨懿<lb/>
<pb n="KR2m0002_WYG_052-22a"/>
宗尤所鍾愛以翰林醫官韓宗邵等用藥無效繫之獄<lb/>
宗族連引三百餘人宰相劉瞻召諫官令上疏皆無敢<lb/>
言之者瞻乃自上章極言帝怒貶為康州刺史<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_052-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐會要卷三</head> <lb/>
    <p>
<pb n="KR2m0002_WYG_003-1a"/>
欽定四庫全書<lb/>
　唐會要卷三<lb/>
　　　　　　　　　　　　　宋　王溥　撰<lb/>
　　皇后<lb/>
宣皇帝皇后張氏諡宣獻咸亨五年八月十五日追諡<lb/>
光皇帝皇后賈氏諡光懿咸亨五年八月十五日追諡<lb/>
景皇帝皇后梁氏諡景烈咸亨五年八月十五日追諡<lb/>
元皇帝皇后獨孤氏諡元貞武德元年六月二十二日<lb/>
<pb n="KR2m0002_WYG_003-1b"/>
追諡<lb/>
髙祖皇后竇氏武德元年六月二十二日追諡穆皇后<lb/>
貞觀九年五月九日追尊太穆神皇后天寳八載六月<lb/>
十五日追尊太穆順聖皇后<lb/>
太宗皇后長孫氏武德九年八月二十一日立為皇后<lb/>
貞觀十年五月二十六日崩于立政殿<hi>年四十六</hi>諡曰文德<lb/>
皇后咸亨五年八月追諡文德聖后天寳八載六月加<lb/>
尊號文德順聖皇后<lb/>
<pb n="KR2m0002_WYG_003-2a"/>
髙宗皇后王氏永徽元年正月立為皇后六年十月十<lb/>
三日廢為庶人<lb/>
天后武氏貞觀十年文德皇后崩太宗聞武士彠女有<lb/>
才貌召入宫以為才人時上在東宫因入侍悅之太宗<lb/>
崩隨嬪御之例出家為尼感業寺上因忌日行香見之<lb/>
武氏泣上亦澘然時蕭良娣有寵王皇后惡之乃召入<lb/>
宫潛令長髮欲以間良娣之寵既入宫待之踰于良娣立<lb/>
為昭儀良娣王皇后協心謀之遞相譖毁上終不納俄<lb/>
<pb n="KR2m0002_WYG_003-2b"/>
誣王皇后與母桞氏求厭勝之術昭儀所生女暴卒又<lb/>
奏王皇后殺之上遂有廢立之意上從容言后無子以<lb/>
風長孫無忌無忌竟不順㫖永徽五年中書舍人李義<lb/>
府上表請廢王皇后立昭儀以厭衆庶之心上悅謂李<lb/>
勣曰立昭儀之事褚遂良固執不從遂良既是顧命大<lb/>
臣事不可當止也勣遂密奏曰此事陛下家事何須更<lb/>
問外人許敬宗又言于朝曰田舍翁積得十斛麥尚欲<lb/>
換却舊老婦况天子富有四海立一皇后有何不可闗<lb/>
<pb n="KR2m0002_WYG_003-3a"/>
諸人何事妄生異議上意乃定遂立為皇后顯慶五年<lb/>
十月已後上苦風眩表奏時令皇后詳決自此參預朝<lb/>
政幾三十年當時畏威稱為二聖咸亨五年八月十五<lb/>
日稱天后𢎞道元年十二月髙宗崩十二月皇太子即<lb/>
位尊為皇太后臨朝攝政載初元年九月九日即位改<lb/>
國號稱周賜帝姓武氏神龍元年正月二十三日傳位<lb/>
于中宗二十六日徙居上陽宫二十七日上尊號則天<lb/>
大聖皇后十二月二十六日崩于洛陽宣居殿<hi>年八十一</hi>諡<lb/>
<pb n="KR2m0002_WYG_003-3b"/>
曰大聖則天皇后國子司業崔融為哀册文二年五月<lb/>
二十八日祔葬乾陵唐隆元年七月七日依舊為皇后<lb/>
景雲元年十月十八日改為大聖天祐延和元年六月<lb/>
十七日又改為天后其年八月五日改為聖后開元四<lb/>
年十二月改為則天后天寳八載六月十五日追尊號<lb/>
則天順聖皇后年號二十<hi>嗣聖二年二月七日改為文明文明元年九月五日改為</hi>
<hi>光宅光宅二年正月一日改為垂拱垂拱五年正月一日改為永昌永昌五年十一月一日改為載初載初元</hi>
<hi>年九月九日稱周改為天授天授三年四月四日改為如意如意元年九月九日改為長壽長壽三年五月十</hi>
<pb n="KR2m0002_WYG_003-4a"/>
<hi>日改為延載延載二年三月一日改為證聖證聖元年九月二十九日改為天册萬歳天册萬歳二年臘月改</hi>
<hi>為萬歳登封萬歳登封元年四月一日改為萬歳通天萬歳通天二年九月九日改為神功神功二年正月一</hi>
<hi>口改為聖厯聖厯三年五月五日改為久視久視二年正月五日改為大足大足元年十月二十三日改為長</hi>
<hi>安長安五年正月一日改為神龍</hi>
宰相七十四人<hi>劉仁範薛元超裴炎岑長倩郭待舉魏𤣥同劉齊賢韋𢎞敏胡元範王德真劉</hi>
<hi>褘之武承嗣騫味道崔察李景諶韋方質沈諒裴居道韋思謙蘇良嗣韋待價張光輔王本立范履冰邢文偉</hi>
<hi>武攸寧傅逰藝史務滋宗秦客格武樂思誨任知古歐陽通裴行本狄仁傑楊執柔李逰道袁𢎞智崔神基崔</hi>
<hi>元綜李紹德姚壽李元素王璿婁師德韋巨源陸元方豆盧欽望蘇味道王孝傑武士方楊再思杜景倫周允</hi>
<pb n="KR2m0002_WYG_003-4b"/>
<hi>元孫元亨李道廣王方慶王及善宗楚客武三思吉頊李嶠張錫韋安石李懷道顧琮李迥秀朱敬則唐休璟</hi>
<hi>韋嗣立崔𤣥暐張柬之房融韋承慶</hi>
中宗皇后趙氏天寳八載六月十五日追尊思和皇后<lb/>
皇后初為英王妃母常樂公主得罪妃坐廢幽死于内<lb/>
侍省中宗崩將葬于定陵莫知瘞所將行招魂附葬之<lb/>
禮太常博士彭景曰招魂葬禮非古不可備棺椁置輼<lb/>
輬宜據漢書郊祀志葬黄帝衣冠于橋山遂以皇后褘<lb/>
衣于陵寢行宫招魂置衣魂轝以太牢告祭遷衣于𤣥<lb/>
<pb n="KR2m0002_WYG_003-5a"/>
宫御榻之右覆以夷衾焉<lb/>
皇后韋氏神龍元年十二月十二日立為皇后十一月<lb/>
二日尊為順天皇后三年八月十五日加順天翼聖皇<lb/>
后唐隆元年六月二十日降為庶人初神龍元年十二<lb/>
月侍中桓彦範上表曰昔孔子論詩闗雎為始言后妃<lb/>
者人倫之本理亂之端也故皇英降而虞道興任姒歸<lb/>
而周宗盛桀奔南巢禍階末喜魯桓滅國惑以齊媛伏<lb/>
見陛下每臨朝聽政皇后必施帷幔坐于殿上得聞政<lb/>
<pb n="KR2m0002_WYG_003-5b"/>
事愚歴選列辟求詳往代帝王有與婦人謀及政者莫<lb/>
不破國亡身傾輈繼路且以隂乗陽違天也以婦凌夫<lb/>
違人也違天不祥違人不義由是古人譬以牝雞司晨<lb/>
惟家之索易曰无攸遂在中饋言婦人不得親于國政<lb/>
也伏願鑒古人之言察古人之意上以社稷為重下以<lb/>
蒼生為念宜令皇后無往正殿干及外朝專在中宫聿<lb/>
修隂教則坤儀式固鼎命維新<lb/>
睿宗皇后劉氏唐隆元年六月二十八日贈皇后景雲<lb/>
<pb n="KR2m0002_WYG_003-6a"/>
二年二月二十三日追諡肅明皇后天寳八載六月十<lb/>
五日追尊肅明順聖皇后<lb/>
皇后竇氏唐隆元年贈皇后景雲二年追諡昭成天寳<lb/>
八載追加昭成順聖皇后贈諡日月並與肅明皇后同<lb/>
𤣥宗皇后王氏長壽二年納為妃先天元年八月二十<lb/>
日立為皇后開元十二年七月二十一日廢為庶人<lb/>
皇后楊氏至德二年六月二十四日追尊皇后諡曰元<lb/>
獻立廟于太廟之西四時薦享皆凖太廟一室之儀至<lb/>
<pb n="KR2m0002_WYG_003-6b"/>
寳應二年四月遷神主于太廟祔𤣥宗室<lb/>
皇后武氏恒安王攸止女攸止卒後后尚幼隨例入宫<lb/>
及王皇后廢賜號惠妃宫中禮秩一同皇后開元二十<lb/>
五年十二月七日薨年四十贈皇后諡曰貞順仍立廟<lb/>
于京師昊天觀之角乾元之後享祀仍停初十四年四<lb/>
月侍御史潘好禮聞上欲以惠妃為皇后進疏諫曰臣<lb/>
嘗聞禮記曰父母之讎不共戴天公羊傳曰子不復父<lb/>
讎不子也昔齊襄公復九世之讎丁蘭報木母之恩春<lb/>
<pb n="KR2m0002_WYG_003-7a"/>
秋美其義漢史稱其孝陛下既不以齊襄為法丁蘭為<lb/>
戒豈得欲以武氏為國母當何以見天下之人乎不亦<lb/>
取笑于天下乎非止虧損禮經實恐汚辱名教又惠妃<lb/>
再從叔三思從父延秀等並干朝綱亂常遞窺神器豺<lb/>
狼同穴梟獍同林至如惡木垂隂志士不息盜泉飛波<lb/>
貞夫莫飲良有㫖哉且匹夫匹婦欲結夫妻者尚相揀<lb/>
擇况陛下是累聖之貴天子之尊乎伏願陛下詳察古<lb/>
今鑒戒成敗慎擇華族之女必在禮義之家稱神祇之<lb/>
<pb n="KR2m0002_WYG_003-7b"/>
心允億兆之望為國大計其在于兹且惠妃本是左右<lb/>
執巾幗者也不當參立之春秋書宋人夏父之會無以<lb/>
妾為夫人齊桓公誓命于葵丘亦曰無以妾為妻此則<lb/>
夫子恐開窺競之端深明嫡庶之别又漢成帝欲立趙<lb/>
氏為皇后劉輔極言漢桓帝欲立亳氏于中宫李雲切<lb/>
諫又見人間盛言尚書左丞相張說自被停知政事之<lb/>
後每諂附惠妃誘蕩上心欲取立后之功更圖入相之<lb/>
計伏願杜之于將漸不可悔之于已成且太子本非惠<lb/>
<pb n="KR2m0002_WYG_003-8a"/>
妃所生惠妃復自有子若惠妃一登宸極則儲位實恐<lb/>
不安皇太子既守器承祧為萬國之主本何可輕易輒<lb/>
有揺動古人所以見其漸者良以是也昔漢髙祖以戚<lb/>
夫人之故將易太子之位時有商山四皓雖不食漢庭<lb/>
之祿尚能輔翼太子况臣愚昧職參憲府慷慨闗心感激<lb/>
懐憤陛下留神省察<lb/>
　蘇冕駮曰此表非潘好禮所作且好禮先天元年為<lb/>
　侍御史開元十二年為温州刺史致仕表是十四年<lb/>
<pb n="KR2m0002_WYG_003-8b"/>
　獻而云職參憲府若題年恐錯即武惠妃先天元年<lb/>
　始年十四王皇后有寵未衰張說又未為右丞相竟<lb/>
　未知此表是誰獻之<lb/>
肅宗皇后吳氏寳應元年五月十九日追尊皇后諡曰<lb/>
章敬<lb/>
皇后張氏至德二年十二月十五日良娣張氏册為淑<lb/>
妃乾元元年三月六日立為皇后寳應元年有罪幽死<lb/>
别所<lb/>
<pb n="KR2m0002_WYG_003-9a"/>
代宗皇后獨孤氏大厯十年追尊曰貞懿皇后十月十<lb/>
六日忌<lb/>
皇后沈氏開元末選入宫天寳末以禄山犯闕𤣥宗西<lb/>
狩棄妃故為賊所得拘于東都之掖庭代宗收東都見<lb/>
之留宫中及史思明再犯河洛遂失所在十餘年求之<lb/>
不得至德宗即位建中元年八月追尊為皇太后遂以<lb/>
睦王述為奉迎皇太后使工部尚書喬琳為副昇平公<lb/>
主宜備起居候知行在即嚴扈法駕奉迎至二年二月<lb/>
<pb n="KR2m0002_WYG_003-9b"/>
羣臣以皇太后問至稱賀既而謬焉四方詐稱太后者<lb/>
數四至永貞元年九月禮儀使奏太皇太后沈氏厭代<lb/>
登真于今二十有七年大行孝皇帝至孝惟深哀思罔<lb/>
極建中初已發明詔舟車所至靡不週遍歳月滋深迎<lb/>
訪理絶謹按晉庾蔚之議云尋求三年之外又俟中壽<lb/>
而服之今參詳禮經博稽故事伏請以大行皇帝啟攢<lb/>
宫日皇帝百官舉哀于肅章門内之正殿先令有司造<lb/>
褘衣一副發哀日令内官以褘衣置于幄坐自後令宫<lb/>
<pb n="KR2m0002_WYG_003-10a"/>
人朝夕上食先告元陵次告宗廟上太皇太后諡册次<lb/>
造神主擇日祔代宗廟其褘衣奉法駕奉遷于元陵祠<lb/>
殿置于代宗皇帝衮衣之右便以今年十一月二日發<lb/>
哀為忌追册曰睿真皇后從之<lb/>
德宗皇后王氏貞元二年十一月册為皇后其月二十<lb/>
一日忌三年正月上尊諡曰昭德皇后其諡册文初令<lb/>
兵部侍郎李紓撰上以紓謂皇后為大行皇后非也詔<lb/>
學士吳通𤣥又云咨后王氏亦非也按貞觀中岑文本<lb/>
<pb n="KR2m0002_WYG_003-10b"/>
撰文德皇后諡册文曰皇后長孫氏斯得之矣其年二<lb/>
月皇后發引梓宫進辭太廟于永安門升顯輬車于安<lb/>
福門從隂陽之吉也三月以皇后廟樂章九首付有司<lb/>
令議廟舞之號禮官請號坤元之舞從之其樂章初令<lb/>
宰臣張延賞桞渾等撰及進留中不下又命翰林學士<lb/>
吳通𤣥為之時上務簡約不立廟令于陵所祠殿奉安<lb/>
神主三年正月十八日太常博士李吉甫奏曰准國朝<lb/>
故事昭成皇后肅明皇后元獻皇后並置别廟若于大<lb/>
<pb n="KR2m0002_WYG_003-11a"/>
行皇帝陵所祠殿奉安神主禮經典故檢討無文伏以<lb/>
元獻皇后廟在太社之西今請修葺以為大行皇后别<lb/>
廟勅㫖宜依仍付所司至三年二月二十七日翰林待<lb/>
詔楊季炎等奏奉進止宜于兩儀殿虞祭畢擇日祔廟<lb/>
准經勘擇用三月十八日一時兩儀靈座便請除之詔<lb/>
下太常詳求典故太常卿董晉與博士李吉甫張薦等<lb/>
奏曰伏惟古禮合用今年七月卒哭祔廟國朝故事髙<lb/>
祖六月而葬睿宗十月而葬並葬訖便卒哭祔廟聖朝<lb/>
<pb n="KR2m0002_WYG_003-11b"/>
典故伏請遵仍令所司于今月十八日已前擇卒哭位<lb/>
哭訖以十八日祔廟制曰可<lb/>
順宗皇后王氏永貞元年八月册為皇后元和元年五<lb/>
月册為皇太后十一年三月四日忌<lb/>
憲宗皇后郭氏元和五年閏正月册為皇太后大中二<lb/>
年五月二十一日忌其年七月上尊諡曰懿安皇太后<lb/>
皇后鄭氏會昌六年四月上尊號曰皇太后大中元年<lb/>
上尊號曰孝明皇太后<lb/>
<pb n="KR2m0002_WYG_003-12a"/>
穆宗皇后王氏長慶四年二月册為皇太后會昌四年<lb/>
正月十二日忌五年四月上尊諡曰恭懿僖皇太后<lb/>
皇后蕭氏寳應三年三月册為皇太后大中元年四月<lb/>
十五日忌其年八月上尊諡曰正獻皇太后武宗母也<lb/>
敬宗皇后<hi>史闕</hi>文宗皇后<hi>史闕</hi>武宗皇后鄭氏<lb/>
宣宗皇后晁氏大中十三年九月上尊諡曰元昭皇太<lb/>
后<lb/>
懿宗皇后王氏咸通十四年八月册為惠安太后文德<lb/>
<pb n="KR2m0002_WYG_003-12b"/>
元年四月上尊諡曰恭獻皇太后<lb/>
僖宗皇后<hi>史闕</hi>
昭宗皇后何氏光化元年四月册為皇后天祐元年册<lb/>
為皇太后居積善宫天祐二年十二月為梁王密遣人<lb/>
所害<lb/>
　　雜録<lb/>
開元四年正月大理少卿李衢奏奉進止令修皇后譜<lb/>
牒事伏請降明勅奉勅宜依仍令户部量事供其紙筆<lb/>
<pb n="KR2m0002_WYG_003-13a"/>
貞元二年十二月有司以皇后在殯請禁公私聲樂詔<lb/>
曰大行皇后喪民庶之間並以除服縁情制禮須使合<lb/>
宜其太常權停教習京城及諸府任舉樂音<lb/>
三年正月詔中書門下兩省及常參官各宜撰大行皇<lb/>
后挽歌詞三首其月詔内外諸親設祭于大行皇后並<lb/>
不假飾花果已後公私集會並宜凖此初皇后母郕國<lb/>
夫人鄭氏等請設祭可之自是宗室諸親及李晟渾瑊<lb/>
神策六軍大將皆請設祭自啓攢宫後日有數祭至于<lb/>
<pb n="KR2m0002_WYG_003-13b"/>
將遷座乃止<lb/>
元和十一年三月順宗皇后王氏崩于南内之咸寧殿<lb/>
諡曰莊憲初太常少卿韋勲進諡議公卿署定欲告天<lb/>
地宗廟禮院奏議曰謹按曾子問賤不誄貴幼不誄長<lb/>
禮也古者天子稱天以誄之皇后之諡則讀于廟江都<lb/>
集引白虎通曰皇后何以諡之諡之于廟又曰皇后無<lb/>
外事無為于郊傳曰故雖天子必有尊也凖禮賤不得<lb/>
誄貴子不得爵父母所以必諡于廟者諡宜受成于宗<lb/>
<pb n="KR2m0002_WYG_003-14a"/>
廟故天子諡成于郊皇后諡成于廟今請凖禮集百官<lb/>
連署諡狀訖讀于太廟然後上諡于兩儀殿既符其事<lb/>
允合禮經從之其年四月西川節度使李儀簡遣使往<lb/>
南詔告皇太后哀凡天子之喪嗣天子以卿大夫告于<lb/>
四夷太后皇后之喪則方鎮告之故事也<hi>時以太后崩不聽政欲凖</hi>
<hi>故事冢宰以總百官宰相禮儀裴度獻議曰冢宰是殷周六官之首既掌邦禮實統百司故王者諒隂百官權</hi>
<hi>聽之制後代設官既無此號不可虚設且國朝故事或置或否古今異制不必因循其諸司公事望請中書門</hi>
<hi>下處分者從之</hi>其年七月禮儀使奏自秦漢以来天子之后稱<lb/>
<pb n="KR2m0002_WYG_003-14b"/>
皇后母稱皇太后祖母稱太皇太后加太字者所以加<lb/>
尊稱也國朝典禮皆稱舊制開成六年正月太常奏昭<lb/>
成皇太后諡號已牒禮部禮部以太字非之太常報曰<lb/>
入廟稱后義係于天在廟稱太后義係于祖並載在史<lb/>
策垂之不朽今百司文牒及奏狀參詳典故恐不合除<lb/>
太字如諡册入陵神主入廟即當去之奏可十五年五<lb/>
月莊憲皇太后弟故左金吾衞大將軍王用妻胡氏進<lb/>
狀云請用姑莊憲皇太后䕃補千牛申中書門下稱准格<lb/>
<pb n="KR2m0002_WYG_003-15a"/>
無條伏見貞元中沈翬用姑睿真皇太后䕃元和中妾<lb/>
弟二男浩亦用皇太后䕃伏乞天恩允妾所奏可之仍<lb/>
入格令<lb/>
天祐元年九月册昭宗皇后何氏為皇太后中書門下<lb/>
奏請太后宫請以積善為名從之<lb/>
　　内職<lb/>
舊制皇后之下有貴妃淑妃德妃賢妃各一人為夫人<lb/>
正一品昭儀昭容昭媛修儀修容修媛充儀充容充媛<lb/>
<pb n="KR2m0002_WYG_003-15b"/>
各一人為九嬪正二品婕妤九人正三品美人九人正<lb/>
四品才人九人正五品寳林二十七人正六品御女二<lb/>
十七人正七品采女二十七人正八品以備周禮六宫<lb/>
之數其外又有尚宫尚儀尚服尚食尚寢尚功分掌宫<lb/>
中服御藥膳之事宫正糾愆失彤史紀功書過龍朔二<lb/>
年改易官名置贊德二人正一品以代夫人宣儀四人<lb/>
正二品以代九嬪丞門五人正四品以代美人承㫖五<lb/>
人正五品以代才人衞仙六人正六品以代寳林供奉<lb/>
<pb n="KR2m0002_WYG_003-16a"/>
八人正七品以代御女持節二十人正八品以代采女<lb/>
又置侍中三十人正九品咸亨二年復舊髙祖太宗黜<lb/>
隋之亂政未下車而大放宫女正位配尊惟其舊髙祖<lb/>
之職備員而已所謂刑于内以正乎外及髙宗永徽之<lb/>
後政出宫中公卿大夫罔不憚服其取威也多山陵未<lb/>
畢而冢嗣再廢遂掘翦王室改立宗社非一朝一夕之<lb/>
故其所由来漸矣及中宗追王韋氏崇寵三思使以先<lb/>
<hi>闕</hi>事尊訪之于是慶雲之瑞宣于朝廷桑女之歌布于<lb/>
<pb n="KR2m0002_WYG_003-16b"/>
天下防閑之道大壞亂逆之謀預召矣卒以禍敗為後<lb/>
王誡<lb/>
懿宗淑妃郭氏<hi>生同昌公主帝在藩邸常經重疾妃侍醫藥見黄龍出入臥内既間妃以異告</hi>
<hi>帝曰慎勿言之貴必不相忘</hi>婕妤崔氏王氏<lb/>
　　雜録<lb/>
貞觀十三年二月二十五日尚書八座議曰謹按王者<lb/>
正位作為人極朝有公卿之列室有嬪御之序内政修<lb/>
而家理外教和而國安爰自周代洎乎漢室名號損益<lb/>
<pb n="KR2m0002_WYG_003-17a"/>
時或不同然皆寤寐賢才博採淑令非唯德洽宫壼抑<lb/>
亦慶流邦國近代以降情溺私寵掖庭之選有乖故實<lb/>
或微賤之族禮訓蔑聞或刑戮之家怨憤充積而濫叨<lb/>
名級入侍宫闈即事而言竊未為得臣等伏請今日以<lb/>
後後宫及東宫内職員有闕者皆選有才行充之若内<lb/>
無其人則旁求于外采擇良家以禮聘納<lb/>
永徽六年十月武后未立上特號為宸妃侍中韓瑗中<lb/>
書令来濟奏言帝王嬪妃自有恒數今若别立妃號臣<lb/>
<pb n="KR2m0002_WYG_003-17b"/>
等竊以為不可乃止<lb/>
貞元六年七月九日太常卿崔縱奏謹按司封令及六<lb/>
典王母為太妃髙祖宇文昭儀生韓王元嘉後為韓國<lb/>
太妃太宗燕妃生越王貞後為越國太妃今諸王母未有封<lb/>
號請遵典故其月吏部郎中桞冕者狀稱歴代故事及<lb/>
六典無公主母稱號臣謹約文比義公主母既因公主<lb/>
而貴伏請降于王母一等命為太儀各以公主本封加<lb/>
太儀之上㫖依<lb/>
<pb n="KR2m0002_WYG_003-18a"/>
元和四年德宗皇帝妃韋氏卒廢朝三日妃祖濯尚中<lb/>
宗女定安公主官至衞尉少卿父會昌中為義王駙馬<lb/>
妃少入宫性敏順善于承奉德宗重之遂册為妃六宫<lb/>
服其德崇陵復土畢于園寢終三年之制至是卒寳應<lb/>
元年四月禮院奏贈梁國夫人<lb/>
尚宫宋氏葬奉勅令所司供鹵簿凖故事只合給儀仗<lb/>
詔以鼓吹賜之宋氏姊妹五人皆有文學貞元中澤潞<lb/>
節度使李抱真貢至闕下德宗召入宫試兼問經史文<lb/>
<pb n="KR2m0002_WYG_003-18b"/>
義深加賞歎自後皇太子及諸王公主等多從受學姊<lb/>
妹中尚宫尤通達人事自憲宗穆宗呼為先生其名實<lb/>
根本具在憲宗實録其年七月勅殿中上奉御郭環曾<lb/>
祖故陳州刺史崇可封工部尚書曾祖母唐氏贈晉昌<lb/>
郡夫人祖母李氏可贈隴西郡夫人父右威衞將軍義<lb/>
可贈禮部尚書以姊妹才人有寵故也未為妃后一旦<lb/>
褒贈榮及祖禰前例無之<lb/>
天祐二年九月六日内出宣㫖乳母楊氏可賜號昭儀<lb/>
<pb n="KR2m0002_WYG_003-19a"/>
乳母王氏可封郡夫人第二乳母先帝已封郡夫人可<lb/>
凖楊氏例改封中書奏議言乳母古無封夫人賜内職<lb/>
之例近代因循殊乖典故昔漢順帝以乳母宋氏為山<lb/>
陽君安帝乳母王聖曰野王君當時朝議猶或非之唯<lb/>
中宗封乳母于氏為平恩郡夫人尚食髙氏為蓚國夫<lb/>
人今國祚中興禮儀革舊臣等商量楊氏望賜號安聖<lb/>
君王氏福聖君第二王氏康聖君從之其年十二月勅<lb/>
宫嬪女職本備内任近年以来稍失禮儀今後每遇延<lb/>
<pb n="KR2m0002_WYG_003-19b"/>
英坐朝日只令小黄門祗候引從宫人不得擅出内<lb/>
　　出宫人<lb/>
武德九年八月十八日詔王者内職取象天宫上備列<lb/>
宿之序下供掃除之役肇自古昔具有節文宋代奢淫<lb/>
搜算無度朕顧省宫掖其數實多憫兹深閉久離親族<lb/>
一時減去各從娶聘自是中宫前後所出計三千餘人<lb/>
貞觀二年春三月中書舍人李百藥上封事曰自陛下<lb/>
受命已来昭示天下薄賦輕徭恤刑慎獄躬行節儉減<lb/>
<pb n="KR2m0002_WYG_003-20a"/>
損服御雖堯舜德音無以過此然隂氣鬱積亦恐是旱<lb/>
之咎徴往年雖出宫人未為盡善竊聞大安宫及掖庭<lb/>
内無用宫人動有數萬衣食之費固自倍多幽閉之寃<lb/>
足感和氣亢陽為害亦或由兹至七月三日上謂侍臣<lb/>
曰婦人幽閉深宫情實可愍隋氏末年求采無已此皆<lb/>
竭人力朕所不取且洒掃之餘更何所用今將出之任<lb/>
求伉儷非獨以省費息人亦各得遂其性於是命尚書<lb/>
右丞戴胄給事中杜正倫等于掖庭西門簡出之<lb/>
<pb n="KR2m0002_WYG_003-20b"/>
開元二年八月十日詔曰古者三夫人九嬪二十七世<lb/>
婦八十一御女以備内職焉朕恭膺大寳頗修舊號而<lb/>
六宫曠位未副于周禮八月算人不行于漢法至于姜后<lb/>
進諫永巷脫簪袁盎有言上林引席此則朕之所慕未<lb/>
曾忘也頃者人頗喧譁聞于道路以為朕求聲色選備<lb/>
掖庭豈余志之未孚何斯言之妄作往縁太平公主選<lb/>
人入宫朕以事雖順從未能拒抑見不賢莫若自省欲<lb/>
正謗莫若自修改更而張損之可也妃嬪已下朕當揀<lb/>
<pb n="KR2m0002_WYG_003-21a"/>
擇使還其家宜令所司將車牛今月十二日赴崇明門<lb/>
待進止<lb/>
大厯十四年五月出宫人數百人<lb/>
貞元二十一年三月出後宫人三百人其月又出後宫<lb/>
及教坊女妓六百人聽其親戚迎于九仙門百姓莫不<lb/>
叫呼大喜<lb/>
元和八年六月出宫人二百任其嫁配十年十二月出<lb/>
宫人七十人<lb/>
<pb n="KR2m0002_WYG_003-21b"/>
長慶四年二月勅先在掖庭宫人及逆人家口并配内<lb/>
園者並放出外任其所適其月赦文宫中老年及殘疾<lb/>
不任使役并有父母者並委所司選擇放出<lb/>
寳厯二年十二月勅在内宫人宜放三千人願嫁及歸<lb/>
近親並從所便不須尋問<lb/>
開成三年二月文宗以旱出宫人劉好奴等五百餘人<lb/>
送兩街寺觀任歸親戚翌日因對紫宸宰相李珏曰陛<lb/>
下放宫女數多德邁千古漢制八月算人晉武平吳亦<lb/>
<pb n="KR2m0002_WYG_003-22a"/>
多採擇仲尼所謂未見好德如好色者宰相鄭覃曰昔<lb/>
晉武以採擇之失中原由此解體千古可為殷鑒矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐會要卷三<lb/>
</p>
<p>
</p>
  </div>
</body>
</text>
</TEI>
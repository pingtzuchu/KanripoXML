<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐會要卷二十二</head> <lb/>
    <p>
<pb n="KR2m0002_WYG_022-1a"/>
欽定四庫全書<lb/>
　唐會要卷二十二<lb/>
　　　　　　　　　　　　宋　王溥　撰<lb/>
　　社稷<lb/>
舊儀注祭犠牲不得捶扑傷損死則埋之若有創病者<lb/>
别卜<lb/>
武徳九年正月親祀太社詔曰吉日惟戊親祠太社率<lb/>
從百僚以祈五榖今既南畝俶載東作方興州縣致祀<lb/>
<pb n="KR2m0002_WYG_022-1b"/>
宜盡祗肅四方之人咸勤殖藝别其姓類命為宗社京<lb/>
邑庶士臺省羣官里閈相從共遵社法以時供祀各申<lb/>
祈報具立節文明為典制<lb/>
咸亨五年三月十日詔春秋二社本以祈農比聞除此<lb/>
之外别立當宗及邑義諸色等社遠集人衆别有聚斂<lb/>
遞相承糾浪有徴求雖於吉凶之家小有禆助在於百<lb/>
姓非無勞擾自今以後宜令官司禁斷<lb/>
神龍元年五月詔於東郊建置太社禮部尚書祝欽明<lb/>
<pb n="KR2m0002_WYG_022-2a"/>
問禮官博士曰周禮田主各用所宜之木今太社主用<lb/>
石何也禮官太常少卿韋叔夏國子司業郭山暉太常<lb/>
博士張齊賢尹知章議曰春秋傳曰君以軍行祓社釁<lb/>
鼓祝奉以從書曰不用命戮於社社主蓋用石為之奉<lb/>
謂將行也鄭𤣥亦以社主用石崔靈恩三禮義宗曰社<lb/>
之主用石以土地所主最為實故用石也又呂氏春秋<lb/>
云殷人之禮其社用石後魏書云天平四年四月太社<lb/>
石主遷於社宮是社主用石古有明説周禮田主各用<lb/>
<pb n="KR2m0002_WYG_022-2b"/>
所宜之木者彼謂人間之社非太社也又檢舊社主長<lb/>
今尺六寸方一尺七寸付禮官博士等議其制度禮官<lb/>
韋叔夏等又議曰社主制度長短在禮無文且天子親<lb/>
征又載社主謂之社事則社之神主可載而行今詳議<lb/>
以為主既可載明非過重案郊特牲云社祭土而主隂<lb/>
氣韓詩外傳又云天子太社方五丈諸侯半之葢以五<lb/>
是土數故壇方五丈其社主望准五數長五尺准隂之<lb/>
二數方二尺剡其上以象物生方其下以象地體埋其<lb/>
<pb n="KR2m0002_WYG_022-3a"/>
半以根在土中而本末均也則神道設教法象有憑其<lb/>
尺請用古尺又檢舊社稷壇上四方設以方色惟中央<lb/>
數尺以黄土韋叔夏等又議曰韓詩外傳云天子太社<lb/>
廣五丈各分置四方色訖上冒以黃土説者云冒以黄<lb/>
土者象王者覆被四方據此則合用黄土遍覆壇上今<lb/>
檢舊壇之上亦被方色唯中央數尺飾以黃土則是覆<lb/>
被之道有所不及既乖舊制望請准古改造於是以方<lb/>
色飾壇之四面及四陛其上則以黄土覆之祝欽明又<lb/>
<pb n="KR2m0002_WYG_022-3b"/>
建議曰周頌載芟篇叙曰春耤田而祈社稷也禮記天<lb/>
子為耤千畆諸侯耤百畆即此縁有耤田自為立社王<lb/>
社侯社因此有名卿大夫以下無耤田所以成羣置社<lb/>
耤田壇祭止是王社往者直云耤田近日改名先農之<lb/>
祭不知王社根本魏代妄設三牢羣說紛紜乍毁乍立<lb/>
晉氏徒云省廢不知仍在耤田千畝共迷其目因久不<lb/>
詳經典致此諠譁今者創立社稷理宜正名典故請改<lb/>
儀注及式將先農以為帝社使人聽不惑古義具存移<lb/>
<pb n="KR2m0002_WYG_022-4a"/>
前代之末學表當今之準繩豈不美歟諸禮官審加詳<lb/>
議禮官韋叔夏博士張齊賢等議曰謹按祭法云王者<lb/>
立大社然王社所祭之處書傳無文漢書郊祀志漢興<lb/>
已有官社未立官稷遂於官社後立官稷以夏禹配食<lb/>
官社以后稷配食官稷臣瓚云案高紀立漢社稷所謂<lb/>
大社也時又有官社配以夏禹所謂王社也見漢祠令<lb/>
而未立官稷至此始立之光武中興不立官稷相承至<lb/>
今魏以官稷為帝社故摯虞議曰魏氏故事立大社帝<lb/>
<pb n="KR2m0002_WYG_022-4b"/>
社是也晉初或廢或置皆不言當時所置之處或云兩<lb/>
社同處王社在大社之西崔氏皇甫氏並云王社在耤<lb/>
田引詩耤田而祈社稷為證本謹案衞宋漢舊義春始<lb/>
東耕於耤田官祀先農則神農也又五更要義云立壇<lb/>
於田所以祠先農其制度如社魏秦静議云風伯雨師<lb/>
靈星先農與社稷為國之六神晉太始四年上耕於東<lb/>
郊以太牢祀先農又周隋舊儀及皇朝新禮先農皆祭<lb/>
帝神農配以后稷是則王社先農其來自遠各在祀典<lb/>
<pb n="KR2m0002_WYG_022-5a"/>
不可合而為一今欲崇立帝社實會禮經望於耤田之<lb/>
中别立帝社帝稷配以禹棄則先農帝社兩祠咸秩恊<lb/>
載芟之義符祭法之文祝欽明又議曰耤田之祭本是<lb/>
王社承前若祠先農共是勾龍后稷烈山之子亦謂之<lb/>
農周棄繼之皆祀為稷共工之子后土主名湯既勝夏<lb/>
欲遷不可社稷主祭唯此二神祭法所載祀典皆自皇<lb/>
帝以下羲農二皇不列常祀豈有社稷祭上取炎皇正<lb/>
經典籍曾無此語膚淺諸儒妄為曲說假如蜡主先穡<lb/>
<pb n="KR2m0002_WYG_022-5b"/>
鄭𤣥云若神農徒見易之揉木即云若神農耳如其遠<lb/>
推邃古磨蜄在神農前將為先穡有何不可此鄭之謬<lb/>
妄不尋祭法根源後儒守株即以為定始立社稷祈報<lb/>
唯祭共工烈山神農來報大工功何不遠取祈報即明<lb/>
三皇以上樸略洪荒帝王之道無取為教魏秦靜者又<lb/>
何知社稷先農妄分為二且六宗之義先儒猶且紛然<lb/>
六神之言秦靜憑何分析習俗迷謬殊不可依豈有一<lb/>
耤田中置四壇墠先農王社同貫異名一種后稷勾龍<lb/>
<pb n="KR2m0002_WYG_022-6a"/>
道更無形影分祭四牢徒費豈是爾愛其羊又言漢祀<lb/>
禹神此義更殊未得若將禹平水土功大於勾龍成湯<lb/>
革夏社時何不替勾龍祀周棄既將易祀夏禹寧可獨<lb/>
遺漢德不逮殷湯祀禹無乃為諂後王更無遵用明其<lb/>
一時謬僻禮官今欲效法張禹無乃不究於前以王社<lb/>
沒於先農欲依祀典正號今乃更加兩祀亦恐刺謬增<lb/>
多退傳禮官更重詳度其依經典勿據俗儒於是韋叔<lb/>
夏張齊賢等又奏曰謹按經典無先農之文禮記祭法<lb/>
<pb n="KR2m0002_WYG_022-6b"/>
云王自為立社曰王社先儒以為其社在耤田之中詩<lb/>
載芟云春耤田而祈社稷是也永徽年中猶名耤田垂<lb/>
拱以後删定始改為先農與社本是一神妄有改張以<lb/>
惑人聽其先農壇且請改為帝社壇以應禮記王社之<lb/>
義其祭先農禮改為帝社禮準令用孟春吉亥祀后土<lb/>
以勾龍氏配之從之於是改先農壇為帝社壇於帝社<lb/>
壇西置帝稷壇禮同太社太稷其壇不備方色所以異<lb/>
於太社也至開元定禮除章稷之議祀神農氏於壇配<lb/>
<pb n="KR2m0002_WYG_022-7a"/>
以后稷至今以為常典也<lb/>
開元十九年正月二十日勑普天率土崇德報功饗祀<lb/>
惟殷刲割滋廣非可以全惠養之道協靈祇之心其春<lb/>
秋二時社及釋奠天下諸州府縣等並停牲牢惟酒用<lb/>
脯務存修潔定展誠敬自今以為常式至二十二年三<lb/>
月二十五日勑春秋祈報郡縣常禮比不用牲豈云血<lb/>
祭隂祀貴臭神何以歆自今以後州縣祭祀特以牲牢<lb/>
宜依常式其年六月二十八日勑大祀中祀及諸州縣<lb/>
<pb n="KR2m0002_WYG_022-7b"/>
社稷依式合用牲牢餘不用牲牢合並用酒脯至貞元<lb/>
五年九月十二日國子祭酒包佶奏春祭社稷準禮天<lb/>
子社稷皆太牢至大厯六年十月三日勑中祀少牢社<lb/>
稷是中祀至今未改勑㫖宜準禮用太牢天寳元年十<lb/>
月九日勑社為九王之尊稷乃五榖之長春祈秋報祀<lb/>
典是尊如聞祭官祗事不全備禮朕永惟典故務在潔<lb/>
誠俾官吏之盡心庶蒼生之䝉福今後祭官等庶事之<lb/>
間倍宜精潔兩京委御史䑓諸郡委採訪使有違犯者<lb/>
<pb n="KR2m0002_WYG_022-8a"/>
社壇側近仍禁樵牧其百姓私社亦宜與官社同日致<lb/>
祭所由檢校三載二月十四日詔社稷列為中祀頗紊<lb/>
大猷自今以後社稷及日月五星並升為大祀仍以四<lb/>
時致祭諸星為中祀長慶三年正月祠部員外充太常<lb/>
禮院修撰王彦威奏謹按禮云社者神地之道也郊特<lb/>
牲而社稷太牢鄭𤣥以為國中之神莫貴於社故前古<lb/>
為大祀至天寳三載二月十四日勑云祭祀之典以陳<lb/>
至敬名或不正實相奪倫况社稷孚祐百代䝉福列為<lb/>
<pb n="KR2m0002_WYG_022-8b"/>
中祀頗紊大猷自今以後升為大祀爾後因循又依開<lb/>
元禮為中祀然而牲用太牢太尉攝行事祭之日不坐<lb/>
並是大祀之儀足知列為中祀是因循謬誤教人報本<lb/>
未極崇嚴有國之儀唯此厭屈今請準勑升為大祀庶<lb/>
合禮中從之開成五年十一月吏部奏準四年正月詔<lb/>
書大祠並差三品以上官充祭太社太稷攝司徒司空<lb/>
並合差三品官行事伏縁請司三品官員額絶少其中<lb/>
或有假故無官可差其每年祭太稷攝司徒司空請準<lb/>
<pb n="KR2m0002_WYG_022-9a"/>
舊例取左右庶子少詹事及諸司少卿監通攝制可<lb/>
　　祀風師雨師雷師及夀星等<lb/>
天寳四載七月二十七日勑風伯雨師濟時育物謂之<lb/>
小祀頗紊彛倫去載衆星以為中祀永言此義固合同<lb/>
升自今以後並宜升入中祀仍令諸郡共各置一壇因<lb/>
春秋祭祀之日同申享祀至九月十六日勑諸郡風伯<lb/>
壇請置在社壇之東雨師壇在社壇之西各稍北三數<lb/>
十歩其壇卑小於社壇造其祀風伯請用立春後丑祀<lb/>
<pb n="KR2m0002_WYG_022-9b"/>
雨師立夏後申祀所祭各請用羊一籩豆各十簠簋爼<lb/>
一酒三斗應縁祭須一切已並以當郡公𪠘社利充如<lb/>
無即以當處官物充其祭官準祭社例取太守以下充<lb/>
五載四月十七日詔曰發生振蟄雷為其始畫卦陳象<lb/>
威物效靈氣寔本於隂陽功大施於動植今雨師風伯<lb/>
久列於常祠唯此震雷未登於羣望其以後每祭雨師<lb/>
宜以雷師同壇祭共牲别置祭器至貞元二年四月二<lb/>
十三日詔問禮官其風師雷師祝版署訖合拜否太常<lb/>
<pb n="KR2m0002_WYG_022-10a"/>
博士陸淳奏曰以是小祀準禮又無至尊親祭之文今<lb/>
雖請御署校詳經據並無拜禮詔曰風師雨師為中祀<lb/>
有烈祖成命况在風雨至切蒼生今禮雖無文朕當屈<lb/>
己再拜以申子育之意仍永為常式<hi>本是小祀開元禮無樂章及升為中</hi>
<hi>祀乃用登歌一部天寳以來嘗借天帝樂章用之本太常卿董晉奏請補其闕至貞元六年五月十四日詔秘</hi>
<hi>書監包佶補之雨師亦準此風師壇舊在通地門外道北二里貞元三年閏五月二十一日以宫城喧呼虧於</hi>
<hi>宿敬又近章敬寺恐神靈不安詔有司於滻水東擇地移之其年七月二十一日遣太常少卿裴郁致祭告移</hi>
<hi>之</hi>四年四月詔有司自開元以來升風師雨師為中祀<lb/>
<pb n="KR2m0002_WYG_022-10b"/>
假郊廟樂章未奏撰遂令于邵等分撰之六年五月以<lb/>
風師雨師武成王等樂章付有司施行之<lb/>
元和十五年太常禮院奏來年正月三日皇帝有事於<lb/>
南郊同日立春後丑祀風師按周禮大宗伯官猶以燎<lb/>
祀風師鄭𤣥云風箕星也故令禮立春後丑於城東北<lb/>
就箕星之位為壇祭之禮祀昊天上帝於圜丘有神咸<lb/>
秩箕星從祀之位在壇之地三等伏以皇帝有事於南<lb/>
郊徧祭之義百神咸在其五方帝并日月神州以下縁<lb/>
<pb n="KR2m0002_WYG_022-11a"/>
對昊天上帝皇地祇尊不得申並為從祀悉無上公行<lb/>
事并御署祝版之儀風師既是星神厭降之儀便當陪<lb/>
祭如非遇郊祀其時祭祀如常儀<lb/>
開元二十四年七月十二日有上封事者言月令云八<lb/>
月日月會於壽星請於太社壇享之勅宜令所司特置<lb/>
夀星壇常以千秋節日修其祀典二十六日勑夀星壇<lb/>
宜祭老人星及角亢七宿著之常式<lb/>
　　嶽瀆<lb/>
<pb n="KR2m0002_WYG_022-11b"/>
武德二年十月二十九日親祀華岳舊儀嶽瀆以上祝<lb/>
版御署訖北靣再拜證聖元年有司上言曰伏以天子<lb/>
父天而母地兄日而姊月於禮應有再拜之儀謹按五<lb/>
嶽視三公四瀆視諸侯天子無拜公侯之禮臣愚以為<lb/>
失尊卑之序其日月以上請依舊儀五岳以下署而不<lb/>
拜制可之<lb/>
開元十一年四月二十六日勑霍山宜崇飾祠廟秩視<lb/>
諸侯蠲山下十户以為洒掃晉州刺史春秋致祭二十<lb/>
<pb n="KR2m0002_WYG_022-12a"/>
五年十月八日勑三時不害百榖用成遂使京坻徧於<lb/>
天下和平之氣既無遠而不通禋祀之典亦有祈而必<lb/>
報宜令中書令李林甫等分祭郊廟社稷尚書左丞相<lb/>
裴耀卿等分祭五岳四瀆至二十八年十月三日勅感<lb/>
而遂通神之鑒也祈而必報禮之經也今農已畢功嵗<lb/>
則大稔京坻之積寰海攸同用陳蠲潔之薦以答明禋<lb/>
之祉宜令侍中牛仙客等分祭郊廟社稷岳瀆等其四<lb/>
海四鎮及名山岳瀆使有道路由過者亦宜便祭至天<lb/>
<pb n="KR2m0002_WYG_022-12b"/>
寳元年十二月二十八日詔今嵗西成頗為善熟宜令<lb/>
光禄卿嗣鄭王希言等分祭五岳其四瀆名山並委所<lb/>
由郡長官擇日致祭至天寳七載十一月十七日朕祗<lb/>
肅郊祀祈在三農冀幽贊之有憑必昭報而無闕宜令<lb/>
工部尚書郭虚已等分祭五岳四瀆八載九月三十日<lb/>
詔稼穡豐穰羣官樂業思崇聖秩用展虔誠宜令崇正<lb/>
卿襃信王璆分祭五岳四瀆又至天寳十載二月二十<lb/>
一日遣嗣吳王祇等分祭五岳四瀆具行册禮至元二<lb/>
<pb n="KR2m0002_WYG_022-13a"/>
年八月詔太常卿裴郁等十人各就方鎮祭岳瀆等舊<lb/>
禮皆因郊祀望而祭之天寳中始有遣使祈福之祀至<lb/>
德中又加西嶽金天王中嶽中天王及諸岳瀆王公之<lb/>
號今用遣使之禮非正也其年五月十五日太常卿董<lb/>
晉奏五岳四瀆伏準開元禮每年各以五郊迎氣日祭<lb/>
之其祝版並合御署自上元元年中祀小祀一切權停<lb/>
自後因循不請御署其祝版應至饗祭日所司準式先<lb/>
進取御署附驛發遣勑㫖宜依仍委所司每至時先奏<lb/>
<pb n="KR2m0002_WYG_022-13b"/>
附中使送往十二年二月太常博士裴堪奏謹按舊儀<lb/>
嶽瀆以祝版御署訖北靣再拜證聖元年有司上言曰伏<lb/>
以王者父天而母地兄日姊月於禮應有再拜之儀謹<lb/>
按五嶽視諸侯之禮其日月以上請依舊儀五岳以下<lb/>
署而不拜制可至元修理五嶽四瀆皇帝無親祭禮儀<lb/>
其祝文皆云嗣天子某謹遣某官敢昭告於某嶽某瀆<lb/>
之神讀訖皆申再拜祭五龍神但云獻官再拜此則有<lb/>
司行事皆有拜文今臣與禮官等通詳典制整辨所宜<lb/>
<pb n="KR2m0002_WYG_022-14a"/>
蓋聞禮擬於時議則求古無文可質正者則推類以明<lb/>
之臣愚以為三才之尊各申所極尊有所統禮亦宜差<lb/>
若無比視何以辨等故禮云五嶽視三公四瀆視諸侯<lb/>
其餘山川視伯子男議者以岳瀆既比公侯則禮如人<lb/>
臣矣其於祭也則人君不合有拜臣之儀謹按五經義<lb/>
云星辰日月五岳四瀆皆天地之别神從官也因郊而<lb/>
祭者縁天地之意亦欲及之也又禮記云非其臣則答<lb/>
拜鄭𤣥注云不臣人之臣也則星辰嶽瀆既是天地從<lb/>
<pb n="KR2m0002_WYG_022-14b"/>
官恐人君不得如公侯之禮而臣下之也何以言之王<lb/>
者父天母地兄日姊月星辰視昆弟嶽瀆視公侯以此<lb/>
明之星辰岳瀆是天地之臣故秩視人臣也陛下與天<lb/>
地為子遣使申祭恐不合令受天父地母從官之拜宜<lb/>
有以答之故開元禮祭岳瀆祝文皇帝稱名又云謹遣<lb/>
於義有必拜之文是國家著禮以明神為敬不以臣下<lb/>
為禮以臣等所見並請依證聖元年定制有司行事須<lb/>
申拜禮<lb/>
<pb n="KR2m0002_WYG_022-15a"/>
　　前代帝王<lb/>
顯慶二年七月十一日太尉長孫無忌議曰謹按祭法<lb/>
云聖王之制禮也法施於人則祀之以死勤事則祀之<lb/>
以勞定國則祀之能御大災則祀之能捍大患則祀之<lb/>
又堯舜禹湯文武皆有功烈於人及日月星辰人所瞻<lb/>
仰非此族也不在祀典准此帝王合與日月同例常加<lb/>
祭享義在報功爰及隋代並尊斯典其漢髙祖祭法無<lb/>
文但以前代及今多行秦漢故事始皇無道所以棄之<lb/>
<pb n="KR2m0002_WYG_022-15b"/>
漢髙興章法垂於後自隋以上亦在祀例大唐稽古垂<lb/>
化罔羅前典唯此一禮咸秩未申令新禮及今無祭先<lb/>
代帝王之文今請幸遵故實修附禮文令三年一祭仍<lb/>
以仲春之月祭唐堯於平陽<hi>以契配之</hi>祭虞舜於河東<hi>以臯陶配</hi>
祭夏禹於安邑<hi>以伯益配</hi>祭殷湯於偃師<hi>以伊尹配</hi>祭周文於酆<lb/>
<hi>以太公配</hi>祭武王於鎬<hi>以周公/召公配</hi>祭漢祖於長陵<hi>以蕭何配</hi>詔可麟<lb/>
徳二年車駕東幸將封岱嶽十一月至滎陽祭紀信墓<lb/>
追贈驃騎大將軍<lb/>
<pb n="KR2m0002_WYG_022-16a"/>
開元二十一年正月一日詔自古聖帝明王岳瀆海鎮<lb/>
用牲牢餘並以酒脯充奠祀其年十一月六日雲州置<lb/>
魏孝文帝祠堂有司以時享祭<hi>州有魏故明堂遺址乃於其上置廟也</hi>
天寳二年三月二十八日追尊臯陶為徳明皇帝凉武<lb/>
昭王為興聖皇帝各與立廟每嵗四季月享祭至寳應<lb/>
年禮儀使杜鴻漸請停四時享獻三年五月二十二日<lb/>
置周文王廟以同徳十人四時配享六嵗正月十一日<lb/>
勅三皇五帝創物垂範永言殷祀宜有欽崇三皇伏羲<lb/>
<pb n="KR2m0002_WYG_022-16b"/>
<hi>以句芒配</hi>神農<hi>以祝/融配</hi>軒轅<hi>以風后/力牧配</hi>五帝少昊<hi>以蓐/收配</hi>顓頊<hi>以𤣥冥配</hi>
高辛<hi>以稷契配</hi>唐堯<hi>以羲仲/和叔配</hi>虞舜<hi>以䕫龍配</hi>其擇日及置廟地量<lb/>
事營立其樂器請用宫懸祭請用少牢仍以春秋二時<lb/>
致享共置令丞令太常寺檢校七載五月十五日詔上<lb/>
古之君存諸氏號雖事先書契而道著皇王緬懐厥功<lb/>
寧忘咸秩其三皇以前帝王宜於京城内共置一廟仍<lb/>
與三皇五帝廟相近以時致祭天皇氏地皇氏人皇氏<lb/>
有巢氏燧人氏其祭料及樂請准三皇五帝廟以春秋<lb/>
<pb n="KR2m0002_WYG_022-17a"/>
二時享祭厯代帝王肇跡之處未有祠宇者所由郡置<lb/>
一廟享祭仍取當時將相徳業可稱者二人配享夏禹<lb/>
王都安邑<hi>今夏縣以虞伯益秩宗伯夷配</hi>殷王湯都亳<hi>今糓縣以阿衡伊尹左相仲虺</hi>
<hi>配</hi>周文王都酆<hi>今咸陽縣見有廟以師鬻熊齊太公望配之</hi>周武王都鎬請<lb/>
入文王廟同享<hi>太師周公太保召公配</hi>秦始皇帝都咸陽<hi>丞相李斯將軍</hi>
<hi>王翦配</hi>漢高祖起沛<hi>今彭城縣太傅張良相國蕭何配</hi>後漢光武皇帝起<lb/>
南陽<hi>司徒鄧禹將軍耿弇配</hi>魏武皇帝都鄴<hi>侍中荀彧太尉鍾繇配</hi>晋武帝<lb/>
都故洛陽<hi>司空張華大將軍羊祜配</hi>後魏道武皇帝起雲中<hi>太尉長孫嵩尚</hi>
<pb n="KR2m0002_WYG_022-17b"/>
<hi>書崔𤣥伯配</hi>周文帝起馮翊<hi>尚書蘇焯大將軍于謹配</hi>隋文帝封隋漢東<lb/>
<hi>僕射高熲大將軍賀若弼配</hi>令郡縣長官春秋二時擇日粢盛蔬饌<lb/>
時菓配酒脯潔誠致祭其忠臣義士孝婦烈女史籍所<lb/>
載徳行彌高者所在宜置祠宇量事致祭殷相傅說<hi>汲郡</hi>
殷太師箕子<hi>汲郡</hi>宋公微子<hi>睢陽/郡</hi>殷少師比干<hi>汲郡</hi>齊相管<lb/>
夷吾<hi>濟南郡</hi>晋卿羊舌叔向<hi>絳/郡</hi>魯卿季孫行父<hi>魯郡</hi>鄭卿東<lb/>
里子産<hi>滎陽郡</hi>燕上將軍樂毅<hi>上谷/郡</hi>趙卿藺相如<hi>趙郡</hi>楚三<lb/>
閭大夫屈原<hi>長沙郡</hi>漢大將軍霍光<hi>平陽郡</hi>漢太傅蕭望之<lb/>
<pb n="KR2m0002_WYG_022-18a"/>
<hi>萬年郡</hi>漢丞相丙吉<hi>魯/郡</hi>蜀丞相諸葛亮<hi>南陽郡</hi>以上忠臣一<lb/>
十六人周太王子呉太伯<hi>呉郡</hi>伯夷叔齊<hi>並河東郡</hi>呉延陵季<lb/>
札<hi>丹陽郡</hi>魏將段干木<hi>陳/郡</hi>齊高士魯仲連<hi>濟南郡</hi>楚大夫申<lb/>
包胥<hi>富水郡</hi>漢將軍紀信<hi>華陽郡</hi>以上義士八人周太王妃<lb/>
太姜<hi>新平郡</hi>周王季妃太任<hi>扶風/郡</hi>周文王妃太姒<hi>張掖縣配享文</hi>
<hi>王之廟</hi>魯大夫妻敬姜<hi>魯/郡</hi>鄒孟軻母<hi>魯/郡</hi>陳國孝婦<hi>睢陽郡</hi>曹<lb/>
世叔妻大家<hi>扶風郡</hi>以上孝婦七人周宣王齊姜<hi>長沙郡</hi>衛<lb/>
太子共姜<hi>汲郡</hi>楚莊樊姬<hi>富水/郡</hi>楚昭王女<hi>富水郡</hi>宋公伯姬<lb/>
<pb n="KR2m0002_WYG_022-18b"/>
<hi>睢陽郡</hi>梁宣髙行母<hi>陳留/郡</hi>齊杞梁妻<hi>濟南/郡</hi>趙將趙括母<hi>趙郡</hi>
漢成帝班婕妤<hi>扶風郡</hi>漢元帝馮昭儀<hi>咸陽郡</hi>漢太傅王陵<lb/>
母<hi>彭城郡</hi>漢御史張湯母<hi>萬年/縣</hi>漢河尹嚴延年母<hi>東海郡</hi>漢<lb/>
淳于緹縈<hi>濟南郡</hi>以上烈女一十四人並令郡縣長官春<lb/>
秋二時擇日准前致祭厯代帝王廟每所差側近人不<lb/>
課户四人有闕續填仍關户部處分至十二載七月二<lb/>
十八日有勑停廢九載十一月十六日周武王漢高祖<lb/>
於京城内各置一廟并置官吏<lb/>
<pb n="KR2m0002_WYG_022-19a"/>
貞徳二年八月道士李國正奏皇室仙系修崇靈路請<lb/>
於昭應縣南三十里山頂置天華上宫露臺天地三婆<lb/>
父皇道君太古天皇中古伏羲媧皇等祠堂并置洒掃<lb/>
宫户一百人又於縣之南義扶國故湫置祠堂並許之<lb/>
昭應縣令梁鎮上疏其畧曰天地婆父祀典無文言甚<lb/>
不經義無可取若陛下將並天地祖宗之廟必上天貽<lb/>
向背之責又夫湫者龍之窟也龍得水則神無水則螻<lb/>
蟻之匹也故知水存則龍在水竭則龍亡今湫竭已乆<lb/>
<pb n="KR2m0002_WYG_022-19b"/>
龍安所存何必崇飾祠宇豐潔奠享其三皇五帝則兩<lb/>
京及所都之處已建宫觀祠廟時設齋醮饗祀其湫既<lb/>
竭不可更置祠堂又不當更為天地建立祖宗廟臣並<lb/>
請停其三皇道君天皇伏羲女媧等既先各有廟望於<lb/>
本祠依禮齋祭制曰可<lb/>
大厯五年四月鄜坊節度使臧希讓上言坊州軒轅皇<lb/>
帝陵闕請置廟四時饗祭列於祀典詔從之<lb/>
永泰二年五月詔道州舜廟宜蠲近廟兩京充掃除<hi>從刺</hi>
<pb n="KR2m0002_WYG_022-20a"/>
<hi>史元結所請也</hi>
元和十四年正月勑周文王武王祠宇在咸陽縣宜令<lb/>
有司精加修飾<lb/>
天祐二年六月十五日封楚三閭大夫屈原為昭靈侯<lb/>
舜帝二妃祠為懿節祠<lb/>
　　龍池壇<lb/>
開元二年閏二月詔令祀龍池六月四日右拾遺蔡孚<lb/>
獻龍池篇公卿以下一百三十篇太常寺考其詞合音<lb/>
<pb n="KR2m0002_WYG_022-20b"/>
律者為龍池篇樂章共錄十首<hi>紫微令姚元崇右拾遺蔡季太府少卿沈佺期</hi>
<hi>黄門侍郎盧懐慎殿中監姜皎吏部尚書崔日用紫微侍郎蘇頲黄門侍郎李義府工部侍郎姜晞兵部侍郎</hi>
<hi>裴崔等文為樂章</hi>十六年詔置壇及祠堂每仲春將祭則奏之<lb/>
十八年十二月二十九日有龍見於興慶池因祀而見<lb/>
也勑太常卿韋縚草祭儀縚奏曰臣謹按周禮以疈辜<lb/>
祭四方百物祭法曰能出雲為風雨者皆曰神龍者四<lb/>
靈之畜亦百物也能為雲雨亦曰神也禮有公食大夫<lb/>
饗之文即生曰食亦曰饗矣其饗之日合用仲春之月<lb/>
<pb n="KR2m0002_WYG_022-21a"/>
易曰震為龍震者東方春用於時二月也饗之法請用<lb/>
二月有司筮日池傍設壇官致齋設籩豆如祭雨師之<lb/>
儀以龍致雨也其牲用少牢樂用鼓鐘奏姑洗歌南吕<lb/>
鄭𤣥云風師雨師及小祀用此樂凡六變者三變而致<lb/>
鱗物今享龍亦請三變舞用武舞樽用散酒以一獻周<lb/>
禮曰凡祭羣小祀用之也詔從之<lb/>
二十三年五月一日宗子請率月俸於興慶宫建龍池<lb/>
聖徳頌以紀符命望令皇太子中書令張九齡禮部尚<lb/>
<pb n="KR2m0002_WYG_022-21b"/>
書李林甫充檢校使從之五日宗子請令寧王憲題額<lb/>
侍中裴耀卿充摸勒使<hi>至天寳二年五月五日明皇建立殿中監裒信王璆撰文皇太</hi>
<hi>子書并題額</hi>
貞元六年六月復祭五龍壇<lb/>
元和十二年四月上以自春以來時雨未降正陽之月<lb/>
可雩祀遂幸興慶宫堂祈雨忽有一白鸕鷀浮沉水際<lb/>
羣類翼從左右咸異之俄而不見方悟龍神之變化遂<lb/>
相率蹈舞稱慶後大雨果下<lb/>
<pb n="KR2m0002_WYG_022-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_022-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐會要卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷九十八</head> <lb/>
    <p>
<pb n="KR2m0002_WYG_098-1a"/>
欽定四庫全書<lb/>
　唐㑹要卷九十八<lb/>
　　　　　　　　　　　　　宋　王溥　撰<lb/>
　　迴紇<lb/>
迴紇在薛延陀北境居近娑陵水去京師六千九百里<lb/>
勝兵五萬口十萬先屬于突厥初有特健俟斤死有子<lb/>
曰菩薩部落以為賢而立之由是大振菩薩勁勇有膽<lb/>
氣善籌䇿常以少制衆其母烏羅渾主知諍訟之事平<lb/>
<pb n="KR2m0002_WYG_098-1b"/>
決嚴明其地沙鹵有大羊而足長五寸貞觀二十一年<lb/>
正月率衆内附<lb/>
顯慶三年十二月以迴紇故燭龍州刺史吐迷度子婆<lb/>
閏授右衛大将軍<lb/>
龍朔三年二月移燕然都䕶府于迴紇都落仍改名瀚<lb/>
海都䕶府其瀚海都䕶府移雲中古城改名雲中都䕶<lb/>
府仍以磧為界磧以北者為蕃州悉𨽻瀚海磧南並𨽻<lb/>
雲中婆閏卒妹比栗毒代立比栗毒卒子獨解支立其<lb/>
<pb n="KR2m0002_WYG_098-2a"/>
都督親屬及部落征戰有功者並自磧北移居甘州界<lb/>
故天寳末取驍壯以充赤水軍騎士在磧北者自則天<lb/>
後並為黙啜所役屬仍别立都督以統之獨解支卒子<lb/>
伏帝匐立為河西經畧副使兼赤水軍使<lb/>
開元七年伏帝匐卒贈特進遣使弔祭子承宗立承宗為<lb/>
凉州都督王君㚟誣奏長流瀼州而死其部落猶存<lb/>
天寳初迴紇葉䕶逸標苾襲滅突厥小殺之孫烏蘇木<lb/>
施可汗未幾自立為九姓可汗由是至今兼九姓之號因<lb/>
<pb n="KR2m0002_WYG_098-2b"/>
而南徙居突厥舊地依烏徳健山嗢昆河居焉雖行逐<lb/>
水草大抵以北山比中國之長安城直南去西城一千<lb/>
七百里<hi>西城即漢之髙闕塞</hi>北去磧口三百里有十一都督九姓<lb/>
部落一部落置一都督于本族中選有人望者為之破<lb/>
㧞悉蜜及葛邏祿皆收一部落各置都督一人毎行止<lb/>
戰鬬以二客部落為鋒其九姓一曰迴紇二曰僕固三<lb/>
曰渾四曰㧞曳固<hi>即㧞野古</hi>五曰同羅六曰思結七曰契苾<lb/>
以上七姓部自國初以来著在史傳八曰阿布思九曰<lb/>
<pb n="KR2m0002_WYG_098-3a"/>
骨崙屋骨恐此二姓天寳後始與七姓齊列天寳三載<lb/>
三月朝廷以逸標苾有誅烏蘇木施功封為奉義王及<lb/>
破㧞悉蜜自稱骨咄祿毘伽闕可汗又遣使朝貢四載<lb/>
加授特進五載冊為懐仁可汗六年逸標苾卒子磨延<lb/>
啜立國人號為葛勒可汗磨延啜勇悍善用兵十五載<lb/>
迴紇吐蕃各使請和親助國討逆葛勒可汗棄于葉䕶<lb/>
以精騎三千随朔方節度使郭子儀討賊<lb/>
至徳元載七月肅宗即位于靈武二載五月朔駕在彭<lb/>
<pb n="KR2m0002_WYG_098-3b"/>
原四月官軍為賊将安守忠所敗于清渠北乃遣中官<lb/>
竇議使於迴紇令發其兵九月迴紇遂遣太子葉䕶領<lb/>
蕃兵四千餘人来助討賊葉䕶入見肅宗親宣慰賜以<lb/>
金帛廣平王豫領朔方安西迴紇南蠻大食之衆十五<lb/>
萬討安慶緒既戰大敗逆賊遂收東京十一月迴紇至<lb/>
東京勅百官于長樂驛迎上御宣政殿引葉䕶宣慰其<lb/>
餘豪長列于階下賜錦繡繒綵銀品物甚多葉䕶辭歸<lb/>
帝謂曰能為國家就大事者卿力也何遽去耶葉䕶奏<lb/>
<pb n="KR2m0002_WYG_098-4a"/>
曰迴紇戰兵留在沙苑欲更為陛下收范陽馬少不足<lb/>
以討除餘孽請且歸靈夏已北取馬用濟其事優詔答<lb/>
之仍許和親<lb/>
乾元元年六月遣達亥阿波刺史来迎公主拜開府儀<lb/>
同三司並獻馬五百匹貂裘白㲲等又遣宰相諦徳領<lb/>
驍将三十人助國討賊七月冊命葛勒可汗為英武威<lb/>
毘伽可汗封幼女為寜國公主以降焉八月遣三子骨<lb/>
啜特勒九月遣大首領蓋将軍等謝主下降又賜三婦<lb/>
<pb n="KR2m0002_WYG_098-4b"/>
人来朝二年四月威武毘伽可汗卒長子葉䕶先被害<lb/>
小子移地建立是為登里可汗<lb/>
寳應元年四月迴紇演者裴羅等十八人来朝八月可<lb/>
汗自將精騎五千南踰太原晋絳屯兵于陕州平陸縣<lb/>
遣使奏請助王師討平殘冦是日引其使宴于延英殿<lb/>
賜物有差命左散騎常侍兼御史大夫尚衡使于迴紇<lb/>
軍宣慰可汗遣弟右殺領精騎三千以行營節度使僕<lb/>
固懐恩破逆賊史朝義于北邙山二年正月可汗辭還<lb/>
<pb n="KR2m0002_WYG_098-5a"/>
蕃六月冊命為頡咄登宻于合俱錄英義建功毘伽可<lb/>
汗<lb/>
大厯十三年六月河中府朔方将士刼迴紇使輜重因<lb/>
大掠河中坊土迴紇格戰死者數千人十月迴紇冦太<lb/>
原河東節度留後鮑防出師與迴紇戰于曲陽我師敗<lb/>
績死萬餘人十四年英義建功可汗為其下所殺<lb/>
建中元年六月冊迴紇合骨咄祿毘伽可汗為武義成<lb/>
功可汗命京兆尹源休持節冊立初徳宗遣中官梁文<lb/>
<pb n="KR2m0002_WYG_098-5b"/>
秀告哀于迴紇且修舊好可汗移地健不為禮而九姓<lb/>
部落屬于迴紇者又陳中國便利以誘其心其相頓莫<lb/>
賀達干諌不聽思人怒擊殺之幷殺其親信及九姓之<lb/>
所誘来者凡三十人頓莫有立號為合骨咄祿毘伽可<lb/>
汗使其豪長聿達于随文秀来朝故命休冊拜焉<lb/>
二年六月以兼光祿卿李涵為散騎常侍充弔冊迴紇<lb/>
使<lb/>
貞元三年八月迴紇使合闕将軍歸蕃初合闕将使命<lb/>
<pb n="KR2m0002_WYG_098-6a"/>
請婚于我許以咸安公主嫁之命公主見合闕于麟徳<lb/>
殿直令中謁者賫公主畫圗賜其可汗四年十一月迴<lb/>
紇公主及使至自本藩徳宗御延喜門以觀之可汗喜<lb/>
于和親其禮甚恭乃喜言曰子壻半子也父患西戎我<lb/>
子也當遣兵除之又罵辱吐蕃使乃使其宰相等率衆<lb/>
千餘人及妺吐骨祿毘伽公主姨迷叔咄祿公主及職<lb/>
使大首領等妻妾凡五十六婦人来迎可敦聘馬三千<lb/>
匹勅令朔州及太原分留迴紇七百餘人其宰相大首<lb/>
<pb n="KR2m0002_WYG_098-6b"/>
領等至者舘于鴻臚寺召迴紇公主及使者對于麟徳<lb/>
殿頒賜有差詔以咸安公主出降迴紇可汗仍特置府<lb/>
官屬並同親王府十一月冊令骨咄祿武義成功可汗<lb/>
為天親可汗<lb/>
五年七月公主至衙帳迴紇使李義進請因咸安公主<lb/>
下降改紇字為鶻字盖欲夸國俗俊健如鶻也徳宗允<lb/>
其奏自是改為迴鶻其年九月天親可汗卒子多邏斯<lb/>
立國人謂之判官特勒詔冊為登里邏没宻施俱祿忠<lb/>
<pb n="KR2m0002_WYG_098-7a"/>
貞毘伽可汗以鴻臚卿兼御史中丞郭鋒為弔冊迴鶻<lb/>
使至六年四月忠貞可汗卒子阿啜立十月郭鋒至自<lb/>
迴鶻初鋒奉使冊忠貞可汗是歲忠貞為弟所殺而簒<lb/>
立時迴紇大将頡利迦斯西擊吐蕃未迴及四月其次<lb/>
相率國人殺簒者而立忠貞之子為可汗方年十六七<lb/>
及六月頡子迦斯西討囘将至牙帳次相等懼其復有<lb/>
廢立不欲漢使知之留鋒數月迴及頡子迦斯之至也<lb/>
可汗等迎于郊野盛陳鋒所送國信器幣可汗與次相<lb/>
<pb n="KR2m0002_WYG_098-7b"/>
等皆俯伏自言廢立之由且請命曰今日惟大相生死<lb/>
之悉以所陳器幣贈頡子迦斯以悦之可汗又拜泣曰<lb/>
兒愚幼無知今幸得立惟仰食阿爹國政悉不敢聞也<lb/>
廻鶻謂父曰阿爹七年二月詔冊阿啜為奉誠可汗遣<lb/>
鴻臚少卿御史大夫庾挺持節弔祭冊命之四月迴鶻<lb/>
遣使聿支達于等来朝且告小寜國之喪<hi>小寜國榮王琬之女寜國</hi>
<hi>将有行肅宗念其逺去故遣媵之及歸寜遂留之故國人號為小寜國公主也</hi>九月敗吐蕃于<lb/>
北庭使來獻㨗<lb/>
<pb n="KR2m0002_WYG_098-8a"/>
十一年十一月奉誠可汗卒奉誠無子國人立其相骨<lb/>
咄祿将軍詔冊命為滕里邏朋祿没宻施合和祿多利<lb/>
邪毘伽懐信可汗五月令秘書少監兼御史中丞史館<lb/>
修撰張薦持節弔祭冊立之其骨咄祿将軍本姓<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌<lb/>
少孤為迴鶻大首領所養及長有武藝辯慧自天親可<lb/>
汗時已掌兵馬衙官諸大首領多敬服之奉誠無嗣國<lb/>
因奉為王其天親以上諸可汗有子見幼小者並送闕<lb/>
庭至徳後迴鶻于中原有功故懐信可汗不敢言奉誠<lb/>
<pb n="KR2m0002_WYG_098-8b"/>
從人望也<lb/>
永貞元年懐信可汗卒遣使来告喪十一月冊命可汗<lb/>
為愛登里邏洎徳宻施俱錄毘伽可汗<hi>未詳愛登里邏與懐信何親史</hi>
<hi>並不載</hi>以鴻臚少卿兼御史中丞孫杲持節充弔祭冊立<lb/>
使至元和元年二月凡三朝貢三年二月迴鶻使来告<lb/>
咸安大長公主之喪廢朝三日公主徳宗第八女也本<lb/>
降天親可汗卒子忠正可汗立忠正可汗卒子奉誠可<lb/>
汗立奉誠可汗卒國人立其相是為懐信可汗皆從其<lb/>
<pb n="KR2m0002_WYG_098-9a"/>
國俗尚公主在蕃凡二十一年卒冊贈燕國大長公主<lb/>
諡曰襄穆三月御麟徳殿對迴鶻使多覽将軍等賜白<lb/>
綵錦衣服銀器有差自迴鶻請修蕃臣之禮五年後常<lb/>
遣使朝貢六年迴鶻可汗卒遣使掘野居葛勒將軍来<lb/>
告喪七年正月冊命可汗為軍登里邏骨徳宻施合毘<lb/>
伽可汗命檢校工部尚書鴻臚卿兼御史大夫張茂宣<lb/>
持節弔祭冊立之八年四月迴鶻使和親伊珠難還蕃<lb/>
宴于三殿贈銀器繒帛九年僕固昌来朝十一年正月御<lb/>
<pb n="KR2m0002_WYG_098-9b"/>
麟徳殿引對迴鶻使賜錦綵銀器有差三月又遣使押<lb/>
進橐駞九頭馬八十匹十一年迴鶻可汗卒遣使来告<lb/>
喪十一月冊迴鶻可汗為愛登里邏骨没宻施合毘保<lb/>
義可汗命宗中正少卿兼御史中丞李孝誠持節弔祭<lb/>
冊立之十五年三月御麟徳殿引見迴鶻使合達子等<lb/>
許其尚主其月封第九妹為永安長公主降嫁迴鶻可<lb/>
汗<lb/>
長慶元年三月保義可汗卒輟朝三日四月冊迴鶻可<lb/>
<pb n="KR2m0002_WYG_098-10a"/>
汗為君登里邏羽祿宻施勾主祿毘伽可汗五月所遣<lb/>
迴鶻宰相都督公主麾尼等至迎所降公主也初保義<lb/>
可汗求婚許降以永安公主保義既卒則宜改定而使<lb/>
人固請永安尋以第五妹封太和公主出降迴鶻命中<lb/>
書舍人王起就鴻臚寺宣諭焉上御麟徳殿對迴鶻使<lb/>
及公主五十人等賜錦繒銀器有差六月勅太和公主<lb/>
宜特置府命宰相杜元頴充五禮使迴鶻宰相幷公主<lb/>
獻駝褐白錦白練貂鼠裘鴨頭子玉腰帶等馬一千匹<lb/>
<pb n="KR2m0002_WYG_098-10b"/>
駝五十頭口七月冊太和公主為仁孝端麗明智上夀<lb/>
可敦命左金吾衛大将軍兼御史大夫何証為送公主<lb/>
及冊可汗使光祿卿兼御史大夫李憲為之副三年回<lb/>
鶻可汗卒其從父弟曷薩可汗立遣使来告喪冊曷薩<lb/>
可汗為君登里汨囉没宻施合毘伽可汗命工部尚書<lb/>
兼御史大夫鄭權弔祭冊立之寳厯中頻使朝貢至太<lb/>
和六年為其下所殺其從子和特勒立遣使告喪為之<lb/>
廢朝詔冊和特勒為君登里邏汨沒宻施合毘伽可汗<lb/>
<pb n="KR2m0002_WYG_098-11a"/>
命左驍衛将軍兼御史大夫唐𢎞實持節弔祭冊立之<lb/>
開成四年其相勿薦公引山北沙陀攻圍之可汗自殺國<lb/>
人立勿薦公為署䬃可汗未受冊命連年饑疫羊馬死<lb/>
者被地又大雪為災武宗即位遣時澤王溶告喪始知<lb/>
易代其年為黠戛斯所害其國分散有烏希特勒者曷<lb/>
薩之弟和特勒之叔也亦率衆南奔至錯子山乃自立<lb/>
為可汗居塞上朝廷遣鴻臚賈耽右將軍王㑹往宣諭<lb/>
分邊偹以振食之兼就大同川還其馬價絹直冊為可<lb/>
<pb n="KR2m0002_WYG_098-11b"/>
汗遣将作少監兼御史中丞苗鎮持節駐于河東待其<lb/>
底定然後受而可汗違背恩徳侵刼諸部落旋又擅入<lb/>
雲州将入振武上以為天亡數盡不可容也乃命河東<lb/>
等道兵討之<lb/>
㑹昌三年正月諸軍大破迴鶻於薩呼山就其帳中奉<lb/>
太和公主歸於我軍其特勒以下大衆數萬人盡降獲<lb/>
其前後所賜勅書可汗亦被瘡與百騎踰山遁走㨗書<lb/>
至宰相率百僚闕中稱賀先是迴鶻宰相唱沒斯特勒<lb/>
<pb n="KR2m0002_WYG_098-12a"/>
將其家属及麾下數千人来降上嘉之降書撫宥仍賜<lb/>
姓李氏封懐化郡王改名思忠賜中第于永樂坊幷家<lb/>
屬遣所在給傳赴闕其軍士分于諸鎮收管用壯騎兵<lb/>
　　西㸑<lb/>
西㸑者南寜之渠帥自云本河東安邑人七代祖事晉<lb/>
人為南寜州太守屬中國亂遂王其地梁元帝時南寜<lb/>
州刺史徐文威徵詣荆州有㸑瓚者遂據南寜之地延<lb/>
袤二千餘里既死其子震玩統其衆髙祖受禪拜翫子<lb/>
<pb n="KR2m0002_WYG_098-12b"/>
𢎞達昆州刺史令持其父䘮歸𦵏于祖瑩既又遣俞大<lb/>
施至南寜諭之部落歸欵武徳七年七月二十四日来<lb/>
貢方物<lb/>
　　昆彌國<lb/>
昆彌國者一曰昆明西南夷也在㸑之西洱河為界即<lb/>
葉榆河也其俗與突厥畧同去京師九千里勝兵數萬<lb/>
人相傳云與匈奴本是兄弟國也漢武帝得其地入益<lb/>
州郡而其後復絶諸葛亮定南中亦所不至<lb/>
<pb n="KR2m0002_WYG_098-13a"/>
武徳四年巂州治中吉𢎞偉使南寜因至其國諭之至<lb/>
十二月遣使朝貢因求内附自是每歲不絶其使多由<lb/>
黔南路而至近又封其别帥為滇王代襲其國<lb/>
貞觀十九年四月二十日右武衛将軍梁建方討之降<lb/>
其諸屯七十二所户十萬九千三百遣使往洱河有數<lb/>
十百部落大者五六百户小者二三百户無大君長有<lb/>
數十姓以楊李趙董為名家各擅一州不相統攝自云<lb/>
其先本漢人有城郭村邑自夜郎滇池以西皆云荘蹻<lb/>
<pb n="KR2m0002_WYG_098-13b"/>
之餘種也其土五榖與中夏同以十二月為歲首<lb/>
　　林邑國<lb/>
漢日南象郡之地其先因漢女子徵側之亂是後功曹<lb/>
子區連殺縣令自號為王無子其甥熊代立晉宋已来<lb/>
恒通中國其地恒温不識氷雪常多霧雨人能用弩以<lb/>
藤為甲王出則列象千頭信佛法以二月為歲首稻歲<lb/>
再熟有結遼鳥能解人語<hi>亦謂之結了鳥盖土音訛也</hi>
武徳六年二月其王梵志遣使朝貢<lb/>
<pb n="KR2m0002_WYG_098-14a"/>
貞元四年又貢大珠大如雞卵圎白皎潔状若水晶正<lb/>
午向日以艾承之即火燃八年又獻白鸚鵡情識辨慧<lb/>
善于應答太宗憫之並付其使令放歸林藪十四年其<lb/>
國獻通天犀一十枚諸寳稱是永徽總章中有玊鉢迦<lb/>
含波摩累獻馴象先天開元中其王建多達摩又獻馴<lb/>
象沈香琥珀等<lb/>
天寳八載其王盧陀羅使獻真珠一百顆沈香三十觔<lb/>
鮮白㲲二十隻自至徳後遂改稱環王國不以林邑為<lb/>
<pb n="KR2m0002_WYG_098-14b"/>
號貞元九年環王因遣使貢犀牛上令見于太廟<lb/>
元和四年八月安南都䕶張舟奏破環王國偽驩愛州<lb/>
都統殺三萬餘人獲其王子五十九人器械戰船戰象<lb/>
稱之<lb/>
咸通二年十二月攻安南府遣神䇿将軍康承訓率禁<lb/>
軍幷江西湖南之兵赴援<hi>先是大中末安南都䕶李琢貪暴侵刻獠民羣僚引蠻攻</hi>
<hi>安南至咸通三年大徵兵赴援天下騷動其年東蠻境陷交趾</hi>
　　真臘國<lb/>
<pb n="KR2m0002_WYG_098-15a"/>
在林邑之西南本扶南之屬國也東接車渠西屬驃南<lb/>
濵海王姓劉利氏其俗東向開門國以東為上有戰象<lb/>
五千頭梁大同中始幷扶南而有其國都伊奢那城風<lb/>
俗與林邑同<lb/>
武徳六年十月遣使来朝<lb/>
貞觀二年十一月又與林邑國俱来朝貢太宗嘉之賜<lb/>
賚甚厚今南方人謂真臘國為善國自神龍已後真臘<lb/>
分為二半以南近海多陂澤處今謂之水真臘半以北<lb/>
<pb n="KR2m0002_WYG_098-15b"/>
多山阜處今謂之陸真臘亦謂之文單國貞觀中累遣<lb/>
使朝貢永徽二年遣使獻馴象<lb/>
聖厯元年開元五年天寳九載並遣使朝貢幷獻犀牛<lb/>
水真臘國者其境東西南北約皆八百里東至奔陀浪<lb/>
洲西至堕羅鉢底國南至小海北至陸真臘國其王所<lb/>
處城號娑羅城提㧞國之東有小城皆謂之國其國甚<lb/>
多象餘所出物産及言語與真臘同<lb/>
元和八年遣使李摩那等来朝<lb/>
<pb n="KR2m0002_WYG_098-16a"/>
　　白狗羌<lb/>
西羌之别名與㑹州連接勝兵一千白蘭羌亦西羌之<lb/>
别種風俗並與党項國同<lb/>
武徳六年十二月遣使朝貢<lb/>
貞觀五年十二月其渠帥並来朝<lb/>
永徽二年十一月特浪生羌卜樓莫各率衆萬餘户詣<lb/>
茂州歸附其年正月生羌大首領凍就率部落内附以<lb/>
其地置建州顯慶中白蘭為吐蕃所併收其兵以為軍<lb/>
<pb n="KR2m0002_WYG_098-16b"/>
鋒<lb/>
開元二十九年春益州刺史仇兼瓊奏其國及索摩等<lb/>
諸州籠官三百餘來至秦州望准女國等例簡擇許令<lb/>
入奏餘並就秦州宴賞放還從之其年十月白狗國四<lb/>
品籠官蘇唐封及狗子川五品籠官薛阿封管至各賜<lb/>
紫金及帛以遣之<lb/>
貞元九年七月其王羅陀葱又與女國等詣劍南西川<lb/>
節度使韋臯内附謁授試太常卿兼保州司馬至今子<lb/>
<pb n="KR2m0002_WYG_098-17a"/>
孫承襲其爵<lb/>
　　曹國<lb/>
理那蜜水古康居之地俗與康國同附于突厥勝兵千<lb/>
餘人好淫祠罄資産而無悔去𤓰州六千里<lb/>
武徳七年七月朝貢使至云本國以臣為健兒聞秦王<lb/>
為神武願在麾下髙祖大悦<lb/>
貞觀十一年至開元中朝貢不闕<lb/>
天寳元年其王哥邏僕使獻方物三年詔封其主為懐<lb/>
<pb n="KR2m0002_WYG_098-17b"/>
徳王四載哥邏僕羅上表自陳曾祖以来囘天可汗忠<lb/>
赤常受徵發望乞恩慈將臣土國同于唐國小子所須<lb/>
驅遣臣身一心為國征討十一載其王設阿忽與國副<lb/>
王野解及九國王並上表請同心擊黑衣大食𤣥宗晏<lb/>
賜慰諭遣之又有中曹國在西曹國之東康國之北其<lb/>
所治謂之迦布底真城在平川其人長大工于戰又有<lb/>
西曹國理那蜜水南瑟底痕城東南去康國一百里西<lb/>
北至河國二百里南與史國界接北與波覽國界接其<lb/>
<pb n="KR2m0002_WYG_098-18a"/>
城東北四十里有越于底城内有得悉神逺近敬信之<lb/>
有金义金破羅濶一丈五尺每日所祭羊馬千人食之<lb/>
不盡幷有金銀器其上題云漢天子所賜神器隋大業<lb/>
中始通武徳以後常修蕃禮<lb/>
　　殊柰國<lb/>
崑崙人也在林邑南去交趾海行三月餘日習俗文字<lb/>
與婆羅門同絶逺未常朝中國貞觀二年十月使至朝<lb/>
貢<lb/>
<pb n="KR2m0002_WYG_098-18b"/>
　　㧞野古國<lb/>
在僕骨東境勝兵一萬户六萬人皆殷富其地東北一<lb/>
千里曰康干河有松木入水一二年而化為石其色青<lb/>
有國人居住其人謂之康干石人皆著木脚上山逐鹿<lb/>
其國東北六日行至鞠國有樹無草無羊馬有鹿如中<lb/>
國牛馬使鹿牽車可勝三四人衣鹿皮鹿食地苔自鞠<lb/>
國東行十五日並俞折國土地廣大百姓多風俗與抜<lb/>
野古同地少牛馬而多豹鼠鞠國北有大漠國饒羊馬<lb/>
<pb n="KR2m0002_WYG_098-19a"/>
其人極長大長者至丈三四其國云北有骨帥國與大<lb/>
漠國相接戸萬五千勝兵三萬<lb/>
　　霫國<lb/>
匈奴之别種亦與靺鞨為隣勝兵萬人並臣于頡利習<lb/>
俗與突厥畧同其渠帥號為俟斤<lb/>
貞觀三年朝貢至二十一年列其地為寳顔州即以其<lb/>
渠長為刺史先是太宗蕩平突厥其豪帥多授以侍衛<lb/>
之官沙漠之人素愛錦罽太宗既招来遐域特賜其好<lb/>
<pb n="KR2m0002_WYG_098-19b"/>
者因錦文所用舊縷而錯綜其色花葉翔走事多殊形<lb/>
毎頒賜其渠長大為榮寵<lb/>
顯慶五年以其首領李含珠為居延都督含珠死以其<lb/>
弟厥都為居延都督自後無間焉<lb/>
　　党項羌<lb/>
在古析支之地漢西羌之别種魏晉已降西羌㣲弱周<lb/>
滅宕昌鄧至之後党項始强南雜春桑迷桑等羌北連<lb/>
吐谷渾其種每姓别自為部落一姓之中復分為小部<lb/>
<pb n="KR2m0002_WYG_098-20a"/>
落大者萬餘騎小者數千騎不相統一有細封氏費聰<lb/>
氏往利氏頗超氏野辭氏旁當氏米貪氏拓㧞氏最為<lb/>
强族俗皆土著有棟宇織犛牛及羊毛覆之俗尚武無<lb/>
法令賦役其人多夀年至百五六十歲不事生産好為<lb/>
竊盗互相凌刼尤重復讎如未可得蓬頭垢面洗足蔬<lb/>
食要斬讐人而復故常男女並皆衣裘褐仍被大氊不<lb/>
知耕稼土無五榖氣候多風寒以犛牛馬騾羊豕為食<lb/>
五月草始生八月霜雪降求大麥于他界醖以為酒妻<lb/>
<pb n="KR2m0002_WYG_098-20b"/>
其庻母及伯叔母嫂子姪之婦淫穢蒸報諸夷中最為<lb/>
甚然不婚同姓老死者則仰天椎胸而悲哭焚之名為<lb/>
火𦵏無文字但俟草木以記歲時<lb/>
貞觀三年南㑹州都督鄭元璹遣招諭其長細部賴舉<lb/>
部内附亦自入朝列其地為軌州拜部賴為之刺史其<lb/>
後諸部相次内附列其地為崌奉巗逺四州各拜首領<lb/>
為刺史五年詔遣使開其河曲地為六十州内附者三<lb/>
十四萬口有羌豪拓㧞赤詞者甚為渾主伏尤所暱與<lb/>
<pb n="KR2m0002_WYG_098-21a"/>
之結婚屢抗官軍後與其從子思頭並率衆與諸首領<lb/>
歸欵列其地為懿嵯麟可等三十二州以松州為都督<lb/>
府羈縻存撫之拜赤詞為西戎州都督賜姓李氏自是<lb/>
從阿首大積石山以来並為中國之境後吐蕃强盛拓<lb/>
㧞氏漸為所逼遂請内徙始移之于慶州因置静邊等<lb/>
州以處之故地陷于吐蕃其處者為其役屬吐蕃謂之<lb/>
彌事又有黑党項在水之西李靖之西討也渾主乞伏<lb/>
奔之處以空閒之地及吐谷渾舉國内屬其黑党項首<lb/>
<pb n="KR2m0002_WYG_098-21b"/>
領號敦善其年因貢方物其雪山党項姓破丑氏居山<lb/>
之下貞觀初亦常朝貢又有白狗赤桑白蘭等諸羌自<lb/>
龍朔以後並為吐蕃所破而服屬焉其在西北邊者天<lb/>
授三年内附凡二十萬口分其地置朝吴浮歸等十州<lb/>
仍散居靈夏等界内自至徳已後常為吐蕃所誘宻以<lb/>
官告授之使為偵導故時或侵叛尋亦底寜至寳應初<lb/>
其首領来朝請助國供靈州軍糧優詔賛美其在涇隴<lb/>
州界者至後上元元年率其衆十餘萬詣鳳翔節度使<lb/>
<pb n="KR2m0002_WYG_098-22a"/>
崔光逺請降<lb/>
寳慶元年十二月其歸順州部落乾封州部落歸義州<lb/>
部落順化州部落和寜州部落和義州部落寳善州部<lb/>
落寜定州部落羅雲州部落朝鳳州部落並詣山南西<lb/>
道都防禦使梁州刺史臧希讓請冊印讓以聞詔從之<lb/>
貞元三年十二月初禁商賈以口馬器械于党項部落<lb/>
貨易十二年二月六州党項自石州奔過河西党項有<lb/>
大府部落曰野利越詩龍兒野利厥律兒黄野海野窣<lb/>
<pb n="KR2m0002_WYG_098-22b"/>
等居慶州者號為東山部落居夏州者號為平夏部落<lb/>
永泰大厯以後居石州依水草至永安城鎮将阿使那<lb/>
思暕擾其部落求取駝馬無厭中使又賛成其事党項<lb/>
不堪其弊遂率部落奔過河<lb/>
元和元年七月宰相杜佑上䟽曰伏見近者党項與西<lb/>
戎潜通屢有降人指陳事蹟而公卿廷議以為宜當謹<lb/>
兵備戒侵軼益發申卒邀其冦暴此盖未達事機匹夫<lb/>
之常論耳夫蠻戎為患自古有之周宣以獫狁為害但<lb/>
<pb n="KR2m0002_WYG_098-23a"/>
命南仲往城朔方驅之太原及是而止誠不欲弊中國<lb/>
怒逺人也秦平六國恃其兵力北築長城以拒匈奴西<lb/>
逐諸羌出于塞外勞力擾人結怨階亂中國未静賊徒<lb/>
競起海内雲擾實生謫戍漢武因文景之富命将興師<lb/>
遂至户口減半竟下哀痛之詔罷役輪臺前史書之為<lb/>
嘉其迷而能復盖聖王之理天下也惟務綏静蒸人西<lb/>
至流沙東漸于海在南與北示存聲敎不以逺物為珍<lb/>
重求遐方入貢盖疲内而事外終得少而失多故前代<lb/>
<pb n="KR2m0002_WYG_098-23b"/>
納忠之臣並有諌君之議淮南王請息師于閩越賈捐<lb/>
之願棄地于珠崖安危利害髙懸前史昔馮奉世矯漢<lb/>
帝之詔擊莎車傳其王首于京師威振西域宣帝大悦<lb/>
議加爵土之賞蕭望之獨以為矯制違命雖有功效不<lb/>
可為法恐後之奉使者争遂發兵為國家生事述理明<lb/>
白其言遂行國家自天后以来突厥黙啜兵强氣勇屢<lb/>
冦邊城為害頗甚開元初邊将郝靈筌親捕斬之傳首<lb/>
闕下自以為功伐莫二坐自望寵爵宋璟為相慮武臣<lb/>
<pb n="KR2m0002_WYG_098-24a"/>
邀功為國生事止授以郎將由是訖開元間無人復議<lb/>
開邊中國遂寜外藩亦静此皆成敗可徴鑒誡非逺其<lb/>
党項小蕃雖處中國本懐我徳當示撫綏間者邊将非<lb/>
亷亟有侵刻或利其羊馬或取其子女使竭其方物徴<lb/>
為役徒怨苦既多叛亡遂起或與北蕃通使或與西戎<lb/>
冦連有為使然固當懲革傳曰逺人不服則修文徳以<lb/>
来之管子曰國家無使勇猛為邊境此誠聖哲識㣲知著<lb/>
之逺畧也今戎醜方强邊備未實誠慎擇良将誡之完<lb/>
<pb n="KR2m0002_WYG_098-24b"/>
輯使知誠信絶其求取用示懐柔来則懲禦去則謹偹<lb/>
自然彼懐我徳革其奸謀何必遽圗興師坐致勞費陛<lb/>
下上聖至仁覆育羣類動必師古謀無不臧伏望堅保<lb/>
永圗置之袵席實天下幸甚上深嘉納之<lb/>
九年五月復置宥州以䕶党項<lb/>
十五年七月鹽州送刼烏自池鹽女子拓㧞三娘幷婢<lb/>
二人召入内詰之赦罪送本州其年十一月命太子中<lb/>
允李寮為宣撫党項使以部落繁富至今逺近商賈賫<lb/>
<pb n="KR2m0002_WYG_098-25a"/>
雜繒諸貨入其部落貨其牛馬至太和開成之際其蕃<lb/>
鎮統領無緒恣其貪惏不顧危亡或强市其羊馬者不<lb/>
時償其直以是部落苦之遂相率為盗靈鹽之路小梗<lb/>
㑹昌初上頻命使安撫之兼命憲臣為使分三印以統<lb/>
之在邠寜鄜延者以侍御史内供奉崔彦曾統之<lb/>
　<lb/>
　<lb/>
　<lb/>
<pb n="KR2m0002_WYG_098-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐會要</head>
    <p>
<pb n="KR2m0002_WYG_000-1a"/>
欽定四庫全書　　　　史部十三<lb/>
　唐會要　　　　　　　　政書類一<hi>通制之屬</hi>
　　提要<lb/>
　　　　<hi>臣</hi>等謹案唐會要一百卷宋王溥撰溥字齊<lb/>
　　　　物并州祁人漢乾祐中登進士第周廣順初<lb/>
　　　　拜端明殿學士恭帝嗣位官右僕射入宋仍<lb/>
　　　　故官進司空同平章事監修國史加太子太<lb/>
　　　　師封祁國公卒諡康定事迹具宋史本𫝊初<lb/>
<pb n="KR2m0002_WYG_000-1b"/>
　　　　唐蘇冕嘗次髙祖至徳宗九朝之事為㑹要<lb/>
　　　　四十卷宣宗大中七年又詔楊紹復等次徳<lb/>
　　　　宗以來事為續會要四十卷以崔鉉監修段<lb/>
　　　　公路北户錄所稱會要即冕等之書也惟宣<lb/>
　　　　宗以後記載尚缺溥因復採宣宗至唐末事<lb/>
　　　　續之為新編唐㑹要一百卷建隆二年正月<lb/>
　　　　奏御詔蔵史館書凡分目五百十有四於唐<lb/>
　　　　代沿革損益之制極其詳核官號内有識量<lb/>
<pb n="KR2m0002_WYG_000-2a"/>
　　　　忠諫舉賢委任崇奬諸條亦頗載事蹟其細<lb/>
　　　　項典故不能概以定目者則别為雜録附於<lb/>
　　　　各條之後又間載蘇冕駁議義例該備有禆<lb/>
　　　　考證今僅𫝊抄本脱誤頗多八卷題曰郊儀<lb/>
　　　　而所載乃南唐事九卷題曰雜郊儀而所載<lb/>
　　　　乃唐初奏疏皆與目録不相應七卷十卷亦<lb/>
　　　　多錯入他文蓋原書殘缺而後人妄摭竄入<lb/>
　　　　以盈卷帙又一别本所缺四卷亦同而有補<lb/>
<pb n="KR2m0002_WYG_000-2b"/>
　　　　亡四卷採摭諸書所載唐事依原目編類雖<lb/>
　　　　未必合溥之舊本而宏綱細目約畧麤具猶<lb/>
　　　　可以見其大凡今據以録入仍各註補字於<lb/>
　　　　標目之下以示區别焉乾隆四十六年十一<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
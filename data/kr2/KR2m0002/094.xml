<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷九十四</head> <lb/>
    <p>
<pb n="KR2m0002_WYG_094-1a"/>
欽定四庫全書<lb/>
　唐㑹要卷九十四<lb/>
　　　　　　　　　　　　　宋　王溥　撰<lb/>
　　北突厥下<lb/>
嗣聖三年九月以突厥斛瑟羅為繼往絶可汗四年七<lb/>
月骨篤祿冦朔州武后遣黑齒常之等擊之骨篤祿走<lb/>
磧北六年九月武后以僧懐義討之十年九月骨篤祿<lb/>
死弟黙啜五十一年三月復遣僧懐義討黙啜十二年<lb/>
<pb n="KR2m0002_WYG_094-1b"/>
十月黙啜遣使請降<lb/>
十四年三月黙啜請為其女求昏武后遣嚴知㣲等冊<lb/>
為遷善可汗其先降者處于豐勝靈夏朔代六州至是<lb/>
黙啜求之乃悉驅降户歸之幷許其昏由是黙啜益强<lb/>
盛<lb/>
十五年八月太后以武承嗣子延秀入突厥納其女黙<lb/>
啜謂知㣲等曰我世受李氏恩欲以女嫁李氏安用武<lb/>
氏兒聞李氏惟兩兒在我将兵輔立之以知㣲為南面<lb/>
<pb n="KR2m0002_WYG_094-2a"/>
可汗發兵冦媯澶等州移書曰我可汗女當嫁天子兒<lb/>
武小姓罔冐為婚我為此起兵欲取河北耳九月陷趙<lb/>
州武后以帝為皇太子河北道元帥狄仁傑副之将兵<lb/>
討黙啜北遁追之不及<lb/>
十六年十月黙啜立其弟咄悉匐為右廂察骨篤祿子<lb/>
黙矩為左廂察各主兵二萬餘其子匐俱為小可汗位<lb/>
在兩察上主處木昆等十姓兵四萬餘又號為拓西可<lb/>
汗<lb/>
<pb n="KR2m0002_WYG_094-2b"/>
十八年七月黙啜冦鹽夏遂冦并州遣薛季昶等禦之<lb/>
神龍二年十二月黙啜冦鳴沙進冦原㑹等州掠隴右<lb/>
牧馬萬餘匹而去詔訪羣臣禦冦計䇿<lb/>
景龍二年十一月突厥施烏質勒卒子娑葛自立為可<lb/>
汗故将闕啜忠節不服數相攻擊遣馮嘉賔持節安撫<lb/>
忠節吕守素處置四鎮以牛師奨為西安副都䕶發甘<lb/>
凉兵兼徵吐蕃以討娑葛忠節逆嘉賔於討舒河口娑<lb/>
葛遣兵襲之擒忠節殺嘉賔守素牛師奨與娑葛戰敗<lb/>
<pb n="KR2m0002_WYG_094-3a"/>
遂陷西安斷四鎮路遂赦娑葛立為可汗三年七月娑<lb/>
葛遣使請降<lb/>
景雲二年正月黙啜遣使請和遣和逢堯使突厥逢堯<lb/>
説黙啜曰處宓堅昆聞可汗結昏於唐皆當歸附何不<lb/>
襲唐冠帶使之聞之黙啜許訥明日幞頭紫衫再拜稱<lb/>
臣<lb/>
開元三年黙啜既請和稱臣於是復圍北庭九月遣薛<lb/>
訥討之四年六月黙啜為㧞曳固斬首来降<lb/>
<pb n="KR2m0002_WYG_094-3b"/>
九年三月突厥毘伽遣使求和帝賜書諭之曰果有誠<lb/>
心則共保遐福不然無煩使者往来若仍侵邊亦有以<lb/>
待之其審圗之<lb/>
十五年九月吐蕃冦𤓰州遺突厥毗伽書欲與俱入冦<lb/>
毗伽獻其書於朝上嘉之聽於西受降互市于是遣使<lb/>
入貢<lb/>
二十二年十二月毗伽為其臣梅錄啜毒死子登利立<lb/>
二十九年七月登利從叔二人分典兵馬號左右察登<lb/>
<pb n="KR2m0002_WYG_094-4a"/>
利惡其専誘右察斬之左察判闕特勒攻殺登利骨咄<lb/>
葉䕶自立為可汗<lb/>
天寳元年秋七月突厥㧞悉宻囘紇葛邏祿自為左右<lb/>
葉䕶餘衆共立判闕特勒之子為烏蘇可汗朔方節度<lb/>
使王忠嗣説㧞悉宻等攻之烏蘇遁去突厥西葉䕶阿<lb/>
布思等帥餘衆千餘帳相次来降突厥由是遂㣲弱<lb/>
三載八月㧞悉宻攻殺突厥烏蘇可汗國人立其弟為<lb/>
白眉可汗於是勅忠嗣乗亂破其左廂十一部㑹囘紇<lb/>
<pb n="KR2m0002_WYG_094-4b"/>
葛邏祿共攻㧞悉宻頡跌伊施殺之囘紇骨力裴羅自<lb/>
立為骨咄祿毗伽闕可汗上冊拜裴羅為懐仁可汗<lb/>
四載正月懐仁為白眉所殺其子摩延啜立自號葛勒<lb/>
可汗<lb/>
　　西突厥<lb/>
西突厥曷娑那可汗入朝于隋留之國人立其叔父射<lb/>
匱可汗射匱者達頭之孫既立拓地東至金山西至海<lb/>
遂與北突厥為敵建庭於龜兹北三彌山射匱卒弟綂<lb/>
<pb n="KR2m0002_WYG_094-5a"/>
葉䕶可汗立勇而有謀北幷鐵勒控弦十萬據烏孫故<lb/>
地又移庭於石國北千泉西域諸國皆臣之葉護各遣<lb/>
人督征賦<lb/>
武徳元年八月以西突厥曷娑那可汗為歸義王曷娑<lb/>
那獻大珠帝曰珠誠至寳然朕寳王赤心珠無所用之<lb/>
竟還之<lb/>
二年八月曷娑那在長安北突厥遣使請殺之不許羣<lb/>
臣皆曰保一人而失一國後必為患秦王曰人窮歸我<lb/>
<pb n="KR2m0002_WYG_094-5b"/>
殺之不義久之引曷娑那入内殿既而送中書省縱北<lb/>
突厥使者殺之<lb/>
八月西突厥髙曷各遣使入貢<lb/>
八年夏四月統葉䕶遣使請昏帝問裴矩矩對曰今北<lb/>
冦方强國家且當逺交而近攻臣謂宜許其昏以威頡<lb/>
利俟數年之後徐思其宜上從之<lb/>
貞觀八年十月西突厥咄陸可汗死其弟沙鉢羅咄咥<lb/>
利立<lb/>
<pb n="KR2m0002_WYG_094-6a"/>
十二年十二月西突厥分為十部毎部豪長各賜一箭<lb/>
謂之十箭又分左右廂左廂號五咄亦置五大啜右廂<lb/>
號弩失畢置五大俟斤通謂之十姓至是咥利失失衆<lb/>
心為其臣所逐遂走焉耆尋復得其故地西部遂立欲<lb/>
谷設為乙毘咄陸可汗中分其地<lb/>
十三年十二月西突厥咥利失可汗死子乙毘沙鉢羅<lb/>
䕶立號南庭咄陸為北庭<lb/>
十五年五月咄陸可汗殺沙鉢羅可汗<lb/>
<pb n="KR2m0002_WYG_094-6b"/>
十六年咄陸既幷沙鉢羅之衆自恃強盛遣兵冦伊州<lb/>
安西都䕶郭孝恪擊破之是年咄陸擊破米國不分所<lb/>
獲與其下又斬其将泥孰啜泥孰啜部将胡祿屋襲擊<lb/>
之咄陸走保白水湖城所部詣闕請廢之上遣使立莫<lb/>
賀咄之子為乙毗射匱可汗率諸部擊咄陸敗之使人<lb/>
招其故部落皆曰使我千人戰死一人獨存亦不汝從<lb/>
咄陸自知不為衆附乃奔吐火羅<lb/>
十九年六月乙毘射匱可汗遣使入貢且請昏許之使<lb/>
<pb n="KR2m0002_WYG_094-7a"/>
割龜兹于闐踈勒朱俱波葱嶺五國以為聘禮<lb/>
二十二年四月葉䕶賀魯来降咄陸既奔吐火羅部落<lb/>
亡散其葉䕶阿史那賀魯帥其餘衆數千帳内屬詔以<lb/>
為瑶池都督<lb/>
永徽三年七月賀魯招集離散廬帳漸盛聞太宗崩遂<lb/>
叛擊破射匱滅之勝兵數十萬與乙毘咄陸連兵處月<lb/>
處宻及西城諸國多附之進冦庭州攻陷金嶺城詔梁<lb/>
建方契苾何力發兵及囘紇以討之<lb/>
<pb n="KR2m0002_WYG_094-7b"/>
四年十二月乙毘咄陸死子頡苾達度設號真珠葉䕶<lb/>
與沙鉢羅有隙尋為沙鉢羅所倂<lb/>
六年五月屯衛大将軍程知節将兵討沙鉢羅不克<lb/>
顯慶二年正月遣蘇定方等復擊沙鉢羅定方至曳咥<lb/>
河西沙鉢羅帥十萬拒戰擊敗之會大雪平地二尺定<lb/>
方曰彼恃雪深謂我不能進亟追之可及也又斬獲數<lb/>
萬沙鉢羅脱走趣石國諸部各歸所居乃命蕭嗣業追<lb/>
獲之遂分其地置崑陵濛陵二都䕶以彌射為興昔亡<lb/>
<pb n="KR2m0002_WYG_094-8a"/>
可汗押五咄陸部落步真為繼往絶可汗押五弩失畢<lb/>
部落<lb/>
龍朔二年十月勅興昔亡繼往絶二可汗發兵與蘇海<lb/>
政討龜兹繼往絶素與興昔亡有怨密請海政矯勅收<lb/>
斬之其部落亡走海政追討平之繼往絶尋死十姓無<lb/>
主附於吐蕃<lb/>
三年十月西突厥冦庭州刺史来濟将兵拒之不能禦<lb/>
遂赴敵死<lb/>
<pb n="KR2m0002_WYG_094-8b"/>
永淳元年四月阿史那車簿圍弓月安西都䕶王方翼<lb/>
救之三姓咽麫與車簿合兵拒方翼戰於熱海分遣禆<lb/>
将襲破之擒其豪長三百人西突厥遂平<lb/>
嗣聖七年十月西突厥十姓自垂拱以来為東突厥所<lb/>
侵掠散亡畧盡繼往絶可汗斛瑟羅收其餘衆入居内<lb/>
地武后以為竭忠事主可汗<lb/>
二十一年正月周以阿史那懐道為西突厥十姓可汗<lb/>
　　西陁突厥<lb/>
<pb n="KR2m0002_WYG_094-9a"/>
貞觀十二年九月上以薛延陁强盛恐後難制分封其<lb/>
二子皆為小可汗各賜鼓纛外示優崇實分其勢<lb/>
十五年十一月薛延陁真珠可汗聞将東封竟内已虚<lb/>
我此時取思摩奴如拉朽乃命其子大度設發諸部兵<lb/>
合二十萬擊突厥思摩不能禦率部落入長城保朔州<lb/>
遣使告急詔遣李世勣等分道擊之十二月世勣敗薛<lb/>
延陁於諾真水捕獲五萬餘大度設脫走<lb/>
十六年十月上謂侍臣曰薛延陁屈强今禦之有二䇿<lb/>
<pb n="KR2m0002_WYG_094-9b"/>
茍非發兵殄滅之則與之婚姻以撫之房𤣥齡曰兵凶<lb/>
戰危臣以為和親便即命兵部侍郎崔敦禮持節使薛<lb/>
延陁許以新興公主妻之<lb/>
十七年真珠使其姪来納聘獻羊馬契苾何力上言薛<lb/>
延陁不可與昏上曰我許之矣可食言乎何力曰願且<lb/>
遷延𠡠奚男使親迎彼必不敢来則絶之矣上乃召真<lb/>
珠可汗㑹禮真珠欲行其臣不可謂往必不返真珠謂天<lb/>
子聖明逺近朝服今親幸靈州以愛主妻我我得見天<lb/>
<pb n="KR2m0002_WYG_094-10a"/>
子死亦不恨薛延陁何患無君因多以羊馬為聘禮經<lb/>
沙磧耗死過半乃責以聘禮不備絶之褚遂良上䟽曰<lb/>
往者天下咸言陛下欲安百姓不愛一女莫不懐徳今<lb/>
忽有改悔之心得少失多竊為國家惜之嫌隙既生必<lb/>
搆邊患彼國蓄見欺之怒此民懐負約之慚恐非所以<lb/>
服逺人訓戎士也不聽薛延陁本無府庫至是厚歛諸<lb/>
部以充聘財諸部怨叛延陁由是衰弱<lb/>
十九年九月真珠二子長曰曳莽次曰㧞灼初分立為<lb/>
<pb n="KR2m0002_WYG_094-10b"/>
小可汗至是真珠死㧞灼殺其兄曳莽而自立是為多<lb/>
彌可汗十二月薛延陁冦夏州<lb/>
二十年正月夏州兵擊薛延陁大破之<lb/>
二十一年八月多彌猜褊好殺廢父時貴臣専用已所<lb/>
親眤國人不附囘紇諸部落擊之大敗上詔王道宗等<lb/>
将兵擊之國中驚擾多彌出走囘紇殺之盡據其地餘<lb/>
衆西走猶七萬共立真珠兄子咄摩支遣使奉表請居<lb/>
鬱督軍山之北詔遣使安集之鐵勒九姓豪長聞其来<lb/>
<pb n="KR2m0002_WYG_094-11a"/>
皆懼朝議亦恐其為磧北之患乃遣李世勣圗之上自<lb/>
幸靈州招撫之世勣至鬱督軍山咄摩支降道宗兵既<lb/>
渡磧薛延陁拒戰道宗擊破之遣使招諭鐵勒諸部其<lb/>
酋長皆喜請入朝駕至浮陽囘紇等十一姓各遣使歸<lb/>
命乞置官司上喜遣使納之詔曰朕聊命偏師遂擒頡<lb/>
利始𢎞廟畧已滅延陀鐵勒百餘萬户請為州郡混元<lb/>
以降書未前聞宜偹禮告廟仍頒示普天上又為詩曰<lb/>
雪耻酬百姓除凶報千古勒石於靈州<lb/>
<pb n="KR2m0002_WYG_094-11b"/>
　　吐谷渾<lb/>
初隋煬帝征吐谷渾可汗伏允奔党項煬帝立其質子<lb/>
順為主不果入㑹中國喪亂伏允還收其故地仍自稱<lb/>
為吐谷渾可汗<lb/>
武徳二年二月凉李軌奉書於帝稱從弟大凉皇帝臣<lb/>
軌帝怒議討之遣使與伏允連和使引兵擊李軌許以<lb/>
順還之伏允喜起兵擊軌數遣使入貢請其質子順帝<lb/>
遣還之<lb/>
<pb n="KR2m0002_WYG_094-12a"/>
四年七月吐谷渾冦洮岷二州遣岐州刺史柴紹救之<lb/>
為其所圍且乗髙射之天下如雨紹遣軍士彈琵琶二<lb/>
女子對舞衆怪之相與聚觀紹察其無偹潜遣精騎出<lb/>
其陣後擊之衆大潰<lb/>
八年正月吐谷渾突厥各請互市詔皆許之先是中國<lb/>
喪亂民乏耕牛至是資於戎狄雜畜被野<lb/>
貞觀八年十月吐谷渾可汗伏允老耄其臣天柱王用<lb/>
事數入塞侵盜詔大舉兵討之上欲以李靖為将因其<lb/>
<pb n="KR2m0002_WYG_094-12b"/>
老不欲重勞之靖聞之請行上大悦以靖為西海道行<lb/>
軍大總管節度諸軍討之<lb/>
九年五月李靖悉燒野草輕兵走入磧諸将以為馬無<lb/>
草未可深入侯君集曰彼一敗之後䑕逃鳥散取之易<lb/>
於拾芥此而不乗後必悔之靖從之分軍為兩道敗吐<lb/>
谷渾於牛心堆又敗諸赤水源令君集追伏允于烏海<lb/>
與戰大破之靖襲破伏允牙帳伏允子順斬天柱王来<lb/>
降伏允為左右所殺國人立順為可汗詔以為西平王<lb/>
<pb n="KR2m0002_WYG_094-13a"/>
後順為國人所殺上遣侯君集将兵立其子諾曷鉢為<lb/>
可汗<lb/>
十年三月吐谷渾請頒厯遣子入侍<lb/>
永徽三年正月吐谷渾遣使入貢<lb/>
咸亨三年二月徙吐谷渾於靈州其故地皆入於吐蕃<lb/>
乾寜元年六月李克用大破吐谷渾<lb/>
　<lb/>
　<lb/>
<pb n="KR2m0002_WYG_094-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷九十四<lb/>
</p>
<p>
</p>
  </div>
</body>
</text>
</TEI>
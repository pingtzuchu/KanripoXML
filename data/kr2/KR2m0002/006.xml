<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷六</head> <lb/>
    <p>
<pb n="KR2m0002_WYG_006-1a"/>
欽定四庫全書<lb/>
　唐㑹要卷六<lb/>
　　　　　　　　　　　　　宋　王溥　撰<lb/>
　　公主<lb/>
凡公主封有國名者鄎國代國霍國是也有以郡名者<lb/>
平陽宣陽東陽是也有以美名者太平樂安長寧是也<lb/>
惟𤣥宗之女皆以美名名之<lb/>
髙祖十九女長沙<hi>降馬少師</hi>襄陽<hi>降竇/鋋</hi>平陽<hi>降柴/紹</hi>髙密<hi>降長孫孝</hi>
<pb n="KR2m0002_WYG_006-1b"/>
<hi>政後降段綸</hi>長廣<hi>降趙慈景後/降楊師道</hi>長沙<hi>本封萬春降/豆盧懷讓</hi>房陵<hi>降竇奉節</hi>
<hi>後降賀蘭僧伽</hi>九江<hi>降執失/思力</hi>廬陵<hi>降喬/師望</hi>南昌<hi>降蘇/朂</hi>安平<hi>降楊思敬</hi>淮<lb/>
南<hi>降封道言</hi>貞定<hi>降崔/恭禮</hi>衡陽<hi>降阿史/那社爾</hi>丹陽<hi>降薛/萬徹</hi>臨海<hi>降襄師律</hi>館<lb/>
陶<hi>降崔宣度</hi>安定<hi>降温挺後/降鄭敬𤣥</hi>長樂<hi>降趙瓌</hi>
太宗二十女襄城<hi>降蕭銑</hi>汝南<hi>早/薨</hi>南平<hi>降王敬直後降劉𤣥意</hi>遂安<lb/>
<hi>降竇逵後降王大禮</hi>長樂<hi>降長/孫沖</hi>豫章<hi>降唐/義識</hi>巴陵<hi>降柴/令武</hi>普安<hi>降史仁表</hi>東<lb/>
陽<hi>降高履行</hi>臨川<hi>降周/道務</hi>清河<hi>降程/處亮</hi>蘭陵<hi>降竇/懷悊</hi>晉安<hi>降韋思安後降楊仁</hi>
<hi>輅</hi>安康<hi>降獨/孤諶</hi>新興<hi>降長/孫曦</hi>城陽<hi>降杜荷又/降薛瓘</hi>高陽<hi>降房遺愛</hi>晉陽<lb/>
<pb n="KR2m0002_WYG_006-2a"/>
<hi>早薨</hi>常山<hi>未及降薨/顯慶時</hi>新城<hi>降長孫銓後降韋正矩</hi>
髙宗三女義陽<hi>降權毅</hi>髙安<hi>降王/朂</hi>鎮國太平<hi>降薛紹後降武攸暨</hi>
中宗八女新都<hi>降武延暉</hi>宜城<hi>降裴/巽</hi>定安<hi>降王同胶後降韋濯三降崔銑</hi>長<lb/>
寧<hi>降楊慎交後降蘇彦伯</hi>永壽<hi>降韋/鑄</hi>永泰<hi>降武/延基</hi>安樂<hi>降武崇訓後降武延秀</hi>
成安<hi>降韋捷</hi>
睿宗十女壽昌<hi>降崔真</hi>安興<hi>早/亡</hi>淮陽<hi>降王/承慶</hi>代國<hi>降鄭萬鈞</hi>涼國<lb/>
<hi>降薛伯陽後降温儀</hi>嶭國<hi>降裴守一/後降裴巽</hi>鄎國<hi>降薛敬後/降鄭孝義</hi>金仙<hi>入道</hi>玉真<lb/>
<hi>入道</hi>霍國<hi>降裴虚已</hi>
<pb n="KR2m0002_WYG_006-2b"/>
𤣥宗二十八女永穆<hi>降王繇</hi>常芬<hi>降張/去奢</hi>孝昌<hi>早/薨</hi>靈昌<hi>早薨</hi>常<lb/>
山<hi>降薛譚後降竇澤</hi>唐昌<hi>降薛/鏽</hi>萬安<hi>入/道</hi>寧親<hi>降裴/垍</hi>上仙<hi>早薨</hi>新昌<lb/>
<hi>降蕭衡</hi>髙都<hi>降裴/惠童</hi>臨晉<hi>降鄭/潛曜</hi>建平<hi>降豆盧建後降/楊說封衞國</hi>貞陽<hi>降源</hi>
<hi>清後降蘇震</hi>信成<hi>降獨/孤明</hi>宜春<hi>早/薨</hi>壽春<hi>降吳澄後入/道封楚國</hi>昌樂<hi>降竇鍔</hi>
永寧<hi>降裴齊丘</hi>平昌<hi>降温西華後降楊/徽蘇明封宋國</hi>太華<hi>降楊/錡</hi>興信<hi>本封髙陽</hi>
<hi>降張垍後降裴穎三降楊敷改封齊國</hi>壽昌<hi>降郭/液</hi>樂成<hi>降薛/履謙</hi>新平<hi>降裴玪後降姜</hi>
<hi>慶初</hi>廣寧<hi>降程昌裔/後降蘇恬</hi>咸宜<hi>降楊泗後/降崔嵩</hi>萬春<hi>降楊朏</hi>
肅宗七女長樂<hi>降豆盧諶改封宿國</hi>寧國<hi>降鄭巽又降嶭康衡封蕭國後降回紇可汗</hi>
<pb n="KR2m0002_WYG_006-3a"/>
和政<hi>降桞潭</hi>大寧<hi>降張清/封剡國</hi>宜寧<hi>降鄭沛/封紀國</hi>永和<hi>降王/詮</hi>延光<hi>降裴</hi>
<hi>徽後降蕭升封郜國</hi>
代宗二十女靈仙真定<hi>並贈</hi>永清<hi>降裴/倣</hi>昇平<hi>十餘歳降郭曖封虢國</hi>
華陽<hi>入道</hi>玉清<hi>贈/</hi>嘉豐<hi>降髙/怡</hi>上霄<hi>贈/</hi>永樂<hi>降田/華</hi>長林<hi>降沈明</hi>
太和<hi>追封</hi>嘉明<hi>降田緒初封武清/贈趙國諡莊懿</hi>玉虚<hi>追/封</hi>普寧<hi>降吳士廣</hi>晉陽<lb/>
<hi>降裴液</hi>義清<hi>降桞/杲</hi>壽昌<hi>降竇/克正</hi>新都<hi>降王潛後/降田華</hi>西平章寧<hi>並殤</hi>
德宗十女唐安<hi>降韋宥早薨册贈韓國諡貞穆</hi>義陽<hi>降王士平贈魏國諡憲穆</hi>義興<lb/>
<hi>降張茂宗尋薨贈鄭國諡莊穆</hi>臨真<hi>降嶭/釗</hi>永陽<hi>降崔/諲</hi>文安<hi>早/亡</hi>咸安<hi>降回紇武義成</hi>
<pb n="KR2m0002_WYG_006-3b"/>
<hi>功可汗贈燕國諡襄穆</hi>宜都<hi>降栁/昱</hi>義川晉平<hi>早亡</hi>
順宗十一女漢陽<hi>始封徳陽降郭鏦</hi>臨汝<hi>早/亡</hi>普安<hi>降鄭何贈梁國諡恭靖</hi>
東陽<hi>降崔把</hi>西河<hi>降沈/翬</hi>雲安<hi>降劉/士涇</hi>襄陽<hi>降張/克禮</hi>潯陽<hi>入道</hi>邵陽<lb/>
<hi>入道</hi>虢國<hi>降王/承系</hi>平恩<hi>入道</hi>
憲宗十九女普寧<hi>降于季友改封永昌贈梁國諡曰惠康</hi>永嘉<hi>入/道</hi>衡陽<hi>早亡</hi>汾<lb/>
陽<hi>降韋讓贈鄭國諡温儀</hi>宣城<hi>降沈/<graphic n="KR1330" url="https://raw.githubusercontent.com/kanripo/KR-Gaiji/master/images/KR1330.png" mimeType="image/png"/>
                    </hi>岐陽<hi>降杜琮贈晉/國諡曰惠康</hi>陳留<hi>降裴損</hi>
真寧<hi>降嶭翃</hi>南康<hi>降沈/汾</hi>普康<hi>早/亡</hi>臨真<hi>降衛/洙</hi>真源<hi>降杜/中立</hi>永順<hi>降劉</hi>
<hi>𢎞景</hi>安平<hi>降劉/異</hi>壽安<hi>降王元逹/本琛王女</hi>永安義寧<hi>入/道</hi>定安<hi>初封太和降回</hi>
<pb n="KR2m0002_WYG_006-4a"/>
<hi>紇可汗</hi>貴卿<hi>早薨贈</hi>
穆宗八女義豐<hi>降韋處仁</hi>淮陽<hi>降栁/正元</hi>延安<hi>降竇/澣</hi>金堂<hi>降郭仲恭初封</hi>
<hi>晉陵</hi>清源<hi>早/亡</hi>鐃陽<hi>降郭/仲詞</hi>義昌<hi>入/道</hi>安康<hi>入道</hi>
敬宗三女永興　　天長　　寧國<lb/>
文宗四女興唐　　西平　　朗寧　　光化<lb/>
武宗七女昌樂　　夀春　　永清　　延慶　　静<lb/>
樂　樂温　　長寧<lb/>
宣宗十一女萬夀<hi>降鄭顥</hi>廣徳<hi>降于/琮</hi>永福　西華<hi>降嚴祁</hi>義和<lb/>
<pb n="KR2m0002_WYG_006-4b"/>
　饒安　　盛唐　　平原　　　唐陽　許昌<hi>降栁陟</hi>豐陽<lb/>
懿宗女同昌<hi>降韋保衡追封衛國諡曰文懿</hi>
僖宗二女唐興　　永平<lb/>
昭宗女永明<lb/>
　　雜録<lb/>
高祖第三女平陽公主義兵起公主于鄠縣莊散家資<lb/>
招引山中亡命得數百人起兵以應高祖略地至盩厔<lb/>
武功始平皆下之每申明法令禁兵無得侵掠故逺近<lb/>
<pb n="KR2m0002_WYG_006-5a"/>
奔赴甚衆得兵七萬人公主間使以聞使者至髙祖大<lb/>
悅及義軍渡河公主引精兵萬餘與太宗㑹于渭北與<lb/>
其駙馬柴紹各置幕府營中號為娘子軍京城平封為<lb/>
平陽公主獨有軍功每賞賜異于他主及薨諡曰昭<lb/>
太宗長女襄城公主出降中書令蕭瑀子銑公主雅有<lb/>
禮度太宗每令諸公主凡厥所為皆視其楷則又令所<lb/>
司别為營第公主辭曰婦事舅姑如事父母若居處不<lb/>
同則定省多闕再三固讓乃止令于舊宅而改創焉即<lb/>
<pb n="KR2m0002_WYG_006-5b"/>
薦福寺是也<lb/>
貞觀五年長樂公主出降太宗以皇后所生勅有司資<lb/>
送倍于嫁長公主秘書監魏徵諫曰不可昔漢明帝欲<lb/>
封其子云我子豈得與先帝子等乎可半楚淮陽前史<lb/>
以為美談天子姊妹為長公主天子之女為公主既加<lb/>
長字即是有所尊崇或可情有淺深無容禮有踰越上<lb/>
然其言長孫皇后遣使賫絹五百疋詣徵家賜之<lb/>
十一年侍中王珪子敬直尚南平公主禮有婦見舅姑<lb/>
<pb n="KR2m0002_WYG_006-6a"/>
之儀近代以来公主出降此禮皆廢珪曰今主上欽明<lb/>
動循法制吾受公主謁見豈為身榮所以成國家之美<lb/>
耳遂與其妻就位而坐令公主親執笲行盥饋之道禮<lb/>
成而退物議韙之自是公主下降有舅姑者皆備禮自<lb/>
珪始也<lb/>
十六年七月三日勅晉王宜班于朝列晉陽公主哽噎<lb/>
不自勝<hi>晉王及晉陽公主幼而偏孤上親加鞠養晉王或暫出間公主必送出䖍化門涕淚而别至是</hi>
<hi>公主言於太宗曰兄一與百寮同列將不得在内耶言訖哽噎不自勝上為之流涕</hi>
<pb n="KR2m0002_WYG_006-6b"/>
永徽元年正月衡山公主欲出降長孫氏議者以時既<lb/>
公除合行吉禮侍中于志寧上疏曰伏見衡山公主出<lb/>
降欲就今秋成禮竊按禮記云女十五而笄二十而嫁<lb/>
有故二十三年而嫁鄭𤣥云有故謂遭喪也固知須終<lb/>
三年其有議者准制公除之後並須從吉此漢文創制<lb/>
其儀為天下百姓至于公主服是斬縗使服隨例除不<lb/>
宜情隨例改心喪之内乃便成婚非惟違于禮經亦是<lb/>
人情不可陛下方奬仁孝之日敦崇名教之秋此事行<lb/>
<pb n="KR2m0002_WYG_006-7a"/>
之若難猶宜抑而守禮况行之甚易何容廢而受譏伏<lb/>
願遵髙宗之令軌略孝文之權制國家于法無虧公主<lb/>
情理得畢則天下幸甚于是待三年服闋然後降<lb/>
咸亨二年五月十六日城陽公主薨公主初適杜荷坐<lb/>
承乾誅公主改適薛瓘太宗使卜之卜人曰兩火俱食<lb/>
始則同榮末亦雙悴若晝日行合巹之禮則終吉上將<lb/>
從之馬周諫曰臣聞朝謁以朝思相戒也講習以晝思<lb/>
相成也讌飲以昃思相歡也婚合以夜思相親也是以<lb/>
<pb n="KR2m0002_WYG_006-7b"/>
上下有成内外有規動息有時吉㐫有儀先王之教不<lb/>
可黷也今陛下欲謀其始而亂其紀不可為也夫卜筮<lb/>
者所以決嫌疑若黷禮亂常先王所不用上從其言<hi>瓘後</hi>
<hi>為房州刺史公主隨之及薨雙柩齊引而還</hi>
顯慶三年九月十九日詔古稱釐降唯屬王姬比聞縣<lb/>
主適人皆云出降娶王女者亦云尚主濫假名器深乖<lb/>
禮經其縣主出嫁宜稱適取王女者稱娶仍改令文<lb/>
神龍二年閏正月一日勅置公主設官屬鎮國太平公<lb/>
<pb n="KR2m0002_WYG_006-8a"/>
主儀比親王長寧安樂唯不置長史餘並同親王宜城<lb/>
新都安定金城等公主非皇后生官員減半其金城公<lb/>
主以出降吐蕃特宜置司馬至景龍四年六月二十二<lb/>
日停公主府依舊置邑司唐隆元年六月二十六日勅<lb/>
公主置府近有勅總停其太平公主有崇保社稷功其<lb/>
開太平公主府即宜依舊酸棗縣尉袁楚客奏記于中<lb/>
書令魏元忠曰女有内男有外男女有别剛柔分矣中<lb/>
外斯隔隂陽著矣豈可相濫哉然而幕府者丈夫之職<lb/>
<pb n="KR2m0002_WYG_006-8b"/>
非婦人之事今諸公主並開府建僚崇置法官秩若以<lb/>
女處男職所謂長隂而抑陽也而望隂陽不愆風雨不<lb/>
爽其可得乎竊謂非致逺之計乖久安之䇿書曰事不<lb/>
師古以克永世匪說攸聞此之謂也君侯不正誰正之哉<lb/>
開元十年永穆公主出降勅有司優厚發遣依太平公<lb/>
主故事僧一行諫曰髙宗末年唯有一女所以殊其禮<lb/>
又太平驕僭竟以得罪不應引以為例上納其言<lb/>
天寳七載皇女道士萬安公主出就金仙觀安置仍賜<lb/>
<pb n="KR2m0002_WYG_006-9a"/>
實封一千户奴婢所司准公主例給付<lb/>
上元三年正月十九日永昌縣主壻韋嗣道宜付吏部<lb/>
與散官自今以後縣主壻出身者並准此為恒例<lb/>
建中元年九月詔婚嫁函書出于近代既無經據即可<lb/>
停之時縣主將嫁既有吉日所司供設已備矣而襄王<lb/>
之幼女卒上從妹也命改用中旬或奏曰禮物已備供<lb/>
帳已設撤之倍勞且殤服不足以廢事上曰爾愛其費<lb/>
我愛其禮卒罷之十二月出嫁岳陽等十一縣主初開<lb/>
<pb n="KR2m0002_WYG_006-9b"/>
元中置禮㑹院于崇仁里自興兵以来廢而不修公郡<lb/>
縣主不時降嫁殆三十年凡皇族子弟皆散棄無位或<lb/>
流落他縣上即位始叙用枝屬以時婚嫁公族老幼莫<lb/>
不悲感及縣主將嫁小大之物必周其用于是有司度<lb/>
用一人籠花計錢七十萬上使損之及三萬乃止上曰<lb/>
吾非有所愛但不欲無益之費耳各以其餘錢賜之以<lb/>
備他用舊例皇姬下嫁舅姑反拜而婦不答至是乃刋<lb/>
去慝禮率由典訓<lb/>
<pb n="KR2m0002_WYG_006-10a"/>
貞元二年二月太常奏長林公主出降凖開元禮合乘<lb/>
厭翟車去年嘉誠公主出降得駕部牒造来多年不堪<lb/>
乘駕又得内侍省報舊例相沿乘金根車其時便已行<lb/>
用今縁禮㑹日逼創造必不及請凖嘉誠公主例乘金<lb/>
根車勅宜依自是公主出降相承金根車至今不改至<lb/>
四年二月七日太常卿董晉奏曰今月八日正衙册新<lb/>
都長公主凖開元禮其日皇帝御正衙命使行册禮陳<lb/>
樂懸伏凖貞元元年五月册嘉誠公主二年二月册長<lb/>
<pb n="KR2m0002_WYG_006-10b"/>
林公主皇帝並不御正殿亦不設樂懸遂為典故又奏<lb/>
今月十日新都長公主出嫁行五禮凖舊例並合前一<lb/>
日於光順門行五禮今奉勅其日早於光順門便行册<lb/>
禮遂為故事至十五年七月三日有司奏册公主儀注<lb/>
伏凖開元之儀侍中合宣制<hi>今儀注譔以中書令宣制則其日侍中闕行事之儀</hi>
中書令合受册又合以册授與冊使<hi>今儀注譔以中書侍郎授册使則其</hi>
<hi>日闕中書令授册之儀</hi>内册案自東上閣出詣橫街北合宣付中<lb/>
書門下其侍中中書令其日並行事<hi>今儀注譔獨宣付中書令則侍中無</hi>
<pb n="KR2m0002_WYG_006-11a"/>
<hi>慿宣付</hi>今欲改正制曰可至二十一年四月七日勅禮部<lb/>
禮儀使奏舊制例正衙命使使出含元殿西廊側門外<lb/>
登輅車從光範門入詣光順門進册伏縁諸王及公主<lb/>
並同日内册其載册輅車車數不足今商量册使出宣<lb/>
政門便自興禮門出各赴延英光順門進册既便於事<lb/>
又合禮經制曰可<lb/>
五年十二月十八日諸郡縣主壻每停官後郡主每季<lb/>
給錢七十千文縣主每季五十千文如受官後即停其<lb/>
<pb n="KR2m0002_WYG_006-11b"/>
郡縣主壻已亡歿者依凖此仍令度支隨季折給綾絹<lb/>
六年十一月詔郡主壻檢校四品京官者户部月給俸<lb/>
錢三十千文度支歳給禄米一百二十石縣主壻檢校<lb/>
五品京官給俸錢二十千文禄米百石其有出身及先<lb/>
任正官并負才學政術欲從上舉選者聽之如官已登<lb/>
朝不用此制又勅諸公主每年各給封物七百段疋此<lb/>
依舊例春秋兩限支給諸郡主每季各賜錢一百貫文<lb/>
諸縣主每季各賜錢七十貫文其郡縣主壻見任前資<lb/>
<pb n="KR2m0002_WYG_006-12a"/>
正員外員官等一依支給<lb/>
十一年十月義陽公主出降秘書少監王士平士平武<lb/>
俊之子也上慎重其事先時令宰臣訪于禮官令參定<lb/>
見舅姑之儀禮又武俊在鎮仍定公主遣使儀<lb/>
十四年故懐澤縣主壻檢校右贊善大夫竇克搆狀言<lb/>
臣頃以國親超受寵禄及縣主薨逝臣官遂停臣陪位<lb/>
出身未授檢校官日自有本官伏乞宣付所司許取前<lb/>
銜婺州司户參軍隨例調選詔許赴集仍委所司比類<lb/>
<pb n="KR2m0002_WYG_006-12b"/>
前任正員官依資注擬自今以後郡縣主壻除丁憂外<lb/>
有曾任正員官停檢校官俸料後者准此處分其餘先<lb/>
是兼試同正員等不在選序者停檢校俸料後便任赴<lb/>
集有司據檢校官量三資與正員官元無官者與解褐<lb/>
正官員<lb/>
十五年七月勅駙馬郡縣主如實無子凖式養男並不<lb/>
得用母䕃<lb/>
永貞元年正月度支奏故永昌公主薨凖貞元中義陽<lb/>
<pb n="KR2m0002_WYG_006-13a"/>
義章公主葬料一切磚瓦等充給上令度支都支三千<lb/>
萬于數内圓融造作<lb/>
元和三年三月勅縣主壻請授外官如赴任縣主不得<lb/>
離京自此以後永為常例<lb/>
六年十一月京兆尹元義方奏永昌公主祠堂制度勅<lb/>
宜減制宰臣李吉甫奏竊以祠堂之設禮典無文盖德<lb/>
宗皇帝恩出一時事因習俗當時人間不無竊議昔漢<lb/>
章帝欲為光武原陵明帝顯節陵各起邑屋東平王蒼<lb/>
<pb n="KR2m0002_WYG_006-13b"/>
上疏疏其不可東平王則光武之愛子明帝之愛弟賢<lb/>
王之心豈惜費于父兄哉誠以非禮之事人君所當慎<lb/>
也今者依義陽公主欲起祠堂恐不如量置墓户以充<lb/>
守奉翌日謂吉甫曰昨日所奏罷祠堂深惬朕心初疑<lb/>
其冗費縁未知故實是以量減及覽所奏方知無據然<lb/>
朕不破三二十户百姓常揀官户謹信委之十二月詔<lb/>
曰王者教化本于婚姻由親以理疎自内而刑外故詩<lb/>
稱好合所以成子姓也禮有待年明其必及時也恭惟<lb/>
<pb n="KR2m0002_WYG_006-14a"/>
累聖之後子孫衆多教于公宫已知婦順而從人之義<lb/>
重擇配之才難以兹兢兢久曠嘉禮况時方無事年及<lb/>
有行宜加禄邑之榮以俟御輪之吉言念于此惕然興<lb/>
懐思𢎞厚恩用協敦叙恩王等女六人可並封縣主仍<lb/>
委中書門下與宗正卿及吏部尚書侍郎計㑹諸親之<lb/>
内及常選之中精求其人副我誠意時十六王宅諸王<lb/>
女久不降嫁德音初下人感歎焉<lb/>
九年八月岐陽公主出降杜琮發左右神䇿兵三百赴<lb/>
<pb n="KR2m0002_WYG_006-14b"/>
光範門翼道至其宅京兆尹裴武充禮儀使<lb/>
太和三年正月勅潯陽平恩邵陽三公主皆捨俗入道<lb/>
宜令每年各賜封物七百段疋仍凖舊例春秋兩限支付<lb/>
四年五月勅出降縣主粧粉錢宜令所司自今以後從<lb/>
出降日支<lb/>
開成二年十二月勅駙馬嘗為公主行服三年頗乖典<lb/>
法自此凖禮夫妻服齊縗杖期<hi>時岐陽公主既薨駙馬杜琮因禮文不為重服</hi>
<hi>時論推美故有是詔</hi>
<pb n="KR2m0002_WYG_006-15a"/>
三年十二月勅駙馬都尉尚公主後宜令守檢校官二<lb/>
周年滿則量人材資序改轉正員官仍為定例<lb/>
四年正月勅駙馬竇瀚公主衣服逾制從夫之義過有<lb/>
所歸宜罰兩月賜錢<lb/>
㑹昌五年七月中書門下奏伏見公主上表稱妾李氏<lb/>
者伏以臣妾之義取其賤稱家人之禮即宜區别臣等<lb/>
商量公主上表請如長公主之例並云某邑公主第幾<lb/>
女上表郡縣主亦望依此例稱從之<lb/>
<pb n="KR2m0002_WYG_006-15b"/>
大中二年十二月以起居郎駙馬都尉鄭顥尚萬夀公<lb/>
主其年詔曰女人之德雅合慎修嚴奉舅姑夙夜勤事<lb/>
此婦之節也先王制禮貴賤同遵既以下嫁臣寮儀則<lb/>
須依古典萬壽公主婦禮宜依士庶<lb/>
四年二月勅諸縣主壻選尚之初多無官緒或正員初<lb/>
秩授檢校朝官從前條流都未詳備自今以後縣主壻<lb/>
如先有官宜超資與進改如未有官者且授檢校官待<lb/>
三周年後與第二任正員官仍委宗正卿檢勘聞奏<lb/>
<pb n="KR2m0002_WYG_006-16a"/>
五年四月勅夫婦之際教化之端人倫所先王猷為大<lb/>
况枝連帝戚事繫國風茍失常儀即紊彛典其有節義<lb/>
乖當須資立制如或情有可愍即務從權俾協通規必<lb/>
惟中道起自今以後先降嫁公主縣主如有兒女者並<lb/>
不得再請從人如無兒者即任陳奏宜委宗正等凖此<lb/>
處分如有兒女妄稱無有輒請再從人者仍委所司察<lb/>
獲奏聞别議處分并宣付命婦院永為常式其月勅親<lb/>
王公主葬宜凖故事輟朝一日<lb/>
<pb n="KR2m0002_WYG_006-16b"/>
大中五年八月勅公主邑司擅行文牒恐多影占有紊<lb/>
朝章今後公主除縁徴封外不得令邑司行文書牒府<lb/>
縣如縁公事令邑司申宗正寺與酌量事體施行<lb/>
咸通十二年二月葬衞國公主於少陵原先是詔百寮<lb/>
為挽歌詞仍令駙馬韋保衡自撰公主神道碑京兆尹<lb/>
薛能為外監䕶供奉官楊復璟為内監䕶儀注甚盛上<lb/>
與郭淑妃御延興門哭送<lb/>
　　和蕃公主<lb/>
<pb n="KR2m0002_WYG_006-17a"/>
𢎞化<hi>宗室女貞觀十三年十一月降吐谷渾慕容諸曷鉢</hi>文成<hi>宗室女貞觀十五年正月十五日封</hi>
<hi>降于吐蕃贊普贊普親迎于河源見主行子壻禮甚謹歎大國服飾禮儀之美俯仰有愧沮之色謂所親曰我</hi>
<hi>祖父未有通婚大國者今我得尚大唐公主當築一城以誇示後世仍遣渠豪子弟請入國學以習詩書從之</hi>
金城<hi>雍王守禮女神龍三年四月十四日降于吐蕃贊普</hi>寧國<hi>肅宗女乾元元年七月十七日出降</hi>
<hi>回鶻英武威逺可汗乃置公主府二年八月二十三日自蕃還至貞元五年四月十二日議罷公主府置邑司</hi>
永樂<hi>宋室女開元二十五年十一月三日出降契丹松羅郡王李失活</hi>燕郡<hi>餘姚公主女慕容氏</hi>
<hi>開元十五年閏五月十九日出降契丹松羅郡王李鬱子焉</hi>固安<hi>從外甥女辛氏開元五年二月出降</hi>
<hi>奚首領李大輔至八年大輔戮死共立季弟魯蘇為主仍以公主為妻時魯蘇牙官塞黙羯謀害魯蘇翻歸突</hi>
<pb n="KR2m0002_WYG_006-17b"/>
<hi>厥公主密知之遂誘而殺之上嘉其功賞賜累萬公主嫡母妒主榮寵乃上言云主是庶生請别以所生主嫁</hi>
<hi>魯蘇上怒乃令離婚</hi>東光<hi>咸安公主女韋氏/降奚首領魯蘇</hi>交河<hi>十姓可汗史懐道女開元五年</hi>
<hi>十二月出降突厥騎施可汗蘇禄</hi>和義<hi>宗室女天寳三載十二月十四日出降寧國奉化王</hi>静樂<lb/>
<hi>天寳四載三月十四日封外孫獨孤氏降松漢都督懐順王李懐節</hi>宜芳<hi>外甥女楊氏天寳四載三月十</hi>
<hi>四日出降饒樂都督懐信王李延寵</hi>崇徽<hi>僕固懐恩女大厯四年五月二十四日出降囬鶻可汗</hi>咸<lb/>
安<hi>德宗女貞元四年十月出降囬紇天親可汗其月二十六日勅置咸安公主府凖親王</hi>太和<hi>憲宗</hi>
<hi>女長慶元年二月出降囬紇崇德可汗</hi>
　　雜録<lb/>
<pb n="KR2m0002_WYG_006-18a"/>
景龍四年正月二十七日幸始平縣送金城公主以驍<lb/>
衞大將軍楊矩為使<hi>上初謂侍中紀處訥曰昔文成公主出降即江夏王送之卿識蕃情</hi>
<hi>又有安邊之畧可為朕充北使也處訥辭以不練邊事上又使中書侍郎趙彦昭代行司農卿趙履温謂之曰</hi>
<hi>公國之宰輔而為一介之使不亦鄙乎彦昭曰計將安出履温因為託安樂公主密奏留之至是命矩行</hi>二<lb/>
月一日改始平縣為金城縣又改地為鳯臺鄉愴别里<lb/>
開元二十九年公主薨吐蕃使来告哀<lb/>
開元二十一年正月命工部尚書李暠持節于吐蕃以<lb/>
國信一萬匹私覿物二千匹皆雜以五綵遺之尋而金<lb/>
<pb n="KR2m0002_WYG_006-18b"/>
城公主上言請今年九月一日樹碑于赤嶺定蕃漢界<lb/>
詔張守珪李行禕與吐蕃使莽布支同觀樹焉既樹吐<lb/>
蕃遣其臣隨我使人分往劔南及河西磧歴告邊州曰<lb/>
兩國和好無相侵掠我使人隨入蕃告亦如之<lb/>
貞元二年四月二十九日太常卿董晉奏公主出降蕃<lb/>
國請加玉册制曰可<lb/>
三年九月遣囬紇使合闕將軍歸其國初合闕將其君<lb/>
命請婚于我許以咸安公主嫁之命公主見合闕于麟<lb/>
<pb n="KR2m0002_WYG_006-19a"/>
德殿且命中謁者賫公主畫圖就示可汗以馬價絹五<lb/>
萬疋還之計其牙布而去以殿中監嗣王湛然為送咸<lb/>
安公主使仍兼婚禮使<lb/>
四年十月囬紇公主兼使者至自本蕃上御延喜門禁<lb/>
婦人及車輿觀者時囬紇可汗喜于和親其禮甚盛乃<lb/>
上言曰昔為兄弟今即子壻子壻半子也上猶父我猶<lb/>
子也父若患于西戎子當遣兵除之又罵辱吐蕃使者<lb/>
乃使其宰相等率衆千餘人及其妹骨禄毗伽公主姨<lb/>
<pb n="KR2m0002_WYG_006-19b"/>
妹迷敘骨吐禄公主及職使大首領等妻妾凡五十六<lb/>
婦人来迎可敦納聘馬二千匹上令朔州及太原分留<lb/>
囬紇七百餘人其宰相大首領至者館于鴻臚寺將作<lb/>
監囬紇使者見于宣政殿上召囬紇公主及使對于麟<lb/>
德殿頒賜有差<lb/>
元和三年正月咸安公主薨廢朝三日初王師平史朝<lb/>
義蕃人微有功恃此不修臣禮至貞元四年囬紇武義<lb/>
成功可汗始遣使獻方物仍求結親德宗與羣臣議許<lb/>
<pb n="KR2m0002_WYG_006-20a"/>
之遂以公主降焉命使册可汗為勇猛分相智惠長壽<lb/>
天親可汗册公主為孝順端正智惠長壽可敦御製詩<lb/>
送之事具德宗實録天親可汗卒子忠正可汗立忠正<lb/>
可汗卒子奉誠可汗立奉誠可汗卒國人立其相是為<lb/>
懐相可汗皆從其俗尚主主在蕃二十一年卒册贈燕<lb/>
國太長公主諡曰襄穆<lb/>
太和公主長慶元年二月封為公主册為囬紇可敦出<lb/>
降愛登里邏骨沒密施合毗伽保義可汗以中書侍郎<lb/>
<pb n="KR2m0002_WYG_006-20b"/>
平章事崔植充册使户部侍郎平章事杜元穎充五禮<lb/>
使五月詔縁改定太和公主出降囬紇事宜令中書舍<lb/>
人王起赴鴻臚寺宣示囬紇等使保義可汗既立遣使<lb/>
求婚遂封第九妹為永安公主將以降嫁焉其年三月<lb/>
保義可汗卒四月册九姓回紇為崇德可汗五月遣使<lb/>
請迎所許嫁公主朝廷封第五妹為太和公主以降焉<lb/>
囬紇雖狄人固請永安而終不許故命中書舍人王起<lb/>
充鴻臚寺以宣諭焉又詔左金吾大將軍胡証充送公<lb/>
<pb n="KR2m0002_WYG_006-21a"/>
主為囬紇可敦歸國及加册可汗等使光禄卿李憲充<lb/>
副使太常卿李銑充婚禮使公主置府官屬凖親王例<lb/>
仍鑄邑司印一面及發上以半仗御通化門送之勅常<lb/>
參官于章敬寺前立班儀衞甚盛仍令京兆府權置公<lb/>
主幕次暫駐受之百寮謁見士女傾城觀焉<lb/>
㑹昌元年十一月勅縁囬紇國中離亂頗甚太和公主<lb/>
恐未安寧須遣文臣專往訪問宜差通使舍人苗綰充使<lb/>
三年二月太常禮院奏太和公主到日百寮于章敬寺<lb/>
<pb n="KR2m0002_WYG_006-21b"/>
門立班舊例並以邑司承命入拜命承命出答拜今商<lb/>
量邑司官秩至卑若令承命恐事太輕今請公主左右<lb/>
一人戴鬢帛拜背襠將命出入以代邑司官謂得禮之<lb/>
變從之其月二十五日公主自蕃還京詔左右神䇿各<lb/>
出軍二百人及太常儀仗鹵簿從長樂驛迎公主入城<lb/>
其日改封定安大長公主罷太和公主府宰臣及文武<lb/>
百寮于章敬寺門立班候參參畢太和公主便赴太廟<lb/>
謁憲宗穆宗二室回從光化門入内其日宰相及文武<lb/>
<pb n="KR2m0002_WYG_006-22a"/>
百寮赴宣政衙于東上閣門進名奉賀赴興慶宫賀太<lb/>
皇太后二十七日勅定安大長公主自蕃還京莫不哀<lb/>
憫百辟卿士皆出拜迎宣城真寧臨真真源義昌等公<lb/>
主並宗室近親合先慰問晏然私第竟已不至度于物<lb/>
體稍似非宜各罰封絹一百匹以塞愆違雲安長公主<lb/>
既不與定安光順相見又兩日就宅宣事皆不在家罰<lb/>
封物三百匹三月中書門下奏伏聞定安大長公主二<lb/>
月二十五日以囬紇背叛恩德侵軼邊陲于光順門内<lb/>
<pb n="KR2m0002_WYG_006-22b"/>
脫去簪珥變服請罪陛下釋其愆負方敢對見又以宣<lb/>
城公主等違勅不到各罰封物伏以禮法之行始此中<lb/>
壼王化盛事人倫美談周易云正家而天下定矣臣等<lb/>
忝在樞近不任忭賀踊躍之至伏望宣付史館紀述為<lb/>
百代典制從之<lb/>
　<lb/>
　<lb/>
　唐㑹要卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷一百</head> <lb/>
    <p>
<pb n="KR2m0002_WYG_100-1a"/>
欽定四庫全書<lb/>
　唐㑹要卷一百<lb/>
　　　　　　　　　　　　宋　王溥　撰<lb/>
　　瑟匿國<lb/>
北接石國其俗不好商賈風俗與康國畧同<lb/>
貞觀二十年三月使至朝貢與役槃國康國同隣出好<lb/>
馬<lb/>
　　悉立國<lb/>
<pb n="KR2m0002_WYG_100-1b"/>
在吐蕃西南户五萬勝兵五千人其地有城邑村落咸<lb/>
依溪澗男夫以繒綵纒頭衣氊婦人辮髪著短裙婚姻<lb/>
簡畧不行財禮以蒸報為俗多水牛宜秔稻喪制以黑<lb/>
為衣一年就吉覊事吐蕃自古未通中國<lb/>
貞觀二十年閏三月朝貢使至<lb/>
　　求㧞國<lb/>
或云章揭㧞本西羌種也在悉立西南居四山之内近<lb/>
西移出山西接東天竺遂改衣服變西羌之國因而附<lb/>
<pb n="KR2m0002_WYG_100-2a"/>
焉勝兵二千無城郭好為冦掠商旅患之<lb/>
貞觀二十五年因悉立而朝貢使至<lb/>
　　俱蘭國<lb/>
前亦名俱羅拏國與吐火羅接南抵雪山地險窄物産<lb/>
惟出金精<lb/>
貞觀二十年閏三月朝貢使至<lb/>
　　骨利幹國<lb/>
居迴紇北方幹海之北二俟斤同居勝兵四千五百口<lb/>
<pb n="KR2m0002_WYG_100-2b"/>
萬餘人草多百合北出名馬其國北接溟海晝長夕短<lb/>
日沒後天色正曛煮一羊胛纔熟而東方已曙盖近日<lb/>
出之所也<lb/>
貞觀二十一年正月内附<lb/>
　　訶陵國<lb/>
在真臘之内海中洲王之所居堅木為城造大屋重閣<lb/>
以象為牀以椰花為酒飲之亦醉有毒人與常人居止<lb/>
宿處即令身上生瘡與之交㑹即死苦旋液露著草木<lb/>
<pb n="KR2m0002_WYG_100-3a"/>
即枯<lb/>
貞觀二十二年朝貢使至<lb/>
開元十八年訶陵國遣使獻僧祗僮及五色鸚鵡頻伽<lb/>
鳥幷異香<lb/>
天寳十三載十一月獻僧耆女二人及玳瑁蓋生犀等<lb/>
　　婆登國<lb/>
在林邑之南海行一月東與訶陵西與迷棃連接北鄰<lb/>
大海風俗與訶陵國同種榖毎月一熟有文字書于貝<lb/>
<pb n="KR2m0002_WYG_100-3b"/>
多葉其死者口實以金又以金釧貫于四肢然後加以<lb/>
婆律膏及沈檀龍腦等香積薪以燔之<lb/>
貞觀二十一年六月朝獻使至<lb/>
　　波斯國<lb/>
在京師西一萬五千里户數十萬其王初嗣位便宻選<lb/>
諸子才堪承統者名字封而蔵之王死後大臣與王之<lb/>
羣子共發封而視之奏所書名為王焉俗事天地日月<lb/>
水火諸神西域諸國事火祅者皆詣波斯受法焉以六<lb/>
<pb n="KR2m0002_WYG_100-4a"/>
月一日為歲首繫囚無年限惟王代立則釋之地多名<lb/>
馬駿者日行七百里又多駿犬今所謂波斯犬也出䮫<lb/>
及大驢<lb/>
貞觀二十一年其王伊嗣俟遣使朝貢<lb/>
龍朔元年其國王畢路斯奏頻被大食侵擾請兵救援<lb/>
之詔遣隴州南田縣令王名逺使西域分置州縣因列<lb/>
其地陵城為波斯都督府授畢路斯為都督是後數遣<lb/>
使貢獻焉咸亨中畢路斯来朝貢髙宗甚加恩賜拜右<lb/>
<pb n="KR2m0002_WYG_100-4b"/>
武衛将軍<lb/>
儀鳳三年令吏部侍郎裴行儉将軍兵冊送畢路斯還<lb/>
波斯國行儉以路逺至安西碎葉而還畢路斯獨返不<lb/>
得入其國漸為大食所侵客於吐火羅三十餘年部落<lb/>
數千人後漸離散至景龍二年来朝拜為左威衛將軍<lb/>
無病卒其國遂滅西部衆猶存自開元七年至天寳六<lb/>
載凡十遣使朝貢獻方物夏四月遣使獻瑪瑙牀九載<lb/>
獻大毛繡舞筵長繡舞筵無孔真珠至大厯六年九月<lb/>
<pb n="KR2m0002_WYG_100-5a"/>
遣使獻真珠等<lb/>
　　都播國<lb/>
鐵勒之别種也囘紇南十三日行前代未之通也分為<lb/>
三部自祖統攝其俗結草為廬無牛羊不知耕種土多<lb/>
百合取其根以為糧衣豹鹿之皮貧者亦緝鳥羽為服<lb/>
婚姻富者用馬貧者用鹿皮為聘禮國無刑罰偷盗者<lb/>
倍徴其賦聞骨利幹来通亦遣使朝貢<lb/>
貞觀二十一年十一月朝貢使至<lb/>
<pb n="KR2m0002_WYG_100-5b"/>
　　結骨國<lb/>
在囘紇西北三十里勝兵八萬口數十萬南阻貪縵山<lb/>
有水從迴紇北流踰山經其國人並依水而居身悉長<lb/>
大赤色綠睛朱髪有黑髪以為不祥人皆勁勇隣國憚<lb/>
之其大與突厥同而婚姻無財聘性多淫泆與外人通<lb/>
者不忌其壻死喪刀𠢐其面火𦵏收其骨踰年而葬以<lb/>
木為室覆以木皮天每雨鐵收而用之以為刀劍甚銛<lb/>
利若獵獸皆乗木馬升降山磴追赴若飛其北有騮馬<lb/>
<pb n="KR2m0002_WYG_100-6a"/>
國鄰北海畜騮馬而不乗但取其酪充飱而已貌類結<lb/>
骨而不敦隣好交相侵伐<lb/>
貞觀二十一年二月結骨國君長逺遂身入朝云臣段<lb/>
一心歸國望得國家官職執笏而還遂授左衛大将軍<lb/>
堅昆都督開元中安西都䕶蓋嘉惠撰西域記云堅昆<lb/>
國人皆赤髪綠晴其有黑髪黑晴者則李陵之後故其<lb/>
人稱是都尉苗裔亦有由然今有改稱紇提斯者亦是<lb/>
當時舊號今按國史叙鐵勒種類云伊吾以西焉耆以<lb/>
<pb n="KR2m0002_WYG_100-6b"/>
北旁白山則有契弊烏䕶紇骨子其契弊即契弊苾也<lb/>
烏䕶則烏紇也後為迴鶻其紇骨即紇提斯也由是而<lb/>
言盖鐵勒之種嘗以稱迴鶻矣其轉為黠戞斯者盖夷<lb/>
音有緩急即傳譯語不同其或稱戞戞斯者語急而然<lb/>
耳於史譯云黠戞是黄頭赤面義即以為迴鶻所呼今<lb/>
使者稱自有此名未知孰是<lb/>
㑹昌三年其國遣使注吾合索<hi>上聲呼之</hi>等七人来朝兼獻<lb/>
馬二疋以其久不修貢且莫詳更改之名中㫖訪求唯<lb/>
<pb n="KR2m0002_WYG_100-7a"/>
賈耽所撰四夷述具載黠戞斯之號始知耽之通習荒<lb/>
服灼然不誤先是迴鶻背恩徳侵刼諸部落又擅入靈<lb/>
州上以為天亡不可容也乃命河東等道兵討之正月<lb/>
命河東兵大破迴鶻于殺狐山就帳中奉太和公主歸<lb/>
於我軍可汗亦與數十騎踰山遁走黠戞斯乗其破亡<lb/>
遂有其國二月遣使注吾合索等七人来朝幷獻名馬<lb/>
且憑大唐威徳求冊命焉四年上命太僕卿兼御史中<lb/>
丞趙蕃持節宣慰五年五月勅我國家光澤四海君臨<lb/>
<pb n="KR2m0002_WYG_100-7b"/>
八荒聲敎所覃冊命咸被况乎族稱宗姓地接封疆爰<lb/>
申建立之恩用廣懐来之道有加常典得不敬承黠戞<lb/>
斯國王生窮隂之鄉禀沍朔之氣少卿之後胄裔且異<lb/>
於蕃夷大漠之中英傑自雄於種落日者居於絶徼隔<lb/>
以强隣空馳向化之心莫通事大之禮旋能奮其武勇<lb/>
清彼朔陲萬里歸誠重譯而至時既當於無外義必在<lb/>
於固存是用特降徽章載明深懇加其美號錫以冊書<lb/>
貽厥後昆遂荒有北舉兹盛典彰示逺戎祗服寵光永<lb/>
<pb n="KR2m0002_WYG_100-8a"/>
孚恩化可冊為宗英雄武誠明可汗命右散騎常侍兼<lb/>
御史中丞李葉持節冊使仍命有司擇日備禮冊命六<lb/>
年九月勅去歲先帝冊立黠戞斯為可汗雖有成命旋<lb/>
屬朝廷變故未果遵行今欲遣使且展封告之儀續行<lb/>
先帝之意又慮深僻小國不足與之抗衡迴鶻向殘不<lb/>
合遽有建置斯事體大須歸至當必詢於衆方免有疑<lb/>
宜令中書門下五品已上御史臺尚書省四品已上集<lb/>
議聞奏大中元年遂命鴻臚卿御史中丞李葉持節再<lb/>
<pb n="KR2m0002_WYG_100-8b"/>
冊命焉<lb/>
　　天竺國<lb/>
即漢之身毒或云摩伽佗或云婆羅門地在葱嶺之南<lb/>
去月氐東南數千里地方三萬餘里其中分為五南天竺<lb/>
南際大海北天竺北距雪山四周有山為壁南面一谷<lb/>
通為國門東天竺東際大海與扶南連但隔小海而已<lb/>
西天竺與罽賔波斯相接中天竺據四天竺之間國並<lb/>
有王而俱以天竺為名隋煬帝志通西域諸國多至惟<lb/>
<pb n="KR2m0002_WYG_100-9a"/>
天竺不通<lb/>
貞觀初年中國沙門𤣥奘至其中國天竺王尸羅逸多<lb/>
謂𤣥奘曰吾聞中國有聖王作出秦王破陣樂試為我<lb/>
説秦王之為人也𤣥奘具言聖徳王曰信如所言我當<lb/>
自朝也至十五年自稱摩伽佗王遣使朝貢上乃遣雲<lb/>
騎尉梁懐璥往通其國尸羅多大驚問諸國人曰自古<lb/>
亦有摩訶震且使人至吾國乎皆曰未之有也乃遣使<lb/>
随懐璥来朝至二十二年四月遣使右衛長史王𤣥䇿<lb/>
<pb n="KR2m0002_WYG_100-9b"/>
奉使天竺國至尸羅逸多死其國大亂發兵拒𤣥策遂<lb/>
率吐蕃兵犬破之虜其王以歸<hi>太宗大悦謂侍臣曰夫人耳目耽於聲邑口鼻</hi>
<hi>耽于臭味此敗徳之尤若天竺不刼我使人豈為俘虜耶昔中山以貪寳取敝蜀侯以牛金致滅莫不由之是</hi>
<hi>時其國方士那邏邇婆娑自言年二百云有長生之術上深禮之館之金颷門内造延年藥令兵部尚書崔禮</hi>
<hi>監主之發使天下采諸竒藥異石延厯歲月藥成服之無効後放還本國拜互巢為朝散大夫也</hi>
天授三年東天竺王摩羅㧞摩西天竺王尸邏逸南天<lb/>
竺王遮邏其䟦羅婆北天竺王那那中天竺王地婆西<lb/>
那並来朝貢及中宗睿宗兩朝並獻方物<lb/>
<pb n="KR2m0002_WYG_100-10a"/>
開元三年二月遣使瞿曇惠成来朝八年五月南天竺<lb/>
遣使獻豹皮五色鸚鵡又奏請以戰象兵馬討大食吐<lb/>
蕃求所以名其軍制書嘉焉號為懐徳軍九月南天竺<lb/>
王尸利那羅僧伽寳多㧞摩為國造寺上表乞寺額𠡠<lb/>
以歸化為寺名十一月遣使冊利那羅僧伽寳多為南<lb/>
天竺王遣使朝十七年六月北天竺國王三蔵沙門僧<lb/>
宻多獻質汗等藥十九年十月中天竺國王伊沙伏摩<lb/>
遣其大徳僧来朝獻方物二十九年三月中天竺國王<lb/>
<pb n="KR2m0002_WYG_100-10b"/>
李承恩来朝授逰擊将軍放還<lb/>
天寳中累遣使朝貢<lb/>
　　歌邏禄國<lb/>
本突厥之俗也城在金山之西與車鼻部落相接薛延<lb/>
陀破滅之後車鼻人衆漸大歌邏祿率其下以歸之及<lb/>
髙騈之經畧車鼻也歌邏祿相繼来降仍發兵以討之<lb/>
後車鼻破滅歌邏祿摸剌婆蔔蹈實力三部落並詣朝<lb/>
見天寳初與迴鶻㧞悉宻等攻殺突騎他鳥蘇采可汗<lb/>
<pb n="KR2m0002_WYG_100-11a"/>
三年與㧞悉宻可汗同著表兼獻馬至闕下其年冬又<lb/>
與迴鶻同擊破㧞悉宻部落其可汗阿史那施奔北庭<lb/>
後朝于京師十三年授阿史那施左武衛将軍乾元中<lb/>
率㧞悉宻可汗南奔後葛祿與九姓部落復立迴鶻敦<lb/>
葉䕶可汗焉朝廷尋遣使封為奉義王仍號懐仁可汗<lb/>
自此後葛祿在鳥往犍山左右者别置一都督𨽻屬九<lb/>
姓迴鶻其在金山及北庭館内者别立葉䕶毎歲朝貢<lb/>
十一年葉䕶頓畧伽生擒突厥師阿布思送於闕庭授<lb/>
<pb n="KR2m0002_WYG_100-11b"/>
開府儀同三司改封金山郡王至徳後其衆漸盛與迴<lb/>
鶻為敵國仍移居十姓可汗之故地而碎葉阻還斯城<lb/>
新城盡為所踞然礙迴鶻近歲朝貢不通<lb/>
　　泥婆羅國<lb/>
在吐蕃之西其俗剪髪與眉齊穿耳揎竹筩緩至肩者<lb/>
以為妙麗食用手其器皆銅多商賈少田作以銅為錢<lb/>
面文為人背文為馬牛不穿孔衣服以一幅布蔽身數<lb/>
日一盥浴以板為屋壁皆雕畫俗重博戲頗解推測盈<lb/>
<pb n="KR2m0002_WYG_100-12a"/>
虚皆通厯術事五天神鐫石為像毎日清水浴神烹羊<lb/>
而祭其王那陵提婆身著真珠諸寳耳垂金鈎玉璫佩寳<lb/>
裝伏突坐獅子牀堂内散花燃香大臣及左右並坐於地<lb/>
有阿耆婆彌池週迴二十餘步以物投之即煙熖懸釡<lb/>
而炊須㬰而熟<lb/>
永徽二年其王尸利那連陀羅遣使朝貢<lb/>
　　大食國<lb/>
波斯之别種也大業中有波斯囘紇合亡命渡恒曷水<lb/>
<pb n="KR2m0002_WYG_100-12b"/>
刼奪商旅其衆漸盛遂割據波斯西境自立為王其王<lb/>
姓大食氏名噉蜜莫末膩自云有國已四十四年厯三<lb/>
主矣俗勇于鬬戰土多沙石不堪耕種唯食駞馬肉西<lb/>
隣大海常遣人乗船將衣糧入海經八年而未極西岸<lb/>
中有一方石上有樹幹赤葉青上總生小兒長六寸見<lb/>
人皆笑動其手脚既著樹枝若使摘取一枝小兒便死<lb/>
永徽二年八月大食遣使朝貢至龍朔中擊破波斯又<lb/>
破拂菻始有麫米之屬又南侵婆羅門吞併諸國勝兵<lb/>
<pb n="KR2m0002_WYG_100-13a"/>
四十餘萬開元初遣使来朝進良馬寳鈿帶其使謁見<lb/>
平立不拜云本國惟拜天神雖見王亦不拜所司屢詰<lb/>
責之其使遂依漢法致拜令康國石國皆臣屬十三年<lb/>
遣使蘇梨滿等十三人獻方物授果毅賜緋袍銀帶遣<lb/>
還其境東西萬里東與突騎施相接焉又按賈耽四夷<lb/>
述云隋開皇中大食族中有孤列種代為酋長孤列種<lb/>
中又有兩姓一號盆尼奚深一號盤泥末換其奚深後有<lb/>
摩訶末者勇健多智衆立之為王東西征伐開地三千<lb/>
<pb n="KR2m0002_WYG_100-13b"/>
里兼尅夏臘一名釤<hi>音所鑒反</hi>城摩訶末後十四代至末換末換<lb/>
殺其兄伊疾而自立復殘忍其下怨之有呼羅珊木麤<lb/>
人並波悉林舉義兵應者悉令著皁旬月間衆盛數萬<lb/>
鼓行而西生擒末換殺之遂求得奚深種阿蒲羅㧞立<lb/>
之自末換以前謂之白衣大食自阿蒲羅㧞以後改為<lb/>
黑衣大食阿蒲羅㧞卒立其弟阿蒲恭拂至徳初遣使<lb/>
朝貢代宗之為元帥亦用其國兵以收兩都寳應初其<lb/>
使又至恭拂卒子迷地立迷地卒子牟栖立牟栖卒弟<lb/>
<pb n="KR2m0002_WYG_100-14a"/>
阿論立貞元二年遂與吐蕃為勁敵蕃兵大半西禦大<lb/>
食故鮮為邊患其力不足也至十四年丁夘九月以黑<lb/>
衣大食使含崖烏雞沙北三人並為中郎将放還蕃<lb/>
　　大辭彌國<lb/>
與波斯接風俗亦與波斯同<lb/>
貞觀十九年三月遣使貢方物<lb/>
　　駁馬國<lb/>
其地近熱海在突厥北去京師一萬四千里經突厥大<lb/>
<pb n="KR2m0002_WYG_100-14b"/>
部落五所乃至勝兵三萬馬萬匹地寒積雪至冬樹木<lb/>
不彫者一二尺雪消以馬耕種五榖馬色並駁故以為<lb/>
國號其使云去鬼國六十日行其國夜逰晝飲眼鼻牙<lb/>
與中國人同口在頂上土無米粟噉鹿與蛇<lb/>
永徽二年十一月朝貢使至<lb/>
　　舍利毗迦國<lb/>
在京師西南四萬餘里行經祇洹國訶陵國摩訶國新<lb/>
國多薩國者埋國婆婁國多郎婆黄國摩羅迦國真臘<lb/>
<pb n="KR2m0002_WYG_100-15a"/>
國林邑國乃至廣州東去俱羅國二千里西去赤土國<lb/>
一千五百里南近婆庭舍衣朝霞白㲲毎食先泥上鋪<lb/>
□而後坐其國王名本多陽牙前有隊仗甲鍪甲用貝<lb/>
多樹皮風俗物産與真臘國同<lb/>
　　多摩長國<lb/>
居於南海島中使云其王先祖骨利龍之子利常得一<lb/>
鳥卵割之得一女子容色殊妙因以為妻今尸羅劬傭<lb/>
即其後地<lb/>
<pb n="KR2m0002_WYG_100-15b"/>
顯慶四年二月朝貢使至<lb/>
　　蝦夷國<lb/>
海島中小國也其使鬚至長四尺尤善弓矢挿箭於首<lb/>
令人戴瓠而立數十步射之無不中者<lb/>
顯慶四年十月随倭國使來朝<lb/>
　　波羅舍利國<lb/>
在南海之南接吐火羅國其王名蒲越摩伽精兵二萬<lb/>
人其使以顯慶五年發本國至龍朔二年五月到京<lb/>
<pb n="KR2m0002_WYG_100-16a"/>
　　日本國<lb/>
倭國之别種以其國在日邊故以日本國為名或以倭<lb/>
國自惡其名不雅改為日本或云本舊小國吞併倭國<lb/>
之地其人入朝者多自矜大不以實對故中國疑焉<lb/>
長安三年遣其大臣朝臣真人来朝貢方物朝臣真人<lb/>
者猶中國户部尚書冠進徳冠其項為花分而四散身<lb/>
服紫袍以帛為腰帶好讀經史解屬文容止温雅則天<lb/>
宴之授司善卿而還<lb/>
<pb n="KR2m0002_WYG_100-16b"/>
開元初又遣使来朝因請士授經詔四門助敎趙元黙<lb/>
就鴻臚敎之乃遺元黙濶幅布以為束修之禮題云白<lb/>
龜元年調布人亦疑其偽為題所得賜賚盡市史籍泛<lb/>
海而還其偏使朝臣仲滿慕中國之風因留不去改姓<lb/>
名為朝衡厯仕左補闕終右常侍安南都䕶<lb/>
　　師子國<lb/>
在西南大海中洲來使云其洲中有山名稜伽古佛逰<lb/>
處國中有王以一善化人皆以清净學道為務<lb/>
<pb n="KR2m0002_WYG_100-17a"/>
天寳五載正月使至獻鈿金寳瓔珞及貝葉抄冩大般<lb/>
若經一部細白疊四十張<lb/>
　　多薎國<lb/>
居大海之北周迴可兩月行南至海西俱逰國北波剌<lb/>
國東真陀洹國其王姓摩伽名失利户口極衆置四十<lb/>
州又役屬佗國有城郭樓櫓宫殿並瓦木常侍衛兵可<lb/>
四千人雖有弓箭刀楯甲韒而無戰陣有刑典書記及<lb/>
婚聘之禮事佛及神亦以十二月為歲畜有犀象馬牛<lb/>
<pb n="KR2m0002_WYG_100-17b"/>
果有檳榔子其桃棗𤓰李及園蔬五榖與中國不殊<lb/>
龍朔元年八月朝貢使至<lb/>
　　耽羅國<lb/>
在海居山島上周迴並接于海北去百濟可五日行其<lb/>
王姓儒李名都羅無城隍分作五部落其屋宇為圎墻<lb/>
以草盖之户口有八千有弓刀楯矟無文記唯事鬼神<lb/>
常役屬百濟<lb/>
龍朔元年八月朝貢使至<lb/>
<pb n="KR2m0002_WYG_100-18a"/>
　　拘蔞宻國<lb/>
在林邑之西陸路三月行山居饒象並養之以供用<lb/>
顯慶元年閏正月来朝貢在盤盤致物國東南海路一<lb/>
月行南去婆離國十日行東去不述國五日行西北去<lb/>
單國六日行風俗物産與赤土國墮和羅國畧同<lb/>
永徽六年八月遣使獻五色鸚鵡<lb/>
　　驃國<lb/>
貞元十八年春正月南詔使来朝驃國王始遣其弟悉<lb/>
<pb n="KR2m0002_WYG_100-18b"/>
利移来朝華言謂之驃自謂突羅朱闍婆人謂之徒里<lb/>
拙自古来未嘗通中國魏晉間有見西南異方志及南<lb/>
中八郡者云永昌古哀牢國也傳聞永昌西南三千里<lb/>
有剽國君臣父子長幼有序然向無見史傳者其王聞<lb/>
南詔異牟尋歸附心慕之乃因南詔重譯遣子朝貢東<lb/>
北拒南詔咩苴城六千八百里凡去上都一萬四千里<lb/>
在永昌故郡南二千餘里其境東西三千里往来通聘<lb/>
者迦羅婆提等二十國役屬者道林王等九城食境土者<lb/>
<pb n="KR2m0002_WYG_100-19a"/>
羅君潜等二百九十八部落東隣真臘國西接東天竺<lb/>
國南溟海北通南詔此樂城界其王姓困没長名摩羅<lb/>
惹其國相名摩訶斯那其王近適則輿以金繩牀逺適<lb/>
則乗象嬪御甚衆傳御常數百人其羅城環以甎甓周<lb/>
一百六十里壕岸亦用甎相傳本是舍利佛城内有居<lb/>
人數萬家佛寺百餘區其堂宇皆金銀渥以丹彩地以<lb/>
紫鑛覆以錦罽其俗好生惡殺其土宜菽粟稻梁無蔴<lb/>
麥其理無刑名桎梏之具犯罪者以竹五本束之復犯<lb/>
<pb n="KR2m0002_WYG_100-19b"/>
者笞其背數止五輕者止三殺人者戮之男女七歲則<lb/>
落髪止寺舍依桑門至二十不悟佛理乃復為居人其衣服<lb/>
悉以白㲲與朝霞繞腰而已不衣繒帛云出于𧖟為傷<lb/>
生也又獻其國樂凡二十二曲與樂工三十五人来朝<lb/>
樂曲皆演釋氏經論之詞意二十一年四月封彌臣國<lb/>
嗣王樂道勿禮為彌臣國王焉<lb/>
咸通三年二月遣使貢方物<lb/>
　　占卑國<lb/>
<pb n="KR2m0002_WYG_100-20a"/>
大中六年二月占卑國佛邪葛等六人来朝兼獻象宰<lb/>
相魏謩以性不安中土請還其使從之<lb/>
咸通十二年二月復遣使朝貢<lb/>
　　雜錄<lb/>
故事西蕃諸國通唐使處悉置銅魚雄雌相合各十二<lb/>
隻皆銘其國名第一至十二雄者留在内雌者付本國<lb/>
如國使正月来者賫第一魚餘月推此閏月賫本月而<lb/>
但校其雌雄今乃依常禮待之差謬則推案聞奏<lb/>
<pb n="KR2m0002_WYG_100-20b"/>
開元一十六年十一月五日鴻臚卿舉舊草奏日近縁<lb/>
突騎施背叛蕃國銅魚多有散失望令所司檢校<lb/>
貞觀二年六月十六日勅諸蕃使人所娶得漢婦女為<lb/>
妾者並不得将還蕃四年三月諸蕃君長詣闕請太宗<lb/>
為天可汗乃下制今後璽書賜西域北荒之君長皆稱<lb/>
皇帝天可汗諸畨渠帥有死亡者必下詔冊立其後嗣<lb/>
焉統制四夷自此始也二十一年三月十一日以逺夷<lb/>
各貢方物其草木雜物有異于常者詔所司詳錄焉葉<lb/>
<pb n="KR2m0002_WYG_100-21a"/>
䕶獻馬乳葡蔔一房長二尺子亦稍大其色紫摩伽獻<lb/>
菩提樹一名皮羅葉似白楊康國獻黄桃大如鵞卵其<lb/>
色如金亦呼金桃伽國獻鬱金香葉似麥門冬九月花<lb/>
開如芙蓉其色紫碧香聞數十歩華而不實欲種取其<lb/>
根罽賔國獻俱物頭花其花丹白相間而香逺聞伽失<lb/>
畢國獻泥樓鉢羅花葉類朶荷圓缺其花色碧而蕊黄<lb/>
芳數十步達國獻佛土葉一莖五葉花亦中心正黄而<lb/>
蘂紫色泥婆國獻波稜數紅藍花實似蒺藜火熟之能<lb/>
<pb n="KR2m0002_WYG_100-21b"/>
益食味又鮮菜状如菜濶而長味如美鮮苦菜状如苣<lb/>
其葉濶味雖少苦久食益人胡芹状如芹而味香渾提<lb/>
葱其状如葱而白辛嗅藥其状如蘭凌冬而青收乾作<lb/>
末味如桂椒其根能愈氣疾薛延陀獻凌蘭花毛如牛<lb/>
角大如麚西蕃突厥獻馬蹄羊其蹄似馬波斯國獻活<lb/>
縟蛇其状如鼠而色青身長七八尺能入穴取䑕西畨<lb/>
咄祿可汗獻金卵雞鷇鳥鷇也雕刻作禽獸而悉塗以<lb/>
金西畨諸國出石蜜中國貴之太宗遣使至摩伽佗國<lb/>
<pb n="KR2m0002_WYG_100-22a"/>
取其法令揚州煎蔗之汁于中厨自造焉色味愈于西<lb/>
域所出者葡萄酒西域有之前世或有貢獻及破髙昌<lb/>
收馬乳葡萄實于苑中種之幷得其酒法自損益造酒<lb/>
酒成凡有八色芳香酷烈味兼醍醐既頒賜羣臣京中<lb/>
始識其味<lb/>
天寳二年四月二十五日上因問西畨諸國逺近鴻臚<lb/>
卿王中嗣上言曰臣謹按西域圗陀㧞恩單國在踈勒<lb/>
西南二萬五千里至勃達國一月程西至溟滿國一月<lb/>
<pb n="KR2m0002_WYG_100-22b"/>
程南至羅刹支國十五日程北至海兩月程羅刹支國<lb/>
東至都盤國十五日程西至沙蘭國二十日程南至大<lb/>
食國二十程北至陀㧞國十五日程都盤國東至大食<lb/>
國十五日程西至羅刹支國十五日程南至大食國二<lb/>
十日程北至渤達國一月程渤達國東至大食國兩月<lb/>
餘程西北至岐蘭國二十日程南至都盤國一月程北<lb/>
至大食國一月程河没國東至南陀㧞國十五日程西<lb/>
北至岐蘭國二十日程從南至沙蘭國一月程北至海<lb/>
<pb n="KR2m0002_WYG_100-23a"/>
兩月程岐蘭國東南至河没國二十日程西至大食國<lb/>
兩月程南至涅□國二十日程北至海五日程涅□國<lb/>
東至陀㧞國一月程西至大食國兩月程南至大食國<lb/>
一月程北至岐蘭國二十日程沙蘭國東至羅刹支國<lb/>
二十五日程南至大食國二十五日程北至湼□國二<lb/>
十五日程石國東至㧞汗那國一百里西南至東米國<lb/>
五百里罽賔國在踈勒西南四千里東至俱蘭佗國七<lb/>
百里西至大食國一千里南至婆羅門國五百里北至<lb/>
<pb n="KR2m0002_WYG_100-23b"/>
吐火羅國二百里東米國在安國西北二千里東至碎<lb/>
葉國五千里西南至石國一千五百里南至㧞汗那國<lb/>
一千五百里文國在蘇勒國西四千里東至俱蜜國一<lb/>
千里西至大食國二千里南吐火羅國一百里西北至<lb/>
康國七百里<lb/>
證聖元年九月五日勅畨國使入朝其糧料各配等第<lb/>
給南天竺北天竺波斯大食等國使宜給六個月糧尸<lb/>
利佛誓真臘訶陵等國使給五個月林邑國使給三個<lb/>
<pb n="KR2m0002_WYG_100-24a"/>
月聖厯三年六月六日勅東至髙麗國南至真臘國西<lb/>
至波斯土畨及堅昆都督府北至契丹突厥靺鞨並為<lb/>
八畨以外為繩域其使應給料各依式<lb/>
開元四年正月九日勅靺鞨新國吐蕃先無里數毎遣<lb/>
使給賜宜凖七千里以上給付也<lb/>
大厯十四年七月詔迴紇諸蕃在京師者各服其國之<lb/>
服不得與漢相恭<lb/>
　　歸降官位<lb/>
<pb n="KR2m0002_WYG_100-24b"/>
顯慶三年八月十四日置懐徳大將軍正三品歸化将<lb/>
軍從三品以授初復首領仍𨽻屬諸衛不置員類及俸<lb/>
額<lb/>
總章元年十一月授婆羅門盧加逸多州酬其丹誠也<lb/>
貞元十二年正月十九日置懐化大将軍正三品毎月<lb/>
料錢四十五千文雜料三十五千文歸徳將軍從三品<lb/>
料錢四十千文懐化中郎将正四品料錢三十七千文<lb/>
歸徳中郎将從四品料錢三十五千文懐化郎將正五<lb/>
<pb n="KR2m0002_WYG_100-25a"/>
品料錢三十三千文歸徳郎将從五品料錢三十千文<lb/>
懐化司階正六品料錢二十五千文歸徳司階從六品<lb/>
料錢二十三千文懐化中侯正七品料錢十八千文歸<lb/>
徳中侯從七品料錢十七千文懐化司戈正八品料錢<lb/>
十五千文歸司戈從八品料錢十四千文懐化執㦸長<lb/>
上正九品料錢正十一千文歸徳執㦸長上從九品料<lb/>
錢十千文勅凖六典應收募蕃官前承未置今蕃人向<lb/>
化近日漸多名位髙卑須有等級其增置官品及料錢<lb/>
<pb n="KR2m0002_WYG_100-25b"/>
等宜依前件其月以歸降吐蕃論乞髯湯没蔵悉諾硉<lb/>
為歸将軍㑹昌二年八月制歸義軍使特進檢校工部<lb/>
尚書兼右金吾衛大将軍同正懐化郡王唱没斯賜姓<lb/>
李名思忠冠軍大將軍左衛大将軍同正寧邊郡公厯<lb/>
支賜姓李名思正冠軍大将軍左衛大將軍同正思化<lb/>
郡公習聞啜賜姓李名思義冠軍大将軍左衛大将軍<lb/>
同正寜朔郡公烏羅思賜姓李名思禮守右領軍大將<lb/>
軍同正寜塞郡公受邪勿可檢校右散騎常侍右領軍<lb/>
<pb n="KR2m0002_WYG_100-26a"/>
衛大将軍國正充歸義軍副使仍賜姓李名𢎞順制李<lb/>
思正弟冠軍大将軍右騎衛大將軍同正昌化郡公李<lb/>
思義母可封雁門郡君李思禮男可中散大夫檢校殿<lb/>
中少監仍賜紫金魚袋賜名繼美<lb/>
天祐元年六月授福建道佛齊國入朝進奉使都蕃長<lb/>
蒲訶粟寜逺将軍<lb/>
　<lb/>
　<lb/>
<pb n="KR2m0002_WYG_100-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷一百<lb/>
</p>
<p>
</p>
  </div>
</body>
</text>
</TEI>
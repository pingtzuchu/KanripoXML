<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0002_WYG_087-1a"/>
欽定四庫全書<lb/>
唐㑹要卷八十七<lb/>
　　　　　　　　　　　　　宋　王溥　撰<lb/>
　　轉運鹽鐵總叙<lb/>
皇朝自武徳永徽以後姜行本薛大鼎諸使皆以漕運<lb/>
上言然未能通濟其後監察御史王師順運晉絳之粟<lb/>
於河渭之間増置渭橋倉自師順始也<lb/>
開元二年河南尹李傑為水運使大興漕事<lb/>
<pb n="KR2m0002_WYG_087-1b"/>
十八年宣州刺史裴耀卿上言請依舊法敖倉於河口<lb/>
立輸塲以受米置河隂縣及河陽栢崖集津三門倉議<lb/>
鑿崖開山以車運數十里積於太原倉以利漕運上從<lb/>
之拜耀卿江淮轉運使仍以鄭州刺史崔希逸河南少<lb/>
尹蕭炅為之副轉運鹽鐡之有副使自此始也耀卿主<lb/>
之三年凡運七百萬石省陸運之傭四十萬舊制東都<lb/>
含嘉倉積江淮之米載以大輿運而西至於陕三百里<lb/>
率兩斛計傭錢千此耀卿所省之數也明年耀卿拜侍<lb/>
<pb n="KR2m0002_WYG_087-2a"/>
中而蕭炅代焉二十五年運米一百萬石二十九年陜<lb/>
郡太守李齊物鑿三門山以通運闢三門巔輸岩險之<lb/>
地俾負索引艦昇於安流自齊物始也<lb/>
天寳三載韋堅代蕭炅以滻水作廣運潭於望春樓之<lb/>
東以通河渭是年楊釗以殿中侍御史為水陸運使以<lb/>
代韋堅先是米至京師或砂礫糠粃雜乎其間開元初<lb/>
詔使揚擲而較其虚實揚擲之名自此始也<lb/>
天寳十四載八月詔水陸運宜停一年天寳以來楊國<lb/>
<pb n="KR2m0002_WYG_087-2b"/>
忠王鉷皆兼重使以𣙜天下故轉運之事自耀卿以降<lb/>
罕聞肅宗初第五琦始以錢穀得見請於江淮分置租<lb/>
庸使市輕貨以救軍食遂拜監察御史為之使乾元元<lb/>
年加度支郎中㝷兼中丞為鹽鐵使始立鹽鐵法就山<lb/>
海井竈收𣙜其鹽立鹽院官吏其舊業户洎浮人欲以<lb/>
鹽為業者免其雜徭𨽻鹽鐵使盜煮私鹽罪有差亭户<lb/>
自租庸以外無得横賦人不益税而國用饒明年琦以<lb/>
户部侍郎同平章事詔兵部侍郎吕諲代之寳應三年<lb/>
<pb n="KR2m0002_WYG_087-3a"/>
元載以中書侍郎代吕諲時淮河阻兵飛輓路絶鹽鐵<lb/>
租賦皆泝淮而上以侍御史穆寧為河南道轉運租庸<lb/>
鹽鐵使㝷加户部員外遷鄂州刺史以總東南貢賦時<lb/>
議以冦盜未戢闗東漕運宜有倚辦遂以通州刺史劉<lb/>
晏為户部侍郎京兆尹度支鹽鐵轉運使鹽鐵兼漕運<lb/>
自晏始也二年拜吏部尚書同平章事依前充使晏始<lb/>
以鹽利為漕傭自江淮至渭橋率十萬斛傭七千緍補<lb/>
綱吏督之不發丁男不勞郡縣自古未之有也晏以書<lb/>
<pb n="KR2m0002_WYG_087-3b"/>
遺元載曰浮於淮泗達於汴入於河西經底柱硤石楚<lb/>
帆越客直抵建章長樂此安社稷之竒業也晏賔於東<lb/>
朝猶有官謗公終始故舊不信流言賈誼復召宣室𢎞<lb/>
羊重興功利敢不悉力以答所知驅馬陜郊見三門渠<lb/>
津遺跡到河陰鞏洛見宇文愷立梁公堰分河入渠及<lb/>
李傑新堤故事飾像河廟凜然如生步步探討知昔人<lb/>
用心則潭衡桂陽必多積穀可以淪波挂席西指長安<lb/>
三秦待此而飽六軍待此而强天子無憂都人胥悦四<lb/>
<pb n="KR2m0002_WYG_087-4a"/>
方旅拒者可以破膽三河流離者於兹請命公匡輔明<lb/>
主為富人侯此今之切務也僕願湔洗瑕穢一罄愚誠<lb/>
以副公之心且晏勤於官不辭水火然運之利病各有<lb/>
四五焉晏自尹京入為計相共五年矣京師三輔百姓<lb/>
唯苦税畝傷多若毎年得江湖二三十萬石即徭賦頓<lb/>
减歌舞皇澤其利一也東都殘毁百無一存若米運流<lb/>
通饑人皆附村落邑屋從此滋多命之日引海陵之倉<lb/>
以食鞏洛其利二也諸將有在邊者諸戎有侵敗王略<lb/>
<pb n="KR2m0002_WYG_087-4b"/>
者或聞三江五湖陳陳紅粒雲㠶桂檝輸納帝鄉可以<lb/>
震耀夷夏其利三也自古帝王書同文車同軌日月所<lb/>
照莫不率俾今舟車既通商賈來往百貨雜集航海梯<lb/>
山漸及貞觀永徽之盛其利四也所可疑者函陜凋殘<lb/>
東周尤甚過宜陽熊耳至成臯五百里中編户千餘而<lb/>
已人烟蕭條輿必脱輻牛必羸角棧車亦不易求今於<lb/>
無人之境興此勞人之運固難就矣其病一也汴流渾<lb/>
渾不脩則澱頃因冦難曾未疏决澤滅木岸善崩役夫<lb/>
<pb n="KR2m0002_WYG_087-5a"/>
需於沙津吏旋於濘千里洄上罔水行舟其病二也東亘底<lb/>
柱澠池二陵北河運處五六百里戍卒久絶奪攘奸宄窟穴<lb/>
囊槖夹河為藪豺狼狺狺舟行所經冦亦能往其病三也<lb/>
東自淮陰西臨蒲坂亘三千里屯戍相望中軍皆鼎司元<lb/>
侯賤卒亦儀同青紫每云食半菽又云無挾纊輓漕所至<lb/>
船到便留即非單車使折簡書所能制矣其病四也是願<lb/>
畢其思慮奔走之惟中書評其利病裁成之晏見一水不<lb/>
通願荷鍤先往見一粒不運願負米先趨焦心苦形期報<lb/>
<pb n="KR2m0002_WYG_087-5b"/>
明主丹誠未貫漕引多虞屏營中流掩泣獻狀自此每歲<lb/>
運米數十萬石自江淮北列置巡院捜擇能吏以主之廣<lb/>
牢盆以來商賈凡所制置皆自晏始廣徳二年正月復以<lb/>
第五琦専判度支鑄錢鹽鐵事而晏以檢校户部尚書為<lb/>
河南及江淮以東轉運使乃與河南副元帥計㑹開决汴<lb/>
河水永泰二年晏為東道轉運常平鑄錢鹽鐵使琦為闗<lb/>
内河東劍南三州轉運常平鑄錢鹽鐵使大厯五年詔停<lb/>
闗内河東三州轉運常平鹽鐵使自此晏與户部侍郎韓<lb/>
<pb n="KR2m0002_WYG_087-6a"/>
滉分領闗内河東山南劍南租庸青苗使至十四年天<lb/>
下財賦皆以晏掌之建中元年詔曰朕以征稅多門郡<lb/>
邑凋耗聼於羣議思有變更將致時雍宜遵古訓其江<lb/>
淮米凖㫖轉運入京者及諸軍粮儲冝令庫部郎中崔<lb/>
河圖權領之今年夏稅以前諸道財賦多輸京師者及<lb/>
鹽鐡財貨委江州刺史包佶權領之天下錢榖皆歸金<lb/>
倉部委中書門下簡兩司郎官凖格式條理尋貶晏為<lb/>
忠州刺史晏既罷黜天下錢榖歸尚書省既而出納無<lb/>
<pb n="KR2m0002_WYG_087-6b"/>
所統乃復置使領之是年三月以韓洄為戸部侍郎判度支<lb/>
金部郎中杜佑權勾當江淮水陸運使行劉晏韓滉舊制先<lb/>
是晏為宰臣楊炎所惡貶忠州刺史尋殺於忠州兵興以來<lb/>
㓙荒相屬京師斗斛萬錢官厨無兼時之食百姓在畿<lb/>
甸者拔榖挼穗以供禁軍晏既遺元載書陳轉稅米利<lb/>
病歳入米數十萬斛以濟闗中代第五𤦺鹽務法益精<lb/>
密初年入錢六十萬季年則十倍其初大厯末通天下<lb/>
之財而計其所入總一千二百萬貫而鹽利過半李靈<lb/>
<pb n="KR2m0002_WYG_087-7a"/>
耀之亂河南節度使據土不奉法賦稅不上州縣益减<lb/>
晏以羡餘相補人不加賦所入仍舊議者稱之其商榷<lb/>
財用之術者必一時之選故晏沒後二十餘年韓洄元<lb/>
琇裴腆包佶盧貞李衡相繼分掌財賦皆出晏門下屬<lb/>
吏在千里外奉教如目前四方水旱及軍府纎芥莫不<lb/>
先知焉其年詔曰天下山澤之利當歸王者宜總𨽻鹽<lb/>
鐵使三年以包佶為左庶子汴東水陸運鹽鐡租庸使崔<lb/>
縱為右庶子汴西水陸運鹽鐡租庸使四年度支侍郎<lb/>
<pb n="KR2m0002_WYG_087-7b"/>
趙賛議常平事竹木茶漆盡税之茶之税肇於此矣<lb/>
貞元元年元琇以御史大夫為鹽鐡水陸運使其年七<lb/>
月以尚書右僕射韓滉統之滉殁宰相竇參代之<lb/>
五年十二月度支轉運鹽鐡奏比年自揚子運米皆分<lb/>
配縁路觀察使差長綱發遣運路既逺實為勞人今請<lb/>
當使諸院自差綱節級般運以救邊食從之<lb/>
八年詔東南兩稅財賦自河南江淮嶺南山南東道至<lb/>
渭橋以户部侍郎張滂主之河東劍南山南西道以户<lb/>
<pb n="KR2m0002_WYG_087-8a"/>
部尚書度支使班宏主之今户部所領三川鹽鐡轉運<lb/>
自此始也其後宏滂互有短長宰相趙憬陸贄以其事<lb/>
上聞由是遵大厯故事如劉晏韓滉所分焉<lb/>
九年張滂奏立稅茶法郡國有茶山及商賈以茶為利<lb/>
者委院司分置諸塲立三等時常為價為什一之稅是<lb/>
歳得緡四十一萬茶之有稅自滂始也自後裴延齡專<lb/>
判度支與鹽鐡益殊塗而理矣十年潤州刺史王緯代<lb/>
之理於朱方數年而李𤦺代之鹽院津堰攻張侵剥不<lb/>
<pb n="KR2m0002_WYG_087-8b"/>
知紀極私路小堰厚斂行人多自錡始時鹽鐡轉運有<lb/>
上都留後以副使潘孟陽主之王叔文權傾朝野亦以<lb/>
鹽鐡副使兼學士為留後故鹽鐡副使之俸至今獨優<lb/>
順宗即位有司重奏鹽法以杜佑判度支鹽鐡轉運使<lb/>
理於揚州元和二年三月以李巽代之先是季錡判使<lb/>
天下榷酷漕運由其操割專事貢獻牢其寵渥中朝秉<lb/>
事者悉以利交鹽鐡之利積於私室而國用日耗巽既<lb/>
為鹽鐡使大正其事其堰埭先𨽻浙西觀察使者悉歸<lb/>
<pb n="KR2m0002_WYG_087-9a"/>
之因循權置者盡罷之増置河陰敖倉置桂陽監鑄平陽<lb/>
銅山為錢又奏江淮河南峽内兖鄆嶺南鹽法鹽院去<lb/>
年收鹽價緡錢七百二十七萬比舊法虚張估一千七<lb/>
百八十餘萬非實數也今請以其數除為煮鹽之外付<lb/>
度支收其數鹽鐡使煮鹽利繫度支自此始也又以程<lb/>
异為揚子留後四月五日巽卒自㩁估之興唯劉晏得<lb/>
其術而巽次之雖初年之利不如晏季年之利則三倍<lb/>
扵晏矣舊制每嵗運江淮米五十萬斛至河隂留十萬<lb/>
<pb n="KR2m0002_WYG_087-9b"/>
四十萬送渭倉晏殁久不登其數惟巽秉使三載無升<lb/>
斗之缺焉六月以河東節度使李鄘代之五年鄘為淮<lb/>
南節度使以宣州觀察使盧坦代之六年坦奏每年江<lb/>
淮運糙米四十萬石到渭橋近日欠闕大半請旋收糴<lb/>
逓年貯偹從之坦改户部侍郎以京兆尹王播代之播<lb/>
遂奏元和五年江淮河南嶺南峡中兖鄆等鹽利錢六<lb/>
百九十八萬貫比量改法已前鹽利時價四倍虚估即<lb/>
此錢當為千七百四十餘萬貫矣請付度支收管從之<lb/>
<pb n="KR2m0002_WYG_087-10a"/>
其年詔曰兩稅法悉委郡國初極便人但縁約法之時<lb/>
不定物估今度支鹽鐵泉貨是司各有分廵置於都㑹爰<lb/>
命帖職周視四方簡而易從庶叶權便政有所弊事有<lb/>
所宜皆得舉聞副我憂寄以揚子鹽鐡留後為江淮已<lb/>
南兩稅使江陵留後為荆衡漢沔東界彭蠡南及日南<lb/>
兩稅使度支山南西道分廵院官充三川兩稅使峡内<lb/>
煎鹽五監先屬鹽鐵使今宜各屬度支便委山南西道<lb/>
兩税使兼知糶賣峡内鹽屬度支自此始也<lb/>
<pb n="KR2m0002_WYG_087-10b"/>
七年王播奏去年鹽利除割峽内鹽收錢六百八十<lb/>
五萬從實估也又奏商人扵户部度支鹽鐡三司飛錢<lb/>
謂之便換<lb/>
八年以崔倰為揚子留後淮嶺以東兩稅使崔祝為江<lb/>
陵留後荆南以東兩税使　十三年播又奏以軍興之時<lb/>
財用是切頃劉晏領使皆自按置租庸至於州縣否臧錢穀<lb/>
利病物之虚實皆得而知今臣守務在城不得自往請<lb/>
令臣副使程异出廵江淮具州府上供錢榖一切勘問<lb/>
<pb n="KR2m0002_WYG_087-11a"/>
從之閏五月异至江淮得錢一百八十五萬貫以進其<lb/>
年以播守禮部尚書以衛尉卿程异代之明年异以本<lb/>
官兼御史大夫平章事<lb/>
十四年异卒以刑部侍郎栁公綽代之長慶初王播復代公<lb/>
綽四年王涯以戸部侍郎代播敬宗初播復以鹽鐵使為揚<lb/>
州節度使文宗即位入覲以宰相判使其後王涯復判<lb/>
二使表請使茶山之人移植根　舊有貯積皆使焚棄<lb/>
天下怨之九年以事誅而令孤楚以户部尚書右僕射<lb/>
<pb n="KR2m0002_WYG_087-11b"/>
主之以是年茶法大壊奏請付州縣而入其租於户部<lb/>
人人悦焉<lb/>
開成元年李石以中書侍郎判收茶法復貞元之制也<lb/>
　三年以户部尚書同平章事楊嗣復主之多革前監院之<lb/>
陳事自是年至大中壬申凡十五年多任元臣以集其務<lb/>
崔珙自刑部尚書拜杜悰以淮南節度使領之既而皆<lb/>
踐公台薛元賞李執方盧𢎞正馬植敬晦五人於九年<lb/>
之中相踵理之植亦自是居相位<lb/>
<pb n="KR2m0002_WYG_087-12a"/>
大中五年二月以户部侍郎裴休為鹽鐡轉運使明年<lb/>
八月以本官平章事依前判使始者漕米嵗四十萬斛<lb/>
其能至渭倉者十不三四漕吏狡蠧敗溺百端官舟之<lb/>
沉多者嵗至七十餘隻縁河奸犯大紊晏法休使寮屬<lb/>
按之委河次縣令董之自江津達渭以四十萬斛之傭<lb/>
計緡二十八萬悉使歸諸漕吏廵院胥吏無得侵牟舉<lb/>
之為法凡十事奏之六年五月又立稅茶之法凡二十<lb/>
條陳奏上大悅詔曰裴休興利除害深見奉公盡可其<lb/>
<pb n="KR2m0002_WYG_087-12b"/>
奏由是三歳漕米至渭濱積一百二十萬斛無升合沉<lb/>
棄焉<lb/>
十年裴休出鎮澤潞尋以栁仲郢夏侯孜杜悰迭判之<lb/>
皆稱其任<lb/>
咸通五年南蠻攻安南府連嵗用兵饋輓不集詔江淮<lb/>
鹽鐡廵院和僱舟船運淮南浙西道米至安南乾符中<lb/>
又以崔彦昭王凝判之二年凝以所補吏生賦改官復<lb/>
命裴垣判之後髙駢自潤州移鎮淮南亦就判使務<lb/>
<pb n="KR2m0002_WYG_087-13a"/>
中和元年黄巢犯闕車駕出狩興元府又以蕭遘韋昭<lb/>
度判之及命侍中王鐸為行營都統率諸道之兵收復<lb/>
京城慮調發不時乃以昭度兼供軍使至光啟中所在<lb/>
征鎮自擅兵賦皆不供嵗時但貢奉而已由是江淮轉<lb/>
運路絶國命所能制者唯河西山南劍南嶺西道洎宦<lb/>
官田令孜自蜀中扈從召募新軍號左右神䇿共四十<lb/>
四都并南衙官屬僅萬餘三司轉無調發之所舊日兩<lb/>
池㩁鹽稅課鹽鐡使特置鹽官以總其事自亂離之後<lb/>
<pb n="KR2m0002_WYG_087-13b"/>
河中節度王重榮兼領榷務歳出課鹽三千車以進至<lb/>
是令孜以軍食闕供乃舉廣明故事請以兩池榷務歸<lb/>
之鹽鐡詔下重榮上章論計竟不能奪天復初朱全忠兼<lb/>
鎮河中兩池鹽課始加至五十車自天順年後又以孔<lb/>
緯杜讓能崔昭緯嗣薛王知柔徐彦若韓建崔𦙍裴樞<lb/>
栁燦相次判之<lb/>
　　漕運<lb/>
舊制凡陸行之馬程日七十里步及驢五十里車三十<lb/>
<pb n="KR2m0002_WYG_087-14a"/>
里水行之程舟之重者泝河日三十里江四十里餘水<lb/>
四十五里空舟泝河四十里江五十里餘水六十里浩<lb/>
流之舟即輕重同制河口一百五十里江一百里餘水<lb/>
七十里其如底柱之類不拘此限若遇風水淺不得行<lb/>
者即於隨近官司申牒檢記聴拆半印武徳八年十二<lb/>
月十八日水部郎中姜行本請於隴州開五節堰引水<lb/>
通運許之<lb/>
永徽元年薛大鼎為滄州刺史界内有無棣河隋末填<lb/>
<pb n="KR2m0002_WYG_087-14b"/>
塞大鼎奏之引魚鹽於海百姓歌之曰新河得通舟檝<lb/>
利直達滄海魚鹽至當日徒行今騁駟美哉薛公徳滂<lb/>
被<lb/>
顯慶元年十月苑西面監禇朗請開砥柱三門鑿山架<lb/>
險擬通車陸運於是發卒六千人一月而功畢後水漲<lb/>
引舟竟不能進<lb/>
咸亨三年闗中饑監察御史王師順奏請發晉絳州倉<lb/>
以贍之上委以漕運河渭之間舟檝相繼置倉於渭南<lb/>
<pb n="KR2m0002_WYG_087-15a"/>
東師順之始也<lb/>
大厯元年六月九日於東都立徳坊南穿新潭安置諸<lb/>
州租船<lb/>
神龍二年滄州刺史姜師度於薊州之北漲水為溝以<lb/>
偹契丹奚之入㓂畢約舊渠傍海穿漕號為平冦渠以<lb/>
避海難運粮者至今頼焉<lb/>
開元二年河南尹李傑奏汴州東有梁公堰破江淮漕<lb/>
運不通傑奉發汴鄭丁夫以濬之省功速就公私深以<lb/>
<pb n="KR2m0002_WYG_087-15b"/>
為利刻石水濱以紀其績九年五月二十五日勅水運<lb/>
米揚擲四五六七月米一㪷欠五合三八月米一㪷欠<lb/>
四合二九月米一㪷欠三合正十十一月十二月米一<lb/>
㪷欠二合並與納<lb/>
十五年正月十二日令將作大匠范安友檢行鄭州河<lb/>
口斗門先是洛陽人劉宗器上言請塞汜水舊汴河於<lb/>
下流滎澤界開梁公堰置斗門以通淮汴擢拜宗器左<lb/>
衛率府胄曹至是新漕填塞行舟不通貶宗器為循州<lb/>
<pb n="KR2m0002_WYG_087-16a"/>
安懐戍主安友遂發河南府懐鄭汴滑衛三萬人疏决<lb/>
開舊河口旬日畢二十年京師榖價踴起上召京兆尹<lb/>
裴耀卿問以救人之術耀卿奏曰昔貞觀永徽之際祿<lb/>
重米廣每嵗不過二萬石便足今國用漸廣漕運數倍<lb/>
猶不能支從都至陕河路艱險既用陸運無由廣致能<lb/>
開漕運變陸為水則有所餘動盈萬計且江南租舡候<lb/>
水始進吳人不便漕輓由是所在停留日月既淹遂生<lb/>
竊盜臣望於河口置一倉納河東租米便放船歸從河<lb/>
<pb n="KR2m0002_WYG_087-16b"/>
口即分入河洛官自僱船載運至三門之東置一倉三<lb/>
門既水險即於河岸用小車運十數里至三門之西又<lb/>
置一倉每運至倉即搬下貯納水通即運水細便止自<lb/>
大原倉泝河入渭更無留停所省鉅萬前漢都闗中年<lb/>
月稍久及隋亦在京師縁河皆有舊倉所以國用常贍<lb/>
上深然其言至二十二年八月十四日置河陰縣及河<lb/>
隂倉河西栢崖倉三門東集津倉三門西鹽倉開三門<lb/>
山十八里陸路以避湍險自江淮而泝鴻溝悉納河隂<lb/>
<pb n="KR2m0002_WYG_087-17a"/>
倉自河隂送納含嘉倉又逓納太原倉<hi>所謂北運</hi>自太原倉<lb/>
浮渭以實闗中上大悦尋以耀卿充江淮轉運使以鄭<lb/>
州刺史崔希逸河南少尹蕭炅為副三年凡運七百萬<lb/>
石省脚三十萬貫或說耀卿進所省脚錢以表其功答<lb/>
曰此並公事豈宜以小道邀名求寵也河隂上倉天寳<lb/>
後廢<lb/>
大厯四年户部尚書劉晏奏置汴口倉<lb/>
二十六年十一月五日潤州刺史齊澣奏常州北界隔<lb/>
<pb n="KR2m0002_WYG_087-17b"/>
呉江至𤓰步江為限每船渡繞𤓰歩江沙尾沿縁六十<lb/>
里多為風濤所損臣請於京口埭下直截渡江二千里<lb/>
開伊婁河二十五里即達揚子縣無風水灾又減租脚<lb/>
錢歳收利百億又立伊婁埭皆官收其課迄今用之<lb/>
二十八年九月魏州刺史盧暉開通濟渠自石灰窠引<lb/>
流至州城西都注魏博夾州製樓百餘間以貯江淮之<lb/>
貨<lb/>
二十九年十一月陜郡太守李齊物鑿三門上路通流<lb/>
<pb n="KR2m0002_WYG_087-18a"/>
便於漕運開渠得古黎鏵三於石下背有文曰平陸遂<lb/>
改河北縣為平陸縣至天寳元年正月二十五日渠成<lb/>
其年陜郡太守韋堅奏引滻水開廣運潭於望春樓東<lb/>
自華陰永豐倉以通河渭潭成至二年三月二十六日<lb/>
勅古之善政貴於足食欲求富國必先利人朕以闗輔<lb/>
之間尤資殷贍比來轉輸未免艱辛故置此潭以通漕<lb/>
運萬代之利一朝而成其潭宜以廣運為名其年京兆<lb/>
尹韓朝宗分渭水入自金光門置潭於西市之西街以<lb/>
<pb n="KR2m0002_WYG_087-18b"/>
貯材木<lb/>
永泰二年七月十日鑿運水渠自京兆府直東至薦福<lb/>
寺東北街至國子監正東至於城東街正北至景風門<lb/>
逾近喜門入西苑濶八尺深丈餘京兆尹黎幹奏也<lb/>
貞元二年五月勅漕運通流國之大計其河水毎至春<lb/>
夏之時多被兩岸由來盜開斗門舟船停滯職此之由<lb/>
宜委汴宋等州觀察使選清强官專知分界勾當其鄭<lb/>
州徐州泗州界各仰刺史凖此處分仍令知汴州支遣院<lb/>
<pb n="KR2m0002_WYG_087-19a"/>
官計會勾當十五年二月于頔奏移轉運汴州院於河<lb/>
隂以汴州累遇兵亂失散錢帛故也<lb/>
元和三年四月増置河隂倉屋一百五十間<lb/>
十一年十二月始置淮潁水運揚子等諸縣米自淮隂<lb/>
泝流至夀州西四十里入潁口又泝流至潁州沈丘界<lb/>
五百里至於陳州項城又泝流五百里入於澱河又三<lb/>
百里輸於郾城得米五十萬石附之以茭一千五百萬<lb/>
束計其功省汴運七萬六千貫寳厯二年正月鹽鐵使<lb/>
<pb n="KR2m0002_WYG_087-19b"/>
王播奏揚州城内舊漕河水淺舟船澀滯轉輸不及期<lb/>
程今從閶門外古七里港開河南東屈曲取禪智寺橋<lb/>
東通舊官河計長一十九里其功役所費當使自方圓<lb/>
從之<lb/>
咸通三年五月南蠻陷交趾徴諸道兵赴嶺南詔湖南<lb/>
水運自湘江入澪渠并江西水運以饋行營諸軍湘澪<lb/>
泝運功役艱難軍屯廣州乏食潤州人陳磻石詣闕上<lb/>
書言江西湖南泝流運糧不濟軍期臣有竒計以饋南<lb/>
<pb n="KR2m0002_WYG_087-20a"/>
軍帝召見因奏臣弟聴思昔曽任雷州刺史家人隨海<lb/>
船至福建往來大船一隻可致千石自福建不一月至<lb/>
廣州得船數十艘便可致三五萬石又引劉裕海路進<lb/>
軍破孫循故事乃以磻石為鹽鐡廵官往揚子縣專督<lb/>
海運於是軍不闕供<lb/>
八年三月安南都䕶髙駢奏安南至小邑管水路湍險<lb/>
已令工人鑿去巨石漕船無滯詔褒美之<lb/>
　　轉運使<lb/>
<pb n="KR2m0002_WYG_087-20b"/>
開元二十一年八月侍中裴耀卿充江南淮南轉運使<lb/>
二十二年九月太府少卿蕭炅充江淮處置轉運使天<lb/>
寳二年四月陕郡太守韋堅加兼勾當縁河及江淮轉<lb/>
運使四年八月楊釗除殿中侍御史充水陸轉運使乾<lb/>
元元年三月第五琦除度支郎中充諸色轉運使二年<lb/>
十二月兵部侍郎吕諲充勾當轉運使元年建子月户<lb/>
部侍郎元載充江淮轉運使寳應元年六月二十八日<lb/>
户部侍郎劉晏充勾當轉運使廣徳二年正月户部侍<lb/>
<pb n="KR2m0002_WYG_087-21a"/>
郎第五琦充諸道轉運永泰元年正月劉晏充東畿淮<lb/>
南浙江東西湖南山南東道轉運使第五琦充畿闗内<lb/>
河南劍南山南西道轉運使大厯四年三月劉晏除吏<lb/>
部尚書兼御史大夫充東都河南江淮山南東道轉運<lb/>
使建中二年十一月度支郎中杜佑兼御史中丞江淮<lb/>
水陸運使三年十二月二十日包佶除庶子充汴東水<lb/>
陸運使崔縱除右庶子充汴西水陸運使貞元元年三<lb/>
月元琇加御史大夫充諸道水陸運使其年七月尚書<lb/>
<pb n="KR2m0002_WYG_087-21b"/>
右僕射韓滉江淮轉運使五年二月中書侍郎竇參諸<lb/>
道轉運使八年三月張滂除侍郎充諸道轉運使十年<lb/>
十月潤州刺史王緯兼諸道轉運使五年十二月以浙<lb/>
西觀察使李錡充諸道轉運使永貞元年以司空平章<lb/>
事杜佑再兼諸道轉運使元和元年四月兵部侍郎李<lb/>
巽充諸道轉運使三年六月刑部尚書李鄘充諸道轉<lb/>
運使五年十二月盧坦除刑部侍郎充諸道轉運使六<lb/>
年四月刑部侍郎王播充諸道轉運使長慶元年二月<lb/>
<pb n="KR2m0002_WYG_087-22a"/>
王播復為刑部尚書充諸道轉運使四年四月王涯為<lb/>
户部侍郎充諸道轉運使寳厯元年正月王播為淮南<lb/>
節度又充諸道轉運使太和九年十二月右僕射令狐<lb/>
楚充諸道轉運使開成元年四月户部尚書平章事李<lb/>
䂖充諸道轉運使三年十月楊嗣復除户部尚書諸道<lb/>
轉運使五年二月户部尙書崔珙充諸道轉運使會昌<lb/>
四年七月左僕射充平章事杜悰充諸道轉運使六年<lb/>
四月以大理卿馬植為刑部侍郎充諸道轉運使大中<lb/>
<pb n="KR2m0002_WYG_087-22b"/>
五年刑部侍郎裴休充諸道轉運使十一年兵部侍郎<lb/>
柳仲郢充諸道轉運使十一年二月户部侍郎夏侯孜<lb/>
充諸道轉運使十四年尚書左僕射杜悰復充諸道轉<lb/>
運使咸通五年十二月户部侍郎劉鄴充諸道轉運使<lb/>
六年十月兵部侍郎于琮充諸道轉運使乾符元年二<lb/>
月崔彦昭為兵部侍郎充諸道轉運使其年又以兵部<lb/>
尚書王凝充諸道轉運使二年二月兵部侍郎裴坦充<lb/>
諸道轉運使四年六月以宣歙觀察使髙駢為潤州刺<lb/>
<pb n="KR2m0002_WYG_087-23a"/>
史充諸道轉運使六年移節淮南領使如故中和元年<lb/>
兵部侍郎蕭遘充諸道轉運使其年中書侍郎平章事<lb/>
韋昭度充諸道轉運使光啟二年三月刑部尙書孔緯<lb/>
充諸道轉運使大順二年門下侍郎杜讓能充諸道轉<lb/>
運使景福二年十一月吏部尚書平章事崔昭緯充諸<lb/>
道轉運使乾寧二年京兆尹嗣薛王知柔為户部尚書<lb/>
充諸道轉運使其年九月門下侍郎平章事徐彦若充<lb/>
諸道轉運使光化三年八月左僕射平章事崔𦙍充諸<lb/>
<pb n="KR2m0002_WYG_087-23b"/>
道轉運使天祐元年右僕射裴樞充諸道轉運使其年<lb/>
門下侍郎平章事栁璨充諸道轉運使<lb/>
　　河南水陸運使<lb/>
開元二年閏二月陕郡刺史李傑除河南少尹充水陸<lb/>
運使至三年十二月畢構為河南尹不帶水陸運使至<lb/>
天寳三年十一月李齊物除河南尹又帶水陸運使貞<lb/>
元十年二月河南尹齊抗充河南水陸運使至元和六<lb/>
年十月勅河南水陸運使宜停<lb/>
<pb n="KR2m0002_WYG_087-24a"/>
　　陕州水陸運使<lb/>
先天元年十月李傑為刺史充水陸運使自此始也已<lb/>
後刺史常帶使天寳十載五月崔無詖除太守不帶水<lb/>
陸運使度支使楊國忠奏臣請自勾當遂加國忠陕郡<lb/>
水陸運使至十二年正月二十一日勅陕運使宜令陕<lb/>
郡太守崔無詖充使楊國忠充都使勾當至貞元十三<lb/>
年四月陕虢觀察使于頔兼陕州水陸運使至元和六<lb/>
年十月勅陕州水陸運使宜停<lb/>
<pb n="KR2m0002_WYG_087-24b"/>
開元十三年五月二十八日勅陕州水陸運使令别自<lb/>
置印二十五年六月二十三日詔河南陕運兩使每年<lb/>
常運一百八十萬石米送京近已减八十萬石今據太<lb/>
倉米數支計有餘其今年所運一百萬石亦冝停<lb/>
建中二年十二月停江淮水陸運使轉運事委度支處<lb/>
置三年八月分置汴東西水陸運使兩稅鹽鐡使貞元<lb/>
三年正月諸道水陸運使及度支廵院江淮轉運使並<lb/>
宜停<lb/>
<pb n="KR2m0002_WYG_087-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_087-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷八十七<lb/>
</p>
<p>
</p>
  </div>
</body>
</text>
</TEI>
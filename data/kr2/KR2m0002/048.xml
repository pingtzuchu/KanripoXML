<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷四十八</head> <lb/>
    <p>
<pb n="KR2m0002_WYG_048-1a"/>
欽定四庫全書<lb/>
　唐㑹要卷四十八<lb/>
　　　　　　　　　　　　　宋　王溥　撰<lb/>
　　議釋教下<lb/>
大中六年十二月祠部奏當司伏凖累年赦文及别敇<lb/>
建置佛堂并剃度僧尼等伏以陛下䕶持釋教以濟羣<lb/>
生自出聖慈孰不知感非欲華飾寺宇廣度僧尼興<lb/>
作勞人匱竭物力近日天下未諭聖心建置漸多剃度<lb/>
<pb n="KR2m0002_WYG_048-1b"/>
彌廣相尚以日繋時臣恐黎毗因兹受弊臣職司其局<lb/>
不敢曠官當陛下求理納諫之時是小臣罄竭肝膽之<lb/>
日伏乞允臣所奏明立新規舊弊永除天下知禁如此<lb/>
見佛法可乆民不告勞時宰臣因是上言伏以西方之<lb/>
教清浄為宗拯濟為業國家𢎞闡已乆實助皇風然度<lb/>
僧不精則戒法隳壊造寺無節則損費過多有司舉陳<lb/>
實當職分但須酌量中道使可乆行自今後應諸州凖<lb/>
元敇置寺外如有勝地名山古蹤靈跡實可留情為衆<lb/>
<pb n="KR2m0002_WYG_048-2a"/>
所知者即任量事修建却依舊名其諸縣有户口繁盛<lb/>
商旅輻凑願依香火以濟津梁亦任量事各置院一所<lb/>
於州下抽三五人住其有山谷險難道途危苦羸車重<lb/>
負須暫憇留亦任因依舊基却置蘭若並須是有力人<lb/>
自發心營造不得令姦黨因此遂抑歛鄉閭此外更不<lb/>
得輙有起建如引别敇處分不在此限其僧尼踰濫之<lb/>
源皆縁私度本教遮止條律極嚴不得輙有建如可容<lb/>
姦必在禁絶犯者凖元敇科㫁訖仍具鄉貫姓號申祠<lb/>
<pb n="KR2m0002_WYG_048-2b"/>
部上文歴其官度僧尼數内有闕即仰本州集律僧衆<lb/>
同議揀擇聰敏有道性已經修鍊可以𫝊習㕘學者度<lb/>
之貴在教法得人不以年齒為限若惟求長老即難奉<lb/>
律議剃度訖仍具鄉貫姓號申祠部請告牒其僧中有<lb/>
志行堅精願尋師逰但有本州公驗即任逺近逰行在<lb/>
所闗防切宜覺察不致真偽相雜藏庇姦人制可<lb/>
咸通二年上以志奉釋氏怠於朝政左散騎常侍蕭倣<lb/>
上疏論之曰臣聞𤣥柤之道用慈儉為先素王之風以<lb/>
<pb n="KR2m0002_WYG_048-3a"/>
仁義為本如佛者尚外之教非帝王所能慕也昔貞觀<lb/>
中髙宗在東宫以長孫皇后疾厲上言度僧以資福事<lb/>
后曰佛者異方之教存而勿論豈以一女子而紊王道<lb/>
乎故諡曰文徳且母后之論尚能若此哲王之心安可<lb/>
反是哉疏奏上甚嘉之<lb/>
六年尚書右丞李尉復上疏諫曰臣聞孔某聖者也言<lb/>
必稱周任之言苻融賢者也議必稱王猛之諫誠以事<lb/>
求師古辭貴逹誠陛下自纉丕圖克崇佛事臣累採本<lb/>
<pb n="KR2m0002_WYG_048-3b"/>
朝名臣啟奏之言以證奉佛始終之要天后時曽營大像<lb/>
狄仁傑諫曰功不使鬼必在役人物不天來皆從地出<lb/>
中宗時公主貴戚奏度僧尼姚崇諫曰佛不在外求之<lb/>
于心睿宗為金仙玉真二公主造二道宫辛替否諫曰<lb/>
自夏以來滛雨不觧榖荒於壠麥爛於塲陛下聖人也<lb/>
逺無不知陛下明君也細無不見而造不急之觀賈六<lb/>
合之怨又諫造寺曰釋教以清浄為基慈悲為主三時<lb/>
之月穿池沼損命也殫府庫損人也廣殿宇營身也損<lb/>
<pb n="KR2m0002_WYG_048-4a"/>
命則不慈悲營身則不清浄臣觀仁傑天后時上公也<lb/>
崇開元時賢相也替否睿宗之直臣也每覽斯言未嘗<lb/>
不廢卷痛惜其言之行也伏望詳前事之安危覽昔賢<lb/>
之啓奏營繕之間稍宜停減疏奏優詔嘉之<lb/>
　　寺<hi>西京</hi>
開業寺　在豐樂坊本隋仙都宫武徳元年髙祖為尼<lb/>
明照廢宫置證果寺貞觀九年廢寺立為髙祖别廟號<lb/>
静安宫儀鳳元年十一月十五日敇廢宫立開業寺其<lb/>
<pb n="KR2m0002_WYG_048-4b"/>
宫中人内移就獻陵<lb/>
㑹昌寺　在金城坊本隋海陵公賀若誼宅義寜元年<lb/>
義師入闗太宗領兵於此武徳元年因置為寺<lb/>
崇義寺在長夀坊本隋延公于銓宅武徳三年桂陽<lb/>
宫主為駙馬趙慈景所立<lb/>
楚國寺　在晉昌坊本隋廢興道寺髙祖起義太原第<lb/>
五子智雲在京為留守隂世師所害後追封楚王因此<lb/>
立寺<lb/>
<pb n="KR2m0002_WYG_048-5a"/>
興聖寺　在通義坊本髙祖?龍舊宅武徳元年以為<lb/>
通義宫貞觀元年立為尼寺<lb/>
龍興寺　在頒政坊貞觀五年太子承乾立為並光寺<lb/>
神龍元年二月改名<lb/>
興福寺　在修徳坊本王君廓宅貞觀八年太宗為太<lb/>
穆皇后追福立為𢎞福寺神龍元年改名<lb/>
西明寺　在延康坊本隋越國公楊素宅武徳初萬春<lb/>
公主居住貞觀中賜濮王泰泰死乃立為寺<lb/>
<pb n="KR2m0002_WYG_048-5b"/>
慈恩寺　在晉昌坊隋無漏廢寺貞觀二十二年十二<lb/>
月二十四日髙宗在春宫為文徳正后立為寺故以慈<lb/>
恩為名寺内浮圖永徽三年沙門𤣥奘所立<lb/>
青龍寺在新昌坊本隋廢靈感寺龍朔二年宜城公<lb/>
主奏立為觀音寺景雲二年改名<lb/>
崇敬寺　在静寜坊本隋廢寺髙祖為長安公主立為<lb/>
尼髙祖崩後改為宫以為别廟後又為寺<lb/>
資聖寺　在崇仁坊本太尉長孫無忌宅龍朔三年為<lb/>
<pb n="KR2m0002_WYG_048-6a"/>
文徳皇后追福立為尼咸亨四年復為僧寺<lb/>
招福寺　在崇儀坊本乾封二年睿宗在藩所立其地<lb/>
本隋正覺慶寺南北門額並睿宗親題之<lb/>
崇福寺　在休祥坊本侍中楊恭仁宅咸亨二年九月<lb/>
二日以武后外氏宅立太原寺垂拱三年十二月改為<lb/>
魏國寺載初元年五月六日改為崇福寺<lb/>
光宅寺　在光宅坊儀鳳二年望氣者言此坊有異氣<lb/>
敇令掘得石留得舎利萬粒遂於此地立為寺<lb/>
<pb n="KR2m0002_WYG_048-6b"/>
薦福寺　在開化坊半已東隋煬帝在藩舊宅武徳中<lb/>
賜尚書右僕射蕭瑀為園後瑀子銑尚襄城公主不欲<lb/>
與姑異居遂於園後地造宅公主卒後官市為英王宅<lb/>
文明元年三月十二日敇為髙宗造太后立為㒺極寺<lb/>
獻福寺至六年十一月賜額改為薦福寺也<lb/>
興唐寺　在太寜坊神龍元年三月十二日敇太平公<lb/>
主為天后立為㒺極寺開元二十年六月七日改為興<lb/>
唐寺<lb/>
<pb n="KR2m0002_WYG_048-7a"/>
永夀寺　在永樂坊景龍三年為永夀公主所立<lb/>
安國寺　在長樂坊景雲元年九月十一日敇捨龍?<lb/>
舊宅為寺便以本封安國為名<lb/>
章敬寺　在通化門外大厯二年七月十九日内侍魚<lb/>
朝恩請以城東莊為章敬皇后立為寺因坼哥舒翰宅<lb/>
及曲江百司㸔屋及觀風樓造焉<lb/>
寳應寺　在道正坊大厯四年正月二十九日門下侍<lb/>
郎王縉捨宅奏為寺以年號為名<lb/>
<pb n="KR2m0002_WYG_048-7b"/>
　　寺<hi>東京</hi>
龍興寺　在寜仁坊貞觀七年立為衆香寺至神龍元<lb/>
年二月改為中興寺右補闕張景佚上疏曰伏見天下<lb/>
諸州各置一大唐中興寺觀固以式標昌運光賛鴻名<lb/>
竊有未安芻言是獻至如永昌登封創之為縣名者是<lb/>
先聖受圖勒名之所陛下思而奉之不令更改今聖善<lb/>
報慈題之為閣者是陛下深仁至孝之徳古先帝代未<lb/>
之前聞况唐運自崇周親撫政母子成業周替唐興雖<lb/>
<pb n="KR2m0002_WYG_048-8a"/>
有三朝而化侔一統况承顧復非謂中興夫言中興者<lb/>
中有阻間不承統厯既奉成周之業實揚先聖之資君<lb/>
親臨之厚莫之重中興立號未益前規以臣愚見所置<lb/>
大唐中興寺觀及圖史并出制誥咸請除中興之名直<lb/>
以臣愚見所置大唐中興寺龍興為名庶望前後君親<lb/>
俱承正統周唐寳厯共叶神聽上納之因降敇曰文叔<lb/>
之起舂陵少康之因陶正中興之號理異於兹思革前<lb/>
非以歸事實自今以後不得言中興之號其天下大唐<lb/>
<pb n="KR2m0002_WYG_048-8b"/>
中興寺觀諸如此例並即令改<lb/>
天宫寺　在觀善坊髙祖龍?舊宅貞觀六年立為寺<lb/>
天女寺　在敦業坊貞觀九年置為景福寺武太后改<lb/>
之<lb/>
敬愛寺　在懐仁坊顯慶二年孝敬在宫為髙宗武太<lb/>
后立之以敬愛寺為名制度與西明寺同天授二年改<lb/>
為佛授記寺其後又改為敬愛寺<lb/>
福先寺　在逰藝坊武太后母楊氏宅上元二年立為<lb/>
<pb n="KR2m0002_WYG_048-9a"/>
太原寺垂拱三年二月改為魏國寺天授二年改為福<lb/>
先寺<lb/>
長夀寺　在嘉善坊長夀元年武后稱齒生髮變大赦<lb/>
改元仍置長夀寺<lb/>
崇先寺　　證聖元年正月十八日以崇先府為寺開<lb/>
元二十四年九月一日改為廣福寺<lb/>
聖善寺在章善坊神龍元年二月立為中興寺二年中<lb/>
宗為武太后追福改為聖善寺寺内報慈閣中宗為韋<lb/>
<pb n="KR2m0002_WYG_048-9b"/>
后所立景龍三年正月二十八日制東都改造聖善寺<lb/>
更開拓五十餘歩以廣僧房計破百姓數十家監察御<lb/>
史宋務光上疏諫曰陛下孝思㒺極崇建明因土木之<lb/>
功莊嚴斯畢僧房精舎宴坐有餘禪宇道塲經營已足<lb/>
更事開拓奪人便利貧者有顛擠之憂富者無安堵之<lb/>
所行非急切何至於斯以陽和發生播植伊始興復丁<lb/>
匠廢業農功一夫不耕必有饑者三時之務安可奪焉<lb/>
臣聞失鬼神之心可因巫祝而謝失君長之心可因左<lb/>
<pb n="KR2m0002_WYG_048-10a"/>
右而謝失父母之心可因親戚而謝惟失百姓之心不<lb/>
可解也陛下以萬邦為念何用傷一物之心應須拓寺<lb/>
諸俟農隙疏奏上不納<lb/>
安國寺　在宣教坊本節愍太子宅神龍二年立為崇<lb/>
恩寺後改為衛國寺景雲元年十二月六日改為安國<lb/>
寺<lb/>
荷澤寺　在宜人坊太極元年二月十七日睿宗在藩<lb/>
為武太后追佛所立初名慈澤寺神龍二年改為荷澤<lb/>
<pb n="KR2m0002_WYG_048-10b"/>
寺其時於西京亦立荷恩<lb/>
奉國寺　在修行坊本張易之宅未成而易之敗後賜<lb/>
太平公主乳母奉國夫人尋奏為寺<lb/>
昭成寺　在道光坊本沙苑監之地景龍元年韋庶人<lb/>
立為安樂寺韋氏誅改為景雲寺尋為昭成皇后追福<lb/>
改為昭成寺<lb/>
華嚴寺　在景行坊景雲三年立為寺開元二十一年<lb/>
改為同徳寺<lb/>
<pb n="KR2m0002_WYG_048-11a"/>
唐興寺　　貞觀二年十二月一日詔有隋失道九服<lb/>
沸騰朕親總元戎致兹明伐誓牧登陑曽無寜嵗思所<lb/>
以樹立福田濟其營魄可於建議以來交兵之處為義<lb/>
士凶徒隕身戎陣者各建寺刹招延勝流望法鼓所振<lb/>
變炎火於青蓮清梵所聞易苦海於甘露所司宜量定<lb/>
處所並立寺名支配僧徒及修院宇具為事脩以聞仍<lb/>
命虞世南李百藥禇遂良顔師古岑文本許敬宗朱子<lb/>
奢等為碑記銘功業破劉武周於汾州立𢎞濟寺宗正<lb/>
<pb n="KR2m0002_WYG_048-11b"/>
卿李百藥為碑銘破宋老生於莒州立普濟寺著作郎<lb/>
許敬宗為碑銘破宋金剛於晉州立慈雲寺起居郎禇<lb/>
遂良為碑銘破王世充於邙山立昭覺寺著作郎虞世<lb/>
南為碑銘破竇建徳於汜水立等慈寺秘書監顔師古<lb/>
為碑銘破劉黒闥於洺州立昭福寺中書侍郎岑文本<lb/>
為碑銘已上並貞觀四年五月建造畢<lb/>
慈徳寺　在京兆府武功縣慶善宫西百歩貞觀五年<lb/>
為太穆皇后故並以慈徳名之<lb/>
<pb n="KR2m0002_WYG_048-12a"/>
永徽六年正月三日昭陵側置一寺尚書右僕射禇遂<lb/>
良諫曰闗中既是陛下所都自長安而制四海其間衛<lb/>
士已上悉是陛下牙爪陛下必欲乗釁勅遼若不役闗<lb/>
中人不能濟事由此言之理須愛惜今者昭陵為公造<lb/>
寺惟欲早成其功名雖云知顧皆是催迫發遣豳州已<lb/>
北岐州已西或一百里或二百里皆來赴作遂積時月<lb/>
豈其所願陛下昔嘗語𢎞福寺僧云我義活蒼生最為<lb/>
功徳且又今者所造制度凖禪定寺則大𢎞福寺自不<lb/>
<pb n="KR2m0002_WYG_048-12b"/>
可大於𢎞福既有東道征役此寺亦宜漸次脩營三二<lb/>
年得成亦未為遲<lb/>
乾封元年正月十七日充州置觀寺各三所其觀以紫<lb/>
雲仙鶴萬嵗為稱寺以封岳非煙重輪為名各度二十<lb/>
人<lb/>
天授元年十月二十九日兩京及天下諸州各置大雲<lb/>
寺一所至開元二十六年六月一日並改為開元寺<lb/>
景雲二年七月左拾遺辛替否疏諫曰夫釋教以清浄<lb/>
<pb n="KR2m0002_WYG_048-13a"/>
為本慈悲為主故恒體道以濟物不為利欲以損人故<lb/>
恒去已以全真不為營身以害教三時之月掘山穿池<lb/>
損命也殫府虚帑損人也廣殿長廊營身也損命則不<lb/>
慈悲損人則不濟物營身則不清浄豈大聖大神乎臣<lb/>
以為非崇教也自像王西下佛教東傳青螺不入於周<lb/>
前白馬方行於漢後風流雨散千帝百王飾彌盛而國<lb/>
彌空信彌重而禍彌大覆車繼軌曽不改圖晉臣以奉<lb/>
佛取議梁王以捨身搆隟若以造寺為其理體養人不<lb/>
<pb n="KR2m0002_WYG_048-13b"/>
足以經邦則殷周已往皆暗亂漢魏以降皆聖明殷周<lb/>
已往為不長漢魏已降為不短臣聞夏為天子二十餘<lb/>
代而殷受之殷為天子二十餘代而周受之周為天子<lb/>
三十餘代而漢受之自漢已後歴代可知也何者有道<lb/>
之長無道之短豈因其窮金玉修塔廟方見享祚乎臣<lb/>
以為減雕琢之費以賑貧人是有如來之徳息穿掘之<lb/>
苦以全昆蟲是有如來之仁罷營搆之直以給邉陲是<lb/>
有湯武之功迴不急之禄以購亷清是有唐虞之理陛<lb/>
<pb n="KR2m0002_WYG_048-14a"/>
下緩其所急急其所緩親未來而疎見在失真實而冀<lb/>
虚無重俗人之所為輕天子之功業臣竊痛之矣當今<lb/>
出財依勢者盡度為沙彌避役姦訛者盡度為沙彌其<lb/>
所未度惟貧與善人爾將何以作範乎將何以租賦乎<lb/>
將何以力役乎臣以為出家者捨塵俗離朋黨無私愛<lb/>
是致人以毁道非廣道以求人伏見今之宫觀臺榭惟<lb/>
京師之與洛陽不増修飾猶恐奢麗陛下嘗欲填池塹<lb/>
捐苑囿以贍貧人無産業者今天下佛寺蓋無其數一<lb/>
<pb n="KR2m0002_WYG_048-14b"/>
寺堂殿倍陛下一宫壯麗甚之矣用度過之矣是十分<lb/>
天下之財而佛有其七八陛下何有之矣百姓何食之<lb/>
矣臣竊痛之<lb/>
景龍二年九月并州清源縣尉吕元泰上疏曰陛下六<lb/>
合為家萬邦作宗布慈悲於沙界樹功業於𤣥穹蜺旌<lb/>
寳蓋接影都畿鳳刹龍宫相望都邑然釋氏真教平等<lb/>
為宗本之以慈悲加之以布施伏願陛下廣平施之徳<lb/>
成養育之恩囬營搆之資充疆場之費則如來布施之<lb/>
<pb n="KR2m0002_WYG_048-15a"/>
法也賜之榖帛惠及饑寒則如來慈悲之化也經綸既<lb/>
行中化胥恱則如來平等之教也臣謹按金剛般若經<lb/>
云若以色見我以音聲求我是人行邪道不能見如來<lb/>
是知大乗之宗聲色不見豈釋迦之意在雕琢之功今<lb/>
之作者臣所未諭三年正月二十七日宴侍臣近親於<lb/>
梨園因問以時政得失絳州刺史成珏對曰夫釋教之<lb/>
設以慈悲為主蓋欲饒益萬姓濟牧羣生若乃邃宇珍<lb/>
臺層軒寳塔耗竭府庫勞役生人俱非菩薩善利之心<lb/>
<pb n="KR2m0002_WYG_048-15b"/>
或異如來大悲之㫖臣備職方岳叨膺洪運敢陳蒭蕘<lb/>
狂妄死罪中書令蕭至忠奏曰方今百姓貧乏邉境未<lb/>
寜府藏内空倉廪不實誠宜節財用之費省土木之功<lb/>
務存農事愛惜人力寺觀之役實可且停成珏之言伏<lb/>
希採納兵部尚書同中書門下三品韋嗣立上疏曰臣<lb/>
竊見比者營造寺觀其數極多皆務宏博競崇瓌麗大<lb/>
則費一二十萬小則尚用三五萬餘畧計都用資財動<lb/>
至千萬已上運轉木石人牛不停廢人功害農務事既<lb/>
<pb n="KR2m0002_WYG_048-16a"/>
非急時多怨咨故曰不作無益害有益功乃成不貴異<lb/>
物賤用物人乃足誠哉此言且𤣥象秘妙歸於空寂茍非<lb/>
修心定慧諸法皆涉有為至如土木雕刻諸功惟是殫竭<lb/>
人力但學相誇壯麗豈闗降伏身心凢所興功皆須掘鑿<lb/>
蟄蟲在土種類最多每日殺傷動即萬計連年如此損<lb/>
害可知於至道既有乖在生人極為損陛下豈不深思<lb/>
之<lb/>
貞元十三年四月敇曲江南彌勒閣宜賜名貞元普濟<lb/>
<pb n="KR2m0002_WYG_048-16b"/>
寺<lb/>
元和二年九月敇成都府宜置聖夀南平二佛寺十月<lb/>
河中觀察使薛平奏中條山蘭若營搆之初有兩泉湧<lb/>
出請賜額為太和寺從之<lb/>
十二年二月置元和聖夀佛寺於右神策軍<lb/>
長慶元年三月劉總請以幽州私第為佛寺詔以報恩<lb/>
名之仍遣中官焦仙晟以寺額賜之<lb/>
㑹昌五年七月中書門下奏天下諸州府寺據令式上<lb/>
<pb n="KR2m0002_WYG_048-17a"/>
州以上並合國忌日集官吏行香臣等商量上州已上<lb/>
合行香州各留寺一所充國忌日行香列聖真容便移<lb/>
入合留寺中其下州寺並合廢毁敇㫖所合留寺如舎<lb/>
宇精華者即留如是廢壊不堪者亦宜毁除但國忌日<lb/>
當州宫觀内行香不必定取寺名餘依其月又奏請兩<lb/>
街合留寺十所每寺留僧十人敇㫖宜每街各留寺兩<lb/>
所每寺各留三十人<lb/>
六年正月左右街功徳使奏准今月五日赦書節文上<lb/>
<pb n="KR2m0002_WYG_048-17b"/>
都兩街先各留寺兩所依前委功徳使収管其所添寺<lb/>
於廢寺中揀擇堪修建者臣今左街謹具揀擇置寺八<lb/>
所及數内回改名額分析如後兩所依前名額興唐寺<lb/>
保夀寺六所改名舊額僧寺四所寳應寺改為資善寺<lb/>
青龍寺改為䕶國寺菩提寺改為保唐寺清輝寺改為<lb/>
安國寺縁間架數少取華陽寺連接充尼寺二所法雲<lb/>
寺改為唐安寺崇敬寺右街置八所二所先准敇留西<lb/>
明寺請改為福祐寺莊嚴寺八所添置二所請依舊名<lb/>
<pb n="KR2m0002_WYG_048-18a"/>
額僧寺一所千聖寺尼寺一所興聖寺六所請改名僧<lb/>
寺五所化度寺改為崇福寺永奏寺改為萬夀寺清福<lb/>
寺改為崇聖寺經行寺改為龍興寺奉恩寺改為興福<lb/>
寺尼寺一所萬善寺改為延唐寺謹定揀擇添置及改<lb/>
名額分析如前敇㫖宜依<lb/>
大中元年閏三月敇㑹昌季年并省寺宇雖云異方之<lb/>
教無損為政之源中國之人乆行其道釐革過當事體<lb/>
未𢎞其靈山勝境天下州府㑹昌五年四月所廢寺如<lb/>
<pb n="KR2m0002_WYG_048-18b"/>
有舊宿名僧復能修創一任住持所由不得禁止二年<lb/>
正月三日敇節文上都除元置寺外每皆更名添置寺<lb/>
五所東都共添置五所二所尼寺仍每寺度五十人益<lb/>
荆楊潤汴并蒲襄等八道除元置寺五所外更添置僧<lb/>
寺一所尼寺一所諸道節度刺史州除元置寺外更添<lb/>
置各一所並充僧寺合度三十人諸道管内州未置寺<lb/>
處宜置僧尼寺各一所每寺度三人五臺山宜置僧寺<lb/>
四所尼寺一所如有見存者便令修飾每寺度五十人<lb/>
<pb n="KR2m0002_WYG_048-19a"/>
其僧尼年幾限約并諸條流並凖㑹昌六年五月五日<lb/>
條例處分<lb/>
五年正月詔京畿及郡縣士庶要建寺宇村邑勿禁兼<lb/>
許度僧尼住持營造七月宰臣奏陛下崇奉釋教臣子<lb/>
皆願奔走慮士庶等物力不逮擾人生事望令兩畿及<lb/>
州府長吏與審度事宜撙節聞奏不必廣為建造驅役<lb/>
黎甿其所請度僧亦須選有道行為州縣所稱信者不<lb/>
得容隠凶惡之流却非敬道望委長吏精加揀擇其村<lb/>
<pb n="KR2m0002_WYG_048-19b"/>
邑佛堂望且待兵罷後建置為便十月十七日宰臣等<lb/>
上言近有敇許罷兵後建置佛堂蘭若若今邉事寕息<lb/>
必恐奏請繼來若不先議條流臨事恐難止約伏以釋<lb/>
門之教本貴正真奉之精嚴則人用加敬今諸州府寺<lb/>
宇新添功悉未畢百姓等若志願崇奉則宜併力同修<lb/>
自今已後有請置佛堂蘭若者望所在長吏分明曉示<lb/>
待一切畢後或有去州府逺處大縣即許量事建置一<lb/>
所其餘村坊不在更置佛堂蘭若限制可<lb/>
<pb n="KR2m0002_WYG_048-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_048-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷四十八<lb/>
</p>
<p>
</p>
  </div>
</body>
</text>
</TEI>
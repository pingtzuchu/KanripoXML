<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷七十二</head> <lb/>
    <p>
<pb n="KR2m0002_WYG_072-1a"/>
欽定四庫全書<lb/>
　唐㑹要卷七十二<lb/>
　　　　　　　　　　　　　宋　王溥　撰<lb/>
　　京城諸軍<lb/>
武德三年七月十一日高祖以天下未定將舉闗中之<lb/>
衆以臨四方乃下詔曰周置六軍每習蒐狩漢增八校<lb/>
畢選驍勇故能統臨九有威震百蠻况今伊洛猶蕪江<lb/>
湖尚梗各因部校序其統屬改復鉦鐸創造徽章取象<lb/>
<pb n="KR2m0002_WYG_072-1b"/>
天官作其名號於是置二十衛將軍分闗内諸府𨽻焉<lb/>
毎將軍一人副一人取威名素重者為之督以耕戰之<lb/>
事<hi>軍名傳奕所造</hi>萬年道為参旗軍長安道為鼓旗軍富平道<lb/>
為𤣥戈軍醴泉道為井鉞軍同州道為羽林軍華州道<lb/>
為官騎軍寧州道為折威軍岐州道為平道軍邠州道<lb/>
為招揺軍西麟道為逰奕軍經州道為天紀軍宜州道<lb/>
為天節軍至六年二月二十四日廢八年五月以突厥<lb/>
為患復置十二軍<lb/>
<pb n="KR2m0002_WYG_072-2a"/>
羽林軍　貞觀十二年十一月三日於𤣥武門置左右<lb/>
屯營以諸衞將軍領之其兵名曰飛騎中簡才力驍健<lb/>
善騎射者號為百騎上逰幸則依五色袍乗六閑馬賜<lb/>
猛獸衣韉以從之至永昌元年十月二十八日改百騎<lb/>
為千騎至景雲元年九月二十七日改千騎為萬騎<lb/>
垂拱元年五月十七日置左右羽林軍領羽林郎六千<lb/>
人至天授二年三月三十日改為左右羽林衞以武攸<lb/>
寧為大將軍神龍元年二月一日又改為左右羽林軍<lb/>
<pb n="KR2m0002_WYG_072-2b"/>
張柬之等將誅張易之兄弟引右羽林大將軍李多祚<lb/>
籌其事謂曰將軍在此間幾年曰三十年柬之曰將軍<lb/>
擊鍾鼎食腰懸金紫誠貴寵當代位極武臣豈非大帝<lb/>
之恩將軍既感大帝殊澤能有報乎大帝之子見在東<lb/>
宫逆豎張易之兄弟擅權朝夕危逼宗社之重將軍誠能報<lb/>
君正在此日多祚曰茍緣王室惟相君所使終不顧妻<lb/>
子性命因即引天地神祗為約誓辭氣感激義形於色<lb/>
及平内難封遼東郡王<lb/>
<pb n="KR2m0002_WYG_072-3a"/>
景雲元年八月二十五日又改為左右羽林軍乾元元<lb/>
年十月四日勅左右羽林軍左右龍武左右神武軍文<lb/>
武官並昇同金吾四衛<lb/>
神龍元年田歸道為殿中監押千騎宿衛於武門敬暉<lb/>
之討張易之昌宗也遣使就索千騎歸道以先不預其<lb/>
謀拒而不與及事定暉等欲誅之歸道有辭免令歸中<lb/>
宗嘉其忠詔拜太僕少卿　二年七月二日勅左右羽<lb/>
林飛騎射食准國子監例委軍司自定官典押當<lb/>
<pb n="KR2m0002_WYG_072-3b"/>
景龍元年十月停户奴為萬騎先天二年正月詔侍者<lb/>
計户充軍使二十一人募六丁出軍既憚劬勞咸欲避<lb/>
匿不有釐革將何致理應天下衞士取年二十五以上<lb/>
者充十五年即放出頻經征鎮者十年放出自今後羽<lb/>
林飛騎並於衞士中簡補<lb/>
開元十年九月二十七日勅駕在京右右屯營冝於順<lb/>
義景風門内安置北街亦著兩營大明北門安置一營<lb/>
大内北門安置駕在東都左右屯營於賔曜右渡門内<lb/>
<pb n="KR2m0002_WYG_072-4a"/>
安置兼於𤣥武左右廂各據地界繞營城分配宿衞十<lb/>
八年十一月五日勅應補萬騎冝待本使挾名録奏勅<lb/>
下然後給食糧者二十六年十一月五日析左右羽林<lb/>
軍置龍武軍以左右萬騎營𨽻焉<lb/>
天寳五載三月十八日勅應闕飛騎請委郡縣長官先<lb/>
取長六尺不足即選取五尺九寸以上灼然濶壯膂力<lb/>
申送<lb/>
七載七月二十日勅左右羽林軍飛騎請准後加數通<lb/>
<pb n="KR2m0002_WYG_072-4b"/>
舊一萬五千人為定額六畨上下至徳二載十月十四<lb/>
日左右神武兩軍先取元扈從官子弟充如不足任於<lb/>
諸邑中簡取二千人為定額其帯品人並同四軍例自<lb/>
身准萬騎例仍賜名神武天騎永為恒式<lb/>
寳應二年六月以前淮西節度使安州刺史王仲昇為<lb/>
右羽林大將軍知軍事仍兼御史大夫六軍將軍兼憲<lb/>
官自此始也<lb/>
廣徳二年正月勅左右神武等軍各一千五百人為定<lb/>
<pb n="KR2m0002_WYG_072-5a"/>
額左右羽林軍各以二千人為定額<lb/>
貞元三年五月左右神武等軍各加將軍一員上以諸<lb/>
道大將軍有功勞者將擢掌禁兵故増其官員以待之<lb/>
仍以浙西大將王栖曜李長榮河東大將軍郭定元符<lb/>
璘充之<lb/>
四年八月勅左右羽林軍飛騎等兵部照補格勅甚明<lb/>
軍師不合擅有違越自今以後不得輙自召補<lb/>
元和二年正月勅左右羽林軍應管月畨飛騎總五千<lb/>
<pb n="KR2m0002_WYG_072-5b"/>
六百一十三人冝停其四月勅左右威逺營置來已久<lb/>
著在國章近置英武軍及加軍額冝從併省以正舊名<lb/>
其英武軍額宜停將士及當軍一切以上並合入左右<lb/>
威逺營依前置使二人勾當<lb/>
十三年十二月勅左右龍武等六軍營威逺營應納課<lb/>
户共一千八百人所請衣糧冝並勒停仍委本軍具名<lb/>
牒送府縣收管<hi>自貞元以來長安富戸皆𨽻要司求影庇禁軍挂籍十五六焉至有恃其多藏</hi>
<hi>安處闤闐身不宿衞以錢代行謂之納課户至是禁絶</hi>
<pb n="KR2m0002_WYG_072-6a"/>
天祐二年正月二十二日勅威逺軍冝停廢其所管兵<lb/>
士便𨽻六軍其軍使張勤宜却守本管歸班<lb/>
神䇿軍　天寳初哥舒翰破吐蕃軍於臨洮城西二百<lb/>
餘里遂請以其地為神䇿軍朝廷以成如璆為洮陽太<lb/>
守兼神䇿軍使及安禄山反如璆使其將衞伯玉領神<lb/>
䇿軍千餘人赴難於相州城下官軍相州之敗伯玉收<lb/>
其兵與觀軍容使魚朝恩同保陜州時西邊土地已沒<lb/>
逐詔伯玉所領軍號神䇿軍以伯玉為軍使與陜州節<lb/>
<pb n="KR2m0002_WYG_072-6b"/>
度郭英乂同鎮於陜觀軍容使魚朝㤙亦在㑹衛伯玉<lb/>
以其兵東討有力遂加號神䇿軍節度使伯玉歸朝郭<lb/>
英乂兼領神䇿軍節度使尋追郭英乂為僕射其軍遂<lb/>
統於觀軍容使屬廣徳初代宗幸陜朝恩率神䇿軍以<lb/>
迎兼䕶車駕幸其營焉京師克平朝恩以所統軍歸於<lb/>
禁中至大厯五年朝恩得罪死以其將劉希暹代之是<lb/>
嵗希暹復得罪以朝恩舊將王駕鶴代之徳宗即位以<lb/>
白琇珪為軍使賜名曰志貞及朱泚之亂上幸奉天志<lb/>
<pb n="KR2m0002_WYG_072-7a"/>
貞流貶李晟自山東詔駕神䇿行營興元克復晟出鎮<lb/>
鳯翔始分神䇿為左右廂令内官竇文場王希遷分知<lb/>
兩廂兵焉<lb/>
貞元二年九月二日神䇿左右廂冝改為左右神䇿軍<lb/>
每軍置大將軍二人秩正二品將軍各二人從三品殿<lb/>
前射生左右廂宜改為殿前左右射生軍各置大將軍<lb/>
二人秩正二品將軍二人秩從三品將軍二人從五品<lb/>
其職田俸錢手刀糧料等同六軍十二衛至三年四月<lb/>
<pb n="KR2m0002_WYG_072-7b"/>
十七日勅左右射生冝改為左右神威軍五月勅左右<lb/>
軍各加置將軍二員　六年八月鑄藍田渭橋等鎮遏<lb/>
使印凡三十三顆七年詔武威神䇿六將軍自相訟委<lb/>
軍司推勘與百姓相訟委府縣推勘小事移牒大事奏<lb/>
取處分軍司府縣不得相侵　十年京兆尹楊於陵奏<lb/>
諸軍影占編户無以别白請據挾名每五丁者得兩人<lb/>
入軍四丁三丁者差以條限從之　十四年八月詔左<lb/>
右軍特為親近冝署統軍以崇禁衛其品秩俸禄料一<lb/>
<pb n="KR2m0002_WYG_072-8a"/>
事以上同六軍統軍例　二十一年三月以檢校尚書<lb/>
右僕射右金吾大將軍范希朝為兼右軍京西諸城鎮<lb/>
行營節度使駐于奉天時王叔文欲專兵權藉希朝年<lb/>
老舊將使主其名又以其黨韓泰兼御史中丞充左右<lb/>
神䇿京西諸城鎮行營兵馬節度使行軍司馬且欲因<lb/>
而代之㑹邊上諸將各以狀辭中尉且言方屬希朝中<lb/>
尉始悟兵柄為叔文等所奪仍令其使歸告諸將曰無<lb/>
以兵屬及希朝至奉天諸將無至者韓泰馳歸白之叔<lb/>
<pb n="KR2m0002_WYG_072-8b"/>
文計無所出<lb/>
元和二年正月京兆尹李鄘奏三原髙陵涇陽興平等<lb/>
四縣兵管烽二十八所毎年差烽子計九百七十五人<lb/>
逺近無虞畿内烽燧請停從之　三年正月詔普潤鎮<lb/>
兵馬使𨽻左神䇿軍良原鎮兵馬使𨽻右神䇿軍其月<lb/>
罷左右神威軍額合為一軍號曰天威軍至八年廢天<lb/>
威軍以其騎士分屬左右神䇿衞穆宗嘗欲簡選武士<lb/>
復立此軍以為心腹謀於宰相裴度以為不便遂止<lb/>
<pb n="KR2m0002_WYG_072-9a"/>
十三年四月内出印二紐賜左右三軍辟仗使舊制内<lb/>
官為六軍辟仗使盤視刑賞奏察違謬猶外方征鎮之<lb/>
監軍使初不置印於時監軍使張奉國李文悦嘗見工<lb/>
徒出入官衙慮外患初息禁中營繕或多因白宰相兾以<lb/>
論諌宰相裴度遂諌之上怒奉國等不自陳而外議禁<lb/>
中事絶其朝請軍數日納度之諌乃釋之遂授奉國鴻臚<lb/>
卿文悦左威衛大將軍充威逺營使龍武軍既闕帥由<lb/>
是命辟仗使主軍印代其事其軍之佐吏或抗言以論<lb/>
<pb n="KR2m0002_WYG_072-9b"/>
或移疾請告於是特賜辟仗使專事焉其年六月京兆尹<lb/>
李逰奏諸司使諸軍所由官徒等共九十四人狀名伏<lb/>
檢元和二年二月勅委京兆府此後十年更無逃亡補替<lb/>
等處遂使影占文牒散在村坊凡欲差役皆無憑據臣<lb/>
所請諸司案舊名額自元和二年其逃亡補替挾名鄉縣<lb/>
牒臣府後復移知左右神䇿金吾軍伏乞聖恩一例處分<lb/>
度明區畫永乆有常勅左右軍以後别勅處分餘並依<lb/>
長慶二年三月詔曰如聞近日武班之中淹滯頗久又<lb/>
<pb n="KR2m0002_WYG_072-10a"/>
有諸道薦送大將或隨節度使歸朝自今以後冝令神<lb/>
䇿六軍使及南衛常參武官各具由歴并前後功績牒<lb/>
送中書門下若勲伐素高人才特異者量加奬擢其常<lb/>
参武官准其依月限改轉勿令淹滯四年三月制勅應<lb/>
屬諸軍諸司諸使人等於城市及畿内村鄉店舖經紀<lb/>
自今以後冝與百姓一例差科不得妄有影占<lb/>
開成三年九月勅左右神䇿軍所奏將吏改轉比多行<lb/>
牒中書門下使覆奏處置今後令軍司先具奏聞狀到<lb/>
<pb n="KR2m0002_WYG_072-10b"/>
中書然後檢勘進覆<lb/>
㑹昌元年二月勅左右神䇿軍先有奏正員官大將諸<lb/>
授管事起今後已冝依資改轉如無正員官者軍司欲<lb/>
為奏論須有功績者冝具事跡奏聞當為甄奨不在注<lb/>
擬之限五年七月勅左右神䇿軍定額軍各十員判官<lb/>
主員勾覆官支計官表奏計官一員孔目官二員馳改<lb/>
轉止於中下州司馬並不擬登朝官其驅使官從使挾<lb/>
名勅下各從補後計四年優放選其十員官如官滿及<lb/>
<pb n="KR2m0002_WYG_072-11a"/>
用闕本軍與奏中書門下依資擬官判以一十員如老<lb/>
弱不任選事須停解者終身不許更有叅選如有殿犯<lb/>
即據官判以下或謫官或覆資或罪輕停解者亦須終<lb/>
身不許更有叅選仍永為常式其元和二年十員定額<lb/>
官勅不在行用之限六年十一月勅左右神䇿軍自今<lb/>
以後如有奏判官以下官額十員請轉官者冝委中書<lb/>
門下依元和二年流例與覆奏進擬其㑹昌五年七月<lb/>
四日釐革定額轉官勅自今以後不要行大中五年十<lb/>
<pb n="KR2m0002_WYG_072-11b"/>
月京兆尹常惊奏京畿户於諸軍影占茍免府縣差役<lb/>
或有追計軍府紛然請准㑹昌五年十二月勅諸軍使<lb/>
不得强奪百姓入軍從之<lb/>
光啓六年四月以右金吾衛將軍齊國公田令孜為左<lb/>
右神䇿軍使時自蜀中䕶駕令孜詔募將軍五十四都<lb/>
每都千人左右神䇿各二十七都分為五軍令孜總領<lb/>
之<lb/>
　　府兵<lb/>
<pb n="KR2m0002_WYG_072-12a"/>
武德元年五月改隋鷹揚郎將為軍頭六月十九日改<lb/>
軍頭為驃騎將軍副為車騎將軍六年五月十六日車<lb/>
騎將軍府𨽻驃騎府七年三月六日改驃騎將軍為統<lb/>
軍車騎為副統軍至貞觀十年改統軍為折衝都尉副<lb/>
為毅果都尉凡府以衞士一千二百人為上府一千人<lb/>
為中府八百人為下府在赤縣為赤府在畿為畿府衞<lb/>
士以三百人為團有五千人為隊有三千人為大有長<lb/>
修六䭾為驢<hi>初置八䭾後改為六</hi>米糧介胄戎器鍋幕貯之府庫<lb/>
<pb n="KR2m0002_WYG_072-12b"/>
以偹武事闗内置府三百六十一積兵士十六萬舉闗<lb/>
中之衆以臨四道亦置府嵗十一月以衞士帳上於兵<lb/>
部以俟徴發天下衛士尚六十萬初置以成丁而入六<lb/>
十而出役其家不免正徭通計舊府六百三十三河東<lb/>
道府額亞於闗中河北之地人遂漸逃散年月漸久逃<lb/>
死者不補關輔漸寡弱宿衞之數不給<lb/>
永徽三年十一月勅折衝果毅老弱簡退者冝同致仕<lb/>
開元六年五月二十七日勅請折衝府兵每年一簡黜<lb/>
<pb n="KR2m0002_WYG_072-13a"/>
宜至時所司具奏<lb/>
十一年十一月二十日兵部尚書張説置長從宿衞兵<lb/>
十萬人於南衙簡京兆蒲同岐等州府兵及白丁准尺<lb/>
八例一年兩畨州縣更不得雜使役仍令尚書左丞蕭<lb/>
嵩與本州長官同揀擇以聞至十三年二月二十一日<lb/>
始名彍騎分𨽻十二衞十六年二月二十五日彍騎弓<lb/>
手冝改為左右羽林騎二十六年八月十日勅三衞當<lb/>
畨逢閏併比諸色稍亦艱辛諸軍每至閏月以取次畨<lb/>
<pb n="KR2m0002_WYG_072-13b"/>
人循環當上庶免偏併二十九年閏四月勅應簡三衞<lb/>
彍騎冝令京畿採訪使御史中丞張倚兼知不須更别<lb/>
差使從今以後使有移改亦當令一中丞相知勾當<lb/>
天寳八年五月九日停折衝府上下兼書以無兵可交<lb/>
至末年折衝府但有兵額其軍士戎器六䭾鍋幕糗糧<lb/>
並發<lb/>
寳應元年四月十七日畿縣折衝府闕官本縣令攝判<lb/>
其手力每府不過一人<lb/>
<pb n="KR2m0002_WYG_072-14a"/>
　軍雜録<lb/>
永徽元年四月勅衞士掌閑幕士遭喪合期年上者冝<lb/>
聽終制三年<lb/>
景龍二年正月勅諸王駙馬不得叅掌禁兵見任官者<lb/>
並令改職<lb/>
元和元年六月十三日勅單身百姓父年七十以上及<lb/>
無支其每年六十以上並不得差征鎮<lb/>
開元十三年四月二十一日勅四軍槍弰左飛騎用綠<lb/>
<pb n="KR2m0002_WYG_072-14b"/>
紛右飛騎緋紛左萬騎紅紛右萬騎碧紛十五年二月<lb/>
三日勅諸軍不得奏置叅謀軍事<lb/>
天寳八年五月十八日於闗遠門外作振旅亭以待兵回<lb/>
九載七月五日諸衞應隊仗所用緋色旗旛等並改為<lb/>
赤黄以符土運其諸節度使亦准此<lb/>
十一載八月十一日改諸衞士為武士<lb/>
十四載十一月二十七日於京師召募十萬衆號曰天<lb/>
武健兒<lb/>
<pb n="KR2m0002_WYG_072-15a"/>
天寳末天子以中原太平修文教廢武偹銷鋒鏑以弱<lb/>
天下豪傑於是挾軍器者有辟蓄圖䜟者有誅習弓矢<lb/>
者有罪不肖子弟為武官者父兄擯之不齒惟邊州置<lb/>
重兵中原乃包其甲戈示不復用人至老不聞戰聲六<lb/>
軍諸衞之士皆市人白徒富者販繒綵梁肉壯者角觝<lb/>
抜河翹關扛鐵日以寢鬭有事乃股慄不能甲其後盜<lb/>
乗而反非不幸也<lb/>
廣德二年三月禁王公百吏家及百姓著皂衫及壓耳<lb/>
<pb n="KR2m0002_WYG_072-15b"/>
帽子異諸軍官健也<lb/>
大厯二年二月二日勅皇王等以上親不許與軍將婚<lb/>
姻駙馬郡主壻不許與軍將交㳺<lb/>
十年正月詔諸道軍甲每年秋末各首一申春夏不須<lb/>
申其官健逃亡非承正制勅不得輒召募<lb/>
十二年十月禁京畿持兵器捕獵<lb/>
建中四年四月有詔令京師募兵以神䇿使白志貞為<lb/>
之使令故節度觀察使武將家出僮馬具戎装從軍自<lb/>
<pb n="KR2m0002_WYG_072-16a"/>
是京師人心震揺不保家室<lb/>
貞元元年六月詔槍甲之屬不蓄私家四年三月自武<lb/>
德東門䇿垣約左藏庫之比屬於宫城東城垣於是武<lb/>
庫入而廢焉其器械𨽻於軍器使<lb/>
元和元年三月勅京城内無故有人於街衢中帶戎仗<lb/>
及聚射委吏執送府縣科决其諸軍諸使禁身奏取進<lb/>
止<lb/>
六年三月京兆尹王播奏諸縣軍鎮放牧人等不得帶<lb/>
<pb n="KR2m0002_WYG_072-16b"/>
弓箭刀劍器仗從<lb/>
太和元年十一月勅如聞京城百戸多於坊曲習射宜<lb/>
令禁斷其諸軍諸使各仰有司自差人覺察<lb/>
開成元年正月勅坊市百姓其多著緋皂開後褑子假<lb/>
託軍司自今以後冝令禁斷其年三月皇城留守奏城<lb/>
内諸司衞所管羽儀法物數内有陌刀利器等伏以臣<lb/>
所管地俯近宫闕兼有倉庫法駕羽儀分投務繁守捉<lb/>
人少前件司衞皆有刀槍防禦所管將健並無寸刃其<lb/>
<pb n="KR2m0002_WYG_072-17a"/>
諸司衞所有陌刀利器等伏請納在軍器使如本司要<lb/>
立仗行事請給儀刀庶無他患勅㫖冝令送納軍器使<lb/>
令别造儀刀等充替<lb/>
大中六年九月勅京兆府奏條流坊市諸車坊客院不<lb/>
許置弓箭長刀如先有者並勒納官百姓所納到弓箭<lb/>
長刀等府縣不合収貯冝令旋納弓箭庫仍委司府切<lb/>
加覺察所守等不得輙有蔵隠<lb/>
大順二年四月二十五日勅諸道軍人及在京諸司文<lb/>
<pb n="KR2m0002_WYG_072-17b"/>
吏並不得私置器械仍明出文榜曉示<lb/>
　　馬<lb/>
貞觀二十一年八月十七日骨利幹遣使朝貢獻良馬<lb/>
百匹其中十匹尤駿太宗竒之各為製名曰十驥其一<lb/>
曰騰雲白二曰皎雪驄三曰凝霜白四曰懸光驄五曰<lb/>
决波騟六曰飛霞驃七曰發電赤八曰流金<graphic n="KR1719" url="https://raw.githubusercontent.com/kanripo/KR-Gaiji/master/images/KR1719.png" mimeType="image/png"/>九曰翔<lb/>
麟紫十曰奔虹赤上乃敘其事曰骨利幹獻馬十匹特<lb/>
異常倫觀其骨大叢粗鬛高意濶眼如懸鏡頭若側<lb/>
<pb n="KR2m0002_WYG_072-18a"/>
塼腿像鹿而差圓頸比鳯而增細後橋之下促骨起而<lb/>
成峯側韉之間長筋密而如瓣耳根纎鋭身材雄方尾<lb/>
本高起龍文非擬腹平膁小自勁驅馳之方鼻大喘疏<lb/>
不乏往來之氣殊毛共櫪狀花蕋之交林異色同羣似<lb/>
雲霞之間彩仰輪烏而競逐順緒氣而爭追噴沬則千<lb/>
里飛紅流汗則三條振血鹿上不及起塵影不假生顧<lb/>
見彎弓逾勁羽而先振遥瞻仗獸感人目而前知骨法<lb/>
異而應圖工藝竒而絶象方馳大宛固其駑蹇者歟<lb/>
<pb n="KR2m0002_WYG_072-18b"/>
永隆三年七月十六日夏州羣牧使安元璹奏言從調<lb/>
露九年九月以後至二月五日前失死馬一十八萬四<lb/>
千九十匹牛一萬一千六百頭<lb/>
開元二年九月太常少卿姜晦上疏請以空名告身於<lb/>
六湖州市馬率三十匹馬酬一㳺擊將軍<hi>時廐中馬闕乃從之</hi>
十三年張説為隴右羣牧使頌云大唐承周隋離亂之<lb/>
後貞觀初僅得牝牡三千從赤岸澤徙之隴右仍命太<lb/>
僕卿張萬嵗輯其政焉至麟德中四年至七十萬六千<lb/>
<pb n="KR2m0002_WYG_072-19a"/>
匹置八使以董之設四十八監以掌之跨隴右金城平<lb/>
凉天水四郡之地幅員千里猶為狹隘更析八監布於<lb/>
河曲豐曠之野乃能容之於斯之時天下以一縑易一<lb/>
馬及張氏中廢二十年間所殘盖寡<hi>張氏三代由羣牧㤙信行於隴右人</hi>
<hi>以馬歲為齒避張氏諱也</hi>
天寳六載十二月九姓堅昆及室韋獻馬六十匹令於<lb/>
西受降城使納之<lb/>
十三年六月一日隴右羣牧都使奏臣差判官殿中侍<lb/>
<pb n="KR2m0002_WYG_072-19b"/>
御史張通儒羣牧副使平原太守鄭遵意等就羣牧六<lb/>
人㸃總六十萬五千六百三十匹又三十二萬五千七<lb/>
百九十二匹又馬二十萬八千一匹羊七萬三千一百<lb/>
一十五頭牛一百四十五頭犛牛五百六十三頭駞二<lb/>
十萬四千一百三十四口<lb/>
十五載六月上幸蜀發扶風郡閑廐使任沙門盜廐馬<lb/>
十餘匹以叛太子至平原郡遂蒐諸監及私羣牧馬數<lb/>
萬匹軍威始振<lb/>
<pb n="KR2m0002_WYG_072-20a"/>
大厯七年八月廻紇使還蕃以國信物一千餘乗遣之<lb/>
回紇特功自乾元後仍嵗來市以馬一匹易絹四十匹<lb/>
動至數萬馬其使候遣繼留於鴻臚寺者非一蕃人欲<lb/>
帛無厭我得馬無用朝廷甚苦之時特盈數遣之以廣<lb/>
㤙惠使其知愧<lb/>
建中元年五月詔市闗輔牝馬三萬匹以實内廐<lb/>
貞元元年八月吐蕃率羌渾之衆犯塞分遣中官於潼<lb/>
闗蒲闗武闗禁大馬出<lb/>
<pb n="KR2m0002_WYG_072-20b"/>
十四年四月勅鑄左右軍征馬使印各一紐<lb/>
三十年四月罷閩中萬安監先是福建觀察使栁冕久<lb/>
不遷因事以求㤙俸奏云閩中南朝放牧之地可致牛<lb/>
馬蕃息請置監牧許之大収境内畜産牧放其中羊之<lb/>
大者不過十斤馬之良者直數十不經時輒死又却牧<lb/>
以充之百姓怨苦之由是監觀察使閻濟美奏罷之<lb/>
元和四年三月詔内廐之馬其數尚多委飛龍使具條<lb/>
流減者聞奏<lb/>
<pb n="KR2m0002_WYG_072-21a"/>
十一年正月以討呉元濟命中使以絹萬疋市馬於河<lb/>
曲其月廻紇使索槖駞及馬以内庫繒絹六萬疋償廻<lb/>
紇馬直<lb/>
十三年十一月閑廐使理岐陽舊馬坊地三百四十七<lb/>
頃盡歸之國家自貞觀至麟德中國馬四十萬匹皆出<lb/>
河隴開元中尚有二十七萬雜以牛羊等不啻百萬置<lb/>
八使四十八監占隴西金城凉平天水四郡幅員千里<lb/>
自長安至隴西置七萬坊為㑹計所諸部領岐隴間善<lb/>
<pb n="KR2m0002_WYG_072-21b"/>
水草及膏腴田皆屬七萬坊名額盡廢其地利歸於節<lb/>
度使<lb/>
長慶元年正月靈武節度使李聽奏請於淮南忠武寧<lb/>
等道防秋兵中取三千人衣糧月賜當道自召募一千<lb/>
五百八馬驍勇者以偹兵仍令五十人為社每一馬死<lb/>
社人共補之馬無闕從之其年三月范陽節度使劉總<lb/>
請進馬一萬五千匹<lb/>
大中六年六月河東節度使兼太原尹李業奏當管諸<lb/>
<pb n="KR2m0002_WYG_072-22a"/>
軍州羊馬准貞元三年十二月十三日勅文不許出<lb/>
界又准去年五月十五日司門轉牒諸道應有羊馬<lb/>
准勅並不命出界今縁近日諸道差人於當管市馬<lb/>
不依勅文並無羊馬伏乞天㤙詔本道准元勅約勒<lb/>
㫖冝令本道准元勅處分如有違者即與區處聞<lb/>
奏<lb/>
　　諸監馬印<lb/>
凡馬駒以小官字印印左膊以年辰印印右髀以監名<lb/>
<pb n="KR2m0002_WYG_072-22b"/>
依右左廂印印尾側<hi>若形容端正擬送尚來者則須不印監名</hi>自一嵗至二<lb/>
嵗起酌量強弱俱以飛字印印右膞細馬次馬俱以龍<lb/>
形印印項左送尚乘者於尾側依左右閑印以三花其<lb/>
餘雜馬幽上乘者以風字印左膊以飛字印左髀經印<lb/>
之後簡習别所者各以新人處監名印印左頬官馬賜<lb/>
人者以賜字印諸軍及充傳送者驛以出字印並印右<lb/>
頬<lb/>
景雲三年正月十四日勅諸王公主家馬印文冝各取<lb/>
<pb n="KR2m0002_WYG_072-23a"/>
本號<lb/>
　　諸蕃馬印<lb/>
骨利幹馬本俗無印惟割耳鼻為記結骨馬與骨利幹<lb/>
相似少不如印出悉宻馬與結骨相似稍不如印葛邏<lb/>
禄馬與悉宻相類在金山西印　以上部落燕然及拔<lb/>
曵馬因與骨利幹馬相類由多黑㸃驄如豹文去瀚海<lb/>
南函陵山東拔曳固川同羅馬與拔曳固川相類亦出<lb/>
驄馬種在洪諾河東南曲越山北函陵山東印<lb/>
<pb n="KR2m0002_WYG_072-23b"/>
延陀馬與同羅相似駱馬驄馬種令部落頗散西出者<lb/>
多今在幽州北印　僕固馬小於拔曳固與同羅相似<lb/>
住在幽陵山南印<lb/>
阿特馬與僕骨馬相類在莫賀庫寒山東安南置今雞<lb/>
田州印<lb/>
契馬與阿跌馬相從在閻洪達并以北獨樂永以南榆<lb/>
溪州印<lb/>
康固馬康居國也是大宛馬種形容極大武德中庸國<lb/>
<pb n="KR2m0002_WYG_072-24a"/>
契丹馬其馬極曲形小於突厥馬能馳走林木間今松<lb/>
漠都督印<lb/>
奚馬好筋節勝契丹馬餘並與契丹同今饒樂都督北<lb/>
印<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_072-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐會要卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷九十三</head> <lb/>
    <p>
<pb n="KR2m0002_WYG_093-1a"/>
欽定四庫全書<lb/>
　唐㑹要卷九十三<lb/>
　　　　　　　　　　　　　宋　王溥　撰<lb/>
　　北突厥上<lb/>
髙祖初起義兵晉陽劉文静請與突厥相結資其士馬<lb/>
以益兵勢從之自為手啟遺始畢可汗云欲舉義兵迎<lb/>
主上若能與我俱南願勿侵暴百姓若但和親坐視受<lb/>
寳貨亦惟可汗所擇始畢得啟謂其臣曰隋主為人我<lb/>
<pb n="KR2m0002_WYG_093-1b"/>
所知也若迎以来必害唐公而擊我無疑茍唐公自為<lb/>
天子我當以兵馬助之即復書将佐皆請從突厥言帝<lb/>
不可裴寂乃請尊隋主為太上皇立代王為帝以安隋<lb/>
室旗幟雜用絳白以示突厥帝曰此掩耳偷鈴然逼于<lb/>
時事不得不然乃許之煬帝十三年六月遣使如北突<lb/>
厥突厥遣康鞘利等送馬千匹許發兵送帝入闗帝受<lb/>
書命劉文静報突厥以請兵帝私謂文静曰突厥貪利<lb/>
無親本不足恃我所以欲得之者恐劉武周引之為患<lb/>
<pb n="KR2m0002_WYG_093-2a"/>
又蕃馬行牧不費芻粟聊欲藉為聲援數百人之外無<lb/>
所用之八月帝克臨汾絳郡劉文静以突厥兵至遂下<lb/>
韓城帝即位之五月突厥遣使来時突厥强盛自契丹<lb/>
室韋西盡吐谷渾髙昌諸國皆臣之又恃功驕倨毎遣<lb/>
使至多暴横帝亦優容之<lb/>
武徳元年八月遣鄭元璹以女妓賂始畢可汗始畢遣<lb/>
使来報帝宴之升引御座以寵之<lb/>
二年二月始畢死其弟處羅可汗立八月梁王師都與<lb/>
<pb n="KR2m0002_WYG_093-2b"/>
突厥合數千騎冦延州總管段徳操擊破之十一月師<lb/>
都請為鄉導謀大舉入冦是月處羅死其弟頡利可汗<lb/>
咄苾立<lb/>
三年五月頡利恃其士馬雄盛有憑陵中國之志又王<lb/>
世充説之曰昔啟民奔隋賴文帝力有此土宇子孫享<lb/>
之宜奉楊政道<hi>煬帝孫</hi>伐唐以報文帝之徳頡利然之求<lb/>
請無厭言辭驕慢至是冦汾陽<lb/>
四年三月頡利遣使送鄭元璹等還先是處羅與劉武<lb/>
<pb n="KR2m0002_WYG_093-3a"/>
周冦幷州遣元璹往說之不從未㡬處羅死疑璹毒之<lb/>
留不遣又遣漢陽公環使頡利欲令環拜不屈亦留之<lb/>
復遣使賂頡利且許結婚遂遣使送還<lb/>
六月冦定州八月冦幷州遣鄭元璹詣頡利責以負約<lb/>
因説以得唐地不能居虜掠所得皆入國人於可汗何<lb/>
有不如還師脩好坐受金幣孰與棄昆弟積年之歡結<lb/>
子孫無窮之怨頡利悦引兵還<lb/>
七年閏七月秦王世民引軍駐於幽州頡利突利二可<lb/>
<pb n="KR2m0002_WYG_093-3b"/>
汗率萬騎奄至城西秦王帥騎馳詣其陣告之曰國家<lb/>
與可汗和親何為負約深入我地我秦王也能闘獨出<lb/>
與我闘若以衆來我直以此百騎相當耳頡利不應又<lb/>
遣騎前告曰爾往與我盟有急相救今乃相攻何無香<lb/>
火之情耶頡利既見秦王輕出又聞香火之言疑突利<lb/>
與王有謀乃遣止之曰王不須渡我但欲申固盟約耳<lb/>
兵少却後雨久其弓筋膠俱解秦王潜師夜進頡利大<lb/>
驚乃請和親<lb/>
<pb n="KR2m0002_WYG_093-4a"/>
九年秋七月頡利冦邊先是與突厥書用敵國禮帝欲<lb/>
改用詔勅突厥遂冦靈相潞沁韓朔等州張瑾全軍没<lb/>
温彦博亦為所執靈州都督任城王道宗擊破之請和<lb/>
而退<lb/>
貞觀二年四月頡利以薛延陀囘紇等叛遣突利討之<lb/>
敗還頡利拘而撻之突利怨表請入朝<lb/>
十一月突厥北邊多叛頡利歸薛延陀共推其俟斤奚<lb/>
男為可汗奚男不敢當上方圖頡利乃遣使間道冊奚<lb/>
<pb n="KR2m0002_WYG_093-4b"/>
男為真珠毘可汗奚男建牙於大漠之鬱督軍山下囘<lb/>
紇援野古阿跌同羅僕骨霫諸部皆屬遂遣弟入貢<lb/>
三年十一月頡利因薛延陁之封大懼始遣使稱臣請<lb/>
尚公主代州都督張公謹上突厥可取六状乃命李靖<lb/>
為行軍總管討之公謹為副突厥俟斤九人及㧞古僕<lb/>
骨同羅奚渠長並率衆來降復以李靖等分道出擊十<lb/>
二月突利入朝太宗喜曰朕治安中國逺人自服豈非<lb/>
上策乎<lb/>
<pb n="KR2m0002_WYG_093-5a"/>
四年二月李靖襲破突厥于隂山頡利遁依沙鉢羅設<lb/>
蘇尼失部落王道宗引兵逼之使蘇尼失孰頡利張寳<lb/>
相取之以獻蘇尼失舉衆降漠南遂空<lb/>
十年正月突厥阿史那社爾降社爾處羅之子年十一<lb/>
以智畧聞處羅以為拓設建牙於磧北頡利亡西突厥<lb/>
亦亂社爾詐之襲取其地㡬半衆十餘萬乃曰破我國<lb/>
者薛延陁也我當報仇擊滅之諸部皆諌不從大敗遂<lb/>
率衆降<lb/>
<pb n="KR2m0002_WYG_093-5b"/>
十三年四月突利之弟結社率衆降授為中郎将久不<lb/>
進秩隂結故部落四十餘人夜襲御營孫武開等帥衆<lb/>
擊之盗馬北走追斬之<lb/>
七月自結社之反羣臣皆言留河南不便乃賜懐化<lb/>
郡王阿史那思摩姓李氏立為泥孰俟利苾可汗賜鼓<lb/>
纛使率其種落突厥咸憚薛延陁不肯出塞上賜延陁<lb/>
璽書言前破突厥止為頡利為百姓今冊還其故國爾<lb/>
薛延陁受冊在前突厥受冊在後當以先後為大小如<lb/>
<pb n="KR2m0002_WYG_093-6a"/>
敢抄掠發兵問其罪薛延陁奉詔乃遣王孝恭等齎冊<lb/>
立之<lb/>
十八年十一月突厥俟利苾北渡河延陁惡之數相攻<lb/>
擊俟利苾有衆十萬不能撫御悉南渡河請處勝夏之<lb/>
間許之羣臣言陛下方逺征遼左而置突厥於河南距<lb/>
京師不逺豈得不為後患上曰夷狄亦人以徳治之可<lb/>
使如一家且彼不北走延陁而歸我其情可見俟利苾<lb/>
既失衆輕騎入朝<lb/>
<pb n="KR2m0002_WYG_093-6b"/>
二十一年冬十一月突厥車鼻遣使入貢車鼻本頡利<lb/>
同族頡利敗諸部欲立之薛延陁方强不敢當率衆歸<lb/>
之延陁因其有勇略恐為後患欲殺之車鼻逃建牙金<lb/>
山之北餘衆稍歸之及延陁敗車鼻勢益張遣子入貢<lb/>
又請入朝遣使徵之卒不至正月遣驍衛郎将擊車鼻<lb/>
<hi>車鼻本無罪帝因安市班師欲立竒功以雪耻耳</hi>
永徽元年九月遣髙侃擊車鼻侃至阿息山車鼻發諸<lb/>
部兵皆不應遂以百騎走侃追獲之送京師諸部盡内<lb/>
<pb n="KR2m0002_WYG_093-7a"/>
附置單于瀚海二都䕶府十都督二十二州分綂之自<lb/>
是北邊無冦三十餘年<lb/>
咸亨元年三月勅突厥豪長子弟給事東宮<lb/>
調露元年十月單于大都䕶府突厥阿史徳温傳奉職<lb/>
二部俱反立阿史那泥孰匐為可汗一十四州豪長皆<lb/>
叛衆數十萬遣蕭嗣業等討之屢㨗㑹大雪突厥襲其<lb/>
營乃為所敗<lb/>
永隆元年三月以裴行儉為定襄道大總管将兵以討<lb/>
<pb n="KR2m0002_WYG_093-7b"/>
之大破於黑山擒奉職泥孰匐為其下所殺以首來降<lb/>
開耀七年阿史那伏念自立為可汗與阿史徳温傳通<lb/>
連兵為冦詔復以行儉為大總管曹懐舜副之引兵討<lb/>
伏念先遣禆将程務挺掩金牙襲獲伏念妻子輜重伏<lb/>
念北走又使務挺等追躡之伏念遂執温傳以降餘黨<lb/>
悉平歸斬伏念温傳於都市<lb/>
永淳元年十月突厥餘黨阿史那骨篤祿阿史徳元珍<lb/>
等招集亡散冦幷州代州都督薛仁貴将兵擊之始以<lb/>
<pb n="KR2m0002_WYG_093-8a"/>
仁貴流象州死矣及免胄示之面乃失色下馬列拜引<lb/>
去仁貴因奮擊大破之<lb/>
𢎞道元年二月突厥寇定州圍單于都䕶府五月冦蔚<lb/>
州<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_093-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷九十三<lb/>
</p>
<p>
</p>
  </div>
</body>
</text>
</TEI>
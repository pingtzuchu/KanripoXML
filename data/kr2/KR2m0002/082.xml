<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷八十二</head> <lb/>
    <p>
<pb n="KR2m0002_WYG_082-1a"/>
欽定四庫全書<lb/>
　唐㑹要卷八十二<lb/>
　　　　　　　　　　　　　宋　王溥　撰<lb/>
　　考下<lb/>
大中五年吏部奏准今年選格節文經考停罷者一選<lb/>
集准舊格兩選集今據格文一選即當年許集其京官<lb/>
及外官如有假故官人等請准舊格前兩選集勅㫖宜<lb/>
依如是别勅除替及非因假故者即許一選集<lb/>
<pb n="KR2m0002_WYG_082-1b"/>
六年七月考功奏近年諸州府及百司官長所書考第<lb/>
察屬並不得知升黜之間莫辨當否自今以後書考後<lb/>
但請勒名牒于本司本州之門三日其外縣官則當日<lb/>
下縣如有升黜不當便任披陳其考第便須改正然後<lb/>
申省如勘覆之後事無乖謬則論告之人亦必懲殿又<lb/>
准考課令凡官人申考状不得過兩紙三紙刺史縣令<lb/>
至於賦税異集判斷不滯户口無逃散田畝守常額差<lb/>
科均平廨宇修飭舘驛如法道路開通如此之類皆是<lb/>
<pb n="KR2m0002_WYG_082-2a"/>
尋常職分不合計課自今後但云所勾當常行公事並<lb/>
無敗闕即得唯職分乖失及開田招戸辨獄雪寃及新<lb/>
置之事則任録其由申上亦須簡要不得繁多又近年<lb/>
以來刺史皆自録課績申省矜衒者則張皇其事謙退<lb/>
者則緘黙不言自今以後其廵内刺史請並委本道觀<lb/>
察使定其考第然後録申本州不得自録課績申省又<lb/>
州府申官人覆得寃獄書殊考者其元推官人多不懲<lb/>
殿或云書考日當書下考至時又不提舉請自今以後<lb/>
<pb n="KR2m0002_WYG_082-2b"/>
書辨獄官人殊考日便須書原推官下考如元推官自<lb/>
以為屈任經亷使及䑓省陳論其官人先有殿犯官長<lb/>
斷云至書考日與下考者如之如不舉其本判官當書<lb/>
下考其所申到下考省司校其所犯如與令式相符便<lb/>
校定申奏至勅下之後並須各牒府州又近日諸州府<lb/>
所申奏錄課績至兩考以後皆重具從前功課申省以<lb/>
冀褒升省司或檢勘不精便有僥倖請自今以後不得<lb/>
輙又具從前功績申上又近日諸州府所申考解皆不<lb/>
<pb n="KR2m0002_WYG_082-3a"/>
指言善最或漫稱考秩或廣説門資既乖令文實為繁<lb/>
弊自今以後如有此色並請准令降其考第又准考課<lb/>
令在中上以上每進一等加祿一季中中者守本禄中<lb/>
下以下每退一等奪禄一季准令以此勸懲事在必行<lb/>
近年以來與奪幾廢或有申請之處則言無本色可支<lb/>
徒挂簿書終無給與今按倉庫令諸給糧祿皆以當處<lb/>
正倉充無倉之處則申省隨近有處支給又無者許以<lb/>
税物及和糴屯収等物充令式昭然不合隳廢自今以<lb/>
<pb n="KR2m0002_WYG_082-3b"/>
後每省司校考畢符牒别州後仰當時便具申降與奪<lb/>
事由申請如違令式不舉明者其所由官請奪祿一季<lb/>
其已去任官遇奪祿事並請准令式處分又准考課令<lb/>
官人因加戸口及勸田農並緣餘功進考者于後事若<lb/>
不實從經恩宥其考皆從追改之事近皆不行自今以<lb/>
後並請准令式處分其因此得官者仍請奪又諸道所<lb/>
申考解從前十一月二十五日到都省開拆郎官押尾<lb/>
至十二月之末方得到本司開拆多時情故可見自今<lb/>
<pb n="KR2m0002_WYG_082-4a"/>
以後伏請准南曹及禮部舉選解例直送當司開拆又<lb/>
從前以來應得考之人並給考牒以為憑據近年考事<lb/>
容易給牒不一或一人考牒數處請給或數年之後方<lb/>
始來請自今以後校考勅下後其得殊考及上考人省<lb/>
司便據人數一時與修冩考牒請准吏部告身及禮部<lb/>
處闗牒每人告出錢收贖其得殊考者出一千文上考<lb/>
者出五百文其錢使充冩考牒紙筆雜用以前件事條<lb/>
等或出于今文或附以近勅酌情揣事不至乖張謹並<lb/>
<pb n="KR2m0002_WYG_082-4b"/>
修例進上伏乞宣付中書門下請更參詳茍禆至公願賜<lb/>
收采仍請三年一度准與選格例修定頒下勅考功所<lb/>
條流校考公事頗詳悉唯一件難便允從近日俗尚務<lb/>
能人少亷恥若牒關許其論告則自此必長紛爭當否<lb/>
之間固有公議其一件宜落下餘依奏<lb/>
咸通十四年考功員外郎王徽以舊例考簿上中下字<lb/>
朱書吏緣為奸多有揩改請以墨書從之<lb/>
　　冬薦<lb/>
<pb n="KR2m0002_WYG_082-5a"/>
貞觀五年六月十一日勅准貞觀四年正月一日制春<lb/>
秋舉薦官中書門下奏常參官八品以上外官五品以<lb/>
上正員及額已得替並停薦其使下郎官御史丁憂廢<lb/>
省官在外者望委諸道觀察使及州府長史其在京城<lb/>
委中書門下尚書省御史䑓常參清官並諸使三品已<lb/>
上左庻子詹事少卿監司業少尹諭徳國子博士長安<lb/>
萬年縣令著作郎中允中書秘書太常丞賛善洗馬等<lb/>
每年一度聞薦至六年十二月一日勅自今以後王府<lb/>
<pb n="KR2m0002_WYG_082-5b"/>
官宜停薦其見任宰相及勲臣子弟亦不須舉人至八<lb/>
年每冬薦官比來所舉人數頗多自今以後中書門下<lb/>
内省御史䑓五品已上如尚帶職掌授䑓省官兩考者<lb/>
不在冬薦限如其中實有故罷免者亦須待授官周嵗<lb/>
然後許冬薦状中具言罷免事故其他據品秩合冬薦<lb/>
者則依元勅<lb/>
七年五月中書門下奏諸使停罷郎官御史望令罷後<lb/>
其所在官經兩考已上方得冬薦如文學才行堪奨用<lb/>
<pb n="KR2m0002_WYG_082-6a"/>
者不在此限其諸州上佐罷後經二年方得聞薦其非<lb/>
時替者許一年後聞薦<lb/>
大中五年正月勅右輔闕宋球等奏冬薦状引勅文年<lb/>
月不同各罰一季俸仍委吏部長以元和七年八月二<lb/>
十一日及太和七年七月二十六日勅著為定制<lb/>
　　甲庫<lb/>
開元十九年五月十一日勅尚書省内諸制勅庫及兵<lb/>
部吏部考功刑部簿書品跡並甲庫每司定員外郎主<lb/>
<pb n="KR2m0002_WYG_082-6b"/>
事各一人中書門下制勅甲庫各定主書錄事已下各<lb/>
一人專知周年一替中間不得改移<lb/>
建中元年七月八日吏部奏比來冬集申門下省吏部<lb/>
有官甲内庫無本今請依官甲例更冩一本進内收貯<lb/>
縱三庫斷裂即檢内庫本從之<lb/>
二年十月十一日中書門下奏中書門下及吏部制勅<lb/>
甲庫等准式中書舍人給事中吏部員外郎並合專判<lb/>
縁官望清髙兼外有職事不得躬親所以比來文厯多<lb/>
<pb n="KR2m0002_WYG_082-7a"/>
有罪過今請每庫採擇一公清勤幹專押甲庫冀事得<lb/>
精詳其經知四周年無負犯仍望依資與改官奉勅依<lb/>
至三年四月三日給事中闗播奏三省甲庫官各一人<lb/>
或属假故即中書省四品已上諸司三品已上應合舉<lb/>
人冬令每人薦不得過兩人餘官不得過一人准前勅<lb/>
處分至九年十一月二十九日勅每年冬薦官吏部准<lb/>
式檢勘或成者　令諸司尚書左右丞本司侍郎引于<lb/>
都堂訪以理術兼商量時務状考其理識通者及考第<lb/>
<pb n="KR2m0002_WYG_082-7b"/>
事跡定為上等並舉主姓名錄奏試日仍令御史一人<lb/>
監試<lb/>
貞元十一年正月勅本置冬薦務在得人自今以後所<lb/>
薦官考試奏聞上等人如無他故者准前勅類例處分<lb/>
其下等人有司使以時罷退任待他年重薦如情願同<lb/>
吏部六品以下選不合得留大例請授逺慢官者任經<lb/>
都省陳状吏部勘責限等第勅出後一月内送名中書<lb/>
門下商量進擬<lb/>
<pb n="KR2m0002_WYG_082-8a"/>
元和七年八月中書門下奏諸州府五品已上官替後<lb/>
委本道觀察使及長史量其才行幹能堪奨用者其人<lb/>
才資厯每年冬季一度聞薦其罷使郎官御史委中書<lb/>
門下兩省御史尚書省常参官及諸司職事三品已上<lb/>
文官左右庻子詹事諸司少卿監國子司業少尹國子<lb/>
博士長安萬年縣令太常博士著作郎秘書丞等每年<lb/>
冬准此聞薦從之<lb/>
太和元年八月勅諸道諸軍諸使應奏判官並每年冬<lb/>
<pb n="KR2m0002_WYG_082-8b"/>
薦等所奏判官除新開幕府據元額署外其向後奏請<lb/>
如是元闕即云闕某職今奏某人充如已有令更奏即<lb/>
云某職某人緣某事停奏某人替某前下䑓省官合冬<lb/>
薦者除府使罷外既有薦用當具要籍不合便稱去職<lb/>
自今以後如廢闕請名更置一人其吏部行内考功司<lb/>
封司勲勅庫内仍請兩人分掌臨時事故即勒通知奏<lb/>
勅宜依至貞元八年十一月九日吏部侍郎杜黃裳奏<lb/>
以前資官充專知既無本官俸料頗亦難卒請入庫日<lb/>
<pb n="KR2m0002_WYG_082-9a"/>
便依資與官仍許四官年不用闕奉勅前資官未有功<lb/>
勞不合改轉既無俸料又慮難卒入庫日宜與同類官<lb/>
貞元八年閠十二月給事中徐岱中書舍人奚陟髙郢<lb/>
等奏比來甲勅祗下刑部不納門下省甲庫如有失落<lb/>
無處檢覆今請准制勅納一本入門下甲庫以憑檢勘<lb/>
勅㫖依奏<lb/>
十年三月八日司封奏當司與司勲考功勅甲庫同一<lb/>
專知官先無庫印今請鑄造仍以封勲考甲庫印六字<lb/>
<pb n="KR2m0002_WYG_082-9b"/>
為印從之<lb/>
十三年正月闗播遷給事中舊例請司甲庫皆是胥吏<lb/>
掌知為弊頗乆播始建議並士人知之<lb/>
元和八年五月吏部侍郎楊於陵奏臣伏以銓選之司<lb/>
國家重務根本所繫在于簿書承前諸色甲勅等縁嵗<lb/>
月滋深文字凋缺假冒踰濫難于辨明因循廢闕為弊<lb/>
恐甚若據見在卷數一時修冩計其功直煩費甚多竊<lb/>
以大厯以前嵗序稍逺選人甲厯磨勘漸稀其貞元二<lb/>
<pb n="KR2m0002_WYG_082-10a"/>
十一年以後勅㫖尚新未至訛謬縦須倫理請待他時<lb/>
臣今商量從大厯十年至貞元二十年都三十年其間<lb/>
出身及仕宦之人要檢覆者多在此限之内且據數修<lb/>
冩冀得精詳今冬選曹便獲深益其大厯十年向前甲<lb/>
勅請待此一件修畢續條貫補緝臣内省庸薄文忝選<lb/>
司庻効涓埃以禆朝典謹具量補年月及應須差選官<lb/>
吏并所給用紙筆雜項費用分析如前勅㫖依奏<lb/>
太和三年四月𠡠甲庫官舊例初入授同類官考滿去<lb/>
<pb n="KR2m0002_WYG_082-10b"/>
職則與依資改轉此事参差有擾有屈今宜並同諸色<lb/>
職事帶正員官者准寳厯二年十一月九日勅處分其<lb/>
改轉亦同前件如已在甲庫授官者即宜且依舊𠡠處<lb/>
分<lb/>
五年六月𠡠應選人及冬集人文案門下省檢勘異後<lb/>
比來吏差南曹今史收領却納門下甲庫在於公事頗<lb/>
甚勞擾自今以後謹𠡠吏部過選院本令史便自分付<lb/>
甲庫以備他年檢勘仍請門下省勒甲庫令史每過選<lb/>
<pb n="KR2m0002_WYG_082-11a"/>
時常切檢㸃收拾明立文案據官吏等遞相分付不得<lb/>
妄有破除南曹申詣之時如有妄稱失落欠少本令史<lb/>
及專知官請准檢報揩抹違越條例處分<lb/>
九年十二月勅中書門下吏部各有甲庫厯名為三庫<lb/>
以防踰濫如聞近日諸處奏官不經所司檢尋未免奸<lb/>
偽起今以後諸司諸使諸道應奏六品以下諸色人稱<lb/>
舊有官及出身請改轉並請授官可與商量者除進士<lb/>
登科衆所聞知外宜令先下吏部中書門下三庫委給<lb/>
<pb n="KR2m0002_WYG_082-11b"/>
事中中書舍人吏部格式郎中各與本庫官同檢勘具<lb/>
有無申報中書門下審無異同者然後依資進擬如諸<lb/>
司諸使諸道奏論不實以為無有臨時各重加懲罰<lb/>
　　當直<lb/>
故事尚書省官每一日一人宿直都司執直簿轉以為<lb/>
次<hi>諸長官應通判者及上佐縣令不直</hi>凡内外官日出視事午而退有事<lb/>
則直官省之務繁者不在此限<lb/>
故事左右丞及尚書秘書監九寺卿少府監将作匠御<lb/>
<pb n="KR2m0002_WYG_082-12a"/>
史大夫國子祭酒太子詹事國子司業少監御史中丞<lb/>
大理正外官貳佐已上及縣令准開元式並不宿直<lb/>
貞觀五年十二月二十日勅文武官兼雜職免宿直<hi>左衞</hi>
<hi>大將軍李大亮領太子右率衞工部尚書身居三職宿衞兩宫至宿直太宗勞之曰至宫宿直我便安卧</hi>
天冊萬嵗元年三月令宰相每日一人宿直其後與中書<lb/>
門下官通直至開元二年姚崇為紫微令紫㣲官直次<lb/>
下讓宰相崇以年位已髙時亦違直其次省官多不從<lb/>
所由吏數持直簿詣之崇題其簿曰告直令吏遣去又<lb/>
<pb n="KR2m0002_WYG_082-12b"/>
來必欲取人有同司命老人年事給終不擬當諸官皆<lb/>
歡笑不復逼以直也至十一年停宰相當直<lb/>
景龍三年九月蘇瓌拜右僕射同中書門下三品與男<lb/>
中書舍人頲聫事奏請出為外官遂進秘書監御筆批<lb/>
云僕射不綰中書蘇頲不必改也明日固讓上曰欲得卿<lb/>
長在中書遂與父聫事通直<lb/>
開元二十年九月二十一日是中書舍人梁昇卿私忌<lb/>
二十日晩欲還即令傳制報給事中元彦冲令宿衛㑹<lb/>
<pb n="KR2m0002_WYG_082-13a"/>
彦冲已出昇卿至宅令状報彦冲以旬假與親朋聚宴<lb/>
醉中詬曰汝何不直昇卿又作書報云明晨是先忌比<lb/>
往復日已暮矣其夜有中使賫黃勅至直官不見囘奏<lb/>
上大怒出彦冲為邠州刺史因新昌公主進状申理公<lb/>
主即彦冲甥張垍之妻云元不承報此是中書省之失<lb/>
由是出昇卿為莫州刺史<lb/>
貞元元年正月給事中袁髙既宿直時盧杞由新州司<lb/>
馬移吉州長史是月上命為饒州刺史髙既宿直當草<lb/>
<pb n="KR2m0002_WYG_082-13b"/>
杞制遂執以謁宰相盧翰劉從一曰盧杞作相三年矯<lb/>
誣隂賊退弃忠良朋附者咳唾登青雲睚眦者顧盼擠<lb/>
溝壑致使鑾與播越天下瘡痍皆杞之為也幸免族誅<lb/>
已為漏網若更授大郡恐失天下之望惟相公執奏之<lb/>
事尚可救翰從一皆杞所引用不從髙之言遂命舍人<lb/>
草制及詔出髙又執之不下仍上奏盧杞為政極惡窮<lb/>
凶六軍将校願食其肉百辟卿士嫉之若讐䟽未納明<lb/>
日諌官陳京趙需裴佶宇文炫盧景亮張薦等上䟽上<lb/>
<pb n="KR2m0002_WYG_082-14a"/>
良乆謂曰若與盧杞刺史太優與上佐可皆曰可遂追<lb/>
杞饒州制翌日上遣中使宣慰髙云朕徐思卿言深覺<lb/>
惬當依卿所奏<lb/>
㑹昌四年三月御史䑓奏今月三日左右金吾仗當直<lb/>
将軍髙漢貞季邱並不到准㑹昌三年二月四日勅比<lb/>
來當日多歸私第近晚方至本仗宿直事頗容易須有<lb/>
提撕今日以後晝日並不得離本仗縱有公事期集當<lb/>
直人亦不得去仍令御史䑓差朝堂驅使官覺察如有<lb/>
<pb n="KR2m0002_WYG_082-14b"/>
違者録名聞奏勅㫖宜各罰一月俸<lb/>
　　休假<lb/>
貞觀元年十月少府監奏丞閻立行妹䘮准令假給二<lb/>
十日立行專知羽儀工作未了請止給三日上曰同氣<lb/>
之情義不可奪自䘮亂以來風俗弛壞特敦奨命依次<lb/>
令給假差人代之<lb/>
永徽三年二月十一日上以天下無虞百司務簡每至<lb/>
旬假許不視事以便百僚休沐<lb/>
<pb n="KR2m0002_WYG_082-15a"/>
四年五月二十一日勅髙祖太武皇帝既開洪業不可<lb/>
限以常禮忌日特宜廢務<lb/>
天授元年四月勅遊客官人子弟勒還本貫十日外杖<lb/>
一百居停同罪須覲問即陳牒給假發遣<lb/>
開元二十二年六月十七日勅諸州千秋節多有聚歛<lb/>
頗成縻費自今以後宜聼五日一會盡其歡宴餘兩日<lb/>
休假而已任用當處公廨不得别有科率至寳應元年<lb/>
八月三日勅八月五日本是千秋節後改為天長節舊<lb/>
<pb n="KR2m0002_WYG_082-15b"/>
給假三日其前後一日假權停至九月一日勅天平地<lb/>
成節准乾元元年九月一日勅休假三日望准八月三<lb/>
日勅前後日權停<lb/>
二十四年二月十一日勅寒食清明四月四日為假至<lb/>
大厯十二年二月十五日勅自今以後寒食通清明休<lb/>
假五日至貞元六年三月九日勅寒食清明宜准元日<lb/>
節前後各給三日<lb/>
二十五年正月七日勅許自後百官每旬節假不須入<lb/>
<pb n="KR2m0002_WYG_082-16a"/>
曹司至天寳五年五月九日勅頃自宴賞已放入朝節<lb/>
假常参未聞申命公私協慶千年一時自今已後每至<lb/>
旬假休假中書門下及百官並不須入朝亦不須衙集<lb/>
其年正月内外官五月給遊假九月給授衣假分為兩<lb/>
畨各十五日其遊假若風土異宜各種不等通隨便給<lb/>
之<lb/>
天寳四載六月十四日勅頃以鄉閭侍丁優給孝假官<lb/>
吏等仍科雜後天寳初已遣優矜如今聞比來乃差征<lb/>
<pb n="KR2m0002_WYG_082-16b"/>
鎮豈有務其輕而不恤其重放其役而更苦其身永言<lb/>
及此良用憮然自今後侍丁孝假不須差行<lb/>
五年二月十三日中書奏大聖祖以二月十五日降生<lb/>
請同四月八日佛生之時休假一日<lb/>
大厯三年七月十三日勅七月十五日前後各一日宜<lb/>
准舊例休假<lb/>
貞元五年四月十五日勅四月十九日降誕之辰宜休<lb/>
假一日<lb/>
<pb n="KR2m0002_WYG_082-17a"/>
二十一年五月御史䑓奏伏准承前舊例諸司三品以<lb/>
上長官請假滿日正衙参見其餘品秩卑自有本司官<lb/>
長不曾于正衙参假去年六月侍御史竇羣奏令尚書<lb/>
省四品中書門下御史䑓五品同三品例正衙参假訖<lb/>
既失舊章又煩聖聼今請准例三品以上假滿日正衙<lb/>
見如有違越請准乾元元年三月勅每犯奪一月俸依<lb/>
奏<lb/>
元和二年八月御史䑓奏新授常参官在城未上及在<lb/>
<pb n="KR2m0002_WYG_082-17b"/>
外未到假故等准令式職事官假滿百日即合停解其<lb/>
未上官等並無正文或滿百日無憑舉奏自今以後如<lb/>
有在城授官疾病未上者在外授官勅到後計水陸程<lb/>
外滿百日者並請停解從之<lb/>
四年四月貶沈逹為泉州参軍徐肇為建州参軍二人<lb/>
為率府掾各請演州愛州婚姻假御史䑓奏州皆萬里<lb/>
之外量其秩滿猶有假程請量黜以懲慢易<lb/>
七年十一月勅自今後遇輟朝日中書門下宜同假日<lb/>
<pb n="KR2m0002_WYG_082-18a"/>
不須入<lb/>
長慶二年四月御史䑓奏檢校司空兼太子少傅嚴綬<lb/>
疾病假滿百日合停勅嚴綬年位俱髙須加優異宜依<lb/>
舊秩未要舉停又其年六月右金吾衛大將軍郭鏦疾<lb/>
假滿百日上以忠勇許未停官<lb/>
太和八年九月御史䑓奏三班常参官舊例每月得請<lb/>
兩日事故假今許請三日仍不得在盡入衆集並臨朝<lb/>
等日一品二品官如合朝不朝及盡入衆集不到臨朝<lb/>
<pb n="KR2m0002_WYG_082-18b"/>
時請假等並請假舊例每季終仍具請事故假日録状<lb/>
聞奏兼申中書門下文武常参官每月終比校其中請<lb/>
事故假多人三品六品各罰兩人四品五品人數稍多<lb/>
各罰三人請各罰一月俸如合罰人數稍多即從下罰<lb/>
亦不過罰兩人及三人如實疾患已連請假十日以上<lb/>
為衆所知不在此限每至次月具状申中書門下文武<lb/>
常参應請朞年䘮假者除准式假滿連許請三日事故<lb/>
假仍五箇月内每朔望日各許請事故假一日其大功<lb/>
<pb n="KR2m0002_WYG_082-19a"/>
䘮假者准式假滿連許請事故假兩日仍三箇月内朔<lb/>
望日各許請事故假一日勅㫖依奏<lb/>
㑹昌元年二月勅二月十五日𤣥元皇帝降誕之日宜<lb/>
為降聖節休假一日<lb/>
二年十二月御史䑓奏應諸司六品以下官請外州婚<lb/>
禮周親以上侍省等假節目應當司牒諸司諸州府及<lb/>
節度使觀察使度支鹽鐵監院等節目伏以前後勅文<lb/>
非嚴切致兹輕犯盖未必行臣等今稍重科條庶令知<lb/>
<pb n="KR2m0002_WYG_082-19b"/>
懼勅㫖依奏<lb/>
大中四年正月制設官分局各有主張具于在公責辦<lb/>
斯切諸州府及縣官到任已後多請逺假或言周親疾<lb/>
病或言将任婚姻令式假名長吏輒為隠䝉遂使本曹<lb/>
公事併委比㕔手力俸錢盡為已有勤勞責罰則在他<lb/>
人須有條流俾其兼濟其諸州府縣官請出界假故一<lb/>
月以下即任權差諸㕔通判一月以上即勾當留官例<lb/>
其課料等據數每貫尅二百與見判案官<lb/>
<pb n="KR2m0002_WYG_082-20a"/>
咸通十四年正月御史丞韋蟾奏應諸州刺史除授正<lb/>
衙辭謝後託故陳牒請假實為容易自今後如實有故<lb/>
為衆知者三日外不在陳牒之限應内外䕃官入京合<lb/>
更朝謝如遇假日且合在都亭驛近日多請假便歸私<lb/>
家既犯條章頗乖禮敬自今以後望准故事如未朝謝<lb/>
須于都亭驛俟日如違越䑓司糺勘從之<lb/>
　　醫術<lb/>
武德中闗中多骨蒸病得之必死遞相染著許𦙍宗每<lb/>
<pb n="KR2m0002_WYG_082-20b"/>
療皆愈或曰公醫若神何不著書以貽将來𦙍宗答曰<lb/>
醫乃意也在人思慮有脉候幽㣲若其難别意之所解<lb/>
口莫能宣古之名手唯是别脉既精然後識疾人之於<lb/>
藥有正相當者唯須單用一味直攻彼病即可愈今人<lb/>
不能别脉莫識病源以情臆度多寡樂味譬之於獵不<lb/>
知兎處多發人馬空地遮圍或冀一人偶然逄也如此<lb/>
療病不亦踈乎脉之深逺既不可言故不能著述<lb/>
甄權貞觀中年百餘嵗太宗幸其第賜以几杖撰經針<lb/>
<pb n="KR2m0002_WYG_082-21a"/>
方明堂人形圖其弟立亦達醫術撰本草音義七卷古<lb/>
今録騐方五十卷<lb/>
貞觀三年九月十六日諸州治醫學至開元十一年七<lb/>
月五日詔曰逺路僻州醫學全無下人疾苦将何恃頼<lb/>
宜令天下諸州各置職事醫學博士一員階品同於録<lb/>
事每州本草百一集騐方與經史同貯至二十七年二<lb/>
月七日勅十萬户以上州置醫生二十人十萬户以下<lb/>
置十二人各于當界廵療<lb/>
<pb n="KR2m0002_WYG_082-21b"/>
二十二年九月十六日右衛率府長史王𤣥䇿奉使天<lb/>
竺得方士那羅邇婆寐自言夀二百嵗云有長生之術<lb/>
上頗信之深加禮敬舘之金飈門内造延年之藥竟不<lb/>
放還死于長安<lb/>
顯慶二年右監門長史孫敬上言陶𢎞景所撰本草事<lb/>
多乖謬請加刪補詔令中書令許敬宗大常寺丞吕才<lb/>
太史令李淳風禮部郎中孔志約尚藥奉御許季崇並<lb/>
諸名醫等二十人増損舊本徴天下郡縣所出藥物並<lb/>
<pb n="KR2m0002_WYG_082-22a"/>
書圖之仍令司空李勣總監定之並圖五十卷成上之<lb/>
至四年正月十七日撰成及奏上問曰本草行來自乆<lb/>
今之改修何所異也于志寧對曰舊本草是陶宏景合<lb/>
神農本經及名醫别錄而注解之宏景僻在江南不能<lb/>
遍識藥物多有紕謬其所談及錄功不盡四百有餘種<lb/>
今皆考而正之本草之外新藥行用有效者復百餘種<lb/>
今附載之此所以為勝也上稱善詔藏于秘府<lb/>
三年詔徴太白山人孫思邈至居于鄱陽公主廢府時<lb/>
<pb n="KR2m0002_WYG_082-22b"/>
年九十餘視聼不衰<hi>盧照隣宋令文孟詵皆執師贄之禮</hi>照隣甞問曰名<lb/>
醫愈疾其道何也思邈曰吾聞善言天者必資之於人<lb/>
善言人者亦本之於天天有四時五行日月相推寒暑<lb/>
迭代其轉運也和而為雨怒而為風散而為露亂而為<lb/>
霧凝而為霜雪張而為虹蜺此天地之常數也人有四<lb/>
肢五臟一覺一寐呼吸吐納精氣徃來流而為榮衛彰<lb/>
而為氣色發而為音聲此人之常數也陽用其聲隂用<lb/>
其形天人之所同也及其失也蒸則生熱否則生寒結<lb/>
<pb n="KR2m0002_WYG_082-23a"/>
而為瘤贅陷而為癰疽奔而為喘乏渴而為焦枯神發<lb/>
乎面變動乎形推及天地則亦如之故五緯盈縮星辰<lb/>
錯行日月薄蝕彗孛流飛此天地之危變也寒暑不時<lb/>
此天地之蒸否也石立土踊此天地之瘤贅也山崩地<lb/>
陷天地之癰疽也衝風暴雨天地之奔走也雨澤不降<lb/>
川瀆涸竭天地之焦枯也良醫𨗳之以針石救之以藥<lb/>
劑如聖人和之以良德輔之以人事故身有可愈之疾<lb/>
天地有可消之災通乎數也照隣曰人事何如思邈曰<lb/>
<pb n="KR2m0002_WYG_082-23b"/>
膽欲大而心欲小智欲圓而行欲方照隣曰何謂也思<lb/>
邈曰心為五臟之君君以恭愼為主故心欲小膽為臟<lb/>
之将將以果决為務故膽欲大智者動象天故欲圓仁<lb/>
者静象地故欲方詩曰如臨深淵如履薄氷謂小心也<lb/>
紏紏武夫公侯干城謂大膽也傳曰不爲利回不為義<lb/>
疚仁之方也易曰見幾而作不俟終日智之圓也照隣<lb/>
又問曰養性之要何也思邈曰天道有盈缺人事多屯<lb/>
厄茍不自愼而能濟于屯厄者未之有也故養性之士<lb/>
<pb n="KR2m0002_WYG_082-24a"/>
先知自慎自慎者以憂畏為本經曰人不憂畏大威至<lb/>
矣憂畏者生死之門存亡之由禍福之本吉凶之元也<lb/>
故士無憂畏則仁義不立農無憂畏則稼穡不滋工無<lb/>
憂畏則規矩不設商無憂畏則貨殖不盈子無憂畏則<lb/>
孝敬不篤父無憂畏則慈愛不著臣無憂畏則勲庸不<lb/>
成君無憂畏則社稷不安故飬性者失其憂畏則心亂<lb/>
而不理形躁而不寧神散而氣越志蕩而意昏應生者<lb/>
死應存者亡應成者敗應吉者凶夫憂畏者其猶水火<lb/>
<pb n="KR2m0002_WYG_082-24b"/>
不可暫忘也人無憂畏子弟為勍敵妻妾為㓂仇是故<lb/>
太上畏道其次畏天其次畏物其次畏人其次畏身憂<lb/>
於身者不拘于人畏于心者不懾于人畏于已者不制<lb/>
于彼慎于小者不懼于大戒于近者不悔于逺能如此<lb/>
者水行蛟龍不能害陸行虎兕不能傷五兵不能及疫<lb/>
癘不能染䜛賊不能謗毒螫不能加善知此者則人事<lb/>
畢矣<hi>照隣自傷强仕之年而嬰沉疾乃作病梨樹賦以傷禀受之不同也至四年思邈授承務郎直上藥局</hi>
開元十一年九月七日親製廣濟方頒示天下<lb/>
<pb n="KR2m0002_WYG_082-25a"/>
天寳五年八月勅朕所撰廣濟方宜令郡縣長官選其<lb/>
切要者録于大版上就村坊要路榜示仍委採訪使勾<lb/>
當無令脱錯<lb/>
乾元元年二月五日制自今以後醫行入仕者同明經<lb/>
例處分至三年正月十日右金吾長史王淑奏醫術請<lb/>
同明法選人自今以後各試醫經方術䇿十道本草二<lb/>
道脉經二道素問十道張仲景傷寒論二道諸雜經方<lb/>
義二道七通已上留以下放又尚食藥藏局請同典膳<lb/>
<pb n="KR2m0002_WYG_082-25b"/>
局太醫院請同太樂署<lb/>
貞元二年九月山人鄧思齊獻威靈仙草出商州能愈<lb/>
衆疾上於禁中試用有效令編附本草授思齊太醫丞<lb/>
八年八月加殿中省侍御醫藥藏局丞俸錢仍令侍御<lb/>
醫及尚藥直長藥藏郎並留授翰林醫官所司不得注<lb/>
擬<lb/>
十二年二月十三日上親製貞元廣利方五卷頒於州<lb/>
府至三月十五日勅貞觀初諸州各置醫博士開元中<lb/>
<pb n="KR2m0002_WYG_082-26a"/>
兼置助教簡試醫術之士申明廵療之法比来有司補<lb/>
擬雖存職員藝非専精少堪施用緬思牧守實為分憂<lb/>
委之採擇當悉朕意自今以後諸州應闕醫博士宜令<lb/>
長史各自訪求選試取藝業優長堪効用者具以名聞<lb/>
已出身入試吏部更不須選集<lb/>
十二年八月勅其見任醫術官應非翰林供奉不在加<lb/>
料錢限<lb/>
十七年十二月勅翰林醫官及藥童自今以後縱考滿<lb/>
<pb n="KR2m0002_WYG_082-26b"/>
并不得于所司選其見選人亦宜停<lb/>
二十一年正月罷翰林隂陽士醫相射覆碁諸待詔三<lb/>
十二人初王叔文以碁進既用事惡其與已儕類相亂<lb/>
故罷之<lb/>
長慶元年正月處士張臯上䟽曰臣聞神慮淡則血氣<lb/>
和嗜欲勝則疾病作和則必臻于夀考作則必致于傷<lb/>
殘是以古之賢聖務自頥飬不以外物撓耳目不循聲<lb/>
色改性情由是和平自臻福慶斯集故易曰旡妄之疾<lb/>
<pb n="KR2m0002_WYG_082-27a"/>
勿藥有喜詩曰自天降康降福穣穣此皆理合天人著<lb/>
在經術然則藥以攻疾無疾固不可餌之髙宗時有處士<lb/>
孫思邈者精識髙逺保逹攝生其所著千金方三十卷<lb/>
行之於代序論云此人無故不宜服藥偏有所助令人<lb/>
藏氣不平思邈此言可謂洞於事理也或寒暑為㓂節<lb/>
宣有乖事資醫方尚須重慎故禮云醫非三代不服其<lb/>
藥施於凡庶猶且如此况在天子豈得自輕先朝暮年<lb/>
頗好方士徴集非一嘗試已多累致危疾聞於中外足<lb/>
<pb n="KR2m0002_WYG_082-27b"/>
為殷鍳陛下素所詳知必不可更踵前車自貽後悔今<lb/>
朝野之人紛紜竊議直畏忤㫖莫敢獻言臣蓬艾㣲生<lb/>
麋鹿同處既非邀寵亦又何求但以曾覧古今粗知忠<lb/>
義有聞而黙於理不安願陛下無忽芻蕘庻禆萬一時<lb/>
穆宗頗好金石之藥䟽奏上喜歡久之竟訪臯不獲<lb/>
　<lb/>
　<lb/>
　唐㑹要卷八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0002_WYG_007-1a"/>
欽定四庫全書<lb/>
唐㑹要卷七<lb/>
　　　　　　　　　　　　　宋　王溥　撰<lb/>
　封禪上<lb/>
兖州刺史薛胄以天下太平登封告禪帝王盛烈遂遣<lb/>
博士登泰山觀古跡撰封禪圖及儀上之高祖謙讓不<lb/>
許<hi>冊府元龜</hi>
貞觀五年正月癸未朝集使請封禪<hi>舊唐書太宗本紀</hi>
<pb n="KR2m0002_WYG_007-1b"/>
貞觀五年正月朝集使趙郡王孝恭等僉議以為天下<lb/>
一統四夷來同詣闕上表請封禪帝手詔省表具懷自<lb/>
有隋失道四海横流王伯之弊於斯為甚朕提劒鞠旅<lb/>
首啟戎行扶翼興運克成鴻業遂荷慈睠恭承大寳每<lb/>
日昃思治弗敢康寧兢兢夕惕用忘興寢履薄馭朽不<lb/>
足為喻賴三靈顯命百辟同心海外無塵逺夷慕義但<lb/>
流遁永久凋殘未復田疇多曠倉廩猶虚家給人足尚<lb/>
懷多愧豈可遽追前代取譏虚美所望恂恂濟濟叶力<lb/>
<pb n="KR2m0002_WYG_007-2a"/>
盡誠輔其不逮致之王道如得雅頌形於金石菽粟同<lb/>
如水火反朴還淳當如來議<hi>冊府元龜</hi>
十二月己亥朝集使荆州都督武士彠等詣朝堂又上<lb/>
表請封禪帝曰隋末分離羣凶競逐我提三尺劍數年<lb/>
之間正一四海是朕武功所定也突厥强梁世為紛更<lb/>
今乃襲我衣冠為我臣吏殊方異類輻輳鴻臚是朕文<lb/>
教所來也突厥破滅君臣為俘安養之情同於赤子是<lb/>
朕仁愛之道也林邑貢能言鳥新羅獻女樂憫其離本<lb/>
<pb n="KR2m0002_WYG_007-2b"/>
皆令反國是朕敦本也酬功錄效必依賞格懲惡罰罪<lb/>
必據刑書割親愛捨嫌隙以宏至公之道是朕崇信也<lb/>
非朕茍自矜伐欲明聖人之教不徒然也比年穀稼頻<lb/>
登疾疚不作誠宜展禮名山以謝天地但以喪亂之後<lb/>
民物凋殘憚於勞費所未遑也<hi>冊府元龜</hi>
貞觀六年平突厥年穀屢登羣臣上言請封泰山太宗<lb/>
曰議者以封禪為大典如朕本心但使天下太平家給<lb/>
人足雖闕封禪之禮亦可比徳堯舜若百姓不足夷狄<lb/>
<pb n="KR2m0002_WYG_007-3a"/>
内侵縱修封禪之儀亦何異於桀紂昔秦始皇自謂徳<lb/>
洽天心自稱皇帝登封岱宗奢侈自矜漢文帝竟不登<lb/>
封而躬行儉約刑措不用今皆稱始皇為暴虐漢文為<lb/>
有徳之君以此而言無假封禪禮云至敬不壇掃地而<lb/>
祭足表至誠何必逺登高山封數尺之土也侍中王珪<lb/>
曰陛下發徳音明封禪本末非愚臣之所及秘書監魏<lb/>
徵曰隋末大亂黎民遇陛下始有生望養之則至仁勞<lb/>
之則未可升中之禮須備千乘萬騎之費動役數州户<lb/>
<pb n="KR2m0002_WYG_007-3b"/>
口蕭條何以能給太宗深嘉徵言而中外表章不已上<lb/>
問禮官兩漢封山儀注因遣中書侍郎杜正倫行泰山<lb/>
上七十二帝壇迹是年兩河水潦其事乃寢<hi>舊唐書禮儀志</hi>
貞觀中百官上表請封禪太宗許焉唯魏徵切諫以為<lb/>
不可太宗謂魏徵曰朕欲封禪卿極言之豈功不高耶<lb/>
徳不厚耶逺夷不服耶嘉瑞不至耶年穀不登耶何為<lb/>
不可徵對曰陛下功則高矣而人未懷惠徳雖厚矣而<lb/>
澤未旁流諸夏雖安未足以供事逺夷慕義未足供其<lb/>
<pb n="KR2m0002_WYG_007-4a"/>
求符瑞雖臻罻羅猶密積嵗豐稔倉廩尚虚此臣所以<lb/>
竊謂未可臣未能逺譬但喻於人今有人十年長患療<lb/>
治且愈皮骨僅存便欲使負米一石日行百里必不可<lb/>
得隋氏之亂非止十年陛下之良醫除其疾苦雖已乂<lb/>
安未甚充實告成天地臣竊有疑且陛下東封萬國咸<lb/>
集要荒之外莫不奔走自今伊洛洎於海岱灌莽巨澤<lb/>
茫茫千里人煙㫁絶雞犬不聞道路蕭條進退艱阻豈<lb/>
可引彼夷狄示之虚弱殫府竭財未厭逺人之望加年<lb/>
<pb n="KR2m0002_WYG_007-4b"/>
給復不償百姓之勞或水旱之災風雨之變庸夫横議<lb/>
悔不可追豈獨臣言兆人咸爾太宗不能奪乃罷封禪<lb/>
<hi>大唐新語</hi>
太宗謂房𤣥齡曰封禪是帝王盛事比奏請者不絶公<lb/>
等以為何如魏徵對曰帝王在徳不在封禪自喪亂以<lb/>
來近泰山州縣彫殘最甚若車駕既行不能令無使役<lb/>
此便是因封禪而勞役百姓太宗曰封禪之事不自取<lb/>
功績歸之於天譬如𤣥齡等功臣雖有益於國能自謙<lb/>
<pb n="KR2m0002_WYG_007-5a"/>
讓歸之於朕豈以不言而欲自取今向泰山功歸於天<lb/>
有似於此然朕意常以嵩高既是中嶽何謝泰山公等<lb/>
評議<hi>貞觀政要</hi>
貞觀六年公卿百寮以天下太平四夷賓服詣闕請封<lb/>
禪者首尾相屬帝不許嘗從容而言曰朕本諸公子也<lb/>
始望不及此屬天下喪亂遂有救焚拯溺之志義師入<lb/>
闗之始羣凶鼎沸當此之時但得三分天下亦為足矣<lb/>
朕以不武内稟太上皇之謀外假士大夫之力數年之<lb/>
<pb n="KR2m0002_WYG_007-5b"/>
間六合大定升中告禪信亦其時然朕往昔䝉犯霜露<lb/>
遂嬰氣疾但恐登封之後彌増誡懼有乖營衛非所以<lb/>
益朕也少欲自怡用安年壽公卿等勿復為言<hi>册府元龜</hi>
貞觀十一年羣臣復勸封山始議其禮於是國子博士<lb/>
劉伯莊睦州刺史徐令言等各上封禪之事互設疑議<lb/>
所見不同多言新禮中封禪儀注簡畧未周太宗勅秘<lb/>
書少監顔師古諫議大夫朱子奢等與四方名儒博物<lb/>
之士參議得失議者數十家遞相駁難紛紜久不決於<lb/>
<pb n="KR2m0002_WYG_007-6a"/>
是左僕射房𤣥齡特進魏徵中書令楊師道博採衆議<lb/>
堪行用而於舊禮不同者奏之其議昊天上帝壇曰將<lb/>
封先祭義在告神且備謁敬之儀方展慶成之禮固當<lb/>
於壇下阯先申齊潔贊享已畢然後登封既表重慎之<lb/>
深兼示行事有漸今請祭於泰山下設壇以祀上帝以<lb/>
太祖景皇帝配享壇長一十二丈高一丈二尺又議製<lb/>
玉牒曰金玉重寳質性貞堅宗祀郊禋皆充器幣豈嫌<lb/>
華美寔貴精確况乎三神壯觀萬代鴻名禮極殷崇事<lb/>
<pb n="KR2m0002_WYG_007-6b"/>
資藻縟玉牒玉檢式緼靈竒傳之無窮永存不朽今請<lb/>
玉牒長一尺三寸廣厚各五寸玉檢厚二寸長短濶狹<lb/>
一如玉牒其印齒請隨璽大小仍纒以金繩五周又議<lb/>
玉策曰封禪之祭嚴配作主皆奠玉策肅奉䖍誠今玉<lb/>
策四枚各長一尺三寸廣一寸五分厚五分每策五檢<lb/>
俱以金編其一奠上帝一奠太祖座一奠皇地祇一奠<lb/>
高祖座又議金匱曰嚴配之策盛以金匱歸格藝祖之<lb/>
廟室今請長短令容玉策高廣各六寸形制如今之表<lb/>
<pb n="KR2m0002_WYG_007-7a"/>
函纒以金繩封以金泥印以受命璽又議方石再累曰<lb/>
舊藏玉牒止用石函亦猶盛書筴笥所以或呼石篋今<lb/>
請方石三枚以為再累其十枚石簡刻方石四邊而立<lb/>
之纒以金繩封以石泥印以受命璽又議泰山上圜壇<lb/>
曰四出開道壇場通議南面入升於事為允今請介丘<lb/>
上圜壇廣五丈高九尺用五色土加之四面各設一階<lb/>
御位在壇南升自南階而就上封玉牒又議圜壇上土<lb/>
封曰凡言封者皆是積土之名利建分封亦以班社立<lb/>
<pb n="KR2m0002_WYG_007-7b"/>
號謂之封禪厥義可知今請於圜壇之上安置方石璽<lb/>
緘既畢加土築以為封高一丈二尺而廣二丈以五色<lb/>
土益封牒書藏於其内祀禪之所土封制亦同此又議<lb/>
玉璽曰謹詳前載方石緘封玉檢金泥必資印璽以為<lb/>
秘固今請依令用受命璽以封石檢其玉檢既與石檢<lb/>
大小不同請更造璽一枚方一寸二分文同受命璽以<lb/>
封玉牒石檢形制依漢建武時故事又議立碑曰勒石<lb/>
紀號顯揚功業登封降禪肆覲之壇立碑又議設告至<lb/>
<pb n="KR2m0002_WYG_007-8a"/>
壇曰既至山下禮行告至柴於東方上帝望秩徧禮羣<lb/>
神今請其壇方八丈一尺高三尺陛仍四出其禪方壇<lb/>
及餘儀式請從今禮仍請柴祭望秩同時行事又議廢<lb/>
石闕及大小距石曰距石之設意取牢固本資實用豈<lb/>
云雕飾今既積土厚封足與天長地久其小距環壇石<lb/>
闕迴建事非經誥無益禮儀煩而非要請從減省太宗<lb/>
從其議仍令附之於禮<hi>舊唐書禮儀志</hi>
　案顔師古𫝊帝將有事泰山詔公卿博士雜定其儀<lb/>
<pb n="KR2m0002_WYG_007-8b"/>
　而論者爭為異端師古奏臣譔定封禪儀注書在十<lb/>
　一年於時諸儒謂為適中於是以付有司多從其說<lb/>
貞觀十一年顔師古封禪議將封先祭義在告神且備<lb/>
欵謁<hi>舊唐書作謁敬</hi>之儀方展慶成之禮固當為<hi>唐書作於</hi>壇下距<lb/>
<hi>唐書作趾</hi>預<hi>杜佑通典作先</hi>申齊潔賛饗已畢然後登封既表重慎<lb/>
之深兼示行事有漸今請祭于山下封于山上四出開<lb/>
壇道場通議南面入升于事為允今請山上圓壇廣五<lb/>
尺高九尺用五色土為之<hi>唐書作加</hi>四面各設一陛<hi>唐書作階</hi>御<lb/>
<pb n="KR2m0002_WYG_007-9a"/>
位在壇南升自南陛<hi>唐書作階</hi>而<hi>舊本/作宜</hi>就行事<hi>二字唐書作上附玉牒</hi>
舊藏玉牒止用石函亦猶書盛篋笥所以或呼為石篋<lb/>
然其形大質重轉徙非易岱宗倘無此石皆應取自他<lb/>
山所以不為混成累輯而作大要在于周固稽其縝<hi>舊本</hi>
<hi>作緝</hi>密而近代儀注更名石䃭䃭非稽古之文<hi>舊本作稱</hi>本無<lb/>
義訓可尋贏<hi>舊本作盈</hi>縮之間貴在折中<hi>舊本作衷</hi>不煩紛議更<lb/>
増疑惑今請方石三枚以為再累其十枚石檢刻方石<lb/>
四邊而立之纒以金繩用備檢約凡言封者皆是積土<lb/>
<pb n="KR2m0002_WYG_007-9b"/>
之名利建分封亦以班社立號謂之封禪厥義可知今<lb/>
若置牒壇上止因累石不加繕築即以為封匪唯嚴秘<lb/>
之道有如簡率亦乃名實不副理恐乖爽今請于圜壇<lb/>
之上安置方石封印<hi>唐書通典作璽緘</hi>既訖<hi>舊本作畢</hi>加五色土築<lb/>
以為封高一丈二尺而廣二丈金玉重寳質性堅貞宗<lb/>
祀嚴禋皆充器幣豈嫌華靡寔貴精確况乎三神壯觀<lb/>
萬代鴻名禮極殷崇事資藻縟玉牒玉檢式韞靈琦<hi>舊本</hi>
<hi>作事韜靈琦</hi>傳之無窮永存<hi>舊本作在</hi>不朽至于廣袤之數足以<lb/>
<pb n="KR2m0002_WYG_007-10a"/>
載文辭緘束之方務在申膠固今宜立制隨時損益豐<lb/>
功厚徳既以跨躡前蹤盛典宏規無勞一遵曩式今請<lb/>
玉牒長一尺三寸廣厚各五寸玉檢厚二寸<hi>唐書有長短濶狹一</hi>
<hi>如玉牒</hi>其印齒疎密隨印大小距石之設意取牢固本資<lb/>
實用豈云巧<hi>唐書作雕</hi>飾今既積土厚封更無差動天長地<lb/>
久寧假支持斜設横安請並弗<hi>舊本作不</hi>置勒石紀號垂裕<lb/>
後昆美盛徳之形容闡后王之休烈其義逺<hi>通典作大</hi>矣其<lb/>
事尚焉我皇聲暢九垓威横八極靈祇不愛其寳兆庶<lb/>
<pb n="KR2m0002_WYG_007-10b"/>
無得而稽但當賛述希夷以攄臣下之至具<hi>舊本作其</hi>祭壇<lb/>
之例<hi>舊本作制</hi>登封之所肆覲萬國受記<hi>舊本作職</hi>百神固宜刻<lb/>
頌顯<hi>舊本作播通典作明</hi>揚功業至如小距環<hi>舊本作圜</hi>壇石闕别樹<lb/>
<hi>唐書作迴建</hi>事非經據無益禮儀煩而非要請從減省神靈<lb/>
璽寳而弗用由來無所施行其六璽雖以封書莫不披<lb/>
于羣下受命之璽登封則用昭事上𤣥表兹介福休徵<lb/>
緯兆豈因常貫又封檢之璽分寸不同即事而言請並<lb/>
更造既順肅䖍之理永垂創制之名禪壇制度請從新<lb/>
<pb n="KR2m0002_WYG_007-11a"/>
禮行事儀式亦並依之自外委曲不載于文者職在所<lb/>
司隨事量定議曰謹率愚管其錄如前庸疑之言不足<lb/>
觀採但封禪大禮舊典不存秦漢以來頗有遺跡闕而<lb/>
不備難可甄詳昔在元封兒寛専賛其決逮乎光武梁<lb/>
松獨尸其事縉紳雜議不知所裁至如流俗𫝊聞記注<lb/>
臆說未嘗從事徒有空言乖殊不一曷足云也且夫沿<lb/>
革不同著之前誥自君作古聞諸往冊方今台鉉佐<lb/>
逺超風后秩宗典職追邁伯夷究六經之妙㫖畢天下<lb/>
<pb n="KR2m0002_WYG_007-11b"/>
之能事納于聖徳稟自宸衷果㫁而行文質斯允詔㫖<lb/>
集公卿及儒生學士議登封事謹依訪聞具件如右但<lb/>
封禪大禮舊典不存秦漢以來頗有遺跡闕而不備難<lb/>
可甄詳昔在元封時主博採羣論建武有司亦稟成規<lb/>
至如記注近書委巷浮說不足憑據無所取材且夫沿<lb/>
革不同著于往冊自君作古寔惟令範聖朝丕業方貽<lb/>
萬載臣下庸蔽不敢専決請垂鑒察克㫁宸衷謹錄奏<lb/>
聞伏聴裁擇謹議<hi>文苑英華</hi>
<pb n="KR2m0002_WYG_007-12a"/>
貞觀十四年十月甲戌趙王元景等表請封禪奏曰夫<lb/>
功成道合古今以為隆平登封降禪聖賢謂之大典是<lb/>
以出震則天之后革夏變商之君繼韶夏而施尊名崇<lb/>
號諡而廣符瑞顧遲遲焉羣臣區區誠為此也原夫大<lb/>
始云構生靈厥萌黎庶布乎穹壤皇王司其右契遐哉<lb/>
上古以迄於兹歴選休徵未有如今日之盛也所以敢<lb/>
罄窺管無懼觸鱗瀝膽披肝言亦備矣援天引聖辭亦<lb/>
殫矣幸䝉亭育之澤降以聴覽之恩大賚雖敷猶申後<lb/>
<pb n="KR2m0002_WYG_007-12b"/>
命未便渙汗方事逡巡懷生之徒不遑寧處伏乞皇帝<lb/>
陛下則天成務應物為心協三才之㑹昌乃霈然而動<lb/>
色遂萬姓之延首俯凝旒而改容雖復龍圖告徵龜書<lb/>
襲吉尚諮諏於四岳建明謨於兆人欲使六合之中沃<lb/>
心通於朝野八紘之内下問浹於華戎凡在人靈疇無<lb/>
抃躍今兹百辟咸集九有攸同並執玉以來庭俱式歌<lb/>
而且舞逺則重譯僉議近則端笏參謀欣覩増天之高<lb/>
願逢加地之厚絶域忘生而越險華髮忍死而爭趨中<lb/>
<pb n="KR2m0002_WYG_007-13a"/>
外之心克諧愚智之情允睦掌故事者草登封而待期<lb/>
執羈勒者儼車徒而俟命庶官承職三事夙興逺邇昌<lb/>
言明靈幽賛莫不傾視俯聴希陪肆覲之禮效祉呈祥<lb/>
欽承告成之慶山稱萬嵗企和鑾而發竒雲浮五彩佇<lb/>
華蓋而交䕃兩間之情轉迫萬國之望愈深臣又聞之<lb/>
屈已從衆至人所以稱仁絲言顯發哲王以之敷信昨<lb/>
奉明詔許以試之寔降皇情俯同人欲寛仁之利斯溥<lb/>
示信之道宜𢎞即日庶尹馳心咸奉章而守闕列藩翹<lb/>
<pb n="KR2m0002_WYG_007-13b"/>
足各伏地以祈恩所冀天慈深加昭察制可羣寮之奏<lb/>
尅以發軫之期頒示普天申明絶典使夫一時之士欣<lb/>
獨高於萬代八荒之域荷周露於再造則臣等死日猶<lb/>
生之年不任誠懇之至謹與連牽方牧等奉表詣闕固<lb/>
請以聞帝沖讓不許至於再三於是下詔曰自古明王<lb/>
君臨區宇功濟天下道被生民内外無虞年穀豐稔莫<lb/>
不歸功上𤣥致禮厚地騰茂實於六合飛英聲於百代<lb/>
今公卿在列屢屬虚心岳牧具僚固陳僉願理在難奪<lb/>
<pb n="KR2m0002_WYG_007-14a"/>
敬依來請顧循諸已仍懷慙徳<hi>冊府元龜</hi>
貞觀十五年四月辛卯詔以來嵗二月有事于泰山六<lb/>
月己酉有星孛于太微丙辰停封泰山<hi>唐書太宗本紀</hi>
唐太宗已平突厥年穀屢豐羣臣請封泰山太宗初頗<lb/>
非之已而遣中書侍郎杜正倫行泰山上七十二君壇<lb/>
迹以是嵗兩河大水而止其後羣臣言封禪者多至十<lb/>
五年將東幸行至洛陽而彗星見乃止<hi>唐書禮樂志</hi>
貞觀十五年庚辰肅州言所部川原遍生芝草先是百<lb/>
<pb n="KR2m0002_WYG_007-14b"/>
僚及雍州父老詣朝堂上表請封禪四月辛卯朔下詔<lb/>
曰肇有蒸庶樹之司牧載籍所記風烈猶存至於道洽<lb/>
品物功成宇縣天眷彰於符瑞人事表於隆平莫不増<lb/>
封岱宗廣禪梁甫榮光六合對越三神前聖所以垂其<lb/>
尊名後王所以仰其休烈蓋由此也自火徳既衰三光<lb/>
分裂金行失御九鼎沈淪諸華競逐彞倫大壞雖周室<lb/>
削平趙魏隋氏混一文軌而金革之事未戢於封疆雅<lb/>
頌之音弗聞於朝廷遂使至教闕如淳風莫反齊郊絶<lb/>
<pb n="KR2m0002_WYG_007-15a"/>
類帝之禮日觀缺升中之儀其已久矣朕丕膺景命嗣<lb/>
守洪基承大亂之餘當率土之責負扆興惕納隍在慮<lb/>
上憑宗社之靈下資士庶之力草昧伊始援干戈以靖<lb/>
亂區夏既平引禮樂以緯俗尉候無警菑畬有年比屋<lb/>
咸保其歡含氣不違其性殊方異域盡地界而來庭應<lb/>
圖合牒殫天符而表瑞緬懷前載詳求諸已豈伊寡徳<lb/>
能致此乎固乃上𤣥所叶賛也而羣公卿士百辟庶僚<lb/>
因陳人祇之意請遵封禪之典推而不居至於數四文<lb/>
<pb n="KR2m0002_WYG_007-15b"/>
武之情彌切内外之議日聞誠請頻繁淹歴年載朕繼<lb/>
跡百王因心萬物上奉蒼昊義在薦功下撫黎元方祈<lb/>
厚福既迫兹理敢不祗從猥以眇身齊美上代永言夙<lb/>
志凜乎増惕可以來年二月有事泰山所司宜與公卿<lb/>
并諸儒士及朝臣有學業者詳定其儀博考聖賢之㫖<lb/>
以允古今之中務盡誠敬稱朕意焉於是詔太常卿韋<lb/>
挺為檢校封禪大使禮部侍郎令狐徳棻副焉朝廷參<lb/>
議其儀異端競起秘書少監顔師古乃奏稱臣撰定封<lb/>
<pb n="KR2m0002_WYG_007-16a"/>
禪之禮書在十一年春於時諸儒參詳以為適中詔公<lb/>
卿定其可否多從師古之禮六月己酉有星孛于太微<lb/>
宫犯帝位辛亥朝散大夫行起居郎褚遂良進曰陛下<lb/>
撥亂反正功超前烈告成升岳天下幸甚而行至洛陽<lb/>
彗星輒見此或有所未允合者也且漢武優柔數年始<lb/>
行岱禮臣愚伏願詳擇丙辰詔曰自古皇王受天之命<lb/>
建顯號於封禪揚功名於竹帛者莫不功濟夷夏道叶<lb/>
人祇然後登泰山之高刋梁甫之石未有七徳靡記九<lb/>
<pb n="KR2m0002_WYG_007-16b"/>
部寂寥而欲齊聲於聖哲垂美於篆籀者也朕承宗廟<lb/>
之重當區宇之責寅畏三靈憂勤萬姓雖戡翦禍亂克<lb/>
定遐荒而至教猶鬱刑典未措勝殘之化未洽於率土<lb/>
和平之風多慙於往烈是以覽經籍而自失想壇場而<lb/>
増懼亟寢縉紳之奏屢拒公卿之請逡巡大典荏苒歴<lb/>
載近者文武百僚州縣庶尹頻繁抗表殷勤固陳咸以<lb/>
為兩儀交泰四夷賓服禮樂興行年穀豐稔蒼昊呈符<lb/>
於上靈符不可以久替黎獻協心於下衆欲不可以固<lb/>
<pb n="KR2m0002_WYG_007-17a"/>
拒朕迫兹羣議敢不敬從欲薦功上𤣥大報后土升中<lb/>
之儀已具省方之期有日今太史奏有彗星出于西方<lb/>
朕撫躬自省深以戰慄良由功業之被六合猶有未著<lb/>
徳化之覃八表尚多所闕遂使神祇垂祐警戒昭然朕<lb/>
畏天之威寢興靡措且曠代盛典禮數非一行途之間<lb/>
勞費不少冬夏凋敝多未克復將送儀仗轉運糧儲雖<lb/>
存節省之義終煩黎庶之力非惟上虧天意亦恐下失<lb/>
人心解而更張抑有故實前以來年二月有事泰山宜<lb/>
<pb n="KR2m0002_WYG_007-17b"/>
停庶夙夜自修遂其罪已之志勤恤匪懈申其納隍之<lb/>
情倘䝉靈祇迴睠宗社介福朝廷同於大道風俗歸於樸<lb/>
素告成之美更思其宜仍命所司泰山有前代帝王因<lb/>
封禪立碑及石函檢之類往遭離亂被賊毁發並修立<lb/>
瘞藏之<hi>冊府元龜</hi>
二十年十一月司徒長孫無忌與百官及方岳等上表<lb/>
請封禪不許司徒長孫無忌與百僚又請封禪詔曰朕<lb/>
念逺役初寧頗須休息深知所請甚合機宜即事省方<lb/>
<pb n="KR2m0002_WYG_007-18a"/>
恐生勞擾俟百姓閒逸可徐議之十二月己丑司徒長<lb/>
孫無忌等又詣順天門抗表請封禪曰臣聞隂陽不測<lb/>
陶冶生靈之謂神道徳𤣥通仁育黎元之謂聖聖也者<lb/>
自天之攸縱也神也者代天之理物也是以惟天稱辟<lb/>
靈心作其㑹昌惟辟奉天至誠表其封禪升中之道抑<lb/>
斯之謂歟由是先王急焉當仁不讓景中必熭時至則<lb/>
行務在告於成功故無俟於終日伏見綸㫖辭逺役之<lb/>
初寧緩此嘉期託俟人之逸豫豈容前歌拔距戢武之<lb/>
<pb n="KR2m0002_WYG_007-18b"/>
後辭勞拓境開疆太平之秋有倦誠如睿慮未昭百姓<lb/>
之心假此空言實乖千里之應臣等服膺麟閣縱觀太<lb/>
始之初沈研鳥文歴選橧巢之上悠悠栗陸未辦犧牲<lb/>
淼淼大庭孰知罇俎袞衣為飾尚報太帝之功茹毛充<lb/>
薦輕展介丘之禮西敘窮乎積石東漸迫乎滄江化未<lb/>
覃於九夷貢有闕於三脊猶且範圍天地斡運羲舒揚<lb/>
翠旌於奉高撫朱絃於岱岳迓百神而賓上帝契三靈<lb/>
而謁太壇玉牘靈文飛英華於萬古金繩秘檢騰清輝<lb/>
<pb n="KR2m0002_WYG_007-19a"/>
於八埏是知紀號垂名崇高莫加於肆類推功輯瑞廣<lb/>
厚莫大於登封若乃靈貺所集人謀允洽雖固執於撝<lb/>
謙諒無得而辭也伏惟皇帝陛下研精探賾神無不照<lb/>
唯幾所鑒洞出象帝之初先天成則超貫混元之際由<lb/>
是大明揚彩麗雕軒於再中景宿騰輝藻璇題以霄映<lb/>
奔山車而叠軫促日馭之鳴鑾躍澤馬而相趨徵天駟<lb/>
之徐軔煙川清野蓄洩於奕奕之阿薰風驚途扇蕩於<lb/>
云云之嶠其㝠兆也如彼其顯應也若斯而陛下因事<lb/>
<pb n="KR2m0002_WYG_007-19b"/>
逡巡方稽大典使尊名顯號韜光於琰碑絶異殊尤沮<lb/>
絢於瓊簡孰謂畏天之命順人之欲者歟率土悽悽深<lb/>
所未喻臣又聞之游海若者馮夷之宫為陋登泰山者<lb/>
魯侯之邦蓋小是知絳霄不極九垓網絡於胷中赤縣<lb/>
無涯四海括囊於度内何者升山巢睫竊比所以懸殊<lb/>
朝菌靈椿長短自然相度也若夫大樂云替封豨盜鐘<lb/>
大禮既湮長鯨裂冕酌拊石於無體鈞天之響鬱興採<lb/>
掃地於無形禋宗之道愈劭則女希慙其創制軒后歸<lb/>
<pb n="KR2m0002_WYG_007-20a"/>
其正名矣至若比屋見誅農夫化為京觀稟噍無類芻<lb/>
牧窮於染鍔重興粒食頌棲畝之餘糧首建驂騵詠徒<lb/>
行之兼乘則農皇貶於推轂羲氏退以扶輪矣既而凝<lb/>
旒闡化中外禔福負扆勝殘飛沈遂性亭育侔於宇宙<lb/>
就望體於雲日荷其徳以難名用其功而無謝故乃邈<lb/>
高辛之順義孕顓頊之疏通矣加以刑清政肅委金科<lb/>
而罔施毁犴空囹設畫衣而莫犯通闗梁於夐服共苑<lb/>
囿於黎蒸擊壤而謠傳清音於戎狄耕田而食建可封<lb/>
<pb n="KR2m0002_WYG_007-20b"/>
於皂隸外户設而不扃神獸馴而靡觸故以光融伊帝<lb/>
景煥虞廷至於卑宫菲膳孝享通於鬼神大路越席致<lb/>
敬極於嚴配黄屋建三辰之旂垂範裕於千祀𤣥<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>垂<lb/>
九旒之藻設法懸於萬代小正調其玉燭應祥蓂而不<lb/>
虧中天朗其金鏡與真明而同晷則文命以是服膺𤣥<lb/>
王於兹負笈矣洎乎翦商除害夷項墾災戮冀野而復<lb/>
皇猷誅疇華而清帝道提倚天之長劍拯塗炭於游魂<lb/>
揮駐日之雕戈暢懷生於仁壽則駭文武之仍代吞高<lb/>
<pb n="KR2m0002_WYG_007-21a"/>
光之累葉矣論彼數君時聞一善能兼之者實歸仁聖<lb/>
若乃提封海外總一寰中日域窮芳華之津月竁跨濛<lb/>
波之表喁喁向内並為冠帶之倫飄飄駕風總萃王庭<lb/>
之㑹賮北荒之明月物天府以摛光筐南州之火毛鬻<lb/>
旗亭而吐曜龍伯釣鼇之旅咸編列於武臣鳳洲君子<lb/>
之渠各委質於文吏斯乃書契之所未覩超古先而絶<lb/>
類矣竊惟域中三大義均一體感通由乎影響彌綸切<lb/>
乎交際是知徳逾厚者貺逾深功尤高者祥尤著當今<lb/>
<pb n="KR2m0002_WYG_007-21b"/>
皥穹儲祉浹天紘以宅心后土錫符總坤維而服化由<lb/>
是百官累息萬國聳神僉發叩閽之請佇副上靈之望<lb/>
伏願時紆睿紱逺振天聲徵鴻儒聘鯢齒考逸義緝遺<lb/>
編摭秦煨之逸文採魯壁之餘蠧酌雲經而定議憲河<lb/>
圖而繕儀然後五路乘春金鑣肅景五牛翻其析羽六<lb/>
龍輝其鏤鍚鼓豐隆而驚翠微振列缺而清綠野凝笳<lb/>
發岫合萬嵗於山言飛蓋登巒錯五松於林秀登圜壇<lb/>
而接武降曜魄而齊尊俾夫一代衣冠寘其名於冊府<lb/>
<pb n="KR2m0002_WYG_007-22a"/>
四方夷狄鑿其竅於靈宫則普天欣賴懷生再造朝聞<lb/>
夕死抃若登仙臣等深荷玉成不勝至願重竭愚瞽昧<lb/>
死以聞詔曰朕遐觀哲王煥在方冊功既成矣咸備禮<lb/>
以升中道既行焉必奉符而告禪所以發揮天命昭格<lb/>
上靈其有建顯號以創鴻徽施尊名而騰茂烈者莫不<lb/>
揚輝於鏤玉絢景於塗金昭昭然麗三辰而並運滔滔<lb/>
焉播四溟而極深朕誠寡徳良深景慕曩者氓俗凋敝<lb/>
國步甫安勉致隆平日不暇給而槐卿守闕請繼美於<lb/>
<pb n="KR2m0002_WYG_007-22b"/>
云亭岳牧叩閽祈踵武於梁岱自惟菲薄至道未凝抗<lb/>
禮皥穹實懷疑懼緬尋幼齒運鍾交喪忘其家以徇天<lb/>
下委其體以濟寰中翊戴先皇削平諸夏出於萬死首<lb/>
導五横之源不顧一生光錫兆人之命越自罏炭獲返<lb/>
營魂拔於鬼錄並登仁壽竊惟天地之大徳存於施生<lb/>
朕以徑寸之小心襲於造育降期體泰諒或繇兹不然<lb/>
者何能致於此也遂得池隍象浦苑囿龍沙置一候於<lb/>
鶼林同六爻於鰈水寔資天睠賁以咸亨豈朕微庸而<lb/>
<pb n="KR2m0002_WYG_007-23a"/>
能及此今兹列辟卿士鴻生碩徳各述靈徵累陳丹款<lb/>
既迫羣議當事敬從乃詔有司廣召縉紳先生議方石<lb/>
圜壇之制草封禪射牛之禮修造羽儀輦輅並送之雒<lb/>
陽宫<hi>册府元龜</hi>
貞觀二十一年正月丁酉詔以來嵗二月有事于泰山<lb/>
八月泉州海溢壬戌停封泰山<hi>唐書太宗本紀</hi>
貞觀二十一年正月丁酉詔曰朕聞天高地大首播黎<lb/>
方媧皇燧人肇參𤣥籙是知施生為徳處崇高而不言<lb/>
<pb n="KR2m0002_WYG_007-23b"/>
亭毒攸資委欽明以司契洎乎三正迭建五運相遷休<lb/>
烈存乎典墳至道流乎雅頌其有仰齊七政俯會百神<lb/>
察靈眷於祥符服𤣥功於昭告莫不罄情梁岱繼踵云<lb/>
亭對越兩儀盡先聖之能事揚蕤三統垂曩哲之尊名<lb/>
懸鏡天衢罔不繇於此也自中陽絶組堙白水於窮流<lb/>
宫孽紹興阻黄星於天塹永嘉東播化金馬以為牛道<lb/>
武南徂飛蒼鵝以登祚周吞岳裔逮三葉而巢傾隋并<lb/>
舜後及二帝而舟覆莫不以凶易亂以暴代昏各肆巨<lb/>
<pb n="KR2m0002_WYG_007-24a"/>
壑之心規享上靈之佑卻行求進其可得乎由是寂寥<lb/>
千祀無懷之風不嗣泯棄七經子長之言殆絶遂使成<lb/>
山日觀久闕升中之儀汶上明堂疇聞類帝之義顧瞻<lb/>
禮樂深有可嗟朕幼踐危機愍斯窮運上同負翼下靡<lb/>
息肩負荷休徵投旗鞠旅肅恭儲祉吟雲躍鱗順朱鳥<lb/>
以行誅鶱丹鳳而遐舉射九烏而懸日月區品物以煦<lb/>
陽和鍊五石以造乾坤濟摧角以令眉壽於是尊奉先<lb/>
帝凝旒於廟堂躬履兵鋒憂勤於燮輔既而仰逼威命<lb/>
<pb n="KR2m0002_WYG_007-24b"/>
俯順樂推越自唐侯言膺下武深惟憂責之重自勗若<lb/>
厲之懷遂致靈貺無涯掃欃槍而降錫游魂歸化窮荒<lb/>
服以開疆東苑蟠桃西池昧谷咸覃正朔並充和氣較<lb/>
凝禎於往代窮今古而罕聞考光澤於前皇罄縑緗而<lb/>
莫覩豈朕眇身勤勞所逮諒由高明垂鑒祚此隆平今<lb/>
兹三事大夫百僚庶尹各述天人之意請躡封禪之蹤<lb/>
顧惟寡薄推而不有杜絶羣言至於數四中外之情尤<lb/>
切企佇之望逾深朕又詳思荷財成於穹昊自古賢哲<lb/>
<pb n="KR2m0002_WYG_007-25a"/>
並歸功於大帝迫斯至理弗獲固辭展禮上𤣥實増慙<lb/>
懼可以貞觀二十二載仲春之月式遵故實有事于泰<lb/>
山諸内外具僚岳牧卿士既相敦喻將事告成各罄乃<lb/>
心無虧政道恪居職務以協時雍所司宜與縉紳先生<lb/>
載筆彈冠之士詳求通典裁其折中深加嚴敬稱朕意<lb/>
焉乃今天下諸州明揚側陋其有學藝優洽文蔚翰林<lb/>
政術甄明才膺國器者並宜總集泰山庶令作賦擲金<lb/>
不韞天庭之掞披褐懷玉無溺屠釣之間務得英竒當<lb/>
<pb n="KR2m0002_WYG_007-25b"/>
加不次也遣太常卿楊師道為檢校封禪大使户部侍<lb/>
郎盧承慶為副後改令禮部尚書江夏郡王道宗為大<lb/>
使司空梁國公房𤣥齡等議云梁甫社首二山並是古<lb/>
昔禪祭之所前十五年議奏請禪梁甫今更奉詔詳議<lb/>
梁甫去太山七十里又在東南至於行事未為穏便社<lb/>
首去太山五里是周家禪處臣等參詳請禪社首有詔<lb/>
依奏餘並依十五年議八月壬戌詔曰朕聞探𤣥賾者<lb/>
先實而後賓體至公者本仁而末禮名歸於已往哲存<lb/>
<pb n="KR2m0002_WYG_007-26a"/>
而弗務徳利於人前聖徇而為急是用範圍天地權輕<lb/>
重以㑹時宜取則隂陽適變通以從衆欲由古之封禪<lb/>
無奪事機所謂奉天咸資務隙朕仰窺前志歴選哲王<lb/>
無懷有巢緬逾繩契之末龜文鳳紀越在俎豆之先扣<lb/>
寂寞以𫝊疑故可畧而言也至如三元立統百物正名<lb/>
步驟之軌非遙損益之源可挹雖堯心廣運局疆域於<lb/>
流沙禹跡遐宣限提封於碣石猶且先引即敘次展玉<lb/>
帛之儀首創賓門方備云亭之典告成之義罔弗由兹<lb/>
<pb n="KR2m0002_WYG_007-26b"/>
况朕奄有方輿閫域該於千古仰承靈睠降福超於百<lb/>
王巨海所環莫非臣妾長河攸括並入封疆日者夷夏<lb/>
同文禎符狎至謂可鳴鑾日觀勒牒仙閭許以來春親<lb/>
行告禪而今延陁一姓流竄西陲控弦萬計初歸正朔<lb/>
新就縶維又以公卿庶僚各陳誠請遂有翠微之役非<lb/>
無板築之勞既而山谷阻深朝宗有礙重披丹懇請建<lb/>
玉華且復頻有興造恐致煩勞兼聞河北數州頗傷淹<lb/>
澇朕為人父母思濟黎元順動升中理無兼遂其介丘<lb/>
<pb n="KR2m0002_WYG_007-27a"/>
之禮宜且權停其玉華宫制度務從菲薄更令卑陋庶<lb/>
免風雨稱朕意焉<hi>冊府元龜</hi>
　案唐書謝偃傳太宗時偃為𢎞文館直學士撰玉牒<lb/>
　真紀以勸封禪<lb/>
　唐實錄貞觀五年正月朝集使趙王孝恭等請封禪<lb/>
　手詔不許十二月己亥朝集使表請帝曰未遑六年<lb/>
　百僚又請不許十一年帝將有事封禪國子博士劉<lb/>
　伯莊等皆上封禪事言新禮簡畧勅諸儒及顔師古<lb/>
<pb n="KR2m0002_WYG_007-27b"/>
　朱子奢參議得失議者數十家遞相駁難不決於是<lb/>
　𤣥齡徵師道采衆議以為永式十四年十月甲戌趙<lb/>
　郡王元景等表請壬辰詔從十五年三月庚辰肅州<lb/>
　言所部川原遍生芝草先是百僚及雍州父老詣朝<lb/>
　堂表請四月辛卯朔詔以來嵗二月有事于泰山詔<lb/>
　太常卿韋挺為檢校封禪大使禮部侍郎令狐徳棻<lb/>
　副焉秘書少監顔師古奏臣撰禮書在十一年春詔<lb/>
　公卿定可否多從師古之禮六月己酉有星孛太微<lb/>
<pb n="KR2m0002_WYG_007-28a"/>
　宫辛亥起居郎褚遂良進曰行至洛陽彗星輒見或<lb/>
　有未允合者丙辰停封泰山<lb/>
顯慶四年六月詔許敬宗議封禪儀敬宗請以高祖太<lb/>
宗俱配昊天上帝太穆文徳二后並配地祇從之<hi>通鑑</hi>
麟徳元年七月丁未詔以三年正月有事于泰山<hi>唐書高宗</hi>
<hi>本紀</hi>
麟徳元年七月丁未朔詔宜以三年正月式遵故實有<lb/>
事于岱宗所司詳求茂典以從折衷其諸州都督刺史<lb/>
<pb n="KR2m0002_WYG_007-28b"/>
以二年十二月便集岳下諸王十月集東都緣邊州府<lb/>
襟要之處不在集限天下諸州明揚才彦或銷聲幽數<lb/>
或藏器下僚並隨岳牧舉選九月乙丑詔曰來年行幸<lb/>
岱宗州縣不得浪有煩擾其水淺可涉不可繕造橋梁<lb/>
所行之處亦勿開道路諸州及寺觀并百姓不得輒獻<lb/>
食<hi>冊府元龜</hi>
麟徳二年二月壬午如東都十月丁卯如泰山<hi>唐書高宗本紀</hi>
麟徳二年春正月壬午幸東都丁酉幸合璧宫甲子以<lb/>
<pb n="KR2m0002_WYG_007-29a"/>
發向泰山停選五月以司空英國公李勣少師高陽郡<lb/>
公許敬宗右相嘉興縣子陸敦信左相鉅鹿男竇徳𤣥<lb/>
為檢校封禪使冬十月戊午皇后請封禪司禮太常伯<lb/>
劉祥道上疏請封禪丁卯將封泰山發自東都十一月<lb/>
丙子次于原武以少牢祭漢將紀信墓贈驃騎大將軍<lb/>
十二月丙午御齊州大㕔乙卯命有司祭泰山丙辰發<lb/>
靈巖頓<hi>舊唐書高宗本紀</hi>
麟徳二年十月丁卯帝發東都赴東岳從駕文武兵士<lb/>
<pb n="KR2m0002_WYG_007-29b"/>
及儀仗法物相繼數百里列營置幕彌亘郊原突厥于<lb/>
闐波斯天竺國罽賓烏萇崑崙倭國及新羅百濟高麗<lb/>
等諸蕃部長各率其屬扈從穹廬氊帳及牛羊駝馬填<lb/>
候道路是時頻歲豐稔斗米至五錢豆麥不列於市議<lb/>
者以為古來帝王封禪未有若斯之盛者也十二月丙<lb/>
午至齊州停十日丙辰發靈巖頓至于泰岳之下庚申<lb/>
帝御行宫牙帳以朝羣臣<hi>冊府元龜</hi>
乾封元年正月戊辰封于泰山庚午禪于首社以皇后<lb/>
<pb n="KR2m0002_WYG_007-30a"/>
為亞獻壬申大赦改元<hi>唐書髙宗本紀</hi>
乾封元年封泰山為圜壇山南四里如圜丘三壝壇上<lb/>
飾以青四方如其色號封祀壇玉策三以玉為簡長一<lb/>
尺二寸廣一寸二分厚三分刻以金文玉匱一長一尺<lb/>
三寸以藏上帝之冊金匱二以藏配帝之冊纒以金繩<lb/>
五周金泥玉璽璽方一寸二分文如受命璽石䃭以方<lb/>
石再累皆方五尺厚一尺刻方其中以容玉匱䃭旁施<lb/>
檢刻深三寸三分濶一尺當繩刻深三分濶一寸五分<lb/>
<pb n="KR2m0002_WYG_007-30b"/>
石檢十枚以檢石䃭皆長三尺濶一尺厚七分印齒三<lb/>
道皆深四寸當璽方五寸當繩濶一寸五分檢立於䃭<lb/>
旁南方北方皆三東方西方皆二去䃭隅皆一尺䃭纒<lb/>
以金繩五周封以石泥距石十二分距䃭隅皆再累皆<lb/>
濶二尺長一丈斜刻其首令與䃭隅相應又為壇于山<lb/>
上廣五丈高九尺四出陛一壝號登封壇玉檢玉牒石<lb/>
䃭石距玉匱石檢皆如之為降禪壇于社首山上八隅<lb/>
一成八陛加方丘三壝上飾以黄四方如其色其餘皆<lb/>
<pb n="KR2m0002_WYG_007-31a"/>
如登封其議畧定而天子詔曰古今之制文質不同今<lb/>
封禪以玉牒金繩而瓦尊匏爵秸席宜改從文於是昊<lb/>
天上帝褥以蒼地祇褥以黄配褥皆以紫而尊爵亦更<lb/>
焉是嵗正月天子祀昊天上帝於山下之封祀壇以高<lb/>
祖太宗配如圜丘之禮親封玉冊置石䃭聚五色土封<lb/>
之徑一丈二尺高九尺已事升山明日又封玉冊于登<lb/>
封壇又明日祀皇地祇於社首山之降禪壇如方丘之<lb/>
禮以太穆皇后文徳皇后配而以皇后武氏為亞獻越<lb/>
<pb n="KR2m0002_WYG_007-31b"/>
國太妃燕氏為終獻率六宫以登其帷帟皆錦繡羣臣<lb/>
瞻望多竊笑之又明日御朝覲壇以朝羣臣如元日之<lb/>
禮乃詔立登封壇曰萬嵗臺降禪壇曰景雲臺以紀瑞<lb/>
焉其後將封嵩岳以吐蕃突厥冦邊而止<hi>禮樂志</hi>
高宗即位公卿數請封禪則天既立為皇后又密贊之<lb/>
麟徳二年二月車駕發京東巡狩詔禮官博士撰定封<lb/>
禪儀注有司於乾封元年正月戊辰朔先是有司齋戒<lb/>
於前祀七日平旦太尉誓百官於行從中臺云來月一<lb/>
<pb n="KR2m0002_WYG_007-32a"/>
日封祀二日登封泰山三日禪社首各揚其職不供其<lb/>
事國有常刑上齋於行宫四日致齋三日近侍之官應<lb/>
從升者及從事羣官諸方客使各本司公館清齋一宿<lb/>
前祀一日諸衛令其屬未後一刻設黄麾半仗於外壝<lb/>
之外與樂工人俱清齋一宿至其年十二月車駕至山<lb/>
下及有司進奏儀注封祀壇以高祖太宗同配禪社首<lb/>
以太穆皇后文徳皇后同配皆以公卿充亞獻終獻之<lb/>
禮於是皇后抗表曰伏尋登封之禮逺邁古先而降禪<lb/>
<pb n="KR2m0002_WYG_007-32b"/>
之儀竊為未允其祭地祇之日以太后昭配至於行事<lb/>
皆以公卿以妾愚誠恐未周備何者乾坤定位剛柔之<lb/>
義既殊經義載陳中外之儀斯别瑤壇作配既合於方<lb/>
祇玉豆薦芳實歸於内職况推尊先后親饗瓊筵豈有<lb/>
外命宰臣内參禋祭詳於至理有紊徽章但禮節之源<lb/>
雖興於昔典而升降之制尚缺於遙圖且往代封岳雖<lb/>
云顯號或因時省俗意在尋仙或以情覬名事深為己<lb/>
豈如化被乎四表推美於神宗道冠乎二儀歸功於先<lb/>
<pb n="KR2m0002_WYG_007-33a"/>
徳寧可仍遵舊軌靡創彝章妾謬處椒闈叨居蘭掖但<lb/>
以職惟中饋道屬於烝嘗義切奉先理光於蘋藻罔極<lb/>
之思感結於因心祗肅之懷實深於明祀但妾早乖定<lb/>
省已闕侍於晨昏今屬崇禋豈敢安於帷帟是故馳情<lb/>
夕寢睠嬴里而翹魂叠慮宵興仰梁郊而聳念伏望展<lb/>
禮之日總率六宫内外命婦以親奉奠冀申如在之敬<lb/>
式展䖍拜之儀積此微誠已淹氣序既屬鑾輿將警奠<lb/>
璧非賒輒効丹心庶裨大禮冀聖朝垂則永播於芳規<lb/>
<pb n="KR2m0002_WYG_007-33b"/>
螢燭末光増輝於日月於是祭地祇梁甫皆以皇后為<lb/>
亞獻諸王太妃為終獻丙辰前羅舍府果毅李敬貞論<lb/>
封禪須明水實樽淮南子云方諸見月則津而為水高<lb/>
誘注云方諸隂燧大蛤也熟摩拭令熱以向月則水生<lb/>
以銅盤受之下數石王充論衡云陽燧取火於日方諸<lb/>
取水於月相去甚逺而火至水來者氣感之騐也漢書<lb/>
儀云八月飲酎車駕夕牲以鑑諸取水於月以陽燧取<lb/>
火於日周禮考工記云金有六齊金錫半謂之鑑燧<lb/>
<pb n="KR2m0002_WYG_007-34a"/>
之齊鄭𤣥注云鑑燧取水火於日月之器凖鄭此注則<lb/>
水火之器皆以金錫為之今司宰有陽燧形如圓鏡以<lb/>
取明火隂鑑形如方鏡以取明水但比年祀祭皆用陽<lb/>
燧取火應時得以隂鑑取水未有得者嘗用井水替明<lb/>
水之處奉勅令禮司研究敬貞因說先儒是非言及明<lb/>
水乃云周禮金錫相半自是造之法鄭𤣥錯解以為隂<lb/>
鑑之制依古取明水法合用方諸引淮南子等書用大<lb/>
蛤也又稱敬貞曽八九月中取蛤一尺二寸者依法試<lb/>
<pb n="KR2m0002_WYG_007-34b"/>
之自人定至夜半得水四五斗者敬貞所陳檢有故實<lb/>
又稱先經試驗確執望請差敬貞自取蚌蛤便赴泰山<lb/>
與所司對試是日制曰古今典制文質不同至於制度<lb/>
隨世代沿革惟祀天地獨不改張斯乃自處於厚奉天<lb/>
以薄又今封禪即用玉牒金繩器物之間復有瓦罇秸<lb/>
席一時行禮文質頓乖駁而不倫深為未愜其封祀降<lb/>
禪祈穀上帝后土位先設藳秸瓦甒瓢杯等物並宜改<lb/>
用裀褥罍爵每事從文其諸郊祀亦宜准此於是昊天<lb/>
<pb n="KR2m0002_WYG_007-35a"/>
上帝之座褥以蒼皇地祇褥以黄配帝及后褥以紫五<lb/>
方上帝及大明夜明席皆以五色内官以下席皆以莞<lb/>
<hi>舊唐書禮儀志</hi>
乾封元年正月戊辰朔有事于泰山親祀昊天上帝於<lb/>
封祀之壇己巳帝登于泰山封玉牒於介丘庚午降禪<lb/>
於社首山皇后為亞獻越國太妃燕氏為終獻先是李<lb/>
勣許敬宗等議封禪儀注請以高祖太宗二座俱配昊<lb/>
天上帝詔從之壬申帝御朝覲壇受朝賀大赦天下癸<lb/>
<pb n="KR2m0002_WYG_007-35b"/>
酉帝謂羣官曰升中大禮不行來數千載近代帝王雖<lb/>
稱封禪其間事有不同或謂求仙克禋或以逡巡望拜<lb/>
皆非尊崇祖業近在隋朝喪亂最甚老者填溝壑少壯<lb/>
染兵鋒高祖發自晉陽撥亂反正先朝躬擐甲胄纉成<lb/>
大業掃除氛祲廓清區宇遂得四海宅心萬方仰徳朕<lb/>
丕承寳厯十有七年終日孜孜夙夜無怠屬國家無事<lb/>
天下太平華夷乂安逺近輯睦所以躬親展禮褒賛先<lb/>
勲情在歸功固非為已遂得上應天心下允人望今大<lb/>
<pb n="KR2m0002_WYG_007-36a"/>
禮既畢深以為慰公等休戚是同故應共有此慶欲與<lb/>
公等飲宴盡歡各宜在外更衣即求相見仍勅所司撤<lb/>
幄帳施玉牀三品以上升壇四品以下縱列坐壇下從<lb/>
酒設樂羣臣及諸岳牧競來上壽起舞日晏方止戊寅<lb/>
詔兖州置寺觀各三所觀以紫雲仙鶴萬嵗為稱寺以<lb/>
封巒非煙重輪為名丙戌發自泰山改號封祀壇為舞<lb/>
鶴臺介丘壇為萬嵗臺降禪壇為景雲臺以祀日各有<lb/>
雲鶴及山呼萬嵗之瑞故也<hi>冊府元龜</hi>
<pb n="KR2m0002_WYG_007-36b"/>
乾封三年正月帝親享昊天上帝於山下封祀之壇如<lb/>
圜丘之儀祭訖親封玉策置石䃭聚五色土封之圜徑<lb/>
一丈二尺高九尺其日帝率侍臣以下升泰山翌日就<lb/>
山上登封之壇封玉策訖復還山下之齋宫其明日親<lb/>
祀皇地祇於社首山上降禪之壇如方丘之儀皇后為<lb/>
亞獻越國太妃燕氏為終獻翌日上御朝覲壇以朝羣<lb/>
臣如元日之儀禮畢讌文武百寮大赦改元<hi>案本紀是年三月改</hi>
<hi>元總章舊唐書禮儀志</hi>
<pb n="KR2m0002_WYG_007-37a"/>
　案大唐新語高宗乾封初封禪岱宗行初獻之禮畢<lb/>
　執事者趨下而宫官執帷天后率六宫升壇行禮帷<lb/>
　席皆以錦繡為之識者咸非焉<lb/>
上元三年二月詔今冬有事于嵩岳閏三月以吐蕃犯<lb/>
塞停之<hi>案本紀是年十一月改元儀鳳</hi>
上元三年二月詔以今冬有事于嵩岳命有司修撰儀<lb/>
注務從典故閏三月詔以吐蕃犯塞停嵩岳封禪之禮<lb/>
<hi>冊府元龜</hi>
<pb n="KR2m0002_WYG_007-37b"/>
調露元年秋七月己卯詔以今年冬至有事嵩岳禮官<lb/>
學士詳定儀注冬十月單于大都䕶府突厥阿史徳温<lb/>
𫝊及奉職二部相率反叛庚申詔封嵩山宜停<hi>舊唐書高宗本</hi>
<hi>紀</hi>
永淳二年春正月甲午朔幸奉天宫遣使祭嵩岳少室<lb/>
箕山具茨等山西王母啟母巢父許由等祠十一月癸<lb/>
亥幸奉天宫時天后自封岱之後勸上封中岳每下詔<lb/>
草儀注即嵗饑邊事警急而止至是復行封中岳禮上<lb/>
<pb n="KR2m0002_WYG_007-38a"/>
疾而止<hi>舊唐書髙宗本紀</hi>
高宗既封泰山之後又欲徧封五岳至永淳元年於洛<lb/>
州嵩山之南置崇陽縣其年七月勅其所造奉天宫二<lb/>
年正月駕幸奉天宫至七月下詔將以其年十一月封<lb/>
禪于嵩岳詔國子司業李行偉考功員外郎賈大隠太<lb/>
常博士韋叔夏裴守貞輔抱素等詳定儀注於是議立<lb/>
封祀壇如圜丘之制上飾以𤣥四面依方色為圓壇三<lb/>
成高二丈四尺每等高六尺壇上徑一十六步三等各<lb/>
<pb n="KR2m0002_WYG_007-38b"/>
闊四步設十二陛陛皆上闊八尺下闊一丈四尺為三<lb/>
重壝距外壝三十步内壝距五十步燎壇在壇東南外<lb/>
壝之内高三尺方一丈五尺南出陛登封壇圓徑五丈<lb/>
高九尺四出陛為一壝飾以五色凖封祀壝禪祭上飾<lb/>
以金四面依方色為八角方壇再成高一丈二尺每等<lb/>
高四尺壇上方十步每等廣四步設八陛其上壇陛皆<lb/>
廣八尺中等陛皆廣一丈下等陛皆廣一丈二尺為三<lb/>
重壝之大小凖封祀為埋埳在壇之末地外壝之内方<lb/>
<pb n="KR2m0002_WYG_007-39a"/>
深取足容物南出陛朝覲壇於行宫之前為壇宫方三<lb/>
分壝二在南壇方二十四丈高九尺南面兩陛餘三面<lb/>
各一陛封祀登封五色土封石䃭為圜封上徑一丈二<lb/>
尺下徑三丈高九尺禪祭五色土封為八角方封大小<lb/>
凖封祀制度所用尺寸凖厯東封並用古尺諸壇並築<lb/>
土為之禮無用石之文並度影以定方位登封降禪四<lb/>
出陛各當四方之中陛各上廣七尺下廣一丈二尺封<lb/>
祀玉帛料有蒼璧四圭有邸圭璧禪祭有黄琮兩圭有<lb/>
<pb n="KR2m0002_WYG_007-39b"/>
邸無璧又定登封降禪朝覲等日凖禮冬至祭天于圜<lb/>
丘其封祀請用十二日凖東封祀故事十二日登封十<lb/>
三日禪祭十四日朝覲若有故須改登封已下期日在<lb/>
禮無妨又輦輿料云封祀登封皇帝出乘玉輅還乘金<lb/>
輅皇太子往還金輅禪祭皇太子加封祀又衣服料云<lb/>
東封祠祭日天皇服衮冕近奉制依貞觀禮服大裘又<lb/>
云衮冕服一具齋服之通天冠服一具迴服之翼善冠<lb/>
服一具馬上服之皇太子衮冕服又齋則服逺遊冠受<lb/>
<pb n="KR2m0002_WYG_007-40a"/>
朝則公服逺遊冠服馬上則進徳冠服<hi>禮儀志</hi>
永淳二年七月庚申詔以今年十月有事于嵩岳宜令<lb/>
禮官學士等審定儀注務展誠敬仍令天下岳牧及京<lb/>
官五品以上各舉所知有孝行儒學文武之士於是詔<lb/>
禮官議射牛之事太常博士裴守真<hi>真通典作貞英華亦作真作永淳元</hi>
<hi>年</hi>奏議曰據周禮及國語郊祀天地天子自射其牲漢<lb/>
武惟封泰山令侍中儒者射牛行事至於餘祀亦無射<lb/>
牲之文但親舂射牲雖是古禮久從廢省不可<hi>英華作難以</hi>
<pb n="KR2m0002_WYG_007-40b"/>
復行據封禪祀禮<hi>英華作禮祀</hi>日未明十五刻宰人以鸞刀<lb/>
割牲質明而行事比鑾駕至祠所<hi>祠所英華作時</hi>牢牲總畢天<lb/>
皇<hi>通典作陛下</hi>惟奠玉酌獻<hi>英華作獻酌</hi>而已今若祀前一日射<lb/>
牲事即傷早祀日方始射牲事又傷晚若依漢武故事<lb/>
即非親射之儀事貴隨時不可行<hi>英華作事不可行請從減罷謹議</hi>用<lb/>
神功破陣樂及功臣慶善樂二舞每奏上皆立對守真<lb/>
又議曰竊惟二舞肇興謳吟攸屬贊九功之茂烈叶萬<lb/>
國之歡心義均韶夏用兼賓祭皆祖宗聖徳而子孫享<lb/>
<pb n="KR2m0002_WYG_007-41a"/>
之詳覽傳記未有皇王立觀之禮况升中大事華夷畢<lb/>
集九服仰垂拱之安百蠻懷率舞之慶陶甄化育莫匪<lb/>
神功豈於樂舞别申嚴禁臣等詳擬奏二舞時天皇不<lb/>
合起立詔並從之尋以帝不豫改用來年正月行封禪<lb/>
之禮十月癸亥車駕幸奉天宫十一月丙戌詔曰朕聞<lb/>
仁者徳之本叶亭育之至途禮者道之末乃帝王之餘<lb/>
事歴選往初詳觀曩躅惻隠以孚其化變通以㑹其神<lb/>
朕以虚薄祗膺寳位旰食宵衣懼忝於宗社如傷若厲<lb/>
<pb n="KR2m0002_WYG_007-41b"/>
佇濟於黎元每以皇基肇闢範圍覆載遺惠所覃照格<lb/>
區宇䖍荷靈命嘗慮下虧鴻業遍刊羣岳不足上報𤣥<lb/>
功已升聞於日觀思欵謁於天臺志在告成諒非為已<lb/>
屬今兹豐稔方有事于嵩丘崇累聖之丕績祈兆人之<lb/>
嘉祜頃者分使出巡存問風俗河南河北尚有十餘州<lb/>
旱澇加以朔方冦盜時或侵邊闗内流離未能復業一<lb/>
物失所獨甚納隍數郡不寧豈宜備禮前欲以來年正<lb/>
月封禪中岳者宜停<hi>冊府元龜</hi>
<pb n="KR2m0002_WYG_007-42a"/>
嗣聖十三年<hi>即武后萬通天元年</hi>嵗臘月甲戌如神岳甲申封于<lb/>
神岳丁亥禪于少室山<hi>冊府元龜</hi>
　案王元感傳天授中元感直𢎞文館武后時已郊遂<lb/>
　享明堂封嵩山紹興韋叔夏等草儀具衆推練洽<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_007-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐會要卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐會要卷七十七</head> <lb/>
    <p>
<pb n="KR2m0002_WYG_077-1a"/>
欽定四庫全書<lb/>
　唐會要卷七十七<lb/>
　　　　　　　　　　　　宋　王溥　撰<lb/>
　　貢舉下<lb/>
　　　科目雜錄<lb/>
太和元年十月中書門下奏凡未有出身未有官如有<lb/>
文學祗合于禮部應舉有岀身有官方合于吏部赴科<lb/>
目選近年以來格文差誤多有白身及散官并稱鄉耆<lb/>
<pb n="KR2m0002_WYG_077-1b"/>
者並赴科目選及注擬之時即妄論資次曾無格例有<lb/>
司不知所守其有宏辭拔萃開元禮學究一經則有定<lb/>
制然亦請不用在散試官限其三禮三傳一史三史明<lb/>
習律令等如白身並令國學及州府同明經一史三禮<lb/>
三傳同進士三史當年闕送吏部使授第二任官如有<lb/>
出身及有正官本是吏部常選人則放于吏部不限選<lb/>
數應科目選仍須檢勘出身及授官無踰濫否緣取學<lb/>
藝其餘文狀錯謬則不在駮放限如考試登科並依資<lb/>
<pb n="KR2m0002_WYG_077-2a"/>
注與好官唯三史則超一資授官如制舉人暨諸色人<lb/>
皆得選試則無出身無官人並可亦請不用散試官伏<lb/>
以散試偶于諸道甄錄處得便第二第三任官既用虛<lb/>
銜及授官則勝進士及諸色及第登科人授官實恐僥<lb/>
倖勅㫖依奏<lb/>
大中十三年二月中書門下奏據禮部貢院見置科目<lb/>
内開元禮三禮三傳三史學究道舉明算童子等九科<lb/>
近年取人頗濫曾無實藝可採徒添入仕之門須議條<lb/>
<pb n="KR2m0002_WYG_077-2b"/>
流俾精重業臣等已于延英面奏伏奉聖㫖將文字奏<lb/>
來者其前件九科臣等商量望起大中十年權停三年<lb/>
滿後至將赴科試者令有司據所司人先進名令中書<lb/>
舍人重覆問過如有本業稍通堪備朝廷顧問即作等<lb/>
第進名候勅處分如事業荒蕪不合送名而妄送者考<lb/>
官先議朝責其童子近日諸道所薦送者多年齒已過<lb/>
考其所業又是常流起今後望令天下州薦童子並須<lb/>
實年十一十二已下仍須精擇經㫖全通兼自能書寫<lb/>
<pb n="KR2m0002_WYG_077-3a"/>
者如違條例本道長史亦宜議懲罰從之<lb/>
咸通四年二月進士皮日休上疏請以孟子為學科曰<lb/>
臣聞聖人之道不過乎經經之降者不過乎史史之降<lb/>
不過乎子子不異乎道者孟子也今國家有業莊列之<lb/>
書者亦登于科其誘善也則深而懸科也未正伏望命<lb/>
有司去莊列之書以孟子為主有能精通其義者其科<lb/>
選視明經同號奏不答<lb/>
　　　𢎞文崇文生舉<lb/>
<pb n="KR2m0002_WYG_077-3b"/>
開元二十六年正月八日勅𢎞文崇文學生縁是貴胄<lb/>
子孫多不專經業便與及第深謂不然自今已後一依<lb/>
令式考試天寶十四年二月十日𢎞文館學生自今已<lb/>
後宜依國子監例帖試明經進士帖經並減半雜文及<lb/>
䇿皆須粗通仍求為恒式<lb/>
廣徳元年七月二十六日勅𢎞文崇文兩館生皆以資<lb/>
蔭補充所習經業務須精熟楷書字體皆得正樣通者<lb/>
與出身不通者罷之<lb/>
<pb n="KR2m0002_WYG_077-4a"/>
貞元四年正月勅應補𢎞文崇文學生員闕至少請補<lb/>
者多就中商量須有先後伏請准建中三年十一月勅<lb/>
先補皇緦麻已上親次及宰輔子孫仍于同類之内所<lb/>
用蔭先儘門地清華履厯要近者其餘據官蔭高下類<lb/>
例處分六年九月勅本置兩館學生皆選勲賢胄盖欲<lb/>
令其議藝紹襲家風固非開此倖門隳紊典教且令式<lb/>
之内具有條章考試之時理須精覈比聞此色倖冒頗<lb/>
深或假市門資或變易昭穆殊愧教化之本但長僥競<lb/>
<pb n="KR2m0002_WYG_077-4b"/>
之風未補者務取闕員已補者自然登第用䕃既已乖實<lb/>
試藝又皆假人誘進之方豈當如此自今已後所司宜<lb/>
據式文考試定其升黜如有假貸並准法處分<lb/>
太和七年八月九日勅𢎞文兩館生今後並依式試經<lb/>
畢日仍差都省郎官兩人覆試須責保任不得輒許替<lb/>
代<lb/>
九年十二月中書門下奏奉進止令減下諸色入仕人<lb/>
其𢎞文館學生見定十六人今請減下一人勅㫖依<lb/>
<pb n="KR2m0002_WYG_077-5a"/>
奏<lb/>
開成三年二月兩軍使狀稱請准太和元年五月十七<lb/>
日以前勅文官階至三品便許用䕃與子孫補兩館出<lb/>
身三月勅神䇿大將軍用蔭補兩館生宜准左右金吾<lb/>
大將軍例處分<lb/>
　　　崇𤣥生道舉附<lb/>
開元二十五年正月十五日于𤣥元皇帝廟置崇𤣥學<lb/>
令習道徳經莊子文子列子待習成後毎年隨舉人例<lb/>
<pb n="KR2m0002_WYG_077-5b"/>
送名至省准明經考試通者准及第人處分其博士置<lb/>
一員<lb/>
天寶元年五月中書門下奏兩京及諸郡崇𤣥學生等<lb/>
准開元二十九年正月制前件人合習道徳及南華通<lb/>
𤣥沖虛等四經又唯天寶元年二月制改庚桑子為洞<lb/>
靈真經准請條補崇𤣥學亦合習讀伏准後制合通五<lb/>
經其洞靈真經人間少本臣近令諸親㝷訪道士全無<lb/>
習者本既未廣業實難成并沖虛通𤣥二經亦恐文字<lb/>
<pb n="KR2m0002_WYG_077-6a"/>
不定𤣥教方闡學者宜精其洞靈等三經望付所司各<lb/>
寫十本校定訖付諸道採訪使頒行其貢舉司及兩京<lb/>
崇𤣥學生亦望各付一本今冬崇𤣥學人望其准開元<lb/>
二十九年正月制考試其洞靈真經請待業成後准式<lb/>
從之<lb/>
二年三月十六日制崇𤣥生試及帖䇿各減一條三年業<lb/>
成始依常式<lb/>
七載五月十三日詔崇𤣥生出身至選時宜減于常例一<lb/>
<pb n="KR2m0002_WYG_077-6b"/>
選以為留放<lb/>
十三載十月十六日道舉停習道徳經加周易命以來<lb/>
年為始至寶應二年六月二十日道舉勅停七月二十<lb/>
六日禮部奏道舉就停其崇𤣥生望付中書門下商<lb/>
量處分<lb/>
大厯三年七月增置崇𤣥生員一百<lb/>
建中元年二月中書門下奏准制崇𤣥館學生試日減<lb/>
䇿一道者其崇𤣥館附學官見任者既同行事例合霑恩<lb/>
<pb n="KR2m0002_WYG_077-7a"/>
惟䇿一道不可更減大義兩條從之<lb/>
　　　論經義<lb/>
貞觀十二年國子祭酒孔頴達撰五經義疏一百七十<lb/>
卷名曰義賛有詔改為五經正義太學博士馬嘉運毎<lb/>
稍摭之有詔更令詳定未就而卒<lb/>
永徽二年三月十四日詔太尉趙衛公長孫無忌及中<lb/>
書門下及國子三館博士𢎞文學士故國子祭酒孔頴<lb/>
達所撰五經正義事有遺謬仰即刋正至四年三月一<lb/>
<pb n="KR2m0002_WYG_077-7b"/>
日太尉無忌左僕射張行成侍中高季輔及國子監官<lb/>
先受詔修改五經正義至是功畢進之詔頒于天下毎<lb/>
年明經依此考試<lb/>
長安三年三月四門博士王元感表上尚書糾謬十卷<lb/>
春秋振滯二十卷禮記繩愆三十卷并所註孝經史記<lb/>
漢書並請官給紙筆寫上秘閣制令𢎞文崇𤣥兩館學<lb/>
士及成均博士詳其可否𢎞文館學士祝欽明崇𤣥館<lb/>
學士李憲趙元亨成均博士郭山惲皆専守先儒章句<lb/>
<pb n="KR2m0002_WYG_077-8a"/>
深譏元感元感掎摭舊義不之屈唯鳳閣舍人魏知古<lb/>
司封郎中徐堅左史劉知幾右史張思敬雅好異聞毎<lb/>
為元感申理其義由是擢拜太子司議郎<lb/>
開元七年三月一日勅孝經尚書有古文本孔鄭註其<lb/>
中㫖趨頗多踳駮精義妙理若無所歸作業用心復何<lb/>
所適宜令諸儒并訪後進達解者質定奏聞其月六日<lb/>
詔曰孝經者徳教所先自頃已來獨宗鄭氏孔氏遺㫖<lb/>
今則無聞又子夏易傳近無習者輔嗣注老子亦甚甄<lb/>
<pb n="KR2m0002_WYG_077-8b"/>
明諸家所傳互有得失獨據一説能無短長其令儒官<lb/>
詳定所長令明經者習讀若得理解亦可並行其作易<lb/>
者並帖子夏易傳共寫一部亦詳其可否奏聞時議以<lb/>
為不可遂停<lb/>
四月七日左庶子劉子𤣥上孝經註議曰謹案今俗所<lb/>
行孝經題曰鄭氏註爰自近古皆云鄭即康成而魏晉<lb/>
之朝無有此説至晉穆帝永和十一年及孝武帝太和<lb/>
元年再聚羣臣共論經義有荀昶者撰集孝經諸説始<lb/>
<pb n="KR2m0002_WYG_077-9a"/>
以鄭氏為宗自宋梁以來多有異論陸澄以為非𤣥所<lb/>
註請不藏于秘省王儉不依其請遂得見傳于時魏齊<lb/>
明立于學官著在律令盖由膚俗無識故致斯訛舛然<lb/>
則孝經非𤣥所註其驗十有二條據鄭自序云遭黨錮<lb/>
之事逃難註禮黨錮事解註古文尚書毛詩論語為袁<lb/>
潭所逼來至元城乃註周易都無註孝經之文其驗一<lb/>
也鄭𤣥卒後其子弟追論師註所述及應對時人謂之<lb/>
鄭志其言鄭所註者惟有毛詩三禮尚書周易都不言<lb/>
<pb n="KR2m0002_WYG_077-9b"/>
鄭註孝經其驗二也又鄭志目錄記鄭之所註五經之<lb/>
外有中候書博士政論乾象厯六藝論毛詩譜荅賔難<lb/>
三禮駁許慎異義發墨守箴膏肓及答甄然子等書寸<lb/>
紙片札莫不悉載若有孝經之註無容匿而不言其騐<lb/>
三也鄭之弟子分授門徒各述師言更不問答編錄其<lb/>
錄謂之鄭記唯載詩書禮易論語其言不及孝經其驗<lb/>
四也趙商作鄭先生碑銘具稱其所註箋駮論亦不言<lb/>
著孝經晉中經簿周易尚書中候尚書大傳毛詩周禮<lb/>
<pb n="KR2m0002_WYG_077-10a"/>
儀禮禮記論語凡九書皆云鄭氏註名𤣥至于孝經則<lb/>
稱鄭氏解無名𤣥二字其驗五也春秋緯演孔圖云康<lb/>
成註三禮詩易尚書論語其春秋孝經别有評論宋均<lb/>
于詩譜序云我先師北海鄭司農則均是𤣥之傳業子<lb/>
弟也師所著無容不知而云春秋孝經唯有評論非𤣥<lb/>
之所註于此特明其驗六也又宋均孝經緯註六藝論<lb/>
敘孝經云𤣥又為之著司農論如是而均無聞焉有義<lb/>
無辭令余昏惑舉鄭而語云無聞其騐七也宋均緯註<lb/>
<pb n="KR2m0002_WYG_077-10b"/>
云𤣥為春秋孝經畧疏非註之謂所言𤣥又為之註者<lb/>
汎辭耳非事實序春秋亦云𤣥又為之註也寜可復責<lb/>
以實註春秋乎其驗八也後漢史書存于代者有謝承<lb/>
薛瑩司馬彪袁崧等具為鄭𤣥傳者載其所註皆無孝<lb/>
經其驗九也王肅孝經傳首有司馬宣王之奏並奉詔<lb/>
令諸儒註述孝經以肅説為長若先有鄭註亦應言及<lb/>
而不言鄭其驗十也王肅著書發揚鄭短凡有小失皆<lb/>
在聖證若孝經此註亦出鄭氏被肅攻撃最應煩多而<lb/>
<pb n="KR2m0002_WYG_077-11a"/>
肅無言其驗十一也魏晉朝賢辨論時事鄭氏諸註無<lb/>
不撮引未有一言引孝經之註其驗十二也凡此證驗<lb/>
易為考覈而代之學者不覺乘彼謬説競相推舉諸解<lb/>
不立學官此註獨行于世觀夫言語鄙陋固不可示彼<lb/>
後來𫝊諸不朽至如古文孝經孔傳本出孔氏壁中語<lb/>
其詳正無俟商確而曠代亡逸不復流行殊不可解至<lb/>
開皇十四年秘書學士王孝逸于京市賈人取置得一<lb/>
本送與著作郎王邵以示河間劉炫仍令按定而此書<lb/>
<pb n="KR2m0002_WYG_077-11b"/>
更無兼本難可依憑炫輒以所見率意刋改因著古文<lb/>
孝經稽疑一篇邵以為此書經文盡在正義甚美而厯<lb/>
代未嘗置于學官良可惜也然則孔鄭二家雲泥致隔<lb/>
今綸㫖發問校其短長愚謂孔行鄭廢于義為允又今<lb/>
俗所行老子是河上公註其序云河上公者漢文帝時<lb/>
人結草菴于河曲乃以為號所註老子授文帝因沖空<lb/>
上天此乃不經之鄙言流俗之虛語按漢書藝文志註<lb/>
老子者三家河上所釋無聞焉爾豈非註者欲神其事<lb/>
<pb n="KR2m0002_WYG_077-12a"/>
故假造其説耶豈如王弼所著義㫖為優必黜河上公<lb/>
升王輔嗣在于學者實得其宜又按漢書藝文志講易<lb/>
十三家初無子夏作傳者至梁阮氏七錄始有子夏易<lb/>
六卷或云韓嬰作或云丁寛作然據漢書藝文志韓易<lb/>
有二篇丁易有八篇求其符會則事殊隳刺者矣歲越<lb/>
千齡時經百代其所著述沈翳不行豈非後來假憑先<lb/>
哲亦猶石崇謬稱阮籍鄭瓊濫名周寶必欲行用深以<lb/>
為疑竊以鄭氏孝經河上公老子二書訛舛不足流行<lb/>
<pb n="KR2m0002_WYG_077-12b"/>
孔王兩家實堪師授毎懷此意其願莫從伏見去月十<lb/>
日勅令所司詳定四書得失具狀聞奏臣等㝷草議請<lb/>
行王孔二書牒禮部訖如狀為允請即頒行國子祭酒<lb/>
司馬貞議曰今之孝經是漢河間王所得顔芝本至劉<lb/>
向以此本叅校古文省除煩惑定為此一十八章其註<lb/>
相承云是鄭𤣥所著而鄭志及目錄等不載故往賢共<lb/>
疑焉唯荀昶范曄以為鄭注故昶集解孝經具載此註<lb/>
而其序云以鄭為主是先達博選以此註為優其註縱<lb/>
<pb n="KR2m0002_WYG_077-13a"/>
非鄭氏所作而義㫖敷暢將為得所其數處小有未穏<lb/>
實亦非爽經㫖其古文二十二章先出孔壁先是安國<lb/>
作傳縁遭巫蠱世未之行荀昶集註之時尚有孔傳中<lb/>
朝遂亡其本近儒欲從古學妄作此傳假稱孔氏輒穿<lb/>
鑿改更又偽作閨門一章劉炫詭隨妄稱其善且閨門<lb/>
之義近俗之語非宣尼之正説案其文云閨門之内具禮<lb/>
矣乎嚴親嚴兄妻子臣妾繇百姓徒役也是比妻子于徒役<lb/>
文句疵鄙不合典經又分庶人章從故自天子以下别<lb/>
<pb n="KR2m0002_WYG_077-13b"/>
為一章仍加子曰二字然故者連上之辭既是章首不<lb/>
合言故古人既亡後人妄闢此等數以應二十二章之<lb/>
數非但經文不真抑且傳習淺偽又注因天之時因地<lb/>
之利其畧曰脱衣就功暴其肌體朝暮從事露髮跣足<lb/>
少而習其安焉此語雖傍出諸子而引之為注何言之<lb/>
鄙俚乎與鄭氏所云云分别五土視其高下高田宜黍<lb/>
稷下田宜稻麥優劣懸殊曾何等級今議者欲取近儒<lb/>
諸説殘經缺傳而廢鄭注理實未可望請准式孝經鄭<lb/>
<pb n="KR2m0002_WYG_077-14a"/>
注與孔傳依舊俱行又注老子河上公盖憑虛立號漢<lb/>
史實無其人然其註以養人為宗以無為為體其辭近<lb/>
其理𢎞小足以修身絜誠大可以寜人安國且河上公<lb/>
雖曰註書即文立教皆首闡明體用可謂知言矣王輔<lb/>
嗣雅善𤣥談頗深道要窮神用于槖籥守静黙于機緘<lb/>
其㫖深微在于𤣥學頗是所長至若近人立徴修身𢎞道<lb/>
則河上為得今望請王河二注令學者俱行又按劉向<lb/>
七畧有子夏易𫝊但此書不行已久今所存者多非真<lb/>
<pb n="KR2m0002_WYG_077-14b"/>
本又荀勗中經簿云子夏𫝊四卷或云丁寛所作是先<lb/>
達疑非子夏矣又隋書經籍志云子夏傳殘缺梁時六<lb/>
卷今三卷是知其書錯謬多矣無益後學不可將帖正<lb/>
經<lb/>
五月五日詔曰間者諸儒所𫝊頗乖通議敦孔學者冀<lb/>
鄭門之息滅尚今文者指左傳為誣偽豈朝廷並列書<lb/>
府以廣儒術之心乎其河鄭二家可令依舊行用王孔<lb/>
所注𫝊習者稀亦存繼絶之典子夏傳逸篇令帖易者<lb/>
<pb n="KR2m0002_WYG_077-15a"/>
停<lb/>
十四年八月六日太子賓客元行沖等撰禮記義疏五<lb/>
十卷成奏上之先是右衛長史魏光乘上言今禮記章<lb/>
句踳駮故太師魏徴更編次改注堪立學𫝊授上遽令<lb/>
行沖集學者撰義疏將立學官行沖于是引國子博士<lb/>
范行恭四門助教施敬本檢討刋削及疏成右丞相張<lb/>
説駮奏曰今之禮記是前漢戴徳戴聖所編厯代傳習<lb/>
已向千年著為經教不可刋削至魏徴孫炎始改舊本<lb/>
<pb n="KR2m0002_WYG_077-15b"/>
以類相比有同抄書先儒所以竟不行用貞觀中魏徴因<lb/>
孫炎所修更加釐改兼為之注雖加賞賜其書竟亦不<lb/>
行今行沖等奉勅撰疏勒成一部欲與先儒義理章句<lb/>
隔絶若欲行用竊恐未可上然其奏遂留其書貯于内<lb/>
府竟不得立學行沖怨諸儒排已退而著論以自釋<lb/>
其年八月十四日上讀洪範至無頗以聲不協韻因改<lb/>
頗為陂詔曰朕思文皆協韻惟頗一字實覺不倫又周<lb/>
易中無平不陂考陂字亦有頗音陂之與頗訓詁無别<lb/>
<pb n="KR2m0002_WYG_077-16a"/>
為陂則文亦會意為頗則聲不成文應由煨燼之餘編<lb/>
簡遂缺傳授之際差誤相沿原始要終須有刋革洪範<lb/>
無頗字宜改為陂庶使先儒之義去彼膏肓後學之徒<lb/>
正其魚魯仍宣示國學<lb/>
天寶五載正月二十三日詔曰禮記垂訓篇目攸殊或<lb/>
未盡于通體是有乖于大義借如堯命四子所授惟時<lb/>
周分六官曾不繋月先王行令盖取于斯茍分至之可<lb/>
言何弦望之足舉其禮記月令宜改為時令<lb/>
<pb n="KR2m0002_WYG_077-16b"/>
其載二月二十四日詔曰朕欽承聖訓覃思𤣥經頃改<lb/>
道徳經載字為哉仍隷属上句及乎廷議衆以為然遂<lb/>
錯綜真詮因成註解又孝經書疏雖粗發明幽賾無遺<lb/>
未能該備今更敷暢以廣闕文仍令集賢院具寫送付<lb/>
所司頒示中外<lb/>
貞元七年十二月秘書監包佶奏開元刪定禮記月令<lb/>
為時令其音及義疏並未刋正其開元禮所與月令相<lb/>
涉者請選通儒詳定從之<lb/>
<pb n="KR2m0002_WYG_077-17a"/>
開成二年八月勅新加九經字樣一卷國子監奏定得<lb/>
覆定石經字體翰林待詔唐𤣥度狀伏准太和七年二<lb/>
月勅覆定九經字體者令所詳覆多依司業張參五經<lb/>
字為准其舊字樣歲月將久畫㸃參差傳寫相承漸致<lb/>
乖誤今並依字樣書參詳改邪就正訖諸經之中分别<lb/>
疑闕舊字樣未載者古今體異隷篆不同如總據説文<lb/>
即古體驚俗若近代之文字或傳寫乖謬乞令與校勘官<lb/>
同商較是非取其適中纂錄為新刋九經字樣一卷或<lb/>
<pb n="KR2m0002_WYG_077-17b"/>
經典相承與字義不同者引文以註解今刋削成請附<lb/>
于九經字樣之末勅㫖宜依<lb/>
　　諸使上<lb/>
　　　觀風俗使<hi>自貞觀八年以後不置</hi>
貞觀八年正月二十九日詔曰昔者明王之御天下也<lb/>
内列公卿允釐庶績外廷侯伯司牧黎元惟懼淳化未<lb/>
敷名教或替故有巡狩之典黜陟幽明行人之官存省<lb/>
風俗時雍之化率由兹道宜遣大使分行四方申諭朕<lb/>
<pb n="KR2m0002_WYG_077-18a"/>
心延問疾苦觀風俗之淳澆察政刑之苛弊務盡使乎<lb/>
之㫖俾若朕親覿焉于是分遣蕭瑀李靖楊恭仁竇靜<lb/>
王珪李大亮劉徳威皇甫無逸韋挺李襲譽張亮杜正<lb/>
倫趙智等巡省天下<lb/>
　　　巡察按察巡撫等使<lb/>
貞觀十八年遣十七道巡察諫議大夫禇遂良諫曰臣<lb/>
以為自去年九月不雨經冬無雪至今年二月下澤麥<lb/>
苗始似小可使人今出正是農時普天之下不能無事<lb/>
<pb n="KR2m0002_WYG_077-18b"/>
東州追掩西郡呼集兼復送迎使人供擬飲食道路遑<lb/>
遑廢于田種使人今猶未發時節如是小遲望更過今<lb/>
夏至來年正月初發遣書曰萬方有罪在于一人國家<lb/>
但得四方整肅何必要須罪罰<lb/>
二十年正月遣大理卿孫伏伽等二十一人以六條巡<lb/>
察四方多所甄别太宗命禇遂良以其類具狀以聞及<lb/>
是親臨決牧守以下以能官進擢者二十人罪死者七<lb/>
人流罪以下免黜數百人<lb/>
<pb n="KR2m0002_WYG_077-19a"/>
儀鳳二年五月河南河北旱遣御史中丞崔鑑等分道<lb/>
存問賑給侍御史劉思正上疏曰今麥序方秋蠶功未<lb/>
畢三時之務萬姓所先勅使廵撫人皆悚忭忘其家業<lb/>
冀此天恩踴躍奉迎必難抑止集衆既廣妨廢亦多加<lb/>
以逾程徃還兼之晨夕停滯既縁賑給須立簿書本欲<lb/>
安存却成煩擾又無驛之處取馬稍難簡擇公私須先<lb/>
追集雨後農要特切常情暫廢須臾即虧歲計毎為一<lb/>
馬遂勞數家從此相承恐更滋甚望且委州縣賑給待<lb/>
<pb n="KR2m0002_WYG_077-19b"/>
秋後閒時出使褒貶<lb/>
垂拱元年秘書省正字陳子昂上疏曰臣伏見陛下憂<lb/>
勞百姓恐不得其所將降九道大使巡察天下諸州兼<lb/>
申黜陟以求人瘼臣竊以為未盡善也何以言之陛下<lb/>
所以降明使豈非欲天下黎元衆庶知陛下夙興夜寐<lb/>
憂勤念之陛下必若以此而發使乎則愚臣竊見陛下<lb/>
之使又未盡善也若愚臣所請使者先常雅合時望為衆<lb/>
所推慈愛足以勤恤孤惸賢徳足以振㧞幽滯剛直足<lb/>
<pb n="KR2m0002_WYG_077-20a"/>
以不避强禦明智足以照察奸邪然從使天下奸人畏<lb/>
其明而不敢為惡也天下强禦憚其直而不為過也天<lb/>
下英傑慕其徳而樂為之用也天下孤寡賴其仁而欣<lb/>
戴其徳也夫如是然後可以論出使故輶軒未動于京<lb/>
師天下翕然皆已知矣今陛下使猶未出朝廷行路市<lb/>
井之人皆以為非在朝廷之有職者亦不稱之天子之<lb/>
使未出魏闕朝廷之人皆已輕之何況天下之衆哉而<lb/>
欲黜陟求賢未可得也陛下所以有此失者在不選人<lb/>
<pb n="KR2m0002_WYG_077-20b"/>
亦輕此使非天下之任故陛下遂大失于此茍以出使<lb/>
為名不求任使之實使愈出而天下愈弊使彌多而天<lb/>
下彌不寜其故何哉是朝廷輕其任也徒使天下百姓<lb/>
修飾道路送往迎來無益于聖教耳臣久為百姓實委<lb/>
知之臣願陛下與宰相更妙選朝廷百官素有威重名<lb/>
節為衆所推者陛下因大朝日親御正殿集百寮公卿<lb/>
設禮儀以使者之禮見之告以出使之意遂授以旌節<lb/>
而遣之先從京師徧訪豺狼然後攬轡登車以清天下<lb/>
<pb n="KR2m0002_WYG_077-21a"/>
若如是臣知陛下聖教不旬月之間天下家見而户聞<lb/>
也此之一使是陛下為政之大端諺曰欲知其人先觀<lb/>
其所使不可不慎也若陛下必知不可得其人不如不<lb/>
出使以煩數無益于化但勞天下之人是猶烹小鮮而<lb/>
數撓之耳四月六日尚書左丞狄仁傑充江南安撫使<lb/>
呉楚多淫祠仁傑一切焚之凡除一千七百所<lb/>
天授二年發十道存撫使以右肅政御史中丞知大夫<lb/>
事李嗣真等為之舉朝有詩送之名曰存撫集十卷行<lb/>
<pb n="KR2m0002_WYG_077-21b"/>
于世杜審言崔融蘇味道等詩尤著焉<lb/>
萬歲通天元年鳳閣舍人李嶠上疏曰陛下創置左右<lb/>
臺分巡天下察使人善否觀風俗得失斯政途之綱紀<lb/>
禮法之準繩無以加也然猶有未折衷者臣請試論之<lb/>
夫禁網尚疎法令宜簡簡則事易行而不煩雜疎則所<lb/>
罹寡而無苛碎竊見垂拱二年諸道巡察使科目凡四<lb/>
十四件至于别作格勅令訪察者又有三十餘條而巡<lb/>
察使率是三月之後出都十一月終奏事時限迫促簿<lb/>
<pb n="KR2m0002_WYG_077-22a"/>
書委積晝夜奔逐以赴限期而每道所察文武官多至<lb/>
二千餘人少尚一千已下皆須品量才行褒貶得失欲<lb/>
令曲盡行能則皆所不暇此非敢惰于職而慢于官也<lb/>
實才有限而力不及耳臣望量其功程與其節度使器<lb/>
周于用力濟于時然後進退可以責成得失可以精覈<lb/>
矣<lb/>
聖厯元年十月納言狄仁傑為河北河朔安撫使及回<lb/>
上疏曰臣聞朝廷議者以契丹作梗始明人之順逆或<lb/>
<pb n="KR2m0002_WYG_077-22b"/>
有迫脅或有願從或授偽官或為招慰或兼外賊或是<lb/>
土人跡雖不同心實無别誠以山東强猛由來重氣一<lb/>
顧之勢至死不迴近縁軍機調發傷重家道悉破或至<lb/>
逃亡剔屋賣田人不為售内顧生計四壁皆空重以官<lb/>
典侵漁因事而起當州役使十倍軍機官私不矜期之<lb/>
必取加杖之下痛切肌膚事迫情危不修禮義愁苦之<lb/>
地不樂其生有利則歸且圖賖死此乃君子之媿辱小<lb/>
人之常行今以負罪之位必不在家露宿草行潜竄山<lb/>
<pb n="KR2m0002_WYG_077-23a"/>
澤赦之則出不赦則逃山東羣盜因縁聚結臣以邊塵<lb/>
雖起不足為憂中國不安以此為事臣聞持大國者不<lb/>
可以小道理事廣大者不可以苛細分人主恢宏不拘<lb/>
常法罪之則衆情恐懼恕之則反側自安伏願曲赦河<lb/>
北諸州一無所問自然人神通暢率土歡心<lb/>
神龍二年二月勅左右臺内外五品已上官識理道通<lb/>
明無屈撓者二十人分為十道巡察使二周年一替以<lb/>
㢘按州部<lb/>
<pb n="KR2m0002_WYG_077-23b"/>
景龍二年置十道按察使分察天下至開元八年五月<lb/>
復置十道按察使以陸象先等為之<lb/>
開元元年二月禮部侍郎張庭珪上疏曰天下至大郡<lb/>
邑至多賢牧良宰誠難盡得兼下僚貪暴小吏侵漁黎<lb/>
庶不安窮困衆矣縱其發使㢘問暫往速還假令申寃<lb/>
却招後患各思矢口無敢率心臣竊見國家比置十道<lb/>
按察使不限年月懲惡勸善激濁揚清孤窮獲安風俗<lb/>
一變伏望復下明制重選使臣秋冬之後令出巡察自<lb/>
<pb n="KR2m0002_WYG_077-24a"/>
然貪吏望風懲革陛下視聴恒遍于海内矣<lb/>
三年三月勅巡察使出宜察官人善惡其有户口流散<lb/>
籍帳隠沒賦役不均者不務農桑倉庫減耗者妖訛宿<lb/>
習姦猾盜賊不事生業為公私蠧害者徳行孝弟茂才<lb/>
異等藏器晦迹堪應時用者並訪察聞奏<lb/>
興元元年正月詔令門下平章事肅復充山南東西荆<lb/>
湖淮南江西鄂州浙江東西福建嶺南等道宣慰安撫<lb/>
使嗚呼往率乃職敬敷朕命慰勉征戍勞來困窮訪其<lb/>
<pb n="KR2m0002_WYG_077-24b"/>
所安察其所弊滯淹必達寃濫必申無憚幽逺而不被<lb/>
無忽細微而不恤<lb/>
貞元八年八月詔曰朕以薄徳托于人上勵精庶政思<lb/>
致雍熙而誠不動天政或多闕陰氣作沴暴風荐臻自<lb/>
江淮而及乎荆湘厯陳宋而施于河朔其間郡邑連有<lb/>
水災城郭多傷公私為害損壞廬舍浸敗田苗或親戚<lb/>
漂淪或資産沈溺言念于此當食忘餐宜令中書舍人<lb/>
奚陟往江陵及襄郡隨復鄂申光蔡等州左庶子姚齊<lb/>
<pb n="KR2m0002_WYG_077-25a"/>
語往陳宋亳頴徐泗濠等州秘書少監雷咸往鎮冀徳<lb/>
隷深趙等州京兆少尹常武往揚楚廬潤夀滁蘇常湖<lb/>
等州宣撫應諸州百姓因水不能自存者委宣撫使賑<lb/>
給死者各加賜物在官為收理埋瘞其田苗所損委宣<lb/>
撫使與所在長吏速具聞奏於戲一夫不獲一物失所<lb/>
刑罰不中賦役不均皆可以失陰陽之和致雨旱之沴<lb/>
繫囚疑獄訴久不決者委所在長吏即與昭雪務從寛<lb/>
簡俾絶寃滯貪官暴吏苛法害公特加懲罰用明典憲<lb/>
<pb n="KR2m0002_WYG_077-25b"/>
災傷之後切在撫綏咨爾方鎮之臣洎乎守宰咸宜悉<lb/>
乃心力以恤凶災宣布朕懷使各知悉<lb/>
永貞元年八月詔曰理天下者先修其國國命之重寄<lb/>
在方鎮方鎮共理實准列城為政繋于属縣然則一夫<lb/>
之耕匹婦之織積微至著以供國計永為烝庶厥惟難<lb/>
哉頃年以上准租賦徭役𣙜税委在藩服使其均平在<lb/>
太上皇君臨之初務從省便遂令今使府歸在中朝或<lb/>
恐巡按院既多職因交替新制未立舊綱已紊況河汴<lb/>
<pb n="KR2m0002_WYG_077-26a"/>
而東瀕海之右名都奧壤疆理接連如或徭賦不均徴<lb/>
輸難濟物輕貨重法弊人勞又開江淮數道比愆時兩<lb/>
深憂黎庶之不足軍國之缺供政有所不宣事有所未<lb/>
便牧宰有課績官吏有臧否爰使使臣申我休命宜令<lb/>
度支及諸道鹽鐵轉運户部侍郎兼御史大夫潘孟陽<lb/>
専往宣諭慰安疲甿詢訪便益蠲除疾苦安人利國稱<lb/>
朕意焉<lb/>
元和四年正月以左司郎中鄭敬使湖南宣歙吏部郎<lb/>
<pb n="KR2m0002_WYG_077-26b"/>
中崔芁使浙東司封郎中孟簡使山南東道荆南湖南<lb/>
京兆少尹襄武使江西鄂岳等道宣撫將行並召對上<lb/>
告之曰朕宫中用度一匹以上皆有簿厯惟拯救百姓<lb/>
則不計所費焉卿等今者賑恤災旱當勤于奉職勿如<lb/>
潘孟陽所到務飲酒遊山寺而已仍許敬等以便宜行<lb/>
事以孟簡獨衣緑遣使追賜緋袍銀魚<lb/>
十四年二月東都知兵馬使劉悟斬逆賊李師道淄青<lb/>
兖鄆等十二州平詔户部侍郎楊於陵以本官充淄青<lb/>
<pb n="KR2m0002_WYG_077-27a"/>
等州宣撫使<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0002_WYG_077-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐會要卷七十七<lb/>
</p>
<p>
</p>
  </div>
</body>
</text>
</TEI>
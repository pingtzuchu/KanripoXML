<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐會要卷五十一</head> <lb/>
    <p>
<pb n="KR2m0002_WYG_051-1a"/>
欽定四庫全書<lb/>
　唐會要卷五十一<lb/>
　　　　　　　　　　　　　宋　王溥　撰<lb/>
　　侍中<lb/>
隋為納言武徳元年因隋舊制不改至二年三月十日<lb/>
改為侍中龍朔二年四月四日改為東臺左相咸亨元<lb/>
年十二月二十三日改為侍中光宅元年九月五日改<lb/>
為納言神龍元年二月四日改為侍中開元元年十二<lb/>
<pb n="KR2m0002_WYG_051-1b"/>
月一日改為黄門監五年九月六日改為侍中天寳二<lb/>
年二月二十日改為左相至徳二載十二月十五日改<lb/>
為侍中舊是三品大厯二年十一月九日改為正二品<lb/>
與中書令同<lb/>
　　中書令<lb/>
武徳元年為内史令三年改為中書令龍朔二年改為<lb/>
西臺右相至咸亨年改為中書令開元元年為紫微令<lb/>
五年為中書令天寳二年為右相至徳二年為中書令<lb/>
<pb n="KR2m0002_WYG_051-2a"/>
舊制宰相常為門下省議事謂之政事堂<hi>故長孫无忌魏徴房𤣥齡</hi>
<hi>皆知門下事</hi>至永淳二年七月中書令裴炎以中書執事其<lb/>
政事堂令在中書遂移在中書省至開元十一年張説<lb/>
奏改政事為中書門下其政事印亦改為中書門下之<lb/>
印至徳二載三月宰相分直主政事執筆每一人知十<lb/>
日至貞元十年五月八日又分每日一人執筆<lb/>
　　名稱<lb/>
武徳元年六月裴寂除尚書左僕射知政事<lb/>
<pb n="KR2m0002_WYG_051-2b"/>
貞觀元年九月御史大夫杜淹除叅議朝政三年二月<lb/>
魏徵除秘書監叅議朝政四年二月蕭瑀除御史大夫<lb/>
與宰相叅議朝政戴胄除民部尚書與左右僕射侍中<lb/>
中書令並平章國計七年十二月岑文本兼中書侍郎<lb/>
專典機宻八年十一月詔李靖加特進患若小瘳每三<lb/>
日兩日至門下中書平章政事九年十一月蕭瑀特進<lb/>
叅議政事十月六日魏徵改特進知門下省事朝章國<lb/>
典叅議得失十三年十一月劉洎除黄門侍郎叅知政<lb/>
<pb n="KR2m0002_WYG_051-3a"/>
事十七年正月李勣除太子詹事同中書門下三品其<lb/>
年髙士㢘除開府儀同三司仍同中書門下平章政事<lb/>
二十二年正月崔仁師除中書侍郎叅知機務永淳元<lb/>
年四月郭待舉等各守本官並加同中書門下同承受<lb/>
進止平章事初上欲用待舉等謂叅知政事崔知温曰<lb/>
待舉等厯任尚淺未可與卿等同名稱自是外司四品<lb/>
已下知政事者以平章事為名稱十二月劉齊賢除黄<lb/>
門侍郎同中書門下平章事神龍元年六月尚書左僕<lb/>
<pb n="KR2m0002_WYG_051-3b"/>
射豆盧欽望加平章軍國重事景雲三年七月竇懐貞<lb/>
除尚書右僕射軍國重事宜共平章唐隆元年六月劉<lb/>
幽求中書舍人㕘議機務<lb/>
　　蘓氏駁曰同中書門下三品是李勣除太子詹事<lb/>
　　創有此號原夫立號之意以侍中中書令是中書<lb/>
　　門下正三品官而令同者以本官品卑恐位及望<lb/>
　　雜不等故立此號與之同等也勣至二十三年七<lb/>
　　月遷開府儀同三司八月又改尚書左僕射並同<lb/>
<pb n="KR2m0002_WYG_051-4a"/>
　　尚書門下三品且開府是從一品僕射是從二品<lb/>
　　又令同者豈不與立號之意乖乎謹按後漢殤帝<lb/>
　　以鄧隲為車騎將軍儀同三司觀其創置之意亦<lb/>
　　可上企三公也可以為證矣永隆二年閏七月崔<lb/>
　　知温薛元超除中書令並云同中書門下三品又<lb/>
　　大乖也<lb/>
元和二年正月司徒平章事杜佑告老詔起之令以後<lb/>
每月三度入朝便至中書商量軍國事務亦冀延英殿<lb/>
<pb n="KR2m0002_WYG_051-4b"/>
内沃朕虗心<lb/>
太和四年五月制以司空兼門下侍郎同平章事裴度<lb/>
可司徒平章軍國事待疾損日每三日一度入中書散<lb/>
官勲封如故度勲望特髙以疾在假淹時上將去相印<lb/>
而又惜之故有是詔以示優寵<lb/>
　　識量上<lb/>
貞觀六年二月二十日御史大夫杜淹奏諸司文卷恐<lb/>
有稽失請令御史就諸司檢校上問尚書右僕射封徳<lb/>
<pb n="KR2m0002_WYG_051-5a"/>
彛曰此事何如徳彛曰分理庶務各有司存御史見有<lb/>
愆違乃須弹紏若復搜案求疵則太為煩碎淹黙然而<lb/>
止上謂淹曰何不更執論淹曰臣荷重寄唯思報國至<lb/>
公之理善則從之徳彛所奏亦是大體臣伏詳其議更<lb/>
先所論上曰公等各舉其事朕甚悦之<lb/>
七年遣使詣西域立葉䕶可汗未還又别遣使多齎金<lb/>
銀錢帛將厯諸國市馬侍中魏徵諫曰今發國使以立<lb/>
可汗為名可汗未立便厯諸國市馬彼必謂意在市馬<lb/>
<pb n="KR2m0002_WYG_051-5b"/>
不為專立可汗可汗得立則不甚懐恩不得立為深怨<lb/>
諸蕃聞之必不重中國但願使彼安寜則諸國之馬不<lb/>
求自至上納其言而止<lb/>
八年蜀王妃父楊譽在省競婢為都官郎中薛仁方留<lb/>
身勘問未及與奪其子為千牛於殿庭陳訴云五品以<lb/>
上不合留身以是國親故生節目不肯斷决淹厯歳年<lb/>
上聞之大怒曰知是我之親戚故作如此艱難即令杖<lb/>
二百解所任官侍中魏徵進曰仁方既是職司能為國<lb/>
<pb n="KR2m0002_WYG_051-6a"/>
家守法豈可横加嚴罰以成外戚之私乎此源一開萬<lb/>
端爭起後必悔之將無所及自古能禁斷此事唯陛下<lb/>
一人先備不虞國家之常道豈可以水未横流欲自毁<lb/>
隄防臣竊思度未見其可上曰誠如公言向者實不思<lb/>
之<lb/>
十五年太子少師房𤣥齡尚書右僕射髙士廉於路逢<lb/>
少府少監竇徳素問北門近來更有何營造徳素以聞<lb/>
上乃謂𤣥齡等曰卿但知南衙事我北門小小營造何<lb/>
<pb n="KR2m0002_WYG_051-6b"/>
妨君事𤣥齡等拜謝特進魏徵進曰臣不解陛下責亦<lb/>
不解𤣥齡士廉拜謝𤣥齡等旣任大臣即陛下股肱耳<lb/>
目有所營造何容不知責其訪問官司臣所未解且所<lb/>
為有利害役功有多少陛下所為若是當助陛下所為<lb/>
不是雖營造當奏罷之此君使臣臣事君之道𤣥齡等<lb/>
不識所守但知拜謝臣亦不解上深然之<lb/>
二十年太宗於寢殿側置一室令太子居之絶不令往<lb/>
東宫黄門侍郎㕘綜朝政褚遂良諌曰臣聞文王問安三<lb/>
<pb n="KR2m0002_WYG_051-7a"/>
至必退漢儲侍膳五日乃來前賢作法規模𢎞逺禮曰<lb/>
男子十年出就外傅出就於外學書計也然則古之逹者豈無<lb/>
慈心減兹私愛欲使成立凡人尚猶如此况君之世子乎自<lb/>
當春誦夏絃親近師傅體人間之庶事識君臣之大道<lb/>
况新樹太子莫不欣然既云廢昏立明須稱天下瞻望<lb/>
而教成之道實深乖闕不離膝下常居宫内保傅之説<lb/>
無暢經籍之談蔑如伏願逺覽殷周近遵漢魏不可頓<lb/>
革事須階漸但計旬日半遣還宫專學藝以潤身布芳<lb/>
<pb n="KR2m0002_WYG_051-7b"/>
聲於天下則微臣雖死猶曰生年上從之<lb/>
總章元年十月七日東天竺烏茶國長年婆羅門盧伽<lb/>
逸多受詔合金丹上將餌之東臺侍郎郝處俊諌曰脩<lb/>
短有天命未聞萬乘之主輕服蕃服之藥昔貞觀末年<lb/>
先帝令婆羅門僧那羅邇娑寐依其本國僊方合長生<lb/>
神藥神僧既有異術徵求靈草秘石厯年而成先帝服<lb/>
之竟無異效大漸之際名醫莫知所為議者欲歸罪於<lb/>
前方將申大戮又恐取笑中外法遂不行龜鑑若是惟<lb/>
<pb n="KR2m0002_WYG_051-8a"/>
陛下深察上納之遂不服其藥<lb/>
儀鳯元年四月上以風疹欲下詔令天后攝理國政與<lb/>
宰臣議之中書令郝處俊曰臣聞禮經云天子理陽道<lb/>
后理隂徳外内和順國家以理然則帝之與后猶日之<lb/>
與月陽之與隂各有所主不相奪也若失其序上則謫<lb/>
見於天下則禍成於人昔魏文帝著令雖有少主尚不<lb/>
許皇后臨朝所以追鑒成敗杜其萌也况天下者髙祖<lb/>
太宗之天下陛下正合謹守宗廟傳之子孫誠不可持<lb/>
<pb n="KR2m0002_WYG_051-8b"/>
國與人有私于后且曠古以來未有此事伏乞特垂詳<lb/>
審中書侍郎李義琰曰處俊所引經典其言至忠聖慮<lb/>
無疑則蒼生幸甚<lb/>
上元元年九月上御含元殿東翔鸞閣觀大酺時京城<lb/>
四縣及太常音樂分為東西兩朋帝令雍王賢為東朋<lb/>
周王顯為西朋務以角勝為樂中書令郝處俊進諌曰<lb/>
臣聞禮所示童子無誑者恐其欺詐之心生也伏以二<lb/>
王春秋尚少意趣未定當須推功讓羙相視如一今忽<lb/>
<pb n="KR2m0002_WYG_051-9a"/>
分為二朋遞相誇競且俳優小人言辭無度酣樂之後<lb/>
難為禁止恐為交爭勝負譏誚失禮非所以導仁義示<lb/>
和睦也髙宗瞿然曰卿之逺識非衆人所及也遂命止<lb/>
之<lb/>
天授二年太學生王修之上表以鄉有水澇乞假還上<lb/>
臨軒曰情有所切特宜許之地官侍郎狄仁傑跪而言<lb/>
曰臣聞君人者當深視髙居黈纊塞耳唯生殺之柄不<lb/>
以假人至於簿書期會之間則有司存之而已故左右<lb/>
<pb n="KR2m0002_WYG_051-9b"/>
丞已下不勾左右丞相流已上方判以其漸貴所致况<lb/>
天子乎且學生假盖一丞簿事耳若特降一勑則效者<lb/>
相尋胄子三千凡須㡬勑為恩不普聚怨方深若聖㫖<lb/>
𢎞慈不欲違願請降明制以諭之上曰微卿之言何以<lb/>
聞善<lb/>
如意元年七月洛陽人王慶之上表請立武承嗣為皇<lb/>
太子則天命内史李昭徳詰問昭徳遂杖殺之因密奏<lb/>
曰承嗣陛下之姪又為親王不宜處機衡以惑衆庶且<lb/>
<pb n="KR2m0002_WYG_051-10a"/>
自古帝王父子之間猶有簒奪况姑姪乎臣又聞文武<lb/>
之道布在方册豈有姪為天子而為阿姑立廟者乎皇<lb/>
嗣陛下子也陛下正合傳之子孫為萬代計天子之子<lb/>
續莫重焉陛下承天皇顧託而有天下若立承嗣臣恐<lb/>
天皇不血食矣則天寤之乃止<lb/>
神功元年則天嘗詔天官侍郎陸元方問以外事對曰<lb/>
臣備位宰相有大事即奏人間碎務不敢以煩聖覽<lb/>
聖厯二年九月則天内出梨花一枝示宰臣曰是何祥<lb/>
<pb n="KR2m0002_WYG_051-10b"/>
也諸宰臣曰陛下徳及草木故能秋木再花雖周文徳<lb/>
及行葦無以過也鳯閣侍郎杜景儉獨曰謹按洪範五<lb/>
行傳隂陽不相奪倫凟之即為灾春秋云冬無愆陽夏<lb/>
無伏隂春無凄風秋無苦雨今已秋矣草木黄落而忽<lb/>
生此花凟隂陽也臣恐陛下布教施令有虧禮典又臣<lb/>
等忝為宰臣助天理物理而不和臣之罪也於是再拜謝<lb/>
罪則天曰卿真宰相也<lb/>
三年臘月張易之兄弟貴寵踰戚分懼不全請計於天<lb/>
<pb n="KR2m0002_WYG_051-11a"/>
官侍郎吉頊頊曰公兄弟承恩深矣非有大功於天下<lb/>
罕有全者唯有一䇿苟能行之豈止全家亦當茅土之<lb/>
封耳除此之外非頊敢謀易之兄弟涕泣請之頊曰天<lb/>
下思唐徳乆矣主上春秋已髙武氏諸王殊非所屬意<lb/>
公何不從容請相王廬陵以繼生人之望易之乃乘間<lb/>
屢言之則天意乃易既知頊之謀乃詔問頊頊曰廬陵<lb/>
相王皆陛下子髙宗初託於陛下當有所主上意乃追<lb/>
悔焉其事密至景雲中睿宗乃發明遂追贈頊為御史<lb/>
<pb n="KR2m0002_WYG_051-11b"/>
大夫制云王命中否人謀未輯首陳反正之議克創祈<lb/>
天之本<lb/>
長安二年鸞臺侍郎韋安石嘗於内殿賜宴張易之引<lb/>
蜀商宋覇子等數人博於上前言辭犯禮安石奏曰商<lb/>
估賤類不合㕘登此筵乃顧左右逐出之時坐者失色<lb/>
陸元方退而告人曰向見韋公叱博徒吾等為之寒心<lb/>
此真宰相<lb/>
四年八月則天卧疾宰相不得召見者累月及疾少間<lb/>
<pb n="KR2m0002_WYG_051-12a"/>
鸞臺侍郎知政事崔𤣥暐奏曰皇太子相王仁明孝友<lb/>
足可親侍湯藥至於宫禁事重伏願不令異姓人入則<lb/>
天謂曰深領卿厚意<lb/>
景龍三年九月蘓瓌除尚書右僕射時公卿大臣初拜<lb/>
官例許獻食名曰燒尾瓌因内宴將作大匠宗晉卿謂<lb/>
曰拜僕射竟不燒尾豈不喜耶帝黙然瓌奏曰臣聞宰<lb/>
相者主調隂陽助天理物今粒食踴貴百姓不足臣見<lb/>
宿衛兵至有三日不得食者臣愚不稱職所以不敢燒<lb/>
<pb n="KR2m0002_WYG_051-12b"/>
尾至四年中宗遺制韋庶人輔少主知政事安國相王<lb/>
㕘謀輔政中書令宗楚客謂韋温曰今既請皇太后臨<lb/>
朝宜停相王輔政且皇太后於相王居嫂叔不通問之<lb/>
地甚難為儀注理全不可瓌獨正色拒之謂曰遺制是<lb/>
先帝意若改何名遺制楚客大怒竟削相王輔政而宣<lb/>
行焉<lb/>
景雲二年二月睿宗謂侍臣曰有術士言五日内有急<lb/>
兵入宫卿等為朕備之中書侍郎張説進曰此是讒人<lb/>
<pb n="KR2m0002_WYG_051-13a"/>
詭計揺動東宫陛下若使太子監國則君臣分定窺窬<lb/>
望絶姚元之曰如説之言社稷之計上大悦是日下制<lb/>
太子監國其月上召中書令韋安石謂曰聞朝廷傾心<lb/>
東宫卿可察也安石對曰陛下何得亡國之言此必太<lb/>
平之計太子有大功於社稷仁明孝友天下所稱願陛<lb/>
下無信䜛言以致惑也睿宗瞿然曰朕知之矣卿勿言<lb/>
也<lb/>
開元五年令中書門下為皇太子制名及封邑並公主<lb/>
<pb n="KR2m0002_WYG_051-13b"/>
等邑號又令别進一佳名者侍中宋璟中書侍郎蘓頲<lb/>
奏曰七子均養百王至仁今若同等别封或縁母寵子<lb/>
愛骨肉之際人所難言天地之中典有常度昔袁盎降<lb/>
慎夫人之席文帝竟納之慎夫人亦不以為嫌羙其得<lb/>
乆長之計臣等今並同進更不别封上彰覆載無偏之<lb/>
徳上稱嘆乆之<lb/>
二十一年范陽節度使張守珪使安禄山奏事中書令<lb/>
張九齡見之謂侍中裴光庭曰亂幽州者必此人也及<lb/>
<pb n="KR2m0002_WYG_051-14a"/>
禄山為平盧將軍失利守珪奏請斬之九齡批曰穰苴<lb/>
平軍必誅莊賈孫武行令亦斬宫嬪守珪軍令若行禄<lb/>
山不宜免死上惜其勇鋭但令免官使白衣展効九齡<lb/>
執請誅之上曰卿豈以王夷甫識石勒便臆斷禄山難<lb/>
制耶𤣥宗至蜀追恨不從九齡之言遣中使至曲江祭<lb/>
酹之至建中元年十一月五日上以九齡先覩未萌追<lb/>
贈司徒<lb/>
大厯十四年閏五月中書侍郎平章事崔祐甫以尚父<lb/>
<pb n="KR2m0002_WYG_051-14b"/>
子儀年老乆掌兵權其下禆將皆已崇貴慮子儀一旦<lb/>
謝世而難相統攝遂罷子儀而命懷光等分統其衆論<lb/>
者服焉<lb/>
建中二年六月宰臣崔祐甫在相位神䇿軍使王駕鶴<lb/>
掌禁軍十餘年權傾中外上初即位欲以白琇珪代之<lb/>
懼其生變祐甫召駕鶴與語留連乆之琇珪已赴北軍<lb/>
視事矣時淄青節度使李正已畏懼上威徳表請進錢<lb/>
三十萬貫上欲納之復慮以他計逗遛如止之又未有<lb/>
<pb n="KR2m0002_WYG_051-15a"/>
其詞顧問祐甫進曰正已多譎詐誠如聖慮臣請因使<lb/>
往淄青便令宣慰將士以所進錫賚軍人且遣深荷聖<lb/>
慈又令外方知朝廷不重財貨上悦從之正已大慚而<lb/>
心畏服祐甫謀猷啟沃多所𢎞益天下以為復貞觀開<lb/>
元之太平也<lb/>
三年正月太僕卿趙縱貶循州司馬初縱家奴當千發<lb/>
縱隂事縱下御史留當千於内侍省於是宰相張鎰上疏<lb/>
諫曰伏見趙縱為奴所告下獄人皆震懼未測聖情貞<lb/>
<pb n="KR2m0002_WYG_051-15b"/>
觀二年三月太宗謂侍臣曰比有奴告其主謀逆此極<lb/>
弊法特須禁斷假令有謀反者必不獨成自有他人論<lb/>
之豈藉其奴告也自今以後奴告主者皆不須受盡令<lb/>
斬决由是賤不得干貴下不得凌上教化之本既正悖<lb/>
亂之漸不生為國之經百代難改欲全其體貴在防㣲<lb/>
頃者長安李濟得罪因奴萬年令崔鶠得罪因婢愚賤<lb/>
之輩悖壊成風主反畏之動遭誣告充溢府縣不能斷<lb/>
决建中元年五月二十八日詔書曰凖鬭競律諸奴婢<lb/>
<pb n="KR2m0002_WYG_051-16a"/>
告主非誣叛以上同自首法並准决處分自此奴婢復<lb/>
順獄訟稍息縱事非叛逆奴實奸凶奴在禁中縱獨下<lb/>
獄考之法理或恐未正將相之功莫大乎子儀人臣之<lb/>
位莫髙於尚父身歿未㡬墳土僅乾兩壻前以當辜趙<lb/>
縱今又下獄設令縱實抵法所告非奴纔經數旬連罪<lb/>
三壻録勲念舊或猶可容况在章程本宜宥免陛下方<lb/>
誅羣賊大用武臣雖見寵於當時恐息望於他日太宗<lb/>
之典尚在陛下明詔行之一朝背違不與衆守於教化<lb/>
<pb n="KR2m0002_WYG_051-16b"/>
恐失於刑法恐頗所益悉無所傷至廣臣非私趙縱非<lb/>
惡此奴叨居股肱職在匡弼斯是大體敢不極言伏乞聖<lb/>
慈納臣愚懇於是上以縱所告雖重左貶而已當千殺<lb/>
之鎰乃令召子儀家僮數百人以死奴示之<lb/>
興元元年門下侍郎平章事蕭復充宣撫等使囬與諸<lb/>
相對訖獨留奏曰陛下自還宫闕勲臣已䝉官賞唯旌<lb/>
善懲惡未有區分陳少㳺將相之寄最崇首貶臣節韋<lb/>
臯名位最卑特建忠義請令韋臯代少㳺則天下昭然<lb/>
<pb n="KR2m0002_WYG_051-17a"/>
知逆順之理上從之復出諸相李勉盧翰劉從一同歸<lb/>
中書中使續至揖從一附耳語退諸相各歸閤從一詣<lb/>
曰中使宣㫖令與公商量朝來所奏便進擬來勿令李<lb/>
勉盧翰知復曰適來奏對亦聞斯㫖然未諭聖心而已<lb/>
陳論上意尚爾復未敢言所陳事又曰唐虞有僉曰之<lb/>
論朝廷每事上合與公卿同議今李勉盧翰不可在相<lb/>
位即去之既在合同商量何獨避之此一節事且與公<lb/>
行之無爽但恐浸以成俗此政之弊也竟不言於從一<lb/>
<pb n="KR2m0002_WYG_051-17b"/>
奏之上寖不悦復之言先是淮南節度使陳少㳺首稱<lb/>
臣於李希烈鳳翔將李楚琳殺節度使張鎰以應朱泚<lb/>
鎰判官韋臯先知隴州以隴之判卒數百人拒泚故復<lb/>
請行勸懲之命焉<lb/>
貞元三年正月上命玉工為帶有一銙誤墜地壊焉工<lb/>
者六人私以錢數萬市玉以補壊者既與諸銙相埒矣<lb/>
及獻上即指其所補者曰此銙光彩何不相類工人叩<lb/>
頭伏罪上震怒令於京兆府各决重杖處死責其欺㒺<lb/>
<pb n="KR2m0002_WYG_051-18a"/>
詔至中書宰相柳渾執奏曰陛下若便賜死則已今事<lb/>
下有司請存詳理况玉工之罪或未詳審只縁人命至<lb/>
重所以獄讞有疑且方春極刑恐傷和氣容臣條奏以<lb/>
正刑典遂案律文但罪先壊玉者以誤傷乘輿器服杖<lb/>
一人餘五人並釋之以聞詔可其奏先韓滉自淛西入<lb/>
覲上虗已待之至於調兵食籠鹽鐵勾官吏贓罰鋤豪<lb/>
强兼幷上委仗焉每奏事或踰日旰他相充位而已公<lb/>
卿救過不暇莫敢枝梧者滉嘗於省中榜吏至死渾雖<lb/>
<pb n="KR2m0002_WYG_051-18b"/>
滉所引惡其專權正色謂之曰先相公狷察為相不經<lb/>
年而罷况省闥非刑人之地相公奈何蹈前非行於今<lb/>
日專立威福豈尊主卑臣之道滉感悟媿悔為霽威焉<lb/>
時渾判門下省吏曰當過官渾悄然曰守職宜委有司<lb/>
更紛擾之非賢者用心也士或千里辭家以干㣲禄小<lb/>
邑主辦豈慮無能况旌善進賢事不在此其年吏曹擬<lb/>
官無量退者及渾瑊與吐蕃會盟於平涼其日上御便<lb/>
殿謂宰臣曰和戎息師國之大計今日將帥與卿同<lb/>
<pb n="KR2m0002_WYG_051-19a"/>
歡馬燧前賀曰此之一盟國家將百年内更無蕃冦之<lb/>
患渾跪對曰五帝無誥誓三王無盟詛是知盟詛之興<lb/>
在於季末今盛明之朝豈可復行吐蕃不知禮義易以<lb/>
兵制難以信結今日會約臣竊憂之李晟繼前曰臣生<lb/>
邉城備知蕃人動先詐偽今日之事誠如柳渾所憂上<lb/>
變色曰柳渾書生未逹邉事大臣智術英果亦有斯言<lb/>
乎渾晟咸頓首俯伏遂令歸中書其夜三更邠寜節度<lb/>
使韓逰環遣使叩開苑門奏云盟會不成將士覆沒上<lb/>
<pb n="KR2m0002_WYG_051-19b"/>
驚翌日臨軒慰勉渾曰卿文儒之士乃知軍戎情偽言<lb/>
成先覺有足嗟賞自此驟加禮異<lb/>
八年四月宰臣陸贄奏請臺省長官自薦屬官有曠敗<lb/>
則連坐舉主上許之俄㫖曰外議以諸司所舉多引用<lb/>
親黨兼通賂遺不得實才今後卿等宜自選擇贄曰今<lb/>
之臺省長官皆是當朝華選孰有狥私妄舉以傷名取<lb/>
利耶所謂臺省長官即僕射尚書左右丞侍郎及御史<lb/>
大夫中丞是也陛下比擇輔相多亦出於其中今之宰<lb/>
<pb n="KR2m0002_WYG_051-20a"/>
臣即徃日臺省長官也今之臺省長官即將來之宰相<lb/>
也但是職名暫異固非行業頓殊豈有為長官之時不<lb/>
能擇一二属吏居宰相之位則可擇千百具僚物議悠<lb/>
悠其惑頗甚上竟不行<lb/>
二十一年三月左僕射平章事賈耽以王叔文用事稱<lb/>
疾歸第鄭珣瑜亦稱疾不起二相皆天下重望相次歸<lb/>
臥諸宰臣方㑹食於中書故事百僚無敢通見者王叔<lb/>
文召直省令報直省懼入白韋執誼起迎就其舍語時<lb/>
<pb n="KR2m0002_WYG_051-20b"/>
杜佑高郢皆停筯以待報云王嗣使索飯索飯韋相公<lb/>
與之同食佑郢心知不可畏而不敢言玽瑜獨嘆曰吾<lb/>
豈可復處此乎顧左右索馬徑歸不起叔文亦無所顧<lb/>
忌焉<lb/>
元和元年九月平西蜀初劉闢作亂上不欲用兵羣議<lb/>
未决宰臣杜黄裳堅請討之以髙崇文為行營節度俱<lb/>
文珍為都監數月無功黄裳奏曰往年討呉少誠于淮<lb/>
西韓全義兵敗縁當時所徴之兵各有主將又制自監<lb/>
<pb n="KR2m0002_WYG_051-21a"/>
軍故也今日用兵與貞元時不異臣竊為陛下惜之若<lb/>
獨任崇文必濟上從之及蜀平諸相入賀上獨勞黄裳<lb/>
曰卿之功也黄裳自始經營討闢至于成功指授崇文<lb/>
素憚保義軍節度使劉澭黄裳謂曰若不盡命以劉澭<lb/>
代之由是得崇文之死力時宿將專征者甚衆自謂當<lb/>
選詔出用崇文人人大驚及王師入成都擒劉闢以獻<lb/>
詔刻石紀功于鹿頭山下二年二月上謂宰相曰朕常<lb/>
覧前史見厯代帝王或怠於聼理或煩於親政互有得<lb/>
<pb n="KR2m0002_WYG_051-21b"/>
失其理安在杜黄裳對曰帝王之務在於修已簡易擇<lb/>
賢任之宵衣旰食以求人瘼捨已從人以務厚下固不<lb/>
可怠肆安逸然事有綱領大小當務知其逺者大者至<lb/>
如簿書獄讞官吏能否夲非一人之所自任也秦始皇<lb/>
自程决事見嗤前代諸葛亮伯國之相耳二十罰以上<lb/>
自省之亦下為敵國所誚知不乆堪魏明帝欲案尚書<lb/>
省疑事陳橋稱不可隋文帝日昃聴政毎命衛士𫝊餐<lb/>
太宗文皇帝亦笑其煩察則為人上之體固不可代下<lb/>
<pb n="KR2m0002_WYG_051-22a"/>
司職但擇人委任責其功效賞罰苟信誰不盡心𫝊稱<lb/>
帝舜之徳曰夫何為哉恭已而已能舉十六相去四凶<lb/>
豈與勞神疲體自任耳目之主同年而語哉但人主之<lb/>
道患其不能推誠人臣之道患其不能自竭由是上疑<lb/>
下詐禮貌或虧欲求共理自然難致苟去此弊何患不<lb/>
至于理上深然其言<lb/>
十月淮西節度使李錡請朝覲上問宰臣武元衡曰不<lb/>
可且錡先請來朝覲詔既許之即又稱疾是可否在錡<lb/>
<pb n="KR2m0002_WYG_051-22b"/>
也今陛下新臨寳位天下屬耳目焉若使奸臣得遂其<lb/>
私則威令從此去矣上曰然遽命追之錡果詐窮而反<lb/>
三年十一月上問為治之要何先宰臣裴垍對曰先正<lb/>
其心上深然之<lb/>
五年正月上謂宰臣<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>灾祈福之説其事信否李藩對<lb/>
曰臣竊觀自古聖賢皆不禱祠故楚昭王有疾卜者謂<lb/>
河為祟昭王以河不在於楚非所獲罪孔子以為知天<lb/>
道仲尼疾病門人子路請禱仲尼以為天道助順繫於<lb/>
<pb n="KR2m0002_WYG_051-23a"/>
所行已既全徳無愧屋漏故答子路云丘之禱乆矣書<lb/>
云惠廸吉從逆凶言順道則吉從逆則凶詩云自求多<lb/>
福則禍福之來感應行事若苟為非道則何福可求是<lb/>
以漢文帝每有祭祀使有司敬而不祈其見超然可謂<lb/>
盛徳若使神明無知則安能降福必其有知則私已求<lb/>
媚之事君子尚不可恱之也况於神明乎由此言之則<lb/>
履信思順自天祐之茍異扵此實難致福故堯舜之務<lb/>
唯求脩已以安百姓管仲云義於人者知其神盖以人<lb/>
<pb n="KR2m0002_WYG_051-23b"/>
為神主故但務安人而已虢公求神以致危亡王莽妄<lb/>
祈以速漢兵古今明誡書傳所紀伏乞陛下以漢文孔<lb/>
子之意為準則百福俱臻矣上深嘉之<lb/>
　<lb/>
　<lb/>
　<lb/>
　<lb/>
　唐㑹要卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷二十八</head> <lb/>
    <p>
<pb n="KR2m0002_WYG_028-1a"/>
欽定四庫全書<lb/>
　唐㑹要卷二十八<lb/>
　　　　　　　　　　　　　宋　王溥　撰<lb/>
　　蒐狩<lb/>
武徳元年六月二十四日萬年縣法曹孫伏伽上書曰<lb/>
陛下龍舉晉陽天下響應計不旋踵大位遂崇陛下勿<lb/>
以唐得天下之易不知隋失天下之不難也陛下貴為<lb/>
天子富有天下動則左史書之言則右史書之既為竹<lb/>
<pb n="KR2m0002_WYG_028-1b"/>
帛所拘何可恣情不慎凡有蒐狩須順四時既代天理<lb/>
物安得非時妄動<lb/>
五年十二月九日諫議大夫蘇世長從幸涇陽之華池<lb/>
校獵上謂朝臣曰今日畋樂乎世長曰陛下逰獵薄廢<lb/>
萬幾不滿十旬未為大樂髙祖色變既而笑曰狂發耶<lb/>
世長曰為臣私計即狂為陛下國計即忠矣<lb/>
八年十月二十日校獵於周氏陂秦王文學禇亮以冦<lb/>
亂漸平每冬畋狩遂上疏諫曰陛下旰食思政廢寢憂<lb/>
<pb n="KR2m0002_WYG_028-2a"/>
民用農隙之餘遵冬狩之禮獲車之所逰踐虞旗之所<lb/>
涉厯網惟一面禽止三驅縱廣成之獵士觀上林之手<lb/>
搏斯固畋弋之常規而皇王壯觀至於親迫猛獸臣竊<lb/>
惑之何者筋力驍悍爪牙輕健弩一發未必挫其畏率<lb/>
然驚輳事生慮外如或近林藂未填坑谷駭屬車之後<lb/>
乗犯官騎之清塵小臣怯懦私懐悚慄陛下以至聖之<lb/>
姿垂將來之敎降情納下无隔直言敢縁天造冒陳丹<lb/>
懇上納之<lb/>
<pb n="KR2m0002_WYG_028-2b"/>
其年十二月髙祖謂侍臣曰蒐獵以供宗廟朕當躬其<lb/>
事以申孝享之誠于是狩於鳴犢泉之野<lb/>
貞觀五年正月十三日大蒐於昆明池夷落君長從上<lb/>
謂髙昌王麴文泰曰大丈夫在生樂事有三天下太平<lb/>
家給人足一樂也草淺獸肥以禮畋狩弓不虚發箭不<lb/>
妄中二樂也六合大同萬方咸慶張樂髙宴上下歡合<lb/>
三樂也今日王可從禽明當歡宴耳<lb/>
其年十月二十日上將逐兎於後苑左領軍執失思力<lb/>
<pb n="KR2m0002_WYG_028-3a"/>
諫曰天授陛下為華夷父母何得自輕倘使萬一馬有<lb/>
顛躓將若之何上顧而異之及又將逐兎思力乃脱帶<lb/>
刀跪而固請上為止焉<lb/>
十一年十月射猛獸洛陽苑羣豕突出林中上引弓四<lb/>
發殪四豕有雄彘突及馬鐙民部尚書唐儉收馬搏之<lb/>
上拔劔斷豕顧笑曰天策長史不見上將擊賊耶何懼<lb/>
之甚對曰漢祖以馬上得之不以馬上理之陛下以武<lb/>
定四方豈復逞雄心於一獸上納之因為罷獵特進魏<lb/>
<pb n="KR2m0002_WYG_028-3b"/>
徴上表諫曰臣聞漢孝武帝好格猛獸司馬相如諫曰<lb/>
力稱烏獲㨗言慶忌人誠有之獸亦宜然卒然遇逸材<lb/>
之獸駭不存之地雖烏獲逢䝉之伎不得用而枯木朽<lb/>
株盡為難矣雖萬全而無患然本非天子所宜近也臣<lb/>
伏聞車駕近出親格猛獸晨趨夜還以為萬乘之尊闇<lb/>
行荒野踐深林汚豐草甚非萬全之計願陛下割過情<lb/>
之娱罷格獸之樂則天下幸甚至十一月十五日狩於<lb/>
濟源之陵山上曰古者先驅以供宗廟今所獲鹿宜令<lb/>
<pb n="KR2m0002_WYG_028-4a"/>
所司造脯醢以充薦享祕書監虞世南諫曰陛下因聴<lb/>
覽之餘辰順天道以殺伐將欲躬摧班掌親御皮軒窮<lb/>
猛獸之窟穴盡逸材之林藪夷凶剪暴以衛黎元收革<lb/>
擢羽用充軍器舉旗郊獲式遵前古然黄屋之尊金轝<lb/>
之貴八方之所仰徳萬國之所係心清道而行猶戒銜<lb/>
橛斯盖重慎防微為社稷計也是以馬卿直諫於前張<lb/>
昭變色於後臣誠微末敢忘斯義且天弧星罼所殪已<lb/>
多頒禽賜獲皇恩亦溥伏願時息獵車且韜長㦸不拒<lb/>
<pb n="KR2m0002_WYG_028-4b"/>
芻蕘之請降納溝澮之流袒裼徒搏任之羣下則貽範<lb/>
百王永光萬世<lb/>
十六年十二月二十三日狩於驪山時隂寒晦㝠圍兵<lb/>
斷絶上乗髙望之欲捨其罰恐虧軍令乃逥轡入谷以<lb/>
避之<lb/>
永徽元年髙宗出獵在路雨因問諫議大夫谷那律曰<lb/>
油衣若為得不漏對曰能以瓦為之必不漏矣上悦因<lb/>
此不復獵<lb/>
<pb n="KR2m0002_WYG_028-5a"/>
龍朔元年十月五日狩于陸渾縣六日至飛山頓髙宗<lb/>
親御弧矢獲四鹿及兎數十頭晚次御營望見大官烹<lb/>
羊欲供百官之膳因問侍中許圉師曰朕目擊彼羊在<lb/>
於格下見其無罪就戮非無惻怛之情今欲以死獸易<lb/>
之可乎圉師曰昔齊宣王見人欲將牛以釁鐘因曰我<lb/>
觀此牛觳觫似無罪而就死地乃不釁鐘陛下取已死<lb/>
之鹿代欲刲之羊則堯舜之用心也遂釋其羊不殺九<lb/>
日又於山南布圍大順府果顔王萬興以輒先促圍集<lb/>
<pb n="KR2m0002_WYG_028-5b"/>
衆欲斬之上謂侍臣曰軍令有犯罪在不赦但恐外人<lb/>
謂我翫好畋獵輕棄人命又以其經從征遼有功特令<lb/>
放免上于是製冬狩詩<lb/>
總章二年九月車駕自九成宫還京仍西狩校習自麟<lb/>
逰西北達岐梁歴普潤至雍為兩圍殿中侍御史杜易<lb/>
簡賈言忠監圍山阜懸危躡蹻杖策不得暫停凡五日<lb/>
而合劾奏將軍劉𤣥意黄河上等處斷圍𤣥意竟抵罪<lb/>
黄河上圍日軍容齊整詔特原之<lb/>
<pb n="KR2m0002_WYG_028-6a"/>
先天元年十月七日幸新豐獵於驪山之下至十一月<lb/>
三日侍中魏知古上詩諫曰常聞夏太康五子訓禽荒<lb/>
我后來冬狩三驅盛禮張順時鷹隼擊講事武功揚奔<lb/>
走未及去翾飛豈暇翔非熊從渭水瑞翟想陳倉此欲<lb/>
誠難縱茲逰不可常子雲陳羽獵僖伯諫漁棠得失鑒<lb/>
齊楚仁恩念禹湯雍熙諒在宥亭毒非多傷辛甲令為<lb/>
史虞箴遂孔彰手制曰卿所進獵渭濱十韻三復研精<lb/>
良增歎美兹向温湯觀省風俗時因暇景掩羣而畋開<lb/>
<pb n="KR2m0002_WYG_028-6b"/>
一面之羅展三驅之禮無情校獵匪慕前禽卿有箴規<lb/>
輔予不逮合賜物十五段以申勸奬<lb/>
開元三年十月二十四日大蒐於鳯泉下制曰今四方<lb/>
無事百穀有成因孟冬之月臨右輔之地戒兹五校爰<lb/>
備三驅非謂獲多庶存除害乃者長圍已合大綏未舉<lb/>
而夜聞朔風天降微雪狐裘且御未免祁寒鶉衣不充<lb/>
寜堪深露朕為父母育彼黎元中宵耿然明發增惕其<lb/>
圍兵並放散各賜布二端綿一純<lb/>
<pb n="KR2m0002_WYG_028-7a"/>
七年十月右補闕崔向上疏曰臣聞千金之子坐不垂<lb/>
堂百金之子立不倚衡况居大寳之位也哉陛下宜保<lb/>
萬夀之體副三靈之望安可輕出入重盤逰乎天子三<lb/>
田前古有訓豈惟為乾豆賓客庖厨者哉亦將以閲兵<lb/>
講武誡不虞也詩美宣王之田徒御不驚有聞無聲謂<lb/>
畋獵時人皆銜枚有善聞而無譁喧也又曰悉率左右<lb/>
以燕天子謂悉驅禽順其左右之宜以安待王射也則<lb/>
知大綏將下亦有禮焉側聞畋於渭濱有異于是六飛<lb/>
<pb n="KR2m0002_WYG_028-7b"/>
馳騁萬騎騰躍衝翳薈蹴䝉蘢越嶃險靡榛藂紅塵坐<lb/>
昏白日將暗毛羣擾攘羽族繽紛左右戎夷並申勇敢<lb/>
攢鏑亂下交刃霜飛而降尊亂卑争㨗于其間豈不殆<lb/>
哉夫環衛而居暴客攸待清道而出行人尚驚如有墜<lb/>
駕之慮流矢之變獸窮則摶鳥窮則攫陛下復何以當<lb/>
之哉静言思之臣深為陛下戰慄也書曰不畏入畏又<lb/>
曰從諫則聖惟陛下深思逺慮以誡後圖則天下孰不<lb/>
幸甚<lb/>
<pb n="KR2m0002_WYG_028-8a"/>
貞元十一年十二月臘日畋于苑中止其多殺行三驅<lb/>
之禮軍士無不知感畢事幸神策軍左廂勞饗軍士而<lb/>
還<lb/>
元和三年七月上謂宰臣曰朕昨因閲秋稼行苑至東<lb/>
祇以鷹犬自隨本非畋獵于時雖覺行人聚觀亦無傷<lb/>
稼之意而諫官在外章疏頗煩意何為耶卿等知否李<lb/>
吉甫對曰陛下軫念黎元親問禾黍察閭里之疾苦知<lb/>
稼穡之艱難此則聖主憂勤天下幸甚但以弧矢前驅<lb/>
<pb n="KR2m0002_WYG_028-8b"/>
鷹犬在後田野縱觀見車從之盛以為萬乘校獵𫝊說<lb/>
必多諫諍之臣義當守職既有聞見理合上諫緘嘿則<lb/>
懷尸素之慙獻言又懼觸鱗之禍果決以諫實謂守官<lb/>
正當嘉尚非足致詰夫蒐狩之制古今不廢必在三驅<lb/>
有節無馳騁之危戒銜橛之變既不殄物又不數行則<lb/>
禮經所髙固非有害然逐兎呼鷹指顧之樂忘危履險<lb/>
易以溺人故老氏譬以發狂昔賢以為至誡陛下每與<lb/>
臣等討論古昔追踪堯舜固當棄常俗之末務詠聖祖<lb/>
<pb n="KR2m0002_WYG_028-9a"/>
之格言願以狥物為心克己為慮則昇平可致聖祚無<lb/>
疆羣臣異議不禁自息上曰卿言是也朕亦深悟矣<lb/>
五年十一月上頻出逰畋吏部郎中栁公綽欲因事諷<lb/>
諫乃獻醫箴一篇曰天布寒暑不私于人品類既一崇<lb/>
髙以均惟謹好愛能保其身清浄無瑕輝光以新寒暑<lb/>
滿天地之間浹肌膚于外好愛溢耳目之前誘心知于<lb/>
内端潔為隄奔射亦敗氣行無間隙不在大睿聖之姿<lb/>
清明絶俗心正無邪志髙寡欲謂天髙矣氛䝉晦之謂<lb/>
<pb n="KR2m0002_WYG_028-9b"/>
地厚矣横流潰之聖情超邁萬方頼之飲食所以資身<lb/>
也過則生患衣服所以稱徳也侈則生慢惟過與侈心<lb/>
則隨之氣與心流疾亦伺之聖心不惑孰能移之畋逰<lb/>
恣樂流情蕩志馳騁勞形叱咤傷氣天下之重從禽為<lb/>
戲不養其外前修所忌聖心非之孰敢違之乗氣而生<lb/>
嗜慾以萌氣離有患氣凝則成巧必喪真智必誘情去<lb/>
彼煩慮在此誠明醫之上者理于未然患居慮後防處<lb/>
事先心静樂行體和道全然後能徳施萬物以享祚億<lb/>
<pb n="KR2m0002_WYG_028-10a"/>
年聖人在上各有攸䖏庶政有官羣藝有署臣司大醫<lb/>
敢告諸御帝深嘉納之<lb/>
長慶四年三月赦文鷹犬之流本備蒐狩委所司量留<lb/>
多少其餘勅州府更不用進來<lb/>
㑹昌元年十月車駕幸咸陽校獵<lb/>
二年十月校獵於大白原諫議大夫髙少逸於閤内論<lb/>
奏曰陛下校獵太頻出城稍逺萬幾廢弛晨去暮歸况<lb/>
方用兵師尤宜停止上改容勞之少逸退上謂宰臣曰<lb/>
<pb n="KR2m0002_WYG_028-10b"/>
諫官甚要朕時聞其言庶幾減過也<lb/>
　　祥瑞上<lb/>
儀制令諸祥瑞若麟鳳龜龍之類依圖書大瑞者即隨<lb/>
表奏其表惟言瑞物色目及出處不得茍陳虚飾告廟<lb/>
頒下後百官表賀其諸瑞並申所司元日以聞其為獸<lb/>
之類有生獲者放之山野餘送太常若不可獲及木連<lb/>
理之類有生即具圖書上進詐偽瑞應者徒二年若灾<lb/>
祥之類史官不實對者罪三等<lb/>
<pb n="KR2m0002_WYG_028-11a"/>
武徳元年七月新豐鸚鵡谷水清世𫝊此水清天下平<lb/>
開皇初暫清復濁至是復清<lb/>
七年閏七月十三日長安古城監渠水生鹽色紅白而<lb/>
味甘狀如方印<lb/>
八年三月十三日赤雀巢於殿門<lb/>
九年四月二十五日甘露降於中華殿之桐樹泫如冰<lb/>
雪以示羣臣<lb/>
貞觀二年九月三日詔朕每見諸方表奏符瑞慙懼增<lb/>
<pb n="KR2m0002_WYG_028-11b"/>
深且安危在於人事吉凶繫於政術若時主昏庸靈貺<lb/>
未能成其美如理道休明庶徴不能致其惡以此而言<lb/>
未為可恃今以後麟鳳龜龍大瑞之類依舊表奏自外<lb/>
餘瑞宜申所司其大瑞應奏者惟録瑞物色目及出見<lb/>
處所更不得茍陳虚詞<lb/>
十二年六月六日滁州言野蠶成繭徧於山阜至十三<lb/>
年野蠶又食槲葉成繭大如奈其色緑凡收六千五百<lb/>
七十石至十四年六月又收八千三百石<lb/>
<pb n="KR2m0002_WYG_028-12a"/>
十四年二月十四日陜州刺史房仁裕奏所管界内二<lb/>
百餘里正月元日河水變清四日乃止<lb/>
十六年四月二日皇太子初立有雄雉飛集東宫明徳<lb/>
殿前上問禇遂良是何祥也遂良對曰昔秦文公時有<lb/>
童子化為雉雌者鳴於陳倉䧺者鳴於南陽童子言曰<lb/>
得雄者王得雌者霸文公遂以為寶雞祠漢光武得雄<lb/>
遂起南陽而有四海陛下舊封秦王故雄雌見於秦地<lb/>
此所以彰表明德也上大悦曰立身之道不可無學<lb/>
<pb n="KR2m0002_WYG_028-12b"/>
十七年九月皇太子寢室中産素芝十四莖並為龍鳳<lb/>
之形<lb/>
十八年十月八日山南獻木連理交錯玲瓏有司羅目<lb/>
一丈之餘并枝者二十餘所司徒長孫無忌曰自來嘉<lb/>
祥雜還陛下推而勿居遂令史臣閣筆無以示後因相<lb/>
率拜賀上曰朕觀古之帝皇覩妖災則懼而修徳者福<lb/>
自至見祥瑞則逸而行惡者禍必臻今瑞應之來朕當<lb/>
勞心苦力以答天地耳何煩致賀<lb/>
<pb n="KR2m0002_WYG_028-13a"/>
二十年十一月汾州上言青龍白龍見白龍吐物初在<lb/>
空中有光如火至地䧟入地二尺掘之則𤣥金也<lb/>
二十一年正月玉華宫李樹連理隔澗合枝<lb/>
顯慶四年八月二十五日司勲員外郎源行守家毛桃<lb/>
樹生李實太子詹事李寛等上表陳賀上謂侍臣曰凡<lb/>
厥休祥雖云美事若其不實取笑後人朕嘗見先朝說<lb/>
隋煬帝好聞祥瑞嘗有野雀集於殿上校尉唱云此是<lb/>
鸞鳥有衛士報云村野之中大有此物校尉乃笞衛士<lb/>
<pb n="KR2m0002_WYG_028-13b"/>
仍奏為鸞煬帝不究真虚即以為瑞仍名此殿為儀鸞<lb/>
嗤笑至今未弭人之舉措安可不思今李寛等所言得<lb/>
無類此凡祥瑞之體理須明白或龍飛在泉衆人同見<lb/>
雲色雕綺觀者非一如此之輩始號嘉祥自餘虚實難<lb/>
明不足信者豈得妄相牽率稱賀闕前<lb/>
龍朔三年十月十六日絳州麟見二十六日含元殿前<lb/>
麟趾見至來年正月一日改元麟徳<lb/>
長夀二年正月元日夜大雪質明而晴上謂侍臣曰俗<lb/>
<pb n="KR2m0002_WYG_028-14a"/>
云元日有雪則百穀豐未知此語故實文昌左丞姚璹<lb/>
對曰汜勝之書云雪是五穀之精以其協和則年穀大<lb/>
獲又宋孝武帝大明五年元日降雪以為嘉瑞上曰朕<lb/>
御萬方心存百姓如得年登嵗稔此即為瑞雖獲麟鳳<lb/>
亦何用焉<lb/>
三年十一月一日陳州上言宛邱縣鳳凰集衆鳥數萬<lb/>
前後翔從行列齊整色别為羣三日遂改元儀鳳<lb/>
開元十三年九月十三日潞州獻瑞應圖上謂宰臣曰<lb/>
<pb n="KR2m0002_WYG_028-14b"/>
朕在潞州但靖以恭職不記此事今既固請編録卿喚<lb/>
取藩僚舊邸問其實事然後修圖上又謂宰臣曰往昔<lb/>
史官惟記灾異將令王者懼而修徳故春秋不書祥瑞<lb/>
惟記有年聖人之意明矣遂勅天下諸州不得更奏祥<lb/>
瑞至大厯十四年閏五月十四日澤州進慶雲圖制曰<lb/>
朕以時和年豐為嘉祥以進賢遂忠為良瑞如慶雲靈<lb/>
草異木自今已後並不須進諸道亦宜凖此<lb/>
十九年四月一日揚州奏穭生稻二百一十五頃再熟<lb/>
<pb n="KR2m0002_WYG_028-15a"/>
稻一千八百頃其粒如常稻无異<lb/>
天寶三載三月六日武威郡奏番禾縣嘉瑞鄉天寶山<lb/>
有醴泉湧出石化為瑞麪逺近貧乏者取以給食遂改<lb/>
番禾縣為寶縣<lb/>
大厯二年嶺南節度使徐浩奏十一月二十五日當管<lb/>
懐集縣陽雁来乞編入史從之<hi>先是五嶺之外翔雁不到浩以為陽為君徳雁</hi>
<hi>隨陽者臣歸君之象也</hi>
五年九月太原奏文水縣冬蠶成繭<lb/>
<pb n="KR2m0002_WYG_028-15b"/>
八年七月解縣安邑兩池生乳鹽户部侍郎韓滉判度<lb/>
支請薦於清廟編之史冊從之至十二年十一月賜號<lb/>
寶應慶靈池<lb/>
興元元年八月亳州真元縣大空寺李樹植來十四年<lb/>
長一丈八尺今春枝忽上聳髙六尺周逥似蓋九十餘<lb/>
尺先天觀𤣥元皇帝太后陵槐樹下有靈泉湧出上有<lb/>
雲氣五色黄龍再見於泉中<lb/>
貞元八年正月鄂州觀察使何士幹獻白鹿上曰朕初<lb/>
<pb n="KR2m0002_WYG_028-16a"/>
即位即止祥瑞士幹致白鹿其謂我何還之彼當慚懼<lb/>
留之逺近復獻竟不視遂放于苑中焉<lb/>
十年正月西川奏當管甘露降松栢樹竹藂等二千四<lb/>
百四十二處<lb/>
其年懷州奏獲白雀二<lb/>
十一年二月同州進五色鷹八月潞州進白鶻<lb/>
十一月潭州進赤烏<lb/>
十二年七月東都留守奏苑内生芝草一株是月河陽<lb/>
<pb n="KR2m0002_WYG_028-16b"/>
進白鸜鵒二<lb/>
十八年八月滄州言白龍見<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷二十八<lb/>
</p>
<p>
</p>
  </div>
</body>
</text>
</TEI>
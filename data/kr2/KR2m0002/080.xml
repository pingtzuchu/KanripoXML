<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷八十</head> <lb/>
    <p>
<pb n="KR2m0002_WYG_080-1a"/>
欽定四庫全書<lb/>
　唐㑹要卷八十<lb/>
　　　　　　　　　　　　　宋　王溥　撰<lb/>
　　諡法下<lb/>
敬<hi>令善與法曰敬衆方克就曰敬夙夜警戒曰敬夙夜就事曰敬夙興夜寐曰敬齋荘中正曰敬廣直勤正</hi>
<hi>曰敬難不忘君曰敬陳善閉邪曰敬受命不遷曰敬</hi>贈并州都督渤海王奉慈贈<lb/>
㐮州都督武安縣公楊䖍盛贈特進長平縣男竇琮贈<lb/>
同州刺史安邑縣男裴矩贈特進譙國公竇奉節贈荆<lb/>
<pb n="KR2m0002_WYG_080-1b"/>
州大都督范陽郡公張延師贈幽州都督長平縣男楊<lb/>
纂贈工部尚書武陵郡公栢季纂贈禮部尚書夀陵縣<lb/>
男栁亨懐州刺史孝昌縣男許智仁贈工部尚書譙國<lb/>
公周範凉州都督南康郡公韓孝威贈齊州都督武都<lb/>
郡公權萬紀贈太常卿濟南縣男唐皎贈荆州大都督<lb/>
樂安縣男任雅相國子祭酒北平縣男楊嶠贈工部尚<lb/>
書宋慶禮<hi>開元七年卒太常博士張星曰慶禮太剛則折至察無徒從事東北所亡萬計所為害于</hi>
<hi>國家按諡法好功自是曰耑請諡為耑禮部員外郎張九齡駁之曰營州鎮北戎夷扼喉斷臂逆則致其死命</hi>
<pb n="KR2m0002_WYG_080-2a"/>
<hi>用為其主人士稱樂抑其来尚矣尋罷海運用廣歳儲邉亭宴然河朔無擾試與興師之費轉輸之勞較其優</hi>
<hi>劣孰為利害而云所亡萬計一何謬哉安有踐其跡以制實貶其諡以詢虚乘慮始以謗聲忘經逺之權利義</hi>
<hi>非得所孰謂可行請以所議更下太常庻表行之跡可尋而易名之典不墜也星復執前議慶禮兄子辭玉稱</hi>
<hi>寃乃諡曰敬</hi>太子少保徐國公劉幽求光禄卿清河縣公張<lb/>
宥贈户部尚書鄧景山贈禮部尚書程鎮之贈尚書左<lb/>
僕射蕭國公班宏贈太子太傅劉從一贈刑部尚書周<lb/>
皓贈吏部尚書劉賛贈僕射劉公濟故兵部尚書東都<lb/>
留守顧少連贈太子少傅衛次公贈工部尚書劉伯芻<lb/>
<pb n="KR2m0002_WYG_080-2b"/>
故太子賓客李翼贈尚書右僕射杜羔贈左僕射王䖍<lb/>
休故華州刺史崔植故兵部侍郎裴潾贈右僕射王紹<lb/>
贈司空髙承簡故宣州觀察使穆賛<lb/>
僖<hi>質美受諫曰僖小心畏忌曰僖小心恭慎曰僖</hi>左衛将軍考城縣伯獨孤開<lb/>
逺贈工部尚書彭城郡公劉審禮<lb/>
隠<hi>隠拂于成曰隠不明誤國曰隠懐情不盡曰隠</hi>太子建成<hi>貞觀二年三月有司奏諡息王為戾</hi>
<hi>上令改議諡杜淹奏改靈又不許乃諡曰隠</hi>贈刑部尚書韋渠牟贈太尉韓𢎞<lb/>
悼<hi>遭難守禮曰悼恐懼從禮曰悼未中年而夭曰悼</hi>贈司空酆王元亨贈益州<lb/>
<pb n="KR2m0002_WYG_080-3a"/>
大都督蜀王愔贈益州大都督原王孝夏王一<lb/>
㐮<hi>辟土有得曰㐮因事有功曰㐮</hi>贈并州大都督莒國公唐儉贈開府<lb/>
儀同三司邳國公長孫順德贈荆州都督譙國公柴紹<lb/>
贈輔國大将軍夔國公劉𢎞基贈荆州都督平陽縣公<lb/>
王長諧贈并州都督渝國公劉政㑹贈禮部尚書彭城<lb/>
郡公劉德威贈左金吾大将郕國公姜行本贈荆州都<lb/>
督郯國公張公謹贈荆州總管譚國公丘和贈吏部尚<lb/>
書安吉郡公杜淹贈工部尚書上原縣公賀蘭暠贈越<lb/>
<pb n="KR2m0002_WYG_080-3b"/>
州都督譙郡公周道務荆州都督文水郡公邱行恭贈<lb/>
代州都督同安郡公鄭仁泰贈荆州都督懐寜縣公杜<lb/>
君綽贈工部尚書中山郡公崔日知贈太子少傅王承<lb/>
業太子詹事吴仲孺贈右僕射張鎰贈靈州大都督韓<lb/>
逰瓌太子太傅薊國公李叔明贈刑部尚書任廸簡贈<lb/>
司徒張建封<hi>初博士林寳諡曰忠博士崔詔改諡曰㐮</hi>
胡<hi>保人耆艾曰胡稱年夀考曰胡</hi>左監門大将軍應國公李粲<lb/>
愍<hi>佐國邅憂曰愍禍亂方作曰愍佐國逢難曰愍使人悲傷曰愍</hi>恒山郡王承乾贈幽<lb/>
<pb n="KR2m0002_WYG_080-4a"/>
州都督道國公周法明贈工部尚書髙彦昭<hi>按彦昭初事李正已</hi>
<hi>及子納叛國彦昭以濮州降于河南都統劉𤣥佐納怒殺其妻子女九嵗見其母兄将就害拜天而祝仍問其</hi>
<hi>故曰以天之神明将有祈也女曰天如神明豈使我効順而就戮也不拜而死上聞之乃下太常議諡曰愍</hi>
哀<hi>恭仁短折曰哀早孤短折曰哀</hi>楚王智雲懐王敏汴王璥<lb/>
殤<hi>童䝉短折曰殤短折不成曰殤</hi>江王囂㐮王重<lb/>
思<hi>追悔前過曰思柔能自勉曰思通明爽願曰思深慮道逺曰思</hi>彭王元則安定公主<lb/>
荒<hi>凶年無穀曰荒昏亂紀度曰荒縱樂無厭曰荒内外滛亂曰荒好樂怠政曰荒從禽無厭曰荒從樂不反</hi>
<hi>曰荒</hi>右衛大将軍贈歸義郡王阿史那咄苾<lb/>
<pb n="KR2m0002_WYG_080-4b"/>
剌<hi>暴慢九卿曰剌狠愎遂過曰剌不思安樂曰剌</hi>巢王元吉<lb/>
醜<hi>怙威肆行曰醜</hi>尚父贈太傅博陵郡王李輔國<lb/>
繆<hi>名與實爽曰繆</hi>贈司空留國公封德彞<hi>太宗初諡曰明後治書侍御史唐臨追駁</hi>
<hi>曰包藏之状死而後發猥加贈諡未正嚴科太宗令百官詳議禮部尚書唐儉等議曰罪暴身後恩結生前所</hi>
<hi>歴之官不可追奪請降贈改諡詔從之乃諡曰繆</hi>贈勝州都督執失思力贈太<lb/>
子太保裴延齡太子太保李程<lb/>
勇<hi>率義恭用曰勇率義死國曰勇致命為仁曰勇奮身為義曰勇持義不撓曰勇知死不避曰勇</hi>贈潭<lb/>
州都督巢國公錢九隴贈左武衛将軍彭城郡公吴志<lb/>
<pb n="KR2m0002_WYG_080-5a"/>
意贈代州都督許洛仁贈左監門将軍成三郎贈靈州<lb/>
都督拓跋守寂贈司空李懐譲<lb/>
莊<hi>威而不猛曰荘</hi>贈司徒虢王元鳯贈幽州都督邢國公蘇定<lb/>
方贈侍中明崇儼太子詹事廣平郡公陸餘慶贈司空<lb/>
崔元戎幽州節度使贈太師張仲武<lb/>
温<hi>德性寬柔曰温</hi>絳州刺史昌武縣子孔禎贈禮部尚書扶陽<lb/>
縣公韋承慶<lb/>
良<hi>小心敬事曰良理順習善曰良</hi>贈禮部尚書滑國公皇甫無逸<hi>太常考行</hi>
<pb n="KR2m0002_WYG_080-5b"/>
<hi>諡曰孝禮部尚書王珪駁其官蜀之初自當扶侍老母與之同去申其色飬而乃留在京師子道未足何能為</hi>
<hi>孝乃諡為良</hi>中散大夫守少府監胡珦故太子少傅閻濟美<lb/>
贈金紫光禄大夫長孫敬<lb/>
密<hi>追補前過曰密</hi>祕書監武陽縣侯蕭德言贈司空鄭國公竇<lb/>
抗<lb/>
縱<hi>諡法無縱字</hi>贈左衛大将軍宇文士及<hi>初諡為恭黄門侍郎劉洎駁之曰士</hi>
<hi>及居家侈縱不宜為恭竟諡為縱</hi>贈工部尚書馬暢<hi>太常博士林寶諡議曰敬工部郎中</hi>
<hi>崔備駁議曰謹按諡法敬字之義與馬暢始終名跡不同考行之義尚乖易名之典未正事湏更牒禮院請重</hi>
<pb n="KR2m0002_WYG_080-6a"/>
<hi>議者且馬暢墳土猶濕物議尚存皆可徴言盡堪覆視在春秋隠惡之義可也如史冊虚美之命難乎况尚書</hi>
<hi>都堂集議攸重奉常禮院考行湏詳責實當究其是非易名宜存乎褒貶夫國之禮法懸在不刋而壬人多病</hi>
<hi>于愧詞史臣或許其佳傳舊章既失後代何觀雖以徳之愛久無而亂名之責豈絶幸稽前事用勵後人其馬</hi>
<hi>暢所諡為敬請更恭議尚書兵部員外郎韋奕駁曰太常考馬暢之行舉夙夜就事亷方經正之敬以易其名</hi>
<hi>兾于無所茍于言也比建中興元間暢以父有征討之勲推恩而受爵位父薨家富于財以酒色自娱貞元中</hi>
<hi>嘗傾産交中官進獻田宅以求幸德宗薄其人而終不信用生前與孤姪寡婦分居析財醜聲聞于時歿後使</hi>
<hi>孽子孀妾被奸挟訟公言盈于庭此皆章著于視聼者何以諡為敬乎議者云先司徒之籌畫而暢揚厲者䇿</hi>
<hi>無遺焉暢恭計于闈庭之内茍所言屡中而不可隠當指明其效實而書之俾行道者無所憾不然則荘武公</hi>
<pb n="KR2m0002_WYG_080-6b"/>
<hi>之才畧光于典冊矣而乃餙虛辭以攘其善得非謬妄之甚耶又稱名儒端士皆從之逰未知孰謂其田蘇耶</hi>
<hi>孟軻云尹公他端人也其取友必端矣夫為端士而逰乎暢之門者以其績用可紀非謂其曠日引月以至乎</hi>
<hi>終身也况諡法夙夜就事亷方經正則暢處已行事未嘗造次而踐其途焉何以諡為敬乎大凡言功伐議徳</hi>
<hi>行尊其跡有以勸善貶其名有以懲惡固無庸争辨也如暢之軰烏足以黷典法哉若有司以有為而為之則</hi>
<hi>宜乎貶之類也請下太常重定其議博士翟韶改諡曰縱議曰馬暢承藉故業歴居通顕家富于財以奢縱自</hi>
<hi>處不能撫安娣姪使之離析其干進也趨利如轉圜其居家也揉下如束溼故時論鄙之謹按國史宇文士及</hi>
<hi>居家侈縱禮諡為縱暢之行已同于士及請以縱為諡可也</hi>
慤<hi>諡法無慤字</hi>工部尚書楊昉<lb/>
<pb n="KR2m0002_WYG_080-7a"/>
果<hi>諡法無果字</hi>定州刺史定㐮郡公于匡濟<lb/>
勤<hi>諡法無勤字</hi>廣州都督謝方叔<lb/>
靈贈尚書右僕射朱忠亮<lb/>
厲贈太子賓客于頔<hi>太常博士王彦威議曰于頔剛毅特立博逹文藝藴開物成務之畧</hi>
<hi>從横倜儻之才刺湖州復南朝舊陂以溉人田由是瀉鹵生時大利得丁壮之物籍者取什一代貧人租入故</hi>
<hi>輕以濟江南卑濕送終者無懸窆封樹之髙不可及深則及泉矣或至露胔頔悉命以官地収塟當時稱之為</hi>
<hi>蘇州則繕完隄防䟽鑿畎澮川樹以表道决水以溉田其為㐮陽當吴少誠弄兵王師有征軍不乏見粮師未</hi>
<hi>嘗退舍嘗克其偏師生得賊将遽以兵柄授之推誠于人有古将畧然惜其不得善終如始奉初以還䟦扈立</hi>
<pb n="KR2m0002_WYG_080-7b"/>
<hi>名滿盈不戒則有司擬議之降安可不善善而惡惡哉元洪刺郡以官事被謫中貴人銜命部領便道送貶所</hi>
<hi>路出于漢頔遽命武士持刄捕之洪既就執王人徒歸又不奉詔出師而西抵于鄧軍聲甚雄人聼日駭夫師</hi>
<hi>出以律其出不命時人不能識其指歸王者功成而作樂諸侯則否頔之反旅於蔡也作文武頌聖樂貞元御</hi>
<hi>宇遂求寵綏有司請編優詔莫逆事出一時之澤樂非諸侯之應良可惜哉然則如頔者是知樂之可作而不</hi>
<hi>知禮之不可作者也迹其馭衆為政之術盖在興利除害以為己任令行禁止其源出于法家者流文深意苛</hi>
<hi>有犯無赦至有屋誅同命之慘然未嘗别白其罪以示顕戮人到于今而寃之洎乎天恩下浃元侯入覲朝廷</hi>
<hi>申婚姻之好復以宰相待之則又無罪貶官而連起國獄縉紳之論寖益非之謹按諡法殺戮不辜曰厲請諡</hi>
<hi>為厲或曰太保由文學政事而<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>歴中外卒當登壇補衮之寄推于事任可謂難能則易其名者宜兼舉美惡</hi>
<pb n="KR2m0002_WYG_080-8a"/>
<hi>二字以正褒貶今特諡為厲或有未安愚以為不然夫類能而授聖王之勸勉議諡貴當有司之職分禮經言</hi>
<hi>諡盖莭以壹惠至于論譔之際要當美惡咸在細大無遺以易名則無略迹春秋之義也况援其功不足以補</hi>
<hi>過絜其美不足以掩瑕其馭下也任威少恩其事上也失忠與敬諡之為厲不亦宜乎勅賜諡曰思尚書丞張</hi>
<hi>正甫封勅書奏不答留中不下然賜諡勅封在都省亦不下至明年張正甫改為同州刺史取中書門下處分</hi>
<hi>宰相令都省収管竟不施行太常博士王彦威又上表云臣聞古之聖王立諡法之意所以彰善惡垂勸戒使</hi>
<hi>一字之褒寵逾紱冕之錫片言之貶辱過市朝之刑此邦家之禮典而陛下勸懲之大柄也伏以故太子賔客</hi>
<hi>致仕于頔頃擁莭麾恣行暴虐人臣所怒法令不容擅舉全師僣作王樂侵辱中使擒拘制囚殺戮不辜誅求</hi>
<hi>無度故臣定諡為厲今陛下不忍改賜思誠為聖慈實害聖政伏以陛下自臨宸極懋建大中聞善若驚從諫</hi>
<pb n="KR2m0002_WYG_080-8b"/>
<hi>不倦况當統天立極之始所謂執法慎名之時一垂恩光盡望徼倖且如頔之不法不道而陛下不忍焉臣恐</hi>
<hi>将来不逞之徒不法不道必有如頔者衆矣比其諡也則又引頔為例則陛下何以處是恩發于前而弊生于</hi>
<hi>後矣又臣比見長藩鎮服大僚者率多驕淫不道誅求自封貨足以藩身威足以鉗口而法吏顧望自處或不</hi>
<hi>能䖍糺天刑生前網已漏鯨歿後戮而就木若以李吉甫近嘗賜諡引之則吉甫之相也豈犯上殺人乎以頔</hi>
<hi>况之恐非倫比如或以頔嘗入錢助國改過来覲两使藩國可以贖論夫傷財而害人剥下以奉上進家財以</hi>
<hi>求幸尤不可長烏有兩河宿兵垂七十年王師徂征瘡疣不絶其後張子昭以易定来程權以滄景来故國家</hi>
<hi>髙爵以勸戎臣申思以徯来者而㐮陽名鎮也于頔大吏也居肘腋之下有屈强之名賜之姻親始修覲禮豈</hi>
<hi>可持此况彼而以朝覲為功乎若然者則頔雖有㳺夏文學龔黄政令班超之絶漠非躬卜式之持錢助國亦</hi>
<pb n="KR2m0002_WYG_080-9a"/>
<hi>終恐不足以彌縫惡跡降减罪名伏惟陛下以至聖至明之姿用無偏無黨之道忍由義斷政以禮成使褒貶</hi>
<hi>道彰徼倖路絶則天下幸甚又補闕髙釴上䟽曰夫諡者所以懲惡勸善激濁揚清使忠臣義士知勸亂臣賊</hi>
<hi>子畏罪忠臣義士雖受屈生前死獲美名亂臣賊子雖竊位于當時沒加惡諡者所以懲暴戾垂沮勸孔子修</hi>
<hi>春秋亂臣賊子知懼盖為此也垂範如此尚不能救况又墮其典法乎又臣風聞此事是徐泗莭度使奏請李</hi>
<hi>愬勲臣莭将陛下寵其勲勞賜其爵禄車服第宅則可若亂朝廷典法将何以沮勸仲尼曰唯名與器不以假</hi>
<hi>人名器君之所司也若以假人是與之政也政亡則國家從之矣于頔頃鎮㐮漢殺戮不辜恣行凶暴移軍㐮</hi>
<hi>鄧廹脅朝廷擅留逐臣邀遮天使當先帝嗣位之始貴安反側以清四方幸免鈇鉞之誅得全腰領而斃誠宜</hi>
<hi>諡為繆戮以沮兇邪豈可特加美以奬奸惡如此則是于頔生為奸臣死獲美諡竊恐天下有識之士以為聖</hi>
<pb n="KR2m0002_WYG_080-9b"/>
<hi>朝無人有此倒置伏請速追前諡却依太常諡為厲使典法無虧國章不紊</hi>
信贈工部尚書渾鍊<lb/>
毅贈尚書右僕射楊朝晟<lb/>
懐贈太尉王鍔<lb/>
裕贈太子少保張煦<lb/>
夷贈太子賔客羅珦<lb/>
傾贈左散騎常侍房式<hi>太常博士陸亘請諡曰傾吏部郎中韋乾度駁曰詳觀貞元之</hi>
<hi>末西蜀之事逆䜿劉闢搆難之初凶邪叶謀噭嘯相聚年深事逺百不計一然而磈磊不平創鉅痛深者藏在</hi>
<pb n="KR2m0002_WYG_080-10a"/>
<hi>骨髓請舉其梗概一二焉式自忠州刺史故太師奏授劒南西川度支副使後兼御史中丞又剖符蜀州是時</hi>
<hi>貞元十八年也式因晝日昏睡如醉經宿乃窹訊其左右僮僕不知其所從来後逾年却復職㑹故使太師薨</hi>
<hi>歿則劉闢?扇逆謀禍亂始胎式遂倖之又意為夢寐之語謂闢曰乃者蜀州昏病之中見公為上相盧文若</hi>
<hi>為侍郎儀衛甚盛富貴極矣他日無相忘賊聞大喜布滿軍縣自以為神授非人力也賊毎接賔客肆談論撫</hi>
<hi>羣邪伸號令未嘗不以是為先遂自以為祥兆也豈不因式作異言鼓妖孽惑亂平人堅壮兇險不然何區區</hi>
<hi>之蜀璅璅之冦王師討伐經費萬計﨑嶇險阻留年乃㧞何哉盖以式深為浃洽之辭激切堅固不然何盤根</hi>
<hi>固蒂之甚也故太師永貞元年八月薨其時乾度被逐攝蘭州刺史名雖守郡其實困之明年四月追囬勒攝</hi>
<hi>成都縣令其時授闢西川莭度詔命初下東川之圍未觧乃召募亡命兼収管内鎮兵張皇虚聲熒惑州郡發</hi>
<pb n="KR2m0002_WYG_080-10b"/>
<hi>兵七千馬畜三萬號為十五萬人轉牒盩厔以来縣道郵次酒肉畢具芻蕘無匿署牒首曰闢副曰式恭謀曰</hi>
<hi>符載令下之日妖氛坌興下愚沸騰貪墨奸黨奔走叛命肩摩轂擊争死恐後當此之時卭蜀震驚田野廢業</hi>
<hi>竄伏山谷邑居人吏分散道路如此之事非得之于人皆親所聞覩時賊圍逼梓州幸王師諸軍稍稍繼至猖</hi>
<hi>狂凶㓂不復張矣然常察其人柔而善侫不顧不義不然何劉闢文若喬觀符載皆咨諏執禮拳拳以事之以</hi>
<hi>斯而言可以知其所止矣伏以聖上法維天之度崇納汚之𢎞雖𤣥澤滂流鼓盪昭洗然易名之典在正根源</hi>
<hi>茍非其人不可加美如式西蜀之事大莭已虧缺矣何面目以求諡焉傾之為諡頗乖前状請下太常慱士李</hi>
<hi>虞仲重議曰式之在西蜀也入人耳目其事熟矣固非愛之者所能粉餙而文其論惡之者所能披抉而装其</hi>
<hi>説蜀之此時雖女子小人亦知凶闢斷頭之有日然為其用者乃救死于夢語其無勇烈之心可罪矣豈可盡</hi>
<pb n="KR2m0002_WYG_080-11a"/>
<hi>被其附麗之名乎如式之于劉闢既不能去又不能死可謂求生害仁者也而駮者曰大莭已愧無乃過言歟</hi>
<hi>何從聞之闢之走西川也召所疑畏者十數軰于庭将盡殺之而後去而式在其間頼倉皇之際闢黨有䕶持</hi>
<hi>者僅免于難推嚮之論則不當如是明矣然居此時有将見危授命之義殺身成仁之道示之者稱式無愧色</hi>
<hi>吾不信也不如是則式之去希烈也理河南也亷宣城也何以無忠敬之日歟愚論之曰不疾任永之目不閉</hi>
<hi>吉挹之口乃罪也無王皓棄家之心無譙𤣥受毒之志其罪也闢之反天子棄墳墓乃曰賴式説一夢以結其</hi>
<hi>心署一牒以張其勢豈其然乎豈其然乎夫人臣不幸罹于是惟死而已矣然孟子曰生吾所欲也矧自軻以</hi>
<hi>下哉使死之易則王諒李業虞悝馮信不足貴也意者将不可必死望于人乎以不死罪之懐生貶之是篤論</hi>
<hi>也夫諡者易其名者也夫子曰名以出信又曰名之必可言也名不正則言不順以至于刑罰不中正謂此耳</hi>
<pb n="KR2m0002_WYG_080-11b"/>
<hi>夫豈容易哉語曰于其所不知盖闕如也恍惚之夢傳說于外人者懼非所以昭示後世虞書曰五刑五用哉</hi>
<hi>言用刑必當其罪也刑其肢體于一時猶須當其罪矧刑其行義掲之于千萬年歟康誥曰敬用乃罰請依前</hi>
<hi>諡為傾</hi>
　　　復字諡<lb/>
贈太子郡王重潤<hi>懿德</hi>
贈太子重俊<hi>節愍景雲元年十月太府少卿韋凑上䟽駁議曰臣聞王者發號施令必法乎天道</hi>
<hi>使三綱攸叙五等咸若者善善明惡惡著也善善者懸爵賞以勸之也惡惡者刑罰以懲之也其賞罰所不加</hi>
<hi>者則考行立諡以褒貶之所以勸戒将来也並至公之大猷非私情之可狥故箕微獲榮管蔡為戮諡有臣諡</hi>
<pb n="KR2m0002_WYG_080-12a"/>
<hi>其君子諡其父而曰靈曰厲者不敢以私亂大猷也則其餘安可失衷哉臣竊見故太子重俊權北軍犯宸居</hi>
<hi>破扉斬闗突禁而入騎騰紫禁兵集黄屋孝和移御𤣥武門避其鋭凶威既逼躬出樓門親降德音以諭順逆</hi>
<hi>而太子據鞍自若督衆不停俄而其黨悔非轉逆為順或廽兵討賊或投仗自拘多祚等伏誅太子逃竄向使</hi>
<hi>同惡相濟以成不道其為禍也胡可勝言于時臣任将作少匠兼通事舎人明日孝和引見羣臣两淚交集幾</hi>
<hi>不共卿相見其為危懼不亦甚乎今聖朝雪罪禮𦵏諡為莭愍臣竊惑焉當時韋氏逆莭未彰韋則母也太子</hi>
<hi>豈有廢母之理乎又非中宗之命而廢是刼父廢母也借使聲言父有桀紂之行人子無廢殺之理漢武末年</hi>
<hi>江充為巫蠱陷太子遂矯莭斬充因敗逃匿非稱兵詣闕無逆謀于父然身死于湖不𦵏無諡至太子遜立為</hi>
<hi>天子是曰孝宣太子方獲𦵏諡曰戾今莭愍太子之行比之豈可同年而語其于陛下猶于也而可諡為莭愍</hi>
<pb n="KR2m0002_WYG_080-12b"/>
<hi>乎伏望改諡務合禮經</hi>
申王撝<hi>惠荘</hi>岐王範<hi>惠/文</hi>薛王業<hi>惠/宣</hi>榮王琬<hi>靖/恭</hi>興王佋<hi>恭懿</hi>睿<lb/>
宗皇后竇氏<hi>昭成開元六年正月太常諡議上禮部員外郎崔宗之駁曰昭成皇后諡不以聖真</hi>
<hi>冠后諡之上而誤加太字若取單諡追尊合去太稱昭成皇后且太穆皇后武徳元年五月追諡為穆皇后貞</hi>
<hi>觀元年五月六日又追尊為太穆皇后上元中又追尊太穆神后文徳皇后貞觀年中諡曰文徳上元中追尊</hi>
<hi>文德聖皇后即後漢皇后紀之所論明矣太常議曰范史著書毎引帝號標于后諡之上自是一紀摽目何闗</hi>
<hi>連諡舊名考德撰行須存本跡豈有婦人立操必與夫同夫尊婦卑沒便連諡為名不可之甚也漢諸后單諡</hi>
<hi>者多隂后曰烈馬后曰德鄧后曰熹閻后曰思韋忠所引薄后諡曰髙皇后豈非大謬乎且閔帝懿獻皇后帝</hi>
<pb n="KR2m0002_WYG_080-13a"/>
<hi>諡元非后諡曰欲将桓帝两字為懿之諡其可得乎入廟稱后后繫于夫后朝稱太義縁于子文母既生前之</hi>
<hi>名文王乃既沒之諡周公逹禮豈令夫從于婦乎當令太常定之</hi>昭容上官氏<hi>惠文景雲二年</hi>
<hi>七月追諡初昭容嘗引其弟昱為拾遺昱不受謂其母鄭氏曰主上在房州則武氏得志矣今有天命以能興</hi>
<hi>天之所命不可貳也而后三思有異志天下知之必不能成昭容為上所信而附㑹三思誠破家之徴願姨思</hi>
<hi>之鄭以為然言于上官上官笑曰昱謬言勿信之及三思被誅李多祚索韋氏及上官始懼以昱言有徴遂乃</hi>
<hi>歸心王室及草中宗遺制引相王輔政及難作以草本呈劉幽求幽求言于𤣥宗𤣥宗不許命殺之以其有功</hi>
<hi>故此追贈開元初𤣥宗収其舊文勒成集令中書令張説親為其序</hi>
孔夫子<hi>追諡文宣</hi>殷比干<hi>追諡/忠烈</hi>太公<hi>追諡/武成</hi>魯國夫人楊氏<hi>正烈</hi>
<pb n="KR2m0002_WYG_080-13b"/>
<hi>母也</hi>
　　　朝臣復諡<lb/>
文獻贈司徒申國公髙士亷并州大都督樂城縣公劉<lb/>
仁軌贈太子太保梁國公姚崇贈太尉博陵王崔𤣥暐<lb/>
禮部尚書徐國公劉幽求贈司空趙城縣公裴耀卿<lb/>
贈荆州大都督始興縣公張九齡贈司徒賛皇縣公<lb/>
李栖筠贈尚書右僕射鄭珣瑜<hi>太常博士徐復議請諡珣瑜文獻兵部侍郎李</hi>
<hi>异駁曰夫諡所以昭德也德既昭矣則文無以加焉故相國鄭公端操特立寡言慎行及居台司有蠲逋恤人</hi>
<pb n="KR2m0002_WYG_080-14a"/>
<hi>之美有知難不汚之節雖無文若之進㧞孟子之是非無賑施之仁無謇諤之義然足以稱賢相也夫文者大</hi>
<hi>則經緯天地次則潤色王猷周文以至德為西伯季孫以道事其主咸諡曰文為美無以加也亦焉用两字然</hi>
<hi>後為備哉竊以两字義或有兼得一字不足以盡盛德之形容故有両字生焉然而興于近古非三代两漢之</hi>
<hi>事也夫舉典之道信其正不信其邪春秋之大㫖也則兩字之諡非春秋之正也故相國鄭公之諡為文足矣</hi>
<hi>焉用獻哉為獻可矣焉用文哉两字兼諡竊所未喻詣下太常重議博士徐復議曰鄭珣瑜令德清規坐鎮風</hi>
<hi>俗理人而善政浃洽作相而謀猷宻勿其終始事跡當時罕儔所以表賢易名實曰文獻夫文者煥乎大行獻</hi>
<hi>者軒然髙名合而褒之厥有經義亦猶貞惠文子累數其功至於再三以勸事君者今奉駁議議其無進㧞無</hi>
<hi>是非無賑恤無蹇諤且曰二字之諡非三代两漢之事以愚為異之駁所謂進㧞者豈不以推擇羣萃致之於</hi>
<pb n="KR2m0002_WYG_080-14b"/>
<hi>庭乎珣瑜徃司銓衡既當鈞軸流品式叙英髦在朝若無奨㧞之明則何以至此但如来議寡言慎行故其端</hi>
<hi>兆不可得而窺也當先朝之初上體不平奸臣王叔文擅權作朋将害于國其視丞相如無也徑詣相府不修</hi>
<hi>舊章珣瑜意雖能誅力固不足移疾髙謝萬情所歸則是非之明孰大于此所謂賑施者在禮家施不及國賢</hi>
<hi>人君子廣愛為心莫不開裕物之源生厚之政曩者恤災患免逋租亦既當之矣其于篤親庇族善無常主踐</hi>
<hi>名教者誰則不行若以分孤寡之資同于賑施珣瑜之所羞言也奚謂無哉至如蹇蹇匪躬前議已書其微婉</hi>
<hi>矣既承髙論敢不指名德宗季年李實為京兆尹殊恩畫接貴倖無比而實以羡餘稱職莫之敢非珣瑜衆情</hi>
<hi>所由上陳利害且曰取于人而未酧其直焉得有餘是其言不可謂之無蹇諤矣伏以國朝宰輔諡文而兼字</hi>
<hi>者代有人焉故房𤣥齡諡曰文昭狄仁傑諡曰文惠魏徴陸象先蘇瓌宋璟張説崔祐甫並諡曰文貞劉仁軌</hi>
<pb n="KR2m0002_WYG_080-15a"/>
<hi>劉幽求姚元崇裴耀卿張九齡並曰文獻李元紘韓休並曰文忠薛元超曰文懿盧懐慎曰文成蘇頲曰文憲</hi>
<hi>楊綰曰文簡其餘不可悉數若以文包美不宜以他字配之則房𤣥齡狄仁傑以降昭惠貞獻忠懿成簡皆不</hi>
<hi>得正矣我唐聲名文物垂二百年更厯羣才發揮王度豈議名之典獨未得中耶不然何輕沮之為駁正所設</hi>
<hi>但論諡之當否不宜詰字之多少茍有不當雖一字可乎若皆允宜二字何害如韋巨源附㑹凶黨李北海奪</hi>
<hi>其佳名所言至公人皆悦服今既曰賢相而又非之君子于其言豈可得而茍乎若云二字非三代两漢之規</hi>
<hi>則又异乎愚所學者矣夫威烈慎靚周王之諡也文忠文成漢祖之佐命也霍光為宣成孔光為簡烈中代之</hi>
<hi>勲德也劉寬為昭烈楊賜為文烈東都之鼎臣也得謂其無二字哉况文之為名其義多矣有經緯天地焉有</hi>
<hi>忠信接禮錫民爵位堅强不暴焉有敏而好學不恥然下問焉夫非一端各有所當若皆如西伯季孫之徳</hi>
<pb n="KR2m0002_WYG_080-15b"/>
<hi>後稱文則魯文公與伯歜之類皆不為文矣故諡之制因時旌别若前状議珣瑜之行曰為一代之名臣斯其</hi>
<hi>㫖歟謹上探禮經旁視舊史恭諸國典以定二名請依前諡曰文獻兵部侍郎李巽再議曰夫諡者春秋褒貶</hi>
<hi>之㫖也仲尼書法随類推廣雖一字褒貶其文猶傳盖欲指明事業昭示後代俾後之人懲其惡而揚其善故</hi>
<hi>不可茍夫諡一字正也堯舜禹湯周公召公是也两字非正也故諡法不載或人臣不守彛章竒逞異端考烈</hi>
<hi>愼靚是也或時王之權以功徳加厚于臣者蕭何霍光房𤣥齡魏徴是也不當加而加僣也孔光劉寬薛元超</hi>
<hi>李元紘是也三字過也貞惠文子是也亦諡法所不載也古今無有也公叔文子是衛君之過也衛之亂制也</hi>
<hi>不然執是說也一美加一字即堯舜禹湯當累數十字以諡矣禮記非盡聖賢之意非盡宣尼之所述也當時</hi>
<hi>雜記也昔后倉為曲臺記其弟子戴聖増損刋定為小戴禮今禮記是也若盡宣尼之所述即戴聖豈得而増</hi>
<pb n="KR2m0002_WYG_080-16a"/>
<hi>也昔宣尼修春秋㳺夏不能措一詞以知禮記非盡宣尼所述也故戴聖後可増損也則貞惠文子之諡衛君</hi>
<hi>亂制也古今無有也非宣尼所述又何足法哉如珣瑜之制行始終無缺可謂美矣至于議行考功而度越等</hi>
<hi>軰比于鄼文成梁文昭魏文貞則不侔而諡號無差輕用國典失春秋之㫖矣向者鄼梁數公皆經綸草昧輔</hi>
<hi>翼聖主以道輔君致于化洽彰灼千古言之者凛然生敬而以珣瑜齒之豈無愧于心哉夫数公者皆時王感</hi>
<hi>風雲之㑹懐謨明之美故加于常典以明其徳亦所以篤君臣之義也然非正也權制也若後之人非數賢之</hi>
<hi>比則當循常以避賢地也其劉仁軌薛元超䓁加字之諡皆黷國典而昧彛倫言之可謂寒心豈當舉之為訓</hi>
<hi>也其餘姚元崇宋璟劉幽求輔相一代致理平之化或忘身狥難成中興之業又豈珣瑜以典選為進善以辭</hi>
<hi>疾為嫉惡邪皆尚口偽辨非守典確論也夫以典選者皆為進善耶若然者則國家有天下二百年何裴行儉</hi>
<pb n="KR2m0002_WYG_080-16b"/>
<hi>馬戴盧從愿等數賢獨見稱于時也循資署置謂為進善異乎余所聞也又珣瑜之病數月而終豈偽疾也借</hi>
<hi>使偽疾尤可罪也昔子路之冗食家臣猶殺身殉難而珣瑜履台輔之重當危難之際居平則食其髙爵厚禄</hi>
<hi>見危則奉身自保以此為是非之明耶即董狐之書趙盾為妄作也珣瑜之辭疾可責于太常舉以為徳信君</hi>
<hi>臣之義非常人所知也珣瑜之下詰李實誠中其病可謂美矣然則珣瑜自始筮以至于啟手足垂四十年歴</hi>
<hi>諫職持風憲其忠規激發恐有過于此者今第舉其不詰李實未為多也謂為蹇諤者衆矣豈能使汲黯魏徴</hi>
<hi>有慚色哉前巽議云三代兩漢無两字之謚此未學之過也茍令君之進善無孟軻之是非無文子之賑施無</hi>
<hi>周舎之蹇諤以珣瑜之行清而無缺可謂掩之不足辨也今所議两字之謚亦又不當其議故不足斥也前巽</hi>
<hi>之言過也但两字之諡加等之美以蕭何房𤣥齡言不在珣瑜也巽雖不敏至于言諡美以惑人聽此常所激</hi>
<pb n="KR2m0002_WYG_080-17a"/>
<hi>而不平也終不欲有僭齒於蕭何房𤣥齡之宗又不欲有造次擬于魏文正姚元崇宋璟劉幽求之讜言偉論</hi>
<hi>茂績殊勲也夫前車之覆後車所以易轍也前有司之失後有司當以矯之也不矯之則逶迤遂逺以至于亂</hi>
<hi>制也此有國之誡也威烈愼靚以至於劉寛薛元超之同于禹湯文武蕭何霍光房𤣥齡魏徴前有司之過也</hi>
<hi>後之専筆削者宜有以矯之也不矯之禮典寝亂矣有司不可以尤而效之也不以有所見而遂僣典鄭珣瑜</hi>
<hi>两字諡請下太常重議若一字不足盡珣瑜之盛德必湏両字則敢俟再告竟從復議諡文獻</hi>
文貞贈太尉鄭國公魏徴贈司空許國公蘇瓌贈尚書<lb/>
右丞相兖國公陸象先贈太尉廣平郡公宋璟贈太師<lb/>
燕國公張説<hi>太常卿初諡為文貞左司郎中楊伯威駁曰諡者徳之表行之迹将以激勵風俗檢</hi>
<pb n="KR2m0002_WYG_080-17b"/>
<hi>束名教固無虛譽是存實録凖張説罷相制云不肅細微之人頗乖周慎之㫖又致仕制云行愧半石防闕周</hi>
<hi>身求免𤓰李之嫌而諠衆多之口且玉之有瑕尚可磨也人之斯玷焉可逭也諡曰文貞何成勸沮請下太常</hi>
<hi>更據行事定諡工部侍郎張九齡又議請依太常為定衆論未决上為制碑文賜諡曰文貞由是始定</hi>贈<lb/>
太傅崔祐甫贈太子太師牛僧孺<hi>大中十三年十二月中書侍郎平章</hi>
<hi>事白敏中上疏請行贈諡上從之請下太常諡之</hi>
文懿贈禮部尚書永興縣公虞世南<hi>貞觀十二年十一月勅虞世南學綜</hi>
<hi>古今行篤終始志好忠正士多𢎞益易名之典抑有舊章前雖諡懿未盡其美可諡曰文懿</hi>贈太師<lb/>
韓國公苖晋卿<hi>初太常諡為懿獻及勅出改為文懿</hi>贈司徒李回贈太尉<lb/>
<pb n="KR2m0002_WYG_080-18a"/>
王超<lb/>
文昭贈太尉梁國公房𤣥齡贈司徒鄭畋<lb/>
文忠贈尚書右僕射河南縣公禇遂良贈太子少傅清<lb/>
水縣公李元紘贈太子少師宜陽縣公韓休贈司徒魯<lb/>
郡公顔真卿<lb/>
文康贈太常卿陽翟縣公禇亮<lb/>
文惠贈司空梁國公狄仁傑<lb/>
文憲贈尚書右僕射許國公蘇頲贈太尉衛國公杜鴻<lb/>
<pb n="KR2m0002_WYG_080-18b"/>
漸<lb/>
文成贈荆南大都督漁陽縣公盧懐慎<lb/>
文孝贈禮部尚書王珣<lb/>
文簡贈司徒楊綰<hi>初太常諡楊綰為文貞比部郎中蘇端駁曰古者美悪無私褒貶必當将</hi>
<hi>以嘉善而退惡為列辟之明典也可不慎與今謹詳前諡文貞者稽法考事恐非平允時論發揚来訓矣夫道</hi>
<hi>徳博聞曰文清白守節曰貞且元載與司徒友敬殊深推為長者首舉清要人莫與京及司徒寵望漸髙載畏</hi>
<hi>其逼又知載隳壊綱紀心二于君既懼其疑因而踈間有口皆知載惡而獨綰無一言或有發載之惡證告未</hi>
<hi>明抱誣坐法者司徒時居上列奏達非難不能因此披𠂻正詞全志士之命破凶狡之私而乃晏安自㤗優㳺</hi>
<pb n="KR2m0002_WYG_080-19a"/>
<hi>過日使元蛓禍大深勞聖上防伺之慮豈守節不隠耶豈懐道無毒耶非謂文貞明矣泊元載将謀不忠錮聰</hi>
<hi>蔽聖嗇恩于下招怨于上使北塞人勞有過時之戍西郊㓂入無弔災之惠懐貞抱義之士将死復生梁宋傷</hi>
<hi>夷之人或寒或暖搜訪旌恤中外所急載皆絶之使王澤不及于下為行路所嘆而楊公當聖上維新之時居</hi>
<hi>天下得賢之望誠宜不俟終日造膝進言乃寥寂起悟噤閉謨猷食萬錢之賜虛承一心之顧使防河之人家</hi>
<hi>聞采緑之嘆近甸亦多興祈父之憂豈慈惠愛人乎既曰不慈不惠何以謂之文有隠有毒何以謂之貞乎古</hi>
<hi>者諸侯有國卿大夫有家上以報祖宗下以處子孫之義也楊公歴處厚俸人謂儒宗曾不立家又無私朝寕</hi>
<hi>使人老闕敬祖之禮位極無祭祢之宮凡在衣冠誰不嘆恨又乖大義深非懐仁接禮之義矣曰文與貞曷可</hi>
<hi>以當聖人立諡有公無私所以周宣不敢私于父諡曰厲漢宣不敢私于祖諡曰戾百王明制列聖通則公叔</hi>
<pb n="KR2m0002_WYG_080-19b"/>
<hi>文子有死衛之莭修班制之勤社稷不辱方居此諡迨及太宗初魏公徴有匡救公直之忠中宗末蘇瓌有保</hi>
<hi>安不奪之莭所以諸賢甚衆諡文貞者不過數公至于燕公張説先朝輸能名莭昭著省司尚謂不可至今人</hi>
<hi>故稱之由是言之焉可比德請牒太常更詳他諡以守彛常庶乎青史之筆不乖于周漢黄泉之魂免慚于蘇</hi>
<hi>魏大厯十二年二月二十二日别勅諡為文簡也</hi>贈司空鄭肅<lb/>
懿文太子太保薛元超<lb/>
景武贈司徒衛國公李靖<lb/>
貞武贈太尉英國公李勣<lb/>
忠武贈司徒鄂國公尉遅敬徳贈太師汾陽郡王郭子<lb/>
<pb n="KR2m0002_WYG_080-20a"/>
儀贈太師西平郡王李晟<lb/>
荘武贈太傅北平郡王馬遂贈太師劉濟<lb/>
武烈贈太尉霍國公王忠<lb/>
忠獻贈太師魏國公裴光庭<hi>開元二十三年慱士孫琬以其用循資格非奨勸之</hi>
<hi>道請諡為平光庭與蕭嵩不叶時人以為希嵩意上聞特下詔賜諡光庭曰忠獻</hi>
忠簡贈太尉樂壽王武攸暨<lb/>
忠烈贈中山郡公王晙贈太子少傅薛景仙贈太尉叚<lb/>
秀實<hi>興元元年二月諡初朱泚盗據宮闕也泚以秀實常為涇原莭度頗得士心後罷兵權以為蓄憤旦</hi>
<pb n="KR2m0002_WYG_080-20b"/>
<hi>夕必肯同惡乃召與謀秀實初詐從之隂説大将劉海賔何明禮姚令言判官岐靈岳同謀殺泚以兵迎乘輿</hi>
<hi>三人者皆秀實夙所奨遇遂皆許諾泚時遣其将韓旻領馬歩三千疾趨奉天時倉皇之中未有武偹秀實以</hi>
<hi>為宗社之危期于頃刻乃使人走諭靈岳教其竊令言印不遂乃以司農印倒印符以追兵旻至洛驛得牒莫</hi>
<hi>辨其印遑遽而廽秀實謂海賔等曰旻之来吾黨危矣我當摶殺泚不得則死終不能向此賊稱臣及與海賔</hi>
<hi>約事急為繼而令言明禮應于外明日泚召秀實議事源休姚令言季子平皆在坐秀實戎服與泚並語至僣</hi>
<hi>位秀實勃然而起執休腕奪其象笏奮躍而前唾泚面大罵曰狂賊吾悢不斬汝萬叚我豈從汝反耶遂擊之</hi>
<hi>泚舉臂自捍纔中其顙流血匍匐而走兇徒愕然不敢動而海賔等不至秀實乃曰我不同汝反何不殺我兇</hi>
<hi>黨羣至遂遇害焉至是加褒贈</hi>贈太師王武俊贈太尉張允伸<lb/>
<pb n="KR2m0002_WYG_080-21a"/>
忠壯贈揚州大都督褒國公段志𤣥贈瀛州刺史平源<lb/>
縣公劉𤣥感<lb/>
忠孝贈尚書右僕射郇國公韋陟<lb/>
忠貞贈司空邠國公韋見素<lb/>
忠惠贈户部尚書太原縣公王翊<lb/>
忠勇贈武威郡王李嗣業<lb/>
忠肅贈太傳韓國公韓滉贈太子太師王處存贈觀軍<lb/>
容使楊復光<lb/>
<pb n="KR2m0002_WYG_080-21b"/>
貞褊贈司空宋國公蕭瑀<hi>太常初諡尚書省諡曰肅太宗以易名之典必考其行蕭瑀性</hi>
<hi>多猜貳有失其真更據實諡曰貞褊公</hi>
貞穆贈工部尚書范陽郡公張庭珪贈司空李珪<lb/>
貞肅贈尚書右丞相魏縣公杜暹<hi>初諡貞肅右司員外郎劉同昇都官員外</hi>
<hi>郎韋亷駁曰暹有忠孝之美太常所諡不盡其行博士裴總執曰杜尚書徃以墨縗受職事雖奉國不得為孝</hi>
<hi>請依舊為定暹子孝友詣闕陳訴上聞而更令所司詳定竟諡曰貞肅</hi>
貞簡贈太傅汧國公李勉贈司徒李藩<lb/>
貞烈贈侍中頴川縣公韓瑗贈兵部尚書盧奕<hi>太常慱士獨孤</hi>
<pb n="KR2m0002_WYG_080-22a"/>
<hi>及議曰盧奕剛毅朴忠直方而清勵精吏事所居可紀天寳十四載洛陽縣沒于時東京人士狼狽鹿駭猛虎</hi>
<hi>磨牙而争其肉居位者皆欲保性命而全妻子或競先䇿蹇争脱羿彀或不恥茍活甘飲盗泉奕獨正身守位</hi>
<hi>義不去以死全莭擔不辱勢窘力屈以朝服就執猶慷慨數賊梟獍之罪觀者股慄奕不變色西面辭君而後</hi>
<hi>受害雖古烈士方之者鮮矣或曰洛陽之存亡操兵者實任其咎非執法吏能抗師敗将奔去之可也委身㓂</hi>
<hi>讐以死誰懟及以為不然勇者禦而忠者守社稷是衛則死生以之危而去之是智免也忠于何有荀息殺身</hi>
<hi>于晋不食其言也仲由結纓于衛不避其難也𤣥㝠勤其官而水死守位而忘軀伯姬待姆而火死先禮而後</hi>
<hi>身也彼四人者死之日皆于事無補夫豈愛死而賈禍以為死輕于義而捐生古史書之使事君者勸然則禄</hi>
<hi>山亂大于里丕奕亷察之任切于𤣥㝠之官分命所擊不啻于保姆逆黨兵威烈于水火于斯時也與能執干</hi>
<pb n="KR2m0002_WYG_080-22b"/>
<hi>戈者同其戮力挽之不来推之不去豈不以師可虧義不可苟身可殺莭不可奪故全其特操于白刄之下孰</hi>
<hi>與夫懐安偷生者同其風義謹案諡法圖國忘死曰貞秉徳忠業曰烈奕執憲戎馬之間志藩王室可謂圖國</hi>
<hi>之危不能極而繼之以死可謂忘死歴官十一任言必信事必果而清莭不撓去日若始至可謂秉徳矣黄門</hi>
<hi>以直道佐時奕嗣之誠可謂遵業請諡曰貞烈從之</hi>
貞憲贈太傅趙憬<lb/>
肅愍贈秦州都督平陽王敬暉<lb/>
昭定贈太常卿河東郡公薛訥<lb/>
恭肅贈益州大都督河東郡公張嘉貞故刑部尚書贈<lb/>
<pb n="KR2m0002_WYG_080-23a"/>
左僕射李遜<lb/>
獻穆贈太尉冀國公裴冕<lb/>
㐮愍贈户部尚書史<lb/>
簡懐贈開府儀同三司王璵<lb/>
成肅贈太保張延賓贈太傅薛平<lb/>
荘威贈司空李元諒<lb/>
獻武贈太師張茂昭<lb/>
威武贈宣武節度使劉𤣥佐贈司徒髙崇文<lb/>
<pb n="KR2m0002_WYG_080-23b"/>
忠穆贈太保嚴震贈太𫝊王景崇<lb/>
㐮武贈太尉劉悟<lb/>
敬勇贈司空李麟<lb/>
毅勇贈禮部尚書崔無詖<lb/>
忠愍贈司徒武元衡故鎮州莭度使贈太師田𢎞正<lb/>
貞惠贈禮部尚書劉通<lb/>
貞孝贈太子太保權臯贈太師崔安潜贈司空楊於陵<lb/>
宣憲贈司空杜黄裳<lb/>
<pb n="KR2m0002_WYG_080-24a"/>
宣簡贈吏部尚書崔邠<lb/>
景㐮贈司徒王士貞<lb/>
懿穆贈太尉烏重𦙍<lb/>
元靖贈太傅賈躭<lb/>
恭惠贈太傅董晋贈司徒竇易直<lb/>
繆醜贈尚書右僕射韋綬<hi>諡士劉端夫博通醜士權安復謚為繆醜</hi>
武烈贈司徒曲環<lb/>
安簡贈太傅杜佑<hi>太常博士栁應規請諡簡大夫慱士尉遲汾又議曰佑之寛容得衆全和</hi>
<pb n="KR2m0002_WYG_080-24b"/>
<hi>褒光不病于物以顕其能得不為和好不争乎自卑仕而極重任一心于理以惠物累行亷恥正人無尤怨得</hi>
<hi>不為一德不懈乎請諡為安簡</hi>
靈愍贈兵部尚書盧䖍<lb/>
成縱贈故中書侍郎同中書門下平章事元載<hi>太常慱士崔詔</hi>
<hi>請諡曰荒左司郎中韋𢎞景請下太常重議博士王炎改諡成縱未幾炎卒故事不行爾後太常復伸王彦威</hi>
<hi>議曰元載諡成則不得為縦諡縱則不得為成成縱兼諡美惡齊致竊以為不通于經夫蕭瑀諡貞詔命加𥚹</hi>
<hi>事出權制不可據依爾后崔昭以平厲謚揚炎以壮繆易伊慎此皆惑於貞𥚹混淆兩可之文詳在駁議今明</hi>
<hi>其説恐誤後来</hi>
<pb n="KR2m0002_WYG_080-25a"/>
平厲故左僕射楊炎<hi>初諡肅愍左丞孔戣駁請下太常重議而太常博士崔昭請諡曰平</hi>
<hi>厲刑部侍郎劉伯芻又駁請下太常更加議定太常未報</hi>
壮繆贈太子太保伊慎<hi>崔昭請諡曰壮繆吏部尚書韓臯駁未報</hi>
宣武贈太師范希朝<hi>太常博士馮定請諡忠武禮部員外郎王源中駁請下太常重定太</hi>
<hi>常請如前諡忠武王源中重駁博士王塾改諡宣武未經㑹議聞奏故不載其文</hi>
恭懿贈禮部尚書齊映贈司徒李吉甫<hi>太常博士尉遲汾請諡吉甫曰</hi>
<hi>敬憲度支郎中張仲方駁議曰古者易名請諡禮之典也處大位者舉其巨莭蔑論細行昭範當代彰示後人</hi>
<hi>然後書之垂于不朽善善惡惡不可以誣故稱一字則至明焉定褒貶之宜冺同異紛綸之論李吉甫禀氣生</hi>
<pb n="KR2m0002_WYG_080-25b"/>
<hi>材乘時佐治慱渉多知含章炳文爕賛隂陽經緯邦國惜乎通敏資性而便媚取容故載踐樞衡疊補名衮大</hi>
<hi>權在已沉議罕成好惡徇情輕諾寡信諂媚在臉遇便則流巧言如簧應機必發夫大臣之翊戴元后者端恪</hi>
<hi>致治孜孜夙夜緝熈庶績平章百揆兵者凶器不可從我始及乎伐罪則料敵以成功至使内有害輔臣之盗</hi>
<hi>外有懐毒萬民師徒暴野戎馬生郊皇上旰食宵衣公卿大夫且慚且恥農人不得在畆紡婦不得在桑耗歛</hi>
<hi>賦之常資散帑庫之中積徴邊徼之備竭運輓之勞僵尸血流胔骼成岳毒虐者號呼無辜勦絶逮今四載禍</hi>
<hi>亂之兆實始其謀遺君父之憂而豈謂之為先覺者乎夫古之論大功者不可以力取不可以偽當削平西蜀</hi>
<hi>乃言語侍從之臣擒剪東吴則奸謀廊廟之輔駁其徳則有異言其力則不倫何取其所輕而捨其所重録其</hi>
<hi>所小而畧其所大且奢靡是嗜而曰愛人以儉受授無守而曰慎才以廉斥諫諍于外豈不近之蔽聪乎私其</hi>
<pb n="KR2m0002_WYG_080-26a"/>
<hi>近親豈不近之溺愛乎烏有蔽聰溺愛家範無制而能垂法立程憲章百度謹按諡法曰敬者夙夜警戒敬以</hi>
<hi>直内内而不肅何以刑于外憲也者刑也法也戴記曰憲章文武又發慮憲義以為敬恪終始載厯顯仕未嘗</hi>
<hi>効一法建一功迨及居重位以安和平易寬柔自處考其行與其名不類研其事與其道不侔一定之辭惟精</hi>
<hi>審慎異日詳制始請史官請俟蔡㓂将平天下無事然後都堂叢議論議未遲尉遲汾執申敬憲未定張仲方</hi>
<hi>尋出為遂州司馬勅諡曰恭懿</hi>
荘肅贈太師北平王羅𢎞信<lb/>
孝穆贈右僕射楊嗣復<lb/>
昭㐮贈太子太師崔圓<lb/>
<pb n="KR2m0002_WYG_080-26b"/>
貞壮贈尚書令羅紹威<lb/>
　　雜録<lb/>
貞元十一年司徒馬燧塟有司諡曰景武上曰景太宗<lb/>
皇帝諡改荘武可也元和三年鎮州王士貞薨其子承<lb/>
宗不順不加諡太常博士馮宿以為懐柔之義不可遺<lb/>
其忠勞請加美諡從之其年中書門下上言故中書令<lb/>
漢陽郡王張柬之故侍中平陽郡王敬暉故中書令扶<lb/>
陽郡王桓彦範故中書令博陵郡王崔𤣥暐故中書令<lb/>
<pb n="KR2m0002_WYG_080-27a"/>
南陽郡王袁恕巳等五人得史館報並未有諡詔張柬<lb/>
之等皆書勲國史配享廟庭賜諡易名義光百代宜令<lb/>
所司即與定諡聞奏時柬之曽孫曛以諡事詣中書陳<lb/>
訴宰臣上聞因令有司授曛官其年四月有司奏上功<lb/>
臣五王諡議請諡張柬之為文貞桓彦範為忠烈敬暉<lb/>
為貞烈崔𤣥暐為文忠袁恕已為貞烈從之<lb/>
五年二月考功奏當司三品以上凖格合請諡官凖貞<lb/>
元七年格内所舉寳應二年正月十八日勅莭文佐吏<lb/>
<pb n="KR2m0002_WYG_080-27b"/>
録行状陳請考功司覆訖下太常定諡者近日以来撰<lb/>
録行狀多非佐吏既乖事實又違格文伏請從今後請<lb/>
諡行狀凖勅文須是佐吏勅㫖宜令門下佐吏撰録行<lb/>
狀以憑詳覆十四年都省奏合請諡家子弟及門生故<lb/>
吏請限未葬以前陳狀其家在遐逺及别有事故者任<lb/>
至一年内陳狀到考功一月内檢勘下太常禮院受牒<lb/>
後一月日内定牒報考功䟽德邱園節行特異無官及<lb/>
位卑者任所在長吏奏請仍許不拘年限未立節限以<lb/>
<pb n="KR2m0002_WYG_080-28a"/>
前合請諡未請者家在城者任六箇月内于所司申請<lb/>
家在外者亦許至一年内申請立節限後如過限久令<lb/>
不請諡其中有善惡尤著可存勸誡請委考功訪察行<lb/>
實便請牒下太常禮院定諡庶使善必見稱惡無幸免<lb/>
都省奏伏凖太常博士李虞仲奏凡官秩合得請諡者<lb/>
必先塟期請于考功牒送太常寺禮院然後一月内定<lb/>
諡者伏奉三月二十五日勅宜令尚書都省與考功及<lb/>
太常禮院更審條流明立節限聞奏者今與考功郎中<lb/>
<pb n="KR2m0002_WYG_080-28b"/>
蕭祐太常博士李虞仲等商議具條流節限如前勅㫖<lb/>
依奏<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷八十<lb/>
</p>
<p>
</p>
  </div>
</body>
</text>
</TEI>
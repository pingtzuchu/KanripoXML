<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷二十九</head> <lb/>
    <p>
<pb n="KR2m0002_WYG_029-1a"/>
欽定四庫全書<lb/>
　唐㑹要卷二十九<lb/>
　　　　　　　　　　　　　宋　王溥　撰<lb/>
　　祥瑞下<lb/>
永貞元年八月荆南進毛龜二詔曰朕以所寶惟賢至<lb/>
如嘉禾神芝竒禽異獸蓋虚美也所以建武形於詔令<lb/>
春秋不書祥瑞但凖令式申報有司不得輒有聞獻珍<lb/>
禽竒獸亦宜停進<lb/>
<pb n="KR2m0002_WYG_029-1b"/>
元和二年八月中書門下奏諸道草木祥瑞及珍禽異<lb/>
獸等凖永貞元年八月勅自今已後宜並停進者伏以<lb/>
貢獻祥瑞皆縁臘饗告廟及元㑹奏聞若例停奏進即<lb/>
恐闕於盛禮凖儀制令其大瑞即隨表奏聞中瑞下瑞<lb/>
申報有司元日聞奏自今已後望凖令式從之<lb/>
七年十一月梓州上言龍州界嘉禾生有麟食之每來<lb/>
一鹿引之羣鹿隨焉光華不可正視使畫工就圖之并<lb/>
嘉禾一函以獻<lb/>
<pb n="KR2m0002_WYG_029-2a"/>
九年八月夏州奏修城掘得釜大小二百五十四如新<lb/>
器物伏以錡釜之用火化是因今大軍始集此物自出<lb/>
望宣付史館從之<lb/>
十年四月滑州上言青龍見於新開河其年五月臨碧<lb/>
縣使奏夀昌殿南獲白鹿麑進之<lb/>
十三年八月鹽鐵使奏郾城上蔡等三縣生菽䔄草引<lb/>
蔓結實味甘人頼為食<lb/>
長慶元年正月二日有事于南郊出東省門日抱珥五<lb/>
<pb n="KR2m0002_WYG_029-2b"/>
色宰臣供奉官並於駕前稱賀其年六月鄆州奏濮州<lb/>
雷澤縣界有烏巢因風墜二雛鵲引而哺之<lb/>
其年七月夀昌殿内礎柱上産玉芝一莖長六尺九月<lb/>
靈州奏黄河清從硤口至定逺界二百五十里見底<lb/>
二年五月有自吐蕃至者稱隴上自去嵗已來出異獸<lb/>
如猴而腰尾皆長色青赤迅猛見蕃人即捕而食之遇<lb/>
漢人則否<lb/>
三月二日詔近日諸道多奏祥瑞自今已後除合准式<lb/>
<pb n="KR2m0002_WYG_029-3a"/>
申奏外餘一切不得妄有進獻其年七月幽州奏有李<lb/>
樹兩根並生相去七寸連理其樹去地二尺合為一榦<lb/>
向上一體外分布枝葉髙一丈三尺有實二百二十一<lb/>
顆<lb/>
四年五月淄青奏登州蓬萊山谷間約四十里野蠶成<lb/>
繭其絲可織<lb/>
太和元年十一月河中奏當管虞鄉有白虎入雲峯觀<lb/>
樓瑞應圖義獸也一名騶虞王者徳至鳥獸澤洞幽冥<lb/>
<pb n="KR2m0002_WYG_029-3b"/>
則見今并圖奉進二年福建進瑞粟一千莖中書門下<lb/>
奏伏以陛下勤求理本澄清化源不以靈芝白雁為瑞<lb/>
應方將時安人和為嘉祥宸翰昭宣睿情斯屬伏請自<lb/>
今已後祥瑞俱申有司更不令進獻依奏<lb/>
四年八月太原節度使栁公綽奏雲蔚代三州山谷間<lb/>
石化為麪人取食之<lb/>
六年七月廣州奏慶雲見<lb/>
開成二年十月陳許秦界内野蠶自生桑上三遍成繭<lb/>
<pb n="KR2m0002_WYG_029-4a"/>
連緜九十里百姓收拾得並抽絲得絲緜并織成紬絹<lb/>
三年五月勅朕以慈惠恭儉為休徴以人和年豐為上<lb/>
瑞至於嘉穎連理之祥飛禽走獸之異出於郡國來獻<lb/>
闕庭讓美推功非予所尚嵗晏奏陳於清廟元正列上<lb/>
於太廟探討古今亦無明據恭惟靈聖豈俟聞薦諸道<lb/>
應有三等祥瑞並不得更有聞奏亦不要申牒所司其<lb/>
臘饗太廟及薦獻太清宫并元日受朝奏祥瑞儀注並<lb/>
停<lb/>
<pb n="KR2m0002_WYG_029-4b"/>
大中二年七月十六日福建觀察使殷儼進瑞粟十一<lb/>
莖莖有五六穂中書門下奏請今後諸道所有瑞物俱<lb/>
報有司不得進獻從之<lb/>
六年九月二日淮南節度使杜悰奏海陵髙郵兩縣百<lb/>
姓于官河中漉網得異米煑食呼為聖米<lb/>
十一年十二月舒州吳塘堰有衆禽成巢濶七尺髙一<lb/>
丈而水禽山鳥鷹隼鸞雀之類无不馴狎于其中<lb/>
乾符三年三月奉天鎮上言金龍書見自河昇天<lb/>
<pb n="KR2m0002_WYG_029-5a"/>
文徳元年九月雲昭殿前穿井得甘泉<lb/>
天祐元年九月二十日汴州進白兎一<lb/>
其年七月河南府奏榖水村地内嘉禾合穗<lb/>
　　追賞<lb/>
貞觀十七年十一月詔曰天下宜賜酺三日自漢魏以<lb/>
來或賜牛酒牛之為用耕稼所資多有宰殺深乖惻隠<lb/>
其男子年七十已上量給酒米麪<lb/>
先天二年八月二十五日勅賜酺合宴止欲與人同歡<lb/>
<pb n="KR2m0002_WYG_029-5b"/>
廣為聚斂固非取樂之意今後宴㑹所作山車醴泉船<lb/>
綵樓閣寶車等俱是无用之物並宜禁斷<lb/>
開元十八年正月二十九日勅百官不須入朝聴尋勝<lb/>
逰宴衛尉供帳太常奏集光禄造食自宰臣及供奉官<lb/>
嗣王郡王諸司長官少卿少監少尹左右丞侍郎郎官<lb/>
御史朝集使皆㑹焉因下制曰至春末巳來每至假日<lb/>
百司及朝集使任追逰賞至十九年二月八日勅至春<lb/>
末已來每至假旦宜凖去年正月二十九日勅賜錢造食<lb/>
<pb n="KR2m0002_WYG_029-6a"/>
逐勝逰賞至二十年二月十九日許百僚於城東官亭<lb/>
尋勝因置檢校尋勝使以主其事至二十五年正月七<lb/>
日赦文朝廷无事天下大和百司每旬節休假並不須<lb/>
入朝皆任追勝為樂至天寳十載正月十七日勅自今<lb/>
已後非惟旬及節假百官等曹務无事之後任追游宴<lb/>
樂至十四年三月一日許常㕘官分日入朝尋勝宴樂<lb/>
二十二年六月勅自今已後宜所聴五日一辰盡其歡<lb/>
宴餘兩日但休假而已任用當處公廨不得别更科率<lb/>
<pb n="KR2m0002_WYG_029-6b"/>
兼有宰殺採捕等天寶八載正月勅今朝廷无事思與<lb/>
百辟同兹宴賞其中書門下及百官等賜絹二萬匹其<lb/>
外官取當處官物量郡大小及官人多少節級分賜至<lb/>
春末巳來每旬日休假任各追勝為樂<lb/>
貞元一年五月詔曰今兵革漸息夏麥又登朝官有假<lb/>
日逰宴者令京兆府不須聞奏<lb/>
四年九月二日勅正月晦日三月三日九月九日前件<lb/>
三節日宜任文武百僚擇地追賞為樂每節宰相已下<lb/>
<pb n="KR2m0002_WYG_029-7a"/>
及常㕘官共賜五百貫翰林學士共賜一百貫左神威<lb/>
神策龍武等三軍共賜一百貫金吾英武威逺及諸衛<lb/>
將軍共賜一百貫各省諸道奏事官共賜一百貫委度<lb/>
支每節前五日准此數支付仍從本年九月九日起給<lb/>
永為定制<lb/>
十四年正月勅比來朝官或有諸處過從金吾衛奏自<lb/>
今已後更不須聞奏<lb/>
元和二年十二月宰臣奉宣如聞百官士庶等親友追<lb/>
<pb n="KR2m0002_WYG_029-7b"/>
遊公私宴㑹乃晝日出城餞送每慮奏報人未舒自今<lb/>
已後各暢所懐務從歡泰<lb/>
天祐二年三月勅命宰臣文武百寮自今月二日後至<lb/>
十六日令取便選勝追逰<lb/>
　　節日<lb/>
顯慶二年四月十九日詔曰比至五月五日及寒食等<lb/>
諸節日并有歡慶事諸王妃公主及諸親等營造衣物<lb/>
雕鏤雞子以進貞觀中已有約束自今已後並宜停斷<lb/>
<pb n="KR2m0002_WYG_029-8a"/>
龍朔元年五月五日上謂侍臣曰五月五日元為何事<lb/>
許敬宗對曰續齊諧記云屈原以五月五日投汨羅而<lb/>
死楚人哀之每至此日以竹筒貯米投水祭之漢建武<lb/>
中長沙歐囬白日忽見一士人自稱楚三閭大夫謂歐<lb/>
囬曰常所遺多為蛟龍所竊今若允惠可以棟樹葉塞<lb/>
筒并五采絲縛之則不敢食矣今俗人五月五日作粽<lb/>
并帶五采絲及棟葉皆汨羅遺風上曰我見一記有云<lb/>
五色絲可以續命刀子可以辟兵此言未知真虚然亦<lb/>
<pb n="KR2m0002_WYG_029-8b"/>
俗行其事今之所賜住者使續命行者使辟兵也<lb/>
神龍三年四月二十七日制自今應是諸節日及生日<lb/>
並不得輒有進奉又所在五月五日非大功已上親不<lb/>
得輒相贈遺<lb/>
景雲二年十一月勅太子及諸王公主諸節賀遺並宜<lb/>
禁斷惟降誕日及五月五日任其逰奉仍不得廣有營<lb/>
造但進衣裳而已諸親及百官一切不得進<lb/>
開元十七年八月五日左丞相源乾曜右丞相張説等<lb/>
<pb n="KR2m0002_WYG_029-9a"/>
上表請以是日為千秋節著之甲令布于天下咸令休<lb/>
假羣王當以是日進萬夀酒王公戚里進金鏡緩帶士<lb/>
庶以結絲承露囊更相問遺村社作夀酒樂名賽白帝<lb/>
報諸神制曰可至天寶二載八月一日刑部尚書兼京<lb/>
兆尹蕭昊及百寮請改千秋節為天長節制曰可至寶<lb/>
應元年八月三日勅八月五日本是千秋節改為天長<lb/>
節其休假三日宜停前後各一日<lb/>
二十五年六月勅五月五日細碎雜物五色絲算並宜<lb/>
<pb n="KR2m0002_WYG_029-9b"/>
禁斷<lb/>
二十六年正月勅比來流俗之間每至寒食日皆以雞<lb/>
鵞鴨等更相餉遺既順時令固不合禁然諸色雕鏤及<lb/>
造假花果及樓閣之類並宜禁斷<lb/>
天寶十年三月二十六日勅禮標納火之禁語有鑽燧<lb/>
之文所以燮理寒燠節宣氣候自今以後寒食並禁火<lb/>
三日乾元元年九月三日上降誕日宜為天平地成節<lb/>
休假三日至寳應元年九月一日其休假三日宜停前<lb/>
<pb n="KR2m0002_WYG_029-10a"/>
後各一日永泰元年太常博士獨孤及上表曰臣聞天<lb/>
有春夏秋冬之氣時也時有分至啟閉之候節也至若<lb/>
寒食上已端午重陽或以因人崇尚亦播風俗况厯運<lb/>
光啟聖人降生固宜紀載誕之辰與八節同號故𤣥宗<lb/>
生自命曰天平地成並以飲食宴樂布慶萬方使賜及<lb/>
同軌風流後代陛下纂祖宗之純懿與天地同徳禮樂<lb/>
必循憲章咸備而誕聖日未有嘉名伏願以十月十二<lb/>
日為天興節王公士庶上夀作樂並如開元乾元故事<lb/>
<pb n="KR2m0002_WYG_029-10b"/>
表奏不報建中元年四月癸卯上誕之日也初代宗時<lb/>
每嵗端午及降誕日四方貢獻者數千悉入内庫及是<lb/>
上以為非㫖不納<lb/>
貞元四年九月重陽節賜宰臣百寮宴於曲江亭帝賦<lb/>
詩錫之云早衣對庭燎躬化勤意誠時此萬幾暇適與<lb/>
佳節并曲池潔寒流芳菊舒金英乾坤爽氣澄䑓殿秋<lb/>
光清朝野慶年豐髙㑹多歡聲永懐無荒誡良士同斯<lb/>
情仍勅中書門下簡定有文辭士應制同用清字上自<lb/>
<pb n="KR2m0002_WYG_029-11a"/>
考其詩以劉太真李紓等四人為上等鮑防于邵等四<lb/>
人為次張䝉殷亮等二十三人為下李晟馬燧李泌三<lb/>
宰相詩不加考第<lb/>
五年正月十一日勅四序嘉辰厯代增置漢宗上已晉<lb/>
紀重陽或説攘除維因舊俗與衆宴樂誠洽當時朕以<lb/>
春方發生候維仲月勾萌畢達天地同和俾其昭蘓宜<lb/>
均暢茂自今已後以二月一日為中和節内外官司並<lb/>
休假一日先勅百寮以三令節集㑹今宜吉制嘉節以<lb/>
<pb n="KR2m0002_WYG_029-11b"/>
徴之更晦日於往月之終揆明辰於來月之始請令文<lb/>
武百寮以是日進農書司農獻穜稑之種王公戚里上<lb/>
春服士庶以物相遺村社作中和酒祭勾芒神聚㑹宴<lb/>
樂名為饗勾芒祈年穀仍望各下州府所在頒行<lb/>
六年二月百官以中和節宴於曲江亭上賦詩以錫之<lb/>
其年以中和節始令百官進太后所撰兆人本業記三<lb/>
卷司農獻黍粟種各一升<lb/>
八年正月詔在京宗室每年三節宜集百官列宴㑹若<lb/>
<pb n="KR2m0002_WYG_029-12a"/>
大選集賜錢一百千非大選集錢三分減一又詔三節<lb/>
宴集先已賜諸衛將軍錢其率已下可賜錢百千<lb/>
九年二月中書門下奏狀以中和節初賜宴錢給百官<lb/>
宰臣已下於曲江合宴供辦為府縣之弊請分給是錢<lb/>
令諸司各㑹於佗所從之自是三節宴悉分矣<lb/>
十二年二月以寒食節御麟徳殿内宴於宰臣位後施<lb/>
畫屏風圖漢名臣仍紀其嘉言美行題之於下其年四<lb/>
月庚午上降誕之日近嵗常以此時㑹沙門道士於麟<lb/>
<pb n="KR2m0002_WYG_029-12b"/>
徳殿講論至是命召儒官講論三敎<lb/>
十四年三月上已日賜宰臣百官宴於曲江亭時徐州<lb/>
節度使張建封來朝上寵遇之特令與宰相同榻而食<lb/>
十五年九月詔自今已後二月一日九月九日每節前<lb/>
放開屠一日<lb/>
永貞元年十二月太常奏太上皇正月十二日降誕並<lb/>
請休假一日從之<lb/>
元和二年正月詔停中和重陽二節賜宴其上已日仍<lb/>
<pb n="KR2m0002_WYG_029-13a"/>
舊其年二月御史大夫李元素太常卿髙郢等上言𤣥<lb/>
宗肅宗降誕日據太常博士王涇奏按禮經及厯代典<lb/>
故並無降誕日為節假之說惟國朝開元十七年左丞<lb/>
相源乾曜以八月五日是𤣥宗降誕之辰請以此日為<lb/>
千秋節休假一日羣臣因獻甘露萬嵗酎酒士庶村社<lb/>
宴樂由是天下以為常乾元元年太子太師韋見素以<lb/>
九月三日肅宗降誕之辰又請以此日為天平地成節<lb/>
休假一日自後代宗徳宗順宗即位雖未别置節日每<lb/>
<pb n="KR2m0002_WYG_029-13b"/>
至降誕日天下亦皆休假臣以為乾曜見素等所奏以<lb/>
為節假者蓋當時臣子之心喜君父聖夀無疆以為榮<lb/>
慶今園陵既修升祔將畢謹尋禮意不合更存休假之<lb/>
名請付尚書省集百官與學官㕘議勅宜依者臣等聞<lb/>
君子之名之必可言言之必可行故可言不可行君子<lb/>
不言伏以𤣥宗肅宗代宗徳宗順宗五聖威靈在天已<lb/>
乆而當時慶誕猶存正可言不可行之禮請依王涇奏<lb/>
議並停制可<hi>檢首議臣名不獲</hi>
<pb n="KR2m0002_WYG_029-14a"/>
四年閏三月勅其諸道進獻除降誕端午冬至元正任<lb/>
以土貢修其慶賀其餘雜進除二日條所供外一切勒<lb/>
停如違越者所進物送納左藏庫仍委御史臺具名聞<lb/>
奏<lb/>
七年二月癸卯降誕節宰臣舊例進衣一副惟李吉甫<lb/>
方固恩澤别進馬二匹賜通天犀帶以答之<lb/>
九年十月勅停臘日京兆府饗狐兔進獻<lb/>
十五年七月勅今月六日是朕降誕之辰奉迎皇太后<lb/>
<pb n="KR2m0002_WYG_029-14b"/>
宫中上夀其日並賜於光順門内殿與百官相見永為<lb/>
常式後竟以禮無所據罷之<lb/>
長慶元年七月六日勅自降誕之辰百官於紫宸殿稱<lb/>
賀畢詣昭徳門外命婦光順門並進名奉賀皇太后縁<lb/>
去年降誕稱賀百官與命婦同集光順門羣情以為非<lb/>
便故改其儀<lb/>
二年九月勅蕃客等使皆逺申朝聘節遇重陽宜共賜<lb/>
錢二百貫文以充宴賞仍給太常音樂<lb/>
<pb n="KR2m0002_WYG_029-15a"/>
其年九月尚書左丞兼集賢學士韋綬因奏重陽日百<lb/>
官有曲江宴時請以修撰校理等自為一㑹從之仍别<lb/>
賜宴錢<lb/>
三年三月勅内侍省每年上已重陽日如有百官宴㑹<lb/>
者宜每節賜錢五百十貫文令度支支給<lb/>
其年四月中書門下奏皇帝降誕日准故事休假一日<lb/>
從之<lb/>
其年五月詔停諸親端午恭賀<lb/>
<pb n="KR2m0002_WYG_029-15b"/>
太和五年勅端午節辰方鎮例有進奉其雜綵匹段許<lb/>
進生白綾絹<lb/>
七年十月中書門下奏請以十月十日為慶成節著於<lb/>
甲令是日上於宫中奉迎皇太后與昆弟諸王宴樂羣<lb/>
臣詣延英門奉觴上千萬夀天下州府並置宴一日從<lb/>
之<lb/>
開成元年二月京兆尹歸融奏甫近上已凖故事曲江<lb/>
賜宴今縁兩公主出降府司供帳事殷望請改日上曰<lb/>
<pb n="KR2m0002_WYG_029-16a"/>
去年重陽取九月十九日未失重陽之義今宜取十三<lb/>
賜宴<lb/>
二年九月勅慶成節朕之生辰不欲屠宰宴㑹蔬食任<lb/>
陳脯醢仍為永制<hi>至四年復令其日肉食</hi>
其年九月勅慶成節宜令京兆府凖上已重陽例於曲<lb/>
江㑹文武百官其延英奉觴宜停<lb/>
三年十月京兆府奏慶成節及上已重陽百官於曲江<lb/>
亭子宴㑹泛觴船隻諸以舊船上杖木為舫子過㑹拆<lb/>
<pb n="KR2m0002_WYG_029-16b"/>
收遇節即用者勅其上已節置慶成節及重陽節停<lb/>
五年四月中書門下奏請以六月一日為慶誕節休假三<lb/>
日著於令式其天下州府每年常設降誕齋行香後便<lb/>
令以素食宴樂惟許飲酒及用脯醢等京城内宰臣與<lb/>
百官就請大寺共設僧一千人齋仍望田里借敎坊樂<lb/>
官充行香慶讚各移木厨兼下令京兆府别置歌舞依<lb/>
奏<hi>是年文宗崩武宗纂嗣以慶誕日為慶陽節</hi>
㑹昌元年二月勅我聖祖降誕昌辰宜改為降聖節休<lb/>
<pb n="KR2m0002_WYG_029-17a"/>
假一日其年六月中書門下奏慶陽節凖勅其日設齋<lb/>
錢臣等請以百官共率料錢三百貫文充從之<lb/>
二年五月勅今年慶陽節宜凖例中書門下等並於慈<lb/>
恩寺設齋行香後以素食合宴仍别賜錢三百貫文委<lb/>
度支給付令京兆府量事陳設不用追集坊市歌舞<lb/>
六年六月中書門下奏請以降誕日為壽昌節天下<lb/>
州府並置宴一日以為慶樂前後休假三日永著令式<lb/>
從之<lb/>
<pb n="KR2m0002_WYG_029-17b"/>
龍紀元年二月中書門下奏請今月二十二日降聖日<lb/>
為嘉㑹節<lb/>
天祐元年八月中書門下奏皇帝降誕日請為乾和節<lb/>
從之<lb/>
　<lb/>
　<lb/>
　<lb/>
　唐㑹要卷二十九<lb/>
</p>
<p>
</p>
  </div>
</body>
</text>
</TEI>
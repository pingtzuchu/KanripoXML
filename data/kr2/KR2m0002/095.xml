<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐㑹要卷九十五</head> <lb/>
    <p>
<pb n="KR2m0002_WYG_095-1a"/>
欽定四庫全書<lb/>
　唐㑹要卷九十五<lb/>
　　　　　　　　　　　　　宋　王溥　撰<lb/>
　　髙昌<lb/>
髙昌者漢車師前王之庭後漢戊巳校尉之故地漢時興<lb/>
師西討軍中羸憊者留居焉地形髙敞故因名髙昌壘<lb/>
有八城本皆中國人也後魏時為郡以闕爽為太守尋<lb/>
為且渠無諱所奪居數世髙昌滅之以燉煌人張孟明<lb/>
<pb n="KR2m0002_WYG_095-1b"/>
為國王國人殺之共立馬儒又殺之乃立其長史金城<lb/>
麴嘉為王嘉自云河東人世修職貢於中國有文字知<lb/>
書計置官亦採中國之號其王伯雅即嘉之六世孫<lb/>
武徳七年獻拂菻狗雌雄各一髙六寸長尺餘<hi>中國有拂菻狗</hi>
<hi>自此始也</hi>
貞觀四年其王文泰来朝<hi>泰即伯雅子也</hi>妻宇文氏即隋煬帝<lb/>
所賜華容公主也請入宗親詔賜姓李氏封常樂公主<lb/>
其後與突厥連結諸國朝貢者皆路出髙昌文泰稍壅<lb/>
<pb n="KR2m0002_WYG_095-2a"/>
絶之至十三年太宗謂其使曰髙昌數年来朝貢脫畧<lb/>
無藩臣之禮今兹歲首萬國来朝而文泰不至我使人<lb/>
至彼文泰云鷹飛于天雉竄于蒿猫逰于堂䑕安于穴<lb/>
各得其所豈不理耶明年當發兵以擊爾也<lb/>
十四年八月十日交河道行運大總管侯君集副總管<lb/>
牛進達平髙昌國下其郡三縣五城二十二户八千四<lb/>
十六口萬七千七百三十八馬四千三百疋太宗欲以<lb/>
其地為州縣魏徵諌曰未若因撫其人而立其子所謂<lb/>
<pb n="KR2m0002_WYG_095-2b"/>
伐罪弔民威徳被于遐外為國之善者也今若利<lb/>
其土壤以為州縣常須千餘兵鎮守數年一易往来交<lb/>
替死者十有三四遣辦衣資離别親戚十年之後隴右<lb/>
空虚陛下終不得髙昌撮粟尺布以助中國所謂散有<lb/>
用而資無用太宗不從以其地為西昌州又改為西州<lb/>
以交河城為交河縣始昌城為天昌縣田城為栁中縣<lb/>
東鎮城為蒲昌縣髙昌城為髙昌縣倂為部䕶府留軍<lb/>
以鎮之初西突厥遣其葉䕶屯兵于可汗浮圗城與髙<lb/>
<pb n="KR2m0002_WYG_095-3a"/>
昌為影響至是懼而来降以其地為庭州幷置蒲類縣<lb/>
國威既震西域大懼焉耆王詣軍門請謁留兵鎮守刻<lb/>
石紀功而還毎歲調發千人防邊黄門侍郎褚遂良上<lb/>
疏曰臣聞古者哲后必先華夏而後夷狄務廣徳化不<lb/>
事遐荒是以周宣薄伐至境而止始皇逺塞中國分離<lb/>
漢武負文景之聚財翫士馬之餘力始通西域将五十<lb/>
年復得天馬于宛城采蒲桃于安息而海内空竭生人<lb/>
物故所以租至六畜算至舟車因之凶年盗賊並起捜<lb/>
<pb n="KR2m0002_WYG_095-3b"/>
粟都尉桑𢎞羊復主意請遣士卒達舊輪臺築城以威<lb/>
西域武帝慨然追悔情發于衷棄輪臺之野下哀痛之<lb/>
詔人神咸悦海内乂康向使武帝復用桑𢎞羊之言天<lb/>
下生靈皆盡之矣是以光武中興不踰葱嶺孝章即位<lb/>
都䕶来歸陛下誅滅髙昌威加西域收其鯨鯢以為州<lb/>
縣然則王師被發之歲河西供役之年飛芻輓粟十室<lb/>
而九數部蕭然五年不復陛下歲遣千餘人逺事屯戍<lb/>
經年離别萬室思歸去者資装自須營辦既費芻粟停<lb/>
<pb n="KR2m0002_WYG_095-4a"/>
其機杼經途死亡復在言外兼遣罪人增其防䕶彼罪<lb/>
人者生于敗肆終朝墮業犯禁違公謂之浮薄徒能擾<lb/>
于邊城必無益于行陣所遣之内復有逃亡官司捕捉<lb/>
為國生事設令張掖塵飛酒泉烽舉陛下豈能得髙昌<lb/>
一人升粟而及事平終須發隴右諸州星馳電擊由斯<lb/>
而言此河西者已之腹心彼髙昌者他人手足豈得縻<lb/>
費中原以事無用書曰不作無益害有益此之謂也陛下<lb/>
平頡利于沙塞滅吐渾于西海突厥餘衆為竒渾汗遺<lb/>
<pb n="KR2m0002_WYG_095-4b"/>
氓更樹君長復立髙昌非無前例此所謂有罪而誅之<lb/>
既復而立之四海百蠻誰不聞見蠕動懐生畏威慕徳<lb/>
宜擇髙昌可立者而立之徵給首領兼還本國負戴漢<lb/>
恩長為藩翰中國不擾既富且寜傳之子孫以貽永世<lb/>
初平髙昌君集至京師有司劾其私取寳物詔下獄中<lb/>
書侍郎岑文本上䟽曰髙昌昏迷人神共棄在朝議者<lb/>
以其地在遐荒咸欲置之度外惟陛下運獨見之明授<lb/>
决勝之略君集奉行聖算刻期平殄陛下謙而不居乃<lb/>
<pb n="KR2m0002_WYG_095-5a"/>
推功于将帥露布初至便降大恩從征之人皆霑滌蕩<lb/>
内外文武咸徳陛下賞不踰時不盈數日並付大理雖<lb/>
君集等自掛網羅恐海内疑陛下惟錄其過以遺其功<lb/>
古之人君出師命将克敵則獲重賞不克則加嚴刑當<lb/>
其有功也雖貪殘淫縱必䝉青紫之寵當其無功雖勤<lb/>
功潔已不免鈇鉞之誅故周書曰記人之功忘人之過<lb/>
宜為君也昔漢貳師駿馬三十疋雖斬宛王之首而罪<lb/>
惡甚多武帝以為萬里征伐不錄其過遂封海西侯又<lb/>
<pb n="KR2m0002_WYG_095-5b"/>
校尉陳湯矯詔興師雖斬郅支單于而湯盗所收康居<lb/>
財物為司𨽻所繫湯乃上䟽曰臣與吏人共誅郅支幸<lb/>
得擒滅今司𨽻乃收繫按騐是為郅支報讎也元帝赦<lb/>
其罪封湯闗内侯又晉龍驤将軍王濬有平呉之功而<lb/>
王渾苛論濬軍人得皓寳物濬上表曰今年平呉誠為<lb/>
大慶于臣之身更為咎累武帝赦而不推封襄陽侯近<lb/>
隋新義郡公韓擒虎平陳之日縱士卒暴亂取寳宮内<lb/>
帝亦不問罪加上柱國由斯觀之将帥之臣㢘慎者少<lb/>
<pb n="KR2m0002_WYG_095-6a"/>
貪求者衆也古之軍勢曰使智使勇使貪使愚故智者<lb/>
樂立其功勇者好行其志貪者邀趨其利愚者不計其<lb/>
死是知前王莫不收人之長弃人之短良為此也陛下<lb/>
若降雨露之澤收雷電之威錄其㣲勞忘其大過是使<lb/>
立功之士因兹而皆勸負罪之将由斯而改節乃釋君<lb/>
集等先是文泰已死國人立其男智盛為王竟為君集<lb/>
執獻于觀徳殿初其國童謡曰髙昌兵馬如霜雪漢家<lb/>
兵馬如日月日月照霜雪迴首自消滅文泰使人捕其<lb/>
<pb n="KR2m0002_WYG_095-6b"/>
首唱者不能得麴氏有國至智盛凡九代一百四十四<lb/>
年而滅尋拜智盛為左武衛将軍封金城郡公弟智湛<lb/>
為右武衛中郎将封天山縣公智湛後終于左驍衛将<lb/>
軍西州刺史天授初其子崇裕授左武衛大将軍交河<lb/>
郡王崇裕卒封襲遂絶<lb/>
　　髙句麗<lb/>
髙句麗者出自扶餘氏其後有䝉孫莫来者滅扶餘都<lb/>
平壤即𤣥菟之故地俗頗知書記而恒與中國通<lb/>
<pb n="KR2m0002_WYG_095-7a"/>
武徳七年二月七日遣使内附受正朔請頒厯許之八<lb/>
年三月十一日髙祖謂羣臣曰名實之間理須相副髙<lb/>
麗稱臣以自尊大可即詔述朕此懐也裴矩温彦博進<lb/>
曰遼東之地周為箕子之國漢時之𤣥莬郡耳魏晉以<lb/>
前近在提封之内不可許以不臣若與髙麗抗禮四方<lb/>
必當輕漢且天朝之于諸國猶日月之于列星理無降<lb/>
尊俯同藩服乃止<lb/>
貞觀十八年太宗謂侍臣曰髙麗莫離支賊殺其主盡<lb/>
<pb n="KR2m0002_WYG_095-7b"/>
誅大臣用刑有同坑穽夫出師弔伐須有其名因其内<lb/>
亂而取之為易諌議大夫禇遂良進曰兵若渡遼事須<lb/>
尅捷萬一不獲無以威示逺方必更發怒再動兵衆若<lb/>
至於此安危難測太宗然之兵部尚書李勣曰近者延<lb/>
陁犯邊陛下必欲追擊但為魏徵之諌所以遂用其言<lb/>
此之失機亦由徵之誤訃倘若仰申聖䇿延陀無一人<lb/>
生還可五十年間邊境無事至十一月十六日以刑部<lb/>
尚書張亮為平壤道行軍大總管自萊州泛海趨平壤<lb/>
<pb n="KR2m0002_WYG_095-8a"/>
又以特進李勣為遼東道行軍大總管趨遼東兩軍合<lb/>
勢以其月之三十日征遼之兵集於幽州<hi>安州人彭惠通請出布帛</hi>
<hi>五千段以資征人上嘉之比漢之卜式拜宣義郎</hi>
十九年四月李勣攻㧞盖牟城獲口二萬以其城置盖<lb/>
州五月上渡遼水詔徵橋梁以堅士卒之心上親率甲<lb/>
騎與李勣攻遼東城㧞之以其城為遼州六月攻拔白岩<lb/>
城以其城為岩州遂引軍次安市城進兵以攻之㑹髙<lb/>
麗北部耨薩髙延夀南部髙惠真率靺鞨之衆十五萬<lb/>
<pb n="KR2m0002_WYG_095-8b"/>
来援于安市城東南八里依山為陣上令所司張受降<lb/>
幕於朝堂之側曰明日午時納降人于此上夜召文武<lb/>
躬自指麾是夜有流星墜賊營中明日及戰大破之延<lb/>
夀惠真率三萬六千八百人来降上將豪首三千五百<lb/>
人授以軍職遷之内地餘三萬人悉放還平壤城靺鞨<lb/>
三千人並坑之獲馬五萬疋牛五萬頭甲一萬領因名<lb/>
所幸山為駐蹕山命許敬宗為文勒石以紀其功遂移<lb/>
軍于安市城南久不尅九月遂班師先遣遼盖二州户<lb/>
<pb n="KR2m0002_WYG_095-9a"/>
口渡遼乃召兵馬厯其城中而旋城主昇城拜辭太宗<lb/>
嘉其堅守賜縑百疋以勸事君者十一月至幽州初入<lb/>
遼也将十萬人各有八䭾兩軍戰馬四萬疋及還死者<lb/>
一千二百人八䭾及戰死者十七八張亮水軍七萬人<lb/>
沈海溺死者數百人凡渡遼盖二州戸口五日入内地<lb/>
前後七萬餘人二十年李勣復大破髙麗于南蘇班師<lb/>
至頗利城渡白狼黄岩二水皆不勝舟楫勣恠二水淺<lb/>
狭問契丹遼源所在云此二水更行數里即合南流即<lb/>
<pb n="KR2m0002_WYG_095-9b"/>
稱遼水更無遼源可得也二十二年七月太子太傅知<lb/>
門下省事房𤣥齡謂諸子曰吾自度危篤以東討不停<lb/>
豈可使吾銜恨北地遂封表上諌曰臣詳觀方今為中<lb/>
國患者無過突厥遂能坐運神䇿不下殿堂大小可汗<lb/>
相次束手分典禁衛執㦸行間其後延陀鴟張尋就夷<lb/>
滅鐵勒慕義請置州縣沙漠已北萬里無塵如髙昌叛<lb/>
渙于流沙吐渾首竄于積石偏師薄伐俱從平蕩髙麗<lb/>
歴代逋誅莫能討擊陛下責其逆亂殺王虐人親總六<lb/>
<pb n="KR2m0002_WYG_095-10a"/>
軍問罪遼碣未經旬日即滅遼東前後虜獲數十萬人<lb/>
分配諸州無處不滿雪往代之宿恥掩崤陵之枯骨比<lb/>
功校徳萬倍前王此聖主之所自知㣲臣安敢備記今<lb/>
臣深為陛下惜之重之愛之寳之周易曰知進退存亡<lb/>
而不失其正者其惟聖人乎由此言之進有退之義存<lb/>
是亡之幾得有喪之理老臣所以為陛下惜之盖謂此<lb/>
也陛下威名功徳亦可足矣拓地開疆亦可止矣彼髙<lb/>
麗者邊夷之賤類不足待以仁義不可責以常理古来<lb/>
<pb n="KR2m0002_WYG_095-10b"/>
以魚鱉畜之宜從闕略若必欲絶其種類恐獸動則摶<lb/>
陛下每决死囚必令三覆五奏進素食停音樂盖以人<lb/>
命所重感動聖慈也况今兵士之徒無一罪戾無故驅<lb/>
之于戰陣之間委之于鋒刄之下使肝腦塗地魂魄無<lb/>
歸令其老父孤兒寡妻慈母望輜車而掩泣抱枯骨而<lb/>
椎心足以變動隂陽感傷和氣實天下之寃痛也且兵<lb/>
凶器也戰危事也不得已而用之向使髙麗違失臣節<lb/>
而陛下誅之可也使失百姓而陛下滅之可也久長能<lb/>
<pb n="KR2m0002_WYG_095-11a"/>
為中國患而陛下除之可也有一于此雖日殺萬夫不<lb/>
足為媿今無此三條坐煩中國内為舊主雪怨外為新<lb/>
羅報讎豈非所存者小所損者大願陛下遵皇祖老子<lb/>
止足之誡保後代巍巍之名發沛然之恩降寛大之詔<lb/>
順陽春以布澤許髙麗以自新臣老病三公朝夕入地<lb/>
所恨竟無塵露以增海嶽謹罄殘魂餘息先代結草之<lb/>
誠倘䝉錄此哀鳴即臣死且不朽八月徐充容上表曰<lb/>
竊見頃年已来力役兼總東有遼海之軍西有崐邱之<lb/>
<pb n="KR2m0002_WYG_095-11b"/>
役士馬疲于甲胄舟車倦于轉輸且召募投戎去留懐<lb/>
生死之病因風阻浪存没有漂溺之危一夫力耕卒無<lb/>
數十之獲一船致損則傾數萬之糧是猶運有盡之農<lb/>
功填無窮之巨浪圗未獲之他衆喪已成之我軍雖除<lb/>
凶伐暴有國常規然黷武玩兵先哲所戒昔秦王倂吞<lb/>
六國返速危亡之期晉武奄有三方翻成覆敗之業是<lb/>
知地廣非久安之術人勞乃易亂之原願陛下布澤流<lb/>
仁矜弊恤乏减行役之煩增湛露之惠<lb/>
<pb n="KR2m0002_WYG_095-12a"/>
龍朔元年四月十六日兵部尚書任雅相為江道行軍<lb/>
大總管三十六軍水陸分途先觀髙麗之釁上将親率<lb/>
六軍以繼之蔚州刺史李君球上䟽曰臣聞司馬法曰<lb/>
國雖大好戰必亡天下雖平忘戰必危戰者危事兵者<lb/>
凶器故聖主明王重行之也憂人力之盡恐府庫之殫<lb/>
懼社禝之危生中國之患故古人云務廣徳者昌務廣<lb/>
地者亡昔秦始王好戰不已至于失國是不愛其内而<lb/>
務其逺故也漢武逺討朔方始平萬里廣拓南海入部<lb/>
<pb n="KR2m0002_WYG_095-12b"/>
給符户口减半國用空虚至于末年方垂哀痛之詔自<lb/>
悔其失彼髙麗者僻側小醜潜蔵山海之間得其人不<lb/>
足以彰聖化棄其地不足以損天威何至疲中國之人<lb/>
傾府庫之實使男子不得耕耘女子不得蠶織陛下為<lb/>
人父母不垂惻恤之心傾其有限之貲貪彼無用之地<lb/>
設令髙麗既滅即不得不發兵鎮守不多兵威不足多<lb/>
發即人心不安是乃疲于轉戍萬姓無聊生則天下敗<lb/>
矣天下既敗即天子何以自安故臣以為征之不如不<lb/>
<pb n="KR2m0002_WYG_095-13a"/>
征滅之不如不滅惟陛下裁斷焉<lb/>
乾封元年李勣攻㧞無餘城遂與諸軍相㑹時侍御史<lb/>
賈言忠充支度遼東軍糧使還上問以軍事言忠畫其<lb/>
山川地勢且言遼東可平之状上問曰卿何以知其平<lb/>
也對曰昔隋主親率六軍覆于遼東者人事然也煬帝<lb/>
無道軍政嚴酷舉國皆役天下離心𤣥感一唱狼狽而<lb/>
返身死國亡自取之也及先帝親往問罪所以不得志<lb/>
者髙麗未有釁也諺曰賊無隙中道迴今髙麗已失其<lb/>
<pb n="KR2m0002_WYG_095-13b"/>
政人心不附男女兄弟相為攻擊脱身来奔為我鄉導<lb/>
彼之情偽盡知之矣以國家富强陛下明聖将士盡心<lb/>
滅之必矣且臣聞髙麗秘記云不及千年當有八十老<lb/>
将来滅之自前漢之髙麗氏即有國土及今九百年矣<lb/>
李勣年登八十亦與其記符同又髙麗頻歲饑荒賣鬻<lb/>
男女無故地裂狼狐入城蚡䑕穴于國門之下其俗信<lb/>
妖迭相驚駭天意如此人事如彼臣竊以為是行不再<lb/>
舉矣上曰卿觀遼東諸軍孰賢對曰李勣先朝舊臣聖<lb/>
<pb n="KR2m0002_WYG_095-14a"/>
鑒所悉龎同善雖非鬭将而持軍嚴整薛仁貴勇冠三<lb/>
軍威名逺震髙侃勤儉自處忠果有餘契苾何力沈毅<lb/>
持重統御之才雖頗有忌前之癖而臨事能斷然諸将<lb/>
夙夜小心忘身憂國者莫逮于李勣上深然其言<lb/>
總章元年夏四月彗星見于五章許敬宗以為星孛于<lb/>
東北王師問罪此髙麗将滅之徵九月李勣㧞平壤城<lb/>
虜髙蔵男建等十二月至新豐詔取使道俘于昭陵乃<lb/>
備軍容奏凱樂獻于太廟詔以髙蔵政不由已赦其罪<lb/>
<pb n="KR2m0002_WYG_095-14b"/>
授司平太常伯男産授司宰少卿男建配流黔州分其<lb/>
地置都督府九州三十二縣一百鎮又置安東都䕶以<lb/>
統之移其户二萬八千于内地<lb/>
儀鳳中髙宗授髙蔵遼東都督府封朝鮮王居安東與<lb/>
本蕃為主髙蔵至安東潜與靺鞨相通謀叛事覺召還<lb/>
配流卭州以永淳初卒贈衛尉卿聖厯二年又授髙蔵<lb/>
男徳武為安東都督以領本蕃自是髙句麗舊户在安<lb/>
東者漸寡少分投突厥及靺鞨等其舊地盡入于新羅<lb/>
<pb n="KR2m0002_WYG_095-15a"/>
髙氏君長遂絶<lb/>
元和十三年四月其國進樂物兩部<lb/>
　　百濟<lb/>
百濟者本扶餘之别種當馬韓之故地其後有髙仇台<lb/>
為髙麗所破以百家濟海因號百濟焉大海之北小海<lb/>
之南東北至新羅西至越州南渡海至倭國北渡至髙<lb/>
麗其王所居有東西城其所置官有内佐平掌宣納事<lb/>
内頭佐平掌庫蔵事内法佐平掌禮儀事衛士佐平掌<lb/>
<pb n="KR2m0002_WYG_095-15b"/>
宿衛兵事朝廷佐平掌刑獄事兵官佐平掌兵馬事又<lb/>
外置六方管十郡其用法叛逆者死殺人者以奴婢三<lb/>
人贖罪官人受財及盜者三倍追賍餘多與髙麗同<lb/>
武徳四年其王扶餘璋遣使獻果下馬與新羅世為仇<lb/>
讎<lb/>
貞觀十六年與髙麗通和以絶新羅入朝之道太宗親<lb/>
征髙麗百濟懐貳數年之間朝貢遂絶至五年八月十<lb/>
三日左衛大将軍蘇定方討平之虜其王義慈及太子<lb/>
<pb n="KR2m0002_WYG_095-16a"/>
善将校五十八人送于京師其國分為五部統郡三十<lb/>
七城二百户七十六萬至是以其地置熊津馬韓東明<lb/>
金漣徳安等五都督各統州縣立其酋長為都督刺史<lb/>
縣令命左衛郎将王文度為都統總兵以鎮之義慈事<lb/>
親以孝聞友于兄弟時人號為海東曾閔及至京數日<lb/>
病卒𦵏于孫皓陳叔寳墓側至麟徳三年已後其地為<lb/>
新羅靺鞨所分百濟之種遂絶<lb/>
　　新羅<lb/>
<pb n="KR2m0002_WYG_095-16b"/>
新羅者本弁韓之地其風俗衣服與髙麗百濟畧同而<lb/>
朝服尚白好祭山神國人多金朴兩姓他姓不為婚姻<lb/>
重元日以其日拜日月諸神髮長繞地其先出髙麗魏<lb/>
将毌邱儉之破髙麗也其衆遁保沃泔後歸故國其留<lb/>
者號新羅<lb/>
永徽元年新羅王金真徳大破百濟遣使金法敏来朝<lb/>
乃織錦作五言太平詩以獻帝嘉之拜法敏為太府卿<lb/>
五年真徳卒髙宗為舉哀放永光門使太常卿張文收<lb/>
<pb n="KR2m0002_WYG_095-17a"/>
持節弔祭之贈開府儀同三司仍賜綾綵二百段詔其<lb/>
子春秋嗣位<lb/>
顯慶元年三月又破百濟兵遣使来告<lb/>
龍朔元年春秋卒詔以其子法敏嗣位三年四月詔以<lb/>
新羅國置雞林大都督仍授法敏雞林大都督<lb/>
麟徳二年八月法敏與熊津都督扶隆盟于百濟之熊<lb/>
津城且盟百濟儋羅倭人四國使浮海西還以赴太平<lb/>
之約<lb/>
<pb n="KR2m0002_WYG_095-17b"/>
上元元年二月新羅王金法敏既納髙句麗叛亡之衆<lb/>
又封百濟故地遣兵守之帝大怒詔削法敏官爵遣宰<lb/>
臣劉仁軌討之仍以法敏弟右驍衛員外大将軍臨海<lb/>
郡公金仁問為新羅王時仁問在京師詔令歸國以代<lb/>
其兄仁問行至中路聞新羅降仁問乃還二年二月雞<lb/>
林道行軍大總管劉仁軌大破新羅之衆于七重城而<lb/>
還新羅于是遣使入朝伏罪幷獻方物前後相屬意復<lb/>
法敏官爵既盡有百濟之地及髙麗南境髙麗東西約<lb/>
<pb n="KR2m0002_WYG_095-18a"/>
九百里南北約一千八百里於界内置上良康熊金武<lb/>
漢朔溟等州所輸物産為新羅之最<lb/>
開耀元年法敏卒遣使冊立其子政明為王仍襲父官<lb/>
爵<lb/>
長夀二年政明卒冊立其子理洪為王三年遣使来朝<lb/>
其年理洪卒冊立其弟崇基為王仍令襲兄輔國大将<lb/>
軍左豹韜大将軍雞林州都督<lb/>
神龍三年授驃騎大将軍<lb/>
<pb n="KR2m0002_WYG_095-18b"/>
先天元年改名興光<lb/>
開元十年頻遣使獻方物十二年興光遣使獻果下馬<lb/>
二匹牛黄人參頭髪朝霞紬魚牙紬細鏤鷹鈴海豹皮<lb/>
金銀等仍上表陳謝至十二年遣其臣金武勲来賀正<lb/>
及武勲迴降書賜之又使其弟金嗣宗来朝幷貢方物<lb/>
至二十一年加興光寜海軍使其年命太僕卿員外置<lb/>
金思蘭使于新羅思蘭本新羅之行人恭而有禮因留<lb/>
宿衛及是委以出疆之任且便之也前年帝賜興光白<lb/>
<pb n="KR2m0002_WYG_095-19a"/>
鸚鵡雌雄各一及紫羅繡袍金銀鈿器物瑞文繡緋羅<lb/>
五色羅綵綾共三百餘段至興光遣使從姪志亷奉表<lb/>
陳謝仍奏國内有芝草生畫圗而獻二十年又遣其大<lb/>
臣金竭丹來賀正又遣姪志亷来獻方物授志亷鴻臚<lb/>
少卿員外置賜絹百疋留宿衛二十三年十一月遣從<lb/>
弟大阿食金忠相来朝死於路贈衛尉卿二十五年興<lb/>
光卒其子承慶嗣位遣使来告帝悼惜之又贈太子太<lb/>
保命賛善大夫邢璹攝鴻臚少卿往其國行弔祭冊立<lb/>
<pb n="KR2m0002_WYG_095-19b"/>
之禮至二十八年冊承慶妻朴氏為新羅王妃<lb/>
天寳三年承慶卒命弟憲英嗣位仍襲開府儀同三司<lb/>
都督雞林州刺史兼持節寜波軍事是載四月遣使謝<lb/>
恩并獻方物十月遣使来賀正授庄清道率府員外長<lb/>
史賜綠袍銀帶放還蕃自後頻来朝七年遣使獻金銀<lb/>
及六十總布魚牙紬朝霞紬牛黄頭髪人參<lb/>
寳應二年憲英遣使朝貢授其使校檢禮部尚書放還<lb/>
大厯二年憲英卒冊立其子乾運為王三年二月命倉<lb/>
<pb n="KR2m0002_WYG_095-20a"/>
部郎中歸宗敬兼御史中丞持節冊命又冊乾運母為<lb/>
太妃七年遣使金標石來賀正授衛尉員外少卿放還<lb/>
八年遣使来朝幷獻金銀牛黄魚牙紬朝霞紬等方物<lb/>
建中四年乾運卒無子國人立其上相良相為王<lb/>
貞元元年授良相檢校太尉都督雞林州刺史寜海軍<lb/>
使新羅國王仍令户部郎中盖損持節冊命其年良相<lb/>
卒立上相敬信為王令襲其官爵信即相之從兄弟也<lb/>
十四年敬信卒其子先敬信亡國人立敬信嫡孫權知<lb/>
<pb n="KR2m0002_WYG_095-20b"/>
國事俊邕為王十六年授俊邕開府儀同三司檢校太<lb/>
尉新羅王令司封郎中兼御史中丞韋丹持節冊命明<lb/>
年至鄲州聞俊邕卒其子重興立詔丹還<lb/>
永貞元年詔遣兵部郎中李元先持節冊興為王<lb/>
元和元年十一月放宿衛新羅王子金忠獻歸本國仍<lb/>
加試祕書監<lb/>
二年遣使金力竒來朝<lb/>
其年七月力竒上言奉恩册臣故主俊邕為王母申氏<lb/>
<pb n="KR2m0002_WYG_095-21a"/>
為太妃妻叔氏為王妃冊使韋丹至中路知俊邕薨其<lb/>
冊即㢠廻在中書省令臣還國伏請授臣以歸勅金俊邕<lb/>
等冊宜令鴻臚寺于中書省受領至寺宣授與金力竒<lb/>
令奏歸國仍賜其叔昇門㦸令本國准例給四年遣使<lb/>
金陸珍等来朝貢五年其王子金憲章来朝貢七年重<lb/>
興卒其相金彦昇遣使金昌南等來告哀其年授彦昇<lb/>
開府儀同三司檢校太尉侍郎大都督雞林州諸軍事<lb/>
兼持節寜海軍上柱國新羅王彦昇妻朴氏冊命為妃<lb/>
<pb n="KR2m0002_WYG_095-21b"/>
仍賜其宰相金崇斌等三人㦸亦令本國凖給兼命職<lb/>
方員外郎攝御史中丞崔延持節弔祭冊立其質子金<lb/>
士臣副之十一年十一月其入朝王子金士臣等遇惡<lb/>
風飄至楚州鹽城縣界淮南節度使李鄘以聞是歲新<lb/>
羅饑其衆一百七十人求食于浙東十五年遣使朝貢<lb/>
長慶二年十二月遣使金柱弼朝貢<lb/>
寳厯元年其子王金明来朝兼充宿衛<lb/>
太和四年彦昇卒五年四月詔以新羅王金景徽為開<lb/>
<pb n="KR2m0002_WYG_095-22a"/>
府儀同三司檢校太尉使持節大都督雞林州諸軍事<lb/>
兼充寜海軍使景徽母朴氏冝冊為太妃妻朴氏冊為<lb/>
妃太子左諭徳兼御史中丞源寂持節弔祭冊立焉<lb/>
開成元年遣使金義琮来謝恩兼宿衛二年四月十一<lb/>
日放還蕃賜物有差五年四月鴻臚寺新羅國告哀質<lb/>
子及年合歸國學生等共一百五人並放還<lb/>
㑹昌元年七月勅歸國新羅前入新羅宣慰副使前充<lb/>
兖州都督府司馬賜緋魚袋金雲卿為淄州長史<lb/>
<pb n="KR2m0002_WYG_095-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐㑹要卷九十五<lb/>
</p>
<p>
</p>
  </div>
</body>
</text>
</TEI>
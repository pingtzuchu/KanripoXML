<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蘭亭續考卷一</head>
    <p>
<pb n="KR2n0023_WYG_001-1a"/>
欽定四庫全書<lb/>
　蘭亭續考卷一　　　　　　宋　俞松　撰<lb/>
繭紙鼠鬚真蹟不復可見惟定武石本典刑具在展玩<lb/>
無不滿人意此帖所宜寳也<lb/>
　　　右紹興癸丑歳髙皇帝賜鄭諶本有御筆復古<lb/>
　　　殿書四字下用御書之寳藏俞松家李秀巖有<lb/>
　　　跋在後<lb/>
世傳太史箴大雅吟黄庭經樂毅論遺教經蘭亭記皆<lb/>
<pb n="KR2n0023_WYG_001-1b"/>
逸少竒蹟而太史箴大雅吟不復傳黄庭雖有本然殊<lb/>
不類似後世依倣而託之者遺教經又訛缺過半獨樂<lb/>
毅論字完正精勁絶出此本藏於毘陵髙氏云始得之<lb/>
石城已亡其一角所存三百餘字即其真也其後或見<lb/>
其石者以為𤣥玉高氏子弟以火試之今遂破為數段<lb/>
石蓋楚石堅瑩似玉而畏火予亦甞見之然物之不幸<lb/>
有如此者亦可嗟也蘭亭記傳者尤多行草不一竟未<lb/>
見其正本嘉祐中侍官陳留得集賢胡公謹家本觀之<lb/>
<pb n="KR2n0023_WYG_001-2a"/>
與世之傳者不相類而字勢竒絶非後人所能為然予<lb/>
不知公謹果何從得之也治平乙巳予歸毘陵又獲瑯<lb/>
琊模本而字體乃與公謹所藏悉同其後有永陽守杜<lb/>
符卿題云蘭亭記自永嘉之亂而亡其石刻今存於定<lb/>
武李氏李氏初亦不甚秘而今無能見之者唯府帥下<lb/>
教或得墨本一二而已於是予乃知公謹所藏蓋定武<lb/>
李氏本也杜守真可謂好事者然其傳模非良工僅存<lb/>
梗槩而失其精神逺矣聊識而藏之然不知異日果能<lb/>
<pb n="KR2n0023_WYG_001-2b"/>
得李氏正本否四月壬辰南陽子厚題於山軒南齋<lb/>
　　杜守云蘭亭記永嘉之亂亡其石而張彦逺書斷<lb/>
　　云右軍修禊事時三十三嵗揮毫製序於時寳之<lb/>
　　貞觀中入於内府文皇帝令搨書人趙模韓道政<lb/>
　　馮承素諸葛貞等四人各搨數本以賜皇太子諸<lb/>
　　王近臣後以玉匣盛貯隨葬於昭陵然永嘉之亂<lb/>
　　乃是惠帝惠帝蒙塵辛未嵗至穆帝永和癸丑嵗<lb/>
　　相去四十二年豈非傳之誤耶因誌於此用祛羣<lb/>
<pb n="KR2n0023_WYG_001-3a"/>
　　惑耳治平乙巳中元日閑閑堂記<lb/>
　　　右魯子學本後歸沈虞卿<lb/>
蘭亭樂毅東方先生三帖皆妙絶然摸冩屢傳猶有昔<lb/>
人用筆意思比之遺教經則有間矣元豐上巳日冩<lb/>
　　東坡䟦官本法帖<lb/>
蘭亭叙世間本極多惟定武本者最佳且有東坡先生<lb/>
跋證可為雙寳張氏其珍藏之辛未孟春中休日賀方<lb/>
回云<lb/>
<pb n="KR2n0023_WYG_001-3b"/>
此蘭亭乃定本也今亦罕有賞歎無已元祐辛未仲春<lb/>
十八日田晝楊書思趙滂<lb/>
始鄒正言浩赴貶所其友人告之曰使君官京師遇寒<lb/>
疾不汗五日死矣獨嶺海之外能死人哉友為誰田晝<lb/>
是也蘭亭佳無説蘓子瞻賀方回人所共識由田君求<lb/>
楊趙又從可知也淳祐四年夏至日長樂潘牥<lb/>
　　　右一本自東坡而下四䟦藏俞松家<lb/>
劉郎無物可縈心沉迷蠧縑與斷簡求新不獲狂時發<lb/>
<pb n="KR2n0023_WYG_001-4a"/>
自謂下取且謾眼猗嗟斯人今實尠我欲從之官有限<lb/>
何時大呌劉子前跽閲墨皇三復返<lb/>
　　　右米元章題劉涇所収唐絹本<lb/>
永和九年暮春月内史山隂幽興發羣賢題咏無足珍<lb/>
叙引抽毫取竒扎好之寫來終不如神助留為後世法<lb/>
二十八行三百字摸冩雖多誰定似昭陵竟發不知歸<lb/>
尚有異形終可秘彦逺記摸不記楮要錄班班有名氏<lb/>
後生有得苦求高俗説紛紛那有是<lb/>
<pb n="KR2n0023_WYG_001-4b"/>
　　　右米元章題永徽中撫本<lb/>
予為兒童侍先君旁嘗聞與客論蘭亭詩叙惟取定武<lb/>
本為最真予初不悟此説今老矣學書無所成信知蘭<lb/>
亭詩叙不可以水墨積習也此軸廼侍郎王彦昭文房<lb/>
物觀之使人健羡是尤可珍也丹陽蔡肇天啓題<lb/>
　　　右李鳳山所藏本<lb/>
先君所藏定本修禊叙愛之甚切今觀此刻宜在季孟<lb/>
之間紹興九年嵗次己未春三吴呉説䟦<lb/>
<pb n="KR2n0023_WYG_001-5a"/>
　　　右王岐公本藏俞松家<lb/>
錢及之於工部外郎薛伯常所藏蘭亭曰蘭亭自唐太<lb/>
宗刋在玉石後流落定武民間世以定本為貴伯常尊<lb/>
君道祖世以米薛名者侍其先樞宻守定武别以玉石<lb/>
刋一本易民間太宗以歸薛道祖長安人也自此天下<lb/>
以長安薛家本為貴道祖又留刋一石在使宇留刋一<lb/>
石在譙門計之民間所易者一石只定武自有三本然<lb/>
皆經道祖手元用太宗碑本便上石皆善本也及之與<lb/>
<pb n="KR2n0023_WYG_001-5b"/>
伯常㳺數於其家參之曲折精㣲得蘭亭妙處一開不<lb/>
能逃也雋道此本真薛家好本也然伯常又說玉石本<lb/>
惟背後有五色蓮花記者為貞觀時本耳此石後來亦<lb/>
不在長安薛家葢道祖死其弟尚書嗣昌奏之宣和之<lb/>
間已取歸汴京龕在宣和殿上靖康丁未燕人載歸沙<lb/>
漠嗚呼中國所存者亦可知矣雋道妙于翰墨方能珍<lb/>
玩之他人有之未必能披玩法書如此也道祖諱紹彭<lb/>
其㓜子伯常諱經紹興二十八年八月十三日錢及之<lb/>
<pb n="KR2n0023_WYG_001-6a"/>
中叟謹書<lb/>
　　　右藏俞松家<lb/>
王羲之蘭亭叙詩真蹟貞觀中御史蕭翼就會稽僧得<lb/>
之詔内供奉摹冩賜功臣時禇遂良在定武再摸於石<lb/>
真蹟復入昭陵世不復見自唐以來所傳惟寳定武本<lb/>
當時印取已多缺去㑹字此石宣和間又歸内府亦不<lb/>
復見矣今古摹刻響搨奚翅數十百卒非識者眼中物<lb/>
按張彦逺書法要錄云羲之復書此叙凡三十終不類<lb/>
<pb n="KR2n0023_WYG_001-6b"/>
初以是知無心之妙亦不自知也能造此理可以學道<lb/>
僑寓南安觀知白所藏定武真本旅愁頓解建炎二年五<lb/>
月二十六日宋唐卿謹識<lb/>
　　　右藏越僧處<lb/>
王性之家蘭亭云是唐人所臨後有建中押尾建中乃<lb/>
李西臺名也以予觀之落筆結字皆是西臺法度此帖<lb/>
為西臺所摸者無復疑焉陳長方齋之書於唯室之東<lb/>
雲巢<lb/>
<pb n="KR2n0023_WYG_001-7a"/>
　　　右李西臺臨本藏俞松家<lb/>
翰墨風流冠古今鵞池誰不賞山隂此書雖向昭陵朽<lb/>
刻石猶能直萬金<lb/>
　　　右藏俞松家<lb/>
昭陵一入見無從鐫石猶將贋本供八法典刑今在此<lb/>
華山天外立三峰<lb/>
不須苦恨厭家雞自是鹽車後月題弄筆數行書紙背<lb/>
莫教人喚庾安西<lb/>
<pb n="KR2n0023_WYG_001-7b"/>
此甥此舅兩風流翰墨相傳不誤投大似曺溪付衣鉢<lb/>
臨池他日㸔銀鈎<lb/>
　　吾友胡少明教官以王文正家所得蘭亭叙惠其<lb/>
　　甥王立之定武石刻屢經牧守私易此本信非近<lb/>
　　年摹搨失真者所能髣髴也紹興乙夘上元日閩<lb/>
　　人陳長方齋之題於笠澤寓舍<lb/>
　　庚申二月復借此本叅訂程光祿滕康樞宻家所<lb/>
　　得本此石實與滕氏所藏同出一轍<lb/>
<pb n="KR2n0023_WYG_001-8a"/>
　　栁子厚殷賢戯批書後寄劉連州并示孟崙二童<lb/>
　　家有右軍書每紙背庾翼題云王㑹稽六紙二月<lb/>
　　三十日<lb/>
　　　右三詩三題並陳齋之筆王沂公本李秀巖有<lb/>
　　　跋藏俞松家<lb/>
平生三見唐人摸本蘭亭叙一見泗南山杜氏本刻者<lb/>
一是周延雋家本一是蘇中書家唯蘇氏本冠諸家其<lb/>
傳摸不失真處决非定武石刻所能及然不善為斵血<lb/>
<pb n="KR2n0023_WYG_001-8b"/>
指汗顔摸書手未免有之<lb/>
　　　右陳齋之評唐人摸本<lb/>
定武舊刻長安薛氏所藏余政和丁酉歳倅郡次年移<lb/>
南陽薛氏子晐以此贈行建炎已酉承乏鄉部遭里中<lb/>
之變已失復得錢塘吴説傳朋題<lb/>
傳朋赴鎮上饒相遇嘉興觀定武舊本蘭亭真氣凛然<lb/>
紹興中甲子九月十四日雒陽朱敦儒題<lb/>
揆家所藏定武禊帖有三最後得此本絶妙戊申九月<lb/>
<pb n="KR2n0023_WYG_001-9a"/>
三日觀於欣遇東齋沈虞卿題<lb/>
是嵗冬十一月觀楊伯時路分家藏本與此正同其籖<lb/>
題是薛紹彭手書知此為定武真刻無疑沈虞卿再題<lb/>
蘭亭叙唐世摹本已不復見今但石本耳摹手刻工各<lb/>
有精粗故等差不同惟自定武者筆意彷彿尚存士大<lb/>
夫通知貴重皆欲以所藏者當之而未必皆然觀此本<lb/>
則不容聲矣紹興辛亥立冬石湖范成大書<lb/>
余從士大夫家見蘭亭石刻多矣皆號定武本雖秘府<lb/>
<pb n="KR2n0023_WYG_001-9b"/>
之藏亦未免雜贋也紹定癸巳修稧之月舟過采興欣<lb/>
遇沈公之孫寺丞出示家世所藏二軸望之知其為真<lb/>
也此軸本吴傳朋得諸薛氏而博古如尤王善書如朱<lb/>
范同所鑒賞則又信而有徵矣近歳士人作蘭亭攷凡<lb/>
數萬言名流品題登載略盡惜無以此軸示之陵陽李<lb/>
心傳書<lb/>
　　　右一本六跋沈伯愚所藏本<lb/>
唐太宗既獲蘭亭叙乃命馮承素趙模諸葛貞之流鈎<lb/>
<pb n="KR2n0023_WYG_001-10a"/>
摸以賜近侍令禇遂良撿校而董之今嗜古好竒君子<lb/>
尚有秘傳當日賜本近見一本已歸御府矣神物䕶持<lb/>
斯為萬世不朽之藏廣宇間石刻莫可勝紀悉以定武<lb/>
為最善此蓋是也紹興十九年九月十五日懶拙老人<lb/>
米元暉書<lb/>
宣和之末復置書學增博士三員杜從古米友仁與兢<lb/>
昨兼見任職事一日太上徽皇各賜蘭亭叙石刻一本其<lb/>
下御筆書云康定二年進尚是定州所貢今觀是本政<lb/>
<pb n="KR2n0023_WYG_001-10b"/>
與向來所賜同今不易得宜珍秘之紹興壬申春二月<lb/>
六日保大騎省雲來徐兢題<lb/>
定本蘭亭叙如世竒寳不惟難得亦難辨此蓋故家所<lb/>
藏米徐二公好古博雅與之不疑僕因而識焉幸矣淳<lb/>
熙辛丑閏月晦日唐季度題<lb/>
　　　右一本三䟦藏俞松家<lb/>
蘭亭禊飲叙草號右軍法書第一真墨入昭陵虞禇軰<lb/>
所臨典刑猶在散落人間今復數百年鈎搨既多真贋<lb/>
<pb n="KR2n0023_WYG_001-11a"/>
轉襍濃輙過肥<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>或病瘦偏勁露鋒規媚傷弱工不勝<lb/>
拙當時無復見右軍大成矣余每獲蘭亭隨以入集晚<lb/>
㳺都下蘭若得本于老書生云清獻趙公少年學書定<lb/>
武本一見驚喜取較他本果勝不誣遂以壓卷魯直嘗<lb/>
䟦蘭亭有云摹冩或失真肥瘦亦自成妍媸各以心㑹<lb/>
其妙䖏因題所集云蘭亭㑹妙紹興辛巳元夕後一日<lb/>
魯長卿書<lb/>
　　　右藏魯子平家<lb/>
<pb n="KR2n0023_WYG_001-11b"/>
蘭亭為書法之祖南中摸倣幾數十本終不若定武者<lb/>
之勝今觀此軸刻畫與使墨皆有佳趣决知其為定武<lb/>
者也然較之予所収者墨色匀重亦打碑者自有不同<lb/>
得之者當寳藏盖書法盡於此矣石湖居士書<lb/>
　　　右范至能跋<lb/>
右蘭亭記曾禹任得之諫大夫毛氏毛氏得之淮隂非<lb/>
近時習訛者也予見元明䟦山谷書云山谷謫黔泝峡<lb/>
舟中日日惟把玩石刻一紙盖此記也故末嵗筆法超<lb/>
<pb n="KR2n0023_WYG_001-12a"/>
絶云予聞五更侵早起更有夜行人願持此句子寄聲<lb/>
山谷楊萬里<lb/>
　　　右楊誠齋跋曾氏本<lb/>
晉人風度不凡於書亦然右軍又晉人之龍鳳也觀其<lb/>
鋒藏勢逸如萬兵銜枚申令素定摧堅䧟陣初不勞力<lb/>
蓋胸中本無所滯礙故形於外者乃爾非但積學可致<lb/>
也昔梁昭明以一語不中廢此叙而不錄後世以絲竹<lb/>
管絃為重複之病至齊梁小兒偽妄之作則信而不疑<lb/>
<pb n="KR2n0023_WYG_001-12b"/>
是蓋微瑕棄玉而以玉表重珉唐太宗親傳晉史偹載<lb/>
斯文豈無意耶雖然翰墨如此閱千百載終當輝映學<lb/>
海後之覧者亦將有感于此固右軍期望於大夫士之<lb/>
志也故我樂為仲威言之紹興乙亥九月二十七日必<lb/>
大書<lb/>
朝士素藏金石刻且殫見洽聞者莫如沈虞卿尤延之<lb/>
王順伯予每咨問焉淳熈己酉正月五日必大題<lb/>
唐太宗始得修禊叙命趙模韓道政馮承素諸葛貞搨本<lb/>
<pb n="KR2n0023_WYG_001-13a"/>
賜羣臣而虞世南歐陽詢禇遂良各自臨摹由是流傳<lb/>
人間今高宗皇帝臨定武石本則唐摹本亦亡矣皇諸<lb/>
孫臣善鏬好古博雅得紹興宸奎寳藏之屬臣必大記<lb/>
其後必大嘗伏讀御製御書翰墨志近三千言而稱美<lb/>
此序無慮數四既曰測之益深擬之益嚴姿態横生莫<lb/>
造其原又曰得右軍書手之不置自束髪喜作字晚年<lb/>
得趣又曰右軍擇毫製序用蠶繭紙鼠鬚筆遒媚勁健<lb/>
絶代更無凡三百二十四字有重者皆具别體之字二<lb/>
<pb n="KR2n0023_WYG_001-13b"/>
十絶無同者厯代論書遂集大成方孝宗皇帝在王邸<lb/>
詔摹冩為具課乃知二聖心畫雖曰天縱亦積學之功<lb/>
也使羲之復生将云非恨陛下無臣法恨臣無陛下法<lb/>
耶嘉泰二年三月三日少傅觀文殿大學士致仕益國<lb/>
公周必大謹書<lb/>
　　　右三跋周益公題<lb/>
定武本凡湍流帶右天五字全者皆謂在薛紹彭之前<lb/>
然不能知嵗月之乆近此誠善本王順伯謂是熙寜前<lb/>
<pb n="KR2n0023_WYG_001-14a"/>
摹拓於中山者為可寳近見畢少董所董氏淳化間本<lb/>
尤為精好自言為兒時親在定武見青石本帶右天三<lb/>
字已缺壊大觀再見之與舊所見無異則五字未必皆<lb/>
紹彭劖損也更當考紹彭在中山時嵗月云樓大防<hi>跋王</hi>
<hi>伯常本</hi>
薛道祖名紹彭向之子也與米元章劉巨濟相為莫逆<lb/>
之友不惟人物翰墨相上下所蓄法書名書亦略相埒<lb/>
今有清閟堂帖名字印章瞭然跋語所謂河東公者也<lb/>
<pb n="KR2n0023_WYG_001-14b"/>
從孫棣近以伯父揚州所藏稧序問清閟為誰誦所聞<lb/>
以告之樓大防<hi>䟦清閟居士本</hi>
子耕明逺以古帖相易不肯各以其寳余有淳化間本<lb/>
與此相似而流帶右天尚全謂子耕曰天下有道丘不<lb/>
與易也明逺姓單名丙文右選之有文者樓大防<hi>跋黄子耕</hi>
<hi>本</hi>
　　　右三跋樓攻愧題<lb/>
南朝千載有斯人帖出蘭亭花草春俛仰之間已陳跡<lb/>
<pb n="KR2n0023_WYG_001-15a"/>
至今此紙尚如新<lb/>
　　　右楊誠齋題袁起巖本<lb/>
慶厯中宋景文帥定武有舉子攜此石至都死於營妓<lb/>
家有營吏號孟水清者見而識之取獻景文景文喜甚<lb/>
不敢私有留於公帑世謂之定武本後薛道祖攜以歸<lb/>
長安宣和中有㫖取舊石置睿思殿嘗以墨本令賜近<lb/>
臣時先君通籍殿中遂得此本間關兵火之餘迨今數<lb/>
十年秘藏不墜豈有物之䕶持因書所聞以告來者淳<lb/>
<pb n="KR2n0023_WYG_001-15b"/>
熈十年八月二十三日東平榮芑書<lb/>
定武蘭亭叙凡三本其一李學究本傳為智永所摸薛<lb/>
氏别刻本易以歸長安宣和間歸御府前本是也其二<lb/>
字肥有薛道祖别刻留定武與前本方駕人多課為舊<lb/>
本非也其三斷字差瘦得于修城役夫後藏康伯可家<lb/>
舊刻與岐陽石鼔俱載以北宋元功云嘗從北使聞在<lb/>
中原楊伯時云與薛氏為姻家定武本以玉石背刻舒<lb/>
元輿牡丹賦并記之以廣異聞淳熈十三年五月十三<lb/>
<pb n="KR2n0023_WYG_001-16a"/>
日右東平榮芑題<lb/>
　　　右榮次新二䟦桑澤卿考中已載其間三斷石<lb/>
　　　本今藏俞松家李秀巖題跋在後<lb/>
蘭亭皆以定武為貴其寔有三各不同始慶厯中宋景<lb/>
文為帥得唐石本匣藏庫中至元豐中薛居正為帥惡<lb/>
摹打聲乃刻别本置譙樓未㡬其子紹彭又别刻易元<lb/>
石歸長安蓋道祖嗜古工書臨摹盡善三本皆出定武<lb/>
而宋之所得者當謂之唐石本薛氏父子所刋者即謂<lb/>
<pb n="KR2n0023_WYG_001-16b"/>
之定武本可也大觀既詔取元易石本龕置宣和殿靖<lb/>
康時與岐陽石鼓共載以北南渡以來舊物多不存後人<lb/>
所在摹刻不知幾本觀之者有肥瘦劖損取况之說紛<lb/>
紛不一皆未足為證多取他本較出自然萬萬不侔余<lb/>
亦嘗以後來所見参攷兼見楊誠齋所藏薛道祖籖題<lb/>
本與此無纎毫異故知此本為定武毋疑淳熈丁未仲<lb/>
冬後一日山隂王明清題<lb/>
　　　右玉照王仲言所題本<lb/>
<pb n="KR2n0023_WYG_001-17a"/>
定武蘭亭叙熙寕中薛師正為帥其子紹彭竊歸洛陽斷<lb/>
損湍流帶右天數字以惑人宣和間歸御府建炎初宗<lb/>
澤送之維揚迨經兵火之餘不知所在此本未斷損乃<lb/>
舊日定武所拓尤可貴重黄太史謂肥不剰肉瘦不露<lb/>
骨評此帖也臨川王厚之䟦<lb/>
前軰論定武蘭亭石本風流秀潤骨肉相稱視其筆意<lb/>
右軍清真氣韻冠映一代猶可想見今觀此帖寜不信<lb/>
然己未冬武夷詹體仁書<lb/>
<pb n="KR2n0023_WYG_001-17b"/>
永和嵗癸丑羣賢㑹蘭亭流觴各賦詩風流見丹青右<lb/>
軍草褉叙文采燦日星選文乃見遺至今恨昭明字畫<lb/>
冣得意自言勝平生七傳至永師襲藏過金籝辨才尤<lb/>
秘重名已徹天庭屢詔不肯獻託官堕戎兵妙選蕭御<lb/>
史微服山隂行譎詭盡萬狀徑取歸神京辨才恍如失<lb/>
何異勑六丁文皇好已甚丁寜殉昭陵當時馮趙軰臨<lb/>
冩賜公卿惟此定武本謂出歐率更採擇獨稱善遂以<lb/>
鐫瑶瓊流傳迨五季皆在御寢扄耶律殘石晉睥睨不<lb/>
<pb n="KR2n0023_WYG_001-18a"/>
知名意必希世寳氊裹載輜軿契丹既北去棄與朽壤<lb/>
并乆乃遇知者龕置太守㕔或云政宣間此石歸紹彭<lb/>
又言入内府宣取恐違程焚膏繼短晷拓本手不停疊<lb/>
紙至三四肥瘠遂異形南渡愈難見得者輙相矜我見<lb/>
十數本對之心欲醒汪侯端明子嗜古自弱齡錦囊荷<lb/>
傾倒快覩喜失聲帶流及右天徃徃字不成而此獨全<lb/>
好䕶持如有靈尤王號博雅異論誰與評硬黄極摹冩<lb/>
唐人苦無稱贗本滿東南𤨏𤨏不足呈猶有婺與撫碔砆<lb/>
<pb n="KR2n0023_WYG_001-18b"/>
近璜珩右軍再三作已覺不稱情心摹且手追安能效<lb/>
筆精響搨固近似形似神不清不如恭其意到手隨縱<lb/>
横况我筆素拙何由望羣英近亦得舊物庶幾窺典刑<lb/>
此本更高勝著語安敢輕孤風邈難繼悵望冥鴻征<hi>攻愧</hi>
<hi>題季路本</hi>
悵望當時真蹟臨摹所在支分千載但稱合作誰能有<lb/>
感斯文<lb/>
定本為世第一此又在定武前今日錦標玉軸向來不<lb/>
<pb n="KR2n0023_WYG_001-19a"/>
直一錢<hi>攻愧題袁起巖本</hi>
東㳺登㑹稽祗見蘭亭不見碑北過中山府欲訪此碑<lb/>
不知處間從故家看墨本如此二者絶難遇曾經耶律<lb/>
氊裹去至今邉徼猶知慕時将一二餽北使持歸徃徃<lb/>
快先覩未知玉石真在否要比江南終近古他日縛取<lb/>
呼韓作編戸勒銘歸來過定武只問君王乞此碑打向<lb/>
人間莫論數<hi>攻愧題羅春伯本</hi>
　　余三為蘭亭作詩姚江施令尹家世好古所藏定<lb/>
<pb n="KR2n0023_WYG_001-19b"/>
　　武畧與季路者相似披玩不已欣然為題其後四<lb/>
　　明樓鑰<lb/>
慶元戊午詹阜民子南趙師夏致道武子以是日修故<lb/>
事於此地武子出示同觀相望八百四十有六年矣懷<lb/>
想風流為之慨然<lb/>
觀蘭亭當如禪宗勘辨入門便了若待渠開口堪作什<lb/>
麽識者一開卷已見精粗或者推求㸃畫叅以耳鑑瞞<lb/>
俗人則可但恐王内史不肯耳予平生見佳本亦多然<lb/>
<pb n="KR2n0023_WYG_001-20a"/>
如武子所藏不過三四真可寳也慶元庚申重九月笠<lb/>
澤陸㳺書<lb/>
莆人陳讜正仲借觀於越上齊宫是本真定武二三百<lb/>
年前本也冝珍藏之嘉㤗元年八月初八日<lb/>
嘉泰元年八月上休日南豐曽㬇茂昭觀於越之棣華<lb/>
堂常叔度徐淵子同觀于西渤張園壬戌四月二十四<lb/>
日是日微風小雨<lb/>
嘉泰壬戌冬至後五日林成季周南朱鼐趙汝譡朱元<lb/>
<pb n="KR2n0023_WYG_001-20b"/>
紘滕<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>别旴昭施武子於虎丘同觀書畫武子弟寅宏<lb/>
徃見定武蘭亭後有畢少董所題與此正同真竒物也<lb/>
甲子七月二十有三日闗中張嗣古敏則<lb/>
曩年沈揆虞卿蓄蘭亭叙刻凡百餘本予嘗見之要各<lb/>
有所長而以定武刻為冠予問沈何以别其為定武本<lb/>
沈以斷損湍流帶右天字為騐今觀王順伯䟦云未斷<lb/>
損前本尤可貴重則是沈之前説尚未盡也以是知見<lb/>
聞不可不博開禧丁夘正月望題倪正甫<lb/>
<pb n="KR2n0023_WYG_001-21a"/>
李<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>真徳秀任希夷同觀嘉定癸酉中冬二十五日玻<lb/>
瓈泉上題<lb/>
定武禊叙有三曰肥曰瘦曰五字損本予皆舊藏焉今<lb/>
又得此肥本於施武子因以識之戊寅重九日古汴向<lb/>
水若氷甫<lb/>
　　　右不損本自王順伯而下十三䟦藏俞松家<lb/>
鄱陽洪景盧　　　　　梁溪尤延之<lb/>
東平范東叔　　　　　括蒼梁昭逺<lb/>
<pb n="KR2n0023_WYG_001-21b"/>
三山黄彛卿　　　　　丹丘謝子長<lb/>
延平鄧千里　　　　　長樂黄邕父<lb/>
霅川倪正甫<lb/>
　　淳熈丁未孟夏六日觀於羣玉亭<hi>秘書省印</hi>
括蒼王誠之将命出使三館之士餞於史退傳北園檇<lb/>
李沈虞卿出此書示坐客同觀者凡十四人鄱陽洪景<lb/>
盧述<lb/>
錫山尤袤延之　　　　三山高子雲曇<lb/>
<pb n="KR2n0023_WYG_001-22a"/>
無諸黄倫彛卿　　　　山隂莫叔光仲謙<lb/>
蜀花仲藝東卿　　　　括蒼王信誠之<lb/>
延平鄧馹千里　　　　濟陽李巘獻之<lb/>
長樂黄唐邕父　　　　渠江正叔簡敬父<lb/>
吳興倪思正甫　　　　臨江羅㸃春伯<lb/>
　　　右一本兩經題名藏俞松家李秀巖題跋在後<lb/>
上即大位之初揆以國子祭酒召入都越旬日被命使<lb/>
燕過定武得此本然非舊刻也顧修程萬里犯暑馳驅<lb/>
<pb n="KR2n0023_WYG_001-22b"/>
而歸槖有此亦可喜也後三年來守吴門遂以頃嵗所<lb/>
得别本裝為一卷北望故都囘思經行之地撫卷慨然<lb/>
因書於卷後紹熙壬子仲冬四日揆題<lb/>
右蘭亭修禊叙劉餗嘉話云蘭亭叙梁亂出在外陳大<lb/>
嘉中僧智永得之隋平陳或以獻晋王即煬帝也僧智<lb/>
果借搨不從索果死歸弟子辨才唐太宗為秦王時見<lb/>
摸本喜甚使歐陽詢求之以武徳二年入秦王府正觀<lb/>
中搨十本賜近臣世言遣蕭翼詭計取之者妄也後遂<lb/>
<pb n="KR2n0023_WYG_001-23a"/>
入昭陵温韜發唐諸陵蘭亭復出人間世所傳摸刻本<lb/>
極多而獨貴定武本者自山谷始所謂彷彿存古人筆<lb/>
意者是已此刻是定武舊本慶厯中韓魏公守定武有<lb/>
李學究者得此刻魏公力求之仍埋石土中刻别本以<lb/>
獻李死其子稍稍摹以售人宋景文為帥伶人孟水清<lb/>
得之以獻子京子京愛而不敢有留於公帑元豐中薛<lb/>
師正樞宻為帥擕石去其子紹彭道祖刻别本在郡大<lb/>
觀中次子嗣昌始納之御府龕於宣和殿後與岐陽石<lb/>
<pb n="KR2n0023_WYG_001-23b"/>
鼔俱載以北或云道祖於定武舊本劖去湍流帶右天<lb/>
五字以惑人或云道祖刻别本劖去此五字未知孰是<lb/>
尤延之云此舊本葢道祖未劖去之前摹拓者尤可愛<lb/>
重也延之平生所見禊帖不一其言當可信檇李沈揆<lb/>
謹題<lb/>
　　　右二本沈虞卿題<lb/>
歐公所得蘭亭凡三其一得於王沂公家此本是也揆<lb/>
為大學正時同舍生章澥為予得之其族人家今二十<lb/>
<pb n="KR2n0023_WYG_001-24a"/>
有一年矣撫卷感慨豈惟山隂勝㳺成陳迹而已哉紹<lb/>
熈癸丑正月十日書於姑蘓郡齋<lb/>
　　　右藏俞松家李秀巖題跋在後<lb/>
唐硬黄紙䨇鈎蘭亭叙字皆率意為之咸有禇去非馮<lb/>
承素之流所搨冩本無復可疑此書當下真蹟一等非<lb/>
知書者未易道也昔南宫米舍人芾元章書史有云樂<lb/>
毅論天下正書第一蘭亭叙行書第一也縫有半書印<lb/>
乃米氏寳晉書印後有忠孝家之印即吴越錢氏印及<lb/>
<pb n="KR2n0023_WYG_001-24b"/>
有趙景道進徳齋印盖已經名公鉅卿賞鑒矣乾道二<lb/>
年中元前一日獲於錢塘故人杜可升升之因手裝於<lb/>
行在祥符寺張堯臣跋<lb/>
信以傳信疑以傳疑事物皆然而字畫為尤甚世之法<lb/>
書亘古迄今王逸少為稱首永以為訓不可復加然精<lb/>
粗真偽在當時或已有疑者逸少常作意書表上穆帝<lb/>
帝使張翼擇紙色長短相類者臨冩而題後答之逸少<lb/>
初亦不覺詳視乃歎曰小兒亂真廼爾耶在當時已<lb/>
<pb n="KR2n0023_WYG_001-25a"/>
自疑如此唐初去永和猶未逺相傳以叙草為遺踪之<lb/>
冠太宗寤寐求之以王氏家傳在其孫智永弟子辨才<lb/>
處房𤣥齡計得之及攷紀聞所載乃云元草為隋末時<lb/>
五一僧所藏誓與死守太宗以威驅勢脅而又得之二<lb/>
説不同則此叙真蹟乂有可疑如此自匣殉之後獲見<lb/>
硬黄響搨者且為欣幸迨於明皇始刋之於學士院洎<lb/>
顯宗朝又刋於翰林待詔所攷其二石一乃懷仁所臨<lb/>
前瘦而後肥一乃王承規摸刻豐殺得所轉搨精神至<lb/>
<pb n="KR2n0023_WYG_001-25b"/>
石晉時耶律輦藏北去遺是石於殺狐林遂號為定武<lb/>
本亦不知其為學士院本耶或待詔所本也後汴京書<lb/>
坊亦刋一石咄咄逼近而摹手差劣識者謂之贋本時<lb/>
人鮮克攻發而墨本滋為可疑宣政初薛紹彭易定武<lb/>
石歸藏於家敲刷過多駸駸剥裂上之天府更以他石<lb/>
别鐫其致疑滋甚二百年間博雅君子家摹而戸刻之<lb/>
無不根苗於定武本其庸工者駁雜不能致辨而精微者<lb/>
得真十六七互相詆訾而収藏者為疑又将如何自非<lb/>
<pb n="KR2n0023_WYG_001-26a"/>
得之之正傳之之的雖明發秋毫欲决其近似之惑亦<lb/>
戞乎其難哉雙槐先祖政和間為博士日得是本於定<lb/>
守之故家携歸秘箧示為子孫矜式淳熈中<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>入伯父<lb/>
位愛䕶惟謹近為鬻碑者所得不期而遇若有神明呵<lb/>
禁之者价驚喜之餘亟以倍價復歸較之所集蘭畹數<lb/>
十本何啻驪珠之與魚目瑜瑾之與碔砆筆勢自然精<lb/>
微遒勁玩味不能釋手信乎其為王承規舊本也因騐<lb/>
諸易得卦之暌象曰上火下澤暌君子以同而異蓋始<lb/>
<pb n="KR2n0023_WYG_001-26b"/>
焉同於槐堂而中也異于分析初九曰悔亡勿追自復<lb/>
蓋幾為鬻倅負之而走幸終歸於我上九乃曰羣疑亡<lb/>
也蓋家傳之可信而絶無前所謂數者之疑吁合極而<lb/>
暌暌極而合至理所存非偶然者謹薫沐装軸永為青<lb/>
氊之藏抑當思其信以守之誼則其傳斯無忝耳嘉定<lb/>
己巳中秋鄭价裕齋誌<lb/>
　　　右二本二䟦鄭雙槐本藏俞松家<lb/>
蘭亭博議余及桑君澤卿所輯也余挈故書入山隂結<lb/>
<pb n="KR2n0023_WYG_001-27a"/>
廬茂林修竹間訪問王謝諸人遺躅但見壑流巖秀雲<lb/>
物興蔚而已既而於屋東得鄰土地數畝益藝卉竹治<lb/>
堂觀人有以汪龍溪家所藏禊圖見遺者乃掲之屋壁<lb/>
間又有舊藏定武石刻亦設諸几席日與兒軰來㳺觀<lb/>
圖玩字如與王謝諸人相接一日澤卿忽擕博議見過<lb/>
予驚且嘆曰此越故事也我曾不能為之而澤卿所編<lb/>
甚勤且篤而又精贍貫串如此余每謂右軍召為侍中<lb/>
尚書皆不拜又擢䕶軍將軍仍不就至於兒娶女嫁便<lb/>
<pb n="KR2n0023_WYG_001-27b"/>
有尚子平之意縷縷書辭間其識宇度量似非江左諸<lb/>
傳所可及天若有晉使昌於事業當不在司徒叔太傳<lb/>
公之下而論者僅推其研精篆素盡善盡羙而已吁是<lb/>
何其不知右軍者耶繭紙一帖辨者多矣自有確論因<lb/>
不復云獨愛我澤卿續證詩書之系膏肓大雅之傳凡<lb/>
所攷訪一一詳的直有括囊流俗包舉藝文編該緗素<lb/>
殫極丘墳之意因以叙博議且以䇿衆曹之苟簡鮮工<lb/>
云開禧元年十二月望日四明髙文虎書<lb/>
<pb n="KR2n0023_WYG_001-28a"/>
　　　右藏楊叔憲家<lb/>
嘉泰壬戌十二月因與鄰人湯升伯過童道人許見此<lb/>
禊帖知是烏䑓盧提㸃者所藏定武舊本後數日雪後<lb/>
更欲雪上車寒凛因詣童買得之姜堯章書<lb/>
廿餘年習蘭亭皆無㑹處今夕燈下觀之頗有所得澷<lb/>
書於此癸亥三月十二日白石道人<lb/>
天下能事無有極其至者袁昻謂王右軍字勢雄强龍<lb/>
跳天門虎卧鳳闕厯代寳之永以為訓然右軍在時師<lb/>
<pb n="KR2n0023_WYG_001-28b"/>
法平南王廙又衛夫人書大雅吟賜子敬右軍亦嘗臨<lb/>
學同時有荀輿字長倩冩狸骨帖右軍自謂不及也大<lb/>
抵右軍書成西漢魏西晉之法盡廢右軍固新竒可喜<lb/>
而古法之廢寔始右軍亦可恨也余官帖中有張芝章<lb/>
草帖皇象文武帖鍾繇宣示帖王世將廙上表二首其<lb/>
筆高絶具存古意而宣示帖乃右軍所臨不失鍾法也<lb/>
右軍之前既多名書右軍同時又有世将李衛王洽謝<lb/>
安珉珣諸人皆妙于此故蘭亭不見稱於晉而至隋唐<lb/>
<pb n="KR2n0023_WYG_001-29a"/>
始顯耳癸亥六月九日白石書是日天乃大熱<lb/>
　　　右一本姜堯章三次題䟦藏俞松家李秀巖有跋<lb/>
　　　在後<lb/>
蘭亭出諸唐名手所臨固應不同然其下筆皆有畦町<lb/>
可㝷惟定武本鋒藏畫勁筆端巧妙䖏終身効之而不<lb/>
能得其彷彿世謂此本乃歐陽率更所臨予謂不然歐<lb/>
書寒峭一律豈能如此八靣變化也此本必是真蹟上<lb/>
摹出無疑學右軍書者至蘭亭止矣今一所傳石本刓<lb/>
<pb n="KR2n0023_WYG_001-29b"/>
一角者皆定武所自出也然其工拙姸醜如人靣之不<lb/>
同覧者自當具眼可耳又定武一石前軰紛紛各有異<lb/>
論既自具眼定不向人言下轉也此卷有山谷題字山<lb/>
谷之言云爾乃知當時真贋混淆乆矣山谷之孫字子<lb/>
邁今為農丞過予見後題欲乞去予不忍與以為去此<lb/>
題則蘭亭廢矣周翰者文及甫之字多見其名於書帖<lb/>
後雅尚如許亦足以贖粉昆之疵矣嘉泰壬戌十有二<lb/>
月白石道人姜夔堯章書<lb/>
<pb n="KR2n0023_WYG_001-30a"/>
　　　右蕭千巖所藏本<lb/>
余㓜侍先君見薛氏子為先君道定武修禊叙刻頗詳<lb/>
薛之伯祖師政嘗帥定武謂初得此刻于定武之殺狐<lb/>
林後置郡𪠘嵗月乆矣薛至定士大夫乞墨本者狎至<lb/>
薛惡摹打有聲自刋别本留譙樓下多持此以授覔者<lb/>
蓋先後已二刻居亡何薛之子紹彭私又摹刻别本易<lb/>
元本以歸自是定武所藏殆薛父子所重刻二本耳<lb/>
政非舊物也然好事稽究源流次第真贋各據所聞以<lb/>
<pb n="KR2n0023_WYG_001-30b"/>
定勝否年來有劖本之說謂薛師政所得之本欲以自<lb/>
别乃取湍流帶右天五字各劖一二筆私以為記又有<lb/>
取况之說謂定武者於仰字如針眼殊字如蟹爪列字<lb/>
如丁形紛紛之論莫知孰是然予獨信薛者盖其家親<lb/>
見而身厯之豈今所謂定武本者或出於薛氏父子所<lb/>
重刋者耶抑所挟歸者中更多故將又轉而之他也今<lb/>
觀順伯所藏余亦未敢遽以薛語劖本取况之說為證<lb/>
然在等軰實稱第一余雖隨羣嗜此所蓄益未敢信是<lb/>
<pb n="KR2n0023_WYG_001-31a"/>
夫以右軍平生得意書一字一筆皆足以心㑹而神遇<lb/>
要不必苦計較毫釐疑似之間余自此更當訪佳本以<lb/>
求正于順伯云<hi>袁起巖題王順伯少卿本</hi>
頃嵗有薛氏子為先君道其族伯紹彭定武蘭亭帖三<lb/>
本始末語與前軰略同去春予䟦王順伯定武本嘗及<lb/>
之矣蘭亭帖距今嵗月滋乆本既弗一好事者説乂紛<lb/>
異然物之珍謬雖相去毫釐吾人一具眼目少加訂正<lb/>
便可盡見如順伯與今季路所藏一見知為至寳物也<lb/>
<pb n="KR2n0023_WYG_001-31b"/>
以肥瘦别定本先後本亦是要論予留都下九年士大<lb/>
夫家所幸數見之徃徃筆瘦而刻畫大明者甚多較之<lb/>
肥本自永和九年而下只此一行其運筆自然氣象渾<lb/>
厚已不可及其間如㑹有咸流弦暢清可浪猶齊攬數<lb/>
字相去尤不勝天淵他皆如此又肥本字畫之傍石紋<lb/>
自然皴縐如䡖烟籠染抆拭未去之狀俗謂之粉紋此<lb/>
尤不可偽為前嵗見范元卿所藏渠却未深信肥本人<lb/>
固各有見也尤延之領袖博雅定武石本偶未得刮目<lb/>
<pb n="KR2n0023_WYG_001-32a"/>
嘗見沈虞卿之本似不减順伯季路者予雖隨羣嗜此<lb/>
而所儲未確僅有一二可以偹遺然必求有以頡頏于<lb/>
尤沈王汪之門可也<hi>袁起巖題汪季路大慱本</hi>
富沙袁說友敬誦蘓富諸鉅公題䟦注想典刑如生乎<lb/>
其時也輙冒不韙書嵗月於下方<hi>袁起巖題唐人臨本</hi>
永和九年暮春日蘭亭修禊羣賢集含毫欲下意已先<lb/>
媚日暄風佐揺筆當時一筆三百字但說斯文感今昔<lb/>
誰知己作尤物看流落人間天上得天高地逺閟不示<lb/>
<pb n="KR2n0023_WYG_001-32b"/>
僅許一二翻摹勒忽然飛上白雲俱徑入昭陵陪玉骨<lb/>
識真之士已絶少真者一去嘆難覔紛紛好事眼空眩<lb/>
只把殘碑摹真蹟蕭郎䄂去明真贋定武傳來方甲乙<lb/>
如丁如爪辨形似不豐不露分肥瘠人亡無復見風流<lb/>
謾費精神疲得失臨川先生天下士古貌古心成古癖<lb/>
搜竒日富老不厭如渇欲飲饑欲食牙籖不止三萬軸<lb/>
集古已多千卷帙有時瞥眼道旁見倒屣迎之如不及<lb/>
平生著意右軍䖏並蓄兼收一何力賞音本在筆墨外<lb/>
<pb n="KR2n0023_WYG_001-33a"/>
何必此優而彼劣清波萬頃渾一㸃明月一輪雲半入<lb/>
是中元不礙真趣氣象典刑尤歴厯知我罪我春秋乎<lb/>
政爾未容言語直我方隨羣厚其嗜門戸弗强纔僅立<lb/>
幾年冥搜政無那剰欲流涎分半席閱公善本三四五<lb/>
不覺長歌書卷側羲之死矣空費公家九萬牋要得斯<lb/>
人冩金石<lb/>
　　　右三䟦一詩袁起巖題内所題王順伯詩本藏<lb/>
　　　俞松家李秀巖有跋在後<lb/>
<pb n="KR2n0023_WYG_001-33b"/>
予甞觀歐陽文忠公題是書是知真本已葬昭陵唐末<lb/>
之亂昭陵為温韜所發其所藏書畫皆剔取其金玉而<lb/>
委棄之於是魏晉以來諸賢墨跡復流落于人間我宋<lb/>
太宗皇帝購募所得集為十卷俾摸傳之時以分賜近<lb/>
臣今公卿家所有淳化法帖是也獨蘭亭真本亡矣自<lb/>
唐以來傳本雖多皆以所藏舊本轉相摸傳失真彌甚<lb/>
而皆以不同間或得其一二耳此本光朝頃得之于表<lb/>
兄羅山宰王敬子蓋其奉使北庭歸以為贈藏之踰三<lb/>
<pb n="KR2n0023_WYG_001-34a"/>
十年矣嘗以諸本校其優劣獨此為冠今所謂定武本<lb/>
者是也故特寳之以為楷式因知傳刻者尚爾造妙想<lb/>
其真跡宜何如哉嘉定十六年嵗在癸未六月望日樂<lb/>
静居士永城劉光朝明逺跋<lb/>
　　　右藏俞松家<lb/>
禊帖至唐乃有湯普徹趙模韓道政馮承素搨本皆不<lb/>
如永禅師禇河南所臨唯栁誠懸自用栁法作大字雋<lb/>
竒特甚今工部公所書生氣凛凛儼然魯公栁莫及也<lb/>
<pb n="KR2n0023_WYG_001-34b"/>
公在髙宗䑓閣孝宗省曺名節論議彛獻典刑皆足以<lb/>
標凖兩朝儀刑諸老而一本諸學晚來東䑓訪舊事<lb/>
風流聲采猶被晉人士清哉孫踐世官拜遺像清白雅<lb/>
亮挺挺祖風顧瞻棠䕃遺越以琰一香世世如彼渚蘭<lb/>
乃若裒上祖以來書導自羲獻二十八人直可陋視方<lb/>
慶嘉定十二年八月日高似孫書<lb/>
　　　右高踈寮題喻工部樗所冩禊序<lb/>
之茂為兒童時侍先祖龍舒府君常見几間卷舒蘭亭<lb/>
<pb n="KR2n0023_WYG_001-35a"/>
㑹妙喜動顔色抱之茂于膝上指示且曰此王右軍蘭<lb/>
亭修禊序草也筆意精妙於時寳之劉餗蘭亭嘉話云<lb/>
蘭亭叙自梁亂出在外陳天嘉中僧智永借得之隋平<lb/>
陳或以獻諸晉王即煬帝也僧智果借搨不還後果死<lb/>
歸弟子辨才唐太宗為秦王時見摸本喜甚使歐陽詢<lb/>
求之武徳二年入秦王府貞觀中搨十本賜近臣世言<lb/>
蕭翼取者妄也後遂入昭陵温韜之亂發唐諸陵蘭亭<lb/>
復出人間世所傳摹刻本極多而今獨以定武為貴者<lb/>
<pb n="KR2n0023_WYG_001-35b"/>
自山谷始所謂彷彿存古人筆意者是也慶厯中韓魏<lb/>
公守定武有李學究者得此刻魏公力求之廼埋石土<lb/>
中别刻本以獻李死其子稍稍摹以售人宋景文為帥<lb/>
伶人孟水清得之以獻子京子京愛而不敢有也留於<lb/>
公帑元豐中薛師正為帥擕石去其子紹彭道祖刻别<lb/>
本在郡大觀中次子嗣昌始納之御府龕於宣和殿後<lb/>
與岐陽石鼔俱載以北或云道祖别刻本劖去湍流帶<lb/>
右天五字又云劖去者别本也今此數本刻字皆全又<lb/>
<pb n="KR2n0023_WYG_001-36a"/>
云此皆未劖去之前摸本也傳刻既多工有巧拙自各<lb/>
存其妙然真蹟已千百年不可復見矣故題之曰蘭亭<lb/>
㑹妙之茂痛念先祖誨言時已七十年矣遺墨如新不<lb/>
覺感愴堕泪遂書於後<lb/>
　　　右雪邨魯伯秀跋家藏本<lb/>
孫叔詣参政以所被賜本刻石㑹稽而薛嗣昌所得長<lb/>
安崔氏本亦刻在淛東倉司<lb/>
栁公權楷書禊序改天朗為天融不知何意<lb/>
<pb n="KR2n0023_WYG_001-36b"/>
　　　右二說秀巖李先生筆記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘭亭續考卷一<lb/>
</p>
<p>
</p>
  </div>
<div>
                <head>蘭亭續考卷二</head>
    <p>
<pb n="KR2n0023_WYG_002-1a"/>
欽定四庫全書<lb/>
　蘭亭續考卷二　　　　　　宋　俞松　撰<lb/>
魯氏此帖藏之百年而壽翁表出之非篤好何以至此<lb/>
後山隂修禊之八百六十九年中冬月上朔日蜀人李<lb/>
心傳觀<hi>淳祐初年題魯雲林所蔵本</hi>
董承㫖者名誡劉信叔子壻也劉氏世為貴將則此帖<lb/>
由來可攷矣鑱去五字所傳亦不同昔右軍既書此文<lb/>
甚自愛賞更書之無能及者則謂蘭亭不見稱於晉恐<lb/>
<pb n="KR2n0023_WYG_002-1b"/>
未為確論也摩挱墨本尚爾况其真蹟耶淳祐辛丑嵗<lb/>
十有一月庚子哉生魄越六日乙巳秀巗老人李心傳題<lb/>
<hi>姜堯章所藏本</hi>
紹定之季嵗予罷史職歸嵓居春三月過禦溪沈虞卿<lb/>
侍郎之孫提舉君以家藏禊帖示余求識其後秋九月<lb/>
過梁溪尤伯晦仲晦方里居邀予與蒋良貴共飯日加<lb/>
己巳速客席間設大几錦標玉軸堆積其上余雅聞遂<lb/>
初圖書之富也亟起觀之則多元老鉅儒所嘗鑒賞者<lb/>
<pb n="KR2n0023_WYG_002-2a"/>
良貴拔其尤者謂予各題數語觴每行趣輙更一二軸<lb/>
遲明飲畢余與良貴各題若干㢧亦不憶有無禊帖<lb/>
在其間也<hi>闕</hi>　五日俞壽翁走价以此帖示予實沈貳<lb/>
卿於羣玉暨史園兩嘗出似坐客者而尤公遺墨在焉<lb/>
其為定武真帖不疑矣前後同觀者十有六人大抵二<lb/>
熈名士其間盖有出處與隆替對者自是右軍輩人物<lb/>
書翰其一也後之覽者又當有感於斯文陵陽李心傳<lb/>
書<hi>供内相所題本</hi>
<pb n="KR2n0023_WYG_002-2b"/>
俞壽翁寄示禊帖四皆定本也但筆迹㣲有肥瘦之不<lb/>
同耳聞諸前輩謂此石將歸天上好事者疊紙以拓之<lb/>
紙在上者字微瘦理宜爾也此帖差瘦勁余一見之便<lb/>
覺與沈貳卿家本相類視壽翁所評亦然因識其後淳<lb/>
祐元年冬十有一月乙巳研溪李心傳<hi>劉明達所藏本</hi>
此帖嘗經思陵賞識無復可議况後有驪珠三十六耶<lb/>
思陵本斆黄書後以偽豫遣能黄書者為間改從右<lb/>
軍而紹興之初筆勢已如此乃與戒石銘字體頓異殆<lb/>
<pb n="KR2n0023_WYG_002-3a"/>
天縱也鄭諶寺人中之粗能詩者上雖以此帖畀之未<lb/>
幾属鞬之際復以其交通士大夫而止蓋畏公議如此<lb/>
後百有十年承議郎臣俞松以示前史官臣李心傳因<lb/>
憶傳舊聞龔識其後<hi>高皇賜鄭諶本</hi>
此卷不知何人所作觀其意象殆二人初相見時也或<lb/>
謂當作老僧蒼皇頫叩口法而不能合之狀乃為真失<lb/>
蘭亭耳昔政和畫學以午隂多處聽潺湲命題衆皆作<lb/>
清流激湍而聽者坐其側最後納卷者獨為藤蔓膠轕<lb/>
<pb n="KR2n0023_WYG_002-3b"/>
樹影正中而有人屬耳于崩崕亂石之間上覽之以為<lb/>
真聽潺湲者遂除盡學録然則摹寫之工固不在乎泥<lb/>
其迹毋亦對談之頃而蘭亭已落我度中耶夀翁試評<lb/>
之淳祐二年春正月甲午霅濱病叟書<hi>江南蕭翼取蘭亭圖</hi>
予嘗評夀翁四禊帖以瘦本為勝後見周益公之說亦<lb/>
然夀翁復以二帖示余亦瘦本也沂公作相時定武石<lb/>
似未刻豈其子孫所藏耶淳祐壬寅嵗雨水節霅濱病<lb/>
叟李心傳書<hi>范文正公所藏本</hi>
<pb n="KR2n0023_WYG_002-4a"/>
予既題此帖後五旬有一日夀翁復以示予反復觀之<lb/>
真善本也以集古録考之當嘉祐中定武民間石刻已<lb/>
出但未入公廨耳然世傳薛紹彭易之以歸長安後其<lb/>
弟嗣昌獻諸朝今觀嗣昌大觀初題識乃以為得長安<lb/>
崔氏所藏本真跡而刻之則又非定本也蓋薛本幸存<lb/>
於靖康北狩之日而復逸於建炎南渡之時自是絶迹<lb/>
矣今夀翁訪求至十数帖而未見其殆有蘭亭癖耶霅<lb/>
濱病叟李心傳嗣書<hi>再題范文正公前本</hi>
<pb n="KR2n0023_WYG_002-4b"/>
集古録所收蘭亭四刻王沂公家本纔居一爾而陳沈<lb/>
二跋咸稱焉或疑其有一誤然沂公家自有石則摹傳<lb/>
宜不止此但渡江之後所存絶少滋為可愛耳虞卿鑒<lb/>
賞甚精兹夀翁所以為據也歐公録沂而舎定政謂其<lb/>
纎毫無異不必並列爾非有所輕重也淳祐壬寅嵗清<lb/>
明後五日蜀人李心傳觀<hi>歐陽文忠公所藏本</hi>
此帖信美矣唯室以為王沂公家本蓋有所授第併指<lb/>
定武石刻則似未㴱攷耳歐陽公既叙沂本而繼之云<lb/>
<pb n="KR2n0023_WYG_002-5a"/>
又有别本在定州民家二家各有石校其本<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>毫無異<lb/>
故不復録然則二本皆佳也奚必以定本為貴哉唯室<lb/>
紹興名士也予嘗得其步里客談一編今又見其三詩<lb/>
風流可想矣淳祐壬寅嵗季春之四日霅溪病叟書<hi>王沂</hi>
<hi>公本</hi>
徳壽臨蘭亭世所藏者不一而垂針蟹爪之體各具真<lb/>
宸筆也但摸刻者視真蹟為稍腴耳嘗聞普安恩平宗<lb/>
藩並立之時上各賜以所臨蘭亭而批其後云依此本<lb/>
<pb n="KR2n0023_WYG_002-5b"/>
進五百本其後重華書七百本上之而恩平訖無所進<lb/>
盖勤怠之分天命之所以去留也書帖云乎哉淳祐三<lb/>
年修禊日承議即臣松以真蹟示臣心傳龔題其後<hi>高皇</hi>
<hi>御書臨寫本</hi>
夀翁以三禊帖示予其末用青社忠臣曽孫之印蓋曽<lb/>
威愍家所藏也威愍建炎初帥京東死國難予聞定刻<lb/>
以瘦本為貴而此首帖特秀潤者歐陽文忠公評李陽<lb/>
冰忘歸臺等諸碑謂三石皆活嵗乆漸生刻勿欲合故<lb/>
<pb n="KR2n0023_WYG_002-6a"/>
多細時有數字筆畫偉勁者乃真蹟也然則此帖殆亦<lb/>
活石所刻但摹打有先後故潤瘦不同耶反復視之滋<lb/>
為可愛其它亦不足較也淳祐壬寅嵗北至日秀巖李<lb/>
心傳審定<hi>曽公序所藏賜本公序為京東帥之死難也博士錢䒺謚曰剛愍執政慊之改曰威</hi>
論漢魏法書後此者東晉為第一就晉人論之右軍又<lb/>
為第一右軍遺墨流傳至國初者尚數十紙而蘭亭臨<lb/>
本特為士大夫所稱予嘗見壽翁所藏蘭亭石刻凡十<lb/>
餘而此最後出蓋曽魯公家故物也定本始見集古録<lb/>
<pb n="KR2n0023_WYG_002-6b"/>
中後六十年乃歸御府魯公所藏豈其居揆席時與歐<lb/>
陽公俱得之耶或謂右軍風流人物與謝太傅自是輩<lb/>
流不應專以筆札之工為貴予謂有如此人作如此字<lb/>
乃為第一宜夀翁寳藏而無斁也淳祐横艾攝提格皋<lb/>
月幾望霅濱病叟李心傳書<hi>曽魯公所藏本</hi>
定刻得薛氏父子而顯觀道祖臨帖殊可賞愛豈心誠<lb/>
求之之故蘭亭自入渠筆端耶如未能然匠意經營終<lb/>
不近爾帖藏下山已乆今乃入於禦溪歐陽公謂物常<lb/>
<pb n="KR2n0023_WYG_002-7a"/>
聚於所好者是也淳祐二年孟秋九日霅濱病叟李心<lb/>
傳題<hi>薛修撰道祖臨寫本</hi>
此榮氏賜本真定刻也但次新謂慶厯中宋景文帥定<lb/>
武得此石留於公帑則小誤景文鎮中山在皇祐中墓<lb/>
碑可攷建炎初宗元帥守汴都得此刻致之維揚行在<lb/>
渡江時失之自是絶跡予嘗讀洪丞相𨽻釋云碑刻不<lb/>
必問所從但以書之工拙為斷此帖既佳而其來復有<lb/>
自非夀翁篤好之未易致也淳祐二年八月庚午霅濱<lb/>
<pb n="KR2n0023_WYG_002-7b"/>
病叟李心傳書<hi>榮次新所題賜本</hi>
王順伯好古博雅在二熈間為第一所藏諸禊帖尤遂<lb/>
初極稱之袁起巖所賦兹其一也賞音本在筆墨外何<lb/>
必此優而彼劣其然耶其未必然耶夀翁試評之淳祐<lb/>
壬寅嵗秋八月哉生明霅濱病叟李心傳書<hi>袁起巖賦長篇王順</hi>
<hi>伯所藏本</hi>
夀翁以此軸示予石既中斷故缺十六字字亦瘦勁榮<lb/>
次新所謂第三本也康生朔南徧厯至乾道間尚存此<lb/>
<pb n="KR2n0023_WYG_002-8a"/>
帖未知何時歸卞山今又易主蓋余行四方所未見者<lb/>
兹為可貴也淳祐次年尤集攝提格旻天中月皇極之<lb/>
日霅濱病叟題<hi>葉石林所藏定武斷石本</hi>
王右丞所畫蘭亭圖祐陵標題仍書何延之所作記於<lb/>
後逮今百三十三年矣爰自火龍騎日以來天上圖書<lb/>
散落人間不知其幾其至江左者僅毫芒耳臣松得之<lb/>
以示臣龔攬流涕記中數字殆是筆誤讀者以意屬焉<lb/>
可也王圖已經睿鑒故不復論淳祐二年白露節日前<lb/>
<pb n="KR2n0023_WYG_002-8b"/>
史官臣李心傳謹記<lb/>
徽皇御題王維蘭亭圖又御書何延之蘭亭秘府藏祐<lb/>
陵書百餘軸臣三入承明備見之矣大抵政宣間所賜<lb/>
臣下觀筆也紹興日厯載高廟聖語云近有進先帝御<lb/>
扎者宸翰小璽皆人偽為之時渡江未乆也而贋本已<lb/>
出矣何耶淳祐癸夘二月幾望臣松以帖示臣龔攬再<lb/>
三筆勢似與祕府所藏稍異因憶蔡絛史補政和初宰<lb/>
臣言近降御筆有不類上書者上曰比得一二製筆其<lb/>
<pb n="KR2n0023_WYG_002-9a"/>
管如玉而鋒長幾二寸是以用之作字軟美乃知崇觀<lb/>
政宣筆法固已不類此帖殆崇觀間所作也帖中領悟<lb/>
惓三字咸從右軍之舊不復釐正蓋自來臨摹之本如<lb/>
此惟麗字特有所避故與諸本不同云前史官臣李心<lb/>
傳龔書<hi>徽皇御書臨寫絹本</hi>
　<lb/>
　<lb/>
　<lb/>
<pb n="KR2n0023_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘭亭續考卷二<lb/>
</p>
<p>
</p>
  </div>
<div> <lb/>
    <p>
<pb n="KR2n0023_WYG_003-1a"/>
蘭亭續考前一卷其間有松所藏本與他人所藏者合<lb/>
為一卷後一卷皆松所藏嘗經秀巗李先生品題命工<lb/>
鋟板以貽同志淳祐甲辰中秋日書於景歐堂<lb/>
　正徳間吳人栁大中僉嘗藏書萬卷特以抄本鬻於<lb/>
　嗜古者此冊亦出諸栁氏云係宋刻大字本搨之又<lb/>
　有桑澤卿蘭亭考十二卷藏於家今大中亡矣所藏<lb/>
　皆散去余偶得之華少岳忽病痁不能執筆乃命兒<lb/>
　子手搨以供老境清玩復綴數語末簡云<lb/>
<pb n="KR2n0023_WYG_003-1b"/>
　嘉靖乙夘杪秋卄二日勾吳苶夣散人姚咨時年六<lb/>
　十有一<lb/>
　<lb/>
　<lb/>
　<lb/>
　<lb/>
　<lb/>
　蘭亭續考䟦<lb/>
</p>
<p>
</p>
  </div></body>
</text>\m</TEI>
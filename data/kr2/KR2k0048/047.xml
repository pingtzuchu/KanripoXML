<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十</head> <lb/>
    <p>
<pb n="KR2k0048_WYG_047-1a"/>
欽定四庫全書<lb/>
　山東通志卷三十<lb/>
　　仙釋志<lb/>
　　二氏之學儒者所不道而百家傳記恒稱述之豈<lb/>
　　其人盡侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>而言皆荒誕哉葢物與无妄心理皆<lb/>
　　同大聖大賢明體逹用操存涵養未嘗墮於一偏<lb/>
　　而二氏以獨覺之知探無極之理求之不得甚至<lb/>
　　捐親戚遺肢體而不顧迹其篤念本性以力持於知<lb/>
<pb n="KR2k0048_WYG_047-1b"/>
　　誘物化之交者不可謂非志士堅苦之行也世俗<lb/>
　　聾瞶鍼砭斯存其人其言有足採者正樂得而志<lb/>
　　之若夫致虚守寂之説不足以經緯萬端元史作<lb/>
　　釋老傳曰佛於晉宋梁陳黄老於漢魏唐宋其效<lb/>
　　可覩矣洵有味乎其言之也作仙釋志<lb/>
　仙釋<hi>舊志所採頗失之雜兹削其浮誕之説而取史志中傳聞有據者增補之稍加别裁以云慎也</hi>
　<hi>自晉以後仙前釋後爲例各朝凖此</hi>
周<lb/>
<pb n="KR2k0048_WYG_047-2a"/>
　白兎公<hi>長白山人事吐納之術得長生神仙交感傳云是彭祖弟子常騎白兎往來如飛因稱爲</hi>
　<hi>白兎公唐韓翃送齊山人歸長白山有舊事仙人白兎公之句</hi>
　浮丘公<hi>姓李嘗居嵩山修道與王子晉控鶴而遊所著有相鶴經今新泰縣有浮丘鄉邑志以爲</hi>
　<hi>即仙翁故里也</hi>
　涓　子<hi>齊人好餌术飫其精至三百年乃見於齊著天人經四十八篇後釣於荷澤得鯉魚腹中</hi>
　<hi>有符受伯陽九仙法能致風雨淮南王得其書有琴心三篇</hi>
秦<lb/>
　安期生<hi>琅邪人老而不仕賣藥海邊始皇東遊請輿語三日夜賜金璧值數千萬俱不受置於阜</hi>
<pb n="KR2k0048_WYG_047-2b"/>
　<hi>鄉亭而去畱赤玉舄爲報李少君對漢武帝曰臣嘗遊海上見安期生食臣棗大如𤓰安期生仙者合則</hi>
　<hi>見人不合則隱</hi>
　盧　敖<hi>燕人始皇時爲博士詔採藥海中東至合丘見一石洞洞口如斗遂匿不出辟穀導引世</hi>
　<hi>謂之休糧洞詳山川志</hi>
　平常生<hi>居穀城鄉數死復生時人不信後大水出一鄉被害平在闕門山頭大呼曰平常生在此</hi>
　<hi>且云雨五日必止止則上山求之但見衣帔革帶而已後數十年復爲華陰門卒</hi>
　黄石公<hi>張良狙擊秦王不中亡匿下邳遇老父坐圯上脱履圯下謂良取履良跪進之曰孺子可</hi>
　<hi>教約後日㑹此出一編曰讀之當爲王者師後十年興十三年見濟北殺城山下黄石即我也後十三年</hi>
<pb n="KR2k0048_WYG_047-3a"/>
　<hi>良從漢高祖過濟北果見穀城黄石乃取而葆祠之</hi>
漢<lb/>
　稷丘君<hi>泰山下道士武帝時以道術受賞賜甚厚髪白再黒齒落更生後罷去上東廵泰山稷丘</hi>
　<hi>君乃冠章甫衣黄衣擁琴來迎拜曰陛下勿上也上必傷足行數里左足趾果折上諱之封事畢命爲稷</hi>
　<hi>丘君立祠</hi>
　泰山老父<hi>姓氏不傳武帝東封見老翁於山下道傍頭上白光高數尺怪而問之對曰臣年八</hi>
　<hi>十五時衰老垂死遇有道者教臣絶穀但服术飲井水併作神枕法臣行之轉老爲少日行三百里今年</hi>
　<hi>百八十歲矣帝受其方賜玉帛辭不受老父後入山去每十年五年一返鄉里歴三百年遂不復還</hi>
<pb n="KR2k0048_WYG_047-3b"/>
　東方朔<hi>平原厭次人武帝時仕持㦸郎東郡獻短人上呼朔至短人指朔曰西王母種桃三千年</hi>
　<hi>結實此兒三偷之矣又風俗通云東方朔太白星精黄帝時爲風后堯時爲務成子周時爲老𥅆在越爲</hi>
　<hi>范蠡能興帝王之業變化無常故以仙目之</hi>
　崔文子<hi>泰山人世好黄老居潛山下後作黄散赤丸賣藥都市會民有大疫文擁朱旛繫黄散以</hi>
　<hi>狥人門飲散者即愈所活萬計</hi>
　李少君<hi>齊人受安期生爐火術貧不能辦漢武帝募方士乃以其術上之言丹砂可成黄金金成</hi>
　<hi>服之昇仙天子甚尊禮之賜遺無數帝前有古銅噐少君言是齊桓公柏寢所陳帝驗其刻字果齊故器</hi>
　<hi>少君數百歲人視之如五十許靣色肌膚甚有色澤乃作神丹謂帝曰陛下不能絶驕奢遣聲色殺伐不</hi>
<pb n="KR2k0048_WYG_047-4a"/>
　<hi>止喜怒不勝大道葢未可成也以丹砂少許與武帝便尸解而去</hi>
　黄　公<hi>東海人嘗佩赤金刀制御蛇虎如其意事見西京雜紀今安邱有黄公墓其羽化處也</hi>
　巫　炎<hi>字子都北海人官駙馬都尉武帝出見炎於渭橋其頭上欝欝紫氣高丈餘帝召問君年</hi>
　<hi>幾何所得何術對曰臣年百三十八歲亦無所得詔東方朔使相之朔曰是得陰道之術帝屏左右問之</hi>
　<hi>對曰臣年六十五苦腰痛脚冷不能自温又痺不能行得此道以來七十三年今有子二十六人氣力如</hi>
　<hi>壯時無所憂患帝曰卿有道不聞於朕非忠臣也對曰臣誠知此道爲真然陰陽之事宫中不利臣子所</hi>
　<hi>難言又行之皆逆人情故不敢以聞帝曰戲之爾卒受其術炎年二百歲白日飛昇而去</hi>
　抱犢子<hi>氶縣君山壁立千仞上有田數頃隱者王老抱犢而耕遇異人仙去因名抱犢崮詳山川</hi>
<pb n="KR2k0048_WYG_047-4b"/>
　<hi>志苓按嶧縣志云抱犢子鄴人也少在黒山採松子茯  餌之且數百年時壯時老人乃知其爲仙嘗牽</hi>
　<hi>黄犢過陽都酒家其女悦之共牽犢而走人不能追後還復在市中數十年乃去見潘山下冬月賣桃李</hi>
　<hi>云事見劉向列仙傳葛洪云犢子鬻桃以淪神葢指此也</hi>
　鹿皮公<hi>甾川人少爲府小史岑山上有神泉人不能到小史白府君請木工三十人作轉輪造懸</hi>
　<hi>閣梯道成上其顛作祠屋因畱止其旁食華芝飲神水七十餘年淄水未下呼宗族得六十餘人命上山</hi>
　<hi>半水出盡漂一郡小史辭遣宗族令下山着鹿皮衣升閣而上後百餘年下賣藥齊市也世稱鹿皮公葛</hi>
　<hi>洪曰鹿翁陟險以流泉</hi>
　園　客<hi>濟隂人常種五色香草積數十年服食其實忽一日有五色神蛾止香草上客收而薦之</hi>
<pb n="KR2k0048_WYG_047-5a"/>
　<hi>以布生桑蠶焉至蠶時有神女夜至助客養蠶亦以香草飼蠶得繭百二十頭大如甕每一繭繅六七日</hi>
　<hi>乃盡繅訖女與客俱仙去莫知所如葛洪云園客蟬蜕於五車</hi>
　孔安國<hi>魯人常行氣服鉛丹年三百歲色如童子隱潛山弟子隨之數百人每斷穀入室一年復</hi>
　<hi>出顔色益少其不入室則飲食如常與世人無異寶惜道要不肯輕傳奉事至五六年審其志性後乃授</hi>
　<hi>之一人物内另  孔安國</hi>
　王　遠<hi>字方平東海人舉孝亷仕至中散大夫棄官修道桓帝時屢徴不起使郡國廹載詣京師</hi>
　<hi>詔問皆不答乃題宫門扇四百餘字而去所言方來事多驗帝使人削之其字逾顯</hi>
　麻　姑<hi>王方平妹修道於牟之姑餘山語見續文獻通考今寧海州姑餘山一名崑嵛山仙蹟具</hi>
<pb n="KR2k0048_WYG_047-5b"/>
　<hi>存唐太宗東征軍至鄒平之昌陽鎮麻姑顯異運餉助軍軍士築臺表之今齊東之麻姑堂是也按圖經</hi>
　<hi>撫州南城縣有麻姑仙壇葛洪神仙傳云王方平過吳蔡經家遣人與麻姑相聞亦莫知麻姑爲何神也</hi>
　<hi>還報曰不見忽已五百餘年尊卑有序修敬無階觀此則仙蹟既非寧海亦並不言平之妹且方平桓帝</hi>
　<hi>時人降吳猶在晉前安得即云五百餘年耶附述以備博考</hi>
　樂正子長<hi>即墨人好道遇仙人授以巨勝赤散方仙曰服此藥老成化童子長服之年八十色</hi>
　<hi>如少女子長受之入海登勞山仙去</hi>
　夏侯臯<hi>即墨人徐誕弟子勤修得道臯殁後有人遇臯以手巾寄信與誕視之乃棺中物也見郡</hi>
　<hi>國志</hi>
<pb n="KR2k0048_WYG_047-6a"/>
　馬明生<hi>臨淄人本姓和字君實少爲縣吏捕賊被傷死遇神人以藥活之遂棄職隨神周遊天下</hi>
　<hi>遇安期生受太陽神丹經三卷歸入華山合藥不樂昇舉但服半劑爲地仙恒居人間不過三年輒易其</hi>
　<hi>處輾轉五百餘年人多識之</hi>
　唐　虞<hi>不知其人有道術莫知其歲後漢書云與華陀同時能道赤睂張歩家居里落若與相及</hi>
　<hi>語見華陀傳</hi>
　王和平<hi>北海人性好道術自謂當仙濟南孫邕少事之至京師㑹和平殁邕葬之東陶有書百餘</hi>
　<hi>卷藥數囊悉以還之後弟子言其尸解乃恨不取其寶書仙藥焉</hi>
　于　吉<hi>琅邪人精苦修道數見老君親授元旨吳孫䇿平江東將士多病吉噀水輒瘥策渡江襲</hi>
<pb n="KR2k0048_WYG_047-6b"/>
　<hi>許與吉俱行時大旱策見將士多在吉所怒之遂收吉縳置烈日中使請雨俄而大雨驟至溪澗盈溢將</hi>
　<hi>士喜謂吉必見原策竟殺之俄失其屍周遊吳魏間又百餘年乃仙去</hi>
　宫　嵩<hi>琅邪人師事于吉隨吉於曲陽泉上遇天仙授吉青縑朱字太平經十部吉併以付嵩其</hi>
　<hi>書多論陰陽否泰分天道地道人道云嘗服雲母數百歲有童子色後入紵嶼山仙去</hi>
晉<lb/>
　鮑　靚<hi>東海人字太𤣥學兼内外明天文河洛書稍遷南陽中部都尉爲南海太守嘗行部入海</hi>
　<hi>遇風饑甚取白石煮食之以自濟靚嘗見仙人陰君授道訣百餘歲卒</hi>
　王仲倫<hi>衛國人初入少室山學道常往來鳴石山愛其響輒畱聽太康中進士田宣隱於岩下常</hi>
<pb n="KR2k0048_WYG_047-7a"/>
　<hi>拊石自娛每見一人白衣道冠徘徊岩上及晩方去翌日宣令人於岩下擊石而潛於岩上伺之俄而果</hi>
　<hi>來執袂詰之因自言其詳乃求問養生訣惟畱一石如雀卵去時凌空冉冉入烟霧宣得石含之輒百日</hi>
　<hi>不饑</hi>
　賀　欒<hi>茌平人官水部郎與葛稚川善得導引之術一日至驪山白鹿觀井中見金蝦蟆口出五</hi>
　<hi>色光欒曰此肉芝也餌之入費䝉山不返今茌平有賀欒店是也</hi>
　魏夫人<hi>任城人司徒魏舒女也性樂神仙味真慕道服胡麻散茯苓丸吐納攝生常欲别居閒處</hi>
　<hi>父母不許年二十四强適南陽劉㓜彦生二子子息粗立乃離隔室宇齋於别寑有清虛真人王君與羣</hi>
　<hi>仙來降授以太上寳文經守静之思與日俱進在世八十三年以成帝咸和九年托形化去證位爲紫虛</hi>
<pb n="KR2k0048_WYG_047-7b"/>
　<hi>元君領上真司命南嶽夫人</hi>
　羊　權<hi>字道輿泰山人羊忱少子居茅山得道有九嶷山仙女羅郁顔色絶世穆帝昇平三年降</hi>
　<hi>權丹室贈權浣布巾金玉條脱各一枚移時而去</hi>
　元陽子<hi>長白山人於伏生墓中得金碧潛通之書自爲註解得還丹訣修真於華陽宫十九年仙</hi>
　<hi>去在山中時人不見其飲食惟晝夜燃香不用火發以氣呵之香逹城市</hi>
　蘭　公<hi>曲阜人有孝行忽斗中真人降其舍自稱孝弟王曰吾自上清托化人間示陳孝弟之義</hi>
　<hi>子真誠不昧當授以秘旨勉力行之蘭公承獲妙訣領悟真機嘗與里人共遊郊野見古冡三公曰此三</hi>
　<hi>仙解化之墳第一冡有真人仙骨今已復形是爲地仙長生乆視第二冡仙衣一具道經一函其人方如</hi>
<pb n="KR2k0048_WYG_047-8a"/>
　<hi>醉卧發之良乆乃能話言此以太陰鍊形綿養真氣者第三冡有玉液金丹服之便當冲舉並發之一如</hi>
　<hi>所言公因披仙衣吸金丹捧道經招卧冡二真人起同躡層雲冉冉而去衆羅拜問何時再降公曰但施</hi>
　<hi>行孝道自當衛爾無日不降也言訖不見</hi>
　盧童子<hi>黄縣人㓜有至性九歲離俗居縣西南盧山辟穀導引後騎白鶴昇仙唐時封冲禧真君</hi>
　李道空<hi>陽信人常遊濟兗間冬夏一衲衣三十年不易人有所詢但以指示之病者求醫則張目</hi>
　<hi>呵嘘可治則付以藥不可治則示以期</hi>
　陳仲舉<hi>膠人學黄老術却粒服氣隱大珠山之石室時人莫知其歲數仙蹟尚存</hi>
　石　坦<hi>字洪孫北海劇人居無定所不娶妻不營生衣敝食粗陶然自得人有喪葬輒策杖弔之</hi>
<pb n="KR2k0048_WYG_047-8b"/>
　<hi>無達近寒暑或同日同時衆咸見焉始知其爲仙也姚萇之亂莫知所終</hi>
　竺法太<hi>東筦人道貌魁梧湛深禪學時領軍王洽東亭王珣太傅謝安咸敬禮之臨寂預示其期</hi>
　<hi>以太元十二年卒于精舍</hi>
　竺道生<hi>魏姓鉅野人生而頴悟師事竺法太年十五便登講座吐納問辨雖名宿莫敢抗至具戒</hi>
　<hi>器鑒目深太祖設㑹下食良乆衆疑日晩帝曰始可中耳生曰日麗天天言中即中矣徑取鉢食衆咸服</hi>
　<hi>其樞機得𠂻後於虎邱山聚石爲徒講湼槃經至闡提有佛性處曰如我説契佛心否羣石爲之㸃頭又</hi>
　<hi>説法於金陵天雨曼陀羅花至今名雨花臺</hi>
南北朝<lb/>
<pb n="KR2k0048_WYG_047-9a"/>
　張　忠<hi>中山人字巨和隱於泰山常穴居清虚服氣符堅聞其賢徴至長安以野法見乞還餘齒</hi>
　<hi>歸岱宗堅以安車送之至華山而逝諡曰安道先生</hi>
　慧　重<hi>閔姓魯郡人僑居金陵南宋孝武帝大明六年勅於新安寺出家秉性清徹機悟深沉言</hi>
　<hi>不經營應時若㵼爲禪宗所推仰</hi>
　僧　鍾<hi>孫姓魯郡人年十六出家志識宏遠嘗至夀春導公見而竒之言於譙郡王鄴畱具供養</hi>
　<hi>每有講論導公爲之讓席後止中興寺永明初魏使李道固來聘帝以鍾有德聲勅與酬對往復論辨言</hi>
　<hi>無偶失南北重之</hi>
　道　敬<hi>琅邪王氏凝之之孫從逺公出家每歎戒律終身難全願凈六根但禀一戒以爲得度之</hi>
<pb n="KR2k0048_WYG_047-9b"/>
　<hi>要逺公許之篤志念佛早夜勿替宋永初元年端坐唱贊而逝衆見光明滿室移時方滅</hi>
　普　明<hi>張姓臨淄人時誦法華維摩二經有别衣别座未嘗混雜嘗見普賢乘象至其前授以神</hi>
　<hi>咒救病輒瘥宋孝建中卒於大明寺</hi>
　僧　巖<hi>北海人寥廓靡常人不能測劉善長爲青州欲舉爲秀才拂衣而去後爲沙門栖遲山谷</hi>
　<hi>常以一壺自隨一日爲弟子曰吾今夕當死壺中大錢一千以通九泉之語蠟蠋一挺以照七尺之軀至</hi>
　<hi>夜而亡時人以爲知命</hi>
　智　順<hi>徐姓琅邪人年十五出家師事智度受戒具陶錬衆經而獨歩於湼槃透論貫徹徒衆嘗</hi>
　<hi>數百人齊竟陵王創寺居之至梁天監六年趺逝</hi>
<pb n="KR2k0048_WYG_047-10a"/>
　竺　朗<hi>京兆人少事佛圖澄碩學淵通尤明氣緯隱於泰山之琨瑞谷因謂之朗公谷秦符堅欽</hi>
　<hi>其德行元魏太祖亦遣使致書以繒素旃罽銀鉢爲禮後燕慕容德師事居給以兩縣租税谷中舊多虎</hi>
　<hi>朗居之處患遂絶秦書曰朗嘗與隱士張巨和遊張常穴居而朗大起殿舍連樓纍閣雖素飾不同並以</hi>
　<hi>靜外致稱年八十五而終</hi>
　僧　意<hi>竺朗弟子貞確有思力每登座講説輒天花下散將終見一沙彌現形云天帝請師講經</hi>
　<hi>沐浴端坐而逝</hi>
　法　定<hi>梵僧也魏正光初來遊方山見希有如來曽於此成道遂經營梵宇有一蛇引道二虎負</hi>
　<hi>經白兎元鶴之異遐邇助工於是窮岩絶谷化爲寶坊勅賜名靈巖寺</hi>
<pb n="KR2k0048_WYG_047-10b"/>
　惠　始<hi>清河人張姓少詣長安師鳩摩羅什觀習經典坐禪於白渠北晝則入城聽講夕則還處</hi>
　<hi>靜坐時趺行履泥初不汙足色愈鮮白世謂之白脚佛太延中寂化齋潔端坐停十餘日容色如  衆神</hi>
　<hi>異之</hi>
隋<lb/>
　由吾道榮<hi>琅邪人少爲道士常遊燕趙間聞晉陽有異人精於法術遂往訪之得其傳凡符水</hi>
　<hi>禁咒陰陽律數無不通解後隱於琅邪山辟穀餌松术以求長生之秘隋開皇初拜諌議大夫苦辭歸卒</hi>
　<hi>年八十五今郯城馬陵山有由吾仙洞</hi>
　徐　則<hi>東海郯人沈靜寡欲懐栖隱之操初居縉雲山後入天臺絶穀養性所資惟松水而已雖</hi>
<pb n="KR2k0048_WYG_047-11a"/>
　<hi>隆冬沍寒不服綿絮年八十一赴晉王廣之召王請受道法徐辭以時日不便後一夕卒王遣人送柩至</hi>
　<hi>天臺徐徒歩而歸至其舊居取經書道法分遺弟子然後跨石梁而去須臾柩至方知其靈化王聞而益</hi>
　<hi>異之</hi>
　李　清<hi>益都人世傳染業少學道多延方士開皇四年嘗入雲門山遇仙人授書一軸立談甫半</hi>
　<hi>日歸視城郭人民已非舊日訪其子孫皆云自入南山未歸時唐高宗永徽元年開所授書皆小兒醫方</hi>
　<hi>也自是遍遊名山莫知所終</hi>
　慧　藏<hi>姓郝趙國平棘人十一歲出家年四十乃潛於㟙山木食山漿澄心𤣥奥研窮雖廣而以</hi>
　<hi>華嚴爲本宗初北齊主武成降書邀請於大極殿開講華嚴至大業元年年八十四卒</hi>
<pb n="KR2k0048_WYG_047-11b"/>
　法　安<hi>鼓姓安定鶉狐人少出家太白山九龍精舍開皇中晉王召住慧目寺及從駕幸泰山帝</hi>
　<hi>道渴安以刀刺石出水帝飲之而甘乃於朗公谷建神通寺初安與晉王入谷見一僧着敝衣乗白衛而</hi>
　<hi>來安禮之甚恭王問何人安曰斯朗公也將創造神通故來規度爾寺既建即勅安住持年九十八而終</hi>
　法　瓚<hi>齊州人初隱於泰山之阜開皇十四年帝東廵狩招訪名德下勅延之命住京師勝光寺</hi>
　<hi>後送舍利於神通寺役旋而終</hi>
　胡　燦<hi>沂水人本韋姓仁夀初詔送舍利於蔣州棲霞寺遍訪江表叢林得經一百餘卷併前錄</hi>
　<hi>所遺及諸缺本於是到處傳冩北方諸乗始完</hi>
　僧　世<hi>青州人住興善寺仁夀初送舍利於萊州𢎞藏寺役旋又送舍利於密州茂勝寺行逹青</hi>
<pb n="KR2k0048_WYG_047-12a"/>
　<hi>州宿道藏寺是夜赤光從房内出直指東南及造石函忽變爲赤金如棗如豆餘悉變爲青琉璃圖表以</hi>
　<hi>進帝大悦還京無疾而逝</hi>
　法　楷<hi>青州人師習湼槃通解詞義受具後遍遊名山入京師住揚化寺宣揚戒律宗風大振仁</hi>
　<hi>夀初送舍利於曹州寶乗寺建塔諦銘感徵最盛</hi>
　曇　觀<hi>莒人七歲入禪欣慕法宇仁夀初奉勅送舍利於定林寺初停公館即放大寶光掘地得</hi>
　<hi>銅浮屠一枚制同神造用以安盛舍利恪得相容</hi>
唐<lb/>
　保　恭<hi>青州人本崔姓㓜年入道晩而愈精自陳隋以來南北無不欽仰武帝初年八十而卒葬</hi>
<pb n="KR2k0048_WYG_047-12b"/>
　<hi>長安東郊詔秘書監蕭德言撰碑</hi>
　王遠知<hi>琅邪人母晝夢鳯集其身因有娠生逺知少警悟陶𢎞景度爲道士授法籙隋煬帝作玉</hi>
　<hi>清元壇以處之貞觀九年詔潤州即茆山真其中後謂弟子潘師正曰吾少時誤損</hi>　<hi>觀俾養童子吻</hi>
　<hi>不得白日昇天今召署少室伯將行即沐浴加冠而逝高宗追諡昇𤣥先生又詳方伎</hi>
　于兹仙翁<hi>姓李名元枝字甘美居泗水之南天花橋少讀書年五十餘應舉獲第已而棄家遊</hi>
　<hi>黄山西峪得道家書結茅於鄒平之于兹山貞觀四年仙去初隱其姓名因山有姜石晴則乾雨則濕乃</hi>
　<hi>姓姜名澤字仙露脱凡之日謂山下行人曰我于兹道人也今山上鈎臺石屋遺蹟尚有邑人設祠祀之</hi>
　周季道<hi>號紫陽真人遊費䝉山遇羡門子乗白鶴執羽扇玉女侍從季道叩乞長生訣羡門子曰</hi>
<pb n="KR2k0048_WYG_047-13a"/>
　<hi>爾名已在丹臺石室之中何憂不仙但攝靜以俟之逺渉江湖來此何索</hi>
　王希夷<hi>滕人隱嵩山師黄頤學養生四十年更居徂徠山喜讀周易老子餌松柏葉雜花年七十</hi>
　<hi>餘筋力柔强𤣥宗東廵召見行在時年九十餘拜國子博士聽還山</hi>
　張道通<hi>齊人天寳時栖息於東莞織女山洞中年三百歲人作迎仙觀於其下</hi>
　蕭靜之<hi>蘭陵人舉進士不第性好道絶粒鍊氣結廬漳水之上十餘年而貌悴髪落引鏡而怒因</hi>
　<hi>遷鄴下逐市人求什一之利資用豐足乃置地葺居掘得一物類人手肥而潤色微紅嘆曰太歲之神將</hi>
　<hi>爲祟耶遂烹而食之逾月而貌復少壯一道士顧而駭曰子必嘗餌仙藥求眕其脉乃曰子所食肉芝也</hi>
　<hi>生於地類人手肥潤而紅得食者夀同龜鶴然當深隱山林更期至道不可自溷於塵濁之間靜之果如</hi>
<pb n="KR2k0048_WYG_047-13b"/>
　<hi>其言捨家而去不知所終</hi>
　徐釣者<hi>不知其名自言東海蓬萊鄉人常櫂舟泛於鄂渚上及三湘下經五湖每將魚市酒人逐</hi>
　<hi>之不可近乃水仙也嘗吟詩云曽見秦皇駕石橋海神忙廹漲驚潮蓬萊隔海雖難到直上三清却不遙</hi>
　董京威<hi>即衡陽董錬師也初在䝉山修道杜甫贈詩所云故人昔隱東蒙峯</hi>
　劉　棟<hi>淄州人養母甚孝所居臨河一旦忽扶其母登山是夕大水平地丈餘人始異之其後去</hi>
　<hi>城數里作窟室以居别築小室以奉其母朝暮出視母寑膳訖復還窟黙坐如是十餘年士大夫欲見者</hi>
　<hi>入窟室中相對不交一談問亦不答但云速修速修而已母卒營葬畢棄家去不知所在</hi>
　道　因<hi>濮陽人甫七歲詣靈巖寺落髪聽講不浹旬通湼槃經衆駭嘆以爲神悟乆之杖錫出山</hi>
<pb n="KR2k0048_WYG_047-14a"/>
　<hi>避亂三蜀居多寳寺宣論維摩聽者數千人後赴京師止大慈恩寺𤣥奘法師等具來諮訪仍著湼槃華</hi>
　<hi>楞伽章疏數千言</hi>
　黒虎禪師<hi>不知何處人居萊山麓下築洞演法太宗東征過其洞有二黑虎當道車馬莫能近</hi>
　<hi>禪師呵之使去因詔問東征之事禪師對曰决勝果如其言凱旋爲建禪寺賜名真定</hi>
　道　哲<hi>臨邑人初隱終南駱谷山履雪空巖彈指覺悟後延住京師大莊嚴寺道行益高貞觀九</hi>
　<hi>年化去年七十有二所撰有百識觀門十卷智照自體論大乗聞恩錄等書傳於世</hi>
　明　淨<hi>高密人自少出家南遊天臺山日至村中乞食曰值羣虎閉目開口若饑餒狀乃以匙抄</hi>
　<hi>飯納虎口中大小均徧日復如是貞觀三年召至京師值大旱命祈雨甘霖立沛獲大有年後住義勝寺</hi>
<pb n="KR2k0048_WYG_047-14b"/>
　<hi>莫知所終</hi>
　道　寂<hi>俗名李仁萬齊州正覺寺都維僧來居長白山修營寺宇入都上表請額時上大興佛教</hi>
　<hi>有三藏淨義法師居大薦寺演律譯經勅道寂勘校因賜新譯諸品經文還寺開堂宣暢之次遂致感應</hi>
　<hi>東巖醴泉出病者飲之即愈表上中宗勅賜名醴泉寺及師宗寂乃知爲梁寳誌公後身也開元中有碑</hi>
　<hi>記碑陰鐫刻誌公像</hi>
　光　寶<hi>并州人初謁荷澤神㑹禪師闡析同異超然頓悟居於沂之䝉山元和二年圓寂</hi>
　惟　政<hi>本周姓平原人勤行不息妙契上乗文宗嘗食蛤蜊中有菩薩形象召惟政問之請立觀</hi>
　<hi>音像以荅殊休武宗即位入終南山隱寂</hi>
<pb n="KR2k0048_WYG_047-15a"/>
　臨　濟<hi>俗名邢義元南華人初同睦州在黄檗坐下得佛法大意後住鎮州臨濟院即名臨濟和</hi>
　<hi>尚逺近來叅者惟示以辨魔㨂異之旨㑹趙州遊方到院彼此對質應機了悟懿宗咸通八年示寂傳其</hi>
　<hi>法者凡十六宗皆號臨濟法嗣</hi>
　趙州和尚<hi>俗名郝從諗曹州人師事南泉受戒後遍歴諸方嘗謂七歲兒童勝我者我師之百</hi>
　<hi>歲老翁不及我者我教之住趙州東觀音院四十年人皆稱趙州和尚乾寧四年將示寂謂弟子曰吾焚</hi>
　<hi>化後不用淨淘舍利身已是幻舍利何生趺坐而逝</hi>
五代<lb/>
　楊仙公<hi>淄齊間道士莫知其年歲時遊行於市或就鐵舖借鐵椎自擊其頂或令人用石擊其腰</hi>
<pb n="KR2k0048_WYG_047-15b"/>
　<hi>背雖盡力終無所損入山與虎豹爲戯狎之如鶩雛後唐長興中入蜀峨睂山不返</hi>
　樹　王<hi>不知其名居嶧之滄浪西龍門觀中草衣木食四時帝棲樹間人呼爲樹王同時有李先</hi>
　<hi>生者亦居此觀踪跡靈異里人不知樹王行事惟李先生數數稱之晉天福間二人俱羽化去</hi>
　華葢真人<hi>劉姓蜀人居勞山魔睂皓髪靣如渥丹敝衣掩形不冠不履世稱華葢真人忽一夕</hi>
　<hi>尸解而去矣</hi>
　義　楚<hi>裝姓相州安陽人七歲來歴下後覽大藏慨儒家與佛教文多謬解事多誤用擬白樂天</hi>
　<hi>六帖纂釋氏義理庶事羣品以類相從建立門目計五十部隨事别列四百四十門周顯德元年進呈世</hi>
　<hi>宗勅付史館賜紫衣仍加號明教禪師至宋開寶終</hi>
<pb n="KR2k0048_WYG_047-16a"/>
　子　鄰<hi>范姓兗州人其父見僧必咄唾而子鄰性慕之已而辭母投柬都廣愛寺爲僧後十年省</hi>
　<hi>親歸則其父喪明母亡已三載矣子鄰誓願報母乃詣泰山祠誦法華經三轉又往鄮山禮阿有王塔設</hi>
　<hi>四萬拜求母得度忽空中有呼子鄰聲仰視之則母在雲氣中曰仗佛慈悲己生㣼利天矣</hi>
宋<lb/>
　賀　元<hi>琅邪人得道不死真宗東封謁於道左曰晉水部員外郎賀元再拜而去後熙寧時有道</hi>
　<hi>士喬仝與蘓軾爲友一日辭去曰賀元期我於䝉山也軾有寄賀詩云舊聞父老晉郎官已作飛騰變化</hi>
　<hi>看聞道東蒙有居處願供菽水看燒丹人按晉有賀欒茌平人官水部郎時謂即其  也</hi>
　甄棲貞<hi>字道淵單父人舉進士不第初訪道於勞山華葢真人乆之入建隆觀爲道士後遇許元</hi>
<pb n="KR2k0048_WYG_047-16b"/>
　<hi>陽授錬形養元訣二三年漸返童顔登高躡危輕若飛舉乾興元年謂其徒曰此歲之暮吾當逝矣即日</hi>
　<hi>甃殯室室成不食月餘衣紙衣卧磗禢卒人未之竒也及歲乆形如生衆始驚傳以爲尸解棲真自號神</hi>
　<hi>光子與隱人海蟾子者以詩往還論養生秘術目曰還金篇凡有兩卷</hi>
　靳八公<hi>長清人以鬻酒爲業有一道者屢至其家公出醇酒飲之酩酊而去不知其爲仙也後復</hi>
　<hi>至稱有篤疾卧其家痰涎嘔穢索麵湯食之公家偶乏道者於葫蘆内取麵付之遂爲湯道者食畢畱餕</hi>
　<hi>餘不潔八公妻取而投之於火公亟奪而食之道者即偕八公登東山而去其妻泣而隨之道者草書十</hi>
　<hi>字遺之世傳以爲號咷歸别處結綵便飛雲石刻遲賢亭詳古蹟下</hi>
　黄冠道人<hi>姓氏里居不傳熙寧間以醫遊於楚邱棗堌村不事方劑但令病者見之一與之語</hi>
<pb n="KR2k0048_WYG_047-17a"/>
　<hi>即愈居數月忽不知所在</hi>
　劉野夫<hi>青州人有道術嘗約友人龔德莊曰今夕家人必出我往見君至晚德莊坐待不至俄火</hi>
　<hi>自門起德莊同家人犯烈熖出四傍皆儘異日野夫來曰君家人幸出可賀也宋政和間寓興居寺人計</hi>
　<hi>其夀已一百四十五歲唉</hi>
　王老志<hi>濮州人遇異人於丐中自言吾鍾離先生也予之丹服之而狂遂棄妻子結廬田間時爲</hi>
　<hi>人言休咎政和間召至京師進緘書一封帝啓之乃昔歲秋中與劉喬二妃燕好語由是信之封爲洞㣲</hi>
　<hi>先生乆之托疾歸未幾卒詔贈正議大夫</hi>
　魏二翁<hi>雷澤人遇異人得道手持蒲箑語禍福多竒驗一夕盜將竊其衣物潛伺於外二翁呼其</hi>
<pb n="KR2k0048_WYG_047-17b"/>
　<hi>名使來欲與之盜驚逸而去徽宗遣使徴之笑曰是以我爲林靈素也畱頌武彛一章置几上而逃</hi>
　賈　文<hi>號成公臨沂人㓜慕道教政和間嘗遇純陽子與之遊自後能洞知休咎上召見賜以紫</hi>
　<hi>衣後歸䝉山之陽建宇集徒年七十四一旦羣鶴集庭乃仙化去今祠在䝉山玉虛觀</hi>
　高尚處士<hi>劉姓濱州人性穎慧㓜有高真之色長通儒書及二氏法一日遇異人授以養生秘</hi>
　<hi>訣遂不語結廬黙坐爲竇以通蔬水政和間賜錢三百貫加號高尚處士其後靖康盜起凡經其居者無</hi>
　<hi>敢驚擾後尸解而去</hi>
　靳用章<hi>字民之須城人聞濱州有高尚處士師事之道成命弟子繒其像既畢撫掌笑絶越數日</hi>
　<hi>啓手足有異香屬纊若空衣然</hi>
<pb n="KR2k0048_WYG_047-18a"/>
　侯谷神<hi>沂州道士貌古形<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>慕神仙之術一日鶉衣道者入觀中授丸藥一粒命谷神啖之年八</hi>
　<hi>十五羽化去</hi>
　吳守一<hi>蘭陵人早爲道士從淵黙劉真人受錬度秘術入瑯邪神峯山辟榖數年忽有一道者入</hi>
　<hi>廬與語䄂出苶烹而飲之道者出户遂失所在吳年至九十餘羽化之時異香滿室白鶴遶空者移日</hi>
　雪竇禪師<hi>趙州人俗名李重顯自㓜出家遍叅名宿駐錫四明雪竇山發願建立道塲趺坐窮</hi>
　<hi>岩誦經不輟有山鹿啣花野猿設供之異旬日之間布施雲集構成賜額明覺寺詔移住瑯邪山興復資</hi>
　<hi>聖禪院廣延法嗣身披一布衫五十年不易皇祐七年示寂戒其徒闇毘舍利仍送歸雪竇薌林師嘗作</hi>
　<hi>雪竇布衫偈云趙州無義漢雪竇老婆禪一川風雨後明月獨當天</hi>
<pb n="KR2k0048_WYG_047-18b"/>
　郭里店僧<hi>博州郭里店有僧遺其名閉闗叅悟戒行甚高嘉祐八年正月二十一日仁宗夢一</hi>
　<hi>僧類古阿羅漢狀謁帝曰我博州郭里店院中僧也未有當今額特來請賜帝覺而異之訪得其寺賜額</hi>
　<hi>覺慈</hi>
　文　㓜<hi>淄川人字夙悟博通經律尤精百法論所至爲徒衆講解重修經藏補諸經之缺明道二</hi>
　<hi>年受具足戒嘉祐五年賜紫方袍元豐三年示寂於明水鎮之惠覺院</hi>
　文　宗<hi>王姓登州人幼年出俗投延洪院傳大乗戒開演法華修恒圓滿徽宗每宣入内殿對御</hi>
　<hi>講經賜紫金衣加號禪鑑大師</hi>
　曉　初<hi>登州人住辛山白雲資慶院爲維那僧善奉佛院有真武像朝夕頂禮山臨海島有邵武</hi>
<pb n="KR2k0048_WYG_047-19a"/>
　<hi>軍周應等乗間謀刼曉初趺坐感真武告之曰廵司設伏以待應等被擒事聞特勅改資慶爲真武院并</hi>
　<hi>賜初紫衣號真應大師</hi>
　道　楷<hi>崔姓沂州人與洞山雲禪師俱爲青原法嗣而楷更精進大觀初賜紫方袍不受號定照</hi>
　<hi>禪師政和八年作偈而逝偈曰吾年七十六世緣今已足生不愛天堂死不怕地獄撒手横行三界外騰</hi>
　<hi>騰任運無拘束</hi>
　法　寜<hi>李姓莒縣人初依沂州天寧妙空和尚㕘侍既乆盡得雲門宗旨後住沂之淨居寺闡揚</hi>
　<hi>真諦尋南遊至松江華亭縣之青龍鎮有章氏母夢天人告以古佛來鎮翌日師至乃建刹居之仍名淨</hi>
　<hi>居寺紹興間沐浴端坐而逝</hi>
<pb n="KR2k0048_WYG_047-19b"/>
　普　和<hi>䝉陰人自㓜爲僧即異於衆及長有戒行䝉之堂阜社有巨蟒當路行者病之和往咒之</hi>
　<hi>蟒俯首隨和至一石穴潛伏其中患遂絶年六十餘趺坐而逝今石穴尚在每春夏則巨蟒蜿蜒可見人</hi>
　<hi>爭睹之</hi>
金<lb/>
　劉志堅<hi>蒲臺人㓜年入道師濱州高尚處士功行甚篤能服氣餐霞自號江月子皇綂間賜金襕</hi>
　<hi>紫衣加號洞真大法師</hi>
　薛𤣥微<hi>濱州人生有慧識年十四投高尚觀禮師歴十九年方證𤣥妙以大定壬辰年寂逝至明</hi>
　<hi>昌二年有人見於泰山下與語若生平又二年復由東平府舟運珉石至觀中而去人因勒銘紀其仙蹟</hi>
<pb n="KR2k0048_WYG_047-20a"/>
　唐仙姑<hi>姑餘山人㓜有慧悟十歲入烟霞觀修鍊十三道成有同里王處一來師事之姑曰我非</hi>
　<hi>汝師也數日後汝師當來已而重陽子至王處一與丘處機等七人奉以爲師姑辭去即羽化今清風嶺</hi>
　<hi>有石廟鐫像併志在壁</hi>
　王重陽<hi>陜西盩厔人天眷中東遊海上往來東牟嘗棲息於修真觀味道探𤣥牗廸後進王玉陽</hi>
　<hi>等七真皆師事之爲仙家北宗之祖</hi>
　馬丹陽<hi>初名從義改名鈺字元寶先世陜西扶風人徙居寧海弱冠能詩舉進士大定間遇重陽</hi>
　<hi>子授以仙術專務清淨遊闗西徧覽名勝東歸道經芝陽山愛其巖壑清邃環堵爲修煉之所後羽化於</hi>
　<hi>萊陽遊仙宫加號丹陽順化真人爲七真之首</hi>
<pb n="KR2k0048_WYG_047-20b"/>
　孫不二<hi>馬丹陽之婦也丹陽既師重陽婦亦預聞至道詣金蓮堂出家大定十五年居洛陽之風</hi>
　<hi>仙姑洞越八年壬寅十二月二十九日卓午沐浴更衣書卜筭子祠端坐而化時丹陽居遊仙宫忽拂衣</hi>
　<hi>起舞謂門人曰孫姑已仙去矣明年春洛陽信至時日不爽</hi>
　譚處端<hi>寧海人初名玉字伯玉少感風痺疾誦北斗經求濟大定中往師王重陽冬夜籍以海藻</hi>
　<hi>不勝其寒重陽展一足今處端抱之汗出如置身甑中黎明以盥手水滌其靣宿疾頓廖心知重陽爲異</hi>
　<hi>人誠心事之得其道要一日過吳六酒肆書龜蛇二字於壁是夕四鄰火燼無遺而酒肆獨完人皆異之</hi>
　<hi>元至元六年贈長春雲水藴德真人</hi>
　劉處𤣥<hi>東萊人字通玅師事重陽子得其傳自註黄庭道徳清淨諸經𤣥旨秘輿人不能喻至元</hi>
<pb n="KR2k0048_WYG_047-21a"/>
　<hi>六年贈長生輔化明德真人</hi>
　王玉陽<hi>東牟人名處一遇重陽子授道法三十六卷修真於崑嵛山之烟霞洞嘗臨危崖翹足駐</hi>
　<hi>立人目爲跌脚仙人承安中召見問先生事能前知何也對曰鏡明自能鑑物此在自已之靈明耳興定</hi>
　<hi>未蜕逝至元中贈玉陽體𤣥廣度真人</hi>
　郝廣寧<hi>寧海人初名大通隱於卜筮後從重陽子學道修真崑嵛山年七十三羽化元至元中贈</hi>
　<hi>廣寧通𤣥太古真人所著有太古集太易圖及示教真言行世  以上六人並丘長春爲北宗七真長春</hi>
　<hi>詳元代下</hi>
　靈源姑<hi>濰志稱唐栝夫人嚮慕真風躭味𤣥理大定壬寅春馬丹陽行化過濰姑徑往叅禮畧聆</hi>
<pb n="KR2k0048_WYG_047-21b"/>
　<hi>道妙是年十月親詣崑嵛山復於丹陽前懇祈要訣丹陽作滿庭芳詞授之得聞清心鍊息之義還濰剏</hi>
　<hi>庵以居幅巾麻衣甘食粗糲盡屏塵務專志頤真終以勤苦得成示期仙化詞有石刻刻在濰之五清宫</hi>
　<hi>中</hi>
　任風子<hi>黄縣人狀貌竒異師事馬丹陽修煉於萊陽之迎仙觀氣體充粹寒暑不侵人以休咎叩</hi>
　<hi>之發言有驗大定間端坐而逝</hi>
　劉德仁<hi>樂陵人讀書稍通大義一日遇老叟授以道德要言併投筆一枝而去自是𤣥學頓進大</hi>
　<hi>定初迎住京城天長觀賜號東岳真人元至元中贈無憂普濟開明洞微真人</hi>
　汪仙翁<hi>單父惠冲素好道大定間有藍縷道人自稱汪姓來止其家冲供養無缺忽一日發狂奔</hi>
<pb n="KR2k0048_WYG_047-22a"/>
　<hi>墜城南井中拯之已死冲厚葬之逾月有人自汴京來云汪先生寄書致意冲以爲紿已置書檐隙不發</hi>
　<hi>明年居室毁於火書獨無恙冲乃發書視之始知爲純陽吕仙翁也開冡啓棺已空空矣世傳四月十四</hi>
　<hi>日乃仙翁誕辰至期伺之有白鶴翺空之異</hi>
　楊真人<hi>不知何處人白日冲舉後</hi>　<hi>真於費縣之白雲岩大定中於揚州見之寄還石像數龕</hi>
　張信真<hi>樂安人世以農桑爲業母嘗夢一馭鶴仙人而娠六歲讀書聰悟過人泰和初年十五從</hi>
　<hi>父叅禮大通爲師戒行精嚴祛邪治病大有靈異後於天長觀見天師授正乙盟威秘籙賜號真人年五</hi>
　<hi>十五歲當晝凌空而去</hi>
　郭志空<hi>章丘人别號超然嘗遇異人傳授秘法遂長坐不卧吐納運氣或化爲靈風或涎爲玉液</hi>
<pb n="KR2k0048_WYG_047-22b"/>
　<hi>章宗時召見賜金冠錦服道號長春真人</hi>
　李　□<hi>濟南人慕臨安山水之勝往遊焉憇淨慈寺見青衣道人林下劚筍□揖而問焉道人曰</hi>
　<hi>爾來可共食因燃火燒之□食之甚美道人忽不見□自覺身輕不復飲食後入青城山乗雲仙去</hi>
　李頤真<hi>昌邑人仕爲武畧將軍性好道棄官隱於青石山名其園曰歲寒庵日守休值劉長生過</hi>
　<hi>其園以𤓰殻題石壁曰遇仙園字至今不滅</hi>
　披雲真人<hi>平度人年十二從劉長生學道天性敏慧道行淑真後羽化於終南山偈曰喝散迷</hi>
　<hi>雲驅囘宿霧萬法無私千峯獨歩其徒以事聞詔贈披雲真人</hi>
　寶峯僧<hi>嶧人楊姓名守忠出家爲寳峯寺僧有戒行杖錫遊諸名山多所證悟及老退居寳峯一</hi>
<pb n="KR2k0048_WYG_047-23a"/>
　<hi>日登坐自喝曰六十九年如掣電臨行爲君通一線翻身跳出萬重闗驚起泥牛耕海靣端坐而逝</hi>
　敖　亨<hi>字虚明任城人先是有汴僧福安居任城寳相寺倚樹而化亨其後身也人皆呼爲安山</hi>
　<hi>主年十三受戒具師事鄭州普照寳和尚苦行有年一日於雲堂聞打板聲霍然證入遂呈偈曰日靣月</hi>
　<hi>靣流星閃電若更遲疑靣門着箭咄寳公深契之後出世五坐道塲詔住慶夀寺復主少林法席興定己</hi>
　<hi>卯寂逝闍維時熖如蓮花目睛不壊兒時圓珠隱額至是爍然飛去</hi>
元<lb/>
　丘處機<hi>棲霞人號長春子兒時有相者謂其當爲神仙宗伯年十九修全真學于崑嵛山師事王</hi>
　<hi>重陽爲七真之最太祖特詔求之乃與弟子同往雪山見太祖大悦每言欲一天下者必在乎不嗜殺人</hi>
<pb n="KR2k0048_WYG_047-23b"/>
　<hi>及問爲治之方則對以敬天愛民爲本問長生之道則告以清心寡慾爲要太祖深契之歲乙酉熒惑犯</hi>
　<hi>尾其占在燕禱之即退舍㑹旱祈雨期以三日應果驗詔改其居爲長春宫賜號無爲演道大宗師</hi>
　尹志平<hi>字太和丘長春弟子住濰之玉清宫長春應召侍行者十八人尹居其首太祖問道者三</hi>
　<hi>微言啓沃詔賜清和演道𤣥德真人撰述甚多提掖後學今玉清宫有清和仙跡碑</hi>
　范常真<hi>平度州人丘長春弟子住州之上清觀境有狼噬人常真黙咒遣之人因稱爲狼范後尸</hi>
　<hi>解去</hi>
　李志常<hi>觀城人母夢神人授以玉兎覺而有娠及誕瑞光照室異香遠聞長師丘長春學修煉法</hi>
　<hi>後世祖遣使召至大都命爲大濟度宗師住長春觀一日忽見五色雲從東來亟召徒衆屬以後事端坐</hi>
<pb n="KR2k0048_WYG_047-24a"/>
　<hi>而化</hi>
　何道柔<hi>河間景州人年十五出家爲道士遇異人指以海上七真宜師事之乃周遊寧海登萊雲</hi>
　<hi>光望仙諸處得與長春諸真人相印證乃浩然而歸聚徒河北名流皆宗仰之</hi>
　戴元歆<hi>修道於東䝉岩穴中得養生訣兼精祈禱之術世祖召見賜紫衣加號冲寂大師知蒙山</hi>
　<hi>玉虚觀事</hi>
　楊道真<hi>沂州人嘗仕宋爲縣令聞苻離之敗知宋運將終乃棄官爲道士遍歴蜀廣闗隴之地叅</hi>
　<hi>悟頗有所得至元二十年至嶧州青檀山尸解詔贈通元希妙大師</hi>
　雲嵒子<hi>博州人名劉志堅少事永昌王凡使命多任之有劉使臣之稱感異夢棄家入道拜郭志</hi>
<pb n="KR2k0048_WYG_047-24b"/>
　<hi>空爲師篤行不倦居鰲山二十年屢著靈異蜕葬即墨之葦樓山凌烟崓中</hi>
　真成子<hi>沂州人俗名戎體元師事馬丹陽受修真之要性醇古簡淡愽覽羣書尤精於老莊居嶧</hi>
　<hi>之清真觀至元間召見殿庭賜紫金襴加號中真大師</hi>
　張仙公<hi>日照人十歲即知慕道十四歳入朝元觀爲道士精修數十年大德五年元旦忽有白雲</hi>
　<hi>繞庭鳴鶴羣舞仙公即化去今昇仙橋是其遺蹟也號永壽真人</hi>
　馬靈真<hi>滕縣人又名了道師事馬丹陽弟子雷洪陽得丹陽正𣲖游至雪山見洞谷幽竒遂結廬</hi>
　<hi>於旁服氣導引後形解仙去其徒即於其地剏雲峯萬夀宮號丹陽洞同時羽人有王志專號清明子張</hi>
　<hi>志廣號清虚子楊志清賜號希丘真人張志静賜號淵静大師張志玉賜號通真大師皆滕人也或師洪</hi>
<pb n="KR2k0048_WYG_047-25a"/>
　<hi>陽或師靈真皆栖止洞之左右</hi>
　張志純<hi>㤗安州人號天倪子居嶽麓㑹真宮道行超羣賜號崇真保德大師授紫服郡人王天挺</hi>
　<hi>贊之曰氷霜外潔日星内炳又曰山澤之臞道德之腴化時年一百二十歲</hi>
　徐世隆<hi>東平人嘗賦詩哭文文山棄官入道往來泰山與天倪子遊叅叩𤣥要能逆覩未然天順</hi>
　<hi>間復至岱下惟升𤣥觀一老道士識之其容貌如兒時所見云</hi>
　王嘉祿<hi>新城人少入勞山遇道士教以五禽之術乆遂不食但以石爲飯或食松柏葉渴則飲澗</hi>
　<hi>水乆之遍身生毛寸許一日思其母歸復火食毛盡落然食石如故嘗囊石自隨映日視之即辨其味著</hi>
　<hi>齒無聲如粉粢糕餌後母死復入勞山遂不知所終</hi>
<pb n="KR2k0048_WYG_047-25b"/>
　何　老<hi>新城人縣東六七里有一茅庵何老修行於此獨居數十年毎夜焚香誦經即有蛇虎來</hi>
　<hi>相拱䕶庵後有積水灣曰豢龍池相傳何老擾龍處</hi>
　葆光子<hi>郭姓章丘人居城北女郎山之三陽洞學鍊神服氣之術自號葆光子後仙去</hi>
　郝志隆<hi>滕縣人嘗因萃仲舊觀經營爲道院未集而尸解羽化之夕月色如晝祥風慶雲由西北</hi>
　<hi>而來冉冉從東南去萬目共覩弟子劉志淵竟其事改觀曰太清觀</hi>
　鹿茂之<hi>泰安州人初業儒後以黄冠隠卜築於徂徠山之二聖宫味老氏言晩而玩易題其所居</hi>
　<hi>曰貧樂巖曰演易齋示期羽化長清杜仁傑爲之譔碑</hi>
　李　堅<hi>號麻衣先生來遊長清嘗以藥濟人或預告人休咎無不驗年逾百歲一日過石澗店謂</hi>
<pb n="KR2k0048_WYG_047-26a"/>
　<hi>人曰某日吾葬此至期果化去</hi>
　張仙<hi>招逺人初爲傭耘田若有神助後居羅山燈草澗絶穀茹松柏飲水三年竟蜕化於羅峯</hi>
　<hi>絶頂</hi>
　王仙姑<hi>招逺人居縣南十五里日樵於野不採而薪自集後卒於樵所鄉人掘地將埋之得石槨</hi>
　<hi>題曰仙姑之墓遂納之於槨立祠祀焉</hi>
　周祖師<hi>招逺人世居埠頭村其父周太公入螺山採木忽澗旁聞兒啼聲視之見一虎在兒旁逐</hi>
　<hi>之虎忽不見抱兒歸育之年十二始能言仍往螺峯山學道其後與唐公郎公化公志公張公廖公同日</hi>
　<hi>昇舉</hi>
<pb n="KR2k0048_WYG_047-26b"/>
　陳　僧<hi>不知何處人煉丹於安東衛之阿掖山石洞中後破壁飛去今名陳僧洞以志其仙蹟云</hi>
　天和子<hi>徐姓膠州人嘗師李靈山得秘傳元綂間隱居即墨鶴山修煉功成順帝召見賜紫襴衣</hi>
　<hi>入明莫知所終</hi>
　周真人<hi>黄縣人年十五投道士陸翁爲師不藉言詮别有慧悟已而爲陸所逐夜卧澗側有虎擁</hi>
　<hi>衛其旁陸知之轉拜周爲師越數年同遊名山莫知其跡</hi>
　廣　恩<hi>賈姓順德洺水人夙有慧根至元初祝髪爲開元寺僧遊歴名山叅訪禪旨後居臨清淨</hi>
　<hi>土寺戒行精嚴傳法甚廣元帥路通深敬信之至元中贈䕶國興理大師寶法宗菩薩</hi>
　志　德<hi>劉姓東昌聊城人年十二出家受戒具至二十盡得秘乗世祖召見辨難不絀賜紫方袍</hi>
<pb n="KR2k0048_WYG_047-27a"/>
　<hi>使主天禧旌忠二刹三十年一履一衲敝弗易也一夕夢梵僧高座上散花如雨遂覺悟因示微疾趺坐</hi>
　<hi>而化年八十八歲闍維時舍利無筭詔建塔藏之學士趙孟頫爲銘</hi>
　正　寶<hi>俗名趙譚長山人投廣教禪院仁公薙髪苦行焚修無所開悟乃遍歴齊魯燕趙擇師訪</hi>
　<hi>友元貞丙申至五臺值太后駕謁文殊東臺現圓光異相南臺碑版光鑑岩谷寶視之心地頓開歸而成</hi>
　<hi>道大德三年欽授帝師法號</hi>
　大　行<hi>齊州人入泰山草衣木食行法華三昧感普多現身遂覺心眼洞明見十方諸佛猶如明</hi>
　<hi>鏡中像至元間詔入宮闕詔賜號開國法師常精進菩薩</hi>
　普　喜<hi>未詳何郡人身偉靣黑如梵僧狀德行髙邁精究宗旨至元二十五年剏立江淮御講之</hi>
<pb n="KR2k0048_WYG_047-27b"/>
　<hi>所詔師主鎮江普照寺後示寂荼毘舍利無數高僧傳稱曰吉祥佛山東人也</hi>
　辯和尚<hi>不知何處人嘗至青州創普照寺世稱青州辯和尚禪教盛行北方二百餘年燕秦齊魯</hi>
　<hi>之間入是宗者皆其法嗣有青州百問一卷</hi>
　海　印<hi>泰安州人居鄒縣大明禪院功深悟道一日謂弟子曰吾幻身非乆住世親書偈畢端坐</hi>
　<hi>而逝</hi>
　善　道<hi>臨淄人入大藏信手探卷得無量夀佛經及住廬山觀逺公遺躅豁然増思後遁跡終南</hi>
　<hi>又往晉陽從綽禪師授經入定七日洞見本來一日謂徒衆曰吾明日歸去至日中誦佛而逝</hi>
明<lb/>
<pb n="KR2k0048_WYG_047-28a"/>
　僧一庵<hi>北直懷來人元末卓鍚於萊之大澤山叅契真詮授徒甚衆洪武初一日示期登座對衆</hi>
　<hi>説偈曰生本無生㓕本無㓕太空浮雲洪爐㸃雪言訖而逝</hi>
　通大師<hi>姓名不詳洪武間嘗往來於單父鄉鎮間春夏耕鋤喜爲人力作不受值人皆愛之乆之</hi>
　<hi>往來行人見逺近傭力者皆若僧也衆悉驚異僧遂去居曹之九塜寺顧瞻殿廡頺甚願新之乃杖鍚行</hi>
　<hi>丐至濟河側有木長數丈徑尺餘就商易之商曰汝能肩之吾即施汝僧謝訖以鍚扣者三肩之而歸未</hi>
　<hi>嘗輟步今梁脊通木懔即其木也寺工成又杖鍚而去不知所之</hi>
　禧　果<hi>壽光人八歲隨元兵至沙漠投金山寺依僧勝廸廸甚器重之已而勝廸死南還洪武十</hi>
　<hi>九年上召見畫䇿定遼左賜賚甚厚後與法弟禧海偕遊至濟南住正覺寺永樂元年移住棲霞法勝庵</hi>
<pb n="KR2k0048_WYG_047-28b"/>
　<hi>持行清嚴老而彌篤年九十歳坐逝</hi>
　麻衣仙<hi>趙姓名不傳冬夏常衣麻因呼爲麻衣趙洪武中隠膠州大珠山石室辟穀得仙今有朝</hi>
　<hi>陽庵遺蹟</hi>
　去畱馨<hi>范姓膠州人自㓜好道遇異人授以辟穀導引之術身輕如葉行住處異香襲人人因稱</hi>
　<hi>爲去畱馨終日行歌於市洪武中乗雲仙去</hi>
　鞠　恩<hi>游僧不知何許人永樂間居文登灣東寺或禪坐累日或日歴數山學士與之遊講論風</hi>
　<hi>生能以符水濟人又精堅白同異之術年八十餘一日整衣冠而卒顔色不變</hi>
　繼　逹<hi>田姓膠州人自㓜出家戒律精進妖婦唐賽兒聞其名不敢入州境膠人賴之一夕趺坐</hi>
<pb n="KR2k0048_WYG_047-29a"/>
　<hi>化去</hi>
　張三丰<hi>本貴州黄平人永樂間來隠青州雲門洞修煉不出一日往遊勞山居民蘓現禮之甚恭</hi>
　<hi>三丰取擔頭耐冬花一枝挿現庭前枝葉菁葱經愈茂至正月花發清艶不凡分枝移之輒萎死葢</hi>
　<hi>上仙葩也臺按三丰一名張躐蹋嘗考黄平州志在三丰禮斗  註云山東平州人元末遣戍於此又嘗</hi>
　<hi>見三丰墨跡題曰晉陵未詳孰是</hi>
　史　老<hi>嘉祥人宣德間修道焦城之牛山小洞中有巨蛇䕶其洞口山下平疇數頃募人種粟收</hi>
　<hi>穫洞内每逄雨雪輒取飼羣鳥一日下山謂人曰吾爲某醫牛去去輒不返蛇亦無跡後有人見於太和</hi>
　<hi>山中旋失去不知所之今山下田猶名史老灣</hi>
<pb n="KR2k0048_WYG_047-29b"/>
　海上老人<hi>不知姓名自言海州人也生元至正甲辰至成化癸卯年一百二十歲嘗師異人得</hi>
　<hi>攝形鍊氣之要白髮被額顔色如童來居濟寧辟穀導引日惟啖棗數枚或菜數莖飲水少許而已憲宗</hi>
　<hi>召見時館指揮王瑄家遂稱王士能敷對稱㫖賜寶鏹遣歸諸公問所以壽對曰無術也弟不茹葷不娶</hi>
　<hi>妻不識數不爭氣爾既還居濟十餘年去遊海上不知所終</hi>
　鞏道巖<hi>滋陽人元劉長生弟子成化中居三清萬夀觀一夕有神降童子曰亟掃殿内明午八仙</hi>
　<hi>至道巖異之次早潛匿三清供桌下日停午果有乞丐八人入殿内望三清拱手道巖趨出跪懇仙術因</hi>
　<hi>授書一卷而去道巖習之能呼風喚雨拘役龍雷後以搬運術授其徒吳道人吳嘗修天仙宫一切匠役</hi>
　<hi>工價令各隨地自檢所得銀錢正償其值其神異如此道巖逝既乆兗人或在淮揚間遇之始知其仙也</hi>
<pb n="KR2k0048_WYG_047-30a"/>
　何志嶠<hi>恩州人童時淳樸禮南昌劉仙爲師遂隱盤山棲雲巖一日忽仙去遺書示弟子口吉人</hi>
　<hi>爲善惟日不足凶人爲不善亦惟日不足</hi>
　藍縷道人<hi>不知姓氏成化間寓萊之凝祥觀終日取爐灰和成丸積之座隅一日辭衆曰來春</hi>
　<hi>此地人疫得吾灰丸可救遂去不知所之次年春果疫服丸即愈</hi>
　李守真<hi>滕縣人少遊勞山遇異人授以修鍊之術還隱雪山屢著靈異成化間微至京師授太常</hi>
　<hi>愽士不拜詔居顯佑宫勘校道藏主持法籙二年懇還山許之賜號冲虚妙悟太極涵真子李隱仙</hi>
　任　山<hi>范縣人少好學過目成誦年十七忽棄儒爲酒家傭遇純陽吕翁授導引法乃修鍊於安</hi>
　<hi>平鎮之顯惠廟或行歌於市或醉卧氷雪中人呼爲任風子𢎞治甲子冬蜕化廟中今迎仙坊昇仙橋皆</hi>
<pb n="KR2k0048_WYG_047-30b"/>
　<hi>其遺跡也</hi>
　趙天雷<hi>𢎞治中修真於長清之洞真觀得正乙法勘攝符咒試之皆驗㑹歲旱禱於南山日乆不</hi>
　<hi>雨邑令憾之天雷呼童子至前掌中書一雷字遣下山霹靂自手中發大雨如注邑人異之因名其山曰</hi>
　<hi>雷山遺有風雷雨三碑禱雨輒應洞真觀一名神虚宫觀之東曰仙人臺即天雷羽化處也</hi>
　李子真<hi>濮州人通政著之子正德辛未著知平凉府子真隨之任遇洪道士授以異術一日子真</hi>
　<hi>月下閉門卧隣人張氏見子真行菼葦上廹視之不見及門子真方睡熟未起越數年羽化葬之日郡人</hi>
　<hi>宋某見子真跨白驢西去</hi>
　元凝子<hi>高密人年十三牧豕海上有道士佩劍遇與藥一丸赤如火吞之即隨道士去入青城山</hi>
<pb n="KR2k0048_WYG_047-31a"/>
　<hi>白龍洞洞前積雪三四尺凝處之若温時敲氷濯足澗中戲折澗竹竅而吹之作鳳凰鳴未幾道士去獨</hi>
　<hi>處洞中一日斸芝巖下遇一白虎握其尾躍上虎眷走里許舍去嘗往來吳越間人問姓名不答廹之以</hi>
　<hi>指就案書元凝二字題詩贈人運筆如飛字類霆書鬼篆多不可識後道士復㑹偕入瑯琊山不知所終</hi>
　張道人<hi>不知何處人自言姓張來住勞山上清宫貌如少壯而歴叙所經皆百年以上事人未之</hi>
　<hi>信一日募修東嶽廟雷石灰數千觔急切不能辦張募之某嫠婦家婦以貧辭張曰汝家門前槐樹旁有</hi>
　<hi>灰三千觔何云無也發之果如其言或問何以知之張笑曰渠先祖建樓所餘吾見之其家不知也凡事</hi>
　<hi>頗能前知有問之者佯狂不答</hi>
　仙桐道人<hi>嘉靖初有道士遊曹州定清寺敝衣垢靣恒如醉狂寺有枯桐爲僧所伐止存朽根</hi>
<pb n="KR2k0048_WYG_047-31b"/>
　<hi>道人撫摩之噀水者三趺坐根上曰此樹再生僧衆莫顧也至夜半聞歌曰木有根兮真可惜上天下地</hi>
　<hi>㳺八極詰旦視之已失所在越三日枯根頓發逾月枝葉扶疎經年圍至五六尺矣不詳其名謂之仙桐</hi>
　<hi>道人</hi>
　牛　仙<hi>不知姓名卜居文登東南平山之陽棲息茅廬中冬夏不易衣出騎一青牛居山常數日</hi>
　<hi>不舉火製丹成山前遂産葠取汁和丹服之與一童子俱飛去其牛飲葠遺汁亦隨仙去山人稱爲牛仙</hi>
　<hi>因以名其山</hi>
　耍　子<hi>㓜從師修真於登郡之萬夀宮遇異人止宫之窑師不爲禮私食之異人授以術㸃鐵成</hi>
　<hi>金師覺異人遯去耍子沐浴趺坐而化遺一履是日城西三十里有人見其赤一足逐一鵞行曰煩寄吾</hi>
<pb n="KR2k0048_WYG_047-32a"/>
　<hi>師吾尋異人去矣</hi>
　蕭道士<hi>萊陽人純謹無異能但禱雨輒驗一旦端坐逝是日有鄉人如城者遇之塗問何往曰遊</hi>
　<hi>勞山至城知蕭已逝矣</hi>
　赤脚王<hi>王姓不知所自碧目蒼顔常戴一笠非布非絨其光如漆製式甚古云是始冠時物嘗於</hi>
　<hi>文登爲人力田隆冬不履踏氷上如平地其行若飛奔馬不能及問以長生則厲色嗔詞俚不可解八九</hi>
　<hi>十老人言童時嘗見其貌正如今日嬰兒痼疾撫摩即愈有調笑下其裳者童身稚膚實全真子也人欲</hi>
　<hi>師事之已遯去以其四時徒跣故號赤脚王云</hi>
　顛倒李<hi>萊陽李氏子少遇異人得仙術遂徉狂棄家嘗依郭外墓所晝乞於市夜竪雙足於樹上</hi>
<pb n="KR2k0048_WYG_047-32b"/>
　<hi>而首向下因稱爲顛倒李後過吳沽河遇羣盗盜戲問之李曰爾輩死期至矣盜怒詰之曰爾何時死曰</hi>
　<hi>即死羣盜毆斃之沙洲中無何官兵追盜擒之居人舁李屍具棺葬沽水側後有見之者發墓唯空棺云</hi>
　李真人<hi>不知何處人住平度雲臺觀日久後坐化石岩下經二十餘年皮骨不朽尚書趙煥題曰</hi>
　<hi>李真人蟬蜕處</hi>
　斑　仙<hi>名全真居招遠螺山最高峯石洞巉險人跡罕到黄邑一孝亷應公車斑與别曰公此行</hi>
　<hi>必㨗南宫令某邑余當過而問焉孝亷行後一日斑集常供薪未者數十人告之曰余當去矣洞中數年</hi>
　<hi>無以爲報惟祈諸公以清淨爲心不爭爲福言畢逝人遂葬之山上孝亷果成進士授令兩月斑造訪焉</hi>
　<hi>盤桓數日辭歸迨入覲過里始知斑乆化去開壙視祇空棺雙履而已後建祠山巔曰覺觀名其洞曰斑</hi>
<pb n="KR2k0048_WYG_047-33a"/>
　<hi>仙洞</hi>
　柏　顛<hi>新城人㓜不娶薄遊江湖三十年有異術能於暗中嘘氣作光巨石數十人莫能動者輒</hi>
　<hi>手移之雞過其前則命之舞又能使人作異夢閉斗室中燒丹未及期而母啓之鼎遂焚柏驚仆其旁既</hi>
　<hi>甦乃顛後不知其所往</hi>
　于半仙<hi>居淄川城西冶頭店性質樸無僞家有鐵拐仙人畫像于日具香紙齋奉閲數歲常蚤起</hi>
　<hi>赴縣役天尚昧中途見一人宛然所供畫像曰非吾李仙師乎遂懇切求度曰汝隨我行慎勿開目須臾</hi>
　<hi>至一處開目視之則波濤拍天浩無畔岸乃東海濱也驚怖告歸乃與之金旬日抵家年至九十無疾而</hi>
　<hi>終因謂之半仙</hi>
<pb n="KR2k0048_WYG_047-33b"/>
　勞山道士<hi>即墨勞山中多一二百歲人高密張生讀書道觀觀有老道士形容怪醜執樵蘇之</hi>
　<hi>役張意忽之一日張爲其徒説易道士牕外呼曰君所述皆俗説試叩之名理出人意表生受其學遂以</hi>
　<hi>説易擅東方</hi>
　許　朴<hi>濮州人得辟穀術數日不飲食顔色如常栖東阿山中譚大司馬聘至京與語不合辭之</hi>
　<hi>歸曰翁老而靣赤好動徤於房慾必有授以吐納之術者曉起試看溺器中溷汁是遺精也恐一旦火發</hi>
　<hi>救之遲耳後數月譚卒朴入山愈深不知所終</hi>
　王　勅<hi>字雲芝歴城人嘗讀書卧牛山寺見火光發之得異書勅中夜焚香展誦能通天徹地御</hi>
　<hi>風出神知未來休咎所在多竒蹟焉</hi>
<pb n="KR2k0048_WYG_047-34a"/>
　楊　生<hi>歴城諸生喜談神仙居龍山鎮兒夜啼生剪紙爲二月口吹上昇使二月相鬬娛兒以止</hi>
　<hi>啼百里内皆見之廵撫某知爲仙術秘訪之問尚有别術否生舉所檠茶潑之堦前水暴長若降雨然呼</hi>
　<hi>以仙師送之歸後數日復訪之已擕妻子去不知所之</hi>
　馬真一<hi>初居華山人於𢎞正間見之已百數十歳萬歴末遊遼左天啓乙丑來登州栖遲十餘年</hi>
　<hi>預識郡變多隱語皆後驗</hi>
　籜冠子<hi>自名九一崇禎甲戌栖息於曹之天齊廟手註隂符道德清淨三經明白簡易牽鑿爲之</hi>
　<hi>一廓已而知難將作挾之入勞山不知所終</hi>
　隋仙姑<hi>萊陽丁氏婦持齋誦經篤志清修崇禎甲申正月十六日至灰村南三里許小山之陽曰</hi>
<pb n="KR2k0048_WYG_047-34b"/>
　<hi>此余歸真處也娶薪爲堆姑登其上囑衆舉火莫與之燃乃環歩數匝後登上蟠膝坐未幾火起衣燼不</hi>
　<hi>灰髪如卷雲香靄騰空而逝</hi>
　張真子<hi>莫詳里居常往來萊陽灰村已而卜靜於菩薩頂石室中凡三年一夕囑守菴道士勿酣</hi>
　<hi>睡夜半風作山壁震響道人驚詰已失真子所在但有詩畱石壁云孤峯雲擁舊茅堂二百餘年借此鄉</hi>
　<hi>今夜乗風入瑶島碧桃開處姓名香龍飛甲申二月上旬二百五十二歲松筆道人張真子題</hi>
　雪　簔<hi>不知何許人浪遊東土自號雪簔人目爲吳人佯應之好談𤣥理嗜酒飲無算贈以錢物</hi>
　<hi>衣履遇貧者即與之醉輒箕踞嘲罵王公落落不可一世詩尚豪放善作大字磨濃瀋數升信手揮成矯</hi>
　<hi>徤有勢今雲門山有大夀字在峭壁上遒古軼倫一絃琴世無傳者惟簔能譜之後去不知所終</hi>
<pb n="KR2k0048_WYG_047-35a"/>
　蓮　菴<hi>始業農十八歲披剃於掖之資聖寺閉闗二十年常入靜見水波盈前詔其弟子曰連掃</hi>
　<hi>除天將兩矣時烈日中天不移時即大雨如注年九十結趺而逝</hi>
　文　淨<hi>濟寧人目有異光能讀經闇室中恭證㣲言神悟妙賾號無塵上人嘗靜坐主黙能前知</hi>
　<hi>扣之多不答間出一二語必竒中人咸異之後於普照寺建萬佛閣勅賜藏經庋閣上閣東一室結趺其</hi>
　<hi>中或日一糲食或三五日閉闗不通飲食純修三十年正德中預示化期沐浴端逝僧臘九十年矣</hi>
　知　永<hi>陽信人有戒行爲僧衆所推城南十里有大蛇當道行者患之永向前以手按蛇蛇乗風</hi>
　<hi>飛去</hi>
　寶　燈<hi>東阿楊氏子也二十出家居城北香山寺叅禪誦經頗通内典持行清苦時刻不懈壽九</hi>
<pb n="KR2k0048_WYG_047-35b"/>
　<hi>十四歲一日沐浴更衣而逝</hi>
　湧空禪師<hi>俗姓趙名天得字禮之宣府世將也征戰有功累官遊擊將軍崇禎改元棄職歸沙</hi>
　<hi>門駐鍚新城南闗之萬佛堂茅椽僅足容膝師閉闗結趺寒暑不易對人無言有問者但云念佛好三字</hi>
　<hi>庚辰臘月寂化</hi>
　遊　僧<hi>崇禎十一年在南糧船中行至臨清忽下岸向人言曰世間好事焚修第一人問其姓名</hi>
　<hi>不答隨走至白家圜内夜端坐口鼻出火自焚遍體金色擊之有聲一州之人皆拜禮焉隨埋之即其處</hi>
　<hi>築土山高三丈許建菩薩殿奉香火不絶</hi>
皇清<lb/>
<pb n="KR2k0048_WYG_047-36a"/>
　金邦寧<hi>滋陽羽士素居三元廟䖍誦太上真經年六旬餘一日忽徧辭鄰里曰上帝召我某日當</hi>
　<hi>永别矣或笑其狂惑至期果沐浴更衣捧經持杖端坐而逝五月不仆遠近觀者如市</hi>
　趙來祥<hi>直𨽻廣平人住新城縣北闗真武廟五十餘年持行勤苦毎夕誦經有巨蟒伏門外如聽</hi>
　<hi>經狀聞鐘魚聲輒至誦畢道人必施食馴擾之人以爲清修所致康熙間坐逝</hi>
　大　空<hi>德州人居衛河西五里觀音庵碌碌未顯中歲走五臺叅禪憬然有悟精修戒行時舉般</hi>
　<hi>若秘義以示人人不之解也順治五年元旦雪初霽村人見庵前無行跡啓户視之趺坐禪床玉筯雙垂</hi>
　<hi>至地觀者咸瞻禮讚頌之</hi>
　道　忞<hi>廣東人初投青州府法慶寺爲僧法號木陳堅持戒律𣲖衍臨濟正宗後住四明之天童</hi>
<pb n="KR2k0048_WYG_047-36b"/>
<hi>詔山開堂説法弟子常至千人順治間  賜紫衣加號𢎞覺禪師</hi>
　寶　如<hi>文登人于姓子鋭志修行契心内典叅報恩東蓮柏山諸名者得臨濟宗旨成大知識順</hi>
　<hi>治十三年振錄還東建法源禪院於黄縣之小河登壇説戒紹續薪燈有語錄三卷</hi>
　普慶庵老僧<hi>庵在博山縣城内原係孫氏香火陀僧修持無别長惟朝夕誦佛聲千句一日</hi>
　<hi>早起沐浴更衣呼侍者曰好語主人吾去矣遂趺坐而逝壁間有一偈云這個臭皮袋撇下無罣碍洪爐</hi>
　<hi>烈熖中明月清風在惜亡其名</hi>
　祖　珍<hi>卓錫泰山西麓之普照寺不言所自息影禪廬聚經典數千卷澄思密探徹悟真宗栖遲</hi>
　<hi>於嶽色溪聲之間心迹雙清翛然自遠寺前一石題之曰界塵石名流往訪咸比之遠公蓮社云年七十</hi>
<pb n="KR2k0048_WYG_047-37a"/>
　<hi>餘化去</hi>
　觀　公<hi>明季隱者問其姓名不答一日題詩有觀公二字人以是呼之其學浩傳無涯陰陽醫卜</hi>
　<hi>靡不精妙偶至費縣之其山見古寺頽廢遂卓鍚山下風雨虎狼莫能侵害人異之共爲結庵身實心空</hi>
　<hi>所得愈進臨寂自冩其像合掌端坐而逝有語錄一卷存於寺</hi>
　<lb/>
　<lb/>
　<lb/>
　<lb/>
<pb n="KR2k0048_WYG_047-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山東通志卷三十<lb/>
</p>
<p>
</p>
  </div>
</body>
</text>
</TEI>
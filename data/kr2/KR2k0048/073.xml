<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之二十</head> <lb/>
    <p>
<pb n="KR2k0048_WYG_073-1a"/>
欽定四庫全書<lb/>
　山東通志卷三十五之二十<lb/>
　　藝文志二十<hi>墓碑</hi>
　　濮陽太守陽瓚誄辭　　　<hi>南北朝</hi>顔延年<lb/>
　維永初三年十一月十二日宋故寧逺司馬濮陽太<lb/>
　守彭城陽君卒嗚呼哀哉瓚少禀志節資性忠果奉<lb/>
　上以誠率下有方朝嘉其能故授以邊事永初之末<lb/>
　佐守滑臺值國禍薦臻王畧中否獯擄開釁劘剝司<lb/>
<pb n="KR2k0048_WYG_073-1b"/>
　兖幽并騎弩屯逼鞏洛列營緣戍相望屠潰瓚奮其<lb/>
　猛鋭志不違難立乎将卒之間以緝華裔之衆罷困<lb/>
　相保堅守四旬上下力屈受陷勍冦士師奔擾棄軍<lb/>
　爭免而瓚誓命沈城佻身飛鏃兵盡器竭斃於旗下<lb/>
　非夫真壯之氣勇烈之志豈能臨敵引義以死狥節<lb/>
　者哉景平之元朝廷聞而傷之有詔曰故寧逺司馬<lb/>
　濮陽太守陽瓚滑臺之逼厲誠固守授命狥節在危<lb/>
　無撓古之烈士無以加之可贈給事中振恤遺孤以<lb/>
<pb n="KR2k0048_WYG_073-2a"/>
　慰存亡追寵既彰人知慕節河汴之間有義風矣逮<lb/>
　元嘉廓作聖神紀物光昭茂緒旌錄舊勲茍有概於<lb/>
　貞孝者實事感於仁明末臣蒙固側聞至訓敢詢諸<lb/>
　前典而為之誄其辭曰貞不常祜義有必甄處父勤<lb/>
　君怨在登賢苦夷致果題子行間忠壯之烈宜自爾<lb/>
　先舊勲雖廢邑氏遂傳惟邑汲氏自温徂陽狐續既<lb/>
　降普族弗昌之子之生立績宋皇拳猛沈毅温敏肅<lb/>
　良如彼竹柏負雪懷霜如彼騑駟配服驂衡邊兵喪<lb/>
<pb n="KR2k0048_WYG_073-2b"/>
　律王畧未恢函陜堙阻瀍洛蒿萊朔馬東<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>胡風南<lb/>
　埃路無歸轊野有委骸帝圖斯艱簡兵授才寔命陽<lb/>
　子佐師危臺憬彼危臺在滑之埛周衛是交鄭翟是<lb/>
　爭昔惟華國今實邊亭憑巘結關負河縈城金析夜<lb/>
　擊和門晝扄料敵厭難時惟陽生凉冬氣勁塞外草<lb/>
　衰逿矣獯擄乘障犯威鳴驥横厲霜鏑髙翬軼我河<lb/>
　縣俘我洛畿攢鋒成林投鞍為圍翳翳窮壘嗷嗷羣<lb/>
　悲師老變形地孤援闊卒無半菽馬實拑秣守未焚<lb/>
<pb n="KR2k0048_WYG_073-3a"/>
　衝攻已濡褐烈烈陽子在困彌達勉慰痍傷拊廵饑<lb/>
　渴力雖可窮氣不可奪義立邊疆身終鋒栝嗚呼哀<lb/>
　哉賁父隕節魯人是志汧督效貞晉䇿攸記皇上嘉<lb/>
　悼思存寵異於以贈之言登給事疏爵紀庸恤孤表<lb/>
　嗣嗟爾義士没有餘喜嗚呼哀哉<lb/>
　　漢北海相景君碑<hi>見濟寧州志</hi>
　惟漢安二年仲秋三日故北海相任城景府君卒嗚<lb/>
　呼哀哉國維殞實英彦喪儔列宿虧精晚學後時於<lb/>
<pb n="KR2k0048_WYG_073-3b"/>
　何穹蒼布命授期有生有死天實為之豈夫仁哲彼<lb/>
　克不遺於是故吏諸生相與論曰上世羣后莫不流<lb/>
　光芒於無窮埀芬燿於書篇身没而行明體亡而名<lb/>
　存或著像於列圖或繫頌於管弦後來詠其德竹帛<lb/>
　敘其勲爰作誄曰伏惟明府受質自天孝弟淵懿師<lb/>
　禮蹈循根道核藝抱淑守貞晶白清方克己治身實<lb/>
　柔實剛乃武乃文遵考孝竭假偕司農流德元城興<lb/>
　利惠民强禦改節微弱䝉恩威立澤宣化行如神帝<lb/>
<pb n="KR2k0048_WYG_073-4a"/>
　嘉厥功授以符命守郡益州路遐戀親躬作遜讓夙<lb/>
　宵朝廷建英中讜拜秩東行璽追嘉錫據北海相部<lb/>
　城十九鄰邦歸向分明好惡先以敬讓殘偽易心輕<lb/>
　黜踰境鴟梟不鳴分子還養元元鰥寡䝉祐以寧蓄<lb/>
　道脩德繁祉以榮紛紛令儀明府體之仁義道述明<lb/>
　府膺之黄朱邵父明府三之台輔之任明府宜之以<lb/>
　病被徴委任致仕民黎思慕逺近搔首農夫失耒商<lb/>
　人空市隨轝飲淚奈何朝廷奪我慈父去官未旬病<lb/>
<pb n="KR2k0048_WYG_073-4b"/>
　乃困危珪璧之質臨卒不回歔唏霣絶奄忽不留孝<lb/>
　子憉□顛倒剝推遂爾克寤永潛長歸州里郷黨隕<lb/>
　涕奔哀故吏怊恒歔唏徘徊四海冠蓋驚慟哀懷大<lb/>
　命有期實惟天付睿主設位明府不就臣子欲養明<lb/>
　府弗留嗚呼哀哉辭曰<hi>闕</hi>考積幽穸<hi>闕/</hi>　兮<hi>闕</hi>
　　翔議郎兮再命虎将綏元元兮規英榘謨主忠信<lb/>
　兮羽衛藩屏撫萬民兮<hi>闕</hi>　　　恩<hi>闕/</hi>　兮宜參<hi>闕</hi>
　□<hi>闕</hi>幹貞兮不永糜壽棄臣子兮仁敷海外著甘棠<lb/>
<pb n="KR2k0048_WYG_073-5a"/>
　兮石勒銘<hi>闕</hi>　不忘兮<lb/>
　　漢瑯琊王傅蔡朗碑<lb/>
　君諱朗字仲明蓋蒼頡之精尹姬稷之末胃也昔叔<lb/>
　度文王之昭建侯於蔡以國氏焉迄於平襄周祚微<lb/>
　缺王室遂卑齊晉交爭强楚侵凌昭侯徙於州來公<lb/>
　族分遷氏家於圉奕葉載德常歴官尹以逮於兹君<lb/>
　雅操明允威厲不猛履孝悌之性懷文藝之才包洞<lb/>
　典籍刋摘沈秘知機達要通舍神契既討三五之術<lb/>
<pb n="KR2k0048_WYG_073-5b"/>
　又采二南之業以魯詩教授生徒雲集莫不自逺並<lb/>
　至栖遲不易其志簞食曲肱不改其樂心棲清虚之<lb/>
　域行在玉石之間是以德行儒林智周當世四岳稱<lb/>
　名帝曰余聞元和元年徵拜博士舒演奥秘贊理闕<lb/>
　文所立卓爾度躡雲蹤其選士也仰規枉措進聖擢<lb/>
　偉極遺逸於九臯揚明德於側陋抜茅以彚幽滯用<lb/>
　齊加以精敏廣罕好是正直規誨之筞日陳王庭忠<lb/>
　讜著烈令聞流行聖朝以蕃國貴先帝遺體或以繼<lb/>
<pb n="KR2k0048_WYG_073-6a"/>
　絶襲位正於阿保未洽雅訓驕盈僭差或蹈憲理非<lb/>
　𢎞直碩儒莫能匡弼蔡君審行脩德進退可度遷河<lb/>
　間中尉瑯琊王傳及從經行術之方示以棐諶之威<lb/>
　率禮莫違乃國用靖雖安國之輔梁孝仲舒之相江<lb/>
　都靡以加焉勲績既盛帝簡其功將授上位遷以紫<lb/>
　宫賦壽不永遘此疾㐫年五十八永興六年夏卒嗚<lb/>
　呼哀哉凡百君子咨痛罔極殷懷神悼<hi>闕</hi>　流測如<lb/>
　何昊天喪我師則爰勒斯銘式昭其德天敏明哲於<lb/>
<pb n="KR2k0048_WYG_073-6b"/>
　赫我君含宏廣大元覽孔真潛樂教思韞玉衡門雲<lb/>
　龍感應養徒三千珠藏外耀鶴鳴聞天若時徵庸登<lb/>
　祚王臣統彼前疑定此典文叅佐七德俾相二藩身<lb/>
　没稱顯永遺令勲表章揚名埀示後昆<lb/>
　　漢泰山都尉孔宙碑<hi>見曲阜縣志</hi>
　君諱宙字季将孔子十九世之孫也天姿醇嘏齊聖<lb/>
　達道省習家訓治嚴氏春秋緝熙之業既就而閨閾<lb/>
　之行允恭德音孔昭遂舉孝亷除郎中都昌長祗傳<lb/>
<pb n="KR2k0048_WYG_073-7a"/>
　五教尊賢養老躬忠恕以及人兼禹湯之罪已故能<lb/>
　興朴素於彫敝濟𢎞功於易簡三載考績遷元城令<lb/>
　是時東嶽黔首猾夏不共釁鼓戢兵遺畔未寧乃擢<lb/>
　君典戎以文脩之旬月之間莫不解甲服罪載芟載<lb/>
　耨田畯喜於荒圃商旅交乎險路㑹鹿鳴於樂崩復<lb/>
　長幼於酬酢<hi>闕</hi>　　　會遭篤病告困致休得從所<lb/>
　好年六十一延熹六年正月乙未遂卒貴速朽之反<lb/>
　真慕寧儉之遺則窀穸不華明器不設凡百卭髙德<lb/>
<pb n="KR2k0048_WYG_073-7b"/>
　音靡述於是故吏門人乃共陟名山采嘉石勒銘示<lb/>
　後俾有夷式其辭曰於顯我君懿德惟光紹聖作儒<lb/>
　身立名彰貢登王室閽闇是更夙夜匪懈在公明明<lb/>
　乃綏二縣黎儀以康於天時雝撫兹岱方翦彼㐫覆<lb/>
　俾<hi>闕</hi>　　南畝孔饁山有夷行豐年多黍稱彼兕觥<lb/>
　帝賴其勲民斯是皇疾疢不復乃委其榮忠告慇懃<lb/>
　屢省乃聽恭儉自終簠簋不陳生播髙譽没埀令名<lb/>
　永矢不刋億載揚聲<lb/>
<pb n="KR2k0048_WYG_073-8a"/>
　　漢衛尉衡方碑<hi>見汶上縣志</hi>
　府君諱方字興祖肇先蓋堯之苗本姓<hi>闕</hi>　則有伊<lb/>
　尹在殷之世號稱阿衡因而氏焉<hi>闕</hi>　　土家於平<lb/>
　陸君之烈祖少以儒術安貧樂道履該顔原兼脩季<lb/>
　由聞斯行諸砥仁癘<hi>闕</hi>　　土階夷愍之貢經常伯<lb/>
　之賓位左馮翊先帝所尊埀名竹帛考廬江太守兄<lb/>
　雁門太守<hi>闕</hi>　　孝長發其祥誕降於君天資純懿<lb/>
　相前之美少以文塞敦龎允元長以欽明耽詩恱書<lb/>
<pb n="KR2k0048_WYG_073-8b"/>
　<hi>闕</hi>　　秋仕郡辟州舉孝亷除郎中即<hi>闕</hi>侯相膠東<lb/>
　令遵尹鐸之導保障二城參國起按班敘<hi>闕</hi>　　本<lb/>
　肇末化速郵置州舉尤異遷會稽東部都尉将繼南<lb/>
　仲召虎之軌飛翼軫之旌操叅<hi>闕</hi>　　綏來王之蠻<lb/>
　會喪太夫人感倍人之凱風悼蓼莪之劬勞寢闇苫<lb/>
　<hi>闕</hi>仍<hi>闕</hi>上言倍榮向哀札服祥除徵拜議郎右平太<lb/>
　守㝷李廣之在邊恢魏絳之和戎戎戢土佚費省巨<lb/>
　億懷<hi>闕</hi>　　靜有績遷潁川太守脩清滌俗招抜<lb/>
<pb n="KR2k0048_WYG_073-9a"/>
　隱逸光大茅茹國外浮<hi>闕</hi>淡界繆動氣泄狂<hi>闕</hi>
　　　歸來洙泗用行舍藏徵拜議郎遷太醫令京兆<lb/>
　尹舊都餘化詩人所詠並有亡新君<hi>闕</hi>　　　隆寛<lb/>
　慄鶉火光物隕霜剿姦振滯起舊存亡繼絶恩降乾<lb/>
　太威肅剝坤本朝錄功入登衛<hi>闕</hi>　翼紫宫夙夜惟<lb/>
　寅委蛇在宫有單襄穆典謨之風詔選賢良招先逸<lb/>
　民君務在<hi>闕</hi>失順其文舉已從政者退就勅巾永康<lb/>
　之末君衛孝桓建寜初政朝用舊臣流拜步兵校尉<lb/>
<pb n="KR2k0048_WYG_073-9b"/>
　處六師之帥維時假階将授衮職受任浹旬奄離寢<lb/>
　疾年六十有三建寧元年二月五日癸丑卒詔遣使<lb/>
　<hi>闕</hi>弔賻禮百賓臨會莫不失聲其年九月十七日辛<lb/>
　酉葬蓋雅頌興而清廟肅中庸起而祖宗<hi>闕</hi>故仲尼<lb/>
　既殁諸子綴論斯干作歌用詔於宣<hi>闕</hi>以旌德銘以<lb/>
　勒勲於是海内門生故吏<hi>闕</hi>　　采嘉石樹靈碑鐫<lb/>
　茂伐祕將來其辭曰峩峩我君懿烈孔純髙朗神武<lb/>
　歴世忠孝馮隆鴻軌不忝前人寛猛不主德義是經<lb/>
<pb n="KR2k0048_WYG_073-10a"/>
　韜綜頃<hi>闕</hi>温故前呈攬英接秀踵迹晏平初據百里<lb/>
　顯顯令聞濟康下民曜武南會邊民是鎮惟憂及退<lb/>
　身叅議帝室剖符守藩北靖<hi>闕</hi>　有<hi>闕</hi>有聲旋守中<lb/>
　嶽幽滯以榮邁種舊京<hi>闕</hi>　　含澤戴仁<hi>闕</hi>　攸<lb/>
　寧克長克君不虞不陽維明維允燿<hi>闕</hi>馨香能哲能<lb/>
　惠尅亮天工入統<hi>闕</hi>　﨣﨣光光法言稽古道而後<lb/>
　行兢兢業業素絲羔羊闇闇侃侃顒顒昻昻何規履<lb/>
　榘金玉其相謇謇王臣羣公憲章樂只君子<hi>闕</hi>　無<lb/>
<pb n="KR2k0048_WYG_073-10b"/>
　疆銘勒金石<hi>闕</hi>　　　　問<hi>闕</hi>　萬世是傳門生平<lb/>
　原樂陵朱登字仲<lb/>
　　漢金郷長侯成碑<hi>見金郷縣志</hi>
　君諱成字伯盛山陽防東人也其先出自豳岐周文<lb/>
　之後封於鄭鄭共仲賜氏曰侯厥裔宣多以功佐國<lb/>
　要盟齊魯嘉會自邠因以為家焉漢之興也侯公納<lb/>
　英濟太上皇於鴻溝之祝諡曰安國君曾孫酺封明<lb/>
　繞侯光武中興元孫覇為臨淮太守擁兵從光武平<lb/>
<pb n="KR2k0048_WYG_073-11a"/>
　定天下轉拜執法右㓨姦五威司命大司徒公封於<lb/>
　陵侯枝葉繁茂或家河洧或邑山濟君則上黨太守<lb/>
　之弟幼履慈孝之德長執忠謇之操治春秋經傳綜<lb/>
　書傳以典籍教授滋滋履真安貧樂道忽於時榮敬<lb/>
　上接下温故知新翹節建志冠於羣倫孝友内著仁<lb/>
　義外宣郡請置主簿督郵五官掾功曹守金郷長即<lb/>
　家假印綬君介心如石不易其志刺史嘉其髙名辟<lb/>
　部東平㤗山治中役事君叡精謙虚委虵衡門以禮<lb/>
<pb n="KR2k0048_WYG_073-11b"/>
　胳桓名德可尊行顯身隱縣輿養神聖人制命曰仁<lb/>
　常存今胡不然喪此國偉君年八十一建寧二年歲<lb/>
　在己酉四月二日癸酉遭疾而卒嗚呼哀哉於是遐<lb/>
　邇士人祈祈來庭集會如雲號哭發哀泣涕汍瀾将<lb/>
　去白日歸彼元音同盟必至縞素填街存存顯名終<lb/>
　有遺勲魂如有靈嘉斯寵榮於是儒林衆攜惟想形<lb/>
　景乃樹立銘石以揚淑美其辭曰於穆君德姿履正<lb/>
　平乾皇所挺應符如生耽藝樂術怡忽世榮虚位禮<lb/>
<pb n="KR2k0048_WYG_073-12a"/>
　請介然不傾壽非南山不俟河清梁木圯頺鴻儀摧<lb/>
　零昆嗣切剝哀慟感情乃銘乃勒儀載永寧<lb/>
　　漢淳于長夏承碑<hi>見安丘縣志</hi>
　君諱承字仲兖東萊府君之孫太尉掾之仲子右中<lb/>
　郎将弟也累葉牧守印綬典據十有餘人皆德任其<lb/>
　位名豐其爵是故寵禄傳於歴世榮勲著於王室君<lb/>
　鍾其美受性淵懿含和履仁治詩尚書兼覽羣藝靡<lb/>
　不㝷暢州郡更請屈已匡君為主簿督郵五官掾功<lb/>
<pb n="KR2k0048_WYG_073-12b"/>
　曹上計掾守令冀州從事所在執憲彈繩紏枉忠潔<lb/>
　清肅進退以禮允道篤愛先人後已克讓有忠察孝<lb/>
　不行大傳胡公歆其德美旌招俯就羔羊在公四府<lb/>
　歸髙除淳于長到官正席流恩褒善糾姦示惡旬月<lb/>
　化行風俗改易轓軒六轡飛躍臨津不日則月昊天<lb/>
　不弔殱此良人年五十有六建寧三年六月癸巳淹<lb/>
　疾卒官嗚呼痛哉臣隷辟踴悲慟左右百姓號咷若<lb/>
　喪考妣孩孺憤泣忉怛傷催勒銘金石惟以告哀其<lb/>
<pb n="KR2k0048_WYG_073-13a"/>
　辭曰於穆皇祖天挺應期佐時理物紹蹤先軌積行<lb/>
　勒約燕於子孫君之羣戚並時繁祉名名君德令聞<lb/>
　不已髙山景行慕前賢列庶同如蘭意願未止中遭<lb/>
　寃犮不終其紀夙世實祚早喪懿寶抱器幽潛永歸<lb/>
　蒿里痛矣如何行路感動儻魂有靈埀後不朽<lb/>
　　周車騎大将軍賀婁公神道碑<hi>南北朝</hi>庾　信<lb/>
　昔者軒丘命氏初分兄弟之姓若水降居始建諸侯<lb/>
　之國自是以官為族因地為宗水派枝分其可知矣<lb/>
<pb n="KR2k0048_WYG_073-13b"/>
　公諱慈字元達本姓張清河東武城人也仕於周張<lb/>
　仲為孝友謀於晉張老為忠臣韓有開地則五世强<lb/>
　國趙有孟談則三卿不戰祖慶少習邊将憑仗智勇<lb/>
　雖復五車竹簡不取博士之名一卷兵書即以将軍<lb/>
　自許角端在手必無齊魯之侵蓮花插腰甚得蛟龍<lb/>
　之氣為車騎大将軍儀同三司散騎常侍霸城縣開<lb/>
　國伯贈河州刺史父璨公子公孫有鎡基於天下良<lb/>
　弓良冶有世業於家風書則百家可知劍則千人可<lb/>
<pb n="KR2k0048_WYG_073-14a"/>
　敵三槐以鼐鼎象物知其神奸五等以桓珪班瑞守<lb/>
　其宫室君以才望兼而有之終於使持節車騎大将<lb/>
　軍儀同三司散騎常侍武定縣開國公贈河州刺史<lb/>
　惟公兼山岳之靈受星辰之氣年在髫髪甫就勝衣<lb/>
　竹馬來迎已知名於郭伋羊車在道即見賞於王澄<lb/>
　豈值童子明經書生説卦而已至如禪河清論秋水<lb/>
　髙談故以辨折龜林聲馳鹿野國家官族君為首姓<lb/>
　起家車騎大将軍儀同三司襲爵為公增邑合一千<lb/>
<pb n="KR2k0048_WYG_073-14b"/>
　六百户弱冠登朝傳呼甚寵漢魏臺鼎故無此比中<lb/>
　朝方伯罕有其侔大冡宰任總機衡是勤王畧惜君<lb/>
　忠壯委以爪牙乃領左廂親信出為梁州防主華陽<lb/>
　西極漢水東流巴濮既寧沈黎即靜保定四年王師<lb/>
　北伐以君驍勇被召将兵師下宜陽身登函谷将燒<lb/>
　白馬之城以覆鳥巢之壘既而中途甚雨未獲圍原<lb/>
　軍帥聞喪不成侵宋柱國趙王今上之第九弟也文<lb/>
　則河間上書武則任城置陣作鎮岷丘揚斾錦水白<lb/>
<pb n="KR2k0048_WYG_073-15a"/>
　虎之俗難安黄龍之盟不定以君智畧入佐中權天<lb/>
　和元年授使持節大都督冶柱國總府司録仍轉司<lb/>
　馬餘官封如故相如西喻鏤石於靈山武侯南征浮<lb/>
　船於瀘水方之今日彼獨何人九品課工為上之下<lb/>
　四年入朝歸事宰旅即受載師大夫将命齊國㝷盟<lb/>
　出境即用和隣之儀入國聞喪仍從會葬之禮可使<lb/>
　南面此之謂乎㝷以本官入治軍正至如渭水兵書<lb/>
　在心為志軒丘陣法聚石成圍既而師不疲勞兵無<lb/>
<pb n="KR2k0048_WYG_073-15b"/>
　怨□入陪中禁更領儀同邸舍城池門闌户籍咸資<lb/>
　巡警並用司存帝城近臣公室密戚如逢司隷似畏<lb/>
　都官既而孤城鄭嫗不相其年巴水涪翁不醫其疾<lb/>
　春秋三十有三奄捐官舍吕子明之疾甚歎軫吳王<lb/>
　阮文瑜之長逝悲深魏主有詔贈某官禮也以建德<lb/>
　四年三月日歸葬於河州苑川郡之禁山公六郡良<lb/>
　家西河鼎族地壯金行人雄塞氣兵書七卷河水浮<lb/>
　來射法三篇天弧夜下鋒旗不息刁斗恒驚猶得馬<lb/>
<pb n="KR2k0048_WYG_073-16a"/>
　上讀書軍中習禮太史子義善於謀䇿諸葛公休長<lb/>
　於撫御四代儀同三司七世河州刺史鍾鼎成列冠<lb/>
　蓋連隂謂生為貴臣死為貴神者也但以遊魂久客<lb/>
　反葬途逺道阻山長妻孤子幼哀聲滿野愁氣連雲<lb/>
　况復松檟飄颻方臨武威之戍丘陵迴逺直對臨洮<lb/>
　之城馬援亡於武溪尸柩返於魏里梁鴻死於會稽<lb/>
　妻子歸於平陵嗚呼哀哉嶇﨑逺矣昔者繁昌祠前<lb/>
　即有黄金之碣德陽墓下猶傳青石之碑是謂勒功<lb/>
<pb n="KR2k0048_WYG_073-16b"/>
　乃為銘曰七葉佐漢五世相韓忠臣入仕孝友當官<lb/>
　青城仙洞黄石祠壇臺堪走馬書足迴鸞武定風飈<lb/>
　霸城嚴肅並馳雙傳俱分兩行重世刺舉連鑣衮服<lb/>
　草靡青丘風馳赤谷世不乏賢挺兹上嗣孝有三德<lb/>
　忠無二致劍足身挺書堪面試旍節既秉髙蟬且珥<lb/>
　龜轉印函蛇盤綬笥左右将軍前後常侍繼踵五侯<lb/>
　因循三事旍旃九坂艫舳雙流還驅木馬更引金牛<lb/>
　江波錦落火井星浮樽酒望帝安歌蜀侯受脤河陽<lb/>
<pb n="KR2k0048_WYG_073-17a"/>
　偏師洛浦置陣成臯連營廣武朝兵減竈夜營多皷<lb/>
　箭起六麋鋒摧九虎倐忽人世俄然今古崇發兩星<lb/>
　毉驚二𥪡遊魂通夢言返舊塋紫泥賜册黄腸贈行<lb/>
　途登石紐路入金城寒關樹直秋塞雲平劍埋合柱<lb/>
　書藏鑿楹武侯為廟欒公為社雲蓋低臨霓裳紛下<lb/>
　碑枕金龜松横石馬永矣身世畱名華夏<lb/>
　　劉先生夫人墓誌銘　　　<hi>南北朝</hi>任彦昇<lb/>
　既稱萊婦亦曰鴻妻復有令德一與之齊實佐君子<lb/>
<pb n="KR2k0048_WYG_073-17b"/>
　簪蒿杖藜欣欣負載在冀之畦居室有行亟聞義讓<lb/>
　禀訓丹陽𢎞風丞相籍甚二門風流逺尚肇允才淑<lb/>
　閫德斯諒蕪没鄭郷寂寥楊冡參差孔樹毫末成拱<lb/>
　暫啓荒埏長扃幽隴夫貴妻尊匪爵而重<lb/>
　　南陽鄭文公碑　　　　　　<hi>北魏</hi>闕　名<lb/>
　公諱義字幼驎司州滎陽開封人也肇洪源於有周<lb/>
　胙母弟以命氏桓以親賢司徒武以善職並歌緇衣<lb/>
　之作誦乎奕世降迄於漢鄭君當時總節讓以振髙<lb/>
<pb n="KR2k0048_WYG_073-18a"/>
　風大夫司農創解詁以開經義迹刋圖史美灼二書<lb/>
　德音雲飜碩響長烈揚州以十䇿匡時司空豫州以<lb/>
　勲德著稱髙祖畧悏亮稱素味道居真州府招辟莫<lb/>
　之能致值有晉弗竟君道陵夷恥曜䖍劉避地冀方<lb/>
　隱括求全靜居自逸屬石氏勃興撥亂起正徵給事<lb/>
　黄門侍郎遷侍中尚書贈揚州刺史曾祖豁以明哲<lb/>
　佐世後燕中山尹太常卿濟南貞公祖温道協儲端<lb/>
　燕太子詹事父曄仁結義徒績著寧邊拜建威将軍<lb/>
<pb n="KR2k0048_WYG_073-18b"/>
　汝隂太守綿榮千載聯光百世自非積德累仁慶屆<lb/>
　無窮其孰能傳輝踵美致如此之逺哉可謂身没而<lb/>
　名不朽者也公懷三靈之淑氣應五百之恒期乘和<lb/>
　載誕文明冠世篤信樂道據德依仁孝弟端雅質言<lb/>
　愍行六籍孔精百家備究八索九丘靡不昭達至乎<lb/>
　人倫禮式隂陽律歴尤所畱心然髙直沈黙恥為傾<lb/>
　側之行不與俗和絶於趨向之情常慕晏平仲東里<lb/>
　子産之為人自以為博物不如也藴斯文於衡泌延<lb/>
<pb n="KR2k0048_WYG_073-19a"/>
　德聲於州閭和平中舉秀才答䇿髙第擢補中書博<lb/>
　士彌以方正自居雖才望稱官乃歴載不遷住清務<lb/>
　簡遂乘閑述作注諸經論撰話林數<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>莫不元契聖<lb/>
　理超異恒儒又作孔顔謠靈巖頌及諸賦詠詔䇿辭<lb/>
　清雅博皆行於世也以才望見陟遷中書侍郎又假<lb/>
　員外散騎常侍陽武子南使宋國宋主客郎孔道均<lb/>
　就邸設㑹酒行樂作均謂公曰樂其何如公答曰哀<lb/>
　楚有餘而雅正不足其細已甚矣而能久乎均黙然<lb/>
<pb n="KR2k0048_WYG_073-19b"/>
　而罷移年而蕭氏滅宋雖延陵之觀昔詩鄭公之聽<lb/>
　宋樂其若神明矣朝廷以公使協皇華原隰斯光遷<lb/>
　給事中中書令總司文史敷奏惟允國之律令是所<lb/>
　議定公長子懿邕容和令器望兼資早綜銓衡能聲<lb/>
　徽著敦詩説禮尤精易理季子道昭博學明儁才冠<lb/>
　秘頴研圖注篆超侍紫幄公行於前吏部秘書隨其<lb/>
　後凡厥庶竂莫不欽其人也於時有識比之三陳後<lb/>
　年不盈紀懿給事黄門侍郎太常卿使持節督齊州<lb/>
<pb n="KR2k0048_WYG_073-20a"/>
　諸軍事平東将軍齊州刺史道昭秘書丞中書侍郎<lb/>
　司徒諮議通直散騎常侍國子祭酒秘書監司州大<lb/>
　中正使持節督光州諸軍事平東将軍光州刺史父<lb/>
　官子寵才德相承海内敬其榮也先特假公太常卿<lb/>
　滎陽侯詣長安拜燕宣王廟還解太常其給事中中<lb/>
　書令侯如故從容鳳闕動即可則冠婚喪祭之禮書<lb/>
　疏報問之式載之制矣民體行矣雖位夫槐鼎而仁<lb/>
　重有餘太和初除使持節安東将軍督兖州諸軍事<lb/>
<pb n="KR2k0048_WYG_073-20b"/>
　兖州刺史南陽公德政寛明化先仁惠不言之治穆<lb/>
　如清風梓桑有敬讓之髙朝市無鞭戮之刑即道之<lb/>
　美不專於魯矣太和中徵秘書監春秋六十有七以<lb/>
　寢疾薨於位凡百君子莫不悲國秀之永沈哀道宗<lb/>
　之長覆皇上震悼痛百常往遣使賵襚䇿贈有加謚<lb/>
　曰文祭以太牢以太和十七年四月二十四日歸葬<lb/>
　於熒陽石門東南十三里三皇山之陽於是故使主<lb/>
　簿東郡程天賜等六十人仰道墳之緬邈悲鴻休之<lb/>
<pb n="KR2k0048_WYG_073-21a"/>
　未刋乃相與欽述景行銘之元石以揚非世之美而<lb/>
　作頌曰爰鑒往紀督覽前徽有賢有聖靡弗應時繇<lb/>
　實契姒旦亦協姬於穆我公誕降應期伊昔桓武並<lb/>
　美司徒恭惟我君世髙望族作岳河兖澤移草木刋<lb/>
　石銘德光如日燭<lb/>
　　房彦謙碑　　　　　　　　　<hi>唐</hi>李百藥<lb/>
　易稱易之為書也有天道焉有人道焉故君子居則<lb/>
　觀其象動則觀其變進退之數有定存亡之機可見<lb/>
<pb n="KR2k0048_WYG_073-21b"/>
　昔賈生董相抱命世之資懷王佐之才而迍邅一世<lb/>
　擯厭當年軼風雷以長鳴絶雲霓而鎩翮樂天知命<lb/>
　順時守道雖逝川寂其浸逺而盛德久而彌新昔之<lb/>
　玉質金相求友生於千載蘭芳桂馥起同氣於九原<lb/>
　則有之矣緬懷庶幾之道詳觀出處之跡可以追蹤<lb/>
　成業繼踵清塵者其惟都督臨淄定公焉公諱彦謙<lb/>
　字孝冲清河人也十二世祖植大司空封莊武侯七<lb/>
　世祖謀燕大尉掾曾祖相州主簿襲爵莊武侯祖翼<lb/>
<pb n="KR2k0048_WYG_073-22a"/>
　曹州主簿襲爵莊武伯父伯熊辟開府行清河廣川<lb/>
　二郡太守公稟元精之和粹體淳懿之淑靈心運天<lb/>
　機性與道合温良恭儉博極羣書逺近遊學聲來響<lb/>
　應自遷宅齊土里稱冠蓋庭茂芝蘭行則連騎居則<lb/>
　列鼎雖比封君不之過也公明天人之際述堯舜之<lb/>
　道固宜𢎞奨名教溥利生民州郡之職蓋非其志郡<lb/>
　初辟為曹州主簿公以周隋禪代紀綱紊弛勉而從<lb/>
　政乃整齊風俗申明獄訟進善黜惡<hi>闕</hi>　政教嚴明<lb/>
<pb n="KR2k0048_WYG_073-22b"/>
　吏民悦服利物之仁不為自德不貪之實非畏人知<lb/>
　隋初薦揚人物州縣敦逼公以疾辭後隋帝忌憚英<lb/>
　雄不許晦跡丘園公懼而應舉授吏部承奉郎遷監<lb/>
　察御史轉秦州總管録事叅軍㝷以朝集入京論考<lb/>
　課之法不能見用改遷許州長葛令公鎮之以清靜<lb/>
　文之以禮樂訟以道息災以德弭百姓感悦不忍欺<lb/>
　遷鄆州司馬以州廢解任歸大業初妙選賢良公應<lb/>
　舉超赴京洛公以朝綱頺壞起而就徵攬轡登車即<lb/>
<pb n="KR2k0048_WYG_073-23a"/>
　有澄清天下之志於是激濁揚清風馳草偃進擢者<lb/>
　不致謝言受刑者咸無怨色自非道在至公信以被<lb/>
　物其孰能與於此哉既而王政陵夷小人道長忠信<lb/>
　靡用大業十二年出為涇陽令未幾遘疾以其年五<lb/>
　月壬申終於官舍春秋六十有九生子元齡佐輔大<lb/>
　唐太宗皇帝眷言才子有懷遺烈貞觀三年詔贈都<lb/>
　督徐州五州諸軍事刺史四年追贈臨淄公食邑一<lb/>
　千户謚定公五年三月安厝亭山縣趙山之陽惟公<lb/>
<pb n="KR2k0048_WYG_073-23b"/>
　風度凝重神英沈邃爰自幼年孝友淳至行周於物<lb/>
　寒暑不易其心智周於身變通不窮其數而靈祇多<lb/>
　忍幽明永隔豈不哀哉於是四方同志之士百里懷<lb/>
　音之客式追盛烈共勒豐碑百藥爰以疇昔交遊乃<lb/>
　為銘焉其辭曰遐觀方册歴選人倫名固難假德必<lb/>
　有鄰簡侯攸訓天齊分命世祀有徵重光無競顯允<lb/>
　君子丕承寵光元門味道幽谷迷芳儀鳳潛形彫龍<lb/>
　振藻𢎞之在人一變至道三徑雖阻八絃方密僶俛<lb/>
<pb n="KR2k0048_WYG_073-24a"/>
　末班逶迤下秩履斯周行埀此丕基才髙位下有志<lb/>
　無時遺搆有憑髙門以闕眷言上壽方期永錫<lb/>
　　顔杲卿墓銘　　　　　　　<hi>唐</hi>顔真卿<lb/>
　贈太子太保謚忠節朝散大夫顔杲卿墓銘銘曰太<lb/>
　保烈烈抗兹忠節徇國儀刑見危身殺𤣥宗仗言售<lb/>
　詐兇羯寵極災挺稱兵向闕河朔鼎沸潼關晝閉天<lb/>
　下寒心王旒若贅虵豕十萬淬人霜雪公以渺身毅<lb/>
　然奮發逆黨株連土人披抉人知效忠國用不臲恩<lb/>
<pb n="KR2k0048_WYG_073-24b"/>
　寵三座榮如九列王命來臨孤城已滅身懸鋒刃口<lb/>
　詈不絶先聖感忠保儲贈碣刻諸金石恩表墓綴逺<lb/>
　莫致之畱斯江澨日月有既徽猷無缺<lb/>
　　朝議大夫徐府君神道碑銘　　<hi>唐</hi>顔真卿<lb/>
　自古遭盛名而功不立都卿相而名不稱者蓋有之<lb/>
　矣其或荷丕搆而繼志不忘在下位而能伸其道克<lb/>
　揚前烈以承後昆其唯徐君乎君諱秀東海剡人也<lb/>
　其先出於伯益實掌舜虞裔孫偃王躬行仁義遂因<lb/>
<pb n="KR2k0048_WYG_073-25a"/>
　國命氏焉厥後樂以文侍金門穉以禮優塵榻僊人<lb/>
　寄傲於聖賢偉長首冠於應劉英達相承有自來矣<lb/>
　宋有中書侍郎逵之司空羨之兄秘書監欽之欽之<lb/>
　子尚書僕射中書令湛之湛之生黄門侍郎聿之聿<lb/>
　之生齊太尉孝嗣孝嗣生梁侍中緄緄生陳五兵尚<lb/>
　書君敇君敕生丹陽尹温自司空已還四為上公五<lb/>
　降帝女尹生隋民部侍郎唐贈秘書監諱恕監生金<lb/>
　紫光禄大夫右散騎常侍兼禮部尚書諱筠尚書生<lb/>
<pb n="KR2k0048_WYG_073-25b"/>
　庫部郎中萬年令太子詹事諱昕皆以盛德濟美埀<lb/>
　於世家君即詹事第三子也幼而聰悟篤學能屬文<lb/>
　事繼親以孝稱十餘歲時父友鳳閣侍郎姚元崇示<lb/>
　君五百字詩一覽便誦姚公竒之因謂訥言狄公曰<lb/>
　徐子珠華玉潔後但不知命何如耳年十五為崇文<lb/>
　生應舉考功員外郎沈倫期再試東堂壁書賦公援<lb/>
　翰立成沈公駭異之遂擢髙第調補幽都縣尉兖相<lb/>
　國尚書趙彦暌朔方節度判官以事去職又歴蔡州<lb/>
<pb n="KR2k0048_WYG_073-26a"/>
　叅軍為御史宋遷關内覆囚判官公鋭精鞠訊多所<lb/>
　全活宋公以為言公正色謂之曰僕從祖父司刑卿<lb/>
　天授中詳理寃獄振雪者七十餘家今子孫猶困於<lb/>
　襄陵豈忍以束濕之事以自便也因頓首請去宋謝<lb/>
　而畱之無何或訟寃於執事者召公問狀則他判官<lb/>
　之為也宋欲别白旌公公曰僕雖不材豈可籍人之<lb/>
　過以為己功乎論者休之户部侍郎徐知仁請為招<lb/>
　慰南蠻判官奏課居最轉瀛州司法參軍侍御史趙<lb/>
<pb n="KR2k0048_WYG_073-26b"/>
　頤貞辟宣慰判官歴湖州德清長城潤州丹陽三縣<lb/>
　尹天寶二載春二月加朝散大夫敕攝新安郡别駕<lb/>
　採訪使齊澣梁昇卿並奏為判官六載秋七月拜臨<lb/>
　淮郡長史加朝請大夫九載夏四月除濟南郡司馬<lb/>
　加朝議大夫十二載春三月拜信都郡長史不幸感<lb/>
　疾天寶十三載秋七月九日終於郡之官舍春秋七<lb/>
　十公先世塋壠宅於京師少陵原詹事府君巡按河<lb/>
　南薨於洛汭因葬於緱氏縣西南大冦原公啓手足<lb/>
<pb n="KR2k0048_WYG_073-27a"/>
　也顧命其子今侍御史縯曰吾家代儉約不欲華衆<lb/>
　歸全之後其以布車一乘䖍祔先塋縯泣而奉之及<lb/>
　其葬也塋小無便地於次東馬鞍山下得紫龍飲乳<lb/>
　岡之原龜筮從也夫人南陽君樊氏户部尚書子蓋<lb/>
　之曾孫袁州刺史文器之孫盧江太守季節之女仁<lb/>
　孝柔明閒於禮度左右圖史雅善琴棋中外孤弱躬<lb/>
　自收視俾夫逺近咸懷安之春秋六十有八棄堂帳<lb/>
　於相州之安陽天寶十五年秋八月十有四日爰遵<lb/>
<pb n="KR2k0048_WYG_073-27b"/>
　周公之典而合袝焉禮也廣德二年春二月皇帝有<lb/>
　事於南郊追贈君都督梁州諸軍事梁州刺史夫人<lb/>
　南陽郡太君蓋以縯簪白筆於赤墀董財賦於巴漢<lb/>
　是用有永錫之寵紆褒崇之命哀榮之盛不其至矣<lb/>
　君凡四為綱佐六奉使軒所至之邦必聞異績舉天<lb/>
　下之政事莫不咨折中焉性嗜清貧室無長物孤㷀<lb/>
　叢萃皆仰於君既嬰沈痼之疾綿歴三載縯請就上<lb/>
　國之醫庶其逢吉君曰闔門之資者寸禄也今疾劇<lb/>
<pb n="KR2k0048_WYG_073-28a"/>
　命也吾不以一身易百口竟不從而殁識者哀之或<lb/>
　謂君曰吾奉養婺姊用度萬錢粻諸姑縑纔五兩姑<lb/>
　見君笑而不答退謂縯曰吾見其撫孤不見其怨德<lb/>
　教義之士有以見其用心也君恬淡寡欲雅好攝生<lb/>
　在新安或指靈叟於洞君齋心四日深入其阻而後<lb/>
　<hi>闕</hi>之訊其由來陳思王東閣祭酒蒋<hi>闕/</hi>也<hi>闕</hi>
　歴歴可聽君稽首而蘄之叟曰從我乎必可度世君<lb/>
　以王事靡盬退而辭焉比迴顧則為茅草矣初君上<lb/>
<pb n="KR2k0048_WYG_073-28b"/>
　計濟南展羣祖之墓松檟森然徽猷莫紀畱居論譔<lb/>
　以成先德之不忘<hi>闕</hi>　　繫是舉也嗚呼君體聰頴<lb/>
　之上姿恬曠之夷度寛明足以濟衆和義足以長人<lb/>
　口絶莠言目無還視立身先張仲之志與朋服子路<lb/>
　之言内行可以質神明清規可以勵風俗宜克享胡<lb/>
　耉荷天之寵光輔乎漢之得人髙視乎周之列位而<lb/>
　道之将喪命不偶時屈輿驥於身前墮峴碑於殁後<lb/>
　吁足歎也春秋貴九世卿族漢史稱七葉珥貂陪臣<lb/>
<pb n="KR2k0048_WYG_073-29a"/>
　於下士卑僚絶屬於天潢戚里豈比夫登臺者四世<lb/>
　尚主者五人焜燿於數朝之間蟬聯於百代之下可<lb/>
　同年而語矣縯懿文懋學峻節清標天寶末陷居賊<lb/>
　中為偽命連辟辭疾不起謀使家人與本朝通計為<lb/>
　部曲所發遂遭禁詰一日之中議刑者數焉俄而官<lb/>
　軍大至賊黨奔北由是獲免乾元中奉使巴渝屬段<lb/>
　子□搆逆流輩十人皆被屠害以縯髙名欲畱同惡<lb/>
　期之以死承劍不回時諸道徵求之不堪命縯至之<lb/>
<pb n="KR2k0048_WYG_073-29b"/>
　邦必荷仁信如期而畢則<hi>闕</hi>　　将崇必復之矣寧<lb/>
　止當朝之望俾銘功伐敢墜斯文其辭曰益為帝虞<lb/>
　偃不異途世表東海其惟徐乎或武或文或哲或儒<lb/>
　休美後昆厥德不孤猗那都督克懋逺圖邦國四佐<lb/>
　輶軒六徂樹聲長世與道為徒爰覿幽光無寧集枯<lb/>
　仁義都盡彭殤曷殊所嗟人紀莫展嘉謨馬鞍山北<lb/>
　龍乳岡隅於焉崇袝先志靡渝豐碑崔嵬宰樹縈紆<lb/>
　　曹成王碑　　　　　　　　<hi>唐</hi>韓　愈<lb/>
<pb n="KR2k0048_WYG_073-30a"/>
　王姓李氏諱臯字子蘭謚曰成其先王明以太宗子<lb/>
　國曹絶復封傳五王至成王成王嗣封在𤣥宗世蓋<lb/>
　於時年十七八紹爵三年而河南北兵作天下震擾<lb/>
　王奉母太妃逃禍民伍得間走蜀從天子天子念之<lb/>
　自都水使者拜左領軍衛将軍轉貳國子秘書王生<lb/>
　十年而失先王哭泣哀悲弔客不忍聞喪除痛刮磨<lb/>
　豪習委已於學稍長重知人情急世之要恥一不通<lb/>
　侍太妃從天子於蜀既孝既忠持官持身内外斬斬<lb/>
<pb n="KR2k0048_WYG_073-30b"/>
　繇是朝廷滋欲試之於民上元元年除温州長史行<lb/>
　刺史事江東新刳於兵郡旱饑民交走死無弔王及<lb/>
　州不解衣下令掊鎖擴門悉棄倉實與民活數十萬<lb/>
　人奏報陞秩少府與平袁賊仍徙秘書兼州别駕部<lb/>
　告無事遷置於衡法成令脩治出張施聲生勢長觀<lb/>
　察使噎<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>不能出氣誣以過犯御史助之貶潮州刺<lb/>
　史楊炎起道州相德宗還王於衡以直前謾王之遭<lb/>
　誣在理念太妃老将驚而戚出則囚服就辯入則擁<lb/>
<pb n="KR2k0048_WYG_073-31a"/>
　笏埀紳坦坦施施即貶於潮以遷入賀及是然後跪<lb/>
　謝告實初觀察使虐使将國良往戍界良以武岡叛<lb/>
　戍衆萬人斂兵荆黔洪桂伐之二年尤張於是以王<lb/>
　帥湖南将五萬士以討良為事王至屛兵投良以書<lb/>
　中其忌諱良羞畏乞降狐䑕進退王即假為使者從<lb/>
　一騎踔五百里抵良壁鞭其門大呼我曹王來受良<lb/>
　降良今安在良不得已錯愕迎拜盡降其軍太妃薨<lb/>
　王棄部隨喪之河南葬及荆被詔責還會梁崇議反<lb/>
<pb n="KR2k0048_WYG_073-31b"/>
　王遂不敢辭以還升秩散騎常侍明年李希烈反遷<lb/>
　御史大夫授節帥江西以討希烈命至王出止外舍<lb/>
　禁無以家事關我裒兵大選江州羣能著職王親教<lb/>
　之摶力勾卒嬴越之法曹誅五畀艦步二萬人以與<lb/>
　賊遌嘬鋒蔡山踣之剜蘄之黄梅大鞣長平鏺廣濟<lb/>
　掀蘄春撇蘄水掇黄岡筴漢陽行<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>汊川還大膊蘄<lb/>
　水界中披安三縣拔其州斬偽刺史標光之北山<graphic n="KR1932" url="https://raw.githubusercontent.com/kanripo/KR-Gaiji/master/images/KR1932.png" mimeType="image/png"/>
　隨光化捁其州十抽一推救兵州東北屬鄉還開軍<lb/>
<pb n="KR2k0048_WYG_073-32a"/>
　受降大小之戰三十有二取五州十九縣民老幼婦<lb/>
　女不驚市賈不變田之果穀下無一跡加銀青光禄<lb/>
　大夫工部尚書改户部再換節臨荆及襄真十三百<lb/>
　王之在兵天子西巡於梁希烈北取汴鄭東畧宋圍<lb/>
　陳西取汝薄東都王坐南方北向落其角距賊死咋<lb/>
　不能入寸尺亡将卒十萬盡輸其南州王始政於温<lb/>
　終政於襄恒平物估賤斂貴出民用有經一吏軌民<lb/>
　使令家聽户視奸宄無所宿府中不聞急步疾呼治<lb/>
<pb n="KR2k0048_WYG_073-32b"/>
　民用兵各有條次世傳為法任馬彜将慎将鍔将潛<lb/>
　偕盡其力能薨贈右僕射元和初以子道古在朝更<lb/>
　贈太子太師道古進士司門郎刺利隨唐睦徵為少<lb/>
　宗正兼御史中丞以節督黔中朝京師改命觀察鄂<lb/>
　岳蘄沔安黄提其師以伐蔡且行泣曰先王討蔡實<lb/>
　取沔蘄安黄寄惠未亡今余亦受命有事於蔡而四<lb/>
　州適在吾封庶其有集先王薨於今二十五年吾昆<lb/>
　弟在而墓碑不刻無文其實有待子無用辭乃序而<lb/>
<pb n="KR2k0048_WYG_073-33a"/>
　詩之辭曰太支十三曹於弟季或亡或微曹始就事<lb/>
　曹之祖王畏塞絶遷零王黎公不聞僅存子父易封<lb/>
　三王守名延延百載以有成王成王之作一自其躬<lb/>
　文被明章武薦畯功蘇枯弱彊齦其姦猖以報於宗<lb/>
　以昭於王王亦有子處王之所惟舊之視蹶蹶陛陛<lb/>
　實取實似刻詩其碑為示無止<lb/>
　　韓國昌神道碑　　　　　　　<hi>唐</hi>吳　畦<lb/>
　長河北控粤有粤壤厥為全魏其中土宜耕俗最淳<lb/>
<pb n="KR2k0048_WYG_073-33b"/>
　孝子忠臣義夫節婦觸類可觀比屋可封地勢自然<lb/>
　物理斯在是以代有將軍稱義兵控北敵之咽喉扼<lb/>
　南燕之襟帶歲月鞏固朝野賴之至於命師臨戎非<lb/>
　賢則德或失其統馭則禍必起於蕭牆昔廬江公承<lb/>
　襲一方子孫三世建及衰季始墮弓裘四人切弱苦<lb/>
　之音六郡當舉嬴之患乃督三軍之衆千萬同心英<lb/>
　雄應選僉命我公雄仁藴長者之譽德負不孤之聞<lb/>
　語其力則五丁比肩較其藝則三傑齊價秉磊落大<lb/>
<pb n="KR2k0048_WYG_073-34a"/>
　度挺昻藏偉才河山之精貔貅之勇表率魏拜瀝懇<lb/>
　魏人天道照臨宸𠂻慰悦軺使麏至軍務克諧不踰<lb/>
　期月爰登魏博節度至三台之重公感嘆遙駐罔極<lb/>
　之誠驟冀追崇之寵天子乃嘉其大孝錫以珥貂用<lb/>
　副孝思式贊幽壤公既獲拜今位念衰榮無常若不<lb/>
　即以刋之貞石無以聞将門之業無以傳曠古之名<lb/>
　因授以賓徒俾詳其事繄吳畦序焉公諱國昌世系<lb/>
　汝南人也其先與周同姓姬氏其後苗裔事晉得姓<lb/>
<pb n="KR2k0048_WYG_073-34b"/>
　於韓故曰韓武子武子世本云萬生遯伯生伯生伯<lb/>
　簡伯簡生子輿子輿生獻後四十世有韓厥從封為<lb/>
　韓氏厥孫於景公三年屠㟁賈将作亂誅靈公之賊<lb/>
　趙盾盾亡死矣欲誅其子趙朔韓厥止之告賈賈不<lb/>
　聽厥告趙朔朔曰子必不能絶其事賈誅趙厥稱疾<lb/>
　不出卒全其孤春秋書之至於秦晉㑹盟楚漢襲服<lb/>
　綽有勲烈犖然功庸迄於我唐不絶流派公累代魏<lb/>
　将剖分符節曾祖魏博節度押衙祖朝魏博節度押<lb/>
<pb n="KR2k0048_WYG_073-35a"/>
　衙兼臨清鎮遏都知兵馬使檢校國子祭酒兼侍御<lb/>
　史烈考魏博節度押衙充都知兵馬使檢校國子祭<lb/>
　酒兼御史中丞公之為人也天假樹忠神符抗節好<lb/>
　謀而斷知幾而明約言有常敏行無玷以孝弟成其<lb/>
　身以文武全其才少節承祖宗之餘芳長最好孫吳<lb/>
　術讀黄石書指力爭為末燼笑氣呑為細事常慕攝<lb/>
　衣決勝坐籌出奇軍中少年靡不取則時值王室為<lb/>
　難邊疆舉烽公乃抜自偏裨擢於列藩㝷擊賊有功<lb/>
<pb n="KR2k0048_WYG_073-35b"/>
　乃行賞酬庸論功載筆是時洋溢懋蹟光塞宇宙心<lb/>
　服軍旅名埀竹帛藩翰可期芳訊繼臨宻詔埀下公<lb/>
　倜儻成癖優游素深時雖料敵摧堅不廢吟風嘯月<lb/>
　執堅守胄鋭氣難奪自思今若終天力絶不顧骨骸<lb/>
　後時願乞陪臣不越吾土遂脱輻謝病掛冠養髙縉<lb/>
　紳有聞物論稱平㝷以牽復舊位脱履王畿監止於<lb/>
　方鎮懋績崇榮其孰能宗歟公始及裨副載分劇職<lb/>
　入奉訓齊之令出揚整肅之權推公而直若引繩行<lb/>
<pb n="KR2k0048_WYG_073-36a"/>
　已而平若止水言不好美服不好華卷舒自得於時<lb/>
　宜喜怒不形於顔色崇善觸邪柯葉不遺紫縣最冠<lb/>
　於羣公青服靡遺於衆卒藹若聞望諠然令圖公非<lb/>
　獨王事有作復乃閨門立成稜稜而廷訟惟嚴察察<lb/>
　而郷義尤峻先教之仁義後導之以詩書諭雍容禮<lb/>
　讓之節示惻隱慈愛之心馳騁田獵雜服詭辭趨若<lb/>
　仇讎屏如蝎螫肆我武勇平成以賴適方一箭發而<lb/>
　號猿猱三尺舉而吼龍虎矛質山立旌旗血融言其<lb/>
<pb n="KR2k0048_WYG_073-36b"/>
　壯則扛鼎抜山顧其勇則馮河逐日七十城而應敵<lb/>
　下四十萬而乘時抗此乃用武之克㨗行師無不利<lb/>
　者若以瞻雲望氣一否一臧辨成敗之機宜監吉凶<lb/>
　之休咎則武非文而不備文非武而不揚實共濟而<lb/>
　相恤無殊塗而别蹤矧予纔立名業仗弓劍者也予<lb/>
　之身甘為不肖孜孜以未墜之緒力於命予者其庶<lb/>
　幾乎議者乃赧赧絶詞唯唯而退武宗涖祚初年逆<lb/>
　賊拒命天討薦加常從廬江公以𠞰叛廬江公異公<lb/>
<pb n="KR2k0048_WYG_073-37a"/>
　英勇以前衝弦道係将累日公度其軍勢相以人心<lb/>
　杌上之可期若在彀中耳廬江曰魏師以久不振旅<lb/>
　時無恒心今乃越境而出若非肅齊則衝敗莫制若<lb/>
　悦豫其情則前驅不踵公情其向背妙以機謀督餽<lb/>
　餉之心敦戰伐之道在爪牙者却駢羅於後如市者<lb/>
　皆跨列於前自然表裏相應寛猛得中此勇之大勢<lb/>
　也廬江乃俞良䇿卒成大功鎮山東壯武之聲擅日<lb/>
　下勤王之効莫不由此言無謬歟公雖初心不求朝<lb/>
<pb n="KR2k0048_WYG_073-37b"/>
　拜藩府所奨符竹為先遂遷攝具州刺史兼本管効<lb/>
　奏御史中丞公既解戎韜俄從郡政三尺之綱條不<lb/>
　紊四知之敬慎惟敷瘡疲既起於沈滯勞逸復均於<lb/>
　疴癢雖黄霸行教龔遂立誠求之北方孰以優劣公<lb/>
　忽不自懌嘆久從軍中心無逸冐馬勞金瘡之績竊<lb/>
　蹈忠履信之名稼穡少知艱危歴試不縻好爵不伐<lb/>
　殊勞避授鉞於他邦止建侯於我土今齒髪云邁桑<lb/>
　榆足悲胡可尚存碌碌勞勞不知閒居適志遂乃命<lb/>
<pb n="KR2k0048_WYG_073-38a"/>
　納軾旟終賁林野又言曰知進退存亡而不失其正<lb/>
　者其惟聖人乎以大中六年七月十二日寢疾薨於<lb/>
　魏州元城縣德教里之私第享年六十有六以大中<lb/>
　八年二月二十五日殯於魏州莘縣脩善郷依仁里<lb/>
　至咸通二年六月二十六日贈左散騎常侍夫人清<lb/>
　河張氏同時月日贈清河郡太君有子三人長曰君<lb/>
　雄魏博節度觀察處置等使檢校尚書右僕射兼御<lb/>
　史大夫仲曰靖魏博節度押衙兼部從檢校太子賓<lb/>
<pb n="KR2k0048_WYG_073-38b"/>
　客兼侍御史季曰楚魏博節度押衙兼刀斧匠檢校<lb/>
　太子賓客兼監察御史噫公以德符隂隲慶延子孫<lb/>
　世居封贈之尊□極人臣之貴建碑道左顯褒其途<lb/>
　畦序説為銘銘曰堂堂聖朝烈烈文明仁以配天德<lb/>
　以延英社稷康乂将帥惟精欽我魏疆為河為方厥<lb/>
　賦以上厥土惟良異物既産賢臣復彰擾以六韜峻<lb/>
　以五常弧矢不幹忠孝為光少齒得志勵節勤王扼<lb/>
　腕不斷瀝膽可嘗虬龍屈盤鵰鶚翺翔平寂計髙伐<lb/>
<pb n="KR2k0048_WYG_073-39a"/>
　叛名揚運籌毳帳決勝沙塲功業有勛朝廷議勤加<lb/>
　以羽纛陟以親軍賜以好爵固以藩身得路我士保<lb/>
　祀我禋貔貅舊統畏敬無垠符竹嘗剖惠愛猶存訓<lb/>
　子文行果極名臣罔極知報帝命爰臻錫以峻職飾<lb/>
　以王綸褒榮令嫡激勵愚嚚褒崇既尊典禮斯陳昭<lb/>
　彼懿德勒自貞珉<lb/>
　　景範墓碑銘<hi>殘文節畧</hi>　　　<hi>後周</hi>扈　載<lb/>
　銘以記功碑以誌行千載之下粲然可觀其惟神道<lb/>
<pb n="KR2k0048_WYG_073-39b"/>
　之表乎故中書侍郎平章事景公範皇朝元佐聿登<lb/>
　相位而申甫之祥著矣顯德二祀冬十一月薨於淄<lb/>
　川郡之私第天子廢視朝制贈侍中遣使祭奠飾終<lb/>
　之典優而厚臣聞景氏之先出於芊姓由烈考太僕<lb/>
　府君之上曰王父賓大王父閏皆貞晦不仕我大周<lb/>
　孝皇帝建大功於漢室為北藩於魏邦初筵既開得<lb/>
　賢斯盛制以公為秋曹郎進階朝散大夫充樞宻直<lb/>
　學士今皇帝嗣位之時登用舊臣洪均在手資忠孝<lb/>
<pb n="KR2k0048_WYG_073-40a"/>
　於君父享富貴之崇髙而盡瘁之勞用成美疢封章<lb/>
　叠上優詔褒稱以列卿歸第懸車故郷嗟風木之忽<lb/>
　驚訴昊天兮何稱泣血以居晨漿屢絶哀與性盡卧<lb/>
　疾而終享年五十有二佳城閉日長楸篲雲勒銘埀<lb/>
　休以示千古其詞曰長白蒼蒼淄水湯湯哲人之生<lb/>
　逢時㑹昌哲人之逝魂逰故鄉山有頽坂水有髙㟁<lb/>
　人何世而弗新善有名兮獨逺猗與公兮時用丕顯<lb/>
　顯徳三年十二月<lb/>
<pb n="KR2k0048_WYG_073-40b"/>
　　給事中孔公墓誌銘　　　　　<hi>宋</hi>王安石<lb/>
　宋故朝請大夫給事中知鄆州軍州事兼管内河堤<lb/>
　勸農同羣牧使上䕶軍魯郡開國侯食邑一千六百<lb/>
　户實封二百户賜紫金魚袋孔公者尚書工部侍郎<lb/>
　贈尚書吏部侍郎諱朂之子兖州曲阜縣令襲封文<lb/>
　宣公贈兵部尚書諱仁玉之孫兖州泗水縣主簿諱<lb/>
　光嗣之曾孫而孔子之四十五世孫也其仕當今天<lb/>
　子天聖寶元之間以剛毅諒直名聞天下嘗知諫院<lb/>
<pb n="KR2k0048_WYG_073-41a"/>
　矣上書請明肅太后歸政天子而廷奏樞宻使曹利<lb/>
　用上御藥羅崇勲罪狀當是時崇勲操權利與士大<lb/>
　夫為市而利用悍强不遜内外憚之嘗為御史中丞<lb/>
　矣皇后郭氏廢引諌官御史伏闕以爭之求見上皆<lb/>
　不許而固爭之得罪然後已蓋公事君之大節如此<lb/>
　此其所以名聞天下而士大夫多以公不終於大位<lb/>
　為天下惜者也公諱道輔字原魯初以進士釋褐補<lb/>
　寧州軍事推官年少耳然斷獄議事已能使老吏憚<lb/>
<pb n="KR2k0048_WYG_073-41b"/>
　驚遂遷大理寺丞知兖州仙源縣事又有能名其後<lb/>
　嘗直史館侍制龍圖閣判三司理欠憑由司登聞檢<lb/>
　院吏部流内銓糺察在京刑獄知許徐兖鄆㤗五州<lb/>
　畱守南京而兖鄆御史中丞皆再至所至官治數以<lb/>
　爭職不阿或納或遷而公持一節以終身蓋未嘗自<lb/>
　絀也其在兖州也近臣有獻詩百篇者執政請除龍<lb/>
　圖閣直學士上曰是詩雖多不如孔某一言乃以公<lb/>
　為龍圖閣直學士於是人度公為上所思且不久於<lb/>
<pb n="KR2k0048_WYG_073-42a"/>
　外矣未幾果復召以為中丞而宰相使人説公稍折<lb/>
　節以待遷公乃告以不能於是又度公且不得久居<lb/>
　中而公果出初開封府吏馮士元坐獄語連大臣數<lb/>
　人故移其獄御史劾士元罪止於杖又多更赦公見<lb/>
　上上固怪士元以小吏與大臣交私汙朝廷而所坐<lb/>
　如此而執政又以謂公為大臣道地故出知鄆州公<lb/>
　以寶元二年如鄆道得疾以十二月壬申卒於滑州<lb/>
　之韋城驛享年五十四其後詔追郭皇后位號而近<lb/>
<pb n="KR2k0048_WYG_073-42b"/>
　臣有為上言公明肅太后時事者上亦記公平生所<lb/>
　為故特贈公尚書工部侍郎公夫人金城郡君尚氏<lb/>
　尚書都官員外郎諱賓之女生二男子曰淘今為尚<lb/>
　書屯田員外郎曰宗翰今為太常博士皆有行治世<lb/>
　其家累贈公金紫光禄大夫尚書兵部侍郎而以嘉<lb/>
　祐七年十月壬寅葬公孔子墓之西南百步公亷於<lb/>
　財樂振施遇故人子恩厚猶篤而尤不好鬼神禨祥<lb/>
　事在寧州道士治真武像有蛇穿其前數出近人人<lb/>
<pb n="KR2k0048_WYG_073-43a"/>
　傳以為神州将欲視驗以聞故率其屬往拜之而蛇<lb/>
　果出公即舉笏擊蛇殺之自州将以下皆大驚已而<lb/>
　又皆大服公由是始知名然余觀公數處朝廷大議<lb/>
　視禍福無所擇其智勇有過人者勝一蛇之妖何足<lb/>
　道哉世多以此稱公者故余亦不得而畧也銘曰展<lb/>
　也孔公維志之求行有險夷不改其輈權疆所忌䜛<lb/>
　謟所讐考終厥位寵禄優優維皇好直是錫公休序<lb/>
　行納銘為識諸幽<hi>按荆公黜春秋誣聖得罪於孔氏其誌銘何足為原魯重然重原魯</hi>
<pb n="KR2k0048_WYG_073-43b"/>
　<hi>之人非重其文也</hi>
　　孫明復先生墓誌銘　　　　　<hi>宋</hi>歐陽修<lb/>
　先生諱復字明復姓孫氏晉州平陽人也少舉進士<lb/>
　不中退居泰山之陽學春秋著尊王發微魯多學者<lb/>
　其尤賢而有道者石介自介而下皆以弟子事之先<lb/>
　生年逾四十家貧不娶李丞相迪将以其弟之女妻<lb/>
　之先生疑焉介與羣弟子進曰公卿不下士久矣今<lb/>
　丞相不以先生貧賤而欲託以子是髙先生之行義<lb/>
<pb n="KR2k0048_WYG_073-44a"/>
　也先生宜因以成丞相之賢名於是乃許孔給事道<lb/>
　輔為人剛直嚴重不妄與人聞先生之風就見之介<lb/>
　執杖履侍左右先生坐則立升降拜則扶之及其往<lb/>
　謝也亦然魯人既素髙此兩人由是始識師弟子之<lb/>
　禮莫不歎嗟之而李丞相孔給事亦以此見稱於士<lb/>
　大夫其後介為學官語於朝曰先生非隱者也欲仕<lb/>
　而未得其方也慶歴二年樞宻副使范仲淹資政殿<lb/>
　學士富弼言其道德經術宜在朝廷召拜校書郎國<lb/>
<pb n="KR2k0048_WYG_073-44b"/>
　子監直講嘗召見邇英閣説詩将以為侍講而嫉之<lb/>
　者言其講説多異先儒遂止七年徐州人孔直温以<lb/>
　狂謀捕治索其家得詩有先生姓名坐貶監䖍州商<lb/>
　税徙泗州又徙知河南府長水縣簽署應天府判官<lb/>
　公事通判陵州翰林學士趙槩等十餘人上言孫某<lb/>
　行為世法經為人師不宜棄之逺方乃復為國子監<lb/>
　直講居三歲以嘉祐二年七月二十四日以疾卒於<lb/>
　家享年六十有六官至殿中丞先生在太學時為大<lb/>
<pb n="KR2k0048_WYG_073-45a"/>
　理評事天子臨幸賜以緋衣銀魚及聞其喪惻然予<lb/>
　其家錢十萬而公卿大夫朋友太學之諸生相與弔<lb/>
　哭賻治其喪於是以其年十月二十七日葬先生於<lb/>
　鄆州須城縣盧泉郷之北扈原先生治春秋不惑傳<lb/>
　註不為曲説以亂經其言簡易明於諸侯大夫功罪<lb/>
　以考時之盛衰而推見王道之治亂得於經之本義<lb/>
　為多方其病時樞宻使韓琦言之天子選書吏給紙<lb/>
　筆命其門人祖無擇就其家得其書十有五篇錄之<lb/>
<pb n="KR2k0048_WYG_073-45b"/>
　藏於秘閣先生一子大年尚幼銘曰聖既殁經更戰<lb/>
　焚逃藏脱亂僅傳存衆説乘之汨其原怪迂百出雜<lb/>
　偽真後生牽卑習前聞有欲患之寡攻羣往往止燎<lb/>
　以膏薪有勇夫子闢浮雲刮磨蔽蝕相吐呑日月卒<lb/>
　復光破昏博哉功利無窮垠有考其名在斯文<lb/>
　　晁君成墓誌記　　　　　　　<hi>宋</hi>黄廷堅<lb/>
　君成晁氏事親孝恭人不間於其兄弟之言與人交<lb/>
　其不崖異可親其有所不為可畏喜賓客平生不絶<lb/>
<pb n="KR2k0048_WYG_073-46a"/>
　酒尤安樂於山林川澤之間一世所願治生諧偶入<lb/>
　仕遇合蓋未嘗以經意生二十五年乃舉進士得官<lb/>
　從仕二十三年然後得著作佐郎四十有七以殁君<lb/>
　成處陰匿跡家居未嘗説吏及為吏極事事不有便<lb/>
　民上書論列甚武為上虞令以憂去民挽其舟至數<lb/>
　日不得行使者任君成按事幷使刺其僚君成不撓<lb/>
　於法不欺其僚盡心於所委不為之作蒿矢也仕宦<lb/>
　類如此故不達少時以謁宋景文公景文稱美之晚<lb/>
<pb n="KR2k0048_WYG_073-46b"/>
　獨好詩時出奇以自見觀古人得失閲世囏勤及其<lb/>
　所得意一用詩為囊橐熙寧乙夘在京師病卧昭得<lb/>
　坊呻吟皆詩其子補之榻前抄得比終畧成四十篇<lb/>
　蜀人蘇軾子瞻論其詩曰清源深靜如其為人濮陽<lb/>
　杜純孝錫狀曰哭君成者無不盡之哀皆知名長者<lb/>
　也子瞻名重天下孝錫行已有恥其於兄弟交遊有<lb/>
　古人難補之又好不朽事其文章有漢間風味於是<lb/>
　可望以名世君成之後殆其興乎故論譔其世出游<lb/>
<pb n="KR2k0048_WYG_073-47a"/>
　居婚宦使後有考銘詩以嘉其志願而不哀其逢君<lb/>
　成字也名某晁氏世載逺矣而中微有諱逈者事某<lb/>
　陵為翰林學承㫖以太子少保致仕諡文元生子執<lb/>
　政開封晁氏始顯君成曾王父諱迪贈刑部侍郎王<lb/>
　父諱宗簡贈吏部尚書父諱仲偃户部員外郎刑部<lb/>
　親文元母弟也夫人楊氏生一男則補之女嫁某官<lb/>
　張元弼進士柴<hi>一作葉</hi>助賈碩陳琦三幼在室補之以<lb/>
　元豐甲子十月乙酉葬君成於濟州任城之吕原其<lb/>
<pb n="KR2k0048_WYG_073-47b"/>
　詩曰不澡雪以姱清不闒墮以徒汙林麓江湖魚鳥<lb/>
　與為徒通邑大都冠蓋與同衢制行不羶人謂我愚<lb/>
　人爭也人為我非夫彼棄也吾趨彼汲汲也吾有餘<lb/>
　浮沈兮孔樂壽考兮不怍髙明兮悠長忽勢兮不可<lb/>
　作河濁兮濟清任丘兮佳城御風驂雲好游兮如平<lb/>
　生深其中廣其四旁可置守俾無有壞傷植松栢兮<lb/>
　茂好封爾後之人<lb/>
　　朝請大夫李公墓碣銘　　　　<hi>宋</hi>朱　熹<lb/>
<pb n="KR2k0048_WYG_073-48a"/>
　右朝請大夫李公諱縝字伯玉濟州鉅野人故駕部<lb/>
　郎中贈太子少傅諱景山之曾孫朝請大夫贈少師<lb/>
　諱瑑之孫而參知政事贈太師諱邴之嗣子也公之<lb/>
　家自少傅之第四子樂靜先生諱昭玘者學於髙郵<lb/>
　孫公覺眉山蘇公軾之門文甚髙而亷靜樂道不求<lb/>
　人知仕元祐及建中靖國中為起居舍人至太師公<lb/>
　遂以文字行中朝有重名於政宣之間及參建炎大<lb/>
　政又以忠節為詔所褒退而老於江湖之上餘二十<lb/>
<pb n="KR2k0048_WYG_073-48b"/>
　年當世益髙仰之公生有竒質警悟絶人年十二三<lb/>
　時賦盆池詩有疑於月相呑之句故相何卓一見嗟<lb/>
　賞既長益自值立務記覽為詞章其言奥雅靚深有<lb/>
　非一時文士所及者而深自閉匿惟恐人之或知也<lb/>
　性至孝事太師公及母和國夫人油油翼翼無故未<lb/>
　嘗輙去左右雖近出數里必取期以還少以父任補<lb/>
　承務郎監南嶽廟差充福建路轉運使幹辦公事再<lb/>
　除轉運使主管文字公以去親逺不欲行太師公强<lb/>
<pb n="KR2k0048_WYG_073-49a"/>
　遣之至官竟不一歲兩易主管敦宗院以歸未幾丁<lb/>
　内外艱服除連丐宗官舊秩及為崇道祠官退處於<lb/>
　家不復有仕進意蓋方是時秦丞相檜當國猜暴叵<lb/>
　測故家大族一罹飛語無不縻碎公雖棲遲冗散猶<lb/>
　懼不得脱於是益務潛晦息絶交遊雖親戚少見其<lb/>
　面如是累年人亦莫測其意也買園居第之東結廬<lb/>
　種樹翛然其間自號萬如居士而為之傳其詞曰居<lb/>
　士少知讀書通訓詁不能洽浹如當世儒者然亦無<lb/>
<pb n="KR2k0048_WYG_073-49b"/>
　所不讀其於授受必以義接物必以誠逕情直行不<lb/>
　屑毁譽雖仕宦連蹇不遂視一時儕輩官尊禄厚而<lb/>
　不肯一動其心為敦宗凡三十年官不易而家益貧<lb/>
　常誦其先訓曰與其有求於人曷若無欲於已與其<lb/>
　使人可賤不若以賤自安以是當官及家居未嘗求<lb/>
　人知而人之知之者嘗出於意外少慕阮思曠尚子<lb/>
　平之為人既孤買宅東隙地僅五畝為屋數楹植花<lb/>
　數十本竹百箇而置常所閲書數十卷朝夕徜徉於<lb/>
<pb n="KR2k0048_WYG_073-50a"/>
　其間雖金石絲竹之音姬嬙環珥之飾車馬旌旗之<lb/>
　列五鼎方丈之食不以易其樂性懶甚不喜為文酒<lb/>
　酣興廢時為詩以舒懷至其任意擊節慷慨自以為<lb/>
　未後於古人性謹宻而胸次蕭然無所適莫顧不喜<lb/>
　與俗子語稠人廣坐或終日不交一談而藜杖幅巾<lb/>
　率然乘興訪髙人勝士於閑暇時談世外法至或忘<lb/>
　歸間問祖師西來意指僅識其趣不能悟解也其胸<lb/>
　懷本趣蓋如此然知公者猶以為文不足而實有餘<lb/>
<pb n="KR2k0048_WYG_073-50b"/>
　也秦丞相死衆賢稍稍登用丞相陳魯公雅知公推<lb/>
　挽甚力而不能致乃白以為通判福州事而公已病<lb/>
　矣連帥汪公應辰亦知公賢禮敬之且不欲煩以事<lb/>
　公曰食焉而怠其事豈吾心哉力請得復奉祠以歸<lb/>
　居二年而卒時年五十有六隆興二年十二月某日<lb/>
　也公娶趙氏再娶馬氏子男二人諌承務郎訥從事<lb/>
　郎孫男一人啓宗將仕郎始公葬太師公泉州南安<lb/>
　縣石鼓山而指其北百餘步曰此吾之所歸也卒之<lb/>
<pb n="KR2k0048_WYG_073-51a"/>
　明年三月某日訥奉公柩藏焉又集公所為文十卷<lb/>
　梅百咏一編藏於家熹之先君子太史公嘗獲從太<lb/>
　史公遊而辱知焉及熹試吏泉之屬邑又得拜公函<lb/>
　丈每白事府下退輙詣公公必為置酒畱連竟日論<lb/>
　説古今商畧文字皆極其趣下至吏道物情利病纎<lb/>
　悉亦無不盡至於有所難言則其悼歎閔惻之情未<lb/>
　嘗不鬱然見於眉睫之間熹以是知公非真無意於<lb/>
　世者意公猶且進而有為也後三十年再至温陵而<lb/>
<pb n="KR2k0048_WYG_073-51b"/>
　拜公墓則其木拱矣俯仰今昔為之流涕蓋不惟荒<lb/>
　煙野草之悲亦以重歎公之終不遇也於是訥狀公<lb/>
　行來請銘熹不得辭乃為銘曰石史之德沖靖淵黙<lb/>
　太師之文泆為忠勲公承厥家克篤其慶惟德與文<lb/>
　既積而盛胡不逢遇達於事功浩其永歸閲此幽宫<lb/>
　萬如之篇公實自贊銘以昭之不暇有歎<lb/>
　　醇德先生墓表　　　　　　　<hi>金</hi>党懷英<lb/>
　先生諱去非字廣道上世東蒙人裔出琅琊諸王遷<lb/>
<pb n="KR2k0048_WYG_073-52a"/>
　居平陰之石硤其先世曾祖及祖臻考通皆有隱德<lb/>
　先生束髪知學問為文章不喜為進取計嘗試有司<lb/>
　不合即屏去舉業益探六經百家之言務為博贍精<lb/>
　詣雜取老莊釋氏諸書採其理要貫穿融㑹歸諸大<lb/>
　中要本於吾儒脩身養性之道自信而力行之其發<lb/>
　於情接於物者求諸古人或難焉郷人化服翕然咸<lb/>
　尊之先生無他營獨妻孥耕織以給伏臘弟子贄獻<lb/>
　資以惠人常居十八九人有求貸者先生不能給為<lb/>
<pb n="KR2k0048_WYG_073-52b"/>
　更貸諸富家約以時償及期其人以窶告先生曰信<lb/>
　可失乎賣田代償之棄其券不復問嘗適野有遺金<lb/>
　帛於路者為守視不去須其人還訪與之門人班忱<lb/>
　親老子稚不能朝夕女已及笄先生為辦籹具擇士<lb/>
　壻嫁之因以成家賴以婚娶者甚衆比隣有喪東出<lb/>
　則犯禁而衆不利南則隣者忌之西北則人居不可<lb/>
　行先生曰世安有死而不得葬者葬而害衆寧獨任<lb/>
　之乃壞其蠶室之壁出焉里中惡少嘗遇醉酒嫚罵<lb/>
<pb n="KR2k0048_WYG_073-53a"/>
　先生恬無愠色復引之坐罵益甚久之始去明日惡<lb/>
　少來謝先生為避不見或曰彼恃酒以逞謂宜少加<lb/>
　責誚奈何返避之先生曰彼之來既知過矣見之必<lb/>
　重其愧是以避也惡少聞之感服更折節為善先生<lb/>
　之教人皆因其材而勉其可至凡所答問得孔子教<lb/>
　仁教孝之意或挾他道見則就其所學而引之正有<lb/>
　問以釋氏之戒定慧道家之攝生者則對曰易之寂<lb/>
　然感通中庸之中和詩之思無邪非定慧與孔子答<lb/>
<pb n="KR2k0048_WYG_073-53b"/>
　顔淵視聽言動勿以非禮非戒歟易之慎言語節飲<lb/>
　食孟子之養心寡慾非攝生歟蓋未嘗深詆佛老而<lb/>
　其徒頗自棄其學而學焉先生制行不為崖異有請<lb/>
　焉無賢不肖必為之盡言或恠其不擇曰善者吾進<lb/>
　之不善者吾勉之誠均入於善奚必擇焉故受業於<lb/>
　門者人皆以為厚於已也先生殁門人議諡之皆曰<lb/>
　先生之德所謂大醇者非耶乃名曰醇德於是進士<lb/>
　楊好古以泰山先生李守純之狀與涿郡軍事判官<lb/>
<pb n="KR2k0048_WYG_073-54a"/>
　東平趙渢所錄事實來京師屬鄙文以表諸墓懷英<lb/>
　昔者宦遊東山是時東阿張子羽茌平馬定國奉符<lb/>
　王頤東平吳大方與其兄大年郭弼趙憲懿申公綽<lb/>
　諸公與先生相友善講論道義援據古今以孔孟所<lb/>
　傳為諸儒倡其後出者聞於朝處者行於郷雖隱顯<lb/>
　不同而皆以先生為歸諸公相繼去也幾二十年先<lb/>
　生獨無恙其力道益强傳道益𢎞信於人者益著士<lb/>
　大夫聞先生之名過者必見車者必式石硤舊以安<lb/>
<pb n="KR2k0048_WYG_073-54b"/>
　樂名鄉後邑之賢者改曰居賢著其行也先生有曰<lb/>
　君子得志則行道不得志則明道不必與邪説辯辯<lb/>
　而勝尤激怒之其害道滋甚故孰将闢之寧自翼之<lb/>
　孰将驅之寧自扶之邪説之勝久矣善為道者其在<lb/>
　扶而翼之與蓋與韓愈歐陽修同所以行之或異二<lb/>
　子達而顯其用力易故決以剛先生窮而約其用力<lb/>
　難故順以化所遭者然也君子論其功與二子表裡<lb/>
　云先生性非書無所好晚歲搆堂曰困拙日以名教<lb/>
<pb n="KR2k0048_WYG_073-55a"/>
　自樂蓋得於性命之説為深死生之際泊如也大定<lb/>
　二十四年十二月二十二日終於家享年八十有四<lb/>
　諸孤與門人以明年正月二十五日奉先生之喪葬<lb/>
　於三山先塋之側先生前是用年得官九品及葬遂<lb/>
　以其服禮也葬之日四方來送者三千餘人叢立巨<lb/>
　崖為崩嗚呼異哉銘曰古學搶攘道布裂淫慝汨性<lb/>
　資剽竊已潰不支矧可遏或激其瀾益善決惟韓歐<lb/>
　陽道未溺偉哉先生復世出所遭雖殊用則一守經<lb/>
<pb n="KR2k0048_WYG_073-55b"/>
　㑹異正途闢有來歸之使順適儒雅振振彼鄉邑童<lb/>
　兒知書曰成德噫天生賢鮮遏抑惟窮而隱徒乃集<lb/>
　嶽神降靈要終嗇劃然響裂應萎哲三山泉如隱封<lb/>
　鬛不亡者存此其息髙風凛然世所式以詔後人視<lb/>
　兹石<lb/>
　　尚寶司丞孟秋墓碑　　　　　<hi>明</hi>姚思仁<lb/>
　今學士大夫言聖賢之學者皆曰齊魯復有孟子蓋<lb/>
　謂我疆先生云先生諱秋字子成號我疆世為山東<lb/>
<pb n="KR2k0048_WYG_073-56a"/>
　茌平人上世有諱通者徙居安平鎮通生鳳鳳生先<lb/>
　生先生生而有大志慧識過人讀書通大義里師授<lb/>
　毛經至桑間濮上棄去不竟學聞其邑宏山張公為<lb/>
　陽明家言執弟子禮問業學尚書得明目達聰語灑<lb/>
　然有悟發憤下帷謝絶一切即家徒壁立宴如也會<lb/>
　安成鄒公善督學山東太平周公怡僉臬事講學貢<lb/>
　院得先生大奇之曰孟生固自超也弁諸生首自以<lb/>
　為得先生晚庚午舉順天辛未成進士先生雖早貴<lb/>
<pb n="KR2k0048_WYG_073-56b"/>
　絶不以氣色臨人居京師不與流輩伍<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>交驩孟公<lb/>
　化鯉既得昌黎令下車問疾苦誓以不父母吾民者<lb/>
　有如日會昌黎邊邑驛傳徭役糧馬鞭甲繁興一切<lb/>
　為民更始為之器械以傋之為之警邏以候之為之<lb/>
　城池以禦之徭役則省猾吏則詰異才則㧞幽隱則<lb/>
　察公署黌宫則脩掣二百年夙弊一旦苗䅶而髪櫛<lb/>
　之社稷之利也父老胥相慶曰吾邑侯吾邑侯其斯<lb/>
　謂古之循良也與哉其得民之深有如此暇則進諸<lb/>
<pb n="KR2k0048_WYG_073-57a"/>
　生三十餘人講良知學自以俸餘館穀不費縣官錢<lb/>
　謂昌黎為郷先正刻韓文以眎諸生先生心如太虚<lb/>
　視世界浮雲毫無芥蔕雖居邊圉繁邑未嘗一日掇<lb/>
　講與諸生盟必先行而後文制外以兼内講肄以端<lb/>
　其習考覈以程其規標的以大其業𢎞博以邃其思<lb/>
　抑揚以厲其志金玉以宣其情夏楚以鼔其氣久之<lb/>
　士憮然若失也勃而變已翕而從翻然而革先生忻<lb/>
　忻曰吾教行矣又惸惸與民休息即不為巧宦猶不<lb/>
<pb n="KR2k0048_WYG_073-57b"/>
　失令名諸臺薦以十數上僅得大理評去之日父老<lb/>
　泣畱遮道時有鹿銜先生裾亦若有戀戀者父老為<lb/>
　樹碑以識不忘㝷從祀名宦先生小試於邑邑皆弦<lb/>
　歌也署廷尉兩載以廷尉天下平讞獄惟允贈父如<lb/>
　其官母孺人先生榮及先世矣己夘轉職方領山海<lb/>
　關是時關政久弛妙簡才望首以往奏給特勅蓋異<lb/>
　數也先生至嚴譏察裁供應竟為其司官忌遂萋菲<lb/>
　而巧詆之辛巳以考功令調外衆論譁然先生無愠<lb/>
<pb n="KR2k0048_WYG_073-58a"/>
　色乃乞休歸特復過昌黎昌黎士人執禮愈恭使非<lb/>
　有盛德入人安能如是耶渡灤江作歌欷歔與士人<lb/>
　别泣數行下抵家卜築家南二十里許徜洋其間有<lb/>
　終焉之志日課子若徒博刺羣籍剖難析疑側弁而<lb/>
　吟曰長林豐草吾以適吾適也自是先生道益尊矣<lb/>
　賢士大夫道安平式廬詣謁干旄相望或依依數日<lb/>
　不能去甲申以直指黄公薦起刑部主事㝷陞員外<lb/>
　郎丙戌遷尚寶丞公餘即聚陽和諸公究竟理道殆<lb/>
<pb n="KR2k0048_WYG_073-58b"/>
　無虚日縉紳先生以一領罄咳為快己丑陞本司少<lb/>
　卿浹旬而卒嗚呼傷哉先生篤學力行苦節清脩以<lb/>
　名儒特聞以亷吏令終治縣縣治治獄獄理司馬馬<lb/>
　蕃司刑刑清司璽璽慎投之所向恢恢乎游刃而解<lb/>
　然本之所由來矣夫先王之學其本以治心其緒餘<lb/>
　以治天下國家先生事業炳當時蓋其學之緒餘也<lb/>
　先是先生奉命衡府便道里舍撫臺李公過先生於<lb/>
　家凡三宿梵寺訂盟儒經翼是時年已六十矣而神<lb/>
<pb n="KR2k0048_WYG_073-59a"/>
　益王時時誦孔孟書不少衰間得聖賢片言隻字有<lb/>
　契於心隨筆之以示後人當昌黎入覲時為耿楚侗<lb/>
　先生鄭重其論心曰心體本自澄徹一克於已便生<lb/>
　翳障蓋真如的的一齊現前如如而玅自在必克復<lb/>
　而復言仁則宣父何不以克伐仁原憲耶謂顔子合<lb/>
　下便是復禮其不以血肉視心以靈源視心先生之<lb/>
　學粹矣孟公化鯉稱其河流為澹衡度為平庶幾知<lb/>
　先生者哉所著有二明一脈明儒經翼戰國䇿畧昌<lb/>
<pb n="KR2k0048_WYG_073-59b"/>
　黎文選行於世先生以五日生後贈評事以是日卒<lb/>
　故終身於是日不為讌集乃孺子慕也事其兄友愛<lb/>
　篤至雖老且貴若不敢鴈行進者享年六十五卒之<lb/>
　日不及殮傷哉貧也友人為治棺具其斯為清白吏<lb/>
　與不佞觀風齊魯得先生遺行文諸麗牲之石表之<lb/>
　曰有明儒宗我疆孟先生之墓<lb/>
　　孝婦冡碑　　　　　　　　　<hi>明</hi>張景華<lb/>
　孝之道大矣哉經曰夫孝天之經也地之義也人之<lb/>
<pb n="KR2k0048_WYG_073-60a"/>
　行也吕氏春秋曰凡理國家者必先務本莫過於孝<lb/>
　夫孝三皇五帝之本務而萬事之綱紀也執一術而<lb/>
　百善至其道非𦕈小矣若漢東海之婦以孝稱非女<lb/>
　中之舜參耶按漢史于定國傳載東海有孝婦者少<lb/>
　寡無子養姑甚謹姑欲嫁之不肯姑謂鄰人曰婦事<lb/>
　我勤苦我哀其無子守寡也久以老累壯奈何後自<lb/>
　縊死姑女告吏婦殺我母吏捕孝婦孝婦辭不殺吏<lb/>
　驗治孝婦自誣服且獄上府定國父于公時為郡決<lb/>
<pb n="KR2k0048_WYG_073-60b"/>
　曹以為此婦養姑十餘年以孝聞必不殺也太守不<lb/>
　聽于公爭之不能得乃抱其具獄哭於府因辭疾去<lb/>
　太守竟論殺孝婦郡中枯旱三年後太守至卜筮其<lb/>
　故于公曰孝婦不當死前守强斷之咎儻在是乎於<lb/>
　是太守殺牛自祭孝婦冡因表其墓天立大雨歲熟<lb/>
　郡中以此大重于公苐不知何以失其姓氏縣志謂<lb/>
　竇姓者未然也嗚呼予於此益見孝道之大而天人<lb/>
　相與之際㨗於影響矣堪輿𣺌邈人生其間海之杯<lb/>
<pb n="KR2k0048_WYG_073-61a"/>
　水倉之稊米耳若婦盡孝顧䝉不孝之戮天即為之<lb/>
　枯旱三年及其誣辯而事顯也天雨一人之身其孝<lb/>
　至於動天地感鬼神道有大於孝者乎天也人也高<lb/>
　下大小勢若離逖然逆天則旱順天則雨有感必應<lb/>
　無毫髪爽天人之理果有異乎因思夫天下之事常<lb/>
　若變兩端而已孔子曰五刑之屬三千而罪莫大於<lb/>
　不孝婦之以不孝死亦事之至變者也天道福善禍<lb/>
　淫安在哉雖然亦千百中之一二耳使天道又懵無<lb/>
<pb n="KR2k0048_WYG_073-61b"/>
　知焉逆弗旱順弗雨為善者可怠歟是故君子為善<lb/>
　惟求盡其分之當然得失利害之不在我者無恤也<lb/>
　孝婦以誣受戮人皆寃之然其心俯仰無愧亦含笑<lb/>
　入地矣詎知其寃乎予於此復有説焉凡禍福之來<lb/>
　有所自君子不恃智以防之恃其無致禍患之道耳<lb/>
　孝婦之誣所以成之者人也姑氏昧於愛郡守失於<lb/>
　察脱姑氏知守節之可尚不自斃而昧於愛郡守知<lb/>
　于公之平恕不偏聽而失於察孝婦何自䝉誣哉此<lb/>
<pb n="KR2k0048_WYG_073-62a"/>
　又可以為古今鑒也沂二守李君秉玉山人來署縣<lb/>
　事詣冡致祀惟見冡前有東藩憲副吉豐公最躬書<lb/>
　漢孝婦冡四大字勒諸石而其事之顛末無文以載<lb/>
　之還請於予曰漢孝婦名與天地相悠久冡獨無文<lb/>
　以揭揚之亦一大缺典也何以風名教予久蓄世道<lb/>
　之感聞而大韙其義傳曰言之無文行之不逺不揣<lb/>
　無文敬為之記<lb/>
　　李文襄公墓碑　　　　　　<hi>國朝</hi>田　雯<lb/>
<pb n="KR2k0048_WYG_073-62b"/>
　凡忠臣之道有二端焉為其易者裂膽隳肝有死無<lb/>
　二為其難者開疆復土為國建功是以卞氏效忠不<lb/>
　辨武庫之績尸鄉表節何如麟閣之圖若夫澤被生<lb/>
　靈勲蓋天下樹銅表跡刻石紀功我朝以來惟文襄<lb/>
　公斯為烈矣癸丑之歲一杯釋權三方遘亂滇為禍<lb/>
　始閩造釁端非關家令吳楚削地之章不學陳平雲<lb/>
　夢偽遊之計驪山英布本自黥徒南越尉陀翻思帝<lb/>
　制朝廷蕃屏是寄匪賢勿居范瀋陽公總制八閩李<lb/>
<pb n="KR2k0048_WYG_073-63a"/>
　武定公總制三浙東南委任僉曰得人逆賊耿氏反<lb/>
　易天綱斷兹地軸星精亂動海水羣飛脣齒之間志<lb/>
　殱於越鋒鏑之下氣奪句吳瀋陽公餌雪餐氊節旄<lb/>
　盡落關河嚴隔首尾十載頭㑹箕斂家家自謂供軍<lb/>
　握璽探符人人志輕當璧公命世應期匡時作宰髙<lb/>
　崖千丈澄波萬頃運山海於襟期擎吳越於懷抱身<lb/>
　先則闔境胥安交綏則萬人待命慷慨歃辭丹誠貫<lb/>
　日意氣吐而風雲升嘯咤生而江河止使悲思之嶺<lb/>
<pb n="KR2k0048_WYG_073-63b"/>
　絶勝秦關荔枝之園終還夏物伏<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>鼓血上徹於天<lb/>
　揚麾從公聲振於野江山同官渡之邱天末盛昆陽<lb/>
　之戰既自天南不競有北方投屬國将還江淮欲徙<lb/>
　方當走餘善之頭顱歸馬公於同日不謂蠭蠆猶毒<lb/>
　豺牙競噬纍囚釁社原野脂膏嗚呼子能死之我必<lb/>
　能復之忠孝之節臣子之分圖其大者何其難焉惟<lb/>
　公一舉而返章安再戰而達歐冶砰轟震地如烈火<lb/>
　之遇鴻毛硠磕隱天若激水之投巖石衡琱戈而見<lb/>
<pb n="KR2k0048_WYG_073-64a"/>
　使者執金豉而問賊臣俄而谷靜山空氷消霧散雖<lb/>
　陳寶應之懸首建業王審知之納版洛陽以今方之<lb/>
　魯何足喻自出擁千旄入叅衡鏡三公絶迹七十懸<lb/>
　車神仙之術未守庚申天道周星窮於甲戌公薨春<lb/>
　秋七十有三<lb/>
天子坐雲臺而念舊臣聞鼓鼙而思將帥有<lb/>
詔褒哀為之不舉嗚呼以今康熙三十六年丁丑<lb/>
賜葬東原胡夫人祔焉禮也案公姓李氏諱之芳號鄴<lb/>
<pb n="KR2k0048_WYG_073-64b"/>
　園山東武定州人自丁亥成進士凡<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>浙者四以中<lb/>
　丞之職讞獄而著清聲以行臺之任麾兵而保重障<lb/>
　累部曹歴御史登尚書位宰相處人倫之要職據操<lb/>
　撮之雄管並皆直詞抗節埀露難書鴻名偉功懸針<lb/>
　不盡與夫先世簪纓子姓銓叙平生髙行夙昔善言<lb/>
　公本傳年譜墓志已悉書之此則並所畧焉何則譬<lb/>
　猶洪鐘萬鈞不計錚錚之積響崑崙九派寧數涓涓<lb/>
　之長流余所以表其大端永埀貞石云爾<lb/>
<pb n="KR2k0048_WYG_073-65a"/>
　　顔檢討墓誌銘　　　　　　<hi>國朝</hi>田　雯<lb/>
　康熙戊寅某月日日講官起居注兼翰林院檢討顔<lb/>
　公卒公諱光斆字學山曲阜人其先世復聖之裔之<lb/>
　推而下數十傳迄公曾祖嗣化多隱德祖允紹河間<lb/>
　太守父伯璟敦詩説禮以家訓淑其子弟聲著齊魯<lb/>
　間公少負異才措志墳籍以戊辰進士官翰林壬申<lb/>
　會講官闕員<lb/>
上遴文學最優者掌院臣以公名進<lb/>
<pb n="KR2k0048_WYG_073-65b"/>
召問者再授日講起居注兼翰林院檢討癸酉典浙江<lb/>
　鄉試復得人稱<lb/>
㫖<lb/>
上嘉其亷明旋命提調浙江學政甫報竣疾作還<lb/>
朝浹旬亟上章乞歸卒於家卒之夕語家人曰重膺<lb/>
　異數莫報涓埃所云未效風霜勁空慙雨露私也公<lb/>
　夙昭士譽蚤冠藝林遒文麗藻方駕曹王英時俊邁<lb/>
　聯横鮑謝世之競言文章者闚其户牖聆其謦欬若<lb/>
<pb n="KR2k0048_WYG_073-66a"/>
　升闕里之堂登龍門之阪矣以故兩操月旦疊聽越<lb/>
　吟水鏡歎其空明四知凛其介氣使顧盻者倍價剪<lb/>
　拂者長鳴浙之人士社祀庚桑家奉朱邑俗有為蜉<lb/>
　蝣之撼作薏苡之疑者知音既稀真賞殆絶於公奚<lb/>
　損焉公靈姿妙悟尤精琴理嘗曰琴之失傳久矣今<lb/>
　之鼔琴何殊箏笛吾數年後當别有譜䕫曠接響頗<lb/>
　有餘慙孔翠羣翔豈不多愧嗚呼公亦奇矣公至孝<lb/>
　官翰林時迎養母於京邸僦居陋巷竭事甘毳友人<lb/>
<pb n="KR2k0048_WYG_073-66b"/>
　贈言曰每向髙堂憂菽水何嘗太史不簞瓢傷公之<lb/>
　貧也今藐爾諸孤葛衣負薪家徒立壁則公之亷可<lb/>
　知矣昔人云如此人曾不得四十豈仁者不壽自公<lb/>
　好學之祖已然歟如學山者復何愛吾犀塵尾耶公<lb/>
　之兄曰淡園脩來兩先生淡園以翰林今方為河東<lb/>
　鹺使脩來吏部郎拱木已積風流頓盡余追憶少壯<lb/>
　時與淡園脩來交公方作竹馬戲耳歴幾何年溘焉<lb/>
　朝露玉樓有召遽赴夜臺文通多才偏奪古錦從修<lb/>
<pb n="KR2k0048_WYG_073-67a"/>
　來於地下弟勸兄酬吟魂不孤矣嗟乎龍蛇之歳已<lb/>
　傷脩來山河云邈復悼學山匠石廢斤於郢人牙生<lb/>
　輟弦於鍾子日經黄公酒壚不得與阮嵇同飲寧不<lb/>
　悲哉公配孔氏封孺人三子肇亮肇亭肇亹三女某<lb/>
　年月日葬於<hi>闕</hi>之原銘曰顔氏之子才孤標兄弟羅<lb/>
　立如斗杓季方挺抜真詞豪文章卓犖較莊騷程才<lb/>
　擁傳馬蕭蕭㹠鼉風雨錢塘潮成蹊桃李一握笑<hi>古叶</hi>
　諸生排列求其曹上下仙的與神囂㑂如且饑心神<lb/>
<pb n="KR2k0048_WYG_073-67b"/>
　勞鳳衰雉噫山之幽<hi>叶</hi>
                    <graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>
                    <graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>齕齕鬼相招引歸天上<lb/>
　遊逍遙風檣陣馬生狂飈遺文墜翰㭊花多<hi>叶</hi>漫愁<lb/>
　石泐防金銷凸墳四尺眠林丘<hi>叶</hi>服鳥半夜鳴啾啾<lb/>
　<hi>叶</hi>落日没鶻天宇髙松髯蔍䔩埀材臯讄辭鋟石涕<lb/>
　泗交過其下者心鬱陶<lb/>
　　附<hi>雜著</hi>
　　顔氏家訓　　　　　　　　<hi>北齊</hi>顔子推<lb/>
　自古明王聖帝猶須勤學况凡庶乎此事徧於經史<lb/>
<pb n="KR2k0048_WYG_073-68a"/>
　吾亦不能鄭重聊舉近世切要以終寤汝耳士大夫<lb/>
　子弟數歲已上莫不被教多者或至禮傳少者不失<lb/>
　經論及至冠婚體性稍定因此天機倍須訓誘有志<lb/>
　尚者遂能磨礪以就素業無履立者自兹墮慢便為<lb/>
　凡人人生在世會當有業農民則計量耕稼商賈則<lb/>
　計論貨賄工巧則致精器用伎藝則深思法術武夫<lb/>
　則慣習弓馬文士則講議經書多見士大夫恥涉農<lb/>
　商羞務工技射既不能穿札筆則纔記姓名飽食醉<lb/>
<pb n="KR2k0048_WYG_073-68b"/>
　酒忽忽無事以此銷日以此終年或因家世餘緒得<lb/>
　一階半級便謂為足安能自苦及有吉凶大事議論<lb/>
　得失䝉然張口如坐雲霧公私宴集談古賦詩塞黙<lb/>
　低頭欠伸而已有識旁觀代其入地何惜數年勤學<lb/>
　長受一生愧辱哉梁朝全盛之時貴游子弟多無學<lb/>
　術至於諺云上車不落則著作體中何如則秘書無<lb/>
　不熏衣剃面傅粉施朱駕長簷車跟髙齒屐坐棊子<lb/>
　方褥憑斑絲隱囊列器玩於左右從容出入望若神<lb/>
<pb n="KR2k0048_WYG_073-69a"/>
　仙明經求第則顧人答䇿三九公讌則假手賦詩當<lb/>
　爾之時亦快士也及離亂之後朝市遷革銓衡選舉<lb/>
　非復曩者之親當路秉權不見昔時之黨求諸身而<lb/>
　無所得施之世而無所用披褐而喪珠失皮而露質<lb/>
　兀若枯木泊若窮流孤獨戎馬之間轉死溝壑之際<lb/>
　當爾之時誠駑才也有學藝者觸地而安自荒亂已<lb/>
　來諸見俘者雖百世小人知讀論語孝經者尚為人<lb/>
　師雖千載冠冕不曉書記者莫不耕田養馬以此觀<lb/>
<pb n="KR2k0048_WYG_073-69b"/>
　之安可不自勉耶若能常保數百卷書千載終不為<lb/>
　小人也夫明六經之指涉百家之書縱不能增益德<lb/>
　行敦厲風俗猶為一藝得以自資父兄不可常依郷<lb/>
　國不可長保一旦流離無人庇蔭當自求諸身耳諺<lb/>
　曰積財千萬不如薄伎在身伎之易習而可貴者無<lb/>
　過讀書也世人不問愚智皆欲識人之多見事之廣<lb/>
　而不肯讀書是猶求飽而懶營饌欲暖而惰裁衣也<lb/>
　夫讀書之人自羲農以來宇宙之下凡識幾人凡見<lb/>
<pb n="KR2k0048_WYG_073-70a"/>
　幾事生民之成敗好惡固不足論天地所不能藏鬼<lb/>
　神所不能隱也有客難主人曰吾見强弩長㦸誅罪<lb/>
　安民以取公侯者有矣文義習史匡時富國以取卿<lb/>
　相者有矣學備古今才兼文武身無禄位妻子饑寒<lb/>
　者不可勝數安足貴學乎主人對曰夫命之窮達猶<lb/>
　金玉木石也脩以學藝猶磨瑩雕刻也金玉之磨瑩<lb/>
　自美其鑛璞木石之段塊自醜其雕刻安可言木石<lb/>
　之雕刻乃勝金玉之鑛璞哉不得以有學之貧賤比<lb/>
<pb n="KR2k0048_WYG_073-70b"/>
　於無學之富貴也且負甲為兵咋筆為吏身死名滅<lb/>
　者如牛毛角立傑出者如芝草握素披黄吟道詠德<lb/>
　苦辛無益者如日蝕逸樂名利者幾秋荼豈得同年<lb/>
　而語矣且又聞之生而知之者上學而知之者次所<lb/>
　以學者欲其多智明達耳必有天才抜羣出類為将<lb/>
　則闇與孫武吳起同術執政則懸得管仲子産之教<lb/>
　雖未讀書吾亦謂之學矣今子雖不能然不師古之<lb/>
　踪跡猶䝉被而卧耳人見隣里親戚有佳快者使子<lb/>
<pb n="KR2k0048_WYG_073-71a"/>
　弟慕而學之不知使學古人何其蔽也哉世人但知<lb/>
　跨馬被甲長弰强弓便云我能為将不知明乎天道<lb/>
　辨乎地利比量逆順鑒達興亡之妙也但知承上接<lb/>
　下積財聚穀便云我能為相不知敬鬼事神移風易<lb/>
　俗調節陰陽薦舉賢聖之至也但知私財不入公事<lb/>
　夙辦便云我能治民不知誠已刑物執轡如組反風<lb/>
　滅火化鴟為鳳之術也但知抱令守律早刑晩舍便<lb/>
　云我能平獄不知同轅觀罪分劍追財假言而奸露<lb/>
<pb n="KR2k0048_WYG_073-71b"/>
　不問而情得之察也爰及農工商賈厮役奴𨽻釣魚<lb/>
　屠肉飯牛牧羊皆有先達可為師表博學求之無不<lb/>
　利於事也夫所以讀書學問本欲開心明目利於行<lb/>
　耳未知養親者欲其觀古人之先意承顔怡聲下氣<lb/>
　不憚劬勞以致甘腝惕然慚懼起而行之也未知事<lb/>
　君者欲其觀古人之守職無侵見危授命不忘誠諫<lb/>
　以利社稷惻然自念思欲效之也素驕奢者欲其觀<lb/>
　古人之恭儉節用卑以自牧禮為教本敬者身基瞿<lb/>
<pb n="KR2k0048_WYG_073-72a"/>
　然自失斂容抑志也素鄙恡者欲其觀古人之貴賤<lb/>
　輕財少思寡慾忌盈惡滿賙窮卹匱赧然悔恥積而<lb/>
　能散也素暴悍者欲其觀古人之小心黜已齒弊舌<lb/>
　存含垢藏疾尊賢容衆薾然沮喪若不勝衣也素怯<lb/>
　懦者欲觀古人之達生委命强毅正直立言必信求<lb/>
　福不回勃然奮厲不可恐懾也歴兹以往百行皆然<lb/>
　縱不能淳去泰去甚學之所知施無不達世人讀書<lb/>
　者但能言之不能行之忠孝無聞仁義不足加以斷<lb/>
<pb n="KR2k0048_WYG_073-72b"/>
　一條訟不必得其理宰千户縣不必理其民問其造<lb/>
　屋不必知楣横而棁竪也問其為田不必知稷早而<lb/>
　黍遲也吟笑談謔諷詠詞賦事既優閒材增迂誕軍<lb/>
　國經綸畧無施用故為武人俗吏之所詆嗤良由是<lb/>
　乎夫學者所以求益耳見人讀數十卷書便自髙大<lb/>
　凌忽長者輕慢同列人疾之如仇敵惡之如鴟梟如<lb/>
　此以學自損不如無學也古之學者為已以補不足<lb/>
　也今之學者為人但能説之也古之學者為人行道<lb/>
<pb n="KR2k0048_WYG_073-73a"/>
　以利世也今之學者為已脩身以求進也夫學者猶<lb/>
　種樹也春翫其華秋登其實講論文章春華也脩身<lb/>
　利行秋實也人生小幼精神專利長成已後思慮散<lb/>
　逸固須早教勿失機也吾七歲時誦靈光殿賦至於<lb/>
　今日十年一理猶不遺忘二十之外所誦經書一月<lb/>
　廢置便至荒蕪矣然人有坎壈失於盛年猶當晩學<lb/>
　不可自棄孔子云五十以學易可以無大過矣魏武<lb/>
　袁遺老而彌篤此皆少學而至老不倦也曾子七十<lb/>
<pb n="KR2k0048_WYG_073-73b"/>
　乃學名聞天下荀卿五十始來遊學猶為碩儒公孫<lb/>
　𢎞四十餘方讀春秋以此遂登丞相朱雲亦四十始<lb/>
　學易論語皇甫謐二十始授孝經論語皆終成大儒<lb/>
　此並早迷而晩寤也世人婚冠未學便稱遲暮因循<lb/>
　面牆亦為愚爾幼而學者如日之光老而學者如秉<lb/>
　燭夜行猶賢乎瞑目而無見者也學之興廢隨世輕<lb/>
　重漢時賢俊皆以一經𢎞聖人之道上明天時下該<lb/>
　人事用此致卿相者多矣末俗已來不復爾空守章<lb/>
<pb n="KR2k0048_WYG_073-74a"/>
　句但誦師言施之世務殆無一可故士大夫子弟皆<lb/>
　以博涉為貴不肯專儒梁朝皇孫以下總丱之年必<lb/>
　先入學觀其志尚出身已後便從文吏畧無卒業者<lb/>
　冠冕為此者則有何允劉瓛明山賓周捨朱异周宏<lb/>
　正賀琛賀革蕭子政劉縚等兼通文史不徒講説也<lb/>
　洛陽亦聞崔浩張偉劉芳鄴下又見邢子才四儒者<lb/>
　雖好經術亦以才博擅名如此諸賢故為上品以外<lb/>
　率多田里閒人音辭鄙陋風操蚩拙相與專固無所<lb/>
<pb n="KR2k0048_WYG_073-74b"/>
　堪能問一言輙酬數百責其指歸或無要會鄴下諺<lb/>
　云博士買驢書券三紙未有驢字使汝以此為師令<lb/>
　人氣塞孔子曰學也禄在其中矣今勤無益之事恐<lb/>
　非業也夫聖人之書所以設教但明練經文粗通注<lb/>
　義常使言行有得亦足為人何必仲尼居即須兩紙<lb/>
　疏義燕寢講堂亦復何在以此得勝寜有益乎光陰<lb/>
　可惜譬諸逝水當博覽機要以濟功業必能兼美吾<lb/>
　無間焉俗問儒士不涉羣書經緯之外義疏而已吾<lb/>
<pb n="KR2k0048_WYG_073-75a"/>
　初入鄴與博陵崔文彦交游嘗説王粲集中難鄭𤣥<lb/>
　尚書事崔轉為諸儒道之始将發口懸見排蹙云文<lb/>
　集止有詩賦銘誄豈當論經書事乎且先儒之中未<lb/>
　聞有王粲也崔笑而退竟不以粲集示之魏收之在<lb/>
　議曹與諸博士議宗廟事引據漢書博士笑曰未聞<lb/>
　漢書得証經術魏便忿怒多不復言取韋𤣥成傳擲<lb/>
　之而起博士一夜共披㝷之達明乃來謝曰不謂𤣥<lb/>
　成如此口也<lb/>
<pb n="KR2k0048_WYG_073-75b"/>
　　獲麟解　　　　　　　　　　<hi>唐</hi>韓　愈<lb/>
　麟之為靈昭昭也詠於詩書於春秋雜出於傳記百<lb/>
　家之書雖婦人女子皆知其為祥也然麟之為物不<lb/>
　畜於家不恒有於天下其為形也不類非若馬牛犬<lb/>
　豕豺狼麋鹿然然則雖有麟不可知其為麟也角者<lb/>
　吾知其為牛鬛者吾知其為馬犬豕豺狼麋鹿吾知<lb/>
　其為犬豕豺狼麋鹿惟麟也不可知不可知則其謂<lb/>
　之不祥也亦宜雖然麟之出必有聖人在乎位麟為<lb/>
<pb n="KR2k0048_WYG_073-76a"/>
　聖人出也聖人者必知麟麟之果不為不祥也又曰<lb/>
　麟之所以為麟者以德不以形若麟之出不待聖人<lb/>
　則謂之不祥也亦宜<lb/>
　　仲尼不歴聘解　　　　　　　<hi>唐</hi>李　翺<lb/>
　學者多稱仲尼歴聘不遇吾謂仲尼觀禮行道不歴<lb/>
　聘不遇也夫二國交驩曰聘以臣使於君亦曰聘男<lb/>
　輸財於女國薦帛於士皆曰聘故無財與無君國之<lb/>
　命不曰聘也當德蝕衰周道徂七國蓋仲尼傷禮樂<lb/>
<pb n="KR2k0048_WYG_073-76b"/>
　不起是以學韶於齊求師於周将欲聚義以鏡國張<lb/>
　仁以羅俗使明□為宗資也且去魯適衛蓋辭在於<lb/>
　士矣自宋至鄭殆非臣矣絶糧於陳蔡亦無財笑官<lb/>
　至司冦果不為士安謂聘哉吾聞夫子觀夏道則之<lb/>
　杞觀殷道則之宋較是而言雖他國可知也安謂歴<lb/>
　聘哉<lb/>
　　答濟為瀆問　　　　　　　　　李　甘<lb/>
　北諸侯來朝過温温令送於温指問水名令曰濟也<lb/>
<pb n="KR2k0048_WYG_073-77a"/>
　侯曰豈濟瀆邪令復曰然侯曰河無望也其横千里<lb/>
　渾猛如漲無風或毁舩殺人得清淇洹漳之水不加<lb/>
　深别為九河不加狹彼所以為瀆也今盡濟水之力<lb/>
　載數石之舟廣不能横深不能浮而曰與河同霛等<lb/>
　秩吾不識先王班祀之意也令曰濟南去數十里過<lb/>
　河矣寡介如此馳狂濁中未嘗波渝氣奪别河而潛<lb/>
　積沙連塊千里不壓不翳益壯其流帥汶而東終能<lb/>
　發山輸海此其所以為瀆也今河負其强大自積石<lb/>
<pb n="KR2k0048_WYG_073-77b"/>
　不捷趨海往來戎狄間脅涇渭澧漆汾洛伊沁之水<lb/>
　以滋其暴決愁民生中土患勢逆曲多窮始歸海此<lb/>
　皆濟水所羞也執事豈以大為賢乎諸侯黙然<lb/>
　　讀孟嘗君傳　　　　　　　　<hi>宋</hi>王安石<lb/>
　世皆稱孟嘗君能得士士以故歸之而卒賴其力以<lb/>
　脱於虎豹之秦嗟乎孟嘗君特雞鳴狗盜之雄耳豈<lb/>
　足以言得士不然擅齊之强得一士焉宜可以南面<lb/>
　而制秦尚何取雞鳴狗盜之力哉夫雞鳴狗盜之出<lb/>
<pb n="KR2k0048_WYG_073-78a"/>
　其門此士之所以不至也<lb/>
　　聖檜辭　　　　　　　　　　<hi>明</hi>李　傑<lb/>
　𢎞治乙未歲六月十六日闕里孔子廟災先聖手植<lb/>
　檜燬焉京師士大夫聞之罔不驚惋且曰廟貌脩復<lb/>
　我皇上崇儒右文諒不容緩但兹檜不可復得惜哉<lb/>
　予考之誌書手植檜枯於晉復榮於隋又枯於唐復<lb/>
　榮於宋元初紫陽楊奐東遊記中云金貞祐兵火焚<lb/>
　撅無復子遺好事者或為聖像或為簪笏而香氣特<lb/>
<pb n="KR2k0048_WYG_073-78b"/>
　異是則宋時復榮之檜至是不復存矣後八十一歲<lb/>
　為至元三十一年復生於故處教授張<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>為銘以識<lb/>
　之今所燬者即此檜也然則他日之復生其可必也<lb/>
　夫為辭以弔之曰維兹之檜兮鬱乎叅天蒼色屹立<lb/>
　兮廟門之前右枝符坤兮左榦象乾膚文隱起兮一<lb/>
　如紏纒迴柯偃蹇兮蛟龍屈盤蔽虧日月兮凌厲風<lb/>
　煙嘉種特異兮材良孔堅根蟠厚土兮下入九泉尼<lb/>
　山培根兮泗水滋源鍾靈孕秀兮餘二千年是惟先<lb/>
<pb n="KR2k0048_WYG_073-79a"/>
　聖之所手植兮夫豈常木之可比肩載枯載榮兮凡<lb/>
　幾生意常存兮不死日月光食兮重明甲子數窮兮<lb/>
　復起嗟兹檜之被燬兮元氣鬱而藴精迨靈雨之既<lb/>
　零兮萌孽勃乎其奮興惟聖道之光大兮與天地而<lb/>
　同久冀兹檜之復生兮歴萬年而不朽<lb/>
　<lb/>
　<lb/>
　<lb/>
<pb n="KR2k0048_WYG_073-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山東通志卷三十五之二十<lb/>
</p>
<p>
</p>
  </div>
</body>
</text>
</TEI>
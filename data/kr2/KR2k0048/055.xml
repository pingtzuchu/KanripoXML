<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之三</head> <lb/>
    <p>
<pb n="KR2k0048_WYG_055-1a"/>
欽定四庫全書<lb/>
　山東通志卷三十五之三<lb/>
　　藝文志三<hi>表</hi>
　　薦禰衡表　　　　　　　　　<hi>漢</hi>孔　融<lb/>
　臣聞洪水横流帝思俾乂旁求四方以招賢俊昔世<lb/>
　宗繼綂將𢎞祖業疇咨熙載羣士響臻陛下睿聖纂<lb/>
　承基緒遭遇厄運勞謙日仄惟岳降神異人並出竊<lb/>
　見處士平原禰衡年二十四字正平淑質貞亮英才<lb/>
<pb n="KR2k0048_WYG_055-1b"/>
　卓躒初涉藝文升堂覩奥目所已見輒誦於口耳所<lb/>
　蹔聞不忘於心性與道合思若有神𢎞羊潛計安世<lb/>
　黙識以衡準之誠不足怪忠果正直志懐霜雪見善<lb/>
　若驚疾惡若讐任座抗行史魚厲節殆無以過也鷙<lb/>
　鳥累百不如一鶚使衡立朝必有可觀飛辯騁辭溢<lb/>
　氣坌涌解疑釋結臨敵有餘昔賈誼求試屬國終軍<lb/>
　欲以長纓牽致勁越弱冠慷慨前世美之近日路粹<lb/>
　嚴象亦用異才擢拜臺郎衡宜與為比如得龍躍天<lb/>
<pb n="KR2k0048_WYG_055-2a"/>
　衢振翼雲漢揚聲紫微垂光虹蜺足以昭近署之多<lb/>
　士増四門之穆穆鈞天廣樂必有竒麗之觀帝室皇<lb/>
　居必畜非常之寶若衡等輩不可多得激楚陽阿至<lb/>
　妙之容掌伎者之所貪飛兔騕褭絶足奔放良樂之<lb/>
　所急也臣等區區敢不以聞陛下篤慎取士必須効<lb/>
　試乞令衡以褐衣召見若無可觀采臣等受面欺之<lb/>
　罪<lb/>
　　薦管寧表　　　　　　　　<hi>三國</hi>桓　範<lb/>
<pb n="KR2k0048_WYG_055-2b"/>
　臣聞殷湯聘伊尹於畎畝之中周文進吕尚於渭水<lb/>
　之濵竊見東筦管寧束脩著行少有令稱州閭之名<lb/>
　亞故太尉華歆遭亂浮海逺客遼東於混濁之中履<lb/>
　潔清之節篤行足以厲俗清風足以矯世以簞食瓢<lb/>
　飲過於顔子漏屋敝衣踰於原憲臣聞唐堯寵許由<lb/>
　虞舜禮支父夏禹優伯成文王養夷齊及漢祖髙四<lb/>
　皓之名屈命於商洛之野史籍歎述以為美談陛下<lb/>
　紹五帝之鴻烈並三王之逸軌膺期受命光昭百代<lb/>
<pb n="KR2k0048_WYG_055-3a"/>
　仍有優崇之禮於大夫管寧寵以上卿之位榮以安<lb/>
　居之稱斯之為美當在魏典流之無窮明世之髙士<lb/>
　也臣以為既加其大不愛其細可重之以元纁聘之<lb/>
　以殊禮矣<lb/>
　　謝平原内史表　　　　　　　<hi>晉</hi>陸　機<lb/>
　陪臣陸機言今九月九日魏郡太守遣兼丞張含齎<lb/>
　板詔書印綬假臣為平原内史拜受祇竦不知所裁<lb/>
　臣本吳人出自敵國世無先臣宣力之効才非丘園耿介<lb/>
<pb n="KR2k0048_WYG_055-3b"/>
　之秀皇澤廣被恵濟無逺擢自羣萃累䝉榮進入朝<lb/>
　九載厯官有六身登三閣官成兩宫服冕乗軒仰齒<lb/>
　貴游振景拔迹顧邈同列施重山嶽義足灰没遭國<lb/>
　顛沛無節可紀雖䝉曠盪臣獨何顔俛首頓膝憂愧<lb/>
　若厲而横為故齊王冏所見枉陷誣臣與衆人共作<lb/>
　禪文幽執囹圄當為誅始臣之微誠不負天地倉卒<lb/>
　之際慮有逼迫乃與弟雲及散騎侍郎袁愉中書侍<lb/>
　郎馮熊尚書右丞崔基廷尉正顧榮汝隂太守曹武<lb/>
<pb n="KR2k0048_WYG_055-4a"/>
　思所以獲免隂蒙避迴﨑嶇自列片言隻字不關其<lb/>
　間事蹤筆跡皆可推校而一朝翻然更以為罪蕞爾<lb/>
　之生尚不足吝區區本懐實有可悲畏逼天威即罪<lb/>
　惟謹鉗口結舌不敢上訴所天莫大之釁曰經聖聽<lb/>
　肝血之誠終不一聞所以臨難忼慨而不能不悢悢<lb/>
　者惟此而已重䝉陛下愷悌之宥迴霜收電使不損<lb/>
　越復得扶老攜㓜生出獄户懐金拖紫退就散輩感<lb/>
　恩推咎五情震悼跼天踳地若無所容不悟日月之<lb/>
<pb n="KR2k0048_WYG_055-4b"/>
　明遂垂曲照雲雨之澤播及朽瘁忘臣弱才身無足<lb/>
　采哀臣零落罪有可察茍削丹書得夷平民則塵洗<lb/>
　天波謗絶衆口臣之始望尚未至是猥辱大命顯授<lb/>
　符虎使春枯之條更與秋蘭垂芳陸沈之羽復與翔<lb/>
　鴻撫翼雖安國免徒起紆青組張敞亡命坐致朱軒<lb/>
　方臣所荷未足為泰豈臣䝉垢含吝所宜忝竊非臣<lb/>
　毁宗夷族所能上報喜懼參并悲慙哽結拘守常憲<lb/>
　當便道之官不得束身奔走稽顙城闕瞻係天衢馳<lb/>
<pb n="KR2k0048_WYG_055-5a"/>
　心輦轂臣不勝屏營延仰謹拜表以聞<lb/>
　　奉詔進諸葛亮集表　　　　　<hi>晉</hi>陳　夀<lb/>
　臣夀等言臣前在著作郎侍中領中書監濟北侯臣<lb/>
　荀朂中書令闗内侯臣和嶠奏使臣定故蜀丞相諸<lb/>
　葛亮故事亮毗佐危國負固不賔然猶存録其言恥<lb/>
　善有遺誠是大晉光明至徳澤被無疆自古以來未<lb/>
　之有倫也輒刪除複重隨類相從凡為二十四篇篇<lb/>
　名如右亮少有軼羣之才英覇之器身長八尺容貌<lb/>
<pb n="KR2k0048_WYG_055-5b"/>
　甚偉時人異焉遭漢末擾亂隨叔父𤣥避難荆州躬<lb/>
　耕於野不求聞達時左將軍劉備以亮有殊量乃三<lb/>
　顧亮於草廬之中亮深謂備雄姿傑出遂解帶寫誠<lb/>
　厚相結納及魏武帝南征荆州劉琮舉州委質而備<lb/>
　失勢衆寡無立錐之地亮時年二十七乃建竒策身<lb/>
　使孫權求援吳㑹權既宿服仰備又器亮竒雅甚敬<lb/>
　重之即遣兵三萬人以助備備得用與武帝交戰大<lb/>
　破其軍乗勝克捷江南悉平後備又西取益州益州<lb/>
<pb n="KR2k0048_WYG_055-6a"/>
　既定以亮為軍師將軍備稱尊號拜亮為丞相録尚<lb/>
　書事及備殂没嗣子㓜弱事無巨細亮皆専之於是<lb/>
　外連東吳内平南越立法施度整理戎旅工械技巧<lb/>
　物究其極科教嚴明賞罰必信無惡不懲無善不顯<lb/>
　至於吏不容奸人懐自厲道不拾遺強不侵弱風化<lb/>
　肅然也當此之時亮之素志進欲龍驤虎視包括四<lb/>
　海退欲跨陵邉疆震蕩宇内又自以為無身之日則<lb/>
　未有能蹈涉中原抗衡上國者是以用兵不戢屢耀<lb/>
<pb n="KR2k0048_WYG_055-6b"/>
　其武然亮才於治戎為長竒謀為短理民之幹優于<lb/>
　將畧而所與對敵或值人傑加衆寡不侔攻守異體<lb/>
　故雖連年動衆未能有克昔蕭何薦韓信管仲舉王<lb/>
　子城父皆忖已之長未能兼有故也亮之噐能政理抑<lb/>
　亦管蕭之亞匹也而時之名將無城父韓信故功業<lb/>
　凌遲大義不及邪盖天命有歸不可不以智力爭也<lb/>
　青龍二年春亮帥衆出武功分兵屯田為久駐之基<lb/>
　其秋病卒黎庶隨思以為口實至今梁益之民咨述<lb/>
<pb n="KR2k0048_WYG_055-7a"/>
　亮者言猶在耳雖甘棠之詠召公鄭人之歌子産足<lb/>
　以逺譬也孟軻有云以佚道使民雖勞不怨以生道<lb/>
　殺人雖死不忿信矣論者或恠亮文采不豔而過于<lb/>
　丁寧周至臣愚以為咎繇大賢也周公聖人也考之<lb/>
　尚書咎繇之謨略而雅周公之誥煩而悉何則咎繇<lb/>
　與舜禹並謨周公與羣下矢誓故也亮所與言皆衆<lb/>
　人凡士故其文指不得及逺也然其聲教聞言皆經<lb/>
　事綜物公誠之心形于文墨足以知其人之意理而<lb/>
<pb n="KR2k0048_WYG_055-7b"/>
　有補于當世伏惟陛下邁蹤古聖蕩然無忌故雖<lb/>
　敵國誹謗之言咸肆其辭而無所革諱所以明大通<lb/>
　之道也<lb/>
　　讓開府表　　　　　　　　　<hi>晉</hi>羊　祐<lb/>
　臣祜言臣昨出伏聞有恩詔拔臣使同台司臣自出<lb/>
　身以来適數十年受任外内每極顯重之地常以智<lb/>
　力不可強進恩寵不可久謬夙夜戰慄以榮為憂臣<lb/>
　聞古人之言徳未為衆所服而受髙爵則使才臣不<lb/>
<pb n="KR2k0048_WYG_055-8a"/>
　進功未為衆所歸而荷厚禄則使勞臣不勸今臣身<lb/>
　託外戚事遭運隆誡在過寵不患見遺而猥超然降<lb/>
　發中之詔加非次之榮臣有何功可以堪之何心可<lb/>
　以安之以身誤陛下辱髙位傾覆亦尋而至願復守<lb/>
　先人敝廬豈可得哉違命誠忤天威曲從即復若此<lb/>
　盖聞古人申于見知大臣之節不可則止臣雖小人<lb/>
　敢縁所蒙念存斯義今天下自服化以来方漸八年<lb/>
　雖側席求賢不遺幽賤然臣等不能推有徳進有功<lb/>
<pb n="KR2k0048_WYG_055-8b"/>
　使聖聽知勝臣者多而未達者不少假令有遺徳于<lb/>
　版築之下有隱才于屠釣之間而今朝議用臣不以<lb/>
　為非臣處之不以為愧所失豈不大哉且臣忝竊雖<lb/>
　久未若今日兼文武之極寵等宰輔之髙位也臣所<lb/>
　見雖狭據光禄大夫李喜秉節髙亮正身在朝光禄<lb/>
　大夫魯芝潔身寡欲和而不同光禄大夫李𦙍蒞政<lb/>
　𢎞簡在公正色皆服事華髮以禮始終雖厯内外之<lb/>
　寵不異寒賤之家而猶莫蒙此選臣更越之何以塞<lb/>
<pb n="KR2k0048_WYG_055-9a"/>
　天下之望少益日月是以誓心守節無茍進之志今<lb/>
　道路未通方隅多事乞留前恩使臣得速還屯不爾<lb/>
　留連必于外虞有闕臣不勝憂懼謹觸冒拜表惟陛<lb/>
　下察匹夫之志不可以奪<lb/>
　　為蕭揚州薦士表　　　　　　<hi>梁</hi>任　昉<lb/>
　臣上言臣聞求賢暫勞垂拱永逸方之疏壤取類導<lb/>
　川伏惟陛下道隱旒纊信充符璽六飛同塵五讓髙<lb/>
　世白駒空谷振鷺在庭猶懼隠鱗卜祝藏器屠保物<lb/>
<pb n="KR2k0048_WYG_055-9b"/>
　色闗下委裘河上非取製於一狐諒求味於兼采五<lb/>
　聲倦響九工是詢寢議廟堂借聽輿皁臣位任隆重<lb/>
　義兼家邦實欲使名實不違徼倖路絶勢門上品猶<lb/>
　當格以清談英俊下僚不可限以位貌竊見秘書丞<lb/>
　琅邪臣王暕年二十一字思晦七葉重光海内冠冕<lb/>
　神清氣茂允廸中和叔寳理遣之談彦輔名教之樂<lb/>
　故以暉映先達領袖後進居無塵雜家有賜書辭賦<lb/>
　清新屬言𤣥逺室邇人曠物疎道親養素丘園台<lb/>
<pb n="KR2k0048_WYG_055-10a"/>
　階虚位庠序公朝萬夫傾望豈徒荀令可想李公不<lb/>
　亡而已哉前晉安郡侯官令東海王僧孺年三十五<lb/>
　理尚棲約思致恬敏既筆耕為養亦傭書成學至乃<lb/>
　集螢映雪編蒲緝栁先言往行人物雅俗甘泉遺儀<lb/>
　南宫故事畫地成圖抵掌可述豈直鼮䑕有必對之<lb/>
　辯竹書無落簡之謬暕坐鎮雅俗𢎞益已多僧孺訪<lb/>
　對不休質疑斯在並東序之祕寳瑚璉之茂器誠言<lb/>
　以人廢而才實世資臨表悚戰猶懼未允不任下情<lb/>
<pb n="KR2k0048_WYG_055-10b"/>
　云云<lb/>
　　進王氏瑞詩表　　　　　　　<hi>唐</hi>髙　適<lb/>
　臣某言符瑞之興實由王政歌詩之作本自國風伏<lb/>
　見范陽盧某母瑯琊王氏性合希澹體符靜黙旁通<lb/>
　天地之心預紀休徴之盛去景龍二載撰天寳迴紋<lb/>
　詩凡八百一十二字循環有數若寒暑之遞遷應變<lb/>
　無窮謂隂陽之莫測誡其子曰吾没之後爾密記之<lb/>
　當逢大道之朝必遇非常之主則真圖之製便可上<lb/>
<pb n="KR2k0048_WYG_055-11a"/>
　言君親之義不違犬馬之誠斯在臣早識其子嘗與<lb/>
　臣言星霜屢移書奏仍闕以嵗月滋久㫖趣幽微沈<lb/>
　吟耳目之前倐忽禎祥之後伏惟皇帝陛下乗道御<lb/>
　極乃聖與化㕘日月之並明體乾坤而同徳梯航萬<lb/>
　里爭飲淳和之風臣妾四國盡歸仁夀之域今陛下<lb/>
　務於道道可盡乎法於天天實長久是知與道齊運<lb/>
　比天同休無疆之徴乃在兹矣則天授之美其可替<lb/>
　乎章句粲然所謂没而不朽者也臣某誠惶誠恐稽<lb/>
<pb n="KR2k0048_WYG_055-11b"/>
　首頓首昔漢幸甘泉且昧神君之語周窮轍迹徒稱<lb/>
　王母之謡豈若逈出名言髙懸響像應皇王之丕命<lb/>
　運宫商於景福且夫靈芝嘉禾以草木之瑞尚有頌<lb/>
　聲方之真圖彼未為得特望編之史冊列在樂章則<lb/>
　陛下先於天而聽於人也臣才術淺陋謬忝藩伯曽<lb/>
　微涓塵以答萬一恒馳北極每切子牟之戀遥奉南<lb/>
　山願效封人之祝<lb/>
　　遷移鄆州謝表　　　　　　　<hi>宋</hi>姚　鉉<lb/>
<pb n="KR2k0048_WYG_055-12a"/>
　臣鉉言三月十一日翰林待詔朱慶至奉宣詔㫖賜<lb/>
　臣遷移鄆州碑一軸使令書石者鳯篆葳蕤雄文飛<lb/>
　動自天而降闔境為榮臣鉉誠感誠忭頓首頓首臣<lb/>
　聞建萬國而親諸侯莫大乎立制度鎮四夷而附百<lb/>
　姓莫大乎列都城考王制則五等有差稽春秋則百<lb/>
　雉為大民居是域國典有程其或天災流行下民昏<lb/>
　墊昭天鑒而俾無逸日揚聖謨而動有成功亦猶晉<lb/>
　遷新田獲水土十世之利周卜洛邑得天地四方之<lb/>
<pb n="KR2k0048_WYG_055-12b"/>
　中鴻猷允播於無疆翠琰是書於不朽伏惟崇文廣<lb/>
　武聖明仁孝皇帝陛下誕膺駿命光啟瑶圖放勛之<lb/>
　文所以懸諸日月有虞之孝所以通乎神明寰區克<lb/>
　致於泰寧蠻貊盡同於文軌式遏亂略則四海宅心<lb/>
　寵綏黎元則百王讓徳將舉告成之典永隆不拔之<lb/>
　基惟彼東平是稱重地積水為患羣生失寧如大河<lb/>
　決防洪濤浸壘將就晉陽之禍咸思瓠子之歌宸機<lb/>
　一決於九重喜氣四充於千里倐移城郭直疑遊仙<lb/>
<pb n="KR2k0048_WYG_055-13a"/>
　人之宫競創室廬皆謂入華胥之國審方正面而盡<lb/>
　舉興利除害以孔多不有大功孰識乎睿知不有鴻<lb/>
　筆孰昭乎徳音金聲才振於禁苑寳軸俄頒於近屏<lb/>
　英辭煥發駭龍蛇之變攄妙翰優柔睇鵷鸞之翔集<lb/>
　貞珉已勒盛徳長新粲然與日月爭輝邈矣將天地<lb/>
　齊永吏民相慶藩閫有光臣無任屏營之至<lb/>
　　知青州謝表　　　　　　　　<hi>宋</hi>范仲淹<lb/>
　臣某言奉勅就差臣知青州充青淄等州軍安撫使<lb/>
<pb n="KR2k0048_WYG_055-13b"/>
　已到任交割勾當者海岱之區地望攸重岳牧之任<lb/>
　邦選甚隆拜命以還戴榮而懼臣某竊念臣賦才寡<lb/>
　薄抱節孤危㑹遇不倫進擢無狀發言多忤非輕去<lb/>
　聖主之恩觸事為憂所重在太平之業㳙埃未補覆<lb/>
　載何酬尚玷𢎞私屢加優寄漸兹衰朽期以退藏伏<lb/>
　䝉陛下天量庇全聖衷收采改此劇藩之守假諸連<lb/>
　帥之權臣敢不逾勵夙宵處分旰昃體九重之深造<lb/>
　安千里之蒼生上副聖求少圖忠効<lb/>
<pb n="KR2k0048_WYG_055-14a"/>
　　謝青州到任表　　　　　　　<hi>宋</hi>劉　摰<lb/>
　東方大國莫如鄆青愚臣何人繼命師守涖官兹始<lb/>
　揣己不遑伏念臣器藴至疎智靈弗競遭會繼明之<lb/>
　始越膺共政之圖三府共逮於六期千慮蔑聞於一<lb/>
　得雖進退必繇其道常願學乎聖人而功烈如此其<lb/>
　卑終難符於士論寛典刑於司敗假丘壠之便藩報<lb/>
　政稽期實愧三年之魯改符易地猶叨四履之齊惟<lb/>
　時東秦號一都會士知禮義境控海山厥民富饒少<lb/>
<pb n="KR2k0048_WYG_055-14b"/>
　敚攘之舊習其俗舒緩有平易之餘風謹於承流可<lb/>
　以無事曽是迂愚之品獲塵寄委之優此盖伏遇皇<lb/>
　帝陛下乾健而粹純豐中而光大沈㡬以通變化定<lb/>
　鑑以御妍媸人無遐遺材以器使臣敢不振厲衰境<lb/>
　激昂至恩簡禮去煩稍究前修之治推仁宣澤庶求<lb/>
　逺俗之安儻集涓微仰酬覆燾<lb/>
　　知青州謝上表　　　　　　　<hi>宋</hi>歐陽修<lb/>
　掌國五兵叨進中臺之秩宣風一面俾綏東土之人<lb/>
<pb n="KR2k0048_WYG_055-15a"/>
　祇荷寵靈徒知隕越臣某中謝伏念臣學非通敏材<lb/>
　實空疎幸逢千載之休明誤被三朝之奬擢久陪法<lb/>
　從嘗與政機國恩未報而身已先衰世途可畏而命<lb/>
　亦多蹇頃緣災伏遂決退休敢期上惻於皇慈未忍<lb/>
　遽捐於舊物而復過推優渥以慰癃殘惟孤拙之無<lb/>
　堪蹈艱危而已甚世之所榮者臣之所懼人以為寵<lb/>
　者臣以為憂是敢輒殫悃愊之誠累黷髙明之聽迫<lb/>
　於危慮罔避煩辭而聖度並容寛其罪戾恩言屢降<lb/>
<pb n="KR2k0048_WYG_055-15b"/>
　譬以丁寧知成命之難囘勉靦顔而祇受而况全齊<lb/>
　舊壤負海奥區民俗富完而鑿井耕田各安其業詔<lb/>
　條寛大而奉法守職足以修官内省庸虚奚勝忝幸<lb/>
　此盖伏遇皇帝陛下日新求治天覆推仁謂簮履雖<lb/>
　至於賤微尚堪收錄而犬馬茍豐於豢養猶可使令<lb/>
　臣敢不策勵疲羸勤思夙夜庶期盡瘁少答鴻私<lb/>
　　謝擅止散青苗錢放罪表　　　<hi>宋</hi>歐陽修<lb/>
　今月二十九日准中書劄子以臣奏乞不俵秋料青<lb/>
<pb n="KR2k0048_WYG_055-16a"/>
　苗錢事奉聖㫖不合不聽候朝廷指揮擅行止散之<lb/>
　罪特與放免有罪必誅是為彜典原情以恕特出深<lb/>
　仁聞命撫躬感激涕泗伏念臣以一介之微賤荷三<lb/>
　聖之奬知寵禄既豐初無報效筋骸已憊尚此遲徊<lb/>
　曲蒙大度之并容誤委一方之寄任職當撫俗責在<lb/>
　分憂方兹旰昃之勞心豈敢因循而避事昨遇國家<lb/>
　新建官司而主計大商財利分命出使之車交馳於<lb/>
　郡縣悉發舊蔵之鏹取息於編氓而臣方久苦於昏<lb/>
<pb n="KR2k0048_WYG_055-16b"/>
　衰初莫詳其利害既已大喧於物議始知不便於人<lb/>
　情亦嘗畧陳衆弊之三冀補萬分之一屬再當於班<lb/>
　給顧已逼於㑹期雖具奏陳乃先擅止據兹専輒合<lb/>
　被譴呵豈謂伏䝉皇帝陛下深軫睿慈俯矜樸拙免<lb/>
　從吏議特貸刑章夫何草木之微曲被乾坤之施臣<lb/>
　敢不益思祗畏更勵操修戒小人之飾非希君子之<lb/>
　改過冀圖薄效少答鴻私<lb/>
　　密州謝上表　　　　　　　　<hi>宋</hi>蘇　軾<lb/>
<pb n="KR2k0048_WYG_055-17a"/>
　臣軾言昨奉勅差知密州軍州事已於今月三日到<lb/>
　任上訖草芥賤微敢干洪造乾坤廣大曲遂私誠受<lb/>
　命撫躬已自知其不稱入境問俗又復過於所期臣<lb/>
　軾中謝伏念臣家世至寒性資甚下學雖篤志本先<lb/>
　朝進士篆刻之文論不適時皆老生常談陳腐之説<lb/>
　分於聖世處以散材一自離去闕廷屢更嵗月塵埃<lb/>
　筆硯漸忘舊學之淵源奔走簿書粗識小人之情偽<lb/>
　欲自試於民社庶有助於㳙埃以為公朝不廢私願<lb/>
<pb n="KR2k0048_WYG_055-17b"/>
　攜孥上國預憂桂玉之不充請郡東方實欲弟昆之<lb/>
　相近自惟何幸動獲所求雖父兄所以處臣其僥倖<lb/>
　不過如此誰云疎外有此遭逢兹盖伏遇皇帝陛下<lb/>
　躬上聖之資建太平之業以為人無賢愚皆有可用<lb/>
　雖如臣等輩猶未盡捐敢不仰佩至恩益堅素守推<lb/>
　廣中和之政撫綏疲瘵之民要使民之安臣則為臣<lb/>
　之報國<lb/>
　　知登州謝表　　　　　　　　<hi>宋</hi>蘇　軾<lb/>
<pb n="KR2k0048_WYG_055-18a"/>
　臣軾言伏奉告命授臣朝奉郎知登州軍州事臣已<lb/>
　於今月十五日到任上訖者登雖小郡地號極邉自<lb/>
　驚縲絏之餘忽有民社之寄拜恩不次隕涕何言臣<lb/>
　聞臣不密則失身而臣無周身之智人不可以無學<lb/>
　而臣有不學之愚積此兩愆本當萬死坐受六年之<lb/>
　謫甘如五鼎之珍擊鼓登聞妄求自便買田陽羨誓<lb/>
　畢此生豈期枯朽之中有此遭逢之異收召魂魄復<lb/>
　為平人洗濯瑕疵盡還舊物此盖伏遇陛下内行曽<lb/>
<pb n="KR2k0048_WYG_055-18b"/>
　閔之孝外發禹湯之仁日將旦而四海明天方春而<lb/>
　萬物作於其黨而觀過謂臣或出於愛君就所短而<lb/>
　求長知臣稍習於治郡致兹異寵驟及非才仰惟先<lb/>
　帝全臣於衆怒必死之中陛下起臣於散官永棄之<lb/>
　地没身難報碎首為期<lb/>
　　進太平金鏡策表　　　　　　<hi>元</hi>趙天麟<lb/>
　天開聖運雲雷驅槖籥之功地判神機河洛運權衡<lb/>
　之化三千闗塞夀域茫茫億兆生靈春風浩浩既預<lb/>
<pb n="KR2k0048_WYG_055-19a"/>
　向陽之葵藿宜同獻暖之蒭蕘下啟丹衷上干紫閣<lb/>
　臣天麟誠惶誠懼稽首頓首欽惟皇上陛下孝尊昭<lb/>
　考恩奉慈闈𤓰瓞増鳯厯之延蘿蔓衍龜圖之固坐<lb/>
　享大亨之交泰尚持貞吉之鳴謙思蕙帳以旁招屈<lb/>
　麻絰而下問臣遭逢有幸駑劣無知雖乏致主之才<lb/>
　素講新民之理得生明世自慙一介之微軀追想先<lb/>
　朝曽獻萬言之長策猶有寒窻之論遥觀上國之光<lb/>
　因撰一書爰分八卷其一曰建八極以固天下之大<lb/>
<pb n="KR2k0048_WYG_055-19b"/>
　業其二曰修八政以振天下之宏綱其三曰運八樞<lb/>
　以公天下之爵禄其四曰樹八事以豐天下之食貨<lb/>
　其五曰暢八脈以鼓天下之正風其六曰宣八令以<lb/>
　達天下之恩威其七曰示八法以清天下之刑賞其<lb/>
　八曰舉八要以壯天下之財力前後數萬餘字上下<lb/>
　六十四篇名之曰太平金鏡䇿評商政紀冒凟天聰<lb/>
　恐或有於微長冀少禆於洪造若國家使隨流待詔<lb/>
　更傾三峡之波濤若國家使無罪容身自有五湖之<lb/>
<pb n="KR2k0048_WYG_055-20a"/>
　　煙月望金門之瑞氣希玉殿之清香但願鵬海風髙<lb/>
　　萬里逐雲間之翼龍廷日暖九重囘天上之光言舉<lb/>
　　斯心力行其道臣無任戰慄席藁俯伏待罪之至謹<lb/>
　　上書乞赦以聞<lb/>
　　　恭賀瑞麟表　　　　　　　<hi>國朝</hi>岳　濬<lb/>
　　題為<lb/>
聖徳之保和備至<lb/>
天心之錫福彌隆恭報東省瑞麟毓生光昭<lb/>
<pb n="KR2k0048_WYG_055-20b"/>
　嘉應事雍正十年六月十三日據布政使鄭禪寳詳稱曹<lb/>
　　州鉅野縣民李恩家于本年六月初五日辰時有牛<lb/>
　　産生瑞麟身長一尺八寸髙一尺七寸麕身牛尾頭<lb/>
　　含肉角頂帶旋毛目如水晶額如白玉遍身鱗甲悉<lb/>
　　係青色甲縫俱有紫色絨毛脊背黑毛三節中節毛<lb/>
　　皆直䜿前節毛向前後節毛向後胯腹蹄腕皆有白<lb/>
　　毫尾長五寸五分尾尖有黒毫四縷現經繪圖呈送<lb/>
　　到<hi>臣臣</hi>敬閲之下實深懽忭隨恭設香案望<lb/>
<pb n="KR2k0048_WYG_055-21a"/>
闕叩頭慶<lb/>
　　賀欽惟我<lb/>
皇上<lb/>
　道恊清寧<lb/>
　功參化育<lb/>
　體元立政六府修而三事和<lb/>
　建極敷民五典惇而九疇敘<lb/>
　𢎞繼述于文謨武烈萬邦共荷生成<lb/>
<pb n="KR2k0048_WYG_055-21b"/>
　廣經綸于帝治王猷四海同躋熙皥<lb/>
　恩膏覃被逮昆蟲草木以均霑<lb/>
　愷澤殷流綂海澨山陬而胥治<lb/>
聖徳克孚于<lb/>
天徳春臺化宇比髙厚之難名<lb/>
天心永契于<lb/>
聖心象緯方輿慶嘉祥之叠至華星順軌丹霄麗雙璧之<lb/>
　　輝湛露凝甘綉甸潤千珠之液九穀登而頴舒九穂<lb/>
<pb n="KR2k0048_WYG_055-22a"/>
　　三芝發而秀吐三華乃若黄河清于曹單之間不獨<lb/>
　　波澄秦隴慶雲現于洙泗之涘豈徒彩煥滇黔兹當<lb/>
　　鉅野之鄉復覩瑞麟之毓麕身牛尾允擅殊姿一角<lb/>
　　圓蹄咸推異品臣伏稽書傳春秋服䖍註曰王者視<lb/>
　　明禮修則麒麟至又禮斗威儀曰王者政訟平則麒<lb/>
　　麟在郊又孝經援神契曰王者徳至鳥獸則麒麟臻<lb/>
　　是以軒轅之朝麟遊有紀成康之世麟趾有歌撫兹<lb/>
　　神物之誕生益見<lb/>
<pb n="KR2k0048_WYG_055-22b"/>
　瑞符之昭格良由我<lb/>
皇上履信思順懋惟精惟一之修積厚還淳施引養引恬<lb/>
　　之恵欽恭光乎四表如日月之照臨安阜徧于八紘<lb/>
　　比乾坤之幬載况東省壤聨<lb/>
　　畿輔沐化尤先路接康衢䝉庥最渥表崇<lb/>
至聖<lb/>
宸衷倍篤于宫墻懐保羣黎<lb/>
睿慮時勤于蔀屋是知麟之所兆信而可徴五色含章卜<lb/>
<pb n="KR2k0048_WYG_055-23a"/>
　　文明之大啟四靈冠首占戩穀之方来<hi>臣</hi>忝任封疆<lb/>
　　欣逢<lb/>
　盛美自<lb/>
天申命已知<lb/>
　純嘏緝熙在地成形更識太和翔洽願效升恒之頌用抒<lb/>
　　拜舞之誠伏祈<lb/>
詔付史臣宣示中外毓于郊藪千秋標河嶽之竒載在圖<lb/>
　　書萬古煥奎婁之象臣實切踴躍歡忭之至理合繪<lb/>
<pb n="KR2k0048_WYG_055-23b"/>
　　圖恭<lb/>
　　進以<lb/>
聞<lb/>
　　　再賀瑞麟表　　　　　　<hi>國朝</hi>岳　濬<lb/>
　　題為<lb/>
聖徳之<lb/>
恩膏倍渥<lb/>
天心之嘉應頻臻恭報東省再毓瑞麟謹抒<lb/>
<pb n="KR2k0048_WYG_055-24a"/>
　　賀忱仰祈<lb/>
睿鑒事雍正十二年十二月初七日據布政使鄭禪寳詳<lb/>
　　稱兗州府寧陽縣民孫永翔家于本年十二月初三<lb/>
　　日未時有牛在鶴山産一瑞麟産時異光四彩聲若<lb/>
　　雷鳴麟身長一尺七寸髙一尺三寸玉定文頂首含<lb/>
　　肉角鼻準隆起孔若芝雲雙瞳烱烱有光眶赤如炬<lb/>
　　兩耳卓立孔有彩毫徧身鱗甲頭頂純綠背自肩脊<lb/>
　　至尾閭皆青色甲紋方圓相綜界畫如圖腹腋悉屬<lb/>
<pb n="KR2k0048_WYG_055-24b"/>
　　細鱗青黄交映甲縫有黄白彩毫尾長五寸共一十<lb/>
　　九節通尾青鱗節縫紅黄色尾尖有黄色彩毫一大<lb/>
　　縷四蹄周整碧潤如玉前趾各有黄毫委係麕身牛<lb/>
　　尾一角圓蹄茂質華文光彩煥發洵屬<lb/>
聖朝嘉瑞理合申報等情呈報到臣臣敬閲之下實深歡<lb/>
　　忭隨恭設香案望<lb/>
闕叩頭慶<lb/>
　　賀欽惟我<lb/>
<pb n="KR2k0048_WYG_055-25a"/>
皇上<lb/>
　道隆參贊<lb/>
　徳溥生成<lb/>
　紹精一以執中光被四表<lb/>
　體蕩平而建極慶洽兆民<lb/>
　大孝恢繼述之模五典惇而教思廣浃<lb/>
　至治備修和之紀九功敘而愷澤旁敷<lb/>
　綂山海于梯航近悦逺来共沐時雍之化<lb/>
<pb n="KR2k0048_WYG_055-25b"/>
　啟乾坤之苞采仰觀俯察悉占<lb/>
福應之符日星涖河嶽以同華後先標美雲露映芝禾而<lb/>
　　偕麗次第呈竒咸亨已兆其鴻嘉戩穀尤徴于麟趾<lb/>
　　前此地當鉅野嵗在𤣥枵忻逢神物之挺生肅繕丹<lb/>
　　函而上<lb/>
　　報嗣值靈分蜀國曽聞一降于鹽亭即云瑞叶魯郊<lb/>
　　詎意載臨于陬邑而乃璣衡萃秀指兗土以荐舒轅<lb/>
　　宿涵精注寧陽而更毓允矣麕身牛尾依然一角圓<lb/>
<pb n="KR2k0048_WYG_055-26a"/>
　　蹄既觀賦質之維均兼訝含章之獨異羲文布畫錯<lb/>
　　綜于頂額之間禹範陳疇疆理于背肩之上璧紋珠<lb/>
　　纈叠叠成鱗綉組金英熊熊作彩况復山連岱麓實<lb/>
皇猷出震之區川接泗濵乃<lb/>
聖澤流奎之野六師赫濯甫奏捷于邊陲百穀豐穰競吹<lb/>
　　豳于里社紀以<lb/>
龍飛寳祚壬産者週于干寅産者週乎支干支並協夫循<lb/>
　　環按以鳯厯良辰夏誕者本乎火冬誕者本乎水水<lb/>
<pb n="KR2k0048_WYG_055-26b"/>
　　火適彰其既濟此皆由我<lb/>
皇上心勤怙冒春臺培博厚之基禮重師儒離照煥文明<lb/>
　　之象奮武還籌戢武保恵維殷有年愈切祈年康田<lb/>
　　永殖是以昭事式孚<lb/>
帝鑒錫佑命以重申欽崇克迓<lb/>
天庥届昌期而滋至洵寰瀛之所罕睹誠今古之所希聞<lb/>
　　<hi>臣</hi>忭舞難名形容莫罄稽之載籍信知感召之原繪<lb/>
　　以縑緗用表對揚之願雖<lb/>
<pb n="KR2k0048_WYG_055-27a"/>
睿懐緝敬荷<lb/>
繁禧而淵惕彌殷而輿悃抒誠頌純嘏而嵩呼倍切伏冀<lb/>
詔登瑶簡顯重熙于奕葉丕圖垂炳蔚之輝<lb/>
恩沛綸書宣秩祐于遐陬泰宇履舒長之㑹<hi>臣</hi>實切懽忭<lb/>
　　之至理合敬謹繪圖恭<lb/>
　　進以<lb/>
聞<lb/>
　<lb/>
<pb n="KR2k0048_WYG_055-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　山東通志卷三十五之三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之十五</head> <lb/>
    <p>
<pb n="KR2k0048_WYG_067-1a"/>
欽定四庫全書<lb/>
　山東通志卷三十五之十五<lb/>
　　藝文志十五<hi>辨</hi>
　　象耕鳥耘辨　　　　　　　　　陸龜蒙<lb/>
　世謂舜之在下也田於歴山象為之耕鳥為之耘聖<lb/>
　徳感召也如是余曰斯異術也何聖徳歟孔子叙書<lb/>
　於舜曰濬哲文明聖徳止於是而足矣何感召之云<lb/>
　云乎然象耕鳥耘之説吾得於農家請試辯之吾觀<lb/>
<pb n="KR2k0048_WYG_067-1b"/>
　耕者行端而徐起墢欲深獸之形魁者無出於象行<lb/>
　必端履必深法其端深故曰象耕耘者去莠舉手務<lb/>
　疾而畏晩鳥之啄食務疾而畏奪法其疾畏故曰鳥<lb/>
　耘試禹之績大成而後薦之於天其為端且深非得<lb/>
　於象耕乎去四㐫恐害於政其為疾且畏非得於鳥<lb/>
　耘乎不然則雷澤之漁河濱之陶竟一無感召何也<lb/>
　豈聖徳有時而不徳耶孟子曰堯舜與人同耳而好<lb/>
　事者飾張以就其怪非聖人之意也吾病其説之近<lb/>
<pb n="KR2k0048_WYG_067-2a"/>
　於異端敺使合於道人其從我乎雖不從吾亦不能<lb/>
　變其説<lb/>
　　有若辨　　　　　　　　　　<hi>宋</hi>洪　邁<lb/>
　史記有若傳云孔子沒弟子以若狀似孔子立以為<lb/>
　師他日進問曰昔夫子當行使弟子持雨具已而果<lb/>
　雨弟子問何以知之夫子曰詩不云乎月離于畢俾<lb/>
　滂沱矣昨暮月不宿畢乎他日月宿畢竟不雨商瞿<lb/>
　年長無子孔子曰瞿年四十後當有五丈夫子已而<lb/>
<pb n="KR2k0048_WYG_067-2b"/>
　果然敢問何以知此有若無以應弟子起曰有子避<lb/>
　之此非子之座也愚謂此兩事殆近于星厯卜祝之<lb/>
　學何足以為聖人而謂孔子言之乎有若不能知何<lb/>
　所加損而弟子遽以是斥退之乎孟子稱子夏子張<lb/>
　子游以有若似聖人欲以所事孔子事之曾子不可<lb/>
　但言江漢秋陽不可尚而已未嘗深詆也論語記諸<lb/>
　善言以有子之言為第二章在曾子之前使有避座<lb/>
　之事弟子肯如是哉檀弓載有子聞曾子喪欲速貧<lb/>
<pb n="KR2k0048_WYG_067-3a"/>
　死欲速朽兩語以為非君子之言又以為夫子有為<lb/>
　言之子游曰甚哉有子之言似夫子也則其為門弟<lb/>
　子所敬久矣太史公之書於是為失矣且門人所傳<lb/>
　者道也豈應以状貌之似而師之邪世所圖七十二<lb/>
　賢畫像其畫有若遂與孔子略等此又可笑也<lb/>
　　皇極辨　　　　　　　　　　<hi>宋</hi>朱　熹<lb/>
　洛書九數而五居中洪範九疇而皇極居五故自孔<lb/>
　氏傳訓皇極為大中而諸儒皆祖其説余獨嘗以經<lb/>
<pb n="KR2k0048_WYG_067-3b"/>
　之文義語脈求之而有以知其必不然也蓋皇者君<lb/>
　之稱也極者至極之義標準之名常在物之中央而<lb/>
　四外望之以取正焉者也故以極為在中之準的則<lb/>
　可而便訓極為中則不可若北辰之為天極脊棟之<lb/>
　為屋極其義皆然而禮所謂民極詩所謂四方之極<lb/>
　者於皇極之義為尤近顧今之説者既誤於此而并<lb/>
　失於彼是以其説輾轉迷繆而終不能以自明也即<lb/>
　如舊説姑亦無問其他但即經文而讀皇為大讀極<lb/>
<pb n="KR2k0048_WYG_067-4a"/>
　為中則夫所謂惟大作中大則受之為何等語乎今<lb/>
　以余説推之則人君以眇然之身履至尊之位四方<lb/>
　輻輳面内而還觀之自東而望者不過此而西也自<lb/>
　南而望者不過此而北也此天下之至中也既居天<lb/>
　下之至中則必有天下之純徳而後可以立至極之<lb/>
　標準故必順五行敬五事以修其身厚八政協五紀<lb/>
　以齊其政然後至極之標準卓然有以立乎天下之<lb/>
　至中使夫面内而還觀者莫不於是而取則焉語其<lb/>
<pb n="KR2k0048_WYG_067-4b"/>
　仁則極天下之仁而天下之為仁者莫能加也語其<lb/>
　孝則極天下之孝而天下之為孝者莫能尚也是則<lb/>
　所謂皇極者也由是而權之以三徳審之以卜筮驗<lb/>
　其休咎於天攷其禍福於人如挈裘領豈有一毛之<lb/>
　不順哉此洛書之數所以雖始於一終於九而必以<lb/>
　五居其中洪範之疇所以雖本於五行究於福徳而<lb/>
　必以皇極為之主也若箕子之言有曰皇建其有極<lb/>
　云者則以言夫人君以其一身而立至極之標準於<lb/>
<pb n="KR2k0048_WYG_067-5a"/>
　天下也其曰斂時五福用敷錫厥庶民云者則以言<lb/>
　夫人君能建其極則為五福之所聚而又有以使民<lb/>
　觀感而化焉則是又能布此福而與其民也其曰惟<lb/>
　時厥庶民於汝極錫汝保極云者則以言夫民視君<lb/>
　以為至極之標準而從其化則是復以此福還錫其<lb/>
　君而使之長為至極之標準也其曰凡厥庶民無有<lb/>
　淫朋人無有比徳惟皇作極云者則以言夫民之所<lb/>
　以能有是徳者皆君之有以為至極之標準也其曰<lb/>
<pb n="KR2k0048_WYG_067-5b"/>
　凡厥庶民有猷有為有守汝則念之不協於極不罹<lb/>
　於咎皇則受之云者則以言夫君既立極於上而下<lb/>
　之從化或有淺深遲速之不同其有謀者有才者有<lb/>
　徳者人君固當念之而不忘其或不能盡合而未抵<lb/>
　乎大戾者亦當受之而不拒也其曰而康而色曰予<lb/>
　攸好徳汝則錫之福時人斯其惟皇之極云者則以<lb/>
　言夫人之有能革面從君而以好徳自名則雖未必<lb/>
　出於中心之實人君亦當因其自名而與之以善則<lb/>
<pb n="KR2k0048_WYG_067-6a"/>
　是人者亦得以君為極而勉其實也其曰無虐㷀獨<lb/>
　而畏髙明人之有能有為使羞其行而邦其昌云者<lb/>
　則以言夫君之於民一視同仁凡有才能皆使進善<lb/>
　則人才衆多而國賴以興也其曰凡厥正人既富方<lb/>
　穀汝弗能使有好於而家時人斯其辜於其無好徳<lb/>
　汝雖錫之福其作汝用咎云者則以言夫凡欲正人<lb/>
　者必先有以富之然後納之於善若不使之有所賴<lb/>
　於其家則此人必將陷溺於不義至其無復更有好<lb/>
<pb n="KR2k0048_WYG_067-6b"/>
　徳之心而後始欲教之以修身勸之以求福則已無<lb/>
　及於事而其起以報汝唯有惡而無善矣蓋人之氣<lb/>
　稟或清或濁或純或駁有不可以一律齊者是以聖<lb/>
　人所以立極乎上者至嚴至宻而所以接引乎下者<lb/>
　至寬至廣雖彼之所以化於此者淺深遲速其效或<lb/>
　有不同而吾之所以應於彼者長養涵育其心未嘗<lb/>
　不一也其曰無偏無陂遵王之義無有作好遵王之<lb/>
　道無有作惡遵王之路無偏無黨王道蕩蕩無黨無<lb/>
<pb n="KR2k0048_WYG_067-7a"/>
　偏王道平平無反無側王道正直㑹其有極歸其有<lb/>
　極云者則以言夫天下之人皆不敢徇其己之私以<lb/>
　從乎上之化而㑹歸乎至極之標準也蓋偏陂好惡<lb/>
　者己私之生於心者也偏黨反側者己私之見於事<lb/>
　者也王之義王之道王之路上之化也所謂皇極者<lb/>
　也遵義遵道遵路方㑹其極也蕩蕩平平正直則已<lb/>
　歸於極矣其皇極之敷言是彛是訓於帝其訓云者<lb/>
　則以言夫人君能以身立極而布命於下則其所以<lb/>
<pb n="KR2k0048_WYG_067-7b"/>
　為常為教者皆天之理而不異乎上帝之降衷也其<lb/>
　曰凡厥庶民極之敷言是訓是行以近天子之光云<lb/>
　者則以言夫天下之人於君所命皆能受其教而謹<lb/>
　行之則是能不自絶逺而有以親被其道徳之光華<lb/>
　也其曰天子作民父母以為天下王云者則以言夫<lb/>
　人君既能立至極之標準所以能作億兆之父母而<lb/>
　為天下之王也不然則有其位無其徳不足以首出<lb/>
　庶物統御人羣而履天下之極尊矣是書也原於天<lb/>
<pb n="KR2k0048_WYG_067-8a"/>
　之所以錫禹雖其茫昧幽眇有不可得而知者然箕<lb/>
　子之所以言之而告武王者則已備矣顧其詞之宏<lb/>
　深奥雅若有未易言者然嘗試虚心平氣而再三反<lb/>
　復焉則亦坦然明白而無一字之可疑但先儒未嘗<lb/>
　深求其意而不察乎人君所以修身立道之本是以<lb/>
　誤訓皇極為大中又見其詞多為含洪寬大之言固<lb/>
　復誤認中為含胡茍且不分善惡之意殊不知極雖<lb/>
　居中而非有取乎中之義且中之為義又以其無過<lb/>
<pb n="KR2k0048_WYG_067-8b"/>
　不及至精至當而無有毫髮之差亦非如其所指之<lb/>
　云也乃以誤認之中而誤訓之極不謹乎至嚴至宻<lb/>
　之體而務為至寬至廣之量其弊將使人君不知修<lb/>
　身以立政而墮於漢元帝之優游唐代宗之姑息卒<lb/>
　至於是非顛倒賢否貿亂而禍敗隨之尚何斂福錫<lb/>
　民之可望哉嗚呼孔氏則誠誤矣然迹其本心亦曰<lb/>
　姑以隨文解義為口耳佔畢之計而已不知其禍之<lb/>
　至此也而自漢以來迄今千有餘年學士大夫不為<lb/>
<pb n="KR2k0048_WYG_067-9a"/>
　不衆更歴世變不為不多幸而遺經尚存本文可攷<lb/>
　其出於人心者又不可得而昧也乃無一人覺其非<lb/>
　是而一言以正之者使其患害流於萬世是則豈獨<lb/>
　孔氏之罪哉予於是竊有感焉作皇極辨<lb/>
　　窮桑辨　　　　　　　　　　<hi>宋</hi>羅　泌<lb/>
　空桑在陳窮桑在西歸藏啟筮云空桑之蒼蒼八極<lb/>
　之既張乃有羲和是主日月職出入以為晦明蓋指<lb/>
　嵎夷之地故記孔子生於空桑春秋演孔圖云徴在<lb/>
<pb n="KR2k0048_WYG_067-9b"/>
　游於大冡之陂夢黒帝謂己汝産必於窮桑而于寳<lb/>
　所記徴在生子空桑之地今名孔竇在魯南山之穴<lb/>
　孔廟禮器碑云顔育空桑空桑魯北孔子魯人故説<lb/>
　者指云空桑既而言之魯南山穴之説正自戾矣乃<lb/>
　若共工氏之振滔鴻水以薄空桑則為莘陜之間伊<lb/>
　尹莘人故吕氏春秋古史攷等俱言尹産空桑故城<lb/>
　今在陳留空桑固非魯也故地記言空桑南把而北<lb/>
　陳留各三十里有伊尹村而所謂窮桑則非是矣拾<lb/>
<pb n="KR2k0048_WYG_067-10a"/>
　遺記言窮桑者西海之濱也地有孤桑千尋蓋在西<lb/>
　垂少昊之居雍梁之域故周書嘗麥云帝命蚩尤宇<lb/>
　於小顥而逺遊章句西皇所居西海之津西皇者少<lb/>
　昊之稱而小顥者少昊之正字也宜為咸陽故咸陽<lb/>
　曰雲陽而少昊一曰雲陽氏雲陽縣今𨽻耀州甘泉<lb/>
　宫即武帝之太畤顓頊繼少昊者故世記顓頊亦自<lb/>
　窮桑遷商丘事可知矣而杜預遽以窮桑為在魯北<lb/>
　至釋例地名乃云地闕故穎達云言魯北者相傳言<lb/>
<pb n="KR2k0048_WYG_067-10b"/>
　爾蓋以定公四年傳封伯禽於少昊之墟逆之而樂<lb/>
　史之所記乃在曲阜此又因預而妄之也太昊在東<lb/>
　少昊在西予既言之拾遺逺遊窮桑既在西極則魯<lb/>
　曲阜之所得非太昊之墟乎郡國志云少昊自窮桑<lb/>
　登帝位非空桑也<lb/>
　　東䝉辨　　　　　　　　　　<hi>明</hi>公　鼐<lb/>
　論語云夫顓㬰昔者先王以為東䝉主邢昺曰蒙山<lb/>
　在東故曰東䝉則東䝉一山也而杜佑通典曰費縣<lb/>
<pb n="KR2k0048_WYG_067-11a"/>
　有䝉山東䝉山則以為二山矣孟子云孔子登東山<lb/>
　而小魯説者謂即蒙山然道書又以東山䝉山為二<lb/>
　山何也于欽曰詩頌奄有龜䝉傳曰龜蒙二山名龜<lb/>
　山近魯後人皆以為䝉山今按孟子及道書所謂東<lb/>
　山者或即此山山頂宛如龜形名不虚得䝉山龜東<lb/>
　二山連屬長八十里今按蒙山延綿幾二百里禹貢<lb/>
　之䝉羽論語之東䝉此正蒙山也道書所謂䝉山杜<lb/>
　佑所謂東䝉山或即此也後人疑於東蒙之説遂誤<lb/>
<pb n="KR2k0048_WYG_067-11b"/>
　以龜山當蒙山䝉山為東䝉而隱沒龜山之本名故<lb/>
　今定蒙山為龜山東䝉為䝉山以復古予生長蒙山<lb/>
　之下自幼以為疑詳考䝉山在䝉隂沂水費縣三縣<lb/>
　之境而屬沂水者正蒙山之東麓也世人但稱䝉山<lb/>
　而新泰縣境自有龜山今郡志及䝉隂志以蒙山當<lb/>
　龜山尤非也其址有沃壤迺春秋所謂龜隂之田也<lb/>
　若謂䝉山之峰如龜形者即龜山則兹峰之後山谷<lb/>
　﨑嶇直數百里安得有腴田可稱哉要之以東䝉為<lb/>
<pb n="KR2k0048_WYG_067-12a"/>
　一山者是而世以其山延長因以在東者别為東蒙<lb/>
　耳䝉山絶髙者有數處俗以西方絶髙者為龜䝉峰<lb/>
　中央絶髙者為雲蒙峰東方絶髙者為東䝉峰其實<lb/>
　一山未嘗斷也其西方最髙一峰形状類龜故至今<lb/>
　稱為龜蒙頂不得以此為即龜山也琴操吾欲望魯<lb/>
　兮龜山蔽之即此春秋龜隂之田在此山之北<lb/>
　　姑幕辨　　　　　　　　　　<hi>明</hi>公　鼐<lb/>
　姑幕古商侯國漢置姑幕縣為都尉治或曰薄姑莽<lb/>
<pb n="KR2k0048_WYG_067-12b"/>
　時曰季睦晉志通典十道紀章懐太子俱以姑幕為<lb/>
　薄姑而實非也薄姑乃古爽鳩氏之地太公封於營<lb/>
　丘初得臨淄以東成王時薄姑與四國作亂成王滅<lb/>
　之以益太公地六世胡公徙居之於是薄姑為齊郡<lb/>
　邑括地志曰薄姑城在博昌縣東北六十里路史曰<lb/>
　在臨淄西北五十里今博興縣北十五里有薄姑城<lb/>
　是也齊乗曰姑幕在莒縣東北百六十里故城當在<lb/>
　密州魏收地形志博物志皆曰姑幕有公冶長墓寰<lb/>
<pb n="KR2k0048_WYG_067-13a"/>
　宇記謂長墓在宻州西北五十里則姑幕為在宻州<lb/>
　者似矣按春秋昭五年莒牟夷以牟婁及防兹來奔<lb/>
　杜預曰姑幕縣東北有兹亭夫莒子國方六七十里<lb/>
　止耳豈能履及臨淄以西之地即宻州亦非所宜有<lb/>
　也水經註引京相璠曰琅邪姑幕縣南四十里員亭<lb/>
　故魯鄆邑郡國志東莞有鄆亭而後齊時嘗併姑幕<lb/>
　入東莞則知姑幕即東莞之境宻州去東莞二百餘<lb/>
　里安得有四十里之鄆亭乎則以姑幕為在宻州者<lb/>
<pb n="KR2k0048_WYG_067-13b"/>
　亦非也後漢書劉盆子傳載莒人逢安等起兵從樊<lb/>
　崇攻莒不下轉掠至姑幕遂北入青州據文自莒而<lb/>
　姑幕自姑幕而青州正與今壤地道里合故併取之<lb/>
　以為證<lb/>
　　陽都辨　　　　　　　　　　<hi>明</hi>公　鼐<lb/>
　漢書郡國志陽都屬城陽國應劭曰齊人遷陽故陽<lb/>
　國是後漢及晉屬琅邪自是以後不見其名故世逺<lb/>
　跡滅無所考證范蔚宗書明帝紀十五年徴東平王<lb/>
<pb n="KR2k0048_WYG_067-14a"/>
　蒼㑹陽都章懐註曰陽都故城在沂州沂水縣南于<lb/>
　欽作齊乗列記古郡邑城郭之跡獨不著陽都所在<lb/>
　豈以無所考證致然與按水經註沂水經東安縣故<lb/>
　城東又南桑泉水及巨圍堂阜諸水入之此即今所<lb/>
　謂汶河又南東盧川水注之水出鹿嶺山東南流左<lb/>
　則二川臻湊右則諸葛泉源澌奔亂流逕城陽之盧<lb/>
　縣故蓋縣之盧上里也今盧陽社地是沂水又南逕<lb/>
　陽都縣故城縣故陽國齊利其地而遷之者也沂水<lb/>
<pb n="KR2k0048_WYG_067-14b"/>
　又南與䝉山水合水出䝉山之隂即今蒙山之地在<lb/>
　盧山正南東流逕陽都縣南注沂今考縣里社之名<lb/>
　䝉山以東葛溝以北皆縣界也水出䝉山之隂已在<lb/>
　蒙山北境而曰東逕陽都縣南則陽都猶在䝉山之<lb/>
　北可知也諸葛孔明琅邪陽都人後世求陽都而不<lb/>
　得遂以沂州為孔明故里然沂州乃臨沂非陽都也<lb/>
　以章懐註證之則葛溝之間其即陽都故墟乎齊乗<lb/>
　亦稱沂水南逕諸葛城至沂州城尚逺而今葛溝在<lb/>
<pb n="KR2k0048_WYG_067-15a"/>
　兩界之間且諸葛之名非無因而起也故知陽都在<lb/>
　縣境内無疑<lb/>
　　菑時𨽻幽州辨　　　　　　<hi>國朝</hi>王士禎<lb/>
　按周禮職方氏東北曰幽州其山鎮曰醫無閭其澤<lb/>
　藪曰貕養其川河泲其浸菑時河即九河泲即濟水<lb/>
　多在今濟兖之境禹貢濟河惟兖州是也而菑時二<lb/>
　水在今青濟二郡之間其去幽州且千餘里今幽之<lb/>
　巨浸不少顧逺取諸青兖之水何與及序并州曰其<lb/>
<pb n="KR2k0048_WYG_067-15b"/>
　川虖池嘔夷其浸淶易反在幽州一二百里之内捨<lb/>
　近取逺又何與若醫無閭即今北鎮在遼東其距河<lb/>
　濟菑時又如風馬牛之不相及何以同得𨽻幽州耶<lb/>
　爾雅燕曰幽齊曰營陸氏曰爾雅有徐幽營而無青<lb/>
　梁并周職方有青幽并而無徐梁營以是揆之則周<lb/>
　公定九州省營州入幽州而齊之菑時諸水遂改𨽻<lb/>
　幽州矣然菑時二水皆近在臨淄封内即太公所都<lb/>
　營丘之地顧不以𨽻青而以𨽻幽是又不可知也存<lb/>
<pb n="KR2k0048_WYG_067-16a"/>
　疑以俟世之能讀九丘者云<lb/>
　　髙里山辨　　　　　　　　<hi>國朝</hi>顧炎午<lb/>
　泰安州西南二里俗名蒿里山者髙里山之訛也史<lb/>
　記封禪書十二月甲午朔上親禪髙里漢書武帝紀<lb/>
　太初元年十二月禪髙里注伏儼曰山名在泰山下<lb/>
　乃若蒿里之名見于古輓歌不言其地漢書武五子<lb/>
　傳蒿里傳兮郭門閎注師古曰蒿里死人里審若此<lb/>
　山為死人之里武帝何所取而禪祭之乎自晉陸機<lb/>
<pb n="KR2k0048_WYG_067-16b"/>
　泰山吟始以梁父蒿里並列而後之言鬼者因之遂<lb/>
　令古昔帝王降禪之壇一變而為閻王鬼伯之祠矣<lb/>
　漢書上親禪髙里師古注曰此髙字自作髙下之髙<lb/>
　而死人之里謂之蒿里其字為蓬蒿之蒿或者誤以<lb/>
　髙里為蒿里混同一事陸士衡尚不免况餘人乎<lb/>
　　闕里辨　　　　　　　　　<hi>國朝</hi>顧炎午<lb/>
　闕里志引漢晉春秋曰魯有二石闕曰闕里又以為<lb/>
　後儒尊崇夫子之稱其説自相牴牾按史記魯世家<lb/>
<pb n="KR2k0048_WYG_067-17a"/>
　煬公築茅闕門春秋定公二年夏五月壬辰雉門及<lb/>
　兩觀災冬十月新作雉門及兩觀註雉門公宫之南<lb/>
　門兩觀闕也孔子宅至漢魯恭王時尚存漢晉春秋<lb/>
　之云二石闕必有所據石闕之下其里即名闕里而<lb/>
　夫子之宅在焉遂以為名魯論有闕黨童子五百家<lb/>
　為黨闕黨是闕下之黨左傳鄭伯享王于闕西辟是<lb/>
　闕之西偏漢書儒林傳有鄒人闕門慶忌註云姓闕<lb/>
　門名慶忌蓋亦如東門北宫之類以居為氏者也<lb/>
<pb n="KR2k0048_WYG_067-17b"/>
　　趵突泉係濟水辨　　　　　<hi>國朝</hi>王士俊<lb/>
　歴城趵突泉發源於濟水無疑也自元侍郎于欽所<lb/>
　著齊乗據曾南豐齊州二堂記以為係岱隂伏流所<lb/>
　發地勢使然無闗於濟今郡志多採其説而不知為<lb/>
　好異之過也夫濟水潛行地中不能尋其脈絡所可<lb/>
　知者發見之處耳故不得其源但窮其委猶言性者<lb/>
　難言其靜則言其動也今觀趵突泉之流曰濼河即<lb/>
　今小清河水經云濟水又東北濼水出焉則是明言<lb/>
<pb n="KR2k0048_WYG_067-18a"/>
　濟水之為濼河也其註云濼水出歴城縣泉源上湧<lb/>
　若輪則是明言濼水之源於趵突泉也水經注言之<lb/>
　最顯而後人不信則是後人之臆見反勝於桑欽酈<lb/>
　道元輩耶辨之者又曰小清河由華不注山下東行<lb/>
　㑹巨合水經章邱㑹淯河又㑹獺河流經鄒平長山<lb/>
　新城又㑹孝婦河又東經青州東北諸縣入海此其<lb/>
　循行故道與濟不合故不可信也嗟乎此亦小儒隅<lb/>
　隙之見但知南宋元明以後之小清河而不知南宋<lb/>
<pb n="KR2k0048_WYG_067-18b"/>
　元明以前之小清河也南宋元明以後之小清河由<lb/>
　華不注山下入大清河其𨗳之東循章邱迤邐而去<lb/>
　者乃偽齊劉豫鑿下濼堰始也未鑿堰以前小清河<lb/>
　東行七十里與巨合水合於龍山鎮即入大清河夫<lb/>
　大清河之為濟也雖兒童婦女亦知之也不知大小<lb/>
　清河昔日之合而但據大小清河今日之分何異執<lb/>
　已變之桑田而謂非昔日之滄海也豈明通之論歟<lb/>
　其所謂岱隂伏流亦安知非即為濟水之伏何也水<lb/>
<pb n="KR2k0048_WYG_067-19a"/>
　性之伏於濟僅見他水罕聞也趵突泉源於岱隂安<lb/>
　知岱隂之伏不又源於濟水之伏流固有源源更有<lb/>
　流也令考濟水入山東由定陶東北一支入鉅野壽<lb/>
　張西合汶水一支入穀城平隂而北俱係兖州府屬<lb/>
　離岱咫尺則是岱隂伏流明係濟水曹植文所謂沇<lb/>
　源𨗳濟作潤岱坰其明證也是趵突泉之源於岱隂<lb/>
　即係源於濟水窮河源者奈何弗及星宿海而止耶<lb/>
　大凡考据原委宜總古今統上下以立論不得拘執<lb/>
<pb n="KR2k0048_WYG_067-19b"/>
　一説如濟南省城漢之始封原在平陵嗣後互易至<lb/>
　宋始遷今治倘執今之濟南為古之濟南則人不之<lb/>
　信矣齊乗所指趵突泉得毋類是雍正癸丑夏余巡<lb/>
　齊魯至泉上見水性剽起激悍與濟水能與河鬭者<lb/>
　類因歎南豐以泰山之北四字貽悞後人而于欽反<lb/>
　誚蔡九峰為騎牆之見噫誤矣沈存中筆談云歴下<lb/>
　發地泉泉俱係濟水由此而觀是發源濟水者固不<lb/>
　獨一趵突泉也<lb/>
<pb n="KR2k0048_WYG_067-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0048_WYG_067-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山東通志卷三十五之十五<lb/>
</p>
<p>
</p>
  </div>
</body>
</text>
</TEI>
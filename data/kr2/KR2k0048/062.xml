<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之十</head> <lb/>
    <p>
<pb n="KR2k0048_WYG_062-1a"/>
欽定四庫全書<lb/>
　山東通志卷三十五之十<lb/>
　　藝文志十<hi>箴銘</hi>
　　兗州箴　　　　　　　　　　<hi>漢</hi>揚　雄<lb/>
　悠悠濟河兗州之㝢九河既導雷夏攸處草繇木條<lb/>
　漆絲絺紵濟漯既通降丘宅土成湯五徙卒都於亳<lb/>
　盤庚北渡牧野是宅丁感雊雉祖乙納忠爰正厥事<lb/>
　遂緒髙宗厥後陵遲顚覆湯緒西伯勘黎祖伊奔走<lb/>
<pb n="KR2k0048_WYG_062-1b"/>
　致天威命不恐不震婦言是用牝鷄是晨三人既絀<lb/>
　武果伐殷牧野之擒豈能復耽甲子之朝豈復能笑<lb/>
　有國雖久必畏天咎有民雖長必懼人殃箕子欷歔<lb/>
　厥居為墟牧臣司兗敢告執書<lb/>
　　青州箴　　　　　　　　　　<hi>漢</hi>揚　雄<lb/>
　茫茫青州海岱是極鹽鐡之地鉛松怪石羣水攸歸<lb/>
　萊夷作牧貢篚以時莫怠莫違昔在文武封吕於齊<lb/>
　厥土白墳在丘之營五侯九伯是討是征馬殆其銜<lb/>
<pb n="KR2k0048_WYG_062-2a"/>
　御失其度周室荒亂小白既沒周室陵遲嗟兹天王<lb/>
　附命下土失其法度喪其文武牧臣司青敢告執矩<lb/>
　　徐州箴　　　　　　　　　　<hi>漢</hi>揚　雄<lb/>
　海岱伊淮東海是渚豫州之土邑於蕃宇大野既瀦<lb/>
　有羽有䝉孤桐蠙珠泗沂攸同降周任姜鎮於琅邪<lb/>
　姜姓絶苗田氏攸都事猶細微不慮不圖禍如丘山<lb/>
　本在萌芽牧臣司徐敢告僕夫<lb/>
　　河隄謁者箴　　　　　　　　<hi>漢</hi>崔　瑗<lb/>
<pb n="KR2k0048_WYG_062-2b"/>
　伊昔鴻泉浩浩滔天有夏作空爰奠山川導河積石<lb/>
　鑿於龍門疏為砥柱率彼河滸大陸既礙播于北野<lb/>
　濟漯咸順沂泗從流江淮湯湯冀宅乃州澹菑濺濺<lb/>
　東歸於海九野孔安四隩不殆爰及周衰夏績陵遲<lb/>
　導非其導堙非其堙八野塡淤水髙民居湓溢滂汨<lb/>
　屢決金隄瓠子潺湲宣房作歌使臣司水敢告執河<lb/>
　　縣令箴　　　　　　　　　　<hi>唐</hi>元　結<lb/>
　古今所貴有土之官當其選授何嘗不難為其動靜<lb/>
<pb n="KR2k0048_WYG_062-3a"/>
　是人禍福為其嘘噏作人寒燠煩則人怨猛則人懼<lb/>
　勿以賞罸因其喜怒太寛則慢豈能行令太簡則疎<lb/>
　難與為政既明且斷直焉無情清而且惠果然必行<lb/>
　或曰聞由上官事不由我辭讓而去有何不可誰欲<lb/>
　字人贈君此箴豈獨書紳可以銘心<lb/>
　　縣令箴　　　　　　　　　　<hi>元</hi>衮格根<lb/>
　咨爾多士各司厥官政不欲猛刑不欲寛寛則人慢<lb/>
　猛則人殘寛則不濟猛則不安小惡勿為涓流成池<lb/>
<pb n="KR2k0048_WYG_062-3b"/>
　片言可用毫末至著禍既有胎德豈無自鏡不自照<lb/>
　秪能鑑物人不自知從諌弗咈慾不可縱貨不可黷<lb/>
　黷貨生災縱慾禍速勿輕小人蜂䘍有毒勿輕小道<lb/>
　大車可覆無謂剛可長長剛者亡無謂柔可履履柔<lb/>
　者恥剛强有時柔弱有宜時宜克念願在深思不恕<lb/>
　而明不如不明不通而清不如不清毋為惡行毋逆<lb/>
　善名保此中道無有不成過客箴士冀申同情如山<lb/>
　之重如水之清如石之堅如松之貞如劍之利如鏡<lb/>
<pb n="KR2k0048_WYG_062-4a"/>
　之明如弦之直如秤之平<lb/>
　　天柱山銘　　　　　　　<hi>南北朝</hi>鄭道昭<lb/>
　孤峯秀峙髙冠霄星實曰天柱鎮帶萊城懸崖萬仞<lb/>
　峻極霞亭據日開月麗景流精朝暉岩室夕曜松青<lb/>
　九仙儀彩餘用栖形龍遊鳯集斯處斯寧淵緜窮想<lb/>
　照燭空溟道暢時乘葉光幽明雲門煙石登之長生<lb/>
　　天柱山銘　　　　　　　<hi>南北朝</hi>鄭述祖<lb/>
　巖巖岱宗魯邦仍其致祭奕奕梁山韓國以之作鎮<lb/>
<pb n="KR2k0048_WYG_062-4b"/>
　蓋由拳石吐雲坤靈布雨五嶽三望六宗九獻祈禱<lb/>
　斯應禮秩攸明天柱山者即魏故通直散騎常侍中<lb/>
　書侍郎國子祭酒祕書監青光相三州刺史先君文<lb/>
　㳟之所題目南臨巨海北眺滄溟西帶長河東瞻大<lb/>
　壑斜嶺蓋天層峯隱日尋十洲於掌内總六合於眼<lb/>
　中文鰩自此經停精衞因其止息始皇遊而不返武<lb/>
　帝過以長留豈只峨眉鳥翅二别兩殽對談大小共<lb/>
　叙優劣者耶公禀氣辰象合靈川嶽禮儀以成規矩<lb/>
<pb n="KR2k0048_WYG_062-5a"/>
　仁智用為樞機自結衣逞譽革履傳聲組綬相輝貂<lb/>
　冕交映至於愛山樂道之風孝敬仁慈之德張良崔<lb/>
　廓未足云擬文光夏甫曷以能加魏永平三年朝議<lb/>
　以此州俗關南楚境號東齊田單奮武之鄉酈其逞<lb/>
　辯之地民猷鄙薄風物陵遲詢兹保乂非公勿許及<lb/>
　驅騶御下字衆理物羣情欵宻庶類允諧變此撓夷<lb/>
　之俗侔彼禮樂之邦懋績布在歌謡鴻範宣諸史策<lb/>
　公久渇枌榆緬懐桑梓同升隴而泗泣類陟岵以興<lb/>
<pb n="KR2k0048_WYG_062-5b"/>
　嗟於此東峯之陽仰述皇祖魏故中書令祕書監兗<lb/>
　州刺史文貞之狀鐫碑一首於峯之東石室之内復<lb/>
　致其銘愚忝舊德歴構前基秉笏相門䇿名天府出<lb/>
　入舊邸陪從帷幄凡諸身歴瀛趙滄冀懐及兗光行<lb/>
　正十州刺史北豫州大中正三登常伯再履納言光<lb/>
　祿太常頻居其任揣分庸劣其階至此宜是遺薪妄<lb/>
　委餘慶濫鍾何曽不想樹嗟風瞻天媿日猥當今役<lb/>
　<hi>闕</hi>迹此藩敢慕楹書仰宣庭誨其詞曰髙髙峻極太<lb/>
<pb n="KR2k0048_WYG_062-6a"/>
　華削成祈望諸素禋禱羣經崇哉天柱迥出孤亭地<lb/>
　險□亷藉此為名赫矣先公道深義富如桂之馨如<lb/>
　蘭之茂尊親愛君存交賞舊翻屬愚後實慚堂構天<lb/>
　綂元年五月十八日<lb/>
　　家廟碑銘　　　　　　　　　<hi>唐</hi>顔眞卿<lb/>
　系我宗邾顔公子封郳魯附庸亞孔聖浴沂風刺青<lb/>
　徐給事中䕶營栁渡江楓侍兄疾感虵童鄰火斷珥<lb/>
　貂重施七葉傳孝恭武騎都尉司從便尺牘繼魚蟲<lb/>
<pb n="KR2k0048_WYG_062-6b"/>
　慟君難憤而終咨記室游湘東嗟御正禀移忠衆黄<lb/>
　門擅文雄三昭長事東宫四穆叔史牢籠褒華州喆<lb/>
　川通小秘書盛名鴻維太保文翰工蒞畿赤五褒崇<lb/>
　登望苑友桂樷三超贈保儲躬流光盛廟貌融永不<lb/>
　祧垂無窮<lb/>
　　陋巷銘　　　　　　　　　　<hi>唐</hi>陸龜䝉<lb/>
　魯國千乘豈無康逵傳載陋巷以顔居之鄙委側僻<lb/>
　樞桑覆茨簞瓢屢空其樂怡怡聖人之言終日不違<lb/>
<pb n="KR2k0048_WYG_062-7a"/>
　易贊獨入云顔庶幾門直大道堂如翬飛粱肉在御<lb/>
　狼貪豕肥陋巷相去不其逺而我實狂狷蓬蒿所宜<lb/>
　勒于柴荆賢哉是思<lb/>
　　顔樂亭銘　　　　　　　　　<hi>宋</hi>程　灝<lb/>
　天之生民是為物則非學非師孰覺孰識聖賢之分<lb/>
　古難其明有孔之遇有顔之生聖以道化賢以學行<lb/>
　萬世心目破昏為醒周爰闕里惟賢舊址巷汙以榛<lb/>
　井堙而圯鄉閭蚩蚩弗視弗履有卓其誰師門之嗣<lb/>
<pb n="KR2k0048_WYG_062-7b"/>
　追古念今有惻其心良賈善論發帑出金巷治以闢<lb/>
　井渫而深清泉澤物嘉木成䕃載基載落亭曰顔樂<lb/>
　昔人有心予忖予度千載之上顔惟孔學百世之下<lb/>
　顔居孔作盛德彌光風流日長道之無疆古今所常<lb/>
　木不忍廢地不忍荒嗚呼正學其何可㤀<lb/>
　　魯壁銘　　　　　　　　　　<hi>宋</hi>王禹偁<lb/>
　在天成象壁星主文聖人藏書所以順乎天也噫乾<lb/>
　坤不可以久否故交之以泰日月不可以久晦又繼<lb/>
<pb n="KR2k0048_WYG_062-8a"/>
　之以明文籍不可以久廢亦受之以興我夫子當周<lb/>
　之衰則否屬魯之亂則晦及秦之暴則廢遇漢之王<lb/>
　則興其廢也頼斯壁而藏之其興也自斯壁而發之<lb/>
　矧乎三墳言天道也述於君則堯舜禹湯文武之業<lb/>
　備矣述於臣則臯陶稷契伊吕之功盡矣濟乎世則<lb/>
　六府修矣化乎人則五教立矣向使不藏魯壁盡委<lb/>
　秦坑焰飛聖言灰竭帝道則後之為君者不聞堯舜<lb/>
　禪讓之德禹湯征代之功文武憲章之典将欲化民<lb/>
<pb n="KR2k0048_WYG_062-8b"/>
　不亦難乎後之為臣者又不聞臯之述九德䕫之諧<lb/>
　八音稷之播百糓契之遜五品伊之翊贊吕之征伐<lb/>
　復欲致君不亦難乎世不知六府則無火食之人卉<lb/>
　服之衆與夷狄攸同矣人不知五教則㤀父子之慈<lb/>
　孝兄弟之友㳟與鳥獸無别矣欲見熙熙之國政平<lb/>
　平之王道不亦遠乎嗚呼金有籯玉有櫝防之以關<lb/>
　鍵固之以緘縢人必有竊而求之者蓋重利也斯壁<lb/>
　藏君臣之道父子之教人無求而行之者蓋輕義也<lb/>
<pb n="KR2k0048_WYG_062-9a"/>
　天恐壊斯壁毁斯文命恭王以壊之伏生以誦之使<lb/>
　天下皎然知上古之道其大矣哉銘曰據山髙兮為<lb/>
　秦城鑿池深兮為秦坑城之髙兮胡先壊池之深兮<lb/>
　胡先平伊斯壁兮藏家書歴秦亂兮猶不傾壊之者<lb/>
　恭王誦之者伏生發典謨訓誥之義振金石絲竹之<lb/>
　聲如天地兮否而復泰如日月兮晦而復明秦之焚<lb/>
　兮未盡我不為燼秦之坑兮未得爾滅其國江海涸<lb/>
　竭乾坤傾側唯斯文兮用之不息<lb/>
<pb n="KR2k0048_WYG_062-9b"/>
　　擊蛇笏銘　　　　　　　　　<hi>宋</hi>石　介<lb/>
　天地至大有邪氣干於其間為凶暴為殘賊聽其肆<lb/>
　行如天地卵育之而莫禦也人生最靈或異類出於<lb/>
　其表為妖怪信其異端如人蔽覆之而莫露也祥符<lb/>
　某年寧州天慶觀真武像下有蛇妖極怪異郡刺史<lb/>
　日兩至於其庭朝焉人以為龍舉州之人内外逺近<lb/>
　罔不駿奔於門以觀㳟莊肅祇無敢怠者今龍圖待<lb/>
　制孔公時佐幕在是邦亦随郡刺史於其庭公曰明<lb/>
<pb n="KR2k0048_WYG_062-10a"/>
　則有禮樂幽則有鬼神是蛇不亦誣乎惑吾民亂吾<lb/>
　俗殺無赦以手板擊其首遂斃於前則無異焉郡刺<lb/>
　史暨州内外逺近庶民昭然若發䝉見青天覩白日故不<lb/>
　能肆其凶殘而成其妖惑易曰是故知鬼神之情狀公<lb/>
　之謂乎夫天地間有純剛至正之氣或鍾於物或鍾<lb/>
　於人人有死物有盡此氣不滅烈烈然彌亘億萬世<lb/>
　而長在在堯時為指佞草在魯為孔子誅少正夘刃<lb/>
　在齊為太史簡在晉為董狐筆在漢武帝朝為東方<lb/>
<pb n="KR2k0048_WYG_062-10b"/>
　朔㦸在成帝朝為朱雲劒在東漢為張綱輪在唐為<lb/>
　韓愈論佛骨表逐鱷魚文為叚太尉擊朱泚笏今為<lb/>
　公擊蛇笏故佞人去堯德聰少正卯戮孔法舉罪趙<lb/>
　盾晉人懼辟崔子齊刑明距董偃折張禹劾梁冀漢<lb/>
　室乂佛老微聖德行鱷魚徙潮患息朱泚傷唐朝振<lb/>
　怪蛇死妖氣㪚意天地鍾純剛至正之氣在公之笏<lb/>
　豈徒斃一蛇而已軒陛之下有罔其君先意順旨者<lb/>
　公以此笏指之廟堂之上有蔽賢䝉惡違法亂緒者<lb/>
<pb n="KR2k0048_WYG_062-11a"/>
　公以此笏麾之朝廷之内有諛容佞色附邪背正者<lb/>
　公以此笏擊之夫如是則軒陛之下不仁者去廟堂<lb/>
　之上無邪臣朝廷之内無佞人則笏之功也豈止任<lb/>
　一蛇公以笏為任笏得公而用公方為朝廷正人笏<lb/>
　方為公之良器敢稱德於公作笏銘曰至正之氣天<lb/>
　地則有人惟靈物笏乃能受笏之為物純剛正直公<lb/>
　為正人公乃能得笏之任公能破淫妖公之在朝讒<lb/>
　人乃消靈氣未竭斯笏不折正道未亡斯笏不藏惟<lb/>
<pb n="KR2k0048_WYG_062-11b"/>
　公寶之烈烈其光<lb/>
　　杏壇銘　　　　　　　　　　<hi>金</hi>髙德裔<lb/>
　周室下衰王綱解紐非大聖人狂瀾莫救天挺夫子<lb/>
　生民未有立言範世木舌金口三千之徒義由此受<lb/>
　我瞻遺壇實為教首萬代䕶持天長地久<lb/>
　　瓶城齋銘　　　　　　　　　<hi>元</hi>閻　復<lb/>
　利欲之兵或隳吾城操厲之機或發吾瓶墨其守不<lb/>
　若修仁義之干櫓金其緘不若駕聖賢之說鈴若然<lb/>
<pb n="KR2k0048_WYG_062-12a"/>
　則城何懼於脫扃瓶何患乎建瓴哉<lb/>
　　寧陽縣孝門銘<hi>幷序</hi>　　　　　<hi>元</hi>王思誠<lb/>
　濟寧之寧陽縣上所部儒士王治孝行曰治㓜好學<lb/>
　長出贅暇必歸省其親妻亦時徃拜候執婦道及父<lb/>
　卒旦夕臨墓者百日衣衰麻絶葷酒塊伏外氏客亭<lb/>
　不入私室以終喪迨出舎昆弟破其家産存者宅圃<lb/>
　而已治蓻麻樹桑授徒以養母雞鳴出采薪旦歸課<lb/>
　講每食必親饋定省温清出告反面一以禮不茍母<lb/>
<pb n="KR2k0048_WYG_062-12b"/>
　誕辰至將具酒殽憂無資早起啓户見棄物在道縮<lb/>
　身闔戸伺之良久無人焉迫視之得米一囊鈔若干<lb/>
　緡即以夀其母或者以為天賜出獲瓜果必包篚捧<lb/>
　行憇則盥而後持嘗得魚數尾家逺暑盛恐餒則熟<lb/>
　以歸獻歲饑糴負百里外妻脫簪珥以易米故鄰里<lb/>
　藜藿不充母獨足粒食母疽發妻吮之目盲餂之皆<lb/>
　良已至大間大疫母亦染之治減食色憂調嘗湯藥<lb/>
　衣履不解病篤醫云汗苦則差甘則不可為也妻取<lb/>
<pb n="KR2k0048_WYG_062-13a"/>
　嘗極苦病果愈後旬日病復作而卒治勺水不入口<lb/>
　者累日哭踊絶而後蘇貧不克塟殯于堂居倚廬毁<lb/>
　骨立寒不緜暑不扇冬大雪擁廬妻母為絮衣使其<lb/>
　子覆其身去輒徹之心痛弗堪藥宜以酒下竟弗用<lb/>
　以薑湇易之既大祥僦工伐伏山石為椁山違家幾<lb/>
　一舍晨徃督視暮還其次妻徃饁之足趼流血徹韈<lb/>
　履壙用灰隔外周築以石屑封髙數尺起塋垣蒔林<lb/>
　柏皆躬為雖子欲代弗許構祠作主時祭如事生以<lb/>
<pb n="KR2k0048_WYG_062-13b"/>
　母在時嗜豕肺肝忌辰必以獻鄉人嘉其孝將列狀<lb/>
　上之治艴然曰此子職也何煩公為遂止乃相與號<lb/>
　曰孝恭處士治既沒鄉人竟上于縣憲司覆察中書<lb/>
　命仍其號旌其居曰孝子於是孝子子國輔國弼國<lb/>
　佐相謂曰木久則朽圖悠永莫石若迺琢石為其雙<lb/>
　表大書孝子之門又礱石為碣俾郡人翰林待制王<lb/>
　思誠為叙其辭而刻之乃係以銘銘曰大哉孝乎惟<lb/>
　行之原地義天經而人是遵懿兹孝子厥德肫肫居<lb/>
<pb n="KR2k0048_WYG_062-14a"/>
　貧嗜學出贅求婚父捐館舎墓臨十旬三載弗内比<lb/>
　于外姻來歸養母翕于弟昆授徒典校以薪以耘道<lb/>
　拾囊米或以鈔緡佳果異味供饋必親庭户雍睦人<lb/>
　無間言既勤定省亦謹清温母䘮居廬啜粥絶葷不<lb/>
　緜不扇以卒寒暄伐石為椁捧土起墳手蒔林柏躬<lb/>
　築墓垣底襄窀穸情事用伸亦有孝婦克尸饔飱吮<lb/>
　疽餂目誠格于神夫婦協德風動里鄰惟昔大舜諧<lb/>
　若傲嚚宣尼教曽五孝以分既稱孟莊又贊子騫矧<lb/>
<pb n="KR2k0048_WYG_062-14b"/>
　是魯邦聖澤猶存曰若孝子篤尊攸聞有終有始惟<lb/>
　和惟純閭師獻書乃旌厥門桓桓雙表實維貞珉太<lb/>
　史作詩永播其芬<lb/>
　　㓗軒銘　　　　　　　　　　<hi>元</hi>張　黻<lb/>
　醉之以酒而觀其則雜之以處而觀其色世之人至<lb/>
　獻酬交錯男女雜坐因狂樂而隳正體誠可譏議者<lb/>
　若元德秀病酒終身不識女色豈非天下真丈夫哉<lb/>
　玉牒子駿之為尹博平也正色率下笑語有時既為<lb/>
<pb n="KR2k0048_WYG_062-15a"/>
　萊衣之堂以侍養開軒與僚友時㑹其中榜曰潔軒<lb/>
　以不好德為戒焉是固有祿位者之範也銘曰才如<lb/>
　宋玉不顧東隣君子窒慾以守其眞醉而不出主人<lb/>
　留髠遺簪墮珥正禮何存王孫僚友恥罍奠斚同醉<lb/>
　而醒作玉雪也<lb/>
　　尊經閣銘　　　　　　　　　<hi>元</hi>張起巖<lb/>
　惟人與物同具此形物得其氣之偏人得其氣之霛<lb/>
　曰霛伊何萬物是生一為所見之或蔽則私欲馳騁<lb/>
<pb n="KR2k0048_WYG_062-15b"/>
　而無極聖人出而是正敷天倫之敘昭埀乎六經所<lb/>
　以為百王之觀法為萬世之儀型賢哉張公尹兹山<lb/>
　城搆傑閣於泮水掲尊經以為名考其命名之本意<lb/>
　信乎見道逺而燭理明想其文化流行洽於民情禮<lb/>
　讓之風以興絃歌之聲日聽力行乎正途而不倦心<lb/>
　醉乎至理而不醒日新又新之無已可不謂明德之<lb/>
　維馨若然則公之化斯民也庶幾三年之有成彼其<lb/>
　衒智能之末技聚黄金而滿籯斵喪本心之善能不<lb/>
<pb n="KR2k0048_WYG_062-16a"/>
　抱媿而過斯庭噫池開偃月樓髙摘星在一時為觀<lb/>
　美曾不遺千載之餘腥金山可傾閣不可傾金山可<lb/>
　平基不可平壯吾道之元氣至萬世而崢嶸青青子<lb/>
　衿於焉研精來遊來歌請觀斯銘<lb/>
　　聖檜銘　　　　　　　　　　<hi>元</hi>張　<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>
　兹檜之幹髙參於天兹檜之根深及於泉是為手植<lb/>
　自古有傳去聖伊何曰歲二千氣芬而逺色殷而堅<lb/>
　誰謂崑岡良玉以□誰謂斧斨美茹以連嘉種載衍<lb/>
<pb n="KR2k0048_WYG_062-16b"/>
　有芽其卷茁乎甓間東廡之偏乃徙故處全其天然<lb/>
　孔氏以興矢言有焉粤若三祀葱葱芊芊聖道以緒<lb/>
　聖澤以延肫肫其仁淵淵其淵自今以始於億萬年<lb/>
　　思聖堂銘　　　　　　　　　<hi>元</hi>王積翁<lb/>
　光嶽儲精尼山毓聖兩儀立心羣黎立命中都雲平<lb/>
　汶河月瑩百王興思萬代起敬惟聖與凡相去一間<lb/>
　君子中庸小人則反精一難持微危易轉思則得之<lb/>
　弗思彌逺再思謹思貴乎思誠克己復禮為仁乃精<lb/>
<pb n="KR2k0048_WYG_062-17a"/>
　實踐工夫徹上徹下徒思無益不如學也<lb/>
　　重修孝源泉銘　　　　　　　<hi>元</hi>劉　傑<lb/>
　莒太平崗山水擢秀之地有醴泉厥名孝源唐貞元<lb/>
　時尚峙孝子孫既盧墓感應碑字跡剝落不能盡曉<lb/>
　略可曉者曰唐樂安縣孫既字公侯厥考應乾明皇<lb/>
　天寶末㑹安史之亂為驍騎都尉戮力破賊屢有戰<lb/>
　功既其子也既㓜喪父長喪母哀戚甚廬墓之久髪<lb/>
　氊膚垢毁瘵骨立公之純孝稟受自天非學而飭之<lb/>
<pb n="KR2k0048_WYG_062-17b"/>
　也俄有醴泉湧於墓側天地降祥以彰有德豈偶然<lb/>
　哉大名知事劉純莒之好事者來告予曰吾家柘山<lb/>
　之陽有古泉曰孝源色瑩如玉味甘如醴流溢不竭<lb/>
　東合浯水入於海至正元年山東大旱赤地千里河<lb/>
　海流涸惟是泉不舎晝夜心甚異之因與耆老李信<lb/>
　數十人禱於泉側少焉雙鯉躍出久之方沒衆咸以<lb/>
　為異是夕大雨平地尺許苗皆勃然而興歲則大熟<lb/>
　泉惟孫氏孝親所感孫氏之精氣靈䰟宜乎在矣生<lb/>
<pb n="KR2k0048_WYG_062-18a"/>
　為子盡孝沒為神惠民其事可傳千古請勒之石昭<lb/>
　示來許銘曰倬彼東井在天孔昭靈液不洩醴泉期<lb/>
　瀌泉水有此厥應孝子天鑒斯徴人倫之紀慎終之<lb/>
　極允惟信史沒世不㤀克禋克祀歲若大旱乃作霖<lb/>
　雨民用乂安厥施斯普<lb/>
　　金絲堂銘　　　　　　　　　<hi>明</hi>李東陽<lb/>
　惟孔有宅曰惟聖門魯共何人欲壊更存維壁有書<lb/>
　四代之文惟堂有聲八音是聞此事茫昧書則眞有<lb/>
<pb n="KR2k0048_WYG_062-18b"/>
　有堂載新宅固其舊聞樂知德斯言已久金絲在焉<lb/>
　名不可朽昔堂在東今堂在西欲究厥初視我銘詩<lb/>
　　建顔神鎭城碑銘　　　　　　<hi>明</hi>王世貞<lb/>
　世貞不佞既已城顔神則諸父老走李先生文記之<lb/>
　而李先生雅善余故於文稱稍過非當不佞中丞公<lb/>
　侍御公之教也與二三大夫士之謀也余烏敢雍容<lb/>
　而坐顓之余不佞又惡敢雍容而顓諸父老之力以<lb/>
　為己功諸父老從子弟蒿萊其畝日夜胼胝將事矣<lb/>
<pb n="KR2k0048_WYG_062-19a"/>
　即因材於山髙下陂陀減省它費十之八九而寧無<lb/>
　一二酒漿飯炊之費以勤諸父老二三大夫士瓜分<lb/>
　版築杖馬箠而人策之亦既勞止蓽路藍縷以啓兹<lb/>
　城拮据忉忉實惟二三大夫士與諸父老共其何不<lb/>
　佞之有不佞則竊復隱虞焉為諸父老城顔神者城<lb/>
　之已耶將縣之也城之而前使者以萬計嚅囁旁喝<lb/>
　迄靡敢動今不旋踵而告成事諸父老業已受賦二<lb/>
　百里外不勝其煩以為附庸即百雉之崇易易若是<lb/>
<pb n="KR2k0048_WYG_062-19b"/>
　規而縣之則不可縣之將為若置令若丞蝟役毛供<lb/>
　齕人於袵席間哉而割三邑之膏壤使其民與諸父<lb/>
　老竝削而弊䇿大左不取也語云見已然不能見將<lb/>
　然即令今決城縣利害與他日身所受本末岐異矣<lb/>
　然未可箸數而舌析姑以明余志耳余不佞敢遂藉<lb/>
　二三大夫士暨諸父老子弟姓名系之碑隂而傳以<lb/>
　銘銘曰顔姜之山厥陽瀉鹵夾谷造天綰轂其口萊<lb/>
　新西控淄益東走五民居之匪利南畆作為竒衺即<lb/>
<pb n="KR2k0048_WYG_062-20a"/>
　山而取盜鑄椎埋韋跗帓首矛鈐日尋何戎不莽唯<lb/>
　余小子睅目靡穀本之不探而末是矚厲我父老以<lb/>
　勤版築雉野罄室壺簞道屬唯兹父老藩屛是篤石<lb/>
　城峩峩可以礪鏃危岡冠領腴泉滋腹在易有言設<lb/>
　險守邦衞以武師周以崇墉遏軋亂萌毋使蔓張母<lb/>
　若安之薄征厚藏刃鎩鈎喙杜矢大槍銷為鋤耰趣<lb/>
　而農桑比屋興讓遵彼周行牧臣罪言敢告職方<lb/>
　　孟廟承聖門銘　　　　　　　<hi>明</hi>郗㓜學<lb/>
<pb n="KR2k0048_WYG_062-20b"/>
　鄒國公廟承聖門者知縣崑山王璧所作也廟徙在<lb/>
　宋元季燬于兵火國朝崇尚明教前令桂孟既修廟<lb/>
　洪武十一年十月立是門而規制始稱<hi>門髙二丈四尺廣九丈深</hi>
　<hi>三丈六尺凡五楹重簷劵門三</hi>其辭曰承聖之門將將翼翼由義之<lb/>
　路居仁之宅於惟鄒公功配神禹繼周紹孔為世作<lb/>
　矩知言養氣仁義性善尊王黜霸予豈好辯盛德孔<lb/>
　彰廟食斯堂學徒詵詵絃歌洋洋出入是門希賢希<lb/>
　聖是則是傚夙夜䖍敬繼今葺之勿崩勿騫凡百君<lb/>
<pb n="KR2k0048_WYG_062-21a"/>
　子有考斯編<lb/>
　　張秋地平日晷銘　　　　　　<hi>明</hi>李之藻<lb/>
　天渾地冲帝德埏埴赤紘中劃光道錯織磨儀宻移<lb/>
　縣象罔忒宵晝永短相彼辰極南北髙下里移度革<lb/>
　海表儋崖十五極側六十二度地距鐡勒神京仰瞡<lb/>
　出地四十三十五半張秋所得極偃赤卬極髙赤逼<lb/>
　寸絜銖分晷固殊則東西共緯同算交食皇輿萬里<lb/>
　覆矩足測重差句股大較可得神明㑹通洞極𤣥穆<lb/>
<pb n="KR2k0048_WYG_062-21b"/>
　爰考地平以造景式建髀協度斮石縷泐面午負子<lb/>
　水凖𣙗植二寸四分表體變適貫地中天齘景剔墨<lb/>
　髀弦斜倚兩極攸植遥矩迴射春秋分緎厥緎應絃<lb/>
　餘乃漸曲二十四氣同宫異洫七衡六間倍合歲德<lb/>
　升沈之景微剖辰刻衡若弓張縱則矢直縱辰横氣<lb/>
　散互九罭繩繩井井未分厥域孰倪進退孰辨啓昃<lb/>
　微乎表銳視厥影色差或毫釐謬以千億必謹䕶持<lb/>
　勿俾蠡蝕昔用土圭得午瞬息靡如兹憲四序咸秩<lb/>
<pb n="KR2k0048_WYG_062-22a"/>
　司南可指歴候乃識匪窮𤣥誕敬時是飭河臣師禹<lb/>
　寸隂務嗇因地承天荒度孔亟無或悠悠以忝帝力<lb/>
　銘此貞珉敢告有職<lb/>
　　百忍堂銘為張士鳳作<hi>士鳳浙之蕭山人流寓濟南敦善不倦克守家訓以</hi>
　　<hi>百忍名堂銘以貽之</hi>　　　　　　　　<hi>國朝</hi>趙國麟<lb/>
　粤稽忍性孟氏之傳人心惟危匪忍曷捐矧在倫紀<lb/>
　親遜為先恩明誼美何道能然忍其後起天屬乃全<lb/>
　忍其旁騖人合斯專始尚强制繼益勉旃忍之又忍<lb/>
<pb n="KR2k0048_WYG_062-22b"/>
　久而化焉張公百忍義問昭宣君其苗裔力行克堅<lb/>
　名斯堂構貽厥曾𤣥曰占餘慶介祉緜緜<lb/>
　<lb/>
　<lb/>
　<lb/>
　<lb/>
　<lb/>
　山東通志卷三十五之十<lb/>
</p>
<p>
</p>
  </div>
</body>
</text>
</TEI>
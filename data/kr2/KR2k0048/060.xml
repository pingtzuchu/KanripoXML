<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之八</head> <lb/>
    <p>
<pb n="KR2k0048_WYG_060-1a"/>
欽定四庫全書<lb/>
　山東通志卷三十五之八<lb/>
　　藝文志八<hi>頌</hi>
　　漢成陽令唐扶頌<lb/>
　君諱扶字正南潁川郾人也其先出自慶都感赤龍<lb/>
　生堯王有天下大號為唐洽致雍熹尊天重民禪位<lb/>
　虞舜光炙茅土通天三統苗胄枝分相土脈君因氏<lb/>
　唐焉累取含祚受天之祐𦙍嗣彌光為漢臺輔君父<lb/>
<pb n="KR2k0048_WYG_060-1b"/>
　孝廉郎中早卒季父蜀郡蜀郡從弟㑹稽㑹稽從弟<lb/>
　南陽君從兄東萊太守南陽弟司空公在朝逶隨正<lb/>
　色竭忠為國討暴六侯俱封受土襲爵金縉十三君<lb/>
　繼厥緒少有岐嶷躭道好古讀書咏詩綜緯河雒底<lb/>
　究羣典戔紐上進守舞陽丞弱冠守昆陽尉潁陽令<lb/>
　隠練州郡所臨有迹帝嘉其徳特拜郎中察能洽處<lb/>
　除豫章鄔陽長夷粤抪㨭怶强難化君奮威颺武視<lb/>
　以好惡蠻貉振疊稽顙怖服<hi>闕</hi>上前逋千有餘萬盜<lb/>
<pb n="KR2k0048_WYG_060-2a"/>
　賊衰息境界晏然三載有成州郡詳表遷成陽令承<lb/>
　先聖之𢎞軌見讚像之髙蹤遂興無為之治優賢敡<lb/>
　厯表善絀惡遵九徳以綏民崇晏晏之恵康風移俗<lb/>
　易莫不革心朝有公卓家有參騫分郟之治復隆<hi>闕</hi>
　　君追惟堯徳廣被之恩依陵亳廟造立授堂四逺<lb/>
　童冠摳衣受業著録千人朝益暮習衎衎誾誾尼父<lb/>
　授魯曷以復加靈祗瑞應木連理生白莬紫鳩游君<lb/>
　園庭蕩蕩之治莫能名焉三司察功朝庭審真以君<lb/>
<pb n="KR2k0048_WYG_060-2b"/>
　威恩並流文武兼興東萊海濱須君以寧詔書換君<lb/>
　昌陽令吏民慕戀士女惟艱捺牽君車輪不得行君<lb/>
　臣流涕道路琅玕迫有詔命靡由復還於是故從事<lb/>
　伸宇仲授張躬萬龍督郵仲䂓郡掾閭葵等乃共刋<lb/>
　石樹頌歌君之美其辭曰赫赫唐君帝堯之苗氏族<lb/>
　不一各任所安本同末異蓋謂斯焉君體煥炳有芬<lb/>
　有聲如山如<hi>闕</hi>　如不傾如<hi>闕/</hi>如海澹如<hi>闕</hi>　惟直<lb/>
　如矢秉銓據衡在朝肅肅閨門雍雍廉踰伯叔潔如<lb/>
<pb n="KR2k0048_WYG_060-3a"/>
　珪璋賦政於外爰及鬼方淮夷來降冦賊遂亡黎庶<lb/>
　攸寧黔首歡康以徳綏撫宣恩六陽以仁恤弱以義<lb/>
　抑强恩由春夏威如秋霜賞罰分審白黒著明憂老<lb/>
　閔稚不侮寡矜躭樂道術咀嚼七經五六六七訓導<lb/>
　若神接下施與投財如損吏服其徳民歸其恩父父<lb/>
　子子君君臣臣不師自舉不拘不煩囹圄空虛國無<lb/>
　佞民徳及草蟲澤流無垠蜎飛蠕動咸賴我君顯顯<lb/>
　令稱徳音常存<hi>凡碑内殘缺字莫攷空白如右</hi>
<pb n="KR2k0048_WYG_060-3b"/>
　　宓子賤頌　　　　　　　　　<hi>唐</hi>賈　至<lb/>
　清淨致理中庸之徳至髙明柔克簡易之體大繹微<lb/>
　㫖而徴遺論何先生道蔚其葳㽔者乎先生宣慈在<lb/>
　躬精義入神徳順乎天性根於人殷其如雷曖然如<lb/>
　春始受業於仲尼終委質於魯君爾乃周道陵遲王<lb/>
　風衰息呉楚竊於位號干戈亂於原野則我魯國無<lb/>
　齊晉之强定哀非桓文之主三卿有僭虐之政先生<lb/>
　處此亂邦從容理邑平心氣而全耳目晏然躋富夀<lb/>
<pb n="KR2k0048_WYG_060-4a"/>
　之域焉自非知徹知彰變化無窮孰能臻此觀夫為<lb/>
　政之大體元之耍䘏孤哀喪舉士問弔訓之以悌加<lb/>
　之以孝借五更而悟君賢三老而稟教然後燕居以<lb/>
　佚其體張樂以和其人夜漁不戒而信欺吏不威而<lb/>
　息是以宣尼惜君之理小子期問君之政暇何其逺<lb/>
　哉向使移於有國之君則陶唐之理也施於有政之<lb/>
　臣則二南之化也昔舜左禹而右臯陶不下席而天<lb/>
　下理周公殽膳在御不解懸而四夷伏小大則異其<lb/>
<pb n="KR2k0048_WYG_060-4b"/>
　揆則同天寳初至始以校書郎尉於單父想先生行<lb/>
　事徴其頌聲而古碑殘缺苔篆磨滅使立志之士何<lb/>
　以挹其遺風焉嗚呼其道存而其事徃其人亡而其<lb/>
　政息哀哉遂作頌曰鳴琴湯湯宓子之堂清淨無為<lb/>
　邑人以康澆風化淳霸俗致王誰謂陽鱎革而為魴<lb/>
　皤皤黄髪或師或友芃芃麥苗不稂不莠齊師已郤<lb/>
　魯俗斯阜諫或剖心伊人引肘穆穆伊人希聖之才<lb/>
　堯舜既徃孰為來哉從時卷舒與道徘徊游泳孔門<lb/>
<pb n="KR2k0048_WYG_060-5a"/>
　取容定哀泱泱千古顯顯令徳聲隨悠没恵與順息<lb/>
　人亡政敝道播神黙寂寥夜川惆悵舊國荒祠尚掃<lb/>
　苔篆將磷尋風聆韻想見其人年代邈殊精誠誾親<lb/>
　再表貞石頌聲維新<lb/>
　　裴公徳政頌　　　　　　　　<hi>唐</hi>孫　逖<lb/>
　昔太公之理齊也尊賢知尚有功泱泱大風千載不<lb/>
　泯石慶古之良相也臨淄社焉于公古之良吏曹也<lb/>
　東海祠焉裴公今之良太守也濟北頌焉今古一揆<lb/>
<pb n="KR2k0048_WYG_060-5b"/>
　謂之齊志茍非其人為大偽焉君子是以知裴公之<lb/>
　為政有異能矣初公以甲子嵗秋八月莅於是邦祇<lb/>
　遹明命𢎞敷令典教之訓之養之育之俾夫闔境之<lb/>
　内靡清風漸膏雨醉純徳飽話言若卜筮之是孚如<lb/>
　草木之允殖用克畏慕升于大猷其明年也皇帝東<lb/>
　廵狩至岱宗自洛及兖於皇時邁雷轂萬乗雲旂千<lb/>
　里供帳於東道者凡十有六州焉大或數圻次或萬<lb/>
　井中産者輕幣膏粱者倍征方事之殷猶懼不給兹<lb/>
<pb n="KR2k0048_WYG_060-6a"/>
　郡褊小實難圖也公淵然深識卓然逺謀擇利而行<lb/>
　慮善以動西自於陽臺谷東晉於長清造舟為三橋<lb/>
　置騎為驛闢野為兩傾除道為九逹或總或秸或薪<lb/>
　或槱或饗或餼或糧或糗㸑之踖踖積之栗栗其崇<lb/>
　如墉其比如櫛皆先之以方畧備之以生聚因吏禄<lb/>
　之竒贏雜官用之餘羨通變合度豐省中程編户之<lb/>
　民秋毫勿與繇是邑無征令鄉無歛法賈不利於乗<lb/>
　急農不傷於甚賤且狎其野而安其業人所謂勤而<lb/>
<pb n="KR2k0048_WYG_060-6b"/>
　不得施而弗費雖小必濟不亦宜乎抑又聞之居簡<lb/>
　則易於徳綏處煩則難於柔克大抵皆是其誰不然<lb/>
　公始自知供迨于卒業不鞭一卒不貫一吏繩責勿<lb/>
　用鐫譙無施禮以生其恭悦以盡其力役不兩令事<lb/>
　無後期雖子文治兵之舉叔敖城沂之政類能比徳<lb/>
　曷足稱多泊金輿反旂旌别淑慝監頓史劉曰政勸<lb/>
　農使盧怡竝奏公理行第一議者以為當矣其三年<lb/>
　秋大水河堤決諸郡有聞皆俟詔到莫敢興役害因<lb/>
<pb n="KR2k0048_WYG_060-7a"/>
　滋甚時公以為執事諉上者非奉公之法也便文自<lb/>
　營者非盡忠之計也亦既成奏因而發卒播告厥指<lb/>
　卒籲於人荷鍤者襁屬負圖者麏至從公于邁祁祁<lb/>
　如雲公俯臨決河躬自䕶作雨不張蓋塵不振衣饋<lb/>
　不致鮮寢不處館蔬食以同其烹餁野次以同其燥<lb/>
　濕版築競勸鼛鼓弗勝克鞏而成匪亟而速以浹旬<lb/>
　之役興百倍之利澹災革弊人到於今賴焉古之所<lb/>
　謂敏則有功豈虛言矣公之方在河上也有執訊者<lb/>
<pb n="KR2k0048_WYG_060-7b"/>
　傳詔命公為宣州刺史公悼其功之不成且懼人之<lb/>
　體怠未即宣布周之宻之公撫廵如初訓勵不輟及<lb/>
　堤役既畢國人皆賀公於是解印出次啟籥見書莫<lb/>
　不瞿然而駭曰不虞公去之速也嗚呼曷歸乎既而<lb/>
　幢棨就國干旟守途野有輟耕巷無服馬男女以辨<lb/>
　號泣相望或觴於郊或餞於境扶服遮道沮攔駐車<lb/>
　莫肯旋歸迨過信宿夫所居人富所去見思前史以<lb/>
　為有徳君子之遺風徛嗟裴公蓋有之矣公名耀卿<lb/>
<pb n="KR2k0048_WYG_060-8a"/>
　字渙之河東聞喜人祖某皇朝亳州酇縣令父守貞<lb/>
　皇朝成寧二州刺史贈晉州史又贈州都督階受祉<lb/>
　必大垂裕不朽彰徹簡冊布昭令聞其緒業有如此<lb/>
　者公之昆友故冀州刺史子余等六人俱以儒行達<lb/>
　天下之人謂之六龍公之自出今屯田員外郎韋述<lb/>
　等七人俱以才名進天下之人謂之七子其族姻有<lb/>
　如此者公覃訏有聲髫齔克類公侯表於龜筮詩禮<lb/>
　成於小學八嵗神童擢第則已殊於公路矣丕髦之<lb/>
<pb n="KR2k0048_WYG_060-8b"/>
　後尤邃於文長安中則天首命有司考試調集之士<lb/>
　而第其詞髙下公以甲科受祕書省正字異其對也<lb/>
　睿宗之在藩邸精選僚屬公為典籖兼掌文翰愛其<lb/>
　才也其藝文有如此者頃之遷國子主簿試詹事府<lb/>
　丞厯河南丞曹參公考功員外郎除右司兵部二郎<lb/>
　中自長安令臨此郡自宣城守改冀州公歸為政不<lb/>
　移於故迹延夀理人亟登於髙第入拜户部侍郎今<lb/>
　為左庶子其閥閲有如此者若乃邁徳由已全誠自<lb/>
<pb n="KR2k0048_WYG_060-9a"/>
　衷出入孝弟周旋禮樂幅利以儉葆光以和仁而有<lb/>
　剛直而不倨微妙析理入於無間清明開物周於有<lb/>
　象享兹具美可謂大賢其庇身也𢎞矣其所憑也厚<lb/>
　矣詩曰敷政優優百禄是遒又曰君子萬年介爾景<lb/>
　福夫如是欲辭福禄其可得乎方當彌綸帝績豈徒<lb/>
　潤色吏事而已盧縣父老某等懐公之恵不可彌亡<lb/>
　私欲銘徳頌美計功稱代以予國之史臣也學於春<lb/>
　秋褒貶之義乃因邑子校書郎衛憑假詞不能徴拙<lb/>
<pb n="KR2k0048_WYG_060-9b"/>
　于我事<hi>闕</hi>詳實言多遺恨著循吏之傳願守文翁述<lb/>
　野馬之詩慙非史克詩曰瞻彼濟矣湜湜其沚有斐<lb/>
　君子令聞不已帝省其方和鸞央央務穡常布駿恵<lb/>
　我王我隰既溢我民既䘏成之不日有始有卒黄髪<lb/>
　番番飲公之和矢詩不多維以遂歌<lb/>
　　庾公徳政頌　　　　　　　　<hi>唐</hi>李陽冰<lb/>
　荀藐古之良宰也榆次碣之庾公今之賢百里也龔<lb/>
　丘頌之議者謂庾公之政大矣公初告羣吏曰昔孝<lb/>
<pb n="KR2k0048_WYG_060-10a"/>
　宣憂元元以為經國理政先乎令長乃擇郎官御史<lb/>
　出宰縣邑我自任城尉驟居五百石非才何以當之<lb/>
　誓務整蘇疲人祗若明命乃崇禮讓省刑罰紓力役<lb/>
　闢土地宣慈務寛訓儉示徳潤作時雨和為春風於<lb/>
　是齊魯丕變井閭咸復三載考績一方歸冣都督兼<lb/>
　御史清河張公曰是牧伯之賢也訓俗馭官勸直沮<lb/>
　枉述職之地數能稱之曰方諸爽氣日暮更清比之<lb/>
　松筠嵗寒轉茂題以上下之目出乎羣英之表百城<lb/>
<pb n="KR2k0048_WYG_060-10b"/>
　千里異聲同歡曰以伯達之良牧賞次孫之茂宰宜<lb/>
　矣公名賁字文明其先潁川人成周之時世為掌庾<lb/>
　因以命族公其胄焉公之考曰欽嗣為兗州别駕王<lb/>
　父曰元主為尋陽令曽王父曰師則為蜀王文學楷<lb/>
　模繼代龜麟接武大厯中邑老鼓滔等三十五人以<lb/>
　公政務之大咸願刻石褒美申於元戎元戎允答縣<lb/>
　人以陽冰與公周旋備詳徳行俾之作頌有愧能文<lb/>
　辭曰於穆庾公宰守之良化洽百里風播一方邑老<lb/>
<pb n="KR2k0048_WYG_060-11a"/>
　上請願言頌徳元戎嘉之石金乃刻大厯五年九月<lb/>
　三日建<lb/>
　　慶厯聖徳頌<hi>并序</hi>　　　　　　<hi>宋</hi>石　介<lb/>
　三月二十一日大昕皇帝御紫宸殿朝百官相得象<lb/>
　殊拜竦樞密使夷簡以司徒歸第二十二日制命昌<lb/>
　朝參知政事弼樞密副使二十六勅除修靖素並充<lb/>
　諫官四月八日皇帝御紫宸殿朝百官衍樞密使仲<lb/>
　淹琦樞密副使乃用御史中丞拱宸御史邈御史平<lb/>
<pb n="KR2k0048_WYG_060-11b"/>
　諫官修靖十一疏追竦樞密使勑十三日勑又除襄<lb/>
　為諫官天地人神昆虫草木無不懽喜皇帝退姦進<lb/>
　賢發於至聰動於至誠奮於睿㫁見於剛克陟黜之<lb/>
　明賞罰之公也上視漢魏隋唐五代幾千五百年其<lb/>
　間非無聖神之主盛明之時未有如此選人之精得<lb/>
　人之多進人之速用人之盡實為希闊殊尤曠絶盛<lb/>
　事在皇帝之徳之功為卓犖瑰偉神明魁大古者一<lb/>
　雲氣之祥一草木之異一蹄角之怪一羽毛之瑞當<lb/>
<pb n="KR2k0048_WYG_060-12a"/>
　時羣臣猶且濃墨大字金頭鈿軸以稱述頌美時君<lb/>
　功徳以為無前之休配天之績如仲淹弼實為不世<lb/>
　出之賢求之于古堯則䕫龍舜則稷契周則閎散漢<lb/>
　則蕭曹唐則房魏陛下有之諸臣亦皆天下之人望<lb/>
　為宰相管官者陛下盡用之此比雲氣草木蹄角羽<lb/>
　毛之異萬萬不侔豈可翻無歌詩雅頌以播我君之<lb/>
　休聲烈光神功至徳刻於琬琰流于金石告于天地<lb/>
　奏于宗廟存于萬千年而無窮盡哉臣實恥之臣嘗<lb/>
<pb n="KR2k0048_WYG_060-12b"/>
　愛慕唐大儒韓愈為博士日作元和聖徳頌千二百<lb/>
　言使憲宗功徳赫赫煒煌昭于千古至今觀之如在<lb/>
　當日陛下今日功徳無讓憲宗臣文學雖不逮韓愈<lb/>
　而亦官於太學領博士職歌詩讚頌乃其職業竊擬<lb/>
　子愈輙作慶厯聖徳頌一首四言凡九百六十字文<lb/>
　辭俚鄙固不足以發揚臣子之心亦欲使陛下功徳<lb/>
　煒㸁昭于千古萬千年後觀之如在今日也臣不勝<lb/>
　死罪臣賤無路以進姑藏諸家以待樂府之採焉<lb/>
<pb n="KR2k0048_WYG_060-13a"/>
　於維慶厯三年三月皇帝龍興徐出闈闥晨坐太極<lb/>
　晝開閶闔躬攬賢英手鋤姦枿大聲渢渢震搖六合<lb/>
　如乾之動如雷之發昆虫蹢躅妖怪藏滅同明道初<lb/>
　天地嘉吉初聞皇帝蹙然言曰予父予祖付予大業<lb/>
　予恐失墜實賴輔弼汝得象殊重慎微密君相予久<lb/>
　予嘉君績君仍相予笙鏞斯協昌朝儒者學問該洽<lb/>
　與予論政傅以經術汝貳二相庶績咸秩惟汝仲淹<lb/>
　汝誠予察太后垂簾湯沸火熱汝時小臣危言嶪嶪<lb/>
<pb n="KR2k0048_WYG_060-13b"/>
　為予司諫正予門闑為予京兆堲予讒説賊叛于夏<lb/>
　汝徃式遏六月酷日大冬積雪汝暑汝寒同於士卒<lb/>
　予聞辛酸汝不告乏予晚得弼予心弼悦弼每見予<lb/>
　無有私謁以道輔予弼言深切予不堯舜予自笞罰<lb/>
　諫官一年奏疏滿篋侍從週歳忠力盡竭契丹亡義<lb/>
　檮杌饕餮敢侮大國其辭慢悖弼將予命不威而懾<lb/>
　卒復舊好民得食褐沙磧萬里死生一節視弼之膚<lb/>
　霜剥風裂觀弼之心錬金鍜鐡寵名大官以酬勞渴<lb/>
<pb n="KR2k0048_WYG_060-14a"/>
　弼辭不受其志莫奪惟仲淹弼一䕫一契天實賚予<lb/>
　予其敢忽並來弼予民無瘥札曰衍汝來汝予黄髪<lb/>
　事予二紀毛秃齒豁心如一兮率履弗越遂長樞府<lb/>
　兵政無蹶予早識琦琦有奇骨其器魁櫑豈視居楔<lb/>
　其人渾樸不施剞劂可屬大事敦厚如勃琦汝副衍<lb/>
　知人予哲惟修惟靖立朝䡾䡾言論磥砢忠誠特達<lb/>
　禄微身賤其志不怯嘗詆大臣亟遭貶黜萬里歸來<lb/>
　剛氣不折屢進直言以補予闕素相之後含忠履潔<lb/>
<pb n="KR2k0048_WYG_060-14b"/>
　昔為御史幾叩予榻至今諫疏在予箱匣襄雖小臣<lb/>
　名聞予徹亦嘗獻言箴予之失剛守粹慤與修儔匹<lb/>
　並為諫官正色在列予過汝言無鉗汝舌皇帝明聖<lb/>
　忠邪辨别舉擢俊良掃除妖魃衆賢之進如茅斯拔<lb/>
　大奸之去如距斯脱上倚輔弼司予調燮下賴諫諍<lb/>
　維予紀法左右正人無有邪孽予望太平日不逾浹<lb/>
　皇帝嗣位二十二年神武不殺其黙如淵聖人不測<lb/>
　其動以天賞罰在予不失其權恭已南面退姦進賢<lb/>
<pb n="KR2k0048_WYG_060-15a"/>
　知賢不易非明不得去邪惟難惟㫁乃克明則不貳<lb/>
　㫁則不惑既明且㫁惟皇之徳羣下踧踖重足屏息<lb/>
　交相告語曰惟正直毋作側僻皇帝汝殛諸侯危慄<lb/>
　墮玉失舄交相告語皇帝神明四時朝覲謹修臣職<lb/>
　四夷走馬墜鐙遺䇿交相告語皇帝神武解兵修貢<lb/>
　永為屬國皇帝一舉羣臣懾焉諸侯畏焉四夷服焉<lb/>
　臣願陛下夀萬千年<lb/>
　　附<hi>對</hi>
<pb n="KR2k0048_WYG_060-15b"/>
　　郊祀對　　　　　　　　　　<hi>漢</hi>董仲舒<lb/>
　廷尉臣湯昧死言臣湯承制以郊祀事問故膠西相<lb/>
　仲舒臣仲舒對曰所聞者古天子之禮莫重于郊郊<lb/>
　常以正月上辛日者所以先百神而冣居前禮三年<lb/>
　喪不祭其先而不敢廢郊郊重于宗廟天尊于人也<lb/>
　王制曰祭天地之牛角繭栗宗廟之牛角握賓客之<lb/>
　牛角尺此言徳滋美而牲滋微也春秋曰魯祭周公<lb/>
　用白牡色白貴純也帝牲在滌三月牲貴肥潔而不<lb/>
<pb n="KR2k0048_WYG_060-16a"/>
　貪其大也凡養牲之道務在肥潔而已駒犢未能芻<lb/>
　秩之食莫如令食其母便臣湯謹問仲舒魯祀周公<lb/>
　用白牡非禮也臣仲舒對曰禮也臣湯問周天子用<lb/>
　騂剛羣公不毛周公諸公也何以得用純牲臣仲舒<lb/>
　對曰武王崩成王㓜而在襁褓之中周公繼文武之<lb/>
　業成二聖之功徳漸天地澤被四海故成王賢而貴<lb/>
　之詩曰無徳不報故成王使祭周公以白牡上不得<lb/>
　與天子同色下有異于諸侯臣仲舒愚以為報徳之<lb/>
<pb n="KR2k0048_WYG_060-16b"/>
　禮臣湯問仲舒天子祭天諸侯祭土魯何縁以祭郊<lb/>
　臣仲舒對曰周公傅成王成王遂及聖功莫大于此<lb/>
　周公聖人也有祭於天道成王令魯郊也臣湯問仲<lb/>
　舒魯祭周公用白牡其郊何用臣仲舒對曰魯郊用<lb/>
　純騂剛周色尚赤魯以天子命郊故以騂臣湯問仲<lb/>
　舒祠宗廟或以鶩當鳬鶩非鳬可用否臣仲舒對曰<lb/>
　鶩非鳬鳬非鶩也臣聞孔子入太廟每事問慎之至<lb/>
　也陛下祭躬親齋戒沐浴以承宗廟甚敬謹奈何以<lb/>
<pb n="KR2k0048_WYG_060-17a"/>
　鳬當鶩鶩當鳬名實不相應以承太廟不亦不稱乎<lb/>
　臣仲舒愚以為不可臣犬馬齒衰賜骸骨伏陋巷陛<lb/>
　下乃奉使九卿問臣以朝廷之事臣愚陋曽不足以<lb/>
　承明詔奉大對臣仲舒冒死以聞<lb/>
　　化民有道對　　　　　　　　<hi>漢</hi>東方朔<lb/>
　堯舜禹湯文武成康上古而帝經厯數千載尚難言<lb/>
　之臣不敢陳願近述孝文皇帝之時當世耆老皆聞<lb/>
　見之貴為天子富有四海身衣弋綈足履革舄以韋<lb/>
<pb n="KR2k0048_WYG_060-17b"/>
　帶劍莞蒲為席兵木無刃衣緼無文集上書囊以為<lb/>
　殿幃以道徳為麗以仁義為凖於是天下望風成俗<lb/>
　昭然化之今陛下以城中為小圖起建章左鳯闕右<lb/>
　神明號稱千門萬户木土衣綺繡狗馬被繢罽宫人<lb/>
　簮瑇瑁垂珠璣設戲車教馳逐飾文采叢珍怪撞萬<lb/>
　石之鐘擊雷霆之鼓作俳優舞鄭女上為滛侈如此<lb/>
　而欲使民獨不奢侈失農事之難者也陛下誠能用<lb/>
　臣朔之計推甲乙之帳燔之於四通之衢郤走馬示<lb/>
<pb n="KR2k0048_WYG_060-18a"/>
　不復用則堯舜之隆宜可與比治矣易曰正其本萬<lb/>
　事理失之毫釐差以千里願陛下留意察之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0048_WYG_060-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山東通志卷三十五之八<lb/>
</p>
<p>
</p>
  </div>
</body>
</text>
</TEI>
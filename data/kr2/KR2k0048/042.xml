<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷二十八之一</head> <lb/>
    <p>
<pb n="KR2k0048_WYG_042-1a"/>
欽定四庫全書<lb/>
　山東通志卷二十八之一<lb/>
　　人物志<lb/>
　　原夫二五妙凝篤生先喆聖模賢範萬世為昭詎<lb/>
　　能推其所自哉外此則恒視治運以稱隆焉大抵<lb/>
　　世昌則河嶽鍾靈化洽則鄉國萃美雖情迹萬品<lb/>
　　而太上立徳其次立功其次立言三者足以概之<lb/>
　　乃若履潔懐貞晤言薖軸君子亦有碩人之慕焉<lb/>
<pb n="KR2k0048_WYG_042-1b"/>
　　爰取舊志輯而増之以代為經以年為緯居行本<lb/>
　　末各有可觀覽二東之曩徽此足以觀矣方今<lb/>
帝治昭明偉人接踵而是帙所載非崇祀者勿登葢不<lb/>
　　逮什之三四爾誠以崧髙之誦揚之雅歌華衮之<lb/>
　　褒操之柱史固非修方乘者所敢臆為取裁也作<lb/>
　　人物志<lb/>
　人物一<hi>兩漢志三國魏卓東西晉儒南北朝等隋類按舊  分人物  行孝義  林文苑  門</hi>
　<hi>而以隠逸附於仙釋之後分校位置均失其宜夫人物總名也既列為總而又分其目則所謂人物者豈</hi>
<pb n="KR2k0048_WYG_042-2a"/>
　<hi>又别有一種出於孝義文儒之外乎且既有卓行而又有孝義孝義獨非卓行乎既有儒林而又冇文苑</hi>
　<hi>文苑儒林何所區别乎至列隠逸於仙釋之後葢以仙釋為人物也是儒墨互陳而分顯晦為兩途也恐</hi>
　<hi>非天寶地靈之義矣今以時代為序併不分屬郡邑葢不欲以一鄉一國掩天下之善士也尚論古人自</hi>
　<hi>有卓識何可過為區畫以隘其景行仰止也哉至舊志採自三代以迄於今夫三代人物皆見於經傳子</hi>
　<hi>史欲為搜輯務求該博而後無遺憾今止取左傳中齊魯世家捃拾一二以畢能事則罣漏之譏在所不</hi>
　<hi>免即就其所録者如魯之季平齊之陳桓皆以功業許之則是以大聖人之筆削反不如鄉人之好惡也</hi>
　<hi>烏乎可故兹集所載與宦績同自漢始蓋以三代英華人所共見共聞春秋左穀等書即是人物總傳褒</hi>
　<hi>貶固有定論去取亦無異同正不必以剿說雷同矜淹博也</hi>
<pb n="KR2k0048_WYG_042-2b"/>
兩漢<lb/>
　崔廓<hi>字少通號夏黄公齊人秦末與東園公轅秉綺里季朱暉甪里先生周述隠於商山謂之</hi>
　<hi>四皓髙帝欲易太子吕后要張良用策良曰此非可以口舌爭也顧上所不能致者四人能招之來日侍</hi>
　<hi>太子則安矣乃使良邀四人上一日宴太子四皓侍上竒其貌各以姓名對上驚曰吾屢召不能致先生</hi>
　<hi>來乃從吾兒遊乎廓等對曰陛下善慢士士不茍就也太子仁孝有禮故臣等願事之上曰善於是儲位</hi>
　<hi>乃得安</hi>
　田　横<hi>故齊王榮弟項羽破齊横收散亡復齊城邑立榮子廣而相之及廣死横自立為王髙帝</hi>
　<hi>既定天下横與其徙屬伍百餘人入居海島髙祖召之曰横來大者王小者侯不來且發兵加誅横乃從</hi>
<pb n="KR2k0048_WYG_042-3a"/>
　<hi>客二人乘傳詣洛陽至尸鄉謂其客曰横始與漢王俱南面稱孤今漢王為天子而横乃為亡虜北面事</hi>
　<hi>之其媿甚矣遂自剄使者馳奏髙祖為之流涕以王者禮𦵏横二客皆自刎伍百人在海中亦皆自殺</hi>
　彭　越<hi>字仲昌邑人秦末漁鉅野澤中為盜陳涉起少年相聚請越為長沛公擊昌邑越以兵助</hi>
　<hi>之漢二年越將其兵歸漢使略定梁地越常往來為漢游兵擊楚後漢與越期滅楚不至髙帝用張良策</hi>
　<hi>發使許越王梁越乃至卒㑹兵破項羽垓下以功封梁王都定陶後為髙帝所醢</hi>
　婁　敬<hi>盧人髙帝五年戌隴西過洛陽時帝建都之議未决敬因虞將軍見帝極陳都闗中之利</hi>
　<hi>帝即日西遷拜敬為郎賜姓劉氏平城之役敬言不可擊上怒其妄言沮軍械繫敬廣武後果有白登之</hi>
　<hi>圍七日始解上至廣武赦敬封為闗内侯時數苦匈奴為邊患使敬往結和親又建言徙六國後及豪傑</hi>
<pb n="KR2k0048_WYG_042-3b"/>
　<hi>名家實闗中為强本弱末之計帝從之</hi>
　叔孫通<hi>薛人秦時以文學徵待詔博士後亡歸漢拜博士號稷嗣君時髙帝去秦儀法為簡易羣</hi>
　<hi>臣飲輒爭功帝患之通說髙帝徵魯諸生及己弟子共起朝儀通乃與魯諸生及弟子百餘人采古禮與</hi>
　<hi>秦儀雜就之為綿蕞野外習之月餘上之後竟置酒無敢讙譁失禮者帝曰吾乃今日知為帝之貴也拜</hi>
　<hi>太子太傅帝欲易太子通諫甚切惠帝即位徙通為奉常定宗廟及漢諸儀法</hi>
　朱　家<hi>魯人髙帝怨楚將季布數窘之購布千金布匿濮陽周氏所乃髠鉗衣褐賣之朱家家心</hi>
　<hi>知是布乃買而置之佃誡其子曰田事聴此奴必與同食即乘軺車之洛陽說滕公曰布何罪臣各為其</hi>
　<hi>主耳且以布之賢而漢求之急此不北走胡當南走越忌壯士以資敵此伍子胥所以鞭荆平王之墓也</hi>
<pb n="KR2k0048_WYG_042-4a"/>
　<hi>君何不從容為上言耶滕公心知朱家大俠意布匿其所果言於上而免之及布尊貴朱家終身不見布</hi>
　<hi>自闗以東莫不延頸願交焉</hi>
　梁石君<hi>號東郭先生齊人與匱生友善曹參為齊相初聞匱生名以禮聘為上客匱生日臣之里</hi>
　<hi>有夫死三日而嫁有終身不嫁者君將何取焉參曰吾亦取其終身不嫁者爾匱生曰齊有東郭先生梁</hi>
　<hi>石君世之賢士也隠於深山終不詘身下志以求仕君取婦之不嫁者取臣獨不取終身不仕之臣耶參</hi>
　<hi>乃因匱生束帛安車迎東郭先生厚禮之</hi>
　田　何<hi>字子莊菑川人受易學於東武孫虞後徙杜陵因自號杜田生何授東武王同洛陽周王</hi>
　<hi>孫丁寛齊服䖍皆註易傳俱本之田何惠帝時屢徵不就帝親幸其廬受易一篇</hi>
<pb n="KR2k0048_WYG_042-4b"/>
　韋孟<hi>魯國鄒人為楚元王傅歴子夷王及孫王戊戊荒淫不道孟屢作詩以諫不從遂謝病歸</hi>
　鄒陽<hi>齊人景帝時呉王濞招致四方之士陽與嚴忌枚乘等至呉俱以文辨著名呉王隂有邪</hi>
　<hi>謀陽上書諫不納去之梁從孝王遊被譛下獄上書自明王立出之卒為上客</hi>
　胡毋生<hi>字子都齊人治公羊春秋為景帝博士與董仲舒同業仲舒著書稱其徳年老歸敎於齊</hi>
　<hi>齊之言春秋者宗事之</hi>
　轅　固<hi>齊人以治詩景帝時為博士竇太后好老子書召問固固曰此家人言耳太后怒曰安得</hi>
　<hi>司空城旦書乎上以固亷直拜清河太傳疾免武帝立復以賢良徵諸儒多嫉毁曰固老罷歸之時已九</hi>
　<hi>十餘矣公孫𢎞亦徵仄目視固固曰公孫子務正學以言無曲學以阿世諸齊以詩顯者皆固之弟子</hi>
<pb n="KR2k0048_WYG_042-5a"/>
　申培公<hi>魯人少與楚元王交俱事齊人浮邱伯受詩楚元王子郢立命申公傅太子戊戊不好學</hi>
　<hi>胥靡申公申公愧之歸魯居家教授弟子自逺方至受業者干餘人武帝使使束帛加璧安車迎申公至</hi>
　<hi>見上上問治亂之事申公已八十餘對曰為治不在多言顧力行何如耳上黙然然已招致即以為太中</hi>
　<hi>大夫</hi>
　穆　生<hi>魯人與申生白生俱受詩於浮丘伯故與楚元王友善元王敬禮之穆生不嗜酒每為設</hi>
　<hi>醴及孫王戊即位忘設焉穆生曰醴酒不設王之意怠不去楚人將鉗我於市遂謝病歸</hi>
　白　生<hi>魯國奄人受詩於浮丘伯與穆生申公俱為楚中大夫後王戊淫暴胥靡白生</hi>
　髙堂生<hi>泰山平陽人著士禮十七篇授瑕邱蕭奮奮授后蒼蒼授梁人戴徳戴聖言禮者咸宗之</hi>
<pb n="KR2k0048_WYG_042-5b"/>
　周　霸<hi>魯人與徐偃同受詩於申公霸為膠西内史偃為膠西中尉二人皆以亷節為王所重</hi>
　闕門慶忌<hi>魯人受詩於申公官膠東内史以亷節稱</hi>
　王　仲<hi>瑯邪不其人隠居不仕景帝時避濟北王興居之亂因浮海奔樂浪山家焉</hi>
　汲　黯<hi>字長孺濮陽人孝景時為太子洗馬武帝即位黯為謁者時河内失火使往視之還報曰</hi>
　<hi>不足憂也但臣過河内傷水旱父子相食以便宜持節發粟賑之請歸節伏矯制之罪上賢而釋之以數</hi>
　<hi>切諌不得留内遷東海太守以清静為治黯多病卧閣内不出嵗餘東海大治上聞召為主爵都尉列於</hi>
　<hi>九卿上曰古有社稷之臣黯近之矣黯為治持大體不拘文法面折不能容人之過嘗廷詰公孫𢎞多詐</hi>
　<hi>又責張湯於上前坐免數年復拜淮陽太守以諸侯相秩居淮陽卒於官</hi>
<pb n="KR2k0048_WYG_042-6a"/>
　董仲舒<hi>廣川人治春秋景帝時為博士下帷講誦弟子以次相受業三年不窺園非禮不行學士</hi>
　<hi>皆師尊之武帝即位以賢良對策擢為江都相公孫𢎞嫉之時膠西王縱恣數害國内大吏𢎞乃薦仲舒</hi>
　<hi>可相膠西及仲舒至王深加敬禮仲舒凡相兩國所至皆有治聲歸家後不問生産所著春秋繁露雖公</hi>
　<hi>羊一家之學得聖經大義為多故夫子留記云修吾書董仲舒也</hi>
　路　卭<hi>齊人景帝時官齊國中大夫時膠西菑川濟南三國並應呉楚惟齊王不與其謀三國各</hi>
　<hi>以兵圍齊王使卭告於天子復令還報齊王使堅守卭至城下兵圍數重不得入三國要而脅之使友其</hi>
　<hi>言卭許之因望見齊王曰漢已破呉楚方引兵救齊必堅守無下三國欲誅之卭引頸就刑尋得免</hi>
　嚴　安<hi>齊國臨淄人武帝時以故丞相史上書言天下侈靡離本徼末欲為制度以防其淫以和</hi>
<pb n="KR2k0048_WYG_042-6b"/>
　<hi>其心後拜騎馬令官至少府</hi>
　終　軍<hi>字子雲濟南人辯博能文年十八選為博士至長安上書言事武帝異其文拜為謁者給</hi>
　<hi>事中奏對皆中上意累擢為諫大夫南越與漢和親乃遣使南越說其王令入朝軍自請願受長纓必羈</hi>
　<hi>南越王而致之闕下遂往說越王越王請舉國内屬天子大恱令使者留鎮撫之尋為越相吕嘉所殺時</hi>
　<hi>年二十餘故世謂之終童</hi>
　尹　齊<hi>東郡茌平人以刀筆吏稍遷至御史事張湯湯數稱以為亷武帝使督盜賊斬伐不避貴</hi>
　<hi>勢以能名拜為中尉</hi>
　公孫𢎞<hi>字季菑川人家貧牧豕海上年六十徵為博士使匈奴還報不合上意免歸五年復就徵</hi>
<pb n="KR2k0048_WYG_042-7a"/>
　<hi>對䇿第一仕至丞相封平津侯丞相封侯自𢎞始於是開東閣以延賢人為布被脫粟之飯奉禄以給故</hi>
　<hi>人賓客家無所餘年八十終丞相位有故人不滿意因言其詐轅固亦以曲學阿世戒之</hi>
　東方朔<hi>字曼倩平原厭次人武帝時上書稱㫖待詔金馬門建元中以諌營上林苑拜為太中大</hi>
　<hi>夫帝為竇太主置酒宣室使引内董偃朔陳偃有斬罪三不得入宣室帝善之時天下侈靡百姓多離農</hi>
　<hi>畞朔陳孝文節儉諷帝燔甲乙之帳却走馬示不復用又陳農戰强國之計朔指意放蕩喜詼諧然常觀</hi>
　<hi>察顔色直言切諌上雅納之著有客難及非有先生論世多以神仙目之又詳仙釋</hi>
　孔　臧<hi>孔子十一代孫父藂以都尉破項羽功封蓼侯臧嗣爵歴位九卿武帝時遷御史大夫辭</hi>
　<hi>曰臣世以經學為家相承作訓法今俗儒繁說逺本雜以妖妄難可以訓侍中安國受詔綴集古義臣乞</hi>
<pb n="KR2k0048_WYG_042-7b"/>
　<hi>為太常典臣家業與安國紀綱古訓使永埀後嗣帝從之禮賜如三公著書十篇安國臧從弟也</hi>
　顔　異<hi>曲阜人復聖十一代孫武帝時為濟南亭長以亷直見稱官至中大夫</hi>
　孔安國<hi>字子國臧從弟武帝時為博士承詔作書傳又作孝經傳論語訓解</hi>
　楊　何<hi>字叔元菑川人從王同受易以授太中大夫京房元光中亦徵為太中大夫</hi>
　夏侯始昌<hi>魯人通五經以齊詩尚書教授自董仲舒韓嬰死後武帝得始昌甚重之始昌明於</hi>
　<hi>隂陽先言柏梁臺災至期果災後選為昌邑王太傅族子勝亦以儒顯名</hi>
　主父偃<hi>齊國臨淄人學長短縱横術晩乃學易春秋遊齊諸子間為諸儒排擯不容於齊北遊燕</hi>
　<hi>趙中山皆莫能厚乃西入闗上書言九事其八事為律令一事諫伐匈奴與徐樂嚴安同召見上曰公等</hi>
<pb n="KR2k0048_WYG_042-8a"/>
　<hi>皆安在何相見之晩一嵗中自即中四遷中大夫偃以諸侯地大易驕說上令諸侯得推恩分子弟以地</hi>
　<hi>上從其計元朔二年偃言齊王淫佚事遂拜為齊相王懼自殺上怒遂族偃</hi>
　嬴　公<hi>東平人與蘭陵褚大廣川段仲温吕步舒俱事董仲舒受公羊春秋唯嬴公守學不失師</hi>
　<hi>法為昭帝諫大夫授東海孟卿魯眭𢎞</hi>
　兒　寛<hi>千乘人治尚書受業孔安國貧無資用嘗為弟子都養時行賃作帶經而鋤休息輒誦讀</hi>
　<hi>以射策為掌故功次補廷尉文學卒史寛為人温良有亷知自將善屬文時張湯為廷尉㑹有疑奏掾史</hi>
　<hi>因使寛為之異日上問湯曰前奏非俗吏所及誰為之者湯言兒寛上曰吾固聞之久矣後舉侍御史見</hi>
　<hi>上語經學上恱擢為中大夫遷左内史寛既治民勸農桑緩刑罰理獄訟卑禮下士吏民大信愛之又奏</hi>
<pb n="KR2k0048_WYG_042-8b"/>
　<hi>開六輔渠定水令以廣溉田收租嵗時裁闊狹與民相假貸以故租多不入後冇軍發以負租課殿當免</hi>
　<hi>民恐失之輪租繦屬不絶課復最累官御史大夫</hi>
　雋不疑<hi>渤海人治春秋為郡文學進退以禮武帝末暴勝之為直指使者逐捕盜賊督課郡國以</hi>
　<hi>軍興誅不從命者勝之素聞不疑賢至渤海請與相見不疑曰為吏太剛則折太柔則廢威行施之以恩</hi>
　<hi>然後樹功揚名勝之敬納其戒表薦為青州刺史昭帝即位齊孝王孫劉澤交結郡國豪傑有異謀欲先</hi>
　<hi>殺青州刺史不疑發覺收捕皆伏其辜擢為京兆尹京師吏民咸服其威信</hi>
　眭　𢎞<hi>字孟魯國蕃人少好任俠長乃變節從嬴公受春秋以明經為議郎至符節令元鳳三年</hi>
　<hi>萊蕪南有大石自立昌邑社枯本卧復生上林苑中僵栁亦自立孟推春秋之意當有從匹夫為天子者</hi>
<pb n="KR2k0048_WYG_042-9a"/>
　<hi>乃上其書霍光以為妖言伏誅後宣帝興於民間徵𢎞子為郎</hi>
　顔安樂<hi>字公孫魯國薛人家貧為學精力從眭孟治公羊春秋官至齊郡太守丞授淮揚泠豐淄</hi>
　<hi>川任公由是顔氏有冷任之學</hi>
　孟　喜<hi>字長卿東海蘭陵人父號孟卿善為禮春秋授后蒼疏廣世所傳后氏禮疏氏春秋皆出</hi>
　<hi>孟卿喜從田王孫受易好自稱譽得易家候隂陽災變書自言得之田生而同門梁丘賀證其非是舉孝</hi>
　<hi>亷為郎博士缺衆人薦喜上聞喜改師法遂不用喜授同郡白光沛翟牧皆為博士由是有翟孟白之學</hi>
　后　蒼<hi>字近君東海郯人從孟卿受禮說禮數萬言號曰后氏曲臺記</hi>
　費　直<hi>字長翁東萊人治易為郎至單父令長於筮卦後瑯邪王璜能傳其業</hi>
<pb n="KR2k0048_WYG_042-9b"/>
　江　公<hi>瑕邱人受穀梁春秋及詩於申公以詩授韋賢以春秋授榮廣至宣帝時三世博士</hi>
　章　賢<hi>字長孺魯國鄒人質朴少欲篤志於學兼通尚書以詩教授號稱鄒魯大儒徵為博士給</hi>
　<hi>事中進授昭帝詩累遷大鴻臚宣帝初即位賢以與謀議安宗廟賜爵闗内侯以先帝師甚見尊重本始</hi>
　<hi>三年為丞相封扶陽侯以老病乞歸丞相致仕自賢始卒諡節侯</hi>
　龔　遂<hi>字少卿山陽南平陽人以明經為昌邑王郎中令王動作多不正遂為人忠厚剛毅有大</hi>
　<hi>節内諌諍於王外責傳相引經義陳禍福面刺王過王至掩耳起走王廢遂以數諫諍減死宣帝以遂為</hi>
　<hi>渤海太守時嵗饑多盜遂至飭屬縣捕盜吏曰諸持田器者皆良民吏無得問持兵者乃為賊詰之無少</hi>
　<hi>怠令下羣盗即時解散因開倉以賑恤之民有賣刀買牛賣劍買犢之謡數年吏民富實獄訟衰止上聞</hi>
<pb n="KR2k0048_WYG_042-10a"/>
　<hi>徵為水衡都尉</hi>
　王　吉<hi>字子陽瑯邪臯虞人以郡吏舉孝亷為郎遷雲陽令舉賢良為昌邑中尉王好遊獵動作</hi>
　<hi>無節吉上疏諫爭甚得輔弼之義及霍光迎王吉復奏書切戒王既廢羣臣皆坐誅惟吉與龔遂以忠直</hi>
　<hi>數諫得減死宣帝時復為諫大夫上疏言得失謂俗吏所以牧民者獨設刑罰以守之公卿之務在於期</hi>
　<hi>會簿書此非太平之基也上以為迂闊遂謝病歸吉兼通五經能為鄒氏春秋以詩論語教授學者好梁</hi>
　<hi>邱賀說易令子駿受焉與貢禹為友屢薦於朝故世稱王陽結綬貢禹彈冠即王子陽也</hi>
　王　式<hi>字思翁東平人為昌邑王賀師以詩授王後王徵而復廢凡王左右近臣皆得死罪式曰</hi>
　<hi>臣嘗以詩諫凡忠臣孝子必反覆諷誦於王冀王從於危亡失道之君未嘗不流涕陳戒而王卒不聴也</hi>
<pb n="KR2k0048_WYG_042-10b"/>
　<hi>乃得減死歸家後宣帝時羣弟子爭傳式學譽於上復詔為博士式辭曰刑餘之人豈宜復充禮官謝病</hi>
　<hi>不起</hi>
　丙　吉<hi>字少卿魯人治律令為魯獄史積功勞稍遷至廷尉右監武帝巫蠱事起詔吉治獄時宣</hi>
　<hi>帝生數月以皇曽孫坐繫吉擇謹厚女徒令保養得全及帝即位絶口不道前恩帝後知之遂封博陽侯</hi>
　<hi>後五嵗為丞相吉嘗出逢羣鬬者死傷横道不問見牛喘問之或譏吉吉曰方春少陽用事未可大熱恐</hi>
　<hi>牛近行因暑故喘此時氣失節恐有所傷害也人以為知大體諡定侯</hi>
　魏　相<hi>字弱翁濟隂定陶人徙平陵少好學以對策髙第為茂陵令茂陵大治後遷河南太守禁</hi>
　<hi>止姦邪豪强畏服人有告相賊殺不辜事下有司河南戍卒都官皆願留作一年以贖太守罪老弱萬餘</hi>
<pb n="KR2k0048_WYG_042-11a"/>
　<hi>人守闗欲入上書宣帝即位徵為御史大夫言霍氏驕放宜削其權地節中為丞相封髙平侯相總領衆</hi>
　<hi>職甚稱上意風雨災變郡不上相輒奏言之與丙吉同心輔政稱賢相諡憲侯</hi>
　于　公<hi>東海郯人為縣獄史决獄平允東海有孝婦少寡無子養姑甚謹姑欲嫁之終不肯姑謂</hi>
　<hi>隣人曰柰何以我久累丁壯遂自經姑女告婦殺母吏驗治之因誣服于公爭之勿得乃抱其具獄哭於</hi>
　<hi>府上因辭疾去太守竟論殺之郡中枯旱三年後太守至卜筮其故于公曰孝婦不當死前太守强斷咎</hi>
　<hi>儻在是乎太守殺牛自祭孝婦因表其墓天立大雨嘗曰吾治獄多隂徳後世必有興者令髙大其門可</hi>
　<hi>容駟馬車後子定國孫永皆封侯</hi>
　于定國<hi>字曼倩東海郯人少學法律於其父于公以材髙舉侍御史宣帝時為廷尉帝嘗稱之曰</hi>
<pb n="KR2k0048_WYG_042-11b"/>
　<hi>張釋之為廷尉天下無冤民于定國為廷尉民自以不冤甘露中為丞相封富平侯諡曰安子永以孝行</hi>
　<hi>聞官至御史大夫尚館陶公主</hi>
　夏侯勝<hi>字長公魯人從始昌受尚書及洪範五行傳徵為博士霍光以太后省政宜知經術白令</hi>
　<hi>勝用尚書授太后遷長信少府宣帝初即位議立武帝廟樂勝獨爭之下獄大赦出為諌大夫上知勝素</hi>
　<hi>直謂曰先生正言無懲前事遷太子太傅受詔撰尚書論語說及卒太后素服五日以報師傅之恩儒者</hi>
　<hi>以為滎</hi>
　夏侯建<hi>字長卿勝從父子師事勝及歐陽髙左右采獲又從五經諸儒問與尚書相出入者牽引</hi>
　<hi>以次章句具文飾說勝非之曰建所謂章句小儒破碎大道建亦非勝為學疎略難以應敵建卒自專門</hi>
<pb n="KR2k0048_WYG_042-12a"/>
　<hi>名經仕至太子少傅故尚書有大小夏侯之學</hi>
　梁丘賀<hi>字長翁瑯邪諸人以能心計為武騎從太中大夫京房受易更事田王孫宣帝聞京房明</hi>
　<hi>易求其門人得賀入說易上善之以為郎賀小心周宻甚見信重官至少府圖形麒麟閣子臨亦以說易</hi>
　<hi>為黄門郎甘露中奉使問諸儒於石渠臨學精熟専行京房法</hi>
　疏　廣<hi>字仲翁東海蘭陵人少好學明春秋徴為博士太中大夫累遷太子太傅兄子受字公子</hi>
　<hi>亦以賢良舉為太子家令受好禮恭謹敏而有辭宣帝幸太子宫受迎謁辭禮閑雅遂拜受為少傅平恩</hi>
　<hi>侯許伯白使其弟中郎將舜監䕶太子家上以問廣廣諫以太子國儲副君師友必於天下英俊不宜獨</hi>
　<hi>親外家上善其言太子每朝太傅在前少傅在後父子竝為師傅朝廷以為榮廣為受言曰知足不辱知</hi>
<pb n="KR2k0048_WYG_042-12b"/>
　<hi>止不殆乃上疏乞骸骨許之既歸鄉里日令設酒食與族人故舊相娯樂不為子孫増益産業曰賢而多</hi>
　<hi>財則損其志愚而多財則益其過既無以教化子孫不欲益其過而生怨也</hi>
　孔　霸<hi>字次儒孔子十三代孫初為博士宣帝時為太中大夫元帝即位拜太師賜爵闗内侯霸</hi>
　<hi>為人謙退不好權勢上欲致霸相位霸辭讓不受自陳至三及卒上素服臨弔者再贈以列侯禮</hi>
　蕭望之<hi>字長倩東海蘭陵人後徙杜陵性好學治齊詩事同縣后蒼博士白竒又從夏侯勝問論</hi>
　<hi>語禮服以射策甲科為郎及霍禹繼光為大司馬京師雨雹望之奏對隂陽不和是大臣任政一姓擅執</hi>
　<hi>之所致也天子拜望之為謁者累遷諌大夫丞相司直嵗中三遷官至二千石後霍氏敗益任用以為平</hi>
　<hi>原太守望之雅意在本朝乃上疏勸上納諫臣遂徵入守少府宣帝察望之經明持重論議有餘材任宰</hi>
<pb n="KR2k0048_WYG_042-13a"/>
　<hi>相欲詳試其政事復以為左馮翊上疏言西羌烏孫事三年為御史大夫又左遷為太子太傅帝寢疾以</hi>
　<hi>望之為前將軍受遺詔輔政元帝暗弱恭顯用事望之深嫉其奸謀去之不克反為所陷召赴獄乃飲酖</hi>
　<hi>自殺上聞之驚拊手曰曩固疑其不就獄果然殺吾賢傅</hi>
　韋元成<hi>字少翁魯國鄒人丞相賢次子少好學修父業尤謙遜下士以明經擢為諌大夫遷大河</hi>
　<hi>都尉父賢卒兄𢎞以坐宗廟事繫獄賢門下生與宗家共矯賢令以元成為後元成佯為病狂讓其兄𢎞</hi>
　<hi>丞相御史劾奏元成實不病有詔引拜元成不得已受爵宣帝髙其節使守河内以陪祀孝惠廟失儀削</hi>
　<hi>爵為闗内侯後為淮陽中尉與諸儒論同異於石渠閣元帝永光中為丞相封侯故國元成為相七年守</hi>
　<hi>正持重不及父賢而文采過之諡共侯</hi>
<pb n="KR2k0048_WYG_042-13b"/>
　貢　禹<hi>字少翁瑯邪人以明經博行徵為博士歴凉州刺史以病去官元帝時徵為諌大夫時年</hi>
　<hi>嵗不登郡國多困禹奏言當深察古道從其儉者灑灑數千言又乞罷采珠玉使百姓一意農桑議建漢</hi>
　<hi>家宗廟多不應古禮帝皆嘉納之官至御史大夫</hi>
　周　堪<hi>字少卿齊人事夏侯勝治尚書為博士論於石渠經最髙元帝即位堪為光禄大夫與蕭</hi>
　<hi>望之竝領尚書事為石顯所譖皆免官望之自殺上愍之迺擢堪光禄勲</hi>
　林　尊<hi>字長賓濟南人事歐陽髙治尚書為博士論石渠官至少府太子太傅授平陵平當梁陳</hi>
　<hi>翁生由是歐陽有平陳之學</hi>
　京　房<hi>東郡頓丘人元帝時齊郡太守以考功法治郡後上封事言災異石顯誣之下獄死</hi>
<pb n="KR2k0048_WYG_042-14a"/>
　歐陽生<hi>字和伯千乘人受尚書於伏生以授倪寛寛授歐陽生子世世相傳至曾孫髙為博士髙</hi>
　<hi>孫地餘以太子中庶子授太子尚書後為博士論石渠元帝即位至少府由是尚書世有歐陽氏學</hi>
　徐　良<hi>字游卿瑯邪人從梁人戴徳延君學禮累官博士州牧郡守家世傳業由是大戴有徐氏</hi>
　<hi>之學</hi>
　諸葛豐<hi>字少季瑯邪人以明經為郡文學御史大夫貢禹除為屬舉侍御史元帝時擢為司𨽻校</hi>
　<hi>尉并以節加秩光禄大夫時侍中許章以外戚貴幸事多不法豐欲奏劾章適逢章私出豐駐車舉節詔</hi>
　<hi>章下欲收之章馳車去豐追之章因得入宫乞哀遂收節後徙城門校尉免歸</hi>
　薛　宣<hi>東海郯人元帝時為不其丞瑯邪太守趙貢行縣見宣恱其能奏遷樂浪都尉又為寃句</hi>
<pb n="KR2k0048_WYG_042-14b"/>
　<hi>令所在皆著賢聲人稱貢為知人而宣為不負所舉</hi>
　史　丹<hi>字君仲魯國人徙杜陵以父髙任為中庶子元帝即位為駙馬都尉侍中詔䕶太子家後</hi>
　<hi>帝寢疾欲易太子丹以親宻臣得侍疾上獨寢時直入卧内伏青蒲上涕泣以死爭上意感悟謂丹曰無</hi>
　<hi>有此議太子得不易成帝即位累遷左將軍封武陽侯以病歸第諡頃侯</hi>
　匡　衡<hi>字稚圭東海丞人性好學精力過人諸儒為之語曰匡說詩解人頤射策甲科以不應補</hi>
　<hi>平原文學學者多上書薦衡經明後進皆欲從衡不宜在逺方宣帝不甚用儒術遣衡歸元帝時以史髙</hi>
　<hi>薦累遷給事中時日食地震上疏言水旱之災生於賦斂宜減宫室之度省靡麗之飾考制度修外内近</hi>
　<hi>中正遠巧侫放鄭衛進雅頌舉異才開直言疏入上恱累遷御史大夫代韋元成為丞相封安樂侯成帝</hi>
<pb n="KR2k0048_WYG_042-15a"/>
　<hi>即位復上疏戒妃匹勸經學及正南郊罷諸淫祀上優禮之後以子醉殺人而有司奏衡專地盜土遂坐</hi>
　<hi>免子咸亦以明經歴位九卿家世多為博士者</hi>
　王　章<hi>字仲卿泰山鉅平人以文學為諌大夫忠直敢言成帝立遷司𨽻校尉大臣貴戚敬憚之</hi>
　<hi>已遷為京兆尹時帝舅大將軍王鳳輔政章雖為鳳所舉非鳳専權不親附鳳㑹日食章奏封事召見言</hi>
　<hi>鳳不可任用宜更選忠賢上初受之而卒不能從竟為鳳陷以大逆死獄中</hi>
　王　駿<hi>瑯邪臯虞人諌議大夫王吉之子受易於梁邱賀以孝亷為郎陳咸匡衡薦駿經明行修</hi>
　<hi>有專對才厯諫大夫司𨽻校尉奏<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>丞相匡衡遷少府成帝欲大用之出駿為京兆尹試以政事先是京</hi>
　<hi>兆有趙廣張敞王尊王章至駿皆有能名故京師稱曰前有趙張後有三王</hi>
<pb n="KR2k0048_WYG_042-15b"/>
　白子友<hi>齊人成帝時隠居東平陵南棠山石室躬耕養母慮糧儲不繼因自食橡栗飲水以讀易</hi>
　<hi>神為夜降時朱雲陳咸皆自魯來師事之</hi>
　朱　雲<hi>字游魯人徙平陵從白子友受易又從蕭望之受論語成帝時丞相張禹以帝師尊重而</hi>
　<hi>潛阿王氏雲上書願賜上方斬馬劍斷佞臣一人頭以厲其餘上問誰也對曰安昌侯張禹上大怒御史</hi>
　<hi>將雲下雲攀殿檻檻折呼曰臣得從龍逢比干遊於地下足矣左將軍辛慶忌免冠叩頭曰此臣素著狂</hi>
　<hi>直使其言是不可誅其言非固當容之上意解後當治檻上曰勿易因而葺之以旌直臣</hi>
　師　丹<hi>字仲公瑯邪東武人治詩事匡衡舉孝亷為郎後為東平王太傅丞相翟方進御史大夫</hi>
　<hi>孔光舉丹議論深博亷正守道徵為光禄大夫成帝末為太子太傅哀帝即位為大司馬尋徙大司空封</hi>
<pb n="KR2k0048_WYG_042-16a"/>
　<hi>髙樂侯丹自以師傅居三公位得信於上書數十上多切直之言時欲追尊定陶共王為共皇帝傅太后</hi>
　<hi>為共皇太后丹抗議切諌以為非所以明尊無二上重大宗承正統之義由是不合帝意遂罷歸平帝即</hi>
　<hi>位復封義陽侯諡曰節</hi>
　馬　宫<hi>字游卿東海戚人治嚴氏春秋以射策甲科為郎後為丞相司直師丹薦宫行能髙潔遷</hi>
　<hi>廷尉平青州刺史汝南九江太守所在見稱徵為詹事光禄勲代孔光為大司徒為太師封扶徳侯</hi>
　蕭　育<hi>字次君東海蘭陵人太傅望之子少以父任為太子庶子元帝時為御史大夫歴右扶風</hi>
　<hi>有威望成帝時以育為太山太守嘗上章請還王章妻子之徙合浦者許之併贖還其故有田宅南郡多</hi>
　<hi>盜又移育為南郡太守所至盜即平仕終光禄大夫執金吾弟咸字仲為以茂才累遷河東太守季弟由</hi>
<pb n="KR2k0048_WYG_042-16b"/>
　<hi>字子驕舉賢良為定陶令累遷安定江夏陳留三郡太守治績皆冇賢聲人稱克世其家</hi>
　伏　理<hi>字君游瑯邪東武人世稱名儒以詩授成帝理與師丹同受詩於匡衡官至髙密傅由是</hi>
　<hi>齊詩有師伏之學行于世</hi>
　房　鳳<hi>字子元不其人治穀梁春秋大將軍王根薦鳳明經通達遷五官中郎將與王龔劉歆共</hi>
　<hi>校書歆嘗欲立左氏春秋帝以問鳳鳳是其說大司空師丹奏歆非毁先帝所立乃罪歆出鳳為九江太</hi>
　<hi>守至青州牧</hi>
　鄭　𢎞<hi>字穉卿泰山剛人與兄昌俱明經通法律昌為涿郡太守𢎞以南陽太守入為右扶風代</hi>
　<hi>韋元成為御史大夫坐與京房議論免官</hi>
<pb n="KR2k0048_WYG_042-17a"/>
　樓　䕶<hi>字君卿齊人少為醫長安後學經傳為王氏五侯上客䕶為人短小精辯議論常依名節</hi>
　<hi>舉方正為諌大夫使郡國稱意擢為天水太守數嵗免復以薦為廣漢太守元始中封息鄉侯</hi>
　炔　欽<hi>字幼卿齊人受大夏侯禮於長安許商商嘗目欽為文學之科哀帝時為博士徒衆尤盛</hi>
　鄭　崇<hi>字子游髙宻人少為郡文學史至丞相大車屬哀帝擢為尚書僕射數廷爭上納之每見</hi>
　<hi>曳革履上笑曰我識鄭尚書履聲上欲封傅太后從弟商崇諫以無故封商壊制度非傅氏之福傅太后</hi>
　<hi>大怒上即下詔封商又以幸董賢過度諫由是重得罪尚書令趙昌素少崇因誣以重罪死獄中</hi>
　陳　湯<hi>字子公魯人博達善屬文以薦為郎數求使外國遷西域副校尉與甘延壽俱出湯為人</hi>
　<hi>沈勇有大慮多策謀喜竒功與甘延壽矯制發師遂斬郅支單于揚威萬里拜湯為射聲校尉爵闗内侯</hi>
<pb n="KR2k0048_WYG_042-17b"/>
　<hi>後驗湯言康居王為侍子不實論死以谷永疏救奪爵為士伍西䕶都䕶段㑹宗為烏孫兵所困朝用湯</hi>
　<hi>議悉如所料元始中追諡湯封湯子為侯</hi>
　孔　光<hi>字子夏孔子十四代孫明經學成帝時為博士奉使稱旨時博士選三科光以髙第為尚</hi>
　<hi>書累遷光禄勲凡典樞機十餘年守法度修故事據經法以心所安而對不希指茍合時有進諫輒削草</hi>
　<hi>稿恐彰主過後代翟方進為丞相封博山侯哀帝立光以先帝時議繼嗣有持異之隙又重忤傅太后指</hi>
　<hi>遂策免嗣旬嵗間閱三相皆不及光上由是思之徵光為大夫尋為丞相復故國博山侯平帝時王莽為</hi>
　<hi>大司馬權日盛光憂懼不知所出明年光為太師稱疾辭位歸老於第諡簡烈侯</hi>
　孔　均<hi>字長平孔子十六代孫平帝時封褒戒侯王莽欲以為太尉三以疾辭</hi>
<pb n="KR2k0048_WYG_042-18a"/>
　王　崇<hi>瑯邪臯虞人京兆尹駿子以父任為郎歴刺史郡守有能名建平中為御史大夫坐詋詛</hi>
　<hi>下獄左遷大司農平帝初為大司空封扶平侯莽秉政崇謝病就國崇好節車服及遷徙去所載不過囊</hi>
　<hi>衣天下服其亷而怪其奢</hi>
　鮑　宣<hi>字子都渤海髙城人好學明經舉孝亷為郎哀帝時為諌大夫時丁傅子弟竝進董賢貴</hi>
　<hi>幸宣上書言不宜敦外親小童又言故丞相孔光可大委任上以宣名儒優容之明年日食宣復上書言</hi>
　<hi>董賢但以令色諛言自進賞賜無度適以害之復徵何武師丹彭宣傅喜以應天心上納宣言拜宣為司</hi>
　<hi>𨽻以坐距閉使者下廷尉獄博士弟子王咸等守闕上書宣得減死徒上黨平帝即位王莽秉政案誅忠</hi>
　<hi>直不附己者宣及何武等皆死</hi>
<pb n="KR2k0048_WYG_042-18b"/>
　張　匡<hi>字文通山陽人習韓詩作章句屢徵有道博士不就</hi>
　毋將隆<hi>字君房東海蘭陵人大司馬王音奏請隆為從事中郎累遷潁川太守哀帝即位以髙第</hi>
　<hi>入為京兆尹遷執金吾時侍中董賢方貴幸上使中黄門發武庫兵前後十輩送董賢及上乳母王阿舍</hi>
　<hi>隆奏言武庫兵器天下公用繕治皆度大司農錢民力分於弄臣武兵設於微妾非所以示四方也請收</hi>
　<hi>還武庫上不恱後左遷南郡太守以不附莽免官徙合浦</hi>
　索盧放<hi>字君陽東郡人以尚書教授千餘人初署郡門下掾更始時使者督行郡國太守有事當</hi>
　<hi>死放前言曰今天下所以苦王氏歸心皇漢者實以聖政寛仁故也而𫝊車所過太守受誅誠恐天下惶</hi>
　<hi>懼各生疑變願以身代之遂前就斬使者義而赦之由是顯名</hi>
<pb n="KR2k0048_WYG_042-19a"/>
　李　忠<hi>字仲都東萊黄人元始中以父任為郎更始立拜都尉與任光同奉光武為右大將軍累</hi>
　<hi>以戰功封中水侯從平龎萌董憲等遷丹陽太守三公奏課為天下第一乃遷豫章太守以病去官圖形</hi>
　<hi>雲臺</hi>
　伏　湛<hi>字惠公瑯邪東武人為平原太守時赤眉兵起天下驚擾湛獨晏然教授不廢門下有欲</hi>
　<hi>勸湛起兵者即斬首以狥於是吏民向信郡賴以全光武時徵拜大司徒封陽都侯數進諌言嘗奏行鄉</hi>
　<hi>飲酒禮上嘉納之</hi>
　王　良<hi>字仲子東海蘭陵人少好學習小夏侯尚書王莽時寢病不仕教授諸生千餘人建武三</hi>
　<hi>年徵拜諌議大夫數有忠言以禮進止六年為大司徒司直在位恭儉布被瓦器妻子不入官舍司徒史</hi>
<pb n="KR2k0048_WYG_042-19b"/>
　<hi>鮑恢以事過東海見良妻布裙曳柴從田中歸恢乃下拜歎息後以病歸累徵不應</hi>
　邴　漢<hi>瑯邪人以清行徵用至京兆尹太中大夫王莽秉政漢乞骸骨歸老於郷里漢兄子曼容</hi>
　<hi>亦養志自修為官不肯過六百石輒自免去其名過出於漢</hi>
　郭　巨<hi>肥城人家貧父早逝事母苦甘旨不繼冇子方三嵗慮其常分母食因與妻謀曰吾不能</hi>
　<hi>致豐美以奉母母又分半以飼子是貽親以饑也子可復得而親年不可復得不如瘞此子併力以事毋</hi>
　<hi>遂掘地欲埋之至尺餘得黄金一釡鐫字十二曰天賜郭巨官不得取民不得奪</hi>
　逢　萌<hi>都昌人家貧為亭長既而歎曰大丈夫安能長為人役乃之長安授尚書郎時王莽殺其</hi>
　<hi>子宇萌謂人曰三綱絶矣不去禍將及即掛冠都城門攜其家浮海客於遼東及光武即位始還隠居勞</hi>
<pb n="KR2k0048_WYG_042-20a"/>
　<hi>山屢徴不起</hi>
　禽　慶<hi>北海人王莽時隠居不仕與向子平同遊五嶽遂不知所終又鮑宣傳云禽慶栗融薛章</hi>
　<hi>薛方四人皆齊隠士去官不仕王莽</hi>
　徐　房<hi>北海人與逢萌友善亦隠居不仕</hi>
　王君公<hi>平原人與同邑李子雲北海逢萌相友善同為尚書郎君公數言事不用辭疾歸徉狂自</hi>
　<hi>肆以儈牛為生口無二價時人為之語曰避世牆東王君公</hi>
　李子雲<hi>平原人與王君公同為郎君公去官歸子雲即隨之隠居教授受業者常至千人</hi>
　曹　竟<hi>字子期山陽人王莽簒漢去官不仕更始徵竟以為丞相不受㑹赤眉入長安竞手劍相</hi>
<pb n="KR2k0048_WYG_042-20b"/>
　<hi>格不克死之</hi>
　兒　萌<hi>齊郡人赤眉兵起萌兄弟二人逃匿俱被執將殺之萌叩頭乞以身代兄賊兩釋之</hi>
　伏　隆<hi>字伯文瑯邪東武人張步據齊地光武以隆為大中大夫持節使青徐拜步東萊太守㑹</hi>
　<hi>劉永遣使立步為齊王步貪王爵執隆不聴復命隆上書曰隆奉使無狀雖在困厄授命不顧願以時進</hi>
　<hi>兵毋以臣隆為念遂被殺</hi>
　度　尚<hi>字博平山陽湖陵人為郡上計吏拜郎中除上虞長尚為政嚴峻發摘奸非如神遷文安</hi>
　<hi>令遇時疫穀貴人饑尚開倉賑給及為荆州刺史窮追卜陽等賊破其三屯多獲珍寶時卜陽黨衆猶盛</hi>
　<hi>尚欲擊之而士卒驕富莫有鬬志尚潛焚其營珍積皆盡尚因曰卜陽等足富數年但恐諸卿不并力耳</hi>
<pb n="KR2k0048_WYG_042-21a"/>
　<hi>所亡少少何足介意衆咸憤踊遂破平之後以討罪有功累官至遼東太守封右鄉侯</hi>
　王　望<hi>字慈卿瑯邪人光武時自議郎遷青州刺史有威名時災旱望行部見百姓裸形草食以</hi>
　<hi>便宜發給所在布粟事畢上言朝廷以望不先表請欲議罪鍾離意言望懐義忘罪不宜繩之以法乃赦</hi>
　<hi>之</hi>
　王　青<hi>字公然東郡聊城人祖父翁與太守翟義起兵攻王莽弗克翁獨守節力戰莽遂燔燒之</hi>
　<hi>父隆建武初為都尉功曹青為小史從都尉行縣道遇賊隆以身衛都尉遂死於難青被矢貫咽音聲流</hi>
　<hi>喝前郡守以青身有金夷竟不能舉張酺為東郡太守見之嘆曰豈有一門忠義而爵賞不及乎遂上疏</hi>
　<hi>薦青三世死節宜䝉顯異奏下三公由此為司空所辟仕至郡太守</hi>
<pb n="KR2k0048_WYG_042-21b"/>
　髙　詡<hi>字季回平原般人曽祖嘉以詩授元帝仕至上谷太守詡世傳魯詩以信行清操知名王</hi>
　<hi>莽簒位不仕光武初以宋𢎞荐徵詡為郎歴博士大司農在朝以方正稱</hi>
　曹　曽<hi>字伯山濟隂人千乘歐陽生𫝊伏生尚書至歙八世皆為博士曽從歙受尚書門徒三千</hi>
　<hi>人積石為倉以藏書號曹氏書倉位至諫議大夫子祗河南尹傳父業</hi>
　孔　奮<hi>字君魚從劉子駿受春秋左傳精究其義王莽之亂避地河西竇融以為姑臧長力行清</hi>
　<hi>潔光武時官至武都太守</hi>
　曹　充<hi>魯國薛人持慶氏禮建武中為博士從巡狩岱宗定封禪禮受詔立七廟三雍大射養老</hi>
　<hi>禮儀明帝即位充上言漢再受命當自制禮以示百世拜侍中作章句辨難於是遂有慶氏學</hi>
<pb n="KR2k0048_WYG_042-22a"/>
　丁　恭<hi>字子然山陽東緡人習公羊嚴氏春秋建武中為少府恭學義精明世稱大儒太常樓望</hi>
　<hi>侍中承宫長水校尉樊鯈等皆受業於恭拜侍中祭酒光武每事咨訪焉</hi>
　衛　宏<hi>字敬仲東海人少與河南鄭興俱好古學從九江謝曼卿受毛詩因作毛詩序善得風雅</hi>
　<hi>之旨後從杜林更受古文尚書為作訓旨濟南徐巡師事之宏亦以儒顯由是古學大興光武以宏為議</hi>
　<hi>郎</hi>
　甄　宇<hi>字長文北海安丘人習嚴氏春秋建武中為博士毎臘詔書賜博士一羊羊有大小肥瘦</hi>
　<hi>博士祭酒議欲殺羊分肉又欲投鈎宇乃先取最瘦者由是不復有爭訟後召㑹問瘦羊博士所在京師</hi>
　<hi>因以號之稍遷太子少傅子普普子承尤篤學諸儒以承三世傳業莫不歸服之</hi>
<pb n="KR2k0048_WYG_042-22b"/>
　牟　萇<hi>字君髙樂安臨濟人少習歐陽尚書不仕王莽建武二年拜博士遷河内太守諸生講學</hi>
　<hi>者常有千餘人著尚書章句皆本之歐陽氏子紆隠居教授門生千人</hi>
　禮　震<hi>字仲威平原人師事大司徒歐陽歙受尚書歙坐罪下獄震年十七自繫尚書求代歙死</hi>
　<hi>曰歙學為儒宗八世博士門單子幼未能傳學上令陛下獲殺賢之譏下使學者喪師資之益乞殺身以</hi>
　<hi>代歙命書奏而歙已死獄中乃徒步歸光武嘉其仁義拜震郎中</hi>
　伏　恭<hi>字叔齊瑯邪東武人司徒湛兄子也湛弟黯明齊詩改定章句作解說九篇恭少傳黯學</hi>
　<hi>光武時太常試經第一拜博士遷常山太守敦修學校敎授不輟由是北州多為伏氏學明帝臨雍拜恭</hi>
　<hi>司空章帝行饗禮以恭為三老子壽官至東郡太守</hi>
<pb n="KR2k0048_WYG_042-23a"/>
　周　澤<hi>字稚都北海安邱人少習公羊嚴氏春秋隠居教授中元初為黽池令奉公克已吏人愛</hi>
　<hi>之拜太常果敢直言數有據爭明帝以北地太守廖信贓物班諸亷吏唯澤及光禄勲孫堪特䝉賜焉堪</hi>
　<hi>字子穉明經學有志操以節介氣勇自行行類於澤故京師號曰二穉</hi>
　王　景<hi>字仲通瑯邪不其人少學易沈深多技藝明帝時辟司空府詔景與將作謁者王呉共修</hi>
　<hi>作浚儀渠呉用景墕流法水乃不為害後議修汴渠遣景與王呉修築景商度地勢鑿山阜破砥磧直<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>
                    </hi>
　<hi>溝澗防遏衝要疏決壅積十里立一水門令更相迴注夏渠遂成景由是知名後為廬江太守修起稻田</hi>
　<hi>教用犂耕境内豐給</hi>
　王　扶<hi>字子元掖縣人少修節行客居不其縣所在化其徳國相張宗請謁不應欲强致之遂杖</hi>
<pb n="KR2k0048_WYG_042-23b"/>
　<hi>䇿歸里太傅鄧禹聞其賢辟不至後拜議郎會見恂恂然性沈正不可干以非義永平中劉復著漢徳頌</hi>
　<hi>稱扶為名臣云</hi>
　牟　融<hi>字子優北海安邱人少博學以尚書教授舉茂才為豐令州郡稱最永平中入為司𨽻校</hi>
　<hi>尉多所舉正百僚敬憚之後由大司農進為司空融經明才髙善論議舉動方重得大臣節肅宗朝為太</hi>
　<hi>尉叅録尚書事</hi>
　呉　良<hi>字太儀臨淄人為郡吏嵗旦入賀門下掾王望舉觴上壽謟稱太守功徳良曰望欺謟願</hi>
　<hi>無受觴太守斂容而止東平王蒼薦其學通師法行中表儀明帝以為議郎因劾信陽侯隂就倚恃外戚</hi>
　<hi>無人臣禮左轉為郎邱長官終司徒長史</hi>
<pb n="KR2k0048_WYG_042-24a"/>
　寒　朗<hi>字伯竒魯國薛人好經學永平中以謁者守侍御史與三府掾屬考按楚獄察出忠平等</hi>
　<hi>奸誣力爭上前章帝幸洛陽録囚徒理出千餘人拜為濟陽令終清河太守</hi>
　江　革<hi>字次翁臨淄人少孤遭亂負母逃數遇賊涕泣哀求辭氣誠懇賊不忍殺指示避兵之方</hi>
　<hi>遂得俱全轉客下邳貧窮裸跣行傭供母母終廬墓不除服永平初舉孝亷為郎補楚大僕終諫議大夫</hi>
　董　永<hi>千乘人父亡無以塟乃從人貸錢一萬曰無償當以身作傭𦵏畢道遇一婦人求為永妻</hi>
　<hi>永與詣錢主令織縑叄百匹以償一月而畢辭永曰我天之織女縁君孝上帝令我助君償債言訖凌空</hi>
　<hi>去</hi>
　承　宫<hi>字少子瑯邪姑幕人少孤為人牧豕鄉里徐子盛以春秋授諸生宫息廬下聴講勤學不</hi>
<pb n="KR2k0048_WYG_042-24b"/>
　<hi>怠三府更辟皆不就永平中徵拜博士遷中郎將數納忠諌朝臣憚其節名播匈奴單于使來嘗求見之</hi>
　<hi>官至侍中祭酒</hi>
　曹　褒<hi>字叔通魯國薛人侍中充子傳父業博雅疎通章帝欲制定禮樂褒為博士上疏陳禮樂</hi>
　<hi>之本制改之意拜侍中受命次序禮事依準舊典為百五十篇太尉張酺等非之漢禮竟不行出為河内</hi>
　<hi>太守時春夏大旱褒去姦殘澍雨降秋大熟復為侍中褒博物識古為儒者宗作通義十二篇又傳禮記</hi>
　<hi>四十九篇教授諸生千餘人慶氏學遂行於世</hi>
　孔　僖<hi>字仲和自安國以下世傳古文尚書毛詩僖與崔篆孫駰相友善同遊太學習春秋章帝</hi>
　<hi>以為蘭臺令史帝東巡幸闕里以太牢祠孔子僖因自陳謝應對稱㫖拜郎中使校書東觀終於臨晉令</hi>
<pb n="KR2k0048_WYG_042-25a"/>
　魏　應<hi>字君伯任城人習魯詩為博士累官光禄大夫應經明行修弟子自逺至著録數千人章</hi>
　<hi>帝甚重之時會諸儒於白虎觀講論五經同異使應専掌難問侍中淳于恭奏之帝親臨稱制如石渠故</hi>
　<hi>事</hi>
　戴　宏<hi>字元襄濟北剛人膠東相呉祐聞宏諷誦之音竒而厚之願與為友宏知名東夏卒成儒</hi>
　<hi>宗官至酒泉太守有清譽</hi>
　鄭　均<hi>字仲虞東平任城人兄為縣吏受禮遺均諌不聴脫身為傭得錢帛以與兄曰物盡可復</hi>
　<hi>得吏坐贓終身捐棄兄悟遂亷潔州郡辟召稱疾不應建初六年公車特徵乃至再遷尚書數納忠言帝</hi>
　<hi>重之後病乞歸遂不起帝東巡過任城幸其舍賜尚書禄終身</hi>
<pb n="KR2k0048_WYG_042-25b"/>
　淳于恭<hi>字孟孫北海淳于人家有山田果樹人或侵盜輒助為收採又見偷刈禾者恭念其愧因</hi>
　<hi>伏草中盜去乃起里落化之王莽末恭兄將為盜所烹恭請代得與俱免兄崇既卒恭養㓜孤教誨學問</hi>
　<hi>有不如法輒反用杖自箠以感悟之兒慙而改過章帝下詔美恭素行除為議郎</hi>
　魏　霸<hi>字喬卿濟隂句陽人建初中舉孝亷和帝時為鉅鹿太守以簡朴寛恕為政掾吏有過先</hi>
　<hi>誨其失不改乃罷吏相毁訴霸稱他吏之長不及其短言者懐慙譖訟遂息後官至光禄大夫</hi>
　童　恢<hi>字漢宗瑯邪姑幕人父仲玉值嵗饑傾家賑恤族里全活者以百數恢少為郡吏執法亷</hi>
　<hi>平除不其令吏民有違禁者隨方曉示其善者則嘉勞之教民耕織皆有條章比縣流民徙歸者二萬餘</hi>
　<hi>户民嘗為虎所害恢設檻捕獲二虎咒曰王法殺人者死傷人則論法若殺人者當埀頭伏罪非者其號</hi>
<pb n="KR2k0048_WYG_042-26a"/>
　<hi>呼稱寃一虎低頭閉目即殺之一視恢鳴號乃釋放吏人作歌以頌之後遷丹陽太守弟翊字漢文以孝</hi>
　<hi>亷除須昌長治亦冇異政</hi>
　戴　封<hi>字平仲濟北剛人年十五詣太學師申君申君卒封為營䕶喪𦵏至東海</hi>　<hi>東海母以</hi>
　<hi>封當還豫為娶妻封經其家拜親不宿而去還京師卒業以對策第  遷西華令蝗不入境大旱禱請無</hi>
　<hi>獲乃積薪自焚火起大雨遷中山相諸縣囚四百餘人辭狀已定當行刑封哀之皆遣歸與還尅期無一</hi>
　<hi>違者永元中徵拜太常</hi>
　孟　宗<hi>字恭武孟子十九代孫事母至孝母嗜笋冬月末生宗入林泣之笋忽出取以供母後為</hi>
　<hi>鹽池司馬自捕魚作鮓寄母母不受曰汝為魚官以鮓寄我非避嫌也後歴官司空</hi>
<pb n="KR2k0048_WYG_042-26b"/>
　所　輔<hi>永初二年劇賊畢豪等入平原界縣令劉雄將吏士乘船追之至厭次河與賊合戰雄敗</hi>
　<hi>被執賊以矛刺之時輔為小吏前叩頭求哀願以身代賊縱雄而刺輔貫心洞背即死東郡太守捕得豪</hi>
　<hi>等具以狀上詔書追傷之賜錢二十萬除父奉為郎中</hi>
　王　龔<hi>字伯宗山陽髙平人初舉孝亷行遷青州刺史劾奏貪濁二千石數人安帝嘉之徵拜尚</hi>
　<hi>書建光中遷汝南太守政崇温和引進郡人黄憲陳蕃憲不屈蕃遂就吏累官至太尉龔嫉宦官専權上</hi>
　<hi>書極言其狀諸黄門恐懼各使賔客誣奏龔罪李固乃奏記於梁商曰王公以堅貞之操而為讒人所搆</hi>
　<hi>語曰善人在患饑不及餐此其時也梁商言於帝乃得釋</hi>
　成翊世<hi>字季明平原樂陵人好學明道少為郡吏嘗諌鄧太后歸政後安帝徵為尚書郎見納用</hi>
<pb n="KR2k0048_WYG_042-27a"/>
　<hi>延光中中常侍樊豐等譛太子保翊世詣尚書訟之深言中常侍樊豐等誣罔之狀不從豐因陷以罪下</hi>
　<hi>獄免歸及太子保復立是為順帝徵拜議郎不受執政者交引除尚書在朝正色百僚敬之</hi>
　郎　宗<hi>字仲綏安邱人學京氏易善風角星算知占候吉凶安帝詔對稱旨拜呉令嘗上書言京</hi>
　<hi>師當有大火記以時日果如其言上以博士徵之宗恥以占候見知夜懸印綬於庭遯居華山終身不歸</hi>
　郎　顗<hi>字稚光安邱人父宗善風角星算為呉令顗少傳父業兼通經典勤心銳思朝夕無倦順</hi>
　<hi>帝時災異數見公車徵顗乃拜章言其故復陳便宜七事拜為郎中辭疾不就</hi>
　滕　撫<hi>字叔輔北海劇人初為涿令有文武才用太守以其能委任郡職風政修明流愛於人在</hi>
　<hi>位七年道不拾遺順帝末揚徐盗起朝廷博求將帥以撫為九江都尉討賊大破之東南悉平以撫為左</hi>
<pb n="KR2k0048_WYG_042-27b"/>
　<hi>馮翊所得賞賜盡分麾下撫方直不交權勢太尉胡廣承宦官旨奏黜撫故不得封天下冤之</hi>
　范　式<hi>字巨卿山陽金鄉人少遊太學與汝南張劭為友竝告歸式為劭曰後二年當過拜尊親</hi>
　<hi>乃尅期别至期劭白母請設具待范母曰二年之别千里約言爾何信之審耶劭曰巨卿信士必不乖違</hi>
　<hi>式果如期至後式仕郡功曹而劭寢疾嘆曰恨不見吾死友遂殁式夢劭來訣别即告太守馳往赴之劭</hi>
　<hi>將𦵏而柩不前移時乃見有素車白馬號哭而來者其母望之曰是必山陽范巨卿也留止冢次為修墳</hi>
　<hi>樹而去長沙陳平子亦在太學慕式不及見臨終乃製帛為書以遺式令其妻往見式式愴然悲泣乃營</hi>
　<hi>䕶其喪歸𦵏長沙計吏上式行三府竝辟不就舉州茂才四遷荆州刺史時有友人孔嵩以家貧親老變</hi>
　<hi>姓名充導騎式審識之把臂語平生甚歡勅縣代嵩嵩以先傭未竟不去式仕終廬江太守嵩亦為南海</hi>
<pb n="KR2k0048_WYG_042-28a"/>
　<hi>太守俱有威名</hi>
　趙　苞<hi>字威豪東武城人舉孝亷為廣陵令視事三年政教清明遷遼西太守抗厲威嚴名振邊</hi>
　<hi>俗遣使迎母及妻子垂當到郡母及妻子為賊劫質載以擊郡苞督兵禦之賊出母示苞母曰無負忠義</hi>
　<hi>遂力戰破賊母妻遂為所害苞𦵏母訖謂鄉人曰食禄以避難非忠也殺母以全義非孝也何面目立於</hi>
　<hi>天下嘔血而死封鄃侯</hi>
　孔季彦<hi>曲阜人孔子二十代孫守其家業門徒數百人梁人有繼母殺父其子殺之有司欲當以</hi>
　<hi>大逆季彦曰繼母如母謂有父也今既殺父母名已絶昔文姜與弑魯桓春秋去其姜氏宜以非司寇而</hi>
　<hi>擅殺當之不當以逆論延光元年河西大雨雹安帝召見問故對曰此隂乘陽之徵也今貴臣擅權母后</hi>
<pb n="KR2k0048_WYG_042-28b"/>
　<hi>黨盛陛下宜修聖徳慮此二者帝黙然左右皆惡之季彦曰吾豈容媚勢臣而欺人主乎舉孝亷不就</hi>
　滕　延<hi>字伯行北海人為濟北相時中常侍侯覽小黄門段珪在濟僕從賓客侵凌百姓劫掠行</hi>
　<hi>旅延收捕殺數十人陳屍道路珪怒訴於帝坐免官後為京兆尹冇理名</hi>
　王　暢<hi>字茂叔山陽髙平人太尉龔子舉茂才四遷尚書令出為齊相徵拜司隷校尉所治稱嚴</hi>
　<hi>明以坐事免官太尉陳蕃薦暢清方公正由是拜為南陽太守奮厲威猛功曹張厰諫曰化人在徳不在</hi>
　<hi>用刑暢因更崇寛政教化遂行郡中奢靡相尚暢以布衣皮褥矯之後官至司空名在八俊</hi>
　公沙穆<hi>字文又膠東人習韓詩公羊春秋尤鋭意河洛推步之術隠東萊山富人王仲欲以百萬</hi>
　<hi>金與穆為資穆曰以貨求位吾不為也後舉孝亷遷繒相繒侯故不法穆至開喻之轉𢎞農令有善政</hi>
<pb n="KR2k0048_WYG_042-29a"/>
　襄　楷<hi>字公矩平原人好學博古善天文隂陽之術桓帝時宦官専朝災異尤數楷詣闕上書言</hi>
　<hi>災異之故殺太守成瑨劉瓆等之冤又云聞宫中立黄老浮圖之祠而嗜慾不去殺伐過理大違其道書</hi>
　<hi>上詔尚書問狀中平中徵為博士不至後罹黨禁賴平原相史弼爭之得免</hi>
　司馬均<hi>字少賔東萊人隠居教授不應辟命誠信行乎鄉里人冇所爭輒曰而敢祝少賔乎不直</hi>
　<hi>者終無敢言和帝時官至侍中以衰老歸賜大夫禄</hi>
　孫　斌<hi>齊人桓帝時第五種為衛相斌為門下掾種善遇之種遷兗州刺史舉劾中常侍單超兄</hi>
　<hi>子匡贓罪超以事陷種徙朔方超甥董援為朔方太守畜怒以待時斌已辭掾隠跡屠釣問具聞超謀乃</hi>
　<hi>謂其友人閭子直甄子然曰危者易仆可為寒心吾今方追第五使君庶兔其難將以付子二人曰是吾</hi>
<pb n="KR2k0048_WYG_042-29b"/>
　<hi>心也於是斌晨夕追種於太原遮險格殺送吏以所乘馬與種斌自步從一晝夜行四百餘里匿種於閭</hi>
　<hi>甄二家後數年會赦種乃得脫歸</hi>
　孫　嵩<hi>字賔碩北海安邱人延熹中京兆趙岐避宦官之禍自匿姓名賣餅北海市中嵩年二十</hi>
　<hi>餘察岐非常人停車呼與共載岐懼失色嵩乃下車幰密問岐曰視子非賣餅者又相問而色動不有重</hi>
　<hi>怨即亡命乎我北海孫賔碩闔門百口勢能相濟岐以實告嵩歸向母曰出行乃得死友迎入上堂饗之</hi>
　<hi>極歡蔵岐複壁中後岐得出仕至刺史太僕而賔碩亦從此顯名於東國</hi>
　何　休<hi>字邵公任城樊人質朴訥口而雅冇心思精研六經世儒無及者作公羊春秋詁解覃思</hi>
　<hi>不闚門十有七年又註訓孝經論語皆經緯典謨不與守文同說以春秋駁漢事六百餘條妙得公羊本</hi>
<pb n="KR2k0048_WYG_042-30a"/>
　<hi>意初太傅陳蕃辟之蕃敗坐廢黨禁解又辟司徒羣公表休道術深明宜侍帷幄倖臣不恱之乃拜議郎</hi>
　<hi>屢陳忠言終諫議大夫</hi>
　張　儉<hi>字光節山陽髙平人初舉茂才以刺史非其人謝病不起延熹八年為東郡督郵劾中常</hi>
　<hi>侍侯覽不軌及其母罪惡請誅之覽誣儉以黨遂亡命逃走望門投止人重其名行破家相容中平間徵</hi>
　<hi>拜少府不就建安初徵為衛尉見曹氏漸興闔門懸車不預政事</hi>
　李　篤<hi>東萊黄人黨錮起山陽張儉亡命止篤家黄令毛欽操兵到門篤引欽謂曰張儉知名天</hi>
　<hi>下而亡非其罪縱儉可得寧忍執之乎欽因起謂篤曰蘧伯玉恥獨為君子足下如何自専仁義篤曰篤</hi>
　<hi>雖好義明庭今日載其半矣欽嘆息而去篤因縁送儉出塞以故得免</hi>
<pb n="KR2k0048_WYG_042-30b"/>
　劉　瓆<hi>字文里髙唐人為太原太守時小黄門趙津與南陽大滑張氾等奉事中官乘勢犯法瓆</hi>
　<hi>與南陽太守成瑨竝考殺之宦官怨恚有司承㫖瓆瑨罪當棄市陳蕃上疏訟瓆等志欲去惡不宜令羣</hi>
　<hi>豎妄相交搆不納竟死獄中天下冤之平原人襄楷亦上書訟冤不報</hi>
　劉　儒<hi>字叔林東郡陽平人舉孝亷遷侍中桓帝時詔求直言儒上封事辭甚忠切出為任城相</hi>
　<hi>尋徵為議郎會竇武事下獄自殺儒為八厨之一郭泰嘗稱其口訥心辨有圭璋之質</hi>
　劉　梁<hi>寧陽人漢宗室桓帝時舉孝亷除北新城長儒化大行邑傳其教召拜為尚書郎</hi>
　王　章<hi>字伯儀東萊曲成人官少府卿為八厨之一</hi>
　藩　嚮<hi>字嘉景魯國人官郎中遭黨錮與王考等號為八厨</hi>
<pb n="KR2k0048_WYG_042-31a"/>
　孔　昱<hi>字元世魯人霸七世孫昱少習家學大將軍梁冀辟不應舉方正對策不合辭病去後遭</hi>
　<hi>黨禁錮靈帝時公車徵拜議郎補洛陽令</hi>
　謝　弼<hi>字輔宣濮陽人性行方直建寧二年舉有道除郎中時災異數見弼上封事請崇孝道退</hi>
　<hi>小人徵故司空王暢長樂少府李膺竝居政事左右惡其言出為廣陵府丞去官歸家中常侍曹節從子</hi>
　<hi>紹為東郡太守以他罪收考死獄中時人傷悼焉初平二年司𨽻校尉趙謙訟弼冤乃收紹斬之</hi>
　陳　耽<hi>東海人靈帝時官至司徒以忠正稱光和五年詔公卿以謠言舉刺史二千石為民蠧害</hi>
　<hi>者時太尉許戫等承望内官受取貨賄其宦者子弟賔客雖貪穢不問而虚糺邊逺小郡有惠化者二十</hi>
　<hi>六人耽上言公卿率黨其私其言忠切由是諸坐謠言徵者悉拜議郎宦官怨之遂誣陷耽死獄中</hi>
<pb n="KR2k0048_WYG_042-31b"/>
　劉　寵<hi>字榮祖東萊牟平人父丕博學號為通儒寵少受父業以明經舉孝亷除東平陵令仁慈</hi>
　<hi>為民所愛以母疾棄官百姓泣留不得進乃㣲服遁歸遷會稽太守郡中大化徵為將作大匠瀕行山隂</hi>
　<hi>老人人齎百錢送寵寵為人選一大錢受之寵累登上卿而清約如寒素家無貨積後遷司徒太尉以病</hi>
　<hi>歸子輿為山陽太守著名於時</hi>
　孟　敏<hi>字叔達鄒人亞聖裔靈帝時黨錮禍起敏深自晦匿嘗荷甑墮地不顧而去郭林宗見而</hi>
　<hi>異之問其故對曰甑已破矣顧之何益公府屢辟召皆不就</hi>
　王　考<hi>字文祖壽張人官冀州刺史後遭黨錮名在八厨</hi>
　檀　敷<hi>字文有山陽瑕邱人家貧而志清連辟公府皆不就教授生徒至百數人靈帝時舉方正</hi>
<pb n="KR2k0048_WYG_042-32a"/>
　<hi>對策再遷議郎補蒙令尋去官</hi>
　羊　陟<hi>字嗣祖泰山梁父人少清直有學行舉孝亷髙第累遷冀州刺史奏按貪濁所在肅然遷</hi>
　<hi>尚書令劾太尉張灝等與宦豎相姻私公行貨賂急宜罷黜又薦前太尉劉寵司𨽻許永刺史楊熙劉恭</hi>
　<hi>龎艾清亮在公皆當升進拜河南尹計日受俸禁制豪右京師憚之會黨事起免官</hi>
　賈　琮<hi>字孟堅東郡聊城人舉孝亷再為京兆尹靈帝初交趾作亂三府舉琮為交趾刺史琮到</hi>
　<hi>部訊其狀咸言賦歛過重民不聊生故聚為盜賊琮即招撫流散蠲復徭役誅渠帥之為大害者簡選良</hi>
　<hi>吏撫循百姓以安在事三年為十三州最徵拜議郎時黄巾新破郡縣因縁重斂詔更選清能吏迺以琮</hi>
　<hi>為冀州刺史至則諸贓過者望風解印綬去大將軍何進拜琮為度遼將軍</hi>
<pb n="KR2k0048_WYG_042-32b"/>
　羊　續<hi>字興祖泰山人其先七世為二千石卿校續以忠臣子孫拜郎中坐黨事禁錮十餘年後</hi>
　<hi>累官廬江南陽郡太守破黄巾等賊前後斬級八千餘靈帝欲以續為太尉時拜三公者皆輸東園禮錢</hi>
　<hi>千萬令中使督之續乃舉緼袍示使人曰所資惟斯而已以此不登公位徵太常未及行卒帝勅太山守</hi>
　<hi>賻其家</hi>
　陶丘洪<hi>字子林平原人清達博辨文冠當代舉孝亷不就辟太尉府掾會河東太守史弼以忤宦</hi>
　<hi>官受誣當棄市同郡孝亷魏劭行賂於侯覽得不死人譏弼以行貨得免為北洪曰昔文王羑里閎散懐</hi>
　<hi>金史弼遭患意夫獻寳羣議遂息洪年三十卒</hi>
　劉　岱<hi>東萊牟平人獻帝時為兖州刺史虚已愛士人爭附之黄巾賊破兖州岱力戰而死</hi>
<pb n="KR2k0048_WYG_042-33a"/>
　鮑　信<hi>泰山陽平人少有大節寛厚愛人沈毅有謀初何進徵董卓等誅宦官卓將兵至騎都尉</hi>
　<hi>信說袁紹乘其所至擒之紹不從乃引軍歸鄉里獻帝初為濟北相與曹操進兵擊黄巾於壽張東力戰</hi>
　<hi>死之</hi>
　張　邈<hi>字孟卓東平人少以俠聞初辟公府稍遷陳留太守董卓之亂與曹操共舉義兵及袁紹</hi>
　<hi>為盟主有驕色邈以正義責之陳宫勸邈迎吕布共據兖州邈從之尋為曹操所破邈詣袁術求救為其</hi>
　<hi>下所害</hi>
　趙　昱<hi>字元達瑯邪人清已嫉惡潛志好學為徐州别駕從事時徐州牧陶謙信用非所刑政不</hi>
　<hi>理而昱以忠直見疎奏昱為廣陵太守</hi>
<pb n="KR2k0048_WYG_042-33b"/>
　呉子蘭<hi>歴城人獻帝時為將軍隨帝許田射獵惡曹操之不臣董承受密詔討操子蘭與承合謀</hi>
　<hi>不克而死</hi>
　太史慈<hi>字子義東萊黄人少好學仕郡奏曹史有名北海相孔融聞其名而竒之數餽問其母時</hi>
　<hi>黄巾復來侵暴融出屯都昌為賊所圍母遣慈赴融慈求援平原相劉備乃得脫孫䇿東渡以慈為建昌</hi>
　<hi>都尉盜賊懾服慈猿臂善射弦不虚發常從策討麻保賊賊縁樓上行詈以手持樓棼慈引弓射之矢貫</hi>
　<hi>手著棼其妙如此</hi>
　鄭　𤣥<hi>字康成北海髙密人少入太學通京氏易公羊春秋三統歴九章算術又從東郡恭祖受</hi>
　<hi>周官禮禮記左氏春秋韓詩古文尚書西入闗事扶風馬融質諸疑義融曰吾道東矣黨事起遂隠修經</hi>
<pb n="KR2k0048_WYG_042-34a"/>
　<hi>業時何休好公羊學著公羊墨守左氏膏盲穀梁廢疾𤣥迺發墨守鍼膏肓起廢疾休見而嘆曰康成入</hi>
　<hi>吾室操吾矛以伐我乎大將軍何進辟之𤣥不受朝服而以幅巾見一㝛逃去國相孔融深敬之公車徵</hi>
　<hi>為大司農以病乞還所注述百餘萬言經傳洽熟稱為純儒齊魯間宗之子益恩孫小同皆知名</hi>
　仲長統<hi>字公理山陽髙平人博涉書記贍於文詞嘗謂名不常存人生易滅優游偃仰可以自娯</hi>
　<hi>欲卜居清曠以自樂其志因作樂志論荀彧舉為尚書郎後叅丞相曹操軍事毎論說古今世俗行事恒</hi>
　<hi>發憤嘆息遂著論名曰昌言凡三十四篇</hi>
　劉　表<hi>字景升山陽髙平人魯共王後與同郡張儉等號為八顧初平中為荆州刺史襲破宗賊</hi>
　<hi>江南悉平表因遣使奉貢以表為鎮南將軍領荆州牧封武城侯表假節以為已援於是威懐兼洽萬里</hi>
<pb n="KR2k0048_WYG_042-34b"/>
　<hi>肅清愛民養士從容自保又博求儒術闗西兖豫學士歸者以千數及曹操舉袁紹相持於官渡遣人求</hi>
　<hi>助表許之而不援後操自將征表未至表疽發背死</hi>
　劉　洪<hi>字允卓泰山䝉隂人魯王宗室延熹中徵拜郎中遷常山長史以父憂去官後為上計掾</hi>
　<hi>拜郎中檢東觀著作律歴記官終山陽太守洪善算作七曜術及在東觀與蔡邕共述律歴記考騐天官</hi>
　<hi>及造乾象術十餘年考騐日月與象相應皆傳於世</hi>
　庸　生<hi>名譚膠東人始孔安國傳古文尚書授都尉朝朝授譚譚傳古文尚書同郡賈逵為之作</hi>
　<hi>訓馬融作傳鄭康成注解由是古文尚書遂顯於世</hi>
　張　馴<hi>字子雋濟隂定陶人以大夏侯尚書教授辟公府拜議郎與蔡邕共奏定六經文字擢侍</hi>
<pb n="KR2k0048_WYG_042-35a"/>
　<hi>中典領祕書近署甚見寵異多因便宜陳政得失遷丹陽太守有惠政終於大司農</hi>
　禰　衡<hi>字正平平原般人孔融愛其才與為忘形交曹操欲見之不肯往操怒召為鼓史奏漁陽</hi>
　<hi>操撾聲節悲壯吏呵曰何不改裝即脫衣裸身而立徐取岑牟單絞著之復操撾而去操欲殺之以其才</hi>
　<hi>名送之劉表表不能容送之黄祖祖長子射請賦鸚鵡援筆立就一座嘆賞卒以傲忽為祖所害</hi>
　王　修<hi>字叔治營陵人年七嵗母以社日亡至來嵗社日修念母哀甚鄰里為之罷社</hi>
　諸葛亮<hi>字孔明瑯邪陽都人隠居襄陽隆中自比管樂昭烈帝屯新野徐庶薦之帝凡三顧其廬</hi>
　<hi>亮乃見與談天下大勢帝恱延為軍師合呉破魏西取益州後主即位以丞相封武鄉侯建興三年平定</hi>
　<hi>南蠻之地五年率諸軍北駐漢中上表出師明漢賊不兩立王業不偏安誓以鞠躬盡瘁死而後已六年</hi>
<pb n="KR2k0048_WYG_042-35b"/>
　<hi>出散闗破王雙七年復武都隂平二郡九年出祁山敗張郃覆其軍十二年出武功屯五丈原與司馬懿</hi>
　<hi>相持百餘日病卒於軍諡曰忠武子瞻尚公主拜騎都尉景耀四年魏遣鄧艾侵蜀遺瞻書使降瞻斬其</hi>
　<hi>使與艾戰不克而死瞻子尚拒艾於涪州軍潰乃馳赴魏軍而死自亮入蜀凡三世</hi>
　任　旐<hi>字子旟樂安博昌人守節厲行黄巾賊至聞旐姓名曰夙聞任子旟天下賢士禁勿入其</hi>
　<hi>鄉</hi>
　孫　期<hi>字仲彧濟隂成武人習京氏易古文尚書家貧事母至孝牧豕於大澤中以奉養焉逺人</hi>
　<hi>從其學者皆執經壟畔黄巾賊起過期里陌相約不犯孫先生舍郡舉方正遣吏齎羊酒請期期驅豕入</hi>
　<hi>草不顧司徒黄琬特辟不行終於家</hi>
<pb n="KR2k0048_WYG_042-36a"/>
　管　寧<hi>字幼安臨朐人少與華歆邴原同學寧獨自命不凡嘗與歆共鋤地見土内一金寧揮鋤</hi>
　<hi>不顧歆則既捉而後擲之又有乘軒過門者歆輒廢書往視寧曰子非吾友也乃割席分坐後黄巾起寧</hi>
　<hi>避地遼東魏武十徵皆不至歆則助曹為逆邴原亦仕魏為五官將長史惟寧得終隠焉</hi>
　孔　融<hi>字文舉孔子二十代孫少喪父哀悴過毁山陽張儉以黨錮下邵捕急儉與融兄褒有舊</hi>
　<hi>亡抵褒不遇融舍之事泄儉脫走並收褒融獄融曰藏匿者融也當坐褒曰彼來求我非弟之過請甘其</hi>
　<hi>罪使問其母母曰家事任長妾當其辜一門爭死不能决竟坐褒獻帝時為北海相又徵為少府曹操憚</hi>
　<hi>其剛正誣殺之</hi>
　劉　虞<hi>字伯安東海郯人舉孝亷為博平令盜賊止息蝗不入境遷幽州刺史民夷感其徳化遂</hi>
<pb n="KR2k0048_WYG_042-36b"/>
　<hi>拜幽州牧後加大司馬封襄賁侯虞在幽務存寛政念利民物以故民恱年登青徐士庶避難歸虞者百</hi>
　<hi>餘萬口皆收視温恤為安立生業初平時袁紹等以虞為宗室長者欲上虞尊號虞厲色叱之後為公孫</hi>
　<hi>瓚所殺</hi>
　劉　繇<hi>字正禮東萊牟平人太尉寵之姪舉孝亷為郎除下邑長時郡守以貴戚託之遂棄官避</hi>
　<hi>跡淮浦興平中為揚州刺史袁術據淮南繇遣將屯江邊以拒之加揚州牧振武將軍及孫策東渡繇奔</hi>
　<hi>丹徒沂江南保豫章笮融先至據郡繇攻融破之</hi>
　糜　竺<hi>字子仲東海朐人祖世貨殖貲産鉅萬徐州牧陶謙辟為别駕從事謙卒竺奉謙遺命迎</hi>
　<hi>先主於小沛會吕布襲下邳先主轉軍海西竺進妹為夫人金銀貨幣以助軍資後魏武表竺領嬴郡太</hi>
<pb n="KR2k0048_WYG_042-37a"/>
　<hi>守竺去官隨先主周旋及益州既平拜為安漢將軍竺雍容敦雅先主待為上賔子威官至虎賁中郎將</hi>
　伊　籍<hi>字機伯山陽人隨先主南渡江從入益州益州既定以籍為左將軍從事中郎嘗使呉孫</hi>
　<hi>權聞其才辨欲折以辭籍語甚機捷竟不能折權甚異之後遷昭文將軍</hi>
三國魏<lb/>
　程　昱<hi>字仲徳東阿人黄巾起昱率大姓薛房等環城守之東阿由此得全太祖初得兖州辟昱</hi>
　<hi>為從事及征徐州使與荀彧留守鄄城張邈兵至郡縣嚮應唯鄄城范東阿不動乃表昱為東平相屯范</hi>
　<hi>昱嘗勸魏武因三城以圖覇業不必與袁紹連和後中夏斬平魏武拊昱背曰非用君言吾何以至此宗</hi>
　<hi>人奉牛酒大會昱曰知足不辱可以退矣乃自表歸兵闔門不出文帝踐阼進封安鄉侯卒贈車騎將軍</hi>
<pb n="KR2k0048_WYG_042-37b"/>
　<hi>諡曰肅</hi>
　王　粲<hi>字仲宣山陽髙平人蔡邕一見竒之嘗曰吾家文章書籍盡當與之始避亂荆州依劉表</hi>
　<hi>魏國既建拜侍中初粲與人共行讀道邊碑人問曰卿能闇誦乎曰能因背誦不失一字觀人圍棋局壊</hi>
　<hi>粲為覆之不誤一道其疆記黙識如此每屬文舉筆便就時人常以為㝛搆然正復精思不能加也著漢</hi>
　<hi>末英雄詞詩賦論議五十餘篇</hi>
　徐　幹<hi>字偉長北海人建安七子之一為司空軍謀祭酒掾屬五官將文學後除上艾長以疾不</hi>
　<hi>行著中論二十篇文帝嘗與呉質書曰偉長懐文抱質恬淡寡慾有箕山之節可謂彬彬君子矣</hi>
　劉　楨<hi>字公幹東平人文帝時為五官將及平原侯植皆好文學楨與王粲等號建安七子並皆</hi>
<pb n="KR2k0048_WYG_042-38a"/>
　<hi>友善楨辭㫖巧妙特為諸公子所親愛太祖辟為丞相掾屬後以不敬被責後復署吏著文賦數十篇</hi>
　朱　靈<hi>字文博清河人初為袁紹將太祖征陶謙紹使靈督三營助戰有功遂留魏屢立戰功為</hi>
　<hi>名將勲亞徐晃及文帝即位封靈鄃侯詔曰將軍典兵歴年威過方召功踰絳灌圖籍所美何以加焉後</hi>
　<hi>又封髙唐侯卒諡威侯子術嗣</hi>
　董　昭<hi>字公仁濟隂定陶人初參袁紹軍事後以張揚薦歸魏勸太祖興義兵以輔王室又議封</hi>
　<hi>建通海運足粮儲談兵設險悉出機筭而卒成全魏之功累官光禄大夫卒諡曰定</hi>
　崔　琰<hi>字季珪清河東武城人少就學鄭𤣥袁紹辟之為都騎尉太祖破袁氏辟為别駕魏國初</hi>
　<hi>建拜琰為尚書後遷中尉琰生平清忠髙亮雅識經逺推方直道正色於朝文武羣才多所薦拔朝士瞻</hi>
<pb n="KR2k0048_WYG_042-38b"/>
　<hi>望而太祖亦甚敬憚焉</hi>
　樂　進<hi>字文謙陽平衛國人容貌短小膽畧過人從太祖征伐皆先登有功封廣昌亭侯太祖嘗</hi>
　<hi>稱之曰武力既𢎞計畧周備貭忠信一守執節義後遷右將軍卒諡威侯子綝果毅冇父風官至揚州刺</hi>
　<hi>史</hi>
　邴　原<hi>字根矩北海朱虚人少以操尚稱州府辟命皆不就時黄巾方盛遂至遼東一年中歸原</hi>
　<hi>者數百家遊學之士教授之聲相繼不絶後太祖辟為司空掾徙署丞相徵事武城崔琰嘗以原舉張範</hi>
　<hi>並稱曰徵事邴原議郎張範皆秉徳純懿志行忠方清静足以厲俗正固足以幹事所謂龍翰鳳翼國之</hi>
　<hi>重寶舉而用之不仁者逺後代凉茂為五官將長史閉門自守非公事不出</hi>
<pb n="KR2k0048_WYG_042-39a"/>
　國　淵<hi>字子尼樂安人事太祖為司空掾屬每於公朝議論常直言正色退無私焉太祖置屯田</hi>
　<hi>使淵典其事淵相土處民計民置吏明功課之法五年中倉廩豐實百姓樂業征闗中時以淵為軍府長</hi>
　<hi>史田銀等既破獲其餘黨淵以為非首惡請不行刑太祖從之賴淵得生者千餘人後遷魏郡太守入為</hi>
　<hi>太僕卿雖居卿位而布衣蔬食祿賜皆散之故舊宗族子泰徵為郎</hi>
　凉　茂<hi>字伯方山陽昌邑人少好學論議常據經典以處是非太祖辟為司空椽補侍御史時泰</hi>
　<hi>山多盜賊以茂為太守旬月之間襁負而至者千餘家轉為樂浪太守公孫度在遼東擅留茂不遣之官</hi>
　<hi>茂終不為屈後徵還為魏郡太守甘陵相所在有治績魏國初建遷尚書僕射後為中尉奉常</hi>
　徐　奕<hi>字季才東莞人太祖辟為司空掾屬從西征馬超留為丞相長史鎮撫西京時人稱其威</hi>
<pb n="KR2k0048_WYG_042-39b"/>
　<hi>信伐呉以奕為留府長史謂奕曰君之忠亮古人不過也尋進尚書令遷中尉復手令曰昔楚有子玉文</hi>
　<hi>公為之側席汲黯在朝淮南為之折謀詩稱邦之司直君之謂歟後拜諌議大夫</hi>
　臧　霸<hi>字宣髙㤗山人初為瑯邪相督青徐二州太祖與袁紹相拒霸數以兵入青州紹是以不</hi>
　<hi>敢東向太祖嘗謂東州擾攘霸執義征伐清定海岱功莫大焉進封為都亭侯及文帝踐阼徒封良成侯</hi>
　<hi>每有軍事帝常諮訪明帝即位増邑五百户卒諡威侯子艾官至青州刺史</hi>
　孫　觀<hi>字仲臺泰山人與臧霸俱起討黄巾太祖破吕布使霸招觀兄弟厚遇之拜騎都尉屢與</hi>
　<hi>霸共戰伐觀常為先登征青徐二州有功封都亭侯從征孫權於需須口為流矢所中力戰不顧太祖勞</hi>
　<hi>之曰將軍被創深重而猛氣益奮不當為國愛身乎轉振威將軍子毓官青州刺史</hi>
<pb n="KR2k0048_WYG_042-40a"/>
　任　嘏<hi>字昭先博昌人年十四始學疑不再問三年中誦五經皆究其義兼包羣言無不綜覽時</hi>
　<hi>人謂之神童會太祖召海内至徳嘏應其舉為臨菑侯官屬文帝時為黄門侍郎毎納忠言帝嘉其淑慎</hi>
　<hi>累遷河東太守所在化行冇遺風餘教嘏為人淳粹凱悌虚已若不足㳟敬如有畏修身復義皆沈黙潛</hi>
　<hi>行不顯其美故時人少得稱之著書三十八篇帝命下祕書以貫羣言</hi>
　王　觀<hi>字偉臺東郡廩邱人事太祖為丞相文學出為髙唐陽泉酇任令所在稱治文帝踐</hi>
　<hi>入為尚書郎出為南陽涿郡太守治身清素帥下以儉僚屬承風莫不自勵明帝幸許昌召觀為治書侍</hi>
　<hi>御史典行臺獄時多有倉卒喜怒觀毫不阿順意指後封陽鄉侯卒諡肅侯</hi>
　虞　溥<hi>字允源髙平昌邑人専心墳籍魏黄初時為鄱陽内史修庠序作誥以訓諸生曰聖人之</hi>
<pb n="KR2k0048_WYG_042-40b"/>
　<hi>道淡而寡味故始學者不好也夫工人之染先修其質後事其色質修色積而染工畢矣學者不患才不</hi>
　<hi>及而患志不立積一勺以成江河累微塵以崇峻極匪志匪勤理無由濟也為政嚴而不猛風化大行註</hi>
　<hi>春秋經傳</hi>
　王　基<hi>字伯輿東萊曲成人黄初中察孝亷累官中書郎明帝盛修宫室基上疏極諫辭意誠懇</hi>
　<hi>及出為安豐太守郡接呉境基為政清嚴有威惠明設防備敵不敢犯時曹爽専柄基著時要論以切世</hi>
　<hi>事母邱儉有淮南之逼基進兵破之遷鎮南將軍都督豫州諸軍事後又以擊諸葛誕有功遷征東將軍</hi>
　<hi>甘露四年轉征南將軍卒諡景侯</hi>
　鮑　勛<hi>字叔業泰山平陽人太祖辟為丞相掾及文帝受禪勛每陳今之所急惟在軍農寛惠百</hi>
<pb n="KR2k0048_WYG_042-41a"/>
　<hi>姓臺榭苑囿宜以為後黄初四年為御史中丞百僚嚴憚罔不肅然勛生平立朝守正不阿屢以抗言極</hi>
　<hi>諌上觸帝怒終不少屈且素以清白自持亷而能施身後家無餘財人莫不知其髙節</hi>
　崔　林<hi>字徳儒清河東武城人尚書琰從弟少無名望琰獨異之知其晩成太祖除為鄔長及征</hi>
　<hi>壺闗較長吏徳政林政為最遂擢冀州主簿文帝踐阼拜尚書出為幽州刺史明帝即位賜爵闗内侯景</hi>
　<hi>初二年散騎侍郎孟達薦林為司空稱其忠直清儉可比古人封安陽亭侯邑陸百户卒諡孝侯</hi>
　程　曉<hi>字季明東阿人安鄉侯昱之孫嘉平中為黄門侍郎時校事放横曉上書言其外托天威</hi>
　<hi>以為聲勢内聚羣奸以為腹心大臣耻與分勢含忍而不言小人畏其鋒芒鬱結而無告於是斥罷校事</hi>
　<hi>曉遷汝南太守</hi>
<pb n="KR2k0048_WYG_042-41b"/>
　王　朗<hi>字景興東海郯人太祖時徵拜諫大夫叅司空軍事魏國初建以軍諮祭酒領魏郡太守</hi>
　<hi>遷少府奉常文帝即王位遷御史大夫封安陵亭侯上疏勸育民省刑及文帝踐阼改為司空進封樂平</hi>
　<hi>鄉侯上疏諫止游獵帝深納其言明帝即位進封蘭陵侯上疏諌止營造帝報曰忠至者辭篤愛重者言</hi>
　<hi>深君既勞思慮又手筆將順三復徳音欣然無量朗髙才博雅多所著作卒諡曰成</hi>
　吕　䖍<hi>字子恪任城人有膽畧才識過人初為掾史漢末領泰山太守會濟南黄巾起䖍引兵與</hi>
　<hi>夏侯淵同擊之黄巾悉平遂督青州諸郡兵東討李條戰捷太祖深嘉之文帝即位封益壽亭侯遷徐州</hi>
　<hi>刺史請瑯邪王祥為别駕民事一以委之世多其能任賢才有古大臣風明帝即位封萬年亭侯増邑二</hi>
　<hi>百戸</hi>
<pb n="KR2k0048_WYG_042-42a"/>
　王　肅<hi>字子雍東海郯人樂平鄉侯朗子黄初中為散騎黄門侍郎太和三年拜散騎常侍四年</hi>
　<hi>司馬曹貞伐蜀肅上疏以雨水艱劇宜為休息於是罷兵景初間肅以常侍領祕書監兼文觀祭酒上疏</hi>
　<hi>勸帝省徭役重稼穡敦信減刑帝每以事問肅肅皆以正對帝亦深納其言正始元年為侍中遷太常時</hi>
　<hi>曹爽為大將軍任用何晏鄧颺等肅正色曰此輩即𢎞恭石顯屬也爽戒晏等曰當共慎之其畏憚有如</hi>
　<hi>此其所撰尚書詩論語三禮左氏解及定父朗所作易傳皆列於學宫卒贈衛將軍諡景侯子恂嗣爵亦</hi>
　<hi>以清節名</hi>
　孫　該<hi>字公達任城人仕至陳郡太守復入著作景元中卒嘗著魏書及文賦等傳世</hi>
　孟　康<hi>字公休孟子十八代孫歴官至廣陵亭侯註漢書</hi>
<pb n="KR2k0048_WYG_042-42b"/>
　髙堂隆<hi>字升平泰山平陽人魯髙堂生後少為諸生泰山守薛悌命為督郵郡督軍與悌爭論名</hi>
　<hi>悌面呵之隆按劍叱曰昔魯定見侮仲尼歴階趙彈秦筝相如進缶臨臣名君義之所討也督軍失色悌</hi>
　<hi>驚起止之後太祖召為丞相軍議掾黄初中為平原王傅王即尊位是為明帝以隆為給事中累遷光禄</hi>
　<hi>勲隆事明帝屢立疏規諫直同史魚史稱其學業修明志在匡君因事陳戒發於懇誠</hi>
　滿　寵<hi>字伯寧山陽昌邑人年十八為郡督郵後太祖辟為從事遷汝南太守蜀將攻樊城寵力</hi>
　<hi>戰有功封安昌亭侯文帝即位寵破呉於江陵更拜伏波將軍明帝時孫權圍合肥寵伏兵擊破之又破</hi>
　<hi>權軍於新城景初二年遷太尉寵不治産業家無餘貲詔賜帛及錢穀以表清節卒諡景侯</hi>
　孫叔然<hi>樂安人本名炎以字稱受學鄭康成之門人稱東州大儒徵為祕書監不就王肅集聖證</hi>
<pb n="KR2k0048_WYG_042-43a"/>
　<hi>論以譏短康詩禮記春秋</hi>　<hi>炎駁而釋之及作周易春秋例毛傳國語爾雅諸注又著書十餘篇</hi>
　王　恂<hi>字子良東海郯人衛將軍樂平鄉侯肅子景元四年以肅勲封蘭陵侯在朝正直居心公</hi>
　<hi>忠冇匪躬之節鬲令袁毅餽以駿馬恂知其貪財遂不受後毅果以黷貨致敗年四十餘卒贈車騎將軍</hi>
　孔　义<hi>字元儶孔子二十代孫祖父皆二千石义為濟南相與呉瓘顔斐任燠令狐邵並著賢聲</hi>
　<hi>正始八年又為散騎常侍上疏規諫勸帝以循禮復古無朱丹之飾不懈於位平公正之心審賞罰戒習</hi>
　<hi>騎為天下福意甚忠摯後至大鴻臚諌議大夫</hi>
　任　燠<hi>樂安人為清河太守有賢聲與魏郡太守呉瓘京兆太守顔斐𢎞農太守令狐邵濟南相</hi>
　<hi>孔义或哀矜折獄或推誠惠愛或治身清白或擿奸發伏咸為良二千石史册並稱美焉</hi>
<pb n="KR2k0048_WYG_042-43b"/>
　顔　斐<hi>字文林濟北人有才學太祖時召為太子洗馬黄初間轉為黄門侍郎後為京兆太守始</hi>
　<hi>京兆民人不専農殖斐到官乃令屬縣整阡陌樹桑果置車買牛民始以為煩一二年間家有車牛人民</hi>
　<hi>豐富又起文學聴吏民欲讀書者復其小徭於是敎化大行吏民愛之青龍中遷平原太守吏民遮道不</hi>
　<hi>得前稽留十餘日乃出界因立碑稱頌之</hi>
　王　儀<hi>字民表北海營陵人性正直不畏權勢為安東將軍司馬昭東闗之戰兵潰問曰近日之</hi>
　<hi>事誰任其咎儀對曰責在元帥昭怒曰司馬欲委罪於孤耶斬之子裒痛父死非命終身不仕晉</hi>
　王　經<hi>字彦偉清河人魏甘露中為尚書髙貴鄉公將討司馬昭經與侍中王沈散騎常侍王業</hi>
　<hi>並諫不聴沈與業曰不如奔告司馬公拉經同往經不可曰吾子行矣及髙貴鄉公被廢收經刑於東市</hi>
<pb n="KR2k0048_WYG_042-44a"/>
　<hi>晉太始初褒其守志官其孫</hi>
　王　裒<hi>字偉元營陵人父儀為司馬昭所殺裒累辟不就廬墓側旦夕拜跪攀栢悲號涕淚著樹</hi>
　<hi>樹為之枯母存日畏雷没後毎雷震輒至墓跪曰裒在此讀詩至哀哀父母生我劬勞未嘗不反覆流涕</hi>
　<hi>門人為廢蓼莪之篇家貧躬耕計口而田度身而蠶或有助遺皆不受及司馬氏簒魏裒終身不西面坐</hi>
　諸葛靚<hi>瑯邪陽都人父誕魏司空為文帝所誅靚奔呉為大司馬呉平逃匿不出武帝與靚有舊</hi>
　<hi>靚姊又為瑯邪王妃帝知靚在姊間因就見焉靚逃於厠帝又逼見之靚流涕曰不能漆身披靣不期今</hi>
　<hi>日復覩聖顔詔以為侍中固辭不拜歸於鄉里</hi>
　諸葛瑾<hi>字子瑜瑯邪陽都人蜀漢丞相武鄉侯亮之兄事呉為長史轉中司馬嘗使蜀與亮公會</hi>
<pb n="KR2k0048_WYG_042-44b"/>
　<hi>退無私面與孫權談論但粗陳指歸如有未合則舍而及他徐復託事造端以物類相求於是權意多釋</hi>
　<hi>或言瑾别遣親人與昭烈相聞權曰子瑜之不負孤猶孤之不負子瑜也黄武元年累遷左將軍封宛陵</hi>
　<hi>侯</hi>
　徐　盛<hi>字文嚮瑯邪莒人為孫權司馬守柴桑大破黄祖兵復討山賊有功徙中郎將後屢立戰</hi>
　<hi>功遷安東將軍封蕪湖侯及魏文帝大出有渡江之志盛獻計從建業築圍作薄落圍上設假樓江中浮</hi>
　<hi>船相往來諸將以為無益盛不聴固請用之及文帝南侵車駕駐廣陵望圍愕然彌浸數百里而江水盛</hi>
　<hi>長曰長江天塹此天之所以限南北也便引軍退諸將皆服其智子楷襲爵領兵</hi>
晉<lb/>
<pb n="KR2k0048_WYG_042-45a"/>
　王　祥<hi>字休徵瑯邪臨沂人性至孝事後母朱氏恭謹竭誠母病欲食魚時方氷凍祥輒解衣欲</hi>
　<hi>卧氷上求之氷忽自解雙鯉躍出又思黄雀炙復有黄雀數十飛入其幙取以供母明帝時徐州刺史吕</hi>
　<hi>䖍聞之辟為别駕委以州事政化大行甘露中累遷太常封萬嵗亭侯上詣太學命祥為三老天子北面</hi>
　<hi>乞言祥陳帝王君臣政化之要聞者莫不砥厲及武帝踐阼拜太保封睢陵公祥以年老屢乞歸里帝不</hi>
　<hi>從後賜几杖不朝大事仍諮訪之年八十有五卒諡曰元</hi>
　王　覽<hi>字元通臨沂人太保睢陵公祥異母弟母朱遇祥無道覽年數嵗見祥被楚撻輒涕泣抱</hi>
　<hi>持至成童每諫其母母以非禮使祥覽輒與俱又虐使祥妻覽妻亦趨而共之朱宻使酖祥覽知之徑起</hi>
　<hi>取酒祥疑有毒爭而不與朱遽奪反之自後朱賜祥饌覽輒先嘗朱遂止覽仕至光禄大夫卒諡曰貞六</hi>
<pb n="KR2k0048_WYG_042-45b"/>
　<hi>子皆貴顯孫𨗳為東晉相</hi>
　任　愷<hi>字元裒樂安博昌人官中書侍郎晉國建為侍中封昌國縣侯愷有經國之幹萬機大小</hi>
　<hi>多綜管之性中正以社稷為己任帝器之政事多諮焉初愷惡賈充為人不欲令久執朝政毎加裁抑後</hi>
　<hi>充與荀勗馮紞乘間浸潤遂免官後起為太常不得志卒諡曰元子罕以淑行稱歴兖州刺史大鴻臚</hi>
　羊　祜<hi>字叔子泰山南城人性至孝博學能文以道自守太原郭奕見之曰此今日顔子也文帝</hi>
　<hi>為大將軍徵為中書侍郎泰始初詔稱祜執徳清劭忠亮純茂經緯文武蹇蹇正直以祜為尚書右僕射</hi>
　<hi>率兵出鎮南夏綏懐逺近江漢歸心呉陸抗嘗稱其徳量可媲樂毅孔明後以時勢可乘上疏取呉雖寢</hi>
　<hi>疾猶入朝面陳伐呉之計及疾漸篤乃舉杜預自代年五十冇八卒閱二年呉平帝流涕曰此羊太傅功</hi>
<pb n="KR2k0048_WYG_042-46a"/>
　<hi>也因以尅定之功策告祜廟諡曰成</hi>
　唐　彬<hi>字儒宗魯國鄒人少冇經國大度不拘行檢晩乃敦行恱經史初為郡門下掾舉孝亷累</hi>
　<hi>遷别駕泰始初賜爵闗内倓遷弋陽太守設禁防百姓安之加廣武將軍上征呉之策與王濬共伐呉彬</hi>
　<hi>屯據要衝為前驅陷西陵樂鄉多所擒獲自巴陵沔口以東莫不震懼以彬都督巴東諸軍事四境獲安</hi>
　<hi>百姓追慕功徳生為立碑作頌卒諡曰襄</hi>
　魏　舒<hi>字元陽任城樊人年四十餘郡上計掾察孝亷舒對策升第累遷後將軍長史轉相國叅</hi>
　<hi>軍凡遇㣲小事務未嘗見是非至於廢興大事衆人莫能斷者舒徐籌之多出衆議之表文帝深器重之</hi>
　<hi>每朝會罷目送之曰魏舒堂堂人之領袖也遷宜陽滎陽二郡太守甚有聲稱徵拜散騎常侍出為冀州</hi>
<pb n="KR2k0048_WYG_042-46b"/>
　<hi>刺史以簡惠稱太康初拜右僕射後領司徒卒諡曰康</hi>
　陳　邵<hi>字節良東海襄賁人郡察孝亷不就以儒學徵為陳留内史累遷燕王師撰周禮評甚冇</hi>
　<hi>條貫行於世泰始中詔曰燕王師陳邵清正潔静行著邦族篤志好古博通六籍耽恱典誥老而不倦宜</hi>
　<hi>在左右以篤儒敎可為給事中卒於官帝哀悼終日</hi>
　劉　毅<hi>字仲雄東萊掖人幼有孝行厲清節好臧否人物王公貴人望風憚之太康初為司𨽻校</hi>
　<hi>尉糾正豪右京師肅然武帝嘗問毅曰朕可方漢何帝毅對曰可方桓靈帝笑曰桓靈之世不聞此言今</hi>
　<hi>朕有直臣固不同也毅端方亮直正色立朝罷中正除九品言議愷切無所曲撓夙夜在公坐而待旦累</hi>
　<hi>官至尚書左僕射</hi>
<pb n="KR2k0048_WYG_042-47a"/>
　劉　暾<hi>字長升東萊掖人尚書左僕射毅子正直有父風太康初為博士坐議忤㫖免官後為酸</hi>
　<hi>棗令轉侍御史劾奏司徒王渾無大臣節渾免官右長史揚邱亭侯劉肇便辟阿順暾請削其爵土聞者</hi>
　<hi>莫不歎美適武庫火尚書郭彰率百人自衛而不救火暾正色誥之彰怒曰我能截君角暾勃然曰汝敢</hi>
　<hi>恃寵作威福乎彰伏不敢言暾正色立朝三臺清肅加光禄大夫</hi>
　孫益徳<hi>樂安人其母為人所害時益徳尚幼奮然為母復讐還哭於殯以待罪事聞以其幼而孝</hi>
　<hi>又不逃罪特免之及長郡辟中正辭不受</hi>
　呉隠之<hi>字處默濮陽鄄城人美姿容善談論博涉文史以儒雅標名父母相繼殁隠之每號泣行</hi>
　<hi>人亦為流涕太常韓康伯與之鄰其母謂康伯曰汝若居銓衡當舉如此人及康伯為吏部尚書隠之遂</hi>
<pb n="KR2k0048_WYG_042-47b"/>
　<hi>階清級累遷晉陵太守清儉勤苦終始不渝禄賜皆頒給親族嘗為廣州刺史廣有水曰貪泉隠之飲而</hi>
　<hi>賦曰古人云此水一歃懐千金試使夷齊飲終當不易心隠之在州清操愈厲後官至度支尚書</hi>
　郄　詵<hi>字廣基濟隂單父人博學多才不拘細行太始中詔舉賢良直言對策上第嘗於武帝座</hi>
　<hi>前自稱曰臣對策天下第一如桂林一枝崑山片玉仕至雍州刺史卒於官</hi>
　顔　含<hi>字𢎞都瑯邪人少有操行以孝聞兄病廢含絶棄人事躬親侍養足不出户者十三年石</hi>
　<hi>崇重其行誼贈遺辭不受嫂病出明醫疏方須髯蛇膽遍求不得忽有童子持青囊授含乃蛇膽也童子</hi>
　<hi>化青鳥飛去人以為誠敬所感</hi>
　侯史光<hi>字孝明東萊掖人舉孝亷州辟别駕泰始初拜㪚騎常侍尋兼侍中持節循省風俗還奏</hi>
<pb n="KR2k0048_WYG_042-48a"/>
　<hi>稱㫖進爵臨海侯光在職寛而不縱有清忠之節文筆奏議皆可為法後卒家極貧詔賜錢伍拾萬</hi>
　馬　隆<hi>字孝興平陸人少冇智勇好立名節泰始中舉隆為堪良將稱遷司馬督時凉州為冦所</hi>
　<hi>没以隆為武威太守隆到武威竒謀間發出敵不意凉州遂平進封髙縣侯子咸嗣為鷹揚將軍</hi>
　華　嶠<hi>髙唐人歴仕魏晉有良史才典統撰集又自作漢紀</hi>
　王　弼<hi>字輔嗣山陽人通辯能言鍾會服其髙致嘗曰聖人茂於人者神明也同於人者五情也</hi>
　<hi>神明茂故能體冲和以通無五情同故不能無哀樂以應物注周易及老子</hi>
　氾　毓<hi>字稚春濟北盧人累世儒素甘自髙蹈時人號其家兒無常父衣無常主有好古者造廬</hi>
　<hi>咨詢輒傾懐開誘嘗撰春秋釋疑肉刑論武帝召補祕書郎太傅叅軍並不就</hi>
<pb n="KR2k0048_WYG_042-48b"/>
　徐　苗<hi>字叔胄淳于人少家貧晝則鋤耒夜則吟誦受業於濟南宋鈞遂為儒宗作五經同異評</hi>
　<hi>守志不仕武帝惠帝時凡計吏至臺者輒手詔存問安否逺近咸師尊之</hi>
　王　戎<hi>字濬冲瑯邪臨沂人父渾凉州刺史戎幼穎悟與阮籍為竹林之遊後襲父爵辟相國掾</hi>
　<hi>累遷豫州刺史加建威將軍受詔伐呉戎遣參軍羅尚劉喬進攻呉昌呉率衆詣降戎渡江綏慰新附宣</hi>
　<hi>揚威惠進爵安豐縣侯戎以呉光禄勲石偉清節可嘉表薦為議郎永興二年卒諡曰元</hi>
　卞　粹<hi>字元仁濟隂冤句人以清辯鑒察稱兄弟六人並登臺輔世稱卞氏六龍元仁無雙惠帝</hi>
　<hi>初為尚書郎楊駿執政人多附會而粹正直不阿及駿誅超拜右丞遷侍中中書令長沙王又専權粹正</hi>
　<hi>色立朝又忌而害之</hi>
<pb n="KR2k0048_WYG_042-49a"/>
　卞　俊<hi>濟陲冤句人清正冇識以名理著稱其鄉人郗詵每恃才陵俊俊亦素輕詵相視如讐詵</hi>
　<hi>以楊駿故吏被繋俊時為尚書郎按其獄詵懼不免俊平心決斷詵卒以免其居心公正如此歴位汝南</hi>
　<hi>相廷尉卿</hi>
　解　系<hi>字少連濟南著人與二弟結育並以清潔著名初辟公府掾累遷雍州刺史會與征西將</hi>
　<hi>軍趙王倫同討氐羌倫用佞人孫秀與孫爭軍事更相表奏朝廷知系守正召倫還系表殺秀以謝氐羌</hi>
　<hi>不從倫秀譖之兼免官及張華裴顧被誅倫秀以㝛憾收系兄弟梁王彤苦爭之不得避與二弟皆遇害</hi>
　<hi>後倫秀既被誅齊王問白其冤於朝追贈光禄大夫結字叔連累遷魏郡太守育字推連累遷𢎞農太守</hi>
　石　鑒<hi>字林伯樂陵厭次人出自寒素雅志公亮仕魏歴御史中丞多所糾正朝廷憚之乞裒間</hi>
<pb n="KR2k0048_WYG_042-49b"/>
　<hi>累官至太尉八十餘卒諡曰元</hi>
　劉　實<hi>字子徵平原髙唐人少貧賣牛衣以自給好學博通古今清身潔行郡察孝亷不就以計</hi>
　<hi>吏八治調為河南尹累官吏部郎叅相國軍事時鍾㑹鄧艾伐蜀實料其皆不還後果然其先見類如此</hi>
　<hi>以世多進趨乃著崇讓論以矯之懐帝時終太尉諡曰元</hi>
　劉　智<hi>字子房平原髙唐人太尉實之弟少貧窶每負新自給誦讀不輟以儒行稱仕為潁川太</hi>
　<hi>守累遷至尚書太常著喪服釋疑論多所辨明平原管輅嘗謂人曰吾與劉潁川兄弟語使人坤思清發</hi>
　<hi>夕不暇寢卒諡日成</hi>
　王　鑒<hi>字茂髙堂邑人父濬御史中丞鑒少以文筆著稱初為瑯邪國侍郎時杜弢叛鑒上疏勸</hi>
<pb n="KR2k0048_WYG_042-50a"/>
　<hi>征之後拜駙馬都尉有文集傳於世弟濤及弟子戭並有才名</hi>
　左　思<hi>字太冲臨淄人博學工詩尤善屬文嘗著三都賦搆思十年門庭藩溷皆置筆紙偶得一</hi>
　<hi>句輒疏之自揣所見不博求為祕書郎及賦成張華見而歎曰班張之流也豪貴之家競相傳寫洛陽為</hi>
　<hi>之紙貴</hi>
　張　載<hi>字孟陽臨淄人閑雅博學著劍閣銘又為濛汜賦傅元見而嗟歎以車迎之言談盡日起</hi>
　<hi>家著作佐郎𢎞農太守長沙王义請為記室拜中書侍郎復領著作稱疾告歸</hi>
　劉敏元<hi>字道元北海人永嘉之亂同郡管平以年老從敏元西奔為賊所得敏元曰此公餘年無</hi>
　<hi>幾願以身代賊首欲舍之一賊勿聴敏元奪劍前曰吾不惜死義不負同行者爾為賊顧不遵酋長令耶</hi>
<pb n="KR2k0048_WYG_042-50b"/>
　<hi>願為諸公先除此不從命者賊首遽止之相謂曰此義士也遂俱免之</hi>
　繆　播<hi>字宣則蘭陵人懐帝時為中書令掌詔命時東海王越威權日盛帝力不能討以播有公</hi>
　<hi>輔之量又盡忠於國故委以心膂越懼為己害因以兵執播等害之</hi>
　魏　浚<hi>東郡東阿人寓居闗中懐帝以為揚威將軍及洛陽陷屯於洛北石梁塢撫戰士修器備</hi>
　<hi>其附賊者先諭以大晉運數靈長行已建立歸之者甚衆或恃逺不從命遣將討之服從而已不加侵暴</hi>
　<hi>於是逺近感恱劉琨承制假浚河南尹劉曜忌浚得衆率軍圍之浚援絶夜遁為曜所得遂死之</hi>
　劉　印<hi>字承尹東萊掖人漢齊悼王肥之後名著海岱士咸慕之舉賢良辟司空掾並不就會避</hi>
　<hi>地冀州依刺史邵續續以徒衆寡弱謀降於石勒印為陳勝負之勢得失之機欲其戴瑯邪王以抗石勒</hi>
<pb n="KR2k0048_WYG_042-51a"/>
　<hi>續從其言遣使江南朝廷嘉之印乃求自行續厚遣之既至元帝命為丞相叅軍累遷尚書吏部郎王敦</hi>
　<hi>素與印交請為右司馬印知敦冇不軌心枕疾不就出為豫章太守豪右肅然咸和初以平蘇峻功賜爵</hi>
　<hi>豐城子後為郭默所害</hi>
　胡毋輔之<hi>字顔國泰山奉髙人少擅髙名嗜酒任縱王衍嘗稱其吐佳言如鋸木屑霏霸不絶</hi>
　<hi>仕晉守繁昌令節清自勵甚有能名終湘州刺史</hi>
　王　導<hi>字茂𢎞瑯邪臨沂人光禄大夫覽孫少有風鑒識量清逺元帝為瑯邪王與導友善出鎮</hi>
　<hi>下邳請導為安東司馬軍謀密策知無不為及從建康呉人不附導勸帝引顧榮賀循二人以結人心又</hi>
　<hi>勸帝收中州賢士與之圖事晉國既建導歴大將軍義同三司以討華軼功封武岡侯及王敦有異謀導</hi>
<pb n="KR2k0048_WYG_042-51b"/>
　<hi>率子弟詣臺待罪帝以導忠節冇素特還朝服召見宥之明帝即位導受遺詔輔政王敦平封始興郡公</hi>
　<hi>復與庾亮同受遺詔輔成帝進位丞相卒諡文獻</hi>
　王　彬<hi>字世儒瑯邪臨沂人少稱雅正與兄廙俱渡江累官典軍叅軍豫討華軼有功封都亭侯</hi>
　<hi>歴侍中從兄敦舉兵入石頭帝使彬勞之彬數敦罪辭極慷慨敦大怒時王導在坐勸彬起謝彬曰冇脚</hi>
　<hi>疾敦曰脚痛孰若頸痛彬意氣自若殊無懼容敦平徵拜光禄勲歴右僕射卒諡肅</hi>
　王　舒<hi>字處明臨沂人司空導從弟父㑹侍御史元帝出鎮建康舒與諸父兄弟俱渡江而東叅</hi>
　<hi>鎮東軍事褚裒鎮廣陵以舒為車騎司馬咸稱明練裒卒遂代裒累遷㑹稽内史秩中二千石會蘇峻猖</hi>
　<hi>獗舒率兵征討峻平以功封彭澤侯卒諡曰穆</hi>
<pb n="KR2k0048_WYG_042-52a"/>
　魏　該<hi>東阿人浚族子元帝時為順陽太守王敦不軌甘卓以敦㫖動之該曰王公舉兵向天子</hi>
　<hi>非吾所宜與也拒之不應及蘇峻難作該率衆救臺軍次石頭城受陶侃節度以勞瘁卒於軍中</hi>
　劉　超<hi>字世瑜臨沂人少冇志節從元帝渡江為安東府舍人専掌文檄及蘇峻犯闕超為右衛</hi>
　<hi>將軍峻遷帝石頭超與侍中鍾雅步侍左右臣節愈恭成帝時年八嵗幽厄之中超猶啟授孝經論語謀</hi>
　<hi>奉帝出赴義軍事泄峻使任讓收超及雅帝抱持悲泣曰還我侍中右衞讓竟害之峻平帝誅讓贈超衞</hi>
　<hi>尉諡曰忠</hi>
　卞　敦<hi>字仲仁濟隂冤句人汝南相俊子弱冠仕州郡辟司空府遷尚書郎朝士多稱之元帝請</hi>
　<hi>為軍諮祭酒不就征南將軍山簡以為司馬時王如杜曽相繼猖獗簡乃使敦監沔北七郡軍事攻討所</hi>
<pb n="KR2k0048_WYG_042-52b"/>
　<hi>至皆平後從明帝討王敦有功封益陽侯徙光禄勲卒諡曰敬</hi>
　孔　衍<hi>字舒元孔子二十二世孫少好學通詩書舉異行直言皆不就避地江東明帝在東宫衍</hi>
　<hi>領太子中庶子經學深博練識舊典朝儀軌制多取正焉後為王敦所惡出守廣陵所撰述百餘萬言</hi>
　華　恒<hi>字敬則髙唐人博學清潔以駙馬都尉除散騎常侍累遷太常定郊禮太寧初王敦表為</hi>
　<hi>䕶軍不拜至咸和初以討王敦功進封苑陵縣侯蘇峻逼石頭城恒侍帝左右備履艱困及帝加元服將</hi>
　<hi>納后恒推尋舊典撰定禮儀并郊廟辟雍朝廷軌則事皆施用遷左光禄大夫卒諡曰敬</hi>
　徐　寧<hi>東海郯人少知名為輿縣令時廷尉桓彛有人倫識鑒嘗過輿縣乃造之寧清惠博涉相</hi>
　<hi>遇欣然彛大賞之至都謂庾亮曰為卿得一佳吏部亮即啓帝用為吏部郎累官至左將軍江州刺史卒</hi>
<pb n="KR2k0048_WYG_042-53a"/>
　<hi>於官</hi>
　郗　隆<hi>字𢎞始髙平金鄉人仕晉為尚書郎轉左丞以直亮為百僚所憚後為揚州刺史僚屬有</hi>
　<hi>犯輒以臺閣峻制繩之尋加寧東將軍</hi>
　郗　鑒<hi>字道徽髙平金鄉人寧東將軍隆姪博覽經籍以儒雅著名趙王倫辟為掾鑒知倫中蓄</hi>
　<hi>異謀遂稱疾去職恵帝復正累遷中書侍郎後隨元帝東渡明帝即位畏王敦之逼倚鑒為外援拜安西</hi>
　<hi>將軍都督揚州江西諸軍與帝謀討敦後與王導卞壼等同受遺詔輔少主出刺徐州及蘇峻為患鑒流</hi>
　<hi>涕誓師三軍爭為用命峻平拜司空仍還鎮廣陵封南昌縣公卒諡文成</hi>
　竇　益<hi>泰安人六世同居詔褒美賜粟帛</hi>
<pb n="KR2k0048_WYG_042-53b"/>
　羊　曼<hi>字祖延泰山南城人少知名渡江為黄門侍郎晉陵太守以事免官與阮放郗鑒胡毋輔</hi>
　<hi>之卞壼蔡謨阮孚劉綏號兖州八伯曼知王敦不臣終日酣飲故不與其難成帝時以前將軍守雲龍門</hi>
　<hi>蘇峻為逆王師不振或勸曼避之曼曰奈朝廷何勒衆戰不克而死峻平追贈太常卿</hi>
　郗　愔<hi>字方回髙平金鄉人南昌縣公鑒長子性至孝襲爵南昌公徵拜中書侍郎尋以疾去職</hi>
　<hi>與王羲之許恂並有邁世之風修黄老之術後徵為光禄大夫固讓不拜求補逺郡出為輔國將軍久之</hi>
　<hi>乞歸徵拜司空不起卒諡文穆</hi>
　劉　鮞<hi>字長魚髙宻人幼不慕俗長而希古篤學厲行化流邦邑與城陽邴郁並有髙名咸康中</hi>
　<hi>成帝博求異行之士徵為博士鮞赴京師自陳年老不拜以壽終</hi>
<pb n="KR2k0048_WYG_042-54a"/>
　卞　壼<hi>字望之冤句人侍中粹之子弱冠有名譽元帝鎮建鄴召為從事中郎成帝時為右將軍</hi>
　<hi>尚書令與王導同心輔政幹實當官以褒貶為已任庾亮將徵蘇峻壼固爭不從司馬任台勸壼宜畜良</hi>
　<hi>馬以備不虞壼笑曰以順逆論之理無不濟若萬一不然豈須馬哉及峻進攻靑溪六軍失利壼與二子</hi>
　<hi>眕盰皆死之眕母裴氏撫尸哭曰父為忠臣子為孝子吾復何恨乎</hi>
　吕　安<hi>字仲悌東平人神氣超逸博物能文與向秀稽康相友極善毎一相思輒千里命駕後遭</hi>
　<hi>譖與康並見殺向秀為作思舊賦</hi>
　孟　嘉<hi>字萬年孟子二十二代孫庾亮鎮武昌拔為觀學從事西安將軍府功曹再為江州别駕</hi>
　<hi>又為桓温叅軍温甚重之穆帝聞其名賜見東堂以脚疾不任拜起詔使人扶入其見優禮如此</hi>
<pb n="KR2k0048_WYG_042-54b"/>
　徐　邈<hi>東莞姑幕人東晉初徙居京口邈博涉多聞以慎宻自居孝武帝時謝安舉為中書舍人</hi>
　<hi>撰正五經音訓學者宗之在西省十年多所禆益轉祠部郎上南北郊宗廟迭毁禮皆有證據遷中書侍</hi>
　<hi>郎専掌綸綍所注穀梁傳見重於時</hi>
　郗　恢<hi>字道尹金鄉人鑒之孫建威將軍曇之子少襲父爵散騎侍郎累遷給事黄門侍郎領太</hi>
　<hi>子右衞率孝武帝深器重之以為有藩伯之望使鎮襄陽甚得闗隴之心降服者動以千計後以軍功加</hi>
　<hi>督隴將軍尋為尚書卒贈鎮軍將軍</hi>
　伏　滔<hi>字元度平昌安邱人少以才學名舉秀才辟别駕皆不就大司馬桓温引為叅軍時淮南</hi>
　<hi>猖獗滔著論二篇名曰正淮温稱賞之太元中拜著作郎専掌國史領本州大中正遷遊擊將軍子系之</hi>
<pb n="KR2k0048_WYG_042-55a"/>
　<hi>亦有文才官至光禄大夫</hi>
　王　珣<hi>字元琳臨沂人内史洽之長子丞相導之孫弱冠為桓温主簿時温經畧中夏軍中機務</hi>
　<hi>皆以委珣從討袁徵封東亭侯累遷侍中孝武深倚賴之時帝雅好典籍珣以才學文章見昵於帝隆安</hi>
　<hi>二年加散騎常侍卒諡獻穆</hi>
　王　珉<hi>字季琰臨沂人内史洽季子少有才藝名出珣右歴國子博士黄門侍郎侍中代王獻之</hi>
　<hi>為長史兼中書令二人素齊名世謂獻之為大令珉為小令卒贈太常</hi>
　臧　燾<hi>字徳仁東莞莒人少好學善三禮貧有操行晉太元中始立國學謝元舉燾為助教頃之</hi>
　<hi>去官躬耕養親十餘年居喪以毁瘠著稱安帝時補尚書度支郎改掌祠部議京兆府君以上四主在太</hi>
<pb n="KR2k0048_WYG_042-55b"/>
　<hi>祖之前情禮已逺宜從遷毁識者是之尋改大鴻臚</hi>
　魏詠之<hi>字長道任城人家貧躬耕好學不倦初為州主簿嘗與劉裕遊及桓𤣥不軌詠之協贊義</hi>
　<hi>謀𤣥敗授建威將軍桓歆冦歴陽詠之率衆擊走之轉荆州刺史詠之初在布衣不以貧賤為恥及居顯</hi>
　<hi>位不以富貴驕人卒贈太常追封江陵縣公諡曰桓弟順之琅邪内史</hi>
　何無忌<hi>東海郯人少有大志忠亮任氣人有不稱其心者輒形於言色州辟從事轉太學博士鎮</hi>
　<hi>北將軍劉牢之即其舅也時鎮京口每有大事必與叅議牢之欲降桓𤣥無忌屢諌辭㫖甚切與劉裕起</hi>
　<hi>義兵討𤣥𤣥聞之甚懼其黨曰劉裕烏合勢必不成𤣥曰劉裕勇冠三軍兼以何無忌劉牢之之甥酷似</hi>
　<hi>其舅何謂無成其見憚如此及𤣥潰走無忌與振武將軍劉道規同追之𤣥平奉帝還京師累遷㑹稽内</hi>
<pb n="KR2k0048_WYG_042-56a"/>
　<hi>史督江東五郡軍事義熙二年封安成郡開國公後與盧循别帥徐道覆戰失利握節死之</hi>
　檀憑之<hi>字慶子髙平人少有志力為世所稱從兄子韶兄弟五人皆穉幼而孤憑之撫養若已所</hi>
　<hi>生初為㑹稽王驃騎行㕘軍累遷寧逺將軍與劉裕有州閭之舊又數同東討情好甚宻義旗之建憑之</hi>
　<hi>與劉毅俱以私艱墨經而赴官次劉裕以為建威將軍後為皇甫敷軍所害追封曲阿縣公</hi>
　徐　廣<hi>字野民東莞姑幕人謝𤣥鎮兗州辟從事累仕至祕書監及劉裕受禪恭帝遜位廣獨哀</hi>
　<hi>感涕泗交流謝晦見之謂曰徐公將無小過廣收淚言曰君為宋朝佐命吾乃晉室遺老憂喜之事固不</hi>
　<hi>同時乃更歔欷遂乞歸卒於家</hi>
　檀　斌<hi>髙平金鄉人明帝時為兗州刺史時石勒遣其將石良冦兖州斌因乏救力戰死之</hi>
<pb n="KR2k0048_WYG_042-56b"/>
　晏　謨<hi>臨淄人晏嬰後善屬文撰齊記行世南燕主慕容徳登營邱問謨以齊之山川邱陵賢哲</hi>
　<hi>舊事謨歴對詳辨畫地成圖徳嘉之拜尚書郎</hi>
　王　猛<hi>字景畧北海劇人少貧賤氣度雄逺博學好兵書徐統見而竒之召為功曹不應隠於華</hi>
　<hi>隂山桓温入闗被褐詣之捫蝨而談當世之事旁若無人温異之請與俱往猛還山諮師師曰卿與桓温</hi>
　<hi>豈並世哉乃止苻堅將有大志遣吕婆樓招之一見若生平及堅僭位以猛為中書侍郎累遷司徒録尚</hi>
　<hi>書事率諸軍討慕容暉軍嚴禁明師無私犯逺近帖然以平燕功進封清河郡侯留鎮冀州俄入為丞相</hi>
　<hi>加都督中外諸軍事猛宰政公平流放尸素拔幽滯顯賢才外修兵革内崇儒學勸課農桑教以亷恥是</hi>
　<hi>以兵强國富垂及昇平臨卒堅問以後事猛曰晉雖辟在江左乃正朔相承願勿以晉為圖鮮卑羌虜終</hi>
<pb n="KR2k0048_WYG_042-57a"/>
　<hi>為人患宜漸除之言終而没諡曰武侯</hi>
　房　豹<hi>字仲幹清河人年十七為慕容紹主簿並行臺郎中紹宗云有水厄思自禳之豹曰命在</hi>
　<hi>天豈人所能延促未幾紹宗遇溺時論以為知微遷樂陵太守階除簡静囹圄空虚郡治頻海水多鹹苦</hi>
　<hi>豹命鑿一井得甘泉咸謂政化所致後辭疾歸終於家以上三人係燕秦附</hi>
南北朝<lb/>
　劉穆之<hi>字道和東莞莒人少好書傳為府主簿後從宋武帝為軍吏平京邑任以腹心穆之盡誠</hi>
　<hi>無隠累官中軍太尉司馬加丹陽尹武帝西討以諸葛長民監留府穆之輔之加建威將軍尋轉尚書僕</hi>
　<hi>射穆之内總朝政外供軍旅決斷如流事無壅滯後以佐命元勲追封南康郡公諡文宣配食髙祖廟庭</hi>
<pb n="KR2k0048_WYG_042-57b"/>
　<hi>孫瑀仕至御史中丞</hi>
　臧　熹<hi>字義和宋東莞莒人與兄燾並好儒學熹更習騎射遇虎直前射之應弦而倒從武帝定</hi>
　<hi>建業及桓𤣥走武帝使熹入宫封府庫有金飾樂器武帝問熹卿得無欲此乎熹正色曰主上幽逼非所</hi>
　<hi>將軍首建大義雖復不肖實無情於樂以建義功封始興縣五等侯為臨海太守綏輯綱紀招聚流散後</hi>
　<hi>同伐蜀蜀平遇疾卒追贈光禄勲</hi>
　王鎮惡<hi>宋北海劇人符秦丞相猛之孫才畧縱横果決能斷初為臨灃令武帝與語甚異之以拒</hi>
　<hi>盧循有功封博陸縣子後屢平冦賊除遊擊將軍武帝北伐鎮惡領前鋒所至望風奔散及入長安撫慰</hi>
　<hi>初附號令嚴肅百姓安堵進號征虜將軍後為沈田子所害</hi>
<pb n="KR2k0048_WYG_042-58a"/>
　檀道濟<hi>髙平金郷人從宋武帝參建武軍事以建義勲封呉縣五等侯前後多戰功歴加冠軍將</hi>
　<hi>軍義熙十二年武帝北伐以道濟為前鋒出淮淝所至降服拔城破壘俘四千餘人皆釋遣人心感恱長</hi>
　<hi>安既平為琅邪内史元嘉中封武陵郡公進位司空鎮潯陽道道濟立功前朝威名甚盛左右腹心並經</hi>
　<hi>百戰諸子又有才氣朝廷旋懼召赴廷尉與其子植等俱見殺</hi>
　孔琳之<hi>字彦琳孔子二十八代孫好文藝解音律妙草𨽻書當桓𤣥輔政進為西閣公以不肯順</hi>
　<hi>𤣥㫖故不見知累遷尚書左丞永初二年為御史中丞執法無所撓家貧不事産業著有文集十卷</hi>
　劉　兆<hi>字延世東平人洽聞善誘從業者數千人宋武帝時五辟公府三徵博士皆不就以春秋</hi>
　<hi>一經而三家殊塗乃合而通之作春秋調人又為春秋左解名曰全綜公羊穀梁解詁皆納經傳中朱書</hi>
<pb n="KR2k0048_WYG_042-58b"/>
　<hi>以别之又傳周易訓注</hi>
　孟懐玉<hi>平昌安邱人徙居京口宋武帝東伐孫恩以為建武司馬進定京邑以功封鄱陽侯盧循</hi>
　<hi>逼京邑懐玉連戰有功遷江州刺史督六郡諸軍事尋丁父艱上表陳解不許因抱罵疾卒弟龍符驍果</hi>
　<hi>有幹力以軍功封平昌縣子位車騎將軍</hi>
　虞丘進<hi>字豫之宋東海郯人少隨武帝討符堅有功累官龍驤將軍封龍川縣五等侯盧循逼京</hi>
　<hi>邑遷鄱陽太守統兵擊破之後討司馬休之有戰功除輔國將軍</hi>
　檀　祗<hi>字髙叔宋髙平金鄉人武陵郡公道濟從兄以參建武軍事加振武將軍屢立戰功封西</hi>
　<hi>昌侯盧循逼京邑加輔國將軍屯兵西明門循即退走出督江北淮南軍事㑹司馬國璠兄弟聚衆數百</hi>
<pb n="KR2k0048_WYG_042-59a"/>
　<hi>過淮乘夜縁廣陵城闇入祗曰賊閽入欲掩襲不備因令打五鼓賊懼曉皆奔散及宋國建以為領軍將</hi>
　<hi>軍諡曰威侯</hi>
　王鎮之<hi>字伯重琅邪臨沂人初仕晉為安成太守桓𤣥冦境鎮之拒戰彌年子弟五人並臨陣見</hi>
　<hi>殺加建威將軍徐道覆逼江陵鎮之討平之封華容縣男</hi>
　何承天<hi>東海郯人博見古今尤精歴數仕宋為尚書祠部郎撰朝儀遷御史中丞文帝毎有疑議</hi>
　<hi>必先訪之時開元武湖得古銅斗承天曰此新莽威斗也三公亡則賜之江左唯甄邯為大司徒必邯之</hi>
　<hi>墓騐之果然先是禮論有八百卷承天刪減併合以類相從凡為三百卷</hi>
　王淮之<hi>字元㑹瑯邪臨沂人明禮傳贍于文辭為山隂令有能名宋元嘉中為江夏王撫軍長史</hi>
<pb n="KR2k0048_WYG_042-59b"/>
　<hi>歴陽太守行州府之任綏懐得理軍民便之明年為都官尚書改領吏部以性峭急失縉紳望出為丹陽</hi>
　<hi>尹淮之究識舊儀問無不對時彭城王義康録尚書事歎曰何須髙論虚無正得如王淮之兩三人天下</hi>
　<hi>便可治常撰朝儀朝廷遵用之卒贈太常</hi>
　鮑　照<hi>字明逺宋東海郯人官臨海王前軍叅軍嘗為古樂府文甚遒麗有集傳於世</hi>
　王　𢎞<hi>字休元瑯邪臨沂人晉司徒珣之子𢎞少好學以清恬知名宋武帝為鎮軍召補諮議叅</hi>
　<hi>軍累官江州刺史省賦簡役百姓安之永初元年以佐命功封華陽縣公及徐羨之等謀廢立召𢎞入朝</hi>
　<hi>文帝即位𢎞定策安社稷進位司空封建安郡公羨之等誅徵𢎞為侍中司徒上西征𢎞與彭城王義康</hi>
　<hi>居守明敏有思致造次必存禮法九年進位太保領中書監卒諡文昭配食髙祖廟庭</hi>
<pb n="KR2k0048_WYG_042-60a"/>
　王曇首<hi>宋瑯邪臨沂人有識智局度喜愠不見于色為鎮西長史初武帝謂文帝曰曇首沈毅宰</hi>
　<hi>相材也及文帝即位以預誅羨之等議進位侍中領驍騎將軍上欲封曇首等出詔示之曇首曰賴陛下</hi>
　<hi>英察罪人斯戮豈可因國之災以為身利陛下雖欲私臣當如直史何上不能奪封事遂寢後追封豫寧</hi>
　<hi>侯卒諡曰文</hi>
　王僧綽<hi>宋瑯邪臨沂人豫寧侯曇首子好學有理思練悉朝典尚文帝長女東陽獻公主為尚書</hi>
　<hi>吏部郎拔才舉能咸得其分遷侍中任以機宻文帝以僧綽年少方欲大相付托僧綽刻自損抑求為呉</hi>
　<hi>郡不許後為劭所害諡曰愍弟僧達亦以文名仕齊為中書郎</hi>
　徐孝嗣<hi>字始昌宋東海郯人祖湛之仕至司空父聿之著作郎並為子劭所殺孝嗣在孕得免幼</hi>
<pb n="KR2k0048_WYG_042-60b"/>
　<hi>而風儀端簡八嵗襲爵縣公尚康樂公主歴御史中丞出為呉興太守在郡有能名復徵為五兵尚書臺</hi>
　<hi>閣事多委之從世祖幸方山上欲于山南為離宫孝嗣以勞民諫止明帝時加中軍將軍轉尚書令器量</hi>
　<hi>𢎞雅不以權勢自居朝野共服其品</hi>
　顔　協<hi>字子和宋瑯邪臨沂人博極羣書兼工草𨽻為湘東王記室撰晉□傳日月災異圖併文</hi>
　<hi>集二十卷</hi>
　顔延之<hi>字延年宋瑯邪臨沂人好讀書無所不覽文章冠絶當時與陳郡謝靈運齊名嘗問鮑照</hi>
　<hi>已與謝優劣照曰謝五言如初發芙蓉自然可愛君詩如鋪錦列繡亦雕繢滿眼仕至光禄大夫卒贈特</hi>
　<hi>進子竣亦以文學顯</hi>
<pb n="KR2k0048_WYG_042-61a"/>
　王僧孺<hi>宋東海郯人六嵗能文家貧其母鬻紗布以自業嘗攜僧孺至市道遇中丞鹵簿驅迫溝</hi>
　<hi>中及長累仕尚書左丞兼著作俄除游擊將軍兼御史中丞拜日引騶清道悲感不自勝官至南康王諮</hi>
　<hi>議叅軍聚書至萬餘卷多異本共為文麗逸多用新事人所未見者所著集十八卷州譜七百一十卷百</hi>
　<hi>家譜集十五卷東南譜集抄十卷文集三十卷兩臺彈事五卷及東宫新記並行于世</hi>
　劉善明<hi>平原人南齊安北將軍懐珍族弟父懐人仕宋為齊北海二郡太守元嘉末青州饑善明</hi>
　<hi>出積粟以救鄉里咸呼其家田為續命田刺史劉道隆辟為中從事沈文秀兵起善明收集門宗部曲奔</hi>
　<hi>從懐恭於北海明帝以為北海太守魏克青州善明母陷焉乃布衣蔬食哀戚如初喪㑹遣北使善明舉</hi>
　<hi>北平田惠紹使魏贖母還後事齊髙帝以為腹心歴淮南宣城二郡太守上表陳事十一條又撰聖賢雜</hi>
<pb n="KR2k0048_WYG_042-61b"/>
　<hi>語奏之托以諷諫上深嘉其忠欵封新塗伯諡烈伯</hi>
　劉靈哲<hi>字文明平原人仕宋為齊郡太守前軍將軍生母病躬自祈禱夢見黄衣老公與藥曰食</hi>
　<hi>此可愈靈哲驚覺於枕間得之如言而愈嫡母崔氏及兄景煥泰始中為魏所獲父懐珍卒當襲爵靈哲</hi>
　<hi>因辭以兄在魏無容越當茅土帝哀之為請於魏送其兄還襲父爵靈哲位至兖州刺史</hi>
　王　素<hi>字休業瑯邪臨沂人少冇志行家貧母老嘗為廬陵王門下侍郎及母死隠居東陽宋孝</hi>
　<hi>武召為太子舍人辭不就山中有蚿蟲聲甚清長聴之使人不厭而其形甚醜素乃為蚿賦自況</hi>
　趙僧巖<hi>北海人寥闊無常人不能測劉善明為青州刺史舉為秀才大驚拂衣去棲遲巖谷間常</hi>
　<hi>以一壺自隨</hi>
<pb n="KR2k0048_WYG_042-62a"/>
　周盤龍<hi>北蘭陵人泰始間以軍功累至積射將軍元徽二年桂陽賊起盤龍拒戰大捷建元間敵</hi>
　<hi>冦壽春盤龍於西澤中奮殺數萬人獲輜重無筭魏人圍齊甬城盤龍子奉叔率二百餘人陷陣敵萬餘</hi>
　<hi>騎張左右翼圍之盤龍方食棄筯馳馬奮矟直突所向披靡奉叔已出復入求盤龍父子兩騎縈攬數萬</hi>
　<hi>人無敢當者由是名播北國以功進爵為侯</hi>
　臧榮緒<hi>宋東莞莒人幼孤灌園以供祭祀純篤好學括東西晉為一書紀録志傳凡一百一十卷</hi>
　<hi>隠居京口教授齊髙帝徵為主簿不就尤嗜五經謂人曰昔吕尚奉丹書武王致齋降位李釋教誡並有</hi>
　<hi>敬禮之儀因甄明至道乃撰述五經序論嘗以宣尼生庚子日陳五經拜之自號被褐先生以上俱南宋</hi>
　桓　康<hi>蘭陵氶人勇果驍悍宋泰始初與齊世祖起義世祖為郡所縶衆皆驚散康裝擔貯穆后</hi>
<pb n="KR2k0048_WYG_042-62b"/>
　<hi>及二子負置山中與門客蕭欣祖等破郡獄出世祖郡兵追急康等死戰退之及世祖即位擢冠軍府㕘</hi>
　<hi>軍南濮陽太守隨世祖征伐摧堅陷陣南人震恐或畫其形以辟瘧無不立愈封呉平縣侯卒贈輔國將</hi>
　<hi>軍</hi>
　崔祖思<hi>字敬元清河東武城人崔琰七世孫初為都昌令轉相國從事中郎遷齊國内史建元元</hi>
　<hi>年除黄門侍郎武帝時啓陳政事謂宜於太廟之南𢎞修文序司農以北廣開武校又謂宜體唐成儉踵</hi>
　<hi>虞為樸清置廷尉茂簡三官羅雜伎置鐘簴羽戚登歌上優詔報答後為青冀二州刺史為政清簡謙卑</hi>
　<hi>下士未幾卒上深惜之</hi>
　劉軌思<hi>渤海人說詩甚精少事同郡劉敬和敬和事程師則故其鄉曲多為詩者軌思仕齊位國</hi>
<pb n="KR2k0048_WYG_042-63a"/>
　<hi>子博士</hi>
　王僧䖍<hi>琅邪臨沂人宋豫寧侯曇首子吏部郎僧綽弟性孝友端謹僧綽遇害撫其孤在宋為尚</hi>
　<hi>書令後仕齊為侍中世祖即位以為光禄大夫開府儀同三司僧䖍固辭謂僧綽子儉曰汝行登三事我</hi>
　<hi>若受此是一門二台司也吾實懼焉累年不拜儉嘗作長梁齋制度少過僧䖍竟不入戸儉遂毁之</hi>
　王　慈<hi>字伯重臨沂人僧䖍子年八嵗外祖江夏王義恭迎至内齋室物聴所取慈惟取素琴石</hi>
　<hi>硯長仕南齊除秘書郎累官大司馬長史侍中領步兵校尉慈以朝堂諱榜非古舊制表請革除詔從之</hi>
　<hi>以為冠軍將軍諡曰懿</hi>
　王　儉<hi>字仲寶琅邪臨沂人宋吏部郎僧綽子明帝時解褐祕書郎遷祕書丞典校墳籍依七畧</hi>
<pb n="KR2k0048_WYG_042-63b"/>
　<hi>撰七志四十卷上之又撰定元徽四部書目齊髙帝為相深相推許既建國遷尚書右僕射時朝廷初基</hi>
　<hi>制度草創儉識舊事問無不答上歎曰維嶽降神生甫及申今天亦為我生儉也官至中書監諡文憲儉</hi>
　<hi>寡欲惟以經國為務車服塵素家無餘財</hi>
　王逡之<hi>字宣約琅邪臨沂人好學博聞至老不倦以著作郎兼尚書左丞叅定齊國儀禮初王儉</hi>
　<hi>撰古今喪服集記逡之難儉十一條更撰世行五卷建元間國學久廢逡之轉國子博士表請立學累遷</hi>
　<hi>光禄大夫給事中著書凡五十卷子顥上之詔付祕閣</hi>
　檀　超<hi>字恱祖髙平金鄉人少好文學舉止温雅自比晉郗鑒孝武令直東宫歴兼左丞太祖愛</hi>
　<hi>之遷右長史建元間與記室江淹掌史職上表立條例詔内外詳議史功未就卒</hi>
<pb n="KR2k0048_WYG_042-64a"/>
　孔　珪<hi>孔子二十九代孫好文詞齊髙帝舉為記室與江淹對掌詞章上律文二十卷</hi>
　明僧紹<hi>字承烈安陵人明經學隠居嶗山齊髙帝屢徵不就乃錫以竹如意筍籜冠褒美之</hi>
　劉懐珍<hi>字道玉平原人幼隨祖奉伯至壽陽豫州刺史出獵百姓聚觀懐珍避不視奉伯異之長</hi>
　<hi>辟本州主簿討平司馬順則讓功不居以應對取重江夏王隨府轉太宰叅軍破敵麋溝拜樂陵河間二</hi>
　<hi>郡太守斬豪民王弼宋泰始初累立戰功掩擊劉道蔚破王仲虯攻髙宻平昌陷不其擊降鞫延僧沈文</hi>
　<hi>秀遣使詣降進冠軍將軍豫州刺史沈攸之起兵遣使結懐珍珍斬其使攸之攻鄄城懐珍遣將破其前</hi>
　<hi>鋒齊太祖輔政内召為都官尚書至明帝建元中轉光禄大夫授安北將軍卒諡曰敬</hi>
　劉懐慰<hi>字彦恭平原人安北將軍懐珍從弟父乘仁冀州刺史死於義懐慰持喪不食醯醬冬月</hi>
<pb n="KR2k0048_WYG_042-64b"/>
　<hi>不用絮衣齊髙祖以為䕶國將軍齊郡太守修城郭墾廢田決沈湖清身率下不受餽遺既卒明帝謂徐</hi>
　<hi>孝嗣曰劉懐慰若在朝延不患無清吏也</hi>
　李安人<hi>蘭陵承人齊明帝時中領軍封康樂侯軍國宻事上唯與安人論議謂曰署事冇卿名我</hi>
　<hi>便不復細覽也累遷尚書左僕射出為呉興太守卒諡肅侯</hi>
　呉　苞<hi>字葢天濮陽鄄城人業文學善三禮宋太始中過江聚徒教授蔬食二十餘年至齊隆昌</hi>
　<hi>年歸里梁武帝聞其名徵為太學博士不就以壽終</hi>
　崔慰祖<hi>字恱宗齊東武城人好學聚書至萬卷建武中帝欲試以百里辭不就吏部郎謝朓嘗于</hi>
　<hi>省中賓友俱集問地里中所不悉十餘事慰祖酬據精悉朓嘆曰假使班馬復生無以過此所著有海岱</hi>
<pb n="KR2k0048_WYG_042-65a"/>
　<hi>志</hi>
　顔見逺<hi>顔子之後博學有志行仕齊為御史中丞正色立朝有當官之稱梁武帝受禪見逺不食</hi>
　<hi>發憤痛哭而卒帝恨之曰我自應天從人何預天下士大夫而顔見逺乃至於此以上俱南齊</hi>
　王　志<hi>字次道琅邪臨沂人九嵗居母憂哀容毁瘠仕齊為祕書郎累遷宣城内史清謹有恩惠</hi>
　<hi>郡民爭田經嵗不決聞志來遂相讓入為吏部尚書髙祖入城百僚送欵志不從上嘉之以為冠軍將軍</hi>
　<hi>丹陽尹為政清静去煩苛以俸錢賑民民樂之官至散騎常侍金紫光禄大夫志善草𨽻號書聖兄弟子</hi>
　<hi>姪皆篤實謙和人稱馬蕃巷諸王為長者普通四年追諡曰安五子並知名</hi>
　王僧祐<hi>琅邪臨沂人中書監儉從弟少穎悟為儉所重居喪至孝舉秀才為著作郎遷司空祭酒</hi>
<pb n="KR2k0048_WYG_042-65b"/>
　<hi>常謝病不與公卿遊儉賓客盈門而僧祐不為之屈時人稱之</hi>
　臧　嚴<hi>字彦威東莞莒人幼有孝性孤貧勤學累遷湘東王㕘軍歴義陽武寧郡守郡界蠻地前</hi>
　<hi>守鎮之以兵嚴獨隨數門人單車入境羣蠻恱服後為鎮南諮議叅軍著有文集</hi>
　孔休源<hi>字慶緒孔子三十一代孫齊舉秀才仕梁至金紫光禄大夫諡曰貞手校書七千卷著文</hi>
　<hi>集十五卷</hi>
　徐　勉<hi>字修仁東海郯人早勵清節篤志好學齊太尉王儉稱為宰輔器量射策舉髙第起王國</hi>
　<hi>侍郎梁天監初拜中書侍郎入樞府多所糾舉稱職尋除給事黄門侍郎叅掌軍書劬勞夙夜經數旬始</hi>
　<hi>一還宅遷吏部尚書典選事彜倫冇序嘗與客夜集有求詹事五官者勉正色曰今夕止談風月不宜及</hi>
<pb n="KR2k0048_WYG_042-66a"/>
　<hi>公事進侍中尚書右僕射盡心奉上知無不為有表奏輒焚其藁中大通三年卒贈光禄大夫開府儀同</hi>
　<hi>三司諡簡肅所著有别起居注六百卷選品㑹林等書行世</hi>
　吕僧珍<hi>字元榆東平范人童時有相者曰此封侯相也事梁髙祖歴職冠軍將軍封平固侯尋加</hi>
　<hi>散騎常侍總知宿衛天監四年北伐軍機多事僧珍晝直中書省夜還祕書師旋授使持節南兖州刺史</hi>
　<hi>平心率下雖親戚不少私累有大勲恩遇隆宻然性恭慎直禁中盛暑不解衣毎侍御座鞠躬屛息天監</hi>
　<hi>十年卒於領軍府</hi>
　孫　謙<hi>字長儒東莞莒人歴官南中郎司馬梁天監六年為零陵太守尋徵為光禄大夫髙祖甚</hi>
　<hi>禮異之自少至老歴二縣五郡所在亷潔課農桑盡地利收入常多於鄰境治煩以簡獄無繫囚威信並</hi>
<pb n="KR2k0048_WYG_042-66b"/>
　<hi>著號為神明零陵多虎患謙至絶跡及去官復有謙居身儉素篤於行義年逾九十卒</hi>
　臧　厥<hi>字獻卿梁東莞莒人中領軍貭弟以幹局稱初為西中郎㕘軍累職晉安太守郡居山海</hi>
　<hi>常結聚逋逃討捕不能絶厥宣風化賊黨襁負而出居民復業商賈流通尋遷員外散騎常侍兼司農卿</hi>
　<hi>卒于官前後居職所掌職局大事及蘭臺廷尉所不能決者敇並付厥厥辨斷精詳咸得其理後有撾登</hi>
　<hi>聞鼓鳴冤者曰乞付清直舍人髙祖曰臧厥没無可付者矣其見知如此</hi>
　任　昉<hi>字彦昇樂安博昌人早冇才名性至孝居喪盡禮梁髙祖執政器重之以為記室叅軍尋</hi>
　<hi>拜黄門侍郎天監二年出為義興新安太守為政清省能於路決詞訟吏民便之卒贈太常卿諡曰敬</hi>
　王　規<hi>字威明梁琅邪臨沂人中書監儉孫僕射暕子八嵗居母憂有至性徐孝嗣稱曰孝童父</hi>
<pb n="KR2k0048_WYG_042-67a"/>
　<hi>亦器重之十二通五經長起祕書郎累遷太子洗馬天監十二年獻新殿賦辭甚工襲封南昌侯除中書</hi>
　<hi>黄門侍郎普通初北伐規憂其難繼咸謂識事機焉髙祖命賦詩五十韻饑元景隆援筆立就中大通二</hi>
　<hi>年為呉郡太守召還吏民千餘人詣闕乞留尋歴散騎常侍領步兵校尉辭不拜築室于鍾山崇熙寺居</hi>
　<hi>焉</hi>
　崔靈恩<hi>清河東武城人習五經尤精三禮三傳仕魏歸梁為步兵校尉兼國子博士解析經理甚</hi>
　<hi>有精致舊儒咸稱重之先是儒者論天互執渾蓋二禮義不合靈恩立義以渾蓋為一集註毛詩周禮著三</hi>
　<hi>義宗左氏經傳義左氏條例公羊榖梁文句義皆行於世</hi>
　王　筠<hi>字元禮臨沂人僧䖍孫也七嵗能屬文十六為芍藥賦甚美仕梁至光禄大夫太子詹事</hi>
<pb n="KR2k0048_WYG_042-67b"/>
　<hi>昭明太子嘗集文士遊宴元圃獨把筠袖撫劉孝綽肩曰所謂左把浮邱袖右拍洪崖肩嘗奉敇製開善</hi>
　<hi>寺寶誌大師碑文詞甚麗逸又敇撰中書表奏三十卷及所上賦頌都為一集筠自撰其文章以一官為</hi>
　<hi>一集凡一百卷行於世</hi>
　劉　峻<hi>字孝標梁平原人好學安貧耕讀不輟常燎麻炬從夕達旦聞人有異書必往借之人謂</hi>
　<hi>之書淫嘗著廣絶交論以刺世情武帝引見占對不稱㫖乃作辨命論寄其懐思遊東陽紫岩山築室居</hi>
　<hi>焉著類苑一百二十卷卒諡元静先生</hi>
　卞　華<hi>字昭岳濟隂宛句人壺六世孫㓜孤貧好學與平原明山賓㑹稽賀㻛同業友善梁天監</hi>
　<hi>中為五經博士聚徒教授華博涉冇機辯說經析理為當時之冠江左以來鍾律絶學至華乃通位尚書</hi>
<pb n="KR2k0048_WYG_042-68a"/>
　<hi>儀曹郎</hi>
　明山賓<hi>字孝若平原髙人博通經傳梁初置五經博士山賓首應其選天監中出為北兗州刺史</hi>
　<hi>東宫新置學士又以山賓為之初在州平陸縣不稔啟出倉米以賑百姓後刺史以為耗損有司追責籍</hi>
　<hi>其宅入官山賓不自理更市地造宅兼國子祭酒甚有訓導之益性疎通諸生皆愛之所著吉禮儀注二</hi>
　<hi>百二十四卷禮儀二十卷孝經喪服義十五卷</hi>
　蕭子範<hi>蘭陵人仕梁至光禄大夫南平王嘗使製千字文其辭甚美自是府中文筆皆使草之前</hi>
　<hi>後文集三十卷</hi>
　蕭子顯<hi>子範弟偉容貎身長八尺好學工屬文嘗探衆家後漢考正同異為一家之書又啟撰齊</hi>
<pb n="KR2k0048_WYG_042-68b"/>
　<hi>史仕梁至吏部尚書出為呉興太守卒所著漢書齊書晉史外又有普通北伐記五卷文集二十卷子愷</hi>
　<hi>累官中書郎太子家令才學譽望時論以方其父</hi>
　劉　勰<hi>字彦和梁東莞人博學多才嘗撰文心雕龍五十篇欲取定於沈約因負書侯約于車前</hi>
　<hi>若欲貨者約見書大重之言諸朝仕至東官通事舍人</hi>
　何　遜<hi>字仲言梁東海郯人宋御史承天子八嵗能賦詩弱冠州舉秀才范雲見其對策大相稱</hi>
　<hi>賞結忘年交自是一詞一詠雲輒嗟賞沈約亦愛其文仕至尚書水部郎所著文集八卷</hi>
　蕭　洽<hi>字宏稱北蘭陵人好學博渉善屬文仕至司徒左長史集二十卷行于世</hi>
　臧　盾<hi>字宣卿東莞莒人盾幼從諸葛璩受五經璩異之曰此王佐才也初為撫軍叅軍尚書中</hi>
<pb n="KR2k0048_WYG_042-69a"/>
　<hi>兵郎美風儀善舉止至梁髙祖時進通事舍人宿直廷尉母忽卒手指痛不能寢父没五年不出戸形體</hi>
　<hi>枯顇人不復識事聞上嘉之服闋累官御史中丞居憲臺公疆稱職大同二年遷中領軍尋拜光禄大夫</hi>
　<hi>加金紫卒諡曰忠</hi>
　劉　昭<hi>髙唐人晉太尉實九世孫幼清警通老莊義及長勤學善屬文仕梁卒于郯令集注後漢</hi>
　<hi>書一百八十卷文集十卷子縚亦好學通三禮仕魏尚書祠部郎次子緩風流跌宕名髙一時為湘東王</hi>
　<hi>中録事</hi>
　徐　摛<hi>字士秀東海郯人仕梁為晉安王侍讀遷新安太守勸課農桑教民禮義還為中庶子侯</hi>
　<hi>景攻臺城賊衆舉兵上殿侍衞奔散摛徐謂景曰公當以禮見何得如此景乃拜太宗後被幽閉摛不獲</hi>
<pb n="KR2k0048_WYG_042-69b"/>
　<hi>朝謁感氣疾而卒諡曰貞</hi>
　徐　陵<hi>字孝穆東海郯人摛子八嵗能屬文長博涉史籍仕梁為通直散騎常侍除御史中丞安</hi>
　<hi>成王頊勢傾朝野府屬官多不法大臣莫敢言陵為彈章奏上前安成王侍立流汗失色陵即遣御史引</hi>
　<hi>王下殿自此朝廷肅然遷吏部尚書提舉綱維綜覈名實比之毛玠太建初除尚書左僕射陵固讓周𢎞</hi>
　<hi>正王勱曰選賢與舊微臣皆宜處後㑹北伐詔舉堪元帥任者陵推呉明徹裴忌卒用其言復淮南數十</hi>
　<hi>州累官中書監左光禄大夫陵器局深逺性簡潔禄俸與親族共之詔策軍書多出共手為一代文宗卒</hi>
　<hi>贈開國侯諡曰章</hi>
　任　遐<hi>字景逺梁樂安博昌人少敦學業行誼純謹位御史中丞金紫光禄大夫</hi>
<pb n="KR2k0048_WYG_042-70a"/>
　劉　霽<hi>字士開梁平原人立志勤學博涉書史歴位西昌相海鹽令所著有釋俗語八卷文集十</hi>
　<hi>卷</hi>
　劉　杳<hi>字士深平原人霽弟少好學淹貫羣書博物強記沈約任昉每有遺志皆訪問焉仕梁至</hi>
　<hi>尚書左丞所著有要雅髙士傳等書</hi>
　伏曼容<hi>字公儀平昌安邱人少篤學善老易倜儻好大言常云何晏疑易中九事以吾觀之晏了</hi>
　<hi>不學也聚徒教授以自業仕歴宋齊梁終臨海太守嘗與司馬憲陸澄撰喪服生徒數十百人所著有周</hi>
　<hi>易毛詩喪服集解老莊論語義子宣傳父業為五經博士</hi>
　伏　暅<hi>字元耀平昌安邱人臨海太守曼容之子幼傳父業有名於時天監初授國子博士累官</hi>
<pb n="KR2k0048_WYG_042-70b"/>
　<hi>中書侍郎前軍將軍出為永陽内史清潔務安静刺史以狀聞詔勘十五事為吏民所懐髙祖善之遷東</hi>
　<hi>陽太守厲志如永陽時尋徵長水校尉暅性儉素樂推薦終給事黄門侍郎</hi>
　劉　歊<hi>字士光平原人幼而頴悟及長博學多文不樂仕長與族兄訏遨遊山水間梁天監中卒</hi>
　<hi>諡曰貞節處士</hi>
　諸葛璩<hi>瑯邪諸人安貧守志齊梁間屢徵皆不就</hi>
　徐孝克<hi>臨沂人性至孝梁太清中為太學博士侯景陷臺城京師絶糧百官廩禄不給孝克嘗出</hi>
　<hi>其妻臧氏易米以養其母時稱孝子徐博士</hi>
　江子一<hi>字元亮濟陽人家貧以孝聞梁侯景之難子一戰失利武帝責之拜謝曰臣以身許國嘗</hi>
<pb n="KR2k0048_WYG_042-71a"/>
　<hi>恐不得其死今所部皆棄臣去臣以一夫安能擊賊若賊遂能至此臣誓當碎身以贖前罪及景攻臺城</hi>
　<hi>子一與弟子四子五領百餘人開門出戰子一徑前刺賊從者不繼賊解其肩而去子四子五相謂曰與</hi>
　<hi>兄俱出何面獨旋皆免胄赴賊死</hi>
　羊　侃<hi>字祖忻太山梁甫人少瑰偉博涉書史尤好左氏春秋孫呉兵法授散騎常侍封髙昌侯</hi>
　<hi>除晉安太守境内肅清入為左衞率賜新造兩刅矟長丈四尺圍尺三寸侃乘馬試于上前特盡其妙上</hi>
　<hi>製武宴詩三十韻侃即席應詔累遷都官尚書侯景逼建康侃督都城内軍事備極區畫長子為景所獲</hi>
　<hi>舉以示侃侃曰吾以身許國豈以子生進退引弓射之賊亦感其忠義侃性寛厚有器局醉客張儒才誤</hi>
　<hi>燔其船延燒金帛無筭侃命酒不輟且慰諭善待之太清二年卒于臺内以上俱南梁</hi>
<pb n="KR2k0048_WYG_042-71b"/>
　張　譏<hi>字直言清河武城人居父母憂哀毁逾禮仕梁為士林館學士侯景冦臺城譏獨侍太子</hi>
　<hi>不去及臺城陷譏﨑嶇避難卒不事景入陳為東宫學士所撰周易尚書毛詩孝經論語義皆入祕閣</hi>
　王　憲<hi>字顯則北海劇人自趙郡髙邑歸誠于魏太祖曰此王猛孫也厚禮待之為延尉卿遷上</hi>
　<hi>谷太守清身率下風化大行尋拜外都中都大官斷獄稱旨進爵北海公以元老賜錦繡緜綵珍羞禮膳</hi>
　<hi>卒諡曰康</hi>
　崔　宏<hi>字元伯清河東武城人學貫古今不與世羣太原郝軒稱為王佐才太祖時以黄門侍郎</hi>
　<hi>通署三十六曹制度禮樂皆所裁定太宗即位詔坐止車門右總理萬幾河西建興河内猖獗賴以蕩平</hi>
　<hi>拜天部大人進爵白馬公諡郎文貞弟徽字元猷官至中書侍</hi>
<pb n="KR2k0048_WYG_042-72a"/>
　高　允<hi>字伯恭渤海人少冇竒度清河崔宏見而異之曰一代偉器從安樂王範鎮長安以匡益</hi>
　<hi>功賜爵汶陽子世祖時與崔浩述成國記浩坐罪允在帝前申釋是非毫無推諉聴者莫不稱善允歴三</hi>
　<hi>朝屢陳忠悃除田禁興學校親賢逺佞正已率下皆維持風化拔本塞源之論卒諡曰文所著有公羊繹</hi>
　<hi>毛詩拾遺等書</hi>
　崔　浩<hi>字伯深武城人白馬公宏子博通經史元象練習制度累遷光禄大夫掌朝廷禮儀軍國</hi>
　<hi>書詔景穆時内外大事皆先諮浩然後施行神䴥二年總裁史務叙國書三十卷以是獲罪浩自謂才比</hi>
　<hi>張良而稽古過之弟覽以善養知名歴中書侍郎叅著作事</hi>
　崔懐慎<hi>東武城人父邪利魯郡太守宋元嘉中入魏懐慎布衣蔬食如居喪禮嵗時北向流涕泰</hi>
<pb n="KR2k0048_WYG_042-72b"/>
　<hi>始初淮北陷懐慎因北至代都邪利已死懐慎號哭絶而復甦載喪還家徒跣氷雪手足不傷時人以為</hi>
　<hi>孝感</hi>
　王　肅<hi>字恭懿瑯邪臨沂人晉丞相導之後父奐及兄弟並為蕭頤所殺肅自建業奔魏髙祖引</hi>
　<hi>見問故甚哀惻之語及為國之道深合上意除輔國大將軍長史討蕭鸞義陽降者萬餘世宗時與咸陽</hi>
　<hi>王禧同為宰輔憂勤經綜有過親舊持節都督江西軍事生擒蕭將李叔獻得其地壽昌進位開國侯肅</hi>
　<hi>頻在邊境逺近歸懐清身好施家無餘財諡曰宣簡肅宗初復為立碑勒銘</hi>
　傅　永<hi>字修期清河人驍勇過人兼有才筆王肅為豫州以永為平南長史肅將魯康祚趙公政</hi>
　<hi>衆號一萬侵豫之太倉口永勒甲士三千拒之生擒公政斬康祚首送京師尋復與裴叔業戰一月之餘</hi>
<pb n="KR2k0048_WYG_042-73a"/>
　<hi>遂獻再捷拜貝邱縣開國男救彭城王勰于壽春出中山王英于義陽單騎突陳洞眼拔箭三軍莫不壯</hi>
　<hi>之髙祖毎嘆曰上馬能擊賊下馬作露布唯傅修期耳卒贈齊州刺史</hi>
　崔　亮<hi>字敬儒清河東武城人初為中書博士髙祖創革舊制以亮才望素著授尚書左丞亮叅</hi>
　<hi>選事亷慎明決埀及十年尚書郭秬毎曰選事非崔郎中不辦後遷度支尚書别立條格嵗省億計又議</hi>
　<hi>修汴蔡二渠以通邊運公私賴焉亮性公清敏于剖決所在稱職三輔服其徳政諡曰貞烈</hi>
　李　彪<hi>字道固衞國人舉孝亷高祖初為中書教學博士遷秘書丞上封事七條髙祖覽而善之</hi>
　<hi>尋皆施行累遷御史中尉彪性剛直多所糾劾豪右屏氣逺近畏之帝嘗謂羣臣曰吾有李生猶漢有汲</hi>
　<hi>黯又嘗宴羣臣於流化池謂僕射李冲曰崔光之博李彪之直是我國得賢之基後至度支尚書</hi>
<pb n="KR2k0048_WYG_042-73b"/>
　王榮世<hi>冠氏人仕魏以方城縣子為三城主梁師攻圍急榮世力窮知不可全乃先焚府庫繼殺</hi>
　<hi>妻子奮身迎敵力戰而死</hi>
　吕羅漢<hi>壽張人仁篤慎宻弱冠以武幹知名隨父溫佐秦州時揚難嘗冦上邽鎮將簡千騎令出</hi>
　<hi>戰羅漢策馬大呼直衝隊壘衆皆披靡引退狀聞徵羽林郎中擒王飛亷黨八十餘家招慰懸弧降者九</hi>
　<hi>千餘户頻破旴𣅿賊兵以功加建威將軍蠕蠕犯塞羅漢都督中外軍事出為秦益二州刺史威惠兼著</hi>
　<hi>逺近歸懐卒諡曰莊一作吕河漢未詳</hi>
　崔　休<hi>字惠盛清河人少孤貧矯然自立舉秀才拜尚書主客郎轉給事黄門侍郎髙祖南伐以</hi>
　<hi>休人望留總百揆還除渤海太守廣布耳目誅戮豪滑俎豆肄業儒者稱道不置入為吏部郎中多所選</hi>
<pb n="KR2k0048_WYG_042-74a"/>
　<hi>拔遷司徒右長史剖判若流刺史青州青州九郡民劉通等一千人上書頌徳上嘉之休久在臺閣明習</hi>
　<hi>典禮朝廷疑議咸取決焉卒諡曰文貞</hi>
　房法壽<hi>清河繹幕人少勇果州辟主簿以母老不應後仕魏屢立戰功威名震赫賜爵壯武侯加</hi>
　<hi>平逺將軍給田宅奴婢性好施與親舊賓客率同饑飽坎壈常至不給卒諡曰敬侯</hi>
　房　堅<hi>字千秋清河繹幕人持躬有道治家嚴肅髙祖時為齊州大中正帝嘗令羣臣各舉所知</hi>
　<hi>堅與幽州中正陽尼皆舉其子高祖曰昔有一祁名埀往史今有二奚當聞來牒遷堅濮陽太守</hi>
　路恃慶<hi>字伯瑞陽平清淵人有幹用與廣平宋飜齊名相州刺史李安世表薦之太和中除奉朝</hi>
　<hi>請自謂才望不逮讓于從兄文舉高祖遂並拜焉累遷河間王琛長史屢進直言諡曰襄</hi>
<pb n="KR2k0048_WYG_042-74b"/>
　房　亮<hi>字景史京</hi>　<hi>清河人太和中除平原太守冀州刺王愉謀異以境接平原遣使說亮亮</hi>
　<hi>斬其使者發兵防捍親總義師出城拒戰大破之遷前將軍東荆州刺史悉心撫納中外以安例邊州刺</hi>
　<hi>史得一子出身亮不言其子而啓弟子起議者嘉焉卒贈齊州刺史</hi>
　傅䜿眼<hi>清河人沈毅壯烈王肅表為叅軍屢建功績世宗時除建武將軍討揚州冦武興善于綏</hi>
　<hi>撫南人多歸附之拜益州刺史蜀人仰其恩信請軍者句月相繼及解州追隨涕泣直達境外尋除平西</hi>
　<hi>將軍與蕭將張齊對壘三日之中轉戰三百餘里頻致九捷功成轉梁州刺史州人喜迎于路卒贈吏部</hi>
　<hi>尚書</hi>
　張　彜<hi>字慶賓清河武城人性公正歴涉經史世宗時以散騎常侍持節巡察陜西河南十二州</hi>
<pb n="KR2k0048_WYG_042-75a"/>
　<hi>所至人皆畏服同竂以是髙之還除秦州刺史考訪典式多所制立風移俗易隴右肅然入拜光禄大夫</hi>
　<hi>上歴帝圖帝嘉納之諡曰文侯</hi>
　蔣少游<hi>博昌人有文思高允愛其文薦之補中書博士後為太常少卿卒贈龍驤將軍青州刺史</hi>
　<hi>諡曰質有文集十卷行世</hi>
　崔　光<hi>清河鄃人本名孝伯字長仁孝文賜名光家貧好學晝耕夜讀泰和六年拜中書博士著</hi>
　<hi>作郎與李彪叅撰國書孝文稱其才曰浩浩如黄河東注今日之文宗也累官司徒侍中進太保封平恩</hi>
　<hi>侯卒諡文宣</hi>
　鹿　生<hi>濟陽乘氏人顯祖時為濟南太守時三齊新附人懐茍且蒲博終朝頗廢本業生立為首</hi>
<pb n="KR2k0048_WYG_042-75b"/>
　<hi>免連坐之法保伍自相糾察勸懲有方民咸力作</hi>
　劉獻之<hi>博陵人少而孤貧雅好詩傳曽受業於渤海程元嘗謂人曰人之立身雖百行殊塗準之</hi>
　<hi>四科要以徳行為首人若能入孝出弟忠信仁讓不待出户天下自知不然雖復下帷針股躡屩從師止</hi>
　<hi>可博聞多識不過為土龍祈雨眩惑將來其于立身之道有何益乎孔門之徒初亦未悟見臯魚之嘆方</hi>
　<hi>乃歸而養親嗟乎先達何自覺之晚也獻之兼善春秋毎講左氏盡隠公八年而止云義例已了不須復</hi>
　<hi>解弟子有莫究其說者舉孝亷不就孝文帝特詔徵興内校書仍以疾辭</hi>
　崔　鴻<hi>鄃人平恩侯光從子博綜經史撰十六國春秋勒成百卷仕至尚書都兵郎中遷平州刺</hi>
　<hi>史卒諡曰貞</hi>
<pb n="KR2k0048_WYG_042-76a"/>
　董　徵<hi>字文發頓邱衞國人好古學尚雅素師事博陵劉獻之遍受諸經大義精練仕魏為四門</hi>
　<hi>小學博士宣武召入璇華宫令孫恵蔚問以六經仍詔徵教授諸生官至光禄大夫</hi>
　韓靈珍<hi>魯郡人母喪三年貧無以𦵏與弟靈敏共種瓜半畞欲以營殯及熟朝採以賣至暮復生</hi>
　<hi>遂克𦵏</hi>
　房景伯<hi>字長暉清河繹幕人壯武侯法壽族子少喪父傭書自給養母甚謹累遷齊州輔國長史</hi>
　<hi>攝行州事政存寛簡百姓安之尋除東清河太守劉簡虎曽失禮于景伯聞其臨郡闔家逃亡景伯捕獲</hi>
　<hi>之即署其子為西曹掾詔喻山賊賊以不念舊惡一時俱下將代郡郡民韓靈和等三百餘人表訴乞留</hi>
　<hi>復加二載卒贈齊州刺史</hi>
<pb n="KR2k0048_WYG_042-76b"/>
　房景先<hi>字光宙清河繹幕人㓜孤貧無資從師其母自授毛詩曲禮晝則樵蘇夜誦經史遂大通</hi>
　<hi>贍魏太和中舉秀才解褐太學博士修國史累遷齊州中正所歴皆有當官稱沈敏方正事兄景伯如嚴</hi>
　<hi>父兄常寢疾景先侍湯藥衣冠不解作五經疑問百餘篇</hi>
　蓋　儁<hi>魯郡人六世同居家門雍睦上聞旌表</hi>
　張　烈<hi>字徽仙清河東武城人博涉經史與崔徽伯房徽叔並有令譽時人號曰三徽官步兵尚</hi>
　<hi>書每論軍國大事深合上意蕭寶卷入冦除陵江將軍順陽太守先車駕南征被圍七十餘日士卒愈奮</hi>
　<hi>蕭兵遁走封清河縣開國子後辭老還里兄弟同居怡怡然為親黨所慕卒垂家誠千餘言不聴求贈</hi>
　田　真<hi>朝城人與弟慶廣同居諸婦欲分異堂前有紫荆樹一株甚茂兄弟共議破而為三一夕</hi>
<pb n="KR2k0048_WYG_042-77a"/>
　<hi>樹即枯死真驚謂弟曰木本同株當分析便憔悴我兄弟孔懐而可離是人不如樹也兄弟相感更合諸</hi>
　<hi>婦亦無聞言明日荆復榮</hi>
　崔　挺<hi>字根雙博陵安平人文帝時光州刺史恩威竝著教化大行散騎常侍張彜巡行風俗嘗</hi>
　<hi>謂人曰入境觀政時聞清吏之名崔公一人而已掖縣老人有美玉獻之挺不受及代去官屬贈以縑帛</hi>
　<hi>亦不納後卒於家光州人聞之為鑄人尺銅像於廣福寺中凡資薦冥福者必先拜崔公像謂其能為民</hi>
　<hi>致福云</hi>
　高　顥<hi>字門賢渤海人博學有時譽自司空叅軍轉員外郎出為冀州别駕叅決李平軍機表釋</hi>
　<hi>元愉别黨千餘人事平仍述職時軍旅之後因之饑饉顥為網紀務存寛厚尋除輔國將軍卒諡曰惠</hi>
<pb n="KR2k0048_WYG_042-77b"/>
　樂　運<hi>清陽人文帝時為髙唐令有聲績嘗録夏殷以來諌諍事集名諌苑上之帝嘉覧焉</hi>
　王　昕<hi>字元景劇人北海公憲曾孫仕後魏累官常侍初汝南王恱辟為騎兵叅軍恱好逸遊喜</hi>
　<hi>酣飲昕毎以正言却之累遷東萊太守武帝甚敬憚之時或袒露與侍臣戲狎見昕即正冠斂容後遷秘</hi>
　<hi>書監昕母崔氏有學識生九子並風流藴藉世號王氏九龍</hi>
　房景逺<hi>字叔暇平原繹幕人齊州刺史景伯弟重然諾好施與值嵗饑饉以積粟分贍宗親又於</hi>
　<hi>通衢煑粥以飼餓者益州刺史傅䜿眼表為治武府功曹㕘軍以母老固辭不受</hi>
　張僧皓<hi>臨淄人博極羣書北魏熙平以至孝昌凡三徵皆不就號曰徵君</hi>
　何　魯<hi>字素臣益都人元魏時嘗蓄書數千卷朝夕吟咏自樂每謂人曰生逄多難茍能去危就</hi>
<pb n="KR2k0048_WYG_042-78a"/>
　<hi>安全身逺害啟足無愧老氏戒名之意則可謂云爾已矣</hi>
　刁　雙<hi>字子山青州樂安人博涉經史為中山王英所知拜西河太守正光初中山王熙坐罪弟</hi>
　<hi>畧投雙雙䕶之周年畧求南轉遣從子昌送達江左事覺上義之肅宗末除兖州刺史州人張桃弓等聚</hi>
　<hi>衆刼掠雙諭以禍福不究其罪盜發悉令追獲境内肅然尋行濟州刺史以功封曲城鄉男諡曰清穆</hi>
　路　邕<hi>陽平清淵人世祖時東魏郡太守有惠政當代去民詣闕留之靈太后詔曰邕蒞政清勤</hi>
　<hi>善綏民俗比經年儉羣庶嗷嗷將就溝壑而邕自出家粟賑濟貧窘民以獲安古之良守何以尚兹其班</hi>
　<hi>宣各州鎮</hi>
　路思令<hi>字季雋陽平清淵人初為廣陽王司空參軍上疏曰徳可感義夫恩可勸死士陟黜幽明</hi>
<pb n="KR2k0048_WYG_042-78b"/>
　<hi>練兵習武先喻以禍福而後討之豈異厲蕭斧而發朝菌皷洪爐而燎毛髮拜左將軍南冀州刺史時葛</hi>
　<hi>榮謀異思令潛軍夜往出其不意大破之除征東將軍金紫光禄大夫</hi>
　崔　衡<hi>字伯玉清河人武陵公寛子以孝行著初為秘書中散掌詔命舉李冲程駿等終為名器</hi>
　<hi>世以是稱之遷内都坐令折獄明允進爵齊郡公除秦州刺史衡陳禦備之方五十餘條便國利民行于</hi>
　<hi>秦周年之間冦盜止息卒贈金紫光禄大夫諡曰惠</hi>
　路去病<hi>陽平清淵人釋褐開府叅軍尋為定州饒陽令寛厚亷平吏民嘆服轉成安令居輦轂下</hi>
　<hi>舊號難治功臣内戚請囑百端去病以理抗之莫不憚其風格亦不致嫌恨一時治術獨稱首焉</hi>
　崔光韶<hi>清河東武城人尚書亮從弟博學強辨篤于倫理仕魏為秘書郎掌校華林御書遷青州</hi>
<pb n="KR2k0048_WYG_042-79a"/>
　<hi>平東府長史勅知州事清直明斷吏民咸畏愛之孝莊初河間邢杲攻逼州郡州人乞亮為長史以鎮之</hi>
　<hi>亮臨機處分在難確然朝廷嘉其忠毅發使慰勞還為東道軍司遷廷尉卿執法不撓權貴稟然自謂立</hi>
　<hi>身無慚古烈焉卒贈青州刺史</hi>
　崔光伯<hi>清河東武城人孝莊帝時北海太守秩滿更代帝詔曰光伯自蒞海沂清風逺著其兄光</hi>
　<hi>韶辭榮侍養兄弟忠孝宜有甄録再申三年以勵風俗</hi>
　王　晞<hi>字叔朗北海人東萊太守昕弟幼而孝謹淹雅有器量魏永安初徵署廣平王開府功曹</hi>
　<hi>史晞願養母竟不受署母終後遨遊鞏洛適意山水與范陽盧元明鉅鹿魏季景結侣往天陵山浩然有</hi>
　<hi>終焉之志昭帝時以侍中遷大鴻臚加儀同三司監修起居注晞閒談寡欲雖王事鞅掌而雅操不移在</hi>
<pb n="KR2k0048_WYG_042-79b"/>
　<hi>并州戎馬填閭不以世務為累</hi>
　房士達<hi>清河繹幕人壯武侯法壽族弟少有才氣族兄景先毎曰此兒倜儻終當大其門戸起家</hi>
　<hi>濟州左將軍府倉曹參軍拜平原太守邢㫤憚其威名越城西度不敢攻逼尋轉濟南太守不入京師頻</hi>
　<hi>為本州郡時人榮之永安末洛人逐其刺史蕭贊請士達代遂攝州事贈齊州刺史諡曰武</hi>
　崔彦穆<hi>清河東武城人幼明悟習儒業魏吏部尚書李神雋嘆為王佐才永安末累遷大司馬從</hi>
　<hi>事中郎孝武西遷彦穆不得從乃與兄彦珍舉義拔榮陽擒東魏郡守蘇淑攻潁川斬其刺史李景道孝</hi>
　<hi>武嘉之歴進司農卿時軍國草剏衆務殷繁周太祖為相召入幕府兼掌文翰以本官從于謹伐江陵平</hi>
　<hi>之世宗初加驃騎將軍進爵東郡公</hi>
<pb n="KR2k0048_WYG_042-80a"/>
　高　諒<hi>字修賢渤海人輔國將軍顥弟居喪以孝聞累官徐州行臺彭城元法僧謀逆逼諒不從</hi>
　<hi>遂遇害詔曰臨危授命誠節可嘉贈平北將軍諡曰忠</hi>
　顔　髦<hi>字君道顔子二十代孫父喪在殯隣家失火髦與二弟抱棺號泣熛焰垂及忽爾頓絶人</hi>
　<hi>以為孝感歴仕至黄門侍郎卒諡曰宣</hi>
　賈思伯<hi>字仕休齊郡益都人仕魏為廷尉卿自以儒素為業不好法律孝明帝時議建明堂多有</hi>
　<hi>同異思伯乃上議考據詳核學者善之後為都官尚書以崔光薦入授明帝杜氏春秋接誘儒生恂恂無</hi>
　<hi>倦色客有謂曰公今貴重寧能不驕思伯曰衰至便驕何常之有當世以為雅言</hi>
　賈思同<hi>字仕明益都人少與兄思伯師事北海隂鳯授静帝杜氏春秋拜侍中時國子博士遼西</hi>
<pb n="KR2k0048_WYG_042-80b"/>
　<hi>衞冀隆精服氏學上書難杜氏六十三事思同復駁冀隆乖錯者一十餘條互相是非積成十卷詔下國</hi>
　<hi>學集諸儒考之事未竟而思同卒議遂寢</hi>
　王　衍<hi>字文舒琅邪臨沂人開國侯肅姪自著作佐郎累遷西兖州刺史届治未幾為尒朱仲逺</hi>
　<hi>所擒以其人望不害久乃見釋還除車騎將軍左光禄大夫卒諡曰文獻勅給東園秘器衍篤于故舊友</hi>
　<hi>人竺虩妻子饑寒迎之于家累年贍恤世人稱其敦厚</hi>
　張　軌<hi>字元軌濟北臨邑人少好學志識開朗周太祖以為都督從征侯莫陳恱恱平時太祖為</hi>
　<hi>行臺授軌郎中魏孝武西遷出為河北太守聲績甚著有循吏風累遷隴右府長火軌性清素臨終冡無</hi>
　<hi>餘財惟有書數百卷以上北魏</hi>
<pb n="KR2k0048_WYG_042-81a"/>
　崔　瞻<hi>字彦通武城人有文學美風度初潁州荀濟自江南入洛曕言于齊神武召為諸子賓友</hi>
　<hi>嘗聘陳詞韻温雅南人欽服累官銀青光禄大夫卒諡曰文</hi>
　趙彦深<hi>平原人本名隠避齊廟諱因以字行幼孤貧事母至孝性聰敏善書計安閑樂道不雜交</hi>
　<hi>遊為雅論所歸服徵為大丞相功曹參軍専掌機宻文翰多出其手神武嘗謂司徒孫騰曰彦深小心恭</hi>
　<hi>慎曠古絶倫天保初累遷秘書監出為徐州刺史政尚恩信吏民懷之後進爵樂安公</hi>
　崔仲文<hi>武城人冇大學天保中兄悛為侍中仲文為光禄大夫同日受拜時號兩鳳聯飛嘗勅為</hi>
　<hi>觀射詩十首操筆立就後拜散騎常侍卒</hi>
　羊　烈<hi>字信卿泰山鉅平人少通敏好讀書以元學知名弱冠州辟主簿天保初授太子步兵校</hi>
<pb n="KR2k0048_WYG_042-81b"/>
　<hi>尉輕車將軍累遷尚書祠部左右司郎中所在稱職九年除陽平太守有能名皇建二年遷光禄少卿加</hi>
　<hi>龍驤將軍兖州大中正後以老疾歸里子元正民部侍郎</hi>
　崔　劼<hi>字彦元平原貝邱人少清虚寡欲好學有家風天保初除給事黄門侍郎加國子祭酒直</hi>
　<hi>内省典機宻清儉勤慎甚為顯祖所知拜南青州刺史有政績皇建中入為秘書監轉五兵尚書監國史</hi>
　<hi>在臺閣中以簡正見稱出為兖州刺史卒贈尚書右僕射諡文正</hi>
　楊　愔<hi>字遵彦本華隂人徙居清河又徙居萊初為齊高歡行臺右丞時霸圖草創文<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>教令皆</hi>
　<hi>自愔出韓陵之戰愔毎陣先登朋僚咸嘆曰楊氏儒生今遂為武士仁者必勇定非虚論㑹從兄幼卿為</hi>
　<hi>岐州刺史以直言忤㫖見誅愔聞之悲懼因逃亡棄衣冠于水濱若自沈者變易姓名自稱劉士安入田</hi>
<pb n="KR2k0048_WYG_042-82a"/>
　<hi>横島以講誦為業後神武知愔存以禮致之復授大行臺右丞累官開府儀同三司特進驃騎大將軍封</hi>
　<hi>開封王愔典選二十餘年以奬擢人材為己任魏齊際稱為名臣云</hi>
　高　綽<hi>字僧裕渤海人汶陽子允孫少孤恭敏自立拜奉朝請除侍御史轉洛陽令為政公直不</hi>
　<hi>避豪貴邑人憚之詔參律令遷國子博士大乘賊起詔以白虎幡軍招慰降之還為濟州刺史有治績卒</hi>
　<hi>諡曰簡</hi>
　羊　敦<hi>字元禮泰山鉅平人性尚簡素博涉書史以父靈引死王事除給事中累遷廣平太守有</hi>
　<hi>能名屬嵗饑饉使人採藕根食之遇有疾苦家人解衣質米以供朝廷嘉其清白賜穀一千斛絹一百疋</hi>
　<hi>卒贈吏部尚書諡曰貞吏民奔哭莫不悲慟武定初復與蘇淑以善政追奬</hi>
<pb n="KR2k0048_WYG_042-82b"/>
　張買農<hi>平原人經義該博門徒千餘人諸儒咸推重之仕北齊歴太學博士國子助教</hi>
　李　扃<hi>字寶鼎北海人九嵗入學書急就章月餘便通家素貧常春夏務農冬乃入學扃以鄉里</hi>
　<hi>無可師者乃詣華隂徐遵明門下受業五年稱徐髙弟年二十三撰定孝經論語毛詩三禮義疏及三傳</hi>
　<hi>異同周易義例天保中除太學博士扃以去聖久逺文字多有乖謬遂覽說文倉雅刪正六藝經註中謬</hi>
　<hi>字名曰字辨</hi>
　鮑季詳<hi>渤海人明禮兼通左氏春秋少時恒為李寶鼎都講後亦自冇徒衆諸儒稱之為齊太學</hi>
　<hi>博士從弟長暄兼通禮傳為任城王湝丞相掾恒在都教授貴游子弟齊末卒于家</hi>
　孫靈暉<hi>長樂武強人少明敏有器度日誦數千言三禮三傳皆通宗旨時就鮑季詳熊安生質問</hi>
<pb n="KR2k0048_WYG_042-83a"/>
　<hi>疑滯其所發明熊鮑無以異也後舉秀才以儒術甄明授太學博士北齊天統中為南陽王師以上俱北</hi>
　<hi>齊</hi>
　王　褒<hi>字子淵琅邪臨沂人七嵗善屬文起家秘書郎累遷安成郡守侯景渡江擾建業褒輯寧</hi>
　<hi>所部見稱於時元帝嗣位褒旬月間位昇端右愈自謙損及于謹征江陵褒都督城西諸軍深自勉勵盡</hi>
　<hi>忠勤之節後隨元帝出降太祖得之大喜恩盼異衆保定初髙宗作象經令褒注之引據該洽甚見稱賞</hi>
　<hi>褒有器局雅識治體建徳後頗叅朝議授少司空聲著南北</hi>
　李　崇<hi>字永隆高平人英果有籌算在周以父賢勲封廻樂侯起家州主簿辭不就官求為將兵</hi>
　<hi>都督隨宇文䕶伐齊屢以功勲封宗縣公尋為懷州刺史進爵郡公</hi>
<pb n="KR2k0048_WYG_042-83b"/>
　田　𢎞<hi>字廣路髙平人勇敢有謀畧歸周太祖深被引納進爵為公從太祖復𢎞農戰沙苑解洛</hi>
　<hi>陽圍破河橋陣賜姓紇干授原州刺史魏廢帝元年加驃騎大將軍開府儀同三司平蕭韶又討西平鳳</hi>
　<hi>州羌氐及信州羣蠻保定元年出刺岷州動遵法式百姓义安從隋公東伐還㑹吐谷渾冦西邊𢎞討之</hi>
　<hi>獲其二十五王拔七十二栅尋復破齊將段孝先拔宜陽𢎞毎臨陣摧鋒直前身被一百餘箭破骨者九</hi>
　<hi>馬被十矟朝廷壯之建徳中拜大司空遷少保子恭嗣爵觀國公其後亦顯於隋唐</hi>
　唐　瑾<hi>字附璘北海平壽人温恭有器量博涉經史周文帝聞其名召拜尚書員外郎從破沙苑</hi>
　<hi>戰河橋遷尚書右丞吏部郎中並參朝章國典賜姓宇文更轉吏部尚書負人倫鑒為六俊之最于謹伐</hi>
　<hi>江陵軍中謀畧多出瑾江陵既平衣冠没為僕隷瑾察其才行有片善者輒議免諸將皆務掠財物瑾所</hi>
<pb n="KR2k0048_WYG_042-84a"/>
　<hi>收惟墳籍而已進爵為公歴刺蔡拓硤三州所在有徳化累除司宗中大夫贈小宗伯諡曰方</hi>
　房彦謙<hi>字孝宗清河武城人徙居章邱天性穎悟通涉五經在北齊為齊州主簿在職清簡境内</hi>
　<hi>肅然隋開皇間以刺史韋藝固薦遷監察御史奉詔按撫泉括等十州以銜命稱㫖時左僕射髙熲定考</hi>
　<hi>課彦謙諷以逺布耳目精加采訪褒秋毫之善貶纎芥之惡熲嗟賞之以秩滿遷長葛令冇恵化仁壽中</hi>
　<hi>使者巡察長吏以彦謙為天下第一超授鄀州司馬州務皆歸彦謙有異政煬帝即位徵授司𨽻刺史慨</hi>
　<hi>然有澄清天下之志薦舉彈射胥當其可而頗為執政者所嫉出為涇陽令卒於官</hi>
　張　奫<hi>字文懿清河東武城人家于淮隂好兵書尤便刀楯周時鄉人有宻引陳冦至者奫父雙</hi>
　<hi>自清河太守免歸欲率子弟擊之未決奫贊成其謀竟以破賊由是知名起家州主簿髙祖作相授大都</hi>
<pb n="KR2k0048_WYG_042-84b"/>
　<hi>督領鄉兵賀若弼之鎮壽春也奫恒為間謀平陳之役頗有功焉進位開府儀同三司封文安縣子後屢</hi>
　<hi>立戰功為行軍總管</hi>
　崔<graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>
                    <hi>字岐叔清河武城人博覽羣言多所通涉在北齊舉秀才為員外散騎侍郎遷殿中侍御</hi>
　<hi>史議五禮修律令尋奉使聘于陳與頓邱李若齊名隋開皇四年徵授給事郎累遷員外散騎侍郎</hi>
　顔之推<hi>字子介臨沂人仕北齊為散騎侍郎齊亡入周為御史上士隋開皇中召為文學博識才</hi>
　<hi>辨有文集三十卷家訓二十篇行於世</hi>
　鮑　宏<hi>字潤身東海郯人年十二能屬文初為學學累遷遂伯下大夫嘗陳取齊之䇿及定山束</hi>
　<hi>賜爵平遙伯隋髙帝時加開府除利州刺史進爵為公有集十卷行世</hi>
<pb n="KR2k0048_WYG_042-85a"/>
　明克讓<hi>字𢎞道平原鬲人梁兖州刺史山賓之子博涉書史三禮論語尤所研精仕梁入周為露</hi>
　<hi>門學士武帝令與太史官屬正定新歴隋文帝受禪位率更令太子以師道處之詔與太常牛𢎞修禮議</hi>
　<hi>樂當朝典故多所裁正著孝經義疏一部古今帝代記一卷文類四卷子餘慶為越王侗國子祭酒</hi>
　房恭懿<hi>字慎言清河東武城人開皇中為徳州司馬考績為天下最帝謂諸州朝集使曰房恭懿</hi>
　<hi>愛養我百姓乃上天宗廟之所佑助豈朕寡薄之所能致其即拜為刺史以風天下</hi>
　段文振<hi>北海人少强于力有膽氣性剛直明達時務初仕周及歸髙祖累有戰功為行軍總管煬</hi>
　<hi>帝即位從征吐谷渾有功進位右光禄大夫及遼東之役授左侯衞大將軍出南蘇道在道疾篤上疏言</hi>
　<hi>諸軍宜星馳速發水陸並進出其不意勢可拔也遂卒于師帝省表悲嘆贈光禄大夫北平侯諡曰襄</hi>
<pb n="KR2k0048_WYG_042-85b"/>
　封　肅<hi>字元邕渤海人博涉經史仕至尚書左中兵部所著文集十餘卷</hi>
　翟普林<hi>楚邱人躬耕色養父母終廬於墓側負土成墳冬月不衣繒絮家一烏犬相隨普林悲慟</hi>
　<hi>犬亦哀號聞者莫不嘆異大業初辟為孝陽令不受</hi>
　徐　則<hi>東海郯人沈静寡慾懷棲隠之操常曰名者實之賓也吾其為賓乎隠於天台山</hi>
　包　愷<hi>字和樂東海人兄愉明五經愷傳其業又從王仲通受史記漢書大業中為國子助教聚</hi>
　<hi>徒教授著録常數千餘人</hi>
　張䖍威<hi>字元敬清河東武城人性聰敏涉獵羣書在北齊為太常丞隋開皇初為晉王叅軍及即</hi>
　<hi>位加開府拜謁者大夫從幸以本官攝江都贊治稱為幹理帝數巡行百姓疲弊䖍威上封事以諌由此</hi>
<pb n="KR2k0048_WYG_042-86a"/>
　<hi>見疎子爽仕至蘭陵令</hi>
　張䖍雄<hi>武城人䖍威弟有才器為秦孝王㕘軍王嘗親按囚徒䖍雄誤不持狀口對百餘人皆盡</hi>
　<hi>事情同輩嘆服後歴壽春陽城二縣俱有治績以上俱北周隋</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0048_WYG_042-86b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山東通志卷二十八之一<lb/>
</p>
<p>
</p>
  </div>
</body>
</text>
</TEI>
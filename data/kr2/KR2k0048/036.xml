<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0048_WYG_036-1a"/>
　欽定四庫全書<lb/>
　　山東通志卷二十三<lb/>
　　　風俗志<lb/>
　皇朝乗乾馭宇百有餘年<lb/>
列聖綏猷<lb/>
　哲王敷教政成化洽六合同風而海隅出日之邦尤徵<lb/>
　　　率俾則以近光切而被澤先也揚扢休嘉惟恐不<lb/>
　　　逮而載筆斯志猶取列國之舊俗而備述之良以<lb/>
<pb n="KR2k0048_WYG_036-1b"/>
　　　剛柔輕重因地而殊厚薄淳澆自昔不變彼夫齊<lb/>
　　　好經術失之夸奢魯尚義廉流于銷弱豈非所以<lb/>
　　　防其漸者難哉爾惟風下民惟草敬典在徳允升<lb/>
　　　于大猷敢為司土者告矣作風俗志<lb/>
　　濟南府<lb/>
　　泰山之陽則魯其陰則齊帶礪山海髙壌數千里宜<lb/>
　　五穀桑麻多文采布帛魚鹽其俗寛緩闊達而足智<lb/>
　　好議論地重難動搖<hi>史記</hi>俗彌侈織作氷紈綺繡純麗<lb/>
<pb n="KR2k0048_WYG_036-2a"/>
　之物號為冠帶衣履天下<hi>漢書</hi>齊部舒緩養名<hi>漢書朱博傳</hi>
　水道遒勁而急故其民粗而好勇<hi>管子</hi>齊郡風俗男子<lb/>
　多務農桑崇尚學業<hi>隋志</hi>齊固為文學之國然亦以朋<lb/>
　比夸詐見于習俗<hi>曽鞏齊州詩序</hi>濟南人敦厚闊達多大節<lb/>
　<hi>元程元遂閒堂記</hi>
　厯城縣　重農桑崇學業樂輸將敦氣節其大較也<lb/>
　而四鄉三闗風尚各異南鄉務耕牧椎魯畏法而近<lb/>
　闗雜處人多剽悍東鄉習耕讀聰察善訟俗號殷富<lb/>
<pb n="KR2k0048_WYG_036-2b"/>
　士多振拔而近闗者稍樸鄙西鄉亦務稼穡知誦讀<lb/>
　近闗之士多雅秀而文然稍失之華北鄉則専治畦<lb/>
　圃敦樸無他營最為近古<hi>邑志</hi>
　章邱縣　闗廂士民雜居商賈輻輳營機利多駔驓<lb/>
　西錦平曠俗勤耕作東北為清平鄉多業桑蠶成織<lb/>
　紗絹為利不貲南則東錦淯河上下菱芡葦蒲均資<lb/>
　其利西南夾山而居即依山為業士知讀書好吟咏<lb/>
　女勤織紡奮節義<hi>邑志</hi>
<pb n="KR2k0048_WYG_036-3a"/>
　鄒平縣　民業農桑士知禮義性儉樸安居處不事<lb/>
　商賈婦女蠶桑之外兼務紡績㛰娶視家豐嗇為禮<lb/>
　喪塟頗崇外飾<hi>邑志</hi>
　淄川縣　自昔崇尚經術敦厲名節今其俗猶循禮<lb/>
　譲急租賦爵名詞翰甲於他邑嵗時伏臘尚不失先<lb/>
　民遺義而喪塟則専事繁華<hi>邑志</hi>
　長山縣　民無遊惰務農桑而輕貿易士絶奔競尚<lb/>
　文學而重婚姻<hi>邑志</hi>
<pb n="KR2k0048_WYG_036-3b"/>
　新城縣　文學彬彬甲于他邑民朝免襁負夕秉耒<lb/>
　耜無敢淫佚婦則布襦蓬首操作恐後士耽吚唔嚴<lb/>
　尚師友薄婚娶而厚於喪禮重交際而儉於居恒殆<lb/>
　古風之猶存者<hi>邑志</hi>
　齊河縣　士大夫崇尚禮譲不事干謁庶民男耕女<lb/>
　織茹藿被毳少有牽牛服賈於遠方者嫁娶喪塟之<lb/>
　禮秩秩由舊士習樸僿不務紛華蔵修之暇間亦盡<lb/>
　力於南畝淳樸之風亦槩可見矣<hi>邑志</hi>
<pb n="KR2k0048_WYG_036-4a"/>
　齊東縣　貴禮尚義長老有勤儉之範子弟多絃誦<lb/>
　之風<hi>見劉敏中齊東學記</hi>婦女務蠶績一切公賦終嵗經費多<lb/>
　取辧於布綿<hi>邑志</hi>
　濟陽縣　士好經術矜名節民務農桑負意氣婚喪<lb/>
　相助奨善嫉惡不遺餘力猶為直道而行者<hi>邑志</hi>
　禹城縣　祝阿縣俗賔婚大會餚饌雖豐至於蒸膾<lb/>
　嘗之而已多則謂之不敬共相誚責此其異也<hi>見隋書</hi>
　作息隨朝暮耕鑿供飲食農餘恣歌謠擊壤忘帝力<lb/>
<pb n="KR2k0048_WYG_036-4b"/>
　恍如唐虞民那知齊魯域<hi>見任宗美詩</hi>
　臨邑縣　生齒繁盛習尚淳龎地無遺利人貫貿易<lb/>
　鄰里親黨洽比一堂疵賤不受非笑尊富不事矜夸<lb/>
　　詩書之業比屋彬彬絃誦之音皦於絲竹士多知<lb/>
　恥罔事干謁男耕女織外内克勤急公趨賦無用督<lb/>
　責<hi>俱見縣志</hi>
　長清縣　淳厚不佻男多愿慤之行女無艷冶之飾<lb/>
　薦紳多高尚士礪廉隅甘退譲有古禮教之遺民務<lb/>
<pb n="KR2k0048_WYG_036-5a"/>
　樵采種菜茹勤紡織皆有事畎畝以自食其力無輕<lb/>
　去其鄉者人其俗急公賦而拙於生殖冠婚喪祭各<lb/>
　成禮弗為鄙嗇而財用較他邑獨貧古所稱士敦工<lb/>
　樸商慤女憧者庶㡬近之<hi>邑志</hi>
　陵　縣　平原故址其地無髙山危巒其野少荆棘<lb/>
　叢雜馬頰鬲津徑流直下無委蛇旁分之勢故其人<lb/>
　情亦平坦質實機智不生北近燕而不善悲歌南近<lb/>
　齊而不善誇詐民醇俗茂悃愊無華<hi>見邑志序</hi>
<pb n="KR2k0048_WYG_036-5b"/>
　徳　州　當水陸之衝五方雜揉語言嗜好亦區以<lb/>
　别　齊魯風教猶存故士重亷恥敦禮義庸人婦女<lb/>
　亦知盡孝仗節　人文飈起名卿蟬聫實甲山左<hi>俱見</hi>
　<hi>州志</hi>
　徳平縣　人尚忠勇家業農桑風俗淳厚惜其小民<lb/>
　猶有頑梗好訟者<hi>邑志</hi>
　平原縣　崇孝弟惜廉恥畏刑辟習儉素鄉之長老<lb/>
　多厚重謹愿讀書敦本實其仕進率砥礪名節農工<lb/>
<pb n="KR2k0048_WYG_036-6a"/>
　商賈皆務敦篤不敢犯非分婦人亦慎内閑而修女<lb/>
　職無論貧富於古葢庶㡬焉惟婚嫁喪塟専事華靡<lb/>
　<hi>邑志</hi>
　兗州府<lb/>
　周以少昊之墟封伯禽為魯侯其民有聖人之教化<lb/>
　　瀕洙泗之水其民涉渡幼者扶老者而代其任俗<lb/>
　既益薄長老不自安與幼少相譲故曰魯道衰洙泗<lb/>
　之間齗齗如也孔子乃修六經以追述唐虞三代之<lb/>
<pb n="KR2k0048_WYG_036-6b"/>
　道弟子受業而通者七十有七人是以其民好學尚<lb/>
　禮義重廉恥　地陿民衆頗有桑麻之業無林澤之<lb/>
　饒俗儉嗇愛財趨商賈好訾毁多巧偽喪祭之禮文<lb/>
　備實寡然其好學猶愈於他俗<hi>俱漢書</hi>魯人重織作機<lb/>
　杼鳴簾櫳<hi>唐李白詩</hi>人務耕桑樸而不華有古風趣<hi>圗經</hi>兗<lb/>
　州舊界介於河濟地非險固風雜數國秦漢以降政<lb/>
　理混同人情樸厚俗有儒學<hi>文獻通考</hi>
　滋陽縣　士風和厚雍容不事奔競民亦畏法無狙<lb/>
<pb n="KR2k0048_WYG_036-7a"/>
　詐習婚喪從儉衣服布素有先王之遺<hi>邑志</hi>
　曲阜縣　韓宣子謂周禮盡在魯漢髙祖謂守禮義<lb/>
　之國今時代雖遠而冠婚喪塟一稟典禮古道犁然<lb/>
　宛乎周情孔思焉<hi>邑志</hi>
　寧陽縣　士敦禮譲勤詩書不事虚名非公事不履<lb/>
　縣庭衣冠咸尚樸質尤急公輸稅以為齊民倡民多<lb/>
　椎魯家務耕鑿<hi>邑志</hi>
　鄒　縣　鄒人東近沂泗多質實南近滕魚多儫俠<lb/>
<pb n="KR2k0048_WYG_036-7b"/>
　西近濟寧多浮華北近滋曲多儉嗇<hi>邑志</hi>
　泗水縣　周孔之教衣被獨先士廉而樸不習進趣<lb/>
　民質而惰不善葢蔵四民之業農居六七賈居一二<lb/>
　婚姻稱家烝嘗燕會奢儉得中<hi>邑志</hi>
　滕　縣　自齊封田文於薛為孟嘗君而好士招致<lb/>
　天下任俠姦人入薛中六萬餘家故其俗多桀驁子<lb/>
　弟漢興叔孫通明禮樂諸弟子共習於是翕然大變<lb/>
　彬彬乎鄒魯之舊矣<hi>邑志</hi>
<pb n="KR2k0048_WYG_036-8a"/>
　嶧　縣　簡樸務稼穡士亦循循慕學有古風嶧故<lb/>
　鄙小春秋以降逮於明季變更不一其質直懐義類<lb/>
　魯其寛緩闊達類齊其輕剽任氣類楚雖洙泗之教<lb/>
　猶在人心而遷染於諸國者亦多有之<hi>邑志</hi>
　金鄉縣　地大人稠俗樸風古<hi>見方輿勝覽</hi>士専絃誦民<lb/>
　務耕鋤厚重似西北而不傷於僿文采似東南而不<lb/>
　傷於侈<hi>邑志</hi>
　魚臺縣　古之方輿壤接豐沛在漕河之旁地多沈<lb/>
<pb n="KR2k0048_WYG_036-8b"/>
　斥其俗謹厚畏法詞訟甚簡嫁娶省約不論財賄<hi>見郡</hi>
　<hi>邑志</hi>
　濟寧州　土俗古逺風流清髙賢良間生掩映天下<lb/>
　君子以才雄自髙小人則鄙野難治青衿向訓黄髮<lb/>
　循禮耒耜就役農無游手之夫機杼和鳴織罕顰蛾<lb/>
　之女<hi>俱唐李白任城㕔壁記</hi>
　嘉祥縣　絃歌舊地聖澤猶存文學蔚興名賢輩出<lb/>
　　俗尚淳厚民多務本椎魯少文寧野之風猶有取<lb/>
<pb n="KR2k0048_WYG_036-9a"/>
　焉<hi>見邑志序</hi>
　汶上縣　文俗寛博易直不為小文有大國之風負<lb/>
　山而居者守桑麻之業其餘瘠土亦勤於稼而瀕汶<lb/>
　一帶擅水土之饒氣盈計廣奢詭互用近漕比廬仰<lb/>
　食機利西鄉則宜木綿紡車之聲聞於四境距城二<lb/>
　百里許土曠民悍視負郭者如異地然<hi>邑志</hi>
　陽穀縣　土多原隰半為沙礫無山林之沃邑少科<lb/>
　甲士民勤儉無所紛華唯居張秋者稍侈靡　良民<lb/>
<pb n="KR2k0048_WYG_036-9b"/>
　早輸租賦重犯法士夫尤為近古恥訕上好恬修<hi>俱見</hi>
　<hi>邑志</hi>
　夀張縣　邑僻而狹壤多瀉鹵士風儉樸與陽穀同<lb/>
　而仕宦之族為盛亦多在張秋云<hi>邑志</hi>地雖褊小實近<lb/>
　聖居其被洙泗杏壇雅化更切戸口雖少男耕女織<lb/>
　忮求奸慝之念不作學校諸生義路禮門夤緣請託<lb/>
　之事不為<hi>見邑志序</hi>
　東昌府<lb/>
<pb n="KR2k0048_WYG_036-10a"/>
　周末有子路夏育民人慕之故其俗剛武尚氣力<hi>漢書</hi>
　漢韓延夀為東郡太守表孝弟修治學宫間行縣召<lb/>
　長老問以謠俗因與雜定嫁娶喪祭儀品數令文學<lb/>
　校官諸生皮弁執俎豆為吏民倡是時政教大行最<lb/>
　號易治舊傳太公康叔之教亦有周孔遺風今其人<lb/>
　尚多好儒學性質直懐義有古之風烈<hi>隋書</hi>人尚勁悍<lb/>
　民事漁獵<hi>元方輿志</hi>俗近淳厚家知禮遜習俗節儉人多<lb/>
　讀書　士風彬彬賢良宏博<hi>俱明一綂志</hi>
<pb n="KR2k0048_WYG_036-10b"/>
　聊城縣　近鄒魯之鄉沾孔孟之化初尚夸詐後變<lb/>
　淳良務纎嗇治生不喜為吏嫁娶不論財幣喪塟不<lb/>
　尚僧道百姓急公趨賦雖有詛告而無健訟者<hi>見郡邑志</hi>
　堂邑縣　士風嫻秀善唇齒婚喪頗循古儀雖華弗<lb/>
　佻小民勤身服鎛不業非分<hi>邑志</hi>
　博平縣　丈夫力耕作婦女勤紡織經生誦詩讀書<lb/>
　雅尚名節重齒譲畏刑罰鄰里和睦訟訐希有<hi>邑志</hi>
　茌平縣　地近聖居重禮教而矜名節人多淳厚好<lb/>
<pb n="KR2k0048_WYG_036-11a"/>
　文學而務農桑<hi>邑志</hi>
　莘　縣　士漸鄒魯之風民習莘郊之俗窮達不變<lb/>
　貧富相周風俗之厚有自來矣<hi>邑志</hi>
　清平縣　居民鮮少土垣茅屋平沙曼衍俗近樸約<lb/>
　城以西多士族多磊落闊達<hi>邑志</hi>
　冠　縣　土薄俗儉大與莘類士風倜儻恥尚齷齪<lb/>
　人知孝義喪祭以禮不競淫巧不事告訐<hi>邑志</hi>
　臨清州　俗近奢華而有禮士雖務名而有學文教<lb/>
<pb n="KR2k0048_WYG_036-11b"/>
　聿興科第接踵衣冠文物甲於東方舟車畢集貨財<lb/>
　萃止服賈之民亦什居其六焉<hi>邑志</hi>
　館陶縣　風氣淳和士馴雅好文密邇臨清服室侈<lb/>
　華自監兌境上居民館中州富戸而利其竒贏俗争<lb/>
　棄農矜賈<hi>見郡邑志</hi>
　邱　縣　邑錯廣平而治士謹愿樸野百姓務稼穡<lb/>
　有垂白不涉公庭者但俗猛悍大類燕趙氣習<hi>邑志</hi>
　恩　縣　恩為齊趙之交人多直率負氣節好惡近<lb/>
<pb n="KR2k0048_WYG_036-12a"/>
　直道葢自有慷慨悲歌之遺喪塟畧如古禮婚嫁類<lb/>
　騖侈靡冠禮時祭間能行之<hi>邑志</hi>
　髙唐州　臺表絃歌之化地維禮義之鄉聖賢之遺<lb/>
　迹可尋鄒魯之遺風未冺<hi>元閻復重修廟學記</hi>風土醇沃物産<lb/>
　森茂<hi>明梁端儒學記</hi>百姓攻苦力穡無聲伎狗馬之好　士<lb/>
　大夫篤行誼恥浮薄機械之巧不足而忠信有足尚<lb/>
　焉　古爽鳩氏之墟風俗樸野降及中世風氣漸開<lb/>
　賢才迭出蔚為中原文獻之邦<hi>俱見州志</hi>
<pb n="KR2k0048_WYG_036-12b"/>
　夏津縣　民務耕稼士習詩書節儉之風自古而存<lb/>
　浮華之俗逮今而革<hi>邑志</hi>
　武城縣　邑故文獻之藪士風㣲重矜節恥與時俯<lb/>
　仰小民以蠶績耕稼為業奉法遠罪俗在剛柔之間<lb/>
　<hi>見郡邑志</hi>
　青州府<lb/>
　季札聞歌齊曰美哉泱泱乎大風也哉表東海者其<lb/>
　太公乎國未可量也<hi>左傳</hi>以太公之聖建國本桓公之<lb/>
<pb n="KR2k0048_WYG_036-13a"/>
　盛修善政以為諸侯會盟稱霸不亦宜乎<hi>史記</hi>初太公<lb/>
　治齊修道術尊賢智賞有功故至今其士多好經術<lb/>
　矜功名其失夸奢朋黨言與行謬虚詐不情急之則<lb/>
　離散緩之則放縦　臨淄海岱之間一都會也其中<lb/>
　具五民云<hi>俱前漢書</hi>物饒三服麗居樂五民游<hi>唐栁宗元詩</hi>商<lb/>
　農阜通儒俠雜居<hi>李承之知青州制</hi>民俗富完而鑿井耕田<lb/>
　各安其業<hi>宋歐陽修知青州謝表</hi>錦繡絺紵皆興於齊景公喜<lb/>
　奢而忘儉幸有晏子以儉率之然猶不能勝齊俗之<lb/>
<pb n="KR2k0048_WYG_036-13b"/>
　侈葢自景公始<hi>困學紀聞</hi>人情變詐好行機術逮於漢世<lb/>
　儒雅盛興今古風俗頗革亦有文學　性緩尚儒仗<lb/>
　氣任俠<hi>俱文獻通考</hi>
　益都縣　士有退譲之習民無告訐之風闤闠以居<lb/>
　正而不譎杼軸其空貧而不怨其奉上也嚴惴惴以<lb/>
　禮自持非公正不入令署俗至厚也<hi>俱見邑志</hi>土厚水深<lb/>
　家給人足<hi>宋王曽對真宗語</hi>
　臨淄縣　臨淄甚富而實其民無不吹竿鼔瑟彈琴<lb/>
<pb n="KR2k0048_WYG_036-14a"/>
　擊筑鬬雞走狗陸博蹋鞠者<hi>見史記</hi>人勤稼穡家鮮葢<lb/>
　蔵<hi>邑志</hi>
　博興縣　地樸民淳男耕女織無竒技淫巧以蕩其<lb/>
　心無遊人異物以遷其志澤以詩書則為文物之邦<lb/>
　敦以禮教則成信義之俗大非夸詐之比<hi>邑志</hi>
　髙苑縣　土鹻民貧性剛好義尤重婚喪之禮　業<lb/>
　儒者十之三服耕者十之六鬻販者十之一君子則<lb/>
　樸茂少文小人則㝠頑無知<hi>俱見邑志</hi>
<pb n="KR2k0048_WYG_036-14b"/>
　樂安縣　瀕海瘠滷民務耕桑終嵗兢兢不給葢北<lb/>
　偏窮處然也士夫矜名節而多建白士樸亮民戅直<lb/>
　<hi>邑志</hi>
　夀光縣　平原沃澤桑麻翳野人皆力農逐末富者<lb/>
　少大約皆本業之民俗事蒐獵秋菽滌塲以後臂鷹<lb/>
　施置者常交錯於道其峱間盧令之遺風乎<hi>邑志</hi>
　昌樂縣　生計艱故無紛華托業薄故無逺大士習<lb/>
　愿樸民務農桑間亦逐什一之末　冠婚喪祭猶見<lb/>
<pb n="KR2k0048_WYG_036-15a"/>
　古風<hi>邑志</hi>
　臨朐縣　朐界巖邑渾樸未漓其縉紳恬退子衿誦<lb/>
　讀不事奔競農勤耕桑習織紝賦稅樂輸冠服遵制<lb/>
　婚娶近古喪祭宴會稍奢華<hi>邑志</hi>
　安邱縣　地界濰汶之間風俗樸魯其世家好禮文<lb/>
　富人商賈為利里井務本士矜功名女敦節烈喪禮<lb/>
　靡侈用音樂<hi>邑志</hi>
　諸城縣　敦淳樸習禮義崇儉約婚喪交相為助好<lb/>
<pb n="KR2k0048_WYG_036-15b"/>
　學尚儒勤生嗇施<hi>邑志</hi>至今東魯遺風在十萬人家盡<lb/>
　讀書<hi>宋蘇軾刺密州詩</hi>
　博山縣　民風樸愿士有學行瞻顔文姜之祠孝思<lb/>
　興起然而本業不足治末有餘至於鑿山煮石蹈水<lb/>
　火而弗息則以其土瘠也<hi>舊顔山志</hi>
　登州府<lb/>
　英雄豪傑之士甲于京東文物彬彬而豪悍之習自<lb/>
　若<hi>輿地記</hi>登萊髙密負海之北楚商兼凑民性復戾而<lb/>
<pb n="KR2k0048_WYG_036-16a"/>
　好訟鬬大抵東人皆樸實純直甚者失之滯固然専<lb/>
　經之士為多<hi>宋史</hi>人淳事簡地瘠民貧<hi>蘇軾登州謝表</hi>民多樸<lb/>
　野性皆獷直猶有古風凡有施為質多文少<hi>元志</hi>蘇軾<lb/>
　游宦之邦文章所薫染禮樂所漸摩士風之秀如親<lb/>
　登坡老之門<hi>圗經</hi>
　蓬萊縣　蓬萊介乎山海之間土踈水闊人性剛強<lb/>
　　蓬故齊之東鄙民淳而俗簡猶為近古<hi>邑志</hi>
　黄　縣　瀕海之民淳質易治<hi>見學宫記</hi>娶婦之家不舉<lb/>
<pb n="KR2k0048_WYG_036-16b"/>
　樂宴客衣服不綺靡男耕女織以逋賦為恥訟獄不<lb/>
　事無情之辭不世役奴婢<hi>邑志</hi>
　福山縣　民俗敦厚無異鄒魯<hi>福山廟學記</hi>宦無異于士<lb/>
　士無異于民民之為農者什九為吏者什一以急公<lb/>
　家完賦稅為先務以崇廉恥重敦睦為本圗<hi>邑志</hi>
　棲霞縣　人淳無冦盜地鹵少桑麻<hi>棲霞尹李恵詩</hi>田多砂<lb/>
　石耕穫完官不足糊口山阜草豐間事樵採濵海之<lb/>
　利七屬皆資惟棲不與地産木綿無論紳士及農家<lb/>
<pb n="KR2k0048_WYG_036-17a"/>
　男婦皆紡織以自衣被<hi>邑志</hi>
　招遠縣　四民有常業六禮有常儀嵗時有常節寧<lb/>
　樸母華寧儉無奢<hi>邑志</hi>
　萊陽縣　民之氣習醇雅為士者敬慎而好禮且勇<lb/>
　于為義<hi>見邑儒學記</hi>
　寧海州　寧俗尚節義化重閨閫貞女烈婦不勝旌<lb/>
　表　縉紳節儉崇禮譲為士者衣布食蔬不矜華耀<lb/>
　農務耕田間治蠶桑無田者傭作蔬圃勞過於農什<lb/>
<pb n="KR2k0048_WYG_036-17b"/>
　物器用亦樸質無竒<hi>邑志</hi>
　文登縣　士好經術俗尚禮義<hi>見廟學記</hi>近海早寒商賈<lb/>
　不通傳習聖人之書男耕讀女紡績人罕逐末俗尚<lb/>
　幽貞質掩其文有葛天氏之風<hi>俱見邑志</hi>
　海陽縣　民俗醇樸士習嫻雅嵗時伏臘斗酒相勞<lb/>
　彬彬乎質有其文<hi>舊大嵩衞學記</hi>
　榮成縣　近山者土瘠而鮮葢蔵近海者網利而無<lb/>
　常業惟誦讀之聲猶與機聲相間文之餘也<hi>舊成山衞志</hi>
<pb n="KR2k0048_WYG_036-18a"/>
　萊州府<lb/>
　東萊人尤樸魯故特少文義<hi>隋書</hi>人性剛強志氣緩慢<lb/>
　語聲上形容大此水土之風也<hi>寰宇記</hi>萊夷作牧貢篚<lb/>
　以時莫怠莫違<hi>揚雄箴</hi>京東東路西抵大梁南極淮泗<lb/>
　東北至於海有鹽鐵絲石之饒其俗重禮義勤織絍<lb/>
　<hi>宋史</hi>膠西東並海南放於九仙北屬之牢山其中多隠<lb/>
　君子<hi>宋蘇軾葢公堂記</hi>男通魚鹽之利女有紡績之業<hi>元志</hi>
　掖　縣　憑負山海民殖魚鹽以自利道里僻阻商<lb/>
<pb n="KR2k0048_WYG_036-18b"/>
　旅不通其俗質勝乎文<hi>見邑志</hi>
　平度州　封域尚富強人民多文采　太公封於齊<lb/>
　修道術尊賢能賞有功勸女紅極技巧<hi>俱見邑志</hi>
　濰　縣　民務農商有富庶之風士勤詩書多科貢<lb/>
　之選　人文接踵於賢科節義光昭乎簡冊巖廊事<lb/>
　業閭巷絃歌渢渢乎太公表海之遺<hi>俱見邑志</hi>
　昌邑縣　俗尚質樸敦本抑末鄰保相周恤吏民鮮<lb/>
　告訐士類崇行誼遵禮法無把持請託之習農家男<lb/>
<pb n="KR2k0048_WYG_036-19a"/>
　婦皆耕穫紡績但瀕海財乏無復業商者<hi>邑志</hi>
　膠　州　人民樸野躬勤耕織士重風流儒雅克敦<lb/>
　志節　生理闊疎民貧俗儉頗尚節氣<hi>俱見州志</hi>
　髙密縣　土地頗僻人多務本婚喪稱有無以為禮<lb/>
　　民習剛勁而任質直士修行檢而崇科目嵗時鄉<lb/>
　會猶有禮譲遺風<hi>俱見邑志</hi>
　即墨縣　樵蘓為業魚鹽為利澹泊自足不尚文飾<lb/>
　　士好經術人務耕織禮義之風有足稱者<hi>俱見史記</hi>
<pb n="KR2k0048_WYG_036-19b"/>
　武定府<lb/>
　太公以齊地負海舄鹵少五穀而人民寡乃勸以女<lb/>
　紅之業通魚鹽之利而人物輻輳　周道四達禮樂<lb/>
　交通數千餘年俗尚耕織士崇經術<hi>俱漢書</hi>多才能重<lb/>
　許可任辛苦<hi>唐杜牧語</hi>勁勇而沈静椎鈍而少文<hi>宋蘇軾語</hi>
　恵民縣　人性樸實而敦禮教士尚節義而勵徳行<lb/>
　民重亷恥而畏刑罰居城市者事商賈服畎畝者力<lb/>
　農桑<hi>舊州志</hi>東南之鄉地苦沮洳然其民勤力作而惡<lb/>
<pb n="KR2k0048_WYG_036-20a"/>
　遊惰故多富饒之家西北之鄉人多強悍每習刁健<lb/>
　而好鬬狠遂為逋逃之藪<hi>元張起巖文集</hi>
　青城縣　多才力重許可<hi>見三齊論</hi>民醇俗厚號為易治<lb/>
　<hi>見儒學記</hi>喪塟有序不泥形家<hi>邑志</hi>
　陽信縣　風俗樸儉男耕女織飢者弗食而憂田賦<lb/>
　之不完勞者弗息而憂丁徭之無措急公好義古道<lb/>
　存焉近亦稍事侈靡棄本逐末喪塟婚嫁為費不貲<lb/>
　閭里亦間多強暴<hi>邑志</hi>
<pb n="KR2k0048_WYG_036-20b"/>
　海豐縣　逼處海隅物産不繁無豔佚驕縦之資試<lb/>
　經術者篤忠勤務力作者敦本業冠婚喪祭一循禮<lb/>
　度葢古風尚有存焉<hi>邑志</hi>
　樂陵縣　多務農桑崇尚學業朋比夸詐見於習俗<lb/>
　其敝也或失之舒而緩侈而麗<hi>邑志</hi>
　商河縣　民務耕桑而好靡費士多聰敏而鮮篤學<lb/>
　婚姻喪塟互相周恤綽有古風<hi>邑志</hi>
　濵　州　自泰山屬之琅邪北被於海膏壤二千里<lb/>
<pb n="KR2k0048_WYG_036-21a"/>
　其民闊達多匿知其天性然也　俗好儒備於禮故<lb/>
　其民齪齪地少人衆儉嗇畏罪遠邪<hi>俱史記</hi>閭閻禮會<lb/>
　而百姓親睦<hi>漢書</hi>尚氣鷙戾<hi>元方輿記</hi>習尚敦厚民皆務本<lb/>
　<hi>明一綂志</hi>衣服多樸素飲食不尚珍異居室極草陋鹵土<lb/>
　渥塗聊蔽風雨然不浸不爍尚亦有利交遊亦減煩<lb/>
　儀<hi>見州志</hi>
　利津縣　僻在海濵土地鹻薄生理鮮少惟土物是<lb/>
　愛故其俗渾渾樸樸不見異物而遷男婦自耕織外<lb/>
<pb n="KR2k0048_WYG_036-21b"/>
　不事操竒盈以逐什一之利士大夫不以朱紫相誇<lb/>
　詡喜慶賀飲濁醪雅會薄暮言歸不作長夜歡葢有<lb/>
　太古之風焉<hi>邑志</hi>
　霑化縣　霑與鄒魯同風故其民敦龎愿樸尚行誼<lb/>
　力稼穡尊吏肅法而習於儉且僻處海陬不通商賈<lb/>
　曽不知坐列轉販操竒贏以乗時之急　士安於庠<lb/>
　農狎其野相助相望至老死不識官府其渾悶之俗<lb/>
　乎<hi>俱見邑志</hi>
<pb n="KR2k0048_WYG_036-22a"/>
　蒲臺縣　戸有鹽利人習漁農葢穆陵無棣之間一<lb/>
　小區會也<hi>見邑志序</hi>地苦沙鹽薄人勤紡織良<hi>王璣詩</hi>
　沂州府<lb/>
　家家顔閔人人由求讀先王之書文質彬彬乎過人<lb/>
　絃誦洋洋乎盈耳皆聖人之遺澤也<hi>圗經</hi>俗尚清虚人<lb/>
　無争鬬<hi>方輿勝覽</hi>民淳物阜桑土繁滋<hi>沂州沿革記</hi>在山水之<lb/>
　間地多陿阸風氣勁急青徐兩界其俗純駁不一<hi>原州</hi>
　<hi>志</hi>
<pb n="KR2k0048_WYG_036-22b"/>
　蘭山縣　地廣而民聚俗敦禮譲好名譽猶有古風<lb/>
　雖功名人物不逮漢晉時而風氣之厚人情之樸未<lb/>
　改也<hi>舊州志</hi>
　郯城縣　疆域廣博水土深厚民俗質樸勤於稼穡<lb/>
　有淳古之風　士習於庠子衿無佻達之風農耕於<lb/>
　野田間無游食之衆工安於肆不作淫巧商集於市<lb/>
　不鬻異物亦㡬於淳樸矣而輕悍刁訟尚鬼信巫者<lb/>
　亦強半焉<hi>邑志</hi>
<pb n="KR2k0048_WYG_036-23a"/>
　費　縣　山居谷汲田多荒棄向有長吏加意墾闢<lb/>
　化為沃土他邑民就食其中赴之如市　俗樸而勁<lb/>
　人物秀美科第頗少仕籍葢寥寥焉地善畜牧有氊<lb/>
　毳之利操山繭為檿絲以自食<hi>俱見邑志</hi>
　莒　州　莒之為地近於魯夙被周公孔子之化而<lb/>
　曽子子夏仕于其地又樹之以篤信誠慤之風迄今<lb/>
　士習民風猶為近古<hi>見州志</hi>其地襟海帶沭饒五穀薪<lb/>
　蔬士重禮節恥奔競民樸而愚不見紛華藻飾之習<lb/>
<pb n="KR2k0048_WYG_036-23b"/>
　素稱易治<hi>載州職題名記</hi>
　䝉隂縣　士瘠民貧附庸於魯有魯遺風民無商賈<lb/>
　専務本業　家重禮教戸重信義從魯也士好經術<lb/>
　俗賤僕傭從齊也　婚姻不論財祭塟必竭力　士<lb/>
　多質樸不諳浮夸民知急公鮮逋賦稅<hi>俱見邑志</hi>
　沂水縣　其俗樸而儉其民勇而直修之以仁則相<lb/>
　愛教之以禮則相譲驅之以義則力足以勝私惕之<lb/>
　以威誘之以詐則抑鬱隠忍而不校<hi>見縣署碑</hi>沂俗最為<lb/>
<pb n="KR2k0048_WYG_036-24a"/>
　質魯民多椎少文衣布食粟安環堵茅茨之間不知<lb/>
　世間有淫冶靡麗之事遊士不入其鄉豪強無所容<lb/>
　足<hi>邑志</hi>
　日照縣　瀕海之民尚樸素務耕讀工不作竒巧之<lb/>
　器商不蓄浮靡之貨　士子閉户讀書以徳行文章<lb/>
　相推重奔競事則羞稱之近亦急於謀生計争錐刀<lb/>
　女流饒剛正矢柏舟慷慨赴義不以為難葢亦風俗<lb/>
　之善云<hi>俱見邑志</hi>
<pb n="KR2k0048_WYG_036-24b"/>
　泰安府<lb/>
　鄒魯遺風英賢不絶<hi>梁髙祖美羊侃語</hi>鄒魯舊邦臨淄遺俗<lb/>
　俱沐二周之化咸稱一變之風<hi>唐駱賔王文</hi>風俗淳樸而<lb/>
　尚儉素<hi>明張従仁文廟記</hi>士尚詩書民執常業<hi>明李錦州志</hi>浸淫<lb/>
　於貿易之場競争於錐刀之末<lb/>
　泰安縣　人才鍾於嶽靈其地多談經抗疏之士<lb/>
　士大夫循循篤行古風者什之二三而庶民之家莫<lb/>
　不騖紛華美冠履以相矜詡<hi>舊州志</hi>
<pb n="KR2k0048_WYG_036-25a"/>
　肥城縣　土俗質直猶有聖人之教化地介齊魯之<lb/>
　間其俗互類<hi>邑志</hi>
　新泰縣　尚質樸勤稼穡崇節儉之風薄浮靡之習<lb/>
　嵗時社會貧富相資喪塟有序不泥風水<hi>邑志</hi>
　萊蕪縣　齊俗闊達或失之侈魯俗忠信或失之嗇<lb/>
　萊介齊魯之間其氣質所生習染所錮亦若在齊囿<lb/>
　齊在魯囿魯者<hi>邑志</hi>
　東平州　其土沃衍其民樂阜其君子好禮其小人<lb/>
<pb n="KR2k0048_WYG_036-25b"/>
　趨本其俗習於周公孔子之流風餘教可馴以詩書<lb/>
　故多士族宫室壯麗其俗浩大寛舒不為促狹亦不<lb/>
　至華侈而尚氣任俠不能匿情自飾短長易見也<hi>州志</hi>
　東阿縣　地近鄒魯士知自重　儉不中禮弛或踰<lb/>
　繩性澶漫少慮不工生殖虛浮鮮葢蔵　士樸而民<lb/>
　侈訟獄希簡不能為浮詞　上壌瘠薄山水峻急鮮<lb/>
　有千金之室其俗儉樸深沈崇尚文雅以風節相髙<lb/>
　恥為奔競冠服居室不慕鮮華而禮文有不足焉<lb/>
<pb n="KR2k0048_WYG_036-26a"/>
　守禮畏法租稅無逋<hi>邑志</hi>
　平陰縣　古盧縣地城郭甚狹厥壌南境墝埆北境<lb/>
　平衍膏腴居半焉民力耕耘禾蔬肥茂其士風質樸<lb/>
　厚重好興禮譲而山谷之民頗稱狙獷<hi>邑志</hi>
　曺州府<lb/>
　昔堯作遊成陽舜漁雷澤湯止于亳武王封弟叔振<lb/>
　鐸於曺故其民猶有先王遺風重厚多君子好稼穡<lb/>
　惡衣服以致蓄蔵<hi>前漢書</hi>
<pb n="KR2k0048_WYG_036-26b"/>
　荷澤縣　陶天下之中諸侯四通貨所交易　矜亷<lb/>
　隅恥干謁馴謹易治賦稅早完男子専務耕織不事<lb/>
　商賈女子治絲枲纂組無惰其醇樸大畧不異古風<lb/>
　　民間子弟間習騎射尚義勇<hi>俱見州志</hi>
　單　縣　地廣而闢閭井繁庶以耕桑為業不通商<lb/>
　賈風俗儉樸車服簡素賦稅易完<hi>見郡邑志</hi>
　城武縣　民俗坦夷厚重多君子無機械狙詐之習<lb/>
　婚娶不論財棺衾務従厚婦女不尚膏沐食尚儉約<lb/>
<pb n="KR2k0048_WYG_036-27a"/>
　無故不殺雞豚惟賔客餽遺稍近奢侈故民多虛耗<lb/>
　　士重名節輕勢利有敗行者衆非笑之<hi>俱見邑志</hi>
　鉅野縣　士頗讀書重廉恥不事外飾交情尚平淡<lb/>
　民務耕織不好遠遊急公奉法頗好馴良女子重節<lb/>
　義喪塟禮儀侈靡特甚<hi>邑志</hi>
　鄆城縣　地居魯衞之間二國之風各半民務稼穡<lb/>
　多讀書士風彬彬聚會則相歡守望則相助重儒雅<lb/>
　而輕勢利存廉恥而羞茍得衣冠之家相譲無争是<lb/>
<pb n="KR2k0048_WYG_036-27b"/>
　以人物間出土沃民淳魯西名邑<hi>俱見邑志</hi>
　曺　縣　曺風深醇和厚男耕女織風俗可觀　地<lb/>
　饒而沃生息蕃庶故多世族聲名文物號為華侈<hi>俱見</hi>
　<hi>邑志</hi>
　定陶縣　邑頗狹小而居民稠密土壌平羨實夷衍<lb/>
　蕃息之區近時稍務炫耀然婚喪有不能舉者親友<lb/>
　共助之二曺皆然此為淳風耳<hi>邑志</hi>
　濮　州　野王好氣任俠有濮上風<hi>漢書</hi>其敦篤誠慤<lb/>
<pb n="KR2k0048_WYG_036-28a"/>
　文質適中故前賢有衞多君子之言<hi>圗經</hi>膺髙陽之淳<lb/>
　化襲衞武之流風漸被禮義之俗共稱仁厚之鄉學<lb/>
　術日興民風日美　郡古顓頊之墟風土深厚其人<lb/>
　皆博大魁梧工藻翰經學多師傅里中諸雋間遇勝<lb/>
　日分曺賦詩極文墨之樂俗以門族相誇田園宫室<lb/>
　之奉甲於山左<hi>俱見郡邑志</hi>
　范　縣　士多闔門自守非公事未嘗登有司之堂<lb/>
　仕宦家不肯挾貴驕人細民兢兢畏法稅課及期雖<lb/>
<pb n="KR2k0048_WYG_036-28b"/>
　貧者悉貸錢以輸以故縣無逋負婚喪稱家有無宫<lb/>
　室衣服宴會量乎貧富若夫輕薄奸頑拂衆忤俗之<lb/>
　輩間亦未免焉<hi>邑志</hi>
　觀城縣　邑不滿千户俗慕儒雅締姻貴顯以是冒<lb/>
　殷富名今蕭然靡敝絃誦不輟響　士多雅秀文風<lb/>
　振起<hi>俱見邑志</hi>
　朝城縣　朝邑風俗尤可觀士習詩禮民務農桑鄰<lb/>
　保有相助之風鄉黨無偷薄之俗　禮際多從厚道<lb/>
<pb n="KR2k0048_WYG_036-29a"/>
　膠庠有體閭閻急公間有躍冶亦不能為風俗玷<hi>俱見</hi>
　<hi>邑志</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0048_WYG_036-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山東通志卷二十三<lb/>
</p>
<p>
</p>
  </div>
</body>
</text>
</TEI>
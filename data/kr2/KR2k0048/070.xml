<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之十八</head> <lb/>
    <p>
<pb n="KR2k0048_WYG_070-1a"/>
欽定四庫全書<lb/>
　山東通志卷三十五之十八<lb/>
　　藝文志十八<hi>考</hi>
　　歴山考　　　　　　　　　　<hi>宋</hi>羅　泌<lb/>
　按九域志濟南濮陽河中皆有歴山俱存祠廟而今<lb/>
　秦地池陽澧陽始寧河縣上虞呉錫亦皆有之子列<lb/>
　子云舜耕河陽書大傳云舜陶河濱按元和志乃河<lb/>
　東縣北四十里故陶城蘇氏演義云歴山有四一河<lb/>
<pb n="KR2k0048_WYG_070-1b"/>
　中二齊之歴陽縣三冀州四濮之雷澤雷澤不聞有<lb/>
　二耕漁必不相逺即此為是今曹濮間有舜豢龍井<lb/>
　定陶城皆其蹤也然歴山何止四哉信都之歴山樂<lb/>
　史亦以為舜耕在是援神契云舜生姚墟應劭謂與<lb/>
　雷澤相近寰宇記在雷澤縣東十三里歴山在縣西<lb/>
　北十六今濮之雷澤西北六十有小山孤立謂之歴<lb/>
　山山北有小阜屬池目之姚墟劭謐縁之皆記舜耕<lb/>
　之所有池又建徳東十里更有堯城山縣南三十有<lb/>
<pb n="KR2k0048_WYG_070-2a"/>
　堯城堯祠云堯巡所至梁武於此立太原府縣北二<lb/>
　十為舜城城有舜井有歴山上有堯舜二祠元和郡<lb/>
　志謂是兩帝南巡所至而周䖏記始寧界復有舜所<lb/>
　耕田一山多祚因為歴山而以具區為之雷澤以其<lb/>
　中有大小雷山也王介甫從之妄矣夫使帝果南巡<lb/>
　至是亦何預耕漁之日邪且以姚媯之名在在而是<lb/>
　金之西城故有姚方媯墟杜佑為舜生此而世本亦<lb/>
　謂媯墟舜所今在西城今長沙縣有溈水云舜有都<lb/>
<pb n="KR2k0048_WYG_070-2b"/>
　而上虞之損石號蒍公嶄㑹稽又有溈水三撫之泉<lb/>
　經之東入海圖經以為釐降之地祝阿故縣文有濼<lb/>
　水俗呼娥姜水原有娥英之廟水原山上有帝舜祠<lb/>
　下開大穴為之舜井兗之泗源又有陶墟亦有舜井<lb/>
　其西阜號溈亭山下之一漏澤方十五里指為帝之<lb/>
　所漁不知此自姚墟謝息所遷又水經注上虞亦曰<lb/>
　虞濵太康地記為避丹朱之所而雷澤亦非一周䖏<lb/>
　謂是太湖故寰宇引尚書擇言謂在震澤若陽城漢<lb/>
<pb n="KR2k0048_WYG_070-3a"/>
　獲澤縣墨子則言舜漁在此澤今在成陽城西北十<lb/>
　里寰宇記為烏虢切矣郡國志言邑西今有地名舜<lb/>
　田然今潭之益陽岳之沅江故梁之重華縣有虞帝<lb/>
　城記亦謂是所都而述異記去湘水岸三十有相思<lb/>
　宫望帝臺志為二妃之迹冷道臨武桂陽藍山等䖏<lb/>
　悉有堯舜之祠藍山更有舜水舜鄉縣西十五與永<lb/>
　明西十五皆有娥皇女英之廟江華太平鄉有舜女<lb/>
　寺即按歴城東南十里之廟山晏氏三齊記在縣東<lb/>
<pb n="KR2k0048_WYG_070-3b"/>
　南後人思舜而置廟也湘中記云地有舜之遺風人<lb/>
　民純朴故老猶彈五弦之琴為漁父辭莫不以為虞<lb/>
　帝之居豈盡信邪<lb/>
　　兗濟考　　　　　　　　　　<hi>宋</hi>羅　泌<lb/>
　予既證三江而兗濟截河之説今古未析夏書沇水<lb/>
　東流為濟入於河溢為滎又東出陶丘北此伯禹所<lb/>
　知也兗濟二郡正以是名濟源縣在河東濟南濟北<lb/>
　濟陽濟陰皆在河南自杜預謂濟繇滎陽東過魯而<lb/>
<pb n="KR2k0048_WYG_070-4a"/>
　至樂安入海沇出王屋入河始釐為二而杜佑李吉<lb/>
　甫樂安竇革鄭推軰遽援後志謂濟自莽末旱塞不<lb/>
　復截河南度而以水經依取禹貢為踈故唐高宗問<lb/>
　許敬宗禹浮濟漯達於河何今濟漯斷不相屬對曰<lb/>
　兗濟自温入河伏地南出為滎澤又伏而出曹濮之<lb/>
　間汶水從南入之故書又言浮汶達濟不言合漯漯<lb/>
　自東武陽至千乘入河也敬宗蓋亦本孔與河並驅<lb/>
　而絶河溢出之意不知其時無復滎水洎出滎口者<lb/>
<pb n="KR2k0048_WYG_070-4b"/>
　謂濟南諸名為出不審是一蔽也佑説河南之濟使<lb/>
　禹所命或以性同或一時衆流湊泛濟適溢從河南<lb/>
　以出而名又奚必浮流之説然禹必不以一時暫溢<lb/>
　之名疑後世夫水之所出亦自不同固有入而不合<lb/>
　行而復出者昔郭縁生於河上源遇書生問之何知<lb/>
　濟與河上源通生曰浴水淬劍正與河水上源不異<lb/>
　物之不同猶鈆錫也北濟既乆於河性與河别不能<lb/>
　合混滲漉入地伏行達陽而遂溢為滎爾今之歴下<lb/>
<pb n="KR2k0048_WYG_070-5a"/>
　等處發地悉是流水濟所過也東阿之井正濟所溢<lb/>
　故今阿膠止濁住吐下膈而踈痰以濟之性趨下清<lb/>
　而且重故治淤濁逆上之痾以今由水固不同情九<lb/>
　夏之辰冷熱之風亦各為隧豈謂必無水過水哉涇<lb/>
　湄分漕南零㑹地此理不少鄭樵謂山過山則分水<lb/>
　過水則合世無山過山水過水之理謂漢入於江其<lb/>
　文止此下有脫文兗入於河其文亦止於此而溢為<lb/>
　滎之上當更有道沇水數句説經不通不以為脫必<lb/>
<pb n="KR2k0048_WYG_070-5b"/>
　以為誤此書生之篤疾也林之竒以為漢入江濟入<lb/>
　河皆合而流大禹道水自此開以支引之故猶䝉上<lb/>
　之名亦以淺鄙測聖人者庭州灞水金鐵皆漏鄜延<lb/>
　之江日夜流脂弱水溺毛黑溪元髕悉唐制角畔怯<lb/>
　腐手蓋亦可謂之無哉<lb/>
　　海廟祀典考　　　　　　　　<hi>明</hi>任萬里<lb/>
　東萊郡城之西北十八里海神廟在焉規制宏闊不<lb/>
　知創於何時然祀典攸存其所從來逺矣蓋四海於<lb/>
<pb n="KR2k0048_WYG_070-6a"/>
　此乎滙同則固有神以主之其在東方者謂之渤海<lb/>
　通靈虹王百谷尤為最鉅焉考諸皇帝祭山川厥典<lb/>
　聿重舜東巡守望秩於山川已有祀海之禮矣其在<lb/>
　三代禹𤣥圭以告成功湯大告於山川神祗周制建<lb/>
　四望壇亦必於海焉祀之不然何曰三王之祭川也<lb/>
　皆先河而後海魯僖公卜郊不從乃免牲猶三望所<lb/>
　謂三望者海固在乎其中齊侯禮羣神海加以牲帛<lb/>
　但昔皆秩望未有往祭者迨始皇即位之三年東遊<lb/>
<pb n="KR2k0048_WYG_070-6b"/>
　海上漢武惑方士之言臨海以望蓬萊意者二君始<lb/>
　親祀焉若以海為百川之大令官以嚴時祀則宣帝<lb/>
　之詔也恢復之後即祭海神四瀆則光武之命也晉<lb/>
　成帝遣使以祈禱隋祭東海於㑹稽斯時未聞其有<lb/>
　廟唐武徳貞觀之制四海年别一祭牲用太牢祀官<lb/>
　以當界都督刺史充之憲宗元和中廟祀南海韓愈<lb/>
　為記又封東海為廣徳王獨無廟祀耶宋臣嘗曰本<lb/>
　朝㳂唐制萊州立祠即此推之則廟建於唐不亦為<lb/>
<pb n="KR2k0048_WYG_070-7a"/>
　可信哉自是而後皆因舊以増飭之爾俗傳宋太祖<lb/>
　微時至海上毎獲竒應及即位乾徳六年有司請祭<lb/>
　東海使萊州以辦品物開寶五年詔以縣令兼祀事<lb/>
　仍籍其廟宇祭器之數於受代日交之六年大修海<lb/>
　廟䂓制煥然一新仁宗康定二年又封海神為潤聖<lb/>
　廣徳王徽宗遣使祭東海於萊郡孝宗時太常少卿<lb/>
　林栗請照國初儀立春以祀之宋未嘗不以海廟為<lb/>
　重元入主華夏至元辛卯加封廣徳靈㑹王至順壬<lb/>
<pb n="KR2k0048_WYG_070-7b"/>
　申及至正四年大加増修而奉使致祭者或齎金幡<lb/>
　或齎銀盒毎為不絶我太祖高皇帝御極之初謂嶽<lb/>
　鎮海瀆俱受命於上帝幽微莫測固非封號之所能<lb/>
　加乃去王爵止稱東海之神蓋革元之濫以從其實<lb/>
　誠邁歴代而莫之京矣更遣使降香嵗以春秋致祭<lb/>
　廟始修於洪武乙卯再修於宣徳乙巳幷甲寅至成<lb/>
　化乙巳大加修拓如今制皆有司事也覩其廟貌可<lb/>
　以仰見聖代祀事之重且慎如此云<lb/>
<pb n="KR2k0048_WYG_070-8a"/>
　　濟瀆考　　　　　　　　　<hi>國朝</hi>田　雯<lb/>
　濟水發源王屋山禹貢曰底柱析城至於王屋又曰<lb/>
　導沇水東流為濟孔安國注曰泉源為沇流去為濟<lb/>
　是也括地志曰沇水出懷州王屋縣北王屋山頂崖<lb/>
　下石泉渟而不流其深不測逕縣北三里其源重發<lb/>
　泆於池東南流為汜水又東逕郄城北出於温縣一<lb/>
　水枝津南流注於溴水水經注曰濟水出東垣縣王<lb/>
　屋山初名沇水至温縣始名濟水又伏地東南流當<lb/>
<pb n="KR2k0048_WYG_070-8b"/>
　鞏縣之北而南入河與河並流過成臯泆出為滎水<lb/>
　又洑而西至曹濮散出於地汶水自南入之北逕齊<lb/>
　郡入海合而言之書稱導沇水東流為濟入於河泆<lb/>
　為滎出於陶邱又東北㑹汶入於海是也春秋説題<lb/>
　辭曰濟齊也齊度也員也風俗通曰濟齊其度量也<lb/>
　山海經曰㶌水出焉西北流注於泰澤郭璞注曰㶌<lb/>
　沇聲相近即沇水也俗謂之衍水亦聲相近也水有<lb/>
　二源東源出原城東西源出原城西晉文公伐原以<lb/>
<pb n="KR2k0048_WYG_070-9a"/>
　信而原降即其城也俗以濟水重源所發因謂之濟<lb/>
　源水經注曰濟水又東北逕華不注山單椒秀澤不<lb/>
　連陵以自高虎牙桀立孤峯特拔以刺天青崖翠發<lb/>
　望同㸃黛山下有華泉左傳成公二年齊頃公與晉<lb/>
　郤克戰於鞌齊師敗績三周華不注是也又曰沇水<lb/>
　東南流名祝龍泉泉勢沸涌狀如巨鼎又屈而北注<lb/>
　魚子溝水入焉又北與濏濏水合又曰濟水東北濼<lb/>
　水出焉濼水出歴縣故城水涌若輪北為大明湖西<lb/>
<pb n="KR2k0048_WYG_070-9b"/>
　即大明寺寺東北向兩靣側湖此水便成淨池也池<lb/>
　上有客亭左右楸桐負日俯仰目對魚鳥極水明木<lb/>
　瑟可謂濠梁之性物我無違矣闞駰志曰向城在軹<lb/>
　城南即周向國蘓公屬邑詩作都於向左傳桓取向<lb/>
　以與鄭竹書紀年曰鄭使韓辰歸晉陽及向更名高<lb/>
　平又軹關在縣西四十里北濟懷州刺史平鑒修築<lb/>
　以悍敵它如盧仝之玉川岑參之青蘿館李愿之盤<lb/>
　谷聶政之祠墓陳蹟可尋披圖斯著論曰昔人云濟<lb/>
<pb n="KR2k0048_WYG_070-10a"/>
　水潛流屢絶狀雖㣲細獨而尊也白虎通曰其徳著<lb/>
　大故稱瀆瀆之為言獨也不為餘水濁亂絶羣流而<lb/>
　獨入於海也此其所以尊歟然而截黄有力莫譏數<lb/>
　石之舟與河同靈爰崇班祀之典是以潛而復出合<lb/>
　而忽分水官能辨其源流神泉遂浸夫遐逺蓬蒿不<lb/>
　没河讓兼泉鸜鵒弗踰復連濼水於以播通四氣作<lb/>
　紀一方蓋神之徳與其職然也杜甫詩曰梁公執政<lb/>
　在末年濁河終不汚清濟亦極形其潔貞耳雖居瀆<lb/>
<pb n="KR2k0048_WYG_070-10b"/>
　之座末乎可比聖之伯夷矣<lb/>
　　原山考　　　　　　　　　<hi>國朝</hi>趙執信<lb/>
　鄉山之名於經者岱宗而下徂徠新甫龜䝉鳬繹尚<lb/>
　矣其次莫如書傳所稱之原山沂山而長白山小泰<lb/>
　山皆其後出者也歴稽圖經長白為北輔號副嶽而<lb/>
　小泰山為東鎮自隋唐以來移沂山之名而祀之禮<lb/>
　秩畧如岱宗矣原山遂泯没不著志家或僅存其名<lb/>
　而山中人莫能指目張伊陽為鎮圖於城西之禹山<lb/>
<pb n="KR2k0048_WYG_070-11a"/>
　直題曰原山及尋其文竟不復有所依據論定孫文<lb/>
　定公記中則云大於長白之山皆無專名蓋不謂然<lb/>
　以余考之禹山實即原山伊陽先生自然臆合殆神<lb/>
　啟之也按水經注淄汶二水並出泰山萊蕪縣原山<lb/>
　與傳同淮南子云淄水出飴山魏收志云嬴縣有馬<lb/>
　耳山汶水出焉今萊蕪縣本漢嬴縣地是飴與馬耳<lb/>
　皆原山之異名也齊乘云淄水出益都縣岳陽山東<lb/>
　麓古萊蕪地岳陽即原山也徳清胡先生□注禹貢<lb/>
<pb n="KR2k0048_WYG_070-11b"/>
　云原山在今萊蕪縣東北七十里東接益都西接章<lb/>
　邱北接淄川縣界高聳出羣山之上亦名馬耳山胡<lb/>
　之學貫穿百家非常該核有如斯言使老死山中者<lb/>
　有愧色矣然則原飴馬耳岳陽實一山也今徧求鄉<lb/>
　中諸山畧無原飴馬耳影響罹鎮城東三十餘里有<lb/>
　岳陽焉迆邐於淄水其蔓延者小入淄川而絶不關<lb/>
　章邱去萊蕪且百五十里悉不如胡所説况汶源安<lb/>
　在其不得指以為原山明甚惟禹山高出羣山旁薄<lb/>
<pb n="KR2k0048_WYG_070-12a"/>
　三縣一與胡説合而其南有嶺㣲不能自名嶺下之<lb/>
　水東流為淄西流為汶樵牧皆習知之其嶺東北抵<lb/>
　岳陽六十里而遙數有斷續北屬禹山二十里而近<lb/>
　岡巒如一也凖之傳注察其合離蓋自淄汶所出聯<lb/>
　綿東北皆為原山而禹山為其極顛洵足以為之主<lb/>
　而受衆號者矣若今之岳陽特以支阜而擅顯名久<lb/>
　假而不知所歸耳謂之禹山者以其上有大禹廟莫<lb/>
　詳所始烏知非隨刋之㑹道淄所經野人相與報明<lb/>
<pb n="KR2k0048_WYG_070-12b"/>
　徳者蕞爾之區朴陋相承不曉傳記但知竒大聖人<lb/>
　以為重久遂失其故稱圖志諸家顧安能身歴僻逺<lb/>
　窮搜而縷析之以黙契於千百載之上耶余故定為<lb/>
　原山為兹鄉之望嗟乎往者如可作也鄉先生其謂<lb/>
　我何<lb/>
　<lb/>
　<lb/>
　山東通志卷三十五之十八<lb/>
</p>
<p>
</p>
  </div>
</body>
</text>
</TEI>
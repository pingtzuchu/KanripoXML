<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之七</head> <lb/>
    <p>
<pb n="KR2k0048_WYG_059-1a"/>
欽定四庫全書<lb/>
　山東通志卷三十五之七<lb/>
　　藝文志七<hi>贊</hi>
　　管仲晏嬰傳贊<hi>史記</hi>　　　　　<hi>漢</hi>司馬遷<lb/>
　太史公曰吾讀管氏牧民山髙乗馬輕重九府及晏<lb/>
　子春秋詳哉其言之也既見其著書欲觀其行事故<lb/>
　次其傳至其書世多有之是以不論論其軼事管仲<lb/>
　世所謂賢臣然孔子小之豈以為周道衰微桓公既<lb/>
<pb n="KR2k0048_WYG_059-1b"/>
　賢而不勉之至王乃稱霸哉語曰將順其美匡救其<lb/>
　惡故上下能相親也豈管仲之謂乎方晏子伏莊公<lb/>
　尸哭之成禮然後去豈所謂見義不為無勇者邪至<lb/>
　其諫説犯君之顔此所謂進思盡忠退思補過者哉<lb/>
　假令晏子而在余雖為之執鞭所忻慕焉<lb/>
　　孟子傳贊<hi>史記</hi>　　　　　　　<hi>漢</hi>司馬遷<lb/>
　太史公曰余讀孟子書至梁恵王問何以利吾國未<lb/>
　嘗不廢書而歎也曰嗟乎利誠亂之始也夫子罕言<lb/>
<pb n="KR2k0048_WYG_059-2a"/>
　利者當防其原也故曰放於利而行多怨自天子至<lb/>
　於庶人好利之弊何以異哉<lb/>
　　田單傳贊<hi>史記</hi>　　　　　　　<hi>漢</hi>司馬遷<lb/>
　太史公曰兵以正合以竒勝善之者出竒無窮竒正<lb/>
　還相生如環之無端夫始如處女適人開户後如脱<lb/>
　兎適不及距其田單之謂邪<lb/>
　　劉敬叔孫通傳贊<hi>史記</hi>　　　　<hi>漢</hi>司馬遷<lb/>
　太史公曰語曰千金之裘非一狐之腋也臺榭之榱<lb/>
<pb n="KR2k0048_WYG_059-2b"/>
　非一木之枝也三代之際非一士之智也信哉髙祖<lb/>
　起微細定海内謀計用兵可謂盡之矣然而劉敬脱<lb/>
　輓輅一説建萬世之安智豈可専邪叔孫通希世度<lb/>
　務制禮進退與時變化卒為漢家儒宗大直若詘道<lb/>
　固委蛇蓋謂是乎<lb/>
　　公孫𢎞傳贊<hi>史記</hi>　　　　　　<hi>漢</hi>司馬遷<lb/>
　太史公曰公孫𢎞行義雖修然亦遇時漢興八十餘<lb/>
　年矣上方鄉文學招俊乂以廣儒墨𢎞為舉首主父<lb/>
<pb n="KR2k0048_WYG_059-3a"/>
　偃當路諸公皆譽之及名敗身誅士爭言其惡悲夫<lb/>
　太皇太后詔大司徒大司空蓋聞治國之道富民為<lb/>
　始富民之要在於節儉孝經曰安上治民莫善於禮<lb/>
　禮與奢也寧儉昔者管仲相齊桓霸諸侯有九合一<lb/>
　匡之功而仲尼謂之不知禮以其奢泰侈擬於君故<lb/>
　也夏禹卑宫室惡衣服後聖不循由此言之始之盛<lb/>
　也徳優矣莫髙於儉儉化俗民則尊卑之序得而骨<lb/>
　肉之恩親爭訟之原息斯乃家給人足刑措之本也<lb/>
<pb n="KR2k0048_WYG_059-3b"/>
　歟可不務哉夫三公者百寮之率萬民之表也未有<lb/>
　樹直表而得曲影者也孔子不云乎子率以正孰敢<lb/>
　不正舉善而教不能則勸維漢興以來股肱宰臣身<lb/>
　行儉約輕財重義較然著明未有若效丞相平津侯<lb/>
　公孫𢎞者也位在丞相而為布被脱粟之飯不過一<lb/>
　肉故人所善賓客皆分奉禄以給之無有所餘誠内<lb/>
　自克約而外從制汲黯詰之乃聞於朝此可謂減於<lb/>
　制度而可施行者也徳優則行否則止與内侈泰而<lb/>
<pb n="KR2k0048_WYG_059-4a"/>
　外為詭服以釣虛譽者殊科以病乞骸骨孝武皇帝<lb/>
　即制曰賞有功褒有徳善善惡惡君宜知之其省思<lb/>
　慮存精神輔以醫藥賜告治病牛酒羅帛居數月有<lb/>
　瘳視事至元狩二年竟以善終至相位夫知臣莫若<lb/>
　君此其效也𢎞子度嗣爵後為山陽太守坐法失侯<lb/>
　夫表徳章義所以率俗厲化聖王之制不易之道也<lb/>
　其賜引後子孫之次當為後者爵闗内侯食邑三百<lb/>
　户徴詣公車上名尚書朕親臨拜焉<lb/>
<pb n="KR2k0048_WYG_059-4b"/>
　　董仲舒傳贊<hi>前漢書</hi>　　　　　<hi>漢</hi>班　固<lb/>
　贊曰劉向稱董仲舒有王佐之才雖伊吕亡以加管<lb/>
　晏之屬伯者之佐殆不及也至向子歆以為伊吕乃<lb/>
　聖人之偶王者不得則不興故顔淵死孔子曰噫天<lb/>
　喪予惟此一人為能當之自宰我子貢子游子夏不<lb/>
　與焉仲舒遭漢承秦滅學之後六經離析下帷發憤<lb/>
　潛心大業令後學者有所統一為羣儒首然考其師<lb/>
　友淵源所漸猶未及乎游夏而曰管晏弗及伊吕不<lb/>
<pb n="KR2k0048_WYG_059-5a"/>
　加過矣至向曽孫龔篤論君子也以歆之言為然<lb/>
　　韋賢傳贊<hi>前漢書</hi>　　　　　　<hi>漢</hi>班　固<lb/>
　司徒掾班彪曰漢承亡秦絶學之後祖宗之制因時<lb/>
　施宜自元成後學者蕃滋貢禹毁宗廟匡衡改郊兆<lb/>
　何武定三公後皆數復故紛紛不定何者禮文缺微<lb/>
　古今異制各為一家未易可偏定也考觀諸儒之議<lb/>
　劉歆博而篤矣<lb/>
　　蕭望之傳贊<hi>前漢書</hi>　　　　　<hi>漢</hi>班　固<lb/>
<pb n="KR2k0048_WYG_059-5b"/>
　贊曰蕭望之厯位將相籍師傅之恩可謂親眤亡間<lb/>
　及至謀泄隙開讒邪搆之卒為便嬖宦豎所圖哀哉<lb/>
　不然望之堂堂折而不撓身為儒宗輔佐之能近古<lb/>
　社稷臣也<lb/>
　　鄭康成傳賛<hi>後漢書</hi>　　　　　<hi>宋</hi>范蔚宗<lb/>
　論曰自秦焚六經聖文埃滅漢興諸儒頗修藝文及<lb/>
　東京學者亦各名家而守文之徒滯固所稟異端紛<lb/>
　紜互相詭激遂令經有數家家有數説章句多者或<lb/>
<pb n="KR2k0048_WYG_059-6a"/>
　乃百餘萬言學徒勞而少功後生疑而莫正康成括<lb/>
　囊大典網羅衆家刪裁繁蕪刋改漏失自是學者略<lb/>
　知所歸王父豫章君每考先儒經訓而長於康成常<lb/>
　以為仲尼之門不能過也及傳授生徒竝顓以鄭氏<lb/>
　家法云<lb/>
　　東平王東海王傳贊<hi>後漢書</hi>　　<hi>宋</hi>范蔚宗<lb/>
　論曰孔子稱貧而無諂富而無驕未若貧而樂富而<lb/>
　好禮者也若東平憲王可謂好禮者也若其辭至戚<lb/>
<pb n="KR2k0048_WYG_059-6b"/>
　去母后豈欲茍立名行而忘親遺義哉盖位疑則隙<lb/>
　生累近則喪大斯蓋明哲之所為歎息嗚呼逺隙以<lb/>
　全忠釋累以成孝夫豈憲王之志哉東海恭王遜而<lb/>
　知廢為吳太伯不亦可乎<lb/>
　　孔融傳贊<hi>後漢書</hi>　　　　　　<hi>宋</hi>范蔚宗<lb/>
　論曰昔諫大夫鄭昌有言山有猛獸者黎藿為之不<lb/>
　採是以孔父正色不容弑虐之謀平仲立朝有紓盜<lb/>
　齊之望若夫文舉之髙志直情其足以動義概而忤<lb/>
<pb n="KR2k0048_WYG_059-7a"/>
　雄心故使移鼎之迹事隔於人存代終之規啟機於<lb/>
　身後也夫嚴氣正性覆折而已豈有員园委曲可以<lb/>
　丐其生哉懍懍焉皜皜焉其與琨玉秋霜比質可也<lb/>
　　諸葛亮傳贊<hi>後漢書</hi>　　　　　<hi>晉</hi>陳　夀<lb/>
　評曰諸葛亮之為相國也撫百姓示儀軌約官職從<lb/>
　權制開誠心布公道盡忠益時者雖仇必賞罹法怠<lb/>
　慢者雖親必罰服罪輸情者雖重必釋游詞巧飾者<lb/>
　雖輕必戮善無微而不賞惡無纎而不貶庶事精錬<lb/>
<pb n="KR2k0048_WYG_059-7b"/>
　物理其本循名責實虛偽不齒終於邦域之内咸畏<lb/>
　而愛之刑政雖峻而無怨者以其用心平而勸戒明<lb/>
　也可謂識治之良才管蕭之亞匹矣然連年動衆未<lb/>
　能成功蓋應變將略非其所長歟<lb/>
　　羊祜傳贊<hi>晉書</hi>　　　　　　　　唐史臣<lb/>
　史臣曰泰始之際神祇呈貺羊公起平吳之䇿其見<lb/>
　天地之心焉昔齊有黔夫燕人祭北門之鬼趙有李<lb/>
　牧秦王罷東并之勢桑枝不競𤓰潤空慙垂大信於<lb/>
<pb n="KR2k0048_WYG_059-8a"/>
　南服傾吳人於漢渚江衢如砥襁袂同歸而在乎成<lb/>
　功弗居幅巾窮巷落落焉其有風颷者也<lb/>
　　王導傳贊<hi>晉書</hi>　　　　　　　　唐史臣<lb/>
　史臣曰原夫典午發蹤本於陵寡金行撫運無徳在<lb/>
　時九土未宅其心四夷已承其弊既而中原蕩覆江<lb/>
　左嗣興兆著元石之圖乖少康之祀夏時無思晉之<lb/>
　士異文叔之興劉輔佐中宗艱哉甚矣茂𢎞䇿名枝<lb/>
　屏叶情交好負其才智恃彼江湖思建克復之功用<lb/>
<pb n="KR2k0048_WYG_059-8b"/>
　成翌宣之道於是王敦内侮憑天邑而狼顧蘇峻連<lb/>
　兵指宸居而隼擊實賴元宰固懐匪石之心潛運忠<lb/>
　謨竟剪吞沙之㓂丹誠貫日主垂餌以終全貞志陵<lb/>
　霜國綴旒而不滅觀其開設學校存乎沸鼎之中爰<lb/>
　立章程在乎櫛風之際雖則世道多故而規模𢎞逺<lb/>
　提挈三世終始一心稱為仲父蓋其宜矣<lb/>
　　王羲之傳贊<hi>晉書</hi>　　　　　唐太宗御製<lb/>
　制曰書契之興肇乎中古繩文鳥跡不足可觀末代<lb/>
<pb n="KR2k0048_WYG_059-9a"/>
　去朴歸華舒牋㸃翰爭相誇尚競其工拙伯英臨池<lb/>
　之妙無復餘蹤師宜懸帳之竒罕有遺跡逮乎鍾王<lb/>
　以降略可言焉鍾雖擅美一時亦為逈絶論其盡善<lb/>
　或有所疑王於布纎濃分疎密霞舒雲卷無所間然<lb/>
　但其體則古而不今字則長而逾制語其大量以此<lb/>
　為瑕獻之雖有父風殊非新巧觀其字勢踈瘦如隆<lb/>
　冬之枯樹覽其筆蹤拘束若嚴家之餓𨽻其枯樹也<lb/>
　雖槎枿而無屈伸其餓𨽻也則羈羸而不放縱兼斯<lb/>
<pb n="KR2k0048_WYG_059-9b"/>
　二者故翰墨之病歟子雲近出擅名江表然僅得成<lb/>
　書無丈夫之氣行行若縈春蚓字字如綰秋蛇臥王<lb/>
　䝉於紙中坐徐偃於筆下雖秃千兔之翰聚無一毫<lb/>
　之筋窮萬榖之皮斂無半分之骨以兹播美非其濫<lb/>
　名邪此數子者皆譽過其實所以詳察古今研精篆<lb/>
　素盡善盡美其惟王逸少乎觀其㸃曵之工裁成之<lb/>
　妙烟霏露結狀若㫁而還連鳯翥龍蟠勢如斜而反<lb/>
　正翫之不覺為倦覽之莫識其端心慕手追此人而<lb/>
<pb n="KR2k0048_WYG_059-10a"/>
　已其餘區區之類何足論哉<lb/>
　　徐陵傳贊<hi>陳書</hi>　　　　　　　<hi>唐</hi>姚思廉<lb/>
　史臣曰徐孝穆挺五行之秀稟天地之靈聰明特逹<lb/>
　籠罩今古及締搆興王遭逢泰運位隆朝宰獻替謀<lb/>
　猷蓋亮直存矣孝克砥身厲行養親逾禮亦參閔之<lb/>
　志歟<lb/>
　　馬周傳贊<hi>唐史</hi>　　　　　　　<hi>宋</hi>歐陽修<lb/>
　贊曰周之遇太宗顧不異哉由一介草茅言天下事<lb/>
<pb n="KR2k0048_WYG_059-10b"/>
　若素宦於朝明習憲章者非王佐才疇以及兹其自<lb/>
　視與築巖釣渭亦何以異迹夫帝鋭於立事而周所<lb/>
　建皆切一時以明佐聖故君宰間不膠漆而固恨相<lb/>
　得晚宜矣然周才不逮傅説吕望使後世未有述焉<lb/>
　惜乎<lb/>
　　崔羣傳贊<hi>唐史</hi>　　　　　　　<hi>宋</hi>歐陽修<lb/>
　贊曰聖人不畏多難畏無難何哉多難之世人人長<lb/>
　慮而深謀日惕於中猶以為未也曰吾覆亡不暇又<lb/>
<pb n="KR2k0048_WYG_059-11a"/>
　何以安故能舉天下付之興畏之也禍難已平上恬<lb/>
　下嬉施施自如曰賢難得雖無賢尚可治也佞可去<lb/>
　雖存佞不遽亂也視漏弗填忽傾弗支偃然自慰曰<lb/>
　我曷以喪故能舉天下付之亡不畏也常人所畏聖<lb/>
　人易之所不畏聖人難之觀孝明皇帝本中主遭變<lb/>
　可與謀始持成不可與共終崔羣以為相李林甫則<lb/>
　治亂已分其言信哉是扁鵲所以誚桓侯也<lb/>
　　孔道輔等傳贊<hi>宋史與鞠詠劉隨曹修古郭勸段少連同贊</hi>
<pb n="KR2k0048_WYG_059-11b"/>
　　　　　　　　　　　　　　　<hi>元</hi>脱　脱<lb/>
　論曰古人有言山有猛獸藜霍為之不採當天聖明<lb/>
　道間天子富於春秋母后稱制而内外肅然紀綱具<lb/>
　舉朝政無大闕失奸人不得以自肆者由言路得人<lb/>
　故也是時孔道輔鞠詠劉隨曹修古迭為諫官御史<lb/>
　郭勸段少連繼之皆侃侃正色遇事輙言雖被斥逐<lb/>
　不更其守及帝既親政道輔勸少連復任言責郭后<lb/>
　之廢引議慷慨犯人主責大臣其氣益壯遺風餘烈<lb/>
<pb n="KR2k0048_WYG_059-12a"/>
　天下至今稱之詩所謂邦之司直其庶㡬歟<lb/>
　　范仲淹純仁傳贊<hi>宋史</hi>　　　　<hi>元</hi>脱　脱<lb/>
　論曰仲淹初在制中遺宰相書極論天下事他日為<lb/>
　政盡行其言諸葛孔明草廬始見昭烈數語生平事<lb/>
　業備見於是豪傑自知之審類如是乎攷其當朝雖<lb/>
　不能久然先憂後樂之志海内固已信其有𢎞毅之<lb/>
　噐足任斯責使究其所欲為豈讓古人哉純仁位過<lb/>
　其父而㡬有父風元祐建議攻熙豐太急純仁捄蔡<lb/>
<pb n="KR2k0048_WYG_059-12b"/>
　確一事所謂謀國甚逺當世若從其言元祐黨錮之<lb/>
　禍不至若是烈也仲淹謂諸子純仁得其忠純禮得<lb/>
　其静純粹得其略知子莫若父哉<lb/>
　　張暐張行簡傳贊<hi>金史</hi>　　　　<hi>元</hi>脱　脱<lb/>
　贊曰張暐行簡世為禮官世習禮學其為禮也行於<lb/>
　家庭講於朝廷施用於隣國無不中度古者官有世<lb/>
　掌學有専門金諸儒臣惟張氏父子庶幾無愧於古<lb/>
　乎<lb/>
<pb n="KR2k0048_WYG_059-13a"/>
　　尼父贊　　　　　　　　　　<hi>漢</hi>張　超<lb/>
　巖巖孔聖異世稱傑量合乾坤明參日月徳被八荒<lb/>
　名充遐外終於獲麟遺歌魯衛<lb/>
　　顓頊贊　　　　　　　　　　<hi>魏</hi>曹　植<lb/>
　昌意之子祖有軒轅始誅九黎水徳統天以國為號<lb/>
　風化神宣威暢八極靡不祗䖍<lb/>
　　帝堯贊　　　　　　　　　　<hi>魏</hi>曹　植<lb/>
　大徳統位父則髙辛克平共工萬國同塵調適隂陽<lb/>
<pb n="KR2k0048_WYG_059-13b"/>
　其恵如春巍巍成功配天則神<lb/>
　　帝舜贊　　　　　　　　　　<hi>魏</hi>曹　植<lb/>
　顓頊之族重瞳神聖克協頑瞽應唐涖政除凶舉俊<lb/>
　以齊七政膺厯受禪顯天之命<lb/>
　　正考父贊　　　　　　　　　<hi>魏</hi>王　粲<lb/>
　恂恂正父應徳孔盛身為國卿族則公姓年在耆耋<lb/>
　三葉聞政誰能不迨申兹約敬饘粥予口傴僂受命<lb/>
　名書金鼎祚及後聖<lb/>
<pb n="KR2k0048_WYG_059-14a"/>
　　孔子贊　　　　　　　　　　<hi>晉</hi>陸　機<lb/>
　孔子睿聖配天𢎞道風扇元流思探神寳明發懐周<lb/>
　興言謨老靈魄有行言觀蒼昊青歌先成丹書有造<lb/>
　　尼父贊　　　　　　　　　　<hi>晉</hi>孫　楚<lb/>
　皇矣尼父聖哲之傑徳比天地明齊日月周室凌遲<lb/>
　大道蕪穢禮樂崩阻姦雄罔世乃養門徒廣延俊乂<lb/>
　垂訓列國頌聲魯衛威振夾谷義壓陳蔡徳之休明<lb/>
　幽而彌泰超美三代風馳雲邁<lb/>
<pb n="KR2k0048_WYG_059-14b"/>
　　孔子贊　　　　　　　　　　<hi>晉</hi>湛方生<lb/>
　文王既殁微言將墜邈哉孔子龍見九二闡化繫象<lb/>
　素王洙泗發揮中葉道映周季<lb/>
　　顔子贊　　　　　　　　　　<hi>晉</hi>夏侯湛<lb/>
　知彰知微體深研幾明象介石量同聖師探賾罔滯<lb/>
　在言靡遺仰諸惟髙瞻之攸希<lb/>
　　閔子贊　　　　　　　　　　<hi>晉</hi>夏侯湛<lb/>
　聖既擬天賢亦希聖蒸蒸子騫立體忠正于禄辭多<lb/>
<pb n="KR2k0048_WYG_059-15a"/>
　事親盡敬勉心景迹擢辭流詠<lb/>
　　左丘明贊　　　　　　　　　<hi>晉</hi>夏侯湛<lb/>
　世亂讒勝君子道憂丘明達聖致志春秋微言逃難<lb/>
　旁行不流庶㡬斯文希志訓猷<lb/>
　　管仲贊　　　　　　　　　　<hi>晉</hi>夏侯湛<lb/>
　堂堂管生志存興仁仁道在己唯患無身包辱逺害<lb/>
　思濟彛倫心寄鮑子動成生民<lb/>
　　鮑叔贊　　　　　　　　　　<hi>晉</hi>夏侯湛<lb/>
<pb n="KR2k0048_WYG_059-15b"/>
　鮑子愔愔式昭徳音交繆敬叔二人同心厥芳猶蘭<lb/>
　其堅如金遙遙景迹君子攸欽<lb/>
　　魯仲連贊　　　　　　　　　<hi>晉</hi>夏侯湛<lb/>
　峩峩先生有邈其節成仁憂亂抗道自潔隨事抑揚<lb/>
　與時開闔在幽能泰處悶惟悦<lb/>
　　魯敬姜贊　　　　　　　　　<hi>晉</hi>左　芬<lb/>
　邈矣敬姜含徳之英於行則髙於理斯明垂訓子宗<lb/>
　厲發竒聲宣尼三歎萬代遺馨<lb/>
<pb n="KR2k0048_WYG_059-16a"/>
　　接輿妻贊　　　　　　　　　<hi>晉</hi>左　芬<lb/>
　接輿髙潔懐道行謠妻亦氷清同味元昭遺俗榮津<lb/>
　志逺神遼<lb/>
　　孟母贊　　　　　　　　　　<hi>晉</hi>左　芬<lb/>
　鄒母善導三徙成教鄰止庠序爼豆是效㫁機激子<lb/>
　廣以墳奥聰達知禮敷述聖道<lb/>
　　齊把梁妻贊　　　　　　　　<hi>晉</hi>左　芬<lb/>
　遭運不改逢時險屯夫卒莒塲郊弔不賓哀崩髙城<lb/>
<pb n="KR2k0048_WYG_059-16b"/>
　訴情穹旻遂赴淄川託軀清津<lb/>
　　齊義繼母贊　　　　　　　　<hi>晉</hi>左　芬<lb/>
　聖教元化禮貴信誠至哉繼母行合典經不遺宿諾<lb/>
　義割私情表徳來矞垂則後生<lb/>
　　班婕妤贊　　　　　　　　　<hi>晉</hi>左　芬<lb/>
　恂恂班女恭讓謙虛辭輦進賢辯祝理誣形圖丹青<lb/>
　名侔樊虞<lb/>
　　任太常贊　　　　　　　　　<hi>晉</hi>孫　綽<lb/>
<pb n="KR2k0048_WYG_059-17a"/>
　海岱協靈育此多士峩峩君侯東國之紀金徳發耀<lb/>
　英風邵起文齊游夏行儔魯史有邈其聲令聞不已<lb/>
　人亦有言徳崇譽髙束帛既延旌節仍招儀型朝堂<lb/>
　流風丹霄將振華衮氷渙皇朝上帝靡盬曽不遐齡<lb/>
　衛霍頽鎮哲人其傾邦國殄瘁縉紳喪情仰企髙範<lb/>
　永播休聲<lb/>
　　夷齊贊　　　　　　　　　　<hi>晉</hi>陶　潛<lb/>
　二子讓國相隨海隅天人革命絶景窮居採薇髙歌<lb/>
<pb n="KR2k0048_WYG_059-17b"/>
　慨想唐虞貞風凌俗爰感懦夫<lb/>
　　周公戒伯禽　　　　　　<hi>南北朝</hi>庾　信<lb/>
　伯禽居魯鳴玉來朝周公政治為國風謠北山有梓<lb/>
　南山有喬禮容雖備俯仰無驕<lb/>
　　師尚父授丹書　　　　　　　　庾　信<lb/>
　尚父一遇周王是親赤雀既下丹書已陳自論秉鉞<lb/>
　長别垂綸獨有磻石留名渭濱<lb/>
　　夫子見程生<hi>有傾蓋亭</hi>　　　　　庾　信<lb/>
<pb n="KR2k0048_WYG_059-18a"/>
　程生夫子一遇相知薄言傾蓋桑隂遂移清揚共美<lb/>
　賢聖同羇陳詩難别贈絹傷離<lb/>
　　榮啟期三樂<hi>在古成邑</hi>　　　　　庾　信<lb/>
　榮期三樂惟人與年夫子相遇即以為賢性靈造化<lb/>
　風雲自然雅琴雖古獨有鳴弦<lb/>
　　延陵季子遇徐君<hi>有掛劍臺</hi>　　　庾　信<lb/>
　徐君有禮季子惟賢經過一遇如舊識然人非别後<lb/>
　心許生前長松雖合寳劍猶懸<lb/>
<pb n="KR2k0048_WYG_059-18b"/>
　　張良遇黄石公<hi>黄石在榖城縣</hi>　　庾　信<lb/>
　張良取履跽授無辭兵書一卷長者三期昔稱韓相<lb/>
　今為帝師榖城黄石還歸舊祠<lb/>
　　朱雲折檻<hi>雲魯人</hi>　　　　　　　庾　信<lb/>
　上書直諫有忤明君先求斬馬遂請龜文身摧欄檻<lb/>
　義烈風雲應從御史翻賴將軍<lb/>
　　王祥叩氷魚躍<hi>祥臨沂人</hi>　　　　庾　信<lb/>
　王祥之母祥鱗是求氷連釣浦凍塞寒流精誠有感<lb/>
<pb n="KR2k0048_WYG_059-19a"/>
　無假沉鈎二老同膳雙魚共浮<lb/>
　　曽子贊　　　　　　　　　　<hi>唐</hi>蘇　頲<lb/>
　百行之極三才以教聖人叙經曽氏知孝全謂手足<lb/>
　動稱容貌事親事君是則是效<lb/>
　　管敬仲贊　　　　　　　　　<hi>唐</hi>蘇　頲<lb/>
　小白圖霸尊周服楚聿求仁智扶我此舉叔牙知人<lb/>
　拔管於魯一言而合爰制師旅布命諸侯威行九土<lb/>
　周王南面列國來朝朝服濟河心無動搖復讐匡世<lb/>
<pb n="KR2k0048_WYG_059-19b"/>
　成乎一朝邢歸衛存楚貢包茅懸軍北討山戎遁逃<lb/>
　三歸備職不足累徳七子仕楚後人霑臆<lb/>
　　管㓜安贊　　　　　　　　　<hi>唐</hi>蘇　頲<lb/>
　我蠶我衣我耕我食推心而動神佐正直溟波不沉<lb/>
　仗此之力島夷卉服移我淳徳衡門棲遲臺佐讓職<lb/>
　時非吾世語不如黙<lb/>
　　二疏贊　　　　　　　　　　<hi>唐</hi>權徳輿<lb/>
　静専動植惟乾之徳酌用不窮君子中庸矯矯二疏<lb/>
<pb n="KR2k0048_WYG_059-20a"/>
　知微知終功成不居父子清風天子賜金羣公出祖<lb/>
　都門之美焯映千古優游衡門棲息化源日飲醇酎<lb/>
　心閑道尊人或言利利令智昏清行素風可貽子孫<lb/>
　萬物營營吉凶相生環中之樞泊然遺行中林寂寥<lb/>
　幽蘭自榮雖有矰繳不羈冥冥知止不殆古先炯戒<lb/>
　賢哉大夫終始無悔<lb/>
　　劉渝公政㑹贊　　　　　　　<hi>唐</hi>吕　温<lb/>
　河出崑崙來潤中夏連山合㳫横擁其𣲖巨霛勃然<lb/>
<pb n="KR2k0048_WYG_059-20b"/>
　手擘太華決流東注功竝造化粤我聖唐將舉晉陽<lb/>
　帝命是將徃拯溺於四方亦既載斾亦既秉鉞强兇<lb/>
　當路拒不得發渝公慷慨感義激節用竒制變大事<lb/>
　立決雷奮電越天衢八逹則莫我敢遏如巨霛破山<lb/>
　河勢始豁赫矣渝公與神齊烈跡如仙掌炯炯不滅<lb/>
　<hi>强兇謂王威髙君雅</hi>
　　李英公勣贊　　　　　　　　<hi>唐</hi>吕　温<lb/>
　横流莫極大亂無象英公傑出應運為將與楚楚霸<lb/>
<pb n="KR2k0048_WYG_059-21a"/>
　與漢漢王天時人事隨我所向長蛇縱蠧東據河洛<lb/>
　婪婪封豕來濟同惡號吼連聲如雷如霆萬里震驚<lb/>
　時維英公諒我大宗斬豕以越取蛇於穴乃定九鼎<lb/>
　乃開明堂奄有大邦金甲同光告成於王皇業用昌<lb/>
　帝命英公北伐獫狁雷鼔殷殷旄頭㡬殞掃雲黒山<lb/>
　布庚陽春五原草緑不見南牧島夷來庭天子親征<lb/>
　其鋒惟英莫拒莫抗是震是蕩破東海浪天下既和<lb/>
　解鞍投戈衮服委蛇華髪皤皤終始三朝無玷可磨<lb/>
<pb n="KR2k0048_WYG_059-21b"/>
　　二疏圖贊　　　　　　　　　<hi>宋</hi>蘇　軾<lb/>
　惟天為健而不干時沈潛剛克以燮和之於赫漢髙<lb/>
　以智力王凜然君臣師友道喪孝宣中興以法馭人<lb/>
　殺盡韓楊蓋三良臣先生憐之振袂脱屣使知區區<lb/>
　不足驕士此意莫陳千載於今我觀畫圖涕下沾襟<lb/>
　　孔北海贊<hi>併序</hi>　　　　　　　<hi>宋</hi>蘇　軾<lb/>
　文舉以英偉冠世之資師表海内意所予奪天下從<lb/>
　之此人中龍也而曹操隂賊險狠特鬼蜮之雄者耳<lb/>
<pb n="KR2k0048_WYG_059-22a"/>
　其勢決不兩立非公誅曹則曹害公此理之常而前<lb/>
　史乃謂公負其髙氣志在靖難而才疎意廣訖無成<lb/>
　功此蓋當時奴婢小人論公之語公之無成天也使<lb/>
　天未欲亡漢公誅曹若殺狐兔何足道哉世之稱人<lb/>
　豪者才氣各有髙卑然皆以臨難不懼談笑就死為<lb/>
　雄操以病亡子孫滿前而咿嚶涕泣留連妾婦分香<lb/>
　賣履區處衣物平生奸偽死見真性世以成敗論人<lb/>
　物故操得在英雄之列而公見謂才疎意廣豈不悲<lb/>
<pb n="KR2k0048_WYG_059-22b"/>
　哉操平生畏劉備而備以公知天下有己為喜天若<lb/>
　祚漢公使備備誅曹無難也予讀公所作楊四公贊<lb/>
　歎曰方操害公復有魯國一男子慨然爭之公庶㡬<lb/>
　不死乃作孔北海贊曰晉有羯奴盜賊之靡欺孤如<lb/>
　操又何所恥我書春秋與齊豹齒文舉在天雖亡不<lb/>
　死我宗若人尚友千祀視公如龍視操如鬼<lb/>
　　王元之贊<hi>并序</hi>　　　　　　　<hi>宋</hi>蘓　軾<lb/>
　傳曰不有君子其能國乎予嘗三復斯言未嘗不流<lb/>
<pb n="KR2k0048_WYG_059-23a"/>
　涕太息也如漢汲黯蕭望之李固吳張昭唐魏鄭公<lb/>
　狄仁傑皆以身狥義招之不來麾之不去正色而立<lb/>
　于朝則豺狼狐狸自相吞噬故能消禍於未形救危<lb/>
　於將亡使皆如公孫丞相張禹胡廣雖累千百緩急<lb/>
　豈可望乎故翰林王公元之以雄文直道獨立當世<lb/>
　足以追配此六君子者方是時朝廷清明無大姦慝<lb/>
　然公猶不容於中耿然如秋霜夏日不可狎玩至于<lb/>
　三黜而死儻不幸而處于衆邪之間安危之際則公<lb/>
<pb n="KR2k0048_WYG_059-23b"/>
　之所為必將驚世絶俗使斗筲穿窬之流心破膽裂<lb/>
　豈特如此而已乎始予過蘇州虎丘寺見公之畫像<lb/>
　想其遺風餘烈願為執鞭而不可得其後為徐州而<lb/>
　公之曽孫份為兗州以公墓碑示予乃追為之贊以<lb/>
　附其家傳云<lb/>
　維昔聖賢患莫罕知公遇太宗允也其時帝欲用公<lb/>
　公不少貶三黜窮山一死靡憾咸平以來獨為名臣<lb/>
　一時之屈萬世之信紛紛鄙夫可拜公像何以占之<lb/>
<pb n="KR2k0048_WYG_059-24a"/>
　有泚其顙公能泚之不能已之茫茫九原愛莫起之<lb/>
　　管寧贊　　　　　　　　　　<hi>宋</hi>蘇　轍<lb/>
　序曰余自龍川以歸居潁已十有三年杜門幽居無<lb/>
　以自適稍稍取舊書閲之將求古人而與之友蓋於<lb/>
　三國得一焉曰管㓜安蓋㓜安少而遭亂渡海居遼<lb/>
　東三十七年而歸結於田廬不應朝命年八十有四<lb/>
　而没功業不加於人而余獨何取焉取其明於知時<lb/>
　而審於處已云爾蓋東漢之衰士大夫以風節相尚其<lb/>
<pb n="KR2k0048_WYG_059-24b"/>
　立志行義賢於西漢然時方大亂其出而應世鮮有<lb/>
　能自全者潁川荀文若以智策輔曹公方其擒吕布<lb/>
　斃袁紹皆談笑而辦其才與張子房比然至九錫之<lb/>
　議卒不能免其身彭城張子布忠亮剛簡事孫氏兄<lb/>
　弟成江東之業然以直不見容力爭公孫淵事君臣<lb/>
　之義㡬絶平原華子魚以徳量重於曹氏父子致位<lb/>
　三公然曹公之殺伏后子魚將命至破壁出后而害<lb/>
　之汝南許文休以人物臧否聞於世晚入蜀依劉璋<lb/>
<pb n="KR2k0048_WYG_059-25a"/>
　先主將克成都文休逾城出降雖卒以為司徒而蜀<lb/>
　人鄙之此四人者皆一時賢人也然直己者終害於<lb/>
　身而枉己者終喪其徳處亂而能全非㓜安而誰與<lb/>
　哉舊史言㓜安雖老不病著白㡌布襦袴布裠宅後<lb/>
　數十步有流水夏暑時策杖臨水盥手足行園囿嵗<lb/>
　時祀其先人絮㡌布單衣薦饋跪拜成禮余欲使畫<lb/>
　工以意髣髴畫之昔李公麟喜畫有顧陸遺思今公<lb/>
　麟死久矣恨莫能成吾意者姑為之贊曰㓜安之賢<lb/>
<pb n="KR2k0048_WYG_059-25b"/>
　無以過人余獨何以為賢賢其明於知時審於處己<lb/>
　以能自全㓜安之老歸自海東一畆之宫閉不求通<lb/>
　白㡌布裠舞雩而風四時蒸嘗饋典必躬八十有四<lb/>
　蟬蜕而終少非魏人何以命之天之逸民<lb/>
　　夫子贊　　　　　　　　　　<hi>宋</hi>米　芾<lb/>
　孔子孔子大哉孔子孔子以前既無孔子孔子以後<lb/>
　更無孔子孔子孔子大哉孔子<lb/>
　　聖檜贊　　　　　　　　　　<hi>宋</hi>米　芾<lb/>
<pb n="KR2k0048_WYG_059-26a"/>
　煒東皇養白日御元氣昭道一動化機此檜植矯龍<lb/>
　怪挺雄質二千年敵金石紀治亂如一夕百代下䕃<lb/>
　圭璧<lb/>
　　臧僖伯贊　　　　　　　　　<hi>明</hi>方孝孺<lb/>
　戡禍彌亂世貴乎兵兵之所加治其既形心術之微<lb/>
　禍亂所自孰能治之諫臣之事在昔魯隠矢魚於棠<lb/>
　其事雖微其志已荒有臣僖伯憂其漸懈昌言正色<lb/>
　以訓以戒天稔其禍聞善不為鍾巫之難實兆於斯<lb/>
<pb n="KR2k0048_WYG_059-26b"/>
　聖之求諫匪曰觀美羣情既宣萬事畢理自以為智<lb/>
　厭棄人言篡弑將行至死不聞諫之不用鮮不忘國<lb/>
　我思若人中古遺直<lb/>
　　孟獻子贊　　　　　　　　　<hi>明</hi>方孝孺<lb/>
　世無材智不過於削非有仁人何以為國魯號多士<lb/>
　粲乎有文穆穆獻子其徳可尊用侈國貧言利愈密<lb/>
　宣成之間苛政横出夫子是悼勢莫止之昌言在人<lb/>
　後世紀之乗馬之微雞豚不畜富有天下恒患不足<lb/>
<pb n="KR2k0048_WYG_059-27a"/>
　古稱盜臣或以為才我懐夫子莫知我哀<lb/>
　　子臧贊　　　　　　　　　　<hi>明</hi>方孝孺<lb/>
　恒人於利錙銖必競亦獨何心力讓千乘仁義可樂<lb/>
　名節可尊肯取瓦礫棄遺璵璠簒弑紛紛孰非臣子<lb/>
　先生醜之恐其汚已髙不忘世潔不亂倫大鎮社稷<lb/>
　為曹宗臣秦楚有王雄霸中國戰不足稱千載汙辱<lb/>
　去後取此疇能與偕以利易生彼何人哉<lb/>
　　子家羈贊　　　　　　　　　<hi>明</hi>方孝孺<lb/>
<pb n="KR2k0048_WYG_059-27b"/>
　魯有盜臣擅國自恣昭公寡謀躁以失位遜齊居晉<lb/>
　淹恤八年惟子家子奉以周旋自有可為謀猷甚逺<lb/>
　拒而不從卒以喪返使用其言動合事機豈其終身<lb/>
　棄國不歸久而彌恭困而無怨義不近名忠不避難<lb/>
　考徳千載難乎其全夫子之節允也可傳晉文五臣<lb/>
　世嘉其績彼也以才夫子以徳<lb/>
　　諸葛武侯贊　　　　　　　　<hi>明</hi>方孝孺<lb/>
　漢治任法難乎大臣惟忠武公千載一人綜覈萬變<lb/>
<pb n="KR2k0048_WYG_059-28a"/>
　以義而動虎躍龍驤天下震恐極其智能亂不足平<lb/>
　天實厄之大勲無成成敗紛然處之甚暇論其所存<lb/>
　伊吕流亞古學不傳士氣益卑公心不忘百世之師<lb/>
　　張詠贊　　　　　　　　　　<hi>明</hi>方孝孺<lb/>
　為政匪難患才之卑才優於事乃克有為惟忠定公<lb/>
　萬夫之傑屢剖郡符有聲烈烈威恵所被梁益其尤<lb/>
　坐鎮西南分天子憂時其寛嚴陽舒隂慘談笑指麾<lb/>
　奸强破膽豈惟善政可配古人卓行危言為世名臣<lb/>
<pb n="KR2k0048_WYG_059-28b"/>
　將相無功名隨身逝誰能使民廟祀百世乗鳯騎尾<lb/>
　公神在天嗟彼憸邪敢執公鞭<lb/>
　　七忠贊　　　　　　　　　　<hi>明</hi>周應治<lb/>
　鐡鉉　維物堅剛孰有逾鐡公以系姓豈天植耶見<lb/>
　事風生讞獄電決見器髙廟才節昭揭薇垣餉師水<lb/>
　陸不忒城守東藩既破復飭懸板幾中淮陽逐北中<lb/>
　原寒心北平失色詎知天授大内自焚豈不戴天心<lb/>
　戀舊君顧盻難得妻子奚論雖膏鼎鑊忠稱帝閽舊<lb/>
<pb n="KR2k0048_WYG_059-29a"/>
　國有憾故園無家女亦貞義有識共嗟雄才揮霍勁<lb/>
　節孔嘉磨光日星撑持岱華<lb/>
　陳迪　有殁而光有生而缺蘭爇芳存玉碎晶裂猗<lb/>
　與少保骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>不羣起家辟召通籍詞林恵流海岱威<lb/>
　著南溟文昌八座眷亦殊焉受知國士為殷頑民一<lb/>
　醮靡改九死不臣身同子磔名共日赫氣壮山河血<lb/>
　化萇碧兩水明鏡雙橋落虹有祠峩然騰肅髙風媿<lb/>
　彼奸䛕靦顔二天畹陵猶生玉潔蘭荃<lb/>
<pb n="KR2k0048_WYG_059-29b"/>
　胡子昭　靖難入繼自其家事事非瞻烏何謂就義<lb/>
　原本皇祖精忠竪幟三十年間雷厲颷淬公性耿介<lb/>
　希古同流獻賦蜀都較史天球麾招莫動淮南寢謀<lb/>
　豈有他腸各為分憂大物既改有力負舟株連繩引<lb/>
　死又何求上酬國恩下謝從遊蜀有専祠各有遺休<lb/>
　丹心皓月萬古清秋<lb/>
　丁志芳泉不歸山雨不上天氷霜隨化金石謝堅<lb/>
　丈夫正氣獨徃無前栗烈堅剛有折靡遷公起甲科<lb/>
<pb n="KR2k0048_WYG_059-30a"/>
　委質革朝風髙烏府聲著吳橋同時黄練共效賈眺<lb/>
　刻核太至烽燧是挑北平日張境土日蹙一木莫支<lb/>
　嚮師而哭豈不能去䑕竄是恧豈不能臣鴟張其腹<lb/>
　潛遣妻子獨以身留我頭可截我節自遒節俠恵文<lb/>
　氣結蜃樓仁必有後天不謬悠勇足報主智能全嗣<lb/>
　埓彼鴟夷託後齊使龎復為丁忠且䝉謚赫赫御史<lb/>
　智勇具備<lb/>
　髙巍　惟辯襄節推孝移忠遼州既孝艾母何豐録<lb/>
<pb n="KR2k0048_WYG_059-30b"/>
　用先朝建白摩空分王諸王眺䇿賈衷書請罷兵射<lb/>
　燕遺風從戎南潰羇旅于東墨守濟南與鐡同功寧<lb/>
　不如烏胡集于枯臣哉鄰哉艱難是扶豈如弁髦敝<lb/>
　因改圖詬彼管魏自甘溝塗氷心一賦慷慨丈夫髙<lb/>
　山可仰青簡不汚<lb/>
　鄭華　有蜮景隆殊寵専征金川失守賣主逢迎彼<lb/>
　狡童俊鎮江専城一矢未遺首𥪡降旌行人散地判<lb/>
　官下陳東平未蒞癯然經生驅車就難天為震驚力<lb/>
<pb n="KR2k0048_WYG_059-31a"/>
　疾戰死力擭瓊瑛螳怒胡益犬吠見貞彼李童子人<lb/>
　面强行孤忠論定仁廟有評誰曰傷勇振古之英<lb/>
　王省　秩不必崇禄豈在膴恤緯憂深懐沙心苦秉<lb/>
　鐸雖微風教是主禄焉避難罷士儔伍齊黄之死難<lb/>
　端目紐其他族類皆繇掣肘非公生亂何嫌何咎升<lb/>
　斗君粟抱闗君守明倫大呼觸柱碎首烈峻文山清<lb/>
　徹濟瀏祗成個是遑恤死所汨羅首陽同此遐舉<lb/>
　　孟母祠贊　　　　　　　　<hi>明</hi>鄧原忠<lb/>
<pb n="KR2k0048_WYG_059-31b"/>
　古有胎教實謹厥初生焉而長學可緩歟學也者師<lb/>
　古訓是式日就月將允有令徳懿惟孟母克教厥子<lb/>
　始而三遷慎厥攸止賢哉子輿孔孫是師師訓惟謹<lb/>
　母言敢違母也惟賢㫁機以喻中途輟學曰猶此故<lb/>
　㫁機難緒輟學曷成緝之熙之底於光明人誰無母<lb/>
　克教者稀間或有焉孰喻以機父而教子且有未全<lb/>
　矧為母者教何能専有母若孟厥子乃賢有子若孟<lb/>
　母徳著焉知言養氣亦克允蹈教明性學治闡王道<lb/>
<pb n="KR2k0048_WYG_059-32a"/>
　人心斯正楊墨斯闢三聖是承允矣宏績著書七篇<lb/>
　垂訓逺而不有賢母曷克若兹峩峩嶧山鍾靈發祥<lb/>
　曰古邾國苖裔其昌㫁機有碑曝書有臺肯搆肯堂<lb/>
　期爾後來我矢厥詞銘于堅石世為母者是傚是則<lb/>
　　聖賢贊<hi>有碑在厯城縣學</hi>　　　<hi>明</hi>陳鳯梧<lb/>
　伏羲贊　於惟神聖繼天立極仰觀俯察卦爻斯畫<lb/>
　始造書契以代結繩開物成務萬古文明<lb/>
　神農贊　聖皇繼作與天合徳始嘗百草以濟夭札<lb/>
<pb n="KR2k0048_WYG_059-32b"/>
　農有耒耜市有交易澤被生民功垂無極<lb/>
　黄帝贊　帝徳通變神化宜民垂裳而治上乾下坤<lb/>
　井野分州迎日推筴百庶惟熙萬世作則<lb/>
　帝堯贊　欽明揖遜徳協萬邦巍乎成功煥乎文章<lb/>
　天地之文日月之光允執厥中道冠百王<lb/>
　帝舜贊　重華協帝授受於唐惟精惟一濬哲文明<lb/>
　兩階干羽九韶鳯凰恭已南面萬世綱常<lb/>
　禹王贊　文命四敷三聖一心有典有則克儉克勤<lb/>
<pb n="KR2k0048_WYG_059-33a"/>
　成功不伐善言則拜九州攸同萬世永賴<lb/>
　湯王贊　勇知天錫聖敬日躋建中於民萬邦惟懐<lb/>
　顧諟明命肇修人紀垂裕後昆道統斯啟<lb/>
　文王贊　文徳之純於穆不已肅肅雝雝緝熙敬止<lb/>
　後天八卦昭如日星大哉易繫式開太平<lb/>
　武王贊　丕顯文謨丕承武烈偃武修文天下大悦<lb/>
　丹書之受洪範之咨百王遺緒一代丕基<lb/>
　周公贊　天生元聖道隆徳備制禮作樂經天緯地<lb/>
<pb n="KR2k0048_WYG_059-33b"/>
　上承文武下啟孔顔功在萬世位㕘兩間<lb/>
　孔子贊　道冠古今徳配天地刪述六經垂憲萬世<lb/>
　統承羲皇源啟洙泗報徳報功百王崇祀<lb/>
　顔子贊　天稟純粹一元之春精金美玉和風慶雲<lb/>
　博文約禮超入聖門百王治法萬世歸仁<lb/>
　曽子贊　守約而博學恕以忠聖門之傳獨得其宗<lb/>
　一貫之㫖三省之功格致誠正萬世所崇<lb/>
　子思贊精一之傳誠明之學聖門嫡𣲖斯道有托<lb/>
<pb n="KR2k0048_WYG_059-34a"/>
　發育洋洋鳶飛魚躍慎獨之訓示我先覺<lb/>
　孟子贊　哲人既萎亞聖斯作距詖闢邪正論諤諤<lb/>
　堯舜之性仁義之學烈日秋霜泰山喬嶽<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0048_WYG_059-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山東通志卷三十五之七<lb/>
</p>
<p>
</p>
  </div>
</body>
</text>
</TEI>
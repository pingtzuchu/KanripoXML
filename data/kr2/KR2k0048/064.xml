<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之十二</head> <lb/>
    <p>
<pb n="KR2k0048_WYG_064-1a"/>
欽定四庫全書<lb/>
　山東通志卷三十五之十二<lb/>
　　藝文志十二<hi>議</hi>
　　共皇立廟議　　　　　　　　<hi>漢</hi>師　丹<lb/>
　前師丹議制曰聖王制禮取法於天地故尊卑之分<lb/>
　明則人倫之序正人倫之序正則乾坤得其位而隂<lb/>
　陽順其節人主與萬民俱䝉祐福尊卑者所以正天<lb/>
　地之位不可亂也今定陶共皇太后共皇后以定陶<lb/>
<pb n="KR2k0048_WYG_064-1b"/>
　共為號者母從子妻從夫之義也欲立官制吏昭於<lb/>
　太皇非所以明尊卑無二上之義也后定陶共皇謚<lb/>
　議已前定議不得復改祖父為士子為天子祭以天<lb/>
　子其尸服以士服子無爵父之義尊父母也為人後<lb/>
　者為子之故為所後斬衰三年而降其父母朞月尊<lb/>
　本祖而重正統也孝成皇帝聖恩深逺故為共皇立<lb/>
　後奉承祭祀今共皇長為一國太祖萬世不毁恩義<lb/>
　已備陛下既繼體先帝特重大宗承宗廟天地社稷<lb/>
<pb n="KR2k0048_WYG_064-2a"/>
　之祀義不復奉定陶共皇入其廟今欲立廟於京師<lb/>
　而使臣下祭之是無主也親盡尚毁不正之祀非所<lb/>
　以尊厚共皇也<lb/>
　　明堂議　　　　　　　　　　<hi>唐</hi>顔師古<lb/>
　明堂之制爰自古昔求之簡牘全文莫覩肇起黄帝<lb/>
　降及有虞彌歴夏殷迄於周代各立名號别創規模<lb/>
　衆説舛駮互執所見巨儒碩學莫有詳通斐然成章<lb/>
　不知裁斷究其指要實布政之宫徒以戰國縱横典<lb/>
<pb n="KR2k0048_WYG_064-2b"/>
　籍廢棄暴秦酷烈經禮湮亡今之所存傳記雜説用<lb/>
　為準的實亦無昧然周書之叙明堂紀其四面則有<lb/>
　應門雉門據此一塗固是王者之常居耳其青陽總<lb/>
　章𤣥堂太廟及左个右个與四時之次相用則路寢<lb/>
　之義足為明證文王居明堂篇帶以弓韣禮于髙禖<lb/>
　九門磔攘以禦疾疫置梁隂道以利農夫令國有酒<lb/>
　以合三族凡一事等皆合月令之文觀其所為皆在<lb/>
　路寢者也戴禮昔周公朝諸侯於明堂之位天子負<lb/>
<pb n="KR2k0048_WYG_064-3a"/>
　斧扆南嚮而立明堂者明諸侯之尊卑也周官又云周<lb/>
　人明堂度九尺之筵東西九筵堂一筵據其制度即<lb/>
　大寢也亦曰黄帝曰合宫有虞氏曰總章殷曰陽館<lb/>
　周曰明堂斯皆路寢之徴知非别處大戴所説初有<lb/>
　近郊之言復稱文王之廟進退無據自為矛盾原夫<lb/>
　負扆受朝常居出入既在臯庫之内亦何云於郊野<lb/>
　哉孝經傳云在國之陽又無里數漢武有懷創造詢<lb/>
　於搢紳言論紛然終無定據乃立於汶水之上而宗<lb/>
<pb n="KR2k0048_WYG_064-3b"/>
　祀焉明其不拘逺近亦無方面孝成之代表行城南<lb/>
　雖有其文厥功靡立平帝元始四年大議營創孔牢<lb/>
　等乃以為明堂辟雍太學其實一也而有三名金裒<lb/>
　等又稱經傳無文不能分别同異中興之後蔡邕作<lb/>
　論復云明堂太廟一物二名鄭元則在國之陽三里<lb/>
　之外七里之内景已之地潁客釋例亦云明堂太廟<lb/>
　比有八名其體一也茍立同異竟為巧説並出乎胷<lb/>
　懷曾無師祖審夫功成作樂治定制禮草創從宜質<lb/>
<pb n="KR2k0048_WYG_064-4a"/>
　文遞變旌旗冠冕今古不同律度權衡前後不一隨<lb/>
　時之義斷可知矣假如周公舊章猶當擇其可否宣<lb/>
　尼彛則尚或補漏况鄭氏臆説淳于謏聞匪異守株<lb/>
　何殊膠柱愚謂不出墉雉邇接宫闥實允事宜諒無<lb/>
　所惑但當上尊天㫖祇奉徳音作皇代之明堂永貽<lb/>
　範於來葉區區碎議皆略而不論<lb/>
　　魯議　　　　　　　　　　　<hi>唐</hi>髙　郢<lb/>
　周公居攝七年致政而歿成王康王追思其徳命魯<lb/>
<pb n="KR2k0048_WYG_064-4b"/>
　侯代祀之以天子禮樂魯君得乗大輅建大常外祭<lb/>
　郊社内祭嘗禘虞夏商周之服器與官兼而用之以<lb/>
　廣魯於天下郢竊謂自天子以至於庶人尊卑貴賤<lb/>
　待禮而别豐者不可殺殺者不可豐成康過賜非禮<lb/>
　也魯君受賜亦非禮也何則郢聞有位而後有典禮<lb/>
　仲尼不臣門人非君也季札不嗣呉爵非長也周公<lb/>
　不王而以禮樂王者是以非禮誣周公也設誣周公<lb/>
　以非禮謂昊天上帝亦可誣乎奈何使魯人郊昔孔<lb/>
<pb n="KR2k0048_WYG_064-5a"/>
　子憤歎於衰周而欲求禮於魯及覩其僭乃言曰魯<lb/>
　之郊禘非禮也周公其衰矣魯用天子禮樂者本以<lb/>
　郊上帝既非聲名文物之不當用可知矣又恐來者<lb/>
　以把宋用王禮為比因言把之郊也禹也宋之郊也<lb/>
　契也是天子之事守也把宋二王後得守先祖禮樂<lb/>
　魯何守而用之邪猶懼其未明又言曰天子祭天地<lb/>
　諸侯祭社稷祝嘏莫敢易其常法是謂大嘏此乃申<lb/>
　言名位不同禮亦異數之定分也夫子之言昭昭如<lb/>
<pb n="KR2k0048_WYG_064-5b"/>
　揭日月而學者或以為事更聖人未聞可否難措辭<lb/>
　於魯議者於謙黙之道則可矣於發揮之義恐未盡<lb/>
　也詩曰爾之教矣人胥傚矣魯侯用王禮其臣亦用<lb/>
　侯之禮故季氏舞八佾旅泰山設太廟歌雍徹嗟乎<lb/>
　禮之不早辨也如此古者父為天子諸侯子為士祭<lb/>
　禮從子不得從其父晉應武王之穆得用備物享武<lb/>
　王乎若享非禮之褒是周公不得為聖也如其不享<lb/>
　是成康祇以王者禮樂餒周公於魯矣安在其廣乎<lb/>
<pb n="KR2k0048_WYG_064-6a"/>
　且周公之績孰與伊尹佐商成康之明孰與太戊崇<lb/>
　異伊尹不過號為保衡至於沃丁太戊亦不加以王<lb/>
　禮或謂周公叔父也於伊尹而為親故尊而異之夫<lb/>
　太伯太王之元子三以天下讓於王季王季得之以<lb/>
　傳祚於文武故孔子曰泰伯其可謂至徳也已矣及<lb/>
　武王克紂追王太王王季文王而不追王泰伯豈武<lb/>
　王忌泰伯之徳而不親乎蓋以等威之情名分之别<lb/>
　為萬代之準不為一人私也夫人情無常以禮為常<lb/>
<pb n="KR2k0048_WYG_064-6b"/>
　以理從情動則有悖且如王者祖有功而宗有徳祖<lb/>
　宗之廟代代不毁大凡繼體之君皆欲祖宗其父至<lb/>
　於功徳未著不敢妄加廟稱者情非不欲限禮而已<lb/>
　矣故禮之行於宗廟父子不得隨其私而况成康又<lb/>
　得以天地之公器大典獨私於周公乎周公有大勲<lb/>
　於周土田附庸以益之則可秬鬯圭瓚以賜之則可<lb/>
　若天子禮樂成康所恃以為尊也胡可以假人成康<lb/>
　雖欲尊於周公伯禽其忍受之以出僭其君入陷其<lb/>
<pb n="KR2k0048_WYG_064-7a"/>
　父乎若周公躬制禮樂墳土未乾而子孫不克負荷<lb/>
　亂王者之度孔子稱其衰不亦宜乎<lb/>
　　孫奭謚議　　　　　　　　　<hi>宋</hi>宋　祁<lb/>
　僕射清明莊重體柔而用健煬和吸精儲為英華在<lb/>
　布衣韋帶有深沈不器之韻紱玦彈冠賓於王門是<lb/>
　時宋興四十餘歲天子尚文嚮學開太平之原薪槱<lb/>
　髦士充布臺閣而未有卓然以儒名家僕射由經生<lb/>
　博貫前載乃以詩之多識書之知逺易之暢而隱春<lb/>
<pb n="KR2k0048_WYG_064-7b"/>
　秋之婉而㣲禮之肅雍樂之易良參勤講授為薦紳<lb/>
　倡始執據聖道洮汰羣疑斗杓所建遂成寒暑珩璜<lb/>
　所觸自然宫徴歴官上庠居為時宗既而籍内禁閣<lb/>
　踐諫省駁曹之任入進其軌出詭其辭批鱗罔憚職<lb/>
　衮無闕在蹇王臣匪躬在説命朝夕納誨惟僕射舉<lb/>
　之愛莫助之屬今上濬明厥初物色舊老實膺丹書<lb/>
　之問進對華光之塗用階告猷式克隮聖桓榮稽古<lb/>
　寬中眇倫惟僕射有之是以似之及宸幄歸道安車<lb/>
<pb n="KR2k0048_WYG_064-8a"/>
　税駕天語褒餞士論嗟挹俾耆而艾以歿元身大君<lb/>
　廢朝行路相弔賻布所須一出長府宻章加等昭告<lb/>
　下泉信乎令終之髙顯大雅之明哲矣謹按謚法體<lb/>
　和居中善問周達曰宣如僕射處躬彌中在醜忘競<lb/>
　不居物累不為盜憎其讓如范其慎如子孺能體和<lb/>
　矣内治家事外施邦教接士無貌言祝神無愧辭協<lb/>
　用通介時其進退能居中矣行成束脩節貫華皓終<lb/>
　以碩望顯升師臣其所薦士皆足以經哲秉猷敷賁<lb/>
<pb n="KR2k0048_WYG_064-8b"/>
　皇極遜逺時譽常若不及以年得謝享考終之福生<lb/>
　平素守鮮如純葩信善問矣建白百餘篇傳經見義<lb/>
　質聖行逺藏於册府副在家楹推<hi>闕</hi>則董仲舒博洽<lb/>
　則劉向其周達矣節惠知行請謚曰宣謹議<lb/>
　　孔子廟堂議　　　　　　　　<hi>明</hi>宋　濓<lb/>
　世之言禮者咸取法於孔子然則為廟以祀之其可<lb/>
　不稽於古之禮乎不以古之禮祀孔子是䙝祀也䙝<lb/>
　祀不敬不敬則無福奈何今之人與古異也古者將<lb/>
<pb n="KR2k0048_WYG_064-9a"/>
　祭主人朝服即位於阼階東西面祝告禮成主人立<lb/>
　於阼階上西面尸出入主人降立於阼階東西面此<lb/>
　皆主人之正位也卒□祝盥於洗升自西階主人盥<lb/>
　升自阼階祝先入南面主人從尸内西面祝酌奠主<lb/>
　人西面再拜稽首皆為几筵之在西也尸升筵主人<lb/>
　西面立於户内拜妥尸尸酢主人主人西面奠爵拜<lb/>
　皆為尸之在西也漢晉春秋所載章帝元和二年幸<lb/>
　魯祀孔子帝升廟西面再拜開元禮亦謂先聖東向<lb/>
<pb n="KR2k0048_WYG_064-9b"/>
　先師南向三獻官皆西向是猶未失古之意也今襲<lb/>
　開元二十七年之制遷神於南面而行禮者北面則<lb/>
　非神道尚右之義矣古者造木主以棲神天子諸侯<lb/>
　之廟皆有主卿大夫士雖無之大夫束帛以依神士<lb/>
　結茅為菆無有像設之事開元禮亦謂設先聖神座<lb/>
　於堂上西楹間設先師神座於先聖神座東北席皆<lb/>
　以莞則尚掃地而祭也今因開元八年之制摶土而<lb/>
　肖像焉則失神而明之之義矣古者灌用鬯臭鬱合<lb/>
<pb n="KR2k0048_WYG_064-10a"/>
　鬯臭隂達於淵泉既灌然後迎牲致隂氣也蕭合黍<lb/>
　稷臭陽達於牆屋故既奠然後<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>蕭合羶薌蓋求神<lb/>
　於隂陽也今用薫薌代之庸非簡乎古者朝覲㑹同<lb/>
　與凡郊廟祭饗之事皆設庭燎司烜共之火師監之<lb/>
　其數則天子百公五十餘三十以為不若是則不嚴<lb/>
　且敬也今以秉炬當之庸非瀆乎古之有道有徳者<lb/>
　使教焉死則以為樂祖祭於瞽宗此之謂先師若漢<lb/>
　禮有髙堂生樂有制氏詩有毛公書有伏生之類也<lb/>
<pb n="KR2k0048_WYG_064-10b"/>
　大凡始立學者必釋奠於先聖先師釋奠必有合有<lb/>
　國故則否謂國無先聖先師所釋奠者當與隣國合<lb/>
　若唐虞有䕫伯夷周有周公魯有孔子則各自奠之<lb/>
　不合也當是時學者各自祭其先師非其師弗學也<lb/>
　非其學弗祭也學校既廢天下莫知所師孔子集羣<lb/>
　聖之大成顔回曾參孔伋孟軻實傳孔子之道尊之<lb/>
　以為先聖先師而通祀於天下固宜其餘當各及其<lb/>
　邦之先賢雖七十二子之祀亦當罷去而於國學設<lb/>
<pb n="KR2k0048_WYG_064-11a"/>
　之庶幾弗悖禮意今也雜置而妄列甚至荀况之言<lb/>
　性惡揚雄之事王莽王弼之宗莊老賈逵之忽細行<lb/>
　杜預之建短喪馬融之黨附勢家亦厠其中吾不知<lb/>
　其為何説也古者立學專以明人倫子雖齊聖不先<lb/>
　父食久矣故夏禹不先伯鯀殷湯不先司徒契周文<lb/>
　武不先不窋宋祖帝乙鄭祖厲王猶上祖也今一切<lb/>
　置而不講顔回曾參孔伋子也配享堂上顔路曾㸃<lb/>
　孔鯉父也列祀廡間張載則二程之表叔也乃坐其<lb/>
<pb n="KR2k0048_WYG_064-11b"/>
　下顛倒彛倫莫此為甚吾又不知其為何説也古者<lb/>
　士之見師以菜為贄故始入學者必釋菜以禮其先<lb/>
　師其學官四時之祭乃皆釋奠釋奠有樂無尸而釋<lb/>
　菜無樂是二者之重輕繫乎樂之有無也今則襲用<lb/>
　漢魏律所製大成之樂乃先儒所謂亂世之音者也<lb/>
　其可乎哉古者釋奠釋菜名義雖存其儀注皆不可<lb/>
　知唐開元禮彷彿儀禮饋食篇節文為詳所謂三獻<lb/>
　各於獻後飲福即尸酬主人主婦及賓之義今憚其<lb/>
<pb n="KR2k0048_WYG_064-12a"/>
　煩唯初獻者得行之其可乎哉嗚呼學校者徳之所<lb/>
　自出猶河瀆之宗瀛海也猶山嶽之祖崑崙也今乃<lb/>
　舛謬若是則其他可知矣禮固非士庶人之所敢議<lb/>
　有人心者其孰能黙黙以自安乎雖然此固言其略<lb/>
　耳若夫廟制之非宜冕服之無章器用則雜乎雅俗<lb/>
　升降則昧乎左右如此類甚多雖更僕不可盡也或<lb/>
　者則曰子之言信辯矣建安熊氏欲以伏羲為道統<lb/>
　之宗神農黄帝堯舜禹湯文武各以次而列焉臯陶<lb/>
<pb n="KR2k0048_WYG_064-12b"/>
　伊尹太公望周公暨稷契夷益傅説箕子皆可與享<lb/>
　於先王天子公卿所宜師式也當以此秩祀天子之<lb/>
　學若孔子實兼祖述憲章之任其為通祀則自天子<lb/>
　下達矣茍如其言則道統益尊三皇不汨於毉師太<lb/>
　公不辱於武夫也不識可乎昔周有天下立四代之<lb/>
　學其所謂先聖者虞庠則以舜夏學則以禹殷學則<lb/>
　以湯東膠則以文王復各取當時左右四聖成其徳<lb/>
　業者為之先師以配享此固天子立學之法也奚為<lb/>
<pb n="KR2k0048_WYG_064-13a"/>
　而不可也<lb/>
　　小清河議　　　　　　　　　<hi>明</hi>陳　珪<lb/>
　本職自奉委以來惕然靡寧晝夜思索以為此舉係<lb/>
　一方利病萬姓安危必洞識其要害深得其肯綮而<lb/>
　後可以建議顧愚劣何足以辦此乃自樂安草橋遡<lb/>
　小清河而上歴博興髙苑新城長山鄒平至章邱縣<lb/>
　淯河而止又沿淯河而下至齊東青城及蒲臺縣界<lb/>
　週迴數百里間陟降原隰備嘗險阻周覽其形勝窮<lb/>
<pb n="KR2k0048_WYG_064-13b"/>
　究其源委所至必集士民而詢訪之乃頗得其梗槩<lb/>
　始知前此各縣畫圖皆為錯誤縣官不審狃於見聞<lb/>
　出門望洋付之浩嘆雖屢經計議而不得其要領所<lb/>
　以謬妄紛紜迄無定論詩曰如彼築室於道謀是用<lb/>
　不潰於成是也於是按地為圖集士民而指示之大<lb/>
　約髙苑等縣水患由章邱之東有漯河一條流二十<lb/>
　五里至小清河故道栁塘口横過淤河而直趨鄒平<lb/>
　以下髙苑以上之駕鴨灣則溢而汎濫横流為諸邑<lb/>
<pb n="KR2k0048_WYG_064-14a"/>
　之害最甚次則青陽驛後之滸山泊鄒平縣西之沙<lb/>
　河縣東之白條溝皆受章邱鄒平一帶山壑之水下<lb/>
　注小清河至朱家灣之夏旺口下流淤塞乃決岸而<lb/>
　西亦㑹於駕鴨灣舊時小民無識為堤於灣之下水<lb/>
　既有源勢不敢捍則横衝小清河之北岸而入小清<lb/>
　河故道流二十里至劉家口又横決北岸而出以汎<lb/>
　濫於數邑之地又次則清沙泊之水亦決故河而入<lb/>
　乃決北岸而出為蔡家口又次則孝婦河決岔河口<lb/>
<pb n="KR2k0048_WYG_064-14b"/>
　而出諸水輳合匯為巨浸一望無際此髙苑等三縣<lb/>
　之所以受害也次則烏河之水順小清故河而下不<lb/>
　能為患但自樂安石辛鎮而下兩岸太卑河身太窄<lb/>
　恐不能受以上諸水耳蓋自龍山驛而東環章邱鄒<lb/>
　平東南皆山也諸山譬則屋之脊也山下諸水譬則<lb/>
　屋上瓦隴間之水也小清河譬則簷前瓦口横盛滴<lb/>
　水之簡槽也新城長山髙苑博興樂安之地譬則人<lb/>
　家之庭院也今小清河淤塞譬則簡槽中有物作梗<lb/>
<pb n="KR2k0048_WYG_064-15a"/>
　而瓦水溢出流滿於庭院矣若開濬小清河故道是<lb/>
　剔去簡槽中之物而瓦口之水循簡槽而注於所當<lb/>
　注之地又將漯河𨗳入淯河是簡槽所受不到之水<lb/>
　當於屋上髙脊去處為夾溝斜出使從外注不為庭<lb/>
　院中之患也夫小清河故道志謂齊劉豫𨗳濟南趵<lb/>
　突泉東行經章邱鄒平長山新城髙苑博興至樂安<lb/>
　而入海今自樂安遡河而上至章邱之淯河薛渡口<lb/>
　止見得小清河南岸一面横受章邱鄒平長山等縣<lb/>
<pb n="KR2k0048_WYG_064-15b"/>
　羣山萬壑之水南岸地髙北岸地卑此河横亘其中<lb/>
　延袤數百里名雖與大清配然其實大清乃濟水故<lb/>
　道天地生成之河小清乃人力所為非生成之河觀<lb/>
　諸二河淺深廣狹俱不相敵可見矣大清深入地下<lb/>
　四五尺濶將二三十丈小清河岸僅三丈許河底只<lb/>
　在平地上水由地上行兩岸為堤以束之今填淤平<lb/>
　滿河底將髙過平地五六尺矣所以一決即為害也<lb/>
　其所以填淤者何也蓋本來河身横當諸水之衝而<lb/>
<pb n="KR2k0048_WYG_064-16a"/>
　又褊淺窄狹不能容受羣山萬壑之水往往衝決汎<lb/>
　濫而為諸邑之患凡水上流既決則下流必淤下流<lb/>
　既淤則上流愈決愈決愈淤愈淤愈決淤決相尋堙<lb/>
　塞日甚而河遂不通矣此河不通則無以受諸山之<lb/>
　水由南岸之髙瀉北岸之卑建瓴而下決防而出髙<lb/>
　苑博興樂安皆居窪下之地何為乎其不受害也今<lb/>
　必開通此河使受諸水患斯免矣然不必窮源至委<lb/>
　盡開之也蓋此河固雖昔人𨗳趵突泉而來中經數<lb/>
<pb n="KR2k0048_WYG_064-16b"/>
　河自東南諸山來者皆為石閘於下流横截之使必<lb/>
　由此而之海蓋其初為通舟楫計也今非為通舟計<lb/>
　乃為除害計耳茍不為害則已何必盡開而通之故<lb/>
　自章邱淯河而上諸山之水雖經小清故道而徑趨<lb/>
　大清者不知其幾今皆既入大清不為東方之害則<lb/>
　自此以上小清故道開之無益所以不必開也考之<lb/>
　圖志成化癸巳都憲牟公亦嘗挑濬此河自樂安直<lb/>
　抵歴下一以洩水一以通舟故大學士劉公珝記之<lb/>
<pb n="KR2k0048_WYG_064-17a"/>
　曰退出膏腴之田數萬頃又曰於是青船入於濟是<lb/>
　已後又淤塞而章邱以上諸山之水各隨其性之所<lb/>
　之直越小清之故道而趨大清以入海惟章邱白雲<lb/>
　湖最濶一遇大雨即溢于小清而入于大清即今之<lb/>
　淯河是已大學士李公賢之記可考也為今之計惟<lb/>
　圖除害不圖通舟淯河既入大清矣則淯河以西固<lb/>
　不必開惟淯河以東八里許為漯河較諸河為大發<lb/>
　源於鄒平之㑹仙山下北流至小清河故道栁塘口<lb/>
<pb n="KR2k0048_WYG_064-17b"/>
　髙家庄壊閘横注而下至二十里許則汎濫瀰漫至<lb/>
　駕鴨灣而與諸水合匯為巨浸其害居諸水之半此<lb/>
　河舊亦由栁塘口髙家庄入於小清蓋昔人為石閘<lb/>
　於下流而遏之使東務可通舟故也今閘既廢而河<lb/>
　身且復深陡兩岸小清故道俱已淤為平地自岸上<lb/>
　俛視水面且一丈有餘而水深又七八尺若復拘泥<lb/>
　舊跡自髙家庄挑起至滸山泊之清河溝止計二十<lb/>
　里小清故道年淤既久民已栽植樹木小者拱把大<lb/>
<pb n="KR2k0048_WYG_064-18a"/>
　者合抱雖殘堤斷隴隱現無常而河身已幾於不可<lb/>
　復辨也地勢髙仰如許若欲使漯河之水東由故道<lb/>
　與滸山泊之水㑹必須二丈深而後水可得行此二<lb/>
　十里居小清之上流既挑二丈許不知其下流又當<lb/>
　深幾丈許而後水可行也勢必不能矣然則此水竟<lb/>
　付之無可奈何而任其為害耶於是往復相度自髙<lb/>
　家庄舊閘口遡河岸而上止八里許曰紀家口乃漯<lb/>
　河水汎西決之舊口也西望淯河之薛渡口僅五里<lb/>
<pb n="KR2k0048_WYG_064-18b"/>
　許自此至彼地勢趨下經三里許為常家庄即小清<lb/>
　故道猶有存者深尚五六尺濶亦三四丈又二里許<lb/>
　即薛渡口之舊閘為淯河矣此漯河之所以可由紀<lb/>
　家口開至常家庄由故河而入薛渡口與淯河合流<lb/>
　而入于大清其勢甚便其功甚省與其開二十里髙<lb/>
　仰之地抑漯水而使之必東孰若開五里上髙下低<lb/>
　之地𨗳漯水而使之就下以五里而較二十里其逺<lb/>
　近何如也舎五里而圖二十里其勞逸何如也又沿<lb/>
<pb n="KR2k0048_WYG_064-19a"/>
　淯河而下至齊東縣淯河之水入大清河處深而且<lb/>
　濶奔駛無滯號為陳海溝自齊東東門視之下臨如<lb/>
　井此其足以容水而不為民患中經麻姑堂上下倘<lb/>
　有淺澀處則疏瀹之可也况詢之栁塘口之居民僉<lb/>
　謂漯河水汎之時姑未言下流之害但自紀家口之<lb/>
　兩岸言之東決則由袁家口而入於潘家灣瀦于滸<lb/>
　山泊而河東之民受害西決則由紀家口而瀰滿平<lb/>
　地浸于栁塘口決于常家庄而河西之民受害修堤<lb/>
<pb n="KR2k0048_WYG_064-19b"/>
　築口歲無虚日勞費孔多今若由此而開入大清河<lb/>
　則非惟下流髙苑等數縣之民免害而章邱清平等<lb/>
　數庄之民亦免于墊溺之患矣一舉而三得利孰大<lb/>
　焉然自常家庄而下二里係小清故道不占民田其<lb/>
　上三里濶四丈許係民有税田地當何如曰此自有<lb/>
　處夫栁塘口舊閘東西皆有小清故道西至常家庄<lb/>
　五里東至新橋十八里淤為平原沃壤民皆耕種樹<lb/>
　植視為已業久矣今不追其花利但使之承受所占<lb/>
<pb n="KR2k0048_WYG_064-20a"/>
　民地之税糧其孰不從至於地價又或以官銀給之<lb/>
　或以小清之故道沃壤加倍償之亦孰不願功省而<lb/>
　利倍在所必為又况地勢水勢使然亦終不容不然<lb/>
　者也其長五里内三里平地二里舊河河身深濶俱<lb/>
　與漯河相等須用深一丈二尺濶四丈乃可通水此<lb/>
　章邱地方當役該縣人夫三千名三日可開一里十<lb/>
　五日而功可成夫漯河之水既入于大清河則栁塘<lb/>
　口舊閘處髙家庄以東至滸山泊之淯河溝二十里<lb/>
<pb n="KR2k0048_WYG_064-20b"/>
　淤平之故道俱可棄不必開省力多矣自淯河溝而<lb/>
　下小清受滸山泊之水東行二十里至王亭口子而<lb/>
　北決流于駕鴨灣此二十里淺澀當濬深三四尺自<lb/>
　王亭口起至開河口五里許皆淤塞當挑深七八尺<lb/>
　開河口乃受沙河之水自鄒平縣西南來入小清東<lb/>
　行至閻家橋二郎廟前㑹白條溝之水流至舊口約<lb/>
　二十里許此淺澀當濬深三四尺又沙河經鄒平縣<lb/>
　西闗而北入于小清地正五里名曰開河據本處民<lb/>
<pb n="KR2k0048_WYG_064-21a"/>
　人告稱水漲之時東決則由戴家口而漫流西決則<lb/>
　由蕭家庄而漫流鄒平縣浮石等數庄之民皆受其<lb/>
　害而亟欲濬之然其深不過再用三四尺夫自滸山<lb/>
　泊之清河溝起至白條溝之舊口止通計有水而淺<lb/>
　者四十五里無水而淤者五里此鄒平地方當役鄒<lb/>
　平縣夫開之可自免其縣之水患也當用四千人計<lb/>
　一月而完自白條溝之舊口起至朱家灣之夏旺口<lb/>
　止計七八里水深不必再開又自夏旺口起至陶塘<lb/>
<pb n="KR2k0048_WYG_064-21b"/>
　口止此三十里淤塞殊甚略有河形而已當挑深一<lb/>
　丈濶四丈皆長山縣地方此處淤塞不通故往往白<lb/>
　條溝溢而東孝婦河溢而西漫流平地浸滛數社居<lb/>
　民患之若開而通之則非惟水循故道髙苑等數縣<lb/>
　免害而長山縣之水患亦可免矣此當役長山縣夫<lb/>
　五千人毎日開一里計三十日而完自陶塘口起至<lb/>
　劉家口止計十五里此駕鴨灣水衝小清北岸而入<lb/>
　至劉家口而出自劉家口至蔡家口五里南岸口子<lb/>
<pb n="KR2k0048_WYG_064-22a"/>
　受清沙泊水此二十里有水而淺當濬深三四尺相<lb/>
　離齊東青城各五十里宜借二縣夫毎縣二千名四<lb/>
　千人毎日濬一里二十日而完自蔡家口至岔河口<lb/>
　十七里皆淤涸當挑濬七八尺宜用髙苑縣夫三千<lb/>
　名計二十日而完此岔河口乃孝婦河自顔神鎮受<lb/>
　諸水流至此入小清遇下流壅塞乃決而北注為害<lb/>
　甚大自岔河口至烏河口止約五十里大約分為三<lb/>
　等西頭十里淤甚為上等當挑一丈中間三十里次<lb/>
<pb n="KR2k0048_WYG_064-22b"/>
　之為中等當挑七尺東頭十里又次之為下等當挑<lb/>
　四尺使與烏河河身相平水不倒流足矣此五十里<lb/>
　當用新城博興縣夫各四千名一日開一里毎縣不<lb/>
　過二十五里約二十五日而完烏河之下為博興之<lb/>
　灣頭自此以下烏河之水循小清故道而流兩不為<lb/>
　害但自樂安縣石辛鎮而下至海口二百里河身僅<lb/>
　三丈許水深止六七尺其間兩岸口子不下三四十<lb/>
　處隄内之水往往與髙苑流來隄外之水相平出入<lb/>
<pb n="KR2k0048_WYG_064-23a"/>
　無定須俟上流河通下流水落之時有口所當築隄<lb/>
　所當修淤所當濬者再行估計徐議興工故留樂安<lb/>
　與附近臨淄之夫未用蓋有待也議者見得現今水<lb/>
　勢滔天黎民受害亟欲於樂安地方或挑支脈溝或<lb/>
　濬花陽溝或另挑一河入海使洩之各該一百五六<lb/>
　十里殊不知上流漯河既入于大清則水勢殺一半<lb/>
　矣小清故道又通則滸山泊與沙河白條溝孝婦河<lb/>
　烏河諸水皆由河中行則今平地巨浸之水其源俱<lb/>
<pb n="KR2k0048_WYG_064-23b"/>
　絶矣平地之水源頭既絶而博興以下樂安以上俱<lb/>
　有口子水可還河趨海上既無源下又有洩直坐待<lb/>
　其涸耳何必復為此浩大之功以妨開河之役耶蓋<lb/>
　民力有限不能兩用所謂欲速則不達見小利則大<lb/>
　事不成者或以疏通小清工程浩大謀于青城蒲臺<lb/>
　之間相近髙苑地方挑開一河五六十里通大清以<lb/>
　洩諸水此最徑約言似可聴昨見大清河身雖低而<lb/>
　兩岸髙于水面二三丈詢諸居民咸謂水漲之時亦<lb/>
<pb n="KR2k0048_WYG_064-24a"/>
　能溢岸為害今若開之使通于髙苑以洩諸水目前<lb/>
　亦足以快然窪下之處亦終不能盡涸而大清水溢<lb/>
　之時又能倒流入來髙苑等縣反受其害則大小清<lb/>
　皆為患矣此所以斷不可從也夫漯河既改小清既<lb/>
　通水患固可免矣然駕鴨灣與馬家泊皆聚水之處<lb/>
　天雨連綿汎漲為害又如之何曰駕鴨灣在上流則<lb/>
　入于馬家泊馬家泊在河之低岸水不能上入于小<lb/>
　清故舊有支派溝延亘三縣至樂安㑹小清而入海<lb/>
<pb n="KR2k0048_WYG_064-24b"/>
　此天地生成之溝使洩諸泊之水也然在髙苑博興<lb/>
　境内者今已沒于巨浸之中其在樂安境内者已淤<lb/>
　為民田長百餘里不必復開須待河道水涸之後尋<lb/>
　其近便小清去處名為渰溝者徐議濬之使有以洩<lb/>
　諸泊之水于小清足矣今姑未暇及也載觀陶塘口<lb/>
　以下至烏河口南岸為新城地方北岸為髙苑博興<lb/>
　地方水由中行南決則新城受害北決則髙苑博興<lb/>
　受害故小清水溢之時南岸之民偷開北岸往往殺<lb/>
<pb n="KR2k0048_WYG_064-25a"/>
　人致訟勢之使然無足怪者然南岸地勢髙故水溢<lb/>
　雖決而進水退則淤而肥利害相當惟北岸地勢卑<lb/>
　故水一決而遂聚經年不消所以浸淫數百里貽患<lb/>
　五六年而民不聊生矣愚民無所知識往往只與水<lb/>
　爭故髙苑之民則於陶塘口為堰以捍駕鴨灣之水<lb/>
　及其既潰則又為堰於馬家泊之上亦崩決而不能<lb/>
　禦博興樂安之民亦然毎縣界上必有遏水之堰所<lb/>
　謂以鄰國為壑者也又新城髙苑之間小清決口數<lb/>
<pb n="KR2k0048_WYG_064-25b"/>
　十皆為月隄以助之修築之勞迄無虚歲所謂補塞<lb/>
　罅漏者也然而隨修隨廢前此命官估計惟㑹計此<lb/>
　耳不知歲費若干緡而兩岸之民盜決河防互相爭<lb/>
　鬬不知殺死若干命至今訟者紛然可為流涕兹誠<lb/>
　開小清水循故道兩不為患堰可不必修隄可不必<lb/>
　築民可不必爭訟可不必聼矣所謂一勞而永逸者<lb/>
　也<lb/>
　　請建社倉議<hi>見汶上縣志</hi>　　　<hi>明</hi>張惟誠<lb/>
<pb n="KR2k0048_WYG_064-26a"/>
　歲有豐㐫穀有貴賤而民生之休戚因之儲穀備荒<lb/>
　誠牧民者之責矣但事以預立法貴周詳使圖之不<lb/>
　預則卒值㐫年束手而無䇿若慮之不周則惠難徧<lb/>
　及有名而無實此勤恤者毎長歎於噬臍而困窮者<lb/>
　竟未免於枵腹也本職新建常平倉積穀五千一十<lb/>
　一石三月間開倉比時價減三分之一挨鄉順社諭<lb/>
　令均糴仍刻票記多者不過三石少者任便零糴數<lb/>
　日之間市價頓減民稍沾惠矣但田野之民不能皆<lb/>
<pb n="KR2k0048_WYG_064-26b"/>
　之城郭遂不得糴須各鄉置倉隨在貯穀使民不出<lb/>
　田里即有所得庶為完計故職敢以社倉請查行社<lb/>
　倉之法昔朱文公行之浙東已有成效其後行之者<lb/>
　則有利有害大抵小民假貨皆起於貧貸時則易還<lb/>
　時則難貸時雖以為恩索時或以為怨此利弊之大<lb/>
　較也又查得宋張忠定公之治益州也以蜀地素狹<lb/>
　游手者衆稍遇水旱民必艱食時米㪷值錢三十六<lb/>
　乃按諸邑田税如其價歲收米六萬㪷至春籍城中<lb/>
<pb n="KR2k0048_WYG_064-27a"/>
　細民計口給券俾輸元估糴之奏為永制凡十戸為<lb/>
　一保一家犯罪一保皆坐不得糴民以此少敢犯法<lb/>
　逮七十餘年雖時有災饉而邑民無菜色夫社倉法<lb/>
　之有利有弊如彼而平糴法之有利無弊如此職請<lb/>
　今建社倉一如忠定公法但忠定公之法止籍城中<lb/>
　細民而職則欲行之鄉鎮忠定糴之歲以為常職則<lb/>
　欲常年糴之而荒年貸之候豐年止令償之亦不收<lb/>
　息惟貸而負者則去其籍永不得糴夫其糴之也輸<lb/>
<pb n="KR2k0048_WYG_064-27b"/>
　元估不假呼迫既有撫字之仁又無催科之擾夫其<lb/>
　貸之也還倉抵斗負欠去籍既廣寬大之恩復嚴精<lb/>
　覈之法足稱無弊庶可常行已經齊集鄉民於庭面<lb/>
　與酌議擇其鎮店之大居民之稠宻堪以建置者四<lb/>
　鄉共二十處城東則馬庄白石彩山并東闗四處城<lb/>
　南則新店王全城村站張吾村傅村集五處西則髙<lb/>
　里袁家口韓家林拳家村秦家舖桑科集開河鎮南<lb/>
　旺并西闗九處北則古城集李官庄四汶集三處各<lb/>
<pb n="KR2k0048_WYG_064-28a"/>
　處之左右前後凡在十里之内者悉以附焉毎處議<lb/>
　建門樓一座前房三間團倉三座後房三間廂房三<lb/>
　間即置為社學選教讀一人於内不獨令其訓誨童<lb/>
　䝉抑且資其㸔守附記一處工料約費銀二十二兩<lb/>
　分委修建今已告完又查各項堪動銀共一千七百<lb/>
　四十八兩合無給發各倉易穀賑貸毎處發銀八十<lb/>
　七兩四錢照依秋成穀價即可糴穀五百八十二石<lb/>
　六斗六升當此赤春民之困窮已極合候允日本職<lb/>
<pb n="KR2k0048_WYG_064-28b"/>
　親詣各鄉按籍而給秋熟貯倉以後毎年糴糶歲以<lb/>
　為常悉如張忠定公法其間損益便通准從本職前<lb/>
　議秋糴准時價照原估冬則穀貯倉夏則銀貯庫毎<lb/>
　當糴糶完日備將數目附入常平倉循環查考又本<lb/>
　職於萬歴二年置買大麥種一千五十石八斗七升<lb/>
　當年給散貧民播種至三年還過一千一百五十六<lb/>
　石貯預備倉亦當年放出今歲麥熟又當還倉合無<lb/>
　將此麥種查照人户住種處所各就近便社倉交貯<lb/>
<pb n="KR2k0048_WYG_064-29a"/>
　依法歛散不必逺赴預備倉以滋勞費似又便益夫<lb/>
　預備倉有穀八千五百七十四石三斗常平倉有榖<lb/>
　五千三百一十四石則環城而近者可無失所若各<lb/>
　社倉有穀一萬一千六百五十三石三斗有麥一千<lb/>
　　一百五十四石則離城而逺者亦可無虞庶乎惠非<lb/>
　偏陂政不失平幸逢有年縱不藉此倘遇㐫歲可望<lb/>
　存活其於民生未必無禆於萬一也<lb/>
　　治礦盜議　　　　　　　　　<hi>明</hi>王廷相<lb/>
<pb n="KR2k0048_WYG_064-29b"/>
　嘗觀民之為盜有侵漁迫於外饑寒切於身勢不得<lb/>
　已而為之者亦有無賴惡少不事生業習於下流得<lb/>
　已而為之者是人也豈其天性有異於人惡生好死<lb/>
　而樂為之哉良以上無美政而因以失其良心下無<lb/>
　法守而漸以成夫偷俗故爾是故古之明王毎急於<lb/>
　安撫懐來之實以養其樂生之心不懈於提撕警覺<lb/>
　之令以攝其放曠之氣故風俗淳厚而盜警不作使<lb/>
　為治者不務乎安輯保育之勤而惟事乎攻擊捕滅<lb/>
<pb n="KR2k0048_WYG_064-30a"/>
　之術激而羣聚不逞弄兵潢池雖布武宣威以成平<lb/>
　𠞰之功而良民荼毒亦慘矣豈為政之上䇿也哉邇<lb/>
　者竊礦之兇俱已授首未起之黨皆為寒心此正平<lb/>
　定安輯之時不宜深求過計以激其反側而興其擾<lb/>
　攘也何以言之戡定亂略之後而猶督捕之急可以<lb/>
　致吏承風悦上以立名可以使捕者因之為姦可以<lb/>
　致民不得其死者多可以致故黨疑懼而不自安夫<lb/>
　郡縣之吏皆觀望於上司之意向而為之也使一賊<lb/>
<pb n="KR2k0048_WYG_064-30b"/>
　之尅而功賞之頓加一䇿之得而顔色之遽及由之<lb/>
　因以市譽因以進秩相效而起奔赴恐後仗劍率衆<lb/>
　四捜於山澤萑葦之間無虚日矣嗟乎盜賊横行之<lb/>
　日為之殊可以立功而安定之後實生煩擾爾故曰<lb/>
　可以致吏承風悦上以立名夫捕盜之令雖出於官<lb/>
　府而執兵驅捕則藉於民快此等小人惟利是計使<lb/>
　在上者不此為急則刑罰清明良惡區别彼故不得<lb/>
　緣之為姦一或偏重而惟賊之是得則生死真偽由<lb/>
<pb n="KR2k0048_WYG_064-31a"/>
　彼是任指攀無辜捜檢財産肆行而無忌矣故曰可<lb/>
　以使捕者因之為姦夫禁盜所以安民也盜得其真<lb/>
　民斯安矣聞風而捕者無為盜之實妄攀而捕者無<lb/>
　可據之贓挾讐而捕者多所誣之罪非以安之實以<lb/>
　禍之矣况鷹鸇狼虎之吏惟欲多所捕獲大張聲勢<lb/>
　以要竒功上司隔逺一時不得躬訊祇憑巧文不知<lb/>
　欺蔽真正之賊一而良善之民十犴狴如海玉石俱<lb/>
　焚貧弱之家無所控訴豈不哀哉故曰可以致民不<lb/>
<pb n="KR2k0048_WYG_064-31b"/>
　得其死者多夫治盜之要殱其渠魁解宥黨與不直<lb/>
　人心易安亦且地方省事此古今不易之大道也今<lb/>
　大寇既平宜稍示休靜以安餘黨失此弗圖更加嚴<lb/>
　治則郡縣捕巡之吏豈能一一斟酌事機根連蔓結<lb/>
　窮極瑕隙激而成變勢亦或有海翁之於鷗鳥非必<lb/>
　畢羅彈射之加也一有欲色之意已駭翔而不下矣<lb/>
　况靈於鷗者而尤親觸其必死之機有不駭而變者<lb/>
　乎故曰可以致故黨疑懼而不自安嗟乎今山東之<lb/>
<pb n="KR2k0048_WYG_064-32a"/>
　所患者其勢兇志謬未有大於礦徒者也聚之則千<lb/>
　百成羣不敢逼捕散之則一夕解遁莫可蹤跡以愚<lb/>
　計言之當以不治之法治之則不期靖而靖矣何以<lb/>
　言之此徒之所欲者礦而已使洞無可入之隙彼何<lb/>
　所利而為之故首當責實於塞洞凡塞洞之法不一<lb/>
　有以泥塗於棘茨之上者有以巨石加灰泥者有以<lb/>
　堅築土壤者此雖費工可以經久不得易開今之塞<lb/>
　洞者一切茍簡為之惟填巨石於洞口繼以小石補<lb/>
<pb n="KR2k0048_WYG_064-32b"/>
　罅而已故礦徒之來一時可開彼知利可易得故風<lb/>
　行電掣三兩日夜其事就矣比及官府知而捕之彼<lb/>
　已得利而散故曰當責實於塞洞夫今礦徒多四方<lb/>
　來者必得近礦之家以為住歇之處斯蹤跡隱蔽糾<lb/>
　聚可成不然則易於敗露彼烏敢肆然為之故次當<lb/>
　保察於近礦之民使之十家為保保有長十保為總<lb/>
　總有保正使一保之中各相覺察但係面生可疑之<lb/>
　人必要追求所來之自使之不得潛避為姦有司乃<lb/>
<pb n="KR2k0048_WYG_064-33a"/>
　委公明亷能之吏不時巡察以提撕警覺保甲之衆<lb/>
　如此則礦徒既不得與近礦之民相緣為姦而礦洞<lb/>
　又不得一時可以易開則竊礦之心漸以自阻而捕<lb/>
　治之吏可以不用矣故曰次當保察於近礦之民漢<lb/>
　渤海多盜郡吏不能平宣帝拜龔遂治之遂曰民之<lb/>
　為盜困於饑寒而吏不恤故爾臣請有以安之至郡<lb/>
　罷捕盜吏與民休息諸持鋤耰者勿問於是賣劍買<lb/>
　牛賣刀買犢而為良民所謂以不治之法治之則不<lb/>
<pb n="KR2k0048_WYG_064-33b"/>
　期靖而自靖者此也今之議者曰民間有弓矢之便<lb/>
　長鎗之利故民易以為盜欲嚴法令以禁之非官司<lb/>
　不得造作愚竊以為計之過者矣弓矢矛鋋之利民<lb/>
　賴以衞家禦變也百姓不得具於平時一旦值有寇<lb/>
　盜之警不過束手就執而已是盜賊玩禁而得以恣<lb/>
　行良民窘束而反以受禍令之不善無過於此况民<lb/>
　之為盜由其有不得樂生之心不在於蓄有兵器之<lb/>
　利使其生樂矣雖百千有利彼亦知愛其死而不為<lb/>
<pb n="KR2k0048_WYG_064-34a"/>
　使不得其生之樂則凡可以茍延生命無所不為矣<lb/>
　鋤耰之夫斬木揭竿亦可以亡秦又何必待於長鎗<lb/>
　利㦸而後為之哉漢公孫𢎞言於武帝曰十賊彍弩<lb/>
　百吏不敢前臣愚以為禁民挾弩矢便帝下其議吾<lb/>
　丘壽王對云且𢎞所以為禁者為盜賊以之攻奪也<lb/>
　攻奪之賊知死而猶為之者大姦之於重誅固不避<lb/>
　也臣恐邪人挾之而吏不能止良民以自備而抵法<lb/>
　禁是擅賊威而奪民救也帝以難𢎞𢎞詘服是弓弩<lb/>
<pb n="KR2k0048_WYG_064-34b"/>
　長鎗之禁便於刼賊而不便於良民古今之所同然<lb/>
　如此嚴令禁之似所不可大抵事勢之變懸於機緩<lb/>
　急輕重毫末之差而機隨以低昻事因之成敗其闗<lb/>
　係於政也大矣固不可不熟思審處以求適當其機<lb/>
　也若夫詳其術以止盜而捕不宜急宣其惠以恤民<lb/>
　而兵不必禁此正今日事機之㑹也伏惟採擇所宜<lb/>
　行之則地方幸甚謹議<lb/>
　　東省防倭議<hi>與邢總督</hi>　　　　<hi>明</hi>馮　琦<lb/>
<pb n="KR2k0048_WYG_064-35a"/>
　防倭猶防黄河也夫虜患如海雖復滉瀁澒洞與天<lb/>
　無際然潮汐有所屆而止河則奔突横溢遷徙無常<lb/>
　可使平陸為河可使河為平陸當其衝決不知所向<lb/>
　亦不知所止今倭患有能知其所向與所止者乎倭<lb/>
　所向非遼左則天津非天津則登萊愚以為犯遼左<lb/>
　則難入也犯天津暫擾而易定犯登萊則易入且難<lb/>
　定中國之禍未有已也遼左皆軍衞又歲當虜城有<lb/>
　可守野無可掠今四方有事皆調遼左兵彼所入即<lb/>
<pb n="KR2k0048_WYG_064-35b"/>
　我精兵處無論能戰守必有餘我能自堅彼將坐困<lb/>
　故曰犯遼左難入天津畿輔重地為國咽喉一有緩<lb/>
　急逺邇大震然進可攻掠而退無巢穴以自守各邊<lb/>
　之兵逺者十日近者五日一呼立集平原廣野以騎<lb/>
　蹙步萬矢齊發我用其長彼無所據一戰而勝立可<lb/>
　芟夷故曰犯天津暫擾而易定倭水戰不及南兵者<lb/>
　舟不如也陸戰不及邊兵者騎不如也若出於無水<lb/>
　兵無邊兵之處彼擣其一虚而我違其兩長腹裏州<lb/>
<pb n="KR2k0048_WYG_064-36a"/>
　縣城既不堅人無固志郡城自守不足安能救人各<lb/>
　城披靡則郡城亦難孤立北震邦畿西梗運道遊兵<lb/>
　襍沓道路不通須我南北兵集彼已自立窟穴我反<lb/>
　勞彼反逸我反為客彼反為主我反致於人彼反致<lb/>
　人故曰犯登萊則易入且難定也請略陳三郡之形<lb/>
　勢齊之所以稱四塞者何也東面海西南面山也惟<lb/>
　正北一面綰轂其口北自牛山南至穆陵萬山綿亘<lb/>
　二百里不絶山勢西起泰山南接蒙山鈎連至郡城<lb/>
<pb n="KR2k0048_WYG_064-36b"/>
　北始盡故青州者海山之間一大都㑹也登萊負海<lb/>
　險在郡東青州負山險在郡西山東海面二千七百<lb/>
　里處處可登出于登則萊不能救出于萊則登不能<lb/>
　救南而諸城日照北而樂安壽光則直出于青之境<lb/>
　内而反抄登萊之後蓋登萊可捍外不可衞内若外<lb/>
　控登萊内䕶省直扼山海而居其㑹則惟青州為重<lb/>
　凡用兵必先積餉積餉必先求頓餉之處夫有重餉<lb/>
　無堅城非吾餉也有堅城無重兵非吾城也有重兵<lb/>
<pb n="KR2k0048_WYG_064-37a"/>
　無厚餉非吾兵也兼此三者則可以為重鎮矣青州<lb/>
　因山勢為城可據以守其人輕悍好鬬可訓以戰若<lb/>
　結以恩惠授以紀律則皆可使為兵内憑百雉外阻<lb/>
　羣山强者乗城弱者入山以避難不至盡委以資敵<lb/>
　壁可堅野可清亦惟青州為然故莫若建青州為重<lb/>
　鎮厚增陴廣積餉多屯兵以據登萊之項背互相聲<lb/>
　援互相灌輸而内于中原添一重保障竊以為于計<lb/>
　便倭入朝鮮且戰且前守如處女忽如脱兔此非進<lb/>
<pb n="KR2k0048_WYG_064-37b"/>
　掠之兵而據地之兵非浪戰之兵而有前後著之兵<lb/>
　也有如彼知我空中國兵赴遼左而潛以水軍乗風<lb/>
　渡海處處無備登萊兩郡城不可知其他州縣望風<lb/>
　瓦解必將望名城以為歸青素無蓄積一年耕不足<lb/>
　一年之用若使閑城坐食加以四方避亂之衆不出<lb/>
　一月立困矣青州之民勇私鬬怯公戰平居皆鮮衣<lb/>
　怒馬六博蹋踘遊食惡少比肩接踵無事尚且思亂<lb/>
　一旦有事乗機肆掠乗機報仇緩之則不減于倭急<lb/>
<pb n="KR2k0048_WYG_064-38a"/>
　之則潛應于倭今倭在大海外而不逞之徒已津津<lb/>
　有喜色故青之城必可守而必難守者人心然也倭<lb/>
　至登萊我失大海之險一矣至青州我失羣山之險<lb/>
　二矣過此以往更無險阻我無地不可憂而彼反可<lb/>
　戰可守可進可退外倚海為門户西包河山以自固<lb/>
　而以北向一面與中國爭衡我即以信臣精卒帶甲<lb/>
　十萬臨之未易歲月定也竊臆計之倭越大海載糗<lb/>
　<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>器具以來跣足登岸負米而馳多不過齎一月食<lb/>
<pb n="KR2k0048_WYG_064-38b"/>
　而因糧于我海邊空濶人烟稀少加以迯避鳥驚獸<lb/>
　散彼即搶掠能得幾何我誠以重兵居要地阻羣山<lb/>
　以扼之清野固壘以老之宜有可勝之理故青州守<lb/>
　則我東面以扼倭青州不守則倭北面以扼我然則<lb/>
　青州者天下大勝大敗之機也就我畿輔論則天津<lb/>
　急於登萊就彼盤踞論則登萊便於天津就彼進犯<lb/>
　論則登萊急于青州就我控扼論則青州重於登萊<lb/>
　山東六郡青州城堅固第一地險要第一然則建青<lb/>
<pb n="KR2k0048_WYG_064-39a"/>
　州為重鎮一定不易之䇿也謹獻其説以俟籌國者<lb/>
　采焉<lb/>
　　鹽河議　　　　　　　　　　<hi>明</hi>甘一驥<lb/>
　查濼口下流見今上接新治大清河通行濱州霑化<lb/>
　利津入海以收寧海等八鹽場之利為山東梁宋之<lb/>
　用並湮塞無容再議其所稱鹽河故道久湮難尋則<lb/>
　小清河南無支經流青州等府樂安等縣海滄等十<lb/>
　一場入海者也國初山東鹽河有東北二大支其北<lb/>
<pb n="KR2k0048_WYG_064-39b"/>
　一支屬濼口蒲臺二批驗所為大清河濼口上流自<lb/>
　東平坎河口東阿平隂長清齊河而東入濼口下流<lb/>
　經齊東蒲臺濱州霑化利津入海以通寧海永阜豐<lb/>
　國永利利國富國豐民王家岡等場運鹽出八場過<lb/>
　蒲臺濼口二闗而達運河此鹽河北一支屬濼口蒲<lb/>
　臺二所而通寧海等八場之鹽利者也其東一支屬<lb/>
　樂安批驗所為小清河出趵突泉流古明湖經華不<lb/>
　注山流龍山經章邱流清塔沙三河經鄒平長山新<lb/>
<pb n="KR2k0048_WYG_064-40a"/>
　城流孝婦河又東經髙苑博興流烏河其名烏河者<lb/>
　一名乾時左傳公㑹於乾時源出益都矮槐樹北又<lb/>
　有系河者在長山縣北二十里源出苑城店經新河<lb/>
　界流烏河而入小清河其名孝婦河者源出益都西<lb/>
　顔神鎮三里經淄川長山新城北抵髙苑博興樂安<lb/>
　東北達髙家港又有泔河者在長山縣二里源出米<lb/>
　山自城南流孝婦河而入小清河又有乾溝河者在<lb/>
　長山縣西南三十里源出長白山流孝婦河而入小<lb/>
<pb n="KR2k0048_WYG_064-40b"/>
　清河名淯沙河者淯河一名繡江在章邱東一里源<lb/>
　出㑹仙山下合百脈泉東西二麻灣泉西北滙為白<lb/>
　雲湖而入小清河沙河在鄒平縣西三百步源出大<lb/>
　峪山西北而入小清河諸水皆由馬車瀆支脈河澄<lb/>
　海口北入海自小清而南上流則為臨淄縣之淄河<lb/>
　澠水康浪水澅水為益都縣之巨洋水為臨淄縣之<lb/>
　培水石溝水為沂州之東泇河西泇河沐河湯河為<lb/>
　郯城縣之大方湖沂河經徐州邳宿而達黄河自小<lb/>
<pb n="KR2k0048_WYG_064-41a"/>
　清而東下流則為壽光縣之洱河龍泉水王欽水為<lb/>
　日照縣之付㠉河竹子河大兒莊河在萊州府則為<lb/>
　濰縣之濰河淮北浪河寒浞河為昌邑縣之浮康河<lb/>
　七溝河為膠州之膠萊河洋河為髙宻縣之張魯河<lb/>
　五龍河白水河為平度州之雲河現河蘓村河黒水<lb/>
　潄玉泉乳泉為即墨縣之上液泉龍泉為掖縣之南<lb/>
　陽河掖河白沙河萬歲河杲村河上官河在登州府<lb/>
　則為招逺縣之萬盛河五澗河為萊陽縣之五龍河<lb/>
<pb n="KR2k0048_WYG_064-41b"/>
　陶張河平南河為福山縣之清洋河義并河而登萊<lb/>
　等府壽光日照等縣各有支河入海此鹽河南一支<lb/>
　屬樂安批驗所而通海滄髙家港十一場之鹽利者<lb/>
　也成化以後滄海等十一場支河乾涸商旅不行邳<lb/>
　州改行淮鹽開歸改行河東樂安批驗所裁革而鹽<lb/>
　河南一支故道遂日就湮沒無復可尋矣十一場竈<lb/>
　丁改徴折銀毎引七分五釐共徴六千餘兩捨其所<lb/>
　産徴其所乏而竈丁漸累漸逃愈逃愈累無復更生<lb/>
<pb n="KR2k0048_WYG_064-42a"/>
　之望以近乗開歸分認地方之㑹議豁折銀復本色<lb/>
　仍照附省竈丁例五分四釐支商歲減徴銀一千七<lb/>
　百兩而十一場貧竈庶幾少蘓顧十一場水利湮廢<lb/>
　竈鹽不售所謂呴濕濡沫烏在其能蘓竈也竈河僅<lb/>
　存者北一支大清河耳濼口為大清下流齊東縣間<lb/>
　有淺處尚無湮塞蒲臺而下通行濱州利津霑化入<lb/>
　海大清上流自坎河口築而鹽舟不達於運河至於<lb/>
　山車運三十里上船而商人始告病矣運河之水涓<lb/>
<pb n="KR2k0048_WYG_064-42b"/>
　滴不入鹽河加以連年旱乾商人捨舟從陸而大清<lb/>
　又幾廢矣幸䝉廟堂採議濬五泉建五閘以復大清<lb/>
　之舊以通寧海等八鹽場之利不獨山東舊額五萬<lb/>
　兩賴之即梁宋新額一萬六千兩亦取辦於此矣但<lb/>
　往以十九場而應全齊梁宋今以八場而應全齊梁<lb/>
　宋源少流濶恐不可繼明問欲舉鹽河故道而盡復<lb/>
　之誠盛心也且樂安北負海日照南負海登萊東負<lb/>
　海古所謂天府之國齊得十二焉而不得收負海之<lb/>
<pb n="KR2k0048_WYG_064-43a"/>
　利豈非有其地無其人乎凡有憂國憂民之心者不<lb/>
　能不拜明問而扼腕也竊念天下之事當與天下之<lb/>
　人共為之百世之利當為百世之規共興之功不必<lb/>
　自我出我開其端而俾後人底其績可也效不必旦<lb/>
　夕計今創其畫而俾後數十年竟其功亦可也蓋民<lb/>
　可與樂成難與慮始驟語之以興水利必疑焉而不<lb/>
　信今且儆之以除水害驟語之以開河通舟楫必駭<lb/>
　焉而懼擾今且引之以通溝渠庶幾其有濟乎夫一<lb/>
<pb n="KR2k0048_WYG_064-43b"/>
　市之中必有一市之溝不然市遇霪雨必害於一市<lb/>
　矣一村之内必有一村之溝不然村遇霪雨必害一<lb/>
　村矣况大而一邑又大而一郡不通溝洫不洩下流<lb/>
　豈不害於一邑一郡哉宜下令各邑畫圖貼説某村<lb/>
　之溝以某村為下流各郡畫圖貼説某邑之溝以某<lb/>
　邑為下流各邑率其境内合一市之力通一市之溝<lb/>
　合一村之力通一村之溝合一邑之力通一邑之溝<lb/>
　一邑下流有壅者郡助之費以通之而一邑之水害<lb/>
<pb n="KR2k0048_WYG_064-44a"/>
　弭矣一邑之故道出矣郡之下流有壅者藩司助之<lb/>
　費以通之而一郡之水害弭矣一郡之故道出矣語<lb/>
　云禹以四海為壑又云禹盡力於溝洫善治水者未<lb/>
　有不通下流亦未有不自溝洫始也古今異宜陵谷<lb/>
　變遷凡可通處即為故道志書所載諸水不必泥也<lb/>
　凡可入海處即禹之九河不必追也時詘舉贏大衆<lb/>
　未易輕動茍有溝渠以洩下流即可與民安堵不必<lb/>
　遽望通海河興舟楫之利也溝渠既疏水害既除故<lb/>
<pb n="KR2k0048_WYG_064-44b"/>
　道既出藩司又繪一闔省水利總圖某郡之水由某<lb/>
　邑歸於鹽河某郡之水由某邑歸於黄河某郡之水<lb/>
　由某邑歸於海某處下流可蓄應建閘以蓄水某處<lb/>
　上流有泉可濬應𨗳泉以濟水仍為圖説詔後之來<lb/>
　者近而數年或逺而數十年時和歲豐物力充盛必<lb/>
　有能因時立政盡復鹽河之舊以通商盡輸海滄諸<lb/>
　場之鹽以惠竈盡通山海之利以還先齊民物輻輳<lb/>
　之盛者矣<lb/>
<pb n="KR2k0048_WYG_064-45a"/>
　　再濬小清議　　　　　　　<hi>國朝</hi>張鵬翮<lb/>
　水性下以海為歸禹疏九河瀹濟漯而注之不聞以<lb/>
　鄰國為壑也故夫旱澇雨暘因乎天原隰髙下因乎<lb/>
　地疏濬宣洩俾水不致潰溢者在乎人不能相天之<lb/>
　時準地之宜盡疏濬宣洩之人事仍致汙民之居瀦<lb/>
　民之田横決而不可復制徒諉其責曰此天也地也<lb/>
　非人之所能挽也豈理也哉按志齊青之間有大小<lb/>
　清河二大清河為濟渠故道小清河源本濼水出歴<lb/>
<pb n="KR2k0048_WYG_064-45b"/>
　城與章邱之淯河獺河合自清濼二水俱歸大清河<lb/>
　惟□河發源於長白東陵山西麓約行五十里至山<lb/>
　頭店而下至鮑家庄即萬家口二十里由大髙莊碑<lb/>
　灣栁塘口經段家橋止故河約二十八里段家橋至<lb/>
　清河口二十七里土人名為獺河實即小清河也相<lb/>
　傳劉豫所開行舟運糧其水自章邱歴鄒平長山新<lb/>
　城髙苑博興樂安東北入海蜿蜒六百餘里初本一<lb/>
　脈流通也至今日而小清河故道截為數節矣自萬<lb/>
<pb n="KR2k0048_WYG_064-46a"/>
　家口於順治四年決河一道向東折而東南又折而<lb/>
　東北行十五里至段家橋其水平地瀰漫而章邱之<lb/>
　地遂遭水患矣自段橋而下新決獺河之水與滸山<lb/>
　濼合夫滸山濼環南山約二十餘里受衆山之水今<lb/>
　增獺河之水歸之其勢不得不洶湧澎湃横溢無涯<lb/>
　而鄒平西北之地遂遭水患矣滸山既横溢無涯遂<lb/>
　於濼之尾出環河溝復趨小清河故道行八里至對<lb/>
　門口又東㑹鄒平之沙河合而為一其勢益悍不可<lb/>
<pb n="KR2k0048_WYG_064-46b"/>
　禦竟穿小清河故道折而之北決河一道亦平地瀰<lb/>
　漫而鄒平東北之地遂遭水患矣自是獺河滸山沙<lb/>
　河行三十里合奔白雲湖夫湖之容水有數今諸水<lb/>
　合而歸湖湖不能受其横決汎濫有更甚於滸山濼<lb/>
　者而長山膏腴之地盡成澤國矣湖之下為陶塘口<lb/>
　諸水直注陶塘復不由小清河故道而盡歸清沙泊<lb/>
　夫清沙泊者新城蓄水之處今諸水滙焉至新城而<lb/>
　别無所之是一彈丸之新城竟為衆水之歸墟矣田<lb/>
<pb n="KR2k0048_WYG_064-47a"/>
　舎墳廬盡皆漂沒新民其能堪乎夫新城在南岸髙<lb/>
　苑在北岸中分小清河以為界新堤堙廢而髙堤堅<lb/>
　固新居上游獨當水患髙憑堤以為固率男婦萬人<lb/>
　寢食其上以禦新人之決弓矢刀石相向如仇讎如<lb/>
　敵國搆訟格鬭於兹數十年矣乙丑夏秋間長新兩<lb/>
　邑民數以水災告云小清河不治故至此爰于康熈<lb/>
　丙寅正月單騎親往濟東道陳俞侯新城令崔懋從<lb/>
　先循小清河新決之處一一相度其形勢又溯小清<lb/>
<pb n="KR2k0048_WYG_064-47b"/>
　河故道一一窮究其源委而後知小清河之不治致<lb/>
　諸邑受害者非天也地也人實為之爾夫善治病者<lb/>
　治本不善治病者治標若舎本症而徒於標治之病<lb/>
　必愈治而愈不治今日新城等之受病本症也不為<lb/>
　追究其受病之由而茍且補苴是徒治其標也何益<lb/>
　哉然則新城等之受病何在曰在上流不在下流也<lb/>
　在故河不在新河也治本之法又何在曰在制小清<lb/>
　河之上流疏小清河之下流而已矣在復小清河之<lb/>
<pb n="KR2k0048_WYG_064-48a"/>
　故道截小清河之新道而已矣夫漯河至萬家口東<lb/>
　徙遂淤故道約三十里今當濬之仍使北行議於萬<lb/>
　家口新決河不必堵塞宜建石閘一使獺河之水不<lb/>
　入決河即不致平地瀰漫而章邱永無水患矣水既<lb/>
　不入決河自不入滸山濼濼所受止南山之水旱則<lb/>
　無水潦亦止此一濼之水聼從還河出小清河故道<lb/>
　而鄒平西北之地永無水患矣八里至對門口此地<lb/>
　原增沙河水為更横議建石閘一使水不北行趨白<lb/>
<pb n="KR2k0048_WYG_064-48b"/>
　雲湖而鄒平東北之地永無水患矣對門口之下本<lb/>
　小清河故道約三十里許至郭家口今兩旁髙岸堅<lb/>
　厚如故而河身多被豪民犂而為田如開河莊王家<lb/>
　莊閻家樓等處間竪草房數間以理諭之逭其罪而<lb/>
　還其地仍濬為深濶之河出郭家口使與長山之舊<lb/>
　口通則無水至白雲湖而長山之地永無水患矣舊<lb/>
　口至陶塘口約三十九里清河不治白雲湖所受湖<lb/>
　泊諸水直趨陶塘口使清河治而無水至白雲湖自<lb/>
<pb n="KR2k0048_WYG_064-49a"/>
　無水至陶塘口陶塘之左為小清河故道右則新城<lb/>
　之清沙泊泊南北寬止五六里東西長止八九里今<lb/>
　竟滙衆水以為歸排山倒海勢同稽天巨浸况復諸<lb/>
　水横於南孝婦河之水又横於北一派汪洋歴有年<lb/>
　所新民能不為溝中之瘠乎宜其挺而走險必欲抉髙<lb/>
　苑之黒水灣軍張道口以少緩須臾也其所以必欲抉<lb/>
　之者何以黒水灣軍張道口之下舊有支脈溝溝行<lb/>
　十八里有五空橋水可由橋趨博樂入海髙人奮力<lb/>
<pb n="KR2k0048_WYG_064-49b"/>
　爭鬭必不使決兩監司按之得實曲在新城治以盜<lb/>
　決之罪故旋決而旋塞而新城之水仍瀰漫如故余<lb/>
　親歴其地一望慘目反覆思維新水無所洩救勢必<lb/>
　衝決而新城危若驟以新城之水瀉髙之決口其下<lb/>
　支脈溝水道久堙兩旁無堤岸束水勢必横溢田畝<lb/>
　髙苑衝決而髙苑危又况博樂二邑地勢較髙更窪<lb/>
　新水果如此行博樂恐亦未可保也且上流不遏下<lb/>
　流必壅即今新城之水從髙決口出從前之積水方<lb/>
<pb n="KR2k0048_WYG_064-50a"/>
　洩在上之積水又來是又徒有害於髙苑而究無濟<lb/>
　於新城也今議或黒水灣或軍張道口建石閘一其<lb/>
　下支脈溝舊道當疏濬深濶達五空橋再下五道口<lb/>
　尹家泊姚家窪直身河劉注窪至大吾坡係髙博樂<lb/>
　下流凡淺阻之處通加疏濬令新城所漲之水徐徐<lb/>
　啟閘宣洩勿使暴怒衝激前水入海後水復流逐漸<lb/>
　放行新城之地不逾月而皆可涸出既有濟于新城<lb/>
　又無害於髙苑誠兩得之䇿也待至全河底績使獺<lb/>
<pb n="KR2k0048_WYG_064-50b"/>
　河滸山白雲陶塘清沙諸水不灌新城是新城已無<lb/>
　水患而軍張一閘可以永閉以防萬一之蓄洩髙民<lb/>
　可安枕而卧又何必率男婦萬人寢食死守世與新<lb/>
　民為難哉此皆制上流之法也其疏下流又若何曰<lb/>
　是不難攷小清河至岔河與孝婦河合至此而下土<lb/>
　人統名孝婦河或統名小清河由岔河十里至通濟<lb/>
　橋又五里至伊家園伊家園五里至閘上又十五里<lb/>
　至灣頭接入烏河有謂此一帶河身俱髙水反西向<lb/>
<pb n="KR2k0048_WYG_064-51a"/>
　至伊家園因云小清河水不能逆流而上開之無益<lb/>
　夫使水必不可行則從前小清河當至灣頭而止何<lb/>
　以能由博樂入海皆由灣頭滙聚諸水勢甚湍激故<lb/>
　爾倒流伊家園以下地久淤澱必多阻塞遂云河身<lb/>
　俱髙若使深通俾灣頭不致湍激便可順趨入海又<lb/>
　何有不行之患乎此疏下流之法也至長山孝婦河<lb/>
　范陽河黄土崖等亦歲為新城患余又循孝婦故道<lb/>
　跡其源流原合范陽河米溝河乾溝河由劉家等莊<lb/>
<pb n="KR2k0048_WYG_064-51b"/>
　入岔河歸小清入海自吕家莊口決不由舊河反由<lb/>
　鄒平毛張等莊經新城入麻大泊清沙泊灌新城下<lb/>
　衝博興等縣為害甚大使自吕家莊建石閘一使黄<lb/>
　土崖等水仍歸岔河與小清合而諸邑更可永慶安<lb/>
　瀾矣總之水合則强分則弱急則怒緩則平通則行<lb/>
　阻則滯今以蜿蜒六百餘里一脈流通之清河竟截<lb/>
　而為數節又益之湖泊以助滔天之勢其害寧有窮<lb/>
　乎猶人之一身然發源之漯河咽喉也所經鄒長新<lb/>
<pb n="KR2k0048_WYG_064-52a"/>
　苑等處如人之腹與腸胃傳送受載之府也至博安<lb/>
　入海則尾閭也人身一處血脈不通則人必病水脈<lb/>
　一處不通則水必為災矣今小清故道既通石閘復<lb/>
　建即使山水迅發皆趨正道入海萬不得已而啟萬<lb/>
　家口閘洩之啟對門口閘洩之啟黒水軍張閘洩之<lb/>
　向蹙地受水而泛之湖泊今擴地受水而納之故道<lb/>
　謂仍足為害者吾不信也此議一行則蓄洩有地啟<lb/>
　閉有時將見七邑之中溝壑之地疏為桑麻魚鱉之<lb/>
<pb n="KR2k0048_WYG_064-52b"/>
　民均可安宅旱可資其灌溉逺可通夫舟楫不獨使<lb/>
　不為害兼可因以為利又何重舉事而樂因循以留<lb/>
　此無窮之患哉攷志明成化癸巳都憲牟公曾濬之<lb/>
　自歴城至樂安水循故道退出鄒平等邑膏腴田數<lb/>
　萬頃迄嘉靖癸巳蓋六十年小清河復塞淯沙孝婦<lb/>
　等河潰漲當事者復濬之三年而畢諸水悉平咸注<lb/>
　之小清河髙苑志亦載青州推官陳君珪小清河議<lb/>
　按其地形似又與今異其言引獺河可歸淯河入大<lb/>
<pb n="KR2k0048_WYG_064-53a"/>
　清甚切余詢之父老謂必不可齊東邑志已備述其<lb/>
　害得無今昔之殊勢歟溯成化以至於今歴百幾十<lb/>
　年矣余憫斯民之昏墊冀一盡疏濬宣洩之人事以<lb/>
　拯之實余之苦心也經營創建明知勞民而不敢避<lb/>
　怨以期垂之永久惟望後之君子或先事而綢繆之<lb/>
　或乗時而補救之使小清河得永循故道而七邑之<lb/>
　民得永免水患無因循傾圯使諸水横決莫制而反<lb/>
　歸其咎於天地則幸甚矣故不揣為之議復為之圖<lb/>
<pb n="KR2k0048_WYG_064-53b"/>
　説以俟後之君子省覽焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山東通志卷三十五之十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志巻二</head> <lb/>
    <p>
<pb n="KR2k0048_WYG_004-1a"/>
欽定四庫全書<lb/>
　山東通志巻二<lb/>
　　星野志<lb/>
　　天有列宿地有州域隂陽之氣其本在地而上發<lb/>
　　於天事微而象微事彰而象彰感應之機捷於影<lb/>
　　響保章氏察之至析也顧九州之域各有分星或<lb/>
　　以經星或以雲漢或以斗樞或以三垣或以五星<lb/>
　　持説不同而理有各寓非甚上哲詎能伸此而詘<lb/>
<pb n="KR2k0048_WYG_004-1b"/>
　　彼乎兹彚而列之綜舉六服之全節録二東之要<lb/>
　　觀其統括証以方隅星土之精庶幾有㑹職疆域<lb/>
　　者循是以辨妖祥備修救上副<lb/>
聖天子克謹天戒之訓焉所補於政治者豈淺鮮哉若<lb/>
　　僅以梓慎甘德之技視之抑末矣作星野志<lb/>
　星野<hi>保章氏星土之說鄭康成以其書已亡祗取十二次分野釋之後世推步之法各有專家然經</hi>
　<hi>星分十二次屬十二州揆之保章氏以星土辨九州之理似為脗合今以此首列而取諸占於後蓋於各</hi>
　<hi>說稍具輕重云</hi>
<pb n="KR2k0048_WYG_004-2a"/>
　　十二次分野<lb/>
　周禮保章氏以星土辨九州之地所封封域皆有分<lb/>
　星以觀妖祥<hi>漢鄭康成註星土星所主土也春秋傳曰參為晉星商主大火國語曰歲之所</hi>
　<hi>在則我有周之分野是也大界則曰九州州中諸國之封域於星亦有分焉十二次之分星紀呉越也𤣥</hi>
　<hi>枵齊也娵訾衛也降婁魯也大梁趙也實沈晉也鶉首秦也鶉火周也鶉尾楚也壽星鄭也大火宋也析</hi>
　<hi>木燕也</hi>
　　經星分野<hi>漢志所載各國郡縣甚詳取其在東省境内者録之</hi>
　漢志秦地東井輿鬼之分野也魏地觜觿參之分野<lb/>
<pb n="KR2k0048_WYG_004-2b"/>
　也周地栁七星張之分野也韓地角亢氐之分野也<lb/>
　鄭之分野與韓同分趙地昴畢之分野也北有信都<lb/>
　東有清河南至斥邱燕地尾箕之分野也齊地虚危<lb/>
　之分野也東有甾川東萊瑯琊高宻膠東南有泰山<lb/>
　城陽北有千乘清河以南渤海之高樂高城重合陽<lb/>
　信西有濟南平原皆齊分也魯地奎婁之分野也東<lb/>
　至東海宋地房心之分野也今之沛梁楚山陽濟隂<lb/>
　東平及東郡之須昌壽張皆宋分也<hi>又云東平須昌壽張皆在濟東</hi>
<pb n="KR2k0048_WYG_004-3a"/>
　<hi>屬魯非宋地也</hi>衛地營室東壁之分野也今之東郡及魏郡<lb/>
　楚地翼軫之分野也呉地斗之分野也粤地牽牛婺<lb/>
　女之分野也<lb/>
　　十二州分野<lb/>
　漢志角亢氐兗州房心豫州尾箕幽州斗江湖牽牛<lb/>
　婺女揚州虚危青州營室東壁并州奎婁胃徐州昴<lb/>
　畢冀州觜觿參益州東井輿鬼雍州栁七星張三河<lb/>
　翼軫荆州<hi>凡天有十二次日月之所躔也地有十二分王侯之國也周天三百六十五度四分</hi>
<pb n="KR2k0048_WYG_004-3b"/>
　<hi>度之一一度二千九百三十二里分為十二次一次三十度三十二分度之十四此黄帝創制之大畧也</hi>
　　十二次郡國分度<hi>凡屬東省分野者附載清類天文志備考</hi>
　晉書天文志班固取三統厯十二次配十二野其言<lb/>
　最詳又有費直說周易蔡邕月令章句所言頗有先<lb/>
　後魏太史令陳卓更言郡國所入宿度今附而次之<lb/>
　自軫十二度至氐四度為壽星於辰在辰鄭之分野<lb/>
　屬兗州<hi>費直周易分野壽星起軫七度蔡邕月令章句壽星起軫六度</hi>
　自氐五度至尾九度為大火於辰在夘宋之分野屬<lb/>
<pb n="KR2k0048_WYG_004-4a"/>
　豫州<hi>費直起氐十一度蔡邕起亢八度按清類天文志自氐二度至尾六度屬宋分徐州今曹單皆</hi>
　<hi>宋分</hi>
　自尾十度至南斗十一度為析木於辰在寅燕之分<lb/>
　野屬幽州<hi>費直起尾九度蔡邕起尾四度</hi>
　自南斗十二度至須女七度為星紀於辰在丑吳越<lb/>
　之分野屬揚州<hi>費直起斗十度蔡邕起斗六度</hi>
　自須女八度至危十五度為𤣥枵於辰在子齊之分<lb/>
　野屬青州<hi>費直起女六度蔡邕起女二度按清類天文志自女二度至危十二度屬齊分青州</hi>
<pb n="KR2k0048_WYG_004-4b"/>
　<hi>今青登萊濰淄濟南濱棣德博皆齊分</hi>
　自危十六度至奎四度為娵訾於辰在亥衛之分野<lb/>
　屬并州<hi>費直起危十四度蔡邕起危十度按清類天文志自危十三度至奎一度屬衛分河北今</hi>
　<hi>濮州為衛分</hi>
　自奎五度至胃六度為降婁於辰在戌魯之分野屬<lb/>
　徐州<hi>費直起奎二度蔡邕起奎八度按清類天文志自奎二度至胃三度屬魯分兗州今兗沂密泗</hi>
　<hi>皆魯分</hi>
　自胃七度至畢十一度為大梁於辰在酉趙之分野<lb/>
<pb n="KR2k0048_WYG_004-5a"/>
　屬冀州<hi>費直起婁十度蔡邕起胃一度按清類天文志自胃四度至畢六度屬趙分冀州今恩縣</hi>
　<hi>為趙分</hi>
　自畢十二度至東井十五度為實沈於辰在申魏之<lb/>
　分野屬益州<hi>費直起畢九度蔡邕起畢六度</hi>
　自東井十六度至栁八度為鶉首於辰在未秦之分<lb/>
　野屬雍州<hi>費直起井十二度蔡邕起井十度</hi>
　自栁九度至張十六度為鶉火於辰在午周之分野<lb/>
　屬三河<hi>費直起栁五度蔡邕起栁三度</hi>
<pb n="KR2k0048_WYG_004-5b"/>
　自張十七度至軫十一度為鶉尾於辰在巳楚之分<lb/>
　野屬荆州<hi>費直起張十三度蔡邕起張十二度</hi>
　　州郡躔次<hi>十二州全録備考其各州郡縣則取東省疆域所轄者摘録如左</hi>
角亢氐鄭兗州<hi>領郡國八今録七</hi>
　東郡入角一度<hi>統縣二十二按頓邱在直𨽻今録二十一曰濮陽曰畔觀曰聊城曰發干</hi>
　<hi>曰范曰東平陽曰博平曰黎曰清曰東阿曰離狐曰臨邑曰利苗曰樂昌曰陽平曰白馬曰南燕曰廩邱</hi>
　<hi>曰茌平入濟北國須昌壽良入東平國</hi>
　任城國<hi>東漢分東平國置</hi>入角六度<hi>統縣三曰任城曰亢父曰樊</hi>
<pb n="KR2k0048_WYG_004-6a"/>
　山陽郡入角六度<hi>統縣二十三今録十七曰昌邑曰南平陽曰城武曰湖陵曰東緡曰</hi>
　<hi>方與曰槖曰鉅野曰單父曰薄曰都關曰城都曰黄曰爰戚曰郜城曰平樂曰瑕邱</hi>
　泰山郡入角十二度<hi>統縣二十四曰奉高曰博曰茌曰肥城曰柴曰蓋曰梁父曰東</hi>
　<hi>平陽曰南武陽曰萊蕪曰鉅平曰嬴曰牟曰䝉隂曰華曰乗邱曰富陽曰桃山曰桃鄉曰式曰盧蛇邱剛</hi>
　<hi>入濟北國寧陽入東平國</hi>
　濟北國<hi>東漢分泰山郡置</hi>入亢五度<hi>統縣五曰盧曰蛇邱曰成曰茌平曰剛</hi>
　濟隂郡入氐二度<hi>統縣九曰定陶曰寃句曰吕都曰葭密曰城陽曰鄄城曰句陽曰秺</hi>
　<hi>曰乘氏</hi>
<pb n="KR2k0048_WYG_004-6b"/>
　東平國入氐七度<hi>統縣七曰無鹽曰東平陸曰富成曰章曰壽張曰須昌曰寜陽</hi>
房心宋豫州<hi>領郡國七今録四</hi>
　沛郡入房四度<hi>統縣三十七今録一曰公邱</hi>
　梁國入房五度<hi>統縣八今録二曰䝉曰巳氏</hi>
　魯國入心三度<hi>統縣六曰魯曰卞曰汶陽曰蕃曰騶曰薛</hi>
　楚國入房四度<hi>統縣七今録一曰傅陽即偪陽</hi>
尾箕燕幽州<hi>領郡十四今録一</hi>
　勃海郡入箕一度<hi>統縣二十六今録四曰陽信曰千重曰重合曰重平</hi>
<pb n="KR2k0048_WYG_004-7a"/>
虚危齊青州<hi>領郡國七</hi>
　齊郡<hi>東漢改齊國</hi>入虚六度<hi>統縣十二曰臨淄曰昌國曰利曰西安曰鉅定曰廣曰廣</hi>
　<hi>饒曰昭南曰臨胊曰北鄉曰平廣曰臺鄉</hi>
　北海郡入虚九度<hi>統縣二十六曰營陵曰劇魁曰安邱曰瓡曰淳于曰益曰平壽曰都</hi>
　<hi>昌曰平望曰平的曰栁泉曰壽光曰樂望曰饒曰斟曰桑犢曰平城曰密鄉曰羊石曰樂都曰石鄉曰上</hi>
　<hi>鄉曰新城曰成鄉曰膠陽劇入甾川國</hi>
　濟南郡入危一度<hi>綂縣十四曰東平陵曰鄒平曰臺曰梁鄒曰土鼔曰於陵曰陽邱曰</hi>
　<hi>般陽曰菅曰朝陽曰歴城曰猇曰著曰宜成</hi>
<pb n="KR2k0048_WYG_004-7b"/>
　千乘<hi>東漢改樂安</hi>郡入危四度<hi>統縣十五曰千乗曰東鄒曰濕沃曰平安曰博昌曰</hi>
　<hi>蓼城曰建信曰狄曰琅槐曰樂安曰被陽曰高昌曰繁安曰高苑曰延鄉</hi>
　東萊郡入危九度<hi>綂縣十七曰掖曰腄曰平度曰黃曰臨朐曰曲成曰牟平曰東牟曰</hi>
　<hi>㡉曰育黎曰昌陽曰不夜曰當利曰盧鄉曰陽樂曰陽石曰徐鄉</hi>
　平原郡入危十一度<hi>統縣十九曰平原曰鬲曰高唐曰重邱曰平昌曰羽曰般曰樂</hi>
　<hi>陵曰祝阿曰瑗曰阿陽曰漯隂曰朸曰富平曰安德曰合陽曰楊虚曰龍頟曰安</hi>
　甾川國入危十四度<hi>統縣三曰劇曰東安平曰樓鄉</hi>
奎婁胃魯徐州<hi>領郡國五</hi>
<pb n="KR2k0048_WYG_004-8a"/>
　東海郡入奎一度<hi>統縣三十八今録十八曰郯曰蘭陵曰襄賁曰戚曰開陽曰費曰利</hi>
　<hi>城曰繒曰南城曰即邱曰臨沂曰合鄉曰承曰建陽曰隂平曰武陽曰建陵曰昌慮</hi>
　瑯琊郡入奎六度<hi>統縣五十一按贛榆在江南今録五十曰東武曰不其曰海曲曰朱</hi>
　<hi>虚曰諸曰梧城曰靈門曰姑幕曰虚水曰臨原曰瑯琊曰祓曰柜曰缾曰却曰雩段曰黔陬曰雲曰計斤</hi>
　<hi>曰稻曰臯虞曰平昌曰長廣曰横曰東莞曰魏其曰昌曰兹鄉曰箕曰椑曰高廣曰高鄉曰柔曰即來曰</hi>
　<hi>麗曰武鄉曰伊鄉曰新山曰高陽曰昆山曰參封曰折泉曰博石曰房山曰慎鄉曰駟望曰安邱曰高陵</hi>
　<hi>曰臨安曰石山</hi>
　高密國入婁一度<hi>統縣五曰高密曰昌安曰石泉曰夷安曰成鄉</hi>
<pb n="KR2k0048_WYG_004-8b"/>
　城陽國入婁九度<hi>統縣四曰莒曰陽都曰東安曰慮</hi>
　膠東國入婁一度<hi>統縣八曰即墨曰昌武曰下密曰壯武曰郁秩曰挺曰觀陽曰鄒盧</hi>
昴畢趙冀州<hi>領郡國十一今録三</hi>
　魏郡入昴一度<hi>統縣十八今録五曰館陶曰斥邱曰清淵曰即裴曰平恩</hi>
　清河郡入昴九度<hi>統縣十四今録七曰清陽曰東武陽城曰繹幕曰靈曰鄃曰貝邱曰東</hi>
　信都國入畢三度<hi>統縣十七今録一曰廣川</hi>
　州縣分野<hi>郡邑更置今昔懸殊惟考其本境之漢縣故址辨其屬於何郡而析載之或為專屬</hi>
　<hi>之疆或為交錯之壤視縣得郡視郡得星則先後歸於一致矣分釋如左</hi>
<pb n="KR2k0048_WYG_004-9a"/>
　濟南府<lb/>
　歴城<hi>東平陵臺歴城屬濟南郡</hi>章邱<hi>陽邱菅猇/屬濟南郡</hi>鄒平<hi>鄒平梁鄒東朝陽屬濟南</hi>
　<hi>郡</hi>淄川<hi>昌國屬齊郡土鼔/般陽屬濟南郡</hi>長山<hi>於陵屬濟南郡高苑屬千乘郡</hi>新城<lb/>
　<hi>西安屬齊郡平安延鄉屬千乗郡</hi>齊河<hi>祝阿屬/平原郡</hi>齊東<hi>梁鄒屬/濟南郡</hi>濟陽<hi>著屬</hi>
　<hi>濟南郡漯隂屬平原郡</hi>禹城<hi>髙唐阿陽楊/虚屬平原郡</hi>臨邑<hi>漯隂屬/平原郡</hi>長清<hi>茌屬</hi>
　<hi>泰山郡盧屬濟北國祝阿龍頟屬平原郡</hi>陵縣<hi>富平安德/屬平原郡</hi>德州<hi>重邱安德屬平原郡</hi>
　<hi>廣川屬信都國</hi>德平<hi>重平屬渤海郡鬲西/平昌般屬平原郡</hi>平原<hi>平原屬平原郡繹幕鄃屬</hi>
　<hi>清河郡也按濟南郡在岱之隂海之右而濟河故道之所經  在禹貢當為兗青之交在職方又居幽兗</hi>
<pb n="KR2k0048_WYG_004-9b"/>
　<hi>之界以國論之則皆在齊履之内考之漢郡凡屬齊郡濟南千乘平原者俱屬危度以國為準即勃海之</hi>
　<hi>重平屬箕主乎燕清河之繹幕鄃信都之廣川均屬昴主乎趙亦各本其國之分野耳惟泰山之茌屬之</hi>
　<hi>角濟北之盧屬之亢皆齊地而不列之於危是人專以州論而弗例以國也惟參觀而善㑹之則得矣</hi>
　兗州府<lb/>
　滋陽<hi>瑕邱屬山陽郡乗邱屬泰山郡樊屬東平國</hi>曲阜<hi>魯縣汶陽/屬魯國</hi>寧陽<hi>鉅平</hi>
　<hi>屬泰山郡剛屬濟北國寧陽屬東平國</hi>鄒縣<hi>東平陽屬山陽/郡鄒屬魯國</hi>泗水<hi>卞屬魯國</hi>
　<hi>郚郷屬東海郡</hi>滕縣<hi>公邱屬沛郡蕃薛屬魯/國戚昌慮屬東海郡</hi>嶧縣<hi>偪陽屬楚國繒合鄉</hi>
　<hi>氶建陽隂平建陵屬東海郡</hi>金鄉<hi>昌邑東緡槖/屬山陽郡</hi>魚臺<hi>湖陵方與屬山陽郡</hi>濟<lb/>
<pb n="KR2k0048_WYG_004-10a"/>
　寧<hi>任城亢父樊屬任城國</hi>嘉祥<hi>鉅野爰戚/屬山陽郡</hi>汶上<hi>桃鄉屬泰山郡東平陸屬東平</hi>
　<hi>國</hi>陽糓<hi>東阿屬東郡須/昌屬東平國</hi>壽張<hi>壽張屬東平國少按兗郡魯境也魯本  皥之</hi>
　<hi>墟前有淮水後有岱嶽䝉羽之向洙泗之流在禹貢為徐州乃奎婁之次在職方為兗州亦角氐之野考</hi>
　<hi>之漢郡東海屬奎主魯主徐州國並合其東郡任城山陽泰山屬角濟北屬亢東平屬氐以兗州而言沛</hi>
　<hi>郡屬房以豫州而言皆有可按惟魯為伯禽故封國乎徐應在奎婁而乃屬之心度以入於豫此則理之</hi>
　<hi>不可解者後漢書註云秦之薛郡高后改魯國本屬徐州光武改為豫州以一時之遷改而占者遂舍奎</hi>
　<hi>婁而推房心安在其有合哉據漢志而正之可也</hi>
　東昌府<lb/>
<pb n="KR2k0048_WYG_004-10b"/>
　聊城<hi>聊城屬東郡</hi>堂邑<hi>發干清/屬東郡</hi>博平<hi>博平屬東郡/靈屬清河郡</hi>茌平<hi>臨邑</hi>
　<hi>屬東郡茌平屬濟北國</hi>莘縣<hi>陽平/東郡</hi>屬清平<hi>博平屬東郡貝邱屬清河郡</hi>冠縣<lb/>
　<hi>館陶屬魏郡</hi>臨清<hi>清淵屬/魏郡</hi>館陶<hi>館陶平恩/屬魏郡</hi>邱縣<hi>斥邱即裴屬魏郡</hi>
　恩縣<hi>東武城屬清河郡</hi>高唐<hi>高唐瑗楊虚屬平/原郡靈屬清河郡</hi>夏津<hi>鄃屬清河郡</hi>
　武城<hi>東武城東陽屬清河郡考按東昌在齊之西鄙而又趙衛之所接壤也  之漢郡平原屬危齊</hi>
　<hi>也清河魏郡屬昴趙也東郡屬角濟北屬氐則從乎兗州而言然清河一郡漢志云齊為虚危之野東有</hi>
　<hi>清河以南實亦齊履之所届也又云衛為室壁之野今之東郡及魏郡皆衛分此二郡又可以室壁參占</hi>
　<hi>之矣疆錯圻聯星躔交布觀者其知所㑹通哉</hi>
<pb n="KR2k0048_WYG_004-11a"/>
　青州府<lb/>
　益都<hi>廣屬齊郡益屬北海郡</hi>臨淄<hi>臨淄屬齊郡東/安平屬甾川國</hi>博興<hi>利縣屬齊郡博</hi>
　<hi>昌樂安屬千乘郡</hi>高苑<hi>千乗東鄒建信狄/被陽屬千乗郡</hi>樂安<hi>鉅定屬齊郡千乗琅槐屬</hi>
　<hi>千乗郡</hi>壽光<hi>益平望壽光樂望屬/北海郡劇屬甾川國</hi>昌樂<hi>營陵劇魁屬北海郡</hi>臨朐<lb/>
　<hi>臨朐屬齊郡朱虚臨原屬瑯琊郡</hi>安邱<hi>安邱淳于屬北海郡梧成缾屬瑯琊郡昌安屬高密國</hi>
　諸城<hi>東武諸瑯琊平昌横昌昆山折泉屬瑯琊郡</hi>博山<hi>萊蕪屬泰山郡般陽屬濟南郡  按</hi>
　<hi>青郡本齊地虚危之分野在禹貢為青州之域而職方所紀則淄時屬於幽州沂沭踰於徐土非復禹迹</hi>
　<hi>之舊矣考之漢郡如齊郡北海屬虚濟南千乗甾川屬危以國言亦以州言也泰山屬角義取諸兗至於</hi>
<pb n="KR2k0048_WYG_004-11b"/>
　<hi>瑯琊屬奎高密屬婁則又主魯主徐禹貢云海岱及淮惟徐州觀乎長城鉅防由岱隂歴瑯琊而東至於</hi>
　<hi>海管子云長城之陽魯也其隂齊也此其顯証已</hi>
　登州府<lb/>
　蓬萊<hi>黄牟平㡉屬東萊郡</hi>黃縣<hi>黄㡉徐鄉/屬東萊郡</hi>福山<hi>腄牟平屬東萊郡</hi>棲霞<lb/>
　<hi>腄牟平屬東萊郡</hi>招遠<hi>掖曲成屬/東萊郡</hi>萊陽<hi>昌陽屬東萊郡長廣屬瑯琊郡挺觀陽鄒</hi>
　<hi>盧屬膠東國</hi>寧海<hi>腄育犂屬/東萊郡</hi>文登<hi>東牟不夜/屬東萊郡</hi>海陽<hi>昌陽屬東萊郡</hi>
　<hi>觀陽屬膠東國</hi>榮成<hi>不夜屬東萊郡青按登州居東海之極濱禹貢海岱惟  州春秋元命苞云虚</hi>
　<hi>危之精流為青州分為齊國立為萊山今萊山在黄縣境内史記天官書齊有八神居登州者四則管子</hi>
<pb n="KR2k0048_WYG_004-12a"/>
　<hi>稱太公賜履東至於海良不誣也考之漢郡統以東萊入危度國與州皆合若夫瑯琊膠東多屬齊之鄙</hi>
　<hi>邑而屬之奎婁則又主徐青之分界而言不必悉按之以國矣</hi>
　萊州府<lb/>
　掖縣<hi>掖臨朐曲成當利陽樂陽石屬東萊郡按臨胊與齊郡之臨朐同名</hi>平度<hi>平度盧鄉屬東</hi>
　<hi>萊郡下密屬膠東國</hi>濰縣<hi>平壽桑犢屬北海/郡下密屬膠東國</hi>昌邑<hi>都昌密鄉屬北海郡</hi>膠<lb/>
　州<hi>却黔陬計斤兹鄉屬瑯琊郡</hi>髙密<hi>祓柜稻髙陽屬瑯琊郡髙密夷安屬髙密國</hi>即墨<lb/>
　<hi>不其臯虞屬瑯琊郡壯武屬膠東國也按萊郡為古萊子國禹貢青州所謂萊夷作牧者  本齊履所統</hi>
　<hi>靈公又取而有之考之漢郡東萊屬危北海屬虚皆青齊之分野惟瑯琊屬奎髙密膠東屬婁國主魯州</hi>
<pb n="KR2k0048_WYG_004-12b"/>
　<hi>主徐漢志云奎婁之野東有東海是足以徴矣</hi>
　武定府<lb/>
　惠民<hi>陽信屬渤海郡</hi>青城<hi>梁鄒屬/濟南郡</hi>陽信<hi>陽信屬/渤海郡</hi>海豐<hi>千童屬渤海郡</hi>
　樂陵<hi>重合屬渤海郡樂陵屬平原郡</hi>商河<hi>濕沃屬千乗郡/初屬平原郡</hi>濱州<hi>濕沃屬千</hi>
　<hi>乗郡</hi>利津<hi>濕沃屬/千乗郡</hi>霑化<hi>濕沃屬/千乗郡</hi>蒲臺<hi>濕沃屬千乗郡州按武定古名棣</hi>
　<hi>海豐即東無棣縣固齊履之所北至者也考之漢郡濟南千乗平原皆屬乎危為齊之分野而渤海則屬</hi>
　<hi>箕度主乎燕漢志云虚危之野北有渤海之重合陽信是又不得專以燕分例之膠柱以觀鮮不謬矣</hi>
　沂州府<lb/>
<pb n="KR2k0048_WYG_004-13a"/>
　蘭山<hi>蘭陵襄賁開陽利成即邱臨沂屬東海郡魏其屬瑯琊郡</hi>郯城<hi>郯屬東海郡</hi>費縣<lb/>
　<hi>南武陽華屬泰山郡費南城屬東海郡</hi>莒州<hi>靈門姑幕箕椑髙廣髙鄉屬瑯琊郡莒屬城陽國</hi>
　䝉隂<hi>䝉隂屬泰山郡盧一作慮屬城陽國</hi>沂水<hi>葢屬泰山郡東莞屬瑯琊郡陽都東安屬城陽</hi>
　<hi>國</hi>日照<hi>海曲屬瑯琊郡野按沂郡於國為魯於州為徐而奎婁之分  也考之漢郡東海瑯琊屬</hi>
　<hi>奎城陽屬婁宜矣然亦有割魯地以統之泰山郡而屬於角者葢職方有兗而無徐包徐於兗而星亦為</hi>
　<hi>之改分非密証之何以得其垂象之真哉</hi>
　泰安府<lb/>
　泰安<hi>奉高博柴梁父鉅平屬泰山郡蛇邱屬濟北國</hi>肥城<hi>肥城屬/泰山郡</hi>新泰<hi>東平陽屬</hi>
<pb n="KR2k0048_WYG_004-13b"/>
　<hi>泰山郡</hi>萊蕪<hi>嬴牟屬/泰山郡</hi>東平<hi>無鹽富城章壽張/須昌屬東平國</hi>東阿<hi>東阿屬東</hi>
　<hi>郡</hi>平隂<hi>臨邑屬東郡肥城屬泰山郡乎按泰安為郡憑於岱宗陽魯而隂齊實介  兩國者也考</hi>
　<hi>之漢郡泰山屬角濟北屬亢東平屬氐皆以兗州而言非本齊魯之分野矣顧漢志論虚危之野曰南有</hi>
　<hi>泰山又辨東平須昌在濟東宜屬魯唐高適贈東平守詩遺墟當少昊懸象識奎婁由是觀之則以州占</hi>
　<hi>又不如以國占之深切著明也</hi>
　曹州府<lb/>
　荷澤<hi>離狐屬東郡寃句吕都葭密成陽句陽乗氏屬濟隂郡</hi>單縣<hi>單父平樂屬山陽郡</hi>城<lb/>
　武<hi>郜成成武屬山陽郡秺屬濟隂郡</hi>鉅野<hi>昌邑鉅野屬山陽/郡乗邱屬泰山郡</hi>鄆城<hi>黎廩</hi>
<pb n="KR2k0048_WYG_004-14a"/>
　<hi>邱屬東郡都關屬山陽郡</hi>曹縣<hi>薄屬山陽郡蒙/巳氏屬梁國</hi>定陶<hi>定陶屬濟隂郡</hi>濮州<lb/>
　<hi>濮陽屬東郡城都屬山陽郡鄄城屬濟隂郡</hi>范縣<hi>范屬/東郡</hi>觀城<hi>畔觀屬東郡</hi>朝城<lb/>
　<hi>東武陽屬東郡山按曹郡在河濟之交兗州之域也考之漢郡東郡  陽泰山屬角濟隂屬氐皆主乎兗</hi>
　<hi>而言惟統乎梁國者則屬於房而入之豫兗豫之分昭然可覩但漢志云衛有東郡為室壁之分野宋有</hi>
　<hi>山陽濟隂為房心之分野蓋濮陽本衛之東郊大野乃宋之北藪班固所述詎無據而云然哉從州則國</hi>
　<hi>戾於方輿從國則州移於位次仰觀俯察步變摘微良非淺學所能窺矣  漢桓寛鹽鐵論云宋有大野</hi>
　　分野附論<lb/>
　繹史云周官保章氏之職其書已亡十二次分星見<lb/>
<pb n="KR2k0048_WYG_004-14b"/>
　於史漢世紀與近世之廣狹過度不同大約歴數家<lb/>
　測驗不甚相遠據左氏内外傳武王克商歲在鶉火<lb/>
　故為周分文公即位歲受實沈故為晉分歲淫𤣥枵<lb/>
　衝於鳥帑周楚惡之故鶉分為楚分星見大辰知宋<lb/>
　將火故大火為宋分然有可疑者星紀北而呉越南<lb/>
　井鬼南而嬴秦西虚危在北齊表東海降婁實西魯<lb/>
　宅曲阜或以受封之日歲星所在為説然有絶而復<lb/>
　續者前星猶可據乎况三卿未分晉當何區秦拔西<lb/>
<pb n="KR2k0048_WYG_004-15a"/>
　河魏當何屬周未遷東何故已直鶉鳥陳滅由楚何<lb/>
　自而入韓分天道在西北而晉不害然豕韋實衛晉<lb/>
　何以吉越得歲而呉伐之然呉越同域呉何以㓙衛<lb/>
　既屬水何以知與宋鄭陳同火且顓頊之墟姜任守<lb/>
　其祀是又齊薛之分矣若此之類多不可曉是知分<lb/>
　野之說似未可執一而論也附録之以俟博識<lb/>
　　兩戒占野<lb/>
　唐志貞觀中浮屠一行以為天下山河之象存乎兩<lb/>
<pb n="KR2k0048_WYG_004-15b"/>
　戒北戒自三危積石負終南地絡之隂東及太華逾<lb/>
　河並雷首底柱王屋太行北抵常山之右乃東循塞<lb/>
　垣至濊貊朝鮮是謂北紀所以限戎狄也南戒自岷<lb/>
　山嶓冢負地絡之陽東及太華連商山熊耳外方桐<lb/>
　柏自上洛南逾江漢攜武當荆山至於衡陽乃東循<lb/>
　嶺徼達東甌閩中是謂南紀所以限蠻夷也故星傳<lb/>
　謂北戒為胡門南戒為越門河源自北紀之首循雍<lb/>
　州北徼達華隂而與地絡相㑹並行而東至太行之<lb/>
<pb n="KR2k0048_WYG_004-16a"/>
　曲分而東流與涇渭濟瀆相為表裏謂之北河江源<lb/>
　自南紀之首循梁州南徼達華陽而與地絡相㑹並<lb/>
　行而東及荆山之陽分而東流與漢水淮瀆相為表<lb/>
　裏謂之南河故于天象則𢎞農分陜為兩河之㑹五<lb/>
　服諸侯在焉自陜而西為秦凉北紀山河之曲為晉<lb/>
　代南紀山河之曲為巴蜀皆負險用武之國也自陜<lb/>
　而東三川中岳為成周西距外方大伾北至於濟南<lb/>
　至於淮東達鉅野為宋鄭陳蔡河内及濟水之陽為<lb/>
<pb n="KR2k0048_WYG_004-16b"/>
　邶鄘衛漢東濱淮水之隂為申隨皆四戰用文之國<lb/>
　也北紀之東至北河之北為邢趙南紀之東至南河<lb/>
　之南為荆楚自北河下流南距岱山為三齊夾右碣<lb/>
　石為北燕自南河下流北距岱山為鄒魯南涉江淮<lb/>
　為呉越皆負海之國貨殖之所阜也自河源循塞垣<lb/>
　北東及海為戎狄自江源循嶺徼東南及海為蠻越<lb/>
　觀兩河之象與雲漢之所始終而分野可知矣於易<lb/>
　五月一隂生而雲漢濳萌於天稷之下進及井鉞間<lb/>
<pb n="KR2k0048_WYG_004-17a"/>
　得坤維之氣隂始進於地上而雲漢上升始交於列<lb/>
　宿七緯之氣通矣東井據百川上流故鶉首為秦蜀<lb/>
　正得兩戒山河之首雲漢達坤維右而漸升始居列<lb/>
　宿上觜觿參伐皆直天關表而在河隂故實沈下流<lb/>
　得大梁距河稍遠涉隂亦深故其分野自漳濱却負<lb/>
　恒山居北紀衆山之東南外接髦頭地皆河外隂國<lb/>
　也十月隂氣進踰乾維始上達於天雲漢至營室東<lb/>
　壁間升氣悉究與内規相接故自南正達於西正得<lb/>
<pb n="KR2k0048_WYG_004-17b"/>
　雲漢升氣為山河上流自北正達於東正得雲漢降<lb/>
　氣為山河下流陬訾在雲漢升降中居水行正位故<lb/>
　其分野當中州河濟間且王良閣道由紫垣絶漢抵<lb/>
　營室上帝離宫也内接成周河内皆豕韋分十一月<lb/>
　一陽生而雲漢漸降退及艮維始下接於地至斗建<lb/>
　間復與列舍氣通於易天地始交泰象也踰析木津<lb/>
　隂氣益降進及大辰升陽之氣究而雲漢沉濳於東<lb/>
　正之中故易雷出地曰豫龍出泉為解皆房心象也<lb/>
<pb n="KR2k0048_WYG_004-18a"/>
　星紀得雲漢下流百川歸焉析木為雲漢末派山河<lb/>
　極焉故其分野自南河下流窮南紀之曲東南負海<lb/>
　為星紀自北河末派窮北紀之曲東北負海為析木<lb/>
　負海者以其雲漢之隂也唯陬訾内接紫宫在王畿<lb/>
　河濟間降婁𤣥枵與山河首尾相遠鄰顓頊之墟故<lb/>
　為中州負海之國也其地當南河之北北河之南界<lb/>
　以岱宗至於東海自鶉首踰河戒東曰鶉火得重離<lb/>
　正位軒轅之祗在焉其分野自河華之交東接祝融<lb/>
<pb n="KR2k0048_WYG_004-18b"/>
　之墟北負河南及漢蓋寒燠之所均也自析木紀天<lb/>
　漢而南曰大火得明堂升氣天市之都在焉其分野<lb/>
　自鉅野岱宗西至陳畱北負河濟南及淮皆和氣之<lb/>
　所布也陽氣自明堂漸升達於龍角曰壽星龍角謂<lb/>
　之天關於易氣以陽決隂夬象也升陽進踰天關得<lb/>
　純乾之位故鶉尾直建巳之月内列太微為天廷其<lb/>
　分野自南河以負海亦純陽地也壽星在天關内故<lb/>
　其分野在商亳西南淮水之隂北連太室之東自陽<lb/>
<pb n="KR2k0048_WYG_004-19a"/>
　城際之亦巽維地也夫雲漢自坤抵艮為地紀北斗<lb/>
　自乾攜巽為天綱其分野與帝車相直皆五帝墟也<lb/>
　䆒咸池之政而在乾維内者降婁也故為少昊之墟<lb/>
　叶北宫之政而在乾維外者陬訾也故為顓頊之墟<lb/>
　成攝提之政而在巽維内者壽星也故為太昊之墟<lb/>
　布太微之政而在巽維外者鶉尾也故為烈山氏之墟<lb/>
　得四海中承太階之政者軒轅也故為有熊氏之墟<lb/>
　木金得天地之微氣其神治於季月水火得天地之<lb/>
<pb n="KR2k0048_WYG_004-19b"/>
　章氣其神治於孟月故章道存乎至微道存乎終皆<lb/>
　隂陽變化之際也若微者沉濳而不及章者高明而<lb/>
　過亢皆非上帝之所居也斗杓謂之外廷陽精之所<lb/>
　布也斗魁謂之㑹府陽精之所復也杓以治外故鶉<lb/>
　尾為南方負海之國魁以治内故陬訾為中州四戰<lb/>
　之國其餘列舎在雲漢之隂者八為負海之國在雲<lb/>
　漢之陽者四為四戰之國降婁𤣥枵以負東海其神<lb/>
　主於岱宗歲星位焉星紀鶉尾以負南海其神主於<lb/>
<pb n="KR2k0048_WYG_004-20a"/>
　衡山熒惑位焉鶉首實沈以負西海其神主於華山<lb/>
　太白位焉大梁析木以負北海其神主於恒山辰星<lb/>
　位焉鶉火大火壽星豕韋為中州其神主於嵩邱鎮<lb/>
　星位焉近代諸儒言星土者或以州或以國虞夏秦<lb/>
　漢郡國廢置不同周之興也王畿千里及其衰也僅<lb/>
　得河南七縣今又天下一統而直以鶉火為周分則<lb/>
　疆埸舛矣七國之初天下地形雌韓而雄魏魏地西<lb/>
　距高陵盡河東河内北固漳鄴東分梁宋至於汝南<lb/>
<pb n="KR2k0048_WYG_004-20b"/>
　韓據全鄭之地南盡潁川南陽西達虢畧距函谷固<lb/>
　宜陽北連上地皆綿亘數州相錯如繡考雲漢山河<lb/>
　之象多者或至十餘宿其後魏徙大梁則西河合於<lb/>
　東井秦拔宜陽而上黨入於輿鬼方戰國未滅時星<lb/>
　家之言屢有明效今則同在畿甸之中矣而或者猶<lb/>
　據漢書地里志推之是守甘石遺術而不知變通之<lb/>
　數也又古之辰次與節氣相係各據當時厯數與歲<lb/>
　差遷徙不同今更以七宿之中分四象中位自上元<lb/>
<pb n="KR2k0048_WYG_004-21a"/>
　之首以度數紀之而著其分野其州縣雖改𨽻不同<lb/>
　但據山河以分爾須女虚危𤣥枵也初須女五度餘<lb/>
　二千三百七十四秒四少中虚九度終危十二度其<lb/>
　分野自濟北東踰濟水涉平隂至於山茌循岱岳衆<lb/>
　山之隂東南及高密又東盡萊夷之地得漢北海千<lb/>
　乘甾川濟南齊郡及平原渤海九河故道之南濱於<lb/>
　碣石古齊紀祝淳于萊譚寒及斟尋有過有鬲蒲姑<lb/>
　氏之國其地得陬訾之下流自濟東達於河外故其<lb/>
<pb n="KR2k0048_WYG_004-21b"/>
　象著為天津絶雲漢之陽凡司人之星與羣臣之録<lb/>
　皆主虚危故岱宗為十二諸侯受命之府又下流得<lb/>
　婺女當九河末派比於星紀與呉越同占營室東壁<lb/>
　陬訾也初危十三度餘二千九百二十六秒一太中<lb/>
　營室十二度終奎一度自王屋太行而東得漢河内<lb/>
　至北紀之東隅北負漳鄴東及館陶聊城又自河濟<lb/>
　之交涉滎波濱濟水而東得東郡之地古邶鄘衛凡<lb/>
　胙邘雍共微觀南燕昆吾豕韋之國自閣道王良至<lb/>
<pb n="KR2k0048_WYG_004-22a"/>
　東壁在豕韋為上流當河内及漳鄴之南得山河之<lb/>
　㑹為離宫又循河濟而東接𤣥枵為營室之分奎婁<lb/>
　降婁也初奎二度餘千二百一十七秒十七少中婁<lb/>
　一度終胃三度自蛇邱肥城南届鉅野東逹梁父循<lb/>
　岱岳衆山之陽以負東海又濱泗水經方輿沛畱彭<lb/>
　城東至於吕梁乃東南抵淮並淮水而東盡徐夷之<lb/>
　地得漢東平魯國琅邪東海泗水城陽古魯薛邾莒<lb/>
　小邾徐郯鄫鄅邳邿任宿須句顓臾牟遂鑄夷介根<lb/>
<pb n="KR2k0048_WYG_004-22b"/>
　牟及大庭氏之國奎為大澤在陬訾下流當鉅野之<lb/>
　東陽至於淮泗婁胃之墟東北負山蓋中國膏腴地<lb/>
　百穀之所阜也胃得馬牧之氣與冀之北土同占胃<lb/>
　昴畢大梁也初胃四度餘二千五百四十九杪八太<lb/>
　中昴六度終畢九度自魏郡濁漳之北得漢趙國廣<lb/>
　平鉅鹿常山東及清河信都北據中山真定全趙之<lb/>
　分又北逾衆山盡代郡雁門雲中定襄之地與北方<lb/>
　羣狄之國北紀之東陽表裏山河以蕃屏中國為畢<lb/>
<pb n="KR2k0048_WYG_004-23a"/>
　分循北河之表西盡塞垣皆髦頭故地為昴分冀之<lb/>
　北土馬牧之所蕃庶故天苑之象存焉觜觿參伐實<lb/>
　沈也初畢十度餘八百四十一秒四之一中參七度<lb/>
　終東井十一度自漢之河東及上黨太原盡西河之<lb/>
　地古晉魏虞唐耿揚霍冀黎郇與西河戎狄之國西<lb/>
　河之濱所以設險限秦晉故其地上應天闕其南曲<lb/>
　之隂在晉地衆山之陽南曲之陽在秦地衆山之隂<lb/>
　隂陽之氣并故與東井通河東永樂芮城河北縣及<lb/>
<pb n="KR2k0048_WYG_004-23b"/>
　河曲豐勝夏州皆東井之分參伐為戎索為武政當<lb/>
　河東盡大夏之墟上黨次居下流與趙魏接為觜觿<lb/>
　之分東井輿鬼鶉首也初東井十二度餘二千一百<lb/>
　七十二秒十五太中東井二十七度終栁六度自漢<lb/>
　三輔及北地上郡安定西自隴坻至河右盡西南巴<lb/>
　蜀漢中之地及西南夷犍為越巂益州郡極南河之<lb/>
　表東至牂牁古秦梁豳芮豐畢駘杠有扈宻須庸蜀<lb/>
　羌髳之國東井居兩河之隂自山河上流當地絡之<lb/>
<pb n="KR2k0048_WYG_004-24a"/>
　西北輿鬼居兩河之陽自漢中東盡華陽與鶉火相<lb/>
　接當地絡之東南鶉首之外雲漢潛流而未逹故狼<lb/>
　星在江河上源之西弧矢犬雞皆徼外之備也西羌<lb/>
　吐蕃吐谷渾及西南徼外夷人皆占狼星栁七星張<lb/>
　鶉火也初栁七度餘四百六十四秒七少中七星七<lb/>
　度終張十四度北自滎澤滎陽並京索暨山南得新<lb/>
　鄭宻縣至外方東隅斜至方城抵桐柏北自宛葉南<lb/>
　暨漢東盡漢南陽之地又自雒邑負北河之南西及<lb/>
<pb n="KR2k0048_WYG_004-24b"/>
　函谷逾南紀達武當漢水之隂盡𢎞農郡以淮源桐<lb/>
　柏東陽為限而申州屬壽星古成周虢鄭管鄶東虢<lb/>
　宻滑焦唐隨申鄧及祝融氏之都新鄭為軒轅祝融<lb/>
　之墟其東鄙則入壽星栁在輿鬼東又接漢源當商<lb/>
　洛之陽接南河上流七星係軒轅得土行正位中岳<lb/>
　象也河南之分張直南陽漢東與鶉尾同占翼軫鶉<lb/>
　尾也初張十五度餘千七百九十五秒二十二太中<lb/>
　翼十二度終軫九度自房陵白帝而東盡漢之南郡<lb/>
<pb n="KR2k0048_WYG_004-25a"/>
　江夏東達廬江南部濱彭蠡之西得長沙武陵又逾<lb/>
　南紀盡鬰林合浦之地自沅湘上流西達黔安之左<lb/>
　皆全楚之分自富昭象龔繡容曰亷州已西亦鶉尾<lb/>
　之墟古荆楚鄖鄀羅權巴䕫與南方蠻貊之國翼與<lb/>
　咮張同象當南河之北軫在天關之外當南河之南<lb/>
　其中一星主長沙逾嶺徼而南為東甌青邱之分安<lb/>
　南諸州在雲漢上源之東陽宜屬鶉火而栁七星張<lb/>
　皆當中州不得連負海之地故麗於鶉尾角亢壽星<lb/>
<pb n="KR2k0048_WYG_004-25b"/>
　也初軫十度餘八十七秒十四少中角八度中氐一<lb/>
　度自原武管城濱河濟之南東至封邱陳畱盡陳蔡<lb/>
　汝南之地逾淮源至於弋陽西涉南陽郡至於桐柏<lb/>
　又東北抵嵩之東陽中國地絡在南北河之間首自<lb/>
　西傾極於陪尾故隨申光皆豫州之分宜屬鶉火古<lb/>
　陳蔡許息江黄道柏沈賴蓼須頓胡防弦厲之國氐<lb/>
　涉壽星當洛邑衆山之東與亳土相接次南直潁水<lb/>
　之間曰太昊之墟為亢分又南涉淮氣連鶉尾在成<lb/>
<pb n="KR2k0048_WYG_004-26a"/>
　周之東陽為角分氐房心大火也初氐二度餘千四<lb/>
　百一十九秒五太中房二度終尾六度自雍邱襄邑<lb/>
　小黄而東循濟隂界於齊魯右泗水達於吕梁乃東<lb/>
　南接太昊之墟盡漢濟隂山陽楚國豐沛之地古宋<lb/>
　曹郕滕茅郜蕭葛向城偪陽甲父之國商亳負北河<lb/>
　陽氣之所升也為心分豐沛負南河陽氣之所布也<lb/>
　為房分下流與尾同占西接陳鄭為氐分尾箕析木<lb/>
　津也初尾七度餘二千七百五十秒二十一少中箕<lb/>
<pb n="KR2k0048_WYG_004-26b"/>
　五度終南斗八度自渤海九河之北得漢河間涿郡<lb/>
　廣陽及上谷漁陽右北平遼西遼東樂浪𤣥菟古北<lb/>
　燕孤竹無終九夷之國尾得雲漢之末派龜魚麗焉<lb/>
　當九河之下流濱於渤碣皆北紀之所窮也箕與南<lb/>
　斗相近為遼水之陽盡朝鮮三韓之地在呉越東南<lb/>
　斗牽牛星紀也初南斗九度餘千四十二秒十二太<lb/>
　中南斗二十四度終女四度自廬江九江負淮水南<lb/>
　盡臨淮廣陵至於東海又逾南河得漢丹陽㑹稽豫<lb/>
<pb n="KR2k0048_WYG_004-27a"/>
　章西濱彭蠡南涉越門訖蒼梧南海逾嶺表自韶廣<lb/>
　以西珠崖以東為星紀之分也古呉越羣舒廬桐六<lb/>
　蓼及東南百越之國南斗在雲漢下流當淮海間為<lb/>
　呉分牽牛去南河寖遠自豫章迄㑹稽南逾嶺徼為<lb/>
　越分島夷蠻貃之人聲教所不暨皆係於狗國云<hi>按星</hi>
　<hi>野之説先儒謂古者受封之日歲星所在之辰國即屬焉其説本之國語至唐釋一行則以天下河山之</hi>
　<hi>象存乎兩戒謂星土以精相屬而不拘於方隅蓋取太史公占街南街北之説而推廣之十二分次聯絡</hi>
　<hi>融貫較諸家所論尤為精當舊志採取本省數條罕覩其全今備録之以資㑹心者之綜貫云</hi>
<pb n="KR2k0048_WYG_004-27b"/>
　　斗樞<lb/>
　春秋緯文耀鉤布度定記分州繫象華岐以西龍門<lb/>
　積石至三危之野雍州屬魁星太行以東至碣石王<lb/>
　屋砥柱冀州屬樞星三河雷澤至海岱以北兗州青<lb/>
　州屬機星䝉山以東至江南㑹稽震澤徐揚之州屬<lb/>
　權星大别以東至雷澤九江荆州屬衡星荆山西南<lb/>
　至岷山北嶇鳥鼠梁州屬開星外方熊耳以至泗水<lb/>
　陪尾豫州屬搖星此九州屬北斗星有七州有九但<lb/>
<pb n="KR2k0048_WYG_004-28a"/>
　兗青徐揚併屬二州故七星主九州也<lb/>
　石氏星經北斗七星其次舎自張而至於角一曰天<lb/>
　樞主秦二曰璇主楚三曰璣主梁四曰權主呉五曰<lb/>
　玊衡主趙六曰闓陽主燕七曰搖光主齊<lb/>
　漢天文志北斗七星所謂璇璣玉衡以齊七政杓攜<lb/>
　龍角衡殷南斗魁枕參首用昬建者杓杓自華以西<lb/>
　南夜半建者衡衡殷中州河濟之間平旦建者魁魁<lb/>
　海岱以東北也斗為帝車運於中央臨制四海分隂<lb/>
<pb n="KR2k0048_WYG_004-28b"/>
　陽建四時均五行移節度定諸紀皆繫於斗<hi>春秋運斗樞第</hi>
　<hi>一至第四為魁第五至第七為杓合而為斗</hi>
　後漢志璇璣者謂北極星也玉衡者謂斗九星也玉<lb/>
　衡第一星主徐州常以五子日候之<hi>甲子為東海丙子為瑯琊戊子</hi>
　<hi>為彭城庚子為下邳壬子為廣陵凡五郡</hi>第二星主益州常以五亥日候<lb/>
　之<hi>乙亥為漢中丁亥為永昌己亥為巴郡昌郡為牂牁辛亥為廣漢癸亥為犍為凡七郡</hi>第三<lb/>
　星主冀州常以五戌日候之<hi>甲戌為魏郡渤海丙戌為安平戊戌為鉅鹿河</hi>
　<hi>間庚戌為清河趙國壬戌為恒山凡八郡</hi>第四星主荆州常以五夘日候<lb/>
<pb n="KR2k0048_WYG_004-29a"/>
　之<hi>乙夘為南陽己夘為零陵辛夘為貴陽癸夘為長沙丁夘為武陵凡五郡</hi>第五星主兗<lb/>
　州常以五辰日候之<hi>甲辰為東郡陳畱丙辰為濟北戊辰為山陽泰山庚辰為濟隂</hi>
　<hi>壬辰為東平任城凡八郡</hi>第六星主揚州常以五巳日候之<hi>乙巳為豫</hi>
　<hi>章辛巳為丹陽己巳為廬江丁巳為呉郡㑹稽癸巳為九江凡六郡</hi>第七星主豫州常<lb/>
　以五午日候之<hi>甲午為潁州壬午為梁國丙午為汝南戊午為沛國庚午為魯國凡五郡</hi>
　第八星主幽州常以五寅日候之<hi>甲寅為𤣥菟丙寅為遼東遼西漁陽</hi>
　<hi>庚寅為上谷代郡壬寅為廣陽戊寅為涿郡凡八郡</hi>第九星主并州常以五申<lb/>
　日候之<hi>甲申為五原雁門丙申為朔方雲中戊申為西河庚申為太原定襄壬申為上黨凡八郡</hi>
<pb n="KR2k0048_WYG_004-29b"/>
　　五車星<lb/>
　象緯考五車星其次舍在畢宿之旁西北一星曰天<lb/>
　市主太白秦也東北一星曰天嶽主辰星燕趙也東<lb/>
　南一星曰天倉主歲星魯衛也中央一星曰司空主<lb/>
　鎮星楚也西南一星曰卿主熒惑魏也<lb/>
　　天市垣<lb/>
　宋天文志天市垣二十二星其次舍在房心之側東<lb/>
　西列各十一星其東垣南第一星曰宋二曰南海三<lb/>
<pb n="KR2k0048_WYG_004-30a"/>
　曰燕四曰東海五曰徐六曰呉越七曰齊八曰中山<lb/>
　九曰九河十曰趙十一曰魏其西垣第一星曰韓二<lb/>
　曰楚三曰梁四曰巴五曰蜀六曰秦七曰周八曰鄭<lb/>
　九曰晉十曰河間十一曰河中東垣南第一星宋去<lb/>
　極一百五度入危宿七度西垣第一星韓去極九十<lb/>
　八度半入心宿五度<lb/>
　　十二國候星<lb/>
　象緯考十二國有十六星其次舍在牛女之下齊一<lb/>
<pb n="KR2k0048_WYG_004-30b"/>
　星在九坎之東齊北二星曰趙趙北一星曰鄭鄭北<lb/>
　一星曰越越東二星曰周周東南北列二星曰秦秦<lb/>
　南二星曰代代西一星曰晉晉北一星曰韓韓北一<lb/>
　星曰魏魏西一星曰楚楚南一星曰燕<lb/>
　　五星<lb/>
　史記秦之疆候太白占狼弧呉楚之疆候熒惑占鳥<lb/>
　衡燕齊之疆候辰星占虚危宋鄭之疆候歲星占房<lb/>
　心晉之疆亦候辰星占參罰及秦并吞三晉燕代自<lb/>
<pb n="KR2k0048_WYG_004-31a"/>
　河山以南者中國中國於四海内則在東南為陽陽<lb/>
　則曰歲星熒惑填星占於街南畢主之其西北則胡<lb/>
　貉月氏旃裘引弓之民為隂隂則月太白辰星占於<lb/>
　街北昴主之故中國山川東北流其維首在隴蜀尾<lb/>
　没於渤海碣石<lb/>
　星經歲星主泰山徐州青州兗州熒惑主霍山揚州<lb/>
　荆州交州鎮星主嵩髙山豫州太白主華隂山凉州<lb/>
　雍州益州辰星主恒山冀州幽州并州<lb/>
<pb n="KR2k0048_WYG_004-31b"/>
　　干支占野<hi>附</hi>
　史記甲乙四海之外日月不占丙丁江淮海岱戊巳<lb/>
　中州河濟庚辛華山以西壬癸常山以北一曰甲齊<lb/>
　乙東夷丙楚丁南夷戊魏巳韓庚秦辛西夷壬燕趙<lb/>
　癸北夷子周丑狄寅趙夘鄭辰邯鄲已衛午秦未中<lb/>
　州申齊酉魯戌呉越亥燕代<lb/>
　<lb/>
　山東通志巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之一下</head> <lb/>
    <p>
<pb n="KR2k0048_WYG_053-1a"/>
欽定四庫全書<lb/>
　山東通志卷三十五之一下<lb/>
　　藝文志一<hi>五言律詩</hi>
　　奉和聖製經鄒魯祭孔子應制　<hi>唐</hi>張　説<lb/>
孔聖家鄒魯儒風藹典墳龍驂迴舊宅鳯徳咏餘芬入<lb/>
室神如在升堂樂似聞懸知一王法今日待明君<lb/>
　　送裴校書從大夫淄川覲省　　<hi>唐</hi>岑　參<lb/>
尚書東出守愛子向青州一路通關樹孤城近海樓懐<lb/>
<pb n="KR2k0048_WYG_053-1b"/>
中江橘熟倚處㦸門秋更奉輕軒去知君無客愁<lb/>
　　與任城許主簿遊南池<hi>池在濟寧州</hi>　<hi>唐</hi>杜　甫<lb/>
秋水通溝洫城隅進小船晚凉看洗馬森木亂鳴蟬菱<lb/>
熟經旬雨蒲荒八月天晨朝降白露遥憶舊青氊<lb/>
　　登兗州城樓<hi>時甫父閑為兗州司馬</hi>　　　<hi>唐</hi>杜　甫<lb/>
東郡趨庭日南樓縱目初浮雲連海岱平野入青徐孤<lb/>
嶂秦碑在荒城魯殿餘從來多古意臨眺獨躊蹰<lb/>
　　劉九法曹鄭瑕丘石門宴集　　<hi>唐</hi>杜　甫<lb/>
<pb n="KR2k0048_WYG_053-2a"/>
秋水清無底蕭然靜客心掾曹乗逸興鞍馬到荒林能<lb/>
吏逢聨璧華筵直一金晚來横吹好泓下亦龍吟<lb/>
　　宿靈巖寺　　　　　　　　　<hi>唐</hi>戴叔倫<lb/>
馬疲盤道峻投宿入招提雨急山溪漲雲迷嶺樹低凉<lb/>
風來殿角赤日下天西偃腹虚簷外林空鳥恣啼<lb/>
　　官成武主簿作<hi>五首</hi>　　　　　<hi>宋</hi>王禹偁<lb/>
釋褐来成武始知為政難毎簽逃戸狀羞作字人官冷<lb/>
砌莓苔徧荒城草木寒宦情銷已矣時夢釣魚灘<lb/>
<pb n="KR2k0048_WYG_053-2b"/>
釋褐來成武徒勞自感傷位卑松在澗俸薄菜經霜逕<lb/>
擁寒莎綠門橫古木蒼冠纓塵已滿未敢濯滄浪<lb/>
釋褐來成武經春自愧多晨炊猶接續時雨未滂沱拂<lb/>
榻驚巢燕陳書起蟄蛾惠民無政術尸禄竟如何<lb/>
釋褐來成武閒思應舉時投人天下徧瘦馬雪中騎秋<lb/>
卷何年中春愁到處隨如今名已遂爭敢話官卑<lb/>
釋褐來成武携家别故鄉北堂微禄及南畆舊田荒籬<lb/>
菊飛秋蝶庭莎叫夜螿無人慰孤寂窻月自凄凉<lb/>
<pb n="KR2k0048_WYG_053-3a"/>
　　留别長山父老　　　　　　　<hi>宋</hi>范仲淹<lb/>
長白一寒儒榮歸三紀餘百花春滿路二麥雨隨車鼓<lb/>
吹羅前郡煙霞指舊廬郡人莫相羨教子苦詩書<lb/>
　　堯廟<hi>在堯山</hi>　　　　　　　　<hi>宋</hi>范仲淹<lb/>
千古如天日巍巍與善功禹終平洚水舜亦致薫風江<lb/>
海生靈外乾坤揖讓中鄉人不知此簫鼔謝年豐<lb/>
　　廣野軒　　　　　　　　　　<hi>宋</hi>張之才<lb/>
城隅荒僻地瀟灑亦清虚雅有林泉樂閒同郊野居小<lb/>
<pb n="KR2k0048_WYG_053-3b"/>
園春自好幽逕客來疎不學樊遲稼虞卿喜著書<lb/>
　　咏新橋驛古槐　　　　　　　<hi>宋</hi>文天祥<lb/>
去嵗營船隩今朝館汶陽海空沙漠漠河廣草茫茫家<lb/>
國哀千古男兒慨四方老槐秋雨暗孤影照琳瑯<lb/>
　　過汶河　　　　　　　　　　<hi>宋</hi>文天祥<lb/>
中原方萬里明日是重陽桑棗人家近蓬蒿客路長引<lb/>
弓虚射鴈失馬為尋獐見説今年早青青麥又秧<lb/>
　　東平館　　　　　　　　　　<hi>宋</hi>文天祥<lb/>
<pb n="KR2k0048_WYG_053-4a"/>
憔悴江南客蕭條古鄆州雨聲連五日月色徹中流萬<lb/>
里山河夢千年宇宙愁欲鞭劉豫骨煙草暗荒丘<lb/>
　　𤼵東阿　　　　　　　　　　<hi>宋</hi>文天祥<lb/>
東原深處所時或見人煙秋雨桑麻地春風桃李天趲<lb/>
程頻問堠怯勇緩加鞭多少飛檣過噫吁是北船<lb/>
　　博興風景　　　　　　　　　<hi>元</hi>于　欽<lb/>
霜風収綠錦萬頃水雲秋海氣朝成市山光晚對樓舟<lb/>
車通北闕圖畫入南洲且食鱸魚美吾盟在白鷗<lb/>
<pb n="KR2k0048_WYG_053-4b"/>
　　湖上早春　　　　　　　　　<hi>元</hi>趙孟頫<lb/>
谿上春無賴清晨坐水亭草芽隨意綠栁眼向人青初<lb/>
日収濃霧微波亂小星誰歌采蘋曲愁絶不堪聼<lb/>
　　濟州　　　　　　　　　　　<hi>元</hi>貢　奎<lb/>
舊濟知何處新城又作州危橋東去驛高堰北行舟市<lb/>
襍荆呉客河分兗泗流人煙多似簇聒耳厭喧啾<lb/>
　　四知堂<hi>時官堂邑令</hi>　　　　　<hi>元</hi>張養浩<lb/>
邑壯憐才弱官微慮患深韋弦千古意氷蘗一生心䄂<lb/>
<pb n="KR2k0048_WYG_053-5a"/>
有歸來賦囊無暮夜金三年何所得憔悴雪盈簪<lb/>
　　我愛雲莊好四首　　　　　　<hi>元</hi>張養浩<lb/>
我愛雲莊好溪流轉玉虹驚飇荷背白殘照鳥身紅逺<lb/>
意微茫外真懽放浪中終身能若此甘作灌園翁<lb/>
我愛雲莊好柴門俗客稀行田蟲撲帽坐樹蟻緣衣雲<lb/>
水一銅鏡霜林萬錦機東岡陂故在辭聘未全非<lb/>
我愛雲莊好衡門晝寂然苔香花覆砌石潤竹通泉獨<lb/>
處蓬為室閒逰杖挂錢白頭鄉社裏未覺媿前賢<lb/>
<pb n="KR2k0048_WYG_053-5b"/>
我愛雲莊好民風太古淳婦勤絲滿籰兒懶硯凝塵秦<lb/>
系唐高士張融齊逸人只因疎散久毎毎忘冠巾<lb/>
　　賦得鉅野澤送宋顯夫僉事之南山<lb/>
　　　　　　　　　　　　　　　<hi>元</hi>余　闕<lb/>
隄上栁沈沈春蒲泛渚禽濟田東　闊汶水北流深落<lb/>
日依中沚浮雲積太隂微茫看不盡渾似别時心<lb/>
　　登太白樓　　　　　　　　　<hi>明</hi>劉　基<lb/>
小逕迂行客危樓舎酒星河分洸水碧天倚嶧山青昭<lb/>
<pb n="KR2k0048_WYG_053-6a"/>
代空文藻斯人竟㫁萍登臨無賀老誰與共忘形<lb/>
　　過荏平　　　　　　　　　　<hi>明</hi>曾　棨<lb/>
地旱空多井林疎逺見樓平山通縣界漯水入河流過<lb/>
客詢張鎬鄉人説馬周北來多古迹那得更淹留<lb/>
　　登岱　　　　　　　　　　　<hi>明</hi>喬　宇<lb/>
五嶽誰爭長東皇萬物先晦明分日月呼吸變雲烟厚<lb/>
脈中盤地神功上配天云亭問封禪千古意茫然<lb/>
百靈朝拱處空籟聴琅璈地據中原勝天臨下界高雲<lb/>
<pb n="KR2k0048_WYG_053-6b"/>
山雙老眼江海一秋毫欲訪蓬瀛去從誰借六鼇<lb/>
　　御帳坪　　　　　　　　　　<hi>明</hi>王守仁<lb/>
危搆雲烟上憑高一望空㫁碑存漢字老樹襲秦封路<lb/>
入天衢畔身當宇宙中短詩殊草草聊以記吾蹤<lb/>
　　問鄭生登岱二首　　　　　　<hi>明</hi>李夢陽<lb/>
昨汝登東岱何峯是絶峯有無丈人石幾許大夫松海<lb/>
日低波鳥巖雷起窟龍誰言天下小化外亦王封<lb/>
俯首無齊魯東瞻海似杯斗然一峯上不信萬山開日<lb/>
<pb n="KR2k0048_WYG_053-7a"/>
抱扶桑躍天横碣石來君看秦政後仍有漢王臺<lb/>
　　仰天羅漢洞<hi>益都</hi>　　　　　　<hi>明</hi>陸　釴<lb/>
險絶陂門路悠然雲洞深潭空散餘瀝樹古接層隂白<lb/>
鹿煙霞侣丹砂嵗月心鳴絃坐秋石細和水龍吟<lb/>
　　遊千佛山寺二首　　　　　　<hi>明</hi>邉　貢<lb/>
亭午登山寺淹留夕未歸凉風起高樹落葉滿僧衣城<lb/>
郭寒煙聚樓臺暮景微京華十年客愁絶賞心違<lb/>
雞鳴春日曉鐘落上方幽樹濕雲猶住山空翠欲流酒<lb/>
<pb n="KR2k0048_WYG_053-7b"/>
牀隨客去詩草付僧収虛羨岩栖子塵鑣不可留<lb/>
　　泛舟北扺華不注夜從陸歸　　<hi>明</hi>邉　貢<lb/>
浮舟出近郭落日半谿隂水闊蒹葭淨山寒煙霧深壺<lb/>
觴不盡興絲竹有餘音獨恨黄花少猶煩隔浦尋<lb/>
　　遊泉林　　　　　　　　　　<hi>明</hi>季　本<lb/>
緣谿尋泗脈杳杳入泉林虎浪常如吼龍津不計深濠<lb/>
間莊子舄山下伯牙琴徙倚渾忘倦歸來趨夕隂<lb/>
　　過任城　　　　　　　　　　<hi>明</hi>徐　階<lb/>
<pb n="KR2k0048_WYG_053-8a"/>
汶上孤帆逺任城四望開風流賀監宅寥落謫仙杯樹<lb/>
色含秋冷泉聲帯雨囘金龜復何在慷慨有餘哀<lb/>
　　咏胡山中麓<hi>山志作大湖山在章邱</hi>　　　<hi>明</hi>楊　慎<lb/>
中麓何山隠青邱太岳東藏書侔宛委問道即崆峒鸞<lb/>
鶴煙雲駕烏蟾日月籠相求天路逈惟許谷神通<lb/>
　　靈巖　　　　　　　　　　　<hi>明</hi>陶欽臯<lb/>
暮入靈巖寺高林帯月華不堪歌四牡終得問三車塔<lb/>
影秋山淨泉聲石逕斜上方人不到留燭照袈裟<lb/>
<pb n="KR2k0048_WYG_053-8b"/>
　　東村即事二首　　　　　　　<hi>明</hi>李攀龍<lb/>
不謂幽棲處還堪抱膝吟火雲千里駐片雨一湖隂暑<lb/>
逼藤蘿淺凉生栝柏深鮑山終日在知巳媿黃金<lb/>
夜半忽風雨層樓四面孤雲盤華不注電劃大明湖文<lb/>
豹連屏隠神龍抱劍呼飛揚天地意垂老見吾徒<lb/>
　　神通寺　　　　　　　　　　<hi>明</hi>許邦才<lb/>
百里泰山隂千年號寳林諸天聞説法初地問安心古<lb/>
殿松聲合長廊月色深夢醒禪榻寂清磬下雲岑<lb/>
<pb n="KR2k0048_WYG_053-9a"/>
　　題甕口嶺<hi>即古夾谷</hi>　　　　　<hi>明</hi>王世貞<lb/>
千秋此夾谷駐馬意徘徊蒼嶺峯爭向青天線劃開人<lb/>
疑懸索度水憶建瓶來囘首兵車地虛生命世才<lb/>
　　過故滕城　　　　　　　　　<hi>明</hi>王世貞<lb/>
齊楚今何在滕猶舊日名浮雲雙戰地落日一空城野<lb/>
曠仍堪井山貧自不爭遺編二䇿在終是魯諸生<lb/>
　　大寧寺<hi>在臨清</hi>　　　　　　　<hi>明</hi>謝　榛<lb/>
久寄青蓮宇因之問上乗自知閒有味不愧老無能響<lb/>
<pb n="KR2k0048_WYG_053-9b"/>
徹秋風樹寒生夜雨燈匡牀坐幽寂身似定中僧<lb/>
　　過王右軍祠　　　　　　　　<hi>明</hi>李士允<lb/>
逸少平生宅維摩幾代宫蘭亭無昔日祇樹但悲風墨<lb/>
沼寒藤底書臺夕磬中向來塵迹感今古是談空<lb/>
　　冶水　　　　　　　　　　　<hi>明</hi>馮　琦<lb/>
如何滄海上風物似江南亂種王猷竹雙携戴仲柑樓<lb/>
臺山對立煙雨水相涵欲共黃鸝語孤飛入翠嵐<lb/>
　　遊赤澗小園　　　　　　　　<hi>明</hi>馮　琦<lb/>
<pb n="KR2k0048_WYG_053-10a"/>
雨過雲猶濕煙深徑轉迷乍聞人語響遥隔水聲西岸<lb/>
抱孤村轉山連逺樹齊持竿聊寄興休擬釣璜谿<lb/>
　　石淜　　　　　　　　　　　<hi>明</hi>馮　琦<lb/>
空谷秋聲急飛流下石巖憑虚飄玉屑滿壑挂氷簾雲<lb/>
竇長風吼苔花細雨霑盤渦深不測疑有卧龍潛<lb/>
　　單父道中有感　　　　　　　<hi>明</hi>于慎行<lb/>
落日名城道荒凉可奈何蒿田人蹟少茅屋水痕多霞<lb/>
散梁王岫琴殘虙子歌停車問田父含涕説修河<lb/>
<pb n="KR2k0048_WYG_053-10b"/>
　　中山寺<hi>寺在䝉隂有石刻白太傅詩</hi>　　　　<hi>明</hi>公　鼐<lb/>
梵宇隋唐上浮圖霄漢間吹簫鳴鳯下扶杖卧龍還淡<lb/>
淡峯如笑嚶嚶鳥亦閒欲尋白傅跡疑是到香山<lb/>
　　淄水　　　　　　　　　　　<hi>明</hi>鍾羽正<lb/>
朔風何凜冽水結大河隂匹馬三齊道孤鴻萬里心乾<lb/>
坤生事老霜雪故園深短褐從長夜無勞扣角吟<lb/>
　　黃石公祠<hi>東阿</hi>　　　　　　　<hi>明</hi>李　問<lb/>
留侯高世士萬戸亦徒封山下祠黃石人間伴赤松椒<lb/>
<pb n="KR2k0048_WYG_053-11a"/>
漿今寂寞華表漫巃嵸惆悵荒庭側僊翁倘更逢<lb/>
　　浣筆泉<hi>濟寧</hi>　　　　　　　　<hi>明</hi>楊　洵<lb/>
青蓮浣筆處千載尚寒流堤遶孤城晚臺荒煙郭秋龍<lb/>
蛇波欲動象緯夜仍浮為問鯨飛去何年到十洲<lb/>
　　登奎山<hi>日照</hi>　　　　　　　　<hi>明</hi>丁　泰<lb/>
沙浦山無數從高縱目看一拳稱砥柱千古障狂瀾人<lb/>
與星相聚天隨海共寛登臨莫長嘯足底有龍蟠<lb/>
　　登戊巳山<hi>安平鎮</hi>　　　　　　<hi>明</hi>謝肇淛<lb/>
<pb n="KR2k0048_WYG_053-11b"/>
龍潭東注後禹力至今存水怪庚辰鎻山形戊巳尊雲<lb/>
帆千里目桑柘萬家村莫問前朝事孤城有浪痕<lb/>
　　趵突泉　　　　　　　　　<hi>國朝</hi>呉偉業<lb/>
似瀑懸何處飛來絶壑風伏流根窈渺跳沫拂虚空石<lb/>
破奔泉上雲埋廢井通錯疑人力巧天地桔橰中<lb/>
　　題趵突泉兼懐李滄溟二首　<hi>國朝</hi>馮　溥<lb/>
白雪樓何在空傳趵突泉一泓珠散彩數尺玉浮烟噴<lb/>
薄蛟龍怒光瑩日月懸當年餘翰墨憑弔意茫然<lb/>
<pb n="KR2k0048_WYG_053-12a"/>
王屋山前水潛流過濟南何人思采藻往嵗想停驂靈<lb/>
氣成三竇高風只一龕芙蓉華不注遥對夜深談<lb/>
　　汶上道中　　　　　　　　<hi>國朝</hi>施閏章<lb/>
半霽春隂好平沙趂馬蹄桃花村逕裏楊栁板橋西薄<lb/>
霧籠香陌清流繞舊隄如何寒食後不見燕銜泥<lb/>
　　登州　　　　　　　　　　<hi>國朝</hi>施閏章<lb/>
郡僻滄洲外城孤絶島邉亂雲時結蜃六月未聞蟬水<lb/>
氣垂天闊濤聲裂地穿乗槎問牛女消息轉茫然<lb/>
<pb n="KR2k0048_WYG_053-12b"/>
　　登大澤西峯至觀音岩宿<hi>平度州</hi>
　　　　　　　　　　　　　　<hi>國朝</hi>王士禄<lb/>
西岩尋勝去嘯侣䇿孤笻橫叠峯千仞盤囘路幾重洞<lb/>
門隂白日磴道偃青松一榻禪燈夜悠然物外蹤<lb/>
　　法慶寺閣上望雲門山　　　<hi>國朝</hi>王士禎<lb/>
祇園有珠閣高出碧林端落日垂平楚青山生暮寒歸<lb/>
雲天際去逺樹坐中看今夕雲門月無人照戒壇<lb/>
　　清明後三日鄒平西郭賦　　<hi>國朝</hi>王士禎<lb/>
<pb n="KR2k0048_WYG_053-13a"/>
雨歇西原上鶯花事事妍青山環縣郭白鳥破溪烟墟<lb/>
落明流外園林霽景前永懐蘭渚客行悵暮春天<lb/>
　　泰嶽下作　　　　　　　　<hi>國朝</hi>王士禎<lb/>
嶽路清和候氤氲望不稀林園収宿雨石瀨濺人衣班<lb/>
馬紅亭渡溪禽白練飛買山隨處好終日戀清暉<lb/>
　　徂徠懐古二首　　　　　　<hi>國朝</hi>王士禎<lb/>
徂徠林壑美復愛竹溪清應有雲霞侣幽居逺世情釣<lb/>
竿想巢父酒態憶長庚寂寞空山道寥寥千載名<lb/>
<pb n="KR2k0048_WYG_053-13b"/>
當年石守道卜築亦於斯時際昇平日人傳慶歴詩子<lb/>
孫留伏臘水石映茅茨直道今誰繼凄然汶水湄<lb/>
　　留侯祠<hi>東阿</hi>　　　　　　　<hi>國朝</hi>王士禎<lb/>
嵗晏穀城頭惟餘碧水流何年紫芝侣共訪赤松逰暮<lb/>
雪寒山道溪毛過客羞崎嶇滄海志不是為封留<lb/>
　　雪中發東阿望魚山懐古　　<hi>國朝</hi>王士禎<lb/>
山郭雪蕭蕭魚山望轉遥洛靈悲子建神女降弦超即<lb/>
事成今古寒巖閉寂寥唯餘清梵在一遣旅魂消<lb/>
<pb n="KR2k0048_WYG_053-14a"/>
　　陳思王墓下作　　　　　　<hi>國朝</hi>王士禎<lb/>
昔誦君王賦微波感洛神今過埋玉地重憶建安人名<lb/>
豈齊公幹讒寧殺灌均可憐才八斗終古絶音塵<lb/>
　　望小洞庭<hi>東平</hi>　　　　　　<hi>國朝</hi>王士禎<lb/>
當日蘇司業風流此暫經重巖望超忽逺水界空㝠積<lb/>
雪明蠶尾浮雲下洞庭明朝新霽好廻首數峯青<lb/>
　　于兹仙人祠　　　　　　　<hi>國朝</hi>王士禎<lb/>
我愛寒山好招尋白兔公還過于兹廟倚徙古祠空碧<lb/>
<pb n="KR2k0048_WYG_053-14b"/>
水流春澗清猿嘯晚風傳聞駕鸞鶴來徃月明中<lb/>
　　女郎山　　　　　　　　　<hi>國朝</hi>王士禎<lb/>
卧輿夢初起遥見女郎山雨過開奩鏡烟消露髻鬟靈<lb/>
祠空翠裏瑶瑟碧雲間不是崔羅什何因奉玉顔<lb/>
　　泛錦秋湖二首　　　　　　<hi>國朝</hi>王士禎<lb/>
逸興愛秋水孤帆凌暮寒江湖多素侣飄泊任漁竿易<lb/>
盡郫筒酒難忘楚澤蘭花山青十里落日放篷看<lb/>
白鷺可憐色翩翩過稻陂荻花經雨落楓響入秋悲信<lb/>
<pb n="KR2k0048_WYG_053-15a"/>
美真吾土新凉况水湄西勾橋上月應繫故人思<lb/>
　　長山登河西閣　　　　　　<hi>國朝</hi>徐　夜<lb/>
小閣臨闗隘凭欄此散愁山迴連市落城曲抱河流客<lb/>
路秋風外人烟古渡頭不堪頻眺望曾是舊齊州<lb/>
　　莊子釣臺<hi>濮州</hi>　　　　　　<hi>國朝</hi>胡惟一<lb/>
濠濮幾陵谷荒臺猶未淪逍遥聊玩世魚我竟誰真秋<lb/>
月懸鈎影逰絲駐釣緡坐觀徒有羨何處覔天民<lb/>
　　泰安道中　　　　　　　　<hi>國朝</hi>田　雯<lb/>
<pb n="KR2k0048_WYG_053-15b"/>
嶺背行人少秋聲塞鴈隨蓼紅溪轉處山黒雨來時崖<lb/>
樹懸羊棗村田絡兔絲郵亭十餘里投憩夕陽遲<lb/>
　　過郯城　　　　　　　　　<hi>國朝</hi>田　雯<lb/>
野闊青山㫁荒城白晝扃夕陽郯子國秃栁問官亭泥<lb/>
路揺牛鐸風巢落鸛翎可憐眠土銼一老少微星<hi>郁處士年</hi>
<hi>百有九嵗</hi>
　　觀海三首　　　　　　　　<hi>國朝</hi>毛奇齡<lb/>
東去觀滄海南行泛百川晨光開白地秋水屬蒼天鼇<lb/>
<pb n="KR2k0048_WYG_053-16a"/>
徙三山外鵬飛六月前空期羨門子採藥是何年<lb/>
初日浮孤島洪波蕩九垓南傾從混沌東望見蓬萊蜃<lb/>
起雲連湧鰍高水大來何當掛席去天畔一邅迴<lb/>
秋色翻溟渤晨征企混茫乗槎隨漢使鞭石笑秦皇水<lb/>
氣粘星黒潮流滚日黃大瀛環盡處久已識扶桑<lb/>
　　繫馬臺懐古　　　　　　　<hi>國朝</hi>呉家禎<lb/>
霸業當年事登臨剰綠苔鐘聲高閣度梵語法堂來茅<lb/>
土先公履魚鹽仲父才驊騮多伏櫪誰解識龍媒<lb/>
<pb n="KR2k0048_WYG_053-16b"/>
　七言律詩<lb/>
　　題石門張氏隠居<hi>曲阜</hi>　　　　<hi>唐</hi>杜　甫<lb/>
春山無伴獨相求伐木丁丁山更幽澗道餘寒歴氷雪<lb/>
石門斜日到林丘不貪夜識金銀氣逺害朝看麋鹿逰<lb/>
乗興杳然迷出處對君疑是泛虚舟<lb/>
　　石門春暮<hi>石門他處多有以結可切曲阜舊志収之</hi>　<hi>唐</hi>錢　起<lb/>
自笑鄙夫多野性貪居數畆半臨湍溪雲襍雨來茅屋<lb/>
山雀將雛傍藥欄仙籙滿床閒不厭隂符在篋老羞看<lb/>
<pb n="KR2k0048_WYG_053-17a"/>
更憐童子宜春服花裏尋師到杏壇<lb/>
　　題兗州泗河中石牀<hi>李白杜甫皆觴咏於此</hi>
　　　　　　　　　　　　　　　<hi>唐</hi>呉　融<lb/>
一片苔牀水漱痕何人清賞動乾坤謫仙醉後雲為態<lb/>
野客吟詩月作魂光景不囘波自逺風流難問石無心<lb/>
邇來多少登臨客千載誰將勝事論<lb/>
　　題闕里　　　　　　　　　　<hi>宋</hi>吕䝉正<lb/>
南沂西泗繞晴霞北岱東䝉擁翠華萬里冠裳王者㑹<lb/>
<pb n="KR2k0048_WYG_053-17b"/>
千年鄒魯聖人家高林蔽日無巢鳥古碣埋雲半吐花<lb/>
瞻望宫牆空佝僂敢從滄海問津涯<lb/>
　　寄題劉詔寺丞檻泉亭　　　　<hi>宋</hi>趙　抃<lb/>
泉名從古冠齊丘獨在溪心湧不休深似蜀都分海眼<lb/>
勢如呉分起潮頭連宵鼓浪揺明月當暑迎風作素秋<lb/>
亭上主人留我語只將塵事指浮漚<lb/>
　　水磨亭次孔宗翰韵　　　　　<hi>宋</hi>趙　抃<lb/>
兩洋一脈通機磨更引餘波達曲池高栁碧隂無酷暑<lb/>
<pb n="KR2k0048_WYG_053-18a"/>
小蓮紅老惜芳時臨流共賞休辭醉按轡重來未可期<lb/>
從此邦人為勝事范君亭榭孔君詩<lb/>
　　咏雲門山<hi>益都</hi>　　　　　　　<hi>宋</hi>趙　抃<lb/>
十里崢嶸到忽平兀然如覺夢魂醒石通幽室心生白<lb/>
逕擁寒雲歩入青一水下窺疑絶線兩山前列似開屏<lb/>
重城歸去仍堪喜嵗稔人家戸不扄<lb/>
　　再登表海亭偶作　　　　　　<hi>宋</hi>趙　抃<lb/>
氣象三齊古得名時登表海最高亭河源一水下青嶂<lb/>
<pb n="KR2k0048_WYG_053-18b"/>
人物兩城如畫屏邑報有秋期俗阜守慚無術濟民靈<lb/>
從來獄市并容地且向樽前任醉醒<lb/>
　　登蓬萊閣　　　　　　　　　<hi>宋</hi>趙　抃<lb/>
山巔危構倚蓬萊水闊風長此快哉天地涵容百川入<lb/>
晨昏浮動兩潮來遥思座上逰觀逺愈覺胸中度量開<lb/>
憶我去年曽望海杭州東向亦樓臺<lb/>
　　治平乙巳重九<hi>時官淄州通判</hi>　　　　<hi>宋</hi>韓　琦<lb/>
苦厭繁機少適懐欣逢重九啓賓罍招賢敢竝翹才館<lb/>
<pb n="KR2k0048_WYG_053-19a"/>
樂事難追戱馬臺蘚布亂錢乗雨出鴈排新陣拂雲來<lb/>
何時得遇樽前菊此日花隨月令開<lb/>
　　富公亭　　　　　　　　　　<hi>宋</hi>歐陽修<lb/>
嶻嶭高亭古澗隈偶攜佳客共徘徊席間風起聞天籟<lb/>
雨後山光入酒杯泉落㫁崖舂壑響花藏深崦過春開<lb/>
麏䴥禽鳥莫驚顧太守不將車馬來<lb/>
　　青州書事　　　　　　　　　<hi>宋</hi>歐陽修<lb/>
年豐千里無夜警吏退一室焚清香青春固非老者事<lb/>
<pb n="KR2k0048_WYG_053-19b"/>
白日自為閒人長禄厚豈惟慙飽食俸餘仍是買輕裝<lb/>
君恩天地不違物歸去行歌潁水傍<lb/>
　　春晴書事　　　　　　　　　<hi>宋</hi>歐陽修<lb/>
莫笑青州太守頑三齊人物舊安閒晴明風日家家栁<lb/>
高下樓臺處處山嘉客但當傾美酒青春終不換朱顔<lb/>
惟慙未報君恩了昨日盧公衣錦還<lb/>
　　裘場看山　　　　　　　　　<hi>宋</hi>歐陽修<lb/>
為愛南山紫翠峯偶來仍值雪初融自嫌前引朱衣吏<lb/>
<pb n="KR2k0048_WYG_053-20a"/>
不稱閒行白髪翁向老光隂雙轉轂此身天地一飄蓬<lb/>
何時麤報君恩了去逐㝠㝠物外鴻<lb/>
　　九仙山<hi>諸城</hi>　　　　　　　　<hi>宋</hi>蘇　軾<lb/>
風流王謝古仙真暫去空山五百春玉室金堂餘漢士<lb/>
桃花流水失秦人困眠一榻春凝帳夢遶千巖冷逼身<lb/>
半夜老僧呼客起雲峯缺處湧氷輪<lb/>
　　雪夜書北臺壁<hi>二首</hi>　　　　　<hi>宋</hi>蘇　軾<lb/>
黃昏猶在雨纎纎夜靜無風勢轉嚴但覺衾禂如潑水<lb/>
<pb n="KR2k0048_WYG_053-20b"/>
不知庭院已堆鹽五更曉色來書幌半夜寒聲落畫簷<lb/>
試掃北臺看馬耳未隨埋没有雙尖<lb/>
城頭初日始飜鴉陌上晴泥已沒車凍合玉樓寒起粟<lb/>
光揺銀海眩生花遺蝗入地應千尺宿麥連雲有幾家<lb/>
老病自嗟詩力退空吟冰柱憶劉义<lb/>
　　謝人見和前篇<hi>二首</hi>　　　　　<hi>宋</hi>蘇　軾<lb/>
已分酒盃欺淺懦敢將詩律闘深嚴漁簔句好應須畫<lb/>
栁絮才高不道鹽敗屨尚存東郭指飛花又舞謫仙簷<lb/>
<pb n="KR2k0048_WYG_053-21a"/>
書生事業真堪笑忍凍孤吟筆退尖<lb/>
九陌凄風戰齒牙銀杯逐馬帶隨車也知不作堅牢玉<lb/>
無奈能開頃刻花得酒强歡愁底事閉門高卧定誰家<lb/>
臺前日暖君須愛冰下寒魚漸可义<lb/>
　　再過密州次韻趙明叔喬禹功<hi>趙名杲卿喬名敘</hi>
　　　　　　　　　　　　　　　<hi>宋</hi>蘇　軾<lb/>
先生依舊廣文貧老守時遭醉尉嗔汝輩何曾堪一笑<lb/>
吾儕相對復三人黃雞催曉凄凉曲白髪驚秋見在身<lb/>
<pb n="KR2k0048_WYG_053-21b"/>
一别膠西舊朋友扁舟歸釣五湖春<lb/>
　　海上書懐　　　　　　　　　<hi>宋</hi>蘇　軾<lb/>
鬱鬱蒼梧海上山蓬萊萬丈有無間舊聞草木皆仙藥<lb/>
欲棄妻孥守市闤雅志未成空自歎故人相對若為顔<lb/>
酒醒却憶兒童事長恨雙鳬去莫攀<lb/>
　　登州孫氏松堂　　　　　　　<hi>宋</hi>蘇　軾<lb/>
萬松誰種已摐摐半嶺蒼髯映此邦露重珠纓蒙翠葢<lb/>
風來石齒碎寒江浮空綠竹橫南閣倒影扶桑射北窻<lb/>
<pb n="KR2k0048_WYG_053-22a"/>
坐待夕烽傳海嶠重城歸去踏逢逢<lb/>
　　軾始於登州海上得白石數升如芡實可作枕聞<lb/>
　　　梅丈嗜石故以遺其子子明學士子明有詩次<lb/>
　　　韻　　　　　　　　　　　<hi>宋</hi>蘇　軾<lb/>
海隅荒恠有誰珍零落珊瑚泣季倫法供坐令微物重<lb/>
<hi>自註舊有恠石供</hi>色難歸致孝心純只疑薏苡來交趾未信蠙<lb/>
珠出泗濵願子聚為江夏枕不勞揮扇自寧親<lb/>
　　潮中觀月　　　　　　　　　<hi>宋</hi>蘇　軾<lb/>
<pb n="KR2k0048_WYG_053-22b"/>
璃波千頃照神州此夕人間别是秋地與樓臺相上下<lb/>
天隨星斗共沉浮一塵不向山中住萬象都從物外求<lb/>
醉吸清華逰碧落更於何處覓瀛洲<lb/>
　　趵突泉　　　　　　　　　　<hi>宋</hi>曾　鞏<lb/>
一𣲖遥從玉水分晴川都灑歴山塵滋榮冬茹温常早<lb/>
潤澤春茶味更真已覺路傍行似鑑最憐沙際湧如輪<lb/>
層城齊魯封疆㑹况託娥英詫世人<lb/>
　　㟙山亭　　　　　　　　　　<hi>宋</hi>曾　鞏<lb/>
<pb n="KR2k0048_WYG_053-23a"/>
大亭孤起壓城巔屋角峨峨插紫烟濼水飛綃來野岸<lb/>
㟙山浮黛入晴天少陵騷雅今誰在東海風流事漫傳<lb/>
太守自吟還自笑歸時乗月尚留連<lb/>
　　大明湖　　　　　　　　　　<hi>宋</hi>曾　鞏<lb/>
湖面平隨水面長碧天垂影入清光一川雨露荷花曉<lb/>
六月蓬瀛几簟凉滄海桴浮成曠蕩名湖槎上更微茫<lb/>
何須辛苦求人外自有仙鄉在水鄉<lb/>
　　登華不注　　　　　　　　　<hi>宋</hi>曾　鞏<lb/>
<pb n="KR2k0048_WYG_053-23b"/>
虎牙千仞立巉巉峻拔遥臨濟水南翠嶺漱峯晴可掇<lb/>
金輿陳跡久誰探高標特起青雲近壯士三周戰氣酣<lb/>
丑父遺忠無處問空餘一掬野泉甘<lb/>
　　北渚亭<hi>二首</hi>　　　　　　　　<hi>宋</hi>曾　鞏<lb/>
四楹虛徹地無隣㫁送孤高與使君午夜坐臨滄海日<lb/>
半天吟看泰山雲青徐氣接川原秀甞碣風連草木薫<lb/>
莫笑一樽留戀久下階塵土便紛紛<lb/>
振衣已出塵埃外卷箔更當風雨間泉聲漸落石溝澗<lb/>
<pb n="KR2k0048_WYG_053-24a"/>
雲氣逈壓金輿山寒河漠漠鳥飛去野路悠悠人自還<lb/>
耕桑千里正無事况有尊酒聊開顔<lb/>
　　水香亭　　　　　　　　　　<hi>宋</hi>曾　鞏<lb/>
臨池飛構鬱岧嶤櫺檻無風影自揺羣玉過林抽竹翠<lb/>
雙虹垂岸下平橋深依美藻魚爭餌清見寒沙水滿橈<lb/>
莫問荷花開幾曲但知行處異香飄<lb/>
　　環碧亭　　　　　　　　　　<hi>宋</hi>曾　鞏<lb/>
水心還有拂雲堆日日應須把酒杯楊栁巧含烟景合<lb/>
<pb n="KR2k0048_WYG_053-24b"/>
芙蓉爭帶露華開城頭山色相圍出眼底波聲四面來<lb/>
誰信瀛洲未歸去兩川俱得小蓬萊<lb/>
　　凝香齋　　　　　　　　　　<hi>宋</hi>曾　鞏<lb/>
每覺西齋景最幽不知官事古諸侯一尊風月身無事<lb/>
千里耕桑嵗有秋雲水醒心鳴好鳥玉沙清耳潄寒流<lb/>
沉煙細細臨黃卷疑在香爐最上頭<lb/>
　　靜化堂　　　　　　　　　　<hi>宋</hi>曾　鞏<lb/>
修巖巘巘背成隂行盡松篁一徑深好鳥自飛還自下<lb/>
<pb n="KR2k0048_WYG_053-25a"/>
白雲無事亦無心客來但飲平陽酒衙退甞攜靖節琴<lb/>
世路人情方擾擾一逰須抵萬黃金<lb/>
　　閲武堂　　　　　　　　　　<hi>宋</hi>曾　鞏<lb/>
五朝環治歸皇極萬里車書共太平胡馬不窺光禄塞<lb/>
漢家甞𨽻羽林兵栁間自詫投壺樂案下方安佩犢行<lb/>
高枕四封無一事腐儒何幸得専城<lb/>
　　題靈巖寺　　　　　　　　　<hi>宋</hi>曾　鞏<lb/>
法定禪房臨峭谷辟支靈塔冠層巒軒窻勢聳雲林㑹<lb/>
<pb n="KR2k0048_WYG_053-25b"/>
鐘磬聲高鳥道盤白鶴已飛泉自漫青龍無迹洞常寒<lb/>
更聞雷逺相從樂世道塵囂豈可干<lb/>
　　表海亭　　　　　　　　　　<hi>宋</hi>曾　鞏<lb/>
表海風流舊所聞青㝠飛觀一時新山河十二名空在<lb/>
簪履三千跡已陳極目烟嵐九霄近滿川樓閣萬家春<lb/>
由來興廢南柯夢且喜登臨屬後人<lb/>
　　登太白樓　　　　　　　　　<hi>宋</hi>劉　麟<lb/>
暇日閒登太白樓樓前洸水漾波流新詩得句揮銀管<lb/>
<pb n="KR2k0048_WYG_053-26a"/>
美酒當筵泛玉甌村落人家分逺近陂塘魚鳥自沉浮<lb/>
何當喚起騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>客醉倚天風詠不休<lb/>
　　謁孔林　　　　　　　　　　<hi>金</hi>党懐英<lb/>
魯國遺蹤墮𣺌茫獨餘林廟壓城荒梅梁分曙霞棲影<lb/>
松牖囘春月駐光老檜曾霑周雨露㫁碑猶是漢文章<lb/>
不須更問傳家逺泰岱參天汶泗長<lb/>
　　題靈巖寺　　　　　　　　　<hi>元</hi>趙文昌<lb/>
路入藤隂石磴凉馬頭遥認贊公房兠羅天近雲煙濕<lb/>
<pb n="KR2k0048_WYG_053-26b"/>
婆律風清草木香紅鶴飛來山隠隠𤣥猿啼處月蒼蒼<lb/>
窮探自是平生癖拄杖直須到上方<lb/>
　　題汶陽王太師彦章廟　　　　<hi>元</hi>郝　經<lb/>
不許乾坤屬李唐孤軍直與决存亡大梁僅得延三日<lb/>
匹馬猶能敵五王誰意人間有馮道幸因身後遇歐陽<lb/>
千年豹死留名在破塜風雲繞鐵鎗<lb/>
　　高唐道中　　　　　　　　　<hi>元</hi>米與誠<lb/>
野橋西望見高唐城上依稀塔影長方朔古碑埋蔓草<lb/>
<pb n="KR2k0048_WYG_053-27a"/>
晉文遺廟廢殘陽依依逺樹秋烟㫁漠漠平沙故壘荒<lb/>
笳鼓東來知候吏一聲驚起雁行行<lb/>
　　登濮陽北城　　　　　　　　<hi>元</hi>楊飛卿<lb/>
層城高絶一攀躋嵗杪臨風客思凄燒入馬陵秋草黒<lb/>
雁橫雷澤暮天低陳臺事徃人何在曹國風遥望欲迷<lb/>
牢落壯懐誰與語疎林殘照亂鴉啼<lb/>
　　東方朔廟　　　　　　　　　<hi>元</hi>于　欽<lb/>
甲乙不焚珠璧帳百錢囊粟且婆娑殿前怒擗黃金㦸<lb/>
<pb n="KR2k0048_WYG_053-27b"/>
天上偷將紫玉珂班固有評真率爾揚雄禄隠果如何<lb/>
漢初除却椎秦手只許先生逸網羅<lb/>
　　初到濟南　　　　　　　　　<hi>元</hi>趙孟頫<lb/>
自嘆生平少宦情龍鐘四十二專城青山歴歴空懐古<lb/>
流水泠泠虚著名官府簿書何日了田園歸計幾時成<lb/>
道逢黃髪驚相問只恐斯人是伏生<lb/>
　　趵突泉　　　　　　　　　　<hi>元</hi>趙孟頫<lb/>
濼水發源天下無平地湧出白玉壺谷虛久恐元氣泄<lb/>
<pb n="KR2k0048_WYG_053-28a"/>
嵗旱不愁東海枯雲霧潤蒸華不注波濤聲震大明湖<lb/>
時來泉上濯塵土冰雪滿懐清興孤<lb/>
　　勝槩樓　　　　　　　　　　<hi>元</hi>趙孟頫<lb/>
樓下寒泉雪浪驚樓前山色翠屏橫登臨何必須吾土<lb/>
嘯傲聊因得此生簷外白雲來託宿梁間紫燕語關情<lb/>
濟南勝槩天下少試倚欄杆眼自明<lb/>
　　太白酒樓　　　　　　　　　<hi>元</hi>趙文輝<lb/>
火冷昆明楝宇新笑談應覺半天聞坐邀采石江頭月<lb/>
<pb n="KR2k0048_WYG_053-28b"/>
卧看徂徠頂上雲寓意自知非嗜酒傷心誰與共論文<lb/>
騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>一去今何處雲海茫茫澹夕曛<lb/>
　　登泰山　　　　　　　　　　<hi>元</hi>張養浩<lb/>
風雲一舉到天關快意人生有此觀萬古齊州煙九㸃<lb/>
五更滄海日三竿向來井處方知隘今後巢居亦覺寛<lb/>
笑拍洪崖詠新作滿空笙鶴下高寒<lb/>
　　遊華不注　　　　　　　　　<hi>元</hi>張養浩<lb/>
蒼烟萬頃挿孤岑未許華山冠古今翠仞刺雲天倚劍<lb/>
<pb n="KR2k0048_WYG_053-29a"/>
白頭歸第日揮金攀援直欲窮危頂歌舞休教阻壯心<lb/>
星月滿湖歸路晚不妨吟棹碎清隂<lb/>
　　趵突泉　　　　　　　　　　<hi>元</hi>張養浩<lb/>
繞欄驚視重徘徊流水緣何自作堆三尺不消平地雪<lb/>
四時甞吼半天雷深通滄海愁波盡怒撼秋濤恐岸摧<lb/>
毎過塵懐為瀟灑斜陽欲没未能囘<lb/>
　　雲莊遣興自和二首　　　　　<hi>元</hi>張養浩<lb/>
中年纔過即歸閒好在河汾屋數間病裏檢書多為藥<lb/>
<pb n="KR2k0048_WYG_053-29b"/>
老來忘世不因山翠翻平野禾抽穎錦委深林筍脱斑<lb/>
莫恨韶光太相促若非衰莫詎能還<lb/>
人云五十未宜閒我道彭籛亦夢間五斗折腰慚作縣<lb/>
一生開口愛談山荒邨未莫門先掩老樹纔秋葉已斑<lb/>
只恐溪翁厭喧聒隔林遥喚野猿還<lb/>
　　遂閒堂獨坐自和三首　　　　<hi>元</hi>張養浩<lb/>
擊鮮釃酒有餘甘種竹移花不是貪世事灰殘心上火<lb/>
年光絲盡鬢邉藍地環赤縣神州九人共山猿野鶴三<lb/>
<pb n="KR2k0048_WYG_053-30a"/>
六載丘園凡六召小臣何徳聖恩堪<lb/>
世味寧同酒味甘野情不似宦情貪乗舟逺遁誰如范<lb/>
拍板高歌毎羡藍走狗僅能功第二臥龍竟使國分三<lb/>
英雄事業無涯苦舉似高人一笑堪<lb/>
至味何甞有苦甘大觀初不校廉貪苔垣蝸篆斜行玉<lb/>
栁岸鸎梭巧織藍飲興平吞雲夢九吟魂高繞華峯三<lb/>
青編黄髪林泉下此樂惟應我輩堪<lb/>
　　題靈巖寺　　　　　　　　　<hi>元</hi>張㑹宗<lb/>
<pb n="KR2k0048_WYG_053-30b"/>
人中慧悳居高地天下精藍占好山四絶名標清世上<lb/>
十方僧聚白雲間二龍珠照看經靜雙鶴泉供洗鉢閒<lb/>
蚤晚利榮韁鏁脱性通三教叩禪關<lb/>
　　登岱　　　　　　　　　　　<hi>明宋</hi>　濓<lb/>
岧嶤泰嶽拄蒼穹萬壑千巖一逕通象緯平臨青帝觀<lb/>
靈光長繞碧霞宫凌晨雲幔天門白子夜晴揺海日紅<lb/>
玉露金莖應咫尺舉頭霄漢思偏雄<lb/>
　　登岱　　　　　　　　　　　<hi>明</hi>方孝孺<lb/>
<pb n="KR2k0048_WYG_053-31a"/>
振衣千仞思悠悠泰岱於今愜勝逰秦漢舊封懸碧落<lb/>
乾坤勝槩㸃浮漚海明日觀三更曉風動天門九夏秋<lb/>
更上雲端頻極目紫微光電閃呉鈎<lb/>
　　早春過靈巖寺宿方丈　　　　<hi>明</hi>顧　㢲<lb/>
雞鳴山下靈巖寺丈室虚明絶㸃埃雲過紺崖龍藏出<lb/>
雪消隂澗鶴泉來樹頭啼鳥春光早竹裏疎鐘曙色催<lb/>
珍重老僧偏愛客謾揮如意説三才<lb/>
　　周明堂懐古<hi>泰安</hi>　　　　　　<hi>明</hi>畢　瑜<lb/>
<pb n="KR2k0048_WYG_053-31b"/>
黍離詩自咏東周翠輦無因此地逰朝聘不聞來束帛<lb/>
㑹盟誰識有諸侯聖賢述作光千古雜霸興亡付一丘<lb/>
莫向高臺尋舊迹㫁碑殘礫不勝愁<lb/>
　　望長白山紀懐　　　　　　　<hi>明</hi>薛　瑄<lb/>
山迴長白重經過十世懐賢意若何飯粥事空荒古寺<lb/>
讀書聲歇暗煙蘿中朝徳業應難及西夏勲名更不磨<lb/>
向晚憑誰話憂樂栢臺風靜月明多<lb/>
　　遊靈巖寺　　　　　　　　　<hi>明</hi>薛　瑄<lb/>
<pb n="KR2k0048_WYG_053-32a"/>
路入山門景便幽高風不㫁石林秋照人霜葉紅於染<lb/>
拂䄂嵐光翠欲流幾過野橋橫絶澗遥從古刹見高樓<lb/>
北峯真與天相接更擬攀蘿到上頭<lb/>
梵宇深沉夜景遲僧房禪榻果幽期竹鳴虛牖風過處<lb/>
霜落寒巖月上時紙帳燭光團白玉石爐香燼靄青絲<lb/>
紅塵馬首明朝别只恐山靈解勒移<lb/>
　　闕里　　　　　　　　　　　<hi>明</hi>李東陽<lb/>
天下衣冠仰聖門舊邦風俗本來敦一方烟火無菴觀<lb/>
<pb n="KR2k0048_WYG_053-32b"/>
三氏絃歌有子孫城郭已荒遺址在書文半㓕古碑存<lb/>
憑誰更續東逰記歸向中朝次第論<lb/>
　　堯陵<hi>濮州</hi>　　　　　　　　　<hi>明</hi>劉　忠<lb/>
萋萋芳草帝堯陵一度春風一度青聖徳信同天廣大<lb/>
文章還發地精霛降神此日寧無薤占氣多年尚有蓂<lb/>
記取穀林遺蹟在赤龍常繞墓前銘<lb/>
　　鄒縣謁孟子廟　　　　　　　<hi>明</hi>呉　寛<lb/>
鄒國叢祠古道邉滿林松栢帯蒼烟逺同闕里千年祀<lb/>
<pb n="KR2k0048_WYG_053-33a"/>
近接宣尼百世傳獨引唐虞談性善力排楊墨絶狂言<lb/>
功成不讓堙洪水萬古人思命世賢<lb/>
　　留題靈巖　　　　　　　　　<hi>明</hi>許　彬<lb/>
古刹幽深有路通四圍山擁繡芙蓉曇花尚逐䭾經虎<lb/>
靈雨甞隨聽法龍東澗水流西澗月上方僧定下方鐘<lb/>
五花新殿凌霄漢畫栱雕甍幾百重<lb/>
　　靈山勝跡<hi>寧陽</hi>　　　　　　　<hi>明</hi>許　彬<lb/>
巑岏形勝小崑崙北斗天高手可捫一道金繩開汲路<lb/>
<pb n="KR2k0048_WYG_053-33b"/>
千年石虎䕶山門漫空法雨曇花落闔殿香風貝葉翻<lb/>
疑有真人曾掛錫毘盧福地總堪論<lb/>
　　沂山<hi>時詔頒香幣禱雨兹山</hi>　　　　　　<hi>明</hi>喬　宇<lb/>
岱嶽西來海向東屹然方鎮一何雄山川自與封疆限<lb/>
雲雨能収造化功翠巘天空高落雁玉泉垂闊下成虹<lb/>
明廷憂旱來香幣六事都歸一念中<lb/>
　　咏趵突泉　　　　　　　　　<hi>明</hi>王守仁<lb/>
濼源特起根虛無下有鰲窟連蓬壺絶喜坤靈能爾幻<lb/>
<pb n="KR2k0048_WYG_053-34a"/>
却愁地脈還時枯驚湍怒湧噴石竇流沬下瀉翻雲湖<lb/>
月色照衣歸獨晚溪邉瘦影伴人孤<lb/>
　　謁庸生廟　　　　　　　　　<hi>明</hi>毛　紀<lb/>
敗屋頽垣帯薜蘿㫁碑嵗月記宣和而今祭祀鄉人少<lb/>
伊昔談經弟子多雨砌行蝸留篆字風林啼鳥想絃歌<lb/>
我來仰止儀型在敬采蘋花酌澗波<lb/>
　　東阿王墓二首　　　　　　　<hi>明</hi>黃　哲<lb/>
寂寂荒丘汶水濱一間祠屋四無鄰豪華絶代空流水<lb/>
<pb n="KR2k0048_WYG_053-34b"/>
文藻千秋尚有神暮雨孤村聊駐馬春風芳草幾愁人<lb/>
櫂歌鎮日喧前渡誰泊蘭舟薦綠蘋<lb/>
風流獨擅建安才放浪深知帝子哀詞賦何人追勝軌<lb/>
江山此地自高臺銀宫寂寞空岩閉玉盌荒凉牧䜿開<lb/>
徙倚寒林天欲暮一聲清角碧山隈<lb/>
　　謁黃石公廟　　　　　　　　<hi>明</hi>黃　哲<lb/>
榆徑深深一草堂松階寂寂半斜陽青山逺近分齊魯<lb/>
黃石英靈閲漢唐碑㫁螭龍荆棘暗壇空鸞鶴檜槐蒼<lb/>
<pb n="KR2k0048_WYG_053-35a"/>
鄉人要説傳書意故國風雲入𣺌茫<lb/>
　　登岱　　　　　　　　　　　<hi>明</hi>陳鳯梧<lb/>
剛風吹上最高層寒氣稜稜骨亦清雲起半空方作雨<lb/>
天臨絶頂忽開晴松濤坐聴千巖響奎壁行看五夜明<lb/>
自信兹逰真不偶飄飄雙袖羽翰輕<lb/>
　　瀑布泉　　　　　　　　　　<hi>明</hi>陳鳯梧<lb/>
百丈崖高鎻翠烟半空垂下玉龍涎天晴六月常飛雨<lb/>
風靜三更自奏絃蒼水珮懸雲片片珠簾洞織月娟娟<lb/>
<pb n="KR2k0048_WYG_053-35b"/>
晚山倒著肩輿下迴首斜陽景更妍<lb/>
　　范公泉　　　　　　　　　　<hi>明</hi>陳鳯梧<lb/>
洋溪溪畔一泓清天表先憂後樂情惠政已占醫國手<lb/>
遺泉猶著活人名薫風亭館來山色綠樹城闉送鳥聲<lb/>
旋汲甘寒薦新茗滿腔凉思濯塵纓<lb/>
　　千佛山　　　　　　　　　　<hi>明</hi>陸　釴<lb/>
岱隂烟霧鎻龍宫香閣岧嶤翠巘重狂客偶携青玉杖<lb/>
高僧長住白雲峯瑶燈萬象懸虛照松磬千巖起暮舂<lb/>
<pb n="KR2k0048_WYG_053-36a"/>
蓮社風流吾所羨宦途禪榻未從容<lb/>
　　范文正公祠　　　　　　　　<hi>明</hi>陸　釴<lb/>
寺門烟霧藤蘿障丞相祠堂松檜開地湧靈泉千澗落<lb/>
僧傳香火百年來調羮業著留青史洗墨池空長碧苔<lb/>
夜靜孤峯明月上鐘聲偏到讀書臺<lb/>
　　登華樓山　　　　　　　　　<hi>明</hi>鄒　善<lb/>
千巖萬壑境蕭疎幾日幽尋得自如疊石遥連滄海色<lb/>
華樓高接太清居仙人洞啟陽生候玉女盆迎日照初<lb/>
<pb n="KR2k0048_WYG_053-36b"/>
試問同遊蓬島侣可能此地即吾廬<lb/>
　　登大澤山　　　　　　　　　<hi>明</hi>鄒善<lb/>
閒度樓谿瞑色寒相將仙侣躡層巒摩雲頂上饒餐玉<lb/>
邀月臺邉剰弄丸羣石參差馴虎臥萬松偃蹇老龍蟠<lb/>
乾坤此地堪留賞歴盡羣峯興未闌<lb/>
　　䝉隂山　　　　　　　　　　<hi>明</hi>李炯然<lb/>
仙人飛去向蓬山洞府無人敞不關丹竈尚餘松燄黒<lb/>
石牀惟有蘚痕斑月明綠樹猿空嘯日暝青山鶴自還<lb/>
<pb n="KR2k0048_WYG_053-37a"/>
何日得捐冠冕繫此身來伴白雲閒<lb/>
　　董子讀書臺　　　　　　　　<hi>明</hi>王　賜<lb/>
驅車斜日御河濱下馬陵邉草樹春功在六經宗孔孟<lb/>
力陳三䇿貫天人廣川世逺丘園舊北斗城高廟貌新<lb/>
却笑荀揚成底事空將文譽動儒紳<lb/>
　　登泰山三首　　　　　　　　<hi>明</hi>邉　貢<lb/>
岱宗山秀百靈屯壁立烟霄萬古存幽府化機盤地軸<lb/>
上清真氣接天門霞標日觀青松麗春透龍池碧水温<lb/>
<pb n="KR2k0048_WYG_053-37b"/>
薄暮振衣峯頂石蓬萊東眺海雲昏<lb/>
北上天門石未斜罡風吹我度谽谺仙人洞古留丹鼎<lb/>
玉女祠高䕶碧霞深澗千年猶凍雪隂崖四月始桃花<lb/>
秦封漢禪俱寥落細讀穹碑感嵗華<lb/>
玉皇祠畔一凭欄絶頂風高夏亦寒北去塵沙通瀚海<lb/>
西來天地是長安青雲逈隔三千里白日平臨十八盤<lb/>
似有飛仙度幽壑鳯笙聲裊珮珊珊<lb/>
　　遊千佛寺　　　　　　　　　<hi>明</hi>邉　貢<lb/>
<pb n="KR2k0048_WYG_053-38a"/>
夕陽衰草路登登雨過秋山爽氣層松殿可因叅佛理<lb/>
蘚牆聊為覓詩凭且拚酩酊陪仙侣莫把輪迴叩老僧<lb/>
北望古城蒼翠裏萬家樓館炊烟凝<lb/>
　　遊龍洞山二首　　　　　　　<hi>明</hi>邉　貢<lb/>
島路縈迴洞壑深出塵風景愜招尋山圍下界青天逈<lb/>
日照中岩翠栢森浮世何須論去住病身原不厭登臨<lb/>
釣磯無恙綸竿整悵望仙潭玉鯉沉<lb/>
洞門黃葉鎻秋深野客來逰悵古今恍惚漫傳龍跡在<lb/>
<pb n="KR2k0048_WYG_053-38b"/>
虚明真似佛光臨蒼空日月流元化目盡雲雷起大隂<lb/>
昏黒下山蘿逕逺殿中龕磬裊餘音<lb/>
　　盧山　　　　　　　　　　　<hi>明</hi>賈　璋<lb/>
盧山勝槩冠東黃幾次登臨興未忘雨過雲岩芝草綠<lb/>
風生石洞藥苗香高峯塔聳仙踪古深井龍潛水氣凉<lb/>
我欲凌雲飛羽翮窮顛一笑海天長<lb/>
　　田横島　　　　　　　　　　<hi>明</hi>胡以温<lb/>
如陣愁雲結不開悲風連日度樓來坐臨滄海矚孤島<lb/>
<pb n="KR2k0048_WYG_053-39a"/>
悵望斜陽酒一杯慷慨當年多壯士蕭條千古歎殊材<lb/>
英雄失勢尋常事劉漢於今安在哉<lb/>
　　登安平譙樓呈韓銀臺　　　　<hi>明</hi>殷雲霄<lb/>
漕渠橫亘三千里南北今看第一樓呉楚征帆天外落<lb/>
海山佳氣望中収心扶紅日懸霄漢袖拂朱闌捫斗牛<lb/>
漫俯中流舟楫穏銀臺功業合民謳<lb/>
　　新嘉驛題壁　　　　　　　　<hi>明</hi>羅洪先<lb/>
小亭深院落清秋賸草寒花對晚愁鳬舄不疑逢故侣<lb/>
<pb n="KR2k0048_WYG_053-39b"/>
藥欄端得遂重逰恨無石磴移雲武却有溪橋𢃄月流<lb/>
迢遞故園松菊冷雪霜道路幾時休<lb/>
　　登嶧山　　　　　　　　　　<hi>明</hi>羅洪先<lb/>
花宫物色層層見寳地鐘聲逺逺聞滿目碧雲渾傍石<lb/>
隔林黃鳥半呼羣始皇徒愧孤峯碣秦相空遺小篆文<lb/>
興盡不妨歸去晚馬頭明月白紛紛<lb/>
　　罋口嶺　　　　　　　　　　<hi>明</hi>陳　沂<lb/>
萬嶺千山一道分向空盤蹬歴青雲丹楓黃菊爭秋色<lb/>
<pb n="KR2k0048_WYG_053-40a"/>
白石蒼崖共夕曛長劍倚峯當面立淨琴流水傍車聞<lb/>
秦關蜀棧無踰此絶險真穿虎豹羣<lb/>
　　勞山　　　　　　　　　　　<hi>明</hi>陳　沂<lb/>
蓬萊之山橫挿天大勞小勞青可憐清秋播蕩入滄海<lb/>
落日縹緲生晴烟眼前此景出人世便可羽化凌飛仙<lb/>
挹取南溟酌北斗枕石大醉雲峯巔<lb/>
　　南天門　　　　　　　　　　<hi>明</hi>陳　沂<lb/>
望入天門十二重夐然飛霧半虚空千尋不假鈎梯上<lb/>
<pb n="KR2k0048_WYG_053-40b"/>
一竅惟容箭括通風氣蕩摩鵬翮外日光揺漾海波中<lb/>
欲求閶闔無人問但擬彤雲是帝宫<lb/>
　　寄題㑹溪草堂　　　　　　　<hi>明</hi>文徴明<lb/>
會溪溪水正湯湯栁色隂隂覆草堂一曲風煙足魚鳥<lb/>
百年高潔寄滄浪晴磯自得供垂釣春水還堪著去航<lb/>
見説主人方許國只應幽興未能忘<lb/>
　　飲太白樓　　　　　　　　　<hi>明</hi>徐　渭<lb/>
城上高樓接大河城南池沼遶朱荷千年供奉飛盃地<lb/>
<pb n="KR2k0048_WYG_053-41a"/>
一夜徐州上水歌露冷秋蛾爭彩燭川長風荻亂金波<lb/>
客中行樂無逾此前夕中秋何處過<lb/>
　　過魯橋　　　　　　　　　　<hi>明</hi>呉　懋<lb/>
忽見郵籖報水程客中無限故鄉情雲連翠巘尼山近<lb/>
雨過平湖汶水清季札南來聊問俗仲連東去欲逃名<lb/>
難乘吾黨歸與興轉羡遲遲是此行<lb/>
　　南旺夜行　　　　　　　　　<hi>明</hi>薛應旂<lb/>
長安六月東歸客黒馬溝前夜放船楊栁月侵湘竹簟<lb/>
<pb n="KR2k0048_WYG_053-41b"/>
芰荷風動水晶簾未酬禹穴藏書計却憶匡山種杏田<lb/>
可奈塵途猶寄跡滄浪空賦濯纓篇<lb/>
　　汶上公署　　　　　　　　　<hi>明</hi>王　謳<lb/>
兩鬢如蓬行路難高秋風露宿臺端雲藏畫角青山暮<lb/>
月轉空城碧樹寒為客數年非樂土舊逰何日是長安<lb/>
獨留三尺齊門瑟猶自狂歌醉裏彈<lb/>
　　濟寧道中　　　　　　　　　<hi>明</hi>金大年<lb/>
西北風塵擁㫁丘旅魂中夜鬱鄉愁漢庭未上孫𢎞閣<lb/>
<pb n="KR2k0048_WYG_053-42a"/>
濟水頻經太白樓候鳥翩翩迷逺浦輕帆颯颯帯春流<lb/>
十年來徃青袍在贏得霜華滿鬢秋<lb/>
　　宿龍洞與魏使君同賦四首　　<hi>明</hi>李攀龍<lb/>
迴壑深林繞梵宫春來吟眺使君同空潭忽散三峯雨<lb/>
暗穴常吹半夜風人擬二龍精自合詩看五馬步逾工<lb/>
諸天坐失懸鐙色明月先投入掌中<lb/>
使君春興滿綈袍綵筆青山對濁醪望去天囘雙闕逈<lb/>
坐來雲盡一峯高蛟龍出入常風雨鴻鵠拚飛自羽毛<lb/>
<pb n="KR2k0048_WYG_053-42b"/>
愧我淹留逢楚客攀援桂樹咏離騷<lb/>
削成東壁五雲屏下有龍宫夜不扃斗柄故臨雙甕轉<lb/>
月明常對一珠亭春囘竹葉杯光白天逼蓮花劍氣青<lb/>
坐久空山仙籟寂新詩獨為故人聼<lb/>
秀色中峯獨不羣藤蘿二月已紛紛諸天近海金銀氣<lb/>
雙峽長春錦繡文塔影半空懸落照溪流一曲灑浮雲<lb/>
縱令洞口龍吟發郢調還須讓使君<lb/>
　　與轉運諸公登華不注山絶頂　<hi>明</hi>李攀龍<lb/>
<pb n="KR2k0048_WYG_053-43a"/>
中天紫氣抱香爐複道金輿落帝都二水遥分青嶂合<lb/>
一峯深注白雲孤岱宗風雨通來徃海色樓臺入有無<lb/>
不是登高能賦客誰堪灑酒向平蕪<lb/>
　　神通寺　　　　　　　　　　<hi>明</hi>李攀龍<lb/>
相傳精舎朗公開千載金牛去不迴初地花開藏洞壑<lb/>
諸天樹杪出樓臺月高清梵西峯落霜盡疎鐘下界來<lb/>
豈謂投簮能避俗將因臥病白雲隈<lb/>
　　青蘿館　　　　　　　　　　<hi>明</hi>李攀龍<lb/>
<pb n="KR2k0048_WYG_053-43b"/>
十畝青蘿别館開使君登眺意悠哉風揺北渚清沙合<lb/>
烟雜南山岱色來臺敞高秋深染翰庭虚斜日淨　杯<lb/>
西鄰榮叟甞還徃帶索應同薜荔裁<lb/>
　　過呉子玉函山草堂　　　　　<hi>明</hi>李攀龍<lb/>
玉函山色草堂偏恰有幽人擁膝眠樹杪徑迴千澗合<lb/>
窻中天盡四峯連綠隂欲滿桑蠶月白首重論竹馬年<lb/>
就此一樽無不可因君已辦阮家錢<lb/>
　　遊龍洞寺　　　　　　　　　<hi>明</hi>李攀龍<lb/>
<pb n="KR2k0048_WYG_053-44a"/>
壁削芙蓉萬仞丹禪林隠隠畫圖看人間勝地僧多占<lb/>
洞裏諸天客到難雲傍龍來晴作雨風從澗底暑生寒<lb/>
年來賸有烟霞癖石畔長松好掛冠<lb/>
　　魏使君過宿鮑山山樓分賦　　<hi>明</hi>李攀龍<lb/>
層樓風雨一登臨把酒重論十載心楚客豈須題白壁<lb/>
鮑山猶自見黃金褰帷上國風雲滿伏枕中原日月深<lb/>
忽憶明光曾共被那知萍梗到於今<lb/>
　　白雪樓　　　　　　　　　　<hi>明</hi>李攀龍<lb/>
<pb n="KR2k0048_WYG_053-44b"/>
伏枕空林積雨開旋因起色一登臺大清河抱孤城轉<lb/>
長白山邀返照迴無那嵇生成懶慢可知陶令賦歸來<lb/>
何人定解浮雲意片影飄揺落酒杯<lb/>
　　泰山四首　　　　　　　　　<hi>明</hi>王世貞<lb/>
縹緲琳宫接上𤣥岧嶤飛磴界蒼烟峯迴洞壑紛俱拱<lb/>
石坼松蘿梟自懸過雨雙龍爭玉峽擘雲孤鷲拄青天<lb/>
平生故有崢嶸意識爾應從太始前<lb/>
奔崖瀑落擁晴雷䇿石驅龍輦道開匹練天縈呉觀出<lb/>
<pb n="KR2k0048_WYG_053-45a"/>
金泥日射漢封囘西盤瓠子河如帶東挂扶桑海一杯<lb/>
莫向封壇論王氣祇應塵世有仙才<lb/>
尚憶秦松帝蹕留至今風雨未全収天門倒瀉銀河水<lb/>
日觀翻懸碧海流路轉千盤迷積氣誰從九㸃辨齊州<lb/>
人間處處襄城轍矯首蒼茫逈自愁<lb/>
壁立芙蓉萬古看削成松檜隠高盤中峯翠壓徂徠色<lb/>
絶頂青収碣石寒梁甫吟成還自和茂陵書就欲誰干<lb/>
依㣲白馬呉閶在欲向秋風問羽翰<lb/>
<pb n="KR2k0048_WYG_053-45b"/>
　　雲門山二首　　　　　　　　<hi>明</hi>王世貞<lb/>
芙蓉削立郡城西躡蹬攀岩徑欲迷忽有青天通箭括<lb/>
初疑璧月掛瑶梯雲根半壓千峯小海氣全吞萬堞低<lb/>
搔首狂歌吾不厭莫驚風雨妬新題<lb/>
十二齊封自鬱然盪胸秋色鎻層巔危崖日月時雙墮<lb/>
急雨蛟龍乍一穿鳥道白從杯底落薜衣青入鏡中懸<lb/>
誇君更有天門在䇿杖春褰萬壑烟<lb/>
　　寄訊蓬萊閣　　　　　　　　<hi>明</hi>王世懋<lb/>
<pb n="KR2k0048_WYG_053-46a"/>
遥聞高閣俯蓬壺為問三山定有無雲暖蜃樓高結市<lb/>
月寒鮫室夜沉珠驚湍檻外星河覆異域尊前島嶼孤<lb/>
若遇安期應乞棗莫令秦帝石空驅<lb/>
　　登泰山　　　　　　　　　　<hi>明</hi>徐中行<lb/>
東嶽崢嶸逈不羣中峯瑞靄更氤氲天門雪盡河流合<lb/>
日觀春晴海色分風起秦松常似雨氣蒸漢檢欲成雲<lb/>
千秋霸跡終銷歇猶説相如封禪文<lb/>
　　堯陵<hi>濮州</hi>　　　　　　　　　<hi>明</hi>李先芳<lb/>
<pb n="KR2k0048_WYG_053-46b"/>
穀林山寺古堯陵片石依然尚可憑蓂草映階春寂寂<lb/>
茅茨蔽屋覆層層雙厓龍掛高松樹孤塔僧然長夜燈<lb/>
明祀九原歌帝徳放勲千載佐祈興<lb/>
　　馬陵　　　　　　　　　　　<hi>明</hi>李先芳<lb/>
迴合長堤衛水秋滿林黃葉荻颼颼居人近指馬陵道<lb/>
遺蹟遥傳瓦屋頭昔日孫龎曾决勝只今草木尚含愁<lb/>
不知七國皆迷地猶自停車弔古丘<lb/>
　　莊子釣臺　　　　　　　　　<hi>明</hi>李先芳<lb/>
<pb n="KR2k0048_WYG_053-47a"/>
漆園為吏早知歸濮上垂綸願不違浦樹千秋依㫁㟁<lb/>
汀蒲一曲帶斜暉掉頭徃事隨流水曵尾何人問釣磯<lb/>
獨傍南華臺上望逍遥天外大鵬飛<lb/>
　　遊戊巳山<hi>安平鎮</hi>　　　　　　<hi>明</hi>沈翰卿<lb/>
千迴磴道望嵯峨幾處烟扃長薜蘿野曠虞人獵麋鹿<lb/>
水深鮫室隠黿鼉盤桓共載春山酒窈窕誰翻子夜歌<lb/>
盛集文儒鏘玉佩不妨長日駐巖阿<lb/>
　　太白樓　　　　　　　　　　<hi>明</hi>沈翰卿<lb/>
<pb n="KR2k0048_WYG_053-47b"/>
縹緲層樓霄漢隈南城山色鏡中開不知仙馭游何處<lb/>
長擬星辰謫上台林杪鶴巢珠樹遍日邉鯨負海濤來<lb/>
秦碑魯殿俱銷歇未覺浮名勝酒杯<lb/>
　　望嶽二首　　　　　　　　　<hi>明</hi>顧紹芳<lb/>
震嶽居然五嶽尊中峯忽爾衆峯蹲天含萬象平開闔<lb/>
海浴雙丸對吐吞終古松蘿清石骨有時巉□暗雲根<lb/>
秦厓宋障俱陳迹嗚咽幽泉與細論<lb/>
六龍馳道出雲邉絶頂嵳峩更可憐阿閣逈開羣帝府<lb/>
<pb n="KR2k0048_WYG_053-48a"/>
晴闌微别九州煙即看嵩華疑無地却借滄溟别有天<lb/>
漫道蓬萊應咫尺茂陵松栢正凄然<lb/>
　　任城道中　　　　　　　　　<hi>明</hi>顧紹芳<lb/>
秋草依微落照明川原歴歴總關情千家網罟魚成市<lb/>
兩岸菰蘆水向城白泛鷗羣將棹去青懸樹色帯帆行<lb/>
雲邉暗指淮徐近十日遥拚盡旅程<lb/>
　　登東郡望嶽樓　　　　　　　<hi>明</hi>莫如忠<lb/>
麗譙飛搆倚嶙峋面面虚無逈絶塵忽向望中低岱嶽<lb/>
<pb n="KR2k0048_WYG_053-48b"/>
始知行處逼星辰傳聞馳道猶餘漢指㸃巖松不辨秦<lb/>
齊魯到今青未了題詩誰繼杜陵人<lb/>
　　太白樓　　　　　　　　　　<hi>明</hi>莫如忠<lb/>
縹緲層樓霄漢隈南城山色鏡中開不知仙馭逰何處<lb/>
長擬星辰謫上台林杪鶴巢珠樹徧日邉鯨負海濤來<lb/>
秦碑魯殿俱銷歇未覺浮名勝酒杯<lb/>
　　遊岱麓普照寺　　　　　　　<hi>明</hi>邵　賢<lb/>
招提隠隠倚崔巍紺宇周環般若臺斜日短笻山逕曲<lb/>
<pb n="KR2k0048_WYG_053-49a"/>
石橋流水寺門開浮屠證果真成幻儒道淵源有自來<lb/>
千載清風仰孫石獨遺堂址向巖隈<lb/>
　　登勞山　　　　　　　　　　<hi>明</hi>邵　賢<lb/>
坤軸危分鎮巨鰲山如排㦸戰方鏖鼔鐘鏜鞳東西院<lb/>
丹碧參差大小勞石柱華樓䦨海出龍巖獅石倚天高<lb/>
我來無限登臨興㸃染風烟信綵毫<lb/>
　　登岱　　　　　　　　　　　<hi>明</hi>劉應時<lb/>
東皇樓閣自天開絳節高懸白玉臺雨向仙人峯外過<lb/>
<pb n="KR2k0048_WYG_053-49b"/>
雲從玉女峽邉來孤標捧日三千丈閣道凌空十八囘<lb/>
靈奥已看人世隔赤城何處訪蓬萊<lb/>
　　題丈人峯　　　　　　　　　<hi>明</hi>劉應時<lb/>
丈人石上望羣仙呉越周秦指顧間過去青牛追不及<lb/>
飛來白鶴杳難攀東皇細削芙蓉闕玉女深居虎豹關<lb/>
咫尺蓬萊天路隔尋仙不遇只空還<lb/>
　　登泰山　　　　　　　　　　<hi>明</hi>彭夢祖<lb/>
星幢寳纛鎻烟空縹緲飛梯萬轉通天闊練光為白馬<lb/>
<pb n="KR2k0048_WYG_053-50a"/>
峯高嵐氣作蒼龍銀河欲迸仙人掌丹竈猶藏玉女宫<lb/>
聖代不求封禪草相如詞賦笑徒工<lb/>
　　過卞里謁仲子祠　　　　　　<hi>明</hi>錢達道<lb/>
先賢宅里久湮沉誰搆崇祠泗水潯大孝每餘風木恨<lb/>
孤忠無負結纓心山連鳬繹飛晴翠松近徂徠起夕隂<lb/>
瞻拜不禁懐古意野花林鳥助長吟<lb/>
　　王右軍祠　　　　　　　　　<hi>明</hi>錢達道<lb/>
右軍舊宅已烟蘿㫁碣猶堪辨永和華表最憐人化鶴<lb/>
<pb n="KR2k0048_WYG_053-50b"/>
黃庭無復客籠鵝晒書臺逈斜陽滿洗墨池荒芳草多<lb/>
莫謂簿書妨吏隠清風千古接鳴珂<lb/>
　　過文登營　　　　　　　　　<hi>明</hi>戚繼光<lb/>
冉冉䨇幡度海涯曉烟低䕶野人家誰將春色來殘堞<lb/>
獨有天風送短笳水落尚存秦代石潮平不見漢時槎<lb/>
遥知百國微茫外未敢忘危負嵗華<lb/>
　　汜水　　　　　　　　　　　<hi>明</hi>鄒　魯<lb/>
陵谷千年已變移漢王壇坫總凌夷成功本自収三傑<lb/>
<pb n="KR2k0048_WYG_053-51a"/>
屈䇿原非仗六奇古木昏鴉聲㫁續春風宿草色參差<lb/>
炎劉一代英雄事盡屬沉淪半截碑<lb/>
　　登馬谷山<hi>海豐</hi>　　　　　　　<hi>明</hi>楊　巍<lb/>
平地巋然出一峰登臨若在碧芙蓉盤河水繞疑奔馬<lb/>
古洞雲深見蟄龍影落滄溟高氣象路經葭葦少行蹤<lb/>
老僧已許岩頭住為我先栽萬個松<lb/>
　　海嶽樓　　　　　　　　　　<hi>明</hi>王汝玉<lb/>
十二朱欄影半空元龍高臥定誰雄簷楹翠濕蓬山雨<lb/>
<pb n="KR2k0048_WYG_053-51b"/>
枕簟凉生弱水風物色橫陳詩卷裏雲濤飛動酒盃中<lb/>
謫仙㑹有騎鯨便八極神逰路可通<lb/>
　　除日登嶧山二首　　　　　　<hi>明</hi>葉向高<lb/>
崒嵂峯巒切帝居石門坐眺見青徐琅玕拔地千尋起<lb/>
菡蓞籠烟五色舒平野遥連邾子國荒臺誰辨客卿書<lb/>
名山不少遊人跡若箇登臨是嵗除<lb/>
五華巖下白雲宫絶巘寒生萬壑風不向秦封窺片石<lb/>
還從禹貢辨孤桐河流繚繞青天外海氣微茫泰岱東<lb/>
<pb n="KR2k0048_WYG_053-52a"/>
自是初平鞭不到欲將靈跡問鴻濛<lb/>
　　登岱　　　　　　　　　　　<hi>明</hi>王𢎞誨<lb/>
人間信自有丹丘汗漫聊從此地逰玉檢金函空寂寞<lb/>
琪花瑶草自春秋射牛不用儒生議望馬堪從聖蹟求<lb/>
一自大觀歸老眼尋常指㸃徧齊州<lb/>
　　雲門山二首　　　　　　　　<hi>明</hi>馮　琦<lb/>
矯首層巔御逺風晴嵐萬壑散鴻濛乍驚閶闔通天上<lb/>
遥指河山落掌中九叠雲屏高自掩千秋寳鑑照還空<lb/>
<pb n="KR2k0048_WYG_053-52b"/>
未論三島神仙窟咫尺人間路不同<lb/>
萬仞巑岏倚太空洞門深處碧雲叢清秋白日懸孤月<lb/>
古木蒼崖鎻大風疑有五丁開道路欲從四塞弔英雄<lb/>
海氛東望頻翹首安攘何人仲父功<lb/>
　　謁韓信祠　　　　　　　　　<hi>明</hi>劉應節<lb/>
仗劍登壇氣獨雄詎知鳥盡却藏弓去留已誤歸蕭相<lb/>
生死何須恨蒯通故壘浮雲餘戰氣秋原衰艸動悲風<lb/>
漢皇豈少封侯約自是將軍不賞功<lb/>
<pb n="KR2k0048_WYG_053-53a"/>
　　東阿王墓　　　　　　　　　<hi>明</hi>于　玭<lb/>
風流獨擅建安才放浪深知帝子哀詞賦何人追勝軌<lb/>
江山此地自高臺銀宫寂寞空巖閉玉盌荒凉牧豎開<lb/>
徙倚寒林天欲暮一聲清角碧山隈<lb/>
　　秋日集洪範池<hi>東阿</hi>　　　　　<hi>明</hi>于　玭<lb/>
洪範池邉夕翠橫開樽坐對石流清高秋寂寞魚龍影<lb/>
古木蕭條風雨聲日晚樵歌臨渡起夜深漁火隔林明<lb/>
平生自欲藏名姓一枕滄浪夢不驚<lb/>
<pb n="KR2k0048_WYG_053-53b"/>
　　登嶧山　　　　　　　　　　<hi>明</hi>楊際會<lb/>
翠壁蒼厓萬竅通誰將羣玉簇芙蓉昻藏自有神靈䕶<lb/>
穿鑿翻疑造化工秦蹟至今縈蔓草禹功終古紀孤桐<lb/>
最憐往事多興廢邾國荒城夕照中<lb/>
　　登香山寺　　　　　　　　　<hi>明</hi>趙邦彦<lb/>
鷲嶺岧嶤鎻赤扉長松恠石莽因依徑攀日月栴林𣺌<lb/>
氣湧金銀慧界稀初地雨醒蕉鹿夢諸天花灑芰荷衣<lb/>
何顒莫訝躭禪境一入紅塵萬事非<lb/>
<pb n="KR2k0048_WYG_053-54a"/>
　　泰山八首　　　　　　　　　<hi>明</hi>于慎行<lb/>
終古名山奠大東遥瞻雲漢倚穹崇千峯明㓕天高下<lb/>
萬壑晴隂氣鬱葱星土盤囘元化轉仙閭繚繞百神通<lb/>
真逰五嶽何當徧自躡煙蘿上碧空<lb/>
玉闕朱樓萬仞端六龍輦道倚巑岏懸崖翠磴雲中轉<lb/>
叠幛紅泉樹杪看海色曈曨三觀曉秋聲蕭瑟五松寒<lb/>
天門咫尺君應見比似人間路更難<lb/>
忽出塵寰賦壯逰試從九㸃辨神州浮雲直上千峯色<lb/>
<pb n="KR2k0048_WYG_053-54b"/>
落日長懸萬里秋紫塞東臨滄海㫁黃河北遶大荒流<lb/>
秦封漢禪成丘土留與人間不盡愁<lb/>
倚杖高臨萬玉峯氤氲陸海散芙蓉寒聲半落天中雨<lb/>
暝色低催澗底鐘金檢誰探秦帝䇿白雲猶起漢時封<lb/>
君看十二侯王地能出神宫第幾重<lb/>
絶頂秋高上帝宫茫茫一氣俯寰中地盤河濟三州盡<lb/>
天入秦呉萬里空玉闕光連星斗上丹峯影落海門東<lb/>
亦知真宰多相藉許倚烟霄兩劒雄<lb/>
<pb n="KR2k0048_WYG_053-55a"/>
萬仞瑶壇冷夕曛斗邉三十六天分仙人洞府懸雙闕<lb/>
玉女神房切五雲逰客自成梁父歎詞臣不草茂陵文<lb/>
東皇舊握羣生紀海國河山翼聖君<lb/>
高峯東望氣雄哉海色遥看萬里開三島春波涵日月<lb/>
五城仙氣吐樓臺酒邉影吸金銀動杖底雲飛紫翠來<lb/>
烟水茫茫徐福去至今不見報書迴<lb/>
上宫夜色冷漫漫月轉層霄十二欄大地山河銀作海<lb/>
中天樓閣玉為壇虚無靈境簫聲㫁縹緲秋光練影寒<lb/>
<pb n="KR2k0048_WYG_053-55b"/>
仙掌芙蓉看欲近轉從北斗識長安<lb/>
　　遊虎窟南洞　　　　　　　　<hi>明</hi>于慎行<lb/>
城上青山俯畫樓春來登眺思悠悠香臺雨色千峯暮<lb/>
曲洞松聲萬壑秋落日遥懸平野樹浮雲忽傍大清流<lb/>
共知康樂多豪興更見羊何接勝遊<lb/>
　　雲翠山天柱峯　　　　　　　<hi>明</hi>于慎行<lb/>
攀蘿直上翠微巔峻削孤峯斗際懸標掛六龍迴白日<lb/>
勢成一柱倚青天雲窻曉滴丹臺雨鳥道晴飛紫閣烟<lb/>
<pb n="KR2k0048_WYG_053-56a"/>
岱嶽羣峯如萬馬西來雲氣總相連<lb/>
　　重到南天觀追憶許錬師　　　<hi>明</hi>于慎行<lb/>
舊向三山訪列真重來不道海成塵峯頭鶴化猶疑夢<lb/>
洞口猿啼别是春玉觀凄凉花似雨松壇寂寞草為茵<lb/>
仙家日月還如此人代茫茫可更論<lb/>
　　登嶧山　　　　　　　　　　<hi>明</hi>朱頤琢<lb/>
鄒魯名山大嶧雄芙蓉如削挿晴空崖邉細草千春碧<lb/>
澗底寒花五月紅海色憑臨青玉杖僊音不散白雲宫<lb/>
<pb n="KR2k0048_WYG_053-56b"/>
生來最厭塵寰累何日移家住此中<lb/>
　　任城晚眺　　　　　　　　　<hi>明</hi>屠　隆<lb/>
二月任城花氣寒登高携酒倚層欄汀洲送目雲帆亂<lb/>
隴阪驅車雪色殘商女春衣飄錦帶王孫夜獵鬬銀鞍<lb/>
多情太白樓前月照入金尊萬頃寛<lb/>
　　登光嶽樓　　　　　　　　　<hi>明</hi>屠　隆<lb/>
高閣崔嵬切太虚大荒東去獨踟蹰憑陵白日雕窻合<lb/>
陡挿中天繡柱孤萬里風塵連海岱千家烟火接淮徐<lb/>
<pb n="KR2k0048_WYG_053-57a"/>
閒呼濁酒供長嘯一帶微茫見舳艫<lb/>
　　登蓬萊閣　　　　　　　　　<hi>明</hi>黃克纘<lb/>
城列千燈錦幛開東風吹客上蓬萊天光海色春相映<lb/>
叠皷鳴笳夜急催鰲首三山含霧動潮頭萬馬拍空來<lb/>
觀兵幸值妖氛息徙倚危欄一舉盃<lb/>
　　謁海神廟　　　　　　　　　<hi>明</hi>黃克纘<lb/>
元氣茫茫接大清乘春一望水雲平雪花浮浪千重起<lb/>
日色蒸霞四散明海上烽銷旗半偃津頭潮落棹空橫<lb/>
<pb n="KR2k0048_WYG_053-57b"/>
馨香好答神靈貺莫遣鯨波又震驚<lb/>
　　花林疃<hi>益都</hi>　　　　　　　　<hi>明</hi>鍾羽正<lb/>
天畔羣山山下村澗溪迴合繞丘樊桃源地暖花連塢<lb/>
栗里人閒栁覆門萬叠雲霞蒸曉日幾家雞犬傍春原<lb/>
生平雅有尋芳興小結衡茅此避喧<lb/>
　　謁劉先主廟　　　　　　　　<hi>明</hi>周汝觀<lb/>
炎鼎東看王氣摧年來帝胄逐塵埃神龍未借風雲便<lb/>
鞍馬徒驚嵗月催睥睨孤城烽火急縱橫列郡皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>哀<lb/>
<pb n="KR2k0048_WYG_053-58a"/>
劍門猶是偏安業落日中原首重囘<lb/>
　　詠漢濟陽宫　　　　　　　　<hi>明</hi>王崇獻<lb/>
瑞色當年映薜蘿明明天意竟如何可憐漢世衣冠老<lb/>
爭獻新朝雅頌歌十葉山河歸誼主九天雨露孕嘉禾<lb/>
一從息馬昆陽後含哺誰知帝力多<lb/>
　　九日登女郎山二首　　　　　<hi>明</hi>高應圯<lb/>
秋高雲物正霏微一脱風塵一息機露畹幽芳人寂寂<lb/>
霜林疎影鴈飛飛青山舒嘯驚時變白首躭吟與世違<lb/>
<pb n="KR2k0048_WYG_053-58b"/>
最是不堪臨眺處孤城揺落暮煙稀<lb/>
長風萬里接蓬萊勝覽慙非作賦才漫掃晴雲楓亂落<lb/>
却憐衰草菊初開古今豪客東山屐天地狂生北海杯<lb/>
縱有葆光能羽化月明空待鶴歸來<lb/>
　　介城古跡　　　　　　　　　<hi>明</hi>曹　嵩<lb/>
滄海西來膠水東分茅於此見遺踪千年擬卜郊圻固<lb/>
百戰惟餘瓦礫重老樹無花妖鳥集㫁碑有刻亂苔封<lb/>
稔知興廢由人事虚帶清流案碧峰<lb/>
<pb n="KR2k0048_WYG_053-59a"/>
　　趵突泉　　　　　　　　　　<hi>明</hi>王在晉<lb/>
大地山河氣鬱蒸瓊漿珠瀑亂飛凌暗嘘靈谷甞分雨<lb/>
冷冽西風不見冰石鉢龍涎聲似沸海天鼉皷急如□<lb/>
源頭何處通幽漠夜月寒潭水自澄<lb/>
　　登日觀峯四首　　　　　　　<hi>明</hi>潘之恒<lb/>
東望岧嶤表岱宗排空秀色削芙蓉銖衣結綬承華葢<lb/>
紺殿揚光見燭龍隠几徂徠青不極參雲碣石翠微封<lb/>
扶揺欲挾滄溟日直躡丹梯第一峯<lb/>
<pb n="KR2k0048_WYG_053-59b"/>
半嶺鵾鷄午夜鳴中天鸞鶴洞簫聲靈查幾許通銀漢<lb/>
香案曾參上玉京乍見彩雲青海度毎依殘月赤霄行<lb/>
無煩一一論封禪寂寞雲亭問主盟<lb/>
河漢昭囘閣道通東皇絳節下雲中鈞天初破游仙夢<lb/>
閶闔高憑少女風夜半陽烏飛海鏡秋分星鳥麗霜宫<lb/>
曈曈佳氣長安近萬里遥瞻帝日紅<lb/>
太乙離宫薄絳霄扶桑海日坐相邀銀河欲㓕暾將出<lb/>
金掌先承露未消雲駕六龍瓊島曙風呼萬馬巨靈朝<lb/>
<pb n="KR2k0048_WYG_053-60a"/>
請看嶽頂蒼凉色遮莫霞城已建標<lb/>
　　登泰山八首　　　　　　　　<hi>明</hi>謝肇淛<lb/>
獨立蒼茫黯自愁天邉落木正逢秋片雲長自依孤闕<lb/>
一氣誰能辨九州馬向呉門揺匹練蜃從滄海起層樓<lb/>
山河指㸃東南盡咫尺應同萬里遊<lb/>
叠嶂飛梯㫁復連曉烟寒葉轉堪憐龍湫半向蒼藤瀉<lb/>
鳥道翻從碧落懸敗碣莓苔餘漢字孤松風雨自秦年<lb/>
尋真不覺仙源逺覔得丹丘息萬縁<lb/>
<pb n="KR2k0048_WYG_053-60b"/>
山半罡風吹竹冠洞前雲氣濕衣寒珠簾噴雪三千尺<lb/>
石磴懸空十八盤禹服彈丸天際盡汶河衣帯掌中看<lb/>
漢家未欲論封禪檜柏森森太乙壇<lb/>
中天飛閣俯崔嵬呉越諸峯面面開錯落山形皆北拱<lb/>
微茫海氣自東來秦皇驅石元無字漢代祈靈漫有臺<lb/>
七十二君多勝事只今斜日照蒼苔<lb/>
紺殿朱宫敞碧霞樓臺縹緲玉真家鸞驂夜曉三珠樹<lb/>
羽蓋朝迎七寳車天外金門馴虎豹雲中絳節動龍蛇<lb/>
<pb n="KR2k0048_WYG_053-61a"/>
朝元歸去瑶池冷落盡冰桃萬樹花<lb/>
半空星斗落前楹月色霜華千里平四壁烟嵐寒枕簟<lb/>
幾家燈火隠山城封中白見秋雲起海底紅看夜日生<lb/>
自分身如王子晉平峯頂上坐吹笙<lb/>
烟銷路轉翠重重洞裏花源别有峯棧道初開惟傍竹<lb/>
上方乍逺不聞鐘橋西㫁柱從苔蝕石面殘經受水舂<lb/>
欲向山僧問遺事松關深處野雲封<lb/>
登臨竟日意悠哉祇恨秋城暮色催囘首天邉翠微寺<lb/>
<pb n="KR2k0048_WYG_053-61b"/>
却驚身自白雲來丹梯杳靄看還失紫府虚無夢復迴<lb/>
早晚向平婚嫁畢結廬應旁竹林隈<lb/>
　　超然臺　　　　　　　　　　<hi>明</hi>謝肇淛<lb/>
一片秋光爽色開况逢仙令共登臺城連平楚天邉去<lb/>
雲擁羣山海上來濰水尚寒高鳥盡穆陵無恙夜烏哀<lb/>
尊前欲洒千秋淚徃事殘碑伴綠苔<lb/>
　　登安平鎮譙樓　　　　　　　<hi>明</hi>謝肇淛<lb/>
高樓遥控九河關海岱微茫指顧間千里飛帆衣帶水<lb/>
<pb n="KR2k0048_WYG_053-62a"/>
半窻斜日錦屏山孤城粉堞連雲起平楚蒼烟逐鴈還<lb/>
氛祲坐消波浪息風光贏得獨開顔<lb/>
　　登岱　　　　　　　　　　　<hi>明</hi>高有恒<lb/>
懸崖怪石逼丹梯幾度尋幽傍水溪盡日嵐光迎過客<lb/>
半空雲氣俯全齊登臺漢跡知何在極目呉門望轉迷<lb/>
絶頂崚嶒天咫尺蒼茫只覺萬山低<lb/>
　　小東園二首　　　　　　　　<hi>明</hi>公　鼒<lb/>
桑泉河傍小東流山外茅亭對石樓鴈字低連紅葉雨<lb/>
<pb n="KR2k0048_WYG_053-62b"/>
砧聲遥送白楊秋誰家刀尺裁明月入望風烟繫暮愁<lb/>
日似小年門似水若無婚嫁勝浮丘<lb/>
十年客路總漫漫歸掃松花坐石壇一自文章驚海内<lb/>
便將名姓老長安閒情雅共秋雲澹徃事愁聼暮雨寒<lb/>
何處砧聲連落木西風人自倚樓看<lb/>
　　雲門東麓花林疃　　　　　　<hi>明</hi>劉淵甫<lb/>
碧水青山何處村百花千樹半柴門山藏栁市無車馬<lb/>
水隔桃源有子孫問舎地偏為得計尋幽心逺遂忘言<lb/>
<pb n="KR2k0048_WYG_053-63a"/>
悠然逈出塵囂外垂老猶矜興味存<lb/>
　　沽河渡　　　　　　　　　<hi>國朝</hi>法若真<lb/>
飛虹北望折中流長使蛟龍夜半愁落落青茅遮㫁壁<lb/>
行行白鷺宿橫洲慕容車騎雙沽盡秦帝樓船大海収<lb/>
直到穆陵三島外書生何事不封侯<lb/>
　　秋杪黃山　　　　　　　　<hi>國朝</hi>法若真<lb/>
空亭十日得閒閒踏徧沙痕曲水灣黃葉長留鸚鵡谷<lb/>
白雲不去鳯凰山縱依酒甕愁皆醉新補柴門嬾未關<lb/>
<pb n="KR2k0048_WYG_053-63b"/>
莫道清秋入夜冷久疎禮數到人間<hi>鸚鵡谷在海東鳯凰山在黄山南</hi>
　　登岱二首　　　　　　　　<hi>國朝</hi>施閏章<lb/>
岱宗萬仞氣蒼蒼杖䇿層巔盡八荒列岫兒孫爭拱立<lb/>
諸天旌節鬱相望丹霞白霧分隂霽玉簡金泥入混茫<lb/>
懐古躊躇搔短髪洗頭池畔挹瓊漿<lb/>
羣山冉冉下青峯迴合虚無紫氣重日出天門當漢畤<lb/>
雲深御帳失秦松雙崖石聚驚龍鬭四月桃開集雪封<lb/>
輦道荒蕪民力盡相如禪草且從容<lb/>
<pb n="KR2k0048_WYG_053-64a"/>
　　長白山　　　　　　　　　<hi>國朝</hi>施閏章<lb/>
雨後明霞冉冉紅浮雲猶裊半山中多年夢想赤松子<lb/>
何處招尋白兔公列嶂臨城餘磵雪虚巖面海更天風<lb/>
從來副嶽誇形勝杖䇿憑陵孰與同<lb/>
　　泛錦秋湖二首　　　　　　<hi>國朝</hi>唐夢賚<lb/>
十載雲湖繫客思秋風短棹尚嫌遲東山小草終何濟<lb/>
西塞桃花定幾時種樹擬遮紅蓼岸買歌新製竹枝詞<lb/>
名香清磬無餘事高枕蘭橈信所之<lb/>
<pb n="KR2k0048_WYG_053-64b"/>
垂老林泉計始成誰能塵市了餘生將營山水為三窟<lb/>
須䕶丹鉛當五城廬嶽爭如長白逺瀟湘何似錦秋清<lb/>
卜居應號黃冠子拚與乾坤一葉輕<lb/>
　　石門<hi>曲阜</hi>　　　　　　　　<hi>國朝</hi>顔光猷<lb/>
石門山寺白雲深亂雨飛花野火侵法帳空懸蓮葉散<lb/>
梵鐘不響草蟲吟牛羊歴落千村滿藤桂蒼凉一逕隂<lb/>
草閣昔年何處是流泉彷彿似鳴琴<lb/>
　　宿蒙山頂　　　　　　　　<hi>國朝</hi>顔光敏<lb/>
<pb n="KR2k0048_WYG_053-65a"/>
龜䝉遥接太山阿石屋荒臺覆薜蘿㫁壑隂森藏暮雨<lb/>
孤峰屈注轉銀河丁丁樵響穿林早謖謖松濤閉戸多<lb/>
曉日晴開堪望魯高吟不歎手無柯<lb/>
　　神頭山謁李衛公祠次葉文莊韻<lb/>
　　　　　　　　　　　　　　<hi>國朝</hi>王士禄<lb/>
蒼山深抱藥師祠駐馬橫鞭一揖之杖䇿文皇龍奮日<lb/>
獻書西嶽蠖蟠時神歸風雨宵聲厲地僻雲嵐晝色遲<lb/>
我慕人豪遺像在披帷重在拂蛛絲<lb/>
<pb n="KR2k0048_WYG_053-65b"/>
　　登蓬萊閣　　　　　　　　<hi>國朝</hi>丁　蕙<lb/>
畫欄朱棟俯鴻濛四顧茫茫萬象空吐納江河連碧落<lb/>
盪摩日月沐青銅<hi>青銅二字出蘇子瞻海市詩</hi>方壺路接蛟波外樓<lb/>
閣嘘成蜃氣中到此塵囂都不染欲乗黃鵠御天風<lb/>
　　題趵突泉　　　　　　　　<hi>國朝</hi>宫夢仁<lb/>
匹馬三春兩度來蓬飄萍轉羨靈荄明河孤擁天紳㵼<lb/>
響雪聲連地肺開夜聴龍吟潛窟宅朝疑蜃氣見樓臺<lb/>
憑軒不盡觀瀾意却浣塵襟坐綠苔<lb/>
<pb n="KR2k0048_WYG_053-66a"/>
　　奉和扈從登封應制四首　　<hi>國朝</hi>毛奇齡<lb/>
　　時維肇甲候屬升辰承六幕之清寧廣三台之效<lb/>
　　順翠華西指東都望幸多時綵仗將臨夏諺為歡<lb/>
　　已久因整協時之駕先酬肆覲之觀鈎陳簡肅無<lb/>
　　煩五校蘭錡柴望精禋不事三壇茅脊所過祀名<lb/>
　　山笑玉檢探符之陋隨時省方俗斥金泥封事之<lb/>
　　繁惟是問俗之貞滛間修五禮就民相慰勞暫遍<lb/>
　　羣神聿開千百年未有之恩頓釋七十君歴傳之<lb/>
<pb n="KR2k0048_WYG_053-66b"/>
　　妄念兹輸輓築楗石以塞决河攬我提封登高丘<lb/>
　　而望逺海謹誦卷阿之什䖍賡將享之章才慙應<lb/>
　　劭難傳西漢官儀職本蘭臺敢效東封著頌<lb/>
嵯峨方岳望東廵何幸天門扈近臣磴道曉雲迴海日<lb/>
石壇秋草遍山春鑾旗翻作中峰電鄗黍祠還上畤神<lb/>
千載玉泥留檢處今來沾盡屬車塵<lb/>
幛殿重重倚嶂開山呼相應似鳴雷九旗總向巗邉去<lb/>
萬乘疑從天半來升氣下窺青檢合禋河西眺白龍迴<lb/>
<pb n="KR2k0048_WYG_053-67a"/>
盛朝功徳真難紀勒石慙無作頌才<lb/>
東方雄鎮䕶神京豫日宸逰减禁兵霜繞幔城嚴未啟<lb/>
花開輦路笑相迎晴看御馬林間度夜聼天鷄海外鳴<lb/>
九㸃齊州渾一望可知六宇正澄清<lb/>
鈎陳羅列動星文佳氣蘢葱繞聖君騎接百靈巖曲稔<lb/>
龍躔三觀嶺頭分春還个左乗青輅時見封中起白雲<lb/>
問俗省方千聖事百年父老幾曾聞<lb/>
　　過穆陵關　　　　　　　　<hi>國朝</hi>安　䈯<lb/>
<pb n="KR2k0048_WYG_053-67b"/>
將軍峴口路盤紆東國崇關賜履餘谿谷分流通沭汶<lb/>
商車夾道走淮徐捐軀戌主靈猶壯失險南燕計果疎<lb/>
何處寄奴遺壘是廢興千載總成墟<lb/>
　　蟠龍山　　　　　　　　　<hi>國朝</hi>安　䈯<lb/>
崇巔傑閣敞朱櫺怪石盤紆鳥道經老柏輪囷枝盡偃<lb/>
蟄龍鱗甲氣猶腥千巖重複蟠青社秋色微茫接北溟<lb/>
一水故環雲壑秀那能依此結茅亭<lb/>
　　盧山<hi>盧童子修真處</hi>　　　　<hi>國朝</hi>李　蕃<lb/>
<pb n="KR2k0048_WYG_053-68a"/>
盧仙曾住此山巔跨鶴飛昇信有縁石洞尚留行道影<lb/>
清泉猶似煮芝年多因塔上留消息想是松隂有汞鉛<lb/>
恠煞道人渾不醒亂吹橫笛破蒼烟<lb/>
　　登蓬萊閣　　　　　　　　<hi>國朝</hi>李樹徳<lb/>
海東雄鎮屬蓬萊飛閣何年畫檻開萬里鯨波浮日月<lb/>
半空蜃氣結樓臺傳烽故壘風吹荻勒字高厓雨漬苔<lb/>
坐鎮忻逢清晏日遥看重譯駕航來<lb/>
　　高苑拜魯仲連墓　　　　　<hi>國朝</hi>成永健<lb/>
<pb n="KR2k0048_WYG_053-68b"/>
高風直共海天秋氣壓燕秦動列侯萬騎爭如一矢下<lb/>
匹夫恥見六王収勲名蟬蜕非游俠故國牛眠認首丘<lb/>
芳草斜陽獨憑弔油油狄水漾清流<lb/>
　　感泰山封禪遺跡　　　　　<hi>國朝</hi>藍　嵒<lb/>
東廵祀典載經文封禪誰傳七十君松下忽來嬴氏雨<lb/>
壇間似出漢皇雲禮儀附㑹紛難定檢字荒唐秘莫聞<lb/>
臺碣空留遺跡在離離荒草映斜曛<lb/>
　　登蓬萊閣　　　　　　　　<hi>國朝</hi>王　苹<lb/>
<pb n="KR2k0048_WYG_053-69a"/>
高閣蓬萊聞少日今來秋眺鬢蒼浪地雄青社臨孤逈<lb/>
山古毉閭接混茫鼇背雲浮雙郭外蛟涎漲落十洲旁<lb/>
天風碧海斜陽在曾對清吟玉局狂<lb/>
　　法慶寺　　　　　　　　　<hi>國朝</hi>何世璂<lb/>
臺角風清意自閒翛然雨雪滿空山十年宰相經行處<lb/>
方丈維摩定慧間今日無心雲出岫他時飛倦鳥知還<lb/>
拈花待與豐干約好謂應門莫閉闗<lb/>
　　青社詩二首　　　　　　　<hi>國朝</hi>方正玭<lb/>
<pb n="KR2k0048_WYG_053-69b"/>
溉田垂釣想遺踪坐待功名上景鐘幾見隠身非霧豹<lb/>
難從高臥識人龍鄭公書舎留長艸沂國園林賦矮松<lb/>
蹈海尚尊天下士宛牆雲䕶若堂封<lb/>
高祠羅列十三賢爼豆相沿二百年何事閭閻空㫁帶<lb/>
但憑長吏鑒懐磚主恩先後看陳表大業光昭有答牋<lb/>
出守多憑台輔重香名清挹范公泉<lb/>
　　石臼所觀海　　　　　　　<hi>國朝</hi>方正玭<lb/>
塵揚東海記何年又没桑田納百川艸艸春秋潮有信<lb/>
<pb n="KR2k0048_WYG_053-70a"/>
茫茫日月眼無邉碁分島嶼烟含翠光燦琉璃碧浸天<lb/>
元氣包涵通沆瀣憑誰指㸃揖羣仙<lb/>
　　望岱　　　　　　　　　　<hi>國朝</hi>峻　徳<lb/>
岱宗天半鬱相望萬仞雄峰俯八荒大海雲霞看滅没<lb/>
中原風雨接蒼茫秦松漢栢知何處<hi>日</hi>觀天門去未遑<lb/>
會跨赤虬凌紫氣朗吟絶頂呌扶桑<lb/>
　五言排律<lb/>
　　春日望海　　　　　　　　　<hi>唐</hi>太　宗<lb/>
<pb n="KR2k0048_WYG_053-70b"/>
披襟眺滄海憑軾翫春芳積流橫地紀疏𣲖引天潢仙<lb/>
氣凝三嶺和風扇八荒拂潮雲布色穿浪日舒光照岸<lb/>
化分彩迷雲鴈㫁行懐卑運深廣持滿守靈長有形非<lb/>
易測無原詎可量洪濤經變野翠島屢成桑之罘思漢<lb/>
帝碣石想秦皇霓裳非本意端拱且圖王<lb/>
　　奉和聖製春日望海　　　　　<hi>唐</hi>楊師道<lb/>
春山臨渤海征旅輟晨裝迴瞰盧龍塞斜瞻肅慎鄉洪<lb/>
波迴地軸孤嶼映雲光落日驚濤上浮天駭浪長仙臺<lb/>
<pb n="KR2k0048_WYG_053-71a"/>
隠螭駕水府汎黿梁碣石朝烟㓕之罘歸雁翔北巡非<lb/>
漢后東幸異秦皇搴旗羽林客跋距少年塲鯤擊驅遼<lb/>
水鵬飛出帶方將舉青丘繳安訪白霓裳<lb/>
　　蓬萊鎮　　　　　　　　　　<hi>唐</hi>駱賔王<lb/>
旅客春心㫁邉城夜望高野樓疑海氣白鷺似江濤結<lb/>
綬疲三入承冠泣二毛將飛憐弱羽欲濟乏輕舠賴有<lb/>
陽春曲窮愁且代勞<lb/>
　　靈巖西入石路　　　　　　　<hi>唐</hi>劉長卿<lb/>
<pb n="KR2k0048_WYG_053-71b"/>
山僧候谷口石路拂莓苔深入泉源去遥從樹杪囘香<lb/>
隨青靄散鐘過白雲來野雪空齋掩山風古殿開桂寒<lb/>
知自發松老問誰栽惆悵甘泉水何人更渡杯<lb/>
　　臨邑舍弟書至苦雨寄詩用寛其意<lb/>
　　　　　　　　　　　　　　　<hi>唐</hi>杜　甫<lb/>
二儀積風雨百谷漏波濤聞道洪河坼遥連滄海高職<lb/>
司憂悄悄郡國訴嗷嗷舍弟卑棲邑防川領簿曹尺書<lb/>
前日至版築不時操難假黿鼉力空瞻烏鵲毛燕南吹<lb/>
<pb n="KR2k0048_WYG_053-72a"/>
畎畆濟北没蓬蒿螺蚌滿近郭蛟螭乗九臯徐關深水<lb/>
府碣石小秋毫白屋留孤樹青天失萬艘吾衰同泛梗<lb/>
利渉想蟠桃倚賴天涯釣猶能掣巨鰲<lb/>
　　賦得白雲起封中　　　　　　<hi>唐</hi>李正辭<lb/>
千年泰山頂雲起漢王封不作奇峯狀寧分觸石容為<lb/>
霖維易得表聖自難逢冉冉排空上依依叠影重素光<lb/>
非曵練靈貺是從龍豈學無心出東西任所從<lb/>
　　孔廟古檜　　　　　　　　　<hi>宋</hi>趙　鼎<lb/>
<pb n="KR2k0048_WYG_053-72b"/>
擢秀真儒宅垂隂數仞牆封培因聖力茂悦得靈長根<lb/>
踞龍蛇蟄枝延鸑鷟翔勞功施禹稷蔓草薙韓莊偃蹇<lb/>
明堂榦蕭森岱嶽陽圍欺漢武栢愛掩召公棠日月成<lb/>
塵刼乾坤屢戰塲恩仁感樵牧忠厚及牛羊不有神明<lb/>
䕶寧逃翦伐傷嵗寒千古色宜並子孫昌<lb/>
　　遊靈巖　　　　　　　　　　<hi>金</hi>張通古<lb/>
萬壑千崖裏林開一逕深數年勞想望此日快登臨境<lb/>
勝情難盡途危力不任樓臺相映抱松栢自蕭森花散<lb/>
<pb n="KR2k0048_WYG_053-73a"/>
諸天雨燈傳古佛心鶴泉寒漱玉圍地舊鋪金石磴崎<lb/>
嶇上桃溪窈窕尋淵明能止酒叔夜况携琴所恨無長<lb/>
假徒勤惜寸隂清宵誰我伴乗興但孤斟<lb/>
　　廣固城<hi>益都</hi>　　　　　　　　<hi>明</hi>陳　經<lb/>
凉漢泬寥清登高俯固城龍岡盤地險雉堞與雲平東<lb/>
望滄溟㑹西瞻泰嶽迎四山屛亂立一澗帶相縈十二<lb/>
侔秦郡膏腴擬漢京封疆仍晉服巡狩尚堯名蔚蔚林<lb/>
臯接油油禾黍成㫁崖蒼蘚合絶壁紫烟橫野鹿驚人<lb/>
<pb n="KR2k0048_WYG_053-73b"/>
過村鷄出樹鳴川陵五變易冠葢幾枯榮闤闠夷丘隴<lb/>
人家半牧耕近尋遐思發極覽壯懐并開口憐浮世無<lb/>
涯役有生對尊聊慰意撫景媿忘情<lb/>
　　題靈巖寺　　　　　　　　　<hi>明</hi>王世貞<lb/>
見語靈巖勝還驚忽道傍天垂孤刹出地轉萬峰藏橋<lb/>
石鯨飛動烟嵐鷲渺茫山形界齊魯榜字接隋唐虎坐<lb/>
俄挐攫虬潛欲奮揚臈留祇樹色春勒寳花香伏水侵<lb/>
禪坐歸雲䕶講堂慈篁深嵗月忍草足氷霜飽進茵陳<lb/>
<pb n="KR2k0048_WYG_053-74a"/>
飯酣眠薈蔚房微吟和清磬步屧信迴廊許掾談誰解<lb/>
陶公醉不妨莫疑車馬客爾亦困津梁<lb/>
　　再遊靈巖　　　　　　　　　<hi>明</hi>王世貞<lb/>
為捨祇園竹名山結願偏登臨怳初地徙倚更諸天不<lb/>
改芙蓉色微添蘿薜烟松雲移叠嶂花語助鳴泉芒屩<lb/>
青從引苔衣碧任穿井猶雙鶴浴瀑似片虹懸磬發僧<lb/>
歸定燈餘客借傳新茶収月供淨㲲割霞眠未叩無生<lb/>
理聊追有漏縁空聞飛錫杖不見布金田盡刼終成幻<lb/>
<pb n="KR2k0048_WYG_053-74b"/>
降心邁離禪祇應何所住一鉢付流年<lb/>
　　雲門逺眺　　　　　　　　　<hi>明</hi>馮　琦<lb/>
設險推天府憑高望雪宫五丁開混沌一氣破鴻濛地<lb/>
應虚危起山連泰岱雄摩霄橫作障涔海曲如弓洞口<lb/>
明殘雨天池飲㫁虹矞雲時靉靆恠峽轉巃嵸窈窕神<lb/>
仙窟崢嶸造化工猿啼秋壑靜月落曉巖空萬樹圍平<lb/>
楚千峰繞大東鶴聲縹緲外仙樂有無中霸業餘形勝<lb/>
衣冠想㑹同乗時欣在徳表海是皇風<lb/>
<pb n="KR2k0048_WYG_053-75a"/>
　　登雲翠絶頂東望<graphic n="KR3160" url="https://raw.githubusercontent.com/kanripo/KR-Gaiji/master/images/KR3160.png" mimeType="image/png"/>山　　　　<hi>明</hi>于慎行<lb/>
躡屩登丹嶂開尊矚錦岑懸厓分日月衆壑異晴隂鳥<lb/>
道霞標轉泉流樹杪侵神工圖紫翠大地削崟嶔縹緲<lb/>
雲生岫霏微霧出林鶴巢旁接漢猿背仰捫參藥鍊丹<lb/>
爐迥書藏紫洞深依稀瑶草色彷彿玉笙音人代迷陵<lb/>
谷山形自古今興餘歌爛熳秋至氣蕭森舊紉蘭蓀佩<lb/>
新抽玳瑁簪登高仍望逺都寄采芝心<lb/>
　　登靈巖　　　　　　　　　　<hi>明</hi>李化龍<lb/>
<pb n="KR2k0048_WYG_053-75b"/>
攬秀山全勝探奇客再尋慈雲開覺路佛日上初林凈<lb/>
域三天曉空門十里隂忘機僧化石種福地生金高閣<lb/>
看人代方池閲古今鐵衣留幻相巖竇見禪心峯合規<lb/>
天小臺高貯月深清泉雙鶴舞老檜萬龍吟閴寂消塵<lb/>
慮清虚愜素襟昄依欣有地慙愧未抽簪<lb/>
　　遊聖水峪　　　　　　　　　<hi>明</hi>胡東漸<lb/>
共有探幽興招尋轡可聨携壺離市井䇿杖入雲烟谷<lb/>
口深銜寺山腰細吐泉閴然堪避俗頓爾欲逃禪小院<lb/>
<pb n="KR2k0048_WYG_053-76a"/>
迴廊外岑樓叠嶂前霜餘酣柿葉風嫋韻松絃倚徙渾<lb/>
忘倦登臨㑹有縁指迷先一衲記勝殿羣賢逼側羊腸<lb/>
外崔嵬鳥道邉橫襟披大地散屐遍諸天歴落千村錯<lb/>
微茫二木牽㫁碑留漢篆巨石剰秦鞭玉宇捫星近珠<lb/>
宫貯月偏羽花紛白社核酒薦青田魚鉢敲清梵鶴笙<lb/>
吹晚筵覔詩頻刻燭衍法劇生蓮凈土三乗契塵埃萬<lb/>
累捐何當纔信宿底事遽言旋車馬催歸思林丘轉黯<lb/>
然逺公相送處溪溜故涓涓<lb/>
<pb n="KR2k0048_WYG_053-76b"/>
　　兗郡息馬地漢夀亭侯祠古松<hi>國朝</hi>高其任<lb/>
息馬孤松立蒼龍拱殿門天空橫老幹地脉啟靈根頂<lb/>
曲盤如葢枝垂覆若盆經霜常有色斂月總無痕向曉<lb/>
層雲結凌霄浩氣吞英風千載聚勁節萬年存但識劉<lb/>
為漢焉知曹與孫扶蘇昭聖貌磅礴慰忠魂功在三分<lb/>
定名留百代尊祠留光魯國景仰共乾坤<lb/>
　五言絶句<lb/>
　　陪從祖濟南太守泛鵲山湖三首<hi>唐</hi>李　白<lb/>
<pb n="KR2k0048_WYG_053-77a"/>
初謂鵲山近寧知湖水遥此行殊訪戴自可緩歸橈<lb/>
湖闊數千頃湖光揺碧山湖西正有月獨送李膺還<lb/>
水入北湖去舟從南浦囘遥看鵲山轉却似送人來<lb/>
　　盧山五咏<hi>諸城</hi>　　　　　　　<hi>宋</hi>蘇　軾<lb/>
上界足官府飛昇亦何益還在此山中相逢不相識<hi>盧敖</hi>
<hi>洞</hi>
博士雅好飲空山誰與娯莫向驪山去君王不喜儒<hi>飲酒</hi>
<hi>臺</hi>
<pb n="KR2k0048_WYG_053-77b"/>
石室有金丹山神不知秘何必露光芒夜半驚童稚<hi>聖燈</hi>
<hi>巖</hi>
皎皎巖下泉無人還自潔不用比三星清光同一月<hi>三泉</hi>
長安自不逺蜀客苦思歸莫教名障日喚作小峨眉<hi>障日</hi>
<hi>峯</hi>
　　玉簾泉　　　　　　　　　　<hi>元</hi>趙孟頫<lb/>
飛泉如玉簾直下數千尺新月橫簾鈎遥遥掛空碧<lb/>
　　桃花峪<hi>泰安</hi>　　　　　　　　<hi>元</hi>張　志<lb/>
<pb n="KR2k0048_WYG_053-78a"/>
流水來天洞人間一脉通桃源知不逺浮出落花紅<lb/>
　　北渚亭<hi>歴城</hi>　　　　　　　　<hi>明</hi>李攀龍<lb/>
窻中采蓮舟落日菱歌起坐見浣紗人紅顔照秋水<lb/>
　　丁香灣<hi>歴城</hi>　　　　　　　　<hi>明</hi>李攀龍<lb/>
平灣澹不流寒影千峯入斜陽一以照彩翠忽堪拾<lb/>
　　桃花嶺<hi>海豐</hi>　　　　　　　　<hi>明</hi>李攀龍<lb/>
一度桃花嶺烟霞處處新縱迷源上路猶似武陵人<lb/>
　　登泰山　　　　　　　　　　<hi>明</hi>楊繼盛<lb/>
<pb n="KR2k0048_WYG_053-78b"/>
志欲小天下特來登泰山仰觀絶頂上猶有白雲還<lb/>
　　五大夫松　　　　　　　　　<hi>明</hi>屠　隆<lb/>
高節栖靈嶽寧汙嬴氏官天風吹不㫁濤捲萬峯寒<lb/>
　　無字碑　　　　　　　　　　<hi>明</hi>鄒徳溥<lb/>
絶巘植空碑古人如有意由來最上乗原不立文字<lb/>
　　玉女池　　　　　　　　　　<hi>明</hi>龔　勉<lb/>
山池水碧澄照徹芙蓉面玉女時徃來彩雲飛片片<lb/>
　　茌平懐古四首　　　　　　<hi>國朝</hi>王士禎<lb/>
<pb n="KR2k0048_WYG_053-79a"/>
經過射書處猶識魯連村桑柘靈祠裏空瞻玉貌存<hi>魯仲</hi>
<hi>連</hi>
玉釵掛臣冠滅燭聞薌澤此際獨留髠僕亦堪一石<hi>淳于</hi>
<hi>髠</hi>
火色鳶肩者相逢徧五都不知曾一箇得似馬周無<hi>馬周</hi>
湖海鬚眉在寧忘社稷讐張公琴酒客能辦殺閭丘<hi>張鎬</hi>
　　狐駘山<hi>滕縣</hi>　　　　　　　<hi>國朝</hi>王士禎<lb/>
髽弔何年事傳聞此伐邾至今歌小子猶似怨侏儒<lb/>
<pb n="KR2k0048_WYG_053-79b"/>
　　諸葛武侯祠<hi>新城</hi>　　　　　<hi>國朝</hi>王士禎<lb/>
不見錦官城猶聞蕩隂里蘆荻夕陽中空祠映寒水<lb/>
　　鵞鴨城<hi>新城</hi>　　　　　　　<hi>國朝</hi>王士禎<lb/>
傳是慕容城殘荷没碑影復道阿超年金鵝紀元鼎<lb/>
　　錦秋亭<hi>新城</hi>　　　　　　　<hi>國朝</hi>王士禎<lb/>
蘇公不可見湖水猶今昨斜日古亭閒水花自開落<lb/>
　　長白山　　　　　　　　　<hi>國朝</hi>徐　夜<lb/>
泰岱兹以東雲同山一色中有白鹿仙欲訪不可得<lb/>
<pb n="KR2k0048_WYG_053-80a"/>
　六言絶句<lb/>
　　宿甑山<hi>滋陽</hi>　　　　　　　　<hi>唐</hi>韓　翃<lb/>
山中今夜何人闕下當年近臣青𤨏應須早去白雲何<lb/>
用相親<lb/>
　　别甑山　　　　　　　　　　<hi>唐</hi>韓　翃<lb/>
一身趨侍丹墀西路翩翩去時惆悵青山綠水何年更<lb/>
是來期<lb/>
　　冶泉二首<hi>臨胊</hi>　　　　　　　<hi>明</hi>馮惟善<lb/>
<pb n="KR2k0048_WYG_053-80b"/>
對立長松百尺旋栽新竹千竿山月一鈎初上溪風半<lb/>
夜猶寒<lb/>
巖際烟光低戸溪邉暝色入樓好月故侵書□清宵不<lb/>
下簾鈎<lb/>
　　夜度泰山　　　　　　　　　<hi>明</hi>王　術<lb/>
山下溪流暗響林間野火遥明雲氣㫁時月上霜華聚<lb/>
處寒生<lb/>
　七言絶句<lb/>
<pb n="KR2k0048_WYG_053-81a"/>
　　魯東門泛舟二首　　　　　　<hi>唐</hi>李　白<lb/>
日落沙明天倒開波揺石動水瀠洄輕舟泛月尋溪轉<lb/>
疑是山隂雪後來<lb/>
水作青龍盤石隄桃花夾岸魯門西若教月下乗舟去<lb/>
何啻風流到剡溪<lb/>
　　蘭陵客中<hi>嶧縣</hi>　　　　　　　<hi>唐</hi>李　白<lb/>
蘭陵美酒鬱金香玉椀盛來琥珀光但使主人能醉客<lb/>
不知何處是他鄉<lb/>
<pb n="KR2k0048_WYG_053-81b"/>
　　不夜城<hi>文登</hi>　　　　　　　　<hi>唐</hi>獨孤及<lb/>
凉風臺上三更月不夜城邉萬里沙離别莫言關塞逺<lb/>
夢魂長在子陵家<lb/>
　　送齊山人歸長白山　　　　　<hi>唐</hi>韓　翃<lb/>
舊事仙人白兎公掉頭歸去又乘風柴門流水依然在<lb/>
一路寒山萬木中<lb/>
　　題宋氏五女舊居<hi>宋氏姊妹五人貞元中同入宫</hi>
　　　　　　　　　　　　　　　<hi>唐</hi>竇　常<lb/>
<pb n="KR2k0048_WYG_053-82a"/>
謝庭風韻媫妤才天縱斯文去不迴一宅栁花今似雪<lb/>
鄉人擬築望仙臺<hi>即今恩縣之四女樹也一作四女寺詳見古蹟</hi>
　　海上　　　　　　　　　　　<hi>唐</hi>李商隠<lb/>
石橋東望海連天徐福空來不得仙直遣麻姑與搔背<lb/>
可能留命待桑田<lb/>
　　聊城　　　　　　　　　　　<hi>唐</hi>汪　遵<lb/>
刃血攻聊已越年竟憑儒術罷戈鋋田單漫逞燒牛計<lb/>
一箭終輸魯仲連<lb/>
<pb n="KR2k0048_WYG_053-82b"/>
　　東海　　　　　　　　　　　<hi>唐</hi>汪　遵<lb/>
東巡玉輦委泉臺徐福樓船尚未囘自是祖龍先下世<lb/>
不關無路到蓬萊<lb/>
　　表海亭<hi>益都</hi>　　　　　　　　<hi>宋</hi>范仲淹<lb/>
一帶林巒秀復奇毎來憑檻即舒眉好山深㑹詩人意<lb/>
留得夕陽無限時<lb/>
　　遊石子澗二首<hi>益都</hi>　　　　　<hi>宋</hi>范仲淹<lb/>
鑿開奇勝翠微間車騎笙歌暮未還彦國才如謝安石<lb/>
<pb n="KR2k0048_WYG_053-83a"/>
他時即此是東山<lb/>
飛泉落處滿潭雷一道蒼然石壁開故老相傳應可信<lb/>
此山雲出雨須來<lb/>
　　吕公洞<hi>泰安</hi>　　　　　　　　<hi>宋</hi>范致冲<lb/>
朝逰北海暮瀛洲仙珮何年到此逰安得相從問丹訣<lb/>
春風同醉岳陽樓<lb/>
　　竹林寺<hi>泰安</hi>　　　　　　　　<hi>宋</hi>范致冲<lb/>
竹林深處有招提靜掩禪關過客稀薝蔔花開春欲暮<lb/>
<pb n="KR2k0048_WYG_053-83b"/>
冷冷鐘磬白雲低<lb/>
　　登華不注望鮑山　　　　　　<hi>宋</hi>曾　鞏<lb/>
雲中一㸃鮑山青東望能令兩眼明若道人心似矛㦸<lb/>
山中那得叔牙城<lb/>
　　離齊州後四首　　　　　　　<hi>宋</hi>曾　鞏<lb/>
雲帆十幅順風行卧聽隨船白浪聲好在西湖波上月<lb/>
酒醒還對紙窻明<lb/>
文犀剡剡穿林筍翠玉田田出水荷正是西亭銷暑日<lb/>
<pb n="KR2k0048_WYG_053-84a"/>
却將離恨寄烟波<lb/>
將家頻向習池遊難放西湖十頃秋從此七橋風與月<lb/>
夢魂常到木蘭舟<lb/>
荷氣夜凉生枕席水聲秋醉入簾帷一帆千里空囘首<lb/>
寂寞船窻祇自知<lb/>
　　過梁王臺　　　　　　　　　<hi>宋</hi>石延年<lb/>
梁王力戰輔炎劉百二山河一旦収千古高臺遺舊恨<lb/>
功名何不效留侯<lb/>
<pb n="KR2k0048_WYG_053-84b"/>
　　勞山　<hi>名鰲山</hi>　　　　　　　<hi>元</hi>丘處機<lb/>
卓犖鰲山出海隅霏微靈秀滿天衢羣峯削玉幾千仞<lb/>
亂石穿空一萬株<lb/>
　　烟霞洞四首<hi>寧海</hi>　　　　　　<hi>元</hi>丘處機<lb/>
山雲勃勃擁驚濤海水漫漫浸巨鰲極目下觀千萬里<lb/>
扶桑依約見蟠桃<lb/>
白石粼粼繞洞泉蒼松鬱鬱鎻寒烟碧桃花發朱櫻秀<lb/>
别是人間一洞天<lb/>
<pb n="KR2k0048_WYG_053-85a"/>
海上羣山培塿多姑餘高峻出陂陀太平直與稽天翠<lb/>
五岳高標未見過<lb/>
海曲山阿洞府低蓬壺閬苑海東西仙人玉女時遊集<lb/>
不許桃源過客迷<lb/>
　　東城　　　　　　　　　　　<hi>元</hi>趙孟頫<lb/>
野店桃花紅粉姿陌頭楊栁綠烟絲不因送客東城去<lb/>
過盡春光總不知<lb/>
　　堂邑宣化堂退食　　　　　　<hi>元</hi>張養浩<lb/>
<pb n="KR2k0048_WYG_053-85b"/>
縣齋公退炷鑪熏聊為塵煩一解紛開戸不教香逺去<lb/>
簟紋浮動半窻雲<lb/>
　　鯨背吟詩尾聯以古句　　　　<hi>元</hi>宋　旡<lb/>
崖倚波濤頂接空黃鸎逰處樹成叢莫言山上人希住<lb/>
多少樓臺煙雨中<hi>鸎逰山</hi>
東溟雲氣接蓬萊徐福樓船此際開應是秦皇望消息<lb/>
採芝何處未歸來<hi>東洋</hi>
積沙成島浸蒼空古祀龍妃石崦東亦有逰人記曾到<lb/>
<pb n="KR2k0048_WYG_053-86a"/>
昔年今日此門中<hi>沙門島</hi>
萊州洋内浪頻高矴鐵千尋繫不牢傳與海神休恣意<lb/>
二三升水作波濤<hi>萊州洋</hi>
　　穆陵關　　　　　　　　　　<hi>明</hi>薛　瑄<lb/>
萬山絶頂穆陵關一上山樓五月寒烟樹滿川浮暝色<lb/>
晚風吹雨濕欄干<lb/>
　　膠州道中　　　　　　　　　<hi>明</hi>薛　瑄<lb/>
數㸃青螺海上山參差樓閣海天寛行臺五月不知暑<lb/>
<pb n="KR2k0048_WYG_053-86b"/>
只覺侵人海氣寒<lb/>
　　汶口　　　　　　　　　　　<hi>明</hi>喬　宇<lb/>
九峯南望碧嵳峩汶水平添一丈波渡口客來休便過<lb/>
北溪山雨正滂沱<lb/>
　　濟寧　　　　　　　　　　　<hi>明</hi>殷雲霄<lb/>
太白樓前春水多南湖春老白蘋波白蘋波上風還雨<lb/>
欲採芙蓉將奈何<lb/>
　　蓬萊閣後四絶　　　　　　　<hi>明</hi>王世貞<lb/>
<pb n="KR2k0048_WYG_053-87a"/>
東望鼉磯挿漢高坐來峯嶼小秋毫不知雲霧連波長<lb/>
漫道任公已釣鰲<lb/>
高城鐘鼔喚蒼茫海若鎔波浴太陽綺色中天徐散盡<lb/>
空青一㸃是扶桑<lb/>
不盡滄波返照紅千尋霞錦蹙囘風中流忽迸真珠起<lb/>
知是垂天飲白虹<lb/>
杖底秋風憶舊逰題詩應在閣東頭長令風雨千山合<lb/>
不逐星辰五夜収<lb/>
<pb n="KR2k0048_WYG_053-87b"/>
　　嶧山白雲洞　　　　　　　　<hi>明</hi>李化龍<lb/>
萬轉千迴路不平行來足下白雲生白雲散盡人歸去<lb/>
山自蒼蒼月自明<lb/>
　　秦松　　　　　　　　　　　<hi>明</hi>魏允貞<lb/>
雨中松幹倚嶙峋不洗東風舊日塵何似桃花含意逺<lb/>
武陵只戀避秦人<lb/>
　　登泰山三首　　　　　　　　<hi>明</hi>李中行<lb/>
杖底風生萬壑鐘鬱䓤深處是秦封身游雲際窺三島<lb/>
<pb n="KR2k0048_WYG_053-88a"/>
日下天門見五松<lb/>
日躍扶桑大海東黃河南望隔烟籠欲分武帝金莖露<lb/>
或出仙人掌握中<lb/>
鈎陳太乙逼清虚無字碑橫白日餘松老苔荒人自古<lb/>
尚餘豐石即焚書<lb/>
　　遊明湖二首　　　　　　　　<hi>明</hi>李中行<lb/>
佛山影落鏡湖秋湖上看山翠欲流花外小舟吹笛過<lb/>
月明香動水雲舟<lb/>
<pb n="KR2k0048_WYG_053-88b"/>
北極仙祠白玉關燒香女伴鬬雲鬟憑高笑撚荷花<lb/>
指㸃湖東看㟙山<lb/>
　　歴下<hi>名</hi>泉詠　　　　　　　<hi>國朝</hi>晏　璧<lb/>
金線池邉楊栁青泉分石竇曉泠泠東風三月飄香絮<lb/>
一夜隨波化綠萍<hi>栁絮泉</hi>
杏花開遍栁垂絲栁下清泉漾碧漪莫折柔條留繫馬<lb/>
綠隂深處聽黃鸝<hi>栁泉</hi>
淺井東邉有冽泉山僧洗鉢是何年泉中流出伊蒲饌<lb/>
<pb n="KR2k0048_WYG_053-89a"/>
叅透三生石上禪<hi>洗鉢泉</hi>
齊城淺井不盈尺一掬能令塵慮消日暮兒童缾汲處<lb/>
芭蕉葉上雨瀟瀟<hi>淺井泉</hi>
泉脈如懸黍米珠源頭活水世間無洞中恐有驪龍臥<lb/>
吐出香涎下㟙湖<hi>懸珠泉</hi>
泉如熨斗氣温温龍洞分來第一源欲識坎離交媾意<lb/>
請叅道徳五千言<hi>熨斗泉</hi>
百尺深泉石上懸龍歸洞口散晴烟曾從五老觀飛瀑<lb/>
<pb n="KR2k0048_WYG_053-89b"/>
倒挽銀河落九天<hi>懸泉</hi>
泉名劉氏果何人千載風流憶伯倫天産釀泉清可掬<lb/>
松花滿泛甕頭春<hi>劉氏泉</hi>
　　曲阜詞四首　　　　　　　<hi>國朝</hi>顔光猷<lb/>
城郭蕭條三兩家高林喬木有啼鴉仙源舊治何人問<lb/>
五月空庭落棗花<hi>仙源城</hi>
春暮臺高露未晞桃花飛漲掩荆扉當年童冠隨遊處<lb/>
惟有空城獨鳥歸<hi>舞雩臺</hi>
<pb n="KR2k0048_WYG_053-90a"/>
踏青城外栁含烟繫馬開尊逵水邉隔望誰家千畆竹<lb/>
聲揺風雨弄清泉<hi>逵泉</hi>
樓外春溪引逕斜覆堤桃李爛明霞河陽兄弟渾無事<lb/>
尊酒年年趁落花<hi>龍灣</hi>
　　漆園城<hi>荷澤</hi>　　　　　　　<hi>國朝</hi>陳廷敬<lb/>
隠吏何人解息機漆園漠漠草霏霏只今夢隔三千載<lb/>
惟見春來蝴蝶飛<lb/>
　　裙帶河<hi>古名女水東海龍女曾隠於此</hi>　　　<hi>國朝</hi>王士禎<lb/>
<pb n="KR2k0048_WYG_053-90b"/>
龍女波寒夕照餘微風裙帶響瓊琚洞庭社橘凋零盡<lb/>
誰寄秦川栁毅書<lb/>
　　魚山神女祠<hi>王維有魚山神女祠歌</hi>　　<hi>國朝</hi>王士禎<lb/>
雲車入洛幾時還松桂凄凉滿舊山歌罷迎神送神曲<lb/>
山青無際水潺湲<lb/>
　　東平思王墓<hi>瓠山</hi>　　　　　<hi>國朝</hi>王士禎<lb/>
東平幾驛是咸陽松栢依然指故鄉帝子不須還悵望<lb/>
漢家陵闕久凄凉<lb/>
<pb n="KR2k0048_WYG_053-91a"/>
　　東平憲王墓<hi>峗山</hi>　　　　　<hi>國朝</hi>王士禎<lb/>
鄉是人亡萬古悲東平宫殿草離離陵前賜劍知何處<lb/>
金粟飄零剰㫁碑<lb/>
　　嶧山即事　　　　　　　<hi>國朝</hi>王士禎<lb/>
雨足烟村事不閒家家驅犢出柴關棗花香徧穠隂合<lb/>
水碧沙明望嶧山<lb/>
　　古於陵城　　　　　　　　<hi>國朝</hi>徐　夜<lb/>
仲子城邊日向中田家饁畆自西東高原雨脚牛羊外<lb/>
<pb n="KR2k0048_WYG_053-91b"/>
一徑秋深豆葉風<lb/>
　　謁東方祠二首　　　　　　<hi>國朝</hi>田　雯<lb/>
古廟寒烟厭次雲鴉飛黒陣冒斜曛周圍滿樹桃花放<lb/>
茅屋三間二細君<lb/>
小院依棲九尺身櫩間布穀雨聲頻村農來賽雞豚社<lb/>
不是尋君射覆人<lb/>
　<lb/>
　山東通志卷三十五之一下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0048_WYG_001-1a"/>
　欽定四庫全書<lb/>
　　山東通志巻一之一<lb/>
　　　　典謨一<hi>帝典聖謨文思光被不敢以  小序弁首謹附識言於後</hi>
世祖章皇帝登極恩詔<hi>順治元年</hi>
　奉<lb/>
天承運<lb/>
皇帝詔曰我國家受<lb/>
天眷祐肇造東土<lb/>
<pb n="KR2k0048_WYG_001-1b"/>
列祖邁圖鴻緒<lb/>
皇考彌廓前猷遂舉舊邦誕膺<lb/>
　新命迨朕嗣服雖在冲齡締念紹庭永綏厥位頃縁賊氛<lb/>
　洊熾極禍明朝是用托重親賢救民塗炭乃方馳金鼓<lb/>
　　旋奏澄清既解倒懸非富天下而王公列辟文武羣臣<lb/>
　　暨軍民耆老合詞勸進懇切再三乃於今年十月初一<lb/>
　　日祗告<lb/>
　天地<lb/>
<pb n="KR2k0048_WYG_001-2a"/>
宗廟<lb/>
社稷即皇帝位仍建有天下之號曰大清定鼎燕京紀元<lb/>
　順治緬維峻命不易創業尤艱况當改革之初更屬變<lb/>
　通之㑹爰乃酌今凖古揆天時人事之宜庶㡬吏習民<lb/>
　安彰<lb/>
祖功<lb/>
宗德之大所有合行條例臚列如左<hi>各條欵不能備載</hi>
　　　人臣儆心録序<hi>順治十二年</hi>
<pb n="KR2k0048_WYG_001-2b"/>
　朕惟人臣立身制行本諸一心心正則為忠為直衆美<lb/>
　集焉不正則為姦為慝羣惡歸焉是故心者萬事之本<lb/>
　美惡之所由出也顧事有殊塗心惟一致一於國則忘<lb/>
　其家一於君則忘其身如此者不特名顯身榮邦家亦<lb/>
　允賴之矣若夫姦邪之流樹黨營私怙權亂政卒致身<lb/>
　名俱喪為國厲階蓋縁居恒無正心之功一當勢利遂<lb/>
　昬迷瞀亂狂肆驕矜上昧王章下乖臣誼或作威而聯<lb/>
　羽翼或比匪而效奔趨如譚泰石漢以累世舊臣久叨<lb/>
<pb n="KR2k0048_WYG_001-3a"/>
恩遇不思圖報逞臆横行跋扈自恣目無綱紀陳名夏<lb/>
則一介竪儒驟䝉顯㧞倚任深重賜賚優隆而乃背德<lb/>
植交蔑法罔上此皆自作罪孽以致隕厥身家朕歴稽<lb/>
往古宵人誤國代代有之觀諸近事復炯鍳昭然足為<lb/>
永戒恐後之為臣者或仍蹈覆轍負主恩而渝素志至<lb/>
於身罹刑憲悔悼無由故推原情狀而論列之録成一<lb/>
編以為人臣儆心之訓云<lb/>
　　植黨論<lb/>
<pb n="KR2k0048_WYG_001-3b"/>
自古國家太平之治率由大小臣工協力和𠂻以熙庻<lb/>
績乃能久安長泰流譽靡窮顧為臣之道其𩔖不一大<lb/>
約不植黨與不愛虚名不營己私不貪賄利敬以飭躬<lb/>
誠以事上耿介自立勤慎蒞官其至要者矣若此則品<lb/>
行以端學術以正而功業以成稱曰純臣庶㡬無媿彼<lb/>
邪臣則不然其作慝也多端而要莫大乎植黨當其始<lb/>
進每以小忠小信矯飾身名乘人主鋭意圖治之時巧<lb/>
售其術以邀知遇人主推誠以任待之不疑倖據要津<lb/>
<pb n="KR2k0048_WYG_001-4a"/>
事權在握於是假王朝之刑賞逞一己之威靈廣樹私<lb/>
朋以為羽翼陽託舉直錯枉之名隂行黨同伐異之計<lb/>
附己者譽而援之躋於通顯逆己者毁而攻之陷於罪<lb/>
戾其意將使蹇諤之士盡去朝端凡析圭擔爵之人必<lb/>
皆出其門而後已浸淫日久而匪𩔖漸滋國事漸壞流<lb/>
禍可勝道哉或曰植黨之禍既如此矣將踽踽凉凉獨<lb/>
立無耦而後可乎古人之言達道終及朋友之交則又<lb/>
何也曰不然亦各權其重耳夫人平居里閈則重友誼<lb/>
<pb n="KR2k0048_WYG_001-4b"/>
比肩事主則重臣節重臣節即不復得論交情是以君<lb/>
子之事君也不茍為同不求為異其心祗知夙夜匪懈<lb/>
以事一人而已故孔子曰君子周而不比和而不同亦<lb/>
何植黨之有如虞廷二十二人或都或俞或吁或讓其<lb/>
時師師濟濟庻尹允諧夫豈無朋而後世不得目之為<lb/>
黨若唐之李逢吉秉政擅權引用張文新李訓李續之<lb/>
李虞劉栖楚姜治張權輿程昔範之徒分布要劇勢震<lb/>
朝野傾陷正直李宗閔惡李德裕則引用牛僧孺等以<lb/>
<pb n="KR2k0048_WYG_001-5a"/>
排擯之而德裕亦與宗閔各分朋黨更相傾軋致使其<lb/>
君興歎於去河北賊易去朝中黨難而唐祚因之以不<lb/>
振矣宋之章惇罔上行私引用蔡卞林希張商英黄履<lb/>
米之邵周秩上官均等居要地任言責協謀朋奸報復<lb/>
仇怨而蔡京蔡攸至於父子為敵各立門戸宋亦以衰<lb/>
嗟乎以終身之心力不用之致君澤民而用之呼朋樹<lb/>
黨不用之服官行政而用之怙姦嫉賢究乃毒釀一時<lb/>
穢流萬世勢權有盡唾笑無窮夫何益哉彼有國者亦<lb/>
<pb n="KR2k0048_WYG_001-5b"/>
奚利有此臣哉此植黨之風人臣所當深戒者也<lb/>
　　好名論<lb/>
凡為臣者宜崇實效不宜務虚名務名者其行必矯其<lb/>
意必浮茍取一時之聲稱而其言與事之當否弗顧也<lb/>
推原厥心以為吾發之於言舉之於事但可以見吾志<lb/>
成吾名足矣至於必可見之施行必可垂之永久者則<lb/>
皆貽之君上而彼不與夫使人人盡懷好名之心則國<lb/>
家之實事又將誰倚為戚為休不相關切如秦人視越<lb/>
<pb n="KR2k0048_WYG_001-6a"/>
人之肥瘠漠然無所動其心豈非不忠之大者哉或曰<lb/>
孔子曰君子疾殁世而名不稱名亦人所宜尚也茍盡<lb/>
不好名將敗德踰閑罔知所忌不更可懼乎曰不然夫<lb/>
敗德踰閑之徒乃不可一日容於世者也烏足道哉所<lb/>
謂不好名者令其專力於實以期有濟於國耳使實至<lb/>
而名從之則名非浮名詎不甚美惟一意於好名而不<lb/>
顧其實則雖言若近正事若近理皆斷不可行斷不可<lb/>
乆者矣是故以好名之心事主則輔佐必不誠名為將<lb/>
<pb n="KR2k0048_WYG_001-6b"/>
順而實則隂飾依阿名曰劻勷而實則外沽侃直以好<lb/>
名之心用人則舉錯必不當所奬進者炫燿浮華之軰<lb/>
而擯抑者淳樸厚重之儒以好名之心進言則建白必<lb/>
不純或附於雷同而非本肺腑或出於矯激而自命孤<lb/>
高以好名之心治民則愛養必不篤興一利或名美而<lb/>
實背除一害或名去而實存以好名之心飭行則踐履<lb/>
必不端或糲食敝服以鳴其亷或厚貌深情以文其度<lb/>
彼將以欺世盗聲匿情干譽而一朝敗露伎倆畢窮上<lb/>
<pb n="KR2k0048_WYG_001-7a"/>
必見棄於君下必見絶於友如王衍殷浩之流其明鑒<lb/>
也不特此也充好名之弊必黨比矜爭貽害深逺如東<lb/>
漢李膺荀昱等徒以善善惡惡更相標榜立顧厨俊及<lb/>
之名至隕其軀無裨於世此其人皆賢者而好名之弊<lb/>
尚至於斯况夫不崇實效純務虚名上則誤君外則誤<lb/>
世内則誤身者乎於戲可戒也己<lb/>
　　營私論<lb/>
天地以無私成其至公人君奉之以馭天下故喜怒無<lb/>
<pb n="KR2k0048_WYG_001-7b"/>
毗刑賞必當况為人臣者而可懷私心以自遂乎夫私<lb/>
每起於一念之㣲而害必及於天下之大不可以不戒<lb/>
也何也人惟無私則其識明其守堅其道平其衷坦何<lb/>
德不成何功不立茍一有私則雖有過人之才為私所<lb/>
撓而皆不能以自見其遇事也明知為當行者或以不<lb/>
便於己而已之及不當行者則又明知其過第以有便<lb/>
於己而必行因之意慮昬懵是非淆亂外拂乎輿論而<lb/>
中常懷夫瞻顧之思欲望其進正人陳正言建正業豈<lb/>
<pb n="KR2k0048_WYG_001-8a"/>
可得哉是故營私之人深藏厥心乘間而發往往假正<lb/>
大之論議濟其隂險之謀以㡬倖於人之墮其術中而<lb/>
不覺甚則以彼私心措諸行事跡其外亦似正人君子<lb/>
之所為而曖昧之衷常不可以質鬼神而告天地於是<lb/>
後國家之正務而先便身圖慮不及於四方而常急為<lb/>
子孫之計至或有所汲引則不問其人之賢與愚才之<lb/>
能與否而惟私是視所愛且譽者必其比昵者也不則<lb/>
有恩於彼者也不則欲招致之以為腹心者也所憎且<lb/>
<pb n="KR2k0048_WYG_001-8b"/>
毁者必其疎逺者也不則有怨於彼者也不則勲名才<lb/>
望出於己右而思所以排擠之者也夫惟出於私心故<lb/>
愛憎毁譽乖謬若此如唐之李林甫忌張九齡李適之<lb/>
盧絢則百計隂陷去之而後快喜王共吉温羅希奭則<lb/>
引置要地以排抑正人嗟乎林甫秉國之鈞不可謂不<lb/>
尊十有九年不可謂不乆賜以貢物不可謂不渥而乃<lb/>
恣意行私忍負君恩而不顧尚得謂之有人心哉私之<lb/>
不可不去也如斯矣然則去私當奈何曰化乃褊心袪<lb/>
<pb n="KR2k0048_WYG_001-9a"/>
乃忌心正乃偏心上惟効忠於主下惟加意於民逺則<lb/>
畏後世之公評近則愛一身之名節然後仰不愧於天<lb/>
俯不怍於人足以酬君恩而有益於天下為人臣者其<lb/>
慎思之<lb/>
　　徇利論<lb/>
利之禍人甚矣哉古來人臣之敗名喪德亡身覆宗蔑<lb/>
不由此如張禹之内殖貨財元載之外通賕賂王戎之<lb/>
執籌會計石崇之聚賄爭豪或被僇於當時或貽譏於<lb/>
<pb n="KR2k0048_WYG_001-9b"/>
後世故書儆殖貨詩刺貪人魯褒致論於錢神崔烈見嘲<lb/>
於銅臭利之當戒自昔然矣或曰利何以禍人至此哉<lb/>
曰利也者義之反而害之鄰也狥利之徒其處心積慮<lb/>
昕夕圖維者唯利而已大則縱其谿壑之欲而細不遺<lb/>
夫錙銖念一注於豐腴而遂不復有及人之惠豈更能<lb/>
卑躬約己以名義為重哉是故嗜慾勝則神智昬昧乆<lb/>
大之圖而計不出乎眉睫其始也亦未嘗無砥礪之志<lb/>
而一為利奪即頓喪其所守不惜寡亷鮮恥以求之或<lb/>
<pb n="KR2k0048_WYG_001-10a"/>
機械巧設欺世以遂其侵漁或殘虐横加戕物以行其<lb/>
饕餮不知罔利既乆叢怨必深既衆論之所難容必王<lb/>
章之所不貸即令偶逃國憲坐擁家貲而天道忌盈多<lb/>
藏賈禍詎得長享富厚哉嗟嗟既已委身為臣矣試思<lb/>
朝廷之所以任己者何其重百姓之所以望己者何其<lb/>
殷與夫生平之所以自許者何其逺且大而孳孳焉唯<lb/>
利是逐尚堪<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顏立於人世耶度其心不過圖一己之<lb/>
逸豫耳博一時之聲勢耳貽後人之饒裕耳夫逸豫之<lb/>
<pb n="KR2k0048_WYG_001-10b"/>
樂孰與禮義之髙聲勢之浮榮孰與事功之不朽貽以<lb/>
饒裕孰若貽以清白之為安且蹈危履險貪得無厭㓙<lb/>
於而身害於而家又何如知止知足不辱不殆以潔其<lb/>
身而保其家也故漢儒董仲舒有言皇皇求財利常恐<lb/>
匱乏者庻人之意也皇皇求仁義常恐不能化民者大<lb/>
夫之意也奈何居大夫之位而為庶人行哉且大臣不<lb/>
亷無以率下則小臣必汚小臣不亷無以治民則風俗<lb/>
必壞層累而下誅求勿己害必加於百姓而患仍中於<lb/>
<pb n="KR2k0048_WYG_001-11a"/>
邦家欲冀太平之理不可得矣夫利之為名人莫不知<lb/>
避今試詬一人曰汝徇利彼必艴然不受也及其見利<lb/>
又往往口鄙而心羡之或心知其非蔽於欲而躬蹈之<lb/>
曰吾姑取焉未必遽至於害也又奚怪乎清文濁質者<lb/>
之比比哉故反覆乎徇利之害令貪利者静思而力改<lb/>
之耳<lb/>
　　驕志論<lb/>
今夫萬乘之君至尊也百官兆民罔不從令茍惟所欲<lb/>
<pb n="KR2k0048_WYG_001-11b"/>
為孰能沮之然且兢兢焉仰畏天鍳俯顧民岩凡行政<lb/>
用人必式協輿情而不之拂乃為人臣子反逞其驕志<lb/>
可乎哉是以人臣之行莫善於敬莫不善於驕蓋驕則<lb/>
自盈自盈則惰慢之氣存於中傲肆之形見於色雖有<lb/>
善焉莫之能益矣或曰驕之𩔖可得聞歟曰驕之為𩔖<lb/>
多矣而大者有三有恃夫勲勞者有矜夫才學者有挾<lb/>
夫權勢者夫䇿勲立業亦人臣分内事耳在上者酬庸<lb/>
念舊或改容而禮貌之在下者必不宜自恃勲勞遂可<lb/>
<pb n="KR2k0048_WYG_001-12a"/>
怠其臣節至若才能學問靡有盡期謙則日底於有餘<lb/>
驕則日底於不足人臣倖以才學見用於時政宜虚己<lb/>
受人集思廣益庶㡬足以答知遇而展經綸乃矜之而<lb/>
驕則雖有異材其亦不足觀也已若夫大權重勢維辟<lb/>
所以宰制天下者人臣靖共守法佐主分猷當以慶賞<lb/>
刑威還之朝廷而已不擅乃挾之而驕則何道也凡此<lb/>
者莫不始於自盈而其流弊遂不可殫述或曰其流弊<lb/>
奈何曰恃勲勞者茍有侈然自詡之心則恣意而行鮮<lb/>
<pb n="KR2k0048_WYG_001-12b"/>
所顧忌節制之則觖望之念生優而容之即又漸滋其<lb/>
䟦扈夫德不勝驕則功不勝罪人主縱欲矜其舊勲而<lb/>
貰之詎可得哉矜才學而驕者謂天下之莫已若也於<lb/>
是發論必以為嘉謨創法必以為成憲諛之則以為賢<lb/>
而拂之即以為不肖夫天下之大豈無智能足以藉資<lb/>
者而自彼視之皆無足取終至佞人日親正士日疎豈<lb/>
苐無益於身抑將貽誤於國家矣倚權勢而驕者多因<lb/>
人主謂其足用不免專望而優待之望之也專彼則曰<lb/>
<pb n="KR2k0048_WYG_001-13a"/>
非我莫勝也待之也優乃又倚一人之重之而習為倨<lb/>
傲至於頤指當世凌轢百僚彼且不知為驕也曰應也<lb/>
獨不念人主專望優待之意謂何而忍負之耶是故以<lb/>
韓信之勲勞驕焉而竟至怨望以王安石之才學驕焉<lb/>
而竟至執拗以竇憲之權勢驕焉而竟至凌肆驕之流<lb/>
弊如此故曰人之行莫善於敬莫不善於驕也或曰敬<lb/>
之善柰何曰惟敬則不特不敢恃勲勞而方懼無以盡<lb/>
吾力不特不敢矜才學而方懼無以副厥職不特不敢<lb/>
<pb n="KR2k0048_WYG_001-13b"/>
挾權勢而方懼無以免於過夫如是則何驕之有哉<lb/>
　　作偽論<lb/>
人君之於臣也猶父之於子子無不可告於父之隠臣<lb/>
無不可達於君之情比而觀之其道一也故臣之事君<lb/>
一切智術皆無所施而惟以區區之𠂻可相得而罔間<lb/>
者無他曰誠而已矣不誠則偽偽則計謀日益拙思日<lb/>
益勞而所以事君之道日益乖是故一誠有餘百偽不<lb/>
足人亦何事舍可恃之誠而作無益之偽乎原作偽之<lb/>
<pb n="KR2k0048_WYG_001-14a"/>
心亦各有其故矣或有身居樞要而中懷欺蔽欲以智<lb/>
巧惑主上之聰明遂乃反覆眩真以黙逞夫私臆者或<lb/>
有素承優渥而心懼衰替思以迎合永固其恩寵遂乃<lb/>
顚倒是非而有所弗顧者或有性本柔靡而希㫖取容<lb/>
或有懾於威嚴而萎薾不振冀以獲上之歡心遂伺意<lb/>
屢遷不復自持其真見者或有外通請謁而苞苴是徇<lb/>
或有内庇知交而互為掩飾情殷私室念薄公家雖至<lb/>
身蹈欺䝉而不遑自恤者或有躁競之流茍於進取乃<lb/>
<pb n="KR2k0048_WYG_001-14b"/>
縁飾亷隅以倖遂夫詭獲者或有忌刻之徒慮夫人之<lb/>
勝已乃顯與而隂誣至於嶮巇之形生於俄頃者此其<lb/>
所行不同而為偽之心則一乃如之人無一可者小則<lb/>
挾術以文姦如王成之偽增户口以邀求上考張湯之<lb/>
懷詐靣慢以致位三公大則藏欺以誤國如盧杞之隂<lb/>
深險賊以脅衆樹威丁謂之憸狡過人以嫉賢誑主有<lb/>
臣如此誠國家之大蠧哉大抵人臣之所望於君動曰<lb/>
君其信我勿疑耳夫上之於下孰不欲以至誠相接哉<lb/>
<pb n="KR2k0048_WYG_001-15a"/>
使人臣各秉誠以事其君亦何嫌何疑而不視為手足<lb/>
腹心也者夫惟因偽而後疑因疑而不信則皆作偽者<lb/>
之自取也故曰一誠有餘百偽不足嗟乎偽亦奚利於<lb/>
人哉孟子曰人之所以異於禽獸者㡬希蓋以其有是<lb/>
至誠之心也今且去誠而崇偽其於禽獸又奚擇乎故<lb/>
不誠則偽不偽則誠纎介之差繆乃千里危乎微乎在<lb/>
人臣深辨之耳<lb/>
　　附勢論<lb/>
<pb n="KR2k0048_WYG_001-15b"/>
夫人性不同或為剛克或為柔克而其能確乎立於天<lb/>
地之間而不可㧞者則在有定識與定力有定識則其<lb/>
察乎古今者明而辨乎人己者晰有定力則榮辱不能<lb/>
搖其外而利害不能動其衷故夫和而不流中立不倚<lb/>
富貴不能滛貧賤不能移威武不能屈者皆有定識定<lb/>
力者也此其人豈復有附勢之事哉若夫附勢者往往<lb/>
内無所主而隨時事為去來外多所依而因世俗為俯<lb/>
仰平居既無不易之守遇事又鮮獨斷之才於是畏權<lb/>
<pb n="KR2k0048_WYG_001-16a"/>
門之赫奕羡仕路之紛華二者交戰於胷而不能以自<lb/>
立有為名髙也者而亦與之為名髙有為厚利也者而<lb/>
亦與之為厚利有為權謀也者而亦與之為權謀唯諾<lb/>
其言脂韋其色則諧媚之形也譎詐多方變遷不測則<lb/>
閃爍之衷也先意以迎瞰時而發則機巧之術也是故<lb/>
當勢臣之盛也倚為奥援趨承恐後密効其䇿顯樹其<lb/>
威及夫衰也則去枯集菀曾不崇朝甚且囘靣訾議隨<lb/>
聲而攻擊之以彌縫其故跡如林特劉承珪等之附王<lb/>
<pb n="KR2k0048_WYG_001-16b"/>
欽若而助之姦邪吕惠卿陳升之之附王安石而恣為<lb/>
反覆豈非小人之尤者哉盍亦反而思之既一日為臣<lb/>
雖以主上之威嚴或有失焉猶當直諫不阿補闕而効<lb/>
之忠不敢自安於緘黙彼勢臣亦臣耳果何怯於彼何<lb/>
益於己而葸葸曲謹營營趨赴如是哉茍人臣見勢而<lb/>
皆依附之則雖畢智盡能國家曾不能得一日之用如<lb/>
唐之韓泰韓曄柳宗元劉禹錫附王叔文唱和謀議互<lb/>
相推奬中豈無一二智能之士而一失其身為萬世詬<lb/>
<pb n="KR2k0048_WYG_001-17a"/>
良可鍳哉夫惟其無定識定力故至於此或曰識與力<lb/>
何以定之曰在明大義在重大倫在植大本在行大道<lb/>
而已使己之所明者聖賢之訓而誠正之學也則孰得<lb/>
而亂之所重者君國之猷而臣子之經也則孰得而淆<lb/>
之所植者直方之性而正大之情也則孰得而撓之所<lb/>
行者忠孝之事而貞良之誼也則孰得而誘之誠如是<lb/>
也亦奚畏且羡於勢而附之為<lb/>
　　曠官論<lb/>
<pb n="KR2k0048_WYG_001-17b"/>
人君執八柄以馭其臣人臣持一心以事其主此千古<lb/>
不易之常經也是故得百庸臣不如得一能臣得百能<lb/>
臣不如得一盡心之臣蓋才有長短所命於天不可强<lb/>
而同也至於循分效忠之心無人不可以自靖審若是<lb/>
斯庶官無曠庶績咸熙矣夫君之有庶官也猶天然天<lb/>
有四時以成嵗功人君有庶官以舉百職時失序則有<lb/>
愆伏之患官失職豈能免廢墮之憂哉乃自古來曠厥<lb/>
官者往往而有怠弛之人玩愒嵗月徒取膴仕厚禄以<lb/>
<pb n="KR2k0048_WYG_001-18a"/>
為光寵遂躭於逸豫不復䇿勵以樹立勲名此便已而<lb/>
曠官者也庸鄙之人碌碌取充位以為莫非王臣我何<lb/>
獨勞為於是墮國事於因循而泄泄然曾無所表見於<lb/>
世此諉衆而曠官者也邪曲之人遐棄正業若不相涉<lb/>
然乃持智計以徇私則弗遺餘力逮王事埤我惟茍焉<lb/>
塞責不恤其他此背公而曠官者也恣傲之人雖才足<lb/>
有為而髙自矜詡愜其意則殫力任之而不辭少拂抑<lb/>
焉即倦懈心生而故為不克勝任之狀此肆志而曠官<lb/>
<pb n="KR2k0048_WYG_001-18b"/>
者也若人者以之治事則多敗事以之圖功則鮮成功<lb/>
猶儼然號為人臣不大可恥耶甚則有放蕩之人矯語<lb/>
清髙以禮法為拘牽視簿書為鄙俗乃遺落一切而宅<lb/>
其心於世事之表以縱情自娛如晉之王澄阮咸王尼<lb/>
胡母輔之等浮誕相矜廢弛職業至於頽風敗俗名教<lb/>
蕩然不更可歎息痛恨也哉昔魯公父文伯之母猶知<lb/>
勉其子以考職序業而稱書説禮之徒反昧此義是何<lb/>
其智出婦人下也蓋秩無論崇卑事無論大小職無論<lb/>
<pb n="KR2k0048_WYG_001-19a"/>
重輕惟克既厥心始為有利於國之臣子不然縻祿素<lb/>
餐尸位溺職猶欲長保身名不即罪戾其可得哉夫君<lb/>
之馭臣爵之祿之予之置之生之凡以教忠奬善勵天<lb/>
下人臣之心耳至人臣自昧厥心因以負上之心然後<lb/>
必不得已而有奪之廢之誅之之事夫豈在上之初念<lb/>
哉於戲治亂之理在庶官敬勿之機在一心為人臣者<lb/>
奈何不察<lb/>
　<lb/>
<pb n="KR2k0048_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山東通志巻一之一<lb/>
</p>
<p>
</p>
  </div>
</body>
</text>
</TEI>
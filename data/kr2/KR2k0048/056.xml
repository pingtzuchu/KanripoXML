<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山東通志卷三十五之四</head> <lb/>
    <p>
<pb n="KR2k0048_WYG_056-1a"/>
欽定四庫全書<lb/>
　山東通志卷三十五之四<lb/>
　　藝文志四<hi>疏</hi>
　　諫昌邑王疏　　　　　　　　<hi>漢</hi>王　吉<lb/>
　臣聞古者師行日三十里吉行五十里詩云匪風發<lb/>
　兮匪車掲兮顧瞻周道中心怛兮説曰發發者是非<lb/>
　古之風也掲掲者是非古之車也盖傷之也今者大<lb/>
　王幸方輿曽不半日而馳二百里百姓頗廢耕桑治<lb/>
<pb n="KR2k0048_WYG_056-1b"/>
　道牽馬臣愚以為民不可數變也昔召公述職當民<lb/>
　事時舍於棠下而聽斷焉是時人皆得其所後世思<lb/>
　其仁恩至不伐甘棠甘棠之詩是也大王不好書術<lb/>
　而樂逸游馮式撙銜馳騁不止口倦乎叱咤手苦於<lb/>
　箠轡身勞乎車輿朝則冒霧露晝則被塵埃夏則為<lb/>
　大暑之所暴炙冬則為風寒之所偃薄數以耎脆之<lb/>
　玉體犯勤勞之煩毒非所以全夀命之宗也又非所<lb/>
　以進仁義之隆也夫廣厦之下細旃之上明師居前<lb/>
<pb n="KR2k0048_WYG_056-2a"/>
　勸誦在後上論唐虞之際下及殷周之盛考仁聖之<lb/>
　風習治國之道訢訢焉發憤忘食日新厥徳其樂豈<lb/>
　徒銜橛之間哉休則俛仰詘信以利形進退步趨以<lb/>
　實下吸新吐故以練藏専意積精以適神於以養生<lb/>
　豈不長哉大王誠留意如此則心有堯舜之至體有<lb/>
　喬松之夀美聲廣譽登而上聞則福禄其臻而社稷<lb/>
　安矣皇帝仁聖至今思慕未怠於宫館囿池弋獵之<lb/>
　樂未有所幸大王宜夙夜念此以承聖意諸侯骨肉<lb/>
<pb n="KR2k0048_WYG_056-2b"/>
　莫親大王大王於屬則子也於位則臣也一身而二<lb/>
　任之責加焉恩愛行義纎介有不具者於以上聞非<lb/>
　饗國之福也臣吉愚戅願大王察之<lb/>
　　論左氏春秋疏　　　　　　　<hi>漢</hi>陳　元<lb/>
　陛下撥亂反正文武並用深愍經蓻謬雜真偽錯亂<lb/>
　每臨朝日輒延羣臣講論聖道知丘明至賢親受孔<lb/>
　子而公羊穀梁傳聞於後世故詔立左氏博詢可否<lb/>
　示不専已盡之羣下也論者沈溺所習翫守舊聞固<lb/>
<pb n="KR2k0048_WYG_056-3a"/>
　執虚言傳受之辭以非親見實事之道左氏孤學少<lb/>
　與遂為異家之所覆冒夫至音不合衆聽故伯牙絶<lb/>
　弦至寳不同衆好故卞和泣血仲尼聖徳而不容於<lb/>
　世况於竹帛餘文其為雷同者所排固其宜也非陛<lb/>
　下至明孰能察之臣元竊見博士范升等所議奏左<lb/>
　氏春秋不可立及太史公違戾凡四十五事案升等<lb/>
　所言前後相違皆斷截小文媟黷微辭以年數小差<lb/>
　掇為巨謬遺脱纖微指為太尤抉瑕擿釁掩其𢎞美<lb/>
<pb n="KR2k0048_WYG_056-3b"/>
　所謂小辯破言小言破道者也升等又曰先帝不以<lb/>
　左氏為經故不置博士後主所宜因襲臣愚以為若<lb/>
　先帝所行而後主必行者則盤庚不當遷于殷周公<lb/>
　不當營洛邑陛下不當都山東也往者孝武皇帝好<lb/>
　公羊衛太子好穀梁有詔詔太子受公羊不得受穀<lb/>
　梁孝宣皇帝在人間時聞衛太子好穀梁於是獨學<lb/>
　之及即位為石渠論而穀梁氏興至今與公羊並存<lb/>
　此先帝後帝各有所立不必其相因也孔子曰純儉<lb/>
<pb n="KR2k0048_WYG_056-4a"/>
　吾從衆至今拜下則違之夫明者獨見不惑於朱紫<lb/>
　聽者獨聞不謬於清濁故離朱不為巧眩移目師曠<lb/>
　不為新聲易耳方今干戈少弭戎事畧戢留思聖蓺<lb/>
　眷顧儒雅採孔子下拜之義卒淵聖獨見之㫖分明<lb/>
　黑白建立左氏解釋先聖之積結洮汰學者之累惑<lb/>
　使基業垂於萬世後進無復狐疑則天下幸甚臣元<lb/>
　愚鄙嘗傳師言如得以褐衣召見俯伏庭下誦孔氏<lb/>
　之正道理丘明之宿寃若辭不合經事不稽古退就<lb/>
<pb n="KR2k0048_WYG_056-4b"/>
　重誅雖死之日生之年也<lb/>
　　薦吳良疏　　　　　　　<hi>漢</hi>東平王蒼<lb/>
　臣聞為國所重必在得人報恩之義莫大薦士竊見<lb/>
　臣府西曹掾齊國吳良資質敦固公方㢘恪躬儉安<lb/>
　貧白首一節又治尚書學通師法經任博士行中表<lb/>
　儀宜備宿衛以輔聖政臣蒼榮寵絶矣憂責深大私<lb/>
　慕公叔同升之義懼干臧文竊位之罪敢秉愚瞽犯<lb/>
　冒嚴禁<lb/>
<pb n="KR2k0048_WYG_056-5a"/>
　　上政治得失疏　　　　　　　<hi>漢</hi>匡　衡<lb/>
　臣聞五帝不同樂三王各異教民俗殊務所遇之時<lb/>
　異也陛下躬聖徳開太平之路閔愚吏民觸法抵禁<lb/>
　比年大赦使百姓得改行自新天下幸甚臣竊見大<lb/>
　赦之後姦邪不為衰止今日大赦明日犯法相隨入<lb/>
　獄此殆導之未得其務也盖保民者陳之以徳義示<lb/>
　之以好惡觀其失而制其宜故動之而和綏之以安<lb/>
　今天下俗貪財賤義好聲色尚侈靡㢘恥之節薄淫<lb/>
<pb n="KR2k0048_WYG_056-5b"/>
　辟之意縱綱紀失序疏者踰内親戚之恩薄婚姻之<lb/>
　黨隆茍合徼倖以身設利不改其原雖歳赦之刑猶<lb/>
　難使錯而不用也臣愚以為宜壹曠然大變其俗孔<lb/>
　子曰能以禮讓為國乎何有朝廷者天下之楨榦也<lb/>
　公卿大夫相與循理恭讓則民不爭好仁樂施則下<lb/>
　不暴上義髙節則民興行寛柔和恵則衆相愛四者<lb/>
　明王之所以不嚴而成化也何者朝有變色之言則<lb/>
　下有爭鬭之患上有自専之士則下有不讓之人上<lb/>
<pb n="KR2k0048_WYG_056-6a"/>
　有克勝之佐則下有傷害之心上有好利之臣則下<lb/>
　有盜竊之民此其本也今俗吏之治皆不本禮讓而<lb/>
　上克暴或忮害好陷人于罪貪財而暴政故犯法者<lb/>
　衆奸邪不止雖嚴刑峻法猶不為變此非其天性有<lb/>
　由然也臣竊考國風之詩周南召南被賢聖之化深<lb/>
　故篤於行而㢘于色鄭伯好勇而國人暴虎秦穆貴<lb/>
　信而士多從死陳夫人好巫而民淫祀晉侯好儉而<lb/>
　民畜積太王躬仁邠國貴恕由此觀之治天下者審<lb/>
<pb n="KR2k0048_WYG_056-6b"/>
　所尚而已今之偽薄忮害不讓極矣臣聞教化之流<lb/>
　非家至而人説之也賢者在位能者在職朝廷崇禮<lb/>
　百僚敬讓道徳之行由内及外自近者始然後民知<lb/>
　所法遷善日進而不自知是以百姓安隂陽和神靈<lb/>
　應而嘉祥見詩曰商邑翼翼四方之極夀考且靈以<lb/>
　保我後生此成湯所以建至治保子孫化異俗而懐<lb/>
　鬼方也今長安天子之都親承聖化然其習俗無以<lb/>
　異於逺方郡國来者無所法則或見侈靡而放效之<lb/>
<pb n="KR2k0048_WYG_056-7a"/>
　此教化之原本風俗之樞機宜先正者也臣聞天人<lb/>
　之際精祲有以相盪善惡有以相推事作乎下者象<lb/>
　動乎上隂陽之理各應其感隂變則靜者動陽蔽則<lb/>
　明者晻水旱之灾隨類而至今關東連年饑饉百姓<lb/>
　乏困或至相食此皆生于賦斂多民所供者大而吏<lb/>
　安集之不稱之效也陛下秖畏天威哀閔元元大目<lb/>
　減損省甘泉建章宫衛罷珠厓偃武行文將欲度唐<lb/>
　虞之隆絶殷周之衰也諸見罷珠厓詔書者莫不欣<lb/>
<pb n="KR2k0048_WYG_056-7b"/>
　欣人以為將見太平也宜遂減宫室之度省靡麗之<lb/>
　飾考制度修外内近忠正逺巧佞放鄭衛進雅頌舉<lb/>
　異材開直言任温良之人退刻薄之吏顯潔白之士<lb/>
　昭無欲之路覽六藝之意察上世之務明自然之道<lb/>
　博和睦之化以崇至仁匡失俗易民視令海内昭然<lb/>
　咸見本朝之所貴道徳𢎞于京師淑問揚乎疆外然<lb/>
　後大化可成禮讓可典也<lb/>
　　薦伏湛疏　　　　　　　　<hi>漢</hi>杜　詩<lb/>
<pb n="KR2k0048_WYG_056-8a"/>
　臣聞唐虞以股肱康文王以多士寧是故詩稱濟濟<lb/>
　書曰良哉臣詩竊見故大司徒陽都侯伏湛自行束<lb/>
　脩訖無毁玷篤信好學守死善道經為人師行為儀<lb/>
　表前在河内朝歌及居平原吏人畏愛則而象之遭<lb/>
　時反覆不離兵㐫秉節持重有不可奪之志陛下深<lb/>
　知其能顯以宰相之重衆賢百姓仰望徳義微過斥<lb/>
　退久不復用有識所惜儒士痛心臣竊傷之湛容貌<lb/>
　堂堂國之光暉智畧謀慮朝之淵藪髫髮厲志白首<lb/>
<pb n="KR2k0048_WYG_056-8b"/>
　不衰實足以先後王室名足以光示逺人古者選擢<lb/>
　諸侯以為公卿是故四方囘首仰望京師柱石之臣<lb/>
　官居輔弼出入禁門補缺拾遺臣詩愚戇不足以知<lb/>
　宰相之才竊懐區區敢不自竭臣前為侍御史上封<lb/>
　事言湛公㢘愛下好惡分明累世儒學素持名信經<lb/>
　明行脩通達國政尤宜近侍納言左右舊制九州五<lb/>
　尚書今一郡二人可以湛代頗為執事所非但臣詩<lb/>
　蒙恩深渥所言誠有益於國雖死無恨故復越職觸<lb/>
<pb n="KR2k0048_WYG_056-9a"/>
　冒以聞<lb/>
　　薦管寧疏　　　　　　　　<hi>漢</hi>陶丘一<lb/>
　正始二年太僕陶丘一永寧衛尉孟觀侍中孫邕中<lb/>
　書侍郎王基薦曰臣聞龍鳯隱耀應徳而臻明哲潛<lb/>
　遁俟時而動是以鸑鷟鳴岐周道隆興四皓為佐漢<lb/>
　帝用康伏見太中大夫管寧應二儀之中和總九徳<lb/>
　之純懿含章素質氷潔淵清𤣥虚澹泊與道逍遥娛<lb/>
　心黄老游志六藝升堂入室究其閫奥韜古今於胷<lb/>
<pb n="KR2k0048_WYG_056-9b"/>
　懐包道徳之機要中平之際黄巾陸梁華夏傾蕩王<lb/>
　綱弛頓遂避時難乗桴越海羈旅遼東三十餘年在<lb/>
　乾之姤匿景藏光嘉遁養浩韜韞儒墨潛化旁流暢<lb/>
　於殊俗黄初四年髙祖文皇帝疇咨羣公思求雋乂<lb/>
　故司徒華歆舉寧應選公車特徴振翼遐裔翻然来<lb/>
　翔行遇屯厄遭罹疾病即拜大中大夫烈祖明皇帝<lb/>
　嘉美其徳登為光禄勲寧疾彌留未能進道今寧舊<lb/>
　疾已瘳行年八十志無衰倦環堵篳門偃息窮巷飯<lb/>
<pb n="KR2k0048_WYG_056-10a"/>
　鬻餬口并日而食吟詠詩書不改其樂困而能通遭<lb/>
　難必濟經危蹈險不易其節金聲玉色久而彌彰揆<lb/>
　其終始殆天所祚當贊大魏輔亮雍熙衮職有闕羣<lb/>
　下屬望昔髙宗刻象營求賢哲周文啟龜以卜良佐<lb/>
　况寧前朝所表名徳已著而久栖遲未時引致非所<lb/>
　以奉遵明訓繼成前志也陛下踐祚纂承洪緒聖敬<lb/>
　日躋超越周成每發徳音動諮師傅若繼二祖招賢<lb/>
　故典賔禮雋邁以廣緝熙濟濟之化侔於前代寧清<lb/>
<pb n="KR2k0048_WYG_056-10b"/>
　髙恬泊擬跡前軌徳行卓絶海内無偶厯觀前世玉<lb/>
　帛所命申公枚乗周黨樊英之儔測其淵源覽其清<lb/>
　濁未有厲俗獨行若寧者也誠宜束帛加璧備禮徴<lb/>
　聘仍授几杖延登東序敷陳墳素坐而論道上正璇<lb/>
　璣協和皇極下阜羣生彜倫攸敘必有可觀光益大<lb/>
　化若寧固執匪石守志箕山追迹洪崖參蹤巢許斯<lb/>
　亦聖朝同符唐虞優賢揚厲垂聲千載雖出處殊途<lb/>
　俯仰異體至於興治美俗其揆一也<lb/>
<pb n="KR2k0048_WYG_056-11a"/>
　　辭丞相疏　　　　　　　　<hi>苻秦</hi>王　猛<lb/>
　臣聞乾象盈虚惟后則之位稱以才官非則曠鄭武<lb/>
　翼周仍世載咏王叔昧寵政替身亡斯則取成敗之<lb/>
　殷監為臣之烱戒竊惟鼎宰崇重㕘路太階宜妙盡<lb/>
　時賢對揚休命魏祖以文和為公貽笑孫后千秋一<lb/>
　言致相四裔吲之臣何庸猥而應斯舉不但取嗤鄰<lb/>
　逺實今為鹵輕秦昔東野窮馭顔子知其將弊陛下<lb/>
　不復料度臣之才力私懼敗亡是及且上虧憲典臣<lb/>
<pb n="KR2k0048_WYG_056-11b"/>
　何顔處之雖陛下私臣其如天下何願迴日月之鑒<lb/>
　矜臣後悔使上無過授之謗臣䝉覆燾之恩<lb/>
　　諫伐髙麗疏　　　　　　　　<hi>唐</hi>房𤣥齡<lb/>
　臣聞兵惡不戢武貴止戈今上古所不臣者陛下皆<lb/>
　臣之所不制者陛下皆制之矣為中國患無如突厥<lb/>
　而大小可汗相次束手弛辮握刀分典禁衛延陀鐵<lb/>
　勒披置州縣髙昌吐渾偏師掃除惟髙麗厯代逋命<lb/>
　莫克窮討陛下責其弑逆身自將六軍征荒裔不旬<lb/>
<pb n="KR2k0048_WYG_056-12a"/>
　日拔遼東虜獲數十萬殘衆孽君縮氣不敢息比<lb/>
　功較徳萬倍前王且陛下拔將於行伍之中取士於<lb/>
　凡庸之末加以留情墳典屬意篇什筆邁鍾張辭窮<lb/>
　班馬撫萬姓以慈遇羣臣以禮褒秋毫之善解吞舟<lb/>
　之網逆耳之諫必聽膚受之愬斯絶降乗吮思摩之<lb/>
　瘡登堂臨魏徴之柩哭戰亡之卒則哀動六軍負填<lb/>
　道之薪則精感天地衆美兼備臣深為陛下惜之重<lb/>
　之愛之寳之易曰知進退存亡而不失其正者其惟<lb/>
<pb n="KR2k0048_WYG_056-12b"/>
　聖人乎盖進有退之義存有亡之機得有喪之理為<lb/>
　陛下惜者此也傳曰知足不辱知止不殆陛下威名<lb/>
　功烈既云足矣拓地開疆亦可止矣邊夷醜種不足<lb/>
　待以人義責以常禮古者以禽魚畜之必絶其類恐<lb/>
　獸窮則摶茍救其死且陛下每決死罪必三覆五奏<lb/>
　進蔬食停音樂以人命之重為感動也今士無一罪<lb/>
　驅之行陣委之鋒鏑肝腦塗地魂魄無歸老父孤兒<lb/>
　寡妻慈母望槥車而掩泣抱枯骨以摧心足以變動<lb/>
<pb n="KR2k0048_WYG_056-13a"/>
　隂陽傷害和氣實天下之痛也使髙麗違失臣節誅<lb/>
　之可也侵擾百姓滅之可也長能為中國患夷之可<lb/>
　也今無是三者而坐敝中國為舊王雪恥新羅報仇<lb/>
　非所存小所損大乎臣願下沛然之詔許髙麗自新<lb/>
　焚陵波之舩罷應募之衆自然華夷慶願逺肅邇安<lb/>
　即死骨不朽<lb/>
　　奏三氏學廩米疏　　　　　<hi>明</hi>葛守禮<lb/>
　該本部儀制清吏司案呈奉本部送禮科抄出欽差<lb/>
<pb n="KR2k0048_WYG_056-13b"/>
　巡撫山東等處地方都察院右僉都御史李中題據<lb/>
　山東布政司呈䝉臣批據孔顔孟三氏子孫教授司<lb/>
　廩膳生員孔公戡等呈稱本司生員原無廩増附學<lb/>
　名色先於嘉靖九年間蒙巡撫山東劉御史奏准將<lb/>
　本司生員比照州學事例考定廩増各三十名以為<lb/>
　學業之勸然諸生雖係免差中間貧窶甚多廩膳徒<lb/>
　建虚名増附亦無供給緣由缺此贍養無資肄業等<lb/>
　因議照孔顔孟三氏子孫乃大聖大賢苗裔故我國<lb/>
<pb n="KR2k0048_WYG_056-14a"/>
　朝累加崇褒之典洪武二年特設教授司矣正綂九<lb/>
　年又許就科目矣成化元年又増定嵗貢矣嘉靖九<lb/>
　年皇上俞撫臣之議准照州學例設廩増各三十名<lb/>
　貢亦如之其制漸以備矣所未備者廩米耳盖廩米<lb/>
　所以養士其他郡邑生員俱有廩米而三氏子孫既<lb/>
　有廩膳之名尚未有廩米之實豈有所靳於此哉特<lb/>
　一時之未講耳今生員孔公戡等既呈前来而該司<lb/>
　與提學道㑹議明白相應議處如䝉俞允乞勑該部<lb/>
<pb n="KR2k0048_WYG_056-14b"/>
　再加查議上請定奪仍行臣查照欽遵施行等因奉<lb/>
　㫖該部知道欽此欽遵抄出送司案呈到部看得巡<lb/>
　撫山東地方都察院右僉都御史李中題稱孔顔孟<lb/>
　三氏子孫教授司於嘉靖九年准照州學例設廩膳<lb/>
　三十名未備廩米乞照他郡邑廩膳生員事例議添<lb/>
　以便肄業一節為照孔顔孟三氏子孫乃大聖大賢<lb/>
　之後我朝特許另設教授司以作養之又許就科貢<lb/>
　以臻向用嘉靖九年皇上又准照州學例設廩増三<lb/>
<pb n="KR2k0048_WYG_056-15a"/>
　十名規制已備但各府州縣俱有廩米養贍生徒而<lb/>
　三氏教授司未經議設為闕典今既該彼處巡撫官<lb/>
　查議具題前来相應依議合候命下本部移咨都察<lb/>
　院轉行山東撫按官將三氏教授司廩膳生員查照<lb/>
　原議行兗州府所屬通融處給廩米以助養贍庶各<lb/>
　生肄業朝廷所以優遇之典無遺矣謹題詔從之<lb/>
　　開泇河疏　　　　　　　　<hi>明</hi>傅希摰<lb/>
　治河當視其大勢慮患務求其永圖頃見徐邳一帶<lb/>
<pb n="KR2k0048_WYG_056-15b"/>
　河身墊淤壅決變徙之患不在今秋則在来嵗幸而<lb/>
　決於徐吕之下猶可言也若決於蕭碭之上則閘河<lb/>
　中斷兩洪俱涸矣幸而決於南岸猶可為也若決於<lb/>
　北岸則不走張秋必至豐沛矣臣悉心講求切惟禹<lb/>
　之治水順水之性耳今資河為漕方強水之性以就<lb/>
　我雖神禹亦難底績惟開創泇河置黄河於度外庶<lb/>
　為永圖耳泇河之議嘗建而中止謂有三難而臣遣<lb/>
　錐手步弓水平畫匠人等於三難之處逐一勘踏起<lb/>
<pb n="KR2k0048_WYG_056-16a"/>
　自上泉河口開向東南則起處低窪下流趨髙之難<lb/>
　可避也南經性義村東則葛墟嶺髙堅之難可避也<lb/>
　徙陟溝河經郭家西之平坦則良家城侯家灣之伏<lb/>
　石可避也至於泇口上下河渠之深淺不一湖塘之<lb/>
　繹絡相因間有砂僵無碍挑穵大較上起泉河口水<lb/>
　所從入也下至大河口水所從出也自西北而東南<lb/>
　計長五百餘里比之黄河近八十里河渠湖塘十居<lb/>
　八九源頭活水脈絡貫通此天之所以資漕也昔尚<lb/>
<pb n="KR2k0048_WYG_056-16b"/>
　書朱衡之開新河都御史潘季馴之開邳河權救一<lb/>
　時其情事忙促工費浩大難以名言今雖尚幸無梗<lb/>
　然相時度勢要之不免卒有不虞而後竭天下之財<lb/>
　力以通咽㗋何啻如新河邳河情事之洶洶而已哉<lb/>
　若以十年治河之費成泇河泇河既成黄河無慮壅<lb/>
　決矣茶城無慮填淤矣二洪無慮艱險矣運艘無慮<lb/>
　漂損矣洋山之支河可無開境山之閘座可無建徐<lb/>
　口之洪夫可盡省馬家橋之堤工可中輟今日不貲<lb/>
<pb n="KR2k0048_WYG_056-17a"/>
　之費他日所省抵尚有餘也<lb/>
　　請開泇河酌濬故道疏　　　　<hi>明</hi>李化龍<lb/>
　河自開歸而下合運入海其路有三繇蘭陽道考成<lb/>
　至李吉口過堅城集入陸座樓出茶城而向徐邳名<lb/>
　濁河為中路繇曹單經豐沛出飛雲橋泛昭陽湖入<lb/>
　龍塘出秦溝而向徐邳名銀河為北路繇潘家口過<lb/>
　司家道口至何家堤經符離道睢寧入宿遷出小河<lb/>
　口入運名符離河為南路南路近陵北路近運惟中<lb/>
<pb n="KR2k0048_WYG_056-17b"/>
　路既逺於陵亦濟於運前督臣排羣議興兹役竟以<lb/>
　資用乏絶不得竣事然自堅城以至鎮口河形尚爾<lb/>
　宛然為今之計唯守行堤開泇河其善有六其不必<lb/>
　疑有二泇河開而運不借河有水無水聽之善一以<lb/>
　二百六十里之泇河避三百三十里之黄河善二運<lb/>
　不借河則我為政反得以熟察機宜而治河善三估<lb/>
　費二十萬金開二百六十里比宋尚書新河事半功<lb/>
　倍善四開河必行召募春荒役興麥熟人散富民不<lb/>
<pb n="KR2k0048_WYG_056-18a"/>
　苦賠窮民得資養善五糧船過洪必約春盡實畏河<lb/>
　漲運入泇河朝暮無妨善六為陵捍患為民禦災無<lb/>
　疑者一徐州城向苦洪水暴至泇河既開徐民之為<lb/>
　魚者亦少無疑者二<lb/>
　　開泇河後經理河渠疏　　　　<hi>明</hi>李化龍<lb/>
　泇河業已通漕但直河一段沙淺韓莊台莊郄山一<lb/>
　帶尚多淺狹因行司道官督率各府佐於直河之南<lb/>
　另挑支河三十里于王市等處建閘三座於彭家口<lb/>
<pb n="KR2k0048_WYG_056-18b"/>
　台庄等處各加展濬至一萬二千三百丈足行全運<lb/>
　臣之料理泇河者如此又念徐邳之間黄河大涸至<lb/>
　不通舟因行司道官督率各府佐將塘池馬家淺髙<lb/>
　家灘各挑月河一道拷㧯灣大加疏濬牛角灣張孤<lb/>
　山范家山等處俱大加開闢令黄水順流南下不復<lb/>
　舊年景象矣臣之料理黄河者如此又念南陽西堤<lb/>
　頻年為黄水壅激湖水齧蝕已多恐昭陽湖漸髙則<lb/>
　黄河漸北因而穿漕是又一李家口也因令各官集<lb/>
<pb n="KR2k0048_WYG_056-19a"/>
　料鳩夫將南陽運河西崖釘樁下埽實土築堤以遏<lb/>
　湖波又將單縣陳燦樓决口堵塞以絶来源臣之料<lb/>
　理南陽一帶漕堤者如此<lb/>
　　查理漕河疏　　　　　　　<hi>明</hi>常居敬<lb/>
　國計莫重於漕河漕河必資乎水利我成祖文皇帝<lb/>
　定鼎燕薊輓漕東南自徐邳以北臨清以南千有餘<lb/>
　里全賴汶泗沂洸諸泉之水以濟運道雖祖元人會<lb/>
　通遺意然壩戴村遏汶流分濟南北則尚書宋禮用<lb/>
<pb n="KR2k0048_WYG_056-19b"/>
　老人白英之議也其間設官立法建閘築壩至精至<lb/>
　備二百年来運道其永賴矣苐泉源雜於沙礫則湮<lb/>
　塞甚易湖地侵於豪右則清復為難至於事權間多<lb/>
　牽制法制廢於因循兼之天時久旱地脈漸微運艘<lb/>
　經行不無遲滯乗時經理委不容緩兹者上厪聖懐<lb/>
　特申聖㫖臣等周行河上逐一查勘博采羣䇿列為<lb/>
　八事雖率循不外於舊章而經畫似闗乎要務一濬<lb/>
　泉源以資灌注會通河南北千里盡賴十八州縣百<lb/>
<pb n="KR2k0048_WYG_056-20a"/>
　八十餘泉之流分為五派至於新泰莱蕪平隂汶上<lb/>
　䝉隂寧陽等九州縣入南旺者為分水派泗水曲阜<lb/>
　等四縣入濟寧者為天井派其功最大其所需尤甚<lb/>
　切也夫藉泉以資運則涓滴當惜必使源流充溢庶<lb/>
　於漕渠有濟若養身者氣血周流無滯始無壅遏之<lb/>
　患也乃平昔之疏濬既疎天時之亢旱又久是以泉<lb/>
　政多弛通流無㡬近據新濬出泰安州謝過城等六<lb/>
　泉新泰縣劉官莊等五泉莱蕪縣韓家庄等五泉東<lb/>
<pb n="KR2k0048_WYG_056-20b"/>
　平州源頭泉一處曲阜縣新跑泉一處發源頗盛導<lb/>
　入汶河堪以接濟則自此之外安知無湮没於沙礫<lb/>
　而散漫於草莽者乎但濬泉雖易治汶實難葢河廣<lb/>
　沙深屈曲之流不足以潤久渇之吻臣等親見龍灣<lb/>
　等泉源源而来至汶則一吸而盡猶無泉也必督令<lb/>
　撈淺等夫擇其積沙淤漫者濬為河泓俾深五尺闊<lb/>
　一丈則水得所歸而趨壑亦易矣一復湖地以預瀦<lb/>
　蓄山東泉源有時微細故設諸湖積水以濟飛輓溢<lb/>
<pb n="KR2k0048_WYG_056-21a"/>
　決有禁占種有禁誠重之也今南旺安山蜀山馬場<lb/>
　等湖始因嵗旱水涸地屬閒曠當事者召人佃種徴<lb/>
　租取息以補魚滕二縣之賦於是諸湖之地平為禾<lb/>
　黍之場甚至奸民壅水自利私塞斗門復倡為湖低<lb/>
　河髙之説申禁非不嚴而占恡若故矣今應將南旺<lb/>
　等湖髙阜地令原主佃種納課其餘専備蓄水仍築<lb/>
　子堤一道以為封界一築坎河以防滲漏汶合諸泉<lb/>
　之水西流抵南旺分注南北以成漕而濟運故汶蓄<lb/>
<pb n="KR2k0048_WYG_056-21b"/>
　則漕盈汶洩則漕涸夏秋之間水固有餘冬春之後<lb/>
　不可使有涓滴他適明矣乃戴村以上有坎河口直<lb/>
　趨鹽河為入海故道沛然就下勢若建瓴先年總河<lb/>
　萬恭堆集石灘盖謂溢則縱之平則留之意甚善也<lb/>
　但時久灘廢非不歳有修築而沙堤一線亂石數堆<lb/>
　其走洩甚易矣萬一泉河盡趨則運道之涸可立而<lb/>
　待豈得為完計哉今議修築滾水石壩一座水溢則<lb/>
　由頂以上任其宣洩水落則由壩以内盡資實用且<lb/>
<pb n="KR2k0048_WYG_056-22a"/>
　以免鹽徒盜決之弊也一建閘座以便節宣漕河之<lb/>
　水名曰無源盖謂其出有限其流無窮所以樽節積<lb/>
　蓄俾盈科而進全有賴於諸閘也故地有髙下則閘<lb/>
　有疎密要之勢相聨絡庶㡬便於啟閉惟濟寧寺前<lb/>
　閘至天井閘則延長七十里東昌通濟橋閘至梁家<lb/>
　鄉閘則延長五十里閘啟水洩積蓄為難司河者每<lb/>
　當糧運盛行之時排木堵水名為活閘茍且時時終<lb/>
　非久計甚至各幇運軍一船經過捧土築壩流入河<lb/>
<pb n="KR2k0048_WYG_056-22b"/>
　中愈成灘淺運艘正行不便挑濬無惑乎舟行之艱<lb/>
　也合於二處適中之所南則鉅野縣火頭灣地方建<lb/>
　閘一座名曰通濟北則博平縣梭堤集地方建一閘<lb/>
　名曰永通俱照各閘事規啟閉濟運則闗束有具節<lb/>
　宣得宜水利有所停蓄而運艘不致淺閣矣一設閘<lb/>
　官以肅漕規國家之設官也有似大而實冗者裁之<lb/>
　為宜有似小而實切者増之為便查運河一帶閘座<lb/>
　每閘設官一員盖啟閉有人責成良便頃緣新河告<lb/>
<pb n="KR2k0048_WYG_056-23a"/>
　成棗林上下水平閘面不行啟閉遂將棗林閘官裁<lb/>
　而不設間付之南陽閘官兼理邇来天時久旱河流<lb/>
　細微本閘水淺啟閉為急尚可以南陽之官攝之乎<lb/>
　夫一啟南陽一閉棗林互相開闔勢如呼吸一不得<lb/>
　人直瀉而盡矣近且無官付之一二閘夫之手在官<lb/>
　船則莫敢誰何在民船則大為簸弄既以病商復以<lb/>
　弊運以故漕舟至此殊費牽輓而往来者亦稱不便<lb/>
　也不知閘官雖卑職掌猶存廩俸無多國家亦何惜<lb/>
<pb n="KR2k0048_WYG_056-23b"/>
　此五斗而令河道要害之地為無人之境哉合於棗<lb/>
　林並新添二閘各設官一員俾司閘務庶職守得人<lb/>
　而漕規不廢矣一給闗防以重事權國家之事莫重<lb/>
　於河漕故於泉閘特設部臣經理之所以重委任而<lb/>
　専責成也各管河郎中俱奉有勅印是以文移稱便<lb/>
　惟南旺管泉主事其設已久闗防未給因循至今夫<lb/>
　管泉管閘并責一官其任重矣督理乎十六州縣之<lb/>
　泉而相隔數百里之逺止以空白文移臨之即旁午<lb/>
<pb n="KR2k0048_WYG_056-24a"/>
　載道鮮不以弁髦視欲其昭法守而一衆志也難矣<lb/>
　且糧船過閘例應十日一報漕撫衙門相隔千里無<lb/>
　闗防則驛遞不行事多掣肘殊非一端夫閘官之微<lb/>
　尚有條記闗防何獨於部臣而反靳之也至於漕河<lb/>
　黄河二同知職守既専責任亦重凡工程之勤惰錢<lb/>
　糧之出入咸賴稽察事緒孔棘弊竇易生使少失於<lb/>
　防閑未免稽遲河務合將管河主事并兩河同知均<lb/>
　賜鑄給庶文移便而事權重矣一嚴築壩以便挑濬<lb/>
<pb n="KR2k0048_WYG_056-24b"/>
　汶水入湖接濟運道每嵗寒沍之時遂將河口築壩<lb/>
　遏流分洩蜀山馬踏等湖候来春氷泮之日開壩受<lb/>
　水是冬則以河之水滙於湖春則以湖之水濟於河<lb/>
　故南旺臨清一帶因得乗時挑濬不致淤淺法至善<lb/>
　也除隔嵗大挑已奉有欽定期限外其餘每年當天<lb/>
　氣漸寒正宜築壩絶流也而往来船隻力以緩築為<lb/>
　請多方阻撓甚至十一月中尚不得築者不知天寒<lb/>
　氷合乃驅荷鍤之夫裸體洗足鑿氷施工其將能乎<lb/>
<pb n="KR2k0048_WYG_056-25a"/>
　及寒冰初解正宜固封蓄水也則又以速啟為請百<lb/>
　計催促至有正月初旬放水行舟者不知隔嵗之氷<lb/>
　所蓄無幾三春無雨則運艘方至又將何以濟之乎<lb/>
　法制未明事體掣肘管河官徒茹苦而不敢言也合<lb/>
　請除大挑年分外每年定以十月十五日築壩絶流<lb/>
　至次年二月初一日開壩行舟勢豪船隻不得横擾<lb/>
　該管官員不許阿狥刋石於南旺板閘二處則人心<lb/>
　惕怵不但便於挑河亦且足以蓄水一舉而兩得之<lb/>
<pb n="KR2k0048_WYG_056-25b"/>
　矣一復夫役以備修防山東河道淺深不一而汶河<lb/>
　衝發淤塞為多各項夫役俱不可缺查兗州府屬如<lb/>
　汶上鉅野嘉祥濟寧魚臺南陽利建等處原額設撈<lb/>
　淺淺舖隄夫名數不等共計二千四百五十二名後<lb/>
　因河流稍順遂裁減一千一百三十三名扣銀入官<lb/>
　以備支用止存見役夫一千三百一十九名不知扣<lb/>
　存有節省之名而僱募起無窮之弊一時河道淤淺<lb/>
　調度徴發為難工之弛廢久矣今議於汶上縣量復<lb/>
<pb n="KR2k0048_WYG_056-26a"/>
　撈淺夫七十四名淺舖夫三十名鉅野嘉祥二縣量<lb/>
　復撈淺夫三十八名淺舖夫五名濟寧衛量復撈淺<lb/>
　夫一十七名濟寧州量復撈淺夫三十二名淺舖夫<lb/>
　十二名魚臺縣量復撈淺夫十名淺舖夫二十名南<lb/>
　陽利建量復隄夫八名東平州量復泉夫二十名東<lb/>
　昌府通濟閘量添閘夫十名庶挑河濬泉不致乏人<lb/>
　矣然猾民之包攬肆意安閒管工之代替任情隱射<lb/>
　甚至逃故不報占恡私意種種情弊雖増猶弗増也<lb/>
<pb n="KR2k0048_WYG_056-26b"/>
　合行管河同知逐一汰選嚴加稽覈庶工役得有實<lb/>
　濟而河防不致稽違矣<lb/>
　　海島悉平疏　　　　　　　　<hi>明</hi>劉應節<lb/>
　臣等看島民盤據三十餘處負固三十餘年時久難<lb/>
　於羈縻勢重難於驅逐惟設官兩處恊同緝捕使居<lb/>
　者不増来者漸止侍郎汪道昆所議庶為得策但海<lb/>
　水無涯島嶼分峙半夜扁舟瞬息千里在内不能周<lb/>
　防在彼豈肯待斃如壅水必決養癰必潰雖幸目前<lb/>
<pb n="KR2k0048_WYG_056-27a"/>
　之稍安終貽後日之巨禍臣等日夜以養釁為憂每<lb/>
　與總兵官李成梁巡按御史郭思極計議殺之則倖<lb/>
　功留之則遺患佯示剿捕以寢逆心曲為招撫以繫<lb/>
　歸念必使島無一人庶可患絶兩省因選乖覺丁男<lb/>
　數人同都司蘇承勛執票駕舟徧赴島中懇懇宣諭<lb/>
　一則謂爾等雖有舊犯罪惡今兩奉詔書通行赦免<lb/>
　一則謂爾等祖宗田墓俱在遼地安忍久棄一則謂<lb/>
　爾等已往糧差亦不追賠一則謂以後幇軍幇馬通<lb/>
<pb n="KR2k0048_WYG_056-27b"/>
　不許攀扯此正爾等生還故土保全身家之時失此<lb/>
　不從今造樓船百隻會發鎮城家丁選鋒前来蕩平<lb/>
　巢穴於是爾等進退無路雖悔無及每島俱逐一宣<lb/>
　布島民感泣極口稱願囘衛其中間桀黠者恐係誘<lb/>
　囘擒拏治罪議令島首羅景桐等八名隨蘇承勛見<lb/>
　巡按御史又至廣寧見張巡撫以探進止皆許以復<lb/>
　業免罪又量賞米布各首感悦而去比至二月未見<lb/>
　囘岸消息張巡撫屢行文查催該部御史因島民已<lb/>
<pb n="KR2k0048_WYG_056-28a"/>
　順不来必畏衛官恐嚇因帶蘇承勛先出巡金州再<lb/>
　差人往諭各島聞知先有張輔等八十二名口上岸<lb/>
　見郭御史面加安慰又行給賞張巡撫即行分别壯<lb/>
　丁老㓜酌給銀糧由是歡呼傳布纔及半年共四千<lb/>
　四百有餘盡數囘還張巡撫仍恐未的又重復差官<lb/>
　查勘取安插地方鄰右及蕩平居巢甘結并花名衛<lb/>
　所領認冊狀前来又行該寺及蘇承勛等逐一再行<lb/>
　安慰務令得所去後今據前因為照天下之患養成<lb/>
<pb n="KR2k0048_WYG_056-28b"/>
　者甚於激成平患之方既亂者難於未亂今島民潛<lb/>
　住已非一日積年為害尤非一端始本負罪以逃生<lb/>
　後敢負險以怙亂每糾衆駕船潛赴登萊行刼彼中<lb/>
　姦民乗機為盜莫可究詰一害也兩鎮逃軍逃民殺<lb/>
　人亡命之徒利其遞送趨為淵叢二害也沿海人民<lb/>
　捕魚為生多被搶奪甚之沈其人於海而奪船以歸<lb/>
　不敢赴官司告訴三害也朝鮮相去甚近每刼其財<lb/>
　物馬匹公然赴州縣變賣不敢緝捕四害也逃軍半<lb/>
<pb n="KR2k0048_WYG_056-29a"/>
　渡中流盡奪其行資而沈之海在遼以逃伍行原籍<lb/>
　清勾在原籍不知生死五害也先議起發未有一人<lb/>
　敢至其地敢交一言者此起發之説不可行也後議<lb/>
　兩鎮發兵夾剿但彼以逸居島内我以勞趨海中計<lb/>
　島三十餘處非官兵萬餘不克非巨舟數百不濟工<lb/>
　費之多糧餉之耗固不可勝紀即舟師近島彼豈肯<lb/>
　束手就縛且此輩習於潮汛鑿舟焚舟之事慣習已<lb/>
　久我軍一挫官船官兵俱歸覆没即使力能盡勦但<lb/>
<pb n="KR2k0048_WYG_056-29b"/>
　叛逆未甚而玉石俱焚上虧朝廷好生之徳下傷數<lb/>
　千無辜之命此夾勦之説不可行也又謂止宜嚴加<lb/>
　巡邏来則防捕去則勿追不必與較然各島物産甚<lb/>
　多贍養極便今盤住未久處置已難年復一年轉相<lb/>
　依附雄長一出號召為亂如周御史所言浙直滔天<lb/>
　之患安保必無况聖明在上威如雷霆而使逋逃有<lb/>
　衆南不屬之山東北不屬之遼鎮可乎但此輩盤據<lb/>
　海洋年深人衆治之過急是促之使亂也付之不問<lb/>
<pb n="KR2k0048_WYG_056-30a"/>
　是縱之為亂也待其大亂而圖之其難有百倍於今<lb/>
　日者矣故揣時度勢必使盡數招囘方得永無後患<lb/>
　但其往撫也宣諭失機則䙝威而辱命風㠶不稳則<lb/>
　覆衆而喪生因選差都司蘇承勛入島招諭及行苑<lb/>
　馬寺卿朱奎今代事僉事賀溱巡察海道副使楊家<lb/>
　相備倭都司姚天與恊力催督今不出數月盡數招<lb/>
　囘凡房室井竈及碾磨居食所需之物俱蕩平無存<lb/>
　不加一刃消數千里根據之憂不戮一人平數十年<lb/>
<pb n="KR2k0048_WYG_056-30b"/>
　癰腫之患今復業者巳踰四千若後日生息者何止<lb/>
　數萬計遼鎮各衛在冊之軍未有見在如此之衆查<lb/>
　各邊招降之例未有歸正如此之多擬各省獻捷擒<lb/>
　斬之功亦未有生全如此之甚者且往返海濤半年<lb/>
　以外不傷一命不覆一舟尤為異事盖由我皇上九<lb/>
　天垂雨露之恩萬里普生成之化故百神受職驅逆<lb/>
　命者相率朝宗滄海效靈俾反側者各全軀命伏乞<lb/>
　勅下兵部細加查議將各官分别陞賞以勸有功再<lb/>
<pb n="KR2k0048_WYG_056-31a"/>
　照患每積小成大謀當謹始慮終登莱沿海諸島舊<lb/>
　有州縣姦民始利遼人交易繼留遼人潛居一人勾<lb/>
　引數人一島蔓延數島兩地官司容隠推諉坐視因<lb/>
　循養成厲階㡬至犬亂今雖蕩平若責成不専禁緝<lb/>
　不密恐日復一日又蹈前轍臣等反覆思善後之計<lb/>
　其議有四一曰専責成查得登州都司今改都司金<lb/>
　州守備原為備倭防海而設近倭寇絶跡而島民初<lb/>
　平似應不妨原務悉令管轄諸島每當三月六月九<lb/>
<pb n="KR2k0048_WYG_056-31b"/>
　月約日登舟量帶兵卒徧詣各島搜捕一次每月委<lb/>
　官搜捕一次如有一人一家在島潛住即擒拏到官<lb/>
　照謀叛未行擬以重罪如敢拒捕許官兵登時殺死<lb/>
　勿論如登莱人先在島勾引罪坐登州都司遼東人<lb/>
　逃至島潛住罪坐金州都司仍將此項増入勅書以<lb/>
　便遵守其遼東苑馬寺卿山東巡察海道副使亦要<lb/>
　時時稽考各島有無居人分别功罪嵗終呈報兩鎮<lb/>
　撫按以憑舉劾庶各官不敢推諉而島民不敢逃匿<lb/>
<pb n="KR2k0048_WYG_056-32a"/>
　一曰嚴防守金復兩衛地皆瀕海如石城廣鹿長山<lb/>
　諸島皆衛所額地去岸逺者二十里近者不十里見<lb/>
　有軍餘在種納辦糧差衛所官亦不時赴島催徴與<lb/>
　登莱逺島不受官法者不同除將島民安插各衛城<lb/>
　堡外内有男婦不及一千原係前項島内舊有田産<lb/>
　親族者若一概勒令登岸恐居食俱無相將就斃合<lb/>
　無將前三島各建公館一所移本衛官一員在内専<lb/>
　住如守堡官之例編島内舊軍為保首以新来者附<lb/>
<pb n="KR2k0048_WYG_056-32b"/>
　之凡徴糧納差俱屬本官鈐束本官俱聽金州都司<lb/>
　節制但有罪犯及謀逃别島者拿送苑馬寺擬罪以<lb/>
　絶再逃之望一曰加存恤島民初歸攜老扶㓜家口<lb/>
　衆多貧病相仍極可憐憫職等巳行於金州倉庫照<lb/>
　人口多寡大小量給銀糧又將原遺田房許其取贖<lb/>
　近雖相安但各衛捕軍幇軍買馬養馬之費俱按照<lb/>
　所丁出銀此輩初到居産且無安能辦納又畏衛官<lb/>
　追究巳往罪過疑畏靡定合無先給印帖准免以後<lb/>
<pb n="KR2k0048_WYG_056-33a"/>
　雜差十年其巳往罪犯不分輕重遵奉隆慶六年詔<lb/>
　書悉與宥免以廣朝廷浩蕩之恩以慰各丁生還之<lb/>
　願一曰編船隻查得國初山東俱以本色餉遼故通<lb/>
　舟楫今山東本色既不可卒復則海運之説必不可<lb/>
　行若兩處私船不禁是仍開遞送之途也合將海岸<lb/>
　民船規制不過盈丈每口不過三隻令其搬運米薪<lb/>
　捕捉魚蝦仍編立字號籍名在官旦夕聽島官查㸃<lb/>
　見今私船大者給與官銀改為官船别為印記聨繫<lb/>
<pb n="KR2k0048_WYG_056-33b"/>
　海岸専官看守以備公差巡島之民小者照前留數<lb/>
　隻其餘悉行劈毁如有不行告官私造船隻者賣者<lb/>
　買者枷示本地原船入官其餘歸併渡口申嚴譏察<lb/>
　設立保甲禁革科斂撥給荒田修復墩堠及未盡事<lb/>
　宜職等見今應行者行應禁者禁不敢縷縷條陳以<lb/>
　上凟天聽至於建都司衙門於登州見奉欽依議有<lb/>
　次第但今島民巳歸似應停止以省勞費併乞勅下<lb/>
　兵部通行酌議題覆行臣等遵奉施行<lb/>
<pb n="KR2k0048_WYG_056-34a"/>
　　　請停設安山湖水櫃疏<hi>雍正十一年</hi>
　　　　　　　　　　　　　　　<hi>國朝</hi>岳　濬<lb/>
　　題為查勘安山湖水櫃無益請<lb/>
㫖停築圏堤以免虚縻帑項事竊東省運河水櫃舊制有<lb/>
　　東平之安山湖週圍六十五里在運河西岸有廢閘<lb/>
　　四處曰似蛇溝曰十里舖曰八里灣曰通湖閘湖南<lb/>
　　有六堤口曰朱家口沈家口王家口吳家口趙家口<lb/>
　　楊家口自前明以来旋築旋廢久經認墾承糧嗣於<lb/>
<pb n="KR2k0048_WYG_056-34b"/>
　　雍正三年十二月原任内閣學士何國宗奉<lb/>
㫖查勘運河議將安山湖復設水櫃重築臨河並圏湖等<lb/>
　　堤修通湖似蛇溝二閘併於八里灣十里舖兩廢閘<lb/>
　　之間建一石閘名曰安濟閘閘下各開支河一道通<lb/>
　　入湖心其湖南六堤口亦每口建閘挑河以納坡水<lb/>
　　又請開栁長河引魚營陂宋家窪兩處積水入湖等<lb/>
　　語<lb/>
　　奏准動帑興修嗣因栁長河介於魚營陂宋家窪之<lb/>
<pb n="KR2k0048_WYG_056-35a"/>
　間内隔金線嶺一道不能相通復經前撫臣塞楞額<lb/>
　請從金線嶺北魚營陂開河下注栁長河入湖又從<lb/>
　金線嶺南宋家窪開河東出兼濟閘入運<lb/>
　題明改挑在案<hi>臣</hi>查安山湖各工除閘座支河俱經<lb/>
　修浚工完外其臨河圏湖等堤甫經建築即被漲水<lb/>
　汕刷殘缺現在估計補築土方需銀一萬五千九百<lb/>
　四十四兩零據布政司呈詳前来<hi>臣</hi>訪知此湖淤廢<lb/>
　已久修築之後仍不能蓄水濟運因備查圖志並親<lb/>
<pb n="KR2k0048_WYG_056-35b"/>
　勘情形查得安山湖於前明永樂九年剏設水櫃正<lb/>
　綂三年復經修浚是時河南之荆隆口黄陵岡未曽<lb/>
　全塞本有濟水分流由鉅野鄆城滙入安山湖以為<lb/>
　来源自𢎞治六年明臣劉大夏建築太行堤荆隆口<lb/>
　塞濟水不復通流此外别無泉源灌注僅藉朱家等<lb/>
　六口並栁長河坡水入湖消長無定即有運河餘溢<lb/>
　可由通湖閘收入然亦所納無㡬是此湖絶無来源<lb/>
　可恃又湖身本在安民山之前漕河東岸即亭子泊<lb/>
<pb n="KR2k0048_WYG_056-36a"/>
　乃濟水北入大清河之路故流雖絶伏脈猶存土疏<lb/>
　底漏坡水易於消耗且湖東三閘通湖閘在南係納<lb/>
　水入湖安濟似蛇溝二閘在北係放水濟運今細加<lb/>
　測量湖地卑於河地安濟等二閘亦止與通河閘同<lb/>
　為宣洩之區非甚泛溢不能放水入運若湖水漲發<lb/>
　則運河亦已瀰滿無需増益以此作櫃是以無源之<lb/>
　水蓄之有漏之湖而又進水易而出水難縱週圍髙<lb/>
　築堤岸究屬何益現在湖水乾涸全湖並無寸流當<lb/>
<pb n="KR2k0048_WYG_056-36b"/>
　經傳詢父老據稱此湖每年伏秋之間坡水流入積<lb/>
　聚湖心交春以後漸就退減至二三月内悉經乾涸<lb/>
　即如雍正八年七月内異常水漲河湖相連至次年<lb/>
　三月仍然徹底俱乾當河水淺澁之時湖水先巳耗<lb/>
　竭涓滴不能濟運總緣湖底沙土疏漏非圏堤所能<lb/>
　收蓄等語詢之管河各官亦衆口同詞今若發給帑<lb/>
　銀照舊修築仍屬費於無用之地<hi>臣</hi>查勘既確何敢<lb/>
　扶同附和再議興修<hi>臣</hi>愚竊以此湖水無来源土疏<lb/>
<pb n="KR2k0048_WYG_056-37a"/>
　　易漏不堪復作水櫃僅可留此一區以為洩水之處<lb/>
　　隨時宣導倘遇漕河驟漲則分減入湖以保運道若<lb/>
　　值坡水暴發則滙注入湖以保民田似屬相宜所有<lb/>
　　通湖安濟似蛇溝等三閘并臨河堤岸均宜加謹修<lb/>
　　防此外圏湖缺堤概停補築以免虚縻帑項是否可<lb/>
　　採請<lb/>
㫖遵行　是疏上奏即奉<lb/>
俞㫖停設水櫃謹即敘入志以備司河之考證云<lb/>
<pb n="KR2k0048_WYG_056-37b"/>
　　　請徳州哨馬營建壩挑河疏<hi>雍正十一年</hi>
　　　　　　　　　　　　　　　<hi>國朝</hi>岳　濬<lb/>
　　奏為徳州當衛河之衝請<lb/>
㫖勘道開渠以紓積患事竊雍正十一年七月内衛河漲<lb/>
　　發漫開徳州之哨馬營老虎倉第三店桑園鎮等處<lb/>
　　隨嚴飭地方官鳩工堵築具摺<lb/>
　　奏報在案伏念衛河漫口雖在徳州境内而自州以<lb/>
　　北與直𨽻接界一有溢水即灌入直𨽻之吳橋東光<lb/>
<pb n="KR2k0048_WYG_056-38a"/>
　南皮滄州等處前此雍正八年有第九屯漫開淹及<lb/>
　吳橋等縣今次則泛濫更甚是漫口在于東省而滋<lb/>
　害及于隣封<hi>臣</hi>雖竭力經營尅期堵築然止可為一<lb/>
　時捍灾之計而終非經久銷患之圖因查衛河發源<lb/>
　於河南衛輝府輝縣蘇門山之百門泉南合小丹河<lb/>
　東北流左會淇水湯水洹水至館陶縣入山東界逕<lb/>
　南館陶有清濁二漳全流注入東北達于臨清厯程<lb/>
　九百四十里沿途並無支河旁洩至臨清板閘又與<lb/>
<pb n="KR2k0048_WYG_056-38b"/>
　㑹通河之汶水合流折而北行計二百四十餘里至<lb/>
　恩縣之四女寺東岸始有減水壩一座由引河至九<lb/>
　龍口入老黄河歸海衛河又行二百四十餘里至直<lb/>
　𨽻滄州之磗河驛有減水壩一座又行七十餘里至<lb/>
　青縣之興濟鎮有減水壩一座俱由引河東流入海<lb/>
　有此三壩衛河小有漲滿足以宣洩無虞一遇河南<lb/>
　上源積雨横溢河水陡發丈餘千里洪濤大溜直注<lb/>
　雖有四女寺之滚水壩而建瓴之勢一時疏洩不及<lb/>
<pb n="KR2k0048_WYG_056-39a"/>
　在磗河興濟二壩相隔尚逺又有滹沱河横擁下流<lb/>
　不能迅達惟徳州一區距四女寺北二十五里河流<lb/>
　至此奮湧欲洩而運道紆折正當洄溜頂衝兼之東<lb/>
　北一帶地漸低窪更有以引其趨下之性于是前衝<lb/>
　後激直射東堤罅漏偶開全河側瀉實非尋丈之土<lb/>
　埝所能抵禦臣思治漲之法分洩為先凡溢水所趨<lb/>
　必有自然歸宿之路因勢利導即可轉害為功查衛<lb/>
　河東岸自臨清厯夏津武城恩縣坡水會注總以老<lb/>
<pb n="KR2k0048_WYG_056-39b"/>
　黄河為要津河在徳州城南二十里由西南而達於<lb/>
　東北經直𨽻之吳橋寧津南皮東省之樂陵直𨽻之<lb/>
　鹽山慶雲復由東省之海豐縣大沽河入海其河之<lb/>
　西北岸有陳公堤一道横障河濵綿亘數縣凡溢水<lb/>
　穿過此堤即能循路以達老黄河若不及穿過而順<lb/>
　堤北行則轉為髙阜所阻不得不灌入吳橋以北之<lb/>
　東光等縣直至滄州入海則兹徳州之堤岸揆之地<lb/>
　形水勢斷不能保其不衝不溢若使因其漫決之路<lb/>
<pb n="KR2k0048_WYG_056-40a"/>
　　開挖成渠東與老黄河相通俾水至有歸免致横泛<lb/>
　　此則人力之所能為而不可不亟加酌議也但事闗<lb/>
　　河道又係兩省接壤可否容臣移會兩省總河並直<lb/>
　　𨽻督臣公同㑹勘將徳州各漫口水道逐一查騐但<lb/>
　　有可以引水過陳公堤歸入老黄河之處即應於此<lb/>
　　建壩開渠分路宣洩妥議上奏請<lb/>
㫖遵行但得疏導得宜實于瀕河州縣有益為此繕摺具<lb/>
　　奏伏祈<lb/>
<pb n="KR2k0048_WYG_056-40b"/>
皇上訓示摺上經内閣大學士等會議請行令直𨽻河東<lb/>
　　兩省總河並該督撫㑹勘妥議具題等因覆奏奉<lb/>
㫖依議巡撫岳濬並河東總河朱藻俱於雍正十二年正<lb/>
　　月内前赴徳州㑹同直𨽻督臣李衛直𨽻總河顧琮<lb/>
　　副總河定柱公勘得應於徳州城北八里之哨馬營<lb/>
　　開挖新河東至陳公堤由曹家缺口放水通於古鈎<lb/>
　　盤河東北流至吳橋縣之玊泉莊入老黄河故道歸<lb/>
　　海先於哨馬營口建設滚水石壩一座以資節宣壩<lb/>
<pb n="KR2k0048_WYG_056-41a"/>
　　上設石柱板橋以通縴道自壩下塘口起東至鈎盤<lb/>
　　河中心止挑河一道河之南北岸各築遥堤一道西<lb/>
　　自哨馬營東接陳公堤夾水而行仍於南岸遥堤内<lb/>
　　留涵洞三座以洩徳州城東坡水又於哨馬營至陳<lb/>
　　公堤東西適中之地在盧家莊前建石柱板橋一座<lb/>
　　以便行旅并疏浚鈎盤河及老黄河故道補築陳公<lb/>
　　堤殘缺各口務使一律深通勿致漏洩隨將工程規<lb/>
　　制髙寛丈尺一切需用工料估冊繪圖合詞<lb/>
<pb n="KR2k0048_WYG_056-41b"/>
　　奏覆奉<lb/>
㫖允准興修於雍正十三年十月告成<lb/>
　<lb/>
　<lb/>
　<lb/>
　<lb/>
　<lb/>
　　山東通志卷三十五之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滇考</head>
    <p>
<pb n="KR2c0019_WYG_000-1a"/>
欽定四庫全書　　　　　史部三<lb/>
　滇考　　　　　　　　　紀事本末類<lb/>
　　提要<lb/>
　　　　<hi>臣</hi>等謹案滇考二卷<lb/>
　　　國朝馮甦撰甦字再來臨海人順治戊戌進士<lb/>
　　　　官至刑部侍郎是書乃康熙元年甦為永昌<lb/>
　　　　府推官時作凢一切山川人物物産皆削不<lb/>
　　　　載惟自莊蹻通滇至明末<lb/>
<pb n="KR2c0019_WYG_000-1b"/>
　　　國初撮其沿革之舊迹治亂之大端仿紀事本<lb/>
　　　　末之體標題記述為三十七篇每事皆首尾<lb/>
　　　　完具端緒分明在輿記之中又為别體非採<lb/>
　　　　綴𤨏聞條理不相統貫者比其中建文遯迹<lb/>
　　　　一篇雖不免沿致身録之説至其征麓川三<lb/>
　　　　宣六慰鎮守太監議開金沙江諸篇皆視史<lb/>
　　　　𫝊為詳且著書之時距今僅百餘年所言形<lb/>
　　　　勢往往足以資考證愈於標題名勝徒供登<lb/>
<pb n="KR2c0019_WYG_000-2a"/>
　　　　臨吟詠者多矣乾隆四十五年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR2c0019_WYG_000-3a"/>
滇考序<lb/>
學而不眀於治亂之故無貴乎其學也仕而不察於治<lb/>
亂之由無貴乎其仕也頋學在端其本源而仕必鏡乎<lb/>
往事知往所以治即知今所以致治矣知往所以亂即<lb/>
知今所以彌亂矣滇固昔所稱易亂而難治者也我<lb/>
國家勞百萬師以取之特留藩旗設行臺大臣以理之<lb/>
内而三使司外而分四道十鎮一十八郡以交制之其<lb/>
不鄙棄逺人欲與同享太平之盛之意甚厚官此土者<lb/>
<pb n="KR2c0019_WYG_000-3b"/>
頋勿能考人情土俗所宜登斯民於袵席揆諸學古入<lb/>
官之義不有恧乎予小子承乏理金齒三稔矣幸得免<lb/>
覆餗平反之暇思進觀前代之事蹟而載籍缺然年來<lb/>
往還滇洱間殘編斷簡以次購集大抵乗苦於繁而寡<lb/>
要稗失於怪而不經因不揣固陋舉其事之最著者分<lb/>
題彚輯為三十有七篇名之曰滇考自戰國迄明其間<lb/>
治亂之數釐然備陳於是知滇非難治也予之以鄭純<lb/>
張翕賽典赤諸人欲無治不可得也非易亂也予之以<lb/>
<pb n="KR2c0019_WYG_000-4a"/>
張䖍陀劉深陳典諸人欲無亂不可得也非易亂而難<lb/>
治也予之以陳立楊竦韋仁壽諸人欲無轉亂以為治<lb/>
不可得也傳曰學者效也又曰仕而優則學此予滇考<lb/>
一書之所為作乎若夫山川之融結人物之生聚仙真<lb/>
佛子之出沒則向者乗與稗備之非予所能盡收也予<lb/>
所考者為仕而學者考也又曰在端其本源何也操之以<lb/>
亷㓗行之以仁恕無往而不得治焉不必考亦可也旹<lb/>
康熈四年嵗次乙巳仲春中浣永昌軍民府推官天台<lb/>
<pb n="KR2c0019_WYG_000-4b"/>
馮甦書<lb/>
</p>
<p>
</p>
  </div>
</body>
</text>
</TEI>
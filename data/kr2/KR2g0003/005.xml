<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2g0003_SBCK_005-1a"/>
晏子春秋内篇襍上第五<hi>凢三十章</hi>
　　莊公不恱晏子晏子坐地訟公而　第一<lb/>
　　莊公不用晏子致邑而退後有崔氏之難<lb/>
　　　第二<lb/>
　　崔慶刦齊將軍大夫盟晏子不與第三<lb/>
　　晏子再治阿而信見景公任以國政第四<lb/>
　　景公惡故人晏子退國亂復召晏子第五<lb/>
　　齊饑晏子因路之役㠯振民第六<lb/>
　　景公欲墮東門之堤晏子謂不可變古第<lb/>
<pb n="KR2g0003_SBCK_005-1b"/>
　　　七<lb/>
　　景公憐饑者晏子稱治國之本㠯長其意<lb/>
　　第八<lb/>
　　景公探雀鷇鷇弱反之晏子稱長㓜㠯賀<lb/>
　　　第九<lb/>
　　景公睹乞兒扵塗晏子諷公使養第十<lb/>
　　景公慙刖跪之辱不朝晏子稱直請賞之<lb/>
　　　第十一<lb/>
　　景公夜徔晏子飮晏子稱不敢與第十二<lb/>
<pb n="KR2g0003_SBCK_005-2a"/>
　　景公使進食與裘晏子對㠯社稷臣第十<lb/>
　　　三<lb/>
　　晏子飲景公正家老歛欲與民共樂第十<lb/>
　　　四<lb/>
　　晏子飲景公酒呼具火晏子稱詩以辤第<lb/>
　　　十五<lb/>
　　晉欲攻齊使人徃觀晏子㠯禮侍而折其<lb/>
　　　謀第十六<lb/>
　　景公問東門無澤年榖而對以氷晏子請<lb/>
<pb n="KR2g0003_SBCK_005-2b"/>
　　罷伐魯第十七<lb/>
　　景公使晏子予魯地而魯使不盡受第十<lb/>
　　　八<lb/>
　　景公游紀得金　中書晏子因以諷之第<lb/>
　　　十九<lb/>
　　景公贒魯昭公去國而自悔晏子謂無及<lb/>
　　　已第二十<lb/>
　　晏子使魯布事巳仲尼以爲知禮第二十<lb/>
　　　一<lb/>
<pb n="KR2g0003_SBCK_005-3a"/>
　　晏子之魯進食有豚亡二肩不求其人第<lb/>
　　　二十二<lb/>
　　曾子將行晏子送之而贈㠯善言第二十<lb/>
　　　三<lb/>
　　晏子之晉睹齊纍越石父解左驂贖之與<lb/>
　　　歸第二十四<lb/>
　　晏子之御感妻言而自抑損晏子薦以爲<lb/>
　　　大夫第二十五<lb/>
　　泯子午見晏子晏子恨不盡其意第二十<lb/>
<pb n="KR2g0003_SBCK_005-3b"/>
　　　六<lb/>
　　晏子乞北郭騷米以養母騷殺身㠯眀道<lb/>
　　　晏子之贒第二十七<lb/>
　　景公欲見高糺晏子辤以祿仕之臣第二<lb/>
　　　十八<lb/>
　　髙糺治晏子家不得其俗乃逐人第二十<lb/>
　　　九<lb/>
　　晏子居䘮遜畣家老仲尼善之第三十<lb/>
<pb n="KR2g0003_SBCK_005-4a"/>
　莊公不恱晏子晏子坐地訟公而歸第一<lb/>
晏子臣扵莊公公不恱飲酒令召晏子晏子至<lb/>
入門公令樂人奏歌曰已哉巳哉寡人不能說<lb/>
也爾何來爲晏子入坐樂人三奏然後知其謂<lb/>
已也遂起北面坐地公曰夫子從席曷爲坐地<lb/>
晏子對曰嬰聞訟夫坐地今嬰將與君訟敢毋<lb/>
坐地乎嬰聞之衆而無義彊而無禮好勇而惡<lb/>
贒者禍必及其身若公者之謂矣且嬰言不用<lb/>
願請身去遂趨而歸管籥其家者納之公財在<lb/>
<pb n="KR2g0003_SBCK_005-4b"/>
外者斥之市曰君子有力扵民則進爵祿不辤<lb/>
貴冨無力于民而旅食不惡貧賤逐徒行而東<lb/>
畊扵海濱居數年果有崔杼之難<lb/>
　莊公不用晏子致邑而退後有崔氏之禍第<lb/>
　　二<lb/>
晏子爲莊公臣言大用每朝賜爵益邑俄而不<lb/>
用每朝致邑與爵爵邑盡退朝而乗嘳然而歎<lb/>
終而笑其㒒曰何歎笑相從數也晏子曰吾嘆<lb/>
也哀吾君不免扵難吾笑也喜吾自得也吾亦<lb/>
<pb n="KR2g0003_SBCK_005-5a"/>
無死矣崔杼果弑莊公晏子立崔杼之門從者<lb/>
曰死乎晏子曰獨吾君也乎哉吾死也曰行乎<lb/>
曰獨吾罪也乎哉吾亡也曰歸乎曰吾君死安<lb/>
歸君民者豈以陵民社稷是主臣君者豈爲其<lb/>
口實社稷是養故君爲社稷死則死之爲社稷<lb/>
亡則亡之若君爲巳死而爲己亡非其私䁥孰<lb/>
能任之且人有君而弑之吾焉得死之而焉得<lb/>
亡之將庸何歸門啓而入崔子曰子何不死子<lb/>
何不死晏子曰禍始吾不在也禍終吾不知也<lb/>
<pb n="KR2g0003_SBCK_005-5b"/>
吾何爲死且吾聞之㠯亡爲行者不足以存君<lb/>
以死爲義者不足㠯立功嬰豈其婢子也哉其<lb/>
縊而從之也遂袒免坐枕君尸而哭興三踊而<lb/>
岀人謂崔子必殺之崔子曰民之望也舎之得<lb/>
民<lb/>
　崔慶刼齊將軍大夫盟晏子不與第三<lb/>
崔杼旣弑荘公而立景公杼與慶封相之刼諸<lb/>
將軍大夫及顯士庻人扵大宫之坎上令無得<lb/>
不盟者爲壇三仭塪其下以甲千列環其内外<lb/>
<pb n="KR2g0003_SBCK_005-6a"/>
盟者皆脫劒而入維晏子不肎崔杼許之有敢<lb/>
不盟者㦸拘其頸劍承其心令自盟曰不與崔<lb/>
慶而與公室者受其不祥言不疾指不至血者<lb/>
死所殺七人次及晏子晏子奉桮血仰天嘆曰<lb/>
嗚呼崔子爲無道而弑其君不與公室而與崔<lb/>
慶者受此不祥俛而飲血崔杼謂晏子曰子變<lb/>
子言則齊國吾與子共之子不變子言㦸旣在<lb/>
脰劒旣在心維子圖之也晏子曰刼吾㠯刅而<lb/>
失其志非勇也囘吾㠯利而倍其君非義也崔<lb/>
<pb n="KR2g0003_SBCK_005-6b"/>
子子獨不爲天討乎詩云莫莫葛虆施扵條枚<lb/>
愷悌君子求福不囘今嬰且可以囘而求福乎<lb/>
曲刅鉤之直兵推之嬰不革矣崔杼將殺之或<lb/>
曰不可子以子之君無道而殺之今其臣有道<lb/>
之士也又徔而殺之不可以爲教矣崔子遂舎<lb/>
之晏子曰若大夫爲大不仁而爲小仁焉有中<lb/>
乎趨出授綏而乗其㒒將馳晏子撫其手曰徐<lb/>
之疾不必生徐不必死鹿生扵野命縣于厨嬰<lb/>
命有繫矣按之成節而後去詩云彼已之子舎<lb/>
<pb n="KR2g0003_SBCK_005-7a"/>
命不渝晏子之謂也<lb/>
　晏子再治阿而信見景公任以國政第四<lb/>
景公使晏子爲東阿宰三年毀聞扵國景公不<lb/>
說召而免之晏子謝曰嬰知嬰之過矣請復治<lb/>
阿三年而譽必聞扵國景公不忍復使治阿三<lb/>
年而譽聞扵國景公說召而賞之景公問其故<lb/>
對曰昔者嬰之治阿也築蹊徑急門閭之政而<lb/>
淫民惡之舉儉力孝弟罸偷窳而惰民惡之決<lb/>
獄不避貴强惡之左右所求法則予非灋則否<lb/>
<pb n="KR2g0003_SBCK_005-7b"/>
而左右惡之事貴人體不過禮而貴人惡之是<lb/>
㠯三邪毀乎外二讒毀于内三年而毀聞乎君<lb/>
也今臣謹更之不築蹊徑而緩門閭之政而滛<lb/>
民說不舉儉力孝弟不罸偷窳而惰民說决獄<lb/>
阿貴强而貴彊說左右所求言諾而左右說事<lb/>
貴人體過禮而貴人說是三邪譽乎外二讒譽<lb/>
乎内三年而譽聞于君也昔者嬰之所以當誅<lb/>
者宜賞今所㠯當賞者宜誅是故不敢受景公<lb/>
知晏子贒廼任以國政三年而齊大興<lb/>
<pb n="KR2g0003_SBCK_005-8a"/>
　景公惡故人晏子退國亂復召晏子第五<lb/>
景公與晏子立于曲潢之上晏子稱曰衣莫若<lb/>
新人莫若故公曰衣之新也信善矣人之故相<lb/>
知情晏子歸負載使人辤于公曰嬰故老耄無<lb/>
能也請毋服壯者之事公自治國身弱扵高國<lb/>
百姓大亂公恐復召晏子諸侯忌其威而髙國<lb/>
服其政田疇墾辟𧖟桑豢収之處不足絲𧖟於<lb/>
燕牧馬于魯共貢入朝墨子聞之曰晏子知道<lb/>
景公知竆矣<lb/>
<pb n="KR2g0003_SBCK_005-8b"/>
　齊饑晏子因路寢之役㠯振民第六<lb/>
景公之時饑晏子請爲民發粟公不許當爲路<lb/>
寢之䑓晏子令吏重其賃逺其<graphic n="KR1429" url="https://raw.githubusercontent.com/kanripo/KR-Gaiji/master/images/KR1429.png" mimeType="image/png"/>徐其日而不<lb/>
趨三年臺成而民振故上恱乎游民足乎食君<lb/>
子曰政則晏子欲發粟與民而巳若使不可得<lb/>
則依物而偶扵政<lb/>
　景公欲堕東門之堤晏子謂不可變古第七<lb/>
景公登東門防民單服然後上公曰此大傷牛<lb/>
馬蹄矣夫何不下六尺哉晏子對曰昔者吾先<lb/>
<pb n="KR2g0003_SBCK_005-9a"/>
君桓公明君也而管仲贒相也夫以贒相佐眀<lb/>
君而東門防全也古者不爲殆有爲也蚤嵗溜<lb/>
水至入廣門即下六尺耳鄕者防下六尺則無<lb/>
齊矣夫古之重變古常此之謂也<lb/>
　景公憐饑者晏子稱治國之本㠯長其意第<lb/>
　　八<lb/>
景公遊扵壽宫睹長年負薪者而有饑色公悲<lb/>
之喟然歎曰令吏養之晏子曰臣聞之樂贒而<lb/>
哀不肖守國之本也今君愛老而恩無所不逮<lb/>
<pb n="KR2g0003_SBCK_005-9b"/>
治國之本也公笑有喜色晏子曰聖王見贒以<lb/>
樂贒見不肖以哀不肖今請求老弱之不養鰥<lb/>
寡之無室者論而共秩焉公曰諾于是老弱有<lb/>
養鰥寡有室<lb/>
　景公探雀鷇鷇弱反之晏子稱長㓜㠯賀第<lb/>
　　九<lb/>
景公探雀鷇鷇弱反之晏子聞之不待時而入<lb/>
見景公公汗出愓然晏子曰君何爲者也公曰<lb/>
吾探雀鷇鷇弱故反之晏子逡廵北面再拜而<lb/>
<pb n="KR2g0003_SBCK_005-10a"/>
賀曰吾君有聖王之道矣公曰寡人探雀鷇鷇<lb/>
弱故反之其當聖人之道者何也晏子對曰君<lb/>
探雀鷇鷇弱反之是長㓜也吾君仁愛曾禽獸<lb/>
之加焉而况于人乎此聖王之道也<lb/>
　景公睹乞兒扵途晏子諷公使飬第十<lb/>
景公睹嬰兒有乞於塗者公曰是無歸夫晏子<lb/>
對曰君存何爲無歸使吏飬可立而以聞<lb/>
　景公慙刖跪之辱不朝晏子稱直請賞之第<lb/>
　　十一<lb/>
<pb n="KR2g0003_SBCK_005-10b"/>
景公正晝被髮乗六馬御婦人㠯出正閨刖跪<lb/>
擊其馬而反之曰爾非吾君也公慙而不朝晏<lb/>
子睹裔欵而問曰君何故不朝對曰昔者君正<lb/>
晝被髮乗六馬御婦人㠯出正閨刖跪擊其馬<lb/>
而反之曰爾非吾君也公慙而出反不果是以<lb/>
不朝晏子入見景公曰昔者寡人有罪𬒳髮乗<lb/>
六馬㠯出正閨刖跪擊馬而反之曰爾非吾君<lb/>
也寡人㠯天子大夫之賜得百姓以守宗廟今<lb/>
見戮扵刖跪以辱社稷吾猶可以齊于諸侯乎<lb/>
<pb n="KR2g0003_SBCK_005-11a"/>
晏子對曰君勿惡焉臣聞下無直辤上有隱君<lb/>
民多諱曰君有驕行古者眀君在上下多直辤<lb/>
君上好善民無諱言今君有失行刖跪直辭禁<lb/>
之是君之福也故臣來慶請賞之以明君之好<lb/>
善禮之㠯明君之受諌公笑曰可乎晏子曰可<lb/>
扵是令刖跪倍資無征時朝無事也<lb/>
　景公夜從晏子飮晏子稱不敢與第十二<lb/>
景公飲酒夜移于晏子前駈欵門曰君至晏子<lb/>
𬒳玄端立于門曰諸侯得㣲有故乎國家得㣲<lb/>
<pb n="KR2g0003_SBCK_005-11b"/>
有事乎君何爲非時而夜辱公曰酒醴之味金<lb/>
石之聲願與夫子樂之晏子對曰夫布薦席陳<lb/>
簠簋者有人臣不敢與焉公曰移于司馬穰苴<lb/>
之家前驅欵門曰君至穰苴介胄操㦸立于門<lb/>
曰諸侯得㣲有兵乎大臣得㣲有叛者乎君何<lb/>
爲非時而夜辱公曰酒醴之味金石之聲願與<lb/>
將軍樂之穰苴對曰夫布薦席陳簠簋者有人<lb/>
臣不敢與焉公曰移扵梁丘據之家前驅欵門<lb/>
曰君至梁丘㩀左操瑟右挈竽行歌而去公曰<lb/>
<pb n="KR2g0003_SBCK_005-12a"/>
樂哉今夕吾飲也㣲彼二子者何以治吾國㣲<lb/>
此一臣者何以樂吾身君子曰聖贒之君皆有<lb/>
益友無偷樂之臣景公弗能及故兩用之僅得<lb/>
不亡<lb/>
　景公使進食與裘晏子對以社稷臣第十三<lb/>
晏子侍于景公朝寒公曰請進暖食晏子對曰<lb/>
嬰非君奉餽之臣也敢辭公曰請進服裘對曰<lb/>
嬰非君茵席之臣也敢辭公曰然夫子之扵寡<lb/>
人何爲者也對曰嬰社稷之臣也公曰何謂社<lb/>
<pb n="KR2g0003_SBCK_005-12b"/>
稷之臣對曰夫社稷之臣能立社稷别上下之<lb/>
義使當其理制百官之序使得其宜作爲辭令<lb/>
可分布于四方自是之後君不以禮不見晏子<lb/>
　晏子飲景公止家老歛欲與民共樂第十四<lb/>
晏子飲景公酒令器必新家老曰財不足請歛<lb/>
于氓晏子曰止夫樂者上下同之故天子與天<lb/>
下諸侯與境内匹夫以下各與其僚無有獨樂<lb/>
今上樂下傷其費是獨樂音也不可<lb/>
　晏子飲景公酒公呼具火晏子稱詩㠯辭第<lb/>
<pb n="KR2g0003_SBCK_005-13a"/>
　　十五<lb/>
晏子飲景公酒日暮公呼具火晏子辤曰詩云<lb/>
側弁之俄言失悳也屢舞傞傞言失容也既醉<lb/>
以酒既飽以德旣醉而出竝受其福賓主之禮<lb/>
也醉而不出是謂伐徳賓之罪也嬰已卜其日<lb/>
未卜其夜公曰善舉酒祭之再拜而出曰豈過<lb/>
我哉吾託國于晏子也以其家貨養寡人不欲<lb/>
其滛侈也而况與寡人謀國乎<lb/>
　晉欲攻齊使人往觀晏子㠯禮侍而折其謀<lb/>
<pb n="KR2g0003_SBCK_005-13b"/>
　　第十六<lb/>
晉平公欲伐齊使范昭徃觀焉景公觴之飮酒<lb/>
酣范昭曰請君之棄罇更之罇觶具矣范昭佯<lb/>
醉不恱而起舞謂太師曰能爲我調成周之樂<lb/>
乎吾爲子舞之太師曰㝠臣不習范昭趨而出<lb/>
景公謂晏子曰晉大國也使人來將觀吾政今<lb/>
子怒大國之使者將柰何晏子曰夫范昭之爲<lb/>
人也非陋而不知禮也且欲試吾君臣故絕之<lb/>
也景公爲太師子曰何㠯不爲客調成周之樂<lb/>
<pb n="KR2g0003_SBCK_005-14a"/>
乎太師對曰夫成周之樂天子之樂也調之必<lb/>
人主舞之今范昭人臣欲舞天子之樂臣故不<lb/>
爲也范昭歸以報平公曰齊未可伐也臣欲試<lb/>
其君而晏子識之臣欲犯其禮而太師知之仲<lb/>
尼聞夫不出扵尊爼之間而知千里之外其晏<lb/>
子之謂也可謂折衝矣而太師其與焉<lb/>
　景公問東門無澤年榖而對以氷晏子請罷<lb/>
　　伐魯第十七<lb/>
景公伐魯傳許得東門無澤公問焉魯之年榖<lb/>
<pb n="KR2g0003_SBCK_005-14b"/>
何如對隂水厥陽氷厚五寸不知㠯吿晏子晏<lb/>
子對曰君子也問年榖而對以氷禮也隂水厥<lb/>
陽氷厚五寸者寒溫節節則刑政平平則上下<lb/>
和和則年榖熟年充衆和而伐之臣恐罷民弊<lb/>
兵不成君之意請禮魯㠯息吾怨遣其執以明<lb/>
吾悳公曰善廼不魯<lb/>
　景公使晏子予魯地而魯使不盡受第十八<lb/>
景公予魯君地山隂數百社使晏子致之魯使<lb/>
子叔昭伯受地不盡受也晏子曰寡君獻地忠<lb/>
<pb n="KR2g0003_SBCK_005-15a"/>
㢘也曷爲不盡受子叔昭伯曰臣受命扵君曰<lb/>
諸侯相見交讓爭處其卑禮之文也交委多爭<lb/>
受少行之實也禮成文于前行成章扵後交之<lb/>
所以長久也且吾聞君子不盡人之歡不竭人<lb/>
之忠吾是以不盡受也晏子歸報公公喜笑曰<lb/>
魯君猶若是乎晏子曰臣聞大國貪于名小國<lb/>
貪于實此諸侯之公患也今魯處卑而不貪乎<lb/>
尊辭實而不貪乎多行㢘不爲茍得道義不爲<lb/>
苟合不盡人之歡不竭人之忠以全其交君之<lb/>
<pb n="KR2g0003_SBCK_005-15b"/>
道義殊于世俗國免扵公患公曰寡人說魯君<lb/>
故予之地今行果若此吾將使人賀之晏子曰<lb/>
不君㠯驩予之地而賀其辭則交不親而地不<lb/>
爲悳矣公曰善於是重魯之幣毋比諸侯厚其<lb/>
禮毋北賓客君子扵魯而後明行廉辤地之可<lb/>
爲重名也<lb/>
　景公逰紀得金　中書晏子因以諷之第十<lb/>
　　九<lb/>
公遊扵紀得金　發其視之中有丹書曰食魚<lb/>
<pb n="KR2g0003_SBCK_005-16a"/>
無反勿乗駑馬公曰善哉知若言食魚無反則<lb/>
惡其鱢也勿乗駑馬惡其耴道不逺也晏子對<lb/>
曰不然食魚無反毋盡民力乎勿乗駑馬則無<lb/>
置不肖扵側乎公曰紀有書何以亡也晏子對<lb/>
曰有以亡也嬰聞之君子有道懸之閭紀有此<lb/>
言注之　不亡何待乎<lb/>
　景公贒魯昭公去國而自悔晏子謂無及巳<lb/>
　　第二十<lb/>
魯昭公棄國走齊齊公問焉曰君何年之少而<lb/>
<pb n="KR2g0003_SBCK_005-16b"/>
棄國之蚤奚道至扵此乎昭公對曰吾少之時<lb/>
人多愛我者吾體不能親人多諌我者吾志不<lb/>
能用是則内無拂而外無輔輔拂無一人謟䛕<lb/>
我者甚衆譬之猶秋蓬也孤其根而美枝葉秋<lb/>
風一至根且抜矣景公辯其言㠯語晏子曰使<lb/>
是人反其國豈不爲古之贒君乎晏子對曰不<lb/>
然夫愚者多悔不肖者自贒溺者不問墜迷者<lb/>
不問路溺而後問墜迷而後問路譬之猶臨難<lb/>
而遽鑄兵噎而遽掘井雖速亦無及巳<lb/>
<pb n="KR2g0003_SBCK_005-17a"/>
　晏子使魯布事已仲尼以爲知禮第二十一<lb/>
晏子使魯仲尼命門子弟徃觀子貢反報曰孰<lb/>
謂晏子子習于禮乎夫禮曰登階不歷堂上不<lb/>
趨授玉不跪今晏子皆反此謂晏子習于禮者<lb/>
晏子旣已有事于魯君退見仲尼仲尼曰夫禮<lb/>
登階不歷堂上不趨授玉不跪夫子反此乎晏<lb/>
子曰嬰聞兩楹之間君臣有位焉君行其一臣<lb/>
行其二君之來遫是㠯登階歷堂上趨㠯及位<lb/>
也君授玉卑故跪以下之且吾聞之大者不踰<lb/>
<pb n="KR2g0003_SBCK_005-17b"/>
閑小者出入可也晏子出仲尼送之㠯賓客之<lb/>
禮不計之義維晏子爲能行之<lb/>
　晏子之魯進食有豚亡二肩不求其人第二<lb/>
　　十二<lb/>
晏子之魯朝食進餽膳有豚焉晏子曰去其二<lb/>
肩晝者進膳則䐁肩不具侍者曰膳䐁肩亡晏<lb/>
子曰釋之矣侍者曰我能得其人晏子曰止吾<lb/>
聞之量功而不量力則民盡藏餘不分則民盗<lb/>
子教我所㠯改之無教我求其人也<lb/>
<pb n="KR2g0003_SBCK_005-18a"/>
　曾子將行晏子送之而贈以善言第二十三<lb/>
曾子將行晏子送之曰君子贈人以軒不若㠯<lb/>
言吾請㠯言之以軒乎曾子曰請以言晏子曰<lb/>
今夫車輪山之直木也良匠揉之其圓中規雖<lb/>
有槁暴不復嬴矣故君子愼隱揉和氏之璧井<lb/>
里之困也良工修之則爲存國之寳故君子愼<lb/>
所修今夫蘭本三年而成湛之苦酒則君子不<lb/>
近庻人不佩湛之縻醢而賈匹馬矣非蘭本㺯<lb/>
也所湛然也願子之必求所湛嬰聞之君子居<lb/>
<pb n="KR2g0003_SBCK_005-18b"/>
必擇居游必就士擇居所㠯求士求士所以辟<lb/>
患也嬰聞汨常移質習俗移性不可不愼也<lb/>
　晏子之晉睹齊纍越石父解左驂贖之與歸<lb/>
　　第二十四<lb/>
晏子之晉至中牟睹弊冠反裘負芻息扵塗側<lb/>
者以爲君子也使人問焉曰子何爲者也對曰<lb/>
我越石父者也晏子曰何爲至此曰吾爲人臣<lb/>
㒒扵中牟見使將歸晏子曰何爲之㒒對曰不<lb/>
免涷餓之切吾身是㠯爲㒒也晏子曰爲僕㡬<lb/>
<pb n="KR2g0003_SBCK_005-19a"/>
何對曰三年矣晏子曰可得贖乎對曰可遂觧<lb/>
左驂以贈之因載而與之俱歸至舎不辤而入<lb/>
越石父怒而請絶晏子使人應之曰吾未嘗得<lb/>
交夫子也子爲僕三年吾廼今日睹而贖之吾<lb/>
扵子尚未可乎子何絕我之暴也越石父對之<lb/>
曰臣聞之士者詘乎不知已而申乎知已故君<lb/>
子不以功輕人之身不爲彼功詘身之理吾三<lb/>
年爲人臣僕而莫吾知也今子贖我吾以子爲<lb/>
知我矣嚮者子乗不我辭也吾㠯子爲忘今又<lb/>
<pb n="KR2g0003_SBCK_005-19b"/>
不辭而入是與臣我者同矣我猶且爲臣請鬻<lb/>
扵世晏子出見之曰嚮者見客之容而今也見<lb/>
客之意嬰聞之省行者不引其過察實者不譏<lb/>
其辭嬰可㠯辭而無棄乎嬰誠革之廼令糞灑<lb/>
改席尊醀而禮之越石父曰吾聞之至恭不脩<lb/>
途尊禮不受擯夫子禮之僕不敢當也晏子遂<lb/>
以爲上客君子曰俗人之有功則徳德則驕晏<lb/>
子有功免人于厄而反詘下之其去俗亦逺矣<lb/>
此全功之道也<lb/>
<pb n="KR2g0003_SBCK_005-20a"/>
　晏子之御感妻言而自抑損晏子薦以大夫<lb/>
　　第二十五<lb/>
晏子爲齊相出其御之妻從門間而闚其夫爲<lb/>
相御擁大盖筞駟馬意氣揚揚甚自得也既而<lb/>
歸其妻請去夫問其故妻曰晏子長不滿六尺<lb/>
身相齊國名顯諸侯今者妾觀其出志念深矣<lb/>
常有以自下者今子長八尺廼爲人僕御然子<lb/>
之意自以爲足妾是以求去也其後夫自抑損<lb/>
晏子恠而問之御㠯實對晏子薦㠯爲大夫<lb/>
<pb n="KR2g0003_SBCK_005-20b"/>
　泯子午見晏子晏子恨不盡其意第二十六<lb/>
燕之游士有泯子午者南見晏子扵齊言有文<lb/>
章術有条理巨可㠯𥙷國細可以益晏子者三<lb/>
百篇睹晏子恐慎而不能言晏子假之㠯悲色<lb/>
開之以禮顔然後能盡其復也客退晏子直席<lb/>
而坐廢朝移旹在側者曰嚮者燕客侍夫子胡<lb/>
爲憂也晏子曰燕萬乗之國也齊千里之塗也<lb/>
泯子午以萬乗之國爲不足說㠯千里之塗爲<lb/>
不足逺則是千萬人之上也且猶不能殫其言<lb/>
<pb n="KR2g0003_SBCK_005-21a"/>
於我况乎齊人之懐善而死者乎吾所㠯不得<lb/>
睹者豈不多矣然吾失此何之有也<lb/>
　晏子乞北郭騷米㠯養母騷殺身㠯眀晏子<lb/>
　　之贒第二十七<lb/>
齊有北郭騷者結果罔㧢蒲葦織履以養其母<lb/>
猶不足踵門見晏子曰竊說先生之義願乞所<lb/>
㠯飬母者晏子使人分倉粟府金而遺之辤金<lb/>
受粟有間晏子見疑于景公出犇過北郭騷之<lb/>
門而辭北郭騷沐浴而見晏子曰夫子將焉適<lb/>
<pb n="KR2g0003_SBCK_005-21b"/>
晏子曰見疑于齊君將出犇北郭騷曰夫子勉<lb/>
之矣晏子上車太息而歎曰嬰之亡豈不宜哉<lb/>
亦不知士甚矣晏子行北子召其友而告之曰<lb/>
吾說晏子之義而嘗乞所以飬母者焉吾聞之<lb/>
養其親者身伉其難今晏子見疑吾將以身死<lb/>
白之著衣冠令其友操劍奉而從造于君庭求<lb/>
復者曰晏子天下之贒者也今去齊國齊必侵<lb/>
矣方見國之必侵不若死請以頭託白晏子也<lb/>
因謂其友曰盛吾頭于笥中奉㠯退託而自刎<lb/>
<pb n="KR2g0003_SBCK_005-22a"/>
其友因奉託而謂復者曰此北郭子爲國故死<lb/>
吾將爲北郭子死又退而又刎景公聞之大駭<lb/>
乗馹而自追晏子及之國郊請而反之晏子不<lb/>
得巳而反聞北郭子之以死白巳也大息而歎<lb/>
曰嬰之亡豈不宜哉亦愈不知士甚矣<lb/>
　景公欲見高糺晏子辤㠯祿仕之臣第二十<lb/>
　　八<lb/>
景公謂晏子曰吾聞髙糺與夫子遊寡人請見<lb/>
之晏子對曰臣聞之爲地戰者不能成其王爲<lb/>
<pb n="KR2g0003_SBCK_005-22b"/>
祿仕者不能正其君髙糺與嬰爲兄弟久矣未<lb/>
嘗干嬰之行特祿仕之臣也何足以𥙷君乎<lb/>
　髙糺治晏子家不得其俗廼逐之第二十九<lb/>
高糺事晏子而見逐髙紏曰臣事夫子三年無<lb/>
得而卒見逐其說何也晏子曰嬰之家俗有三<lb/>
而子無一焉紏曰可得聞乎晏子曰嬰之家俗<lb/>
間處從容不談議則疏出不相揚美入不相削<lb/>
行則不與通國事無論驕士慢知者則不朝也<lb/>
此三者嬰之家俗今子是無一焉故嬰非特食<lb/>
<pb n="KR2g0003_SBCK_005-23a"/>
餽之長也是以辭<lb/>
　晏子居䘮遜畣家老仲尼善之第三十<lb/>
晏子居晏桓子之䘮麤衰斬苴絰帶杖管屨食<lb/>
粥居倚廬寢苫枕草其家老曰非大夫䘮父之<lb/>
禮也晏子曰唯卿爲大夫曾子以聞孔子孔子<lb/>
曰晏子可謂能逺害矣不㠯已之是駁人之非<lb/>
遜辭以避咎義也夫<lb/>
<pb n="KR2g0003_SBCK_005-23b"/>
</p>
<p>
晏子春秋内篇襍上第五<lb/>
</p>
<p>
</p>
  </div>
</body>
</text>
</TEI>
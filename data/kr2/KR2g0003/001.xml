<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2g0003_SBCK_001-1a"/>
晏子春秋内篇諫上第一<hi>凢二十五章</hi>
　　莊公矜勇力不顧行義晏子諫第一<lb/>
　　景公飲酒酣願諸大夫無爲禮晏子諫第<lb/>
　　　二<lb/>
　　景公飮酒酲三日而後發晏子諫第三<lb/>
　　景公飮酒七日不納弦章之言晏子諫第<lb/>
　　　四<lb/>
　　景公飲酒不䘏天災致能歌者晏子諫第<lb/>
　　　五<lb/>
<pb n="KR2g0003_SBCK_001-1b"/>
　　景公夜聽新樂而不朝晏子諫第六<lb/>
　　景公燕賞無功而罪有司晏子諫第七<lb/>
　　景公信用讒佞賞罸失中晏子諫第八<lb/>
　　景公<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>嬖妾隨其所欲晏子諫第九<lb/>
　　景公敕五子之傅而失言晏子諫第十<lb/>
　　景公欲廢適子陽生而立荼晏子諫第十<lb/>
　　　一<lb/>
　　景公病乆不愈欲誅祝史㠯謝晏子諫第<lb/>
　　　十二<lb/>
<pb n="KR2g0003_SBCK_001-2a"/>
　　景公怒封人之祝不遜晏子諫第十三<lb/>
　　景公欲使楚巫致五帝㠯明德晏子諫第<lb/>
　　　十四<lb/>
　　景公欲祠靈山河伯㠯禱雨晏子諫第十<lb/>
　　　五<lb/>
　　景公貪長有國之樂晏子諫第十六<lb/>
　　景公登牛山悲去國而死晏子諫第十七<lb/>
　　景公遊公阜　日有三過言晏子諫第十<lb/>
　　　八<lb/>
<pb n="KR2g0003_SBCK_001-2b"/>
　　景公遊寒塗不恤死胔晏子諫第十九<lb/>
　　景公衣狐白裘不知天寒晏子諫第二十<lb/>
　　景公異熒惑守虗而不去晏子諫第二十<lb/>
　　　一<lb/>
　　景公將伐宋夢二丈夫立而怒晏子諫第<lb/>
　　　二十二<lb/>
　　景公從畋十八日不返國晏子諫弟二十<lb/>
　　　三<lb/>
　　景公欲誅駭鳥埜人晏子諫第二十四<lb/>
<pb n="KR2g0003_SBCK_001-3a"/>
　　景公所<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>馬死欲誅圉人晏子諫第二十<lb/>
　　　五<lb/>
　莊公矜勇力不顧行義晏子諫第一<lb/>
莊公奮乎勇力不顧于行義勇力之士無忌于<lb/>
國貴賤不薦善逼邇不引過故晏子見公公曰<lb/>
古者亦有徒㠯勇力立于世者乎晏子對曰嬰<lb/>
聞之輕死㠯行禮謂之勇誅暴不避彊謂之力<lb/>
故勇力之立也㠯行其禮義也湯武用兵而不<lb/>
爲逆并國而不爲貪仁義之理也誅暴不避彊<lb/>
<pb n="KR2g0003_SBCK_001-3b"/>
替罪不避衆勇力之行也古之爲勇力者行禮<lb/>
義也今上無仁義之理下無替罪誅暴之行而<lb/>
徒㠯勇力立于世則諸侯行之㠯國危匹夫行<lb/>
之㠯家殘昔夏之衰也有推侈大戲殷之衰也<lb/>
有費仲惡來足走千里手裂兕虎任之㠯力凌<lb/>
轢天下威戮無罪崇尚勇力不顧義理是㠯桀<lb/>
紂㠯滅殷夏㠯衰今公自奮乎勇力不顧乎行<lb/>
義勇力之士無忌于國身立威强行本滛暴貴<lb/>
戚不薦善偪邇不引過反聖王之德而循滅君<lb/>
<pb n="KR2g0003_SBCK_001-4a"/>
之行用此存者嬰未聞有也<lb/>
　景公飲酒酣願諸大夫無爲禮晏子諫第二<lb/>
景公飲酒酣曰今日願與諸大夫爲樂飲請無<lb/>
爲禮晏子蹴然改容曰君之言過矣群臣固欲<lb/>
君之無禮也力多足㠯勝其長勇多足㠯弑君<lb/>
而禮不使也禽獸矣力爲政彊者犯弱故曰易<lb/>
主今君去禮則是禽獸也群臣㠯力爲政强者<lb/>
犯弱而日易主君將安立矣凢人之所㠯貴于<lb/>
禽獸者㠯有禮也故詩曰人而無禮胡不遄死<lb/>
<pb n="KR2g0003_SBCK_001-4b"/>
禮不可無也公湎而不聽少間公出晏子不起<lb/>
公入不起交舉則先飮公怒色變抑手疾視曰<lb/>
嚮者夫子之教寡人無禮之不可也寡人出入<lb/>
不𧺫交舉則先飮禮也晏子避席再拜稽首而<lb/>
請曰嬰敢與君言而忘之乎臣㠯致無禮之實<lb/>
也君若欲無禮此是已公曰若是孤之罪也夫<lb/>
子就席寡人聞命矣觴三行遂罷酒蓋是後也<lb/>
飾法修禮㠯治國政而百姓肅也<lb/>
　景公飮酒酲三日而後發晏子諌第三<lb/>
<pb n="KR2g0003_SBCK_001-5a"/>
景公飲酒酲三日而後發晏子見曰君病酒乎<lb/>
公曰然晏子曰古之飲酒也足㠯通氣合好而<lb/>
巳矣故男不群樂㠯妨事女不群樂㠯妨功男<lb/>
女群樂者周觴五献過之者誅君身服之故外<lb/>
無怨治内無亂行今一日飲酒而三日寢之國<lb/>
治怒乎外左右亂乎内㠯刑罸自防者勸乎爲<lb/>
非㠯賞譽自勸者惰乎爲善上離德行民輕賞<lb/>
罸失所㠯爲國矣願君節之也<lb/>
　景公飲酒七日不納弦章之言晏子諌第四<lb/>
<pb n="KR2g0003_SBCK_001-5b"/>
景公飲酒七日七夜不止弦章諫曰君欲飲酒<lb/>
七日七夜章願君廢酒也不然章賜死晏子入<lb/>
見公曰章諫吾曰願君之廢酒也不然章賜死<lb/>
如是而聽之則臣爲制也不聽又<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>其死晏子<lb/>
曰幸矣章遇君也今章遇桀紂者章死久矣于<lb/>
是公遂廢酒<lb/>
　景公飲酒不恤天災致能歌者晏子諫第五<lb/>
景公之時霖雨十有七日公飲酒日夜相繼晏<lb/>
子請發粟于民三請不見許公命栢遽廵國致<lb/>
<pb n="KR2g0003_SBCK_001-6a"/>
能歌者晏子聞之不說遂分家粟于氓致任器<lb/>
于陌徒行見公曰十有七日矣懐寶鄕有數十<lb/>
飢氓里有數家百姓老弱凍寒不得短褐飢餓<lb/>
不得糟糠敝撤無走四顧無告而君不䘏日夜<lb/>
飲酒令國致樂不巳馬食府粟狗饜芻豢三保<lb/>
之妾俱足梁肉狗馬保妾不巳厚乎民氓百姓<lb/>
不亦薄乎故里窮而無吿無樂有上矣饑餓而<lb/>
無告無樂有君矣嬰奉數之筴㠯隨百官之吏<lb/>
民饑餓窮約而無告使上滛湎失本而不䘏嬰<lb/>
<pb n="KR2g0003_SBCK_001-6b"/>
之罪大矣再拜稽首請身而去遂走而出公從<lb/>
之兼于塗而不能逮令趣駕追晏子其家不及<lb/>
粟米盡于氓任器存于陌公駈及之康内公下<lb/>
車從晏子曰寡人有罪夫子倍棄不援寡人不<lb/>
足㠯有約也夫子不顧社稷百姓乎願夫子之<lb/>
幸存寡人寡人請奉齊國之粟米財貨委之百<lb/>
姓多寡輕重惟夫子之令遂拜于途晏子乃返<lb/>
命禀廵氓家有布縷之本而絶食者使有終月<lb/>
之委絶本之家使有朞年之食無委積之氓與<lb/>
<pb n="KR2g0003_SBCK_001-7a"/>
之薪橑使足㠯畢霖雨令栢廵氓家室不能禦<lb/>
者予之金廵求氓寡用財乏者死三日而畢後<lb/>
者若不用令之罪公出舎損肉撤酒馬不食府<lb/>
粟狗不食飦肉辟拂嗛齊酒徒減賜三日吏告<lb/>
畢上貧氓萬七千家用粟九十七萬鐘薪橑萬<lb/>
三千乗懐寳二千七百家用金三千公然後就<lb/>
内退食琴瑟不張鐘皷不陳晏子請左右與可<lb/>
令歌舞足㠯留思虞者退之辟拂三干謝于下<lb/>
陳人待三士侍四出之關外也<lb/>
<pb n="KR2g0003_SBCK_001-7b"/>
　景公夜聽新樂而不朝晏子諫第六<lb/>
晏子朝杜扃望羊待于朝晏子曰君奚故不朝<lb/>
對曰君夜發不可㠯晏子曰何故對曰梁丘據<lb/>
扃入歌人虞變齊音晏子退朝命宗祝修禮而<lb/>
拘虞公聞之而怒曰何故而拘虞晏子曰㠯新<lb/>
樂滛君公曰諸侯之事百官之政寡人願㠯請<lb/>
子酒醴之味金石之聲願夫子無與焉夫樂何<lb/>
夫必攻哉對曰夫樂亡而禮從之禮亡而政從<lb/>
之政亡而國徔之國衰臣懼君之逆政之行有<lb/>
<pb n="KR2g0003_SBCK_001-8a"/>
歌紂作北里幽厲之聲顧夫滛㠯鄙而偕亡君<lb/>
奚輕變夫故哉公曰不幸有社稷之業不擇言<lb/>
而出之請受命矣<lb/>
　景公燕賞無功而罪有司晏子諌第七<lb/>
景公燕賞于國内萬鍾者三千鍾者五令三出<lb/>
而軄計莫之從○一作職計筭之并下士師亦<lb/>
同○公怒令免職計令三出而士師莫之從公<lb/>
不說晏子見公謂晏子曰寡人聞君國者愛人<lb/>
則能利之惡人則能疏之今寡人<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>人不能利<lb/>
<pb n="KR2g0003_SBCK_001-8b"/>
惡人不能疏夫君道矣晏子曰嬰聞之君正臣<lb/>
從謂之順君僻臣從謂之逆今君賞䜛䛕之民<lb/>
而令吏必從則是使君失其道臣失其守也先<lb/>
王之立愛㠯勸善也其立惡㠯禁暴也昔者三<lb/>
代之興也利于國者<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>之害于國者惡之故眀<lb/>
所愛而贒良衆眀所惡而邪僻滅是㠯天下治<lb/>
平百姓和集及其衰也行安簡易身安逸樂順<lb/>
于己者<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>之逆于己者惡之故眀所愛而邪僻<lb/>
繁眀所惡而賢良滅離散百姓危覆社稷君上<lb/>
<pb n="KR2g0003_SBCK_001-9a"/>
不度聖王之興而下不觀惰君之衰臣懼君之<lb/>
逆政之行有司不敢争㠯覆社稷危宗廟公曰<lb/>
寡人不知也請從士師之筞國内之祿所収者<lb/>
三也<lb/>
　景公信用讒佞賞罸失中晏子諫第八<lb/>
景公信用䜛佞賞無功罸不辜晏子諫曰臣聞<lb/>
眀君望聖人而信其教不聞聽䜛佞㠯誅賞今<lb/>
與左右相恱頌也曰比死者勉爲樂乎吾安能<lb/>
爲仁而愈黥民耳矣故内寵之妾迫奪于國外<lb/>
<pb n="KR2g0003_SBCK_001-9b"/>
寵之臣矯奪于鄙執灋之吏並荷百姓民愁苦<lb/>
約病而姦驅尤佚隱情奄惡蔽謟其上故雖有<lb/>
至聖大贒豈能勝若讒哉是㠯忠臣之常有災<lb/>
傷也臣聞古者之士可與得之不可與失之可<lb/>
與進之不可與退之臣請逃之矣遂鞭而馬出<lb/>
公使韓子休追之曰孤不仁不能順教㠯至此<lb/>
極夫子休國焉而徃寡人將徔而後晏子遂鞭<lb/>
馬而返其㒒曰嚮之去何速今之返又何速晏<lb/>
子曰非子之所知也公之言至矣<lb/>
<pb n="KR2g0003_SBCK_001-10a"/>
　景公愛嬖妾隨其所欲晏子諫第九<lb/>
翟王子羡臣于景公㠯重駕公觀之而不說也<lb/>
嬖人嬰子欲觀之公曰及晏子寢病也居囿中<lb/>
臺上以觀之嬰子說之因爲之請曰厚祿之公<lb/>
許諾晏子起病而見公公曰翟王子羡之駕寡<lb/>
人甚說之請使之示乎晏子曰駕御之事臣無<lb/>
職焉公曰寡人一樂之是欲禄之㠯萬鍾其足<lb/>
乎對曰昔衛士東野之駕也公說之嬰子不說<lb/>
公曰不說遂不觀今翟王子羡之駕也公不說<lb/>
<pb n="KR2g0003_SBCK_001-10b"/>
嬰子說公因恱之爲請公許之則是婦人爲制<lb/>
也且不樂治人而樂治馬不厚祿贒人而厚祿<lb/>
御夫昔者先君桓公之地狹于今修法治廣政<lb/>
教㠯覇諸侯今君一諸侯無能親也嵗凶年饑<lb/>
道途死者相望也君不此憂耻而惟圖耳目之<lb/>
樂不修先君之功烈而惟飾駕御之伎則公不<lb/>
顧民而忘國甚矣且詩曰載驂載駟君子所誡<lb/>
夫駕八固非制也今又重此其爲非制也不滋<lb/>
甚乎且君苟美樂之國必衆爲之田獵則不便<lb/>
<pb n="KR2g0003_SBCK_001-11a"/>
道行致逺則不可然而用馬數倍此非御下之<lb/>
道也滛于耳目不當民務此聖王之所禁也君<lb/>
茍美樂之諸侯必或效我君無厚德善政㠯𬒳<lb/>
諸侯而易之以僻此非所㠯子民彰名致逺親<lb/>
隣國之道也且賢良廢㓕孤寡不振而聽嬖妾<lb/>
以祿御夫㠯蓄怨與民爲讐之道也詩曰哲夫<lb/>
成城哲婦傾城今君不免成城之求而惟傾城<lb/>
之務國之亡日至矣君其圖之公曰善遂不復<lb/>
觀乃罷歸翟王子羡而疏嬖人嬰子<lb/>
<pb n="KR2g0003_SBCK_001-11b"/>
　景公敕五子之傅而失言晏子諫第十<lb/>
景公有男子五人所使傳之者皆有車百乗者<lb/>
也晏子爲一焉公召其傅曰勉之將㠯而所傅<lb/>
爲子及晏子晏子辭曰君命其臣據其肩㠯盡<lb/>
其力臣敢不勉乎今有之家此一國之權臣也<lb/>
人人以君命命之曰將㠯而所傅爲子此離樹<lb/>
别黨傾國之道也嬰不敢受命顧君圖之<lb/>
　景公欲廢適子陽生而立荼晏子諌第十一<lb/>
淳于人納女于景公生孺子荼景公<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>之諸臣<lb/>
<pb n="KR2g0003_SBCK_001-12a"/>
謀欲廢公子陽生而立荼公㠯告晏子晏子曰<lb/>
不可夫以賤匹貴國之害也置大立少亂之本<lb/>
也夫陽生而長國人戴之君其勿易夫服位有<lb/>
等故賤不陵貴立子有禮故孽不亂宗願君教<lb/>
荼㠯禮而勿䧟于邪導之㠯義而勿湛于利長<lb/>
少行其道宗孽得其倫夫陽生敢毋使荼饜梁<lb/>
肉之味玩金石之聲而有患乎廢長立少不可<lb/>
㠯教下尊孽卑宗不可以利所<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>長少無等宗<lb/>
孽無别是設賊樹姦之本也君其圖之古之眀<lb/>
<pb n="KR2g0003_SBCK_001-12b"/>
君非不知繁樂也㠯爲樂淫則哀非不知立<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>
也㠯義失則憂是故制樂以節立子㠯道若夫<lb/>
恃䜛䛕以事君者不足㠯責信今君用䜛人之<lb/>
謀聽亂夫之言也廢長立少臣恐後人之有因<lb/>
君之過㠯資其邪廢少而立長㠯成其利者君<lb/>
其圖之公不聽景公没田氏殺君荼立陽生殺<lb/>
陽生立簡公殺簡公而耴齊國<lb/>
　景公病久不愈欲誅祝史㠯謝晏子諫第十<lb/>
　　二<lb/>
<pb n="KR2g0003_SBCK_001-13a"/>
景公疥且<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>朞年不巳召㑹譴梁丘據晏子而<lb/>
問焉曰寡人之病病矣使史固與祝佗廵山川<lb/>
宗廟犠牲珪璧莫不僃具數其常多先君桓公<lb/>
桓公一則寡人再病不己滋甚予欲殺二子者<lb/>
㠯說于上帝其可乎㑹譴梁丘據曰可晏子不<lb/>
對公曰晏子何如晏子曰君㠯祝爲有益乎公<lb/>
曰然若㠯爲有益則詛亦有損也君疏輔而逺<lb/>
拂忠臣擁塞諫言不出臣聞之近臣嘿逺臣瘖<lb/>
衆口鑠金今自聊挕㠯東姑尤㠯西者此其人<lb/>
<pb n="KR2g0003_SBCK_001-13b"/>
民衆矣百姓之咎怨誹謗詛君于上帝者多矣<lb/>
一國詛兩人祝雖善祝者不能勝也且夫祝直<lb/>
言情則謗吾君也隱匿過則欺上帝也上帝神<lb/>
則不可欺上帝不神祝亦無益願君察之也不<lb/>
然刑無罪夏啇所㠯滅也公曰善觧予惑加冠<lb/>
命㑹譴母治齊國之政梁丘據毋冶賓客之事<lb/>
兼属之乎晏子晏子辭不得命受相退把政改<lb/>
月而君病悛公曰昔吾先君桓公㠯管子爲有<lb/>
力邑狐與榖㠯共宗廟之鮮賜其忠臣則是多<lb/>
<pb n="KR2g0003_SBCK_001-14a"/>
忠臣者子今忠臣也寡人請賜子州欵辭曰管<lb/>
子有一美嬰不如也有一惡嬰不忍爲也其宗<lb/>
廟之飬鮮也終辭而不受<lb/>
　景公怒封人祝之不遜晏子諫第十三<lb/>
景公逰于麥丘問其封人曰年㡬何矣對曰鄙<lb/>
人之年八十五矣公曰壽哉子其祝我封人曰<lb/>
使君之年長于胡宜國家公曰善哉子其復之<lb/>
曰使君之嗣壽皆若鄙臣之年公曰善哉子其<lb/>
復之封人曰使君無得罪于民公曰誠有鄙民<lb/>
<pb n="KR2g0003_SBCK_001-14b"/>
得罪于君則可安有君得罪于民者乎晏子諫<lb/>
曰君過矣彼疏者有罪戚者治之賤者有罪貴<lb/>
者治之君得罪于民誰將治之敢問桀紂君誅<lb/>
乎民誅乎公曰寡人固也于是賜封人麥丘㠯<lb/>
爲邑<lb/>
　景公欲使楚巫致五帝㠯眀悳晏子諫第十<lb/>
　　四<lb/>
楚巫㣲導裔欵㠯見景公侍坐三日景公說之<lb/>
楚巫曰公眀神主之帝王之君也公即位有七<lb/>
<pb n="KR2g0003_SBCK_001-15a"/>
年矣事未大濟者明神未至也請致五帝㠯眀<lb/>
君德景公再拜稽首楚巫曰請廵國郊㠯觀帝<lb/>
位至于牛山而不敢登曰五帝之位在于國南<lb/>
請齋而後登之公命百官供齋具于楚巫之所<lb/>
裔欵視事晏子聞之而見于公曰公令楚巫齋<lb/>
牛山乎公曰然致五帝㠯眀寡人之悳神將降<lb/>
福于寡人其有所濟乎晏子曰君之言過矣古<lb/>
之王者得厚足㠯安世行廣足㠯容衆諸侯戴<lb/>
之㠯爲君長百姓歸之㠯爲父母是故天地四<lb/>
<pb n="KR2g0003_SBCK_001-15b"/>
時和而不失星辰日月順而不亂悳厚行廣配<lb/>
天象旹然後爲帝王之君神眀之主古者不慢<lb/>
行而繁祭不輕身而恃巫今政亂而行僻而求<lb/>
五帝之明德也棄賢而用巫而求帝王之在身<lb/>
也夫民不苟德福不苟降君之帝王不亦難乎<lb/>
惜夫君位之髙所論之卑也公曰裔欵㠯楚巫<lb/>
命寡人曰試嘗見而觀焉寡人見而說之信其<lb/>
道行其言今夫子譏之請逐楚巫而拘裔欵晏<lb/>
子曰楚巫不可出公曰何故對曰楚巫出諸侯<lb/>
<pb n="KR2g0003_SBCK_001-16a"/>
必或受之公信之㠯過于内不知出㠯易諸侯<lb/>
于外不仁請東楚巫而拘裔欵公曰諾故曰送<lb/>
楚巫于東而拘裔欵于國也<lb/>
　景公欲祠靈山河伯㠯禱雨晏子諫第十五<lb/>
齊大旱逾旹景公召群臣問曰天不雨久矣民<lb/>
且有饑色吾使人卜云祟在髙山廣水寡人欲<lb/>
少賦歛㠯祠靈山可乎群臣莫對晏子進曰不<lb/>
可祠此無益也夫靈山固㠯石爲身㠯草木爲<lb/>
髮天乆不雨髮將焦身將熱彼獨不欲雨乎祠<lb/>
<pb n="KR2g0003_SBCK_001-16b"/>
之無益公曰不然吾欲祠河伯可乎晏子曰不<lb/>
可河伯㠯水爲國㠯魚鱉爲民天久不雨泉將<lb/>
下百川竭國將亡民將滅矣彼獨不欲雨乎祠<lb/>
之何益景公曰今爲之柰何晏子曰君誠避宫<lb/>
殿暴露與靈山河伯共憂其幸而雨乎于是景<lb/>
公出野居暴露三日天果大雨民盡得種時景<lb/>
公曰善哉晏子之言可無用乎其維有德<lb/>
　景公貪長有國之樂晏子諌第十六<lb/>
景公將觀于淄上與晏子閒立公喟然歎曰嗚<lb/>
<pb n="KR2g0003_SBCK_001-17a"/>
呼使國可長保而傳于子孫豈不樂哉晏子對<lb/>
曰嬰聞眀王不徒立百姓不虗至今君㠯政亂<lb/>
國㠯行棄民久矣而聲欲保之不亦難乎嬰聞<lb/>
之能長保國者能終善者也諸侯並立能終善<lb/>
者爲長列士並學能終善者爲師昔先君桓公<lb/>
其方任賢而贊悳之時亡國恃以存危國仰㠯<lb/>
安是㠯民樂其政而世髙其悳行逺征暴勞者<lb/>
不疾驅海内使朝天子而諸侯不怨當是時盛<lb/>
君之行不能進焉及其卒而衰怠于悳而并于<lb/>
<pb n="KR2g0003_SBCK_001-17b"/>
樂身溺于婦侍而謀因竪刁是㠯民苦其政而<lb/>
世非其行故身死乎胡宫而不舉蟲出而不收<lb/>
當是時也桀紂之卒不能惡焉詩曰靡不有𥘉<lb/>
鮮克有終不能終善者不遂其君今君臨民若<lb/>
冦讐見善若避熱亂政而危贒必逆于衆肆欲<lb/>
于民而誅虐于下恐及于身嬰之年老不能待<lb/>
于君使矣行不能革則持節以没世耳<lb/>
　景公登牛山悲去國而死晏子諫第十七<lb/>
景公逰于牛山北臨其國城而流涕曰若何滂<lb/>
<pb n="KR2g0003_SBCK_001-18a"/>
滂去此而死乎艾孔梁丘據皆從而泣晏子獨<lb/>
笑于旁公刷涕而顧晏子曰寡人今日游悲孔<lb/>
與據皆從寡人而涕泣子之獨笑何也晏子對<lb/>
曰使贒者常守之則太公桓公將常守之矣使<lb/>
勇者常守之則莊公靈公將常守之矣數君者<lb/>
將守之則吾君安得此位而立焉㠯其迭處之<lb/>
迭去之至于君也而獨爲之流涕是不仁也不<lb/>
仁之君見一謟䛕之臣見二此臣之所㠯獨竊<lb/>
笑也<lb/>
<pb n="KR2g0003_SBCK_001-18b"/>
　景公遊公阜一日有三過言晏子諫第十八<lb/>
景公出遊于公阜北面望睹齊國曰嗚呼使古<lb/>
而無死何如晏子曰昔者上帝㠯人之没爲善<lb/>
仁者息焉不仁者伏焉若使古而無死丁公太<lb/>
公將有齊國桓襄文武將皆相之君將戴笠衣<lb/>
褐執銚耨㠯蹲行畎畞之中孰暇患死公忿然<lb/>
作色不說無㡬何而梁丘據御六馬而來公曰<lb/>
是誰也晏子曰據也公曰何如曰大暑而疾馳<lb/>
甚者馬死薄者馬傷非㨿孰敢爲之公曰㨿與<lb/>
<pb n="KR2g0003_SBCK_001-19a"/>
我和者夫晏子曰此所謂同也所謂和者君甘<lb/>
則臣酸君淡則臣醎今據也甘君亦甘所謂同<lb/>
也安得爲和公忿然作色不恱無㡬何日暮公<lb/>
西面望睹彗星召伯常騫使禳去之晏子曰不<lb/>
可此天教也日月之氣風雨不旹彗星之出天<lb/>
爲民之亂見之故詔之妖祥㠯戒不敬今君若<lb/>
設文而受諫謁聖賢人雖不去彗星將自亡今<lb/>
君嗜酒而并于樂政不飾而寛于小人近䜛好<lb/>
優惡文而疏聖贒人何睱在彗茀又將見矣公<lb/>
<pb n="KR2g0003_SBCK_001-19b"/>
忿然作色不恱及晏子卒公出背而立曰嗚呼<lb/>
昔者從夫子而游公阜夫子一日而三責我今<lb/>
孰責寡人哉<lb/>
　景公游寒途不䘏死胔晏子諌第十九<lb/>
景公出逰于寒塗睹死胔黙然不問晏子諫曰<lb/>
昔吾先君桓公出游睹饑者與之食睹疾者與<lb/>
之財使令不勞力籍歛不費民先君將游百姓<lb/>
皆恱曰君當幸游吾鄕乎今君游于寒塗據四<lb/>
十里之氓殫財不足㠯奉歛盡力不能周役民<lb/>
<pb n="KR2g0003_SBCK_001-20a"/>
氓饑寒凍餒死胔相望而君不問失君道矣財<lb/>
屈力竭下無㠯親上驕㤗奢侈上無㠯親下上<lb/>
下交離君臣無親此三代之所㠯衰也今君行<lb/>
之嬰懼公族之危㠯爲異姓之福也公曰然爲<lb/>
上而忘下厚藉歛而忘民吾罪大矣于是歛死<lb/>
胔發粟于民據四十里之氓不服政其年公三<lb/>
月不出游<lb/>
　景公衣狐白裘不知天寒晏子諫第二十<lb/>
景公之時雨雪三日而不霽公被狐白之裘坐<lb/>
<pb n="KR2g0003_SBCK_001-20b"/>
堂側陛晏子入見立有間公曰恠哉雨雪三日<lb/>
而天不寒晏子對曰天不寒乎公笑晏子曰嬰<lb/>
聞古之賢君飽而知人之饑溫而知人之寒逸<lb/>
而知人之勞今君不知也公曰善寡人聞命矣<lb/>
乃令出裘發粟與饑寒今所睹于塗者無問其<lb/>
郷所睹于里者無問其家循國計數無言其名<lb/>
士旣事者兼月疾者兼嵗孔子聞之曰晏子能<lb/>
眀其所欲景公能行其所善也<lb/>
　景公異熒惑守虗而不去晏子諫第二十一<lb/>
<pb n="KR2g0003_SBCK_001-21a"/>
景公之時熒惑守于虗朞年不去公異之召晏<lb/>
子而問曰吾聞之人行善者天賞之行不善者<lb/>
天殃之熒惑天罸也今留虗其孰當之晏子曰<lb/>
齊當之公不說曰天下大國十二皆曰諸侯齊<lb/>
獨何㠯當晏子曰虗齊野也且天之下殃固于<lb/>
冨疆爲善不用出政不行贒人使逺讒人反昌<lb/>
百姓疾怨自爲祈祥録錄疆食進死何傷是㠯<lb/>
列舎無次變星有芒熒惑囘逆孽星在旁有賢<lb/>
不用安得不亡公曰可去乎對曰可致者可去<lb/>
<pb n="KR2g0003_SBCK_001-21b"/>
不可致者不可去公曰寡人爲之若何對曰盍<lb/>
去冤聚之獄使反田矣散百官之財施之民矣<lb/>
振孤寡而敬老人矣夫若是者百惡可去何獨<lb/>
是孽乎公曰善行之三月而熒惑遷<lb/>
　景公將伐宋夢二丈夫立而怒晏子諌第二<lb/>
　　十二<lb/>
景公舉兵將伐宋師過㤗山公瞢見二丈夫立<lb/>
而怒其怒甚盛公恐覺辟門召占瞢者至公曰<lb/>
今夕吾夣二丈夫立而怒不知其所言其怒甚<lb/>
<pb n="KR2g0003_SBCK_001-22a"/>
盛吾猶識其狀識其聲占瞢者曰師過㤗山而<lb/>
不用事故㤗山之神怒也請趣召祝史祠乎㤗<lb/>
山則可公曰諾眀日晏子朝見公告之如占瞢<lb/>
之言也公曰占夢者之言曰師過㤗山而不用<lb/>
事故㤗山之神怒也今使人召祝史祠之晏子<lb/>
俯有間對曰占夢者不識也此非㤗山之神是<lb/>
宋之先湯與伊尹也公疑㠯爲㤗山神晏子曰<lb/>
公疑之則嬰請言湯伊尹之狀也湯質晳而長<lb/>
顔㠯髯兊上豐下倨身而揚聲公曰然是已伊<lb/>
<pb n="KR2g0003_SBCK_001-22b"/>
尹黒而短蓬而髯豐上兊下僂身而下聲公曰<lb/>
然是巳今若何晏子曰夫湯太甲武丁祖乙天<lb/>
下之盛君也不宜無後今惟宋耳而公伐之故<lb/>
湯伊尹怒請散師㠯平宋景公不用終伐宋晏<lb/>
子公曰伐無罪之國以怒眀神不易行㠯續蓄<lb/>
進師㠯近過非嬰所知也師若果進軍必有殃<lb/>
軍進再舎鼓毀將殪公乃辭乎晏子散師不果<lb/>
伐宋<lb/>
　景公從畋十八日不返國晏子諫第二十三<lb/>
<pb n="KR2g0003_SBCK_001-23a"/>
景公畋于署梁十有八日而不返晏子自國徃<lb/>
見公比至衣冠不正不革衣冠望游而馳公望<lb/>
見晏子下而急帶曰夫子何爲遽國家無有故<lb/>
乎晏子對曰不亦急也雖然嬰願有復也國人<lb/>
皆㠯君爲安野而不安國好獸而惡民毋乃不<lb/>
可乎公曰何哉吾爲夫婦獄訟之不正乎則㤗<lb/>
士子牛存矣爲社稷宗廟之不享乎則㤗祝子<lb/>
游存矣爲諸侯賓客莫之應乎則行人子羽存<lb/>
矣爲田野之不辟倉庫之不實則申田存焉爲<lb/>
<pb n="KR2g0003_SBCK_001-23b"/>
國家之有餘不足聘乎則吾子存矣寡人之有<lb/>
五子猶心之有四支心有四支故心得佚焉今<lb/>
寡人有五子故寡人得佚焉豈不可哉晏子對<lb/>
曰嬰聞之與君言異若乃心之有四支而心得<lb/>
佚焉可得令四支無心十有八日不亦乆乎公<lb/>
于是罷畋而歸<lb/>
　景公欲誅駭鳥野人晏子諫第二十四<lb/>
景公射鳥野人駭之公怒令吏誅之晏子曰野<lb/>
人不知也臣聞賞無功謂之亂罪不知謂之虐<lb/>
<pb n="KR2g0003_SBCK_001-24a"/>
兩者先王之禁也㠯飛鳥犯先王之禁不可今<lb/>
君不眀先王之制而無仁義之心是以從欲而<lb/>
輕誅夫鳥獸固人之飬也野人駭之不亦宜乎<lb/>
公曰善自今巳後弛鳥獸之禁無㠯苛民也<lb/>
　景公所<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>馬死欲誅圉人晏子諫第二十五<lb/>
景公使圉人養所<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>馬暴死公怒令人操刀解<lb/>
飬馬者是時晏子侍前左右執刀而進晏子止<lb/>
而問于公曰堯舜支解人徔何<graphic n="KR2399" url="https://raw.githubusercontent.com/kanripo/KR-Gaiji/master/images/KR2399.png" mimeType="image/png"/>始公矍然曰<lb/>
從寡人始遂不支觧公曰㠯属獄晏子曰此不<lb/>
<pb n="KR2g0003_SBCK_001-24b"/>
知其罪而死臣爲君數之使知其罪然後致之<lb/>
獄公曰可晏子數之曰○或作景公有馬其圉<lb/>
人殺之公怒援將自擊之晏子曰此不其罪而<lb/>
死臣請爲君數之令知其罪而殺之公曰諾晏<lb/>
子舉戈而臨之曰云云○爾罪有三公使汝飬<lb/>
馬而殺之當死罪一也又殺公之所最善馬當<lb/>
死罪二也使公以一馬之故而殺人百姓聞之<lb/>
必怨吾君諸侯聞之必輕吾國汝殺公馬使怨<lb/>
積于百姓兵弱于隣國汝當死罪三也今㠯属<lb/>
<pb n="KR2g0003_SBCK_001-25a"/>
獄公喟然嘆曰夫子釋之夫子釋之勿傷吾仁<lb/>
也<lb/>
晏子春秋内篇諫上第壹終<lb/>
<pb n="KR2g0003_SBCK_001-25b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷七十三</head> <lb/>
    <p>
<pb n="KR2a0007_WYG_073-1a"/>
欽定四庫全書<lb/>
　前漢書卷七十三<lb/>
　　漢　　蘭　　臺　　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　韋賢傳第四十三<lb/>
韋賢字長孺魯國鄒人也其先韋孟家本彭城為楚元<lb/>
王傅傅子夷王及孫王戊<hi>師古曰官為楚王傅而歴相三王也</hi>戊荒淫不<lb/>
遵道孟作詩風諫後遂去位徙家于鄒又作一篇其諫<lb/>
<pb n="KR2a0007_WYG_073-1b"/>
詩曰肅肅我祖國自豕韋<hi>應劭曰在商為豕韋氏也</hi>黼衣朱紱四牡<lb/>
龍旂<hi>師古曰黼衣畫為斧形而白與黒為彩也朱紱為朱裳畫為亞文也亞古弗字也故因謂之紱字又</hi>
<hi>作黻其音同聲○宋祁曰注黼衣字下當更有衣字為彩當作謂彩亞字當作亞其音同聲當作同耳</hi>彤<lb/>
弓斯征撫寧遐荒<hi>師古曰言受彤弓之賜於此得專征伐也</hi>總齊羣邦以翼<lb/>
大商<hi>師古曰翼佐助也</hi>迭彼大彭勲績惟光<hi>應劭曰國語曰大彭豕韋為商伯師</hi>
<hi>古曰迭互也自言豕韋氏與大彭互為伯於殷商也迭音徒結反</hi>至於有周歴世會同<lb/>
<hi>師古曰繼為諸侯預盟會之事也</hi>王赧聽譛寔絶我邦<hi>應劭曰王赧周末王聽䜛受譛</hi>
<hi>絶豕韋氏也</hi>我邦旣絶厥政斯逸<hi>應劭曰言自絶豕韋氏之後政教逸漏不由王者也</hi>
<pb n="KR2a0007_WYG_073-2a"/>
<hi>臣瓉曰逸放也管仲曰令而不行謂之放師古曰瓉說是也○劉攽曰予謂王赧時詎有豕韋哉有豕韋亦非</hi>
<hi>王赧所能絶也又云我邦旣絶厥政斯逸周之逸政乆矣不由赧也孟此詩為不暁其祖者</hi>賞罰之<lb/>
行非繇王室<hi>師古曰繇與由同也○宋祁曰注文也字當刪</hi>庶尹羣后靡扶靡<lb/>
衛五服崩離宗周以隊<hi>應劭曰五服謂甸服侯服綏服要服荒服也師古曰庶尹衆官</hi>
<hi>之長也羣后諸侯也隊失也音直類反</hi>我祖斯㣲䙴于彭城<hi>師古曰言我之先祖於此</hi>
<hi>遂㣲也䙴古遷字其下竝同</hi>在予小子勤誒厥生<hi>師古曰誒歎聲音許其反○宋祁曰</hi>
<hi>誒浙本作唉</hi>阸此嫚秦耒耜以耕<hi>師古曰言遭秦暴嫚無有列位躬耕於野</hi>悠悠<lb/>
嫚秦上天不寧廼眷南顧授漢于京<hi>師古曰髙祖起在豐沛於秦為南故</hi>
<pb n="KR2a0007_WYG_073-2b"/>
<hi>曰南顧言以秦之京邑授與漢也○劉奉世曰秦視沛猶在東北安得云南孟意以漢興於巴蜀故云爾</hi>於<lb/>
赫有漢四方是征<hi>師古曰於讀曰烏烏歎辭也赫明貌凡此詩中諸歎辭稱於者其音皆同</hi>
靡適不懐萬國□平<hi>師古曰懐思也来也□古攸字攸所也言漢兵所徃之處人皆思附</hi>
<hi>而来萬國所以平也</hi>廼命厥弟建侯於楚俾我小臣惟傅是輔兢<lb/>
兢元王恭儉浄壹<hi>師古曰兢兢謹戒也</hi>惠此黎民納彼輔弼饗國<lb/>
漸世垂烈于後<hi>師古曰元王立二十七年而薨垂遺業於後嗣也</hi>廼及夷王克<lb/>
奉厥緒咨命不永唯王統祀<hi>師古曰咨嗟也永長也夷王立四年而薨戊乃嗣位</hi>
<hi>故言不永也</hi>左右陪臣此惟皇士<hi>師古曰爾雅云皇正也</hi>如何我王不<lb/>
<pb n="KR2a0007_WYG_073-3a"/>
思守保不惟履氷以繼祖考<hi>師古曰惟亦思也言不思念敬慎如履薄氷之義用</hi>
<hi>繼其祖考之業也</hi>邦事是廢逸游是娱犬馬繇繇是放是驅<hi>師古</hi>
<hi>曰繇與悠同悠悠行貌放放犬也驅驅馬也</hi>務彼鳥獸忽此稼苖烝民以匱<lb/>
我王以媮<hi>師古曰媮與愉同樂也言衆人失此稼穡以致困匱而王反以為樂也</hi>所𢎞非<lb/>
徳所親非俊唯囿是恢惟䛕是信<hi>師古曰恢大也䛕諂言也</hi>睮睮諂<lb/>
夫咢咢黄髮<hi>如淳曰睮睮自媚貌也師古曰咢咢直言也睮音踰咢音五各反</hi>如何我<lb/>
王曾不是察旣藐下臣追欲從逸<hi>應劭曰藐逺也言疏逺忠賢之輔追情欲</hi>
<hi>從逸游也臣瓉曰藐陵藐也師古曰藐與邈同應說是也下臣孟自謂也從讀曰縱</hi>嫚彼顯祖輕<lb/>
<pb n="KR2a0007_WYG_073-3b"/>
兹削黜嗟嗟我王漢之睦親<hi>師古曰睦密也言服屬近</hi>曾不夙夜以<lb/>
休令聞<hi>師古曰休美也令善也聞聲名也</hi>穆穆天子臨爾下土明明羣<lb/>
司執憲靡顧<hi>師古曰靡無也言執天子之法無所顧望也顧讀如古恊韻</hi>正遐繇近<lb/>
殆其怙兹<hi>師古曰言欲正逺人先從近親始而王怙恃與漢戚屬不自勗慎以致危殆也繇讀與由</hi>
<hi>同</hi>嗟嗟我王曷不此思非思非鍳嗣其罔則<hi>師古曰不思鍳戒之</hi>
<hi>義是令後嗣無所法則也</hi>彌彌其失岌岌其國<hi>應劭曰彌彌猶稍稍也罪過滋甚也岌岌</hi>
<hi>欲毁壊也師古曰岌岌危動貌音五合反</hi>致氷匪霜致隊靡嫚瞻惟我王昔<lb/>
靡不練<hi>師古曰言堅氷之成起於㣲霜隕隊之咎由於怠嫚也練猶閱歴之言徃昔之事皆在王心無</hi>
<pb n="KR2a0007_WYG_073-4a"/>
<hi>所不閱也</hi>興國救顛孰違悔過追思黄髮秦繆以霸<hi>師古曰言興復</hi>
<hi>邦國救止顛隊之道無如能自悔其過惡秦穆公伐鄭為晋所敗而歸乃作秦誓曰雖則員然尚猶詢兹黄髮</hi>
<hi>則罔所愆謂雖有員然之失庶幾以道謀於黄髮之賢則行無所過矣黄髮老夀之人也謂髮落更生黄者也</hi>
<hi>員與云同○劉奉世曰老人髮白乆而變黄色非謂更生而黄也</hi>嵗月其徂年其逮耉<lb/>
<hi>師古曰逮及也耉者老人面色如垢也言嵗月驟徃年将及耉不可怠忽</hi>於昔君子庶顯于<lb/>
後<hi>師古曰於歎辭也言昔之君子庶幾善道所以能光顯於後世也○宋祁曰昔一作赫</hi>我王如<lb/>
何曽不斯覽<hi>師古曰覽視也叶韻音濫</hi>黄髮不近胡不時監<hi>師古曰黄髮不</hi>
<hi>近者言逺耉老之人也近音其靳反○宋祁曰注文言字姚改作斥</hi>其在鄒詩曰㣲㣲小<lb/>
<pb n="KR2a0007_WYG_073-4b"/>
子旣耉且陋<hi>師古曰自言年老材質鄙陋也</hi>豈不牽位穢我王朝<hi>應劭曰言</hi>
<hi>豈不戀此爵位乎以王朝汙穢不肅清故也師古曰此說非也恐已穢王朝所以去耳故下又言懼穢此征也</hi>
<hi>○宋祁曰牽一作幸淳化本作幸刋誤據史館本改作幸</hi>王朝肅清唯俊之庭顧瞻<lb/>
余躬懼穢此征<hi>李竒曰於此便行也師古曰此皆孟已去遜辭不欲顯王之過惡也○宋祁曰</hi>
<hi>注文便行字下疑有去字</hi>我之退征請于天子天子我恤矜我髮齒<lb/>
赫赫天子明悊且仁縣車之義以洎小臣<hi>應劭曰古者七十縣車致</hi>
<hi>仕洎及也天子以縣車之義及我也師古曰洎音鉅冀反</hi>嗟我小子豈不懐土庶我<lb/>
王寤越遷于魯<hi>應劭曰言豈不懐土乎庶幾王之寤覺欲還輔相之相近居魯也○宋祁曰遷</hi>
<pb n="KR2a0007_WYG_073-5a"/>
<hi>當作䙴後遷絶同</hi>旣去禰祖惟懐惟顧<hi>師古曰父廟曰禰言去其父祖舊居所以懐顧</hi>
<hi>也禰音乃禮反</hi>祁祁我徒戴負盈路<hi>師古曰祁祁衆貌一曰祁祁徐行也徒謂學徒也戴</hi>
<hi>負者謂隨其徙居也</hi>爰戾于鄒鬋茅作堂<hi>師古曰戾至也鬋字與剪同</hi>我徒我<lb/>
環築室于牆<hi>師古曰環遶也</hi>我旣䙴逝心存我舊夢我瀆上立<lb/>
于王朝<hi>應劭曰瀆上孟所居彭城東里名也猶不忘本也</hi>其夢如何夢争王室<lb/>
其争如何夢我王弼<hi>師古曰弼戾也言夢争王室之事王違戾我言也○宋祁曰注文之</hi>
<hi>事字下疑有而字言字下疑有故怨之三字</hi>寤其外邦歎其喟然<hi>師古曰夢在王朝及</hi>
<hi>寐之寤乃在鄒也寤覺也喟音邱位反覺音工效反○宋祁曰外邦字疑為異邦</hi>念我祖考泣<lb/>
<pb n="KR2a0007_WYG_073-5b"/>
涕其漣<hi>師古曰漣漣泣下貌音連</hi>㣲㣲老夫咨旣遷絶<hi>師古曰咨嗟也絶謂與舊</hi>
<hi>居絶也</hi>洋洋仲尼視我遺烈<hi>師古曰洋洋美盛也烈業也視讀曰示孔子鄒人故言示</hi>
<hi>我遺業也洋音祥又音羊</hi>濟濟鄒魯禮義唯㳟誦習弦歌于異他邦<lb/>
<hi>師古曰言禮樂之教不同餘土也</hi>我雖鄙耉心其好而我徒侃爾樂亦<lb/>
在而<hi>師古曰而者句絶之辭侃和樂貌音口旦反○宋祁曰景徳本絶作端</hi>孟卒于鄒或<lb/>
曰其子孫好事述先人之志而作是詩也自孟至賢五<lb/>
世賢為人質朴少欲篤志於學<hi>師古曰篤厚也</hi>兼通禮尚書以<lb/>
詩教授號稱鄒魯大儒徵為博士給事中進授昭帝詩<lb/>
<pb n="KR2a0007_WYG_073-6a"/>
稍遷光祿大夫詹事至大鴻臚昭帝崩無嗣大将軍霍<lb/>
光與公卿共尊立孝宣帝帝初卽位賢以與謀議安宗<lb/>
廟賜爵關内侯食邑<hi>師古曰與讀曰豫</hi>徙為長信少府<hi>師古曰長信者</hi>
<hi>太后宫名為太后官屬也</hi>以先帝師甚見尊重本始三年代蔡義為<lb/>
丞相封扶陽侯<hi>孟康曰屬沛郡</hi>食邑七百户時賢七十餘為相<lb/>
五嵗地節三年以老病乞骸骨賜黄金百斤罷歸加賜<lb/>
第一區丞相致仕自賢始年八十二薨諡曰節侯賢四<lb/>
子長子方山為高寝令早終次子𢎞至東海太守次子<lb/>
<pb n="KR2a0007_WYG_073-6b"/>
舜留魯守墳墓少子𤣥成復以明經歴位至丞相故鄒<lb/>
魯諺曰遺子黄金滿籯不如一經<hi>如淳曰籯竹器受三四斗今陳留俗有此</hi>
<hi>器蔡謨曰滿籯者言其多耳非噐名也若論陳留之俗則吾陳人也不聞有此器師古曰許慎說文解字云籯</hi>
<hi>笭也揚雄方言云陳楚宋魏之間謂箾為籯然則筐籠之屬是也今書本籯字或作盈又是盈滿之義盖两通</hi>
<hi>也○宋祁曰籯浙本不從竹詳蔡注不從竹為是注文吾陳字下疑有留字箾字疑作筲</hi>
𤣥成字少翁以父任為郎常侍騎少好學修父業尤謙<lb/>
遜下士<hi>師古曰下音胡亞反</hi>出遇知識歩行輙下從者與載送之<lb/>
<hi>師古曰輟從者之車馬也○宋祁曰與疑作輿</hi>以為常其接人貧賤者益加敬<lb/>
<pb n="KR2a0007_WYG_073-7a"/>
繇是名譽日廣<hi>師古曰繇與由同</hi>以明經擢為諫大夫遷大河<lb/>
都尉<hi>服䖍曰今東平郡也本為濟東國後王國除為大河郡</hi>初𤣥成兄𢎞為太常<lb/>
丞職奉宗廟典諸陵邑煩劇多罪過父賢以𢎞當為嗣<lb/>
故勑令自免<hi>師古曰恐其有罪見黜妨為繼嗣故令以病去官也</hi>𢎞懐謙不去官<lb/>
<hi>師古曰謂若欲代父為侯故避嫌不肯也</hi>及賢病䔍𢎞竟坐宗廟事繫獄罪<lb/>
未决室家問賢當為後者賢恚恨不肯言於是賢門下<lb/>
生博士義倩等與宗家計議<hi>師古曰博士姓義名倩也宗家賢之同族也倩音千</hi>
<hi>見反</hi>共矯賢令<hi>師古曰/矯託也</hi>使家丞上書言大行<hi>師古曰為文書於大行以</hi>
<pb n="KR2a0007_WYG_073-7b"/>
<hi>言其事也</hi>以大河都尉𤣥成為後賢薨𤣥成在官聞䘮<hi>○宋祁曰</hi>
<hi>越本及别本作在官或作任官</hi>又言當為嗣𤣥成深知其非賢雅意卽<lb/>
陽為病狂卧便利妄笑語昬亂<hi>師古曰便利大小便○宋祁曰笑作咲注文大</hi>
<hi>小便下有也字</hi>徵至長安旣葬當襲爵以病狂不應召大鴻臚<lb/>
奏狀章下丞相御史案騐𤣥成素有名聲士大夫多疑<lb/>
其欲譲爵辟兄者<hi>師古曰辟讀曰避</hi>案事丞相史廼與𤣥成書<lb/>
<hi>師古曰卽案驗𤣥成事者</hi>曰古之辭譲必有文義可觀故能垂榮於<lb/>
後今子獨壊容貌蒙耻辱為狂癡光曜晻而不宣<hi>師古曰晻</hi>
<pb n="KR2a0007_WYG_073-8a"/>
<hi>讀與暗同</hi>㣲哉子之所託名也<hi>李竒曰名聲名也</hi>僕素愚陋過為宰<lb/>
相執事<hi>師古曰過猶謬也</hi>願少聞風聲不然恐子傷髙而僕為<lb/>
小人也<hi>○宋祁曰子字下疑有之字</hi>𤣥成友人侍郎章亦上疏言聖<lb/>
王貴以禮譲為國宜優飬𤣥成勿枉其志<hi>師古曰枉屈也</hi>使得<lb/>
自安衡門之下<hi>師古曰衡門謂横一木於門上貧者之所居也</hi>而丞相御史遂<lb/>
以𤣥成實不病劾奏之有詔勿劾引拜𤣥成不得已受<lb/>
爵<hi>○宋祁曰受字下疑有侯字</hi>宣帝髙其節以𤣥成為河南太守兄<lb/>
𢎞太山都尉遷東海太守數嵗𤣥成徵為未央衛尉遷<lb/>
<pb n="KR2a0007_WYG_073-8b"/>
太常坐與故平通侯楊惲厚善惲誅黨友皆免官後以<lb/>
列侯侍祀孝惠廟當晨入廟天雨淖<hi>師古曰淖泥也音女教反</hi>不駕<lb/>
駟馬車而騎至廟下有司劾奏等輩數人皆削爵為關<lb/>
内侯𤣥成自傷貶黜父爵歎曰吾何面目以奉祭祀作<lb/>
詩自劾責曰赫矣我祖侯于豕韋賜命建伯有殷以綏<lb/>
<hi>師古曰建立也立為伯也綏安也以有此伯故天下安也</hi>厥績旣昭車服有常朝宗<lb/>
商邑四牡翔翔<hi>師古曰翔翔安舒貌</hi>徳之令顯慶流于裔宗周至<lb/>
漢羣后歴世<hi>應劭曰歴世有爵位○宋祁曰注末當有也字</hi>肅肅楚傅輔翼元<lb/>
<pb n="KR2a0007_WYG_073-9a"/>
夷<hi>師古曰元王夷王也</hi>厥駟有庸惟慎惟祗<hi>孟康曰駟駟馬也尚書車服以庸庸功也</hi>
<hi>師古曰庸亦常也卽上車服有常同義也祗敬也</hi>嗣王孔佚越遷于鄒<hi>師古曰孔甚也</hi>
<hi>佚與逸同</hi>五世壙僚至我節侯<hi>應劭曰自孟至賢五世無官壙空也</hi>惟我節侯<lb/>
顯徳遐聞<hi>師古曰聞合韻音問</hi>左右昭宣五品以訓<hi>師古曰左右助也言為相</hi>
<hi>也五品五教也訓理也左讀曰佐右讀曰佑</hi>旣耉致位惟懿惟奐<hi>師古曰言以年致仕</hi>
<hi>也懿美也奐盛也</hi>厥賜祁祁百金洎舘<hi>師古曰祁祁行来貌洎及也</hi>國彼扶<lb/>
陽在京之東惟帝是留政謀是從繹繹六轡是列是理<lb/>
<hi>師古曰繹繹和調之貌</hi>威儀濟濟朝享天子天子穆穆是宗是師<lb/>
<pb n="KR2a0007_WYG_073-9b"/>
<hi>師古曰穆穆天子之容也宗尊也言天子尊之以為師</hi>四方遐爾觀國之煇<hi>師古曰煇</hi>
<hi>光也</hi>茅土之繼在我俊兄惟我俊兄是譲是形<hi>師古曰形見也言其</hi>
<hi>謙譲志節顯見也</hi>於休厥徳於赫有聲<hi>師古曰於皆歎辭也休美也</hi>致我小<lb/>
子越留於京<hi>師古曰言致爵位於己身而留在京師豫朝請○宋祁曰注末當添也字</hi>惟我<lb/>
小子不肅㑹同<hi>師古曰肅敬也</hi>媠彼車服黜此附庸<hi>師古曰媠古惰字也</hi>
<hi>削爵為關内侯故云黜此附庸言見黜而為附庸也</hi>赫赫顯爵自我隊之㣲㣲附<lb/>
庸自我招之誰能忍媿寄之我顔誰將遐征從之夷蠻<lb/>
<hi>師古曰言己耻辱之甚無所自措故曰誰有能忍媿者以我顔寄之誰欲逺行去者當與相從適於蠻夷不能</hi>
<pb n="KR2a0007_WYG_073-10a"/>
<hi>見朝廷之士也</hi>於赫三事匪俊匪作於蔑小子終焉其度<hi>師古曰於</hi>
<hi>歎辭也三事三公之位也度居也言三公顯職以賢俊為之我雖㣲蔑方自勉厲終當居此也度音大各反後</hi>
<hi>竝同</hi>誰謂華高企其齊而誰謂徳難厲其庶而<hi>師古曰華華山也華</hi>
<hi>山雖高企仰則能齊觀道徳不易克厲然庶幾可及也</hi>嗟我小子于貳其尤<hi>師古曰于</hi>
<hi>往也尤過也自戒云今以往勿貳其過一曰貳謂不一也言心不專一致此過也</hi>隊彼令聲申<lb/>
此擇辭<hi>師古曰令善也擇可擇之辭一曰擇謂創也</hi>四方羣后我監我視威<lb/>
儀車服惟肅是履<hi>師古曰戒他人</hi>初宣帝寵姬張婕妤男淮陽<lb/>
憲王好政事通法律上竒其材有意欲以為嗣然用太<lb/>
<pb n="KR2a0007_WYG_073-10b"/>
子起於細㣲又早失母故不忍也乆之上欲感風憲王<lb/>
輔以禮譲之臣<hi>師古曰風讀曰諷</hi>乃召拜𤣥成為淮陽中尉是<lb/>
時王未就國𤣥成受詔與太子太傅蕭望之及五經諸<lb/>
儒雜論同異於石渠閣條奏其對及元帝卽位以𤣥成<lb/>
為少府遷太子太傅至御史大夫永光中代于定國為<lb/>
丞相貶黜十年之間遂繼父相位封侯故國榮當世焉<lb/>
𤣥成復作詩自著復玷缺之囏難<hi>師古曰玉缺曰玷復音房目反囏古艱字</hi>
<hi>玷音丁念反</hi>因以戒示子孫曰於肅君子旣令厥徳<hi>師古曰於歎辭</hi>
<pb n="KR2a0007_WYG_073-11a"/>
<hi>也肅敬也令善也言君子之人皆肅敬以善其徳也</hi>儀服此㳟棣棣其則<hi>李竒曰善威儀</hi>
<hi>也師古曰詩弼柏舟曰威儀棣棣不可選也棣棣閑習之貌音徒繼反○宋祁曰棣棣疑作逮逮</hi>咨余<lb/>
小子旣徳靡逮<hi>師古曰逮及也自言徳不及也</hi>曾是車服荒嫚以隊<hi>師古</hi>
<hi>曰曾之言則也</hi>明明天子俊徳烈烈不遂我遺恤我九列<hi>師古曰恤</hi>
<hi>安也九列卿之位謂少府○宋祁曰注末當有也字</hi>我旣兹恤惟夙惟夜<hi>師古曰夙早也</hi>
<hi>言早夜常自戒也</hi>畏忌是申供事靡憜<hi>師古曰申言自約束也憜古惰字</hi>天子<lb/>
我監登我三事<hi>師古曰監察也三事三公之位謂丞相也</hi>顧我傷隊爵復我<lb/>
舊我旣此登望我舊階先后兹度漣漣孔懷<hi>應劭曰我旣此登為</hi>
<pb n="KR2a0007_WYG_073-11b"/>
<hi>丞相也先后兹度父所在也臣瓉曰案古文宅度同師古曰先后卽先君也以父昔居此位故泣涕而甚思之</hi>
<hi>也</hi>司直御事我熙我盛<hi>師古曰司直丞相司直也御事治事之吏也言司直及治事之</hi>
<hi>人助我興盛而為職務也</hi>羣公百僚我加我慶于異卿士非同我心<lb/>
三事惟囏莫我肯矜<hi>師古曰言己居尊位懼不克勝而羣公百官皆来相慶是與我心不</hi>
<hi>同也</hi>赫赫三事力雖此畢非我所度退其罔日<hi>師古曰我雖畢力於</hi>
<hi>此然懼非所居貶退無日</hi>昔我之隊畏不此居<hi>師古曰居合韻音基庶反</hi>今我度<lb/>
兹戚戚其懼<hi>師古曰度亦居也</hi>嗟我後人命其靡常靖享爾位<lb/>
瞻仰靡荒<hi>師古曰靖謀也享當也天命無常唯善是祐謀當爾位無荒怠也</hi>愼爾會同<lb/>
<pb n="KR2a0007_WYG_073-12a"/>
戒爾車服無媠爾儀以保爾域<hi>師古曰媠亦古惰字也域謂封邑也</hi>爾無<lb/>
我視不愼不整我之此復惟禄之幸<hi>師古曰言我之得復此爵乃蒙天之</hi>
<hi>福幸而遇之爾等不當視效而怠慢也</hi>於戲後人惟肅惟栗<hi>師古曰於戲讀曰嗚呼</hi>
無黍顯祖<hi>○宋祁曰祖一作位</hi>以蕃漢室𤣥成為相七年守正持<lb/>
重不及父賢而文采過之建昭三年薨諡曰共侯初賢<lb/>
以昭帝時徙平陵𤣥成别徙杜陵病且死因使者自白<lb/>
曰不勝父子恩願乞骸骨歸葬父墓上許焉子頃侯寛<lb/>
嗣薨子僖侯育嗣薨子節侯沈嗣自賢傳國至𤣥孫乃<lb/>
<pb n="KR2a0007_WYG_073-12b"/>
絶𤣥成兄高寢令方山子安世歴郡守大鴻臚長樂衞<lb/>
尉朝廷稱有宰相之器㑹其病終而東海太守𢎞子賞<lb/>
亦明詩哀帝為定陶王時賞為太傅哀帝卽位賞以舊<lb/>
恩為大司馬車騎將軍列為三公<hi>○宋祁曰為疑作於</hi>賜爵關内<lb/>
侯食邑千户亦年八十餘以壽終宗族至吏二千石者<lb/>
十餘人初高帝時令諸侯王都皆立太上皇廟至惠帝<lb/>
尊高帝廟為太祖廟景帝尊文帝廟為太宗廟行所嘗<lb/>
幸郡國各立太祖太宗廟至宣帝本始二年<hi>○宋祁曰二浙本作</hi>
<pb n="KR2a0007_WYG_073-13a"/>
<hi>二越本作三</hi>復尊孝武廟為世宗廟行所巡狩亦立焉凡祖<lb/>
宗廟在郡國六十八合百六十七所<hi>師古曰六十八者郡國之數也百六</hi>
<hi>十七所宗廟之數也○宋祁曰注文百六十七所下當添者字</hi>而京師自高祖下至宣<lb/>
帝與太上皇悼皇考各自居陵旁立廟<hi>師古曰悼皇考者宣帝之父卽</hi>
<hi>史皇孫</hi>并為百七十六又園中各有寢便殿<hi>如淳曰黄圗髙廟有便殿</hi>
<hi>是中央正殿也師古曰如說非也凡言便殿便室者皆非正大之處寢者陵上正殿若平生露寢矣便殿者寢</hi>
<hi>側之别殿耳</hi>日祭於寢月祭於廟時祭於便殿寢日四上食<lb/>
廟歲二十五祠<hi>如淳曰月祭朔望加臘為二十五晉灼曰漢儀注宗廟一歲十二祠五月嘗麥</hi>
<pb n="KR2a0007_WYG_073-13b"/>
<hi>六月七月三伏立秋貙婁又嘗粢八月先夕饋飱皆一太牢酎祭用九太牢十月嘗稲又飲蒸二太牢十一月</hi>
<hi>嘗十二月臘二太牢又毎月一太牢如閏加一祀與此上十二為二十五祠師古曰晉說是也</hi>便殿歲<lb/>
四祠又月一游衣冠而昭靈后武哀王昭哀后孝文太<lb/>
后孝昭太后衞思后戾太子戾后各有寢園與諸帝合<lb/>
凡三十所一歲祠上食二萬四千四百五十五用衞士<lb/>
四萬五千一百二十九人祝宰樂人萬二千一百四十<lb/>
七人養犧牲卒不在數中至元帝時貢禹奏言古者天<lb/>
子七廟今孝惠孝景廟皆親盡宜毁及郡國廟不應古<lb/>
<pb n="KR2a0007_WYG_073-14a"/>
禮宜正定天子是其議未及施行而禹卒永光四年乃<lb/>
下詔先議罷郡國廟曰朕聞明王之御世也遭時為法<lb/>
因事制宜<hi>師古曰言不必同也</hi>往者天下初定遠方未賔因嘗所<lb/>
親以立宗廟<hi>師古曰親謂親臨幸處也</hi>蓋建威銷萌一民之至權也<lb/>
<hi>師古曰銷遏逆亂使不得萌生○宋祁曰浙本無威字一字當作壹</hi>今頼天地之靈<hi>○宋祁曰</hi>
<hi>江浙本竝無地字</hi>宗廟之福四方同軌蠻貊貢職<hi>師古曰同軌言車轍皆同</hi>
<hi>示法制齊也○宋祁曰注文法制越本作教化</hi>乆遵而不定令疏遠卑賤共承<lb/>
尊祀<hi>師古曰共讀曰恭</hi>殆非皇天祖宗之意朕甚懼焉傳不云<lb/>
<pb n="KR2a0007_WYG_073-14b"/>
乎吾不與祭如不祭<hi>師古曰論語載孔子之言與讀曰預</hi>其與將軍列侯<lb/>
中二千石諸大夫博士議郎議丞相𤣥成御史大夫鄭<lb/>
𢎞太子太傅嚴彭祖少府歐陽地餘諫大夫尹更始等<lb/>
七十人皆曰臣聞祭非自外至者也<hi>○宋祁曰江南本無也字浙本有</hi>
繇中出生於心也<hi>師古曰繇讀與由同</hi>故唯聖人為能饗帝孝子<lb/>
為能饗親<hi>師古曰言情禮皆備</hi>立廟京師之居躬親承事四海之<lb/>
内各以其職来助祭<hi>○宋祁曰浙本無助字</hi>尊親之大義五帝三<lb/>
王所共不易之道也<hi>師古曰易改也</hi>詩云有來雍雍<hi>○宋祁曰來字疑作</hi>
<pb n="KR2a0007_WYG_073-15a"/>
<hi>徠</hi>至止肅肅相維辟公天子穆穆<hi>師古曰此周頌雍篇禘太祖之詩也雍雍</hi>
<hi>和也肅肅敬也相助也辟百辟卿士也公諸侯也有來而和者至而敬者助王禘祭是百辟諸侯也天子是時</hi>
<hi>則穆穆然承事也</hi>春秋之義父不祭於支庶之宅君不祭於臣<lb/>
僕之家王不祭於下土諸侯臣等愚以為宗廟在郡國<lb/>
宜無修臣請勿復修奏可因罷昭靈后武哀王昭哀后<lb/>
衞思后戾太子戾后園皆不奉祠裁置吏卒守焉罷郡<lb/>
國廟後月餘復下詔曰蓋聞明王制禮立親廟四祖宗<lb/>
之廟萬世不毁所以明尊祖敬宗著親親也<hi>師古曰著亦明也</hi>
<pb n="KR2a0007_WYG_073-15b"/>
朕獲承祖宗之重惟大禮未備戰栗恐懼不敢自顓<hi>師古</hi>
<hi>曰顓與專同</hi>其與將軍列侯中二千石二千石諸大夫博士<lb/>
議𤣥成等四十四人奏議曰禮王者始受命諸侯始封<lb/>
之君皆為太祖以下五廟而迭毁<hi>師古曰迭互也親盡則毁故云迭也音大</hi>
<hi>結反○宋祁曰太祖下疑有繼太祖三字</hi>毁廟之主臧乎太祖五年而再殷<lb/>
祭言壹禘壹祫也<hi>師古曰殷大也禘諦也壹一祭之也祫合也禘音大系反祫音洽</hi>祫<lb/>
祭者毁廟與未毁廟之主皆合食於太祖父為昭子為<lb/>
穆孫復為昭古之正禮也<hi>師古曰昭穆者父子易其號序也昭明也穆美也後以晉</hi>
<pb n="KR2a0007_WYG_073-16a"/>
<hi>室諱昭故學者改昭為韶○宋祁曰注末當有字耳两字</hi>祭義曰王者禘其祖自出<lb/>
<hi>師古曰祖所從出者</hi>以其祖配之而立四廟言始受命而王祭天<lb/>
以其祖配而不為立廟親盡也<hi>○宋祁曰配字下疑有之字</hi>立親廟<lb/>
四親親也親盡而迭毁親疏之殺示有終也<hi>師古曰殺漸降也音</hi>
<hi>所例反</hi>周之所以七廟者以后稷始封文王武王受命而<lb/>
王是以三廟不毁與親廟四而七非有后稷始封文武<lb/>
受命之功者皆當親盡而毁成王成二聖之業<hi>師古曰二聖文</hi>
<hi>王武王也</hi>制禮作樂功徳茂盛廟猶不世以行為諡而已<hi>師古</hi>
<pb n="KR2a0007_WYG_073-16b"/>
<hi>曰謂之成王則是以行表謚也</hi>禮廟在大門之内不敢遠親也<hi>師古曰遠離也</hi>
<hi>音于萬反</hi>臣愚以為高帝受命定天下<hi>○宋祁曰帝字上疑有皇字</hi>宜為<lb/>
帝者太祖之廟世世不毁承後屬盡者宜毁今宗廟異<lb/>
處昭穆不序宜入就太祖廟而序昭穆如禮太上皇孝<lb/>
惠孝文孝景廟皆親盡宜毁皇考廟親未盡如故<hi>張晏曰悼</hi>
<hi>皇考於元帝祖也</hi>大司馬車騎將軍許嘉等二十九人以為孝<lb/>
文皇帝除誹謗去肉刑躬節儉不受獻罪人不帑不私<lb/>
其利<hi>師古曰重罪之人不及妻子是不私其利也帑讀與孥同</hi>出美人重絶人類賔<lb/>
<pb n="KR2a0007_WYG_073-17a"/>
賜長老<hi>○宋祁曰賔字浙本作賞</hi>收恤孤獨徳厚侔天地利澤施四<lb/>
海宜為帝者太宗之廟廷尉忠以為孝武皇帝改正朔<lb/>
易服色攘四夷宜為世宗之廟<hi>師古曰忠尹忠也攘卻也</hi>諫大夫尹<lb/>
更始等十八人以為皇考廟上序於昭穆非正禮宜毁<lb/>
於是上重其事<hi>師古曰重難也</hi>依違者一年<hi>師古曰依違者不决也</hi>乃下<lb/>
詔曰蓋聞王者祖有功而宗有徳尊尊之大義也存親<lb/>
廟四親親之至恩也高皇帝為天下誅暴除亂受命而<lb/>
帝功莫大焉孝文皇帝國為代王諸呂作亂海内揺動<lb/>
<pb n="KR2a0007_WYG_073-17b"/>
然羣臣黎庶靡不壹意北面而歸心猶謙辭固譲而後<lb/>
卽位削亂秦之迹興三代之風是以百姓晏然咸獲嘉<lb/>
福徳莫盛焉高皇帝為漢太祖孝文皇帝為太宗世世<lb/>
承祀傳之無窮朕甚樂之孝宣皇帝為孝昭皇帝後於<lb/>
義壹體<hi>師古曰一體謂俱為昭也禮孫與祖俱為昭宣帝之於昭帝為從孫故云於義一體○劉攽曰</hi>
<hi>予謂此言壹體者以孝宣為昭帝後臣子壹體也尋其文自可見</hi>孝景皇帝廟及皇考<lb/>
廟皆親盡其正禮儀𤣥成等奏曰祖宗之廟世世不毁<lb/>
繼祖以下五廟而迭毁今高皇帝為太祖孝文皇帝為<lb/>
<pb n="KR2a0007_WYG_073-18a"/>
太宗孝景皇帝為昭孝武皇帝為穆孝昭皇帝與孝宣<lb/>
皇帝俱為昭皇考廟親未盡太上孝惠廟皆親盡宜毁<lb/>
太上廟主宜瘞園孝惠皇帝為穆主遷於太祖廟寢園<lb/>
皆無復修奏可議者又以為清廟之詩言交神之禮無<lb/>
不清静<hi>師古曰清廟周頌祀文王之詩其詩云於穆清廟肅雍顯相又曰對越在天駿奔走在廟○宋</hi>
<hi>祁曰注末疑有是也两字</hi>今衣冠出游有車騎之衆風雨之氣非所<lb/>
謂清静也祭不欲數數則瀆瀆則不敬<hi>師古曰此禮記祭法之言瀆煩</hi>
<hi>汙也數音所角反</hi>宜復古禮四時祭於廟諸寢園日月閒祀皆<lb/>
<pb n="KR2a0007_WYG_073-18b"/>
可勿復修<hi>師古曰閒音工莧反</hi>上亦不改也明年𤣥成復言古者<lb/>
制禮别尊卑貴賤<hi>○宋祁曰貴字上疑有明字</hi>國君之母非適不得<lb/>
配食則薦於寢<hi>師古曰適讀曰嫡</hi>身沒而已陛下躬至孝承天<lb/>
心建祖宗定迭毁序昭穆大禮旣定孝文太后孝昭太<lb/>
后寢祠園宜如禮勿復修奏可後嵗餘𤣥成薨匡衡為<lb/>
丞相上寢疾夢祖宗譴罷郡國廟上少弟楚孝王亦夢<lb/>
焉上詔問衡議欲復之<hi>○宋祁曰詔字南本浙本作召</hi>衡深言不可上<lb/>
疾乆不平衡惶恐禱高祖孝文孝武廟曰嗣曾孫皇帝<lb/>
<pb n="KR2a0007_WYG_073-19a"/>
恭承洪業夙夜不敢康寧思育休烈以章祖宗之盛功<lb/>
<hi>師古曰育飬也休美也烈業也○宋祁曰恐疑作懼字</hi>故動作接神必因古聖之<lb/>
經徃者有司以為前因所幸而立廟將以繫海内之心<lb/>
非為尊祖嚴親也今頼宗廟之靈六合之内莫不附親<lb/>
廟宜一居京師天子親奉郡國廟可止毋修皇帝祗肅<lb/>
舊禮尊重神明卽告于祖宗而不敢失<hi>師古曰不敢失禮</hi>今皇<lb/>
帝有疾不豫廼夢祖宗見戒以廟楚王夢亦有其序<hi>師古</hi>
<hi>曰序緒也謂端緒也</hi>皇帝悼懼卽詔臣衡復修立謹案上世帝王<lb/>
<pb n="KR2a0007_WYG_073-19b"/>
承祖禰之大義<hi>○宋祁曰義越本作禮</hi>皆不敢不自親郡國吏卑<lb/>
賤不可使獨承又祭祀之義以民為本間者嵗數不登<lb/>
百姓困乏郡國廟無以修立禮凶年則嵗事不舉以祖<lb/>
禰之意為不樂是以不敢復<hi>師古曰復音房目反</hi>如誠非禮義之<lb/>
中違祖宗之心咎盡在臣衡<hi>師古曰如若也中音竹仲反</hi>當受其殃<lb/>
大被其疾隊在溝瀆之中皇帝至孝肅愼宜蒙祐福唯<lb/>
高皇帝孝文皇帝孝武皇帝省察右饗皇帝之孝<hi>師古曰右</hi>
<hi>讀曰祐</hi>開賜皇帝眉壽亡疆<hi>師古曰眉壽言壽者而眉秀也疆竟也居良反</hi>令所<lb/>
<pb n="KR2a0007_WYG_073-20a"/>
疾日瘳平復反常<hi>師古曰反猶還也</hi>永保宗廟天下幸甚又告<lb/>
謝毁廟曰徃者大臣以為在昔帝王承祖宗之休典取<lb/>
象於天地<hi>師古曰休美也典法也</hi>天序五行人親五屬<hi>師古曰五屬謂同族</hi>
<hi>之五服斬衰齊衰大功小功緦麻也</hi>天子奉天故率其意而尊其制是以<lb/>
禘嘗之序靡有過五受命之君躬接于天萬世不墮繼<lb/>
烈以下五廟而遷<hi>師古曰墮毁也烈業也繼謂始嗣者也墮音火規反</hi>上陳太祖<lb/>
間嵗而祫<hi>師古曰間嵗隔一嵗也</hi>其道應天故福禄永終太上皇<lb/>
非受命而屬盡義則當遷又以為孝莫大於嚴父故父<lb/>
<pb n="KR2a0007_WYG_073-20b"/>
之所尊子不敢不承父之所異子不敢同禮公子不得<lb/>
為母信為後則於子祭於孫止<hi>李竒曰不得信尊其父也公子去其所而為大</hi>
<hi>宗後尚得私祭其母為孫則止不得祭公子母也明繼祖不復顧其私祖母也師古曰信讀曰申</hi>尊祖<lb/>
嚴父之義也寢日四上食園廟閒祀皆可亡修<hi>師古曰閒音工</hi>
<hi>莧反</hi>皇帝思慕悼懼未敢盡從惟念高皇帝聖徳茂盛受<lb/>
命溥將欽若稽古承順天心<hi>師古曰溥廣也將大也欽敬也若善也稽考也商頌</hi>
<hi>烈祖之篇曰我受命溥將虞書堯典曰欽若吴天又曰若稽古帝堯故衡摠引之也</hi>子孫本支陳<lb/>
錫無疆<hi>師古曰詩大雅文王之篇曰陳錫載周侯文王孫子文王孫子本支百世陳敷也載始也本本</hi>
<pb n="KR2a0007_WYG_073-21a"/>
<hi>宗也支支子也言子孫承受敷錫初始之福故得永乆無窮竟也</hi>誠以為遷廟合祭乆<lb/>
長之策高皇帝之意廼敢不聽<hi>師古曰言不敢不從</hi>卽以令日<hi>師古</hi>
<hi>曰令善也謂吉日也</hi>遷太上孝惠廟孝文太后孝昭太后寢將以<lb/>
昭祖宗之徳順天人之序定亡窮之業今皇帝未受兹<lb/>
福乃有不能共職之疾<hi>師古曰共讀曰恭</hi>皇帝願復修立承祀<lb/>
臣衡等咸以為禮不得<hi>師古曰於禮不合也</hi>如不合高皇帝孝惠<lb/>
皇帝孝文皇帝孝武皇帝孝昭皇帝孝宣皇帝太上皇<lb/>
孝文太后孝昭太后之意罪盡在臣衡等當受其咎今<lb/>
<pb n="KR2a0007_WYG_073-21b"/>
皇帝尚未平詔中朝臣具復毁廟之文<hi>○宋祁曰廟字下疑有寢字</hi>
臣衡中朝臣咸復以為天子之祀義有所㫁禮有所承<lb/>
違統背制不可以奉先祖皇天不祐鬼神不饗六蓺所<lb/>
載皆言不當<hi>師古曰六蓺六經也</hi>無所依縁以作其文事如失指<lb/>
罪廼在臣衡當深受其殃皇帝宜厚蒙祉福嘉氣日興<lb/>
疾病平復永保宗廟與天亡極羣生百神有所歸息<hi>師古</hi>
<hi>曰息止也</hi>諸廟皆同文乆之上疾連年遂盡復諸所罷寢廟<lb/>
園皆修祀如故初上定迭毁禮獨尊孝文廟為太宗而<lb/>
<pb n="KR2a0007_WYG_073-22a"/>
孝武廟親未盡故未毁上於是廼復申明之曰孝宣皇<lb/>
帝尊孝武廟曰世宗損益之禮不敢有與焉<hi>師古曰與讀曰豫其</hi>
<hi>下亦同</hi>他皆如舊制唯郡國廟遂廢云元帝崩衡奏言前<lb/>
以上體不平故復諸所罷祠卒不蒙福<hi>師古曰卒終也</hi>案衞思<lb/>
后戾太子戾后園親未盡<hi>師古曰言不當毁也</hi>孝惠孝景廟親盡<lb/>
宜毁及太上皇孝文孝昭太后昭靈后昭哀后武哀王<lb/>
祠請悉罷勿奉奏可初高后時患臣下妄非議先帝宗<lb/>
廟寢園官故定著令敢有擅議者棄市至元帝改制蠲<lb/>
<pb n="KR2a0007_WYG_073-22b"/>
除此令成帝時以無繼嗣河平元年復復太上皇寢廟<lb/>
園世世奉祠昭靈后武哀王昭哀后竝食於太上寢廟<lb/>
如故又復擅議宗廟之命<hi>師古曰復音方目反</hi>成帝崩哀帝卽位<lb/>
丞相孔光大司空何武奏言永光五年制書高皇帝為<lb/>
漢太祖孝文皇帝為太宗建昭五年制書孝武皇帝為<lb/>
世宗損益之禮不敢有與臣愚以為迭毁之次當以時<lb/>
定非令所為擅議宗廟之意也<hi>○宋祁曰所為疑作所謂</hi>臣請與羣<lb/>
臣雜議奏可於是光禄勲彭宣詹事滿昌博士左咸等<lb/>
<pb n="KR2a0007_WYG_073-23a"/>
五十三人皆以為繼祖宗以下五廟而迭毁後雖有賢<lb/>
君猶不得與祖宗竝列子孫雖欲襃大顯揚而立之鬼<lb/>
神不饗也孝武皇帝雖有功烈親盡宜毁太僕王舜中<lb/>
壘校尉劉歆議曰臣聞周室旣衰四夷竝侵獫狁最彊<lb/>
於今匈奴是也<hi>○宋祁曰狁浙本作允</hi>至宣王而伐之<hi>○宋祁曰宣字上景</hi>
<hi>本有周字</hi>詩人美而頌之曰薄伐獫狁至于太原<hi>師古曰小雅六月之</hi>
<hi>詩也薄伐言逐出之</hi>又曰嘽嘽推推如霆如雷顯允方叔征伐獫<lb/>
狁荆蠻來威<hi>師古曰小雅采芑之詩也嘽嘽衆也推推盛也顯明也允信也方叔周之卿士命為</hi>
<pb n="KR2a0007_WYG_073-23b"/>
<hi>將率也言出師衆盛有如雷霆方叔又能信明其徳旣伐獫狁懲其侵暴則南荆之蠻亦畏威而來服也嘽嘽</hi>
<hi>音他丹反推音他回反○宋祁曰注文嘽嘽當刪一嘽字</hi>故稱中興及至幽王犬戎<lb/>
來伐殺幽王取宗器<hi>師古曰宗器宗廟之器也</hi>自是之後南夷與北<lb/>
夷交侵中國不絶如綫<hi>師古曰綫縷也音思薦反</hi>春秋紀齊桓南伐<lb/>
楚北伐山戎孔子曰微管仲吾其被髮左衽矣<hi>師古曰論語載</hi>
<hi>孔子之言也㣲無也被髪左衽戎狄之服言無管仲佐齊桓公征討則中夏皆將為夷狄也</hi>是故棄<lb/>
桓之過而錄其功以為伯首<hi>師古曰伯讀曰覇</hi>及漢興冒頓始<lb/>
彊破東胡禽月氏<hi>師古曰氏讀曰支</hi>并其土地地廣兵彊為中<lb/>
<pb n="KR2a0007_WYG_073-24a"/>
國害南越尉佗總百粤自稱帝故中國雖平猶有四夷<lb/>
之患且無寧嵗一方有急三面救之是天下皆動而被<lb/>
其害也孝文皇帝厚以貨賂與結和親猶侵暴無已甚<lb/>
者興師十餘萬衆近屯京師及四邊嵗發屯備虜其為<lb/>
患乆矣非一世之漸也諸侯郡守連匈奴及百粤以為<lb/>
逆者非一人也匈奴所殺郡守都尉畧取人民不可勝<lb/>
數孝武皇帝愍中國罷勞無安寧之時<hi>師古曰罷讀曰疲</hi>乃遣<lb/>
大將軍驃騎伏波樓船之屬南滅百粤起七郡北攘匈<lb/>
<pb n="KR2a0007_WYG_073-24b"/>
奴降昆邪十萬之衆<hi>師古曰昆音下門反</hi>置五屬國起朔方以奪<lb/>
其肥饒之地東伐朝鮮起𤣥莬樂浪以㫁匈奴之左臂<lb/>
<hi>師古曰樂音來各反浪音郎</hi>西伐大宛竝三十六國結烏孫起敦煌<lb/>
酒泉張掖以鬲婼羌裂匈奴之右臂<hi>師古曰婼音而遮反○宋祁曰景祐</hi>
<hi>本越本臂作肩</hi>單于孤特遠遁于幕北四垂無事<hi>○宋祁曰四疑作西</hi>斥<lb/>
地遠境起十餘郡<hi>師古曰斥開也遠廣也</hi>功業旣定廼封丞相為<lb/>
富民侯以大安天下富實百姓其規橅可見<hi>師古曰橅讀曰摹其</hi>
<hi>字從木</hi>又招集天下賢俊與恊心同謀興制度改正朔易<lb/>
<pb n="KR2a0007_WYG_073-25a"/>
服色立天地之祠建封禪殊官號存周後定諸侯之制<lb/>
永無逆争之心至今累世頼之單于守藩百蠻服從萬<lb/>
世之基也中興之功未有高焉者也高帝建大業為太<lb/>
祖孝文皇帝徳至厚也為文太宗孝武皇帝功至著也<lb/>
為武世宗此孝宣帝所以發徳音也禮記王制及春秋<lb/>
榖梁傳天子七廟諸侯五大夫三士二天子七日而殯<lb/>
七月而葬諸侯五日而殯五月而葬此喪事尊卑之序<lb/>
也與廟數相應其文曰天子三昭三穆與太祖之廟而<lb/>
<pb n="KR2a0007_WYG_073-25b"/>
七諸侯二昭二穆與太祖之廟而五故徳厚者流光徳<lb/>
薄者流卑<hi>師古曰流謂流風餘福</hi>春秋左氏傳曰名位不同禮亦<lb/>
異數自上以下降殺以两禮也<hi>師古曰殺音所例反</hi>七者其正法<lb/>
數可常數者也宗不在此數中宗變也<hi>師古曰言非常數故云變也</hi>
苟有功徳則宗之不可預為設數故於殷太甲為太宗<lb/>
太戊曰中宗武丁曰高宗<hi>師古曰太甲湯之孫太丁之子也太戊太庚之子雍已之</hi>
<hi>弟也武丁小乙之子○宋祁曰注文太庚景祐本作康校作庚刋誤據商紀改作康</hi>周公為毋逸<lb/>
之戒舉殷三宗以勸成王<hi>師古曰毋逸尚書篇名戒以無逸豫也</hi>繇是言<lb/>
<pb n="KR2a0007_WYG_073-26a"/>
之宗無數也<hi>師古曰繇讀與由同</hi>然則所以勸帝者之功徳博矣<lb/>
以七廟言之孝武皇帝未宜毁以所宗言之則不可謂<lb/>
無功徳禮記祀典曰夫聖王之制祀也功施於民則祀<lb/>
之以勞定國則祀之能救大災則祀之竊觀孝武皇帝<lb/>
功徳皆兼而有焉凡在於異姓猶將特祀之况于先祖<lb/>
或說天子五廟無見文又說中宗高宗者宗其道而毁<lb/>
其廟名與實異非尊徳貴功之意也詩云蔽芾甘棠勿<lb/>
鬋勿伐邵伯所茇<hi>師古曰召南甘棠之詩也解己在前鬋字與翦同茇音歩葛反</hi>思其<lb/>
<pb n="KR2a0007_WYG_073-26b"/>
人猶愛其樹况宗其道而毁其廟乎迭毁之禮自有常<lb/>
法無殊功異徳固以親疏相推及至祖宗之序多少之<lb/>
數經傳無明文至尊至重難以疑文虚說定也孝宣皇<lb/>
帝舉公卿之議用衆儒之謀旣以為世宗之廟建之萬<lb/>
世宣布天下臣愚以為孝武皇帝功烈如彼孝宣皇帝<lb/>
崇立之如此不宜毁上覽其議而從之制曰太僕舜中<lb/>
壘校尉歆議可歆又以為禮去事有殺<hi>師古曰去除也殺漸也去音邱</hi>
<hi>呂反殺音所例反其下竝同也○宋祁曰注末也字當刪</hi>故春秋外傳曰日祭月祀<lb/>
<pb n="KR2a0007_WYG_073-27a"/>
時享嵗貢終王祖禰則日祭曾高則月祀二祧則時享<lb/>
壇墠則嵗貢<hi>張晏曰去祧為壇墠掃地而祭也師古曰祧是遠祖也築土為壇除地為墠祧音他</hi>
<hi>堯反墠音善○宋祁曰注文是字刪</hi>大禘則終王<hi>服䖍曰蠻夷終王乃入助祭各以其珍貢以共</hi>
<hi>大禘之祭也師古曰毎一王終新王卽位乃來助祭</hi>徳盛而游廣親親之殺也<hi>如淳</hi>
<hi>曰游亦流也</hi>彌遠則彌尊故禘為重矣孫居王父之處正昭<lb/>
穆則孫常與祖相代此遷廟之殺也聖人於其祖出於<lb/>
情矣禮無所不順故無毁廟<hi>晉灼曰以情推子以子況祖得人心禮何所違故無</hi>
<hi>毁棄不禘之主也謂下三廟廢而為虛者也</hi>自貢禹建迭毁之議惠景及太<lb/>
<pb n="KR2a0007_WYG_073-27b"/>
上寢園廢而為虚<hi>師古曰虚讀曰墟○宋祁曰惠景字下疑有廟字</hi>失禮意矣<lb/>
至平帝元始中<hi>○宋祁曰越本無至字校本添</hi>大司馬王莽奏本始元<lb/>
年丞相義等議<hi>師古曰蔡義也</hi>諡孝宣皇帝親曰悼園置邑三<lb/>
百家至元康元年丞相相等奏<hi>師古曰魏相也</hi>父為士子為天<lb/>
子祭以天子悼園宜稱尊號曰皇考立廟益故奉園民<lb/>
滿千六百家以為縣臣愚以為皇考廟本不當立累世<lb/>
奉之非是又孝文太后南陵<hi>師古曰在霸陵之南故曰南陵</hi>孝昭太后<lb/>
雲陵園雖前以禮不復修陵名未正謹與大司徒晏等<lb/>
<pb n="KR2a0007_WYG_073-28a"/>
百四十七人議皆曰孝宣皇帝以兄孫繼統為孝昭皇<lb/>
帝後以數故孝元世以孝景皇帝及皇考廟親未盡不<lb/>
毁此两統貳父<hi>○宋祁曰父江南本浙本作文</hi>違於禮制案義奏親諡<lb/>
曰悼裁置奉邑皆應經義相奏悼園稱皇考立廟益民<lb/>
為縣違離祖統乖繆本義父為士子為天子祭以天子<lb/>
者乃謂若虞舜夏禹殷湯周文漢之高祖受命而王者<lb/>
也<hi>○宋祁曰文字下疑有王字</hi>非謂繼祖統為後者也臣請皇高祖<lb/>
考廟奉明園毁勿修<hi>張晏曰奉明園悼皇考園也</hi>罷南陵雲陵為縣<lb/>
<pb n="KR2a0007_WYG_073-28b"/>
奏可<lb/>
司徒掾班彪曰<hi>師古曰漢書諸贊皆固所為其有叔皮先論述者謂固亦具顯以示後人而或</hi>
<hi>者固竊盗父名觀此可以免矣○宋祁云注文謂固亦具顯以示後人越本謂字在後或者字下劉敞曰注謂</hi>
<hi>字注在上合在或者下</hi>漢承亡秦絶學之後祖宗之制因時施宜<lb/>
自𤣥成後學者蕃滋<hi>師古曰蕃音扶元反</hi>貢禹毁宗廟匡衡改郊<lb/>
兆何武定三公後皆數復故紛紛不定<hi>師古曰數音所角反復音扶目</hi>
<hi>反</hi>何者禮文缺微古今異制各為一家未易可偏定也<lb/>
考觀諸儒之議劉歆博而篤矣<lb/>
<pb n="KR2a0007_WYG_073-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_073-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷七十三<lb/>
<pb n="KR2a0007_WYG_073-30a"/>
　前漢書卷七十三考證<lb/>
韋賢傳至於有周歴世會同○<hi>臣召南</hi>按唐書宰相世<lb/>
　系表曰韋氏出自風姓顓頊孫大彭為夏諸侯少康<lb/>
　封其别孫元哲於豕韋其地滑州韋城也豕韋大彭<lb/>
　迭為商伯周赧王時始失國徙居彭城以國為氏其<lb/>
　說卽本此詩然豕韋顯名夏商國語左傳有明文至<lb/>
　周以後書傳未見若春秋戰國數百年中則諸書並<lb/>
　無有國名豕韋者韋孟謂歴世會同豈可信哉漢初<lb/>
<pb n="KR2a0007_WYG_073-30b"/>
　人去古未遠其自譜世系卽已荒畧如此宜無怪乎<lb/>
　揚子雲之自叙多誤也<lb/>
王赧聽譛實絶我邦注應劭云云○劉攽云云○<hi>臣召</hi>
　<hi>南</hi>按孟詩已不可解應劭又從而實之愈誤劉攽之<lb/>
　論確矣但詩中尚有可疑者漢以高祖諱邦為國此<lb/>
　句及下文寤其外邦於異他邦凡三用邦字倘所謂<lb/>
　臨文不諱者耶<lb/>
勤誒厥生注師古曰誒歎聲○楊愼曰方言云楚謂然<lb/>
<pb n="KR2a0007_WYG_073-31a"/>
　曰誒說文誒譍也離騷云欸秋冬之緒風說文欸譍<lb/>
　也二字音義並同實一字耳皆楚語也<lb/>
耒耜以耕○文選作耒耜斯耕又克奉厥後選作克奉<lb/>
　厥次又臨爾下土選作照臨下土又殆其怙兹選作<lb/>
　殆其兹怙又彌彌其失選作彌彌其逸又致隊靡嫚<lb/>
　選作致墜匪慢<lb/>
韋賢子𤣥成輙下從者與載送之○顧炎武曰下字如<lb/>
　爰盎傳下趙談之下與之共載復送至其家也<lb/>
<pb n="KR2a0007_WYG_073-31b"/>
周之所以七廟者以后稷始封文王武王受命而王云<lb/>
　云○<hi>臣召南</hi>按天子七廟祭法禮器家語榖梁傳荀<lb/>
　子王制無異文也謂自古天子五廟周因文武始加<lb/>
　七廟惟韋元成此文而鄭康成注禮乃据其說商書<lb/>
　不云乎七世之廟可以觀徳虞喜曰七廟不始于周<lb/>
　伊尹已言之矣元成言禮甚踈故傳末詳載劉歆七<lb/>
　廟之辨以紏其違<lb/>
孝文孝景廟皆親盡宜毁○<hi>臣召南</hi>按景帝初年詔卽<lb/>
<pb n="KR2a0007_WYG_073-32a"/>
　尊孝文為太宗是卽百世不祧之廟與髙祖並崇矣<lb/>
　可因親盡而毁乎宜許嘉等駮其議也又悼考立廟<lb/>
　非正宜有尹更始之言<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_073-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷七十三考證<lb/>
</p>
<p>
</p>
  </div>
</body>
</text>
</TEI>
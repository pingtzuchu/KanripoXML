<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷七十二</head> <lb/>
    <p>
<pb n="KR2a0007_WYG_072-1a"/>
欽定四庫全書<lb/>
　前漢書卷七十二<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　王貢兩龔鮑傳第四十二<lb/>
昔武王伐紂遷九鼎於雒邑<hi>師古曰九鼎即夏禹所鑄者也遷謂從紂都遷之以</hi>
<hi>来春秋左氏傳曰夏之方有徳也逺方圖物貢金九牧以鑄鼎象物桀有昏徳鼎遷于商載祀六百商紂暴虐</hi>
<hi>鼎遷于周</hi>伯夷叔齊薄之<hi>師古曰夷齊以武王父死不葬而用干戈為不孝以臣伐君為不忠</hi>
<pb n="KR2a0007_WYG_072-1b"/>
餓死首陽不食其禄<hi>師古曰馬融云首陽山在河東蒲阪華山之北河曲之中髙誘則云</hi>
<hi>在雒陽東北阮籍詠懐詩亦以為然今此二山並有夷齊祠耳而曹大家注幽通賦云隴西首陽縣是也今隴</hi>
<hi>西亦有首陽山許慎又云首陽山在遼西諸說不同致有疑惑而伯夷歌云登彼西山則當隴西者近為是也</hi>
周猶稱盛徳焉然孔子賢此二人以為不降其志不辱<lb/>
其身也<hi>師古曰事見論語</hi>而孟子亦云聞伯夷之風者貪夫亷<lb/>
懦夫有立志<hi>師古曰懦柔弱也音乃喚反又音儒</hi>奮乎百世之上百世之<lb/>
下<hi>○宋祁曰浙本多二字作行乎百世之下</hi>莫不興起非賢人而能若是乎<lb/>
漢興有園公綺里季夏黄公甪里先生<hi>師古曰四皓稱號本起於此更</hi>
<pb n="KR2a0007_WYG_072-2a"/>
<hi>無姓名可稱知此盖隠居之人匿跡逺害不自標顯祕其氏族故史傳無得而詳至於後代皇甫謐圈稱之徒</hi>
<hi>及諸地理書說競為四人施安姓字自相錯互語又不經班氏不載於書諸家皆臆説今並弃略一無取焉○</hi>
<hi>宋祁曰季字下當有公字甪不成字當作角</hi>此四人者當秦之世避而入商<lb/>
雒深山<hi>師古曰即今之商州商雒縣山也</hi>以待天下之定也自髙祖聞<lb/>
而召之不至其後吕后用留侯計使皇太子卑辭束帛<lb/>
致禮安車迎而致之四人既至從太子見髙祖客而敬<lb/>
焉太子得以為重遂用自安語在留侯傳其後谷口有<lb/>
鄭子真蜀有嚴君平<hi>師古曰地理志謂君平為嚴遵三輔決録云子真名樸君平名尊則</hi>
<pb n="KR2a0007_WYG_072-2b"/>
<hi>君平子真皆其字也</hi>皆修身自保非其服弗服非其食弗食成帝<lb/>
時元舅大将軍王鳳以禮聘子真子真遂不詘而終君<lb/>
平卜筮於成都市以為卜筮者賤業而可以惠衆人有<lb/>
邪惡非正之問則依蓍龜為言利害與人子言依於孝<lb/>
與人弟言依於順與人臣言依於忠各因埶導之以善<lb/>
從吾言者已過半矣裁日閲數人<hi>師古曰裁與才同閲歴也</hi>得百錢<lb/>
足自養則閉肆下簾而授老子<hi>師古曰肆者市也列所坐之處也</hi>博覧<lb/>
亡不通依老子嚴周之指著書十萬餘言<hi>師古曰嚴周即荘周</hi>揚<lb/>
<pb n="KR2a0007_WYG_072-3a"/>
雄少時從游學㠯而仕京師顯名數為朝廷在位賢者<lb/>
稱君平徳杜陵李彊素善雄乆之為益州牧喜謂雄曰<lb/>
吾真得嚴君平矣雄曰君備禮以待之彼人可見而不<lb/>
可得詘也彊心以為不然及至蜀致禮與相見卒不敢<lb/>
言以為從事乃歎曰揚子雲誠知人君平年九十餘遂<lb/>
以其業終蜀人愛敬至今稱焉及雄著書言當世士稱<lb/>
此二人其論曰或問君子疾没世而名不稱<hi>師古曰以身没而無</hi>
<hi>名為病</hi>盍埶諸名卿可㡬曰君子徳名為幾<hi>孟康曰盍何不也言何不</hi>
<pb n="KR2a0007_WYG_072-3b"/>
<hi>因名卿之埶以求名韋昭曰言有埶之名卿庶幾可不朽揚子以為不然唯有徳者可以有名師古曰或人以</hi>
<hi>事有權力之卿用自表顯則其名可庶幾而立揚雄以為自蓄其徳則有名也</hi>梁齊楚趙之君<lb/>
非不富且貴也<hi>師古曰謂當時諸侯王也</hi>惡乎成其名<hi>師古曰惡於何也惡音烏</hi>
谷口鄭子真不詘其志耕於巖石之下名震于京師豈<lb/>
其卿豈其卿楚兩龔之絜其清矣乎蜀嚴湛㝠<hi>孟康曰蜀郡嚴</hi>
<hi>君平湛深元黙無欲也師古曰湛讀曰沈</hi>不作茍見不治茍得<hi>師古曰不為茍顯之行不</hi>
<hi>事茍得之業</hi>乆幽而不改其操雖隨和何以加諸<hi>師古曰隨隨侯珠也</hi>
<hi>和和氏璧也諸之也</hi>舉兹以旃不亦寳乎<hi>師古曰旃亦之也言舉此人而用之不亦國之</hi>
<pb n="KR2a0007_WYG_072-4a"/>
<hi>寶乎自此已上皆揚雄之言也○宋祁曰注文已字疑作以</hi>自園公綺里季夏黄公<lb/>
甪里先生鄭子真嚴君平皆未嘗仕然其風聲足以激<lb/>
貪厲俗近古之逸民也若王吉貢禹兩龔之屬皆以禮<lb/>
譲進退云<lb/>
王吉字子陽琅邪臯虞人也少好學明經以郡吏舉孝<lb/>
亷為郎補若盧右丞<hi>師古曰少府之屬官有若盧令丞漢舊儀以為主治庫兵者</hi>遷<lb/>
雲陽令舉賢良為昌邑中尉而王好游獵驅馳國中動<lb/>
作亡節吉上疏諌曰臣聞古者師日行三十里吉行五<lb/>
<pb n="KR2a0007_WYG_072-4b"/>
十里詩云匪風發兮匪車揭兮顧瞻周道中心<graphic n="KR1826" url="https://raw.githubusercontent.com/kanripo/KR-Gaiji/master/images/KR1826.png" mimeType="image/png"/>兮<hi>師古</hi>
<hi>曰檜國匪風之篇發發飄風貌揭揭疾驅貌<graphic n="KR1826" url="https://raw.githubusercontent.com/kanripo/KR-Gaiji/master/images/KR1826.png" mimeType="image/png"/>古怛字傷也言見此飄風及疾驅則顧念哀傷思周道也掲音</hi>
<hi>丘列反○宋祁曰注文怛字下疑有怛字</hi>説曰是非古之風也發發者是非<lb/>
古之車也揭揭者盖傷之也<hi>師古曰今之發發然者非古有道之風也今之揭揭</hi>
<hi>然者非古有道之車也故傷之○劉攽曰按文及注當云發發者是非古之風也揭揭者是非古之車也<graphic n="KR1826" url="https://raw.githubusercontent.com/kanripo/KR-Gaiji/master/images/KR1826.png" mimeType="image/png"/>
                        <graphic n="KR1826" url="https://raw.githubusercontent.com/kanripo/KR-Gaiji/master/images/KR1826.png" mimeType="image/png"/>
                    </hi>
<hi>者盖傷之也今皆誤矣陽夏公云倒文取新古盖多如此不為誤</hi>今者大王幸方與<hi>師古</hi>
<hi>曰縣名也音房預○宋祁曰注文音字上當有方與</hi>曽不半日而馳二百里百姓<lb/>
頗廢耕桑治道牽馬臣愚以為民不可數變也<hi>師古曰數音所</hi>
<pb n="KR2a0007_WYG_072-5a"/>
<hi>角反○宋祁曰一本無也字</hi>昔召公述職<hi>師古曰召讀曰邵邵公名奭自陜以西邵公主之</hi>
當民事時舍於棠下而聽斷焉<hi>師古曰舍止息</hi>是時人皆得其<lb/>
所後世思其仁恩至乎不伐甘棠甘棠之詩是也<hi>師古曰邵</hi>
<hi>南之詩也其詩曰蔽芾甘棠勿翦勿伐邵伯所茇蔽芾小樹貌也甘棠杜棃也茇舍也蔽音必二反芾音方未</hi>
<hi>反茇音步末反</hi>大王不好書術而樂逸游馮式撙銜<hi>臣瓉曰撙促也師古</hi>
<hi>曰撙挫也音子本反</hi>馳騁不止口倦乎叱咤<hi>師古曰咤亦吒字也音竹駕反</hi>手苦<lb/>
於箠轡<hi>師古曰箠馬策音止蘂反</hi>身勞乎車輿朝則冒霧露晝則被<lb/>
塵埃<hi>師古曰冒犯也音莫克反○宋祁曰克景作克校作報浙本作克</hi>夏則為大暑之<lb/>
<pb n="KR2a0007_WYG_072-5b"/>
所暴炙冬則為風寒之所匽薄<hi>師古曰匽與偃同言遇疾風則偃靡也薄迫也</hi>
數以耎脆之玉體犯勤勞之煩毒<hi>師古曰耎柔也音而兗反</hi>非所以<lb/>
全壽命之宗也<hi>師古曰宗尊也</hi>又非所以進仁義之隆也<hi>師古曰隆</hi>
<hi>髙也</hi>夫廣夏之下細旃之上<hi>師古曰廣夏大屋也旃與氈同</hi>明師居前勸<lb/>
誦在後上論唐虞之際下及殷周之盛考仁聖之風習<lb/>
治國之道訢訢焉發憤忘食日新厥徳<hi>師古曰訢古欣字</hi>其樂<lb/>
豈徒銜橛之閒哉<hi>師古曰銜馬銜也橛車鉤心也張揖以橛為馬之長銜非也橛音其月反</hi>
休則俛仰詘信以利形<hi>師古曰形體也信讀曰伸</hi>進退步趨以實下<lb/>
<pb n="KR2a0007_WYG_072-6a"/>
<hi>如淳曰今人不行則膝已下虚弱不實</hi>吸新吐故以練臧專意積精以適<lb/>
神<hi>師古曰臧五臧也練練其氣也適和也</hi>於以養生豈不長哉大王誠留<lb/>
意如此則心有堯舜之志體有喬松之壽<hi>師古曰喬松仙人伯喬及</hi>
<hi>赤松子也</hi>羙聲廣譽登而上聞<hi>○宋祁曰登疑作發</hi>則福禄其轃而社<lb/>
稷安矣<hi>師古曰轃與臻同至也</hi>皇帝仁聖至今思慕未怠<hi>師古曰皇帝謂</hi>
<hi>昭帝也言武帝晏駕未久故尚思慕</hi>於宫館囿池弋獵之樂未有所幸大<lb/>
王宜夙夜念此以承聖意諸侯骨肉莫親大王大王於<lb/>
屬則子也於位則臣也一身而二任之責加焉恩愛行<lb/>
<pb n="KR2a0007_WYG_072-6b"/>
義<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>介有不具者於以上聞非饗國之福也臣吉愚戇<lb/>
願大王察之王賀雖不遵道然猶知敬禮吉乃下令曰<lb/>
寡人造行不能無惰<hi>○宋祁曰惰疑作愭類篇渠伊反畏也敬也</hi>中尉甚忠<lb/>
數輔吾過使謁者千秋賜中尉牛肉五百斤酒五石脯<lb/>
五束其後復放從自若<hi>師古曰從音子用反</hi>吉輙諌爭甚得輔弼<lb/>
之義雖不治民國中莫不敬重焉久之昭帝崩亡嗣大<lb/>
将軍霍光秉政遣大鴻臚宗正迎昌邑王吉即奏書戒<lb/>
王曰臣聞髙宗諒闇三年不言<hi>師古曰已解於上</hi>今大王以喪<lb/>
<pb n="KR2a0007_WYG_072-7a"/>
事徴宜日夜哭泣悲哀而已慎毋有所發<hi>師古曰發謂興舉衆事○</hi>
<hi>宋祁曰南本浙本毋有所發句上有毋有所言一句一本發作言</hi>且何獨喪事凡南靣<lb/>
之君何言哉天不言四時行焉百物生焉<hi>師古曰論語稱孔子曰天</hi>
<hi>何言哉四時行焉百物生焉天何言哉故吉引之</hi>願大王察之大将軍仁愛勇<lb/>
智忠信之徳天下莫不聞事孝武皇帝二十餘年未嘗<lb/>
有過先帝棄羣臣屬以天下寄幼孤焉<hi>師古曰屬音之欲反</hi>大将<lb/>
軍抱持幼君襁褓之中布政施教海内晏然雖周公伊<lb/>
尹亡以加也今帝崩亡嗣大将軍惟思可以奉宗廟者<lb/>
<pb n="KR2a0007_WYG_072-7b"/>
攀援而立大王<hi>師古曰援引也音爰</hi>其仁厚豈有量哉<hi>師古曰言其深多也</hi>
<hi>量音力向反</hi>臣願大王事之敬之政事壹聽之大王垂拱南<lb/>
面而已願留意常以為念王既到即位二十餘日以行<lb/>
淫亂廢昌邑羣臣坐在國時不舉奏王罪過令漢朝不<lb/>
聞知又不能輔道陷王大惡<hi>師古曰道讀曰導</hi>皆下獄誅唯吉<lb/>
與郎中令龔遂以忠直數諫正得減死髠為城旦起家<lb/>
復為益州刺史病去官復徴為博士諌大夫是時宣帝<lb/>
頗修武帝故事宫室車服盛於昭帝時外戚許史王氏<lb/>
<pb n="KR2a0007_WYG_072-8a"/>
貴寵而上躬親政事任用能吏吉上疏言得失曰陛下<lb/>
躬聖質總萬方帝王圖籍日陳于前惟思世務将興太<lb/>
平詔書毎下民欣然若更生臣伏而思之可謂至恩未<lb/>
可謂本務也<hi>師古曰言天子如此雖於百姓為至恩然未盡政務之本也</hi>欲治之主<lb/>
不世出<hi>師古曰言有時遇之不常值○宋祁曰注文不字下疑有可字</hi>公卿幸得遭遇<lb/>
其時言聽諫從然未有建萬世之長策舉明主於三代<lb/>
之隆者也<hi>師古曰三代夏殷周</hi>其務在於期㑹簿書斷獄聽訟而<lb/>
已此非太平之基也臣聞聖王宣徳流化必自近始朝<lb/>
<pb n="KR2a0007_WYG_072-8b"/>
廷不備難以言治左右不正難以化逺民者弱而不可<lb/>
勝愚而不可欺也聖主獨行於深宫得則天下稱誦之<lb/>
失則天下咸言之行發於近必見於逺故謹選左右審<lb/>
擇所使左右所以正身也所使所以宣徳也詩云濟濟<lb/>
多士文王以寜<hi>師古曰大雅文王之詩也</hi>此其本也春秋所以大一<lb/>
統者六合同風九州共貫也<hi>師古曰解在董仲舒傳</hi>今俗吏所以<lb/>
牧民者非有禮義科指可世世通行者也獨設刑法以<lb/>
守之其欲治者不知所繇<hi>師古曰繇與由同</hi>以意穿鑿各取一<lb/>
<pb n="KR2a0007_WYG_072-9a"/>
切權譎自任故一變之後不可復修也<hi>師古曰言其敝深難乆行</hi>是<lb/>
以百里不同風千里不同俗户異政人殊服詐偽萌生<lb/>
刑罰亡極<hi>師古曰萌生言其爭出如草木之初生</hi>質樸日消恩愛寖薄<hi>師古</hi>
<hi>曰寖漸也</hi>孔子曰安上治民莫善於禮<hi>師古曰孝經載孔子之言</hi>非空言<lb/>
也王者未制禮之時引先王禮宜於今者而用之臣願<lb/>
陛下承天心發大業與公卿大臣延及儒生述舊禮明<lb/>
王制敺一世之民躋之仁壽之域<hi>師古曰以仁撫下則羣生安逸而夀考</hi>
則俗何以不若成康壽何以不若髙宗<hi>師古曰髙宗殷王武丁也享國</hi>
<pb n="KR2a0007_WYG_072-9b"/>
<hi>百年</hi>竊見當世趨務不合於道者謹條奏<hi>師古曰趨讀曰趣趣嚮也</hi>唯<lb/>
陛下財擇焉<hi>師古曰財與裁同</hi>吉意以為夫婦人倫大綱夭壽<lb/>
之萌也<hi>師古曰由之而生故云萌</hi>世俗嫁娶太早未知為人父母之<lb/>
道而有子是以教化不明而民多夭聘妻送女亡節則<lb/>
貧人不及故不舉子又漢家列侯尚公主諸侯則國人<lb/>
承翁主<hi>晉灼曰娶天子女則曰尚公主國人娶諸侯女曰承翁主尚承皆卑下之名也師古曰翁主者</hi>
<hi>言其父自主婚也解具在髙帝紀</hi>使男事女夫詘於婦逆隂陽之位故<lb/>
多女亂古者衣服車馬貴賤有章以襃有徳而别尊卑<lb/>
<pb n="KR2a0007_WYG_072-10a"/>
今上下僭差人人自制<hi>師古曰言無節度</hi>是以貪財誅利<hi>○宋祁曰</hi>
<hi>南本浙本作趨利</hi>不畏死亡周之所以能致治刑措而不用者<lb/>
以其禁邪於㝠㝠絶惡於未萌也<hi>師古曰㝠㝠言未有端緒</hi>又言舜<lb/>
湯不用三公九卿之世而舉臯陶伊尹<hi>李竒曰不繼世而爵也言臯陶</hi>
<hi>伊尹非三公九卿之世</hi>不仁者逺<hi>師古曰任用賢人放黜讒佞</hi>今使俗吏得任<lb/>
子弟<hi>張晏曰子弟以父兄任為郎</hi>率多驕驁不通古今<hi>師古曰驁與傲同</hi>至<lb/>
於積功治人亡益於民此伐檀所為作也<hi>師古曰伐檀詩篇名刺在</hi>
<hi>位貪鄙無功而受禄○宋祁曰注文一本刺不用賢也在魏國風也</hi>宜明選求賢除任子<lb/>
<pb n="KR2a0007_WYG_072-10b"/>
之令外家及故人可厚以財不宜居位去角抵減樂府<lb/>
省尚方<hi>師古曰尚方主巧作</hi>明視天下以儉<hi>師古曰視讀曰示</hi>古者工不<lb/>
造琱瑑商不通侈靡<hi>師古曰瑑者刻鏤為文瑑音篆</hi>非工商之獨賢政<lb/>
教使之然也民見儉則歸本本立而末成其指如此上<lb/>
以其言迂闊不甚寵異也<hi>師古曰迂逺也音于</hi>吉遂謝病歸琅邪<lb/>
始吉少時學問居長安東家有大棗樹垂吉庭中吉婦<lb/>
取棗以啖吉<hi>師古曰啖謂使食之音徒濫反啖亦㗖字耳此義與髙紀㗖以利同</hi>吉後知<lb/>
之乃去婦東家聞而欲伐其樹鄰里共止之因固請吉<lb/>
<pb n="KR2a0007_WYG_072-11a"/>
令還婦里中為之語曰東家有樹王陽婦去東家棗完<lb/>
去婦復還其厲志如此吉與貢禹為友世稱王陽在位<lb/>
貢公彈冠<hi>師古曰彈冠者言入仕也</hi>言其取舍同也<hi>師古曰取進趣也舍止息也</hi>
元帝初即位遣使者徴貢禹與吉吉年老道病卒上悼<lb/>
之復遣使者弔祠云初吉兼通五經能為騶氏春秋以<lb/>
詩論語教授好梁丘賀説易令子駿受焉駿以孝廉為<lb/>
郎左曹陳咸薦駿賢父子經明行修宜顯以厲俗光禄<lb/>
勲匡衡亦舉駿有專對材<hi>師古曰專對謂見問即對無所疑也論語稱孔子曰使於</hi>
<pb n="KR2a0007_WYG_072-11b"/>
<hi>四方不能專對雖多亦奚以為</hi>遷諫大夫使責淮陽憲王<hi>師古曰以其有口辭</hi>遷<lb/>
趙内史吉坐昌邑王被刑後戒子孫毋為王國吏故駿<lb/>
道病免官歸起家復為幽州刺史遷司𨽻校尉奏免丞<lb/>
相匡衡遷少府八歲成帝欲大用之出駿為京兆尹試<lb/>
以政事先是京兆有趙廣漢張敞王尊王章至駿皆有<lb/>
能名故京師稱曰前有趙張後有三王而薛宣從左馮<lb/>
翊代駿為少府㑹御史大夫缺谷永奏言聖王不以名<lb/>
譽加於實效<hi>師古曰言不聽虚名</hi>考績用人之法<hi>師古曰言用人之法皆須考以</hi>
<pb n="KR2a0007_WYG_072-12a"/>
<hi>功績</hi>薛宣政事已試<hi>師古曰言有效也</hi>上然其議宣為少府月餘<lb/>
遂超御史大夫至丞相駿乃代宣為御史大夫並居位<lb/>
六歲病卒翟方進代駿為大夫數月薛宣免遂代為丞<lb/>
相衆人為駿恨不得封侯駿為少府時妻死因不復娶<lb/>
或問之駿曰徳非曽參子非華元<hi>如淳曰華與元曽參之二子也韓詩外傳</hi>
<hi>曰曽參喪妻不更娶人問其故曽子曰以華元善人也一曰曽參之子字華元師古曰二子是也</hi>亦何<lb/>
敢娶駿子崇以父任為郎歴刺史郡守治有能名建平<lb/>
三年以河南太守徵入為御史大夫數月是時成帝舅<lb/>
<pb n="KR2a0007_WYG_072-12b"/>
安成恭侯夫人放寡居共養長信宫<hi>師古曰放者夫人之名也共音居用</hi>
<hi>反養音弋亮反</hi>坐祝詛下獄崇奏封事為放言放外家解氏與<lb/>
崇為昏<hi>師古曰婚姻之家</hi>哀帝以崇為不忠誠策詔崇曰朕以<lb/>
君有累世之美<hi>師古曰謂自祖及身皆有名也</hi>故踰列次在位以来忠<lb/>
誠匡國未聞所繇<hi>師古曰繇與由同由從也</hi>反懐詐諼之辭<hi>師古曰諼詐言</hi>
<hi>也音虚袁反</hi>欲以攀救舊姻之家大逆之辜舉錯專恣<hi>師古曰錯</hi>
<hi>置也</hi>不遵法度亡以示百僚左遷為大司農後徙衞尉左<lb/>
将軍平帝即位王莽秉政大司空彭宣乞骸骨罷崇代<lb/>
<pb n="KR2a0007_WYG_072-13a"/>
為大司空封扶平侯歲餘崇復謝病乞骸骨皆避王莽<lb/>
莽遣就國歲餘為傅婢所毒薨國除<hi>師古曰凡言傅婢者謂傅相其衣服</hi>
<hi>衽席之事一讀傅曰附謂近幸也</hi>自吉至崇世名清廉然材器名稱稍<lb/>
不能及父而禄位彌隆皆好車馬衣服其自奉養極為<lb/>
鮮明而亡金銀錦繡之物及遷徙去處所載不過嚢衣<lb/>
<hi>師古曰一囊之衣也有底曰嚢無底曰槖</hi>不畜積餘財<hi>師古曰畜讀曰蓄</hi>去位家居<lb/>
亦布衣疏食天下服其廉而怪其奢故俗傳王陽能作<lb/>
黄金<hi>師古曰以其無所求取不營産業而車服鮮明故謂自作黄金以給用</hi>
<pb n="KR2a0007_WYG_072-13b"/>
貢禹字少翁琅邪人也以明經絜行著聞徵為博士凉<lb/>
州刺史病去官復舉賢良為河南令歲餘以職事為府<lb/>
官所責<hi>師古曰太守之府</hi>免冠謝禹曰冠壹免安復可冠也遂<lb/>
去官元帝初即位徵禹為諌大夫數虚己問以政事<hi>師古</hi>
<hi>曰虚己謂聽受其言也</hi>是時年歲不登郡國多困禹奏言古者宫<lb/>
室有制宫女不過九人秣馬不過八匹<hi>師古曰秣養也謂以粟米飤也</hi>
牆塗而不琱木摩而不刻<hi>師古曰琱字與彫同彫畫也</hi>車輿器物皆<lb/>
不文畫苑囿不過數十里與民共之任賢使能什一而<lb/>
<pb n="KR2a0007_WYG_072-14a"/>
税亡它賦斂繇戍之役使民歲不過三日千里之内自<lb/>
給千里之外各置貢職而已<hi>師古曰言天子以畿内賦斂自供千里之外令其以</hi>
<hi>時入貢不欲煩勞也</hi>故天下家給人足頌聲並作至髙祖孝文孝<lb/>
景皇帝循古節儉宫女不過十餘廐馬百餘匹孝文皇<lb/>
帝衣綈履革<hi>師古曰綈厚繒音徒奚反</hi>器亡琱文金銀之飾後世爭<lb/>
為奢侈轉轉益甚臣下亦相放效<hi>師古曰放音甫徃反其下亦同</hi>衣服<lb/>
履絝刀劒亂於主上<hi>師古曰絝古袴字</hi>主上時臨朝入廟衆人<lb/>
不能别異甚非其宜然非自知奢僭也猶魯昭公曰吾<lb/>
<pb n="KR2a0007_WYG_072-14b"/>
何僭矣今大夫僭諸侯諸侯僭天子天子過天道其日<lb/>
久矣承衰救亂矯復古化在於陛下<hi>師古曰正曲曰矯復音方目反</hi>臣<lb/>
愚以為盡如太古難宜少放古以自節焉論語曰君子<lb/>
樂節禮樂<hi>師古曰論語稱孔子日益者三樂樂節禮樂樂道人之善樂多賢友也</hi>方今宫<lb/>
室已定亡可奈何矣其餘盡可減損故時齊三服官輸<lb/>
物不過十笥<hi>師古曰三服官主作天子之服在齊地笥盛衣竹器音先嗣反</hi>方今齊三<lb/>
服官作工各數千人一歲費數鉅萬蜀廣漢主金銀器<lb/>
歲各用五百萬三工官官費五千萬<hi>如淳曰地理志河内懐蜀郡成都廣</hi>
<pb n="KR2a0007_WYG_072-15a"/>
<hi>漢皆有工官工官主作銀器物者也師古曰如説非也三工官謂少府之屬官考工室也右工室也東園匠也</hi>
<hi>上已言蜀廣漢主金銀器是不入三工之數也</hi>東西織室亦然廐馬食粟将萬<lb/>
匹臣禹嘗從之東宫<hi>師古曰從天子徃太后宫</hi>見賜杯案盡文畫金<lb/>
銀飾非當所以賜食臣下也<hi>師古曰食讀曰飤</hi>東宫之費亦不<lb/>
可勝計天下之民所為大饑餓死者是也今民大饑而<lb/>
死死又不葬為犬豬所食<hi>師古曰食人之骸骨○宋祁曰浙本無所字</hi>人至<lb/>
相食而廐馬食粟苦其大肥氣盛怒至乃日歩作之<hi>師古</hi>
<hi>曰日日行歩而動作之以散充溢之氣</hi>王者受命於天為民父母固當若<lb/>
<pb n="KR2a0007_WYG_072-15b"/>
此乎天不見邪武帝時又多取好女至數千人以填後<lb/>
宫<hi>師古曰此填字讀與寘同</hi>及弃天下昭帝幼弱霍光專事不知禮<lb/>
正妄多臧金錢財物鳥獸魚鼈牛馬虎豹生禽凡百九<lb/>
十物盡瘞臧之又皆以後宫女置於園陵<hi>○宋祁曰以字疑作取字</hi>
大失禮逆天心又未必稱武帝意也昭帝晏駕光復行<lb/>
之至孝宣皇帝時陛下惡有所言<hi>師古曰不能自言減省之事</hi>羣臣<lb/>
亦隨故事甚可痛也故使天下承化取女皆大過度<hi>師古</hi>
<hi>曰取讀曰娶</hi>諸侯妻妾或至數百人豪富吏民畜歌者至數<lb/>
<pb n="KR2a0007_WYG_072-16a"/>
十人是以内多怨女外多曠夫<hi>師古曰曠空也室家空也</hi>及衆庶葬<lb/>
埋皆虚地上以實地下其過自上生<hi>師古曰自從也上謂天子也</hi>皆<lb/>
在大臣循故事之辠也唯陛下深察古道從其儉者大<lb/>
減損乗輿服御器物三分去二子産多少有命審察後<lb/>
宫擇其賢者留二十人餘悉歸之<hi>師古曰言人産子多少自有定命非由廣</hi>
<hi>妾媵也故請止留二十人</hi>及諸陵園女亡子者宜悉遣獨杜陵宫人<lb/>
數百誠可哀憐也廐馬可亡過數十匹獨舍長安城南<lb/>
苑地以為田獵之囿<hi>師古曰舍置也獨留置之其餘皆廢去</hi>自城西南至<lb/>
<pb n="KR2a0007_WYG_072-16b"/>
山西至鄠皆復其田以與貧民<hi>師古曰復音方目反</hi>方今天下饑<lb/>
饉可亡大自損減以救之稱天意乎天生聖人蓋為萬<lb/>
民非獨使自娱樂而已也故詩曰天難諶斯不易惟王<lb/>
上帝臨女毋貳爾心<hi>師古曰大雅大明之詩也諶誠也上帝亦天也言承天之意此誠難</hi>
<hi>矣王者之命不妄改易天常降鑒甚可畏也毋貳爾心機事易失勿猶豫也</hi>當仁不讓<hi>師古曰論</hi>
<hi>語稱孔子曰當仁不讓於師故引之</hi>獨可以聖心參諸天地揆之往古<hi>師古</hi>
<hi>曰揆度也</hi>不可與臣下議也若其阿意順指隨君上下<hi>師古曰上</hi>
<hi>下猶言髙下謂茍順從也上音時掌反</hi>臣禹不勝拳拳不敢不盡愚心<hi>師古</hi>
<pb n="KR2a0007_WYG_072-17a"/>
<hi>曰拳拳解在劉向傳下鮑宣傳惓惓音義亦同</hi>天子納善其忠乃下詔令太僕<lb/>
減食穀馬水衡減食肉獸省宜春下苑以與貧民又罷<lb/>
角抵諸戲及齊三服官遷禹為光禄大夫頃之禹上書<lb/>
曰臣禹年老貧窮家訾不滿萬錢妻子穅豆不贍裋褐<lb/>
不完<hi>師古曰裋者謂僮豎所著布長襦也褐毛布之衣也裋音豎</hi>有田百三十畝陛<lb/>
下過意徵臣<hi>師古曰過猶誤也</hi>臣賣田百畝以供車馬至拜為<lb/>
諫大夫秩八百石奉錢月九千二百<hi>師古曰奉音扶用反其下亦同</hi>廩<lb/>
食太官<hi>師古曰謂太官給其食</hi>又䝉賞賜四時雜繒緜絮衣服酒<lb/>
<pb n="KR2a0007_WYG_072-17b"/>
肉諸果物徳厚甚深疾病侍醫臨治<hi>師古曰侍醫天子之醫也</hi>賴陛<lb/>
下神靈不死而活又拜為光禄大夫秩二千石奉錢月<lb/>
萬二千禄賜愈多家日以益富身日以益尊誠非少茅<lb/>
愚臣所當䝉也<hi>師古曰<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>古草字</hi>伏自念終亡以報厚徳日夜<lb/>
慙愧而已臣禹犬馬之齒八十一血氣衰竭耳目不聰<lb/>
明非復能有補益所謂素餐尸禄洿朝之臣也<hi>師古曰洿與汚</hi>
<hi>同音一故反</hi>自痛去家三千里凡有一子年十二非有在家<lb/>
為臣具棺椁者也誠恐一旦蹎仆氣竭不復自還<hi>師古曰蹎</hi>
<pb n="KR2a0007_WYG_072-18a"/>
<hi>音顛蹷躓也仆音赴仆頓也不自還者遂死也還讀曰旋</hi>洿席薦於宫室骸骨弃捐<lb/>
孤魂不歸不勝私願願乞骸骨及身生歸鄉里<hi>師古曰及身生</hi>
<hi>謂及未死之前</hi>死亡所恨天子報曰朕以生有伯夷之廉史魚<lb/>
之直<hi>師古曰生謂先生也史魚衛大夫史鰌也論語稱孔子曰直哉史魚邦有道如矢邦無道如矢言其</hi>
<hi>壹志</hi>守經據古不阿當世孳孳於民俗之所寡<hi>師古曰孳與孜同孜</hi>
<hi>孜不怠也寡少也言少有此人</hi>故親近生幾參國政<hi>師古曰幾讀曰兾</hi>今未得<lb/>
久聞生之竒論也而云欲退意豈有所恨與<hi>師古曰與讀曰歟</hi>
将在位者與生殊乎<hi>師古曰言志趣不同</hi>往者嘗令金敞語生欲<lb/>
<pb n="KR2a0007_WYG_072-18b"/>
及生時禄生之子既已諭矣今復云子少夫以王命辨<lb/>
䕶生家雖百子何以加傳曰亡懐土<hi>師古曰論語孔子曰君子懐徳小人</hi>
<hi>懐土</hi>何必思故鄉生其強飯慎疾以自輔後月餘以禹為<lb/>
長信少府㑹御史大夫陳萬年卒禹代為御史大夫列<lb/>
於三公自禹在位數言得失書數十上禹以為古民亡<lb/>
賦算口錢起武帝征伐四夷重賦於民民産子三歲則<lb/>
出口錢故民重困<hi>師古曰重音直用反</hi>至於生子輒殺甚可悲痛<lb/>
宜令兒七歲去齒乃出口錢年二十乃算又言古者不<lb/>
<pb n="KR2a0007_WYG_072-19a"/>
以金錢為幣專意於農故一夫不耕必有受其飢者今<lb/>
漢家鑄錢及諸鐡官皆置吏卒徒攻山取銅鐡一歲功<lb/>
十萬人已上<hi>○宋祁曰已當作以</hi>中農食七人是七十萬人常受<lb/>
其飢也鑿地數百丈銷隂氣之精地臧空虚不能含氣<lb/>
出雲斬伐林木亡有時禁水旱之災未必不繇此也<hi>師古</hi>
<hi>曰繇讀與由同</hi>自五銖錢起已来七十餘年民坐盗鑄錢被刑<lb/>
者衆富人積錢滿室猶亡厭足民心動揺商賈求利東<lb/>
西南北各用智巧好衣美食歲有十二之利<hi>師古曰若有萬錢為</hi>
<pb n="KR2a0007_WYG_072-19b"/>
<hi>賈則獲二千之利</hi>而不出租税農夫父子暴露中野不避寒暑<lb/>
捽<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>杷土手足胼胝<hi>師古曰捽拔取也<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>古草字也杷手掊之也胼併也胝繭也捽音才</hi>
<hi>兀反杷音蒲巴反其字從木胼音歩千反胝音竹尸反掊音蒲交反</hi>已奉穀租又出槀税<lb/>
<hi>師古曰槀禾稈也</hi>鄉部私求不可勝供<hi>師古曰言鄉部之吏又私有所求不能供之</hi>
故民弃本逐末耕者不能半貧民雖賜之田猶賤賣以<lb/>
賈<hi>師古曰賣田與人而更為商賈之業</hi>窮則起為盗賊何者末利深而惑<lb/>
於錢也是以姦邪不可禁其原皆起於錢也疾其末者<lb/>
絶其本宜罷採珠玉金銀鑄錢之官亡復以為幣市井<lb/>
<pb n="KR2a0007_WYG_072-20a"/>
勿得販賣<hi>師古曰賤買貴賣曰販</hi>除其租銖之律<hi>師古曰租税之法皆依田畝不</hi>
<hi>得雜計百物之銖兩</hi>租税禄賜皆以布帛及穀使百姓壹歸於農<lb/>
復古道便<hi>師古曰追遵古法於事便也復音扶目反</hi>又言諸離宫及長樂宫<lb/>
衞可減其太半以寛繇役<hi>師古曰繇讀曰徭</hi>又諸官奴婢十萬<lb/>
餘人戲游亡事税良民以給之歲費五六鉅萬宜免為<lb/>
庶人廪食<hi>師古曰給以食</hi>令代關東戌卒乗北邉亭塞候望<hi>師古</hi>
<hi>曰乗登也</hi>又欲令近臣自諸曹侍中以上家亡得私販賣與<lb/>
民爭利犯者輒免官削爵不得仕宦禹又言孝文皇帝<lb/>
<pb n="KR2a0007_WYG_072-20b"/>
時貴廉絜賤貪汙賈人贅壻及吏坐臧者皆禁錮不得<lb/>
為吏賞善罰惡不阿親戚罪白者伏其誅<hi>師古曰白明也</hi>疑者<lb/>
以與民<hi>師古曰罪疑從輕也</hi>亡贖罪之法故令行禁止海内大化<lb/>
天下斷獄四百與刑錯亡異武帝始臨天下尊賢用士<lb/>
闢地廣境數千里自見功大威行遂從耆欲<hi>師古曰從讀曰縱耆</hi>
<hi>讀曰嗜</hi>用度不足乃行壹切之變使犯法者贖罪入穀者<lb/>
補吏是以天下奢侈官亂民貧盗賊並起亡命者衆郡<lb/>
國恐伏其誅則擇便巧史書習於計簿能欺上府者以<lb/>
<pb n="KR2a0007_WYG_072-21a"/>
為右職<hi>師古曰上府謂所屬之府右職髙職也</hi>姦軌不勝則取勇猛能操<lb/>
切百姓者以苛暴威服下者使居大位<hi>師古曰操持也切刻也操音千</hi>
<hi>髙反○劉攽曰百姓下多者字宋祁曰去者字</hi>故亡義而有財者顯於世欺謾<lb/>
而善書者尊於朝<hi>師古曰謾詐也謾音慢又音武連反</hi>誖逆而勇猛者貴<lb/>
於官<hi>師古曰誖亂也音布内反</hi>故俗皆曰何以孝弟為財多而光榮<lb/>
何以禮義為史書而仕宦何以謹慎為勇猛而臨官故<lb/>
黥劓而髠鉗者猶復攘臂為政於世行雖犬彘家富埶<lb/>
足目指氣使是為賢耳<hi>師古曰動目以指物出氣以使人</hi>故謂居官而<lb/>
<pb n="KR2a0007_WYG_072-21b"/>
置富者為雄桀處姦而得利者為壮士兄勸其弟父勉<lb/>
其子俗之壊敗乃至於是察其所以然者皆以犯法得<lb/>
贖罪求士不得真賢相守崇財利<hi>師古曰相諸侯相也守郡守也崇尚也</hi>
誅不行之所致也今欲興至治致太平宜除贖罪之法<lb/>
相守選舉不以實及有臧者輒行其誅亡但免官<hi>師古曰不</hi>
<hi>止免官而已</hi>則爭盡力為善貴孝弟賤賈人進真賢舉實廉<lb/>
而天下治矣孔子匹夫之人耳以樂道正身不解之故<lb/>
<hi>師古曰解讀曰懈</hi>四海之内天下之君微孔子之言亡所折中<lb/>
<pb n="KR2a0007_WYG_072-22a"/>
<hi>師古曰㣲亦無也折斷也非孔子之言則無以為中也音竹仲反斷音丁煥反</hi>况乎以漢地之<lb/>
廣陛下之徳處南靣之尊秉萬乗之權因天地之助其<lb/>
於變世易俗調和隂陽陶冶萬物化正天下易於決流<lb/>
抑隊<hi>師古曰決欲流之水抑将隊之物言其便易</hi>自成康以来幾且千歲<hi>師古</hi>
<hi>曰幾音鉅依反</hi>欲為治者甚衆然而太平不復興者何也以其<lb/>
舍法度而任私意奢侈行而仁義廢也陛下誠深念髙<lb/>
祖之苦<hi>師古曰言取天下艱難也</hi>醇法太宗之治正已以先下選賢<lb/>
以自輔開進忠正致誅姦臣逺放讇佞<hi>師古曰逺離也音于萬反讇古</hi>
<pb n="KR2a0007_WYG_072-22b"/>
<hi>諂字</hi>放出園陵之女罷倡樂絶鄭聲去甲乙之帳退偽薄<lb/>
之物修節儉之化驅天下之民皆歸於農如此不解<hi>師古</hi>
<hi>曰解讀曰懈也</hi>則三王可侔五帝可及唯陛下留意省察天下<lb/>
幸甚天子下其議令民産子七歲乃出口錢自此始又<lb/>
罷上林宫館希幸御者及省建章甘泉宫衞卒減諸侯<lb/>
王廟衞卒省其半餘雖未盡從然嘉其質直之意禹又<lb/>
奏欲罷郡國廟定漢宗廟迭毁之禮皆未施行<hi>師古曰迭互也</hi>
<hi>親盡則毁故曰迭毁迭音大結反</hi>為御史大夫數月卒天子賜錢百萬<lb/>
<pb n="KR2a0007_WYG_072-23a"/>
以其子為郎官至東郡都尉禹卒後上追思其議竟下<lb/>
詔罷郡國廟定迭毁之禮然通儒或非之語在韋𤣥成<lb/>
傳<hi>○宋祁曰然通儒或非之江南兩浙本無此六字</hi>
兩龔皆楚人也勝字君賔舍字君倩<hi>師古曰倩音干見反</hi>二人相<lb/>
友並著名節故世謂之楚兩龔少皆好學明經勝為郡<lb/>
吏舍不仕久之楚王入朝聞舍髙名聘舍為常侍不得<lb/>
已隨王歸國固辭願卒學復至長安<hi>師古曰卒終也終其經業</hi>而勝<lb/>
為郡吏三舉孝廉以王國人不得宿衞補吏<hi>○宋祁曰補字下疑</hi>
<pb n="KR2a0007_WYG_072-23b"/>
<hi>有出字</hi>再為尉壹為丞勝輙至官廼去州舉茂才為重泉<lb/>
令<hi>師古曰重泉左馮翊縣也</hi>病去官大司空何武執金吾閻崇薦勝<lb/>
哀帝自為定陶王固已聞其名徵為諌大夫引見勝薦<lb/>
龔舍及亢父寗壽濟隂侯嘉<hi>師古曰亢音抗父音甫</hi>有詔皆徵勝<lb/>
曰竊見國家徵醫巫常為駕徵賢者宜駕上曰大夫乗<lb/>
私車来邪勝曰唯唯<hi>師古曰唯唯恭應之詞也音弋癸反</hi>有詔為駕龔舍<lb/>
侯嘉至皆為諌大夫寗壽稱疾不至勝居諌官數上書<lb/>
求見言百姓貧盗賊多吏不良風俗薄災異數見不可<lb/>
<pb n="KR2a0007_WYG_072-24a"/>
不憂制度泰奢刑罰泰深賦斂泰重宜以儉約先下其<lb/>
言祖述王吉貢禹之意為大夫二歲餘遷丞相司直徙<lb/>
光禄大夫守右扶風數月上知勝非撥煩吏乃復還勝<lb/>
光祿大夫<hi>師古曰依舊官</hi>諸吏給事中勝言董賢亂制度繇是<lb/>
逆上指<hi>師古曰繇讀與由同</hi>後歲餘丞相王嘉上書薦故廷尉梁<lb/>
相等尚書劾奏嘉言事恣意迷國罔上不道下将軍中<lb/>
朝者議左将軍公孫禄司𨽻鮑宣光禄大夫孔光等十<lb/>
四人皆以為嘉應迷國不道法勝獨書議曰嘉資性邪<lb/>
<pb n="KR2a0007_WYG_072-24b"/>
僻所舉多貪殘吏位列三公隂陽不和諸事並廢咎皆<lb/>
繇嘉<hi>師古曰繇讀與由同</hi>迷國不疑<hi>文穎曰信必迷國不疑也</hi>今舉相等過㣲<lb/>
薄日暮議者罷明旦復㑹左將軍禄問勝君議亡所據<lb/>
今奏當上宜何從<hi>師古曰今欲奏此事君定從何議也</hi>勝曰将軍以勝議<lb/>
不可者通劾之<hi>師古曰并劾勝</hi>博士夏侯常見勝應禄不和起<lb/>
至勝前謂曰宜如奏所言<hi>師古曰謂如尚書所劾奏也</hi>勝以手推常<lb/>
曰去後數日復㑹議可復孝惠孝景廟不議者皆曰宜<lb/>
復勝曰當如禮常復謂勝禮有變勝疾言曰去是時之<lb/>
<pb n="KR2a0007_WYG_072-25a"/>
變<hi>師古曰疾急也言時人意自變耳禮不變也</hi>常恚謂勝曰我視君何若<hi>師古</hi>
<hi>曰何若言無所似也</hi>君欲小與衆異外以采名君乃申徒狄屬耳<lb/>
<hi>服䖍曰殷之末世介士也自沈於河者</hi>先是常又為勝道髙陵有子殺母<lb/>
者勝白之尚書問誰受<hi>師古曰言於誰聞之也</hi>對曰受夏侯常尚<lb/>
書使勝問常常連恨勝<hi>師古曰連恨謂再被譛去</hi>即應曰聞之白衣<lb/>
戒君勿言也<hi>服䖍曰聞之白衣耳戒君勿言之如何便上之邪師古曰白衣給官府趨走賤人若</hi>
<hi>今諸司亭長掌固之屬</hi>奏事不詳妄作觸罪<hi>師古曰言奏事不審妄有發作自觸罪也</hi>
勝窮無以對尚書即自劾奏與常爭言洿辱朝廷事下<lb/>
<pb n="KR2a0007_WYG_072-25b"/>
御史中丞召詰問劾奏勝吏二千石常位大夫皆幸得<lb/>
給事中與論議<hi>師古曰與讀曰豫○劉奉世曰前云博士後云位大夫然博士非中朝臣疑言</hi>
<hi>博士者誤也</hi>不崇禮義而居公門下相非恨疾言辨訟媠謾<lb/>
亡狀<hi>師古曰疾急也媠古惰字謾讀與慢同亡狀無善狀也</hi>皆不敬制曰貶秩各<lb/>
一等勝謝罪乞骸骨上乃復加賞賜以子博為侍郎出<lb/>
勝為渤海太守勝謝病不任之官積六月免歸上復徵<lb/>
為光禄大夫勝常稱疾卧數使子上書乞骸骨㑹哀帝<lb/>
崩初琅邪邴漢亦以清行徵用至京兆尹後為太中大<lb/>
<pb n="KR2a0007_WYG_072-26a"/>
夫王莽秉政勝與漢俱乞骸骨自昭帝時涿郡韓福以<lb/>
徳行徵至京師賜策書束帛遣歸詔曰朕閔勞以官職<lb/>
之事其務修孝弟以教鄉里行道舍傳舍<hi>師古曰於傳舍止宿若今</hi>
<hi>官人行得過驛也</hi>縣次具酒肉食從者及馬<hi>師古曰道次給酒肉並飤其從者及</hi>
<hi>馬也食讀曰飤</hi>長吏以時存問常以歲八月賜羊壹頭酒二斛<lb/>
不幸死者賜複衾一祠以中牢於是王莽依故事白遣<lb/>
勝漢策曰惟元始二年六月庚寅光禄大夫太中大夫<lb/>
耆艾二人以老病罷太皇太后使謁者僕射策詔之曰<lb/>
<pb n="KR2a0007_WYG_072-26b"/>
蓋聞古者有司年至則致仕所以恭讓而不盡其力也<lb/>
今大夫年至矣朕愍以官職之事煩大夫其上子若孫<lb/>
若同産同産子一人<hi>師古曰同産兄弟也同産子即兄弟子也</hi>大夫其修身<lb/>
守道以終髙年賜帛及行道舍宿歲時羊酒衣衾皆如<lb/>
韓福故事所上子男皆除為郎<hi>○孔武仲曰龔勝邴漢乞骸骨詔謂之耆艾二</hi>
<hi>人而不名時勝為光禄大夫漢為大中大夫特詔行道舍傳舍傳舍如今驛舍也漢得入驛如此之嚴也</hi>於<lb/>
是勝漢遂歸老于鄉里漢兄子曼容亦養志自修為官<lb/>
不肯過六百石輙自免去其名過出於漢初龔舍以龔<lb/>
<pb n="KR2a0007_WYG_072-27a"/>
勝薦徵為諌大夫病免復徵為博士又病去頃之哀帝<lb/>
遣使者即楚拜舍為太山太守<hi>師古曰即猶就也</hi>舍家居在武<lb/>
原使者至縣請舍欲令至廷拜授印綬<hi>師古曰廷謂縣之庭内</hi>舍<lb/>
曰王者以天下為家何必縣官遂於家受詔便道之官<lb/>
既至數月上書乞骸骨上徵舍至京兆東湖界<hi>師古曰湖縣也</hi>
<hi>時屬京兆</hi>固稱病篤天子使使者收印綬拜舍為光禄大夫<lb/>
數賜告舍終不肯起乃遣歸舍亦通五經以魯詩教授<lb/>
舍勝既歸鄉里郡二千石長吏初到官皆至其家如師<lb/>
<pb n="KR2a0007_WYG_072-27b"/>
弟子之禮舍年六十八王莽居攝中卒莽既簒國遣五<lb/>
威将帥行天下風俗将帥親奉羊酒存問勝明年莽遣<lb/>
使者即拜勝為講學祭酒<hi>師古曰即就也就其家而拜之</hi>勝稱疾不應<lb/>
徵後二年莽復遣使者奉璽書太子師友祭酒印綬安<lb/>
車駟馬迎勝即拜<hi>師古曰就家迎之因拜官</hi>秩上卿先賜六月禄直<lb/>
以辦装使者與郡太守縣長吏三老官屬行義諸生千<lb/>
人以上入勝里致詔<hi>師古曰行義謂鄉邑有行義之人也諸生謂學徒也行音下更反</hi>
使者欲令勝起迎久立門外勝稱病篤為牀室中户西<lb/>
<pb n="KR2a0007_WYG_072-28a"/>
南牖下<hi>師古曰牖窓也於户之西室之南牖下也</hi>東首加朝服拕紳<hi>師古曰拕引也</hi>
<hi>卧著朝衣故云加引大帶於體也論語稱孔子疾君視之東首加朝服拕紳故放之也拕音土賀反</hi>使者<lb/>
入户西行南靣立致詔付璽書遷延再拜奉印綬内安<lb/>
車駟馬進謂勝曰聖朝未嘗忘君制作未定待君為政<lb/>
思聞所欲施行以安海内勝對曰素愚加以年老被病<lb/>
命在朝夕隨使君上道必死道路<hi>師古曰示若尊敬使者故謂之使君</hi>無<lb/>
益萬分使者要説<hi>師古曰要音一遥反説音式鋭反</hi>至以印綬就加勝<lb/>
身勝輒推不受使者即上言方盛夏暑熱勝病少氣可<lb/>
<pb n="KR2a0007_WYG_072-28b"/>
須秋凉廼發<hi>師古曰須待也</hi>有詔許使者五日一與太守俱問<lb/>
起居為勝兩子及門人髙暉等言朝廷虚心待君以茅<lb/>
土之封雖疾病宜動移至傳舍示有行意必為子孫遺<lb/>
大業暉等白使者語勝自知不見聽即謂暉等吾受漢<lb/>
家厚恩亡以報今年老矣旦暮入地誼豈以一身事二<lb/>
姓下見故主哉勝因敕以棺斂喪事<hi>師古曰棺音宫煥反斂音力贍反</hi>
衣周於身棺周於衣勿隨俗動吾冡種柏作祠堂<hi>師古曰若</hi>
<hi>葬多設器備則恐被掘故云動吾冡也亦不得種柏及作祠堂皆不隨俗○劉攽曰勝意一葬之後更不得隨</hi>
<pb n="KR2a0007_WYG_072-29a"/>
<hi>俗動冡土種柏作祠堂</hi>語畢遂不復開口飲食積十四日死死時<lb/>
七十九矣使者太守臨斂賜複衾祭祠如法門人衰絰<lb/>
治喪者百數有老父来弔哭甚哀既而曰嗟乎薰以香<lb/>
自燒膏以明自銷<hi>師古曰薰芳草</hi>龔生竟夭天年非吾徒也遂<lb/>
趨而出莫知其誰勝居彭城亷里後世刻石表其里門<lb/>
鮑宣字子都渤海髙城人也好學明經為縣鄉嗇夫守<lb/>
束州丞<hi>師古曰束州渤海之縣也</hi>後為都尉太守功曹舉孝亷為郎<lb/>
病去官復為州從事大司馬衛將軍王商辟宣薦為議<lb/>
<pb n="KR2a0007_WYG_072-29b"/>
郎後以病去哀帝初大司空何武除宣為西曹掾甚敬<lb/>
重焉薦宣為諫大夫遷豫州牧歳餘丞相司直郭欽奏<lb/>
宣舉錯煩苛代二千石署吏聽訟所察過詔條<hi>師古曰出六條</hi>
<hi>之外</hi>行部乗傳去法駕<hi>師古曰行音下更/反傳音張戀反</hi>駕一馬<hi>師古曰言其單</hi>
<hi>率不依典制也</hi>舍宿鄉亭為衆所非宣坐免歸家數月復徵為<lb/>
諫大夫宣每居位常上書諌爭其言少文多實是時帝<lb/>
祖母傅太后欲與成帝母俱稱尊號封爵親屬丞相孔<lb/>
光大司空師丹何武大司馬傅喜始執正義失傅太后<lb/>
<pb n="KR2a0007_WYG_072-30a"/>
指皆免官丁傅子弟並進董賢貴幸宣以諌大夫從其<lb/>
後上書諌曰竊見孝成皇帝時外親持權人人牽引所<lb/>
私以充塞朝廷<hi>師古曰塞滿也</hi>妨賢人路濁亂天下奢泰亡度<lb/>
窮困百姓是以日蝕且十彗星四起危亡之徵陛下所<lb/>
親見也今奈何反覆劇於前乎朝臣亡有大儒骨鯁白<lb/>
首耆艾魁壘之士<hi>服䖍曰魁壘壮貎也師古曰魁音口賄反壘音磊</hi>議論通古<lb/>
今喟然動衆心<hi>師古曰喟然嘆息貌音丘位反</hi>憂國如飢渴者臣未見<lb/>
也敦外親小童及幸臣董賢等在公門省户下<hi>師古曰敦謂厚</hi>
<pb n="KR2a0007_WYG_072-30b"/>
<hi>重也</hi>陛下欲與此共承天地安海内甚難<hi>師古曰共讀曰供○劉奉世曰</hi>
<hi>共讀如字</hi>今世俗謂不智者為能謂智者為不能昔堯放四<lb/>
罪而天下服<hi>師古曰四罪謂流共工于幽州放驩兜于崇山竄三苖于三危殛鯀于羽山也</hi>今<lb/>
除一吏而衆皆惑古刑人尚服今賞人反惑<hi>鄧展曰不得其人使</hi>
<hi>天下惑也</hi>請寄為姦<hi>師古曰請寄謂以事私相託也</hi>羣小日進國家空虚用<lb/>
度不足民流亡去城郭盜賊並起吏為殘賊歲増於前<lb/>
凡民有七亡<hi>師古曰亡謂失其作業也</hi>陰陽不和水旱為災一亡也<lb/>
縣官重責更賦租税二亡也<hi>師古曰更謂為更卒也音工行反</hi>貪吏並<lb/>
<pb n="KR2a0007_WYG_072-31a"/>
公受取不已三亡也<hi>師古曰並依也音步浪反</hi>豪強大姓蠶食亡厭<lb/>
四亡也<hi>○宋祁曰大姓下疑有家字</hi>苛吏繇役失農桑時五亡也部<lb/>
落鼓鳴男女遮迣六亡也<hi>晋灼曰迣古列字也師古曰言聞桴鼓之聲以為有盗賊</hi>
<hi>皆遮列而追捕</hi>盗賊劫畧取民財物七亡也七亡尚可又有七<lb/>
死酷吏毆殺一死也<hi>師古曰毆擊也音一口反</hi>治獄深刻二死也寃<lb/>
陷亡辜三死也盗賊横發四死也<hi>師古曰横音胡孟反</hi>怨讐相殘<lb/>
五死也歲惡飢餓六死也時氣疾疫七死也民有七亡<lb/>
而無一得欲望國安誠難民有七死而無一生欲望刑<lb/>
<pb n="KR2a0007_WYG_072-31b"/>
措誠難此非公卿守相貪殘成化之所致邪<hi>師古曰守郡守也相</hi>
<hi>諸侯相也</hi>羣臣幸得居尊官食重禄豈有肯加惻隱於細民<lb/>
助陛下流教化者邪<hi>師古曰惻隱皆痛也</hi>志但在營私家稱賔客<lb/>
為姦利而已<hi>師古曰務稱賔客所求也稱音尺孕反</hi>以茍容曲從為賢以<lb/>
拱黙尸禄為智<hi>師古曰尸主也不憂其職但主食禄而已</hi>謂如臣宣等為愚<lb/>
陛下擢臣巖穴誠兾有益豪毛豈徒欲使臣羙食大官<lb/>
重髙門之地哉<hi>晉灼曰髙門殿名也師古曰在未央宫中</hi>天下乃皇天之天<lb/>
下也陛下上為皇天子下為黎庶父母為天牧養元元<lb/>
<pb n="KR2a0007_WYG_072-32a"/>
視之當如一合尸鳩之詩<hi>師古曰尸鳩曹國風之篇也其詩云尸鳩在桑其子七兮</hi>
<hi>淑人君子其儀一兮言尸鳩之鳥養其子七平均如一善人君子布德施惠亦當然也尸鳩拮鞠也拮音居黠</hi>
<hi>反○宋祁曰浙本無之詩二字</hi>今貧民菜食不厭衣又穿空<hi>師古曰空孔也</hi>父<lb/>
子夫婦不能相保誠可為酸鼻陛下不救将安所歸命<lb/>
乎<hi>師古曰安焉也</hi>奈何獨私養外親與幸臣董賢多賞賜以大<lb/>
萬數使奴從賔客漿酒霍肉<hi>劉徳曰視酒如漿視肉如霍也師古曰霍豆葉也貧</hi>
<hi>人茹之也</hi>蒼頭廬兒皆用致富非天意也<hi>孟康曰黎民黔首黎黔皆黒也下民</hi>
<hi>隂類故以黒為號漢名奴為蒼頭非純黒以别於良人也諸給殿中者所居為廬蒼頭侍從因呼為廬兒臣瓉</hi>
<pb n="KR2a0007_WYG_072-32b"/>
<hi>曰漢儀注官奴給書計從侍中已下為蒼頭青幘</hi>及汝昌侯傅商亡功而封夫<lb/>
官爵非陛下之官爵乃天下之官爵也陛下取非其官<lb/>
官非其人<hi>師古曰此官不當加於此人此人不當受於此官也</hi>而望天説民服豈<lb/>
不難哉<hi>師古曰説讀曰悦</hi>方陽侯孫寵宜陵侯息夫躬辨足以<lb/>
移衆彊可用獨立姦人之雄或世尤劇者也宜以時罷<lb/>
退及外親幼童未通經術者皆宜令休就師傅急徵故<lb/>
大司馬傅喜使領外親故大司空何武師丹故丞相孔<lb/>
光故左将軍彭宣經皆更博士位皆歴三公<hi>師古曰更亦歷也音</hi>
<pb n="KR2a0007_WYG_072-33a"/>
<hi>工衡反</hi>智謀威信可與建教化圖安危<hi>師古曰建立也圖謀也</hi>龔勝<lb/>
為司直郡國皆慎選舉三輔委輸官不敢為姦<hi>師古曰委輸謂</hi>
<hi>輸委積者也委音迂偽反輸音式喻反○宋祁曰注文輸景本作式俞反</hi>可大委任也陛下<lb/>
前以小不忍退武等海内失望<hi>師古曰小有不快於心不能忍之也</hi>陛下<lb/>
尚能容亡功徳者甚衆曽不能忍武等邪治天下者當<lb/>
用天下之心為心不得自專快意而已也上之皇天見<lb/>
譴下之黎庶怨恨次有諌爭之臣陛下茍欲自薄而厚<lb/>
惡臣天下猶不聽也臣雖愚戇獨不知多受禄賜羙食<lb/>
<pb n="KR2a0007_WYG_072-33b"/>
大官廣田宅厚妻子不與惡人結仇怨以安身邪誠迫<lb/>
大義官以諌爭為職不敢不竭愚惟陛下少留神明覽<lb/>
五經之文原聖人之至意深思天地之戒臣宣呐鈍於<lb/>
辭<hi>師古曰呐亦訥字也</hi>不勝惓惓盡死節而已上以宣名儒優容<lb/>
之是時郡國地震民訛言行籌明年正月朔日蝕上乃<lb/>
徵孔光免孫寵息夫躬罷侍中諸曹黄門郎數十人宣<lb/>
復上書言陛下父事天母事地子養黎民即位已来父<lb/>
虧明母震動子訛言相驚恐今日蝕於三始<hi>如淳曰正月一日為</hi>
<pb n="KR2a0007_WYG_072-34a"/>
<hi>歲之朝月之朝日之朝始猶朝也</hi>誠可畏懼小民正月朔日尚恐毁敗<lb/>
器物何况於日虧乎陛下深内自責避正殿舉直言求<lb/>
過失罷退外親及旁仄素餐之人<hi>師古曰庂古側字也</hi>徴拜孔光<lb/>
為光禄大夫發覺孫寵息夫躬過惡免官遣就國衆庶<lb/>
歙然莫不説喜<hi>師古曰歙音翕説音悦次亦同也</hi>天人同心人心説則<lb/>
天意解矣乃二月丙戌白虹虷日連隂不雨<hi>師古曰虷音干</hi>此<lb/>
天有憂結未解民有怨望未塞者也侍中駙馬都尉董<lb/>
賢本無葭莩之親<hi>師古曰葭音工遐反莩音孚葭莩喻輕薄而附著也解在景十三王𫝊</hi>
<pb n="KR2a0007_WYG_072-34b"/>
但以令色諛言自進<hi>師古曰令善也䛕謟也</hi>賞賜亡度竭盡府臧<lb/>
并合三第尚以為小復壊暴室<hi>師古曰時以三第總為一第賜賢猶嫌陿小復</hi>
<hi>取暴室之地以増益之也</hi>賢父子坐使天子使者将作治第行夜吏<lb/>
卒皆得賞賜<hi>師古曰為賢第上持時行夜者行音下更反</hi>上冡有㑹輒太官<lb/>
為供海内貢獻當養一君今反盡之賢家豈天意與民<lb/>
意邪天不可久負厚之如此反所以害之也誠欲哀賢<lb/>
宜為謝過天地解讐海内免遣就國收乗輿器物還之<lb/>
縣官如此可以父子終其性命不者海内之所仇未有<lb/>
<pb n="KR2a0007_WYG_072-35a"/>
得久安者也孫寵息夫躬不宜居國可皆免以視天下<lb/>
<hi>師古曰視讀曰示</hi>復徵何武師丹彭宣傅喜曠然使民易視以<lb/>
應天心<hi>師古曰易改也</hi>建立大政以興太平之端髙門去省戸<lb/>
數十歩求見出入二年未省<hi>師古曰不被省視也</hi>欲使海瀕仄陋<lb/>
自通逺矣<hi>師古曰瀕涯也音頻又音賔</hi>願賜數刻之間<hi>師古曰刻漏刻也間空隙</hi>
極竭毣毣之思<hi>師古曰毣音沐沐沐猶蒙蒙也如淳曰謹愿之貎也○宋祁曰浙本無竭字</hi>
退入三泉死亡所恨<hi>師古曰三重之泉言其深也</hi>上感大異納宣言<lb/>
徵何武彭宣旬月皆復為三公拜宣為司𨽻時哀帝改<lb/>
<pb n="KR2a0007_WYG_072-35b"/>
司𨽻校尉但為司𨽻官比司直丞相孔光四時行園陵<lb/>
<hi>師古曰行音下更反</hi>官屬以令行馳道中<hi>如淳曰令諸使有制得行馳道中者行旁道無</hi>
<hi>得行中央三丈也</hi>宣出逢之使吏鉤止丞相掾史<hi>師古曰鉤留也</hi>没入<lb/>
其車馬摧辱宰相事下御史中丞侍御史至司𨽻官欲<lb/>
捕從事閉門不肯内<hi>師古曰御史欲捕從事而司𨽻閉門不得入也</hi>宣坐距閉<lb/>
使者亡人臣禮大不敬不道<hi>○宋祁曰南本無不道二字</hi>下廷尉獄<lb/>
博士弟子濟南王咸舉幡太學下曰欲救鮑司𨽻者㑹<lb/>
此下諸生會者千餘人朝日遮丞相孔光自言<hi>師古曰朝日謂</hi>
<pb n="KR2a0007_WYG_072-36a"/>
<hi>早旦欲入朝也</hi>丞相車不得行又守闕上書上遂抵宣罪減死<lb/>
一等髠鉗宣既被刑乃徙之上黨以為其地宜田牧又<lb/>
少豪俊易長雄<hi>師古曰長為之長帥也雄為之雄豪也</hi>遂家于長子<hi>師古曰上</hi>
<hi>黨之縣也長讀如本字</hi>平帝即位王莽秉政隂有篡國之心乃風<lb/>
州郡以辠法案誅諸豪桀<hi>師古曰風讀曰諷</hi>及漢忠直臣不附<lb/>
己者宣及何武等<hi>○宋祁曰武字下疑有與宣女壻字</hi>皆死時名捕隴西<lb/>
辛興<hi>師古曰詔顯其名而捕之</hi>興與宣女壻許紺俱過宣一飯去<hi>師古</hi>
<hi>曰飯音扶晩反</hi>宣不知情<hi>○宋祁曰情字上疑有其字</hi>坐繫獄自殺自成帝<lb/>
<pb n="KR2a0007_WYG_072-36b"/>
至王莽時清名之士琅邪又有紀逡王思齊則薛方子<lb/>
容太原則邭越臣仲郇相稚賔沛郡則唐林子髙唐尊<lb/>
伯髙<hi>師古曰并列其人本土及姓名字也後皆類此逡音于旬反郇音荀又音胡頑反今荀郇二姓並有</hi>
<hi>之俱稱周武王之後也</hi>皆以明經飭行顯名於世<hi>師古曰飭謹也讀與勅同</hi>紀<lb/>
逡兩唐皆仕王莽封侯貴重歴公卿位唐林數上疏諌<lb/>
正有忠直節唐尊衣敝履空<hi>服䖍曰履猶屨也師古曰衣音於既反著敝衣躡空</hi>
<hi>履也空穿也</hi>以瓦器飲食又以歴遺公卿<hi>服䖍曰以瓦器遺之也</hi>被虛<lb/>
偽名<hi>師古曰被音皮義反</hi>郇越相同族昆弟也並舉州郡孝亷茂<lb/>
<pb n="KR2a0007_WYG_072-37a"/>
材數病去官越散其先人訾千餘萬以分施九族州里<lb/>
志節尤髙相王莽時徵為太子四友病死莽太子遣使<lb/>
裞以衣衾<hi>師古曰贈喪衣服曰祱裞音式芮反其字從衣</hi>其子攀棺不聽曰死<lb/>
父遺言師友之送勿有所受今於皇太子得託友官故<lb/>
不受也京師稱之薛方嘗為郡掾祭酒嘗徵不至及莽<lb/>
以安車迎方方因使者辭謝曰堯舜在上下有巢由今<lb/>
明主方隆唐虞之徳小臣欲守箕山之節也<hi>張晏曰許由隱於箕</hi>
<hi>山在陽城有許由祠○宋祁曰由字按注并賛注及江浙本作許字今字上疑有亦猶二字</hi>使者以<lb/>
<pb n="KR2a0007_WYG_072-37b"/>
聞莽説其言不強致<hi>師古曰説讀曰悦</hi>方居家以經教授喜屬<lb/>
文<hi>師古曰喜音許吏反屬音之欲反</hi>著詩賦數十篇始隃麋郭欽哀帝<lb/>
時為丞相司直<hi>師古曰隃麋扶風之縣也隃音踰</hi>奏免豫州牧鮑宣京<lb/>
兆尹薛修等又奏董賢左遷盧奴令平帝時遷南郡太<lb/>
守而杜陵蒋詡元卿為兗州刺史亦以亷直為名王莽<lb/>
居攝欽詡皆以病免官歸鄉里卧不出戸卒於家齊栗<lb/>
融客卿北海禽慶子夏蘇章游卿山陽曹竟子期皆儒<lb/>
生去官不仕於莽莽死漢更始徵竟以為丞相封侯欲<lb/>
<pb n="KR2a0007_WYG_072-38a"/>
視致賢人銷寇賊<hi>師古曰視讀曰示</hi>竟不受侯爵㑹赤眉入長<lb/>
安欲降竟竟手劔格死世祖即位徵薛方道病卒兩龔<lb/>
鮑宣子孫皆見褒表至大官<lb/>
賛曰易稱君子之道或出或處或黙或語<hi>師古曰上繫辭也謂發跡</hi>
<hi>雖異同歸於道</hi>言其各得道之一節譬諸草木區以别矣<hi>師古曰言</hi>
<hi>蘭桂異類而各芬馨</hi>故曰山林之士往而不能反朝廷之士入而<lb/>
不能出二者各有所短春秋列國卿大夫及至漢興将<lb/>
相名臣懐禄耽寵以失其世者多矣<hi>師古曰懐思也言不能去</hi>是故<lb/>
<pb n="KR2a0007_WYG_072-38b"/>
清節之士於是為貴然大率多能自治而不能治人王<lb/>
貢之材優於龔鮑守死善道勝實蹈焉<hi>師古曰論語稱孔子曰篤信好</hi>
<hi>學守死善道危邦不入亂邦不居今龔勝不受莽官蹈斯之跡也○宋祁曰注文之字當刪</hi>貞而不<lb/>
諒薛方近之<hi>師古曰論語稱孔子曰君子貞而不諒謂君子之人正其道耳言不必信也薛方志</hi>
<hi>避亂朝詭引巢許為喻近此義也</hi>郭欽蒋詡好遯不汙絶紀唐矣<hi>師古曰欽</hi>
<hi>詡不仕於莽遯逃濁亂不汙其節殊於紀逡及兩唐</hi>
　<lb/>
　前漢書卷七十二<lb/>
<pb n="KR2a0007_WYG_072-39a"/>
　前漢書卷七十二考證<lb/>
有園公<hi>句</hi>綺里季夏<hi>句/</hi>黄公<hi>句/</hi>甪里先生<hi>句</hi>○田汝成<lb/>
　曰四皓名字當讀為綺里季夏而後人誤讀為夏黄<lb/>
　公亦猶樂正裘牧仲之誤耳<hi>臣召南</hi>按杜甫詩曰黄<lb/>
　綺終辭漢以黄綺並稱即知唐人讀本不誤又按甪<lb/>
　里甪字宋史儒林傳崔偓佺為直講太宗顧謂曰李<lb/>
　覺甞奏朕云四皓中一先生姓或言用字加撇或云<lb/>
　加㸃爾知否偓佺對曰臣聞刀用為角<hi>音𣙜</hi>兩㸃為甪<lb/>
<pb n="KR2a0007_WYG_072-39b"/>
　<hi>音鹿</hi>用上一撇一㸃俱不成字据偓佺此論則俗本作<lb/>
　甪字者亦非也宋祁曰甪不成字當作角俗本又誤<lb/>
　甪作角盖縁不知崔偓佺之論耳<lb/>
其後谷口有鄭子真○按地理志谷口縣屬左馮翊<lb/>
王吉傳琅邪臯虞人也○<hi>臣召南</hi>按吉為琅邪王氏之<lb/>
　祖唐書宰相世系表曰秦将王離子元避亂遷琅邪<lb/>
　後徒臨沂四世孫吉始家臯虞後徙臨沂都鄉南仁<lb/>
　里<lb/>
<pb n="KR2a0007_WYG_072-40a"/>
今者大王幸方與○胡三省曰方與縣本屬山陽郡武<lb/>
　帝以山陽為昌邑王國方與縣屬焉<lb/>
敺一世之民躋之仁壽之域注師古曰以仁撫天下云<lb/>
　云○胡三省曰此以仁壽並言仁者不鄙詐壽者不<lb/>
　夭折也顔注非是<lb/>
吉意以為夫婦人倫大綱云云○真徳秀曰吉意以下<lb/>
　盖史家撮其大㫖如此非本文也<lb/>
左曹陳咸薦駿賢父子○<hi>臣召南</hi>按賢父子猶云賢父<lb/>
<pb n="KR2a0007_WYG_072-40b"/>
　之子<lb/>
兩龔傳常以歳八月賜羊壹頭酒二斛○<hi>臣召南</hi>按韓<lb/>
　福事昭紀作郡縣常以正月賜羊酒紀係録詔書原<lb/>
　文疑此八月當為正月之訛又按羊壹頭壹字應作<lb/>
　一各本俱誤耳<lb/>
勿隨俗動吾冡云云注師古曰若葬多設器偹則恐被<lb/>
　掘云云○顧炎武曰古人族葬勝必已自有墓若隨<lb/>
　俗人之意更於冡上種栢作祠堂則是動吾冡也盖<lb/>
<pb n="KR2a0007_WYG_072-41a"/>
　以朝代遷革一切飾終之禮俱不欲用<lb/>
鮑宣傳勃海髙城人也○髙城地理志作髙成<lb/>
薛方嘗為郡掾祭酒云云○<hi>臣召南</hi>按鮑宣傳特附薛<lb/>
　方郭欽蔣詡栗融禽慶蘇章曹竟皆不仕莽世清節<lb/>
　著名者据後書卓茂傳茂與孔休蔡勲劉宣龔勝鮑<lb/>
　宣六人同志又申徒剛宣秉王丹王良郭丹蔡茂及<lb/>
　陳寵之曽祖咸各見本傳而儒林傳載髙詡包咸獨<lb/>
　行傳載譙元李業王皓王嘉劉茂逸民傳載向長逄<lb/>
<pb n="KR2a0007_WYG_072-41b"/>
　萌王君公周黨譚賢殷謨王覇戴遵皆立志較然不<lb/>
　汚新室爵命宜與薛方諸賢牽連書之乃莽大夫揚<lb/>
　雄一傳累牘連篇而於諸賢聊表一二此則班氏之<lb/>
　失也<lb/>
皆見褒表至大官○<hi>臣召南</hi>按兩龔子孫後書無傳鮑<lb/>
　宣子永孫昱三世司𨽻後書有傳而宣妻桓少君在<lb/>
　列女傳<lb/>
　前漢書卷七十二考證<lb/>
</p>
<p>
</p>
  </div>
</body>
</text>
</TEI>
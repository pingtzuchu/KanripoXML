<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷九十</head> <lb/>
    <p>
<pb n="KR2a0007_WYG_090-1a"/>
欽定四庫全書<lb/>
　前漢書卷九十<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　酷吏傳第六十<lb/>
孔子曰導之以政齊之以刑民免而無耻導之以徳齊<lb/>
之以禮有耻且格<hi>師古曰論語載孔子之言也格至也謂御以政刑則人思茍免不耻於惡</hi>
<hi>化以徳禮則下知愧辱而至於治也○宋祁曰注文不耻景本作不止刋誤作不耻</hi>老氏稱上徳<lb/>
<pb n="KR2a0007_WYG_090-1b"/>
不徳是以有徳下徳不失徳是以無徳法令滋章盗賊<lb/>
多有<hi>師古曰老子徳經之言也上徳體合自然是以為徳下徳務於修建更以䘮之法令繁則巧詐益起</hi>
<hi>故多盗賊也○宋祁曰注文繁字下疑有滋字</hi>信哉是言也法令者治之具而<lb/>
非制治清濁之源也<hi>師古曰言為治之體亦須法令而法令非治之本</hi>昔天下<lb/>
之罔嘗宻矣<hi>師古曰謂秦時</hi>然姦軌愈起其極也上下相遁至<lb/>
於不振<hi>師古曰遁避也言吏避於君民避於吏至乎䘮敗不可振救也</hi>當是之時吏治<lb/>
若救火揚沸<hi>師古曰言廹急也本敝不除則其末難正</hi>非武健嚴酷惡能勝<lb/>
其任而媮快乎<hi>師古曰惡讀曰烏烏於何也媮茍且也</hi>言道徳者溺於職<lb/>
<pb n="KR2a0007_WYG_090-2a"/>
矣<hi>師古曰溺謂沉滯而不舉也</hi>故曰聽訟吾猶人也必也使無訟乎<lb/>
<hi>師古曰論語載孔子之辭也言使我聽獄訟猶凡人耳然而立政施徳則能使其絶於爭訟</hi>下士聞<lb/>
道大笑之<hi>師古曰老子道經之言也大道𤣥深非其所及故致笑也</hi>非虛言也漢興<lb/>
破觚而為圜斵琱而為樸<hi>孟康曰觚方也師古曰去嚴刑而從簡易抑巧偽而務敦</hi>
<hi>厚也琱謂刻鏤也字與雕同</hi>號為罔漏吞舟之魚<hi>師古曰言其疏也</hi>而吏治<lb/>
蒸蒸不至於姦<hi>師古曰蒸蒸純壹之貌也</hi>黎民艾安<hi>師古曰黎衆也艾讀曰乂乂治</hi>
<hi>也</hi>由是觀之在彼不在此<hi>師古曰言不在於嚴酷也</hi>高后時酷吏獨<lb/>
有侯封刻轢宗室侵辱功臣<hi>師古曰轢謂陵踐也音來的反○宋祁曰轢當音來</hi>
<pb n="KR2a0007_WYG_090-2b"/>
<hi>各反</hi>吕氏已敗遂夷侯封之家<hi>師古曰夷除也</hi>孝景時鼂錯以刻<lb/>
深頗用術輔其資<hi>師古曰資材也</hi>而七國之亂發怒於錯錯卒<lb/>
被戮<hi>師古曰卒終也</hi>其後有郅都寗成之倫<hi>師古曰郅音之日反</hi>
郅都河東大陽人也以郎事文帝景帝時為中郎將敢<lb/>
直諫面折大臣於朝嘗從入上林賈姬在厠<hi>師古曰賈姬即賈夫</hi>
<hi>人生趙敬肅王彭祖中山靖王勝者</hi>野彘入厠上目都<hi>師古曰動目以使也</hi>都不行<lb/>
上欲自持兵救賈姬都伏上前曰亡一姬復一姬進天<lb/>
下所少寧姬等邪陛下縱自輕奈宗廟太后何上還彘<lb/>
<pb n="KR2a0007_WYG_090-3a"/>
亦不傷賈姬太后聞之賜都金百斤上亦賜金百斤由<lb/>
此重都濟南瞷氏宗人三百餘家豪猾<hi>應劭曰瞷音馬瞷眼之瞷師古</hi>
<hi>曰音閑○蕭該音義曰案爾雅馬一目白曰瞷音閑宋祁曰姚本刪注中一瞷字</hi>二千石莫能<lb/>
制於是景帝拜都為濟南守至則誅瞷氏首惡餘皆股<lb/>
栗<hi>師古曰言懼之甚至於股脚戰栗也</hi>居歲餘郡中不拾遺旁十餘郡守<lb/>
畏都如大府<hi>師古曰言猶如統屬之也</hi>都為人勇有氣公亷不發私<lb/>
書問遺無所受請寄無所聽常稱曰已背親而出身固<lb/>
當奉職死節官下終不顧妻子矣都遷為中尉丞相條<lb/>
<pb n="KR2a0007_WYG_090-3b"/>
侯至貴居也<hi>師古曰居怠傲讀與倨同</hi>而都揖丞相是時民樸畏罪<lb/>
自重而都獨先嚴酷致行法不避貴戚列侯宗室見都<lb/>
側目而視號曰蒼鷹<hi>師古曰言其鷙擊之甚</hi>臨江王徵詣中尉府<lb/>
對簿<hi>師古曰簿者獄辭之文書也音歩户反</hi>臨江王欲得刀筆為書謝上<lb/>
<hi>師古曰刀所以削治書也古者書於簡牘故筆用刀焉</hi>而都禁吏弗與魏其侯使<lb/>
人間予臨江王<hi>師古曰伺間隙而私與也</hi>臨江王既得為書謝上因<lb/>
自殺竇太后聞之怒以危法中都<hi>師古曰謂搆成其罪也中音竹仲反次下</hi>
<hi>亦同</hi>都免歸家景帝廼使使即拜都為鴈門太守<hi>師古曰就家拜</hi>
<pb n="KR2a0007_WYG_090-4a"/>
<hi>之</hi>便道之官<hi>師古曰不令至闕陳謝也</hi>得以便宜從事匈奴素聞郅<lb/>
都節舉邊為引兵去竟都死不近鴈門匈奴至為偶人<lb/>
象都<hi>師古曰以木為人象都之形也偶對也</hi>令騎馳射莫能中其見憚如<lb/>
此匈奴患之乃中都以漢法景帝曰都忠臣欲釋之<hi>師古</hi>
<hi>曰釋置也觧也謂放免也</hi>竇太后曰臨江王獨非忠臣乎於是斬都<lb/>
也<hi>○宋祁曰傳末也字當刪</hi>
寗成南陽穰人也以郎謁者事景帝好氣為少吏<hi>○宋祁曰</hi>
<hi>淳化本越本少作小據史館本作少今兩存之</hi>必陵其長吏為人上操下急如<lb/>
<pb n="KR2a0007_WYG_090-4b"/>
束濕<hi>師古曰操執持也束濕言其急之甚也濕物則易束操音千高反</hi>猾賊任威稍遷<lb/>
至濟南都尉而郅都為守始前數都尉歩入府因吏謁<lb/>
守如縣令其畏都如此及成徃直凌都出其上都素聞<lb/>
其聲善遇與結驩乆之都死後長安左右宗室多犯法<lb/>
<hi>師古曰長安左右京邑之中也</hi>上召成為中尉其治效郅都其廉弗如<lb/>
然宗室豪桀人皆惴恐<hi>師古曰惴戰栗也人人皆戰恐也惴音之瑞反</hi>武帝即<lb/>
位徙為内史外戚多毁成之短抵罪髠鉗是時九卿死<lb/>
即死少被刑而成刑極自以為不復收<hi>如淳曰以被重刑将不復見收</hi>
<pb n="KR2a0007_WYG_090-5a"/>
<hi>用也師古曰刑極者言殘毁之重也</hi>廼觧脱詐刻傳出闗歸家<hi>師古曰輙觧脱鉗釱</hi>
<hi>而亡去也傳所以出闗之符也音張戀反</hi>稱曰仕不至二千石賈不至千萬<lb/>
安可比人乎<hi>師古曰賈謂販賣之</hi>廼貰貣陂田千餘頃<hi>師古曰貰貣假取之</hi>
<hi>也貣音吐得反</hi>假貧民役使數千家<hi>師古曰假謂雇賃也</hi>數年㑹赦致産<lb/>
數千萬為任俠持吏長短出從數十騎其使民威重於<lb/>
郡守周陽由其父趙兼以淮南王舅侯周陽<hi>師古曰封為周陽侯</hi>
故因氏焉<hi>師古曰遂改趙姓而為周陽也</hi>由以宗家任為郎事文帝景<lb/>
帝時由為郡守武帝即位吏治尚修謹然由居二千石<lb/>
<pb n="KR2a0007_WYG_090-5b"/>
中最為暴酷驕恣所愛者撓法活之所憎者曲法滅之<lb/>
<hi>師古曰撓亦屈曲也音女教反</hi>所居郡必夷其豪<hi>師古曰平除之○宋祁曰豪字下當有桀</hi>
<hi>字</hi>為守視都尉如令為都尉陵太守奪之治汲黯為忮<lb/>
<hi>師古曰忮意堅也音章豉反○宋祁曰韋昭曰忮音洎字書之豉反</hi>司馬安之文惡<hi>孟康曰以</hi>
<hi>文法傷害人也</hi>俱在二千石列同車未嘗敢均茵馮<hi>師古曰茵車中蓐也</hi>
<hi>馮車中所馮者也言此二人皆下讓由故同車之時自處其偏側不均敵也馮讀曰凭○宋祁曰茵亦作鞇霍</hi>
<hi>光傳作絪晉灼音義作鞇字亦音因</hi>後由為河東都尉與其守勝屠公争<lb/>
權相告言<hi>師古曰勝屠姓也</hi>勝屠公當抵罪議不受刑自殺<hi>○劉</hi>
<pb n="KR2a0007_WYG_090-6a"/>
<hi>敞曰議當作義</hi>而由弃市自寗成周陽由之後事益多民巧法<lb/>
大抵吏治類多成由等矣<hi>師古曰大抵大歸也音丁禮反</hi>
趙禹斄人也<hi>師古曰斄讀曰邰扶風縣也音胎</hi>以佐史補中都官<hi>師古曰京</hi>
<hi>師諸官為吏也○宋祁曰淳化本史作吏刋誤據史館本改作史注文師古曰下當有於字</hi>用廉為<lb/>
令史事太尉周亞夫亞夫為丞相禹為丞相史府中皆<lb/>
稱其廉平然亞夫弗任曰極知禹無害<hi>師古曰無害言無人能勝之者</hi>
<hi>○劉奉世曰足以知謂廉平之類為無害也</hi>然文深<hi>應劭曰禹持文法深刻</hi>不可以居<lb/>
大府武帝時禹以刀筆吏積勞遷為御史上以為能至<lb/>
<pb n="KR2a0007_WYG_090-6b"/>
中大夫與張湯論定律令作見知吏傳相監司以法盡<lb/>
自此始禹為人廉裾<hi>師古曰裾亦傲也讀與倨同</hi>為史以來舎無食<lb/>
客公卿相造請<hi>師古曰造音千到反</hi>禹終不行報謝務在絶知友<lb/>
賔客之請<hi>師古曰以此意告報公卿○劉敞曰報謝當屬上句言公卿造請禹而禹終不詣之</hi>孤<lb/>
立行一意而已見法輒取亦不覆案求官屬隂罪<hi>師古曰不</hi>
<hi>見知者無所捜求也</hi>嘗中廢已為廷尉始條侯以禹賊深及禹為<lb/>
少府九卿酷急至晚節事益多吏務為嚴峻而禹治加<lb/>
緩名為平王温舒等後起治峻禹禹以老徙為燕相<hi>○宋</hi>
<pb n="KR2a0007_WYG_090-7a"/>
<hi>祁曰老字上當有先字</hi>數歳誖亂有罪免歸<hi>師古曰誖惑也言其心意昏惑也誖音布</hi>
<hi>内反</hi>後十餘年以壽卒於家<lb/>
義縱河東人也少年時常與張次公俱攻剽為羣盗<hi>師古</hi>
<hi>曰剽刼也音頻妙反</hi>縱有姊以醫幸王太后<hi>師古曰武帝母</hi>太后問有子<lb/>
兄弟為官者乎姊曰有弟無行不可<hi>○宋祁曰校本改時作行</hi>太后<lb/>
廼告上上拜義姁弟縱為中郎<hi>孟康曰姁縱姊名也師古曰姁音許于反○蕭</hi>
<hi>該音義曰姁音熈主反韋昭音同李竒音呼</hi>補上黨郡中令治敢徃少温籍<lb/>
<hi>服䖍曰敢行暴虐之政師古曰少温籍言無所含容也温音於問反籍音才夜反</hi>縣無逋事<hi>師古</hi>
<pb n="KR2a0007_WYG_090-7b"/>
<hi>曰逋亡也負也音必胡反</hi>舉第一遷為長陵及長安令直法行治不<lb/>
避貴戚以捕按太后外孫脩成子中<hi>師古曰修成君王太后所生金氏女</hi>
<hi>也中者其子名也讀曰仲</hi>上以為能遷為河内都尉至則族滅其豪<lb/>
穰氏之屬河内道不拾遺而張次公亦為郎以勇悍從<lb/>
軍<hi>師古曰悍音胡旦反</hi>敢深入有功封為岸頭侯寗成家居上欲<lb/>
以為郡守御史大夫𢎞曰<hi>師古曰公孫𢎞</hi>臣居山東為小吏時<lb/>
<hi>○宋祁曰小或作少</hi>寗成為濟南都尉其治如狼牧羊成不可令<lb/>
治民上廼拜成為闗都尉嵗餘闗吏税肄郡國出入闗<lb/>
<pb n="KR2a0007_WYG_090-8a"/>
者<hi>蘓林曰税音伐閲之閲李竒曰肄閲也師古曰肄音弋二反</hi>號曰寧見乳虎無直<lb/>
寗成之怒<hi>師古曰猛獸産乳養䕶其子則搏噬過常故以喻也直讀曰值一曰直當</hi>其暴如<lb/>
此義縱自河内遷為南陽太守聞寗成家居南陽及至<lb/>
闗寗成側行送迎然縱氣盛弗為禮至郡遂按寗氏破<lb/>
碎其家成坐有罪及孔暴之屬皆奔亡南陽<hi>師古曰孔氏暴氏二</hi>
<hi>家素豪猾者</hi>吏民重足一迹<hi>○劉攽曰南陽屬下句</hi>而平氏朱彊杜衍<lb/>
杜周為縱爪牙之吏任用<hi>師古曰平氏杜衍二縣名也</hi>遷為廷尉史<lb/>
軍數出定襄定襄吏民亂敗於是徙縱為定襄太守縱<lb/>
<pb n="KR2a0007_WYG_090-8b"/>
至掩定襄獄中重罪二百餘人及賔客昆弟私入相視<lb/>
者亦二百餘人縱壹切捕鞠曰為死罪觧脱<hi>服䖍曰一切皆捕之</hi>
<hi>也律諸囚徒私觧脱桎梏鉗赭加罪一等為人觧脱與同罪縱鞠相賂餉者二百人以為觧脱死罪盡殺之師</hi>
<hi>古曰鞠窮也謂窮治也</hi>是日皆報殺四百餘人<hi>師古曰奏請得報而論殺○劉敞曰</hi>
<hi>縱掩定襄獄一切捕鞠而云是日皆報殺則非奏請報可之報矣然則以論決為報</hi>郡中不寒而<lb/>
栗猾民佐吏為治<hi>師古曰百姓有素豪猾為罪惡者今畏縱之嚴反為吏耳目助治公務以</hi>
<hi>自效</hi>是時趙禹張湯為九卿矣然其治尚寛輔法而行縱<lb/>
以鷹擊毛摰為治<hi>師古曰言如鷹隼之擊奮毛羽執取飛鳥也</hi>後㑹更五銖<lb/>
<pb n="KR2a0007_WYG_090-9a"/>
錢白金起<hi>師右曰更改也</hi>民為姦京師尤甚廼以縱為右内史<lb/>
王溫舒為中尉温舒至惡所為弗先言縱縱必以氣陵<lb/>
之<hi>師古曰言温舒雖酷惡而縱又甚也</hi>敗壊其功其治所誅殺甚多然取<lb/>
為小治姦益不勝<hi>晉灼曰取音趣</hi>直指始出矣吏之治以斬殺<lb/>
縛束為務閻奉以惡用矣<hi>師古曰閻奉以嚴惡之故而見任用言時政尚急刻也</hi>
縱廉其治效郅都上幸鼎湖病乆已而卒起幸甘泉<hi>師古</hi>
<hi>曰已為病愈也言帝乆病既得愈而忽然即幸甘泉卒讀曰猝</hi>道不治上怒曰縱以我<lb/>
為不行此道乎銜之<hi>師古曰銜含也包含在心以為過也</hi>至冬楊可方受<lb/>
<pb n="KR2a0007_WYG_090-9b"/>
告緡縱以為此亂民部吏捕其為可使者天子聞使杜<lb/>
式治以為廢格沮事<hi>孟康曰武帝使楊可主告緡没入其財物縱捕為可使者此為廢格</hi>
<hi>詔書沮已成之事也師古曰沮壊也音材汝反格讀曰閣</hi>弃縱市後一歲張湯亦死<lb/>
王溫舒陽陵人也少時椎埋為姦<hi>師古曰椎殺人而埋之椎音直追反其字</hi>
<hi>從木</hi>已而試縣亭長<hi>師古曰試補也</hi>數廢數為吏以治獄至廷尉<lb/>
史事張湯遷為御史督盗賊殺傷甚多稍遷至廣平都<lb/>
尉擇郡中豪敢徃吏十餘人為爪牙<hi>師古曰豪傑而性果敢一徃無所顧</hi>
<hi>者以為吏也○宋祁曰豪字下當有桀字</hi>皆把其隂重罪<hi>師古曰把音布馬反</hi>而縱使<lb/>
<pb n="KR2a0007_WYG_090-10a"/>
督盗賊<hi>師古曰縱放也督察視也</hi>快其意所欲得此人雖有百罪弗<lb/>
法<hi>師古曰言所捕盗賊得其人而快温舒意者則不問其先所犯罪也法謂行法也</hi>即有避回<lb/>
夷之亦滅宗<hi>師古曰避回謂不盡意捕擊也回音胡内反</hi>以故齊趙之郊盗<lb/>
不敢近廣平廣平聲為道不拾遺上聞遷為河内太守<lb/>
素居廣平時皆知河内豪姦之家及徃以九月至令郡<lb/>
具私馬五十疋為驛自河内至長安<hi>師古曰以私馬於道上徃徃置驛也</hi>
部吏如居廣平時方畧捕郡中豪猾相連坐千餘家上<lb/>
書請大者至族小者乃死家盡没入償臧<hi>師古曰以臧致罪者既没</hi>
<pb n="KR2a0007_WYG_090-10b"/>
<hi>入之又令出倍臧或收入官或還其主也</hi>奏行不過二曰得可事論報至流<lb/>
血十餘里<hi>師古曰天子可其奏而論决之殺人既多故血流十餘里○劉敞曰騐此可與報益異矣</hi>
河内皆怪其奏以為神速盡十二月郡中無犬吠之盗<lb/>
其頗不得失之旁郡追求㑹春温舒頓足嘆曰嗟乎令<lb/>
冬月益展一月足吾事矣<hi>師古曰立春之後不復行刑故云然展伸也</hi>其好<lb/>
殺行威不愛人如此上聞之以為能遷為中尉其治復<lb/>
放河内<hi>師古曰放依也音甫徃反</hi>徒請召猜禍吏與從事<hi>應劭曰徒但也猜疑</hi>
<hi>也取吏好猜疑作旤害者任用之</hi>河内則揚皆麻戊闗中楊贛成信等<lb/>
<pb n="KR2a0007_WYG_090-11a"/>
<hi>師古曰此皆猜旤者</hi>義縱為内史憚之未敢恣治<hi>師古曰言温舒憚縱不得恣其</hi>
<hi>酷暴○宋祁曰或無治字</hi>及縱死張湯敗後徙為廷尉而尹齊為中<lb/>
尉坐法抵罪温舒復為中尉為人少文居它惛惛不辯<lb/>
<hi>師古曰言為餘官則心意䝉蔽職事不舉惛音昏</hi>至於中尉則心開素習闗中<lb/>
俗知豪惡吏豪惡吏盡復為用吏苛察淫惡少年投銗<lb/>
購告言姦<hi>師古曰銗所以受投書也音項觧在趙廣漢傳</hi>置伯落長以收司姦<lb/>
<hi>師古曰伯亦長帥之稱也置伯及邑落之長以收捕司察姦人也</hi>温舒多謟善事有埶<lb/>
者即無埶視之如奴有埶家雖有姦如山弗犯無埶雖<lb/>
<pb n="KR2a0007_WYG_090-11b"/>
貴戚必侵辱<hi>師古曰謂不居權要之職者</hi>舞文巧請下戸之猾以動<lb/>
大豪<hi>師古曰弄法為巧而治下户之狡猾者用諷動大豪之家所以然者為大豪中有權要不可治故也</hi>
<hi>請謂奏請</hi>其治中尉如此姦猾窮治大氐盡靡爛獄中<hi>師古曰大</hi>
<hi>氐大歸也靡碎也氐音丁禮反靡音武皮反</hi>行論無出者其爪牙吏虎而冠<lb/>
<hi>師古曰言其殘暴之甚也非有人情</hi>於是中尉部中中猾以下皆伏有埶<lb/>
者為遊聲譽稱治數歳其吏多以權貴富<hi>師古曰謂權貴之家所擁</hi>
<hi>佑故積受取致富者也</hi>温舒擊東越還議有不中意<hi>師古曰不當天子意也中</hi>
<hi>音竹仲反</hi>坐以法免是時上方欲作通天臺而未有人温舒<lb/>
<pb n="KR2a0007_WYG_090-12a"/>
請覆中尉脱卒得數萬人作<hi>師古曰覆校脱漏未為卒者也脱音它活反</hi>上<lb/>
説<hi>師古曰説讀曰悦</hi>拜為少府徙右内史治如其故姦邪少禁<lb/>
坐法失官復為右輔行中尉如故操歳餘㑹宛軍發<hi>孟康</hi>
<hi>曰𤼵兵伐大宛</hi>詔徵豪吏温舒匿其吏華成及人有變告温舒<lb/>
受員騎錢它姦利事罪至族自殺<hi>師古曰員騎騎之有正員也</hi>其時<lb/>
兩弟及兩婚家亦各自坐它罪而族光禄勲徐自為曰<lb/>
悲夫夫古有三族而王温舒罪至同時而五族乎<hi>師古曰温</hi>
<hi>舒與弟同三族而兩妻家各一故為五也</hi>温舒死家絫千金<hi>師古曰絫古累字</hi>
<pb n="KR2a0007_WYG_090-12b"/>
尹齊東郡茌平人也<hi>師古曰茌音仕疑反○宋祁曰韋昭音鯔字林曰茌草亦盛也</hi>以<lb/>
刀筆吏稍遷至御史事張湯湯數稱以為廉武帝使督<lb/>
盗賊斬伐不避貴埶遷闗都尉聲甚於寗成上以為能<lb/>
拜為中尉吏民益彫敝輕齊木彊少文<hi>師古曰木質也言如木石之為</hi>
<hi>也</hi>豪惡吏伏匿而善吏不能為治<hi>師古曰惡吏不肯為用獨善吏在故不能</hi>
<hi>治事也</hi>以故事多廢抵罪<hi>師古曰以職事多廢故至於坐罪也</hi>後復為淮陽<lb/>
都尉王温舒敗後數年病死家直不滿五十金所誅滅<lb/>
淮陽甚多及死仇家欲燒其尸妻亡去歸𦵏<lb/>
<pb n="KR2a0007_WYG_090-13a"/>
楊僕宜陽人也以千夫為吏<hi>孟康曰千夫若五大夫武帝以軍用不足令民出錢</hi>
<hi>穀為之師古曰所謂武功賞官以寵戰士</hi>河南守舉為御史使督盗賊<hi>○宋祁曰</hi>
<hi>越本守作辟</hi>闗東治放尹齊<hi>韋昭曰放依/也音甫徃反</hi>以敢擊行<hi>師古曰果敢搏</hi>
<hi>撃而行其治也</hi>稍遷至主爵都尉上以為能南越反拜為樓船<lb/>
將軍有功封將梁侯東越反上欲復使將為其伐前勞<lb/>
<hi>師古曰伐謂矜恃也</hi>以書勅責之曰將軍之功獨有先破石門尋<lb/>
陿<hi>劉徳曰南越中險地名也○宋祁曰陿或作阻</hi>非有斬將騫旗之實也<hi>師古曰騫</hi>
<hi>與搴同騫㧞取之也</hi>烏足以驕人哉<hi>師古曰烏於何也</hi>前破番禺捕降者<lb/>
<pb n="KR2a0007_WYG_090-13b"/>
以為虜掘死人以為獲是一過也建徳吕嘉逆罪不容<lb/>
於天下<hi>師古曰建徳南越王名也尉佗𤣥孫也吕嘉其相也</hi>將軍擁精兵不窮追<lb/>
超然以東越為援是二過也<hi>師古曰以僕不窮追之故令建徳得以東越為援也</hi>
士卒暴露連嵗為朝㑹不置酒<hi>○宋祁曰嵗字下當有朕字</hi>將軍不<lb/>
念其勤勞而造佞巧請乘傳行塞<hi>師古曰傳音張戀反行音下更反</hi>因<lb/>
用歸家懐銀黄垂三組夸鄉里是三過也<hi>師古曰銀銀印也黄金印</hi>
<hi>也僕為主爵都尉又為樓船將軍并將梁侯三印故三組也組印綬也</hi>先期内顧以道惡<lb/>
為觧<hi>師古曰内顧言思妻妾也觧謂自觧説也若今言分疏</hi>失尊尊之序是四過<lb/>
<pb n="KR2a0007_WYG_090-14a"/>
也欲請蜀刀問君賈幾何對曰率數百<hi>孟康曰僕嘗為将請官蜀刀詔</hi>
<hi>問賈答言此率數百也師古曰賈讀曰價○宋祁曰注文嘗字疑作當将字下當有行字</hi>武庫日出<lb/>
兵而陽不知挾偽干君是五過也<hi>師古曰干犯也</hi>受詔不至蘭<lb/>
池宫<hi>如淳曰本出軍時欲使之蘭池宫頓而不去蘭池宫在渭城</hi>明日又不對假令<lb/>
將軍之吏問之不對令之不從其罪何如推此心以在<lb/>
外江海之間可得信乎今東越深入將軍能率衆以掩<lb/>
過不僕惶恐對曰願盡死贖罪<hi>○宋祁曰死字下當有以字</hi>與王温<lb/>
舒俱破東越後復與左將軍荀彘俱擊朝鮮為彘所縛<lb/>
<pb n="KR2a0007_WYG_090-14b"/>
語在朝鮮傳還免為庶人病死<lb/>
咸宣楊人也<hi>師古曰咸音減省之減楊河東之邑</hi>以佐史給事河東守衛<lb/>
將軍青使買馬河東<hi>師古曰將軍衛青充使而於河東買馬也</hi>見宣無害言<lb/>
上徵為廐丞官事辦稍遷至御史及丞<hi>○宋祁曰淳化本為御史中丞</hi>
<hi>刋誤據史舘本改予依南本添及字</hi>使治主父偃及淮南反獄所以微文<lb/>
深詆殺者甚衆<hi>師古曰詆誣也</hi>稱為敢决疑數廢數起為御史<lb/>
及中丞者幾二十嵗<hi>師古曰幾音鉅依反</hi>王温舒為中尉而宣為<lb/>
左内史其治米鹽<hi>師古曰米鹽細雜也</hi>事大小皆闗其手自部署<lb/>
<pb n="KR2a0007_WYG_090-15a"/>
縣名曹寳物官吏令丞弗得擅揺痛以重法繩之居官<lb/>
數年壹切為小治辯然獨宣以小治大能自行之難以<lb/>
為經<hi>師古曰經常也不可為常法也</hi>中廢為右扶風坐怒其吏成信信<lb/>
亡藏上林中宣使郿令將吏卒<hi>師古曰郿扶風縣也音媚</hi>䦨入上林<lb/>
中蠶室門攻亭格殺信射中苑門<hi>師古曰中音竹仲反</hi>宣下吏為<lb/>
大逆當族自殺而杜周任用是時郡守尉諸侯相二千<lb/>
石欲為治者大抵盡效王温舒等而吏民益輕犯法盗<lb/>
賊滋起<hi>師古曰滋亦益也</hi>南陽有梅免百政<hi>師古曰梅百皆姓也</hi>楚有叚<lb/>
<pb n="KR2a0007_WYG_090-15b"/>
中杜少<hi>師古曰中讀曰仲</hi>齊有徐勃燕趙之間有堅盧范主之<lb/>
屬<hi>鄧展曰延篤讀堅曰甄晉灼曰音近甄城字書已先反</hi>大羣至數千人擅自號<lb/>
攻城邑　庫兵釋死罪<hi>師古曰釋觧也</hi>縛辱郡守都尉殺二千<lb/>
石為檄告縣趨具食<hi>師古曰趨讀曰促</hi>小羣以百數掠鹵鄉里<lb/>
者不可稱數於是上始使御史中丞丞相長史使督之<lb/>
<hi>師古曰出為使者督察也</hi>猶弗能禁<hi>師古曰禁音居禽反</hi>乃使光禄大夫范昆<lb/>
諸部都尉及故九卿張徳等衣繡衣持節虎符發兵以<lb/>
興擊<hi>師古曰以軍興之法而討擊也</hi>斬首大部或至萬餘級及以法誅<lb/>
<pb n="KR2a0007_WYG_090-16a"/>
通行飲食坐相連郡甚者數千人數歲廼頗得其渠率<lb/>
<hi>師古曰渠大也</hi>散卒失亡復聚黨阻山川徃徃而羣無可奈何<lb/>
於是作沈命法<hi>應劭曰沈没也敢蔽匿盗賊者没其命也孟康曰沈臧匿也命亡逃也師古曰</hi>
<hi>應説是</hi>曰羣盗起不發覺發覺而弗捕滿品者<hi>師古曰品率也以人</hi>
<hi>數為率也</hi>二千石以下至小吏主者皆死其後小吏畏誅雖<lb/>
有盗弗敢發恐不能得坐課累府府亦使不言<hi>孟康曰縣有盗</hi>
<hi>賊府亦并坐使縣不言之也師古曰府郡府也累音力瑞反韋昭曰負累及府府亦使其不言也</hi>故盗<lb/>
賊寖多<hi>師古曰寖漸也</hi>上下相為匿以避文法焉<lb/>
<pb n="KR2a0007_WYG_090-16b"/>
田廣明字子公鄭人也<hi>師古曰京兆鄭縣即今之華州</hi>以郎為天水司<lb/>
馬功次遷河南都尉以殺伐為治郡國盗賊並起遷廣<lb/>
明為淮陽太守歳餘故城父令公孫勇與客胡倩等謀<lb/>
反<hi>師古曰倩音千見反</hi>倩詐稱光禄大夫從車騎數十言使督盗<lb/>
賊止陳留傳舎太守謁見欲收取之廣明覺知發兵皆<lb/>
捕斬焉而公孫勇衣繡衣乘駟馬車至圉<hi>師古曰陳留圉縣</hi>圉<lb/>
使小史侍之亦知其非是守尉魏不害與廐嗇夫江徳<lb/>
尉史蘇昌共收捕之上封不害為當塗侯徳轑陽侯<hi>師古</hi>
<pb n="KR2a0007_WYG_090-17a"/>
<hi>曰轑音僚</hi>昌蒲侯初四人俱拜於前小史竊言武帝問言何<lb/>
對曰為侯者得東歸不上曰女欲不貴矣<hi>師古曰言汝意欲歸不吾</hi>
<hi>今貴汝謂賜之爵也○宋祁曰不字當有音疑注脱</hi>女鄉名為何對曰名遺鄉上<lb/>
曰用遺汝矣<hi>師古曰遺音弋季反</hi>於是賜小史爵闗内侯食遺鄉<lb/>
六百户上以廣明連禽大姦徵入為大鴻臚擢廣明兄<lb/>
雲中代為淮陽太守昭帝時廣明將兵擊益州還賜爵<lb/>
闗内侯徙衛尉後出為左馮翊治有能名宣帝初立代<lb/>
蔡義為御史大夫以前為馮翊與議定䇿<hi>師古曰與讀曰豫○宋祁</hi>
<pb n="KR2a0007_WYG_090-17b"/>
<hi>曰為字下當有左字</hi>封昌水侯歲餘以祁連將軍將兵擊匈奴出<lb/>
塞至受降城受降都尉前死䘮柩在堂廣明召其寡妻<lb/>
與姦既出不至質<hi>服䖍曰質所期處也○宋祁曰韋昭曰所期約誓地蕭該音義質音贄</hi>
引軍空還下太守杜延年簿責<hi>師古曰簿音歩戸反○宋祁曰太守姚本作太</hi>
<hi>僕</hi>廣明自殺闕下國除兄雲中為淮陽守<hi>○宋祁曰淮一作灌姚本</hi>
<hi>改作淮</hi>亦敢誅殺吏民守闕告之竟坐棄市<lb/>
田延年字子賔先齊諸田也徙陽陵<hi>師古曰高祖時徙之其地後為陽陵</hi>
<hi>縣○宋祁曰先字上當有其字</hi>延年以材略給事大將軍莫府霍光重<lb/>
<pb n="KR2a0007_WYG_090-18a"/>
之遷為長史出為河東太守選㧞尹翁歸等以為爪牙<lb/>
誅鉏豪彊姦邪不敢發以選入為大司農㑹昭帝崩昌<lb/>
邑王嗣立淫亂霍將軍憂懼與公卿議廢之莫敢發言<lb/>
延年按劍廷叱群臣<hi>師古曰止於朝廷之中而叱之也若言廷争矣</hi>即日議決<lb/>
語在光𫝊宣帝即位延年以決疑定䇿封陽成侯先是<lb/>
茂陵富人焦氏賈氏以數千萬隂積貯炭葦諸下里物<lb/>
<hi>孟康曰死者歸蒿里𦵏地下故曰下里師古曰以數千萬錢為本而貯此物也</hi>昭帝大行時方<lb/>
上事暴起<hi>師古曰方上謂壙中也昭帝暴崩故其事倉猝</hi>用度未辦延年奏言<lb/>
<pb n="KR2a0007_WYG_090-18b"/>
商賈或豫收方上不祥器物冀其疾用欲以求利<hi>師古曰疾</hi>
<hi>速也</hi>非民臣所當為請没入縣官奏可富人亡財者皆怨<lb/>
出錢求延年罪初大司農取民牛車三萬兩為僦<hi>師古曰一</hi>
<hi>乘為一兩僦謂賃之與雇直也音子就反○宋祁曰服䖍曰雇載曰僦音将秀反</hi>載沙便橋下<lb/>
送致方上車直千錢延年上簿詐増僦直車二千凡六<lb/>
千萬盗取其半焦賈兩家告其事下丞相府丞相議奏<lb/>
延年主守盗三千萬不道<hi>○宋祁曰劉云延年未嘗有酷烈聲而附此傳中何也延</hi>
<hi>年決大議其明勇過雋不疑至詐増僦直是韓延夀比耳○劉敞曰議當作義</hi>霍將軍召問延<lb/>
<pb n="KR2a0007_WYG_090-19a"/>
年欲為道地<hi>師古曰為之開通道路使有安全之地也</hi>延年抵曰<hi>師古曰抵拒諱也音</hi>
<hi>丁禮反</hi>本出將軍之門蒙此爵位<hi>師古曰延年嘗給事莫府又為大將軍長史故</hi>
<hi>云然也</hi>無有是事光曰即無事當窮竟<hi>師古曰既無實事當令有司窮治盡</hi>
<hi>其理</hi>御史大夫田廣明謂太僕杜延年春秋之義以功覆<lb/>
過當廢昌邑王時非田子賔之言大事不成今縣官出<lb/>
三千萬自乞之何哉<hi>師古曰自謂乞與之也乞音氣○宋祁曰江南本作自之徐鍇改自</hi>
<hi>作丐今詳注云自謂乞與之則正文不應云自乞之今兼存</hi>願以愚言白大將軍延<lb/>
年言之大將軍大將軍曰誠然實勇士也當發大議時<lb/>
<pb n="KR2a0007_WYG_090-19b"/>
震動朝廷光因舉手自撫心曰使我至今病悸<hi>師古曰悸心動</hi>
<hi>也音揆○宋祁曰韋昭曰心中喘息曰悸音水季反</hi>謝田大夫曉大司農通徃就<lb/>
獄得公議之<hi>師古曰曉者告白意指也通者從公家通理也光忿其拒諱故不佑之</hi>田大<lb/>
夫使人語延年延年曰幸縣官寛我耳何靣目入牢獄<lb/>
使衆人指笑我卒徒唾吾背乎即閉閤獨居齊舎<hi>師古曰齊</hi>
<hi>讀曰齋</hi>偏袒持刀東西歩數曰使者召延年詣廷尉聞鼓<lb/>
聲自刎死<hi>晉灼曰使者至司農司農𤼵詔書故鳴鼓也師古曰刎謂斷頸也</hi>國除<lb/>
嚴延年字次卿東海下邳人也其父為丞相掾延年少<lb/>
<pb n="KR2a0007_WYG_090-20a"/>
學法律丞相府歸為郡吏以選除補御史掾舉侍御史<lb/>
是時大將軍霍光廢昌邑王尊立宣帝宣帝初即位延<lb/>
年劾奏光擅廢立亡人臣禮不道<hi>○宋祁曰立字下當有主字</hi>奏雖<lb/>
寢然朝廷肅焉敬憚延年後復劾大司農田延年持兵<lb/>
干屬車<hi>師古曰干犯也屬車天子後車也音之欲反</hi>大司農自訟不干屬車<lb/>
事下御史中丞譴責延年何以不移書宫殿門禁止大<lb/>
司農而令得出入宫於是覆劾延年闌内罪人法至死<lb/>
<hi>張晏曰故事有所劾奏並移宫門禁止不得入師古曰覆反也反以此事劾之覆音方目反</hi>延年亡<lb/>
<pb n="KR2a0007_WYG_090-20b"/>
命㑹赦出丞相御史府徵書同日到延年以御史書先<lb/>
至詣御史府復為掾宣帝識之<hi>張晏曰識其前劾霍光擅廢立</hi>拜為平<lb/>
陵令坐殺不辜去官後為丞相掾復擢好畤令神爵中<lb/>
西羗反彊弩將軍許延夀請延年為長史從軍敗西羗<lb/>
還為涿郡太守時郡比得不能太守<hi>師古曰比頻也○宋祁曰還字下當</hi>
<hi>有遷字</hi>涿人畢野白等由是廢亂<hi>師古曰廢公法而狡亂也</hi>大姓西高<lb/>
氏東高氏<hi>師古曰兩高氏各以所居東西為號者</hi>自郡吏以下皆畏避之<lb/>
莫敢與牾<hi>師古曰牾逆也音悟</hi>咸曰寧負二千石無負豪大家賔<lb/>
<pb n="KR2a0007_WYG_090-21a"/>
客放為盗賊<hi>師古曰放縱也</hi>發輙入高氏吏不敢追浸浸日多<lb/>
<hi>師古曰浸漸也</hi>道路張弓拔刄然後敢行其亂如此延年至遣<lb/>
掾蠡吾趙繡按高氏得其死罪繡見延年新將<hi>師古曰新為郡</hi>
<hi>將也謂郡守為郡將者以其兼領武事也○宋祁曰越本按作劾</hi>心内懼即為兩劾欲<lb/>
先白其輕者觀延年意怒廼出其重劾延年已知其如<lb/>
此矣趙掾至果白其輕者延年索懐中得重劾<hi>師古曰索捜也</hi>
<hi>音山客反○宋祁曰越本無果字</hi>即收送獄夜入晨将至市論殺之先<lb/>
所按者死<hi>師古曰在高氏前死</hi>吏皆股弁<hi>師古曰股戰若弁弁謂撫手也</hi>更遣吏<lb/>
<pb n="KR2a0007_WYG_090-21b"/>
分考兩高窮竟其姦誅殺各數十人郡中震恐道不拾<lb/>
遺三歳遷河南太守賜黄金二十斤豪彊脅息<hi>師古曰脅歛也</hi>
<hi>屛氣而息</hi>野無行盗威震旁郡其治務在摧折豪彊扶助貧<lb/>
弱貧弱雖䧟法曲文以出之其豪桀侵小民者以文内<lb/>
之<hi>師古曰飾文而入之為罪</hi>衆人所謂當死者一朝出之所謂當生<lb/>
者詭殺之<hi>師古曰詭違正理而殺也</hi>吏民莫能測其意深淺戰栗不<lb/>
敢犯禁按其獄皆文致不可得反<hi>師古曰致至宻也言其文案整宻也反音</hi>
<hi>幡</hi>延年為人短小精悍敏㨗於事<hi>師古曰悍勁也</hi>雖子貢冉有<lb/>
<pb n="KR2a0007_WYG_090-22a"/>
通藝於政事不能絶也吏忠盡節者厚遇之如骨肉皆<lb/>
親鄉之<hi>師古曰鄉讀曰嚮</hi>出身不顧以是治下無隐情然疾惡<lb/>
泰甚中傷者多尤巧為獄文善史書所欲誅殺奏成於<lb/>
手中主簿親近史不得聞知奏可論死奄忽如神冬月<lb/>
傳屬縣囚㑹論府上<hi>師古曰總集郡府而論殺</hi>流血數里河南號曰<lb/>
屠伯<hi>鄧展曰言延年殺人如屠兒之殺六畜伯長也</hi>令行禁止郡中正清是時<lb/>
張敞為京兆尹素與延年善敞治雖嚴然尚頗有縱舎<lb/>
聞延年用刑刻急廼以書諭之曰昔韓盧之取菟也上<lb/>
<pb n="KR2a0007_WYG_090-22b"/>
觀下獲<hi>應劭曰韓盧六國時韓氏之黒犬也孟康曰言良犬之取菟仰觀人主之意而𫉬之喻不妄殺</hi>
不甚多殺願次卿少緩誅罰思行此術延年報曰河南<lb/>
天下喉咽二周餘斃<hi>師古曰喉咽言其所在襟要如人體之有喉咽也二周東西周君國</hi>
<hi>也咽音一千反</hi>莠盛苖穢何可不鉏也<hi>師古曰莠粃穀所生也苖粟苖也莠音誘</hi>自<lb/>
矜伐其能終不衰止時黄霸在潁川以寛恕為治郡中<lb/>
亦平婁䝉豐年<hi>師古曰婁古屢字</hi>鳳皇下上賢焉下詔稱揚其<lb/>
行加金爵之賞延年素輕霸為人及比郡為守襃賞反<lb/>
在已前<hi>師古曰比接近也音頻二反</hi>心内不服河南界中又有蝗蟲<lb/>
<pb n="KR2a0007_WYG_090-23a"/>
府丞義出行蝗還見延年延年曰此蝗豈鳳凰食邪<hi>○宋</hi>
<hi>祁曰府丞義當作府丞狐義</hi>義又道司農中丞耿夀昌為常平倉利<lb/>
百姓延年曰丞相御史不知為也當避位去夀昌安得<lb/>
權此<hi>師古曰作此倉非竒異之功也公卿不知為之是曠官也夀昌安得擅此以為權乎</hi>後左馮<lb/>
翊缺上欲徵延年符已發為其名酷復止<hi>應劭曰符竹使符也臧在</hi>
<hi>符節臺欲有所拜召治書御史符節令𤼵符下太尉也</hi>延年疑少府梁邱賀毁之<lb/>
心恨㑹琅邪太守以視事乆病滿三月免延年自知見<lb/>
廢謂丞曰此人尚能去官我反不能去邪<hi>師古曰與丞言云爾</hi>又<lb/>
<pb n="KR2a0007_WYG_090-23b"/>
延年察獄史廉有臧不入身<hi>師古曰延年察舉其獄史為廉而此人乃有臧罪然</hi>
<hi>臧不入身也○宋祁曰越本刪有字</hi>延年坐𨕖舉不實貶秩笑曰後敢復<lb/>
有舉人者矣<hi>師古曰言已濫被貶秩後人寕敢復舉人乎</hi>丞義年老頗悖<hi>師古</hi>
<hi>曰心思惑亂悖音布内反</hi>素畏延年恐見中傷延年本嘗與義俱為<lb/>
丞相史實親厚之無意毁傷也饋遺之甚厚義愈益恐<lb/>
自筮得死卦忽忽不樂取告至長安<hi>師古曰取休假</hi>上書言延<lb/>
年罪名十事已拜奏因飲藥自殺以明不欺事下御史<lb/>
丞按驗有此數事以結延年<hi>師古曰結正其罪也</hi>坐怨望非謗政<lb/>
<pb n="KR2a0007_WYG_090-24a"/>
治不道弃市初延年母從東海来欲從延年臘<hi>師古曰建丑之</hi>
<hi>月為臘祭因㑹飲若今之蜡節也</hi>到雒陽適見報囚<hi>師古曰奏報行決也○劉攽曰檢尋</hi>
<hi>前後直謂斷決囚為報爾非奏得報也如今有司書囚罪長吏判准斷定所謂報也</hi>母大驚便止<lb/>
都亭不肯入府延年出至都亭謁母母閉閤不見延年<lb/>
免冠頓首閤下良乆母乃見之因數責延年<hi>師古曰數音所具反</hi>
幸得備郡守專治千里不聞仁愛教化有以全安愚民<lb/>
顧乘刑罰多刑殺人<hi>師古曰顧反也乘因也</hi>欲以立威豈為民父<lb/>
母意哉延年服罪重頓首謝<hi>師古曰重音直用反</hi>因自為母御歸<lb/>
<pb n="KR2a0007_WYG_090-24b"/>
府舎母畢正臘<hi>師古曰臘及正嵗禮畢也正音之盈反</hi>謂延年天道神明<lb/>
人不可獨殺<hi>師古曰言多殺人者已亦當死</hi>我不意當老見壯子被刑<lb/>
戮也<hi>師古曰言素意不自謂如此也</hi>行矣去女東歸埽除墓地耳<hi>師古曰言</hi>
<hi>待其䘮至也</hi>遂去歸郡見昆弟宗人復為言之後歲餘果敗<lb/>
東海莫不賢知其母<hi>師古曰稱其賢智也</hi>延年兄弟五人皆有吏<lb/>
材至大官東海號曰萬石嚴嫗<hi>師古曰一門之中五二千石故總云萬石</hi>次<lb/>
弟彭祖至太子太傅在儒林傳<lb/>
尹賞字子心鉅鹿楊氏人也以郡吏察廉為樓煩長舉<lb/>
<pb n="KR2a0007_WYG_090-25a"/>
茂材粟邑令左馮翊薛宣奏賞能治劇徙為頻陽令坐<lb/>
殘賊免後以御史舉為鄭令永始元延間上怠於政貴<lb/>
戚驕恣紅陽長仲兄弟交通輕俠臧匿亡命<hi>鄧展曰紅陽姓長仲</hi>
<hi>字也如淳曰紅陽南陽縣也長姓仲字也師古曰姓紅陽而兄字長弟字仲今書長字或作張者非也後人所</hi>
<hi>改耳一曰紅陽侯王立之子兄弟長少者也</hi>而北地大豪浩商等報怨殺義<lb/>
渠長妻子六人<hi>○宋祁曰六人或作二十八</hi>徃来長安中丞相御史<lb/>
遣掾求逐黨與詔書召捕乆之廼得長安中姦猾浸多<lb/>
閭里少年羣輩殺吏受賕報讎<hi>師古曰或有自怨於吏或受人賕賂報仇讎也</hi>
<pb n="KR2a0007_WYG_090-25b"/>
<hi>○宋祁曰賕當作財</hi>相與探丸為彈<hi>師古曰為彈丸作赤黒白三色而共探取之也彈音徒旦</hi>
<hi>反</hi>得赤丸者斫武吏得黒者斫文吏白者主治䘮<hi>師古曰其</hi>
<hi>黨與有為吏及它人所殺者則主其䘮事也</hi>城中薄暮塵起剽劫行者死傷<lb/>
横道枹鼓不絶<hi>師古曰枹擊鼓椎也音孚其字從木○蕭該音義曰字林曰枹擊鼓柄音浮</hi>
賞以三輔高第選守長安令得壹切便宜從事賞至脩<lb/>
治長安獄穿地方深各數丈致令辟為郭<hi>師古曰致謂積累之也令</hi>
<hi>辟㼾甎也郭謂四周之内也致讀如本字又音綴令音零辟音避歴反</hi>以大石覆其口名<lb/>
為虎穴乃部户曹掾史與鄉吏亭長里正父老伍人<hi>師古</hi>
<pb n="KR2a0007_WYG_090-26a"/>
<hi>曰五家為伍伍人者各其同伍之人也</hi>雜舉長安中輕薄少年惡子<hi>師古曰惡</hi>
<hi>子不承父母教命者○宋祁曰注文承字下當有籍字</hi>無市籍商販作務而鮮衣<lb/>
凶服被鎧扞持刀兵者悉籍記之<hi>師古曰凶服危險之服鎧甲也扞臂衣也</hi>
<hi>籍記為名籍以記之</hi>得數百人賞一朝㑹長安吏車數百兩分行<lb/>
收捕皆劾以為通行飲食群盗<hi>師古曰飲音於禁反食讀曰飤</hi>賞親閲<lb/>
見十置一<hi>師古曰置放也</hi>其餘盡以次内虎穴中百人為輩覆<lb/>
以大石數日壹發視皆相枕籍死便輿出瘞寺門桓東<lb/>
<hi>如淳曰瘞埋也舊亭𫝊於四角靣百歩築土四方上有屋屋上有柱出高丈餘有大板貫柱四出名曰桓表縣</hi>
<pb n="KR2a0007_WYG_090-26b"/>
<hi>所治夹兩邊各一桓陳宋之俗言桓聲如和今猶謂之和表師古曰即華表也○宋祁曰桓徐鍇改作垣非是</hi>
<hi>蕭該音義作寺門外垣東又云今漢書多作垣字葢後人多知墻垣不知桓表當從桓劉攽曰便讀如箯</hi>楬<lb/>
著其姓名<hi>師古曰楬杙也㭬杙於瘞處而書死者名也楬音竭杙音弋字並從木</hi>百日後<lb/>
廼令死者家各自發取其尸親屬號哭道路皆歔欷長<lb/>
安中歌之曰安所求子死桓東少年場<hi>師古曰安猶焉也死謂尸也</hi>
生時諒不謹枯骨後何𦵏<hi>師古曰諒信也𦵏字合韻音子郎反</hi>賞所置皆<lb/>
其魁宿<hi>師古曰魁根本也宿乆舊也</hi>或故吏善家子失計随輕黠願<lb/>
自改者財數十百人<hi>師古曰財與纔同</hi>皆貰其罪<hi>師古曰貰緩也</hi>詭令<lb/>
<pb n="KR2a0007_WYG_090-27a"/>
立功以自贖<hi>師古曰詭責也</hi>盡力有效者因親用之為爪牙追<lb/>
捕甚精甘耆姦惡甚於凡吏<hi>師古曰耆讀曰嗜</hi>賞視事數月盗<lb/>
賊止郡國亡命散走各歸其處不敢闞長安江湖中多<lb/>
盗賊以賞為江夏太守捕格江賊及所誅吏民甚多坐<lb/>
殘賊免南山羣盗起以賞為右輔都尉遷執金吾督大<lb/>
姦猾三輔吏民甚畏之數年卒官疾病且死戒其諸子<lb/>
曰丈夫為吏正坐殘賊免追思其功效則復進用矣一<lb/>
坐軟弱不勝任免終身廢弃無有赦時其羞辱甚於貪<lb/>
<pb n="KR2a0007_WYG_090-27b"/>
汙坐臧慎毋然賞四子皆至郡守長子立為京兆尹皆<lb/>
尚威嚴有治辯名<lb/>
贊曰自郅都以下皆以酷烈為聲然都抗直引是非争<lb/>
大體張湯以知阿邑人主與俱上下<hi>蘓林曰邑音人相悒納之悒師古曰</hi>
<hi>如蘓氏之説邑字音烏合反然今之書本或作色字此言阿䛕觀人主顔色而上下也其義兩通○宋祁曰李</hi>
<hi>竒阿音烏蕭該案漢書作阿媚人主者傳寫誤</hi>時辯當否國家頼其便趙禹据<lb/>
法守正<hi>師古曰据音據</hi>杜周從諛以少言為重張湯死後罔密<lb/>
事叢<hi>師古曰叢謂衆也</hi>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>以耗廢<hi>師古曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>漸也耗亂也音莫報反</hi>九卿奉職<lb/>
<pb n="KR2a0007_WYG_090-28a"/>
救過不給<hi>師古曰給供也</hi>何暇論繩墨之外乎自是以至哀平<lb/>
酷吏衆多然莫足數此其知名見紀者也其廉者足以<lb/>
為儀表<hi>師古曰謂有儀形可表明者</hi>其汙者方畧教道壹切禁姦<hi>師古</hi>
<hi>曰汙濁也道讀曰導</hi>亦質有文武焉雖酷稱其位矣<hi>師古曰稱音尺孕反○宋</hi>
<hi>祁曰亦字下當有皆字</hi>湯周子孫貴盛故别傳<hi>師古曰言所以不列於酷吏之篇也</hi>
　<lb/>
　<lb/>
　<lb/>
<pb n="KR2a0007_WYG_090-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷九十<lb/>
<pb n="KR2a0007_WYG_090-29a"/>
　前漢書卷九十考證<lb/>
酷吏傳惡能勝其任而媮快乎注師古曰媮茍且也○<lb/>
　<hi>臣宗萬</hi>按媮快史記作愉快此文媮字即愉字意顔<lb/>
　以茍且觧之於義不順<lb/>
言道徳者溺于職矣○史記作溺其職矣<lb/>
郅都傳河東大陽人也○<hi>臣召南</hi>按史記但曰楊人也<lb/>
　據地理志楊縣與大陽縣並屬河南郡似此文誤楊<lb/>
　為陽因遂衍大字<lb/>
<pb n="KR2a0007_WYG_090-29b"/>
寗成傳為少吏必陵其長吏○<hi>臣召南</hi>按少吏南本作<lb/>
　小吏非也少吏自與長吏對言漢制縣令長及丞尉<lb/>
　二百石以上為長吏百石以下有斗食佐史之秩為<lb/>
　少吏武紀元光六年詔曰少吏犯禁即此少吏也<lb/>
義縱傳以捕按太后外孫修成子中○按史記作修成<lb/>
　君子仲但以外戚傳證之時本號曰修成子仲則不<lb/>
　必有君字也<lb/>
楊僕傳使督盗賊闗東○按闗東屬上句宋本誤置宋<lb/>
<pb n="KR2a0007_WYG_090-30a"/>
　祁注于督盗賊下<lb/>
咸宣傳南陽有梅免百政楚有叚中杜少○按百政史<lb/>
　記作白政叚中史記作殷中<lb/>
田廣明傳與廐嗇夫江徳○<hi>臣召南</hi>按江徳功臣表作<lb/>
　江喜又按此傳魏不害三人之封並捕斬公孫勇也<lb/>
　乃功臣表則云蘓昌以捕故越王子鄒起侯事實稍<lb/>
　異<lb/>
　<lb/>
<pb n="KR2a0007_WYG_090-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷九十考證<lb/>
</p>
<p>
</p>
  </div>
</body>
</text>
</TEI>
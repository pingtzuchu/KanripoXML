<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷三十一</head> <lb/>
    <p>
<pb n="KR2a0007_WYG_031-1a"/>
欽定四庫全書<lb/>
　前漢書卷三十一<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　陳勝項籍列傳第一<lb/>
　　　<hi>服䖍曰傳次其時之先後耳不以賢智功之大小也師古曰雖次時之先後亦以事類相從如</hi>
　　　<hi>江充息夫躬與蒯通同傳賈山與路温舒同傳嚴助與賈捐之同傳之類是也</hi>
陳勝字渉陽城人<hi>師古曰地理志屬汝南郡</hi>吳廣字叔陽夏人也<hi>師古</hi>
<pb n="KR2a0007_WYG_031-1b"/>
<hi>曰地理志屬淮陽夏音工雅反</hi>勝少時嘗與人傭耕<hi>師古曰與人與人俱也傭耕謂受其</hi>
<hi>雇直而為之耕言賣功傭也</hi>輟耕之壟上<hi>師古曰輟止也之徃也壟上謂田中之髙處</hi>悵<lb/>
然甚久曰茍富貴無相忘<hi>師古曰但一人富貴不問彼此皆不相忘也</hi>傭者<lb/>
笑而應曰若為傭耕何富貴也勝太息曰嗟乎燕雀安<lb/>
知鴻鵠之志哉<hi>師古曰鴻大鳥也水居鵠黄鵠也一舉千里鵠音胡督反</hi>秦二世元<lb/>
年秋七月發閭左戌漁陽九百人<hi>師古曰閭里門也發閭左之人皆遣戌也</hi>
<hi>解具在食貨志</hi>勝廣皆為屯長<hi>師古曰人所聚曰屯為其長帥也</hi>行至蘄大澤<lb/>
鄉㑹天大雨道不通度已失期失期法斬<hi>師古曰度謂量計之音大</hi>
<pb n="KR2a0007_WYG_031-2a"/>
<hi>各反</hi>勝廣乃謀曰今亡亦死舉大計亦死等死死國可乎<lb/>
勝曰天下苦秦久矣吾聞二世少子不當立當立者乃<lb/>
公子扶蘇扶蘇以數諫故不得立上使外將兵<hi>師古曰數音所</hi>
<hi>角反下皆類此</hi>今或聞無罪二世殺之百姓多聞其賢未知其<lb/>
死<hi>如淳曰扶蘇自殺故人不知其死或以為不知何坐而死故天下寃二世殺之師古曰如或説皆非此言</hi>
<hi>我聞二世已殺扶蘇矣而百姓皆未知之故勝廣舉事詐自稱扶蘇耳</hi>項燕為楚將數有<lb/>
功<hi>師古曰燕音一千反</hi>愛士卒楚人憐之或以為在今誠以吾衆<lb/>
為天下倡<hi>師古曰倡讀曰唱謂首號令也</hi>宜多應者廣以為然廼行卜<lb/>
<pb n="KR2a0007_WYG_031-2b"/>
卜者知其指意曰足下事皆成有功然足下卜之鬼乎<lb/>
<hi>李竒曰卜者誡曰所卜事雖成當死為鬼惡指斥言而勝失其指反依鬼神起怪也蘇林曰狐鳴祠中即是也</hi>
<hi>如淳曰以鬼道威衆乎但用人事也師古曰李如之説皆非也卜者云事成有功然湏假托鬼神乃可興起耳</hi>
<hi>故勝廣曉其此意則為魚書狐鳴以威衆耳</hi>勝廣喜念鬼曰此教我先威衆<lb/>
耳廼丹書帛曰陳勝王置人所罾魚腹中<hi>師古曰罾魚網也形如仰</hi>
<hi>繖盖四維而舉之音曾</hi>卒買魚亨食得書已怪之矣<hi>師古曰亨音普庚反</hi>又<lb/>
間令廣之次所旁叢祠中<hi>○宋祁曰旁音歩浪反</hi>夜構火狐鳴呼<lb/>
曰大楚興陳勝王<hi>鄭氏曰間謂竊令人行也張晏曰戌人所止處也叢鬼所慿也師古曰張</hi>
<pb n="KR2a0007_WYG_031-3a"/>
<hi>説非也此言密於廣所次舎處旁側叢祠中為之非戌人所止也叢謂草木岑蔚者也祠神祠也構謂結起也</hi>
<hi>呼音火故反</hi>卒皆夜驚恐旦日卒中往往指目勝廣<hi>師古曰指而私</hi>
<hi>目視之○劉奉世曰按此諸詭異但主陳勝耳卒何為并目吳廣然則衍廣字</hi>勝廣素愛人士<lb/>
卒多為用將尉醉<hi>師古曰將尉者其官本尉耳時領戍人故曰將尉</hi>廣故數言<lb/>
欲亡忿尉令辱之以激怒其衆尉果笞廣尉劔挺廣起<lb/>
奪而殺尉<hi>師古曰挺㧞也尉劒自抜出廣因奪取之</hi>勝佐之并殺兩尉召令<lb/>
徒屬曰公等遇雨皆已失期當斬藉第令母斬<hi>服䖍曰藉猶借</hi>
<hi>也第使也應劭曰藉吏士名藉也第次也言今失期當斬就使藉第幸得不斬戌死者固十六七也蘇林曰藉</hi>
<pb n="KR2a0007_WYG_031-3b"/>
<hi>假第且也晉灼曰酈食其傳第言之外戚傳第一見我蘇説是也師古曰服應説第義皆非也晉氏意頗近之</hi>
<hi>而猶未得漢書諸言第者甚衆第但也語有緩急耳言但令無斬也今俗人語稱但者急言之則音如第矣酈</hi>
<hi>食其外戚傳所云第者皆謂但耳義非且也</hi>而戌死者固什六七且壯士不<lb/>
死則已死則舉大名耳侯王將相寧有種乎<hi>師古曰言求之而得</hi>
<hi>不必𦙍胄</hi>徒屬皆曰敬受令乃詐稱公子扶蘇項燕從民望<lb/>
也袒右稱大楚<hi>師古曰袒右者脫右肩之衣當時取異於凡衆也</hi>為壇而盟祭<lb/>
以尉首<hi>師古曰以所殺尉之首祭神也</hi>勝自立為將軍廣為都尉攻大<lb/>
澤鄉拔之收兵而攻蘄蘄下乃令符離人葛嬰將兵徇<lb/>
<pb n="KR2a0007_WYG_031-4a"/>
蘄以東<hi>李竒曰徇畧也師古曰音似峻反</hi>攻銍酇苦柘譙皆下之<hi>師古曰五</hi>
<hi>縣名也銍音竹乙反酇音才多反</hi>行收兵比至陳<hi>師古曰比音必寐反</hi>兵車六七<lb/>
百乗騎千餘卒數萬人攻陳陳守令皆不在<hi>師古曰守郡守也令</hi>
<hi>縣令也○劉攽曰按秦不以陳為郡何庸有守乎疑衍皆字又守者非正官權守者耳</hi>獨守丞與<lb/>
戰譙門中<hi>晉灼曰譙門義闕師古曰守丞謂郡丞之居守者一曰郡守之丞故曰守丞譙門謂門上</hi>
<hi>為髙樓以望者耳樓一名譙故謂美麗之樓為麗譙譙亦呼為巢所謂巢車者亦於兵車之上為樓以望敵也</hi>
<hi>譙巢聲相近本一物也今流俗書本譙下有城字非也此自陳耳非譙之城譙城前已下矣○劉攽曰此門名</hi>
<hi>譙陳與譙隣門去譙路者也</hi>不勝守丞死乃入據陳數日號召三老<lb/>
<pb n="KR2a0007_WYG_031-4b"/>
豪桀會計事<hi>師古曰號令召呼之</hi>皆曰將軍身被堅執銳<hi>師古曰堅堅甲</hi>
<hi>也銳利兵也</hi>伐無道誅暴秦復立楚之社稷功宜為王勝乃<lb/>
立為王號張楚<hi>劉徳曰若云張大楚國也張晏曰先是楚為秦滅已弛今立楚為張也師古曰</hi>
<hi>張説是也</hi>於是諸郡縣苦秦吏暴皆殺其長吏將以應勝廼<lb/>
以廣為假王監諸將以西擊滎陽令陳人武臣張耳陳<lb/>
餘徇趙汝隂人鄧宗徇九江郡當此時楚兵數千人為<lb/>
聚者不可勝數<hi>師古曰聚音材喻反</hi>葛嬰至東城立襄彊為楚王<lb/>
<hi>師古曰東城縣名地理志屬九江郡</hi>後聞勝已立因殺襄彊還報至陳勝<lb/>
<pb n="KR2a0007_WYG_031-5a"/>
殺嬰令魏人周市北徇魏地<hi>師古曰即梁地非河東之魏也</hi>廣圍滎陽<lb/>
李由為三川守守滎陽廣不能下勝徴國之豪桀與計<lb/>
<hi>師古曰徴召也</hi>以上蔡人房君蔡賜為上柱國<hi>鄭氏曰房君官號也姓蔡名賜</hi>
<hi>晉灼曰張耳傳言相國房君是也師古曰房君者封邑之名非官號也</hi>周文陳賢人也嘗<lb/>
為項燕軍視日<hi>文穎曰周文即周章也服䖍曰視日旁氣也如淳曰視日時吉凶舉動之占師</hi>
<hi>古曰視日如說是也</hi>事春申君<hi>應劭曰楚相黄歇</hi>自言習兵勝與之將軍<lb/>
印西撃秦行收兵至闗車千乘卒十萬至戲軍焉<hi>師古曰戲</hi>
<hi>水名在新豐東音許宜反解具在髙紀</hi>秦令少府章邯免驪山徒人奴産<lb/>
<pb n="KR2a0007_WYG_031-5b"/>
子<hi>服䖍曰家人之産奴也師古曰奴産子猶今人云家生奴也</hi>悉發以擊楚軍大敗<lb/>
之周文走出闗止屯曹陽<hi>晉灼曰亭名也在𢎞農東十三里魏武改為好陽師古曰</hi>
<hi>曹水之陽也其水出陜縣西南峴頭山而北流入河今謂之好陽澗在陜縣西四十五里</hi>二月餘章<lb/>
邯追敗之復走黽池<hi>師古曰黽音湎</hi>十餘日章邯擊大破之周<lb/>
文自剄軍遂不戰武臣至邯鄲自立為趙王陳餘為大<lb/>
將軍張耳召騷為左右丞相<hi>師古曰召讀作邵</hi>勝怒捕繋武臣<lb/>
等家室欲誅之柱國曰秦未亡而誅趙王將相家屬此<lb/>
生一秦<hi>師古曰言為讐敵與秦無異○宋祁曰按張耳傳作相國房君諫</hi>不如因立之<lb/>
<pb n="KR2a0007_WYG_031-6a"/>
勝乃遣使者賀趙而徙繋武臣等家屬宫中<hi>師古曰徙居宫中示</hi>
<hi>優禮也拘而不遣故謂之繋</hi>而封張耳子敖為成都君趣趙兵亟入<lb/>
闗<hi>師古曰趣讀曰促亟急也音居力反</hi>趙王將相相與謀曰王王趙非楚<lb/>
意也楚已誅秦必加兵於趙計莫如母西兵<hi>師古曰勿令兵西出</hi>
<hi>也</hi>使使北徇燕地以自廣趙南據大河北有燕代楚雖<lb/>
勝秦不敢制趙若不勝秦必重趙<hi>師古曰重謂尊重也</hi>趙承秦楚<lb/>
之敝可以得志於天下趙王以為然因不西兵而遣故<lb/>
上谷卒史韓廣將兵北徇燕<hi>張晏曰卒史曹史也</hi>燕地貴人豪桀<lb/>
<pb n="KR2a0007_WYG_031-6b"/>
謂韓廣曰楚趙皆已立王燕雖小亦萬乘之國也願將<lb/>
軍立為王韓廣曰廣母在趙不可燕人曰趙方西憂秦<lb/>
南憂楚其力不能禁我且以楚之强不敢害趙王將相<lb/>
之家今趙獨安敢害將軍家乎韓廣以為然乃自立為<lb/>
燕王居數月趙奉燕王母家屬歸之是時諸將徇地者<lb/>
不可勝數周市北至狄<hi>師古曰縣名也後漢安帝時改名臨濟</hi>狄人田儋<lb/>
殺狄令自立為齊王反擊周市市軍散還至魏地立魏<lb/>
後故甯陵君咎為魏王<hi>應劭曰魏諸公子名咎欲立六國後以樹黨也</hi>咎在勝<lb/>
<pb n="KR2a0007_WYG_031-7a"/>
所不得之魏魏地已定欲立周市為王市不肯使者五<lb/>
反<hi>師古曰反謂回還也</hi>勝乃立甯陵君為魏王遣之國周市為相<lb/>
將軍田臧等相與謀曰周章軍已破<hi>服䖍曰周章即周文</hi>秦兵且<lb/>
至我守滎陽城不能下秦軍至必大敗不如少遺兵足<lb/>
以守滎陽<hi>師古曰遺留也</hi>悉精兵迎秦軍<hi>師古曰悉盡也</hi>今假王驕不<lb/>
知兵權不可與計非誅之事恐敗因相與矯陳王令以<lb/>
誅呉廣<hi>師古曰矯詐也託言受令也</hi>獻其首於勝勝使賜田臧楚令<lb/>
尹印使為上將田臧廼使諸將李歸等守滎陽城自以<lb/>
<pb n="KR2a0007_WYG_031-7b"/>
精兵西迎秦軍於敖倉與戰田臧死軍破章邯進撃李<lb/>
歸等滎陽下破之李歸死陽城人鄧說將兵居郯<hi>師古曰説</hi>
<hi>讀曰悦郯東海縣也音談</hi>章邯别將撃破之<hi>○劉攽曰按是時章邯方至滎陽何暇遣將圖</hi>
<hi>東海疑郯是郟字下乃有郯下軍耳</hi>鄧說走陳銍人五逄將兵居許章邯<lb/>
擊破之五逄亦走陳勝誅鄧說勝初立時凌人秦嘉銍<lb/>
人董緤符離人朱雞石取慮人鄭布徐人丁疾等皆特<lb/>
起<hi>張晏曰凌泗水縣也銍符離沛縣也取慮徐臨淮縣也師古曰緤音先列反取音趨又音秋慮音廬</hi>將<lb/>
兵圍東海守於郯勝聞廼使武平君畔為將軍<hi>張晏曰畔名也</hi>
<pb n="KR2a0007_WYG_031-8a"/>
監郯下軍秦嘉自立為大司馬惡屬人<hi>師古曰不欲統屬於人</hi>告<lb/>
軍吏曰武平君年少不知兵事勿聽因矯以王命殺武<lb/>
平君畔章邯已破五逄擊陳柱國房君死章邯又進擊<lb/>
陳西張賀軍勝出臨戰軍破張賀死臘月<hi>張晏曰秦之臘月夏之九</hi>
<hi>月臣瓚曰建丑之月也師古曰史記云胡亥二年十月誅葛嬰十一月周文死十二月陳渉死瓉説是也</hi>勝<lb/>
之汝隂還至下城父<hi>師古曰下城父地名在城父縣東父音甫</hi>其御莊賈殺<lb/>
勝以降秦𦵏碭諡曰隐王勝故涓人將軍呂臣為蒼頭<lb/>
軍<hi>應劭曰涓人如謁者將軍姓呂名臣也時軍皆著青巾故曰蒼頭服䖍曰蒼頭謂士卒青帛巾若赤眉之</hi>
<pb n="KR2a0007_WYG_031-8b"/>
<hi>號以相别也師古曰涓潔也涓人主潔除之人涓音蠲</hi>起新陽<hi>師古曰縣名也屬汝南郡</hi>攻陳<lb/>
下之殺莊賈復以陳為楚初勝令銍人宋留將兵定南<lb/>
陽入武闗留已徇南陽聞勝死南陽復為秦<hi>師古曰為音于偽反</hi>
宋留不能入武闗廼東至新蔡遇秦軍宋留以軍降秦<lb/>
秦傳留至咸陽車裂留以徇<hi>師古曰徇行示也以示衆為戒徇音辭峻反</hi>秦<lb/>
嘉等聞勝軍敗廼立景駒為楚王引兵之方與<hi>師古曰之往也</hi>
<hi>方與縣名也方音房與音豫</hi>欲擊秦軍濟隂下使公孫慶使齊王欲<lb/>
與并力俱進齊王曰陳王戰敗未知其死生楚安得不<lb/>
<pb n="KR2a0007_WYG_031-9a"/>
請而立王公孫慶曰齊不請楚而立王楚何故請齊而<lb/>
立王且楚首事當令於天下<hi>師古曰首事謂最先起兵</hi>田儋殺公孫<lb/>
慶秦左右校復攻陳下之呂將軍走徼兵復聚<hi>如淳曰徼要也</hi>
<hi>徼散卒復相聚歛也師古曰徼音工堯反</hi>與番盜英布相遇<hi>師古曰番即畨陽縣也於番為</hi>
<hi>盜故曰番盜番音蒲何反其後番字改作鄱</hi>攻擊秦左右校破之青波<hi>文穎曰地</hi>
<hi>名也</hi>復以陳為楚會項梁立懐王孫心為楚王陳勝王凡<lb/>
六月初為王其故人嘗與傭耕者聞之乃之陳叩宫門<lb/>
曰吾欲見渉宫門令欲縛之自辯數乃置<hi>師古曰辯數謂自分别其</hi>
<pb n="KR2a0007_WYG_031-9b"/>
<hi>姓名也并歴道與渉故舊之事故舍而不縛也數音山羽反</hi>不肯為通勝出遮道而<lb/>
呼渉<hi>師古曰呼謂大喚也音火故反</hi>廼召見載與歸入宫見殿屋帷帳<lb/>
客曰夥渉之為王沈沈者<hi>應劭曰夥音禍沈沈宫室深邃之貌也沈音長含反</hi>楚<lb/>
人謂多為夥故天下傳之夥渉為王由陳渉始客出入<lb/>
愈益發舒言勝故情或言客愚無知專妄言輕威勝斬<lb/>
之諸故人皆自引去由是無親勝者以朱防為中正胡<lb/>
武為司過主司羣臣諸將徇地至令之不是者繫而罪<lb/>
之以苛察為忠其所不善者不下吏輙自治<hi>師古曰不以付吏而</hi>
<pb n="KR2a0007_WYG_031-10a"/>
<hi>防武自治之</hi>勝信用之諸將以故不親附此其所以敗也勝<lb/>
雖已死其所置遣侯王將相竟亡秦髙祖時為勝置守<lb/>
冢於碭至今血食王莽敗廼絶<hi>師古曰至今血食者司馬遷作史記本語也莽</hi>
<hi>敗廼絶者班固之詞也於文為衍盖失不刪耳</hi>
項籍字羽下相人也<hi>韋昭曰臨淮縣</hi>初起年二十四其季父梁<lb/>
梁父即楚名將項燕者也家世楚將封於項<hi>師古曰即今項城縣</hi>
故姓項氏籍少時學書不成去學劔又不成去梁怒之<lb/>
籍曰書足記姓名而已劒一人敵不足學學萬人敵耳<lb/>
<pb n="KR2a0007_WYG_031-10b"/>
於是梁竒其意乃教以兵法籍大喜略知其意又不肯<lb/>
竟梁嘗有櫟陽逮請蘄獄掾曹咎書抵櫟陽獄史司馬<lb/>
欣以故事皆已<hi>應劭曰項梁曾坐事傳繫櫟陽獄從蘄獄掾曹咎取書與司馬欣抵相歸抵也</hi>
<hi>已止也</hi>梁嘗殺人與籍避仇吳中吳中賢士大夫皆出梁<lb/>
下<hi>師古曰言皆不及也</hi>每有大繇役及喪梁常主辦隂以兵法部<lb/>
勒賓客子弟以知其能秦始皇帝東遊會稽渡浙江<hi>應劭</hi>
<hi>曰浙音折晉灼曰江水至會稽山隂為浙江</hi>梁與籍觀籍曰彼可取而代也<lb/>
梁掩其口曰無妄言族矣<hi>師古曰凡言族者謂族誅之</hi>梁以此竒籍<lb/>
<pb n="KR2a0007_WYG_031-11a"/>
籍長八尺二寸力扛鼎<hi>師古曰扛舉也音江</hi>才氣過人吴中子弟<lb/>
皆憚籍秦二世元年陳勝起九月會稽假守通<hi>張晏曰假守兼</hi>
<hi>守也晉灼曰楚漢春秋云姓殷</hi>素賢梁乃召與計事梁曰方今江西皆<lb/>
反秦此亦天亡秦時也先發制人後發制於人守歎曰<lb/>
聞夫子楚將世家唯足下耳梁曰呉有竒士桓楚亡在<lb/>
澤中人莫知其處獨籍知之梁乃戒籍持劍居外待梁<lb/>
復入與守語曰請召籍使受令召桓楚籍入梁眴籍曰<lb/>
可矣<hi>師古曰眴動目也音舜動目而使之也今書本有作眄字者流俗所改耳</hi>籍遂拔劍擊<lb/>
<pb n="KR2a0007_WYG_031-11b"/>
斬守梁持守頭佩其印綬門下驚擾籍所擊殺數十百<lb/>
人<hi>師古曰數十百人者八九十乃至百也他皆類此</hi>府中皆讋伏莫敢復起<hi>師古</hi>
<hi>曰讋失氣也音章渉反</hi>梁乃召故人所知豪吏諭以所為<hi>師古曰諭曉告</hi>
<hi>之</hi>遂舉呉中兵使人收下縣<hi>師古曰四面諸縣也非郡所都故謂之下也</hi>得<lb/>
精兵八千人部署豪桀為校尉候司馬<hi>師古曰分部而署置之</hi>有<lb/>
一人不得官自言梁曰某時某喪使公主某事不能辦<lb/>
以故不任公衆乃皆服梁為㑹稽將籍為裨將<hi>師古曰裨助也</hi>
<hi>相副助也裨音頻移反他皆類此</hi>徇下縣秦二年廣陵人召平為陳勝<lb/>
<pb n="KR2a0007_WYG_031-12a"/>
徇廣陵<hi>師古曰召讀曰邵</hi>未下聞陳勝敗走秦將章邯且至廼<lb/>
渡江矯陳王令拜梁為楚上柱國曰江東已定急引兵<lb/>
西撃秦梁廼以八千人渡江而西聞陳嬰已下東陽使<lb/>
使欲與連和俱西陳嬰者故東陽令史<hi>蘇林曰曹史也晉灼曰漢儀注</hi>
<hi>令史曰令史丞史曰丞史師古曰晉説是也</hi>居縣素信為長者<hi>師古曰素立㤙信號為長</hi>
<hi>者</hi>東陽少年殺其令相聚數千人欲立長無適用<hi>師古曰適</hi>
<hi>主也音與的同</hi>廼請陳嬰嬰謝不能遂强立之縣中從之者得<lb/>
二萬人欲立嬰為王異軍蒼頭特起<hi>應劭曰言與衆異也</hi>嬰母謂<lb/>
<pb n="KR2a0007_WYG_031-12b"/>
嬰曰吾為廼家婦聞先故未曾貴<hi>師古曰廼汝也○宋祁曰别本作自我為</hi>
<hi>廼家婦</hi>今暴得大名不祥不如有所屬事成猶得封侯事<lb/>
敗易以亡非世所指名也嬰廼不敢為王謂其軍吏曰<lb/>
項氏世世將家有功於楚今欲舉大事將非其人不可<lb/>
<hi>師古曰言以不材之人為將不可求勝也○劉敞曰言欲舉大事為將者非此人不可耳</hi>我倚名族<lb/>
亡秦必矣<hi>師古曰倚依也音於綺反</hi>其衆從之廼以其兵屬梁梁渡<lb/>
淮英布蒲將軍亦以其兵屬焉<hi>服䖍曰英布起於蒲地因以為號也如淳曰史</hi>
<hi>記項羽紀言當陽君蒲將軍皆屬項羽自此更有蒲將軍也師古曰此二人也服説失之若是一人不當先言</hi>
<pb n="KR2a0007_WYG_031-13a"/>
<hi>姓名後乃稱將軍也</hi>凡六七萬人軍下邳是時秦嘉已立景駒為<lb/>
楚王軍彭城東欲以距梁梁謂軍吏曰陳王首事戰不<lb/>
利未聞所在今秦嘉背陳王立景駒大逆亡道廼引兵<lb/>
擊秦嘉軍敗走追至胡陵嘉還戰<hi>師古曰復來戰</hi>一日嘉死軍<lb/>
降景駒走死梁地梁已并秦嘉軍軍胡陵將引而西章<lb/>
邯至栗<hi>師古曰栗縣名地理志屬沛郡</hi>梁使别將朱雞石餘樊君與戰<lb/>
餘樊君死朱雞石敗亡走胡陵梁廼引兵入薛誅朱雞<lb/>
石梁前使羽别攻襄城襄城堅守不下已拔皆阬之<hi>師古</hi>
<pb n="KR2a0007_WYG_031-13b"/>
<hi>曰䧟之於阬盡殺之</hi>還報梁聞陳王定死召諸别將會薛計事時<lb/>
沛公亦從沛往居鄛人范增<hi>晉灼曰鄛音𠞰絶之𠞰師古曰居鄛縣名也地理志</hi>
<hi>屬廬江郡鄛音巢字亦作巢本春秋時巢國</hi>年七十素好竒計往説梁曰陳<lb/>
勝敗固當<hi>師古曰言其計畫非是宜應敗也</hi>夫秦滅六國楚最亡罪自<lb/>
懐王入秦不反楚人憐之至今故南公稱曰楚雖三戸<lb/>
亡秦必楚<hi>服䖍曰南公南方之老人也蘇林曰但令有三戸在其怨深足以亡秦</hi>今陳勝<lb/>
首事不立楚後其埶不長今君起江東楚蠭起之將皆<lb/>
争附君者<hi>師古曰蠭古蜂字也蠭起如蠭而起言其衆也一説蠭與鋒同言鋒鋭而起者</hi>以君<lb/>
<pb n="KR2a0007_WYG_031-14a"/>
世世楚將為能復立楚之後也於是梁乃求楚懐王孫<lb/>
心在民閒為人牧羊立以為楚懐王從民望也陳嬰為<lb/>
上柱國封五縣與懐王都盱台<hi>師古曰盱音許于反台音怡</hi>梁自號<lb/>
武信君引兵攻亢父<hi>師古曰亢音抗父音甫</hi>初章邯既殺齊王田<lb/>
儋於臨菑<hi>師古曰髙紀及儋傳並言於臨濟此獨言臨菑疑此誤也</hi>田假復自立為<lb/>
齊王儋弟榮走保東阿章邯追圍之梁引兵救東阿大<lb/>
破秦軍東阿田榮即引兵歸逐王假假亡走楚相田角<lb/>
亡走趙角弟閒故將居趙不敢歸田榮立儋子市為齊<lb/>
<pb n="KR2a0007_WYG_031-14b"/>
王梁已破東阿下軍遂追秦軍數使使趣齊兵俱西<hi>師古</hi>
<hi>曰趣讀曰促</hi>榮曰楚殺田假趙殺田角田閒廼發兵梁曰田<lb/>
假與國之王<hi>張晏曰與黨與也○宋祁曰田假與國之王又在田儋傳作懐王語</hi>窮來歸<lb/>
我不忍殺趙亦不殺角閒以市於齊<hi>張晏曰若市買相貿易以利也梁救</hi>
<hi>榮難猶不用命梁念殺假等榮未必多出兵不如待以禮又可以貿易他利以除已害遂背徳可輔假以伐齊</hi>
<hi>故曰市市貿易也晉灼曰欲令楚殺田假以為己利而楚保全不殺以買其計師古曰二説皆非也市者以角</hi>
<hi>閒市取齊兵也直言趙不殺角聞以求齊兵耳</hi>齊遂不肯發兵助楚梁使羽與<lb/>
沛公别攻城陽屠之西破秦軍濮陽東秦兵收入濮陽<lb/>
<pb n="KR2a0007_WYG_031-15a"/>
沛公羽攻定陶定陶未下去西畧地至雍丘大破秦軍<lb/>
斬李由還攻外黄外黄未下梁起東阿比至定陶再破<lb/>
秦軍<hi>師古曰比音必寐反</hi>羽等又斬李由益輕秦有驕色宋義諫<lb/>
曰戰勝而將驕卒惰者敗今少惰矣秦兵日益臣為君<lb/>
畏之梁不聽廼使宋義於齊道遇齊使者髙陵君顯<hi>張晏</hi>
<hi>曰名顯封於髙陵晉灼曰髙陵是琅邪縣</hi>曰公將見武信君乎曰然義曰臣<lb/>
論武信君軍必敗公徐行則免疾行則及禍秦果悉起<lb/>
兵益章邯夜銜枚擊楚大破之定陶<hi>師古曰銜枚解在髙紀</hi>梁死<lb/>
<pb n="KR2a0007_WYG_031-15b"/>
沛公與羽去外黄攻陳留陳留堅守不下沛公羽相與<lb/>
謀曰今梁軍敗士卒恐乃與呂臣俱引兵而東呂臣軍<lb/>
彭城東羽軍彭城西沛公軍碭章邯已破梁軍則以為<lb/>
楚地兵不足憂廼渡河北擊趙大破之當此之時趙歇<lb/>
為王陳餘為將張耳為相走入鉅鹿城<hi>師古曰趙歇張耳共入鉅鹿也</hi>
秦將王離渉閒圍鉅鹿<hi>張晏曰秦二將也王離王翦孫渉姓閒名也</hi>章邯軍<lb/>
其南築甬道而輸之粟<hi>師古曰章邯為甬道而運粟以饟王離渉閒之軍</hi>陳餘<lb/>
將卒數萬人軍鉅鹿北所謂河北軍也宋義所遇齊使<lb/>
<pb n="KR2a0007_WYG_031-16a"/>
者髙陵君顯見楚懐王曰宋義論武信君必敗數日果<lb/>
敗軍未戰先見敗徴<hi>師古曰徴證也</hi>可謂知兵矣王召宋義與<lb/>
計事而説之<hi>師古曰説讀曰悦</hi>因以為上將軍羽為魯公為次<lb/>
將范增為末將諸别將皆屬號卿子冠軍<hi>師古曰冠軍言其在諸軍</hi>
<hi>之上</hi>北救趙至安陽留不進<hi>師古曰今相州安陽縣</hi>秦三年羽謂宋<lb/>
義曰今秦軍圍鉅鹿疾引兵渡河楚擊其外趙應其内<lb/>
破秦軍必矣宋義曰不然夫搏牛之蝱不可以破蝨<hi>張晏</hi>
<hi>曰搏音博蘇林曰蝱喻秦蝨喻章邯等言小大不同埶欲滅秦當寛邯等也如淳曰猶言本欲以大力伐秦而</hi>
<pb n="KR2a0007_WYG_031-16b"/>
<hi>不可以救趙也師古曰搏撃也言以手撃牛之背可以殺其上蝱而不能破蝨喻今將兵方欲滅秦不可盡力</hi>
<hi>與章邯即戰或未能禽徒費力也如説近也</hi>今秦攻趙戰勝則兵罷我承其<lb/>
敝<hi>師古曰罷讀曰疲</hi>不勝則我引兵鼓行而西必舉秦矣<hi>師古曰鼓</hi>
<hi>行謂撃鼓而行無畏懼也</hi>故不如先鬭秦趙夫撃輕鋭我不如公坐<lb/>
運籌䇿公不如我因下令軍中曰猛如虎狠如羊貪如<lb/>
狼强不可令者皆斬遣其子襄相齊身送之無鹽<hi>師古曰縣</hi>
<hi>名</hi>飲酒髙㑹<hi>師古曰髙㑹大㑹也</hi>天寒大雨士卒凍飢羽曰將勠<lb/>
力而攻秦久留不行今嵗飢民貧卒食半菽<hi>孟康曰半五升器名</hi>
<pb n="KR2a0007_WYG_031-17a"/>
<hi>也臣瓚曰士卒食蔬菜以菽雜半之師古曰瓚説是也菽謂豆也</hi>軍無見糧<hi>師古曰無見在之糧</hi>
廼飲酒髙會不引兵渡河因趙食與併力擊秦廼曰承<lb/>
其敝夫以秦之强攻新造之趙其埶必舉趙趙舉秦强<lb/>
何敝之承且國兵新破王坐不安席埽境内而屬將軍<lb/>
<hi>師古曰屬委也音之欲反</hi>國家安危在此一舉今不䘏士卒而徇私<lb/>
非社稷之臣也羽晨朝上將軍宋義即其帳中斬義頭<lb/>
<hi>師古曰即就也</hi>出令軍中曰宋義與齊謀反楚楚王隂令籍誅<lb/>
之諸將讋服<hi>師古曰讋失氣也音之渉反</hi>莫敢枝梧<hi>如淳曰梧音吾枝梧猶枝扞也</hi>
<pb n="KR2a0007_WYG_031-17b"/>
<hi>臣瓚曰小柱為枝邪柱為梧今屋梧邪柱是也</hi>皆曰首立楚者將軍家也今將<lb/>
軍誅亂廼相與共立羽為假上將軍<hi>師古曰未得懐王之命故且為假也</hi>
使人追宋義子及之齊殺之使桓楚報命於王王因使<lb/>
使立羽為上將軍羽已殺卿子冠軍威震楚國名聞諸<lb/>
侯乃遣當陽君蒲將軍將卒二萬人渡河救鉅鹿戰少<lb/>
利陳餘復請兵羽廼悉引兵渡河已渡皆湛船<hi>師古曰湛讀曰</hi>
<hi>沈謂沈没其船於水中</hi>破釡甑燒廬舎持三日糧視士卒必死無<lb/>
還心<hi>師古曰視讀曰示</hi>於是至則圍王離與秦軍遇九戰絶甬<lb/>
<pb n="KR2a0007_WYG_031-18a"/>
道大破之殺蘇角<hi>文穎曰秦將</hi>虜王離渉閒不降自燒殺當<lb/>
是時楚兵冠諸侯<hi>師古曰言最為上也</hi>諸侯軍救鉅鹿者十餘壁<lb/>
莫敢縱兵及楚擊秦諸侯皆從壁上觀楚戰士無不一<lb/>
當十呼聲動天地<hi>師古曰呼音火故反</hi>諸侯軍人人惴恐於是楚<lb/>
已破秦軍羽見諸侯將入轅門<hi>張晏曰軍行以車為陳轅相向為門故曰轅門</hi>
<hi>師古曰周禮掌舍王行則設車宫轅門也</hi>膝行而前莫敢仰視羽繇是始為<lb/>
諸侯上<hi>師古曰繇讀與由同</hi>將軍兵皆屬焉<hi>劉敞曰將軍字聨上為句按史記云始為</hi>
<hi>諸侯上將軍諸侯皆屬焉</hi>章邯軍棘原<hi>晉灼曰地名在鉅鹿南</hi>羽軍漳南相持<lb/>
<pb n="KR2a0007_WYG_031-18b"/>
未戰秦軍數郤<hi>師古曰郤退也音丘畧反</hi>二世使人讓章邯<hi>師古曰讓謂責</hi>
<hi>也</hi>章邯恐使長史欣請事至咸陽留司馬門三日<hi>師古曰凡</hi>
<hi>言司馬門者宫垣之内兵衛所在四面皆有司馬司馬主武事故總謂宫之外門為司馬門</hi>趙髙不<lb/>
見有不信之心長史欣恐還走不敢出故道趙髙果使<lb/>
人追之不及欣至軍報曰事亡可為者<hi>師古曰言不可復為軍旅之事</hi>
相國趙髙顓國主斷<hi>師古曰顓與專同也</hi>今戰而勝髙嫉吾功不<lb/>
勝不免於死願將軍熟計之陳餘亦遺章邯書曰白起<lb/>
為秦將南并鄢郢北阬馬服<hi>服䖍曰馬服趙括也父奢為趙將有功賜號馬服馬</hi>
<pb n="KR2a0007_WYG_031-19a"/>
<hi>服猶服馬也故世稱之師古曰鄢郢皆楚邑也鄢音偃郢音弋井反</hi>攻城畧地不可勝計<lb/>
而卒賜死<hi>師古曰卒終也</hi>䝉恬為秦將北逐戎人開榆中地數<lb/>
千里<hi>服䖍曰金城縣所治也蘇林曰在上郡師古曰即今之榆林古者上郡界蘇説是也</hi>竟斬陽<lb/>
周<hi>孟康曰縣名也屬上郡晉灼曰恬賜死死於此縣</hi>何者功多秦不能封因以<lb/>
法誅之今將軍為秦將三嵗矣所亡失已十萬數而諸<lb/>
侯並起兹益多彼趙髙素諛日久<hi>師古曰諛謟也</hi>今事急亦恐<lb/>
二世誅之故欲以法誅將軍以塞責<hi>師古曰塞當也</hi>使人更代<lb/>
以脱其禍<hi>師古曰脱免也</hi>將軍居外乆多内隙有功亦誅亡功<lb/>
<pb n="KR2a0007_WYG_031-19b"/>
亦誅且天之亡秦無愚智皆知之今將軍内不能直諫<lb/>
外為亡國將孤立而欲長存豈不哀哉將軍何不還兵<lb/>
與諸侯為從<hi>文穎曰闗東為從闗西為横孟康曰南北為從東西為横師古曰言欲如六國時共</hi>
<hi>敵秦二説皆是也還兵謂廻兵内嚮以攻秦也從音子容反</hi>南面稱孤孰與身伏斧<lb/>
質妻子為戮乎<hi>師古曰質謂鍖也古者斬人加於鍖上而斫之也鍖音竹林反</hi>章邯狐<lb/>
疑隂使候始成使羽欲約<hi>鄭氏曰候軍候也始姓成名也</hi>約未成羽使<lb/>
蒲將軍引兵渡三戸<hi>服䖍曰漳水津也孟康曰在鄴西三十里</hi>軍漳南與秦<lb/>
戰再破之羽悉引兵擊秦軍汙水上<hi>師古曰汙水在鄴西南音于</hi>大<lb/>
<pb n="KR2a0007_WYG_031-20a"/>
破之邯使使見羽欲約羽召軍吏謀曰糧少欲聽其約<lb/>
軍吏皆曰善羽乃與盟洹水南殷虛上<hi>應劭曰洹水在湯隂界殷虛故</hi>
<hi>殷都也師古曰洹水出林慮縣東北至長樂入清水洹音桓俗音袁非也虛讀曰墟</hi>已盟章邯見<lb/>
羽流涕為言趙髙羽廼立章邯為雍王置軍中使長史<lb/>
欣為上將將秦軍行前<hi>師古曰行前謂居前而行</hi>漢元年羽將諸侯<lb/>
兵三十餘萬行畧地至河南遂西到新安<hi>師古曰今穀州新安城是</hi>
異時諸侯吏卒徭役屯戍過秦中<hi>師古曰異時猶言先時也秦中闗中秦地</hi>
<hi>也</hi>秦中遇之多亡狀<hi>師古曰無善形狀也</hi>及秦軍降諸侯諸侯吏<lb/>
<pb n="KR2a0007_WYG_031-20b"/>
卒乘勝奴虜使之輕重折辱秦吏卒<hi>○宋祁曰一本無重字</hi>吏卒<lb/>
多竊言曰章將軍等詐吾屬降諸侯今能入闗破秦大<lb/>
善即不能諸侯虜吾屬而東秦又盡誅吾父母妻子諸<lb/>
將㣲聞其計以告羽羽廼召英布蒲將軍計曰秦吏卒<lb/>
尚衆其心不服至闗不聽事必危不如擊之獨與章邯<lb/>
長史欣都尉翳入秦於是夜擊阬秦軍二十餘萬人至<lb/>
函谷闗有兵守不得入聞沛公已破咸陽羽大怒使當<lb/>
陽君擊闗羽遂入至戲西鴻門聞沛公欲王闗中獨有<lb/>
<pb n="KR2a0007_WYG_031-21a"/>
秦府庫珍寳亞父范增亦大怒勸羽擊沛公饗士旦日<lb/>
合戰羽季父項伯素善張良良時從沛公項伯夜以語<lb/>
良良與俱見沛公因伯自解於羽<hi>師古曰自解猶今言分疏</hi>明日沛<lb/>
公從百餘騎至鴻門謝羽自陳封秦府庫還軍霸上以<lb/>
待大王閉闗以備他盜不敢背徳羽意既解范增欲害<lb/>
沛公賴張良樊噲得免語在髙紀後數日羽廼屠咸陽<lb/>
殺秦降王子嬰燒其宫室火三月不滅收其寳貨畧婦<lb/>
女而東秦民失望<hi>師古曰沛公入闗儉節自處約法三章反秦之政而項羽屠殺焚燒恣其</hi>
<pb n="KR2a0007_WYG_031-21b"/>
<hi>殘酷故闗中之人失所望也○宋祁曰景本作収其貨賂婦女而東</hi>於是韓生説羽曰闗<lb/>
中阻山帶河四塞之地肥饒可都以伯<hi>師古曰伯讀曰霸</hi>羽見<lb/>
秦皆已燒殘<hi>○宋祁曰新本秦字下有宫室字</hi>又懐思東歸曰富貴不<lb/>
歸故鄉如衣錦夜行<hi>師古曰言無人見之不榮顯矣○宋祁曰史記作衣繡</hi>韓生<lb/>
曰人謂楚人沐猴而冠果然<hi>張晏曰沐猴獼猴也師古曰言雖著人衣冠其心不</hi>
<hi>類人也果然如人之言也</hi>羽聞之斬韓生初懐王與諸將約先入闗<lb/>
者王其地羽既背約使人致命於懐王懐王曰如約羽<lb/>
廼曰懐王者吾家武信君所立耳非有功伐<hi>張晏曰積功曰伐</hi>
<pb n="KR2a0007_WYG_031-22a"/>
何以得顓主約天下初發難<hi>服䖍曰兵初起時也</hi>假立諸侯後以<lb/>
伐秦然身被堅執銳首事暴露於野三年滅秦定天下<lb/>
者皆將相諸君與籍力也懐王亡功固當分其地王之<lb/>
諸將皆曰善羽廼陽尊懐王為義帝曰古之王者地方<lb/>
千里必居上游<hi>文穎曰居水之上流也游或作流師古曰游即流也</hi>徙之長沙都<lb/>
郴<hi>師古曰郴音丑林反</hi>廼分天下以王諸侯羽與范增疑沛公業<lb/>
已講解<hi>蘇林曰講和也</hi>又惡背約恐諸侯叛之隂謀曰巴蜀道<lb/>
險秦之遷民皆居之乃曰巴蜀亦闗中地故立沛公為<lb/>
<pb n="KR2a0007_WYG_031-22b"/>
漢王王巴蜀漢中而參分闗中王秦降將以距塞漢道<lb/>
乃立章邯為雍王王咸陽以西長史司馬欣故櫟陽獄<lb/>
吏嘗有徳於梁都尉董翳本勸章邯降故立欣為塞王<lb/>
王咸陽以東至河立翳為翟王王上郡徙魏王豹為西<lb/>
魏王王河東瑕丘公申陽者<hi>孟康曰瑕丘縣之老人也姓申名陽</hi>張耳嬖<lb/>
臣也<hi>師古曰嬖謂愛幸也</hi>先下河南迎楚河上立陽為河南王趙<lb/>
將司馬卬定河内數有功立卬為殷王王河内徙趙王<lb/>
歇王代趙相張耳素賢又從入闗立為常山王王趙地<lb/>
<pb n="KR2a0007_WYG_031-23a"/>
當陽君英布為楚將常冠軍立布為九江王番君吳芮<lb/>
<hi>師古曰番音蒲何反</hi>帥百粵佐諸侯從入闗立芮為衡山王義帝<lb/>
柱國共敖<hi>師古曰共讀曰龔</hi>將兵撃南郡功多因立為臨江王<lb/>
徙燕王韓廣為遼東王燕將臧荼<hi>師古曰荼音塗</hi>從楚救趙因<lb/>
從入闗立荼為燕王徙齊王田市為膠東王齊將田都<lb/>
從共救趙<hi>○宋祁曰共一作兵</hi>入闗立都為齊王故秦所滅齊王<lb/>
建孫田安羽方渡河救趙安下濟北數城引兵降羽立<lb/>
安為濟北王田榮者背梁不肯助楚撃秦以故不得封<lb/>
<pb n="KR2a0007_WYG_031-23b"/>
陳餘棄將印去不從入闗然素聞其賢有功於趙聞其<lb/>
在南皮故因環封之三縣<hi>孟康曰繞南皮三縣以封之師古曰環音宦</hi>番君<lb/>
將梅鋗功多故封十萬戸侯<hi>師古曰鋗音火懸反</hi>羽自立為西楚<lb/>
伯王<hi>師古曰伯讀曰霸</hi>王梁楚地九郡都彭城諸侯各就國田<lb/>
榮聞羽徙齊王市膠東而立田都為齊王大怒不肯遣<lb/>
市之膠東因以齊反迎擊都都走楚市畏羽廼亡之膠<lb/>
東就國榮怒追殺之即墨自立為齊王予彭越將軍印<lb/>
令反梁地越廼擊殺濟北王田安田榮遂并王三齊之<lb/>
<pb n="KR2a0007_WYG_031-24a"/>
地時漢王還定三秦羽聞漢并闗中且東<hi>師古曰言方欲出闗而撃</hi>
<hi>楚也</hi>齊梁畔之大怒廼以故呉令鄭昌為韓王以距漢令<lb/>
蕭公角等撃彭越越敗蕭公角等時張良徇韓遺項王<lb/>
書曰漢王失職欲得闗中如約即止不敢東<hi>師古曰如本要約也</hi>
又以齊梁反書遺羽羽以此故無西意而北撃齊徴兵<lb/>
九江王布布稱疾不行使將將數千人往二年羽隂使<lb/>
九江王布殺義帝<hi>○宋祁曰史記云令衡山臨江擊殺之江中</hi>陳餘使張同<lb/>
夏説説齊王榮<hi>師古曰夏説讀曰悦下説秦王説音式芮反</hi>曰項王為天下<lb/>
<pb n="KR2a0007_WYG_031-24b"/>
宰不平今盡王故王於醜地<hi>師古曰醜惡也</hi>而王羣臣諸將善<lb/>
地逐其故主趙王廼北居代餘以為不可<hi>師古曰於義不當然</hi>聞<lb/>
大王起兵且不聽不義<hi>師古曰凡不義之事皆不聼順</hi>願大王資餘兵<lb/>
<hi>師古曰資給也</hi>使撃常山以復趙王請以國為扞蔽<hi>師古曰猶為齊之藩</hi>
<hi>屛</hi>齊王許之因遣兵往陳餘悉三縣兵<hi>師古曰悉盡也</hi>與齊併<lb/>
力撃常山大破之張耳走歸漢陳餘迎故趙王歇反之<lb/>
趙趙王因立餘為代王羽至陽城田榮亦將兵會戰榮<lb/>
不勝走至平原平原民殺之羽遂北燒夷齊城郭宫室<lb/>
<pb n="KR2a0007_WYG_031-25a"/>
<hi>師古曰夷平也</hi>皆阬降卒係虜老弱婦女徇齊至北海所過殘<lb/>
滅齊人相聚而畔之於是田榮弟横收得亡卒數萬人<lb/>
反城陽羽因留連戰未能下漢王劫五諸侯兵<hi>服䖍曰時有十</hi>
<hi>八諸侯漢得其五師古曰常山河南魏韓殷也解在髙紀十八諸侯漢時又先已得塞翟矣服説非也</hi>凡<lb/>
五十六萬人東伐楚羽聞之即令諸將撃齊而自以精<lb/>
兵三萬人南從魯出胡陵漢王皆已破彭城収其貨賂<lb/>
美人日置酒髙會羽廼從蕭晨撃漢軍而東至彭城日<lb/>
中大破漢軍<hi>張晏曰一日之中或曰早撃之至日中大破師古曰或説是也</hi>漢軍皆走<lb/>
<pb n="KR2a0007_WYG_031-25b"/>
廹之榖泗水<hi>臣瓚曰二水皆在沛郡彭城</hi>漢軍皆南走山<hi>師古曰走趣也音奏</hi>
楚又追擊至靈辟東睢水上<hi>師古曰睢音雖</hi>漢軍郤為楚所擠<lb/>
<hi>臣瓚曰擠排也師古曰音子詣反又音子奚反</hi>多殺漢卒十餘萬皆入睢水睢<lb/>
水為不流<hi>師古曰言殺人多填於水中</hi>漢王乃與數十騎遁去語在<lb/>
髙紀太公吕后閒求漢王<hi>師古曰間行而求之</hi>反遇楚軍楚軍與<lb/>
歸羽常置軍中漢王稍收散卒蕭何亦發闗中卒悉詣<lb/>
滎陽戰京索間<hi>師古曰索音山各反</hi>敗楚楚以故不能過滎陽而<lb/>
西漢軍滎陽築甬道取敖倉食三年羽數撃絶漢甬道<lb/>
<pb n="KR2a0007_WYG_031-26a"/>
漢王食乏請和割滎陽以西為漢羽欲聽之歷陽侯范<lb/>
增曰漢易與耳今不取後必悔之羽乃急圍滎陽漢王<lb/>
患之乃與陳平金四萬斤以閒楚君臣<hi>師古曰閒音居莧反</hi>語在<lb/>
陳平傳項羽以故疑范增稍奪之權范增怒曰天下事<lb/>
大定矣君王自為之願賜骸骨歸行未至彭城疽發背<lb/>
死<hi>師古曰疽癰瘡也音千餘反</hi>於是漢將紀信詐為漢王出降以誑<lb/>
楚軍故漢王得與數十騎從西門出令周苛樅公魏豹<lb/>
守滎陽<hi>師古曰苛音何樅音千容反</hi>漢王西入闗收兵還出宛葉閒<lb/>
<pb n="KR2a0007_WYG_031-26b"/>
<hi>師古曰葉音式渉反</hi>與九江王黥布行收兵羽聞之即引兵南漢<lb/>
王堅壁不與戰是時彭越渡睢與項聲薛公戰下邳殺<lb/>
薛公羽廼東擊彭越漢王亦引兵北軍成臯羽已破走<lb/>
彭越<hi>師古曰擊破之令其走</hi>引兵西下滎陽城亨周苛殺樅公虜<lb/>
韓王信進圍成臯漢王跳<hi>師古曰輕身而急出也跳音徒彫反</hi>獨與滕公<lb/>
得出北渡河至修武從張耳韓信楚遂拔成臯漢王得<lb/>
韓信軍留止使盧綰劉賈渡白馬津入楚地佐彭越共<lb/>
擊破楚軍燕郭西<hi>師古曰燕縣故南燕國也屬東郡</hi>燒其積聚攻下梁<lb/>
<pb n="KR2a0007_WYG_031-27a"/>
地十餘城羽聞之謂海春侯大司馬曹咎曰謹守成臯<lb/>
即漢欲挑戰慎毋與戰勿令得東而已我十五日必定<lb/>
梁地復從將軍於是引兵東四年羽擊陳留外黄外黄<lb/>
不下數日降羽悉令男子年十五以上詣城東欲阬之<lb/>
外黄令舍人兒年十三<hi>蘇林曰令之舍人兒也臣瓚曰稱兒者以其幼弱故係其父</hi>
往説羽曰彭越彊劫外黄<hi>師古曰彊音其兩反</hi>外黄恐故且降待<lb/>
大王大王至又皆阬之百姓豈有所歸心哉從此以東<lb/>
梁地十餘城皆恐莫肯下矣羽然其言乃赦外黄當阬<lb/>
<pb n="KR2a0007_WYG_031-27b"/>
者而東至睢陽聞之皆爭下漢果數挑楚軍戰楚軍不<lb/>
出使人辱之五六日大司馬怒渡兵氾水<hi>師古曰氾音凡解在髙紀</hi>
卒半渡漢擊大破之盡得楚國金玉貨賂大司馬咎長<lb/>
史欣皆自剄氾水上咎故蘄獄掾欣故塞王羽信任之<lb/>
羽至睢陽聞咎等破則引兵還漢軍方圍鍾離昧於滎<lb/>
陽東<hi>師古曰昧音莫曷反</hi>羽軍至漢軍畏楚盡走險阻羽亦軍廣<lb/>
武相守乃為髙爼置太公其上<hi>如淳曰髙爼几之上也李竒曰軍中巢櫓謂之</hi>
<hi>爼師古曰爼者所以薦肉示欲烹之故置爼上如説是也</hi>告漢王曰今不急下吾亨<lb/>
<pb n="KR2a0007_WYG_031-28a"/>
太公漢王曰吾與若俱北面受命懐王<hi>師古曰若汝也</hi>約為兄<lb/>
弟吾翁即汝翁<hi>師古曰翁謂父也</hi>必欲亨廼翁幸分我一盃羮<lb/>
<hi>師古曰廼亦汝也古者以杯盛羮今之側杯有兩耳者是也</hi>羽怒欲殺之項伯曰天<lb/>
下事未可知且為天下者不顧家雖殺之無益但益怨<lb/>
耳羽從之廼使人謂漢王曰天下匈匈徒以吾兩人<hi>師古</hi>
<hi>曰匈匈讙擾之意也他皆類此</hi>願與王挑戰決雌雄毋徒罷天下父子<lb/>
為也<hi>師古曰罷讀曰疲</hi>漢王笑謝曰吾寧鬭智不能鬭力羽令<lb/>
壯士出挑戰漢有善騎射曰樓煩<hi>應劭曰樓煩胡人也李竒曰後為縣屬鴈</hi>
<pb n="KR2a0007_WYG_031-28b"/>
<hi>門此縣人善騎射謂士為樓煩取其稱耳未必樓煩人也師古曰李説是也○劉攽曰安知無姓樓名煩者乎</hi>
楚挑戰三合樓煩輙射殺之羽大怒自被甲持㦸挑戰<lb/>
樓煩欲射羽瞋目叱之<hi>師古曰瞋目張目也音充人反</hi>樓煩目不能視<lb/>
手不能發走還入壁不敢復出漢王使間問之廼羽也<lb/>
<hi>師古曰閒㣲問之也</hi>漢王大驚於是羽與漢王相與臨廣武閒而<lb/>
語漢王數羽十罪<hi>師古曰數責也音所具反</hi>語在髙紀羽怒伏弩射<lb/>
傷漢王漢王入成臯時彭越數反梁地絶楚糧食又韓<lb/>
信破齊且欲撃楚羽使從兄子項它為大將龍且為裨<lb/>
<pb n="KR2a0007_WYG_031-29a"/>
將<hi>師古曰它音徒何反且音子余反高紀云項聲此傳云項它紀傳不同未知孰是</hi>救齊韓信<lb/>
破殺龍且追至成陽虜齊王廣信遂自立為齊王羽聞<lb/>
之恐使武渉往説信語在信傳時漢闗中兵益出食多<lb/>
羽兵食少漢王使侯公説羽羽廼與漢王約中分天下<lb/>
割鴻溝而西者為漢東者為楚歸漢王父母妻子已約<lb/>
羽解而東五年漢王進兵追羽至固陵復為羽所敗漢<lb/>
王用張良計致齊王信建成侯彭越兵及劉賈入楚地<lb/>
圍壽春大司馬周殷叛楚舉九江兵随劉賈迎黥布與<lb/>
<pb n="KR2a0007_WYG_031-29b"/>
齊梁諸侯皆大會羽壁垓下軍少食盡漢帥諸侯兵圍<lb/>
之數重羽夜聞漢軍四面皆楚歌廼驚曰漢皆已得楚<lb/>
乎是何楚人多也起飲帳中有美人姓虞氏常幸從駿<lb/>
馬名騅常騎<hi>師古曰蒼白雜毛曰騅蓋以其色名之</hi>廼悲歌忼慨自為歌<lb/>
詩曰力拔山兮氣盖世時不利兮騅不逝騅不逝兮可<lb/>
奈何虞兮虞兮奈若何<hi>師古曰若汝也</hi>歌數曲美人和之羽泣<lb/>
下數行左右皆泣莫能仰視於是羽遂上馬戲下騎從<lb/>
者八百餘人<hi>師古曰戲大將之旗也音許冝反又音許為反漢書通以戲為旌麾及指麾字</hi>夜<lb/>
<pb n="KR2a0007_WYG_031-30a"/>
直潰圍南出馳平明漢軍廼覺之令騎將灌嬰以五千<lb/>
騎追羽羽渡淮騎能屬者百餘人<hi>師古曰屬聨及也音之欲反</hi>羽至<lb/>
隂陵迷失道<hi>孟康曰縣名屬九江郡</hi>問一田父田父紿曰左<hi>文頴曰紿</hi>
<hi>欺也欺令左也</hi>左乃䧟大澤中以故漢追及之羽復引而東至<lb/>
東城<hi>○宋祁曰東城縣名</hi>廼有二十八騎追者數千羽自度不得<lb/>
脱<hi>師古曰脱免也音土活反</hi>謂其騎曰吾起兵至今八嵗矣身七十<lb/>
餘戰所當者破所撃者服未嘗敗北遂伯有天下<hi>師古曰伯</hi>
<hi>讀曰霸</hi>然今卒困於此<hi>師古曰卒終也</hi>此天亡我非戰之罪也今<lb/>
<pb n="KR2a0007_WYG_031-30b"/>
日固決死願為諸君決戰必三勝斬將艾旗廼後死<hi>師古</hi>
<hi>曰艾音刈</hi>使諸君知吾非用兵罪天亡我也於是引其騎因<lb/>
四隤山<hi>孟康曰四下隤陁也師古曰隤音徒回反</hi>而為圜陳外嚮<hi>師古曰圜陳四周為</hi>
<hi>之也外嚮謂兵刃皆在外也</hi>漢騎圍之數重羽謂其騎曰吾為公取<lb/>
彼一將令四面騎馳下期山東為三處於是羽大呼馳<lb/>
下<hi>師古曰呼呌也音火故反</hi>漢軍皆披靡<hi>師古曰披音普彼反</hi>遂殺漢一將是<lb/>
時楊喜為郎騎追羽羽還叱之<hi>師古曰還謂廻面也</hi>喜人馬俱驚<lb/>
辟易數里<hi>師古曰辟易謂開張而易其本處辟音頻亦反</hi>與其騎會三處漢軍<lb/>
<pb n="KR2a0007_WYG_031-31a"/>
不知羽所居分軍為三復圍之羽廼馳復斬漢一都尉<lb/>
殺數十百人復聚其騎亡兩騎廼謂騎曰何如騎皆服<lb/>
曰如大王言於是羽遂引東欲渡烏江<hi>臣瓚曰在牛渚</hi>烏江亭<lb/>
長㰕船待<hi>服䖍曰㰕音蟻如淳曰南方人謂整船向岸曰㰕</hi>謂羽曰江東雖小<lb/>
地方千里衆數十萬亦足王也願大王急渡今獨臣有<lb/>
船漢軍至亡以渡羽笑曰廼天亡我何渡為且籍與江<lb/>
東子弟八千人渡而西今亡一人還縱江東父兄憐而<lb/>
王我我何面目見之哉縱彼不言籍獨不愧於心乎謂<lb/>
<pb n="KR2a0007_WYG_031-31b"/>
亭長曰吾知公長者也吾騎此馬五嵗所當亡敵嘗一<lb/>
日千里吾不忍殺以賜公廼令騎皆去馬歩持短兵接<lb/>
戰羽獨所殺漢軍數百人羽亦被十餘創顧見漢騎司<lb/>
馬吕馬童曰若非吾故人乎<hi>師古曰若汝也</hi>馬童面之<hi>張晏曰以故人</hi>
<hi>難親斫之故背之也如淳曰面謂不正視也師古曰如説非也面謂背之不面向也面縛亦謂反背而縛之杜</hi>
<hi>元凱以為但見其面非也○劉攽曰面之直面向之耳</hi>指王翳曰<hi>如淳曰指示王翳</hi>此項<lb/>
王也羽廼曰吾聞漢購我頭千金邑萬戸<hi>師古曰購以財設賞音工</hi>
<hi>豆反</hi>吾為公得<hi>鄧展曰令公得我為功也晉灼曰字或作徳</hi>廼自剄王翳取其<lb/>
<pb n="KR2a0007_WYG_031-32a"/>
頭亂相輮蹈<hi>師古曰輮踐也音人九反</hi>爭羽相殺者數十人最後楊<lb/>
喜吕馬童郎中吕勝楊武各得其一體故分其地以封<lb/>
五人皆為列侯漢王廼以魯公號葬羽於穀城諸項支<lb/>
屬皆不誅封項伯等四人為列侯賜姓劉氏<lb/>
贊曰昔賈生之過秦曰<hi>應劭曰賈生書有過秦二篇言秦之過此第一篇也司馬遷取</hi>
<hi>以為贊班固因之</hi>秦孝公據殽函之固擁雍州之地<hi>師古曰殽謂殽山今</hi>
<hi>陜縣東二殽是也函謂函谷今桃林縣南洪溜澗是也</hi>君臣固守而闚周室有席<lb/>
卷天下包舉宇内囊括四海并吞八荒之心<hi>張晏曰括結嚢也言</hi>
<pb n="KR2a0007_WYG_031-32b"/>
<hi>其能包含天下師古曰八荒八方荒忽極逺之地也</hi>當是時也商君佐之<hi>師古曰衞鞅也</hi>
<hi>封於商</hi>内立法度務耕織修守戰之備外連衡而鬭諸侯<lb/>
於是秦人拱手而取西河之外<hi>師古曰言其不費功力也</hi>孝公既没<lb/>
惠文武昭襄<hi>師古曰惠文王孝公之子武王惠文王之子昭襄王武王之弟</hi>蒙故業因<lb/>
遺䇿南取漢中西舉巴蜀東割膏腴之地收要害之郡<lb/>
諸侯恐懼會盟而謀弱秦不愛珍器重寳肥饒之地以<lb/>
致天下之士合從締交<hi>師古曰締結也從音子容反締音大系反</hi>相與為一<lb/>
當此之時齊有孟嘗<hi>師古曰孟嘗君田文</hi>趙有平原<hi>師古曰平原君趙勝</hi>楚<lb/>
<pb n="KR2a0007_WYG_031-33a"/>
有春申<hi>師古曰春申君黄歇</hi>魏有信陵<hi>師古曰公子無忌為信陵君</hi>此四賢者<lb/>
皆明智而忠信寛厚而愛人尊賢重士約從離横<hi>師古曰約</hi>
<hi>誓為從欲以分離為横横謂秦也從音子容反其下亦同</hi>兼韓魏燕趙宋衞中山之<lb/>
衆於是六國之士有寗越徐尚蘇秦杜赫之屬為之謀<lb/>
齊明周最陳軫召滑樓緩翟景蘇厲樂毅之徒通其意<lb/>
<hi>師古曰召讀曰邵</hi>吳起孫臏帶他兒良王廖田忌廉頗趙奢之<lb/>
朋制其兵<hi>師古曰臏音頻忍反他音徒何反兒音五奚反廖音聊</hi>常以十倍之地<lb/>
百萬之軍仰闗而攻秦<hi>師古曰秦之地形髙而諸侯之兵欲攻闗中者皆仰嚮故云仰</hi>
<pb n="KR2a0007_WYG_031-33b"/>
<hi>闗也今流俗書夲仰字作扣非也</hi>秦人開闗延敵九國之師遁廵而不<lb/>
敢進<hi>師古曰遁廵謂疑出而郤退也遁音千旬反流俗書本廵字誤作逃讀者因之而為遁逃之義潘岳</hi>
<hi>西征賦云遁逃以奔竄斯亦誤矣○宋祁曰姚本注文疑出作疑懼</hi>秦無亡矢遺鏃之費<lb/>
<hi>師古曰鏃矢鋒也音子木反</hi>而天下已困矣於是從散約敗爭割地<lb/>
而賂秦秦有餘力而制其弊追亡逐北伏尸百萬流血<lb/>
漂鹵<hi>師古曰漂浮也鹵盾也其血可以浮盾言殺人多也</hi>因利乗便宰割天下分<lb/>
裂山河强國請服弱國入朝施及孝文莊襄王<hi>師古曰施延也</hi>
<hi>孝文王昭襄王之子也莊襄王孝文王之子即始皇父也施音弋豉反</hi>享國之日淺國家<lb/>
<pb n="KR2a0007_WYG_031-34a"/>
亡事及至始皇奮六世之餘烈<hi>師古曰孝公惠文王武王昭襄王孝文王莊襄</hi>
<hi>王凡六君也烈業也</hi>振長䇿而馭宇内<hi>師古曰以乗馬為喻也䇿所以撾馬也</hi>吞二<lb/>
周而亡諸侯履至尊而制六合執敲扑以鞭笞天下<hi>鄧展</hi>
<hi>曰敲短杖也扑捶也師古曰敲音苦交反扑音普木反</hi>威震四海南取百粤之地<lb/>
以為桂林象郡百粤之君頫首係頸<hi>鄧展曰頫音俯師古曰古俯字</hi>委<lb/>
命下吏廼使䝉恬北築長城而守藩籬<hi>師古曰言以長城扞蔽胡㓂如</hi>
<hi>人家之有藩籬</hi>郤匈奴七百餘里<hi>師古曰郤音丘畧反</hi>胡人不敢南下而<lb/>
牧馬士不敢彎弓而報怨於是廢先王之道焚百家之<lb/>
<pb n="KR2a0007_WYG_031-34b"/>
言以愚黔首墮名城殺豪俊<hi>師古曰墮毁也音火規反</hi>收天下之兵<lb/>
聚之咸陽銷鋒鍉<hi>如淳曰鍉音鏑箭鏃也師古曰鋒戈㦸刃也鍉與鏑同即箭鏃也如音是</hi>
<hi>也</hi>鑄以為金人十二<hi>師古曰所謂公仲者也三輔黄圖云坐髙三丈其銘曰皇帝二十六</hi>
<hi>年初兼天下改諸侯為郡縣一法律同度量大人來見臨洮其長五丈足跡六尺</hi>以弱天下之<lb/>
民然後踐華為城<hi>服䖍曰斷華山為城晉灼曰踐登也師古曰晉説是也</hi>因河為<lb/>
池據億丈之城臨不測之川以為固良將勁弩守要害<lb/>
之處信臣精卒陳利兵而誰何<hi>師古曰問之為誰又云何人其義一也</hi>天<lb/>
下已定始皇之心自以為闗中之固金城千里子孫帝<lb/>
<pb n="KR2a0007_WYG_031-35a"/>
王萬世之業也始皇既没餘威震于殊俗然而陳渉甕<lb/>
牖繩樞之子<hi>服䖍曰以繩係戸樞孟康曰瓦甕為忩也</hi>甿𨽻之人<hi>如淳曰甿古文萌字</hi>
<hi>萌民也</hi>遷徙之徒也材能不及中庸非有仲尼墨翟之知<lb/>
<hi>文穎曰墨翟宋人為墨家者也</hi>陶朱猗頓之富<hi>師古曰越人范蠡逃越止於陶自謂陶朱公猗</hi>
<hi>頓本魯人大畜牛羊於猗氏之南貲擬王公馳名天下</hi>躡足行伍之間<hi>如淳曰躡音疊師古</hi>
<hi>曰躡音女渉反</hi>而免起阡陌之中<hi>如淳曰時皆僻屈在阡陌之中也師古曰免者言免脱徭</hi>
<hi>役也免字或作俛讀與免同</hi>帥罷散之卒將數百之衆<hi>師古曰罷讀曰疲</hi>轉<lb/>
而攻秦斬木為兵掲竿為旗<hi>師古曰掲音竭謂豎之也今讀之者為負掲之揭非</hi>
<pb n="KR2a0007_WYG_031-35b"/>
<hi>也</hi>天下雲合嚮應<hi>師古曰嚮讀曰響/言如響之應聲</hi>贏糧而景從<hi>師古曰贏</hi>
<hi>擔也景從言如影之随形也</hi>山東豪俊遂並起而亡秦族矣且天下<lb/>
非小弱也雍州之地殽函之固自若也<hi>師古曰自若猶言如故也</hi>陳<lb/>
渉之位不齒於齊楚燕趙韓魏宋衞中山之君<hi>師古曰齒謂齊</hi>
<hi>列如齒</hi>鉏耰棘矜不敵於鉤㦸長鎩<hi>服䖍曰以鉏柄及棘/作矛<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>也晉灼曰耰</hi>
<hi>椎塊椎也師古曰服説非也耰摩田器也棘㦸也矜與<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>同謂矛鋋之杞也鉤㦸㦸刃鉤曲者也鎩鈹也言往</hi>
<hi>者秦銷兵刃陳渉起時但用鉏耰及戈㦸之<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>以相攻戰也耰音憂矜音其巾反鎩音山列反</hi>適戍之<lb/>
衆不亢於九國之師<hi>師古曰適讀曰讁謂罪罰而行也亢當也讀與抗同</hi>深謀逺<lb/>
<pb n="KR2a0007_WYG_031-36a"/>
慮行軍用兵之道非及曩時之士也<hi>師古曰曩昔也音乃朗反</hi>然而<lb/>
成敗異變功業相反何也試使山東之國與陳渉度長<lb/>
絜大<hi>師古曰絜謂圍束之也度音徒各反絜音下結反</hi>比權量力<hi>○宋祁曰學官本作重力</hi>
<hi>史記作量力</hi>不可同年而語矣然秦以區區之地<hi>師古曰區區之貎也</hi>
<hi>○宋祁曰姚本注文之作小</hi>致萬乘之權招八州而朝同列<hi>蘇林曰招舉也</hi>
<hi>鄧展曰招音翹</hi>百有餘年然後以六合為家<hi>師古曰后與後同古通用字也</hi>殽<lb/>
函為宫一夫作難而七廟墮<hi>師古曰墮毁也音火規反</hi>身死人手為<lb/>
天下笑者何也仁誼不施而攻守之埶異也周生亦有<lb/>
<pb n="KR2a0007_WYG_031-36b"/>
言<hi>鄭氏曰周時賢人也師古曰史記稱太史公曰余聞之周生則知非周時人蓋姓周耳</hi>舜蓋重<lb/>
童子項羽又重童子<hi>師古曰童子目之眸子</hi>豈其苖裔邪何其興<lb/>
之暴也夫秦失其政陳渉首難豪桀蜂起相與並爭不<lb/>
可勝數然羽非有尺寸乘埶拔起隴畝之中<hi>晉灼曰拔音卒拔之</hi>
<hi>拔鄧展曰疾起也師古曰音歩末反</hi>三年遂將五諸侯兵滅秦分裂天下<lb/>
而威海内封立王侯政繇羽出<hi>師古曰繇與由同</hi>號為伯王<hi>師古</hi>
<hi>曰伯讀曰霸</hi>位雖不終近古以來未嘗有也<hi>師古曰近古猶末代</hi>及羽<lb/>
背闗懐楚放逐義帝<hi>師古曰背闗謂背約不王髙祖於闗中懐楚謂思東歸而都彭城</hi>
<pb n="KR2a0007_WYG_031-37a"/>
而怨王侯畔已難矣自矜功伐奮其私智而不師古始<lb/>
霸王之國<hi>○宋祁曰舊本無霸王之國四字</hi>欲以力征經營天下五年<lb/>
卒亡其國<hi>○宋祁曰舊本無其國二字</hi>身死東城尚不覺寤不自責<lb/>
過失廼引天亡我非用兵之罪豈不謬哉<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_031-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷三十一<lb/>
<pb n="KR2a0007_WYG_031-38a"/>
　前漢書卷三十一考證<lb/>
陳勝傳陽城人注師古曰地理志屬汝南郡○<hi>臣召南</hi>
　按志屬潁川不屬汝南也師古注誤<lb/>
夜構火○按史記作篝火注徐廣曰篝者籠也音溝此<lb/>
　作構火故顔以結起解之<lb/>
陳守令皆不在○劉敞曰守者非正官權守者耳○胡<lb/>
　三省曰秦分天下為郡縣郡置守尉監縣置令丞尉<lb/>
　原父以此守為權守之守良是遷固二史作守令皆<lb/>
<pb n="KR2a0007_WYG_031-38b"/>
　不在通鑑作守尉皆不在蓋二史令下缺尉字而通<lb/>
　鑑尉上缺令字也<lb/>
陽城人鄧説將兵居郯注師古曰郯東海縣也○司馬<lb/>
　貞曰此時章邯軍未至東海此郯恐當作郟張守節<lb/>
　曰郟今汝州郟縣地鄧説陽城人陽城與郟地相近<lb/>
還至下城父○<hi>臣召南</hi>按劉昭後志曰汝南山桑縣故<lb/>
　屬沛有下城父聚<lb/>
欲撃秦軍濟隂下○<hi>臣召南</hi>按史記作定陶下据志濟<lb/>
<pb n="KR2a0007_WYG_031-39a"/>
　隂郡治定陶本是一地固可通稱但濟隂郡名至後<lb/>
　始立則史記作定陶是也<lb/>
項籍傳梁曰方今江西云云○凌穉隆曰方今四句史<lb/>
　記作守通謂梁此作梁語又史記守通使桓楚將此<lb/>
　謂自出梁意叙事<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>别<hi>臣召南</hi>按此傳與史記本紀<lb/>
　多有異同蓋班氏刪訂原文也又按江西二字師古<lb/>
　無注顧炎武曰大江自歴陽斜北下京口故有東西<lb/>
　之名今所謂江北昔之所謂江西也故晉地理志以<lb/>
<pb n="KR2a0007_WYG_031-39b"/>
　廬江九江自合肥以北至夀春皆謂之江西此説甚<lb/>
　確下文江東已定渡江而西謂渡江而北也<lb/>
廣陵人召平○許應元曰此别一召平非東陵種𤓰者<lb/>
　也<lb/>
南公注服䖍曰南公南方之老人也○<hi>臣召南</hi>按南公<lb/>
　自是姓南虞喜志林曰南公者道士識廢興之數知<lb/>
　亡秦者必楚本書藝文志南公十三篇六國時人在<lb/>
　隂陽家流服注謂南方之老人非也<lb/>
<pb n="KR2a0007_WYG_031-40a"/>
梁使羽與沛公别攻城陽○<hi>臣召南</hi>按城陽當作成陽<lb/>
　此傳及髙紀並傳冩之失誤加土旁耳胡三省曰成<lb/>
　陽縣與定陶濮陽皆相近非城陽國之城陽可以補<lb/>
　三劉刋誤所不及<lb/>
北救趙至安陽留不進注師古曰今相州安陽縣○胡<lb/>
　三省曰索隐云傅寛傳從攻安陽杠里則當俱在河<lb/>
　南按此時兵未渡河不應即至相州後魏書地形志<lb/>
　已氏有安陽城是也在今宋州楚邱西北<lb/>
<pb n="KR2a0007_WYG_031-40b"/>
渡三戸注服䖍曰漳水津也○水經注曰漳水東逕三<lb/>
　戸峽為三戸津括地志曰三戸津在相州滏陽縣界<lb/>
齊梁畔之○<hi>臣召南</hi>按史記作齊趙畔之趙指陳餘破<lb/>
　常山王張耳迎故趙王歇還趙也此傳叙趙叛尚在<lb/>
　二年故改齊趙為齊梁下文張良以齊趙反書遺羽<lb/>
　亦改為齊梁反書梁即指彭越反梁地也<lb/>
贊背闗懐楚注云云○顧炎武曰謂舍闗中形勝之地<lb/>
　而都彭城如師古之解乃背約非背闗也<lb/>
<pb n="KR2a0007_WYG_031-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_031-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷三十一考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷五十五</head> <lb/>
    <p>
<pb n="KR2a0007_WYG_055-1a"/>
欽定四庫全書<lb/>
　前漢書卷五十五<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅琊縣開國子顔師古注<lb/>
　衛青霍去病傳第二十五<lb/>
衛青字仲卿其父鄭季河東平陽人也以縣史給事侯<lb/>
家平陽侯曹夀尚武帝姊陽信長公主<hi>師古曰夀姓曹為平陽侯當是</hi>
<hi>曹參之後然參傳及功臣侯表並無之未詳其意也</hi>季與主家僮衛媪通<hi>師古曰僮者婢</hi>
<pb n="KR2a0007_WYG_055-1b"/>
<hi>女之總稱也媪者後年老之號非當時所呼也衛者舉其夫家姓也</hi>生青青有同母兄衛<lb/>
長君及姊子夫子夫自平陽公主家得幸武帝故青冒<lb/>
姓為衛氏<hi>師古曰冒謂假稱若人首之有覆冒也</hi>衛媼長女君孺次女少<lb/>
兒次女則子夫子夫男弟歩廣皆冒衛氏<hi>師古曰言歩廣及青二人</hi>
<hi>皆不姓衛而冒稱</hi>青為侯家人少時歸其父父使牧羊民母之<lb/>
子皆奴畜之不以為兄弟數<hi>服䖍曰民母嫡母也師古曰言鄭季正妻本在編戸</hi>
<hi>之間以别於公主家也今流俗書本云牧羊人間先母之子不以為兄弟數妄増也</hi>青嘗從人至<lb/>
甘泉居室<hi>張晏曰居室甘泉中徒所居也</hi>有一鉗徒相青曰貴人也官<lb/>
<pb n="KR2a0007_WYG_055-2a"/>
至封侯青笑曰人奴之生得無笞罵即足矣安得封侯<lb/>
事乎青壯為侯家騎從平陽主建元二年春青姊子夫<lb/>
得入宮幸上皇后大長公主女也<hi>文頴曰陳皇后武帝姑女也</hi>無子<lb/>
妬大長公主聞衛子夫幸有身妬之迺使人捕青青時<lb/>
給事建章<hi>師古曰建章宫中</hi>未知名大長公主執囚青欲殺之<lb/>
其友騎郎公孫敖與壯士徃簒之<hi>師古曰逆取曰簒</hi>故得不死<lb/>
上聞迺召青為建章監侍中及母昆弟貴賞賜數日間<lb/>
累千金君孺為太僕公孫賀妻少兒故與陳掌通<hi>師古曰掌</hi>
<pb n="KR2a0007_WYG_055-2b"/>
<hi>即陳平曾孫也</hi>上召貴掌公孫敖由此益顯子夫為夫人青為<lb/>
太中大夫元光六年拜為車騎將軍擊匈奴出上谷公<lb/>
孫賀為輕車將軍出雲中太中大夫公孫敖為騎將軍<lb/>
出代郡衛尉李廣為驍騎將軍出鴈門軍各萬騎青至<lb/>
籠城<hi>師古曰籠讀與龍同○宋祁云浙本籠字從竹者無龍音後人誤作</hi>斬首虜數百騎<lb/>
將軍敖亡七千騎衛尉廣為虜所得得脱歸皆當斬贖<lb/>
為庶人賀亦無功唯青賜爵闗内侯是後匈奴仍侵犯<lb/>
邊<hi>師古曰仍頻也</hi>語在匈奴傳元朔元年春衛夫人有男立為<lb/>
<pb n="KR2a0007_WYG_055-3a"/>
皇后其秋青復將三萬騎出鴈門李息出代郡青斬首<lb/>
虜數千明年青復出雲中西至髙闕<hi>師古曰髙闕山名也一曰塞名也在</hi>
<hi>朔方之北</hi>遂至于隴西捕首虜數千畜百餘萬走白羊樓煩<lb/>
王遂取河南地為朔方郡<hi>師古曰當北地郡之北黄河之南也</hi>以三千八<lb/>
百户封青為長平侯青校尉蘇建為平陵侯張次公為<lb/>
岸頭侯<hi>晉灼曰河東皮氏亭也</hi>使建築朔方城<hi>師古曰蘇建築之也</hi>上曰匈<lb/>
奴逆天理亂人倫暴長虐老<hi>師古曰謂其俗貴少壯而賤長老也</hi>以盗竊<lb/>
為務行詐諸蠻夷造謀籍兵數為邊害<hi>張晏曰從蠻夷借兵鈔邊○宋</hi>
<pb n="KR2a0007_WYG_055-3b"/>
<hi>祁云姚本改鈔作釰</hi>故興師遣將以征厥罪詩不云乎薄伐獫允<lb/>
至于太原<hi>師古曰小雅六月之詩羙宣王北伐也薄伐者言逐出之也獫允北狄名即匈奴也獫音</hi>
<hi>險</hi>出車彭彭城彼朔方<hi>師古曰小雅出車之詩也彭彭衆車聲也朔方北方也此詩人</hi>
<hi>羙出車而征因築城以攘獫允也○宋祁曰注文城字下當添壘字</hi>今車騎將軍青度西<lb/>
河至髙闕獲首二千三百級車輜畜産畢收為鹵已封<lb/>
為列侯遂西定河南地案榆谿舊塞<hi>如淳曰案尋也榆谿舊塞名也師古</hi>
<hi>曰上郡之北有諸次山諸次水出焉東經榆林塞為榆谿言軍尋此塞而行也</hi>絶梓領梁北河<lb/>
討蒲泥破符離<hi>如淳曰絶度也為北河作橋梁也晉灼曰蒲泥符離二王號也師古曰符離塞</hi>
<pb n="KR2a0007_WYG_055-4a"/>
<hi>名也</hi>斬輕鋭之卒捕伏聽者<hi>張晏曰伏於隠處聽軍虛實</hi>三千一十七<lb/>
級<hi>師古曰本以斬敵一首拜爵一級故謂一首為一級因復名生獲一人為一級也</hi>執訊獲醜<lb/>
<hi>師古曰執訊者謂生執其人而訊問之也獲醜者得其衆也一曰醜惡也訊音信</hi>敺馬牛羊百<lb/>
有餘萬全甲兵而還益封青三千八百户其後匈奴比<lb/>
嵗入代郡鴈門定襄上郡朔方<hi>師古曰比頻也</hi>所殺畧甚衆語<lb/>
在匈奴傳元朔五年春令青將三萬騎出髙闕衛尉蘇<lb/>
建為游擊將軍左内史李沮為彊弩將軍<hi>文頴曰沮音爼</hi>太僕<lb/>
公孫賀為騎將軍代相李蔡為輕車將軍皆領屬車騎<lb/>
<pb n="KR2a0007_WYG_055-4b"/>
將軍俱出朔方大行李息岸頭侯張次公為將軍俱出<lb/>
右北平匈奴右賢王當青等兵以為漢兵不能至此飲<lb/>
醉漢兵夜至圍右賢王右賢王驚夜逃獨與其愛妾一<lb/>
人騎數百馳潰圍北去漢輕騎校尉郭成等追數百里<lb/>
弗得得右賢禆王十餘人<hi>師古曰禆王小王也若言禆將也禆音頻移反</hi>衆男<lb/>
女萬五千餘人畜數十百萬<hi>師古曰數十萬以至百萬</hi>於是引兵而<lb/>
還至塞天子使使者持大將軍印即軍中拜青為大將<lb/>
軍<hi>師古曰即就也</hi>諸將皆以兵屬立號而歸上曰大將軍青躬<lb/>
<pb n="KR2a0007_WYG_055-5a"/>
率戎士師大㨗獲匈奴王十有餘人益封青八千七百<lb/>
户而封青子伉為宜春侯<hi>師古曰伉音抗又音工郎反</hi>子不疑為隂<lb/>
安侯子登為發干侯青固謝曰<hi>師古曰固謂再三也</hi>臣幸得待罪<lb/>
行間賴陛下神靈軍大㨗皆諸校力戰之功也陛下幸<lb/>
已益封臣青臣青子在繦褓中未有勤勞上幸裂地封<lb/>
為三侯非臣待罪行間所以勸士力戰之意也伉等三<lb/>
人何敢受封上曰我非忘諸校功也今固且圖之乃詔<lb/>
御史曰䕶軍都尉公孫敖三從大將軍擊匈奴常䕶軍<lb/>
<pb n="KR2a0007_WYG_055-5b"/>
傅校獲王<hi>師古曰傅讀曰附言敖總䕶諸軍每附部校以致克㨗而獲王也校者營壘之稱故謂軍</hi>
<hi>之一部為一校或曰幡旗之名非也每軍一校則别為幡耳不名校也</hi>封敖為合騎侯<hi>晉灼</hi>
<hi>曰猶冠軍從票之名也</hi>都尉韓說從大軍出窴渾<hi>服䖍曰塞名也師古曰說讀曰</hi>
<hi>悦窴音田渾音魂○劉敞曰大軍當云大將軍</hi>至匈奴右賢王庭為戲下<hi>師古曰戲</hi>
<hi>讀曰麾又音許宜反言在大將軍麾旗之下不别統衆也</hi>搏戰獲王<hi>師古曰搏戰擊戰○宋祁曰注</hi>
<hi>末當添也字</hi>封說為龍額侯<hi>師古曰額字或作額</hi>騎將軍賀從大將軍<lb/>
獲王封賀為南窌侯<hi>臣瓉曰茂陵中書云南奅侯此本字也師古曰窌音普敎反奅亦同</hi>
<hi>字</hi>輕車將軍李蔡再從大將軍獲王封蔡為樂安侯校<lb/>
<pb n="KR2a0007_WYG_055-6a"/>
尉李朔趙不虞公孫戎奴各三從大將軍獲王封朔為<lb/>
陟軹侯不虞為隨成侯戎奴為從平侯將軍李沮李息<lb/>
及校尉豆如意中郎將綰皆有功賜爵闗内侯沮息如<lb/>
意食邑各三百户其秋匈奴入代殺都尉明年春大將<lb/>
軍青出定襄合騎侯敖為中將軍太僕賀為左將軍翕<lb/>
侯趙信為前將軍衛尉蘇建為右將軍郎中令李廣為<lb/>
後將軍左内史李沮為彊弩將軍咸屬大將軍斬首數<lb/>
千級而還月餘悉復出定襄斬首虜萬餘人蘇建趙信<lb/>
<pb n="KR2a0007_WYG_055-6b"/>
并軍三千餘騎獨逄單于兵與戰一日餘漢兵且盡信<lb/>
故胡人降為翕侯見急匈奴誘之遂將其餘騎可八百<lb/>
犇降單于<hi>師古曰犇古奔字也○宋祁曰注末也字當去</hi>蘇建盡亡其軍獨以<lb/>
身得亡去自歸青青問其罪正閎長史安議郎周霸等<lb/>
<hi>張晏曰正軍正也閎名也如淳曰律都軍官長史一人</hi>建當云何<hi>師古曰謂處斷其罪法何至也</hi>
霸曰自大將軍出未嘗斬禆將今建棄軍可斬以明將<lb/>
軍之威閎安曰不然兵法小敵之堅大敵之禽也<hi>師古曰言</hi>
<hi>衆寡不敵以其堅戰無有退心故士卒喪盡也一説若建恥敗而不自歸則亦被匈奴禽之而去</hi>今建<lb/>
<pb n="KR2a0007_WYG_055-7a"/>
以數千當單于數萬力戰一日餘士皆不敢有二心自<lb/>
歸而斬之是示後無反意也不當斬青曰青幸得以胏<lb/>
附待罪行間<hi>師古曰胏附謂親戚也解在田蚡傳也○宋祁曰注末也字當刪</hi>不患無<lb/>
威而霸説我以明威甚失臣意且使臣職雖當斬將以<lb/>
臣之尊寵而不敢自擅專誅於境外其歸天子天子自<lb/>
裁之於以風為人臣不敢專權不亦可乎<hi>師古曰風讀曰諷</hi>軍<lb/>
吏皆曰善遂囚建行在所<hi>劉敞曰當云詣行在所</hi>是嵗也霍去病<lb/>
始侯<lb/>
<pb n="KR2a0007_WYG_055-7b"/>
霍去病大將軍青姊少兒子也其父霍仲孺先與少兒<lb/>
通生去病及衛皇后尊少兒更為詹事陳掌妻去病以<lb/>
皇后姊子年十八為侍中善騎射再從大將軍大將軍<lb/>
受詔予壯士為票姚校尉<hi>服䖍曰音飄搖師古曰票音頻妙反姚音羊召反票姚勁</hi>
<hi>疾之貌也荀悦漢紀作票鷂字去病後為票騎將軍尚取票姚之字耳今讀者音飄遥則不當其義也○宋祁</hi>
<hi>曰票姚當作本音</hi>與輕勇騎八百直棄大將軍數百里赴利斬<lb/>
捕首虜過當<hi>師古曰言計其所將人數則捕首虜為多過於所當也一曰漢軍失亡者少而殺獲</hi>
<hi>匈奴數多故曰過當也其下並同○劉敞曰大將軍衍將字</hi>於是上曰票姚校尉去<lb/>
<pb n="KR2a0007_WYG_055-8a"/>
病斬首捕虜二千二十八級得相國當户斬單于大父<lb/>
行藉若侯産<hi>張晏曰藉若胡侯也産名也師古曰此人單于祖父之行也行音胡浪反</hi>捕季<lb/>
父羅姑比再冠軍<hi>師古曰亦單于之季父也羅姑其名也比類也</hi>以二千五百<lb/>
户封去病為冠軍侯上谷太守郝賢四從大將軍捕首<lb/>
虜千三百級封賢為終利侯騎士孟已有功賜爵闗内<lb/>
侯邑二百户是嵗失兩將軍亡翕侯功不多故青不益<lb/>
封蘇建至上弗誅贖為庶人青賜千金是時王夫人方<lb/>
幸於上甯乘説青曰<hi>師古曰史記云甯乗齊人</hi>將軍所以功未甚多<lb/>
<pb n="KR2a0007_WYG_055-8b"/>
身食萬户三子皆為侯者以皇后故也今王夫人幸而<lb/>
宗族未富貴願將軍奉所賜千金為王夫人親夀<hi>師古曰親</hi>
<hi>母也</hi>青以五百金為王夫人親夀上聞問青青以實對上<lb/>
廼拜甯乘為東海都尉校尉張騫從大將軍以嘗使大<lb/>
夏留匈奴中久道軍知善水草處<hi>師古曰道讀曰導</hi>軍得以無<lb/>
飢渴因前使絶國功封騫為博望侯去病侯三嵗<hi>○宋祁云</hi>
<hi>三越本作一</hi>元狩三年春<hi>○宋祁曰三越本作二</hi>為票騎將軍將萬騎<lb/>
出隴西有功上曰票騎將軍率戎士隃烏盭<hi>師古曰隃與踰同盭</hi>
<pb n="KR2a0007_WYG_055-9a"/>
<hi>古戾字也烏盭山名也</hi>討遫濮<hi>師古曰遫古速字也/遫濮匈奴部落名也</hi>渉狐奴<hi>晉灼曰水</hi>
<hi>名也</hi>歴五王國輜重人衆攝讋者弗取<hi>師古曰攝讋謂振動失志氣言距戰</hi>
<hi>者誅服者則赦也讋音之渉反</hi>㡬獲單于子<hi>師古曰㡬音距依反</hi>轉戰六日過焉<lb/>
支山千有餘里合短兵鏖臯蘭下<hi>應劭曰隴西白石縣塞外河名也蘇林曰</hi>
<hi>匈奴中山闗名也李竒曰鏖音麃津名也晉灼曰世俗謂盡死殺人為鏖糟文頴曰鏖音意曹反師古曰鏖字</hi>
<hi>本從金麀聲轉冩訛耳鏖謂苦撃而多殺也臯蘭山名也言苦戰於臯蘭山下而多殺虜也晉説文音皆得之</hi>
<hi>今俗猶謂打擊之甚者曰鏖麀牝鹿也音於求反</hi>殺折蘭王斬盧侯王<hi>張晏曰折蘭盧</hi>
<hi>侯胡國名也殺者殺之而已斬者獲其首也師古曰折蘭匈奴中姓也今鮮卑有是蘭姓者即其種也折音丄</hi>
<pb n="KR2a0007_WYG_055-9b"/>
<hi>列反</hi>鋭悍者誅全甲獲醜執渾邪王子<hi>師古曰全甲謂軍中之甲不喪失也</hi>
<hi>渾音下昆反</hi>及相國都尉㨗首虜八千九百六十級收休屠<lb/>
祭天金人<hi>如淳曰祭天以金人為主也張晏曰佛徒祠金人也師古曰今之佛像是也休音許蚪反</hi>
<hi>屠音儲○宋祁曰舊本多作天祭金人作祭天者非是刋誤亦改</hi>師率減什七<hi>師古曰言其破</hi>
<hi>敵故匈奴之師十减其七也一曰漢兵失亡之數下皆類此也○劉奉世曰詔書以為全甲則不應兵失亡至</hi>
<hi>七分也匈奴人數又何由知之元狩四年出塞馬十四萬及還不滿三萬則非減什二矣然則率盖謂軍興財</hi>
<hi>用大率以減少為功故四年詔既言率減什二遂云取食於敵而糧不絶功相因也</hi>益封去病二<lb/>
千二百户其夏去病與合騎侯敖俱出北地異道博望<lb/>
<pb n="KR2a0007_WYG_055-10a"/>
侯張騫郎中令李廣俱出右北平異道廣將四千騎先<lb/>
至騫將萬騎後匈奴左賢王將數萬騎圍廣廣與戰二<lb/>
日死者過半所殺亦過當騫至匈奴引兵去騫坐行留<lb/>
當斬贖為庶人<hi>師古曰軍行而輙稽留故坐法</hi>而去病出北地遂深入<lb/>
合騎侯失道不相得去病至祁連山<hi>師古曰祁連山即天山也匈奴呼天</hi>
<hi>為祁連祁音上夷反</hi>捕首虜甚多上曰票騎將軍渉鈞耆濟居延<lb/>
<hi>張晏曰鈞耆居延皆水名也淺曰渉深曰濟師古曰渉謂人馬渉度也濟謂以舟船</hi>遂臻小月氏<lb/>
<hi>師古曰臻至也氏音支</hi>攻祁連山揚武乎鱳得<hi>鄭氏曰鱳音鹿張掖縣也師古曰鄭</hi>
<pb n="KR2a0007_WYG_055-10b"/>
<hi>說非也此鱳得匈奴中地名而張掖縣轉取其名耳</hi>得單于單桓酋涂王<hi>張晏曰單桓酋</hi>
<hi>涂皆胡王也師古曰酋音才由反涂音塗○劉敞曰衍單于字</hi>及相國都尉以衆降下<lb/>
者二千五百人可謂能舍服知成而止矣<hi>師古曰服而舍之功成則</hi>
<hi>止也</hi>㨗首虜三萬二百獲五王王母單于閼氏王子五十<lb/>
九人相國將軍當戸都尉六十三人師大率減什三益<lb/>
封去病五千四百户賜校尉從至小月氏者爵左庶長<lb/>
<hi>師古曰第十爵</hi>鷹擊司馬破奴<hi>師古曰趙破奴</hi>再從票騎將軍斬遫濮<lb/>
王捕稽且王<hi>師古曰且音子閭反</hi>右千騎將王王母各一人王子<lb/>
<pb n="KR2a0007_WYG_055-11a"/>
以下四十一人捕虜三千三百三十人前行捕虜千四<lb/>
百人<hi>師古曰前行謂在軍之前而行</hi>封破奴為從票侯<hi>張晏曰從票騎將軍有功因以</hi>
<hi>為號</hi>校尉髙不識從票騎將軍捕呼于耆王王子以下十<lb/>
一人捕虜千七百六十八人封不識為宜冠侯校尉僕<lb/>
多有功封為煇渠侯<hi>師古曰功臣侯表作僕朋今此作多轉冩者誤也煇音暉也○宋祁</hi>
<hi>曰注末也字當刪</hi>合騎侯敖坐行留不與票騎將軍㑹當斬贖<lb/>
為庶人諸宿將所將士馬兵亦不如去病<hi>師古曰宿舊也兵兵器也</hi>
去病所將常選<hi>師古曰選取驍銳○宋祁曰注末當有也字</hi>然亦敢深入常<lb/>
<pb n="KR2a0007_WYG_055-11b"/>
與壯騎先其大軍軍亦有天幸未嘗困絶也然而諸宿<lb/>
將常留落不耦<hi>師古曰留謂遲留落謂墜落故不諧耦而無功也</hi>由此去病日<lb/>
以親貴比大將軍其後單于怒渾邪王居西方數為漢<lb/>
所破亡數萬人以票騎之兵也欲召誅渾邪王渾邪王<lb/>
與休屠王等謀欲降漢使人先要道邊<hi>師古曰道猶言也先為要約來</hi>
<hi>言之於邊界</hi>是時大行李息將城河上得渾邪王使即馳傳<lb/>
以聞<hi>師古曰傳音張戀反次下亦同</hi>上恐其以詐降而襲邊乃令去病<lb/>
將兵往迎之去病既渡河與渾邪衆相望渾邪禆王將<lb/>
<pb n="KR2a0007_WYG_055-12a"/>
見漢軍而多欲不降者<hi>師古曰恐被掩覆也</hi>頗遁去去病乃馳入<lb/>
得與渾邪王相見斬其欲亡者八千人遂獨遣渾邪王<lb/>
乘傳先詣行在所盡將其衆度河降者數萬人號稱十<lb/>
萬既至長安天子所以賞賜數十鉅萬封渾邪王萬戸<lb/>
為漯隂侯<hi>如淳曰漯隂平原縣也師古曰漯音吐合反</hi>封其禆王呼毒尼為<lb/>
下摩侯<hi>文頴曰呼毒尼胡王名也</hi>䧹疪為煇渠侯<hi>文頴曰䧹音鷹疪音庇䕃之庇師古</hi>
<hi>曰疪音匹履反其字從疒非庇䕃之庇疒音女革反</hi>禽黎為河綦侯<hi>師古曰功臣侯表作烏黎</hi>
<hi>今此作禽黎轉寫誤耳</hi>大當戸調雖為常樂侯<hi>師古曰功臣侯表作稠睢今此傳作</hi>
<pb n="KR2a0007_WYG_055-12b"/>
<hi>調雖表傳不同當有誤者</hi>於是上嘉去病之功曰票騎將軍去病率<lb/>
師征匈奴西域王渾邪王及厥衆萌咸犇於率<hi>師古曰萌字與</hi>
<hi>甿同犇古奔字也○宋祁曰注末也字當刪</hi>以軍糧接食并將控弦萬有餘<lb/>
人<hi>師古曰言能引弓皆堪戰陳</hi>誅獟悍<hi>師古曰獟徤行輕貌也字或作趬悍勇也獟音邱昭反又</hi>
<hi>音丘召反</hi>㨗首虜八千餘級降異國之王三十二戰士不離<lb/>
傷<hi>師古曰離遭也</hi>十萬之衆畢懐集服仍興之勞爰及河塞度<lb/>
㡬亡患<hi>師古曰重興軍旅之勞及北河沙塞之表可得寧息無憂患也</hi>以千七百戸益<lb/>
封票騎將軍減隴西北地上郡戍卒之半以寛天下繇<lb/>
<pb n="KR2a0007_WYG_055-13a"/>
役廼分處降者於邊五郡故塞外而皆在河南因其故<lb/>
俗為屬國<hi>師古曰不改其本國之俗而屬於漢故號屬國</hi>其明年匈奴入右北<lb/>
平定襄殺畧漢千餘人其明年上與諸將議曰翕侯趙<lb/>
信為單于畫計常以為漢兵不能度幕輕留<hi>師古曰言輕易漢軍</hi>
<hi>故留而不去也一曰謂漢兵不能輕入而久留也○宋祁云姚本於此下有臣瓚曰沙上曰幕李陵歌曰經千</hi>
<hi>里兮渡沙幕十五字</hi>今大發卒其埶必得所欲是嵗元狩四年也<lb/>
春上令大將軍青票騎將軍去病各五萬騎歩兵轉者<lb/>
踵軍數十萬<hi>師古曰轉者謂運輜重也踵接也</hi>而敢力戰深入之士皆<lb/>
<pb n="KR2a0007_WYG_055-13b"/>
屬去病去病始為出定襄當單于捕虜虜言單于東廼<lb/>
更令去病出代郡令青出定襄郎中令李廣為前將軍<lb/>
太僕公孫賀為左將軍主爵趙食其為右將軍<hi>師古曰食音異</hi>
<hi>其音基</hi>平陽侯襄為後將軍<hi>師古曰曹襄</hi>皆屬大將軍趙信為<lb/>
單于謀曰漢兵即度幕人馬罷<hi>師古曰罷讀曰疲</hi>匈奴可坐收<lb/>
虜耳<hi>師古曰言收虜取漢軍人馬可不費力故言坐</hi>廼悉逺北其輜重<hi>師古曰送輜重</hi>
<hi>逺去令處北也</hi>皆以精兵待幕北而適直青軍出塞千餘里<hi>師古</hi>
<hi>曰直讀曰值</hi>見單于兵陳而待<hi>師古曰為行陳而待</hi>於是青令武剛車<lb/>
<pb n="KR2a0007_WYG_055-14a"/>
自環為營<hi>張晏曰兵車也師古曰環繞也</hi>而縱五千騎往當匈奴匈奴<lb/>
亦從萬騎㑹日且入<hi>師古曰言日欲没也</hi>而大風起沙礫擊面<hi>師古</hi>
<hi>曰礫小石也音歴</hi>兩軍不相見漢益縱左右翼繞單于<hi>師古曰翼謂左</hi>
<hi>右舒引其兵如鳥之翅翼</hi>單于視漢兵多而士馬尚彊戰而匈奴不<lb/>
利薄莫單于遂乘六臝壯騎可數百直冒漢圍西北馳<lb/>
去<hi>師古曰臝者驢種馬子堅忍單于自乘善走臝而壯騎隨之也冒犯也臝音來戈反冒音莫克反</hi>昏<lb/>
漢匈奴相紛挐<hi>師古曰紛挐亂相持搏也挐音女居反</hi>殺傷大當<hi>師古曰各大相</hi>
<hi>殺傷</hi>漢軍左校捕虜言單于未昏而去漢軍因發輕騎夜<lb/>
<pb n="KR2a0007_WYG_055-14b"/>
追之青因隨其後匈奴兵亦散走㑹明行二百餘里不<lb/>
得單于頗捕斬首虜萬餘級遂至窴顔山趙信城<hi>如淳曰趙</hi>
<hi>信前降匈奴匈奴築城居之</hi>得匈奴積粟食軍<hi>師古曰食讀曰飤</hi>軍留一日<lb/>
而還悉燒其城餘粟以歸青之與單于㑹也而前將軍<lb/>
廣右將軍食其軍别從東道或失道<hi>師古曰或迷也</hi>大將軍引<lb/>
還過幕南廼相逄青欲使使歸報令長史簿責廣<hi>師古曰簿</hi>
<hi>音歩户反</hi>廣自殺食其贖為庶人青軍入塞凡斬首虜萬九<lb/>
千級是時匈奴衆失單于十餘日右谷蠡王自立為單<lb/>
<pb n="KR2a0007_WYG_055-15a"/>
于<hi>師古曰谷音鹿蠡音盧奚反</hi>單于後得其衆右王廼去單于之號<lb/>
<hi>師古曰去除也音丘吕反</hi>去病騎兵車重與大將軍軍等<hi>師古曰重音直用反</hi>
而亡禆將悉以李敢等為大校當禆將出代右北平二<lb/>
千餘里直左方兵<hi>師古曰直當也</hi>所斬捕功已多於青既皆還<lb/>
上曰票騎將軍去病率師躬將所獲葷允之士<hi>服䖍曰葷音熏</hi>
<hi>葷允熏鬻也堯時曰熏鬻周曰獫允秦曰匈奴師古曰葷字與薫同鬻音弋六反</hi>約輕齎絶大<lb/>
幕<hi>師古曰輕齎者不以輜重自隨而所齎糧食少也一曰齎字與資同謂資裝也</hi>渉獲單于章<lb/>
渠<hi>師古曰渉謂渉水也章渠單于之近臣也渉水而破獲之</hi>以誅北車耆<hi>晉灼曰王號也</hi>轉<lb/>
<pb n="KR2a0007_WYG_055-15b"/>
擊左大將雙獲旗鼓歴度難侯<hi>師古曰山名也</hi>濟弓盧<hi>晉灼曰水名也</hi>
獲屯頭王韓王等三人<hi>李竒曰皆匈奴王號</hi>將軍相國當户都尉<lb/>
八十三人封狼居胥山禪於姑衍登臨翰海<hi>張晏曰登海邊山以</hi>
<hi>望海也有大功故増山而廣地也如淳曰翰海北海名也師古曰積土増山曰封為墠祭地曰禪也</hi>執訊<lb/>
獲醜七萬有四百四十三級師率減什二取食於敵卓<lb/>
行殊逺而糧不絶<hi>師古曰卓亦逺意</hi>以五千八百户益封票騎<lb/>
將軍右北平太守路博德屬票騎將軍㑹興城不失期<lb/>
從至檮余山<hi>師古曰檮音籌其字從木</hi>斬首捕虜二千八百級封博<lb/>
<pb n="KR2a0007_WYG_055-16a"/>
德為邳離侯北地都尉衛山從票騎將軍獲王封山為<lb/>
義陽侯故歸義侯因淳王復陸支<hi>師古曰復音芳福反</hi>樓剸王伊<lb/>
即靬<hi>師古曰剸音之兖反靬音居言反</hi>皆從票騎將軍有功封復陸支<lb/>
為杜侯伊即靬為衆利侯從票侯破奴昌武侯安稽從<lb/>
票騎有功益封各三百户漁陽太守解校尉敢皆獲鼓<lb/>
旗賜爵闗内侯解食邑三百戸敢二百戸校尉自為爵<lb/>
左庶長軍吏卒為官賞賜甚多而青不得益封吏卒無<lb/>
封者唯西河太守常惠雲中太守遂成受賞遂成秩諸<lb/>
<pb n="KR2a0007_WYG_055-16b"/>
侯相賜食邑二百户黄金百斤惠爵闗内侯兩軍之出<lb/>
塞塞閱官及私馬凡十四萬匹而後入塞者不滿三萬<lb/>
匹廼置大司馬位大將軍票騎將軍皆為大司馬<hi>晉灼曰悉</hi>
<hi>加大司馬者欲令票騎將軍去病與大將軍青等耳</hi>定令令票騎將軍秩禄與大<lb/>
將軍等自是後青日衰而去病日益貴青故人門下多<lb/>
去事去病輒得官爵唯獨任安不肯去<hi>師古曰安滎陽人後為益州刺</hi>
<hi>史即遺司馬遷書者</hi>去病為人少言不泄有氣敢往上嘗欲敎之<lb/>
呉孫兵法<hi>師古曰呉呉起也孫孫武也</hi>對曰顧方畧何如耳不至學<lb/>
<pb n="KR2a0007_WYG_055-17a"/>
古兵法<hi>師古曰顧念也</hi>上為治第令視之對曰匈奴不滅無以<lb/>
家為也由此上益重愛之然少而侍中貴不省士<hi>師古曰省</hi>
<hi>視也不恤視也</hi>其從軍上為遣太官齎數十乘<hi>師古曰齎與資同解已在前也</hi>
既還重車餘棄粱肉<hi>師古曰粱粟類也米之善者重音直用反</hi>而士有飢者<lb/>
其在塞外卒乏糧或不能自振<hi>師古曰振舉也</hi>而去病尚穿域<lb/>
躢鞠也<hi>服䖍曰穿地作鞠室也師古曰鞠以皮為之實以毛蹵躢而戲也躢音徒獵反鞠音鉅六反</hi>
事多此類青仁喜士退讓<hi>師古曰喜音許吏反</hi>以和柔自媚於上<lb/>
然於天下未有稱也去病自四年軍後三嵗元狩六年<lb/>
<pb n="KR2a0007_WYG_055-17b"/>
薨上悼之發屬國𤣥甲軍陳自長安至茂陵<hi>師古曰送其葬所以</hi>
<hi>寵衛之也屬國即上所云分處降者於邊五郡者也𤣥甲謂甲之黒色也</hi>為冢象祁連山<hi>師古</hi>
<hi>曰在茂陵旁冡上有竪石冢前有石人馬者是也</hi>諡之并武與廣地曰景桓侯<lb/>
<hi>蘇林曰景武諡也桓廣地諡也義見諡法張晏曰諡法布義行剛曰景辟土服逺曰桓也</hi>子嬗嗣<hi>師古</hi>
<hi>曰嬗音上戰反</hi>嬗字子侯上愛之幸其壯而將之為奉車都尉<lb/>
從封泰山而薨無子國除自去病死後青長子宜春侯<lb/>
伉坐法失侯後五嵗伉弟二人隂安侯不疑發干侯登<lb/>
皆坐酎金失侯後二嵗冠軍侯國絶後四年元封五年<lb/>
<pb n="KR2a0007_WYG_055-18a"/>
青薨諡曰烈侯子伉嗣六年坐法免自青圍單于後十<lb/>
四嵗而卒竟不復擊匈奴者以漢馬少又方南誅兩越<lb/>
東伐朝鮮擊羌西南夷以故久不伐胡初青既尊貴而<lb/>
平陽侯曹夀有惡疾就國長公主問列侯誰賢者左右<lb/>
皆言大將軍主笑曰此出吾家常騎從我奈何左右曰<lb/>
於今尊貴無比於是長公主風白皇后<hi>師古曰風讀曰諷</hi>皇后<lb/>
言之上廼詔青尚平陽主<hi>如淳曰本陽信長公主也為平陽侯所尚故稱平陽主</hi>
與主合葬起冢象廬山云<hi>師古曰在茂陵東次去病冢之西相併者是也○宋祁云</hi>
<pb n="KR2a0007_WYG_055-18b"/>
<hi>浙本廬作盧</hi>
最大將軍青<hi>師古曰最亦凡也</hi>凡七出擊匈奴斬捕首虜五萬<lb/>
餘級一與單于戰收河南地置朔方郡再益封凡萬六<lb/>
千三百户<hi>○宋祁云景德本無益字</hi>封三子為侯侯千三百户并之<lb/>
二萬二百戸其禆將及校尉侯者九人為特將者十五<lb/>
人<hi>師古曰特將謂獨别為將而出征也</hi>李廣張騫公孫賀李蔡曹襄韓說<lb/>
蘇建皆自有傳<hi>師古曰七人自有傳八人今列於此下凡十五人也説讀曰悦</hi>
李息郁郅人也<hi>師古曰北地之縣也郅音之日反</hi>事景帝至武帝立八<lb/>
<pb n="KR2a0007_WYG_055-19a"/>
嵗為材官將軍軍馬邑後六嵗為將軍出代後三嵗為<lb/>
將軍從大將軍出朔方皆無功凡三為將軍其後常為<lb/>
大行<lb/>
公孫敖義渠人以郎事景帝至武帝立十二嵗為騎將<lb/>
軍<hi>○宋祁云十二嵗景徳本作八嵗</hi>出代亡卒七千人當斬贖為庶人<lb/>
後五嵗以校尉從大將軍封合騎侯後一嵗以中將軍<lb/>
從大將軍再出定襄無㓛後二嵗以將軍出北地後票<lb/>
騎失期當斬<hi>○宋祁云景徳本無失字</hi>贖為庶人後二嵗以校尉從<lb/>
<pb n="KR2a0007_WYG_055-19b"/>
大將軍無功後十四嵗以因杅將軍築受降城十嵗復<lb/>
以因杅將軍再出擊匈奴至余吾<hi>師古曰水名也在朔方北</hi>亡士多<lb/>
下吏當斬詐死亡居民間<hi>○劉奉世曰武紀敖自余吾還明年太始元年有罪要斬</hi>
<hi>與此不同必有誤</hi>五六嵗後覺復繫坐妻為巫蠱族凡四為將<lb/>
軍<lb/>
李沮雲中人<hi>沮音爼</hi>事景帝武帝立十七嵗以左内史為<lb/>
彊弩將軍後一嵗復為彊弩將軍<lb/>
張次公河東人以校尉從大將軍封岸頭侯其後太后<lb/>
<pb n="KR2a0007_WYG_055-20a"/>
崩為將軍軍北軍後一嵗復從大將軍凡再為將軍後<lb/>
坐法失侯<lb/>
趙信以匈奴相國降為侯武帝立十八年為前將軍與<lb/>
匈奴戰敗降匈奴<lb/>
趙食其祋栩人<hi>師古曰馮翊之縣也祋音丁活反又音丁外反栩音許羽反</hi>武帝立<lb/>
十八年以主爵都尉從大將軍斬首六百六十級元狩<lb/>
二年賜爵闗内侯黄金百斤眀年為右將軍從大將軍<lb/>
出定襄迷失道當斬贖為庶人<lb/>
<pb n="KR2a0007_WYG_055-20b"/>
郭昌雲中人以校尉從大將軍元封四年以太中大夫<lb/>
為㧞胡将軍屯朔方還擊昆明無功奪印<lb/>
荀彘太原廣武人以御見侍中<hi>師古曰以善御得見因為侍中也御謂御車也</hi>
用校尉數從大將軍元封二年為左將軍擊朝鮮無功<lb/>
坐捕樓船將軍誅<lb/>
最票騎將軍去病凡六出擊匈奴其四出以將軍<hi>師古曰再</hi>
<hi>出為票姚校尉也</hi>斬首虜十一萬餘級渾邪王以衆降數萬開<lb/>
河西酒泉之地西方益少胡宼四益封凡萬七千七百<lb/>
<pb n="KR2a0007_WYG_055-21a"/>
户其校尉吏有功侯者六人為將軍者二人<lb/>
路博徳西河平州人以右北平太守從票騎將軍封邳<lb/>
離侯票騎死後博徳以衛尉為伏波將軍伐破南越益<lb/>
封其後坐法失侯為彊弩都尉屯居延卒<lb/>
趙破奴太原人嘗亡入匈奴已而歸漢為票騎將軍司<lb/>
馬出北地封從票侯坐財金失侯後一嵗為匈河將軍<lb/>
攻胡至匈河水無功後一嵗擊虜樓蘭王後為浞野侯<lb/>
後六嵗以浚稽將軍將二萬騎擊匈奴左王左王與戰<lb/>
<pb n="KR2a0007_WYG_055-21b"/>
兵八萬騎圍破奴破奴為虜所得遂没其軍居匈奴中<lb/>
十歳復與其太子安國亡入漢<hi>○宋祁云越本國作定</hi>後坐巫蠱<lb/>
族<lb/>
自衛氏興大將軍青首封其後支屬五人為侯凡二十<lb/>
四嵗而五侯皆奪國征和中戾太子敗衛氏遂滅而霍<lb/>
去病弟光貴盛自有傳<lb/>
贊曰蘇建嘗說責大將軍至尊重而天下之賢士大夫<lb/>
無稱焉<hi>師古曰言不為賢士大夫所稱譽</hi>願將軍觀古名將所招選者<lb/>
<pb n="KR2a0007_WYG_055-22a"/>
勉之哉<hi>師古曰勸令招賢薦士也</hi>青謝曰自魏其武安之厚賔客天<lb/>
子常切齒彼親待士大夫招賢黜不肖者人主之柄也<lb/>
人臣奉法遵職而已何與招士<hi>師古曰與讀曰豫</hi>票騎亦方此<lb/>
意為將如此<hi>師古曰方比類也</hi>
　<lb/>
　<lb/>
　<lb/>
　<lb/>
<pb n="KR2a0007_WYG_055-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷五十五<lb/>
<pb n="KR2a0007_WYG_055-23a"/>
　前漢書卷五十五考證<lb/>
衛青傳平陽侯曹夀注師古云云○<hi>臣召南</hi>按史記曹<lb/>
　相國世家參曽孫時尙平陽公主生子襄時病癘歸<lb/>
　國立二十三年卒諡夷侯本傳後文云平陽侯曹夀<lb/>
　有惡疾就國事與史記正合然則夀即時之别名也<lb/>
三千一十七級○按史記作三千七十一級又益封青<lb/>
　三千八百戸史記作三千戸又益封八千七百戸史<lb/>
　記作六千戸<lb/>
<pb n="KR2a0007_WYG_055-23b"/>
都尉韓説從大軍出窴渾○<hi>臣召南</hi>按應云從大將軍<lb/>
　脱将字耳又按窴渾史記作寙渾徐廣曰寙渾在朔<lb/>
　方音庾以地理志核之朔方有寙渾縣為西部都尉<lb/>
　治有道西北出雞鹿塞此窴渾當即寙渾也<lb/>
封蔡為樂安侯○<hi>臣召南</hi>按表作安樂侯又封朔為陟<lb/>
　軹侯史記作渉軹侯而功臣表但作軹侯又不虞為<lb/>
　隨成侯表作隨城侯又中郎將綰史記無此四字<lb/>
正閎長史安注張晏曰正軍正也○胡三省曰凡軍行<lb/>
<pb n="KR2a0007_WYG_055-24a"/>
　置軍正掌舉軍法以正軍中劉昭志大將軍長史秩<lb/>
　千石<lb/>
霍去病傳以二千五百戸封去病為冠軍侯○<hi>臣召南</hi>
　按冠軍初無此縣名武帝褒去病功以南陽穰縣盧<lb/>
　陽鄉宛縣臨駣聚為冠軍侯國解見地理志二千五<lb/>
　百戸史記作千六百戸又封賢為終利侯史記及功<lb/>
　臣表作衆利侯<lb/>
過焉支山千有餘里合短兵○括地志曰焉支山一名<lb/>
<pb n="KR2a0007_WYG_055-24b"/>
　刪丹山在甘州刪丹縣東南五十里王㮊曰合短兵<lb/>
　下史記無鏖臯蘭下四字<lb/>
全甲獲醜○<hi>臣召南</hi>按此文上史記無鋭悍者三字則<lb/>
　以誅全甲為一句此傳則鋭悍者誅為一句全甲獲<lb/>
　醜為一句<lb/>
使人先要道邊○按史記作遣使向邊境要遮漢人令<lb/>
　報天子要邊文雖繁而情事曲折具見<lb/>
登臨翰海注張晏如淳云云○<hi>臣召南</hi>按翰海北史作<lb/>
<pb n="KR2a0007_WYG_055-25a"/>
　瀚海即大漠之别名沙磧四際無涯故謂之海張晏<lb/>
　如淳直以大海北海解之非也本文明云去病出代<lb/>
　右北平二千餘里則其地正在大漠安能及絶逺之<lb/>
　北海哉且塞外遇巨澤大湖通稱為海如蘇武牧羊<lb/>
　北海上竇憲追至私渠北鞮海皆巨澤大湖如後世<lb/>
　稱濶灤海之類非大海也<lb/>
師率减什二○什二史記作十三又㑹興城史記作㑹<lb/>
　與城又封博徳為邳離侯史記作符離侯北地都尉<lb/>
<pb n="KR2a0007_WYG_055-25b"/>
　衛山史記作邢山<lb/>
惟西河太守常惠○<hi>臣召南</hi>按此常惠與從蘇武北使<lb/>
　後封長羅侯為石將軍典屬國者别是一人<lb/>
為特將者十五人○史記作十四人<lb/>
公孫敖為騎將軍○凌穉隆曰史記作為驃騎將軍與<lb/>
　去病同官非也漢書去驃字是<lb/>
　<lb/>
　前漢書卷五十五考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷九十八</head> <lb/>
    <p>
<pb n="KR2a0007_WYG_098-1a"/>
欽定四庫全書<lb/>
　前漢書卷九十八<lb/>
　　漢　　蘭　　臺　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　元后𫝊第六十八<lb/>
孝元皇后王莽之姑也莽自謂黄帝之後其自本曰<hi>師古</hi>
<hi>曰述其本系</hi>黄帝姓姚氏八世生虞舜舜起媯汭以媯為姓<lb/>
<hi>師古曰媯水名也曲水曰汭言因水為姓也汭音而銳反○蕭該音義曰媯汭字書曰媯舜姓也該案舜居媯</hi>
<pb n="KR2a0007_WYG_098-1b"/>
<hi>水因以為姓</hi>至周武王封舜後媯滿於陳是為胡公十三世<lb/>
生完完字敬仲犇齊<hi>師古曰犇古奔字</hi>齊桓公以為卿姓田氏<lb/>
十一世田和有齊國三世稱王<hi>○宋祁曰舊本三作二</hi>至王建為<lb/>
秦所滅項羽起封建孫安為濟北王至漢興安失國齊<lb/>
人謂之王家因以為氏文景間安孫遂字伯紀處東平<lb/>
陵<hi>師古曰濟南之縣</hi>生賀字翁孺為武帝繡衣御史逐捕魏郡<lb/>
羣盜堅盧等黨與及吏畏懦逗遛當坐者<hi>師古曰懦音乃喚反逗音</hi>
<hi>住又音豆</hi>翁孺皆縱不誅它部御史暴勝之等奏殺二千石<lb/>
<pb n="KR2a0007_WYG_098-2a"/>
誅千石以下<hi>師古曰二千石者奏而殺之其千石以下則得専誅</hi>及通行飲食坐<lb/>
連及者大部至斬萬餘人語見酷吏𫝊翁孺以奉使不<lb/>
稱免<hi>師古曰不稱謂不副所委</hi>嘆曰吾聞活千人有封子孫吾所活<lb/>
者萬餘人後世其興乎翁孺既免而與東平陵終氏為<lb/>
怨廼徙魏郡元城委粟里為三老魏郡人徳之元城建<lb/>
公曰<hi>服䖍曰元城人年老者也</hi>昔春秋沙麓崩晉史卜之曰隂為陽<lb/>
雄土火相乗<hi>李竒曰此龜繇文也陰元后也陽漢也王氏舜後土也漢火也故曰土火相乗陰盛</hi>
<hi>而沙麓崩</hi>故有沙麓崩後六百四十五年宜有聖女興其齊<lb/>
<pb n="KR2a0007_WYG_098-2b"/>
田乎<hi>張晏曰陰數八八八六十四土數五故六百四十五嵗也春秋僖十四年沙麓崩嵗在乙亥至哀帝</hi>
<hi>元夀二年哀帝崩元后始攝政嵗在庚申沙麓崩後六百四十五嵗</hi>今王翁孺徙正直其<lb/>
地<hi>師古曰直亦當○宋祁曰注末當有也字</hi>日月當之元城郭東有五鹿之<lb/>
虚即沙鹿地也<hi>師古曰虚讀曰墟</hi>後八十年當有貴女興天下<lb/>
云<lb/>
翁孺生禁字稚君少學法律長安為廷尉史本始三年<lb/>
生女政君即元后也禁有大志不修㢘隅好酒色多取<lb/>
傍妻凡有四女八男長女君俠次即元后政君次君力<lb/>
<pb n="KR2a0007_WYG_098-3a"/>
次君弟長男鳳孝卿次曼元卿譚子元<hi>○宋祁曰譚字上當有次字</hi>
崇少子商子夏立子叔根稚卿逢時季卿唯鳳崇與元<lb/>
后政君同母母適妻魏郡李氏女也<hi>師古曰適讀曰嫡</hi>後以妬<lb/>
去更嫁為河内茍賓妻初李親任政君在身<hi>師古曰任懐任</hi>夢<lb/>
月入其懐及壯大婉順得婦人道嘗許嫁未行所許者<lb/>
死後東平王聘政君為姬未入王薨禁獨怪之使卜數<lb/>
者相政君<hi>師古曰數計也若言今之祿命書也數音所具反</hi>當大貴不可言禁<lb/>
心以為然廼教書學鼓琴五鳳中獻政君年十八矣入<lb/>
<pb n="KR2a0007_WYG_098-3b"/>
掖庭為家人子嵗餘㑹皇太子所愛幸司馬良娣病且<lb/>
死謂太子曰妾死非天命廼諸娣妾良人更祝詛殺我<lb/>
<hi>師古曰更音工衡反</hi>太子憐之且以為然及司馬良娣死太子悲<lb/>
恚發病忽忽不樂因以過怒諸娣妾莫得進見者久之<lb/>
<hi>○宋祁曰越本無者字</hi>宣帝聞太子恨過諸娣妾欲順適其意廼<lb/>
令皇后擇後宫家人子可以虞侍太子者<hi>師古曰此虞與娛同</hi>政<lb/>
君與在其中<hi>師古曰與讀曰豫</hi>及太子朝皇后廼見政君等五<lb/>
人㣲令旁長御問知太子所欲太子殊無意於五人者<lb/>
<pb n="KR2a0007_WYG_098-4a"/>
不得已於皇后<hi>師古曰恐不副皇后意故言不得已</hi>彊應曰此中一人可<lb/>
<hi>師古曰非其本心故曰彊</hi>是時政君坐近太子又獨衣絳縁諸于<hi>師古</hi>
<hi>曰諸于大掖衣即袿衣之類也</hi>長御即以為是皇后使侍中杜輔掖庭<lb/>
令濁賢交送政君太子宫<hi>師古曰濁姓也交送謂侍中掖庭令雜為使</hi>見丙<lb/>
殿得御幸有身先是者太子後宫娣妾以十數御幸久<lb/>
者七八年莫有子及王妃壹幸而有身甘露三年生成<lb/>
帝於甲館畫堂為世適皇孫<hi>師古曰適讀曰嫡</hi>宣帝愛之自名<lb/>
曰驁字太孫常置左右後三年宣帝崩太子即位是為<lb/>
<pb n="KR2a0007_WYG_098-4b"/>
孝元帝立太孫為太子以母王妃為倢伃封父禁為陽<lb/>
平侯後三日偼伃立為皇后禁位特進禁弟宏至長樂<lb/>
衛尉永光二年禁薨諡曰頃侯長子鳳嗣侯為衛尉侍<lb/>
中皇后自有子後希復進見太子壯大寛博恭慎語在<lb/>
成紀其後幸酒樂燕樂<hi>師古曰幸酒好酒也樂宴樂好宴私之樂也解具在成紀</hi>元<lb/>
帝不以為能而傅昭儀有寵於上生定陶共王王多材<lb/>
蓺上甚愛之坐則側席行則同輦<hi>師古曰側席謂附近御坐</hi>常有意<lb/>
欲廢太子而立共王時鳳在位與皇后太子同心憂懼<lb/>
<pb n="KR2a0007_WYG_098-5a"/>
賴侍中史丹擁右太子<hi>師古曰右音佑助也</hi>語在丹傳上亦以皇<lb/>
后素謹慎而太子先帝所常留意故得不廢元帝崩太<lb/>
子立是為孝成帝尊皇后為皇太后以鳳為大司馬大<lb/>
將軍領尚書事益封五千戸王氏之興自鳳始又封太<lb/>
后同母弟崇為安成侯食邑萬户鳳庶弟譚等皆賜爵<lb/>
闗内侯食邑其夏黄霧四塞終日<hi>師古曰塞滿也言四方皆滿</hi>天子<lb/>
以問諫大夫楊興博士駟勝等對皆以為隂盛侵陽之<lb/>
氣也髙祖之約也非功臣不侯今太后諸弟皆以無功<lb/>
<pb n="KR2a0007_WYG_098-5b"/>
為侯非髙祖之約外戚未曽有也故天為見異言事者<lb/>
多以為然鳳於是懼上書辭謝曰陛下即位思慕諒闇<lb/>
<hi>師古曰商書云髙宗諒闇諒信也闇黙也言居父喪信黙三年不言也</hi>故詔臣鳳典領尚<lb/>
書事上無以明聖徳下無以益政治今有茀星天地赤<lb/>
黄之異<hi>師古曰茀與孛同</hi>咎在臣鳳當伏顯戮以謝天下今諒<lb/>
闇已畢大義皆舉宜躬親萬機以承天心因乞骸骨辭<lb/>
職上報曰朕承先帝聖緒渉道未深不明事情是以隂<lb/>
陽錯繆日月無光赤黄之氣充塞天下咎在朕躬今大<lb/>
<pb n="KR2a0007_WYG_098-6a"/>
將軍廼引過自予欲上尚書事歸大將軍印綬罷大司<lb/>
馬官是明朕之不徳也朕委將軍以事誠欲庶㡬有成<lb/>
顯先祖之功徳將軍其專心固意輔朕之不逮毋有所<lb/>
疑後五年諸吏散騎安成侯崇薨諡曰共侯有遺腹子<lb/>
奉世嗣侯太后甚哀之明年河平二年上悉封舅譚為<lb/>
平阿侯商成都侯立紅陽侯根曲陽侯逢時髙平侯五<lb/>
人同日封故世謂之五侯太后同産唯曼蚤卒<hi>張晏曰同父則</hi>
<hi>為同產不必同母也上言唯鳳崇同母也</hi>餘畢侯矣太后母李親茍氏妻生<lb/>
<pb n="KR2a0007_WYG_098-6b"/>
一男名參寡居頃侯禁在時太后令禁還李親<hi>師古曰召還王</hi>
<hi>氏</hi>太后憐參欲以田蚡為比而封之<hi>李竒曰田蚡與孝景王后同母異父</hi>
<hi>得封故也師古曰比例也音必寐反</hi>上曰封田氏非正也以參為侍中水<lb/>
衡都尉王氏子弟皆卿大夫侍中諸曹分㨿埶官滿朝<lb/>
廷大將軍鳳用事上遂謙讓無所顓<hi>師古曰顓與專同凡事皆不自専也</hi>
左右常薦光祿大夫劉向少子歆通逹有異材<hi>○宋祁曰舊本</hi>
<hi>異字上有竒字考異無故削之今越本亦無</hi>上召見歆誦讀詩賦甚說之<hi>師古</hi>
<hi>曰說讀曰悦</hi>欲以為中常侍召取衣冠臨當拜左右皆曰未<lb/>
<pb n="KR2a0007_WYG_098-7a"/>
曉大將軍<hi>師古曰曉猶白</hi>上曰此小事何須闗大將軍左右叩<lb/>
頭争之上於是語鳳鳳以為不可廼止其見憚如此上<lb/>
即位數年無繼嗣體常不平<hi>師古曰言多疾疢</hi>定陶共王來朝<lb/>
太后與上承先帝意遇共王甚厚賞賜十倍於它王不<lb/>
以往事為纎介<hi>師古曰往事謂先帝時欲以代太子也言無纎介之嫌怒</hi>共王之來<lb/>
朝也天子留不遣歸國上謂共王我未有子人命不諱<lb/>
<hi>師古曰人命無常不可諱○宋祁曰注曰字下當有言字注末當有也字</hi>一朝有它且不復<lb/>
相見<hi>師古曰它謂晏駕也</hi>爾長留侍我矣其後天子疾益有瘳共<lb/>
<pb n="KR2a0007_WYG_098-7b"/>
王因留國邸旦夕侍上上甚親重大将軍鳯心不便共<lb/>
王在京師㑹日蝕鳳因言日蝕隂盛之象為非常異定<lb/>
陶王雖親於禮當奉藩在國今留侍京師詭正非常<hi>師古</hi>
<hi>曰詭違也</hi>故天見戒宜遣王之國上不得已於鳳而許之<hi>師古</hi>
<hi>曰言廹於鳳不得止</hi>共王辭去上與相對涕泣而决京兆尹王章<lb/>
素剛直敢言以為鳳建遣共王之國非是<hi>師古曰建立其議也</hi>廼<lb/>
奏封事言日蝕之咎矣天子召見章延問以事章對曰<lb/>
天道聰眀佑善而災惡以瑞異為符效今陛下以未有<lb/>
<pb n="KR2a0007_WYG_098-8a"/>
繼嗣引近定陶王<hi>師古曰近音巨靳反</hi>所以承宗廟重社稷上順<lb/>
天心下安百姓此正義善事當有祥瑞何故致災異災<lb/>
異之發為大臣顓政者也今聞大將軍猥歸日蝕之咎<lb/>
於定陶王<hi>師古曰猥猶曲也</hi>建遣之國茍欲使天子孤立於上<lb/>
顓擅朝事以便其私非忠臣也且日蝕陰侵陽臣顓君<lb/>
之咎今政事大小皆自鳳出天子曽不壹舉手鳳不内<lb/>
省責<hi>○宋祁曰省字上當有自字</hi>反歸咎善人推逺定陶王<hi>師古曰逺音于</hi>
<hi>萬反</hi>且鳳誣罔不忠非一事也前丞相樂昌侯商<hi>師古曰王商也</hi>
<pb n="KR2a0007_WYG_098-8b"/>
本以先帝外屬内行篤有威重位歴將相國家柱石臣<lb/>
也其人守正不肯詘節随鳳委曲卒用閨門之事為鳳<lb/>
所罷身以憂死衆庶愍之又鳳知其小婦弟張羙人已<lb/>
甞適人<hi>師古曰小婦妾也弟謂女弟即妺也</hi>於禮不宜配御至尊託以為<lb/>
宜子内之後宫茍以私其妻弟聞張羙人未甞任身就<lb/>
館也<hi>師古曰是則不為宜子明鳳所言非實</hi>且𦍑胡尚殺首子以盪腸正<lb/>
世<hi>師古曰盪洗滌也言婦初来所生之子㦯它姓○宋祁曰腸當作腹</hi>况於天子而近已<lb/>
出之女也此三者皆大事陛下所自見足以知其餘及<lb/>
<pb n="KR2a0007_WYG_098-9a"/>
它所不見者<hi>師古曰以所見者譬之則不見者可知</hi>鳳不可令久典事宜<lb/>
退使就第選忠賢以代之自鳳之白罷商後遣定陶王<lb/>
也上不能平及聞章言天子感寤納之謂章曰㣲京兆<lb/>
尹直言吾不聞社稷計<hi>師古曰微無也</hi>且唯賢知賢君試為朕<lb/>
求可以自輔者於是章奏封事薦中山孝王舅琅邪太<lb/>
守馮野王先帝時歴二卿忠信質直知謀有餘野王以<lb/>
王舅出以賢復入明聖主樂進賢也上自為太子時數<lb/>
聞野王先帝名卿聲譽出鳳逺甚方倚欲以代鳳初章<lb/>
<pb n="KR2a0007_WYG_098-9b"/>
每召見上輙辟左右<hi>師古曰辟讀曰闢</hi>時太后從弟長樂衛尉<lb/>
𢎞子侍中音<hi>師古曰𢎞者太后之叔父也音則從父弟</hi>獨側聴具知章言以<lb/>
語鳳鳳聞之稱病出就第上疏乞骸骨謝上曰臣材駑<lb/>
愚戇得以外屬兄弟七人封為列侯宗族䝉恩賞賜無<lb/>
量輔政出入七年國家委任臣鳳所言輒聴薦士常用<lb/>
無一功善陰陽不調災異數見咎在臣鳳奉職無狀此<lb/>
臣一當退也五經𫝊記師所誦說咸以日蝕之咎在於<lb/>
大臣非其人易曰折其右肱<hi>師古曰豐卦九三爻辭也肱臂也</hi>此臣二<lb/>
<pb n="KR2a0007_WYG_098-10a"/>
當退也河平以來臣久病連年數出在外曠職素餐此<lb/>
臣三當退也<hi>師古曰空廢職任徒受祿秩也</hi>陛下以皇太后故不忍誅<lb/>
廢臣猶自知當逺流放又重自念<hi>師古曰重音直用反</hi>兄弟宗族<lb/>
所䝉不測當殺身靡骨死輦轂下<hi>師古曰靡碎也音武皮反</hi>不當以<lb/>
無益之故有離寑門之心誠嵗餘以來所苦加侵<hi>師古曰誠</hi>
<hi>實也</hi>日月益甚<hi>○宋祁曰越本月作日</hi>不勝大願願乞骸骨歸自治<lb/>
養兾賴陛下神靈未埋髪齒朞月之間幸得瘳愈復望<lb/>
帷幄不然必寘溝壑臣以非材見私天下知臣受恩深<lb/>
<pb n="KR2a0007_WYG_098-10b"/>
也以病得全骸骨歸天下知臣被恩見哀重巍巍也<hi>師古</hi>
<hi>曰巍巍髙貌重音直用反</hi>進退於國為厚萬無纎介之議<hi>師古曰論者不云疏</hi>
<hi>斥外戚也</hi>唯陛下哀憐其辭指甚哀太后聞之為垂涕不御<lb/>
食上少而親倚鳳弗忍廢廼報鳳曰朕秉事不眀政事<lb/>
多闕故天變婁臻咸在朕躬<hi>師古曰婁古屢字</hi>將軍廼深引過<lb/>
自予欲乞骸骨而退則朕將何嚮焉書不云乎公毋困<lb/>
我<hi>師古曰周書洛誥載成王吿周公辭也言公必須留京師毋得逺去而令我困</hi>務専精神安<lb/>
心自持期於亟瘳稱朕意焉<hi>師古曰亟急瘳差也</hi>於是鳳起視事<lb/>
<pb n="KR2a0007_WYG_098-11a"/>
上使尚書劾奏章知野王前以王舅出補吏而私薦之<lb/>
欲令在朝阿附諸侯又知張美人體御至尊而妄稱引<lb/>
羌胡殺子蕩腸非所宜言遂下章吏廷尉致其大逆罪<lb/>
以為比上夷狄欲絶繼嗣之端背畔天子私為定陶王<lb/>
章死獄中妻子徙合浦自是公卿見鳳側目而視郡國<lb/>
守相刺史皆出其門<hi>師古曰言為其家寮屬者皆得大官</hi>又以侍中太僕<lb/>
音為御史大夫列於三公而五侯羣弟爭為奢侈賂遺<lb/>
珍寳四面而至後庭姬妾各數十人僮奴以千百數羅<lb/>
<pb n="KR2a0007_WYG_098-11b"/>
鐘磬舞鄭女作倡優狗馬馳逐大治第室起土山漸臺<lb/>
洞門髙廊閣道連屬彌望<hi>師古曰彌竟也言望之極目也屬音之欲反</hi>百姓<lb/>
歌之曰五侯初起曲陽最怒<hi>○宋祁曰怒音暖五反上聲</hi>壊決髙都<lb/>
連竟外杜<hi>服䖍曰壊決髙都水入長安髙都水在長安西也孟康曰杜鄠二縣之間田畆一金言其</hi>
<hi>境自長安至杜陵也李竒曰長安有髙都水外杜里既壊決髙都作殿復衍及杜里師古曰成都侯商自擅穿</hi>
<hi>帝城引水耳曲陽無此事又雖大作第宅不得從長安至杜陵也李説為是</hi>土山漸臺西白<lb/>
虎<hi>師古曰皆放效天子之制也○宋祁曰浙本西字下有象字</hi>其奢侈如此然皆通<lb/>
敏人事好士養賢傾財施予以相髙尚鳳輔政凡十一<lb/>
<pb n="KR2a0007_WYG_098-12a"/>
嵗陽朔三年秋鳳病天子數自臨問親執其手涕泣曰<lb/>
將軍病如有不可言平阿侯譚次將軍矣<hi>師古曰不可言謂死也不</hi>
<hi>欲斥言之</hi>鳳頓首泣曰譚等雖與臣至親行皆奢僭無以率<lb/>
導百姓不如御史大夫音謹敕<hi>師古曰敕整也</hi>臣敢以死保之<lb/>
及鳳且死上疏謝上復固薦音自代言譚等五人必不<lb/>
可用天子然之初譚倨不肯事鳳<hi>師古曰倨慢也音㩀</hi>而音敬鳳<lb/>
卑恭如子故薦之鳳薨天子臨弔贈寵送以輕車介士<lb/>
軍陳自長安至渭陵諡曰敬成侯子襄嗣侯為衛尉御<lb/>
<pb n="KR2a0007_WYG_098-12b"/>
史大夫音竟代鳳為大司馬車騎將軍而平阿侯譚位<lb/>
特進領城門兵谷永說譚令讓不受城門職由是與音<lb/>
不平語在永𫝊音既以從舅越親用事小心親職嵗餘<lb/>
上下詔曰車騎將軍音宿衛忠正勤勞國家前為御史<lb/>
大夫以外親宜典兵馬入為將軍不獲宰相之封朕甚<lb/>
慊焉其封音為安陽侯食邑與五侯等俱三千户初成<lb/>
都侯商甞病欲避暑從上借眀光宫<hi>師古曰黄圗云明光宫在城内近桂</hi>
<hi>宫也</hi>後又穿長安城引内灃水注第中大陂以行舩立羽<lb/>
<pb n="KR2a0007_WYG_098-13a"/>
葢張周帷輯濯越歌<hi>師古曰輯與楫同濯與櫂同皆所以行船也令執楫櫂人為越歌也</hi>
<hi>楫謂櫂之短者也今吳越之人呼為橈音饒越歌為越之歌</hi>上幸商第見穿城引水<lb/>
意恨内銜之未言後㣲行出過曲陽侯第又見園中土<lb/>
山漸臺似類白虎殿<hi>師古曰黄圖云在未央宫</hi>於是上怒以讓車騎<lb/>
將軍音商根兄弟欲自黥劓謝太后上聞之大怒廼使<lb/>
尚書責問司隸校尉京兆尹知成都侯商擅穿帝城決<lb/>
引灃水曲陽侯根驕奢僭上赤墀青𤨏<hi>孟康曰以靑畫戸邉鏤中天子</hi>
<hi>制也如淳曰門楣格再重如人衣領再重裏者青名曰青𤨏天子門制也師古曰孟說是青𤨏者刻為連𤨏文</hi>
<pb n="KR2a0007_WYG_098-13b"/>
<hi>而以青塗之也</hi>紅陽侯立父子臧匿姦猾亡命賔客為羣盜司<lb/>
隸京兆皆阿縱不舉奏正法二人頓首省户下又賜車<lb/>
騎將軍音䇿書曰外家何甘樂禍敗<hi>師古曰言此罪過並身自為之</hi>而<lb/>
欲自黥劓相戮辱於太后前傷慈母之心以危亂國外<lb/>
家宗族彊上一身寖弱日久<hi>師古曰寖漸也</hi>今將一施之<hi>師古曰行</hi>
<hi>刑罰</hi>君其召諸侯令待府舎<hi>師古曰令總集音之府舎待詔命</hi>是日詔尚<lb/>
書奏文帝時誅將軍薄昭故事車騎將軍音籍槀請罪<lb/>
<hi>師古曰自坐槀上言就刑戮也</hi>商立根皆負斧質謝上不忍誅然後得<lb/>
<pb n="KR2a0007_WYG_098-14a"/>
已久之平阿侯譚薨諡曰安侯子仁嗣侯太后憐弟曼<lb/>
蚤死獨不封曼寡婦渠供養東宫子莽幼孤不及等比<lb/>
<hi>師古曰比音必寐反○宋祁曰婦舊本作娣</hi>常以為語平阿侯譚成都侯商<lb/>
及在位多稱莽者久之上復下詔追封曼為新都哀侯<lb/>
而子莽嗣爵為新都侯後又封太后姊子淳于長為定<lb/>
陵侯王氏親屬侯者凡十人上悔廢平阿侯譚不輔政<lb/>
而薨也廼復進成都侯商以特進領城門兵置幕府得<lb/>
舉吏如將軍杜鄴說車騎將軍音令親附商語在鄴𫝊<lb/>
<pb n="KR2a0007_WYG_098-14b"/>
王氏爵位日盛唯音為修整數諫正有忠節輔政八年<lb/>
薨弔贈如大將軍諡曰敬侯子舜嗣侯為太僕侍中特<lb/>
進成都侯商代音為大司馬衛將軍而紅陽侯立位特<lb/>
進領城門兵商輔政四嵗病乞骸骨天子閔之更以為<lb/>
大將軍益封二千户賜錢百萬商薨弔贈如大將軍故<lb/>
事諡曰景成侯子况嗣侯紅陽侯立次當輔政有罪過<lb/>
語在孫寳𫝊上廼廢立而用光祿勲曲陽侯根為大司<lb/>
馬票騎將軍嵗餘益封千七百戸髙平侯逢時無材能<lb/>
<pb n="KR2a0007_WYG_098-15a"/>
名稱是嵗薨諡曰戴侯子買之嗣侯綏和元年上即位<lb/>
二十餘年無繼嗣而定陶共王已薨子嗣立為王王祖<lb/>
母定陶傅太后重賂遺票騎將軍根為王求漢嗣根為<lb/>
言上亦欲立之遂徴定陶王為太子時根輔政五嵗矣<lb/>
乞骸骨上廼益封根五千户賜安車駟馬黄金五百斤<lb/>
罷就第先是定陵侯淳于長以外屬能謀議為衛尉侍<lb/>
中在輔政之次是嵗新都侯莽吿長伏罪與紅陽侯立<lb/>
相連<hi>師古曰伏罪謂舊罪陰伏未發者也</hi>長下獄死立就國語在長𫝊故<lb/>
<pb n="KR2a0007_WYG_098-15b"/>
曲陽侯根薦莽以自代上亦以為莽有忠節遂擢莽從<lb/>
侍中騎都尉光祿大夫為大司馬嵗餘成帝崩哀帝即<lb/>
位太后詔莽就第避帝外家哀帝初優莽不聽莽上書<lb/>
固乞骸骨而退上廼下詔曰曲陽侯根前在位建社稷<lb/>
䇿侍中太僕安陽侯舜往時護太子家導朕忠誠専壹<lb/>
有舊恩新都侯莽憂勞國家執義堅固庶㡬與為治太<lb/>
皇太后<hi>○宋祁曰越本無太皇字</hi>詔休就第朕甚閔焉其益封根二<lb/>
千户舜五百戸莽三百五十户以莽為特進朝朔望又<lb/>
<pb n="KR2a0007_WYG_098-16a"/>
還紅陽侯立京師哀帝少而聞知王氏驕盛心不能善<lb/>
以初立故優之後月餘司隸校尉解光奏曲陽侯根宗<lb/>
重身尊三世㩀權五將秉政天下輻湊自效<hi>師古曰效獻也獻其</hi>
<hi>疑誠○宋祁曰浙本注文獻並作致</hi>根行貪邪臧累鉅萬縱横恣意<hi>師古曰横</hi>
<hi>音胡孟反</hi>大治室第第中起土山立兩市殿上赤墀戸青𤨏<lb/>
逰觀射獵使奴從者被甲持弓弩陳為歩兵止宿離宫<lb/>
水衡共張<hi>師古曰共音居用反張音竹亮反</hi>發民治道百姓苦其役内<lb/>
懐姦邪欲筦朝政<hi>師古曰筦與管同</hi>推親近吏主簿張業以為<lb/>
<pb n="KR2a0007_WYG_098-16b"/>
尚書蔽上壅下内塞王路外交藩臣驕奢僭上壞亂制<lb/>
度案根骨肉至親社稷大臣<hi>師古曰至親謂於成帝為舅</hi>先帝棄天<lb/>
下根不悲哀思慕山陵未成公聘取故掖庭女樂五官<lb/>
殷嚴王飛君等<hi>如淳曰五官官名也外戚𫝊曰五官視三百石</hi>置酒歌舞捐忘<lb/>
先帝厚恩背臣子義及根兄子成都侯况幸得以外親<lb/>
繼父為列侯侍中不思報厚恩亦聘取故掖庭貴人以<lb/>
為妻皆無人臣禮大不敬不道於是天子曰先帝遇根<lb/>
况父子至厚也今廼背忘恩義以根甞建社稷之䇿<hi>師古</hi>
<pb n="KR2a0007_WYG_098-17a"/>
<hi>曰謂立哀帝為嗣也</hi>遣就國免况為庶人歸故郡根及况父商所<lb/>
薦舉為官者皆罷後二嵗傅太后帝母丁姬皆稱尊號<lb/>
有司奏新都侯莽前為大司馬貶抑尊號之議虧損孝<lb/>
道及平阿侯仁臧匿趙昭儀親屬皆就國天下多冤王<lb/>
氏諫大夫楊宣上封事言孝成皇帝深惟宗廟之重稱<lb/>
述陛下至徳以承天序聖䇿深逺恩徳至厚惟念先帝<lb/>
之意豈不欲以陛下自代奉承東宫㢤<hi>師古曰言供養太后</hi>太皇<lb/>
太后春秋七十數更憂傷<hi>師古曰更經也音工衡反</hi>敕令親屬引領<lb/>
<pb n="KR2a0007_WYG_098-17b"/>
以避丁傅<hi>師古曰引領自引首領而退也</hi>行道之人為之隕涕况於陛<lb/>
下時登髙逺望獨不慙於延陵乎哀帝深感其言復封<lb/>
商中子邑為成都侯元夀元年日蝕賢良對䇿多訟新<lb/>
都侯莽者上於是徴莽及平阿侯仁還京師侍太后曲<lb/>
陽侯根薨國除眀年哀帝崩無子太皇太后以莽為大<lb/>
司馬與共徴立中山王奉哀帝後是為平帝帝九嵗常<lb/>
年被疾太后臨朝委政於莽莽顓威福紅陽侯立莽諸<lb/>
父平阿侯仁素剛直莽内憚之令大臣以罪過奏遣立<lb/>
<pb n="KR2a0007_WYG_098-18a"/>
仁就國莽日誑燿太后言輔政致太平羣臣奏請尊莽<lb/>
為安漢公後遂遣使者廹守立仁令自殺賜立諡曰荒<lb/>
侯子柱嗣仁諡曰刺侯子術嗣是嵗元始三年也眀年<lb/>
莽風羣臣奏立莽女為皇后<hi>師古曰風讀曰諷</hi>又奏尊莽為宰<lb/>
衡莽母及兩子皆封為列侯語在莽𫝊莽既外壹羣臣<lb/>
令稱已功徳又内媚事旁側長御以下賂遺以千萬數<lb/>
白尊太后姊妹君俠為廣恩君君力為廣恵君君弟為<lb/>
廣施君皆食湯沐邑日夜共譽莽莽又知太后婦人厭<lb/>
<pb n="KR2a0007_WYG_098-18b"/>
居深宫中莽欲虞樂以市其權<hi>張晏曰以逰觀之樂易其權若市買之易物者</hi>
<hi>也師古曰虞與娛同</hi>廼令太后四時車駕廵狩四郊<hi>師古曰邑外謂之郊近二</hi>
<hi>十里也○宋祁曰近字下當有郊字劉奉世曰言郊不必二十里也鄠槐里焉得云近</hi>存見孤寡<lb/>
貞婦春幸繭館<hi>師古曰漢宫閣疏云上林苑有繭觀葢蠶繭之所也</hi>率皇后列侯<lb/>
夫人桑遵覇水而祓除<hi>師古曰桑採桑也遵循也謂縁水邉</hi>夏遊篽宿鄠<lb/>
杜之間<hi>師古曰篽宿苑在長安城南今之御宿川是也○宋祁曰篽一本作御</hi>秋歴東館<lb/>
望昆眀集黄山宫冬饗飲飛羽<hi>師古曰黄山宫在槐里飛羽殿在未央宫中羽</hi>
<hi>字或作雨</hi>校獵上蘭<hi>師古曰上蘭觀/名也在上林中</hi>登長平館<hi>師古曰在長平坂也</hi>臨<lb/>
<pb n="KR2a0007_WYG_098-19a"/>
涇水而覽焉太后所至屬縣輙施恩恵賜民錢帛牛酒<lb/>
嵗以為常太后從容言曰<hi>師古曰從音千容反</hi>我始入太子家時<lb/>
見於丙殿至今五六十嵗尚頗識之<hi>師古曰識記也音式志反</hi>莽因<lb/>
曰太子宫幸近可壹往逰觀不足以為勞於是太后幸<lb/>
太子宫甚說<hi>師古曰說讀曰悅</hi>太后旁弄兒病在外舎<hi>服䖍曰言婢侍</hi>
<hi>史生兒取以作弄兒也</hi>莽自親候之其欲得太后意如此平帝崩<lb/>
無子莽徴宣帝元孫選最少者廣戚侯子劉嬰年二嵗<lb/>
託以卜相為最吉廼風公卿奏請立嬰為孺子<hi>師古曰風讀曰</hi>
<pb n="KR2a0007_WYG_098-19b"/>
<hi>諷</hi>令宰衡安漢公莽踐阼居攝如周公傅成王故事太<lb/>
后不以為可力不能禁於是莽遂為攝皇帝改元稱制<lb/>
焉俄而宗室安衆侯劉崇及東郡太守翟義等惡之更<lb/>
舉兵欲誅莽<hi>師古曰更音工衡反</hi>太后聞之曰人心不相逺也<hi>師古</hi>
<hi>曰言所見者同</hi>我雖婦人亦知莽必以是自危不可其後莽遂<lb/>
以符命自立為真皇帝先奉諸符瑞以白太后太后大<lb/>
驚初漢髙祖入咸陽至覇上秦王子嬰降於軹道奉上<lb/>
始皇璽及髙祖誅項籍即天子位因御服其璽世世𫝊<lb/>
<pb n="KR2a0007_WYG_098-20a"/>
受號曰漢𫝊國璽以孺子未立<hi>○宋祁曰别本作未即立或作未即位</hi>璽<lb/>
臧長樂宫及莽即位請璽太后不肯授莽莽使安陽侯<lb/>
舜諭指舜素謹敕太后雅愛信之舜既見太后知其為<lb/>
莽求璽怒罵之曰而屬父子宗族䝉漢家力富貴累世<lb/>
<hi>師古曰而汝也</hi>既無以報受人孤寄乗便利時奪取其國<hi>師古曰孤</hi>
<hi>寄言以孤寄託之</hi>不復顧恩義人如此者狗豬不食其餘<hi>師古曰言</hi>
<hi>惡賤</hi>天下豈有而兄弟邪且若自以金匱符命為新皇帝<lb/>
<hi>師古曰若亦汝</hi>變更正朔服制亦當自更作璽𫝊之萬世何用<lb/>
<pb n="KR2a0007_WYG_098-20b"/>
此亡國不祥璽為而欲求之我漢家老寡婦旦暮且死<lb/>
欲與此璽俱葬終不可得太后因涕泣而言旁側長御<lb/>
以下皆垂涕舜亦悲不能自止良久廼仰謂太后臣等<lb/>
已無可言者<hi>師古曰言不可諌止</hi>莽必欲得𫝊國璽太后寧能終<lb/>
不與邪太后聞舜語切恐莽欲脅之廼出漢𫝊國璽投<lb/>
之地以授舜曰我老已死知而兄弟今滅族也<hi>○宋祁曰知而</hi>
<hi>越本知作如考異更作如</hi>舜既得𫝊國璽奏之莽大說<hi>師古曰說讀曰悅</hi>廼<lb/>
為太后置酒未央宫漸臺大縱衆樂莽又欲改太后漢<lb/>
<pb n="KR2a0007_WYG_098-21a"/>
家舊號易其璽綬恐不見聴而莽疎屬王諫欲諂莽上<lb/>
書言皇天廢去漢而命立新室太皇太后不宜稱尊號<lb/>
當随漢廢以奉天命莽廼車駕至東宫親以其書白太<lb/>
后太后曰此言是也<hi>師古曰恚懟之辭也</hi>莽因曰此誖徳之臣也<lb/>
<hi>師古曰誖乖也音布内反</hi>罪當誅於是冠軍張永獻符命銅璧文言<lb/>
太皇太后當為新室文母太皇太后<hi>服䖍曰銅璧如璧形以銅為之也○</hi>
<hi>劉奉世曰當云新室文母皇太后</hi>莽廼下詔曰予視羣公咸曰休哉<hi>師古</hi>
<hi>曰視讀曰示休美也</hi>其文字非刻非畫厥性自然予伏念皇天命<lb/>
<pb n="KR2a0007_WYG_098-21b"/>
予為子更命太皇太后為新室文母太皇太后協于新<lb/>
室<hi>○宋祁曰熙寧監本作協于新淳化本作新室</hi>故交代之際信于漢氏哀帝<lb/>
之代世傳行詔籌為西王母共具之祥<hi>師古曰共音居用反</hi>當為<lb/>
歴代為母昭然著明予祗畏天命敢不欽承謹以令月<lb/>
吉日親率羣公諸侯卿士奉上皇太后璽<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>以當順天<lb/>
心光于四海焉<hi>師古曰此<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>謂璽之組也</hi>太后聴許莽於是鴆殺王<lb/>
諫而封張永為貢符子初莽為安漢公時又諂太后奏<lb/>
尊元帝廟為髙宗太后晏駕後當以禮配食云及莽改<lb/>
<pb n="KR2a0007_WYG_098-22a"/>
號太后為新室文母絶之於漢不令得體元帝堕壊孝<lb/>
元廟<hi>師古曰堕毁也音火規反</hi>更為文母太后起廟獨置孝元廟故<lb/>
殿以為文母篹食堂<hi>孟康曰篹音撰晉灼曰篹具也</hi>既成名曰長夀宫<lb/>
以太后在故未謂之廟莽以太后好出遊觀廼車駕置<lb/>
酒長夀宫請太后既至見孝元廟廢徹塗地太后驚泣<lb/>
曰此漢家宗廟皆有神靈與何治而壊之<hi>師古曰與音預言此何罪</hi>
<hi>於汝無所干預何為毁壊之</hi>且使鬼神無知又何用廟為如令有知<lb/>
我廼人之妃妾豈宜辱帝之堂以陳饋食哉私謂左右<lb/>
<pb n="KR2a0007_WYG_098-22b"/>
曰此人嫚神多矣能久得祐乎飲酒不樂而罷自莽簒<lb/>
位後知太后怨恨求所以媚太后無不為然愈不說<hi>師古</hi>
<hi>曰說讀曰悅</hi>莽更漢家黒貂著黄貂<hi>孟康曰侍中所著貂也莽更漢制也師古曰更</hi>
<hi>亦改</hi>又改漢正朔伏臘日太后令其官屬黒貂至漢家正<lb/>
臘日獨與其左右相對飲酒食太后年八十四建國五<lb/>
年二月癸丑崩三月乙酉合葬渭陵莽詔大夫楊雄作<lb/>
誄曰太隂之精沙麓之靈作合於漢配元生成著其協<lb/>
於元城沙麓太陰精者謂夢月也太后崩後十年漢兵<lb/>
<pb n="KR2a0007_WYG_098-23a"/>
誅莽初紅陽侯立就國南陽與諸劉結恩立少子丹為<lb/>
中山太守世祖初起丹降為將軍戰死上閔之封丹子<lb/>
泓為武桓侯至今<hi>師古曰泓音於宏反</hi>
司徒掾班彪曰三代以來<hi>○宋祁曰三代字上當有自字</hi>春秋所記王<lb/>
公國君與其失世稀不以女寵漢興后妃之家吕霍上<lb/>
官㡬危國者數矣<hi>師古曰㡬音巨依反數音所角反</hi>及王莽之興由孝<lb/>
元后歴漢四世為天下母饗國六十餘載羣弟世權更<lb/>
持國柄<hi>師古曰更音工衡反</hi>五將十侯卒成新都位號已移於天<lb/>
<pb n="KR2a0007_WYG_098-23b"/>
下而元后卷卷猶握一璽<hi>師古曰卷音其圎反解在劉向傳</hi>不欲以授<lb/>
莽婦人之仁悲夫<lb/>
　<lb/>
　<lb/>
　<lb/>
　<lb/>
　<lb/>
　前漢書卷九十八<lb/>
<pb n="KR2a0007_WYG_098-24a"/>
　前漢書卷九十八考證<lb/>
孝元皇后𫝊生成帝於甲館畫堂○甲館成帝紀作甲<lb/>
　觀<lb/>
二人頓首省户下○顧炎武曰省户即禁門也蔡邕獨<lb/>
　斷曰禁中者門户有禁非侍御者不得入故曰禁中<lb/>
　孝元皇后父陽平侯名禁當時避之故曰省中<lb/>
　<lb/>
　<lb/>
<pb n="KR2a0007_WYG_098-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷九十八考證<lb/>
</p>
<p>
</p>
  </div>
</body>
</text>
</TEI>
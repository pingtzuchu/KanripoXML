<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷三十五</head> <lb/>
    <p>
<pb n="KR2a0007_WYG_035-1a"/>
欽定四庫全書<lb/>
　前漢書卷三十五<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　荆燕吳傳第五<lb/>
荆王劉賈髙帝從父兄也<hi>師古曰父之兄弟之子為從父兄弟也言本同祖從父而</hi>
<hi>别</hi>不知其初起時漢元年還定三秦賈為將軍定塞地<lb/>
<hi>師古曰司馬欣之國也塞音先代反</hi>從東擊項籍漢王敗成臯北度河得<lb/>
<pb n="KR2a0007_WYG_035-1b"/>
張耳韓信軍軍脩武深溝髙壘使賈將二萬人騎數百<lb/>
擊楚度白馬津<hi>師古曰即今滑州白馬縣河津也</hi>入楚地燒其積聚<hi>師古</hi>
<hi>曰倉廪芻槀之屬</hi>以破其業無以給項王軍食已而楚兵擊之<lb/>
賈輙避不肯與戰而與彭越相保<hi>師古曰保謂依恃以自安固</hi>漢王<lb/>
追項籍至固陵使賈南度淮圍夀春還至使人閒招楚<lb/>
大司馬周殷<hi>師古曰閒謂私求閒隙而招之</hi>周殷反楚佐賈舉九江迎<lb/>
英布兵皆會垓下誅項籍漢王因使賈將九江兵與大<lb/>
尉盧綰西南擊臨江王共尉<hi>師古曰共敖之子也共讀曰龔</hi>尉死以臨<lb/>
<pb n="KR2a0007_WYG_035-2a"/>
江為南郡賈既有功而髙祖子弱昆弟少又不賢欲王<lb/>
同姓以填天下<hi>師古曰填音竹刃反</hi>乃下詔曰將軍劉賈有功及<lb/>
擇子弟可以為王者羣臣皆曰立劉賈為荆王王淮東<lb/>
立六年而淮南王黥布反東擊荆賈與戰弗勝走富陵<lb/>
<hi>師古曰縣名地理志屬臨淮郡</hi>為布軍所殺<lb/>
燕王劉澤髙祖從祖昆弟也<hi>師古曰言同曾祖從祖而别也</hi>髙祖三年<lb/>
澤為郎中十一年以將軍擊陳豨將王黄封為營陵侯<lb/>
髙后時齊人田生游乏資<hi>晉灼曰楚漢春秋云字子春</hi>以畫奸澤<hi>服䖍</hi>
<pb n="KR2a0007_WYG_035-2b"/>
<hi>曰以計畫干之文穎曰以工畫得寵也師古曰共為計䇿欲以求王服説是也畫音獲</hi>澤大説之<lb/>
<hi>師古曰説讀曰悦</hi>用金二百斤為田生夀<hi>師古曰因飲酒獻夀而與之金</hi>田生<lb/>
已得金即歸齊二嵗澤使人謂田生曰弗與矣<hi>孟康曰與黨與</hi>
<hi>也言不復與我為友也文穎曰不復與汝相知也師古曰孟説是也</hi>田生如長安不見澤<lb/>
而假大宅令其子求事吕后所幸大謁者張卿<hi>如淳曰奄人也</hi>
<hi>○宋祁曰南本浙本並作張澤卿澤或作釋卿按周勃傳宦者令張釋諭告顔注曰荆燕吳傳云張澤今此作</hi>
<hi>釋未知孰是然則此宜作澤卿矣但釋澤二字不知何從後云今卿最幸疑卿是字釋其名也</hi>居數月<lb/>
田生子請張卿臨親脩具<hi>師古曰親父也具供具也</hi>張卿往見田生<lb/>
<pb n="KR2a0007_WYG_035-3a"/>
帷帳具置如列侯張卿驚酒酣廼屏人説張卿曰臣觀<lb/>
諸侯邸第百餘皆髙帝一切功臣今呂氏雅故本推轂<lb/>
髙帝就天下<hi>如淳曰吕公知髙祖貴以女妻之推轂使為長者也師古曰謂翼戴崇奬以成帝業</hi>
<hi>若車之行助推其轂故得引重而致逺也</hi>功至大又有親戚太后之重太后<lb/>
春秋長<hi>師古曰言年老</hi>諸呂弱太后欲立吕産為吕王王代太<lb/>
后又重發之<hi>鄧展曰重難發其事</hi>恐大臣不聽今卿最幸大臣所<lb/>
敬何不風大臣以聞太后<hi>師古曰風讀曰諷其下亦同</hi>太后必喜諸<lb/>
吕以王萬户侯亦卿之有太后心欲之而卿為内臣不<lb/>
<pb n="KR2a0007_WYG_035-3b"/>
急發恐禍及身矣張卿大然之乃風大臣語太后太后<lb/>
朝因問大臣大臣請立吕産為吕王太后賜張卿千金<lb/>
<hi>師古曰千斤之金</hi>張卿以其半進田生田生弗受因説之曰吕<lb/>
産王也諸大臣未大服今營陵侯澤諸劉長為大將軍<lb/>
獨此尚觖望<hi>師古曰觖音決</hi>今卿言太后裂十餘縣王之彼得<lb/>
王喜於諸吕王益固矣張卿入言之又太后女弟吕嬃<lb/>
女亦為營陵侯妻故遂立營陵侯澤為琅邪王<hi>○劉攽曰髙后</hi>
<hi>紀元年王諸吕七年立劉澤與此傳不同説在髙紀</hi>琅邪王與田生之國急行毋<lb/>
<pb n="KR2a0007_WYG_035-4a"/>
留<hi>師古曰田生勸之</hi>出闗太后果使人追之已出即還澤王琅<lb/>
邪二年而太后崩澤乃曰帝少諸呂用事諸劉孤弱引<lb/>
兵與齊王合謀西欲誅諸呂至梁聞漢灌將軍屯滎陽<lb/>
澤還兵備西界遂跳驅至長安<hi>師古曰齊王傳云使祝午紿琅邪王琅邪王馳</hi>
<hi>見齊王齊王因留琅邪王而使祝午盡發琅邪國而并將其兵琅邪王既見欺不得反國乃説齊王求入闗計</hi>
<hi>事齊王以為然乃益具車送琅邪王與此傳不同疑此傳誤也○宋祁云浙本注文紿字下有説字一本紿作</hi>
<hi>詭</hi>代王亦從代至諸將相與琅邪王共立代王是為孝<lb/>
文帝文帝元年徙澤為燕王而復以琅邪歸齊<hi>李竒曰本齊地</hi>
<pb n="KR2a0007_WYG_035-4b"/>
<hi>前分以王澤今復與齊也</hi>澤王燕二年薨諡曰敬王子康王嘉嗣九<lb/>
年薨<hi>○宋祁曰九年當作二十六年史記年表漢表皆同</hi>子定國嗣定國與父康<lb/>
王姬姦生子男一人奪弟妻為姬與子女三人姦定國<lb/>
有所欲誅殺臣肥如令郢人郢人等告定國<hi>如淳曰定國自欲有</hi>
<hi>所殺餘臣肥如知令郢人以告也師古曰此説非也肥如燕之屬縣也郢人者縣令之名也定國别欲誅其臣</hi>
<hi>又欲誅肥如令郢人而為郢人等所告也</hi>定國使謁者以它法劾捕格殺郢<lb/>
人滅口至元朔中郢人昆弟復上書具言定國事下公<lb/>
卿皆議曰定國禽獸行亂人倫逆天道當誅上許之定<lb/>
<pb n="KR2a0007_WYG_035-5a"/>
國自殺立四十二年國除<hi>○宋祁曰四十二年當作二十四年</hi>哀帝時繼<lb/>
絶世乃封敬王澤𤣥孫之孫無終公士歸生為營陵侯<lb/>
<hi>師古曰無終其所屬縣也公士第一爵歸生名也</hi>更始中為兵所殺<hi>師古曰更始劉聖公</hi>
<hi>之號也</hi>
吳王濞髙帝兄仲之子也髙帝立仲為代王匈奴攻代<lb/>
仲不能堅守棄國閒行走雒陽自歸天子不忍致法廢<lb/>
為合陽侯子濞封為沛侯黥布反髙祖自將往誅之濞<lb/>
年二十以騎將從破布軍荆王劉賈為布殺無後<hi>○宋祁云</hi>
<pb n="KR2a0007_WYG_035-5b"/>
<hi>浙本為布字下有所字</hi>上患吳㑹稽輕悍無壯王填之<hi>師古曰悍勇也塡音</hi>
<hi>竹刃反</hi>諸子少<hi>師古曰/少㓜也</hi>乃立濞於沛為吳王<hi>師古曰行至沛而封拜濞</hi>
<hi>也</hi>王三郡五十三城<hi>○宋祁曰故東陽郡鄣郡吳郡即賈舊封</hi>已拜受印髙<lb/>
祖召濞相之曰若狀有反相<hi>師古曰若汝也此下亦同</hi>獨悔業已拜<lb/>
<hi>師古曰獨悔者心自懐悔不以語人也既以封拜為事臣下皆知之故不改</hi>因拊其背<hi>師古曰拊</hi>
<hi>摩循之也一曰拊輕擊之音芳羽反</hi>曰漢後五十年東南有亂豈若邪然<lb/>
天下同姓一家愼無反濞頓首曰不敢會孝惠髙后時<lb/>
天下初定郡國諸侯各務自拊循其民吳有豫章郡銅<lb/>
<pb n="KR2a0007_WYG_035-6a"/>
山<hi>韋昭曰此有豫字誤也但當言章郡今故章也</hi>即招致天下亡命者盗鑄錢<lb/>
東煑海水為鹽以故無賦國用饒足<hi>如淳曰鑄錢煑海収其利以足國用</hi>
<hi>故無賦於民也</hi>孝文時吳太子入見得侍皇太子飲博吳太子<lb/>
師傅皆楚人輕悍又素驕博争道不恭皇太子引博局<lb/>
提吳太子殺之<hi>師古曰提擲也音徒計反</hi>於是遣其䘮歸𦵏吳吳王<lb/>
愠<hi>師古曰愠怒也音於問反</hi>曰天下一宗<hi>師古曰猶言同姓共為一家</hi>死長安即<lb/>
𦵏長安何必來𦵏復遣䘮之長安𦵏吳王由是怨望稍<lb/>
失藩臣禮稱疾不朝京師知其以子故驗問實不病諸<lb/>
<pb n="KR2a0007_WYG_035-6b"/>
吳使來輙繫責治之吳王恐所謀滋甚<hi>師古曰滋益也</hi>及後使<lb/>
人為秋請<hi>孟康曰律春曰朝秋曰請如古諸侯朝聘也如淳曰濞不自行也使人代己致請禮師古</hi>
<hi>曰二説皆是也請音材姓反</hi>上復責問吳使者使者曰察見淵中魚<lb/>
不祥<hi>服䖍曰天子察見下之私則不祥也</hi>今吳王始詐疾及覺見責急愈<lb/>
益閉恐上誅之計乃無聊唯上與更始<hi>師古曰言赦其已往之事</hi>於<lb/>
是天子皆赦吳使者歸之而賜吳王几杖老不朝吳得<lb/>
釋其謀亦益觧然其居國以銅鹽故百姓無賦卒踐更<lb/>
輙予平賈<hi>服䖍曰以當為更卒出錢三百謂之過更自行為卒謂之踐更吳王欲得民心為卒者顧</hi>
<pb n="KR2a0007_WYG_035-7a"/>
<hi>其庸隨時月與平賈也晉灼曰謂借人自代為卒者官為出錢顧其時庸平賈也師古曰晉説是也賈讀曰價</hi>
<hi>謂庸直也○宋祁曰謂卒踐更皆得庸直也溝洫志蘇林注曰平賈以錢取人作卒顧其時庸之平賈如淳曰</hi>
<hi>律説平賈有得錢二千</hi>歳時存問茂材賞賜閭里<hi>師古曰茂美也茂材者有美材</hi>
<hi>之人也</hi>它郡國吏欲來捕亡人者頌共禁不與<hi>如淳曰頌猶公也師</hi>
<hi>古曰頌讀曰容</hi>如此者三十餘年以故能使其衆鼂錯為太子<lb/>
家令得幸皇太子數從容言吳過可削<hi>師古曰從音子容反</hi>數上<lb/>
書説之文帝寛不忍罰以此吳王日益横<hi>師古曰横音胡孟反</hi>及<lb/>
景帝即位錯為御史大夫説上曰昔髙帝初定天下昆<lb/>
<pb n="KR2a0007_WYG_035-7b"/>
弟少諸子弱大封同姓故孽子悼惠王王齊七十二城<lb/>
<hi>師古曰孽亦庶也</hi>庶弟元王王楚四十城兄子王吳五十餘城<lb/>
封三庶孽分天下半今吳王前有太子之隙詐稱病不<lb/>
朝<hi>宋祁云一本無稱字</hi>於古法當誅文帝不忍因賜几杖德至厚<lb/>
也不改過自新廼益驕恣公即山鑄錢煑海為鹽<hi>師古曰公</hi>
<hi>謂顯然為之也即就也</hi>誘天下亡人謀作亂逆今削之亦反不削<lb/>
亦反削之其反亟禍小不削之其反遲禍大<hi>師古曰亟急也音居</hi>
<hi>力反</hi>三年冬楚王來朝錯因言楚王戊往年為薄太后服<lb/>
<pb n="KR2a0007_WYG_035-8a"/>
私姦服舍<hi>服䖍曰服在䘮次而私姦宫中也師古曰言於服舍為姦非宫中也服舍居䘮之次堊室</hi>
<hi>之屬也</hi>請誅之詔赦削東海郡及前二年趙王有罪削其<lb/>
常山郡膠西王卬以賣爵事有姦削其六縣漢廷臣方<lb/>
議削吳吳王恐削地無已因欲發謀舉事念諸侯無足<lb/>
與計者聞膠西王勇好兵諸侯皆畏憚之於是廼使中<lb/>
大夫應髙口説膠西王曰吳王不肖有夙夜之憂<hi>師古曰凡</hi>
<hi>言不肖者謂鄙陋無所象似也觧在刑法志</hi>不敢自外使使臣諭其愚心王<lb/>
曰何以教之髙曰今者主上任用邪臣聽信䜛賊變更<lb/>
<pb n="KR2a0007_WYG_035-8b"/>
律令<hi>師古曰更改也</hi>侵削諸侯徵求滋多誅罰良重<hi>師古曰滋亦益也良</hi>
<hi>實也信也</hi>日以益甚語有之曰狧糠及米<hi>師古曰狧古<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>字/<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>用舌食也盖以</hi>
<hi>犬為喻也言初<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>糠遂/至食米也<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>音食爾反</hi>吳與膠西知名諸侯也一時見<lb/>
察不得安肆矣<hi>師古曰肆縱也</hi>吳王身有内疾不能朝請二十<lb/>
餘年<hi>師古曰内疾謂在身中不顯於外請音材姓反</hi>常患見疑無以自白<hi>師古曰白</hi>
<hi>明也</hi>脅肩絫足猶懼不見釋<hi>師古曰脅翕也謂歛之也絫古累字也累足重足也並謂</hi>
<hi>懼耳釋觧也放也</hi>竊聞大王以爵事有過所聞諸侯削地罪不<lb/>
至此<hi>師古曰言其本罪皆不合削地也</hi>此恐不止削地而已王曰有之<lb/>
<pb n="KR2a0007_WYG_035-9a"/>
子將奈何髙曰同惡相助同好相留同情相求同欲相<lb/>
趨同利相死今吳王自以與大王同憂願因時循理弃<lb/>
軀以除患於天下<hi>師古曰循順也</hi>意亦可乎膠西王瞿然駭曰<lb/>
<hi>師古曰瞿然無守之貌音居具反</hi>寡人何敢如是主上雖急固有死耳<lb/>
安得不事<hi>師古曰安焉也</hi>髙曰御史大夫鼂錯營或天子侵奪<lb/>
諸侯<hi>師古曰營謂回繞之也</hi>蔽忠塞賢朝廷疾怨諸侯皆有背叛<lb/>
之意<hi>○宋祁曰叛當作畔</hi>人事極矣彗星出蝗蟲起此萬世一時<lb/>
而愁勞聖人所以起也吳王内以鼂錯為誅外從大王<lb/>
<pb n="KR2a0007_WYG_035-9b"/>
後車方洋天下<hi>師古曰方洋猶翺翔也方音房又音旁洋音羊</hi>所向者降所指<lb/>
者下莫敢不服大王誠幸而許之一言則吳王率楚王<lb/>
略函谷闗守滎陽敖倉之粟距漢兵治次舎湏大王<hi>師古</hi>
<hi>曰次舍息止之處也湏待也</hi>大王幸而臨之則天下可并兩主分割<lb/>
不亦可乎王曰善歸報吳王猶恐其不果廼身自為使<lb/>
者<hi>師古曰濳行而去也</hi>至膠西面約之膠西羣臣或聞王謀諫曰<lb/>
諸侯地不能為漢十二<hi>師古曰不當漢十分之二</hi>為叛逆以憂太后<lb/>
非計也<hi>文穎曰王之太后也</hi>今承一帝尚云不易假令事成兩主<lb/>
<pb n="KR2a0007_WYG_035-10a"/>
分争患廼益生王不聽遂發使約齊甾川膠東濟南皆<lb/>
許諾諸侯既新削罰震恐多怨錯及削吳會稽豫章郡<lb/>
書至則吳王先起兵誅漢吏二千石以下膠西膠東甾<lb/>
川濟南楚趙亦皆反發兵西齊王後悔背約城守濟北<lb/>
王城壊未完其郎中令劫守王不得發兵膠西王膠東<lb/>
王為渠率<hi>師古曰渠大也</hi>與甾川濟南共攻圍臨甾趙王遂亦<lb/>
隂使匈奴與連兵七國之發也吳王悉其士卒<hi>師古曰悉盡也</hi>
<hi>盡發使行</hi>下令國中曰寡人年六十二身自將少子年十四<lb/>
<pb n="KR2a0007_WYG_035-10b"/>
亦為士卒先諸年上與寡人同下與少子等皆發二十<lb/>
餘萬人南使閩東越閩東越亦發兵從孝景前三年正<lb/>
月甲子初起兵於廣陵西渉淮因并楚兵發使遺諸侯<lb/>
書曰吳王劉濞敬問膠西王膠東王甾川王濟南王趙<lb/>
王楚王淮南王衡山王廬江王故長沙王子<hi>如淳曰吳芮後四世</hi>
<hi>無嗣國除庶子二人為列侯不得嗣王志將不滿故誘與之反也</hi>幸教以漢有賊臣錯<lb/>
無功天下侵奪諸侯之地使吏劾繫訊治以侵辱之為<lb/>
故<hi>孟康曰故事也師古曰言專以侵辱諸侯為事業</hi>不以諸侯人君禮遇劉氏<lb/>
<pb n="KR2a0007_WYG_035-11a"/>
骨肉<hi>師古曰人君者言諸王各自君其國</hi>絶先帝功臣進任姦人誑亂天<lb/>
下欲危社稷陛下多病志逸不能省察<hi>師古曰逸放也</hi>欲舉兵<lb/>
誅之謹聞教敝國雖狹地方三千里<hi>師古曰狹音胡夾反</hi>人民雖<lb/>
少精兵可具五十萬<hi>○宋祁曰浙本無精字</hi>寡人素事南越三十<lb/>
餘年其王諸君皆不辭分其兵以隨寡人<hi>師古曰諸君謂其酋豪</hi>
又可得三十萬寡人雖不肖願以身從諸王南越直長<lb/>
沙者因王子定長沙以北<hi>如淳曰南越直長沙者因王子定之師古曰直當也言越</hi>
<hi>地之北當長沙者也</hi>西走蜀漢中告越<hi>如淳曰告東越使定之也師古曰此説非也言王子</hi>
<pb n="KR2a0007_WYG_035-11b"/>
<hi>定長沙已北而西趣蜀及漢中平定以訖使報南越也走音奏○宋祁曰顔注已北當作以北使報當作便報</hi>
楚王淮南三王與寡人西面<hi>師古曰淮南三王謂厲王三子為王者淮南衡山濟</hi>
<hi>北也</hi>齊諸王與趙王定河間河内或入臨晉闗或與寡人<lb/>
會雒陽<hi>師古曰臨晉闗即今之蒲津闗</hi>燕王趙王故與胡王有約燕王<lb/>
北定代雲中轉胡衆入蕭闗走長安匡正天下以安髙<lb/>
廟願王勉之楚元王子淮南三王或不沐洗十餘年怨<lb/>
入骨髓<hi>師古曰言心有所懐志不在洗沐也</hi>欲壹有所出久矣<hi>師古曰謂發兵</hi>寡<lb/>
人未得諸王之意未敢聽今諸王茍能存亡繼絶振弱<lb/>
<pb n="KR2a0007_WYG_035-12a"/>
伐暴以安劉氏社稷所願也吳國雖貧寡人節衣食用<lb/>
積金錢脩兵革聚糧食夜以繼日三十餘年矣凡皆為<lb/>
此<hi>師古曰為此謂欲反也為音于偽反</hi>願諸王勉之能斬捕大將者賜金<lb/>
五千斤封萬户列將三千斤封五千户裨將二千斤封<lb/>
二千户二千石千斤封千户皆為列侯其以軍若城邑<lb/>
降者卒萬人邑萬戸如得大將<hi>師古曰以卒萬人或邑萬户來降附者其封賞</hi>
<hi>則與大將同下皆類此</hi>人户五千如得列將人戸三千如得裨將<lb/>
人户千如得二千石其小吏皆以差次受爵金它封賜<lb/>
<pb n="KR2a0007_WYG_035-12b"/>
皆倍軍法<hi>服䖍曰封賜倍漢之常法</hi>其有故爵邑者更益勿因<hi>師古曰於</hi>
<hi>舊爵之外特更與之</hi>願諸王明以令士大夫不敢欺也寡人金錢<lb/>
在天下者往徃而有非必取於吳<hi>師古曰言處處郡國皆有之</hi>諸王<lb/>
日夜用之不能盡有當賜者告寡人寡人且往遺之敬<lb/>
以聞七國反書聞天子廼遣太尉條侯周亞夫將三十<lb/>
六將軍往擊吳楚遣曲周侯酈寄擊趙將軍欒布擊齊<lb/>
大將軍竇嬰屯滎陽監齊趙兵初吳楚反書聞兵未發<lb/>
竇嬰言故吳相爰盎召入見上問以吳楚之計盎對曰<lb/>
<pb n="KR2a0007_WYG_035-13a"/>
吳楚相遺書曰賊臣鼂錯擅適諸侯削奪之地<hi>師古曰適讀曰</hi>
<hi>讁○宋祁曰浙本適字下有過字</hi>以故反名為西共誅錯復故地而罷<lb/>
<hi>師古曰復音扶目反以下亦同</hi>方今計獨斬錯發使赦七國復其故地<lb/>
則兵可毋血刃而俱罷<hi>師古曰血刃謂殺傷人而刃著血也</hi>上從其議遂<lb/>
斬錯語具在盎傳以盎為㤗常奉宗廟使吳王<hi>師古曰奉宗廟</hi>
<hi>之指意也</hi>吳王弟子德侯為宗正<hi>師古曰德哀侯廣之子也名通</hi>輔親戚使<lb/>
至吳<hi>師古曰以親戚之意諭説也</hi>吳楚兵已攻梁壁矣宗正以親故<lb/>
先入見諭吳王拜受詔吳王聞盎來亦知其欲説笑而<lb/>
<pb n="KR2a0007_WYG_035-13b"/>
應曰我已為東帝尚誰拜不肯見盎而留軍中欲劫使<lb/>
將盎不肯使人圍守且殺之盎得夜亡走梁<hi>服䖍曰梁王與吳戰</hi>
<hi>盎得奔梁</hi>遂歸報條侯將乘六乘傳會兵滎陽<hi>師古曰會兵謂集大兵傳</hi>
<hi>音張戀反</hi>至雒陽<hi>○劉攽曰按此文有两至雒陽失於刪除又按太尉云吾據滎陽然則得劇孟在滎</hi>
<hi>陽當叙在雒陽下</hi>見劇孟喜曰七國反吾乘傳至此不自意全<lb/>
<hi>師古曰意不自言得安全至雒陽也</hi>又以為諸侯已得劇孟孟今無動吾<lb/>
據滎陽<hi>師古曰言劇孟既不動揺吾又得據滎陽也</hi>滎陽以東無足憂者至<lb/>
雒陽<hi>○宋祁曰雒陽浙本作淮陽前已有雒陽此當作淮陽夏公謂劉固善疑顧未見景本所見浙本爾</hi>
<pb n="KR2a0007_WYG_035-14a"/>
<hi>然則雌黄可妄下乎</hi>問故父絳侯客鄧都尉曰䇿安出客曰吳楚兵<lb/>
鋭甚難與爭鋒楚兵輕不能乆方今為將軍計莫若引<lb/>
兵東北壁昌邑以梁委吳吳必盡鋭攻之將軍深溝髙<lb/>
壘使輕兵絶淮泗口塞吳饟道<hi>師古曰饟古餉字</hi>使吳梁相敝<lb/>
而糧食竭乃以全制其極破吳必矣條侯曰善從其䇿<lb/>
遂堅壁昌邑南輕兵絶吳饟道吳王之初發也吳臣田<lb/>
禄伯為大將軍田禄伯曰兵屯聚而西無他竒道難以<lb/>
立功臣願得五萬人别循江淮而上収淮南長沙入武<lb/>
<pb n="KR2a0007_WYG_035-14b"/>
闗與大王會此亦一竒也吳王太子諫曰王以反為名<lb/>
此兵難以藉人<hi>師古曰藉假也</hi>人亦且反王柰何且擅兵而别<lb/>
多它利害<hi>蘇林曰禄伯儻將兵降漢自為己利於吳為生患害師古曰蘇説非也上言難以藉人人</hi>
<hi>亦且反王是則已疑禄伯矣下乃云多它利害謂分兵而去前事不測或有利害難可决機耳非重云畏其降</hi>
<hi>漢者</hi>徒自損耳吳王即不許田祿伯吳少將桓將軍説王<lb/>
曰吳多歩兵歩兵利險漢多車騎車騎利平地願大王<lb/>
所過城不下直去疾西據雒陽武庫食敖倉粟阻山河<lb/>
之險以令諸侯雖無入闗天下固已定矣大王徐行留<lb/>
<pb n="KR2a0007_WYG_035-15a"/>
下城邑漢軍車騎至馳入梁楚之郊事敗矣吳王問吳<lb/>
老將老將曰此年少推鋒可耳安知大慮於是王不用<lb/>
桓將軍計王專幷將其兵未渡淮諸賓客皆得為將校<lb/>
尉行閒候司馬<hi>孟康曰行伍間候也師古曰在行伍閒或為候或為司馬也</hi>獨周丘<lb/>
不用周丘者下邳人亡命吳酤酒無行<hi>○宋祁曰南本酤作酷</hi>王<lb/>
薄之不任周丘乃上謁説王曰臣以無能不得待罪行<lb/>
閒臣非敢求有所將也願請王一漢節必有以報王廼<lb/>
予之周丘得節夜馳入下邳下邳時聞吳反皆城守至<lb/>
<pb n="KR2a0007_WYG_035-15b"/>
傳舍召令入戸使從者以罪斬令遂召昆弟所善豪吏<lb/>
告曰吳反兵且至屠下邳不過食頃今先下家室必完<lb/>
能者封侯至矣出乃相告下邳皆下周丘一夜得三萬<lb/>
人使人報吳王遂將其兵北略城邑比至城陽兵十餘<lb/>
萬<hi>師古曰比音必寐反</hi>破城陽中尉軍聞吳王敗走自度無與共<lb/>
成功<hi>師古曰度音大各反</hi>即引兵歸下邳未至癰發背死<hi>○宋祁曰癰當</hi>
<hi>作㿈</hi>二月吳王兵既破敗走於是天子制詔將軍蓋聞為<lb/>
善者天報以福為非者天報以殃髙皇帝親垂功徳建<lb/>
<pb n="KR2a0007_WYG_035-16a"/>
立諸侯幽王悼惠王絶無後孝文皇帝哀憐加惠<hi>師古曰憐</hi>
<hi>其國絶故加恩惠而更封</hi>王幽王子遂悼惠王子卬等令奉其先王<lb/>
宗廟為漢藩國徳配天地明並日月而吳王濞背德反<lb/>
義誘受天下亡命罪人亂天下幣<hi>如淳曰幣錢也以私錢殽亂天下錢○宋</hi>
<hi>祁曰注文天下錢浙本作天子錢</hi>稱疾不朝二十餘年有司數請濞罪<lb/>
孝文皇帝寛之欲其改行為善今乃與楚王戊趙王遂<lb/>
膠西王卬濟南王辟光甾川王賢膠東王雄渠約從謀<lb/>
反<hi>師古曰從音子容反</hi>為逆無道起兵以危宗廟賊殺大臣及漢<lb/>
<pb n="KR2a0007_WYG_035-16b"/>
使者廹劫萬民伐殺無罪燒殘民家掘其丘壟甚為虐<lb/>
暴而卬等又重逆無道<hi>師古曰重音直用反</hi>燒宗廟鹵御物<hi>如淳曰鹵</hi>
<hi>抄掠也師古曰御物供宗廟之服器也</hi>朕甚痛之朕素服避正殿將軍其<lb/>
勸士大夫撃反虜擊反虜者深入多殺為功斬首捕虜<lb/>
比三百石以上皆殺無有所置<hi>師古曰置放釋也</hi>敢有議詔及<lb/>
不如詔者皆要斬初吳王之度淮與楚王遂西敗棘壁<lb/>
乗勝而前鋭甚梁孝王恐遣將軍擊之又敗梁兩軍士<lb/>
卒皆還走梁數使使條侯求救條侯不許又使使愬條<lb/>
<pb n="KR2a0007_WYG_035-17a"/>
侯於上上使告條侯救梁<hi>○宋祁曰上使告當作上使人告</hi>又守便宜<lb/>
不行梁使韓安國及楚死事相弟張羽為將軍<hi>李竒曰相即張</hi>
<hi>尚也</hi>乃得頗敗吳兵吳兵欲西梁城守不敢西即走條侯<lb/>
軍<hi>師古曰走音奏</hi>會下邑欲戰<hi>師古曰下邑梁之縣</hi>條侯壁不肯戰吳糧<lb/>
絶卒飢數挑戰遂夜奔條侯壁驚東南條侯使偹西北<lb/>
果從西北不得入吳大敗士卒多飢死叛散於是吳王<lb/>
廼與其戲下壯士千人夜亡去<hi>師古曰戲讀曰麾又音許宜反</hi>度淮走<lb/>
丹徒保東越東越兵可萬餘人使人收聚亡卒漢使人<lb/>
<pb n="KR2a0007_WYG_035-17b"/>
以利啗東越<hi>師古曰啗音徒濫反解在髙紀</hi>東越即紿吳王<hi>師古曰紿誑也</hi>吳<lb/>
王出勞軍使人鏦殺吳王<hi>孟康曰方言㦸謂之鏦蘇林曰鏦音從容之從師古曰鏦</hi>
<hi>謂以矛㦸撞之音楚江反</hi>盛其頭馳傳以聞<hi>師古曰傳音張戀反</hi>吳王太子駒<lb/>
亡走閩越吳王之棄軍亡也軍遂潰往往稍降太尉條<lb/>
侯及梁軍楚王戊軍敗自殺三王之圍齊臨甾也三月<lb/>
不能下漢兵至膠西膠東甾川王各引兵歸國膠西王<lb/>
徒跣席槀飲水謝太后王太子徳曰漢兵還臣觀之以<lb/>
罷<hi>師古曰罷讀曰疲</hi>可襲願収王餘兵擊之不勝而逃入海未<lb/>
<pb n="KR2a0007_WYG_035-18a"/>
晚也王曰吾士卒皆已壊不可用之<hi>○宋祁曰浙本無之字</hi>不聼<lb/>
漢將弓髙侯穨當遺王書<hi>師古曰韓穨當</hi>曰奉詔誅不義降者<lb/>
赦除其罪復故不降者滅之王何處湏以從事<hi>師古曰言王欲</hi>
<hi>以何理自安處吾待以行事也處音昌汝反</hi>王肉袒叩頭漢軍壁謁曰臣卬<lb/>
奉法不謹驚駭百姓廼苦將軍逺道至于窮國敢請葅<lb/>
醢之罪弓髙侯執金鼓見之曰王苦軍事願聞王發兵<lb/>
狀王頓首膝行對曰今者鼂錯天子用事臣變更髙皇<lb/>
帝法令侵奪諸侯地卬等以為不義恐其敗亂天下七<lb/>
<pb n="KR2a0007_WYG_035-18b"/>
國發兵且誅錯<hi>○宋祁曰浙本且字下有以字</hi>今聞錯已誅卬等謹已<lb/>
罷兵歸將軍曰王茍以錯為不善何不以聞及未有詔<lb/>
虎符擅發兵擊義國以此觀之意非徒欲誅錯也乃出<lb/>
詔書為王讀之曰王其自圖之<hi>師古曰圖謀也</hi>王曰如卬等死<lb/>
有餘罪遂自殺太后太子皆死膠東甾川濟南王皆伏<lb/>
誅酈將軍攻趙十月而下之趙王自殺濟北王以劫故<lb/>
不誅初吳王首反幷將楚兵連齊趙正月起三月皆破<lb/>
滅<lb/>
<pb n="KR2a0007_WYG_035-19a"/>
贊曰荆王王也由漢初定天下未集<hi>師古曰集和也</hi>故雖疏屬<lb/>
以䇿為王鎮江淮之間劉澤發於田生權激吕氏<hi>晉灼曰田</hi>
<hi>生欲王劉澤先使張卿説封吕産恐其大臣觖望澤卒得王故云以權激吕氏也○宋祁曰注文恐其當作恐</hi>
<hi>以</hi>然卒南面稱孤者三世事發相重豈不危哉<hi>晉灼曰劉澤以</hi>
<hi>金與田生以事張卿言之吕后而劉澤得王故曰事發相重也師古曰重猶累也言澤得王本由田生行説若</hi>
<hi>其事發覺則相随入罪事相累誤累音力瑞反○宋祁曰此中注言卿者浙本並作釋陽夏公謂偉誤作危顔</hi>
<hi>遂以重為罪累○劉攽曰謂田生謀欲王劉澤先説張卿王諸吕而後請王澤是發於相重也太史公作偉哉</hi>
<hi>美其有成班固作危哉謂其艱難幸成也然觀上言稱孤者三世疑危亦本是偉字後人不曉改之</hi>吳王<lb/>
<pb n="KR2a0007_WYG_035-19b"/>
擅山海之利能薄歛以使其衆<hi>○宋祁曰歛字上當有賦字</hi>逆亂之<lb/>
萌自其子興<hi>師古曰萌謂始生也</hi>古者諸侯不過百里山海不以<lb/>
封蓋防此矣鼂錯為國逺慮禍反及身毋為權首將受<lb/>
其咎豈謂錯哉<hi>師古曰此逸周書之言贊引之者謂錯適當此言耳</hi>
　<lb/>
　<lb/>
　<lb/>
　前漢書卷三十五<lb/>
<pb n="KR2a0007_WYG_035-20a"/>
　前漢書卷三十五考證<lb/>
荆王劉賈傳髙帝從父兄也○<hi>臣召南</hi>按史記曰劉賈<lb/>
　諸劉者不知其何屬此云從父兄史記曰劉澤諸劉<lb/>
　逺屬此云從祖昆弟皆班氏補史記之缺略也<lb/>
賈輒避不肯與戰○<hi>臣召南</hi>按史記作賈輒壁不肯與<lb/>
　戰是堅守壁壘意此作避是避其鋒也<lb/>
燕王劉澤傳大謁者張卿○宋祁曰疑卿是字釋其名<lb/>
　也○<hi>臣召南</hi>按此書恩澤侯表及周勃傳皆作張釋<lb/>
<pb n="KR2a0007_WYG_035-20b"/>
　與史記吕后紀同而匈奴傳作張澤與史記文帝本<lb/>
　紀及表同宋祁疑卿是字是也但史漢每遇澤釋字<lb/>
　輒互異如張良傳建成侯吕澤實是吕釋之此宦者<lb/>
　張卿名釋名澤究難懸定也<lb/>
引兵與齊王合謀注疑此傳誤也○<hi>臣召南</hi>按顔注是<lb/>
　琅邪王本無意於誅諸呂特見詐于齊王其後又因<lb/>
　敗以為功耳是以通鑑從齊王傳<lb/>
肥如令郢人注肥如燕之屬縣也○顧炎武曰地理志<lb/>
<pb n="KR2a0007_WYG_035-21a"/>
　肥如自屬遼西郡不屬燕武帝本紀元朔元年秋匈<lb/>
　奴入遼西殺太守諸侯王表言武帝下推恩之令而<lb/>
　藩國自析長沙燕代雖有舊名皆亡南北邊矣然則<lb/>
　肥如之屬于燕必在元朔以前未析邊郡之時也<lb/>
吳濞傳上患吳會稽輕悍○顧炎武曰錢康功云漢書<lb/>
　吳王濞傳上患吳會輕悍今本漢書並作吳會稽不<lb/>
　知順帝時始分二郡漢初安得言吳會稽當是錢所<lb/>
　見本未誤後人妄增之<hi>臣召南</hi>按吳會猶言吳之都<lb/>
<pb n="KR2a0007_WYG_035-21b"/>
　㑹也胡三省通鑑辨誤已嘗論之<lb/>
吳有豫章郡銅山注韋昭曰但當言章郡今故章也○<lb/>
　<hi>臣召南</hi>按注中章郡故章二章字俱應作鄣字鄣郡<lb/>
　即丹陽郡也志有銅官<lb/>
狧糠及米注師古曰蓋以犬為喻也○<hi>臣召南</hi>按索隐<lb/>
　曰言狧糠盡則至米謂削土盡則滅國也顔注迂曲<lb/>
　不如索隐説<lb/>
使輕兵絶淮泗口○胡三省曰泗水南入淮故謂之淮<lb/>
<pb n="KR2a0007_WYG_035-22a"/>
　泗口<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_035-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷三十五考證<lb/>
</p>
<p>
</p>
  </div>
</body>
</text>
</TEI>
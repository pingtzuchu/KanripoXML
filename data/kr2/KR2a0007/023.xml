<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷二十三</head> <lb/>
    <p>
<pb n="KR2a0007_WYG_023-1a"/>
欽定四庫全書<lb/>
　前漢書卷二十三<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顏師古注<lb/>
　刑法志第三<lb/>
夫人宵天地之䫉<hi>應劭曰宵類也頭圜象天足方象地孟康曰宵化也言禀天地氣化而生</hi>
<hi>也師古曰宵義與肖同應說是也故庸妄之人謂之不肖言其狀䫉無所象似也䫉古貌字</hi>懷五常<lb/>
之性<hi>師古曰五常仁義禮智信</hi>聰明精粹<hi>師古曰精細也言其識性細宻也粹淳也音先遂反</hi>
<pb n="KR2a0007_WYG_023-1b"/>
有生之最靈者也爪牙不足以供耆欲趨走不足以避<lb/>
利害<hi>師古曰耆讀曰嗜</hi>無毛羽以禦寒暑必將役物以為養任<lb/>
智而不恃力此其所以為貴也故不仁愛則不能羣不<lb/>
能羣則不勝物不勝物則養不足羣而不足爭心將作<lb/>
上聖卓然先行敬讓博愛之德者衆心說而從之<hi>師古曰說</hi>
<hi>讀曰悅</hi>從之成羣是為君矣歸而徃之是為王矣<hi>師古曰言爭徃</hi>
<hi>而歸之也</hi>洪範曰天子作民父母為天下王<hi>師古曰洪範周書也</hi>聖人<lb/>
取類以正名而謂君為父母明仁愛德讓王道之本也<lb/>
<pb n="KR2a0007_WYG_023-2a"/>
愛待敬而不敗德須威而乆立故制禮以崇敬作刑以<lb/>
明威也聖人旣躬明悊之性<hi>師古曰躬謂身親有之</hi>必通天地之<lb/>
心制禮作敎立法設刑動緣民情而則天象地<hi>師古曰則法也</hi>
故曰先王立禮則天之明因地之性也<hi>師古曰春秋左氏傳載鄭大夫</hi>
<hi>子太叔之辭也</hi>刑罰威獄以類天之震曜殺戮也<hi>師古曰震謂雷電也</hi>溫<lb/>
慈惠和以效天之生殖長育也書云天秩有禮天討有<lb/>
罪<hi>師古曰此虞書咎繇謨之辭也秩叙也言有禮者天則進叙之有罪者天則討治之</hi>故聖人因<lb/>
天秩而制五禮<hi>師古曰五禮吉凶賔軍嘉</hi>因天討而作五刑<hi>師古曰其說在</hi>
<pb n="KR2a0007_WYG_023-2b"/>
<hi>下也</hi>大刑用甲兵<hi>張晏曰以六/師誅暴亂</hi>其次用斧鉞<hi>韋昭曰斬刑也</hi>中刑<lb/>
用刀鋸<hi>韋昭曰刀割刑鋸刖刑也</hi>其次用鑚鑿<hi>韋昭曰鑚髕刑也鑿黥刑也師古曰鑚鑚</hi>
<hi>去其髕骨也鑚音子端反髕音頻刃反</hi>薄刑用鞭扑<hi>師古曰扑杖也音普木反</hi>大者陳<lb/>
諸原野<hi>師古曰謂征討所殺也</hi>小者致之市朝<hi>應劭曰大夫以上尸諸朝士以下尸</hi>
<hi>諸市</hi>其所繇來者上矣<hi>師古曰繇讀與由同</hi>自黄帝有涿鹿之戰以<lb/>
定火災<hi>鄭氏曰涿鹿在彭城南與炎帝戰炎帝火行故云火災李竒曰黄帝與炎帝戰於阪泉今言涿</hi>
<hi>鹿地有二名也文頴曰國語云黄帝炎帝弟也炎帝號神農火行也後子孫暴虐黄帝伐之故言以定火災律</hi>
<hi>歷志云與炎帝後戰於阪泉涿鹿在上谷今見有阪泉地黄帝祠師古曰文說是也彭城者上谷北别有彭城</hi>
<pb n="KR2a0007_WYG_023-3a"/>
<hi>非宋之彭城也</hi>顓頊有共工之陳以定水害<hi>文頴曰共工主水官也少昊氏衰秉</hi>
<hi>政作害顓頊伐之本主水官因為水行也師古曰共讀曰龔</hi>唐虞之際至治之極猶<lb/>
流共工放驩兠竄三苗殛鯀然後天下服<hi>師古曰舜受堯禪而流共</hi>
<hi>工于幽州放驩兠于崇山竄三苗于三危殛鯀于羽山也殛誅也音居力反</hi>夏有甘扈之誓<lb/>
<hi>師古曰謂啓與有扈戰于甘之野作甘誓事見夏書扈國今鄠縣是也甘即甘水之上</hi>殷周以兵<lb/>
定天下矣<hi>師古曰謂湯及武王</hi>天下旣定戢臧干戈敎以文德<hi>師古</hi>
<hi>曰戢歛也</hi>而猶立司馬之官設六軍之衆<hi>師古曰司馬夏官卿掌邦政軍旅屬</hi>
<hi>焉萬二千五百人為軍王則六軍也○宋祁曰萬一千邵本作萬二千</hi>因井田而制軍賦<lb/>
<pb n="KR2a0007_WYG_023-3b"/>
地方一里為井井十為通通十為成成方十里成十為<lb/>
終終十為同同方百里同十為封封十為畿畿方千里<lb/>
有稅有賦<hi>師古曰稅者田租也賦謂發賦歛財也○宋祁曰邵姚本云發賦歛之賦也</hi>稅以<lb/>
足食賦以足兵故四井為邑四邑為丘丘十六井也有<lb/>
戎馬一匹牛三頭四丘為甸甸六十四井也有戎馬四<lb/>
匹兵車一乘牛十二頭甲士三人卒七十二人干戈備<lb/>
具是謂乘馬之法<hi>鄭氏曰甲士在車上也師古曰乘音食證反其下並同</hi>一同百<lb/>
里提封萬井<hi>蘇林曰提音祗陳留人謂舉田為祇李竒曰提舉也舉四封之内也師古曰李說是</hi>
<pb n="KR2a0007_WYG_023-4a"/>
<hi>也提讀如本字蘇音非也說者或以為積土而封謂之隄封旣改文字又失義也</hi>除山川沈斥<lb/>
城池邑居園囿術路三千六百井<hi>臣瓉曰沈斥水田舄鹵也如淳曰術大道</hi>
<hi>也師古曰川謂水之通流者也沈謂居深水之下也斥鹹鹵之地</hi>定出賦六千四百井<lb/>
戎馬四百匹兵車百乘此卿大夫采地之大者也<hi>師古曰采</hi>
<hi>官也因官食地故曰采地爾雅曰采寮官也說者不曉采地之義因謂菜地云以種菜非也</hi>是謂百<lb/>
乘之家一封三百一十六里提封十萬井定出賦六萬<lb/>
四千井戎馬四千匹兵車千乘此諸侯之大者也是謂<lb/>
千乘之國天子畿方千里提封百萬井定出賦六十四<lb/>
<pb n="KR2a0007_WYG_023-4b"/>
萬井戎馬四萬匹兵車萬乘故稱萬乘之主戎馬車徒<lb/>
干戈素具春振旅以搜夏拔舍以苗秋治兵以獮冬大<lb/>
閱以狩<hi>師古曰振旅整衆也搜搜擇不任孕者拔舍草止不妨農也苗為苗除害也治兵觀威武也獮</hi>
<hi>應殺氣也大閲簡車馬也狩火田一曰狩守也圍守而取之拔音步末反</hi>皆於農隙以講事<lb/>
焉<hi>師古曰隙空閑也講和習之也○宋祁曰邵本習之也無之字</hi>五國為屬屬有長十<lb/>
國為連連有帥<hi>師古曰長音竹兩反帥音所類反</hi>三十國為卒卒有正<lb/>
二百一十國為州州有牧連帥比年簡車<hi>師古曰比年頻年也</hi>卒<lb/>
正三年簡徒<hi>師古曰徒人衆</hi>羣牧五載大簡車徒此先王為國<lb/>
<pb n="KR2a0007_WYG_023-5a"/>
立武足兵之大略也周道衰法度<graphic n="KR2330" url="https://raw.githubusercontent.com/kanripo/KR-Gaiji/master/images/KR2330.png" mimeType="image/png"/>
                    <hi>師古曰<graphic n="KR2330" url="https://raw.githubusercontent.com/kanripo/KR-Gaiji/master/images/KR2330.png" mimeType="image/png"/>即墮字墮毁也音火規反</hi>
至齊桓公任用管仲而國富民安公問行伯用師之道<lb/>
<hi>師古曰伯讀曰霸</hi>管仲曰公欲定卒伍脩甲兵大國亦將脩之<lb/>
而小國設備則難以速得志矣於是乃作内政而寓軍<lb/>
令焉<hi>師古曰寓寄也寄於内政而修軍令也</hi>故卒伍定虖里而軍政成虖<lb/>
郊連其什伍<hi>師古曰五人為伍二伍為什</hi>居處同樂死生同憂禍福<lb/>
共之故夜戰則其聲相聞晝戰則其目相見緩急足以<lb/>
相死其敎已成外攘夷狄内尊天子以安諸夏<hi>師古曰攘卻也</hi>
<pb n="KR2a0007_WYG_023-5b"/>
<hi>諸夏中國之諸侯也夏大也言大於四夷也攘音人羊反</hi>齊桓旣没晉文接之亦先<lb/>
定其民作被廬之法<hi>應劭曰搜於被廬之地作執秩以為六官之法因以名之也師古曰</hi>
<hi>被廬晉地也被音皮義反</hi>總帥諸侯迭為盟主<hi>師古曰迭互也音大結反</hi>然其禮<lb/>
已頗僭差又隨時苟合以求欲速之功故不能充王制<lb/>
二伯之後寖以陵夷<hi>師古曰寖漸也陵夷頽替也二伯齊桓公晉文公也伯讀曰覇</hi>至<lb/>
魯成公作丘甲<hi>師古曰丘十六井也止出戎馬一匹牛三頭四丘為甸甸六十四井也乃出戎</hi>
<hi>馬四匹兵車一乘牛十二頭甲士三人卒七十二人耳今乃使丘出甸賦違常制也一說别令人為丘作甲也</hi>
<hi>士農工商四類異業甲者非凡人所能為而令作之譏不正也</hi>哀公用田賦<hi>師古曰田賦者别計</hi>
<pb n="KR2a0007_WYG_023-6a"/>
<hi>田畝及家財各為一賦言不依古制役煩歛重也</hi>搜狩治兵大閱之事皆失其<lb/>
正春秋書而譏之以存王道於是師旅亟動百姓罷敝<lb/>
<hi>師古曰亟屢也音丘吏反罷讀曰疲</hi>無伏節死難之誼孔子傷焉曰以不<lb/>
敎民戰是謂棄之<hi>師古曰論語載孔子之言也非其不素習</hi>故稱子路曰由<lb/>
也千乘之國可使治其賦也而子路亦曰千乘之國攝<lb/>
虖大國之間加之以師旅因之以饑饉由也為之比及<lb/>
三年可使有勇且知方也<hi>師古曰皆論語所載也方道也比音必寐反</hi>治其<lb/>
賦兵敎以禮誼之謂也春秋之後滅弱吞小並為戰國<lb/>
<pb n="KR2a0007_WYG_023-6b"/>
稍增講武之禮以為戲樂用相夸視<hi>師古曰視讀曰示</hi>而秦更<lb/>
名角抵<hi>師古曰抵音丁禮反解在武紀</hi>先王之禮没於淫樂中矣雄桀<lb/>
之士因埶輔時作為權詐以相傾覆吳有孫武齊有孫<lb/>
臏<hi>師古曰臏音頻忍反</hi>魏有吳起秦有商鞅皆禽敵立勝垂著篇<lb/>
籍當此之時合從連衡<hi>師古曰衡横也戰國時齊楚韓魏燕趙為從秦國為衡從音子</hi>
<hi>容反謂其地形南北從長也秦地形東西横長故為衡也</hi>轉相攻伐代為雌雄<hi>師古曰代</hi>
<hi>迭也</hi>齊愍以技擊彊<hi>孟康曰兵家之技巧技巧者習手足便器械積機闗以立攻守之勝</hi>魏<lb/>
惠以武卒奮<hi>師古曰奮盛起</hi>秦昭以銳士勝<hi>師古曰銳勇利</hi>世方爭於<lb/>
<pb n="KR2a0007_WYG_023-7a"/>
功利而馳說者以孫吳為宗時唯孫卿明於王道<hi>師古曰孫</hi>
<hi>卿楚人姓荀名况避漢宣帝之諱故改曰孫卿</hi>而非之曰彼孫吳者上埶利而<lb/>
貴變詐施於暴亂昏嫚之國君臣有間<hi>師古曰言有間隙不諧和</hi>上<lb/>
下離心政謀不良故可變而詐也夫仁人在上為下所<lb/>
卬<hi>卬讀曰仰</hi>猶子弟之衞父兄若手足之扞頭目何可當也<lb/>
<hi>師古曰扞禦難也音卜旦反</hi>鄰國望我歡若親戚芬若椒蘭顧視其<lb/>
上猶焚灼仇讎人情豈肯為其所惡而攻其所好哉故<lb/>
以桀攻桀猶有巧拙以桀詐堯若卵投石夫何幸之有<lb/>
<pb n="KR2a0007_WYG_023-7b"/>
<hi>師古曰言往必破碎</hi>詩曰武王載斾有虔秉鉞如火烈烈則莫我<lb/>
敢遏<hi>師古曰殷頌長發之詩也武王湯也虔敬也遏止也言湯建號興師本由仁義雖執戚鉞以敬為先</hi>
<hi>故得如火之盛無能止也</hi>言以仁誼綏民者無敵於天下也若齊之<lb/>
技擊得一首則受賜金事小敵脆則媮可用也<hi>師古曰媮與偷</hi>
<hi>同謂苟且</hi>事鉅敵堅則渙然離矣<hi>師古曰鉅大也渙然散貌</hi>是亡國之兵<lb/>
也魏氏武卒衣三屬之甲<hi>服虔曰作大甲三屬竟人身也蘇林曰兠鍪也盤領也髀</hi>
<hi>褌也如淳曰上身一髀褌一踁繳一凡三屬也師古曰如說是也屬聯也音之欲反髀音陛踁即脛字</hi>操<lb/>
十二石之弩負矢五十个置戈其上冠胄帶劒贏三日<lb/>
<pb n="KR2a0007_WYG_023-8a"/>
之糧<hi>師古曰个讀曰箇箇枚也胄兠鍪也冠胄帶劒者著兠鍪而又帶劒也贏謂擔負也音盈</hi>日中<lb/>
而趍百里<hi>師古曰日中一日之中</hi>中試則復其户利其田宅<hi>師古曰中</hi>
<hi>試試之而中科條也復謂免其賦稅也利田宅者給其便利之處也中音竹仲反復音方目反</hi>如此則<lb/>
其地雖廣其稅必寡其氣力數年而衰是危國之兵也<lb/>
秦人其生民也陿阸其使民也酷烈<hi>師古曰陿地小也隘險固也酷重厚</hi>
<hi>也烈猛威也</hi>劫之以埶隱之以阸<hi>鄭氏曰秦地多隘臧隱其民於隘中也臣瓉曰秦政</hi>
<hi>急峻隱括其民於隘狹之法師古曰鄭說是也</hi>狃之以賞慶道之以刑罰<hi>師古曰狃</hi>
<hi>串習也音女救反道讀曰導</hi>使其民所以要利於上者非戰無由也<lb/>
<pb n="KR2a0007_WYG_023-8b"/>
功賞相長五甲首而隸五家<hi>服虔曰能得著甲者五人首使得隸役五家也如淳</hi>
<hi>曰役隸五家是為相君長</hi>是最為有數故能四世有勝於天下然皆<lb/>
干賞蹈利之兵庸徒鬻賣之道耳<hi>師古曰鬻音育</hi>未有安制矜<lb/>
節之理也<hi>師古曰矜持也</hi>故雖地廣兵彊鰓鰓常恐天下之一<lb/>
合而共軋已也<hi>蘇林曰鰓音愼而無禮則葸之葸鰓懼貌也張晏曰軋踐轢也師古曰鰓音先</hi>
<hi>祀反軋音於黠反</hi>至乎齊桓晉文之兵可謂入其域而有節制<lb/>
矣<hi>孟康曰入王兵之域而未盡善也</hi>然猶未本仁義之綂也故齊之技<lb/>
擊不可以遇魏之武卒魏之武卒不可以直秦之銳士<lb/>
<pb n="KR2a0007_WYG_023-9a"/>
<hi>師古曰直亦當也</hi>秦之銳士不可以當桓文之節制桓文之節<lb/>
制不可以敵湯武之仁義故曰善師者不陳<hi>師古曰戰陳之義本</hi>
<hi>因陳列為名而音變耳字則作陳更無别體而末代學者輒改其字旁從車非經史之本文也今宜依古不從</hi>
<hi>流俗也</hi>善陳者不戰善戰者不敗善敗者不亡若夫舜脩<lb/>
百僚咎繇作士<hi>師古曰士師理官謂司寇之職</hi>命以蠻夷猾夏寇賊姦<lb/>
軌<hi>師古曰虞書舜典舜命咎繇之文也猾亂也夏諸夏也宼謂攻剽賊謂殺人在外曰姦在内曰軌</hi>而<lb/>
刑無所用所謂善師不陳者也湯武征伐陳師誓衆而<lb/>
放禽桀紂<hi>師古曰謂湯誓泰誓牧誓是也</hi>所謂善陳不戰者也齊桓南<lb/>
<pb n="KR2a0007_WYG_023-9b"/>
服彊楚使貢周室<hi>師古曰謂僖四年伐楚次于陘責包茅不入王祭不供也</hi>北伐山<lb/>
戎為燕開路<hi>師古曰謂莊三十年伐山戎以其病燕故也</hi>存亡繼絶功為伯<lb/>
首<hi>師古曰謂存三亡國衞邢魯也伯讀曰覇</hi>所謂善戰不敗者也楚昭王遭<lb/>
闔廬之禍國滅出亡<hi>師古曰謂定四年吳入郢楚子出涉睢濟江入于雲中也</hi>父老<lb/>
送之王曰父老反矣何患無君父老曰有君如是其賢<lb/>
也<hi>師古曰言無有如此君者</hi>相與從之或犇走赴秦號哭請救<hi>師古曰謂</hi>
<hi>申包胥如秦乞師也犇古奔字</hi>秦人憐之為之出兵<hi>師古曰謂秦子蒲子武帥車五百乘</hi>
<hi>以救楚也</hi>二國并力遂走吳師<hi>師古曰謂子蒲大敗夫槩王于沂薳射之子從子西敗吳</hi>
<pb n="KR2a0007_WYG_023-10a"/>
<hi>師於軍祥</hi>昭王返國<hi>師古曰吳師已歸楚子入郢</hi>所謂善敗不亡者也若<lb/>
秦因四世之勝據河山之阻任用白起王翦豺狼之徒<lb/>
奮其爪牙禽獵六國以并天下<hi>師古曰言如獵之取獸</hi>窮武極詐<lb/>
士民不附卒隸之徒還為敵讎<hi>師古曰謂陳勝吳廣英布之徒也</hi>猋起<lb/>
雲合果共軋之<hi>師古曰猋疾風也如猋之起言其速也如雲之合言其盛也猋音必遥反</hi>斯<lb/>
為下矣凡兵所以存亡繼絶救亂除害也故伊呂之將<lb/>
子孫有國與商周並<hi>師古曰言其同盛衰也</hi>至於末世苟任詐力<lb/>
以快貪殘爭城殺人盈城爭地殺人滿野孫吳商白之<lb/>
<pb n="KR2a0007_WYG_023-10b"/>
徒皆身誅戮於前而國滅亡於後<hi>師古曰孫武孫臏吳起商鞅白起也</hi>報<lb/>
應之埶各以類至其道然矣漢興高祖躬神武之材行<lb/>
寛仁之厚總擥英雄以誅秦項任蕭曹之文用良平之<lb/>
謀騁陸酈之辯明叔孫通之儀文武相配大略舉焉天<lb/>
下旣定踵秦而置材官於郡國<hi>師古曰踵因也</hi>京師有南北軍<lb/>
之屯至武帝平百粤内增七校<hi>晉灼曰百官表中壘屯騎步兵越騎長水胡騎</hi>
<hi>射聲虎賁凡八校尉胡騎不常置故此言七也</hi>外有樓船皆歲時講肄脩武備<lb/>
云<hi>師古曰肄習也音弋二反</hi>至元帝時以貢禹議始罷角抵而未正<lb/>
<pb n="KR2a0007_WYG_023-11a"/>
治兵振旅之事也古人有言天生五材民並用之<hi>師古曰五</hi>
<hi>材金木水火土也</hi>廢一不可誰能去兵鞭扑不可弛於家<hi>師古曰弛</hi>
<hi>放也音式爾反</hi>刑罰不可廢於國征伐不可偃於天下用之有<lb/>
本末行之有逆順耳孔子曰工欲善其事必先利其器<lb/>
<hi>師古曰論語載孔子之言</hi>文德者帝王之利器威武者文德之輔助<lb/>
也夫文之所加者深則武之所服者大德之所施者博<lb/>
則威之所制者廣三代之盛至於刑錯兵寢者其本末<lb/>
有序帝王之極功也<hi>師古曰刑錯兵寢皆謂置而弗用也</hi>昔周之法建三<lb/>
<pb n="KR2a0007_WYG_023-11b"/>
典以刑邦國詰四方<hi>師古曰詰責也音口一反字或作誥音工到反誥謹也以刑治之令</hi>
<hi>謹敇也</hi>一曰刑新邦用輕典<hi>師古曰新闢地立君之國其人未習於敎故用輕法</hi>二<lb/>
曰刑平邦用中典<hi>師古曰承平守成之國則用中典常行之法也</hi>三曰刑亂邦<lb/>
用重典<hi>師古曰篡殺畔逆之國化惡難移則用重法誅殺之也自此以上大司寇所職也</hi>五刑<lb/>
墨罪五百劓罪五百宫罪五百刖罪五百殺罪五百所<lb/>
謂刑平邦用中典者也<hi>師古曰墨黥也鑿其面以墨湼之劓截鼻也宫滛刑也男子割</hi>
<hi>腐婦人幽閉刖斷足也殺死刑也自此以上司刑所職也劓音牛兾反刖音五刮反又音月</hi>凡殺人<lb/>
者踣諸市<hi>師古曰踣謂斃之也音妨付反</hi>墨者使守門<hi>師古曰黥面之人不妨禁衞也</hi>
<pb n="KR2a0007_WYG_023-12a"/>
劓者使守關<hi>師古曰以其貌毁故逺之</hi>宫者使守内<hi>師古曰人道旣絶於事便也</hi>
刖者使守囿<hi>師古曰驅御禽獸無足可也</hi>完者使守積<hi>師古曰完謂不虧其體但</hi>
<hi>居作也積積聚之物也自此以上掌戮所職也</hi>其奴男子入于罪隸<hi>李竒曰男女徒總名</hi>
<hi>為奴</hi>女子入舂槁<hi>孟康曰主暴燥舂之也韋昭曰舂舂人槁槁人也給此二官之役師古曰槁音</hi>
<hi>古老反</hi>凡有爵者與七十者與未齓者皆不為奴<hi>師古曰有爵謂</hi>
<hi>命士以上也齓毁齒男子八歲女子七歲而毁齒矣自此以上司厲所職也</hi>周道旣衰穆王<lb/>
眊荒命甫侯度時作刑以詰四方<hi>師古曰穆王昭王之子也享國旣百年而</hi>
<hi>王眊亂荒忽乃命甫侯為司寇商度時宜而作刑之制以治四方也甫國名也眊音莫報反度音大各反</hi>墨<lb/>
<pb n="KR2a0007_WYG_023-12b"/>
罰之屬千劓罰之屬千髕罰之屬五百宫罰之屬三百<lb/>
大辟之罰其屬二百<hi>師古曰髕罰去膝頭骨大辟死刑也髕音頻忍反</hi>五刑之<lb/>
屬三千<hi>師古曰五者之刑凡三千</hi>蓋多於平邦中典五百章所謂刑<lb/>
亂邦用重典者也春秋之時王道寖壞<hi>師古曰寖漸也</hi>敎化不<lb/>
行子產相鄭而鑄刑書<hi>師古曰子產鄭大夫公孫僑也鑄刑法於鼎事在昭六年</hi>晉<lb/>
叔嚮非之曰<hi>師古曰叔嚮晉大夫羊舌肸也遺其書以非之嚮音許兩反</hi>昔先王議<lb/>
事以制不為刑辟<hi>李竒曰先議其犯事議定然後乃斷其罪不為一成之刑著於鼎也師古</hi>
<hi>曰虞舜則象以典刑流宥五刑周禮則三典五刑以詰邦國非不豫設但弗宣露使人知之</hi>懼民之<lb/>
<pb n="KR2a0007_WYG_023-13a"/>
有爭心也猶不可禁禦是故閑之以誼糾之以政<hi>師古曰閑</hi>
<hi>防也糾舉也</hi>行之以禮守之以信奉之以仁<hi>師古曰奉養也</hi>制為祿<lb/>
位以勸其從<hi>師古曰勸其從敎之心也</hi>嚴斷刑罰以威其滛<hi>師古曰淫放也</hi>
懼其未也故誨之以忠𢥠之以行<hi>晉灼曰𢥠古竦字也師古曰𢥠謂㢡也又</hi>
<hi>音所項反</hi>敎之以務<hi>師古曰/時所急</hi>使之以和<hi>師古曰悅以使人也</hi>臨之以敬<lb/>
莅之以彊<hi>師古曰莅謂監視也</hi>斷之以剛猶求聖哲之上明察之<lb/>
官忠信之長慈惠之師<hi>師古曰上謂公侯也官卿佐也長師皆列職之首也</hi>民於<lb/>
是乎可任使也而不生禍亂民知有辟則不忌於上並<lb/>
<pb n="KR2a0007_WYG_023-13b"/>
有爭心以徵於書而徼幸以成之弗可為矣<hi>師古曰辟法也為治</hi>
<hi>也權移於法故人不畏上因危文以生詐妄徼幸而成巧則弗可治也</hi>夏有亂政而作禹<lb/>
刑商有亂政而作湯刑周有亂政而作九刑<hi>韋昭曰謂正刑五及</hi>
<hi>流贖鞭扑也</hi>三辟之興皆叔世也<hi>師古曰叔世言晩時也</hi>今吾子相鄭<lb/>
國制參辟鑄刑書<hi>孟康曰謂夏殷周亂政所制三辟也</hi>將以靖民不亦難<lb/>
乎<hi>師古曰靖安也一曰治也</hi>詩曰儀式刑文王之德日靖四方<hi>師古曰周</hi>
<hi>頌我將之詩也言法象文王之德以為儀式則四方日以安靖也</hi>又曰儀刑文王萬邦<lb/>
作孚<hi>師古曰大雅文王詩也孚信也又言法象文王則萬國皆信順也</hi>如是何辟之有<lb/>
<pb n="KR2a0007_WYG_023-14a"/>
<hi>師古曰若詩所言不宜制刑辟</hi>民知爭端矣將棄禮而徵於書<hi>師古曰取證於</hi>
<hi>刑書</hi>錐刀之末將盡爭之<hi>師古曰/喻微細</hi>亂獄滋豐貨賂並行<hi>師古</hi>
<hi>曰滋益也</hi>終子之世鄭其敗虖子產報曰若吾子之言僑不<lb/>
材不能及子孫吾以救世也<hi>師古曰言雖非長乆之法且救當時之敝</hi>媮薄<lb/>
之政自是滋矣孔子傷之曰導之以德齊之以禮有恥<lb/>
且格導之以政齊之以刑民免而無恥<hi>師古曰論語載孔子之言也格</hi>
<hi>正也言用德禮則人有耻而自正尚政刑則下苟免而無耻</hi>禮樂不興則刑罰不中<lb/>
刑罰不中則民無所錯手足<hi>師古曰亦論語載孔子之言也禮以治人樂以易俗</hi>
<pb n="KR2a0007_WYG_023-14b"/>
<hi>二者不興則刑罰濫矣錯置也</hi>孟氏使陽膚為士師<hi>師古曰亦論語所載陽膚曾子弟子</hi>
<hi>也士師獄官</hi>問於曾子<hi>師古曰問何以居此職也</hi>亦曰上失其道民散乆<lb/>
矣如得其情則哀矜而勿喜<hi>師古曰此曾子答辭言民俗澆離輕犯於法乃由上</hi>
<hi>失其道非下之過今汝雖得獄情當哀矜之勿自喜也○宋祁曰自喜姚本刪自字</hi>陵夷至於戰<lb/>
國韓任申子秦用商鞅連相坐之法造參夷之誅<hi>師古曰參</hi>
<hi>夷夷三族</hi>增加肉刑大辟有鑿顚抽脅鑊亨之刑<hi>師古曰鼎大而無足</hi>
<hi>曰鑊以䰞人也</hi>至於秦始皇兼吞戰國遂毁先王之法滅禮誼<lb/>
之官專任刑罰躬操文墨<hi>師古曰躬身也操執持也音于高反</hi>晝斷獄夜<lb/>
<pb n="KR2a0007_WYG_023-15a"/>
理書自程决事日縣石之一<hi>服虔曰縣稱也石百二十斤也始皇省讀文書日以</hi>
<hi>百二十斤為程</hi>而姦邪並生赭衣塞路囹圄成市天下愁怨潰<lb/>
而叛之漢興高祖初入關約法三章曰殺人者死傷人<lb/>
及盜抵罪蠲削煩苛兆民大說<hi>師古曰說讀曰悅</hi>其後四夷未<lb/>
附兵革未息三章之法不足以禦姦<hi>師古曰禦止也</hi>於是相國<lb/>
蕭何攈摭秦法<hi>師古曰攈摭謂收拾也攈音九問反摭音之石反</hi>取其宜於時<lb/>
者作律九章當孝惠高后時百姓新免毒蠚人欲長㓜<lb/>
養老<hi>師古曰蠚音呼各反</hi>蕭曹為相塡以無為<hi>師古曰言以無為之法塡安百姓也</hi>
<pb n="KR2a0007_WYG_023-15b"/>
<hi>塡音竹刃反</hi>從民之欲而不擾亂是以衣食滋殖刑罰用稀<lb/>
及孝文即位躬脩𤣥默勸趣農桑減省租賦而將相皆<lb/>
舊功臣少文多質懲惡亡秦之政論議務在寛厚恥言<lb/>
人之過失化行天下告訐之俗易<hi>師古曰訐面相斥罪也音居謁反</hi>吏<lb/>
安其官民樂其業畜積歲增戸口寖息<hi>師古曰畜讀曰蓄寖益也息生</hi>
<hi>也</hi>風流篤厚禁罔疏闊選張釋之為廷尉罪疑者予民<lb/>
<hi>師古曰從輕斷</hi>是以刑罰大省至於斷獄四百<hi>師古曰謂普天之下重罪者也</hi>
有刑錯之風即位十三年齊太倉令淳于公有罪當刑<lb/>
<pb n="KR2a0007_WYG_023-16a"/>
詔獄逮繫長安<hi>師古曰逮及也辭之所及則追捕之故謂之逮一曰逮者在道將送防禦不絶</hi>
<hi>若今之傳送囚也</hi>淳于公無男有五女當行會逮罵其女曰生<lb/>
子不生男緩急非有益也<hi>○宋祁曰姚本益也刪去也字</hi>其少女緹縈<lb/>
自傷悲泣<hi>師古曰緹縈女名也緹音他弟反</hi>廼隨其父至長安上書曰<lb/>
妾父為吏齊中皆稱其廉平今坐法當刑妾傷夫死者<lb/>
不可復生刑者不可復屬<hi>師古曰屬聯也音之欲反</hi>雖後欲改過自<lb/>
新其道亡繇也<hi>師古曰繇讀與由同由從也</hi>妾願没入為官婢以贖<lb/>
父刑罪使得自新書奏天子<hi>○朱子文曰於文書奏下多天子二字前曰上書非</hi>
<pb n="KR2a0007_WYG_023-16b"/>
<hi>上於天子而何後曰書奏非奏于天子而何若曰書奏天子憐悲其意文字直而美</hi>天子憐悲其<lb/>
意遂下令曰制詔御史蓋聞有虞氏之時畫衣冠異章<lb/>
服以為戮而民弗犯何治之至也今法有肉刑三<hi>孟康曰黥</hi>
<hi>劓二刖左右趾合一凡三也○宋祁曰姚本二則刪去則字</hi>而姦不止其咎安在非<lb/>
乃朕德之薄而敎不明與<hi>師古曰與讀曰歟</hi>吾甚自愧故夫訓<lb/>
道不純而愚民陷焉<hi>師古曰道讀曰導</hi>詩曰愷弟君子民之父<lb/>
母<hi>師古曰大雅泂酌之詩也言君子有和樂易簡之德則其下尊之如父親之如母也</hi>今人有過<lb/>
敎未施而刑已加焉或欲改行為善而道亡繇至<hi>師古曰繇</hi>
<pb n="KR2a0007_WYG_023-17a"/>
<hi>讀與由同</hi>朕甚憐之夫刑至斷支體刻肌膚終身不息<hi>師古曰息</hi>
<hi>生也</hi>何其刑之痛而不德也豈稱為民父母之意哉其除<lb/>
肉刑有以易之及令罪人各以輕重不亡逃有年而免<lb/>
<hi>孟康曰其不亡逃者滿其年數得免為庶人</hi>具為令<hi>師古曰使更為條制</hi>丞相張蒼御<lb/>
史大夫馮敬奏言肉刑所以禁姦所由來者乆矣陛下<lb/>
下明詔憐萬民之一有過被刑者終身不息及罪人欲<lb/>
改行為善而道亡繇至於盛德臣等所不及也臣謹議<lb/>
請定律曰諸當完者完為城旦舂<hi>臣瓉曰文帝除肉刑皆有以易之故以完</hi>
<pb n="KR2a0007_WYG_023-17b"/>
<hi>易髠以笞代劓以釱左右止代刑今旣曰完矣不復云以完代完也此當言髠者完也○宋祁曰代刑姚本改</hi>
<hi>作代刖</hi>當黥者髠鉗為城旦舂當劓者笞三百當斬左止<lb/>
者笞五百當斬右止及殺人先自告及吏坐受賕枉法<lb/>
守縣官財物而即盜之已論命復有笞罪者皆棄市<hi>李竒</hi>
<hi>曰命逃亡也復於論命中有罪也晉灼曰命者名也成其罪也師古曰止足也當斬右足者以其辠次重故從</hi>
<hi>棄市也殺人先自告謂殺人而自首得免罪者也吏受賕枉法謂曲公法而受賂者也守縣官財物而即盜之</hi>
<hi>即今律所謂主守自盜者也殺人害重受賕盜物贓汙之身故此三罪已被論名而又犯笞亦皆棄市也今流</hi>
<hi>俗書本笞三百笞五百之上及劓者之下有籍笞字復有笞罪亦云復有籍笞罪皆後人妄加耳舊本無也</hi>
<pb n="KR2a0007_WYG_023-18a"/>
罪人獄已決完為城旦舂滿三歲為鬼薪白粲鬼薪白<lb/>
粲一歲為隸臣妾隸臣妾一歲免為庶人<hi>師古曰男子為隸臣女子</hi>
<hi>為隸妾鬼薪白粲滿三歲為隸臣隸臣一歲免為庶人隸妾亦然也</hi>隸臣妾滿二歲為司<lb/>
寇司寇一歲及作如司寇二歲皆免為庶人<hi>如淳曰罪降為司寇</hi>
<hi>故一歲正司寇故二歳也</hi>其亡逃及有罪耐以上不用此令<hi>師古曰於本罪</hi>
<hi>中又重犯者也○宋祁曰罪耐姚本作耐罪</hi>前令之刑城旦舂歲而非禁錮<lb/>
者如完為城旦舂歲數以免<hi>李竒曰謂文帝作此令之前有刑者○宋祁曰如完</hi>
<hi>姚本刪如字</hi>臣昧死請制曰可是後外有輕刑之名内實殺<lb/>
<pb n="KR2a0007_WYG_023-18b"/>
人斬右止者又當死斬左止者笞五百當劓者笞三百<lb/>
率多死<hi>師古曰斬右止者棄市故入於死以笞五百代斬左止笞三百代劓笞數旣多亦不活也○宋</hi>
<hi>祁曰姚本改入於作人多</hi>景帝元年下詔曰加笞與重罪無異<hi>孟康曰重</hi>
<hi>罪謂死刑</hi>幸而不死不可為人<hi>師古曰謂不能自起居也</hi>其定律笞五百<lb/>
曰三百笞三百曰二百猶尚不全至中六年又下詔曰<lb/>
加笞者或至死而笞未畢朕甚憐之其減笞三百曰二<lb/>
百笞二百曰一百又曰笞者所以敎之也其定箠令<hi>師古</hi>
<hi>曰箠策也所以擊者也音止蘂反</hi>丞相劉舍御史大夫衞綰請笞者箠<lb/>
<pb n="KR2a0007_WYG_023-19a"/>
長五尺其本大一寸其竹也末薄半寸皆平其節當笞<lb/>
者笞臀<hi>如淳曰然則先時笞背也師古曰臀音徒門反</hi>毋得更人<hi>師古曰謂行笞者不更易</hi>
<hi>人也</hi>畢一罪乃更人自是笞者得全然酷吏猶以為威死<lb/>
刑旣重而生刑又輕民易犯之及至孝武即位外事四<lb/>
夷之功内盛耳目之好徵發煩數百姓貧耗<hi>師古曰耗損也音呼</hi>
<hi>到反</hi>窮民犯法酷吏擊斷姦軌不勝於是招進張湯趙禹<lb/>
之屬條定法令作見知故縱監臨部主之法<hi>師古曰見知人犯法</hi>
<hi>不舉告為故縱而所監臨部主有罪并連坐也</hi>緩深故之罪<hi>孟康曰孝武欲急刑吏深害及故入</hi>
<pb n="KR2a0007_WYG_023-19b"/>
<hi>人罪者皆寛緩</hi>急縱出之誅<hi>師古曰吏釋罪人疑以為縱出則急誅之亦言尚酷</hi>其後姦<lb/>
猾巧法轉相比况禁罔寖密<hi>師古曰寖漸也其下亦同</hi>律令凡三百<lb/>
五十九章大辟四百九條千八百八十二事死罪決事<lb/>
比萬三千四百七十二事<hi>師古曰比以例相比況也</hi>文書盈於几閣<lb/>
典者不能徧睹是以郡國承用者駮<hi>師古曰不曉其指用意不同也</hi>或<lb/>
罪同而論異姦吏因緣為市<hi>師古曰弄法而受財若市買之交易</hi>所欲活<lb/>
則傅生議所欲陷則予死比<hi>師古曰傅讀曰附</hi>議者咸冤傷之<lb/>
宣帝自在閭閻而知其若此及即尊位廷史路溫舒上<lb/>
<pb n="KR2a0007_WYG_023-20a"/>
疏言秦有十失其一尚存治獄之吏是也語在溫舒傳<lb/>
上深愍焉廼下詔曰間者吏用法巧文寖深是朕之不<lb/>
德也夫決獄不當使有罪興邪不辜䝉戮<hi>晉灼曰當重而輕使有罪</hi>
<hi>者起邪惡之心也師古曰有罪者更興邪惡無辜者反陷重刑是決獄不平故</hi>父子悲恨朕甚<lb/>
傷之今遣廷史與郡鞠獄任輕祿薄<hi>如淳曰廷史廷尉史也以囚辭決獄</hi>
<hi>事為鞠謂疑獄也李竒曰鞠窮也獄事窮竟也師古曰李說是也</hi>其為置廷平秩六百<lb/>
石員四人其務平之以稱朕意於是選于定國為廷尉<lb/>
求明察寛恕黄霸等以為廷平季秋後請讞時上常幸<lb/>
<pb n="KR2a0007_WYG_023-20b"/>
宣室齋居而決事<hi>如淳曰宣室布政敎之室也重用刑故齋戒以決事晉灼曰未央宫中有</hi>
<hi>宣室殿師古曰賈誼傳亦云受釐坐宣室蓋其殿在前殿之側也齋則居之</hi>獄刑號為平矣<lb/>
時涿郡太守鄭昌上疏言聖王置諫爭之臣者非以崇<lb/>
德防逸豫之生也立法明刑者非以為治救衰亂之起<lb/>
也今明主躬垂明聽雖不置廷平獄將自正若開後嗣<lb/>
不若刪定律令<hi>師古曰刪刋也有不便者則刋而除之</hi>律令一定愚民知<lb/>
所避姦吏無所弄矣今不正其本而置廷平以理其末<lb/>
也政衰聽怠則廷平將招權而為亂首矣<hi>蘇林曰招音翹翹舉也猶</hi>
<pb n="KR2a0007_WYG_023-21a"/>
<hi>賣弄也孟康曰招求也招致權著已也師古曰孟說是也</hi>宣帝未及脩正至元帝初<lb/>
立廼下詔曰夫法令者所以抑暴扶弱欲其難犯而易<lb/>
避也今律令煩多而不約自典文者不能分明而欲羅<lb/>
元元之不逮<hi>師古曰羅網也不逮言意識所不及</hi>斯豈刑中之意哉<hi>師古曰中</hi>
<hi>當也</hi>其議律令可蠲除輕減者條奏唯在便安萬姓而已<lb/>
至成帝河平中復下詔曰甫刑云五刑之屬三千大辟<lb/>
之罰其屬二百<hi>師古曰甫刑即周書呂刑初為呂侯號曰呂刑後為甫侯又稱甫刑</hi>今大<lb/>
辟之刑千有餘條律令煩多百有餘萬言竒請它比日<lb/>
<pb n="KR2a0007_WYG_023-21b"/>
以益滋<hi>師古曰竒請謂常文之外主者别有所請以定罪也它比謂引它類以比附之稍增律條也竒</hi>
<hi>音居宜反</hi>自明習者不知所由<hi>師古曰由從也</hi>欲以曉喻衆庶不亦<lb/>
難乎於以羅元元之民夭絶亡辜豈不哀哉其與中二<lb/>
千石二千石博士及明習律令者議減死刑及可蠲除<lb/>
約省者令較然易知條奏書不云乎惟刑之恤哉<hi>師古曰虞</hi>
<hi>書舜典之詞恤憂也言當憂刑也</hi>其審核之務準古法<hi>師古曰核究其實也</hi>朕將<lb/>
盡心覽焉有司無仲山父將明之材<hi>師古曰有司以下史家之言也大雅</hi>
<hi>蒸人之詩曰肅肅王命仲山父將之邦國若否仲山父明之將行也否不善也言王有誥命則仲山父行之邦</hi>
<pb n="KR2a0007_WYG_023-22a"/>
<hi>國有不善之事則仲山父明之故引以為美傷今不能然也</hi>不能因時廣宣主恩建<lb/>
立明制為一代之法而徒鉤摭微細毛舉數事以塞詔<lb/>
而已<hi>師古曰毛舉言舉毫毛之事輕小之甚塞猶當者也</hi>是以大議不立遂以至<lb/>
今議者或曰法難數變此庸人不逹疑塞治道聖智之<lb/>
所常患者也<hi>師古曰塞謂不通也</hi>故略舉漢興以來法令稍定而<lb/>
合古便今者漢興之初雖有約法三章網漏吞舟之魚<lb/>
<hi>師古曰言疏闊吞舟謂大魚也</hi>然其大辟尚有夷三族之令令曰當三<lb/>
族者皆先黥劓斬左右趾笞殺之梟其首菹其骨肉於<lb/>
<pb n="KR2a0007_WYG_023-22b"/>
市<hi>師古曰菹謂醢也菹音側於反</hi>其誹謗詈詛者又先斷舌故謂之具<lb/>
五刑彭越韓信之屬皆受此誅至高后元年乃除三族<lb/>
罪祅言令孝文二年又詔丞相太尉御史法者治之正<lb/>
所以禁暴而衞善人也今犯法者已論而使無罪之父<lb/>
母妻子同產坐之及收朕甚弗取其議左右丞相周勃<lb/>
陳平奏言父母妻子同產相坐及收所以累其心使重<lb/>
犯法也<hi>師古曰重難也累音力瑞反</hi>收之之道所由來乆矣臣之愚<lb/>
計以為如其故便文帝復曰朕聞之法正則民慤罪當<lb/>
<pb n="KR2a0007_WYG_023-23a"/>
則民從<hi>師古曰慤謹也音丘角反</hi>且夫牧民而道之以善者吏也<hi>師古</hi>
<hi>曰道讀曰導以善導之也</hi>旣不能道又以不正之法罪之是法反害<lb/>
於民為暴者也<hi>師古曰法害於人是法為暴</hi>朕未見其便宜孰計之<lb/>
平勃乃曰陛下幸加大惠於天下使有罪不收無罪不<lb/>
相坐甚盛德臣等所不及也臣等謹奉詔盡除收律相<lb/>
坐法其後新垣平謀為逆復行三族之誅由是言之風<lb/>
俗移易人性相近而習相遠信矣<hi>師古曰論語云孔子曰性相近習相遠也</hi>
<hi>言人同禀五常之性其所取舍本相近也但所習各異漸漬而移則相逺矣</hi>夫以孝文之仁<lb/>
<pb n="KR2a0007_WYG_023-23b"/>
平勃之知猶有過刑謬論如此甚也而況庸材溺於末<lb/>
流者乎周官有五聼八議三刺三宥三赦之法<hi>師古曰刺殺也</hi>
<hi>訊而有罪則殺之也宥寛也赦舍也謂釋置也</hi>五聽一曰辭聽<hi>師古曰觀其出言不直則煩</hi>
二曰色聽<hi>師古曰觀其顏色不直則變</hi>三曰氣聽<hi>師古曰觀其氣息不直則喘</hi>四<lb/>
曰耳聽<hi>師古曰觀其聽聆不直則惑</hi>五曰目聽<hi>師古曰觀其瞻視不直則亂</hi>八議<lb/>
一曰議親<hi>師古曰王之親族也</hi>二曰議故<hi>師古曰王/之故舊也</hi>三曰議賢<hi>師古</hi>
<hi>曰有徳行者也</hi>四曰議能<hi>師古曰有/道蓺者</hi>五曰議功<hi>師古曰有大勲力者</hi>六曰<lb/>
議貴<hi>師古曰爵位高者也</hi>七曰議勤<hi>師古曰謂盡/悴事國者也</hi>八曰議賔<hi>師古曰謂</hi>
<pb n="KR2a0007_WYG_023-24a"/>
<hi>前代之後王所不臣者也自五聽以下至此皆小司寇所職也</hi>三刺一曰訊羣臣二曰<lb/>
訊羣吏三曰訊萬民<hi>師古曰訊問也音信</hi>三宥一曰弗識二曰過<lb/>
失三曰遺忘<hi>師古曰弗識不審也過失非意也遺忘忽忘也</hi>三赦一曰幼弱二<lb/>
曰老眊三曰憃愚<hi>師古曰㓜弱謂七歲以下老眊謂八十以上憃愚生而癡騃者自三刺以</hi>
<hi>下至此皆司刺所職也眊讀與耄同憃音丑江反一音貞巷反</hi>凡囚上罪梏拲而桎中<lb/>
罪梏桎下罪梏王之同族拲有爵者桎以待弊<hi>師古曰械在手</hi>
<hi>曰梏兩手同械曰拲在足曰桎弊斷罪也自此以上掌囚所職也梏音古篤反拲即拱字也桎音之日反弊音</hi>
<hi>蔽</hi>高皇帝七年制詔御史獄之疑者吏或不敢決有罪<lb/>
<pb n="KR2a0007_WYG_023-24b"/>
者乆而不論無罪乆繫不決自今以來縣道官獄疑者<lb/>
各讞所屬二千石官二千石官以其罪名當報之<hi>師古曰當</hi>
<hi>謂處斷也</hi>所不能決者皆移廷尉廷尉亦當報之廷尉所不<lb/>
能決謹具為奏傅所當比律令以聞<hi>師古曰傅讀曰附</hi>上恩如<lb/>
此吏猶不能奉宣故孝景中五年復下詔曰諸獄疑雖<lb/>
文致於法而於人心不厭者輒讞之其後獄吏復避微<lb/>
文遂其愚心至後元年又下詔曰獄重事也人有愚智<lb/>
官有上下獄疑者讞有令讞者已報讞而後不當讞者<lb/>
<pb n="KR2a0007_WYG_023-25a"/>
不為失<hi>師古曰解並在景紀</hi>自此之後獄刑益詳近於五聽三宥<lb/>
之意三年復下詔曰高年老長人所尊敬也鰥寡不屬<lb/>
逮者人所哀憐也<hi>師古曰屬音之欲反</hi>其著令年八十以上八歲<lb/>
以下及孕者未乳<hi>師古曰乳產也音人喻反</hi>師朱儒<hi>如淳曰師樂師肓瞽者朱儒短</hi>
<hi>人不能走者</hi>當鞠繫者頌繫之<hi>師古曰頌讀曰容容寛容之不桎梏</hi>至孝宣元<lb/>
康四年又下詔曰朕念夫耆老之人髪齒墮落血氣旣<lb/>
衰亦無暴逆之心今或罹于文法執于囹圄不得終其<lb/>
年命朕甚憐之自今以來諸年八十非誣告殺傷人它<lb/>
<pb n="KR2a0007_WYG_023-25b"/>
皆勿坐至成帝鴻嘉元年定令年未滿七歲賊鬭殺人<lb/>
及犯殊死者上請廷尉以聞得減死合於三赦㓜弱老<lb/>
眊之人此皆法令稍定近古而便民者也<hi>師古曰近音其靳反</hi>孔<lb/>
子曰如有王者必世而後仁善人為國百年可以勝殘<lb/>
去殺矣<hi>師古曰論語載孔子之言此謂若有受命之王必三十年仁政乃成也勝殘謂勝殘暴之人使</hi>
<hi>不為惡去殺不行殺戮也</hi>言聖王承衰撥亂而起被民以徳教<hi>師古曰被</hi>
<hi>加也音皮義反</hi>變而化之必世然後仁道成焉至於善人不入<lb/>
於室然猶百年勝殘去殺矣<hi>師古曰論語稱子張問善人之道子曰不踐迹亦不</hi>
<pb n="KR2a0007_WYG_023-26a"/>
<hi>入於室言善人不但修踐舊迹而已固少自創制然亦不能入聖人之室</hi>此為國者之程式<lb/>
也今漢道至盛歴世二百餘載<hi>師古曰今謂撰志時</hi>考自昭宣元<lb/>
成哀平六世之閒斷獄殊死率歲千餘口而一人<hi>如淳曰率</hi>
<hi>天下犯罪者千口而有一人死</hi>耐罪上至右止三倍有餘<hi>李竒曰耐從司寇以上至</hi>
<hi>右止為千口三人刑</hi>古人有言滿堂而飲酒有一人鄉隅而悲泣<lb/>
<hi>師古曰鄉讀曰嚮</hi>則一堂皆為之不樂王者之於天下譬猶一<lb/>
堂之上也故一人不得其平為之悽愴於心今郡國被<lb/>
刑而死者歲以萬數天下獄二千餘所其冤死者多少<lb/>
<pb n="KR2a0007_WYG_023-26b"/>
相覆獄不減一人此和氣所以未洽者也原獄刑所以<lb/>
蕃若此者<hi>師古曰蕃多也音扶元反</hi>禮敎不立刑法不明民多貧窮<lb/>
豪桀務私姦不輙得獄豻不平之所致也<hi>服虔曰鄉亭之獄曰豻臣</hi>
<hi>瓉曰獄岸獄訟也師古曰小雅小宛之詩云宜岸宜獄瓉說是也</hi>書云伯夷降典悊民<lb/>
惟刑<hi>師古曰周書甫刑之辭也悊知也言伯夷下禮法以道人人習知禮然後用刑也</hi>言制禮<lb/>
以止刑猶隄之防溢水也今隄防陵遲禮制未立死刑<lb/>
過制生刑易犯饑寒並至窮斯濫溢豪桀擅私為之囊<lb/>
橐<hi>師古曰有底曰囊無底曰槖言容隱姦邪若囊槖之盛物</hi>姦有所隱則狃而寖廣<lb/>
<pb n="KR2a0007_WYG_023-27a"/>
<hi>師古曰狃串習也寖漸也狃音女救反</hi>此刑之所以蕃也孔子曰古之知<lb/>
法者能省刑本也今之知法者不失有罪末矣<hi>師古曰省謂減</hi>
<hi>除之絶於未然故曰本也不失有罪事止聽訟所以為末</hi>又曰今之聽獄者求所以<lb/>
殺之古之聽獄者求所以生之與其殺不辜寧失有罪<lb/>
今之獄吏上下相驅以刻為明深者獲功名平者多後<lb/>
患諺曰鬻棺者欲歲之疫<hi>師古曰鬻賣也疫厲病也鬻音育疫音役</hi>非憎人<lb/>
欲殺之利在於人死也今治獄吏欲陷害人亦猶此矣<lb/>
凡此五疾獄刑所以尤多者也自建武永平民亦新免<lb/>
<pb n="KR2a0007_WYG_023-27b"/>
兵革之禍人有樂生之慮<hi>○朱子文曰既云新免兵革之禍當曰人有樂生之意意</hi>
<hi>慮字相去不遠此傳寫之誤也</hi>與高惠之間同而政在抑彊扶弱朝無<lb/>
威福之臣邑無豪桀之俠以口率計斷獄少於成哀之<lb/>
間什八可謂淸矣<hi>師古曰十少其八也</hi>然而未能稱意比隆於古<lb/>
者以其疾未盡除而刑本不正善乎孫卿之論刑也曰<lb/>
世俗之為說者以為治古者無肉刑<hi>師古曰治古謂上古至治之時也治</hi>
<hi>音丈吏反</hi>有象刑墨黥之屬菲履赭衣而不純<hi>師古曰菲草履也純緣也</hi>
<hi>衣不加緣示有恥也菲音扶味反純音之允反</hi>是不然矣以為治古則人莫觸<lb/>
<pb n="KR2a0007_WYG_023-28a"/>
罪邪豈獨無肉刑哉亦不待象刑矣<hi>師古曰人不犯法則象刑無所施也</hi>
以為人或觸罪矣而直輕其刑是殺人者不死而傷人<lb/>
者不刑也罪至重而刑至輕民無所畏亂莫大焉凡制<lb/>
刑之本將以禁暴惡且懲其末也<hi>師古曰懲止也</hi>殺人者不死<lb/>
傷人者不刑是惠暴而寛惡也故象刑非生於治古方<lb/>
起於亂今也<hi>如淳曰古無象刑也所有象刑之言者近起今人惡刑之重故遂推言古之聖君但</hi>
<hi>以象刑天下自治</hi>凡爵列官職賞慶刑罰皆以類相從者也一<lb/>
物失稱亂之端也<hi>師古曰稱宜也音尺孕反</hi>徳不稱位能不稱官賞<lb/>
<pb n="KR2a0007_WYG_023-28b"/>
不當功刑不當罪不祥莫大焉夫征暴誅悖治之威也<lb/>
殺人者死傷人者刑是百王之所同也未有知其所由<lb/>
來者也故治則刑重亂則刑輕<hi>李竒曰世所以治者乃刑重也所以亂者乃刑</hi>
<hi>輕也</hi>犯治之罪固重犯亂之罪固輕也書云刑罰世重世<lb/>
輕此之謂也<hi>師古曰周書甫刑之辭也言刑罰輕重各隨其時</hi>所謂象刑惟明<lb/>
者言象天道而作刑<hi>師古曰虞書益稷曰咎繇方祗厥叙方施象刑惟明言敬其次叙施</hi>
<hi>其法刑皆明白也</hi>安有菲屨赭衣者哉孫卿之言旣然又因俗<lb/>
說而論之曰禹承堯舜之後自以德衰而制肉刑湯武<lb/>
<pb n="KR2a0007_WYG_023-29a"/>
順而行之者以俗薄於唐虞故也今漢承衰周暴秦極<lb/>
敝之流俗已薄於三代而行堯舜之刑是猶以鞿而御<lb/>
駻突<hi>孟康曰以繩縛馬口謂之鞿晉灼曰鞿古羇字也如淳曰駻音捍突惡馬也師古曰馬絡頭曰羇也</hi>
違救時之宜矣且除肉刑者本欲以全民也今去髠鉗<lb/>
一等轉而入於大辟以死罔民失本惠矣<hi>師古曰罔謂羅網也</hi>故<lb/>
死者歲以萬數刑重之所致也至乎穿窬之盜忿怒傷<lb/>
人男女淫佚吏為姦臧<hi>師古曰佚讀與逸同</hi>若此之惡髠鉗之罰<lb/>
又不足以懲也故刑者歲十萬數民旣不畏又曾不恥<lb/>
<pb n="KR2a0007_WYG_023-29b"/>
刑輕之所生也故俗之能吏公以殺盜為威專殺者勝<lb/>
任奉法者不治亂名傷制不可勝條是以罔密而姦不<lb/>
塞刑蕃而民愈嫚<hi>師古曰塞止也蕃多也音扶元反嫚與慢同</hi>必世而未仁<lb/>
百年而不勝殘誠以禮樂闕而刑不正也豈宜惟思所<lb/>
以淸原正本之論刪定律令籑二百章以應大辟<hi>孟康曰籑</hi>
<hi>音撰</hi>其餘罪次於古當生今觸死者皆可募行肉刑<hi>李竒曰欲</hi>
<hi>死邪欲腐邪</hi>及傷人與盜吏受賕枉法男女淫亂皆復古刑<lb/>
為三千章詆欺文致微細之法悉蠲除<hi>師古曰詆謂誣也音丁禮反</hi>
<pb n="KR2a0007_WYG_023-30a"/>
如此則刑可畏而禁易避吏不專殺法無二門輕重當<lb/>
罪民命得全合刑罰之中殷天人之和<hi>李竒曰殷亦中</hi>順稽古<lb/>
之制成時雍之化成康刑錯雖未可致孝文斷獄庶幾<lb/>
可及詩云宜民宜人受祿于天<hi>師古曰大雅假樂之詩也蓋嘉成王之德云</hi>
書曰立功立事可以永年<hi>師古曰今文泰誓之辭也永長也</hi>言為政而<lb/>
宜於民者功成事立則受天祿而永年命所謂一人有<lb/>
慶萬民頼之者也<hi>師古曰呂刑之辭也一人天子也言天子用刑詳審有福慶之惠則衆庶</hi>
<hi>咸頼之也</hi>
<pb n="KR2a0007_WYG_023-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷二十三<lb/>
<pb n="KR2a0007_WYG_023-31a"/>
　前漢書卷二十三考證<lb/>
刑法志春振旅以搜○搜周禮及左傳原文俱作蒐<lb/>
穆王眊荒命甫侯○眊古文尚書作耄甫侯作吕侯<lb/>
髕罰之屬五百○<hi>臣召南</hi>按髕吕刑作剕周禮司刑亦<lb/>
　作剕<lb/>
𢥠之以行注𢥠古竦字也○按左傳作聳之以行<lb/>
宣帝未及脩正○正監本訛政今改<lb/>
伯夷降典悊民惟刑注悊知也○<hi>臣召南</hi>按古文尚書<lb/>
<pb n="KR2a0007_WYG_023-31b"/>
　作折民惟刑孔傳以斷字解之陸德明釋文曰折馬<lb/>
　鄭王皆音悊馬云智也東京古文未行諸儒惟以今<lb/>
　文為本故注從馬說<lb/>
所謂象刑惟明者○象刑監本訛蒙刑今改正<lb/>
　<lb/>
　<lb/>
　<lb/>
　前漢書卷二十三考證<lb/>
</p>
<p>
</p>
  </div>
</body>
</text>
</TEI>
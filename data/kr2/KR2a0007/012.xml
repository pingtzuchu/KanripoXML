<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷十二</head> <lb/>
    <p>
<pb n="KR2a0007_WYG_012-1a"/>
欽定四庫全書<lb/>
　前漢書卷十二<lb/>
　　漢　　蘭　　臺　　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　平帝紀第十二<lb/>
孝平皇帝<hi>荀恱曰諱衎之字曰樂應劭曰布綱治紀曰平師古曰衎音口旱反</hi>元帝庶孫<lb/>
中山孝王子也母曰衛姬年三嵗嗣立為王元夀二年<lb/>
六月哀帝崩太皇太后詔曰大司馬賢年少不合衆心<lb/>
<pb n="KR2a0007_WYG_012-1b"/>
<hi>師古曰董賢</hi>其上印綬罷賢即日自殺<hi>○宋祁曰唐本無即日二字</hi>新都<lb/>
侯王莽為犬司馬領尚書事秋七月遣車騎將軍王舜<lb/>
大鴻臚左咸使持節迎中山王<hi>師古曰為使而持節也使音所吏反</hi>辛卯<lb/>
貶皇太后趙氏為孝成皇后退居北宫哀帝皇后傅氏<lb/>
退居桂宫<hi>師古曰北宫及桂宫皆在城中而非未央宫中也</hi>孔鄉侯傅晏少府<lb/>
董恭等皆免官爵徙合浦<hi>師古曰恭董賢之父</hi>九月辛酉中山王<lb/>
即皇帝位<hi>劉攽曰辛酉去哀帝崩六十四日</hi>謁髙廟大赦天下帝年九<lb/>
嵗太皇太后臨朝大司馬莽秉政百官總已以聽於莽<lb/>
<pb n="KR2a0007_WYG_012-2a"/>
<hi>師古曰聚束曰總音揔</hi>詔曰夫赦令者將與天下更始誠欲令百<lb/>
姓改行絜已全其性命也往者有司多舉奏赦前事累<lb/>
增罪過誅䧟亡辜殆非重信慎刑洒心自新之意也<hi>師古</hi>
<hi>曰洒滌也音先禮反</hi>及選舉者其歴職更事有名之士則以為難<lb/>
保<hi>師古曰更經也難保者言已嘗有罪過不可保也更音工衡反</hi>廢而弗舉甚謬於赦<lb/>
小過舉賢材之義<hi>師古曰論語云仲弓問政孔子曰赦小過舉賢材故此詔引之</hi>諸有<lb/>
臧及内惡未𤼵而薦舉者皆勿案驗<hi>師古曰有臧謂以臧貨致罪</hi>令<lb/>
士厲精鄉進<hi>師古曰鄉讀曰嚮</hi>不以小疵妨大材<hi>師古曰疵病也</hi>自今<lb/>
<pb n="KR2a0007_WYG_012-2b"/>
以來有司無得陳赦前事置奏上<hi>師古曰置立也置奏上謂立文奏而上陳</hi>
<hi>也上音時掌反</hi>有不如詔書為虧恩以不道論定著令布告天<lb/>
下使明知之<lb/>
元始元年春正月越裳氏重譯獻白雉一黒雉二<hi>師古曰越</hi>
<hi>裳南方逺國也譯謂傳言也道路絶逺風俗殊隔故累譯而後廼通</hi>詔使三公以薦宗廟<lb/>
羣臣奏言大司馬莽功徳比周公賜號安漢公及太師<lb/>
孔光等皆益封語在莽傳賜天下民爵一級吏在位二<lb/>
百石以上一切滿秩如真<hi>如淳曰諸官吏初除皆試守一嵗廼為真食全奉平帝即</hi>
<pb n="KR2a0007_WYG_012-3a"/>
<hi>位故賜真師古曰此說非也時諸官有試守者特加非常之㤙令如真耳非凡除吏皆當試守也一切者權時</hi>
<hi>之事非經常也猶如以刀切物茍取整齊不顧長短縦横故言一切他皆放此○劉攽曰予謂吏俸雖有其名</hi>
<hi>皆不滿其數平帝即位推㤙故賜令滿秩如二千石者得兩十百也顔百官表注吏俸差是其注云漢制三公</hi>
<hi>稱萬石其俸月各三百五十斛榖其稱中二千石者月百八十斛二千石者百二十斛比二千石者百斛云云</hi>
<hi>據後漢注所定千石以下嵗得多少本數此自建武時所加者非西漢舊事也</hi>立故東平王雲<lb/>
太子開明為王故桃鄉頃侯子成都為中山王封宣帝<lb/>
耳孫信等三十六人皆為列侯太僕王惲等二十五人<lb/>
<hi>師古曰惲音於吻反</hi>前議定陶傅太后尊號守經法不阿指從邪<lb/>
<pb n="KR2a0007_WYG_012-3b"/>
右將軍孫建爪牙大臣大鴻臚咸前正議不阿<hi>師古曰左咸</hi>
後奉節使迎中山王<hi>師古曰謂奉持節而為使</hi>及宗正劉不惡執金<lb/>
吾任岑中郎將孔永尚書令姚恂沛郡太守石詡<hi>師古曰岑</hi>
<hi>音土林反恂音荀詡音況羽反</hi>皆以前與建策東迎即位<hi>師古曰帝本在中山出闋</hi>
<hi>而迎故曰東迎與讀曰豫</hi>奉事周密勤勞賜爵闗内侯食邑各有差<lb/>
賜帝徴即位前所過縣邑吏二千石以下至佐史爵各<lb/>
有差又令諸侯王公列侯闗内侯亡子而有孫若子同<lb/>
産子者皆得以為嗣<hi>師古曰子同産子者謂養昆弟之子為子者</hi>公列侯嗣<lb/>
<pb n="KR2a0007_WYG_012-4a"/>
子有罪耐以上先請宗室屬未盡而以罪絶者復其屬<lb/>
<hi>師古曰復音扶目反</hi>其為吏舉㢘佐史補四百石<hi>如淳曰宗室為吏及舉㢘及佐</hi>
<hi>史皆補四百石師古曰此說非也言宗室為吏者皆令舉㢘各從本秩而依㢘吏遷之為佐史者例補四百石</hi>
天下吏比二千石以上年老致仕者參分故禄以一與<lb/>
之終其身<hi>師古曰參三也</hi>遣諫大夫行三輔<hi>師古曰行音下更反</hi>舉籍吏<lb/>
民<hi>張晏曰舉録賦歛之籍而償之</hi>以元夀二年倉卒時横賦歛者償其<lb/>
直<hi>師古曰卒讀曰猝横音胡孟反</hi>義陵民冢不妨殿中者勿發<hi>如淳曰陵上有</hi>
<hi>宫墻象生制度為殿屋故曰殿中師古曰此說非也殿中謂壙中象正殿處</hi>天下吏民亡得<lb/>
<pb n="KR2a0007_WYG_012-4b"/>
置什器儲偫<hi>師古曰軍法五人為伍二伍為什則共其器物故通謂生生之具為什器亦猶今之</hi>
<hi>從軍及作役者十人為火共畜調度也儲積也偫具也偫音丈紀反○宋祁曰唐本無吏字</hi>二月置<lb/>
羲和官秩二千石外史閭師秩六百石<hi>應劭曰周禮閭師掌四郊之民</hi>
<hi>時其徵賦也</hi>班教化禁淫祀放鄭聲乙未義陵寑神衣在柙<lb/>
中丙申旦衣在外床上<hi>文頴曰哀帝陵也衣在寑中今自出在床上師古曰柙匱也音</hi>
<hi>狎</hi>寑令以急變聞<hi>師古曰非常之事故云急變</hi>用太牢祠夏五月丁<lb/>
巳朔日有蝕之大赦天下公卿將軍中二千石舉敦厚<lb/>
能直言者各一人六月使少傅左將軍豐<hi>師古曰甄豐○宋祁曰傳</hi>
<pb n="KR2a0007_WYG_012-5a"/>
<hi>一作府</hi>賜帝母中山孝王姬璽書拜為中山孝王后賜帝<lb/>
舅衛寳寳弟𤣥爵闗内侯賜帝女弟四人號皆曰君食<lb/>
邑各二千户封周公後公孫相如為襃魯侯孔子後孔<lb/>
均為襃成侯奉其祀追諡孔子曰襃成宣尼公罷明光<lb/>
宫及三輔馳道天下女徒已論歸家顧山錢月三百<hi>如淳</hi>
<hi>曰已論者罪已定也令甲女子犯罪作如徒六月顧山遣歸說以為當於山伐木聴使入錢顧功直故謂之顧</hi>
<hi>山應劭曰舊刑鬼薪取薪於山以給宗廟今使女徒出錢顧薪故曰顧山也師古曰如說近之謂女徒論罪已</hi>
<hi>定並放歸家不親役之但令一月出錢三百以顧人也為此㤙者所以行太皇太后之徳施恵政於婦人</hi>復<lb/>
<pb n="KR2a0007_WYG_012-5b"/>
貞婦鄉一人<hi>師古曰復音方目反鄉一人取其尤最者</hi>置少府海丞果丞各<lb/>
一人<hi>師古曰海丞主海稅也果丞掌諸果實也</hi>大司農部丞十三人人部一<lb/>
州勸農桑太皇太后省所食湯沐邑十縣屬大司農常<lb/>
别計其租入以贍貧民秋九月赦天下徒以中山苦陘<lb/>
縣為中山孝王后湯沐邑<hi>師古曰陘音形</hi>
二年春黄支國獻犀牛<hi>應劭曰黄支在日南之南去京師三萬里師古曰犀狀如水牛</hi>
<hi>頭似猪而四足類象黒色一角當額前鼻上又有小角○宋祁曰南本顔注一角字上有有甲二字</hi>詔曰<lb/>
皇帝二名通于器物<hi>孟康曰平帝本名箕子更名曰衎箕用器也故云通于器物</hi>今<lb/>
<pb n="KR2a0007_WYG_012-6a"/>
更名合於古制<hi>師古曰更改也</hi>使太師光奉太牢告祠髙廟夏<lb/>
四月立代孝王𤣥孫之子如意為廣宗王江都易王孫<lb/>
盱台侯宫為廣川王<hi>師古曰盱音許于反台音怡</hi>廣川惠王曾孫倫<lb/>
為廣徳王封故大司馬博陸侯霍光從父昆弟曾孫陽<lb/>
宣平侯張敖𤣥孫慶忌絳侯周勃𤣥孫共舞陽侯樊噲<lb/>
𤣥孫之子章皆為列侯復爵<hi>師古曰共讀曰恭復音扶福反</hi>賜故曲周<lb/>
侯酈商等後𤣥孫酈眀友等百一十三人爵闗内侯食<lb/>
邑各有差郡國大旱蝗青州尤甚民流亡安漢公四輔<lb/>
<pb n="KR2a0007_WYG_012-6b"/>
三公卿大夫吏民為百姓困乏獻其田宅者二百三十<lb/>
人<hi>張晏曰王莽為太傅孔光為太師王舜為太保甄豐為少傅是為四輔莽復兼大司馬馬宫為司徒王崇</hi>
<hi>為司空是為三公</hi>以口賦貧民<hi>師古曰計口而給其田宅</hi>遣使者捕蝗民捕<lb/>
蝗詣吏以石㪷受錢<hi>師古曰量蝗多少而賞錢</hi>天下民貲不滿二萬<lb/>
及被災之郡不滿十萬勿租税民疾疫者舍空邸第為<lb/>
置醫藥<hi>師古曰舍止也</hi>賜死者一家六尸以上葬錢五千四尸<lb/>
以上三千二尸以上二千罷安定呼池苑以為安民縣<lb/>
<hi>師古曰中山之安定也池音大河反</hi>起官寺市里募徙貧民縣次給食至<lb/>
<pb n="KR2a0007_WYG_012-7a"/>
徙所賜田宅什噐假與犂牛種食<hi>師古曰種音之勇反</hi>又起五里<lb/>
於長安城中宅二百區以居貧民<hi>如淳曰民居之里</hi>秋舉勇武<lb/>
有節眀兵法郡一人詣公車九月戊申晦日有蝕之赦<lb/>
天下徒使謁者大司馬掾四十四人持節行邉兵<hi>師古曰行</hi>
<hi>音下更反</hi>遣執金吾候陳茂假以鉦鼓<hi>晉灼曰百官表執金吾屬官有兩丞候司</hi>
<hi>馬應劭曰將帥乃有鉦鼓今茂官輕兵少又但往諭曉之耳所以假鉦鼓者欲重其威也鉦者鐃也似鈴柄中</hi>
<hi>上下通師古曰鉦音征鐃音女交反</hi>募汝南南陽勇敢吏士三百人諭説<lb/>
江湖賊成重等二百餘人皆自出送家在所收事<hi>如淳曰賊</hi>
<pb n="KR2a0007_WYG_012-7b"/>
<hi>雖自出得還其家而已不得復除尚當役作之也師古曰如説非也言身既自出又各送其家人詣本屬縣邑</hi>
<hi>從賦役耳○劉攽曰賊二百皆異縣人既自出故送家在所收事也</hi>重徙雲陽<hi>服䖍曰重成重也作</hi>
<hi>賊長帥故徙之也</hi>賜公田宅冬中二千石舉治獄平歲一人<hi>李竒</hi>
<hi>曰吏治獄平端也</hi>
三年春詔有司為皇帝納采安漢公莽女<hi>師古曰婚禮有納采問名</hi>
<hi>之禮謂采擇其可娶者</hi>語在莽𫝊又詔光禄大夫劉歆等雜定婚<lb/>
禮四輔公卿大夫博士郎吏家屬皆以禮娶親迎立軺<lb/>
併馬<hi>服䖍曰軺音謡立乗小車也併馬驪駕也師古曰新定此制也併音歩鼎反</hi>夏安漢公<lb/>
<pb n="KR2a0007_WYG_012-8a"/>
奏車服制度吏民養生送終嫁娶奴婢田宅器械之品<lb/>
立官稷及學官<hi>如淳曰郊祀志曰已有官社未有官稷遂立官稷於官社之後臣瓚曰漢初除</hi>
<hi>秦社稷立漢社稷其後又立官社配以夏禹而不立官稷至此始立官稷光武之後但有官社不立官稷師古</hi>
<hi>曰淳瓚二説皆未盡也初立官稷於官社之後是為一處今更創置建於别所不相從也</hi>郡國曰學<lb/>
縣道邑侯國曰校校學置經師一人鄉曰庠聚曰序<hi>張晏</hi>
<hi>曰聚邑落名也師古曰聚小於鄉聚音才喻反</hi>序庠置孝經師一人陽陵任橫<lb/>
等自稱將軍盗庫兵攻官寺出囚徒大司徒掾督逐皆<lb/>
伏辜安漢公世子宇與帝外家衛氏有謀宇下獄死誅<lb/>
<pb n="KR2a0007_WYG_012-8b"/>
衛氏<lb/>
四年春正月郊祀髙祖以配天宗祀孝文以配上帝改<lb/>
殷紹嘉公曰宋公周承休公曰鄭公詔曰蓋夫婦正則<lb/>
父子親人倫定矣前詔有司復貞婦歸女徒<hi>師古曰復音方目反</hi>
誠欲以防邪辟<hi>師古曰辟讀曰僻</hi>全貞信及眊悼之人<hi>師古曰八十曰</hi>
<hi>眊七年曰悼眊者老稱言其昏暗也悼者未成為人於其死亡可哀悼也眊音莫報反</hi>刑罰所不<lb/>
加聖王之所制也惟苛暴吏多拘繫犯法者親屬婦女<lb/>
老弱搆怨傷化百姓苦之<hi>師古曰搆結也</hi>其眀敇百寮婦女非<lb/>
<pb n="KR2a0007_WYG_012-9a"/>
身犯法及男子年八十以上七嵗以下家非坐不道詔<lb/>
所名捕它皆無得繫<hi>張晏曰名捕謂下詔特所捕也</hi>其當驗者即驗問<lb/>
<hi>師古曰就其所居而問</hi>定著令二月丁未立皇后王氏大赦天下<lb/>
遣太僕王惲等八人置副假節分行天下覽觀風俗<hi>師古</hi>
<hi>曰行音下更反</hi>賜九卿已下至六百石宗室有屬籍者爵自五<lb/>
大夫以上各有差<hi>師古曰五大夫第九爵</hi>賜天下民爵一級鰥寡<lb/>
孤獨高年帛夏皇后見于高廟加安漢公號曰宰衡<hi>應劭</hi>
<hi>曰周公為太宰伊尹為阿衡采伊周之尊以加莽</hi>賜公太夫人號曰功顯君封<lb/>
<pb n="KR2a0007_WYG_012-9b"/>
公子安臨皆為列侯安漢公奏立眀堂辟廱<hi>應劭曰眀堂所以正</hi>
<hi>四時出教化明堂上圜下方八窻四達布政之宫在國之陽上八窻法八風四達法四時九室法九州十二重</hi>
<hi>法十二月三十六戸法三十六風七十二牖法七十二雨孝經曰宗祀文王於眀堂以配上帝上帝謂古時帝</hi>
<hi>太昊之屬黄帝曰合宫有虞曰總章殷曰陽舘周曰明堂辟廱者象璧圜雍之以水象敎化流行○宋祁曰注</hi>
<hi>文三十六雨雨字舊作旬七十二風風字舊作候疑此本有誤</hi>尊孝宣廟為中宗孝元<lb/>
廟為高宗天子世世獻祭冬置西海郡<hi>○宋祁曰新本去冬字</hi>徙<lb/>
天下犯禁者處之梁王立有罪自殺分京師置前煇光<lb/>
後丞烈二郡更公卿大夫八十一元士官名位次<hi>師古曰更</hi>
<pb n="KR2a0007_WYG_012-10a"/>
<hi>改也</hi>及十二州名分界郡國所屬罷置改易天下多事吏<lb/>
不能紀冬大風吹長安城東門屋瓦且盡<lb/>
五年春正月祫祭眀堂<hi>應劭曰禮五年而再殷祭壹禘壹祫祫祭者毁廟與未毁廟之</hi>
<hi>主皆合食於太祖師古曰祫音洽</hi>諸侯王二十八人列侯百二十人宗<lb/>
室子九百餘人徵助祭<hi>師古曰徴召也</hi>禮畢皆益户賜爵及金<lb/>
帛增秩補吏各有差詔曰蓋聞帝王以徳撫民其次親<lb/>
親以相及也昔堯睦九族舜惇叙之<hi>師古曰虞書堯典云昔在帝堯克明</hi>
<hi>峻徳以親九族九族既睦平章百姓咎繇謩曰惇叙九族庶明厲翼言堯能明峻徳之士而任用之以睦高祖</hi>
<pb n="KR2a0007_WYG_012-10b"/>
<hi>𤣥孫之親廼令百姓平和章明舜又厚叙此親使衆庶皆眀其教而自勉勵翼戴上命也故此詔引之</hi>朕<lb/>
以皇帝㓜年且綂國政<hi>師古曰朕者太皇太后自稱也</hi>惟宗室子皆太<lb/>
祖高皇帝子孫及兄弟吳頃楚元之後<hi>師古曰吳頃謂高帝之兄仲也</hi>
<hi>初為代王後廢為合陽侯而子濞封為吳王故追諡仲為吳頃王頃讀曰傾</hi>漢元至今十有<lb/>
餘萬人雖有王侯之屬莫能相糾<hi>師古曰紏謂禁察也</hi>或䧟入刑<lb/>
罪教訓不至之咎也傳不云乎君子篤於親則民興於<lb/>
仁<hi>師古曰此論語載孔子之辭也言上能厚於親屬則下皆化之起為仁行也以論語傳聖人之言故謂之</hi>
<hi>傳他皆類此</hi>其為宗室自太上皇以來族親各以世氏郡國<lb/>
<pb n="KR2a0007_WYG_012-11a"/>
置宗師以紏之致教訓焉二千石選有徳義者以為宗<lb/>
師考察不從教令有冤失職者宗師得因郵亭書言宗<lb/>
伯請以聞<hi>晋灼曰宗伯宗正也師古曰郵行書舍也言為書以付郵亭令送至宗伯也郵音尤</hi>常<lb/>
以嵗正月賜宗師帛各十匹羲和劉歆等四人使治明<lb/>
堂辟廱<hi>師古曰為使者而典其事</hi>令漢與文王靈臺周公作洛同符<lb/>
<hi>師古曰文王築靈臺周公成雒邑言與之符合</hi>太僕王惲等八人使行風俗<hi>師古</hi>
<hi>曰行音下更反</hi>宣眀徳化萬國齊同皆封為列侯徵天下通知<lb/>
逸經古記天文歴算鍾律小學史篇方術本草及以五<lb/>
<pb n="KR2a0007_WYG_012-11b"/>
經論語孝經爾雅教授者在所為駕一封軺傳<hi>如淳曰律諸當</hi>
<hi>乘傳及發駕置傳者皆持尺五寸木傳信封以御史大夫印章其乗傳參封之參三也有期㑹累封兩端端各</hi>
<hi>兩封凡四封也乗置馳傳五封也兩端各二中央一也軺傳兩馬再封之一馬一封也師古曰以一馬駕軺車</hi>
<hi>而乗傳傳音張戀反</hi>遣詣京師至者數千人閏月立梁孝王𤣥孫<lb/>
之耳孫音為王冬十二月丙午帝崩于未央宫<hi>臣瓚曰帝年九</hi>
<hi>嵗即位即位五年夀十四師古曰漢注云帝春秋益壯以母衛太后故怨不恱莽自知益踈篡弑之謀由是生</hi>
<hi>因到臘日上椒酒置藥酒中故翟義移書云莽鴆殺孝平皇帝</hi>大赦天下有司議曰禮<lb/>
臣不殤君皇帝年十有四嵗宜以禮歛加元服<hi>師古曰歛音力</hi>
<pb n="KR2a0007_WYG_012-12a"/>
<hi>贍反</hi>奏可𦵏康陵<hi>臣瓚曰在長安北六十里</hi>詔曰皇帝仁惠無不顧哀<lb/>
<hi>師古曰言帝平生多所顧念哀憐</hi>每疾一𤼵氣輙上逆害於言語故不<lb/>
及有遺詔其出媵妾皆歸家得嫁如孝文時故事<hi>師古曰媵</hi>
<hi>妾謂從皇后俱來者媵之言送也媵音食證反又音孕</hi>
賛曰孝平之世政自莽出襃善顯功以自尊盛觀其文<lb/>
辭方外百蠻亡思不服<hi>師古曰大雅文王有聲之詩曰自東自西自南自北亡思不服</hi>
<hi>言武王於鎬京行辟雍之禮自四方來觀者皆感其徳化心無不歸服故此賛引之</hi>休徵嘉應頌<lb/>
聲並作<hi>師古曰休美也徵證也</hi>至乎變異見於上民怨於下莽亦<lb/>
<pb n="KR2a0007_WYG_012-12b"/>
不能文也<hi>如淳曰不可復文飾也</hi>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷十二<lb/>
<pb n="KR2a0007_WYG_012-13a"/>
　前漢書卷十二考證<lb/>
平帝紀故桃鄊頃侯子成都為中山王○胡三省曰平<lb/>
　帝入奉大宗故立成都以奉孝王後<hi>臣召南</hi>按成帝<lb/>
　立定陶王為太子即立楚孝王孫景奉定陶恭王祀<lb/>
　即此事所本也<lb/>
封宣帝耳孫信等三十六人皆為列侯○通鑑考異曰<lb/>
　紀在元年莽𫝊在五年按王子侯表皆以元年二月<lb/>
　丙辰封莽𫝊誤也胡三省曰按表陶鄉侯恢等十五<lb/>
<pb n="KR2a0007_WYG_012-13b"/>
　人皆以二月丙辰封不及三十六人之數又無信名<lb/>
　蓋恢等皆宣帝曾孫也<lb/>
罷安定呼池苑以為安民縣○<hi>臣召南</hi>按志中山國無<lb/>
　安民縣何也<lb/>
置西海郡○<hi>臣召南</hi>按莽所置西海郡在金城郡臨羗<lb/>
　縣塞外西北地理志可証西海曰僊海亦曰鮮水海<lb/>
　即今青海也<lb/>
分京師置前輝光後丞烈二郡○胡三省曰前輝光蓋<lb/>
<pb n="KR2a0007_WYG_012-14a"/>
　領長安以南諸縣後丞烈蓋領長安以北諸縣也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_012-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷十二考證<lb/>
</p>
<p>
</p>
  </div>
</body>
</text>
</TEI>
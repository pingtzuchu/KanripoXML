<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷六十三</head> <lb/>
    <p>
<pb n="KR2a0007_WYG_063-1a"/>
欽定四庫全書<lb/>
　前漢書卷六十三<lb/>
　　漢　　蘭　　臺　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　武五子傳第三十三<lb/>
　　<hi>師古曰諸帝子傳皆言王而此獨云子者以戾太子在其中也</hi>
孝武皇帝六男衛皇后生戾太子趙婕妤生孝昭帝王<lb/>
夫人生齊懐王閎<hi>師古曰閎音宏</hi>李姬生燕刺王旦廣陵厲王<lb/>
<pb n="KR2a0007_WYG_063-1b"/>
胥<hi>師古曰不知官秩故云李姬諡法暴戾無親曰刺刺音来葛反</hi>李夫人生昌邑哀王<lb/>
髆<hi>師古曰髆音博</hi>
戾太子據元狩元年立為皇太子年七嵗矣初上年二<lb/>
十九乃得太子甚喜為立禖<hi>師古曰禖求子之神也解在枚臯傳</hi>使東方<lb/>
朔枚臯作禖祝<hi>師古曰祝禖之祝辭</hi>少壯詔受公羊春秋<hi>師古曰少壯者</hi>
<hi>言漸長大也少讀如本字</hi>又従瑕丘江公受糓梁及冠就宫上為立<lb/>
博望苑<hi>師古曰取其廣博觀望也</hi>使通賓客從其所好故多以異端<lb/>
進者元鼎四年納史良娣<hi>韋昭曰良娣太子之内官也太子有妃有良娣有孺子凡</hi>
<pb n="KR2a0007_WYG_063-2a"/>
<hi>三等師古曰娣音弟</hi>産子男進號曰史皇孫<hi>張晏曰皆以舅氏姓為氏以相别也師古</hi>
<hi>曰進者皇孫名</hi>武帝末衛后寵衰江充用事充與太子及衛氏<lb/>
有隙<hi>師古曰充為直指使者劾太子家車行馳道上没入車馬太子求充充不聴也</hi>恐上晏駕<lb/>
後為太子所誅㑹巫蠱事起充因此為姦是時上春秋<lb/>
髙意多所惡以為左右皆為蠱道祝詛窮治其事丞相<lb/>
公孫賀父子陽石諸邑公主<hi>師古曰両公主</hi>及皇后弟子長平<lb/>
侯衛伉皆坐誅<hi>師古曰伉音抗又音剛</hi>語在公孫賀江充傳充典<lb/>
治巫蠱既知上意白言宫中有蠱氣入宫至省中壊御<lb/>
<pb n="KR2a0007_WYG_063-2b"/>
座掘地上使按道侯韓說御史章贛黄門蘇文等助充<lb/>
<hi>師古曰說讀曰恱贛音貢</hi>充遂至太子宫掘蠱得桐木人時上疾辟<lb/>
暑甘泉宫<hi>師古曰辟讀曰避</hi>獨皇后太子在<hi>師古曰在亰師</hi>太子召問<lb/>
少傅石徳<hi>師古曰石慶子</hi>徳懼為師傅并誅因謂太子曰前丞<lb/>
相父子兩宫主及衛氏皆坐此今巫與使者掘地得徴<lb/>
騐不知巫置之邪將實有也無以自眀可矯以節收捕<lb/>
充等繋獄<hi>師古曰矯託也託詔命也</hi>窮治其姦詐且上疾在甘泉皇<lb/>
后及家吏請問皆不報<hi>蘇林曰家吏皇后吏也臣瓉曰太子稱家家吏是太子吏也師</hi>
<pb n="KR2a0007_WYG_063-3a"/>
<hi>古曰既言皇后及家吏此為皇后吏及太子吏耳瓉說是也</hi>上存亡未可知而姦臣<lb/>
如此太子將不念秦扶蘇事耶<hi>韋昭曰始皇死趙髙詐殺扶蘇而立胡亥也</hi>
太子急然徳言征和二年七月壬午乃使客為使者收<lb/>
捕充等按道侯說疑使者有詐不肯受詔客格殺說御<lb/>
史章贛被創突亡自歸甘泉太子使舎人無且<hi>師古曰且音子</hi>
<hi>閭反</hi>持節夜入未央宫殿長秋門因長御倚華<hi>鄭氏曰長音長者如</hi>
<hi>淳曰漢儀注女長御比侍中皇后見娙娥以下長御稱謝倚華字也師古曰倚音於綺反</hi>具白皇后<lb/>
發中廐車載射士<hi>師古曰中廐皇后車馬所在也</hi>出武庫兵發長樂宫<lb/>
<pb n="KR2a0007_WYG_063-3b"/>
衛告令百官曰江充反廼斬充以狥炙胡巫上林中<hi>服䖍</hi>
<hi>曰作巫蠱之胡人也炙燒也師古曰胡巫受充意指妄作蠱狀太子特忿且欲得其情實故以火炙之令毒痛</hi>
<hi>耳</hi>遂部賓客為將率與丞相劉屈氂等戰長安中擾亂<lb/>
言太子反以故衆不肯附太子兵敗亡不得<hi>師古曰太子出亡而</hi>
<hi>吏追捕不得也○宋祁曰不肯越本無肯字</hi>上怒甚羣臣憂懼不知所出<hi>師古</hi>
<hi>曰計無所出</hi>壺關三老茂上書曰<hi>師古曰壺關上黨之縣也荀恱漢紀云令狐茂班史</hi>
<hi>不載其姓不知於何得也</hi>臣聞父者猶天母者猶地子猶萬物也故<lb/>
天平地安隂陽和調物乃茂成父慈母愛室家之中子<lb/>
<pb n="KR2a0007_WYG_063-4a"/>
廼孝順隂陽不和則萬物夭傷父子不和則室家喪亡<lb/>
故父不父則子不子君不君則臣不臣雖有粟吾豈得<lb/>
而食諸<hi>師古曰論語云齊景公問政於孔子孔子對曰君君臣臣父父子子公曰善哉信如君不君臣</hi>
<hi>不臣父不父子不子雖有粟吾豈得而食諸言父子君臣之道不立則國必危亡倉廪雖多吾不得食也</hi>昔<lb/>
者虞舜孝之至也而不中於瞽叟<hi>師古曰中當也瞽叟舜父也言不當其意</hi>
<hi>也中音竹仲反</hi>孝巳被謗伯竒放流<hi>師古曰孝已伯竒並巳解於上</hi>骨肉至親<lb/>
父子相疑何者積毁之所生也由是觀之子無不孝而<lb/>
父有不察今皇太子為漢適嗣<hi>師古曰適讀曰嫡</hi>承萬世之業<lb/>
<pb n="KR2a0007_WYG_063-4b"/>
體祖宗之重親則皇帝之宗子也江充布衣之人閭閻<lb/>
之𨽻臣耳<hi>師古曰𨽻賤也</hi>陛下顯而用之銜至尊之命以迫蹵<lb/>
皇太子<hi>師古曰蹵音千六反</hi>造飾姦詐羣邪錯謬是以親戚之路<lb/>
鬲塞而不通<hi>師古曰鬲與隔同</hi>太子進則不得上見退則困於<lb/>
亂臣獨寃結而亡告不忍忿忿之心起而殺充恐懼逋<lb/>
逃<hi>師古曰逋亡也</hi>子盗父兵以救難自免耳臣竊以為無邪心<lb/>
詩曰營營青蠅止於藩愷悌君子無信讒言讒言罔極<lb/>
交亂四國<hi>師古曰小雅青蠅之詩也營營徃來之貎也藩籬也愷樂悌易也言青蠅來徃止於藩籬</hi>
<pb n="KR2a0007_WYG_063-5a"/>
<hi>變白作黑讒人搆毁間親令疏樂易之君子不當信用若讒言無極則四國亦以交亂宜深察也</hi>徃者<lb/>
江充讒殺趙太子天下莫不聞其罪固宜<hi>師古曰充宜得罪也</hi>陛<lb/>
下不省察深過太子<hi>師古曰以太子為罪過而深責之</hi>發盛怒舉大兵<lb/>
而求之三公自將智者不敢言辯士不敢說臣竊痛之<lb/>
臣聞子胥盡忠而忘其號<hi>師古曰忘亡也吳王殺之被以惡名失其善稱號</hi>比<lb/>
干盡仁而遺其身<hi>師古曰比干殷之賢臣以道諌紂紂怒殺之而剖其心也</hi>忠臣竭<lb/>
誠不顧鈇鉞之誅<hi>師古曰鈇所以斫人如今莝刃也音膚</hi>以陳其愚志在<lb/>
匡君安社稷也<hi>師古曰匡正也正其失也</hi>詩云取彼譖人投畀豺虎<lb/>
<pb n="KR2a0007_WYG_063-5b"/>
<hi>師古曰小雅巷伯之詩也言譖讒之人誠可疾惡願投與猛獸食之畀音必寐反</hi>唯陛下寛心<lb/>
慰意少察所親<hi>師古曰父子之道天性之親也</hi>毋患太子之非亟罷甲<lb/>
兵無令太子乆亡<hi>師古曰亟急也音居力反</hi>臣不勝惓惓<hi>師古曰惓讀曰拳解</hi>
<hi>在劉向傳</hi>出一旦之命待罪建章闕下書奏天子感寤太子<lb/>
之亡也東至湖<hi>師古曰湖縣名今虢州䦩鄉湖城二縣皆其地也</hi>臧匿泉鳩里<lb/>
<hi>師古曰泉鳩水今在䦩鄉縣東南十五里見有戾太子冡冡在澗東也</hi>主人家貧常賣屨<lb/>
以給太子太子有故人在湖聞其富贍使人呼之<hi>師古曰贍</hi>
<hi>足也</hi>而發覺吏圍捕太子太子自度不得脫<hi>師古曰度音大各反</hi>即<lb/>
<pb n="KR2a0007_WYG_063-6a"/>
入室距戸自經山陽男子張富昌為卒足蹋開戸新安<lb/>
令史李夀趨抱解太子主人公遂格鬬死皇孫二人皆<lb/>
并遇害上既傷太子乃下詔曰葢行疑賞所以申信也<lb/>
其封李夀為邘侯<hi>韋昭曰邘在河内師古曰為其解救太子也邘音于</hi>張富昌為<lb/>
題侯<hi>孟康曰縣名也晋灼曰地理志無也功臣表食邑鉅鹿師古曰晋說是也</hi>乆之巫蠱事<lb/>
多不信上知太子惶恐無他意而田千秋復訟太子寃<lb/>
上遂擢千秋為丞相而族滅江充家焚蘇文於横橋上<lb/>
<hi>孟康曰横音光師古曰即横門渭橋也</hi>及泉鳩里加兵刃於太子者初為<lb/>
<pb n="KR2a0007_WYG_063-6b"/>
北地太守後族上憐太子無辜乃作思子宫為歸来望<lb/>
思之臺於湖<hi>師古曰言已望而思之庶太子之魂来歸也其臺在今湖城縣之西閿鄉之東基趾</hi>
<hi>猶存</hi>天下聞而悲之初太子有三男一女女者平輿侯嗣<lb/>
子尚焉及太子敗皆同時遇害衛后史良娣葬長安城<lb/>
南史皇孫皇孫妃王夫人及皇女孫葬廣眀<hi>蘇林曰苑名也</hi>皇<lb/>
孫二人随太子者與太子并葬湖<hi>師古曰今太子冡北有二冡相次則二皇</hi>
<hi>孫也</hi>太子有遺孫一人史王孫子王夫人男年十八即尊<lb/>
位是為孝宣帝帝初即位下詔曰故皇太子在湖未有<lb/>
<pb n="KR2a0007_WYG_063-7a"/>
號諡嵗時祠其議諡<hi>○宋祁曰楊本云多嵗時祠其議諡六字</hi>置園邑有司<lb/>
奏請禮為人後者為之子也故降其父母不得祭<hi>師古曰謂</hi>
<hi>本生之父母也</hi>尊祖之義也陛下為孝昭帝後承祖宗之祀制<lb/>
禮不踰閑<hi>師古曰閑猶限也</hi>謹行視孝昭帝所為故皇太子起<lb/>
位在湖<hi>文頴曰位冡位也師古曰行音下更反</hi>史良娣冢在博望苑北親<lb/>
史皇孫位在廣眀郭北<hi>如淳曰親謂父也</hi>諡法曰諡者行之迹<lb/>
也愚以為親諡宜曰悼皇母曰悼后比諸侯王園置奉<lb/>
邑三百家故皇太子諡曰戾置奉邑二百家史良娣曰<lb/>
<pb n="KR2a0007_WYG_063-7b"/>
戾夫人置守冢三十家園置長丞周衛奉守如法以湖<lb/>
閿鄉邪里聚為戾園<hi>孟康曰閿古闅字從門中<graphic n="KR2138" url="https://raw.githubusercontent.com/kanripo/KR-Gaiji/master/images/KR2138.png" mimeType="image/png"/>建安/中正作閿師古曰<graphic n="KR2138" url="https://raw.githubusercontent.com/kanripo/KR-Gaiji/master/images/KR2138.png" mimeType="image/png"/>舉目使人也</hi>
<hi>
                        <graphic n="KR2138" url="https://raw.githubusercontent.com/kanripo/KR-Gaiji/master/images/KR2138.png" mimeType="image/png"/>音許密反閿字本從<graphic n="KR2138" url="https://raw.githubusercontent.com/kanripo/KR-Gaiji/master/images/KR2138.png" mimeType="image/png"/>其後轉訛誤遂作門中受耳而郭璞廼音汝授反葢失理逺耳</hi>長安白亭<lb/>
東為戾后園廣眀成鄉為悼園皆改葬焉後八嵗有司<lb/>
復言禮父為士子為天子祭以天子悼園宜稱尊號曰<lb/>
皇考立廟因園為寢以時薦享焉益奉園民滿千六百<lb/>
家以為奉眀縣尊戾夫人曰戾后置園奉邑及益戾園<lb/>
各滿三百家<lb/>
<pb n="KR2a0007_WYG_063-8a"/>
齊懐王閎與燕王旦廣陵王胥同日立皆賜策各以國<lb/>
土風俗申戒焉曰惟元狩六年四月乙巳皇帝使御史<lb/>
大夫湯<hi>師古曰張湯</hi>廟立子閎為齊王<hi>師古曰於廟授策也</hi>曰嗚呼小<lb/>
子閎受茲青社<hi>張晏曰王者以五色土為太社封四方諸侯各以其方色土與之苴以白茅歸</hi>
<hi>以立社</hi>朕承天序惟稽古建爾國家<hi>師古曰言考於古道而立子為王</hi>封<lb/>
于東土世為漢藩輔嗚呼念哉共朕之詔<hi>師古曰共讀曰恭言敬聼</hi>
<hi>我詔</hi>惟命不于常<hi>師古曰言皇天無親惟徳是輔善則得之惡則失之</hi>人之好徳克<lb/>
眀顯光義之不圗俾君子怠<hi>師古曰言人若好徳則能眀顯有光輝若不圗於義</hi>
<pb n="KR2a0007_WYG_063-8b"/>
<hi>則君子懈怠無歸附之者圗謀也俾使也</hi>悉爾心允執其中天祿永終<hi>師古曰能</hi>
<hi>盡爾心信執中和之徳則能終天祿者也</hi>厥有愆不臧廼凶于乃國而害于<lb/>
爾躬<hi>師古曰臧善也乃汝也</hi>嗚呼保國乂民可不敬與王其戒之<lb/>
<hi>師古曰保安也乂治也與讀曰歟</hi>閎母王夫人有寵閎尤愛幸立八年<lb/>
薨無子國除<lb/>
燕刺王旦賜策曰嗚呼小子旦受茲𤣥土建爾國家封<lb/>
于北土世為漢藩輔嗚呼薫鬻氏虐老獸心以姦巧邊<lb/>
甿<hi>服䖍曰薫鬻堯時匃奴號也孟康曰甿音萌師古曰虐老謂貴少壯而食甘肥賤耆老而與粗惡也獸心</hi>
<pb n="KR2a0007_WYG_063-9a"/>
<hi>言貪暴而無仁義也甿庶人薫音勲鬻音育</hi>朕命將率徂征厥罪<hi>師古曰徂徃也</hi>萬<lb/>
夫長千夫長三十有二帥<hi>張晏曰時所獲三十二帥也○宋祁曰别本三十並作三</hi>
<hi>千誤</hi>降旗奔師<hi>如淳曰昆邪王偃/其旗鼓而来降也</hi>薰鬻徙域<hi>張晏曰匃奴徙東○劉奉</hi>
<hi>世曰匃奴徙漠奴</hi>北州以妥<hi>孟康曰古綏字也臣瓉曰妥安也師古曰瓉說是也妥音他果反</hi>
悉爾心毋作怨毋作棐徳<hi>服䖍曰棐薄也師古曰棐古匪字也匪非也</hi>毋廼<lb/>
廢備<hi>師古曰禦邊之備不可廢</hi>非敎士不得從徵<hi>張晏曰士不素習不得應召</hi>王<lb/>
其戒之旦壯大就國為人辯略博學經書雜說好星歴<lb/>
數術倡優射獵之事招致游士及衛太子敗齊懐王又<lb/>
<pb n="KR2a0007_WYG_063-9b"/>
薨旦自以次第當立上書求入宿衛上怒下其使獄後<lb/>
坐臧匿亡命削良鄉安次文安三縣武帝由是惡旦後<lb/>
遂立少子為太子帝崩太子立是為孝昭帝賜諸侯王<lb/>
璽書旦得書不肯哭曰璽書封小<hi>張晏曰文少則封小</hi>亰師疑有<lb/>
變遣幸臣夀西長孫縱之王孺等之長安<hi>師古曰之徃也</hi>以問<lb/>
禮儀為名王孺見執金吾廣意<hi>師古曰郭廣意</hi>問帝崩所病<hi>師古</hi>
<hi>曰因何病而崩</hi>立者誰子年㡬歳廣意言待詔五莋宫<hi>師古曰莋讀與</hi>
<hi>柞同</hi>宫中讙言帝崩諸將軍共立太子為帝年八九歳𦵏<lb/>
<pb n="KR2a0007_WYG_063-10a"/>
時不出臨<hi>師古曰臨音力禁反</hi>歸以報王王曰上棄羣臣無語言<lb/>
葢主又不得見甚可怪也復遣中大夫至亰師上書言<lb/>
竊見孝武皇帝躬聖道孝宗廟慈愛骨肉和集兆民徳<lb/>
配天地眀並日月威武洋溢<hi>師古曰洋溢言盛多也洋音羊</hi>逺方執寳<lb/>
而朝增郡數十斥地且倍<hi>師古曰斥開也</hi>封㤗山禪梁父廵狩<lb/>
天下逺方珍物陳於太廟徳甚休盛<hi>師古曰休羙也</hi>請立廟郡<lb/>
國奏報聞時大將軍霍光秉政襃賜燕王錢三千萬益<lb/>
封萬三千戸旦怒曰我當為帝何賜也遂與宗室中山<lb/>
<pb n="KR2a0007_WYG_063-10b"/>
哀王子劉長齊孝王孫劉澤等結謀詐言以武帝時受<lb/>
詔得職吏事修武備備非常<hi>如淳曰諸侯不得治民與職事是以為詐言受詔得</hi>
<hi>知職事發兵為備也</hi>長於是為旦命令羣臣曰寡人賴先帝休徳<lb/>
<hi>師古曰休羙也</hi>獲奉北藩親受眀詔職吏事領庫兵飭武備<hi>師古</hi>
<hi>曰飭讀與勅同飭整也</hi>任重職大夙夜兢兢子大夫將何以規佐<lb/>
寡人且燕國雖小成周之建國也<hi>師古曰自周以來即為燕國言以乆逺</hi>
上自召公下及昭襄<hi>師古曰召公謂召公奭也昭㐮六國時燕之二王也召讀曰邵</hi>於<lb/>
今千載豈可謂無賢哉寡人束帯聼朝三十餘年曾無<lb/>
<pb n="KR2a0007_WYG_063-11a"/>
聞焉其者寡人之不及與<hi>師古曰與讀曰歟</hi>意亦子大夫之思<lb/>
有所不至乎其咎安在方今寡人欲撟邪防非章聞揚<lb/>
和<hi>師古曰撟正也章表也撟與矯同其字從手也</hi>撫慰百姓移風易俗厥路何<lb/>
由子大夫其各悉心以對寡人將察焉羣臣皆免冠謝<lb/>
郎中成軫謂旦曰大王失職獨可起而索不可坐而得<lb/>
也<hi>師古曰失職謂當為漢嗣而不被用也索求也</hi>大王壹起國中雖女子皆奮<lb/>
臂随大王旦曰前髙后時偽立子𢎞為皇帝諸侯交手<lb/>
事之八年<hi>師古曰交手謂拱手也</hi>呂太后崩大臣誅諸呂迎立文<lb/>
<pb n="KR2a0007_WYG_063-11b"/>
帝天下乃知非孝恵子也我親武帝長子反不得立上<lb/>
書請立廟又不聼立者疑非劉氏即與劉澤謀為姦書<lb/>
言少帝非武帝子大臣所共立天下宜共伐之使人傳<lb/>
行郡國以揺動百姓澤謀歸發兵臨淄與燕王俱起旦<lb/>
遂招來郡國姦人賦斂銅鐡作甲兵數閱其車騎材官<lb/>
卒建旌旗鼓車旄頭先敺<hi>師古曰敺與驅同</hi>郎中侍從者著貂<lb/>
羽黄金附蟬<hi>晋灼曰以翠羽飾冠也師古曰貂羽以貂尾為冠之羽也附蟬為金蟬以附冠前也</hi>
<hi>凡此旄頭先驅皆天子之制而貂羽附蟬又天子侍中之飾王僭為之</hi>皆號侍中旦從相<lb/>
<pb n="KR2a0007_WYG_063-12a"/>
中尉以下勒車騎發民會圍大獵文安縣以講士馬須<lb/>
期日<hi>師古曰講習也須待也</hi>郎中韓義等數諌旦旦殺義等凡十<lb/>
五人會缾侯劉成知澤等謀<hi>師古曰缾侯菑川靖王子也缾音歩丁反</hi>告之<lb/>
青州刺史雋不疑不疑收捕澤以聞天子遣大鴻臚丞<lb/>
治連引燕王有詔勿治而劉澤等皆伏誅益封缾侯乆<lb/>
之旦姊鄂邑葢長公主<hi>張晏曰食邑鄂葢侯王信妻也師古曰為葢侯妻是也非王信</hi>
<hi>信者武帝之舅耳不取鄂邑主為妻當是信子頃侯充耳</hi>左將軍上官桀父子與霍<lb/>
光争權有隙皆知旦怨光即私與燕交通旦遣孫縱之<lb/>
<pb n="KR2a0007_WYG_063-12b"/>
等前後十餘軰多齎金寳走馬<hi>師古曰走馬馬之善走者</hi>賂遺葢主<lb/>
上官桀及御史大夫桑𢎞羊等皆與交通數記疏光過<lb/>
失與旦令上書告之桀欲從中下其章<hi>師古曰下音胡稼反</hi>旦聞<lb/>
之喜上疏曰昔秦據南面之位制一世之命威服四夷<lb/>
輕弱骨肉<hi>○宋祁曰浙本輕字上有然字</hi>顯重異族廢道任刑無恩宗<lb/>
室其後尉陀入南夷陳渉呼楚澤<hi>師古曰呼音火故反</hi>近狎作亂<lb/>
内外俱發<hi>師古曰狎習也近習之人謂趙髙也</hi>趙氏無炊火焉<hi>韋昭曰趙秦之别氏</hi>
<hi>師古曰無炊火言絶祀也</hi>髙皇帝覽蹤迹觀得失見秦建本非是故<lb/>
<pb n="KR2a0007_WYG_063-13a"/>
改其路規土連城布王子孫<hi>師古曰規畫也</hi>是以支葉扶疏異<lb/>
姓不得間也<hi>師古曰閒音工莧反</hi>今陛下承眀繼成<hi>師古曰承聖眀之後繼已</hi>
<hi>成之業</hi>委任公卿羣臣連與成朋非毁宗室<hi>師古曰與謂黨與也</hi>膚<lb/>
受之愬日騁於廷惡吏廢法立威主恩不及下究<hi>師古曰究</hi>
<hi>竟也言不終竟於下</hi>臣聞武帝使中郎將蘇武使匈奴見留二十<lb/>
年不降還亶為典屬國<hi>師古曰亶音但</hi>今大將軍長史敞無勞<lb/>
為搜粟都尉<hi>師古曰楊敞也</hi>又將軍都郎羽林<hi>張晏曰都試郎羽林也師古曰</hi>
<hi>都大也謂大㑹試之漢光祿挈令諸當試者不㑹都所免之○宋祁曰又將軍浙本作又聞大將軍</hi>道上<lb/>
<pb n="KR2a0007_WYG_063-13b"/>
移蹕<hi>如淳曰移猶傳也</hi>太官先置<hi>師古曰昭紀云詐令人為燕王旦上書又云上曰朕知此</hi>
<hi>書詐也將軍都郎屬耳燕王何以得知之而此傳乃云旦自上疏此下又云帝覺有詐遂親信光參錯不同疑</hi>
<hi>此傳為誤</hi>臣旦願歸符璽入宿衛察姦臣之變是時昭帝年<lb/>
十四覺其有詐遂親信霍光而疏上官桀等桀等因謀<lb/>
共殺光廢帝迎立燕王為天子旦置驛書徃来相報許<lb/>
立桀為王外連郡國豪桀以千數旦以語相平平曰大<lb/>
王前與劉澤結謀事未成而發覺者以劉澤素夸好侵<lb/>
陵也平聞左將軍素輕易車騎將軍少而驕臣恐其如<lb/>
<pb n="KR2a0007_WYG_063-14a"/>
劉澤時不能成又恐既成反大王也旦曰前日一男子<lb/>
詣闕自謂故太子長安中民趣鄉之<hi>師古曰鄉讀曰嚮</hi>正讙不<lb/>
可止<hi>師古曰人衆既多故讙譁也</hi>大將軍恐出兵陳之以自備耳我<lb/>
帝長子天下所信何憂見反後謂羣臣葢主報言獨患<lb/>
大將軍與右將軍王莾<hi>張晏曰天水人也字稚叔</hi>今右將軍物故<hi>師古</hi>
<hi>曰謂死也</hi>丞相病幸事必成徵不乆令羣臣皆裝是時天雨<lb/>
虹下屬宫中<hi>師古曰屬猶注也音之欲反</hi>飲井水井水泉竭<hi>○宋祁曰越本</hi>
<hi>無泉字</hi>厠中豕羣出壊大官竈<hi>師古曰厠養豕圂也圂音胡困反</hi>烏鵲鬬<lb/>
<pb n="KR2a0007_WYG_063-14b"/>
死䑕舞殿端門中<hi>師古曰端門正門也</hi>殿上戸自閉不可開天火<lb/>
燒城門大風壊宫城樓折㧞樹木流星下墯后姬以下<lb/>
皆恐王驚病使人祠葭水台水<hi>晋灼曰地理志葭水在廣平南和台水在鴈門</hi>
<hi>師古曰葭音家台音怡</hi>王客吕廣等知星為王言當有兵圍城期<lb/>
在九月十月漢當有大臣戮死者語具在五行志王愈<lb/>
憂恐謂廣等曰謀事不成妖祥數見兵氣且至奈何㑹<lb/>
葢主舎人父燕倉知其謀告之由是發覺丞相賜璽書<lb/>
部中二千石逐捕孫縱之及左將軍桀等皆伏誅旦聞<lb/>
<pb n="KR2a0007_WYG_063-15a"/>
之召相平曰事敗遂發兵乎平曰左將軍已死百姓皆<lb/>
知之不可發也王憂懣<hi>師古曰懣音滿又音悶解在司馬遷傳</hi>置酒萬載<lb/>
宫㑹賓客羣臣妃妾坐飲王自歌曰歸空城兮狗不吠<lb/>
雞不鳴横術何廣廣兮固知國中之無人<hi>蘇林曰廣音曠臣瓉曰術</hi>
<hi>道路也師古曰廣讀如本字此歌意言身死之後國當空也</hi>華容夫人起舞曰髪紛<lb/>
紛兮窴渠<hi>孟康曰窴音羃髪歴羃挂岸也臣瓉曰窴塞溝渠師古曰瓉說是也窴音徒千反</hi>骨<lb/>
籍籍兮亡居<hi>師古曰籍籍從横皃也居處也</hi>母求死子兮妻求死夫裴<lb/>
囘両渠間兮君子獨安居<hi>師古曰置酒之宫池沼所在其間有渠故即其所見以為</hi>
<pb n="KR2a0007_WYG_063-15b"/>
<hi>歌辭也</hi>坐者皆泣有赦令到王讀之曰嗟乎獨赦吏民不<lb/>
赦我因迎后姬諸夫人之眀光殿王曰老虜曹為事當<lb/>
族<hi>師古曰曹軰也</hi>欲自殺左右曰黨得削國<hi>師古曰黨音他朗反</hi>幸不死<lb/>
后姬夫人共啼泣止王會天子使使者賜燕王璽書曰<lb/>
昔髙皇帝王天下建立子弟以藩屏社稷先日諸呂隂<lb/>
謀大逆劉氏不絶若髪賴絳侯等誅討賊亂尊立孝文<lb/>
以安宗廟非以中外有人表裏相應故邪樊酈曹灌攜<lb/>
劒推鋒<hi>師古曰樊噲酈商曹參灌嬰等</hi>從髙皇帝墾菑除害耘鉏海内<lb/>
<pb n="KR2a0007_WYG_063-16a"/>
<hi>師古曰菑古災字</hi>當此之時頭如蓬葆<hi>頭乆不理如蓬草羽葆也師古曰草叢生曰葆</hi>
<hi>音保○宋祁曰浙本注文頭字上有服䖍曰三字</hi>勤苦至矣然其賞不過封侯<lb/>
今宗室子孫曾無暴衣露冠之勞裂地而王之分財而<lb/>
賜之父死子繼兄終弟及今王骨肉至親敵吾一體<hi>師古</hi>
<hi>曰言若四肢之一也</hi>廼與他姓異族謀害社稷親其所疏疏其所<lb/>
親有逆悖之心無忠愛之義如使古人有知當何面目<lb/>
復奉齊酎見髙祖之廟乎<hi>師古曰古人謂先人</hi>旦得書以符璽屬<lb/>
醫工長<hi>師古曰屬委也醫工長王官之主醫者也屬音之欲反</hi>謝相二千石奉事<lb/>
<pb n="KR2a0007_WYG_063-16b"/>
不謹死矣即以綬自絞后夫人隨旦自殺者二十餘人<lb/>
天子加恩赦王太子建為庶人賜旦諡曰刺王旦立三<lb/>
十八年而誅國除後六年宣帝即位封旦兩子慶為新<lb/>
昌侯賢為安定侯又立故太子建是為廣陽頃王二十<lb/>
九年薨子穆王舜嗣二十一年薨子思王璜嗣二十年<lb/>
薨<hi>○宋祁曰二十年浙本作二十九年</hi>子嘉嗣王莾時皆廢漢藩王為家<lb/>
人嘉獨以獻符命封扶羙侯賜姓王氏<lb/>
廣陵厲王胥賜策曰嗚呼小子胥受茲赤社建爾國家<lb/>
<pb n="KR2a0007_WYG_063-17a"/>
封於南土世世為漢藩輔<hi>○劉攽曰多一世字</hi>古人有言曰大江<lb/>
之南五湖之間其人輕心揚州保彊<hi>李奇曰保恃也</hi>三代要服<lb/>
不及以正<hi>師古曰要服次荒服之内者也正政也要音一遥反</hi>烏呼悉爾心祗祗<lb/>
兢兢廼恵廼順<hi>師古曰祗祗敬也兢兢順也言當慈恵於下忠順於上也</hi>毋桐好逸<lb/>
毋邇宵人<hi>應劭曰無好逸游之事邇近小人也張晏曰桐音同師古曰桐音通桐輕脫之貌也</hi>惟<lb/>
法惟則<hi>師古曰言當依法則</hi>書云臣不作福不作威<hi>師古曰周書洪範云臣無</hi>
<hi>有作威作福也</hi>靡有後羞王其戒之<hi>師古曰言宜戒慎勿令後有羞辱之事也</hi>胥壯<lb/>
大好倡樂逸㳺力扛鼎<hi>師古曰扛舉也音江</hi>空手摶熊彘猛獸動<lb/>
<pb n="KR2a0007_WYG_063-17b"/>
作無法度故終不得為漢嗣昭帝初立益封胥萬三千<lb/>
戸元鳳中入朝復益萬戸賜錢二千萬黄金二千斤安<lb/>
車駟馬寳劒及宣帝即位封胥四子聖曾寳昌皆為列<lb/>
侯又立胥小子𢎞為髙宻王所以襃賞甚厚始昭帝時<lb/>
胥見上年少無子有覬欲心<hi>師古曰覬音冀</hi>而楚地巫鬼<hi>師古曰言</hi>
<hi>其土俗尊尚巫鬼之事</hi>胥迎女巫李女湏使下神祝詛<hi>師古曰女湏者巫之</hi>
<hi>名也</hi>女湏泣曰孝武帝下我左右皆伏<hi>師古曰見女湏云武帝神下故伏而</hi>
<hi>聼之</hi>言吾必令胥為天子胥多賜女湏錢使禱巫山<hi>師古曰即</hi>
<pb n="KR2a0007_WYG_063-18a"/>
<hi>楚地之巫山也</hi>㑹昭帝崩胥曰女湏良巫也殺牛塞禱<hi>師古曰以為因</hi>
<hi>禱祝詛而崩也塞音先代反</hi>及昌邑王徴復使巫祝詛之後王廢胥<lb/>
寖信女湏等<hi>師古曰寖古浸字也寖漸也益也</hi>數賜予錢物宣帝即位<lb/>
胥曰太子孫何以反得立復命女湏祝詛如前又胥女<lb/>
為楚王延夀后弟婦數相餽遺通私書<hi>師古曰餽亦饋字</hi>後延<lb/>
夀坐謀反誅辭連及胥有詔勿治賜胥黄金前後五千<lb/>
斤它器物甚衆胥又聞漢立太子謂姬南等曰我終不<lb/>
得立矣乃止不詛後胥子南利侯寳坐殺人奪爵還歸<lb/>
<pb n="KR2a0007_WYG_063-18b"/>
廣陵與胥姬左修姦事發覺繋獄棄市相勝之奏奪王<lb/>
射陂草田以賦貧民<hi>張晏曰射水之陂在射陽縣</hi>奏可胥復使巫祝<lb/>
詛如前胥宫園中棗樹生十餘莖莖正赤葉白如素池<lb/>
水變赤魚死有䑕晝立舞王后庭中胥謂姬南等曰棗<lb/>
水魚䑕之怪甚可惡也居數月祝詛事發覺有司案騐<lb/>
胥惶恐藥殺巫及宫人二十餘人以絶口公卿請誅胥<lb/>
天子遣廷尉大鴻臚即訊<hi>師古曰就問也○宋祁曰浙本鴻臚字下有卿字</hi>胥<lb/>
謝曰罪死有餘誠皆有之<hi>師古曰誠實也</hi>事乆逺請歸思念具<lb/>
<pb n="KR2a0007_WYG_063-19a"/>
對胥既見使者還置酒顯陽殿召太子覇及子女董訾<lb/>
胡生等夜飲<hi>師古曰董訾胡生皆女名○宋祁曰注文當云皆其女名</hi>使所幸八子<lb/>
郭昭君家人子趙左君等鼓瑟歌舞<hi>師古曰八子姬妾之秩號也家人子</hi>
<hi>無官秩者也</hi>王自歌曰欲乆生兮無終長不樂兮安窮<hi>師古曰人</hi>
<hi>所以欲乆生者貴其安豫無有終極而我在生長不歡樂焉用窮盡年夀也</hi>奉天期兮不得<lb/>
須臾<hi>張晏曰奉天子期當死不得復延年</hi>千里馬兮駐待路<hi>張晏曰二卿亭驛待以答</hi>
<hi>詔命</hi>黄泉下兮幽深人生要死何為苦心<hi>師古曰言人生必當有死無假</hi>
<hi>勞心懐悲戚</hi>何用為樂心所喜出入無悰為樂亟<hi>韋昭曰悰亦樂也音</hi>
<pb n="KR2a0007_WYG_063-19b"/>
<hi>裁宗反亟數亦疾也謂不乆也言人生以何為樂但以心志所喜好耳今我出入皆無歡怡不得乆長也喜音</hi>
<hi>許吏反亟音丘吏反</hi>蒿里召兮郭門閱<hi>師古曰蒿里死人里</hi>死不得取代庸<lb/>
身自逝<hi>師古曰言死當自去不如他徭役得顧庸自代也逝合韻音上列反</hi>左右悉更涕<lb/>
泣奏酒<hi>師古曰更互也奏進也更音工衡反</hi>至雞鳴時罷胥謂太子覇曰<lb/>
上遇我厚今負之甚我死骸骨當暴幸而得𦵏薄之無<lb/>
厚也即以綬自絞死父八子郭昭君等二人皆自殺<hi>○宋</hi>
<hi>祁曰姚本父作及</hi>天子加恩赦王諸子皆為庶人賜諡曰厲王<lb/>
立六十四年而誅國除後七年元帝復立胥太子覇是<lb/>
<pb n="KR2a0007_WYG_063-20a"/>
為孝王十三年薨子共王意嗣<hi>師古曰共讀曰恭</hi>三年薨子哀<lb/>
王䕶嗣十六年薨無子絶後六年成帝後立孝王子守<lb/>
<hi>○宋祁曰後立姚本作復立</hi>是為靖王立二十年薨子宏嗣王莽時<lb/>
絶初髙宻哀王𢎞本始元年以廣陵王胥少子立九年<lb/>
薨子頃王章嗣三十三年薨子懐王寛嗣十一年薨子<lb/>
慎嗣王莽時絶<lb/>
昌邑哀王髆天漢四年立十一年薨子賀嗣立十三年<lb/>
昭帝崩無嗣大將軍霍光徴王賀典䘮<hi>師古曰令為䘮主</hi>璽書<lb/>
<pb n="KR2a0007_WYG_063-20b"/>
曰制詔昌邑王<hi>師古曰太后璽書</hi>使行大鴻臚事少府樂成<hi>師古</hi>
<hi>曰史樂成</hi>宗正徳光禄大夫吉<hi>師古曰/丙吉也</hi>中郎將利漢<hi>師古曰不知姓</hi>
徴王乘七乘傳詣長安邸夜漏未盡一刻以火發書其<lb/>
日中賀發晡時至定陶行百三十五里侍從者馬死相<lb/>
望於道郎中令龔遂諌王令還郎謁者五十餘人賀到<lb/>
濟陽求長鳴雞<hi>師古曰鳴聲長者也</hi>道買積竹杖<hi>文穎曰合竹作杖也</hi>過𢎞<lb/>
農使大奴善以衣車載女子<hi>師古曰凡言大奴者謂奴之尤長大者也</hi>至湖<lb/>
<hi>師古曰即湖縣</hi>使者以讓相安樂<hi>張晏曰使者長安使人也師古曰讓責也</hi>安樂告<lb/>
<pb n="KR2a0007_WYG_063-21a"/>
遂遂入問賀賀曰無有遂曰即無有何愛一善以毁行<lb/>
義請收屬吏<hi>師古曰以善付吏也屬音之欲反其下亦同</hi>以湔洒大王<hi>師古曰湔</hi>
<hi>澣也洒濯也湔音子顛反洒音先禮反</hi>即捽善屬衛士長行法<hi>師古曰捽持頭也衛</hi>
<hi>士長主衛之官捽音材兀反</hi>賀到霸上大鴻臚郊迎騶奉乘輿車王<lb/>
使僕夀成御郎中令遂參乘旦至廣眀東都門遂曰禮<lb/>
奔䘮望見國都哭此長安東郭門也賀曰我嗌痛不能<lb/>
哭<hi>師古曰嗌喉咽也音益</hi>至城門遂復言賀曰城門與郭門等耳<lb/>
且至未央宫東闕遂曰昌邑帳在是闕外馳道北<hi>文頴曰弔</hi>
<pb n="KR2a0007_WYG_063-21b"/>
<hi>哭帳也師古曰是謂此</hi>未至帳所有南北行道馬足未至數歩大<lb/>
王宜下車鄉闕西面伏哭盡哀止<hi>師古曰鄉讀曰嚮</hi>王曰諾到<lb/>
哭如儀王受皇帝璽綬襲尊號即位二十七日行淫亂<lb/>
大將軍先與羣臣議白孝昭皇后廢賀歸故國賜湯沐<lb/>
邑二千戸故王家財物皆與賀及哀王女四人各賜湯<lb/>
沐邑千戸語在霍光傳國除為山陽郡初賀在國時數<lb/>
有怪嘗見白犬髙三尺無頭其頸以下似人而冠方山<lb/>
冠後見熊<hi>○宋祁曰浙本後作復</hi>左右皆莫見又大鳥飛集宫中<lb/>
<pb n="KR2a0007_WYG_063-22a"/>
王知惡之輙以問郎中令遂遂為言其故語在五行志<lb/>
王卬天歎曰不祥何為數来<hi>師古曰卬讀曰仰</hi>遂叩頭曰臣不<lb/>
敢隠忠數言危亡之戒大王不說<hi>師古曰說讀曰恱</hi>夫國之存<lb/>
亡豈在臣言哉願王内自揆度<hi>師古曰度音徒各反</hi>大王誦詩三<lb/>
百五篇人事浃王道備<hi>師古曰浃徹也音子牒反</hi>王之所行中詩一<lb/>
篇何等也<hi>師古曰言王所行皆不合法度王自謂當於何詩之文也中音竹仲反</hi>大王位<lb/>
為諸侯王行汙於庶人<hi>師古曰汙濁也</hi>以存難以亡易宜深察<lb/>
之後又血汙王坐席王問遂遂呌然號曰宫空不乆祅<lb/>
<pb n="KR2a0007_WYG_063-22b"/>
祥數至血者隂憂象也宜畏慎自省賀終不改節居無<lb/>
何徴既即位後王夢青蠅之矢積西階東可五六石以<lb/>
屋版瓦覆<hi>師古曰版瓦大瓦也</hi>發視之青蠅矢也以問遂遂曰陛<lb/>
下之詩不云乎<hi>蘇林曰猶言陛下所讀之詩也</hi>營營青蠅至於藩愷悌<lb/>
君子毋信讒言<hi>師古曰已解于上</hi>陛下左側讒人衆多如是青<lb/>
蠅惡矣<hi>師古曰惡即矢也越王句踐為吳王嘗惡亦其義也</hi>宜進先帝大臣子孫<lb/>
親近以為左右如不忍昌邑故人<hi>師古曰如若也不忍謂不能疏逺也</hi>信<lb/>
用讒諛必有凶咎願詭禍為福<hi>師古曰詭猶反</hi>皆放逐之臣當<lb/>
<pb n="KR2a0007_WYG_063-23a"/>
先逐矣賀不用其言卒至於廢大將軍光更尊立武帝<lb/>
曽孫是為孝宣帝即位心内忌賀元康二年遣使者賜<lb/>
山陽太守張敞璽書曰制詔山陽太守其謹備盗賊察<lb/>
徃来過客毋下所賜書<hi>師古曰宻令警察不欲宣露也</hi>敞於是條奏賀<lb/>
居處著其廢亡之效<hi>師古曰著眀也</hi>曰臣敞地節三年五月視<lb/>
事故昌邑王居故宫奴婢在中者百八十三人閉大門<lb/>
開小門亷吏一人為領錢物市買朝内食物<hi>師古曰每旦一内之</hi>
它不得出入<hi>師古曰食物之外皆不得妄有出入</hi>督盗一人别主徼循察<lb/>
<pb n="KR2a0007_WYG_063-23b"/>
徃来者以王家錢取卒迾宫清中備盗賊<hi>李竒曰迾遮也鄧展曰令</hi>
<hi>其宫中清靖不得妄有異人也師古曰以王家錢顧人為卒也</hi>臣敞數遣丞吏行察<hi>師古</hi>
<hi>曰行音下更反</hi>四年九月中臣敞入視居處狀故王年二十六<lb/>
七為人青黒色小目鼻末銳卑少須眉身體長大疾痿<lb/>
行歩不便<hi>師古曰痿風痺疾也音人佳反</hi>衣短衣大絝冠恵文冠<hi>蘇林曰治</hi>
<hi>獄法冠也孟康曰今侍中所著也服䖍曰武冠也或曰趙恵文王所服故曰恵文晉灼曰柱後恵文法冠也但</hi>
<hi>言恵文侍中冠孟說是也</hi>佩玉環簪筆持牘趨謁<hi>師古曰簪筆挿筆於首也牘木簡也</hi>
臣敞與坐語中庭閱妻子奴婢臣敞欲動觀其意即以<lb/>
<pb n="KR2a0007_WYG_063-24a"/>
惡鳥感之曰昌邑多梟故王應曰然前賀西至長安殊<lb/>
無梟復来東至濟陽廼復聞梟聲臣敞閱至子女持轡<lb/>
<hi>師古曰賀之子女名持轡</hi>故王跪曰持轡母嚴長孫女也臣敞故知<lb/>
執金吾嚴延年字長孫女羅紨<hi>師古曰羅紨其名也紨音敷</hi>前為故<lb/>
王妻察故王衣服言語跪起清狂不恵<hi>蘇林曰凡狂者隂陽脉盡濁今</hi>
<hi>此人不狂似狂者故言清狂也或曰色理清徐而心不慧曰清狂清狂如今白癡也</hi>妻十六人子<lb/>
二十二人其十一人男十一人女昧死奏名籍及奴婢<lb/>
財物簿臣敞前書言昌邑哀王歌舞者張修等十人無<lb/>
<pb n="KR2a0007_WYG_063-24b"/>
子又非姬但良人無官名王薨當罷歸太傅豹等擅留<lb/>
以為哀王園中人所不當得為<hi>師古曰於法不當然</hi>請罷歸故王<lb/>
聞之曰中人守園疾者當勿治相殺傷者當勿法欲令<lb/>
亟死太守奈何而欲罷之<hi>師古曰亟急也音居力反</hi>其天資喜由亂<lb/>
亡終不見仁義如此<hi>師古曰喜好也由從也喜音許吏反</hi>後丞相御史以<lb/>
臣敞書聞奏可皆以遣上由此知賀不足忌其眀年春<lb/>
廼下詔曰葢聞象有罪舜封之骨肉之親析而不殊<hi>師古</hi>
<hi>曰析分也殊絶也</hi>其封故昌邑王賀為海昬侯食邑四千户<hi>師古</hi>
<pb n="KR2a0007_WYG_063-25a"/>
<hi>曰海昬豫章之縣</hi>侍中衛尉金安上上書言賀天之所棄陛下<lb/>
至仁復封為列侯賀嚚頑放廢之人不宜得奉宗廟朝<lb/>
聘之禮奏可賀就國豫章數年揚州刺史柯奏賀<hi>師古曰柯</hi>
<hi>者刺史之名也</hi>與故太守卒史孫萬世交通萬世問賀前見廢<lb/>
時何不堅守毋出宫斬大將軍而聼人奪璽綬乎賀曰<lb/>
然失之萬世又以賀且王豫章不乆為列侯賀曰且然<lb/>
<hi>師古曰謂亦將如此</hi>非所宜言有司案騐請逮捕制曰削戸三千<lb/>
後薨豫章太守廖奏言舜封象於有鼻<hi>師古曰廖太守名也有鼻在零</hi>
<pb n="KR2a0007_WYG_063-25b"/>
<hi>陵今鼻亭是也廖音聊</hi>死不為置後以為暴亂之人不宜為太祖<lb/>
<hi>師古曰謂一國之始祖</hi>海昬侯賀死上當為後者子充國<hi>師古曰上謂由</hi>
<hi>上其名於有司</hi>充國死復上弟奉親奉親復死是天絶之也陛<lb/>
下聖仁於賀甚厚雖舜於象無以加也宜以禮絶賀以<lb/>
奉天意願下有司議議皆以為不宜為立嗣國除元帝<lb/>
即位復封賀子代宗為海昬侯傳子至孫今見為侯<lb/>
贊曰巫蠱之禍豈不哀哉此不惟一江充之辜亦有天<lb/>
時非人力所致焉建元六年蚩尤之旗見其長竟天後<lb/>
<pb n="KR2a0007_WYG_063-26a"/>
遂命將出征略取河南建置朔方其春戾太子生<hi>○劉奉世</hi>
<hi>曰按武紀建元六年長星見更元光至元朔元年春戾太子始生賛殊為乖誤</hi>自是之後師行<lb/>
三十年兵所誅屠夷滅死者不可勝數及巫蠱事起亰<lb/>
師流血僵尸數萬<hi>師古曰僵偃也音居羊反</hi>太子子父皆敗故太子<lb/>
生長於兵與之終始何獨一嬖臣哉秦始皇即位三十<lb/>
九年内平六國外攘四夷死人如亂麻暴骨長城之下<lb/>
頭盧相屬於道<hi>師古曰盧頟骨也屬連也音之欲反</hi>不一日而無兵由是<lb/>
山東之難興四方潰而逆秦秦將吏外畔<hi>○宋祁曰一本無下秦字</hi>
<pb n="KR2a0007_WYG_063-26b"/>
賊臣内發亂作蕭牆禍成二世<hi>師古曰蕭牆謂屏牆也解在五行志</hi>故曰<lb/>
兵猶火也弗戢必自焚<hi>師古曰左傳隠四年衛有州吁之亂公問於衆仲曰州吁其成</hi>
<hi>乎對曰兵猶火也不戢將自焚也言兵不可妄動乆而不戢則自焚燒戢歛也</hi>信矣是以倉頡<lb/>
作書止戈為武<hi>師古曰武字從止從戈所謂㑹意</hi>聖人以武禁暴整亂<lb/>
止息兵戈非以為殘而興縱之也易曰天之所助者順<lb/>
也人之所助者信也君子履信思順自天祐之吉無不<lb/>
利也<hi>師古曰易上繋辭也</hi>故車千秋指眀蠱情章太子之寃千秋<lb/>
材知未必能過人也以其銷惡運遏亂原<hi>師古曰遏止也音一曷反</hi>
<pb n="KR2a0007_WYG_063-27a"/>
因衰激極道迎善氣<hi>師古曰激去至極之災引致福善之氣也道讀曰導</hi>傳得天<lb/>
人之祐助云<hi>師古曰傳引也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_063-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷六十三<lb/>
<pb n="KR2a0007_WYG_063-28a"/>
　前漢書卷六十三考證<lb/>
戾太子傳上為立博望苑○三輔黄圗曰苑在長安杜<lb/>
　門外五里<lb/>
具白皇后發中廐車載射士注中廐皇后車馬所在也<lb/>
　○胡三省曰廐者天子之内廐也秦二世時公子髙<lb/>
　曰中廐之寳馬得賜之非専主皇后車馬也<lb/>
有司奏請禮為人後云云○<hi>臣召南</hi>按韋元成傳此議<lb/>
　本始元年丞相蔡義等所奏也後八嵗有司復言禮<lb/>
<pb n="KR2a0007_WYG_063-28b"/>
　父為士云云元康元年丞相魏相等所奏也<lb/>
長安白亭東為戾后園○顧炎武曰此文云爾下云後<lb/>
　八嵗封戾夫人曰戾后置園奉邑此兩收而未貫通<lb/>
　者也<lb/>
燕刺王旦傳三十有二帥○<hi>臣召南</hi>按事見霍去病傳<lb/>
　上嘉去病之功曰渾邪王及厥衆萌咸奔於率降異<lb/>
　國之王三十二<lb/>
大獵文安縣○顧炎武曰上文言武帝時旦坐削良郷<lb/>
<pb n="KR2a0007_WYG_063-29a"/>
　安次文安三縣是文安已削不屬燕又云昭帝立褒<lb/>
　賜燕王益封萬三千戸然則文安之仍屬於燕必在<lb/>
　益封之後也史文之互見者可以恭考得之<lb/>
廣陵厲王胥傳孝武帝下我注師古云云○顧炎武曰<lb/>
　言孝武帝降憑其身而言也<lb/>
昌邑王賀傳徴王乘七乘傳○胡三省曰文帝之入立<lb/>
　也乘六乘傳今乘七乘傳<lb/>
嘗見白犬髙三尺無頭○通鑑考異曰傳云無頭五行<lb/>
<pb n="KR2a0007_WYG_063-29b"/>
　志云無尾且云不得置後之象傳誤也<lb/>
臣敞故知執金吾嚴延年字長孫○<hi>臣召南</hi>按此嚴延<lb/>
　年即公卿表地莭三年所書之執金吾延年與酷吏<lb/>
　傳嚴延年字次卿者不同<lb/>
　<lb/>
　<lb/>
　<lb/>
　前漢書卷六十三考證<lb/>
</p>
<p>
</p>
  </div>
</body>
</text>
</TEI>
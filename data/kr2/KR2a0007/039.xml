<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷三十九</head> <lb/>
    <p>
<pb n="KR2a0007_WYG_039-1a"/>
欽定四庫全書<lb/>
　前漢書卷三十九<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　蕭何曹參傳第九<lb/>
蕭何沛人也以文毋害為沛主吏掾<hi>服䖍曰為人解通無嫉害也應劭曰</hi>
<hi>雖為文吏而不刻害也蘇林曰毋害若言無比也一曰害勝也無能勝害之者晋灼曰酷吏傳趙禹為丞相亞</hi>
<hi>夫吏府中皆稱其亷然亞夫不任曰極知禹無害然文深不可以居大府蘇説是也師古曰害傷也無人能傷</hi>
<pb n="KR2a0007_WYG_039-1b"/>
<hi>害之者蘇晋兩説皆得其意服應非也○劉奉世曰持法者或以己意私怨陷人謂之害故貴於文毋害毋害</hi>
<hi>者取其為人毋害於行則可以為吏矣文毋害者蓋其時擇吏之二事也亞夫所以稱禹無害亷其一節也故</hi>
<hi>韓信乂云無行不得推擇為吏餘説太汎</hi>髙祖為布衣時數以吏事䕶髙祖<lb/>
髙祖為亭長常佑之<hi>師古曰佑助也言居家時為何所䕶及為亭長何又擁助也○宋祁</hi>
<hi>曰注文也字當作之字</hi>髙祖以吏繇咸陽<hi>師古曰繇讀曰傜傜役也</hi>吏皆送奉<lb/>
錢三何獨以五<hi>師古曰出錢以資行他人皆三百何獨五百奉音扶用反</hi>秦御史監<lb/>
郡者與從事辨之<hi>張晏曰何與共事備辨明何素有方畧也蘇林曰辟何與從事也秦時無</hi>
<hi>刺史以御史監郡師古曰二説皆同○劉攽曰此句先題目下事言秦制御史監郡者凡有事皆與從事共辨</hi>
<pb n="KR2a0007_WYG_039-2a"/>
<hi>之</hi>何廼給泗水卒史<hi>師古曰泗水郡沛所/屬也何為郡卒史</hi>事第一<hi>師古曰課</hi>
<hi>最上</hi>秦御史欲入言徵何何固請得毋行<hi>孟康曰當還入相秦事故召何</hi>
<hi>也師古曰此説非也御史以何明辨欲因入奏事之次言於朝廷徵何用之何心不願以情固請而御史止故</hi>
<hi>得不行也</hi>及髙祖起為沛公何嘗為丞督事<hi>師古曰督謂監視之也何為沛</hi>
<hi>丞專督衆事</hi>沛公至咸陽諸將皆争走金帛財物之府分之<lb/>
<hi>師古曰走謂趣向之音奏</hi>何獨先入收秦丞相御史律令圖書臧之<lb/>
沛公具知天下阸塞户口多少彊弱處民所疾苦者以<lb/>
何得秦圖書也初諸侯相與約先入關破秦者王其地<lb/>
<pb n="KR2a0007_WYG_039-2b"/>
沛公既先定秦項羽後至欲攻沛公沛公謝之得解羽<lb/>
遂屠燒咸陽與范增謀曰巴蜀道險秦之遷民皆居蜀<lb/>
廼曰蜀漢亦關中地也故立沛公為漢王而三分關中<lb/>
地王秦降將以距漢王<hi>○宋祁曰浙本距字下有塞字</hi>漢王怒欲謀攻<lb/>
項羽周勃灌嬰樊噲皆勸之何諌之曰<hi>○宋祁曰謝郭去之字浙本無</hi>
<hi>之字</hi>雖王漢中之惡不猶愈於死乎漢王曰何為乃死也<lb/>
<hi>○宋祁曰乃字疑作廼</hi>何曰今衆弗如百戰百敗不死何為周書<lb/>
曰天予不取反受其咎<hi>師古曰周書者本與尚書同類蓋孔子所刪百篇之外劉向所</hi>
<pb n="KR2a0007_WYG_039-3a"/>
<hi>奏有七十一篇</hi>語曰天漢其稱甚美<hi>孟康曰語古語也言地之有漢若天之有河漢名號</hi>
<hi>休美臣瓚曰流俗語云天漢其言常以漢配天此美名也師古曰瓚説是也天漢河漢也○宋祁曰注文河漢</hi>
<hi>當作天河</hi>夫能詘於一人之下而信於萬乗之上者湯武是<lb/>
也<hi>師古曰信讀曰伸古通用字</hi>臣願大王王漢中飬其民以致賢人<lb/>
收用巴蜀還定三秦天下可圖也漢王曰善乃遂就國<lb/>
以何為丞相何進韓信漢王以為大將軍説漢令引兵<lb/>
東定三秦<hi>○宋祁曰浙本説漢字下有王字</hi>語在信傳何以丞相留收<lb/>
巴蜀填撫諭告<hi>師古曰填音竹刃反</hi>使給軍食漢二年漢王與諸<lb/>
<pb n="KR2a0007_WYG_039-3b"/>
侯擊楚何守關中侍太子治櫟陽為令約束立宗廟社<lb/>
稷宮室縣邑輒奏上可許以從事<hi>師古曰可其所奏許其所請依以行事</hi>
即不及奏輒以便宜施行上來以聞<hi>應劭曰上來還乃以所為聞也</hi>計<lb/>
户轉漕給軍漢王數失軍遯去何常興關中卒輒補缺<lb/>
上以此剸屬任何關中事<hi>師古曰剸讀與專同又音章阮反此即言専聲之急上者</hi>
<hi>也今俗語猶然他皆類此屬音之欲反</hi>漢三年與項羽相距京索閒<hi>師古曰索</hi>
<hi>音山客反</hi>上數使使勞苦丞相<hi>師古曰勞音來到反以下亦同</hi>鮑生謂何曰<lb/>
<hi>師古曰鮑生當時有識之士姓鮑而為諸生也</hi>今王暴衣露蓋數勞苦君者有<lb/>
<pb n="KR2a0007_WYG_039-4a"/>
疑君心為君計莫若遣君子孫昆弟能勝兵者悉詣軍<lb/>
所上益信君於是何從其計漢王大説<hi>師古曰説讀曰悦</hi>漢五<lb/>
年已殺項羽即皇帝位論功行封羣臣爭功歲餘不決<lb/>
上以何功最盛先封為酇侯<hi>文頴曰音贊師古曰先封何者謂諸功臣舊有爵者</hi>
<hi>何最在前封也酇屬南陽觧在髙紀○宋祁曰索隐鄒氏云鄼屬沛郡音嵯屬南陽音賛又臣瓉按茂陵書蕭</hi>
<hi>何國在南陽則字當音賛今多呼為嵯也</hi>食邑八千户功臣皆曰臣等身被<lb/>
堅執兵多者百餘戰少者數十合攻城畧地大小各有<lb/>
差今蕭何未有汗馬之勞徒持文墨議論不戰顧居臣<lb/>
<pb n="KR2a0007_WYG_039-4b"/>
等上何也<hi>師古曰顧猶反也</hi>上曰諸君知獵乎曰知之知獵狗<lb/>
乎曰知之<hi>○宋祁曰謝郭本去知獵狗乎曰知之七字</hi>上曰夫獵追殺獸者<lb/>
狗也而發縱指示獸處者人也<hi>師古曰發縱謂觧紲而放之也指示者以手指</hi>
<hi>示之今俗言放狗縱音子用反而讀者乃為蹤蹟之蹤非也書本皆不為蹤字自有逐蹤之狗不待人發也</hi>
今諸君徒能走得獸耳功狗也至於蕭何發縱指示功<lb/>
人也且諸君獨以身從我多者三兩人蕭何舉宗數十<lb/>
人皆隨我功不可忘也羣臣後皆莫敢言列侯畢已受<lb/>
封奏位次皆曰平陽侯曹參身被七十創攻城畧地功<lb/>
<pb n="KR2a0007_WYG_039-5a"/>
最多宜第一上已橈功臣多封何<hi>應劭曰橈屈也師古曰音女教反</hi>至<lb/>
位次未有以復難之然心欲何第一關内侯鄂秋時為<lb/>
謁者<hi>○宋祁曰浙本作鄂千秋</hi>進曰羣臣議皆誤夫曹參雖有野戰<lb/>
畧地之功此特一時之事夫上與楚相距五歲失軍亡<lb/>
衆跳身遯者數矣<hi>師古曰跳身謂輕身走出也</hi>然蕭何常從關中遣<lb/>
軍補其處非上所詔令召而數萬衆會上乏絶者數矣<lb/>
夫漢與楚相守滎陽數年軍無見糧<hi>師古曰無見在之糧</hi>蕭何轉<lb/>
漕關中給食不乏陛下雖數亡山東蕭何常全關中待<lb/>
<pb n="KR2a0007_WYG_039-5b"/>
陛下此萬世功也今雖無曹參等百數何缺於漢<hi>師古曰數</hi>
<hi>音所具反</hi>漢得之不必待以全柰何欲以一旦之功加萬世<lb/>
之功哉<hi>○宋祁曰浙本加字上有而字</hi>蕭何當第一曹參次之上曰善<lb/>
於是乃令何第一賜帶劔履上殿入朝不趨上曰吾聞<lb/>
進賢受上賞蕭何功雖髙待鄂君廼得明於是因鄂秋<lb/>
故所食關内侯邑二千户封為安平侯<hi>○宋祁曰浙本作鄂千秋</hi>是<lb/>
日悉封何父母兄弟十餘人皆食邑乃益封何二千户<lb/>
以嘗繇咸陽時何送我獨贏錢二也<hi>師古曰贏餘也二謂二百也衆人送</hi>
<pb n="KR2a0007_WYG_039-6a"/>
<hi>皆三百何獨五百故云贏二也</hi>陳豨反上自將至邯鄲而韓信謀反關<lb/>
中呂后用何計誅信語在信傳上已聞誅信使使拜丞<lb/>
相為相國益封五千户令卒五百人一都尉為相國衞<lb/>
諸君皆賀召平獨弔<hi>師古曰召讀曰邵</hi>召平者故秦東陵侯秦<lb/>
破為布衣貧種𤓰長安城東𤓰美故世謂東陵𤓰從召<lb/>
平始也平謂何曰禍自此始矣上暴露於外而君守於<lb/>
内非被矢石之難而益君封置衞者以今者淮隂新反<lb/>
於中有疑君心夫置衞衞君非以寵君也<hi>師古曰恐其為變故守衞</hi>
<pb n="KR2a0007_WYG_039-6b"/>
<hi>之○宋祁曰浙本句末有也字</hi>願君讓封勿受悉以家私財佐軍何從<lb/>
其計上説<hi>師古曰説讀曰悦</hi>其秋黥布反上自將擊之<hi>○宋祁云舊本</hi>
<hi>作上自將軍浙本無軍字</hi>數使使問相國何為<hi>師古曰問其居守何所營為</hi>曰為<lb/>
上在軍拊循勉百姓悉所有佐軍如陳豨時<hi>師古曰悉盡也盡所</hi>
<hi>有糧食資用出以佐軍也</hi>客又説何曰君滅族不乆矣夫君位為相<lb/>
國功第一不可復加然君初入關本得百姓心十餘年<lb/>
矣皆附君尚復孳孳得民和<hi>師古曰孳字與孜同孜孜言不怠也○宋祁曰注文</hi>
<hi>怠一作逮</hi>上所謂數問君<hi>○宋祁曰此疑有者字</hi>畏君傾動關中今君<lb/>
<pb n="KR2a0007_WYG_039-7a"/>
胡不多買田地賤貰貣以自汙上心必安<hi>師古曰貰賖也貣音土得</hi>
<hi>反</hi>於是何從其計上乃大説上罷布軍歸民道遮行<hi>師古</hi>
<hi>曰在道上遮天子行</hi>上書言相國彊賤買民田宅數千人上至何<lb/>
謁上笑曰今相國廼利民民所上書皆以與何曰君自<lb/>
謝民後何為民請曰長安地陿上林中多空地棄願令<lb/>
民得入田毋收槀為獸食<hi>師古曰槀禾稈也言恣人田之不收其槀税也槀音工老</hi>
<hi>反稈音工旱反○劉攽曰言毋收藁草為獸食而已</hi>上大怒曰相國多受賈人財<lb/>
物為請吾苑乃下何廷尉械繫之數日王衞尉侍<hi>如淳曰百</hi>
<pb n="KR2a0007_WYG_039-7b"/>
<hi>官公卿表衞尉王氏無名字師古曰史失之也侍謂侍天子也</hi>前問曰相國胡大罪陛<lb/>
下繫之暴也<hi>師古曰前問謂進而請也胡何也</hi>上曰吾聞李斯相秦皇<lb/>
帝有善歸主有惡自予今相國多受賈豎金為請吾苑<lb/>
以自媚於民<hi>師古曰媚愛也取愛於民</hi>故繫治之王衞尉曰夫職事<lb/>
茍有便於民而請之眞宰相事也陛下柰何乃疑相國<lb/>
受賈民錢乎<hi>○宋祁曰浙本作民人</hi>且陛下距楚數歲陳豨黥布<lb/>
反時陛下自將往當是時相國守關中關中揺足則關<lb/>
西非陛下有也相國不以此時為利乃利賈人之金乎<lb/>
<pb n="KR2a0007_WYG_039-8a"/>
且秦以不聞其過亡天下夫李斯之分過又何足法哉<lb/>
陛下何疑宰相之淺也上不懌<hi>師古曰懌悦也感衞尉之言故慚愧而不悦也</hi>
是日使使持節赦出何何年老素恭謹徒跣入謝上曰<lb/>
相國休矣<hi>師古曰令出外自休息</hi>相國為民請苑吾不許<hi>○宋祁曰越本</hi>
<hi>作相國為民請吾苑不許</hi>我不過為桀紂主而相國為賢相吾故繫<lb/>
相國欲令百姓聞吾過髙祖崩何事惠帝何病上親自<lb/>
臨視何疾<hi>○宋祁曰浙本無親字</hi>因問曰君即百歲後誰可代君<lb/>
對曰知臣莫若主帝曰曹參何如何頓首曰帝得之矣<lb/>
<pb n="KR2a0007_WYG_039-8b"/>
何死不恨矣何買田宅必居窮辟處<hi>師古曰辟讀曰僻僻隐也</hi>為家<lb/>
不治垣屋<hi>師古曰垣墻也</hi>曰令後世賢師吾儉不賢毋為埶家<lb/>
所奪孝惠二年何薨諡曰文終侯子禄嗣薨無子髙后<lb/>
廼封何夫人同為鄼侯小子延為筑陽侯<hi>師古曰鄼及筑陽皆南陽</hi>
<hi>縣也今其地並屬襄州筑音逐</hi>孝文元年罷同更封延為鄼侯薨子遺<lb/>
嗣薨無子文帝復以遺弟則嗣有罪免景帝二年制詔<lb/>
御史故相國蕭何髙皇帝大功臣所與為天下也<hi>師古曰為</hi>
<hi>治也一曰共造其功業</hi>今其祀絶朕甚憐之其以武陽縣户二千<lb/>
<pb n="KR2a0007_WYG_039-9a"/>
封何孫嘉為列侯嘉則弟也薨子勝嗣後有罪免武帝<lb/>
元狩中復下詔御史以鄼户二千四百封何曾孫慶為<lb/>
鄼侯布告天下令明知朕報蕭相國德也慶則子也薨<lb/>
子壽成嗣坐為太常犧牲痩免宣帝時詔丞相御史求<lb/>
問蕭相國後在者得𤣥孫建世等十二人復下詔以鄼<lb/>
户二千封建世為鄼侯傳子至孫獲坐使奴殺人減死<lb/>
論成帝時復封何𤣥孫之子南䜌長喜為鄼侯<hi>蘇林曰䜌音人</hi>
<hi>足攣躃之攣鉅鹿縣名也師古曰喜為此縣之長</hi>傳子至曾孫王莽敗乃絶<lb/>
<pb n="KR2a0007_WYG_039-9b"/>
曹參沛人也秦時為獄掾而蕭何為主吏居縣為豪吏<lb/>
矣<hi>師古曰言參及蕭何並為吏之豪長也</hi>髙祖為沛公也參以中涓從<hi>如淳</hi>
<hi>曰中涓如中謁者也師古曰涓潔也言其在内主知潔清<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>埽之事盖親近左右也</hi>擊胡陵方與<lb/>
<hi>師古曰音房豫</hi>攻秦監公軍大破之<hi>孟康曰監御史監郡者公名也晋灼曰案髙紀名平</hi>
<hi>也秦一郡置守尉監三人師古曰公者時人尊稱之耳晋説是也</hi>東下薛擊泗水守軍<lb/>
薛郭西復攻胡陵取之徙守方與方與反為魏擊之豐<lb/>
反為魏攻之賜爵七大夫北擊司馬欣軍碭東取狐父<lb/>
祁善置<hi>文頴曰善置置名也晋灼曰祁音坻師古曰狐父祁二縣名也祁音鉅夷反又音十夷反父音</hi>
<pb n="KR2a0007_WYG_039-10a"/>
<hi>甫置若今之驛也</hi>又攻下邑以西至虞擊秦將章邯車騎攻轅<lb/>
戚及亢父<hi>師古曰亢父音抗甫</hi>先登遷為五大夫北救東阿擊章<lb/>
邯軍䧟陳追至濮陽攻定陶取臨濟南救雍丘擊李由<lb/>
軍破之殺李由虜秦候一人章邯破殺項梁也沛公與<lb/>
項羽引兵而東楚懐王以沛公為碭郡長將碭郡兵於<lb/>
是乃封參執帛<hi>鄭氏曰楚爵也張晏曰孤卿也</hi>號曰建成君遷為戚公<lb/>
屬碭郡<hi>師古曰為戚縣之令</hi>其後從攻東郡尉軍破之成武南擊<lb/>
王離軍成陽南又攻杠里大破之追北西至開封擊趙<lb/>
<pb n="KR2a0007_WYG_039-10b"/>
賁軍破之<hi>師古曰賁音奔</hi>圍趙賁開封城中西擊秦將楊熊軍<lb/>
於曲遇<hi>師古曰曲音丘羽反遇音顒</hi>破之虜秦司馬及御史各一人<lb/>
遷為執珪<hi>張晏曰侯伯執珪以朝位比之如淳曰呂氏春秋得伍員者位執珪古爵名也</hi>從西<lb/>
攻陽武下轘轅緱氏絶河津擊趙賁軍尸北破之<hi>孟康曰尸</hi>
<hi>郷之北</hi>從南攻犨與南陽守齮戰陽城郭東<hi>應劭曰今堵陽</hi>䧟陳<lb/>
取宛虜齮定南陽郡<hi>師古曰髙紀言南陽守齮降封為殷侯而此傳言虜齮紀傳不同疑</hi>
<hi>傳誤</hi>從西攻武關嶢關取之<hi>師古曰嶢音堯</hi>前攻秦軍藍田南又<lb/>
夜擊其北軍大破之遂至咸陽破秦項羽至以沛公為<lb/>
<pb n="KR2a0007_WYG_039-11a"/>
漢王漢王封參為建成侯從至漢中遷為將軍從還定<lb/>
三秦攻下辨故道<hi>鄧展曰武都二縣也</hi>雍斄<hi>蘇林曰右扶風二縣也斄音胎</hi>擊章<lb/>
平軍於好畤南破之圍好畤取壤郷<hi>文頴曰壤地名也</hi>擊三秦<lb/>
軍壤東及髙櫟破之<hi>師古曰櫟音歴</hi>復圍章平平出好畤走因<lb/>
擊趙賁内史保軍破之東取咸陽更名曰新城參將兵<lb/>
守景陵<hi>孟康曰縣名也</hi>二十三日三秦使章平等攻參參出擊<lb/>
大破之賜食邑於寜秦<hi>蘇林曰今華隂</hi>以將軍引兵圍章邯廢<lb/>
丘以中尉從漢王出臨晉關至河内下修武度圍津<hi>師古</hi>
<pb n="KR2a0007_WYG_039-11b"/>
<hi>曰在東郡</hi>東擊龍且項佗定陶破之<hi>師古曰且音子餘反佗音徒河反</hi>東取<lb/>
碭蕭彭城擊項籍軍漢軍大敗走參以中尉圍取雍丘<lb/>
王武反於外黄程處反於燕<hi>服䖍曰皆漢將師古曰燕東郡之縣故南燕國音一</hi>
<hi>千反</hi>往擊盡破之柱天侯反於衍氏進破取衍氏擊羽嬰<lb/>
於昆陽追至葉<hi>師古曰葉南陽縣也音式涉反</hi>還攻武彊<hi>師古曰武彊城在陽武</hi>
因至滎陽參自漢中為將軍中尉從擊諸侯及項王敗<lb/>
還至滎陽<hi>師古曰敗謂戰彭城而敗</hi>漢二年拜為假左丞相入屯兵<lb/>
關中月餘魏王豹反以假丞相<hi>○宋祁曰浙本假字下有左字</hi>别與韓<lb/>
<pb n="KR2a0007_WYG_039-12a"/>
信東攻魏將孫遫東張<hi>蘇林曰東張屬河東師古曰遫古速字○宋祁曰浙本正文遫</hi>
<hi>字下有軍字</hi>大破之因攻安邑得魏將王襄擊魏王於曲陽<lb/>
追至東垣生獲魏王豹取平陽得豹母妻子盡定魏地<lb/>
凡五十二縣賜食邑平陽因從韓信擊趙相國夏説軍<lb/>
於鄔東<hi>蘇林曰鄔太原縣也師古曰説讀曰悦鄔音一戸反又音乙據反</hi>大破之斬夏<lb/>
説韓信與故常山王張耳引兵下井陘擊成安君陳餘<lb/>
而令參還圍趙别將戚公於鄔城中戚公出走追斬之<lb/>
廼引兵詣漢王在所韓信已破趙為相國東擊齊參以<lb/>
<pb n="KR2a0007_WYG_039-12b"/>
左丞相屬焉攻破齊歴下軍遂取臨淄還定濟北郡收<lb/>
著漯隂平原鬲盧<hi>師古曰五縣名也時未有濟北郡史追書之耳著音竹庻反又音直庻反</hi>
<hi>漯音它合反鬲與隔同</hi>已而從韓信擊龍且軍於上假密<hi>文頴曰或以為</hi>
<hi>髙密</hi>大破之斬龍且虜亞將周蘭<hi>師古曰亞將次將也</hi>定齊郡凡得<lb/>
七十縣得故齊王田廣相田光其守相許章及故將軍<lb/>
田既<hi>師古曰守相為相居守者</hi>韓信立為齊王引兵東詣陳與漢王<lb/>
共破項羽而參留平齊未服者漢王即皇帝位韓信徙<lb/>
為楚王參歸相印焉髙祖以長子肥為齊王而以參為<lb/>
<pb n="KR2a0007_WYG_039-13a"/>
相國<hi>○宋祁曰相國字上當有齊字</hi>髙祖六年與諸侯剖符賜參爵列<lb/>
侯食邑平陽萬六百三十户世世勿絶參以齊相國擊<lb/>
陳豨將張春破之黥布反參從悼惠王將車騎十二萬<lb/>
與髙祖會擊黥布軍大破之南至蘄還定竹邑相蕭留<lb/>
<hi>師古曰四縣名</hi>參功凡下二國縣百二十二得王二人相三人<lb/>
將軍六人大莫嚻郡守司馬候御史各一人<hi>如淳曰嚻音敖張晏</hi>
<hi>曰莫敖楚卿號也時近六國故有令尹莫敖之官</hi>孝惠元年除諸侯相國法更<lb/>
以參為齊丞相參之相齊齊七十城天下初定悼惠王<lb/>
<pb n="KR2a0007_WYG_039-13b"/>
富於春秋參盡召長老諸先生問所以安集百姓而齊<lb/>
故諸儒以百數<hi>師古曰數音所具反</hi>言人人殊參未知所定聞膠<lb/>
西有蓋公<hi>師古曰蓋音古盍反</hi>善治黄老言<hi>張晏曰黄帝老子之書</hi>使人厚<lb/>
幣請之既見蓋公蓋公為言治道貴清静而民自定推<lb/>
此類具言之參於是避正堂舍蓋公焉<hi>師古曰舍止也</hi>其治要<lb/>
用黄老術故相齊九年齊國安集大稱賢相蕭何薨參<lb/>
聞之告舍人趣治行<hi>師古曰舍人猶家人也一説私屬官主家事者也趣讀曰促謂速也</hi>
<hi>治行謂脩治行装也○宋祁曰浙木注文作猶言家人也</hi>吾且入相居無何使者果<lb/>
<pb n="KR2a0007_WYG_039-14a"/>
召參參去屬其後相<hi>師古曰屬音之欲反</hi>曰以齊獄市為寄愼勿<lb/>
擾也後相曰治無大於此者乎參曰不然夫獄市者所<lb/>
以并容也今君擾之姦人安所容乎吾是以先之<hi>孟康曰夫</hi>
<hi>獄市者兼受善惡若窮極姦人姦人無所容竄乆且為亂秦人極刑而天下畔孝武峻法而獄繁此其効也師</hi>
<hi>古曰老子云我無為民自化我好静民自正參欲以道化為本不欲擾其末也○宋祁曰浙本注文無師古曰</hi>
<hi>三字</hi>始參微時與蕭何善及為宰相有隙<hi>師古曰參自以戰闘功多而封</hi>
<hi>賞每在何後故怨何也○劉奉世曰此特師古意料之爾</hi>至何且死所推賢唯參參<lb/>
代何為相國舉事無所變更壹遵何之約束<hi>師古曰舉皆也言凡</hi>
<pb n="KR2a0007_WYG_039-14b"/>
<hi>事皆無變改</hi>擇郡國吏長大<hi>孟康曰取年長大者</hi>訥於文辭謹厚長者<lb/>
即召除為丞相史吏言文刻深欲務聲名輙斥去之<hi>師古</hi>
<hi>曰斥郤也</hi>日夜飲酒卿大夫以下吏及賔客見參不事事<hi>如淳</hi>
<hi>曰不事丞相之事</hi>來者皆欲有言至者參輙飲以醇酒<hi>師古曰醇酒不</hi>
<hi>澆謂厚酒也</hi>度之欲有言復飲酒醉而後去<hi>師古曰度音大各反飲音於禁</hi>
<hi>反</hi>終莫得開説<hi>如淳曰開謂有所啓白</hi>以為常相舍後園近吏舍<lb/>
吏舍日飲歌呼<hi>師古曰呼音火故反其下並同</hi>從吏患之無如何<hi>師古曰從</hi>
<hi>吏吏之常從相者也從音材用反</hi>廼請參遊後園聞吏醉歌呼從吏幸<lb/>
<pb n="KR2a0007_WYG_039-15a"/>
相國召按之乃反取酒張坐飲<hi>師古曰張設坐席而飲也坐音才卧反</hi>大<lb/>
歌呼與相和參見人之有細過掩匿覆蓋之府中無事<lb/>
參子窋為中大夫<hi>師古曰窋音張律反</hi>惠帝怪相國不治事以為<lb/>
豈少朕與<hi>師古曰言豈以我為年少故也與讀曰歟</hi>廼謂窋曰女歸試私從<lb/>
容問乃父<hi>師古曰乃汝也</hi>曰髙帝新棄羣臣帝富於春秋君為<lb/>
相國日飲無所請事何以憂天下然無言吾告女也窋<lb/>
既洗沐歸時間自從其所諫參<hi>師古曰間謂空隙也自從其所猶言自出其意</hi>
<hi>也</hi>參怒而笞之二百曰趣入侍<hi>師古曰趣讀曰促</hi>天下事非乃<lb/>
<pb n="KR2a0007_WYG_039-15b"/>
所當言也至朝時帝讓參<hi>師古曰讓責也</hi>曰與窋胡治乎<hi>師古曰胡</hi>
<hi>何也言共窋為何治也治音丈吏反</hi>乃者我使諌君也<hi>師古曰乃者猶言曩者</hi>參免<lb/>
冠謝曰陛下自察聖武孰與髙皇帝上曰朕乃安敢望<lb/>
先帝參曰陛下觀參孰與蕭何賢<hi>○宋祁曰浙本觀參字下有能字</hi>上<lb/>
曰君似不及也參曰陛下言之是也且髙皇帝與蕭何<lb/>
定天下法令既明具陛下垂拱參等守職遵而勿失不<lb/>
亦可乎惠帝曰善君休矣<hi>師古曰且令出休息</hi>參為相國三年薨<lb/>
諡曰懿侯百姓歌之曰蕭何為法講若畫一<hi>文穎曰講或作較師</hi>
<pb n="KR2a0007_WYG_039-16a"/>
<hi>古曰講和也畫一言整齊也</hi>曹參代之守而勿失載其清靖民以寜<lb/>
壹<hi>師古曰載猶乗也</hi>窋嗣侯髙后時至御史大夫傳國至曾孫<lb/>
襄武帝時為將軍擊匈奴薨子宗嗣有罪完為城旦至<lb/>
哀帝時乃封參𤣥孫之孫本始為平陽侯二千户王莽<lb/>
時薨子宏嗣建武中先降河北封平陽侯至今八侯<hi>○劉</hi>
<hi>攽曰八侯字疑衍</hi>
贊曰蕭何曹參皆起秦刀筆吏<hi>師古曰刀所以削書也古者用簡牒故吏皆以</hi>
<hi>刀筆自隨也</hi>當時録録未有竒節<hi>師古曰録録猶鹿鹿言在凡庻之中也</hi>漢興<lb/>
<pb n="KR2a0007_WYG_039-16b"/>
依日月之末光<hi>師古曰易文言云聖人作而萬物覩又曰見龍在田天下文明賛言何參值漢</hi>
<hi>初興故以日月為喻耳</hi>何以信謹守管籥參與韓信俱征伐<hi>師古曰髙</hi>
<hi>祖出征何每居守故言守管籥</hi>天下既定因民之疾秦法順流與之更<lb/>
始二人同心遂安海内淮隂黥布等已滅唯何參擅功<lb/>
名位冠羣臣聲施後世<hi>師古曰冠謂居其首</hi>為一代宗臣<hi>師古曰言為後</hi>
<hi>世之所尊仰故曰宗臣也</hi>慶流苖裔盛矣哉<lb/>
　<lb/>
　前漢書卷三十九<lb/>
<pb n="KR2a0007_WYG_039-17a"/>
　前漢書卷三十九考證<lb/>
蕭何傳常佑之○史記作常左右之<lb/>
事第一○<hi>臣召南</hi>按事字應屬上句言何給泗水郡卒<lb/>
　史事也第一即是課最上不必有事字舊讀恐非<lb/>
漢王怒謀欲攻項羽云云○<hi>臣召南</hi>按漢王就國漢中<lb/>
　一叚此史記所缺而班氏補之何為漢功臣之首宜<lb/>
　也<lb/>
先封為酇侯注師古曰謂諸功臣舊有爵者何最在前<lb/>
<pb n="KR2a0007_WYG_039-17b"/>
　封也○<hi>臣召南</hi>按功臣表六年十二月甲申封曹參<lb/>
　靳歙夏侯嬰王吸傅寛召歐薛歐陳濞陳嬰陳平凡<lb/>
　十侯至正月丙午封張良劉纒蕭何周勃樊噲酈商<lb/>
　灌嬰周昌武虎董渫孔聚陳賀陳豨共十三侯其餘<lb/>
　功臣未封者尚多即上文所云羣臣爭功歲餘不决<lb/>
　者也注舊有爵者疑應作未封爵者<lb/>
而發縱指示獸處者人也注○洪氏隸釋曰蹤縱据漢<lb/>
　人數碑固多借用顔注殆未然也<lb/>
<pb n="KR2a0007_WYG_039-18a"/>
列侯畢已受封奏位次○<hi>臣召南</hi>按十八侯位次定於<lb/>
　此時<lb/>
是日悉封何父母兄弟十餘人○父母史記作父子<lb/>
上已聞誅信使使拜丞相為相國○<hi>臣召南</hi>按丞相紫<lb/>
　綬相國則緑綬矣漢初相國惟何及曹參二人自參<lb/>
　薨後即仍稱丞相又按何為相國在淮隂既誅之後<lb/>
　此傳甚明而公卿表乃列於九年誤也若在九年則<lb/>
　豨尚未叛信尚未誅矣當以此傳為正在十一年<lb/>
<pb n="KR2a0007_WYG_039-18b"/>
曹參傳攻秦監公軍注晋灼曰按髙紀名平也○<hi>臣召</hi>
　<hi>南</hi>按監泗水郡御史名平不特髙紀可証夏侯嬰傳<lb/>
　從攻胡陵嬰與蕭何降泗水監平平以胡陵降即此<lb/>
　監公也<lb/>
北擊司馬欣軍碭東○<hi>臣召南</hi>按司馬欣史記作司馬<lb/>
　尼是也髙紀作司馬<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>樊噲傳與司馬<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>戰碭東即<lb/>
　此人尼<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>二字相似未知孰正但必非長史司馬欣<lb/>
　耳<lb/>
<pb n="KR2a0007_WYG_039-19a"/>
守景陵二十三日○史記作二十日<lb/>
告舍人趣治行注師古曰舍人猶家人也○胡三省曰<lb/>
　据戰國䇿蘇秦使舍人資送張儀入秦李斯為吕不<lb/>
　韋舍人謂為私屬官可也以為主家事則拘矣<lb/>
講若畫一○講史記作顜徐廣曰顜音古項反一音較<lb/>
至今八侯○劉攽曰八侯字疑衍○<hi>臣召南</hi>按參傳子<lb/>
　窋窋子竒竒子時時子襄襄子宗參元孫本始本始<lb/>
　子宏宏子曠即功臣表所謂今見者也八侯似非衍<lb/>
<pb n="KR2a0007_WYG_039-19b"/>
　文<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷三十九考證<lb/>
</p>
<p>
</p>
  </div>
</body>
</text>
</TEI>
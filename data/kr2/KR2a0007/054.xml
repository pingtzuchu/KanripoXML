<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷五十四</head> <lb/>
    <p>
<pb n="KR2a0007_WYG_054-1a"/>
欽定四庫全書<lb/>
　前漢書卷五十四<lb/>
　　漢　　蘭　　臺　　令　　史班　固撰<lb/>
　　唐正議大夫行袐書少監琅邪縣開國子顔師古注<lb/>
　李廣蘇建傳第二十四<lb/>
李廣隴西成紀人也其先曰李信秦時為將逐得燕太<lb/>
子丹者也廣世世受射<hi>師古曰受射法</hi>孝文十四年匈奴大入<lb/>
蕭關<hi>師古曰在上郡北</hi>而廣以良家子從軍擊胡用善射殺首<lb/>
<pb n="KR2a0007_WYG_054-1b"/>
虜多為郎騎常侍<hi>師古曰官為郎而常騎以侍天子故曰騎常侍</hi>數從射獵格<lb/>
殺猛獸文帝曰惜廣不逢時令當髙祖世萬户侯豈足<lb/>
道哉景帝即位為騎郎將<hi>師古曰為騎郎之将主騎郎</hi>吳楚反時為<lb/>
驍騎都尉從太尉亞夫戰昌邑下顯名以梁王授廣將<lb/>
軍印故還賞不行<hi>文穎曰廣為漢將私受梁印故不得賞也</hi>為上谷太守數<lb/>
與匈奴戰典屬國公孫昆邪為上泣曰<hi>服䖍曰昆邪中國人也師古曰</hi>
<hi>對上而泣也昆音下温反</hi>李廣材氣天下亡䨇自負其能數與虜确<lb/>
恐亡之<hi>師古曰負恃也确謂競勝敗也确音角</hi>上乃徙廣為上郡太守匈<lb/>
<pb n="KR2a0007_WYG_054-2a"/>
奴侵上郡<hi>○宋祁曰侵上郡監本改侵作入</hi>上使中貴人從廣<hi>服䖍曰内臣之</hi>
<hi>貴幸者</hi>勒習兵擊匈奴中貴人者將數十騎從<hi>張晏曰放縱逰獵也</hi>
<hi>師古曰張讀作縱此説非也直言將數十騎自隨在大軍前行而忽遇敵也從音才用反</hi>見匈奴三<lb/>
人與戰射傷中貴人殺其騎且盡中貴人走廣<hi>師古曰走趣也</hi>
<hi>音奏</hi>廣曰是必射鵰者也<hi>文頴曰鵰鳥也故使善射者射之師古曰鵰大鷙鳥也一名鷲</hi>
<hi>黒色翮可以為箭羽音彫</hi>廣乃從百騎徃馳三人<hi>師古曰疾馳而逐之</hi>三人亡<lb/>
馬歩行行數十里廣令其騎張左右翼<hi>師古曰旁引其騎若鳥翼之為</hi>
而廣身自射彼三人者殺其二人生得一人果匈奴射<lb/>
<pb n="KR2a0007_WYG_054-2b"/>
鵰者也已縳之上山望匈奴數千騎見廣以為誘騎驚<lb/>
上山陳<hi>師古曰為陳以待廣也</hi>廣之百騎皆大恐欲馳還走廣曰<lb/>
我去大軍數十里今如此走匈奴追射我立盡今我留<lb/>
匈奴必以我為大軍之誘不我擊<hi>師古曰不我擊不敢擊我也</hi>廣令<lb/>
曰前未到匈奴陳二里所止令曰皆下馬觧鞍騎曰虜<lb/>
多如是觧鞍即急奈何廣曰彼虜以我為走今觧鞍以<lb/>
示不去用堅其意<hi>師古曰示以堅牢令敵意知之</hi>有白馬將出䕶兵<hi>師古</hi>
<hi>曰將之乘白馬者也䕶謂監視之</hi>廣上馬與十餘騎奔射殺白馬將而<lb/>
<pb n="KR2a0007_WYG_054-3a"/>
復還至其百騎中觧鞍縱馬卧<hi>師古曰縱放也</hi>時㑹暮胡兵終<lb/>
怪之弗敢擊夜半胡兵以為漢有伏軍於傍欲夜取之<lb/>
即引去平旦廣乃歸其大軍後徙為隴西北地鴈門雲<lb/>
中太守武帝即位左右言廣名將也由是入為未央衞<lb/>
尉而程不識時亦為長樂衛尉程不識故與廣俱以邊<lb/>
太守將屯及出擊胡而廣行無部曲行陳<hi>師古曰續漢書百官志云</hi>
<hi>将軍領軍皆有部曲大將軍營五部部校尉一人部下有曲曲有軍候一人今廣尚於簡易故行道之中而不</hi>
<hi>立部曲也</hi>就善水草頓舍人人自便<hi>師古曰頓止也舍息也便安利也音頻靣反其</hi>
<pb n="KR2a0007_WYG_054-3b"/>
<hi>下亦同</hi>不擊刁斗自衞<hi>孟康曰刁斗以銅作鐎受一斗晝炊飯食夜擊持行故名曰刁斗今</hi>
<hi>在滎陽庫中也蘇林曰形如鋗無縁師古曰鐎音譙郡之譙温器也鋗音火𤣥反鋗即銚也今俗或呼銅銚音</hi>
<hi>姚</hi>莫府省文書<hi>晉灼曰将軍職在征行無常處所在為治故言莫府也莫大也或曰衛青征匈</hi>
<hi>奴絶大莫大克獲帝就拜大將軍於幕中府故曰莫府莫府之名始於此也師古曰二説皆非也莫府者以軍</hi>
<hi>幕為義古字通單用耳軍旅無常居止故以帳幕言之廉頗李牧市租皆入幕府此則非因衞青始有其號又</hi>
<hi>莫訓大於義乖矣省少也音所領反○宋祁曰晉灼二字史記作如淳説</hi>然亦逺斥候未嘗<lb/>
遇害程不識正部曲行伍營陳擊刁斗吏治軍簿<hi>師古曰簿</hi>
<hi>文簿音歩户反</hi>至明軍不得自便不識曰李將軍極簡易然虜<lb/>
<pb n="KR2a0007_WYG_054-4a"/>
卒犯之無以禁<hi>師古曰卒讀曰猝</hi>而其士亦佚樂<hi>師古曰佚與逸同逸樂謂</hi>
<hi>閑豫也</hi>為之死我軍雖煩擾虜亦不得犯我是時漢邊郡<lb/>
李廣程不識為名將然匈奴畏廣士卒多樂從而苦程<lb/>
不識<hi>師古曰苦謂厭苦之</hi>不識孝景時以數直諌為太中大夫為<lb/>
人廉謹於文法後漢誘單于以馬邑城使大軍伏馬邑<lb/>
傍而廣為驍騎將軍屬䕶軍將軍<hi>師古曰韓安國</hi>單于覺之去<lb/>
漢軍皆無功後四嵗廣以衞尉為將軍出鴈門擊匈奴<lb/>
匈奴兵多破廣軍生得廣單于素聞廣賢令曰得李廣<lb/>
<pb n="KR2a0007_WYG_054-4b"/>
必生致之胡騎得廣廣時傷置兩馬間絡而盛之<hi>○宋祁曰</hi>
<hi>越本無之字</hi>卧行十餘里廣陽死睨其傍有一兒騎善馬<hi>師古</hi>
<hi>曰睨邪視也五係反</hi>暫騰而上胡兒馬<hi>師古曰騰跳躍也</hi>因抱兒鞭馬南<lb/>
馳數十里得其餘軍匈奴騎數百追之廣行取兒弓射<lb/>
殺追騎<hi>師古曰且行且射也</hi>以故得脱於是至漢漢下廣吏吏當<lb/>
廣亡失多為虜所生得<hi>師古曰當謂處其罪也</hi>當斬贖為庶人數<lb/>
嵗與故潁隂侯屏居藍田南山中射獵<hi>師古曰潁隂侯灌嬰之孫名彊</hi>
嘗夜從一騎出從人田閒飲<hi>○宋祁曰南本飲作欲</hi>還至亭霸陵<lb/>
<pb n="KR2a0007_WYG_054-5a"/>
尉醉呵止廣廣騎曰故李將軍尉曰今將軍尚不得夜<lb/>
行何故也宿廣亭下居無何匈奴入遼西<hi>○宋祁曰越本作隴西</hi>
殺太守敗韓將軍<hi>蘇林曰韓安國</hi>韓將軍後徙居右北平死於<lb/>
是上乃召拜廣為右北平太守廣請霸陵尉與俱<hi>師古曰奏</hi>
<hi>請天子而將行</hi>至軍而斬之上書自陳謝罪上報曰將軍者國<lb/>
之爪牙也司馬法曰登車不式遭喪不服<hi>服䖍曰式撫車之式以禮</hi>
<hi>敬人也式者車前横木也字或作軾</hi>振旅撫師以征不服率三軍之心同<lb/>
戰士之力故怒形則千里竦威振則萬物伏<hi>師古曰竦驚也</hi>是<lb/>
<pb n="KR2a0007_WYG_054-5b"/>
以名聲暴於夷貉威稜憺乎鄰國<hi>李奇曰神靈之威曰稜憺猶動也蘇林曰</hi>
<hi>陳留人語恐言憺之師古曰稜音來登反憺音徒濫反</hi>夫報忿除害捐殘去殺朕<lb/>
之所圖於將軍也若廼免冠徒跣稽顙請罪豈朕之指<lb/>
哉<hi>師古曰指意也</hi>將軍其率師東轅彌節白檀<hi>孟康曰白檀縣名屬右北平李</hi>
<hi>奇曰彌節少安之貌師古曰彌音亡俾反</hi>以臨右北平盛秋<hi>師古曰盛秋馬肥恐虜為冦故</hi>
<hi>令折衝禦難也</hi>廣在郡匈奴號曰漢飛將軍避之數嵗不入界<lb/>
廣出獵見草中石以為虎而射之中石没矢視之石也<lb/>
他日射之終不能入矣廣所居郡聞有虎常自射之及<lb/>
<pb n="KR2a0007_WYG_054-6a"/>
居右北平射虎虎騰傷廣廣亦射殺之石建卒上召廣<lb/>
代為郎中令元朔六年廣復為將軍從大將軍出定襄<lb/>
諸將多中首虜率為侯者<hi>如淳曰中猶充也充本法得首若干封侯也師古曰率謂</hi>
<hi>軍功封賞之科著在法令者也中音竹仲反</hi>而廣軍無功後三嵗廣以郎中<lb/>
令將四千騎出右北平博望侯張騫將萬騎與廣俱異<lb/>
道行數百里匈奴左賢王將四萬騎圍廣廣軍士皆恐<lb/>
廣廼使其子敢徃馳之敢從數十騎直貫胡騎出其左<lb/>
右而還報廣曰胡虜易與耳軍士乃安為圜陳外鄉<hi>師古</hi>
<pb n="KR2a0007_WYG_054-6b"/>
<hi>曰鄉讀曰嚮</hi>胡急擊矢下如雨漢兵死者過半漢矢且盡廣<lb/>
乃令持滿毋發<hi>師古曰注矢於弓弩而張滿之不發矢也</hi>而廣身自以大黄<lb/>
射其裨將<hi>服䖍曰黄肩弩也孟康曰太公䧟堅郤敵以大黄參連弩也晉灼曰黄肩即黄閒也大黄</hi>
<hi>其大者也師古曰服晉二説是也</hi>殺數人胡虜益觧㑹暮吏士無人色<lb/>
<hi>師古曰言懼甚</hi>而廣意氣自如<hi>師古曰自如/猶云如舊</hi>益治軍<hi>師古曰廵部曲整行</hi>
<hi>陳也</hi>軍中服其勇也明日復力戰而博望侯軍亦至匈奴<lb/>
廼觧去漢軍罷弗能追<hi>師古曰罷讀曰疲</hi>是時廣軍幾没罷<hi>師古</hi>
<hi>曰幾音鉅依反○宋祁曰浙本及越本並無罷字</hi>歸漢法博望侯後期當死贖<lb/>
<pb n="KR2a0007_WYG_054-7a"/>
為庶人廣軍自當亡賞<hi>師古曰自當謂為虜所勝又能勝虜功過相當也</hi>初廣<lb/>
與從弟李蔡俱為郎事文帝景帝時蔡積功至二千石<lb/>
武帝元朔中為輕車將軍從大將軍擊右賢王有功中<lb/>
率封為樂安侯<hi>師古曰此傳及百官表並為樂安侯而功臣表作安樂侯是功臣表誤也</hi>元<lb/>
狩二年代公孫𢎞為丞相蔡為人在下中<hi>師古曰在下軰之中</hi>名<lb/>
聲出廣下逺甚然廣不得爵邑官不過九卿廣之軍吏<lb/>
及士卒或取封侯廣與望氣王朔語云自漢擊匈奴廣<lb/>
未甞不在其中而諸妄校尉已下<hi>張晏曰妄猶凡也</hi>材能不及<lb/>
<pb n="KR2a0007_WYG_054-7b"/>
中<hi>師古曰中謂中庸之人也</hi>以軍功取侯者數十人廣不為後人然<lb/>
終無尺寸功以得封邑者何也豈吾相不當侯邪朔曰<lb/>
將軍自念豈甞有恨者乎<hi>師古曰恨悔也</hi>廣曰吾為隴西守羌<lb/>
甞反吾誘降者八百餘人詐而同日殺之至今恨獨此<lb/>
耳朔曰禍莫大於殺已降此廼將軍所以不得侯者也<lb/>
廣歴七郡太守前後四十餘年得賞賜輙分其戲下<hi>師古</hi>
<hi>曰戲讀曰麾又音許宜反</hi>飲食與士卒共之家無餘財終不言生産<lb/>
事為人長爰臂<hi>如淳曰臂如猨臂通肩也或曰似當為緩臂也師古曰王國風菟爰之詩云有</hi>
<pb n="KR2a0007_WYG_054-8a"/>
<hi>莬爰爰亦緩意其義兩通</hi>其善射亦天性雖子孫他人學者莫能及<lb/>
廣呐口少言<hi>師古曰呐亦訥字</hi>與人居則畫地為軍陳射闊狹<lb/>
以飲專以射為戲<hi>如淳曰為戲求疏密持酒以飲不勝者也</hi>將兵乏絶處見<lb/>
水士卒不盡飲不近水不盡餐不甞食寛緩不苛<hi>師古曰苛</hi>
<hi>細也</hi>士以此愛樂為用其射見敵非在數十歩之内度不<lb/>
中不發<hi>師古曰度音待各反中音竹仲反</hi>發即應弦而倒用此其將數<lb/>
困辱及射猛獸亦數為所傷云元狩四年大將軍票騎<lb/>
將軍大擊匈奴廣數自請行上以為老不許良久乃許<lb/>
<pb n="KR2a0007_WYG_054-8b"/>
之以為前將軍大將軍青出塞捕虜知單于所居廼自<lb/>
以精兵走之<hi>師古曰走趣也音奏</hi>而令廣并於右將軍軍出東道<lb/>
<hi>師古曰并合也合軍而同道也</hi>東道少回逺<hi>師古曰回遶也曲也音胡悔反</hi>大軍行水<lb/>
草少其埶不屯行<hi>張晏曰以水草少不可羣軰也</hi>廣辭曰臣部為前將<lb/>
軍今大將軍乃徙臣出東道且臣結髪而與匈奴戰<hi>師古</hi>
<hi>曰言始勝冠即在戰陳</hi>廼今一得當單于臣願居前先死單于<hi>師古</hi>
<hi>曰致死而取單于</hi>大將軍隂受上指以為李廣數奇<hi>孟康曰奇隻不耦也</hi>
<hi>如淳曰數為匈奴所敗為奇不耦師古曰言廣命隻不耦合也孟説是矣數音所角反奇音居宜反○宋祁曰</hi>
<pb n="KR2a0007_WYG_054-9a"/>
<hi>數南本浙夲並所具反予按師古是孟説自然音所具反音所角當從如説未有觧從孟而音從如也可判其</hi>
<hi>繆焉</hi>毋令當單于恐不得所欲<hi>師古曰謂不勝敵也</hi>是時公孫敖新<lb/>
失侯為中將軍<hi>○劉奉世曰按靑去病傳是嵗出塞無中將軍而敖傳是嵗以校尉從大將軍</hi>
<hi>此傳誤也</hi>大將軍亦欲使敖與俱當單于故徙廣廣知之固<lb/>
辭大將軍弗聴令長史封書與廣之莫府<hi>師古曰之徃也莫府衞靑</hi>
<hi>行軍府○宋祁曰廣之莫府景祐本無廣字</hi>曰急詣部如書<hi>○劉攽曰莫府乃廣之前將軍</hi>
<hi>莫府也凡將兵皆有莫府張敖監平樂兵置莫府是矣大將軍既不許廣難面不從故但封書與廣之莫府使</hi>
<hi>奉行耳及後急責廣之莫府亦是○劉奉世曰此莫府廣軍之莫府曹吏文書所在也廣見大將軍未肯去靑</hi>
<pb n="KR2a0007_WYG_054-9b"/>
<hi>徑封書與廣莫府令如書也與之莫府者猶言與其莫府也</hi>廣不謝大將軍而起行<lb/>
意象愠怒<hi>師古曰言愠怒之色形於外也</hi>而就部引兵與右將軍食其<lb/>
合軍出東道<hi>師古曰趙食其也食音異其音基</hi>惑失道後大將軍<hi>師古曰惑</hi>
<hi>迷也在後不及期也</hi>大將軍與單于接戰單于遁走弗能得而還<lb/>
南絶幕廼遇兩將軍<hi>師古曰絶渡也</hi>廣已見大將軍還入軍大<lb/>
將軍使長史持糒醪遺廣<hi>師古曰糒乾飯也醪汁滓酒也糒音備醪音牢</hi>因問<lb/>
廣食其失道狀曰青欲上書報天子失軍曲折<hi>師古曰曲折猶</hi>
<hi>言委曲也</hi>廣未對大將軍長史急責廣之莫府上簿<hi>師古曰之徃也</hi>
<pb n="KR2a0007_WYG_054-10a"/>
<hi>簿謂文狀也音歩户反</hi>廣曰諸校尉亡罪乃我自失道吾今自上<lb/>
簿<hi>○劉奉世曰此兩莫府亦廣之莫府也廣見青已還入軍未至莫府而長史來問廣廣未對而長史又旁</hi>
<hi>責廣之莫府曹吏令上簿故廣云我今自上簿然後退至莫府乃自剄耳</hi>至莫府謂其麾下<lb/>
曰廣結髪與匈奴大小七十餘戰今幸從大將軍出接<lb/>
單于兵而大將軍徙廣部行回逺又迷失道豈非天哉<lb/>
且廣年六十餘終不能復對刀筆之吏矣遂引刀自剄<lb/>
百姓聞之知與不知老壯皆為垂泣<hi>師古曰知謂素相識知也</hi>而右<lb/>
將軍獨下吏當死贖為庶人廣三子曰當户椒敢皆為<lb/>
<pb n="KR2a0007_WYG_054-10b"/>
郎上與韓嫣戲嫣少不遜<hi>師古曰嫣音偃</hi>當户擊嫣嫣走於是<lb/>
上以為能當户蚤死乃拜椒為代郡太守皆先廣死廣<lb/>
死軍中時敢從票騎將軍廣死明年李蔡以丞相坐詔<lb/>
賜冢地陽陵當得二十畝蔡盗取三頃頗賣得四十餘<lb/>
萬又盗取神道外壖地一畝葬其中<hi>師古曰壖音人椽反</hi>當下獄<lb/>
自殺敢以校尉從票騎將軍擊胡左賢王力戰奪左賢<lb/>
王旗鼔斬首多賜爵關内侯食邑二百户代廣為郎中<lb/>
令頃之怨大將軍青之恨其父<hi>師古曰令其父恨而死也</hi>廼擊傷大<lb/>
<pb n="KR2a0007_WYG_054-11a"/>
將軍大將軍匿諱之居無何敢從上雍至甘泉宫獵<hi>師古</hi>
<hi>曰無何謂未多時也雍之所在地形積髙故云上也上音時掌反他皆類此</hi>票騎將軍去病<lb/>
怨敢傷青射殺敢去病時方貴幸上為諱云鹿觸殺之<lb/>
居嵗餘去病死敢有女為太子中人愛幸敢男禹有寵<lb/>
於太子然好利亦有勇甞與侍中貴人飲侵陵之莫敢<lb/>
應<hi>師古曰言畏其勇氣</hi>後愬之上上召禹使刺虎縣下圏中未至<lb/>
地有詔引出之禹從落中以劒斫絶纍欲刺虎<hi>師古曰落與絡</hi>
<hi>同謂當時繦絡之而下也纍索也音力追反</hi>上壯之遂救止焉而當户有遺<lb/>
<pb n="KR2a0007_WYG_054-11b"/>
腹子陵將兵擊胡兵敗降匈奴後人告禹謀欲亡從陵<lb/>
下吏死<lb/>
陵字少卿少為侍中建章監善騎射愛人謙讓下士<hi>師古</hi>
<hi>曰下音胡亞反</hi>甚得名譽武帝以為有廣之風使將八百騎深<lb/>
入匈奴二千餘里過居延視地形不見虜還拜為騎都<lb/>
尉將勇敢五千人教射酒泉張掖以備胡數年漢遣貳<lb/>
師將軍伐大宛使陵將五校兵隨後行至塞㑹貳師還<lb/>
上賜陵書陵留吏士與輕騎五百出敦煌至鹽水迎貳<lb/>
<pb n="KR2a0007_WYG_054-12a"/>
師還復留屯張掖天漢二年貳師將三萬騎出酒泉擊<lb/>
左賢王於天山召陵欲使為貳師將輜重<hi>師古曰重音直用反</hi>陵<lb/>
召見武臺<hi>師古曰未央宫有武臺殿</hi>叩頭自請曰臣所將屯邊者皆<lb/>
荆楚勇士奇材劔客也力扼虎射命中<hi>師古曰扼謂捉持之也命中者</hi>
<hi>所指名處即中之也扼音厄</hi>願得自當一隊<hi>師古曰隊部也音徒内反</hi>到蘭干山<lb/>
南以分單于兵毋令專鄉貳師軍<hi>師古曰鄉讀曰嚮</hi>上曰將惡<lb/>
相屬邪吾發軍多毋騎予女陵對無所事騎<hi>師古曰猶言不事須</hi>
<hi>騎也</hi>臣願以少擊衆歩兵五千人渉單于庭上壯而許之<lb/>
<pb n="KR2a0007_WYG_054-12b"/>
因詔彊弩都尉路博徳將兵半道迎陵軍博徳故伏波<lb/>
將軍亦羞為陵後距奏言方秋匈奴馬肥未可與戰臣<lb/>
願留陵至春俱將酒泉張掖騎各五千人並擊東西浚<lb/>
稽可必禽也<hi>師古曰浚稽山名時虜分居此兩山也浚音峻稽音雞</hi>書奏上怒疑<lb/>
陵悔不欲出而教博徳上書廼詔博德吾欲予李陵騎<lb/>
云欲以少擊衆今虜入西河其引兵走西河遮鉤營之<lb/>
道<hi>張晏曰胡來要害道令博徳遮之師古曰走音奏</hi>詔陵以九月發出遮虜鄣<lb/>
<hi>師古曰鄣者塞上險要之處徃徃脩築别置候望之人所以自鄣蔽而伺敵也遮虜鄣名</hi>至東浚稽<lb/>
<pb n="KR2a0007_WYG_054-13a"/>
山南龍勒水上俳佪觀虜即亡所見從浞野侯趙破奴<lb/>
故道抵受降城休士<hi>師古曰抵歸也受降城本公孫敖所築休息也浞音仕角反</hi>因<lb/>
騎置以聞<hi>師古曰騎置謂驛騎也</hi>所與博徳言者云何<hi>張晏曰天子疑陵教</hi>
<hi>博徳上書求至春乃俱西也</hi>具以書對陵於是將其歩卒五千人出<lb/>
居延北行三十日至浚稽山止營舉圖所過山川地形<lb/>
使麾下騎陳歩樂還以聞歩樂召見道陵將率得士死<lb/>
力上甚説<hi>師古曰説讀曰悦</hi>拜歩樂為郎陵至浚稽山與單于<lb/>
相值騎可三萬圍陵軍軍居兩山間以大車為營陵引<lb/>
<pb n="KR2a0007_WYG_054-13b"/>
士出營外為陳前行持㦸盾後行持弓弩<hi>師古曰行並音胡剛反</hi>
令曰聞鼔聲而縱聞金聲而止<hi>師古曰金謂鉦也一名鐲鐲音濁</hi>虜見<lb/>
漢軍少直前就營陵搏戰攻之<hi>如淳曰手對戰也</hi>千弩俱發應<lb/>
弦而倒虜還走上山漢軍追擊殺數千人單于大驚召<lb/>
左右地兵八萬餘騎攻陵陵且戰且引南行數日抵山<lb/>
谷中<hi>師古曰抵當也至也其下亦同</hi>連戰士卒中矢傷三創者載輦兩<lb/>
創者將車一創者持兵戰陵曰吾士氣少衰而鼓不起<lb/>
者何也<hi>師古曰擊鼔進士而士氣不起也一曰士卒以有妻婦故聞鼔音而不時起也</hi>軍中豈<lb/>
<pb n="KR2a0007_WYG_054-14a"/>
有女子乎始軍出時關東羣盗妻子徙邊者隨軍為卒<lb/>
妻婦大匿車中<hi>○宋祁曰大字南本浙本並作伏</hi>陵捜得皆劒斬之明<lb/>
日復戰斬首三千餘級引兵東南循故龍城道行四五<lb/>
日抵大澤葭葦中<hi>師古曰葭即蘆也音家</hi>虜從上風縱火陵亦令<lb/>
軍中縱火以自救<hi>師古曰預自燒其旁草木令虜火不得延及也</hi>南行至山下<lb/>
單于在南山上使其子將騎撃陵陵軍歩鬬樹木間復<lb/>
殺數千人因發連弩射單于<hi>服䖍曰三十弩共一弦也張晏曰三十絭共一臂也</hi>
<hi>師古曰張説是也絭音去權反又音眷○劉攽曰三十弩一絃三十絭一臂皆無此理妄説也盖如今之合蟬</hi>
<pb n="KR2a0007_WYG_054-14b"/>
<hi>或併兩弩共一絃之類</hi>單于下走是日捕得虜言單于曰此漢精<lb/>
兵擊之不能下日夜引吾南近塞得毋有伏兵乎諸當<lb/>
户君長皆言<hi>師古曰當户匈奴官名也</hi>單于自將數萬騎擊漢數千<lb/>
人不能㓕後無以復使邊臣令漢益輕匈奴復力戰山<lb/>
谷間尚四五十里得平地不能破廼還是時陵軍益急<lb/>
匈奴騎多戰一日數十合復傷殺虜二千餘人虜不利<lb/>
欲去㑹陵軍候管敢為校尉所辱亡降匈奴具言陵軍<lb/>
無後救射矢且盡獨將軍麾下及成安侯校各八百人<lb/>
<pb n="KR2a0007_WYG_054-15a"/>
為前行以黄與白為幟<hi>師古曰幟旗也音式志反</hi>當使精騎射之即<lb/>
破矣成安侯者頴川人父韓千秋故濟南相奮擊南越<lb/>
戰死武帝封子延年為侯以校尉隨陵單于得敢大喜<lb/>
使騎並攻漢軍疾呼曰李陵韓延年趣降<hi>師古曰且戰且呼也呼音</hi>
<hi>火故反趣讀曰促</hi>遂遮道急攻陵陵居谷中虜在山上四面射<lb/>
矢如雨下漢軍南行未至鞮汗山<hi>師古曰鞮音丁奚反</hi>百五十萬<lb/>
矢皆盡<hi>○宋祁曰越本百字作一日</hi>即棄車去士尚三千餘人徒斬<lb/>
車輻而持之<hi>師古曰徒但也</hi>軍吏持尺刀抵山入陿谷單于遮<lb/>
<pb n="KR2a0007_WYG_054-15b"/>
其後乘隅下壘石<hi>服䖍曰山名也師古曰此説非也言放石以投人因山隅曲而下也壘音</hi>
<hi>盧對反</hi>士卒多死不得行昏後陵便衣獨歩山營<hi>蘇林曰搴衣卷</hi>
<hi>褏而行也師古曰此説非也便衣謂著短衣小褏也</hi>止左右毋隨我丈夫一取單<lb/>
于耳<hi>師古曰言一身獨取也</hi>良久陵還大息曰兵敗死矣軍吏或<lb/>
曰將軍威震匈奴天命不遂後求道徑還歸如浞野侯<lb/>
為虜所得後亡還天子客遇之况於將軍乎<hi>○宋祁曰浙本客作</hi>
<hi>容</hi>陵曰公止吾不死非壯士也於是盡斬旌旗及珍寳<lb/>
埋地中陵歎曰復得數十矢足以脱矣<hi>○宋祁曰南本浙本復字下有</hi>
<pb n="KR2a0007_WYG_054-16a"/>
<hi>人字須得人字義乃安若只云數十矢何能脱也</hi>今無兵復戰<hi>師古曰兵即謂矢及矛㦸之屬</hi>
<hi>也</hi>天明坐受縛矣各鳥獸散猶有得脱歸報天子者<hi>師古</hi>
<hi>曰脱免也音土活反次下亦同</hi>令軍士人持二升糒一半冰<hi>如淳曰半讀曰片或</hi>
<hi>曰五升曰半師古曰半讀曰判判大片也時冬寒有冰持之以備渇也</hi>期至遮虜鄣者相<lb/>
待夜半時擊鼓起士鼔不鳴陵與韓延年俱上馬壯士<lb/>
從者十餘人虜騎數千追之韓延年戰死陵曰無靣目<lb/>
報陛下遂降軍人分散脱至塞者四百餘人陵敗處去<lb/>
塞百餘里邊塞以聞上欲陵死戰召陵母及婦令相者<lb/>
<pb n="KR2a0007_WYG_054-16b"/>
視之無死喪色後聞陵降上怒甚責問陳歩樂歩樂自<lb/>
殺羣臣皆罪陵上以問太史令司馬遷遷盛言陵事親<lb/>
孝與士信常奮不顧身以殉國家之急<hi>師古曰殉營也一曰從也</hi>其<lb/>
素所畜積也<hi>師古曰畜讀曰蓄</hi>有國士之風今舉事一不幸全<lb/>
軀保妻子之臣隨而媒糵其短<hi>服䖍曰媒音欺謂詆欺也孟康曰媒酒教糵麴</hi>
<hi>也謂釀成其罪也師古曰孟説是也齊人名麴餅曰媒</hi>誠可痛也且陵提歩卒不<lb/>
滿五千深輮戎馬之地<hi>師古曰輮踐也音人九反</hi>抑數萬之師虜救<lb/>
死扶傷不暇悉舉引弓之民共攻圍之轉鬬千里矢盡<lb/>
<pb n="KR2a0007_WYG_054-17a"/>
道窮士張空拳<hi>文頴曰拳弓弩拳也師古曰拳字與絭同音去權反又音眷</hi>冐白刃<lb/>
北首爭死敵<hi>師古曰冐犯也北首北嚮也冐音莫北反首音式救反○宋祁曰南浙兩本冐音莫</hi>
<hi>尅反首音式授反淳化本冐音莫到反首音式受反當從南浙</hi>得人之死力雖古名將<lb/>
不過也身雖䧟敗然其所摧敗亦足暴於天下<hi>師古曰所摧敗</hi>
<hi>敗匈奴之兵也暴猶章也</hi>彼之不死宜欲得當以報漢也<hi>師古曰言欲立功以</hi>
<hi>當其罪也</hi>初上遣貳師大軍出財令陵為助兵<hi>師古曰財與纔同謂淺也</hi>
<hi>僅也史傳通用字他皆類此</hi>及陵與單于相值而貳師功少上以遷<lb/>
誣罔欲沮貳師為陵游説<hi>師古曰沮謂毁壊之音才吕反</hi>下遷腐刑久<lb/>
<pb n="KR2a0007_WYG_054-17b"/>
之上悔陵無救曰陵當發出塞廼詔彊弩都尉令迎軍<lb/>
坐預詔之得令老將生姦詐<hi>孟康曰坐預詔彊弩都尉路博徳迎陵博徳老将出</hi>
<hi>塞不至令陵見没也</hi>廼遣使勞賜陵餘軍得脱者陵在匈奴嵗餘<lb/>
上遣因杅將軍公孫敖<hi>孟康曰因杅胡地名也師古曰杅音于</hi>將兵深入<lb/>
匈奴迎陵敖軍無功還曰捕得生口言李陵教單于為<lb/>
兵以備漢軍故臣無所得上聞於是族陵家母弟妻子<lb/>
皆伏誅隴西士大夫以李氏為愧<hi>師古曰恥其不能死節累及家室</hi>其<lb/>
後漢遣使使匈奴陵謂使者曰吾為漢將歩卒五千人<lb/>
<pb n="KR2a0007_WYG_054-18a"/>
横行匈奴以亡救而敗何負於漢而誅吾家使者曰漢<lb/>
聞李少卿教匈奴為兵<hi>○宋祁曰浙本無少字只云李卿下同</hi>陵曰廼李<lb/>
緒非我也李緒本漢塞外都尉居奚侯城匈奴攻之緒<lb/>
降而單于客遇緒常坐陵上陵痛其家以李緒而誅使<lb/>
人刺殺緒大閼氏欲殺陵<hi>師古曰大閼氏單于之母</hi>單于匿之北方<lb/>
大閼氏死廼還單于壯陵以女妻之立為右校王衛律<lb/>
為丁靈王<hi>師古曰丁靈胡之别種也立為王而主其人也</hi>皆貴用事衛律者父<lb/>
本長水胡人律生長漢善協律都尉李延年延年薦言<lb/>
<pb n="KR2a0007_WYG_054-18b"/>
律使匈奴使還㑹延年家收律懼并誅亡還降匈奴匈<lb/>
奴愛之常在單于左右陵居外有大事廼入議昭帝立<lb/>
大將軍霍光左將軍上官桀輔政素與陵善遣陵故人<lb/>
隴西任立政等三人<hi>師古曰故人謂舊與相知者</hi>俱至匈奴招陵立<lb/>
政等至單于置酒賜漢使者李陵衛律皆侍坐立政等<lb/>
見陵未得私語即目視陵<hi>師古曰以目相視而感動之今俗所謂眼語者也</hi>而<lb/>
數數自循其刀環<hi>師古曰循謂摩循也</hi>握其足隂諭之言可還歸<lb/>
漢也後陵律持牛酒勞漢使博飲<hi>蘇林曰博且飲也師古曰勞音來到反</hi>
<pb n="KR2a0007_WYG_054-19a"/>
兩人皆胡服椎結<hi>師古曰結讀曰髻一撮之髻其形如椎</hi>立政大言曰漢<lb/>
已大赦中國安樂主上富於春秋<hi>師古曰言天子年少</hi>霍子孟上<lb/>
官少叔用事<hi>師古曰子孟光之字少叔桀之字也</hi>以此言微動之陵墨不<lb/>
應孰視而自循其髪答曰吾已胡服矣有頃律起更衣<lb/>
立政曰咄少卿良苦<hi>師古曰言甚勞苦</hi>霍子孟上官少叔謝女<lb/>
<hi>師古曰謝以辭相問也</hi>陵曰霍與上官無恙乎<hi>師古曰恙憂病也</hi>立政曰<lb/>
請少卿來歸故鄉毋憂富貴陵字立政曰少公<hi>師古曰呼其字</hi>
<hi>○宋祁曰字字一作呼</hi>歸易耳恐再辱奈何語未卒衞律還頗聞<lb/>
<pb n="KR2a0007_WYG_054-19b"/>
餘語曰李少卿賢者不獨居一國范蠡徧遊天下由余<lb/>
去戎入秦今何語之親也因罷去立政隨謂陵曰亦有<lb/>
意乎<hi>師古曰隨其後而語之</hi>陵曰丈夫不能再辱陵在匈奴二十<lb/>
餘年元平元年病死<lb/>
蘇建杜陵人也以校尉從大將軍青擊匈奴封平陵侯<lb/>
以將軍築朔方後以衞尉為游擊將軍從大將軍出朔<lb/>
方後一嵗以右將軍再從大將軍出定襄亡翕侯<hi>服䖍曰趙</hi>
<hi>信也</hi>失軍當斬贖為庶人其後為代郡太守卒官有三子<lb/>
<pb n="KR2a0007_WYG_054-20a"/>
嘉為奉車都尉賢為騎都尉<hi>○宋祁曰南夲騎作駙馬</hi>中子武最知<lb/>
名<lb/>
武字子卿少以父任兄弟竝為郎稍遷至栘中廐監<hi>師古</hi>
<hi>曰栘中厩名為之監也栘音移</hi>時漢連伐胡數通使相窺觀匈奴留漢<lb/>
使郭吉路充國等前後十餘軰匈奴使來漢亦留之以<lb/>
相當天漢元年且鞮侯單于初立<hi>師古曰且音子閭反鞮音丁奚反</hi>恐<lb/>
漢襲之廼曰漢天子我丈人行也<hi>師古曰丈人尊老之稱行音胡浪反</hi>盡<lb/>
歸漢使路充國等武帝嘉其義廼遣武以中郎將使持<lb/>
<pb n="KR2a0007_WYG_054-20b"/>
節送匈奴使留在漢者因厚賂單于荅其善意武與副<lb/>
中郎將張勝及假吏常恵等<hi>師古曰假吏猶言兼吏也時權為使之吏若今之差</hi>
<hi>人充使典矣</hi>募士斥候百餘人俱<hi>師古曰募人以充士卒及在道為斥候者</hi>既至<lb/>
匈奴置幣遺單于單于益驕非漢所望也方欲發使送<lb/>
武等㑹緱王與長水虞常等謀反匈奴中<hi>師古曰緱音工侯反</hi>緱<lb/>
王者昆邪王姊子也<hi>師古曰昆音胡門反</hi>與昆邪王俱降漢後隨<lb/>
浞野侯没胡中<hi>師古曰從趙破奴擊匈奴兵敗而降</hi>及衞律所將降者隂<lb/>
相與謀刼單于母閼氏歸漢㑹武等至匈奴虞常在漢<lb/>
<pb n="KR2a0007_WYG_054-21a"/>
時素與副張勝相知私候勝曰聞漢天子甚怨衛律常<lb/>
能為漢伏弩射殺之吾母與弟在漢幸䝉其賞賜張勝<lb/>
許之以貨物與常後月餘單于出獵獨閼氏子弟在虞<lb/>
常等七十餘人欲發其一人夜亡告之單于子弟發兵<lb/>
與戰緱王等皆死虞常生得<hi>師古曰被執獲也</hi>單于使衞律治<lb/>
其事張勝聞之恐前語發以狀語武武曰事如此此必<lb/>
及我見犯廼死重負國欲自殺<hi>師古曰言被匈奴侵犯然後廼死是為更負漢</hi>
<hi>國故欲先自殺也重音直用反</hi>勝恵共止之虞常果引張勝單于怒召<lb/>
<pb n="KR2a0007_WYG_054-21b"/>
諸貴人議欲殺漢使者左伊秩訾曰<hi>臣瓚曰胡官之號也</hi>即謀單<lb/>
于何以復加<hi>師古曰言謀衞律而殺之其罰太重</hi>宜皆降之單于使衞律<lb/>
召武受辭<hi>師古曰致單于之命而取其對也</hi>武謂恵等屈節辱命雖生<lb/>
何靣目以歸漢引佩刀自刺衞律驚自抱持武馳召毉<lb/>
鑿地為坎置煴火<hi>師古曰煴謂聚火無焱者也音於云反焱音式膽反</hi>覆武其上<lb/>
<hi>師古曰覆身於坎上也覆音芳目反</hi>蹈其背以出血武氣絶半日復息<hi>師古</hi>
<hi>曰息謂出氣也</hi>恵等哭輿歸營<hi>○宋祁曰浙本哭作共</hi>單于壯其節朝夕<lb/>
遣人候問武而收繫張勝武益愈單于使使曉武<hi>師古曰諭</hi>
<pb n="KR2a0007_WYG_054-22a"/>
<hi>説令降也</hi>㑹論虞常欲因此時降武劒斬虞常已律曰漢使<lb/>
張勝謀殺單于近臣<hi>師古曰衞律自謂也</hi>當死單于募降者赦罪<lb/>
舉劒欲擊之勝請降律謂武曰副有罪當相坐武曰本<lb/>
無謀又非親屬何謂相坐復舉劒擬之武不動律曰蘇<lb/>
君律前負漢歸匈奴幸䝉大恩賜號稱王擁衆數萬馬<lb/>
畜彌山富貴如此<hi>師古曰彌滿也</hi>蘇君今日降明日復然空以<lb/>
身膏草野誰復知之武不應律曰君因我降與君為兄<lb/>
弟今不聽吾計後雖欲復見我尚可得乎武罵律曰女<lb/>
<pb n="KR2a0007_WYG_054-22b"/>
為人臣子不顧恩義畔主背親為降虜於蠻夷何以女<lb/>
為見<hi>師古曰言何用見女為也</hi>且單于信女使决人死生不平心持<lb/>
正反欲鬬兩主觀禍敗南越殺漢使者屠為九郡宛王<lb/>
殺漢使者頭縣北闕朝鮮殺漢使者即時誅滅獨匈奴<lb/>
未耳若知我不降明<hi>師古曰若汝也言汝知我不肯降明矣</hi>欲令兩國相<lb/>
攻匈奴之禍從我始矣律知武終不可脅白單于單于<lb/>
愈益欲降之廼幽武置大窖中<hi>師古曰舊米粟之窖而空者也音工孝反</hi>絶<lb/>
不飲食<hi>師古曰飲音於禁反食讀曰飤</hi>天雨雪武臥齧雪與旃毛并咽<lb/>
<pb n="KR2a0007_WYG_054-23a"/>
之<hi>師古曰咽吞也音宴</hi>數日不死匈奴以為神乃徙武北海上無<lb/>
人處使牧羝羝乳乃得歸<hi>師古曰羝牡羊也羝不當産乳故設此言示絶其事若燕</hi>
<hi>太子丹烏白頭馬生角之比也羝音丁奚反乳音人喻反○宋祁曰牧羝字下疑有羊字</hi>别其官屬<lb/>
常惠等各置他所武既至海上廩食不至<hi>師古曰無人給飤之</hi>掘<lb/>
野䑕去<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>實而食之<hi>蘇林曰取䑕所去草實而食之張晏曰取䑕及草實并而食之師古</hi>
<hi>曰蘇説是也<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>古草字去謂藏之也音邱吕反○劉攽曰今北方野鼠之類甚多皆可食也武掘野鼠得即食</hi>
<hi>之其草食乃頗去藏耳</hi>杖漢節牧羊臥起操持節旄盡落積五六<lb/>
年單于弟於靬王弋射海上<hi>師古曰靬音居言反</hi>武能網紡繳檠<lb/>
<pb n="KR2a0007_WYG_054-23b"/>
弓弩<hi>師古曰繳生絲縷也可以弋射檠謂輔正弓弩也繳音斫檠音警又音巨京反○宋祁曰網字上疑</hi>
<hi>有結字</hi>於靬王愛之給其衣食三嵗餘王病賜武馬畜服<lb/>
匿穹廬<hi>劉徳曰服匿如小旃帳孟康曰服匿如甖小口大腹方底用受酒酪穹廬旃帳也晉灼曰河東</hi>
<hi>北界人呼小石甖受二斗所曰服匿師古曰孟晉二説是也</hi>王死後人衆徙去其冬<lb/>
丁令盗武牛羊<hi>師古曰令音零丁令即上所謂丁靈耳</hi>武復窮厄初武與<lb/>
李陵俱為侍中武使匈奴明年陵降不敢求武久之單<lb/>
于使陵至海上為武置酒設樂因謂武曰單于聞陵與<lb/>
子卿素厚故使陵來説足下虛心欲相待終不得歸漢<lb/>
<pb n="KR2a0007_WYG_054-24a"/>
空自苦亡人之地信義安所見乎前長君為奉車<hi>服䖍曰武</hi>
<hi>兄嘉</hi>從至雍棫陽宫扶輦下除<hi>張晏曰主扶輦下除道也師古曰除謂門屏之間</hi>
觸柱折轅劾大不敬伏劒自刎<hi>師古曰刎斷也斷其頭也音武粉反</hi>賜錢<lb/>
二百萬以葬孺卿從祠河東后土<hi>張晏曰武弟賢</hi>宦騎與黄門<lb/>
駙馬争舩<hi>師古曰宦騎宦者而為騎也黄門駙馬天子駙馬之在黄門者駙副也金日殫傳曰養馬</hi>
<hi>於黄門也</hi>推墮駙馬河中溺死宦騎亡詔使孺卿逐捕不得<lb/>
惶恐飲藥而死來時大夫人已不幸<hi>師古曰不幸亦謂死</hi>陵送𦵏<lb/>
至陽陵子卿婦年少聞已更嫁矣獨有女弟二人兩女<lb/>
<pb n="KR2a0007_WYG_054-24b"/>
一男今復十餘年存亡不可知人生如朝露<hi>師古曰朝露見日則</hi>
<hi>晞人命短促亦如之</hi>何久自苦如此陵始降時忽忽如狂自痛負<lb/>
漢加以老母繫保宫<hi>師古曰百官公卿表云少府屬官有居室武帝太初元年更名保宫</hi>
子卿不欲降何以過陵且陛下春秋髙法令亡常大臣<lb/>
亡罪夷滅者數十家安危不可知子卿尚復誰為乎願<lb/>
聽陵計勿復有云武曰武父子亡功德皆為陛下所成<lb/>
就位列將爵通侯兄弟親近常願肝腦塗地今得殺身<lb/>
自效雖䝉斧鉞湯鑊誠甘樂之臣事君猶子事父也子<lb/>
<pb n="KR2a0007_WYG_054-25a"/>
為父死無所恨願勿復再言陵與武飲數日復曰子卿<lb/>
壹聴陵言武曰自分已死久矣<hi>師古曰分音扶問反</hi>王必欲降武<lb/>
請畢今日之驩效死於前<hi>師古曰效致也</hi>陵見其至誠喟然歎<lb/>
曰嗟乎義士陵與衞律之罪上通於天因泣下霑衿與<lb/>
武决去<hi>師古曰决别也</hi>陵惡自賜武<hi>師古曰謂若示已於匈奴中富饒以夸武</hi>使其<lb/>
妻賜武牛羊數十頭後陵復至北海上語武區脱捕得<lb/>
雲中生口<hi>服䖍曰區脱土室胡兒所作以候漢者也李奇曰匈奴邊境羅落守衞官也晉灼曰匈奴</hi>
<hi>傳東胡與匈奴間有棄地千餘里各居其邊為區脱又云漢得區脱王發人民屯區脱以備漢此為因邊境以</hi>
<pb n="KR2a0007_WYG_054-25b"/>
<hi>為官李説是也師古曰匈奴邊境為候望之室服説是也本非官號區脱王者以其所部居區脱之處因呼之</hi>
<hi>耳李晉二説皆失之區讀與甌同音一侯反脱音土活反</hi>言太守以下吏民皆白服<lb/>
曰上崩武聞之南鄉號哭歐血旦夕臨<hi>師古曰鄉讀曰嚮臨哭也音力</hi>
<hi>禁反</hi>數月昭帝即位<hi>○劉敞曰數月字當屬上句</hi>數年匈奴與漢和親<lb/>
漢求武等匈奴詭言武死<hi>○宋祁曰江浙本詭作紿</hi>後漢使復至匈<lb/>
奴常恵請其守者與俱得夜見漢使具自陳道教使者<lb/>
謂單于言天子射上林中得鴈足有係帛書言武等在<lb/>
某澤中使者大喜如恵語以讓單于<hi>師古曰讓責也</hi>單于視左<lb/>
<pb n="KR2a0007_WYG_054-26a"/>
右而驚謝漢使曰武等實在於是李陵置酒賀武曰今<lb/>
足下還歸揚名於匈奴功顯於漢室雖古竹帛所載丹<lb/>
青所畫何以過子卿陵雖駑怯令漢且貰陵罪<hi>師古曰貰寛也</hi>
全其老母使得奮大辱之積志庶幾乎曹柯之盟<hi>李奇曰欲</hi>
<hi>劫單于如曹劌劫齊桓公柯盟之時</hi>此陵宿昔之所不忘也收族陵家為<lb/>
世大戮陵尚復何顧乎已矣令子卿知吾心耳異域之<lb/>
人壹别長絶陵起舞歌曰徑萬里兮度沙幕為君將兮<lb/>
奮匈奴路窮絶兮矢刃摧士衆滅兮名已隤老母已死<lb/>
<pb n="KR2a0007_WYG_054-26b"/>
雖報恩將安歸<hi>師古曰隤墜也音大回反○宋祁曰雖字下疑有欲字</hi>陵泣下數<lb/>
行因與武决單于召㑹武官屬<hi>師古曰㑹謂集聚也</hi>前以降及物<lb/>
故凡隨武還者九人<hi>師古曰物故謂死也言其同於鬼物而故也一説不欲斥言但云其</hi>
<hi>所服用之物皆已故耳而説者妄欲改物為勿非也○宋祁曰物當從南本作歾音没</hi>武以始元<lb/>
六年春至京師詔武奉一太牢謁武帝園廟拜為典屬<lb/>
國秩中二千石賜錢二百萬公田二頃宅一區常恵徐<lb/>
聖趙終根皆拜為中郎賜帛各二百匹其餘六人老歸<lb/>
家賜錢人十萬復終身<hi>師古曰復音芳目反</hi>常惠後至右將軍封<lb/>
<pb n="KR2a0007_WYG_054-27a"/>
列侯自有傳武留匈奴凡十九嵗始以彊壯出及還須<lb/>
髪盡白武來歸明年上官桀子安與桑𢎞羊及燕王盖<lb/>
主謀反武子男元與安有謀坐死初桀安與大將軍霍<lb/>
光争權數疏光過失子燕王<hi>師古曰疏謂條錄之</hi>令上書告之又<lb/>
言蘇武使匈奴二十年不降還廼為典屬國<hi>師古曰實十九年而</hi>
<hi>言二十者欲久其事以見寃屈故多言也</hi>大將軍長史無功勞為捜粟都尉<lb/>
光顓權自恣<hi>師古曰顓與專同</hi>及燕王等反誅窮治黨與武素<lb/>
與桀𢎞羊有舊數為燕王所訟子又在謀中廷尉奏請<lb/>
<pb n="KR2a0007_WYG_054-27b"/>
逮捕武霍光寢其奏免武官數年昭帝崩武以故二千<lb/>
石與計謀立宣帝<hi>師古曰與讀作預</hi>賜爵闗内侯食邑三百户<lb/>
久之衞將軍張安世薦武明習故事奉使不辱命先帝<lb/>
以為遺言宣帝即時召武待詔宦者署<hi>師古曰百官公卿表少府屬官</hi>
<hi>有宦者令丞以其署親近故令於此待詔也</hi>數進見復為右曹典屬國以武<lb/>
著節老臣令朝朔望號稱祭酒<hi>師古曰加祭酒之號所以示優尊也祭酒已觧</hi>
<hi>在伍被傳</hi>甚優寵之武所得賞賜盡以施予昆弟故人家不<lb/>
餘財皇后父平恩侯帝舅平昌侯樂昌侯<hi>師古曰平恩侯許伯平昌</hi>
<pb n="KR2a0007_WYG_054-28a"/>
<hi>侯王無故樂昌侯王武也</hi>車騎將軍韓増丞相魏相御史大夫丙吉<lb/>
皆敬重武武年老子前坐事死上閔之問左右武在匈<lb/>
奴久豈有子乎武因平恩侯自白前發匈奴時胡婦適<lb/>
産一子通國有聲問來願因使者致金帛贖之上許焉<lb/>
後通國隨使者至上以為郎又以武弟子為右曹武年<lb/>
八十餘神爵二年病卒甘露三年單于始入朝上思股<lb/>
肱之美廼圖畫其人於麒麟閣<hi>張晏曰武帝獲麒麟時作此閣圖畫其象於閣</hi>
<hi>遂以為名師古曰漢宫閣疏名云蕭何造</hi>法其形貌署其官爵姓名<hi>師古曰署表也</hi>
<pb n="KR2a0007_WYG_054-28b"/>
<hi>題也</hi>唯霍光不名曰大司馬大將軍博陸侯姓霍氏次曰<lb/>
衞將軍富平侯張安世次曰車騎將軍龍額侯韓増<hi>○宋</hi>
<hi>祁曰頟或作雒</hi>次曰後將軍營平侯趙充國次曰丞相髙平侯<lb/>
魏相次曰丞相博陽侯丙吉次曰御史大夫建平侯杜<lb/>
延年次曰宗正陽城侯劉德次曰少府梁邱賀次曰太<lb/>
子太傅蕭望之次曰典屬國蘇武皆有功徳知名當世<lb/>
是以表而揚之明著中興輔佐列於方叔召虎仲山甫<lb/>
焉<hi>師古曰三人皆周宣王之臣有文武之功佐宣王中興者也言宣帝亦重興漢室而霍光等竝為名臣皆</hi>
<pb n="KR2a0007_WYG_054-29a"/>
<hi>比於方叔之屬召讀曰邵</hi>凡十一人皆有傳自丞相黄霸廷尉于定<lb/>
國大司農朱邑京兆尹張敞右扶風尹翁歸及儒者夏<lb/>
侯勝等皆以善終著名宣帝之世然不得列於名臣之<lb/>
圖以此知其選矣<lb/>
贊曰李將軍恂恂如鄙人口不能出辭<hi>師古曰恂恂誠謹貌也音荀</hi>
及死之日天下知與不知皆為流涕彼其中心誠信於<lb/>
士大夫也諺曰桃李不言下自成蹊<hi>師古曰蹊謂徑道也言桃李以其華</hi>
<hi>實之故非有所召呼而人争歸趣來徃不絶其下自然成徑以喻人懐誠信之心故能潜有所感也蹊音奚</hi>
<pb n="KR2a0007_WYG_054-29b"/>
此言雖小可以喻大然三代之將道家所忌<hi>○宋祁曰南本代作</hi>
<hi>世</hi>自廣至陵遂亡其宗哀哉孔子稱志士仁人有殺身<lb/>
以成仁無求生以害仁使於四方不辱君命<hi>師古曰皆論語載孔</hi>
<hi>子之言</hi>蘇武有之矣<lb/>
　<lb/>
　<lb/>
　<lb/>
　前漢書卷五十四<lb/>
<pb n="KR2a0007_WYG_054-30a"/>
　前漢書卷五十四考證<lb/>
李廣傳隴西成紀人也○<hi>臣召南</hi>按成紀縣漢初屬隴<lb/>
　西郡至元光以後置天水郡改屬焉故志載成紀於<lb/>
　天水下而此傳曰隴西成紀人也<lb/>
因抱兒○茅坤曰史記作因推墮兒是<lb/>
彌節白檀○顧炎武曰彌與弭同司馬相如傳於是楚<lb/>
　王乃弭節徘徊郭璞曰弭猶低也節所杖信節也<lb/>
而廣身自以大黄射其禆将注孟康曰太公䧟堅却敵<lb/>
<pb n="KR2a0007_WYG_054-30b"/>
　以大黄○<hi>臣召南</hi>按注太公下應有六韜曰三字此<lb/>
　刋本訛脱也<lb/>
而令廣并于右將軍軍出東道○<hi>臣召南</hi>按後文注右<lb/>
　將軍趙食其也應在此文下<lb/>
李陵傳至東浚稽山南龍勒水上○胡三省曰志敦煌<lb/>
　龍勒縣有龍勒水出南𦍑中東北入澤溉民田盖其<lb/>
　下流至浚稽山下<hi>臣召南</hi>按陵出居延遮虜障此龍<lb/>
　勒水當在居延塞外直北沙磧中故下文曰陵出居<lb/>
<pb n="KR2a0007_WYG_054-31a"/>
　延北行三十日至浚稽山不當以西陲敦煌之龍勒<lb/>
　縣實之也且志言有氐置水不云即龍勒水胡氏地<lb/>
　學極精而此條則誤<lb/>
百五十萬矢皆盡○<hi>臣召南</hi>按百字通鑑作一日然則<lb/>
　司馬温公所見本與今本不同也<lb/>
坐預詔之注孟康云云○胡三省曰注非也帝意既悔<lb/>
　追思前事以為當陵發出塞之時方可詔博徳繼其<lb/>
　後以迎陵軍乃于陵未行時預詔之使博徳羞為陵<lb/>
<pb n="KR2a0007_WYG_054-31b"/>
　後距得生姦詐上奏而遂令博徳别出西河致陵軍<lb/>
　無救也<lb/>
蘇武傳乃徙武北海上○<hi>臣召南</hi>按北海為匈奴北界<lb/>
　其外即丁令也塞外遇大水澤通稱為海唐書地理<lb/>
　志骨利幹都播二部落北有小海氷堅時馬行八日<lb/>
　可渡海北多大山即此北海也今曰白哈兒湖在喀<lb/>
　爾喀極北鄂羅斯國之南界<lb/>
賜武馬畜服匿穹廬注師古曰孟晉二説是也○<hi>臣宗</hi>
<pb n="KR2a0007_WYG_054-32a"/>
　<hi>萬</hi>按南齊書陸澄傳竟陵王子良得古器小口方腹<lb/>
　而底平可將七八升以問澄澄曰此名服匿單于以<lb/>
　與蘇武子良後詳觀器底有字髣髴如澄所言可以<lb/>
　証孟康晉灼二注<lb/>
陵惡自賜武注師古云云○顧炎武曰今人送物與人<lb/>
　而託其名于妻者徃徃有之其稱賜者陵在匈奴已<lb/>
　立為王故也云惡自賜武盖嫌于自居其名耳師古<lb/>
　注非<lb/>
<pb n="KR2a0007_WYG_054-32b"/>
凡隨武還者九人○<hi>臣召南</hi>按此專記武官屬耳匈奴<lb/>
　傳言有馬宏者前以副使使西域為匈奴所遮不肯<lb/>
　降至是與武並還漢<lb/>
廼圖畫其人于麒麟閣○胡三省曰閣在未央宫中圖<lb/>
　畫功臣自此始<lb/>
　<lb/>
　<lb/>
　前漢書卷五十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷四十六</head> <lb/>
    <p>
<pb n="KR2a0007_WYG_046-1a"/>
欽定四庫全書<lb/>
　前漢書卷四十六<lb/>
　　漢　　蘭　　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　萬石衞直周張傳第十六<lb/>
萬石君石奮其父趙人也趙亡徙温<hi>師古曰温河内之縣</hi>高祖東<lb/>
擊項籍過河内時奮年十五為小吏侍高祖高祖與語<lb/>
愛其恭敬問曰若何有<hi>師古曰若汝也有何戚屬</hi>對曰有毋不幸失<lb/>
<pb n="KR2a0007_WYG_046-1b"/>
明家貧有姊能鼓瑟高祖曰若能從我乎曰願盡力於<lb/>
是高祖召其姊為美人以奮為中涓受書謁<hi>師古曰中涓官名主</hi>
<hi>居中而㳙潔者也外有書謁令奮受之也㳙音蠲</hi>徙其家長安中戚里<hi>師古曰於上有</hi>
<hi>姻戚者則皆居之故名其里為戚里○劉攽曰此里偶名戚里爾高祖以奮姊為美人故使居戚里示有親戚</hi>
<hi>之義猶武帝時封小史遺鄉因曰遺汝</hi>以姊為美人故也奮積功勞孝文<lb/>
時官至大中大夫無文學恭謹舉無與比<hi>張晏曰舉朝無比也師古</hi>
<hi>曰舉皆也</hi>東陽侯張相如為太子太傅免選可為傅者皆推<lb/>
奮為太子太傅及孝景即位以奮為九卿迫近憚之<hi>張晏</hi>
<pb n="KR2a0007_WYG_046-2a"/>
<hi>曰以其恭敬履度故難之</hi>徙奮為諸侯相奮長子建次甲次乙次慶<lb/>
<hi>師古曰史失其名故云甲乙耳非其名</hi>皆以馴行孝謹官至二千石<hi>師古曰馴</hi>
<hi>順也音廵</hi>於是景帝曰石君及四子皆二千石人臣尊寵廼<lb/>
舉集其門凡號奮為萬石君<hi>師古曰集合也凡最計也總合其一門之計五人為</hi>
<hi>二千石故號萬石君</hi>孝景季年萬石君以上大夫禄歸老于家以<lb/>
歲時為朝臣<hi>師古曰豫朝請</hi>過宮門闕必下車趨見路馬必軾<lb/>
焉<hi>師古曰路馬天子路車之馬軾謂撫軾蓋為敬也</hi>子孫為小吏來歸謁萬石<lb/>
君必朝服見之不名子孫有過失不誚讓為便坐<hi>師古曰便</hi>
<pb n="KR2a0007_WYG_046-2b"/>
<hi>坐於便側之處非正室也</hi>對案不食然後諸子相責因長老肉袒固<lb/>
謝罪改之廼許子孫勝冠者在側雖燕必冠申申如也<lb/>
<hi>師古曰申申整敕之貌</hi>僮僕訢訢如也<hi>晉灼曰許慎云古欣字也師古曰晉説非也此訢讀</hi>
<hi>與誾誾同謹敬之貌也音牛巾反</hi>唯謹<hi>師古曰唯以謹敬為先</hi>上時賜食於家必<lb/>
稽首俯伏而食如在上前其執喪哀戚甚<hi>師古曰執喪猶言持喪服</hi>
<hi>也禮記曰執親之喪</hi>子孫遵教亦如之萬石君家以孝謹聞乎郡<lb/>
國雖齊魯諸儒質行皆自以為不及也<hi>師古曰質重也</hi>建元二<lb/>
年郎中令王臧以文學獲罪皇太后<hi>張晏曰竇太后</hi>太后以為<lb/>
<pb n="KR2a0007_WYG_046-3a"/>
儒者文多質少今萬石君家不言而躬行廼以長子建<lb/>
為郎中令少子慶為内史建老白首萬石君尚無恙<hi>師古</hi>
<hi>曰恙憂病</hi>每五日洗沐歸謁親<hi>文穎曰郎官五日一下○劉奉世曰建為郎中令慶為内</hi>
<hi>史非郎官也按霍光秉政亦休沐然則漢公卿以下皆有休沐也</hi>入子舍<hi>師古曰入諸子之舍自其</hi>
<hi>所居也若今言諸房矣</hi>竊問侍者取親中帬廁牏身自澣洒<hi>服虔曰親</hi>
<hi>身之衣也蘇林曰牏音投賈逵解周官云牏行清也孟康曰厠行清牏中受糞函者也東南人謂鑿木空中如</hi>
<hi>曹謂之牏晉灼曰今世謂反閉小袖衫為侯牏師古曰親謂父也中帬若今言中衣也廁牏者近身之小衫若</hi>
<hi>今汗衫也蘇音晉説是矣洒音先禮反</hi>復與侍者不敢令萬石君知之以<lb/>
<pb n="KR2a0007_WYG_046-3b"/>
為常建奏事於上前即有可言屏人乃言極切<hi>師古曰有可言</hi>
<hi>謂有事當奏諫</hi>至廷見如不能言者<hi>師古曰廷見謂當朝而見時</hi>上以是親<lb/>
而禮之萬石君徙居陵里<hi>師古曰茂陵邑中之里○劉攽曰長安中自有里名陵非</hi>
<hi>茂陵里也</hi>内史慶醉歸入外門不下車萬石君聞之不食慶<lb/>
恐肉袒謝請罪不許舉宗及兄建肉袒萬石君讓曰<hi>師古</hi>
<hi>曰讓責也</hi>内史貴人入閭里里中長老皆走匿而内史坐車<lb/>
中自如固當<hi>師古曰此深責之也言内史貴人正固當爾</hi>廼謝罷慶<hi>師古曰告令去</hi>
慶及諸子入里門趨至家萬石君元朔五年卒建哭泣<lb/>
<pb n="KR2a0007_WYG_046-4a"/>
哀思杖廼能行歲餘建亦死諸子孫咸孝然建最甚甚<lb/>
於萬石君建為郎中令奏事下<hi>師古曰建有所奏上而被報下也下音胡亞反</hi>
建讀之驚恐曰書馬者與尾而五<hi>服虔曰作馬字下曲者而五建時上書誤</hi>
<hi>作四師古曰馬字下曲者為尾并四㸃為四足凡五</hi>今乃四不足一獲譴死矣其<lb/>
為謹慎雖他皆如是慶為太僕御出<hi>師古曰為上御車而出</hi>上問<lb/>
車中幾馬慶以策數馬畢舉手曰六馬慶於兄弟最為<lb/>
簡易矣然猶如此出為齊相齊國慕其家行不治而齊<lb/>
國大治<hi>師古曰不治言無所治罰</hi>為立石相祠元狩元年上立太子<lb/>
<pb n="KR2a0007_WYG_046-4b"/>
選羣臣可傅者慶自沛守為太子太傅七歲遷御史大<lb/>
夫<hi>宋本七作十</hi>元鼎五年丞相趙周坐酎金免制詔御史萬<lb/>
石君先帝尊之子孫至孝其以御史大夫慶為丞相封<lb/>
牧丘侯是時漢方南誅兩越東擊朝鮮北逐匈奴西伐<lb/>
大宛中國多事天子廵狩海内脩古神祠封禪興禮樂<lb/>
公家用少桑宏羊等致利王溫舒之屬峻法兒寛等推<lb/>
文學九卿更進用事<hi>師古曰更互也音工衡反</hi>事不闗決於慶慶醇<lb/>
謹而已<hi>師古曰醇專厚也音純</hi>在位九歲無能有所匡言嘗欲請<lb/>
<pb n="KR2a0007_WYG_046-5a"/>
治上近臣所忠九卿咸宣<hi>服虔曰咸音減損之減師古曰治所忠及咸宣二人</hi>不<lb/>
能服反受其過贖罪元封四年闗東流民二百萬口無<lb/>
名數者四十萬<hi>師古曰名數若今户籍</hi>公卿議欲請徙流民於邊<lb/>
以適之<hi>師古曰適讀曰讁</hi>上以為慶老謹不能與其議<hi>師古曰與讀曰</hi>
<hi>豫</hi>乃賜丞相告歸而案御史大夫以下議為請者慶慙<lb/>
不任職上書曰臣幸得待罪丞相疲駑無以輔治城郭<lb/>
倉廪空虚民多流亡罪當伏斧質上不忍致法願歸丞<lb/>
相侯印乞骸骨歸避賢者路上報曰間者河水滔陸<hi>晉灼</hi>
<pb n="KR2a0007_WYG_046-5b"/>
<hi>曰滔漫也師古曰高平曰陸漫音莫干反</hi>泛濫十餘郡隄防勤勞弗能陻塞<lb/>
<hi>師古曰陻填也音因</hi>朕甚憂之是故廵方州<hi>張晏曰四方之州也師古曰東方諸州○</hi>
<hi>劉奉世曰後有濟淮江則不特東方州也宋祁曰注諸州州字當作侯</hi>禮嵩嶽通八神以<lb/>
合宣房<hi>孟康曰八神郊祀志八神也於宣房宮合祀之師古曰此説非也自言致禮中岳通敬八神耳</hi>
<hi>合宣房者於宣房塞决河也事見溝洫志</hi>濟淮江歴山濱海<hi>師古曰濱海者循海涯而行也</hi>
<hi>濱音賓又音頻</hi>問百年民所疾苦惟吏多私徵求無已<hi>師古曰惟思也</hi>
<hi>已止也</hi>去者便居者擾故為流民法以禁重賦<hi>師古曰言百姓去其</hi>
<hi>本土者則免於吏徵求在舊居者則見煩擾故朝廷特為流人設法又禁吏之重賦也一曰去者謂吏出使而</hi>
<pb n="KR2a0007_WYG_046-6a"/>
<hi>侵擾居人以自便也○劉攽曰是時設此法流民若干吏坐其罪所以禁重賦也劉敞曰此言以流民多少課</hi>
<hi>吏殿最所以禁吏重賦</hi>乃者封泰山皇天嘉況神物並見<hi>師古曰況賜也</hi>
<hi>見顯示也</hi>朕方答氣應未能承意<hi>師古曰言自脩整以報瑞應恐未承順上天之意</hi>
是以切比閭里知吏姦邪<hi>師古曰比校考也音頻寐反○劉奉世曰比近也此言因</hi>
<hi>廵守經過閭里與民切近始得知吏素為姦故下又言因已委任有司之過故官曠民愁盜賊公行也</hi>委<lb/>
任有司然則官曠民愁盜賊公行<hi>師古曰曠空也人不舉職是空其官</hi>徃<lb/>
年覲明堂赦殊死無禁錮咸自新與更始今流民愈多<lb/>
計文不改<hi>蘇林曰校户口文書不改減也如淳曰郡上計文書自文餙不改正也師古曰如説是</hi>
<pb n="KR2a0007_WYG_046-6b"/>
君不繩責長吏而請以興徙四十萬口<hi>○劉奉世曰興讀如軍興</hi>揺<lb/>
蕩百姓<hi>師古曰蕩動也</hi>孤兒㓜年未滿十歲無罪而坐率<hi>服虔曰率</hi>
<hi>坐刑法也如淳曰率家長也師古曰㓜年無罪坐為父兄所率而并徙如説近之</hi>朕失望焉今<lb/>
君上書言倉庫城郭不充實民多貧盜賊衆請入粟為<lb/>
庻人<hi>服虔曰慶自以居相位不能理請入粟贖已罪退為庻人</hi>夫懷知民貧而請益<lb/>
賦<hi>師古曰懷此心○宋祁云浙本注此心字下有也字</hi>動危之而辭位<hi>師古曰揺動百姓使</hi>
<hi>其危急而自欲去位</hi>欲安歸難乎<hi>師古曰以此危難之事欲歸之於何人</hi>君其反室<lb/>
<hi>師古曰若此自謂理當然者可還家</hi>慶素質見詔報反室自以為得許欲<lb/>
<pb n="KR2a0007_WYG_046-7a"/>
上印綬掾史以為見責甚深而終以反室者醜惡之辭<lb/>
也或勸慶宜引決<hi>師古曰令自殺</hi>慶甚懼不知所出遂復起視<lb/>
事慶為丞相文深審謹無他大畧後三歲餘薨諡曰恬<lb/>
侯中子德慶愛之上以德嗣後為太常坐法免國除慶<lb/>
方為丞相時諸子孫為小吏至二千石者十三人及慶<lb/>
死後稍以罪去孝謹衰矣<lb/>
衞綰代大陵人也以戲車為郎事文帝<hi>服虔曰力士能扶戲車也應劭</hi>
<hi>曰能左右超乗師古曰二説皆非也戲車若今之弄車之技</hi>功次遷中郎將醇謹無<lb/>
<pb n="KR2a0007_WYG_046-7b"/>
它<hi>師古曰無它餘志念也</hi>孝景為太子時召上左右飲而綰稱病<lb/>
不行<hi>張晏曰恐文帝謂豫有二心事太子</hi>文帝且崩時屬孝景曰綰長者<lb/>
善遇之及景帝立歲餘不孰何綰<hi>服虔曰不問也李奇曰孰誰也何呵也師</hi>
<hi>古曰何即問也不誰何者猶言不借問耳○劉奉世曰誰何漢之通語不須解為借問</hi>綰日以謹<lb/>
力<hi>師古曰自勉力為謹慎日日益甚</hi>景帝幸上林詔中郎將參乘還而<lb/>
問曰君知所以得參乘乎<hi>師古曰言何以得參乘</hi>綰曰臣代戲車<lb/>
士幸得功次遷待罪中郎將不知也上問曰吾為太子<lb/>
時召君君不肯來何也<hi>師古曰言以此特識之</hi>對曰死罪病上賜<lb/>
<pb n="KR2a0007_WYG_046-8a"/>
之劒綰曰先帝賜臣劒凡六不敢奉詔上曰劒人之所<lb/>
施易獨至今乎<hi>如淳曰施讀曰移言劒者人所好故多數移易貿換之也師古曰施讀曰貤貤</hi>
<hi>延也音弋豉反</hi>綰曰具在上使取六劒劒常盛未嘗服也<hi>師古曰盛</hi>
<hi>謂在削室之中也盛音成削音先召反</hi>郎官有譴常蒙其罪<hi>師古曰蒙謂覆蔽之</hi>不<lb/>
與它將爭有功常讓它將上以為亷忠實無它腸<hi>師古曰心</hi>
<hi>腸之内無它惡○宋祁云一本它作心</hi>乃拜綰為河間王太傅吳楚反詔<lb/>
綰為將將河間兵擊吳楚有功拜為中尉三歲以軍功<lb/>
封綰為建陵侯明年上廢太子誅栗卿之屬<hi>師古曰太子廢為臨</hi>
<pb n="KR2a0007_WYG_046-8b"/>
<hi>江王故誅其外家親屬</hi>上以綰為長者不忍乃賜綰告歸而使郅<lb/>
都治捕栗氏既已上立膠東王為太子召綰拜為太子<lb/>
太傅遷為御史大夫五歲代桃侯舎為丞相<hi>師古曰劉舍</hi>朝<lb/>
奏事如職所奏<hi>師古曰言守職分而已</hi>然自初宦以至相終無可<lb/>
言<hi>師古曰不能有所興建及廢罷</hi>上以為敦厚可相少主尊寵之賞賜<lb/>
甚多為丞相三歲景帝崩武帝立建元中丞相以景帝<lb/>
病時諸官囚多坐不辜者而君不任職<hi>師古曰天子不親政則丞相當</hi>
<hi>理之而綰不申其寃</hi>免之後薨諡曰哀侯子信嗣坐酎金國除<lb/>
<pb n="KR2a0007_WYG_046-9a"/>
直不疑南陽人也為郎事文帝其同舎有告歸誤持<lb/>
其同舍郎金去已而同舍郎覺亡意不疑<hi>師古曰疑其盜取</hi>不<lb/>
疑謝有之<hi>師古曰告云實取○宋祁曰别本無謝字</hi>買金償後告歸者至而<lb/>
歸金亡金郎大慙以此稱為長者稍遷至中大夫朝廷<lb/>
見人或毁不疑<hi>師古曰當於闕廷大朝見之時而人毁之○劉敞曰朝廷見人謂逹官也</hi>曰<lb/>
不疑狀貌甚美然特無奈其善盜嫂何也<hi>師古曰盜謂私之</hi>不<lb/>
疑聞曰我乃無兄然終不自明也吳楚反時不疑以二<lb/>
千石將擊之景帝後元年拜為御史大夫天子脩吳楚<lb/>
<pb n="KR2a0007_WYG_046-9b"/>
時功封不疑為塞侯<hi>師古曰塞音先代反</hi>武帝即位與丞相綰俱<lb/>
以過免不疑學老子言其所臨為官如故唯恐人之知<lb/>
其為吏迹也不好立名稱為長者薨諡曰信侯傳子至<lb/>
孫彭祖坐酎金國除<lb/>
周仁其先任城人也以毉見<hi>師古曰見於天子</hi>景帝為太子時<lb/>
為舎人積功遷至大中大夫景帝初立拜仁為郎中令<lb/>
仁為人陰重不泄<hi>服䖍曰質重不泄人之陰謀也張晏曰陰重不泄下濕故溺袴是以得比</hi>
<hi>宦者得入後宮也仁有子孫先未得此疾時所生也師古曰張服二説皆非也陰宻也為性宻重不泄人言也</hi>
<pb n="KR2a0007_WYG_046-10a"/>
<hi>霍去病少言不泄亦其類也</hi>常衣弊補衣溺袴故為不絜清<hi>師古曰故為不</hi>
<hi>絜清之事而弊敗其衣服也溺讀曰尿尿袴者為小袴以藉其尿○劉奉世曰袴非小袴能藉則近絜矣此常</hi>
<hi>袴溺瀝其上不洗濯之以其不潔之故人惡逺之乃得至後宮也○宋祁云越本作期為不絜清</hi>以是<lb/>
得幸入卧内於後宮祕戲仁常在旁終無所言<hi>師古曰是不泄</hi>
<hi>也</hi>上時問人<hi>師古曰問以他人之善惡</hi>仁曰上自察之然亦無所毁<lb/>
如此<hi>師古曰雖知其惡不欲言毁之故云上自察之</hi>景帝再自幸其家家徙陽<lb/>
陵上所賜甚多然終常讓不敢受也諸侯羣臣賂遺終<lb/>
無所受武帝立為先帝臣重之<hi>師古曰重謂敬難也</hi>仁乃病免以<lb/>
<pb n="KR2a0007_WYG_046-10b"/>
二千石禄歸老子孫咸至大官<lb/>
張敺字叔<hi>孟康曰敺音驅</hi>高祖功臣安丘侯説少子也<hi>師古曰説讀曰</hi>
<hi>悦</hi>敺孝文時以治刑名侍太子<hi>師古曰劉向别録云申子學號曰刑名刑名者</hi>
<hi>循名以責實其尊君卑臣崇上抑下合于六經説者云刑刑家名名家也即太史公所論六家之二也此説非</hi>
<hi>○劉攽曰予謂刑名者即并學兩家術耳</hi>然其人長者景帝時尊重常為九<lb/>
卿至武帝元朔中代韓安國為御史大夫歐為吏未嘗<lb/>
言按人剸以誠長者處官<hi>師古曰剸與專同又音之兖反</hi>官屬以為長<lb/>
者亦不敢大欺上具獄事有可郤郤之<hi>師古曰退令更平畨之○宋祁</hi>
<pb n="KR2a0007_WYG_046-11a"/>
<hi>云注文舊本畨作幡</hi>不可者不得已為涕泣面而封之<hi>如淳曰不正視若不</hi>
<hi>見者也晉灼曰面對囚讀而封之使其聞見死而無恨也師古曰二説皆非也面謂偝之也言不忍視之與呂</hi>
<hi>馬童面之同義</hi>其愛人如此老篤請免天子亦寵以上大夫禄<lb/>
歸老于家家陽陵子孫咸至大官<lb/>
贊曰仲尼有言君子欲訥於言而敏於行<hi>師古曰論語載孔子之言</hi>
<hi>也訥遲也敏疾也</hi>其萬石君建陵侯塞侯張叔之謂與<hi>師古曰與讀曰</hi>
<hi>歟</hi>是以其教不肅而成不嚴而治至石建之澣衣周仁<lb/>
為垢汙君子譏之<lb/>
<pb n="KR2a0007_WYG_046-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷四十六<lb/>
<pb n="KR2a0007_WYG_046-12a"/>
　前漢書卷四十六考證<lb/>
石奮傳而内史坐車中自如固當注云云○顧炎武曰<lb/>
　反言之也言貴而驕人當如此乎顔注未是<lb/>
萬石君元朔五年卒○<hi>臣召南</hi>按前文云高祖東擊項<lb/>
　籍過河内時奮年十五為小吏則漢之二年也至元<lb/>
　朔五年凡八十五載萬石君蓋一百歲建以哀毁歲<lb/>
　餘卒蓋亦八十歲矣<lb/>
九卿更進用事○<hi>臣召南</hi>按史記作兒寛等推文學至<lb/>
<pb n="KR2a0007_WYG_046-12b"/>
　九卿則九卿屬上句讀漢書既刪去至字則九卿屬<lb/>
　下句讀言當時九卿更互用事不專倚丞相也<lb/>
衞綰傳不孰何綰○按史記作不譙呵綰疑譙呵是誰<lb/>
　何之譌<lb/>
綰曰臣代戲車士○史記作臣從車士<lb/>
直不疑傳至孫彭祖坐酎金國除○<hi>臣召南</hi>按史記不<lb/>
　疑子相如相如子望坐酎金失侯而本書功臣表作<lb/>
　侯堅坐酎金免望堅兩字相似未知孰正但俱不云<lb/>
<pb n="KR2a0007_WYG_046-13a"/>
　名彭祖也<lb/>
張敺傳張敺字叔注孟康曰敺音驅○按注音驅則各<lb/>
　本作歐誤也又安邱侯説少子也史記作庻子也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_046-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷四十六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷四十二</head> <lb/>
    <p>
<pb n="KR2a0007_WYG_042-1a"/>
欽定四庫全書<lb/>
　前漢書卷四十二<lb/>
　　漢　　蘭　　臺　　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　張周趙任申屠傳第十二<lb/>
張蒼陽武人也好書律歴秦時為御史主柱下方書<hi>如淳</hi>
<hi>曰方板也謂事在板上者也秦置柱下史蒼為御史主其事或曰主四方文書也師古曰下云蒼自秦時為柱</hi>
<hi>下御史明習天下圖書計籍則主四方文書是也柱下居殿柱之下若今侍立御史矣</hi>有罪亡歸<lb/>
<pb n="KR2a0007_WYG_042-1b"/>
及沛公畧地過陽武蒼以客從攻南陽蒼當斬解衣伏<lb/>
質<hi>師古曰質鍖也</hi>身長大肥白如瓠時王陵見而怪其美士乃<lb/>
言沛公赦勿斬遂西入武闗至咸陽沛公立為漢王入<lb/>
漢中還定三秦陳餘擊走常山王張耳耳歸漢漢以蒼<lb/>
為常山守從韓信擊趙蒼得陳餘趙地已平漢王以蒼<lb/>
為代相備邊㓂已而徙為趙相相趙王耳耳卒相其子<lb/>
敖復徙相代燕王臧荼反蒼以代相從攻荼有功封為<lb/>
北平侯食邑千二百户遷為計相<hi>文穎曰以能計故號曰計相師古曰専主</hi>
<pb n="KR2a0007_WYG_042-2a"/>
<hi>計籍故號計相</hi>一月更以列侯為主計四歲<hi>張晏曰以列侯典校郡國簿書如淳</hi>
<hi>曰以其所主因以為官號與計相同時所卒立非久施也師古曰去計相之名更號主計○劉攽曰四嵗字本</hi>
<hi>在黥布反上誤書在此○宋祁曰浙本一月作三月</hi>是時蕭何為相國而蒼乃自<lb/>
秦時為柱下御史明習天下圖書計籍又善用算律歴<lb/>
故令蒼以列侯居相府領主郡國上計者黥布反漢立<lb/>
皇子長為淮南王而蒼相之十四年遷為御史大夫<lb/>
周昌者沛人也其從兄苛<hi>師古曰苛音何</hi>秦時皆為泗水卒史<lb/>
及高祖起沛擊破泗水守監於是苛昌自卒史從沛公<lb/>
<pb n="KR2a0007_WYG_042-2b"/>
<hi>○宋祁曰越本自作以校改以作自</hi>沛公以昌為職志<hi>應劭曰掌主職也鄭氏曰主旗志也</hi>
<hi>師古曰志與幟同音式異反</hi>苛為客<hi>張晏曰為帳下賓客不掌管也</hi>從入闗破秦沛<lb/>
公立為漢王以苛為御史大夫昌為中尉漢三年楚圍<lb/>
漢王滎陽急漢王出去而使苛守滎陽城楚破滎陽城<lb/>
欲令苛將苛罵曰若趣降漢王不然今為虜矣<hi>師古曰若汝也</hi>
<hi>趣讀曰促</hi>項羽怒亨苛漢王於是拜昌為御史大夫常從擊<lb/>
破項籍六年與蕭曹等俱封為汾陰侯苛子成以父死<lb/>
事封為高景侯昌為人强力敢直言自蕭曹等皆卑下<lb/>
<pb n="KR2a0007_WYG_042-3a"/>
之<hi>師古曰下音胡駕反</hi>昌嘗燕入奏事<hi>孟康曰以上宴時入奏事師古曰燕謂安閑之居也</hi>
高帝方擁戚姬<hi>師古曰擁抱也</hi>昌還走<hi>師古曰還謂却退也</hi>高帝逐得騎<lb/>
昌項上問曰我何如主也昌仰曰陛下即桀紂之主也<lb/>
於是上笑之然尤憚昌及高帝欲廢太子而立戚姬子<lb/>
如意為太子大臣固爭莫能得上以留侯策止而昌庭<lb/>
爭之强上問其説昌為人吃<hi>師古曰吃言之難也</hi>又盛怒曰臣口<lb/>
不能言然臣期期知其不可陛下欲廢太子臣期期不<lb/>
奉詔<hi>師古曰以口吃故每重言期期○劉攽曰期讀如荀子曰欲綦色之綦楚人謂極為綦宋祁曰學官</hi>
<pb n="KR2a0007_WYG_042-3b"/>
<hi>本云臣口不能言然臣期期知其不可浙本然心知期期不可陛下欲廢太子臣期期不奉詔予据此則前之</hi>
<hi>二吃作其後之二吃乃可為期耳若云臣期知其不可又了無意矣又顔注文元無每字</hi>上欣然而<lb/>
笑即罷呂后側耳於東箱聽<hi>師古曰正寢之東西室皆曰箱言似箱篋之形</hi>見<lb/>
昌為跪謝曰微君太子幾廢<hi>師古曰微無也幾音鉅依反</hi>是歲戚姬<lb/>
子如意為趙王年十歲高祖憂萬歲之後不全也趙堯<lb/>
為符璽御史趙人方與公<hi>孟康曰方與縣名公其號也師古曰音房豫</hi>謂御<lb/>
史大夫周昌曰君之史趙堯年雖少然奇士君必異之<lb/>
是且代君之位昌笑曰堯年少刀筆吏耳何至是乎居<lb/>
<pb n="KR2a0007_WYG_042-4a"/>
頃之堯侍高祖高祖獨心不樂悲歌羣臣不知上所以<lb/>
然堯進請問曰<hi>○宋祁曰問疑作間</hi>陛下所為不樂非以趙王年<lb/>
少而戚夫人與呂后有隙備萬歲之後而趙王不能自<lb/>
全乎高祖曰我私憂之不知所出<hi>師古曰不知計所出</hi>堯曰陛下<lb/>
獨為趙王置貴彊相及呂后太子羣臣素所敬憚者乃<lb/>
可高祖曰然吾念之欲如是而羣臣誰可者堯曰御史<lb/>
大夫昌其人堅忍伉直自呂后太子及大臣皆素嚴憚<lb/>
之獨昌可高祖曰善於是召昌謂曰吾固欲煩公<hi>師古曰固</hi>
<pb n="KR2a0007_WYG_042-4b"/>
<hi>必也言必欲勞煩公</hi>公彊為我相趙<hi>師古曰彊音其兩反以下亦同</hi>昌泣曰臣初<lb/>
起從陛下陛下獨奈何中道而棄之於諸侯乎高祖曰<lb/>
吾極知其左遷<hi>師古曰是時尊右而卑左故謂貶秩任為左遷佗皆類此</hi>然吾私憂<lb/>
趙念非公無可者公不得己彊行<hi>師古曰已止也</hi>於是徙御史<lb/>
大夫昌為趙相既行久之高祖持御史大夫印弄之曰<lb/>
誰可以為御史大夫者孰視堯曰無以易堯<hi>師古曰堯可為之餘</hi>
<hi>人不能勝也易代也</hi>遂拜堯為御史大夫堯亦前有軍功食邑及<lb/>
以御史大夫從擊陳豨有功封為江邑侯高祖崩太后<lb/>
<pb n="KR2a0007_WYG_042-5a"/>
使使召趙王其相昌令王稱疾不行使者三反昌曰高<lb/>
帝屬臣趙王<hi>師古曰屬委也音之欲反</hi>王年少竊聞太后怨戚夫人<lb/>
欲召趙王并誅之臣不敢遣王王且亦疾不能奉詔太<lb/>
后怒廼使使召趙相相至謁太后太后罵昌曰爾不知<lb/>
我之怨戚氏乎而不遣趙王昌既被徵高后使使召趙<lb/>
王王果來至長安月餘見鴆殺昌謝病不朝見三歲而<lb/>
薨諡曰悼侯傳子至孫意有罪國除景帝復封昌孫左<lb/>
車為安陽侯有罪國除初趙堯既代周昌為御史大夫<lb/>
<pb n="KR2a0007_WYG_042-5b"/>
高祖崩事惠帝終世高后元年怨堯前定趙王如意之<lb/>
畫<hi>師古曰畫謂畫䇿令周昌為相</hi>乃扺堯罪以廣阿侯任敖為御史大<lb/>
夫<lb/>
任敖沛人也少為獄吏高祖嘗避吏吏繫呂后遇之不<lb/>
謹任敖素善髙祖怒擊傷主呂后吏及高祖初起敖以<lb/>
客從為御史守豐二歲高祖立為漢王東擊項羽敖遷<lb/>
為上黨守陳豨反敖堅守封為廣阿侯食邑千八百户<lb/>
高后時為御史大夫三歲免孝文元年薨諡曰懿侯傳<lb/>
<pb n="KR2a0007_WYG_042-6a"/>
子至曾孫越人坐為太常廟酒酸不敬國除初任敖免<lb/>
平陽侯曹窋代敖為御史大夫<hi>師古曰窋音竹律反</hi>高后崩與大<lb/>
臣共誅諸呂後坐事免以淮南相張蒼為御史大夫蒼<lb/>
與絳侯等尊立孝文皇帝四年代灌嬰為丞相漢興二<lb/>
十餘年天下初定公卿皆軍吏蒼為計相時緒正律歴<lb/>
<hi>文穎曰緒尋也謂本其統緒而正之</hi>以高祖十月始至霸上故因秦時本<lb/>
十月為歲首不革<hi>師古曰革改也</hi>推五德之運以為漢當水德<lb/>
之時上黑如故吹律調樂入之音聲及以比定律令<hi>如淳</hi>
<pb n="KR2a0007_WYG_042-6b"/>
<hi>曰比音比次之比謂五音清濁各有所比不相錯入以定十二律之法令於樂官使長行之或曰謂比方之比</hi>
<hi>音必履反臣瓚曰謂以比故取類以定法律與條令也師古曰依如氏之説比音頻二反</hi>若百工天<lb/>
下作程品<hi>如淳曰若順也百工為噐物皆有尺寸斤兩斛斗輕重之宜使得其法此之謂順晉灼曰</hi>
<hi>若豫及之辭師古曰言次律調音以定法令及百工程品皆取則也若晉説是也</hi>至於為丞相<lb/>
卒就之<hi>師古曰卒終也就成也</hi>故漢家言律歴者本張蒼蒼尤好<lb/>
書<hi>凡宋祁曰學官本尤作凡注不音陽夏公謂當從  若從尤則師古當音好字作去聲浙本凡作尤</hi>無<lb/>
所不觀無所不通而尤邃律歴<hi>師古曰䆳深也音先遂反</hi>蒼德安國<lb/>
侯王陵<hi>師古曰以救其死刑故也</hi>及貴父事陵陵死後蒼為丞相洗<lb/>
<pb n="KR2a0007_WYG_042-7a"/>
沐常先朝陵夫人上食然後敢歸家蒼為丞相十餘年<lb/>
魯人公孫臣上書陳終始五德傳<hi>師古曰傳謂傳次也音直戀反</hi>言漢<lb/>
土德時其符黄龍見當改正朔易服色事下蒼蒼以為<lb/>
非是罷之其後黃龍見成紀於是文帝召公孫臣以為<lb/>
博士草立土德時歴制度<hi>張晏曰以秦水德漢土勝之晉灼曰草創始也</hi>更元<lb/>
年蒼由此自詘<hi>○宋祁曰一作絀</hi>謝病稱老蒼任人為中候<hi>張晏</hi>
<hi>曰所選舉保任也按中候官名師古曰蒼有所保舉而其人為中候之官</hi>大為姦利上以為<lb/>
讓<hi>師古曰用此事責蒼</hi>蒼遂病免孝景五年薨諡曰文侯傳國至<lb/>
<pb n="KR2a0007_WYG_042-7b"/>
孫類有罪國除初蒼父長不滿五尺蒼長八尺餘蒼子<lb/>
復長八尺及孫類長六尺餘蒼免相後口中無齒食乳<lb/>
女子為乳母<hi>師古曰言每就飲之</hi>妻妾以百數嘗孕者不復幸年<lb/>
百餘歲廼卒著書十八篇言陰陽律歴事<lb/>
申屠嘉梁人也以材官蹶張<hi>如淳曰材官之多力能脚踏彊弩張之故曰蹶張律</hi>
<hi>有蹶張士師古曰今之弩以手張者曰擘張以足蹋者曰蹶張蹶音厥擘音布麥反</hi>從高帝擊項<lb/>
籍遷為隊率<hi>師古曰一隊之率也音所類反</hi>從擊黥布為都尉孝惠時<lb/>
為淮陽守孝文元年舉故以二千石從高祖者悉以為<lb/>
<pb n="KR2a0007_WYG_042-8a"/>
闗内侯食邑二十四人而嘉食邑五百户十六年遷為<lb/>
御史大夫張蒼免相文帝以皇后弟竇廣國賢有行欲<lb/>
相之曰恐天下以吾私廣國久念不可而高帝時大臣<lb/>
餘見無可者<hi>師古曰見謂見在之人</hi>乃以御史大夫嘉為丞相因<lb/>
故邑封為故安侯嘉為人廉直門不受私謁是時太中<lb/>
大夫鄧通方愛幸賞賜累鉅萬文帝常燕飲通家其見<lb/>
寵如是<hi>○宋祁曰越本無見字</hi>是時嘉入朝而通居上旁有怠慢<lb/>
之禮嘉奏事畢因言曰陛下幸愛羣臣則富貴之至於<lb/>
<pb n="KR2a0007_WYG_042-8b"/>
朝廷之禮不可以不肅<hi>師古曰肅敬也</hi>上曰君勿言吾私之<hi>師古</hi>
<hi>曰言欲私敎戒之</hi>罷朝坐府中嘉為檄召通詣丞相府<hi>師古曰檄木書</hi>
<hi>也長二尺</hi>不來且斬通通恐入言上上曰汝第往<hi>師古曰第但也</hi>吾<lb/>
今使人召若<hi>師古曰若亦汝也</hi>通至詣丞相府免冠徒跣頓首<lb/>
謝嘉嘉坐自如<hi>師古曰如其故</hi>弗為禮責曰夫朝廷者高皇帝<lb/>
之朝廷也通小臣戲殿上大不敬當斬史今行斬之<hi>如淳</hi>
<hi>曰嘉語其史曰今便行斬之</hi>通頓首首盡出血不解上度丞相已困<lb/>
通<hi>師古曰度音徒各反</hi>使使持節召通而謝丞相此吾弄臣君釋<lb/>
<pb n="KR2a0007_WYG_042-9a"/>
之<hi>○宋祁曰浙本此字上有曰字君字下有其字</hi>鄧通既至為上泣曰丞相幾<lb/>
殺臣<hi>師古曰幾音巨依反</hi>嘉為丞相五歲文帝崩孝景即位二年<lb/>
鼂錯為内史貴幸用事諸法令多所請變更議以適罰<lb/>
侵削諸侯<hi>師古曰適讀曰謫</hi>而丞相嘉自絀<hi>師古曰絀退也</hi>所言不用<lb/>
疾錯錯為内史門東出不便更穿一門南出南出者太<lb/>
上皇廟堧垣也<hi>服䖍曰宮外垣餘地也如淳曰堧音畏懦之懦師古曰堧音如椽反觧在食貨</hi>
<hi>志</hi>嘉聞錯穿宗廟垣為奏請誅錯客有語錯錯恐夜入<lb/>
宮上謁自歸上<hi>師古曰歸首於天子</hi>至朝嘉請誅内史錯上曰錯<lb/>
<pb n="KR2a0007_WYG_042-9b"/>
所穿非真廟垣乃外堧垣故冗官居其中<hi>師古曰冗謂散輩也如今</hi>
<hi>之散官音如勇反</hi>且又我使為之錯無罪罷朝嘉謂長史曰吾<lb/>
悔不先斬錯乃請之<hi>師古曰言先斬而後奏</hi>為錯所賣至舍因歐<lb/>
血而死諡曰節侯傳子至孫臾有罪國除自嘉死後開<lb/>
封侯陶青桃侯劉舍及武帝時柏至侯許昌平棘侯薛<lb/>
澤武彊侯莊青翟商陵侯趙周皆以列侯繼踵<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>廉<lb/>
謹<hi>師古曰<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                        <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>持整之/貌也<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>音初角反</hi>為丞相備員而已無所能發明<lb/>
功名著於世者<lb/>
<pb n="KR2a0007_WYG_042-10a"/>
贊曰張蒼文好律歴為漢名相<hi>師古曰文好律歴猶言名為好律歴也</hi>而<lb/>
專遵用秦之顓頊歴何哉<hi>張晏曰不考經典專用顓頊歴何哉師古曰何哉何為其</hi>
<hi>然哉</hi>周昌木强人也<hi>師古曰言其強質如木石然强音其兩反</hi>任敖以舊德用<lb/>
<hi>張晏曰謂傷辱呂后吏</hi>申屠嘉可謂剛毅守節然無術學殆與蕭<lb/>
曹陳平異矣<hi>師古曰殆近也言其識見不如蕭曺等也</hi>
　<lb/>
　<lb/>
　<lb/>
<pb n="KR2a0007_WYG_042-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷四十二<lb/>
<pb n="KR2a0007_WYG_042-11a"/>
　前漢書巻四十二考證<lb/>
張蒼傳秦時為御史主柱下方書注若今侍立御史矣<lb/>
　○<hi>臣召南</hi>按柱下史本周制而秦因之老子在周為<lb/>
　柱下史是也沈約宋志曰侍御史於周為柱下史師<lb/>
　古注若今侍立御史矣立字似衍文唐制侍御史六<lb/>
　人<lb/>
周昌傳臣期期不奉詔○劉攽曰楚人謂極為綦○胡<lb/>
　三省曰孔穎逹疏釋詁<graphic n="KR2079" url="https://raw.githubusercontent.com/kanripo/KR-Gaiji/master/images/KR2079.png" mimeType="image/png"/>汔也杜預云汔期也然則<lb/>
<pb n="KR2a0007_WYG_042-11b"/>
　期字雖别皆是近義言其近當如此史記周昌云云<lb/>
　意亦與汔同<lb/>
任敖傳平陽侯窋至與大臣共誅諸呂後坐事免○<hi>臣</hi>
　<hi>召南</hi>按史記作窋不與大臣共誅呂禄等免以高后<lb/>
　紀核之窋行御史大夫事郎中令賈壽以灌嬰及齊<lb/>
　楚合從告相國産也窋即以其語馳告丞相太尉及<lb/>
　呂禄已去北軍相國産欲入未央宮作亂窋復馳語<lb/>
　太尉則窋固非不與大臣共謀誅諸呂者也但代邸<lb/>
<pb n="KR2a0007_WYG_042-12a"/>
　上議羣臣列名即云御史大夫臣蒼則孝文未立之<lb/>
　時窋已罷官矣其後賞功又不及窋意者史記所云<lb/>
　固得其實乎不然即不與太尉丞相較功亦當與襄<lb/>
　平典客共賞矣<lb/>
申屠嘉傳因故邑封為故安侯○<hi>臣召南</hi>按故安縣屬<lb/>
　涿郡漢初丞相俱以功臣已封列侯者為之嘉本功<lb/>
　臣而由闗内侯為相則破格之事也後因丞相封侯<lb/>
　遂起於此<lb/>
<pb n="KR2a0007_WYG_042-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書巻四十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷五十二</head> <lb/>
    <p>
<pb n="KR2a0007_WYG_052-1a"/>
欽定四庫全書<lb/>
　前漢書卷五十二<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　竇田灌韓傳第二十二<lb/>
竇嬰字王孫孝文皇后從兄子也父世觀津人也<hi>師古曰縣</hi>
<hi>名也地理志屬信都觀音工喚反</hi>喜賓客<hi>師古曰喜好也音許吏反</hi>孝文時為吳相<lb/>
病免孝景即位為詹事帝弟梁孝王母竇太后愛之孝<lb/>
<pb n="KR2a0007_WYG_052-1b"/>
王朝因燕昆弟飲<hi>師古曰序家人昆弟之親不為君臣禮也</hi>是時上未立太<lb/>
子酒酣上從容曰千秋萬歲後傳王<hi>師古曰從音千庸反○宋祁曰浙本</hi>
<hi>傳字下有於字</hi>太后驩嬰引巵酒進上曰天下者髙祖天下父<lb/>
子相傳漢之約也上何以得傳梁王太后由此憎嬰嬰<lb/>
亦薄其官<hi>師古曰自嫌其官輕薄之也○宋祁曰南本注也字下有何儒亮以為嬰素忠讜氣髙不</hi>
<hi>以官業為重余按師古注例無何儒亮此其誤冩歟</hi>因病免太后除嬰門籍不得<lb/>
朝請<hi>師古曰請音才性反其下亦同</hi>孝景三年吳楚反上察宗室諸竇<lb/>
無如嬰賢<hi>師古曰宗室帝之同姓親也諸竇總謂帝外家也以吳楚之難故欲用内外之親為將也</hi>
<pb n="KR2a0007_WYG_052-2a"/>
召入見固讓謝稱病不足任太后亦慙於是上曰天下<lb/>
方有急王孫寧可以讓邪廼拜嬰為大將軍賜金千斤<lb/>
嬰言爰盎欒布諸名將賢士在家者進之所賜金陳廊<lb/>
廡下<hi>師古曰廊堂下周屋也廡門屋也音侮</hi>軍吏過輙令財取為用<hi>師古曰財</hi>
<hi>與裁同謂裁量而用之也</hi>金無入家者嬰守滎陽監齊趙兵七國破<lb/>
封為魏其侯游士賔客争歸之毎朝議大事條侯魏其<lb/>
列侯莫敢與亢禮<hi>師古曰言特敬此二人也○宋祁曰注特字當作時字</hi>四年立<lb/>
栗太子<hi>師古曰栗姬之子故曰栗太子</hi>以嬰為傅七年栗太子廢嬰争<lb/>
<pb n="KR2a0007_WYG_052-2b"/>
弗能得<hi>○宋祁曰争下當有之字</hi>謝病屏居藍田南山下<hi>師古曰屏隐也○宋</hi>
<hi>祁曰邵夲無藍字居下着㸃越本作屏居田南山下若只云田南山下即當作田字今藍田為是</hi>數月<lb/>
諸竇賔客辯士説莫能來梁人髙遂廼説嬰曰能富貴<lb/>
將軍者上也能親將軍者太后也今將軍傅太子太子<lb/>
廢争不能拔又不能死自引謝病擁趙女屏閒處而不<lb/>
朝<hi>師古曰擁抱也閒處猶言私處也</hi>袛加懟自明揚主之過<hi>師古曰袛適也懟怨</hi>
<hi>怒也袛音支其字從衣懟音直類反</hi>有如兩宫奭將軍<hi>師古曰兩宫太后及帝也奭怒貌也</hi>
<hi>音赫</hi>則妻子無類矣<hi>師古曰言被誅戮無遺類也</hi>嬰然之廼起朝請如<lb/>
<pb n="KR2a0007_WYG_052-3a"/>
故桃侯免相<hi>服䖍曰劉舍也</hi>竇太后數言魏其景帝曰太后豈<lb/>
以臣有愛相魏其者<hi>師古曰愛猶惜也</hi>魏其沾沾自喜耳多易<lb/>
<hi>張晏曰沾沾言自整頓也多易多輕易之行也或曰沾音瞻師古曰沾沾輕薄也或音他兼反今俗言薄沾沾</hi>
<hi>喜音許吏反易音弋豉反○宋祁曰浙本注瞻作幨</hi>難以為相持重遂不用用建<lb/>
陵侯衛綰為丞相<lb/>
田蚡<hi>蘇林曰蚡音鼢鼠鼢扶粉反</hi>孝景王皇后同母弟也生長陵竇<lb/>
嬰已為大將軍方盛蚡為諸曹郎未貴徃來侍酒嬰所<lb/>
跪起如子姓<hi>師古曰姓生也言同子禮若已所生</hi>及孝景晚節蚡益貴幸<lb/>
<pb n="KR2a0007_WYG_052-3b"/>
<hi>師古曰晚節猶言末時也</hi>為中大夫辯有口學盤盂諸書<hi>應劭曰黄帝史孔甲</hi>
<hi>所作也凡二十九篇書盤盂中所以為法戒也諸書諸子之書也孟康曰孔甲盤盂二十六篇雜家書兼儒墨</hi>
<hi>名法者也晉灼曰案藝文志孟説是也</hi>王皇后賢之孝景崩武帝初即位<lb/>
蚡以舅封為武安侯弟勝為周陽侯蚡新用事卑下賔<lb/>
客<hi>師古曰下音胡稼反</hi>進名士家居者貴之<hi>晉灼曰滯在里巷未仕者</hi>欲以傾<lb/>
諸將相<hi>師古曰傾謂踰越而勝之也</hi>上所填撫多蚡賔客計䇿<hi>如淳曰多</hi>
<hi>薦名士名士得進為帝畫計策也師古曰填音竹刃反</hi>㑹丞相綰病免上議置丞<lb/>
相太尉藉福説蚡曰魏其侯貴久矣素天下士歸之今<lb/>
<pb n="KR2a0007_WYG_052-4a"/>
將軍初興未如即上以將軍為相必讓魏其魏其為相<lb/>
將軍必為太尉太尉相尊等耳<hi>師古曰言其尊貴同一等也</hi>有讓賢<lb/>
名蚡乃微言太后風上<hi>師古曰風讀曰諷</hi>於是廼以嬰為丞相<lb/>
蚡為太尉藉福賀嬰因弔曰君侯資性喜善疾惡<hi>師古曰喜</hi>
<hi>好也音許吏反</hi>方今善人譽君侯故至丞相然惡人衆亦且毁<lb/>
君侯君侯能兼容則幸乆<hi>師古曰兼容謂不嫉惡人令其怨也</hi>不能今以<lb/>
毁去矣<hi>○宋祁曰江南本能作然</hi>嬰不聴嬰蚡俱好儒術推轂趙綰<lb/>
為御史大夫王臧為郎中令<hi>師古曰推轂謂升薦之若轉車轂之為也</hi>迎魯<lb/>
<pb n="KR2a0007_WYG_052-4b"/>
申公欲設明堂令列侯就國除闗<hi>服䖍曰除關禁也索隐謂除關門之税</hi>
以禮為服制<hi>師古曰謂喪服之制也</hi>以興太平舉謫諸竇宗室無<lb/>
行者除其屬籍諸外家為列侯列侯多尚公主皆不欲<lb/>
就國以故毁日至竇太后太后好黄老言而嬰蚡趙綰<lb/>
等務隆推儒術貶道家言是以竇太后滋不説<hi>師古曰滋益也</hi>
<hi>説讀曰悦</hi>二年御史大夫趙綰請毋奏事東宫竇太后大怒<lb/>
曰此欲復為新垣平邪廼罷逐趙綰王臧而免丞相嬰<lb/>
太尉蚡以柏至侯許昌為丞相武彊侯莊青翟為御史<lb/>
<pb n="KR2a0007_WYG_052-5a"/>
大夫嬰蚡以侯家居蚡雖不任職以王太后故親幸數<lb/>
言事多效<hi>師古曰效謂見聴用</hi>士吏趨埶利者皆去嬰而歸蚡蚡<lb/>
日益横<hi>師古曰横恣也音胡孟反</hi>六年竇太后崩丞相昌御史大夫<lb/>
青翟坐喪事不辦免上以蚡為丞相大司農韓安國為<lb/>
御史大夫天下士郡諸侯愈益附蚡<hi>師古曰郡及諸侯也猶言郡國耳</hi>
蚡為人貌侵生貴甚<hi>服䖍曰侵短小也師古曰生貴謂自尊髙示貴寵也</hi>又以為<lb/>
諸侯王多長<hi>張晏曰多長年</hi>上初即位富於春秋<hi>師古曰謂年幼也齒歴方</hi>
<hi>久故云富於春秋也</hi>蚡以肺附為相<hi>師古曰舊觧云肺附如肝肺之相附著也一説肺斫木札</hi>
<pb n="KR2a0007_WYG_052-5b"/>
<hi>也喻其輕薄附著大材也</hi>非痛折節以禮屈之天下不肅<hi>師古曰痛猶甚也言</hi>
<hi>以尊貴臨之皆令其屈節而下已也</hi>當是時丞相入奏事語移日所言皆<lb/>
聴薦人或起家至二千石權移主上上廼曰君除吏盡<lb/>
未吾亦欲除吏<hi>師古曰凡言除者除去故官就新官</hi>嘗請考工地益宅上<lb/>
怒曰遂取武庫是後廼退<hi>師古曰考工少府之屬官也主作器械上責其此請故謂</hi>
<hi>之曰何不遂取武庫蚡乃退也</hi>召客飲坐其兄蓋侯北鄉自坐東鄉<hi>師古</hi>
<hi>曰自處尊位也鄉讀皆曰嚮</hi>以為漢相尊不可以兄故私橈<hi>師古曰橈曲也</hi>
<hi>音女教反</hi>由此滋驕<hi>師古曰/滋益也</hi>治宅甲諸第<hi>師古曰言為諸第之最也以甲乙之</hi>
<pb n="KR2a0007_WYG_052-6a"/>
<hi>次言甲則為上矣</hi>田園極膏腴<hi>師古曰膏腴謂肥厚之處</hi>市買郡縣器物相<lb/>
屬於道<hi>師古曰屬逮及也音之欲反</hi>前堂羅鐘鼓立曲旃<hi>如淳曰旃旗之名也</hi>
<hi>通帛曰旃曲旃僭也蘇林曰禮大夫建旃曲柄上曲也師古曰蘇説是也許慎云旃旗曲柄也所以旃表士衆</hi>
<hi>也</hi>後房婦女以百數諸奏珍物狗馬玩好不可勝數<hi>師古</hi>
<hi>曰奏進也</hi>而嬰失竇太后益疏不用無埶諸公稍自引而怠<lb/>
驁<hi>師古曰驁與傲同</hi>唯灌夫獨否<hi>○宋祁曰南本否作不顧余謂不若作否</hi>故嬰墨<lb/>
墨不得意而厚遇夫也<lb/>
灌夫字仲孺潁隂人也父張孟常為潁隂侯灌嬰舍人<lb/>
<pb n="KR2a0007_WYG_052-6b"/>
得幸因進之<hi>師古曰進薦也嬰薦孟也○宋祁曰南本浙本常並作嘗</hi>至二千石故<lb/>
䝉灌氏姓為灌孟<hi>師古曰蒙冐也</hi>吳楚反時潁隂侯灌嬰為將<lb/>
軍屬太尉<hi>師古曰時潁隂侯是灌嬰之子名何轉冩誤為嬰耳</hi>請孟為校尉夫以<lb/>
千人與父俱<hi>孟康曰官主千人如候司馬也</hi>孟年老潁隂侯彊請之鬱<lb/>
鬱不得意故戰常䧟堅遂死吳軍中漢法<hi>○宋祁曰漢法浙本作軍</hi>
<hi>法從軍是此自説漢何煩以漢别之</hi>父子俱有死事得與喪歸夫不肯隨<lb/>
喪歸奮曰願取吳王若將軍頭以報父仇<hi>張晏曰自奮厲也</hi>於<lb/>
是夫被甲持㦸募軍中壯士所善願從數十人<hi>師古曰所善素</hi>
<pb n="KR2a0007_WYG_052-7a"/>
<hi>與己善者</hi>及出壁門莫敢前獨兩人及從奴十餘騎馳入吳<lb/>
軍至戲下<hi>師古曰戲大將之旗也讀與麾同又音許宜反</hi>所殺傷數十人不得<lb/>
前復還走漢壁<hi>師古曰走趣嚮也音奏</hi>亡其奴獨與一騎歸夫身<lb/>
中大創十餘適有萬金良藥故得無死<hi>師古曰萬金者言其價貴也金</hi>
<hi>字或作全言得之者必生全也</hi>創少瘳<hi>師古曰瘳差也音丑流反</hi>又復請將軍曰吾<lb/>
益知吳壁曲折請復徃<hi>師古曰曲折猶言委曲也</hi>將軍壯而義之恐<lb/>
亡夫廼言太尉太尉召固止之吳軍破夫以此名聞天<lb/>
下潁隂侯言夫夫為郎中將<hi>○劉敞曰當云中郎將否則郎中三將也</hi>數嵗<lb/>
<pb n="KR2a0007_WYG_052-7b"/>
坐法去家居長安中諸公莫不稱由是復為代相武帝<lb/>
即位以為淮陽天下郊勁兵處<hi>師古曰郊謂四交輻湊而兵又勁彊</hi>故徙<lb/>
夫為淮陽太守入為太僕二年夫與長樂衛尉竇甫飲<lb/>
輕重不得<hi>晉灼曰飲酒輕重不得其平也師古曰禮數之輕重也</hi>夫醉搏甫<hi>師古曰搏</hi>
<hi>以手擊之</hi>甫竇太后昆弟上恐太后誅夫徙夫為燕相數嵗<lb/>
坐法免家居長安夫為人剛直使酒<hi>師古曰使酒因酒而使氣也</hi>不<lb/>
好面䛕貴戚諸埶在己之右欲必陵之士在己左愈貧<lb/>
賤尤益禮敬與鈞<hi>師古曰右尊也左卑也鈞等也</hi>稠人廣衆薦寵下軰<lb/>
<pb n="KR2a0007_WYG_052-8a"/>
<hi>師古曰稠多也下軰下等之人也每於人衆之中故寵薦也</hi>士亦以此多之<hi>師古曰多猶重</hi>
<hi>之</hi>夫不好文學喜任俠已然諾<hi>師古曰已必也謂一言許人必信之也喜音許</hi>
<hi>吏反</hi>諸所與交通無非豪桀大猾家累數千萬食客日數<lb/>
十百人<hi>師古曰或八九十或百人也</hi>波池田園宗族賔客為權利<hi>師古</hi>
<hi>曰波讀曰陂</hi>横潁川<hi>師古曰横音胡孟反其下亦同</hi>潁川兒歌之曰潁水清<lb/>
灌氏寜潁水濁灌氏族<hi>師古曰深怨嫉之故為此言也</hi>夫家居卿相侍<lb/>
中賔客益衰<hi>師古曰以夫居家而卿相侍中素為夫之賔客者漸以衰退不復徃也</hi>及竇<lb/>
嬰失埶亦欲倚夫引繩排根生平慕之後棄者<hi>蘇林曰二人相</hi>
<pb n="KR2a0007_WYG_052-8b"/>
<hi>倚引繩直排根賔客去之者不與交通也孟康曰根者根格引繩以彈排擯根格之也師古曰孟説近之根音</hi>
<hi>下恩反格音下各反言嬰與夫共相提挈有人生平慕嬰夫後見其失職而頗慢弛如此者共排退之不復與</hi>
<hi>交譬如相對挽繩而根格之也今吳楚俗猶謂牽引前却為根格○宋祁曰根格二字疑皆從手</hi>夫亦<lb/>
得嬰通列侯宗室為名髙兩人相為引重<hi>張晏曰相薦逹為聲勢也</hi>
<hi>師古曰相牽引而致於尊重也為音于偽反</hi>其游如父子然相得驩甚無厭<lb/>
恨相知之晚夫嘗有服<hi>師古曰謂喪服也</hi>過丞相蚡蚡從容曰<lb/>
<hi>師古曰從音千容反</hi>吾欲與仲孺過魏其侯㑹仲孺有服夫曰將<lb/>
軍廼肯幸臨況魏其侯<hi>師古曰況賜也</hi>夫安敢以服為觧<hi>師古曰觧</hi>
<pb n="KR2a0007_WYG_052-9a"/>
<hi>謂辭之也若今言分疏矣</hi>請語魏其具<hi>師古曰具/辦具酒食</hi>將軍旦日蚤臨<hi>師古</hi>
<hi>曰旦日明旦也蚤古早字</hi>蚡許諾夫以語嬰嬰與夫人益市牛酒<hi>師古</hi>
<hi>曰益多也</hi>夜灑掃張具<hi>師古曰洒音灑又音所寄反</hi>至旦平明令門下候<lb/>
司至日中蚡不來嬰謂夫曰丞相豈忘之哉夫不懌<hi>師古</hi>
<hi>曰懌悦也</hi>曰夫以服請不宜<hi>師古曰不當忘也</hi>廼駕自徃迎蚡蚡特<lb/>
前戲許夫<hi>師古曰特但也</hi>殊無意徃夫至門蚡尚臥也於是夫<lb/>
見曰將軍昨日幸許過魏其魏其夫妻治具至今未敢<lb/>
嘗食蚡悟謝曰吾醉忘與仲孺言廼駕徃徃又徐行夫<lb/>
<pb n="KR2a0007_WYG_052-9b"/>
愈益怒及飲酒酣夫起舞屬蚡<hi>師古曰屬付也猶今之舞訖相勸也屬音之欲</hi>
<hi>反</hi>蚡不起夫徙坐語侵之<hi>師古曰徙坐謂移就其坐也</hi>嬰廼扶夫去<lb/>
謝蚡蚡卒飲至夜極驩而去後蚡使藉福請嬰城南田<lb/>
嬰大望曰<hi>師古曰望怨也○宋祁曰浙本而去字下更有去字</hi>老僕雖棄將軍雖<lb/>
貴寜可以埶相奪乎不許夫聞怒罵福福惡兩人有隙<lb/>
廼謾好謝蚡<hi>師古曰謾猶詭也詐為好言也謾讀與慢同又音莫連反</hi>曰魏其老且<lb/>
死易忍且待之已而蚡聞嬰夫實怒不予亦怒曰魏其<lb/>
子嘗殺人蚡活之蚡事魏其無所不可愛數頃田且灌<lb/>
<pb n="KR2a0007_WYG_052-10a"/>
夫何與也<hi>師古曰與讀曰預預干也</hi>吾不敢復求田由此大怒元光<lb/>
四年春蚡言灌夫家在潁川横甚民苦之請案之上曰<lb/>
此丞相事何請夫亦持蚡隂事為姦利受淮南王金與<lb/>
語言賔客居間遂已俱觧<hi>師古曰兩家賔客處於中間和觧之</hi>夏蚡取燕<lb/>
王女為夫人<hi>師古曰燕王澤之子康王嘉女</hi>太后詔召列侯宗室皆徃<lb/>
賀嬰過夫欲與俱夫謝曰夫數以酒失過丞相<hi>師古曰言因酒</hi>
<hi>有失得罪過於丞相</hi>丞相今者又與夫有隙嬰曰事已解彊與俱<lb/>
酒酣蚡起為壽坐皆避席伏已嬰為壽獨故人避席餘<lb/>
<pb n="KR2a0007_WYG_052-10b"/>
半膝席<hi>蘇林曰下席而膝半在席上也如淳曰以膝跪席上也師古曰如説是也</hi>夫行酒至<lb/>
蚡蚡膝席曰不能滿觴夫怒因嘻笑曰將軍貴人也畢<lb/>
之<hi>張晏曰行酒過之為已畢如淳曰言雖貴且當盡酒以其埶劫之也師古曰如説近之言將軍雖貴人也</hi>
<hi>請盡此觴嘻强笑也音許其反○劉攽曰夫謂蚡所以不能滿觴由其貴人也然當畢之</hi>時蚡不肯<lb/>
<hi>師古曰不為盡也</hi>行酒次至臨汝侯灌賢賢方與程不識耳語<lb/>
<hi>師古曰附耳小語也</hi>又不避席夫無所發怒迺罵賢曰平生毁程<lb/>
不識不直一錢今日長者為壽廼效女曹兒呫囁耳語<lb/>
<hi>師古曰女曹兒猶言兒女軰也呫音昌涉反囁音人渉反</hi>蚡謂夫曰程李俱東西宫<lb/>
<pb n="KR2a0007_WYG_052-11a"/>
衛尉<hi>孟康曰李廣為東宫程不識為西宫</hi>今衆辱程將軍仲孺獨不為李<lb/>
將軍地乎<hi>蘇林曰不為李将軍除道地邪如淳曰二人同號比尊今辱一人不當為毁廣邪師古曰</hi>
<hi>如説近之言既毁程令廣何地自安處</hi>夫曰今日斬頭穴匈何知程李<hi>晉灼</hi>
<hi>曰斬頭見刺猶不止也</hi>坐乃起更衣<hi>師古曰坐謂坐上之人也更改也凡乆坐者皆起更衣以</hi>
<hi>其寒煖或變也</hi>稍稍去嬰去戲夫<hi>晉灼曰戲古麾字也師古曰招麾之令出也漢書多以戲</hi>
<hi>為麾字</hi>夫出蚡遂怒曰此吾驕灌夫罪也廼令騎留夫<hi>師古</hi>
<hi>曰騎謂常從之騎也</hi>夫不得出藉福起為謝案夫項令謝<hi>師古曰使其拜</hi>
<hi>也</hi>夫愈怒不肯順蚡廼戲騎縛夫<hi>師古曰戲讀亦曰麾謂指麾命之而令收</hi>
<pb n="KR2a0007_WYG_052-11b"/>
<hi>縛夫也</hi>置傳舍<hi>師古曰傳舍觧在酈食其傳</hi>召長史曰今日召宗室有<lb/>
詔<hi>師古曰長史丞相長史也召宗室謂請召之為客也</hi>劾灌夫罵坐不敬<hi>師古曰於大坐</hi>
<hi>中罵詈為不敬</hi>繫居室<hi>師古曰居室署名也屬/少府其後改名曰保宫</hi>遂其前事<hi>師古曰遂</hi>
<hi>竟也</hi>遣吏分曹逐捕諸灌氏支屬皆得棄市罪嬰愧為資<lb/>
使賔客請莫能解<hi>如淳曰為出資費使人為夫請罪也師古曰如説非也為資為其資地耳</hi>
<hi>非財物也為讀如本字</hi>蚡吏皆為耳目諸灌氏皆亡匿夫繫遂不<lb/>
得告言蚡隂事嬰鋭為救夫嬰夫人諫曰灌將軍得罪<lb/>
丞相與太后家迕<hi>師古曰相逆迕也迕音悟</hi>寜可救邪嬰曰侯自我<lb/>
<pb n="KR2a0007_WYG_052-12a"/>
得之自我捐之無所恨<hi>師古曰言不過失爵耳</hi>且終不令灌仲孺<lb/>
獨死嬰獨生廼匿其家竊出上書<hi>師古曰匿避也不令家人知之恐其又止</hi>
<hi>諫也</hi>立召入具告言灌夫醉飽事不足誅上然之賜嬰食<lb/>
曰東朝廷辯之<hi>如淳曰東朝太后朝也張晏曰㑹公卿大夫東朝共理而分别也</hi>嬰東<lb/>
朝盛推夫善言其醉飽得過廼丞相以他事誣罪之蚡<lb/>
盛毁夫所為横恣罪逆不道嬰度無可奈何<hi>師古曰度音徒各反</hi>
因言蚡短蚡曰天下幸而安樂無事蚡得為肺附所好<lb/>
音樂狗馬田宅所愛倡優巧匠之屬<hi>師古曰倡樂人也優諧戲者也</hi>不<lb/>
<pb n="KR2a0007_WYG_052-12b"/>
如魏其灌夫日夜招聚天下豪桀壯士與論議腹誹而<lb/>
心謗卭視天俛畫地<hi>張晏曰視天占三光也畫地知分野所在也念欲作反事也師古曰</hi>
<hi>卬讀曰仰</hi>辟睨兩宫閒<hi>張晏曰占太后與帝吉凶之期也師古曰辟睨傍視也辟音普計反本作</hi>
<hi>䁹睨音吾計反</hi>幸天下有變而欲有大功<hi>張晏曰幸有反者當為將立大功也臣瓚</hi>
<hi>曰天下有變謂因國家變難之際得立大功也師古曰瓚説為是</hi>臣乃不如魏其等所<lb/>
為上問朝臣兩人孰是御史大夫韓安國曰魏其言灌<lb/>
夫父死事身荷㦸馳不測之吳軍<hi>師古曰荷負也不測言其彊盛也荷音何</hi>
<hi>○宋祁曰荷字當從浙本何可反</hi>身被數十創名冠三軍此天下壯士<lb/>
<pb n="KR2a0007_WYG_052-13a"/>
非有大惡爭杯酒不足引它過以誅也魏其言是丞相<lb/>
亦言灌夫通姦猾侵細民家累巨萬横恣潁川輘轢宗<lb/>
室侵犯骨肉<hi>師古曰輘轢謂蹈踐之也輘音凌轢音郎擊反</hi>此所謂支大於幹<lb/>
脛大於股不折必披<hi>師古曰披音丕靡反</hi>丞相言亦是唯明主裁<lb/>
之主爵都尉汲黯是魏其内史鄭當時是魏其後不堅<lb/>
<hi>○宋祁曰後字當從浙本作復若作後即在一時何容更有前後也</hi>餘皆莫敢對上怒内<lb/>
史曰公平生數言魏其武安長短今日廷論局趣效轅<lb/>
下駒<hi>應劭曰駒者駕著轅下局趣䠞小之貌張晏曰俛頭於車轅下隨母而已師古曰張説非也駕車不</hi>
<pb n="KR2a0007_WYG_052-13b"/>
<hi>以牝馬小雅皇皇者華之詩曰我馬維駒非隨母也</hi>吾并斬若屬矣<hi>師古曰若汝也</hi>即罷<lb/>
起入上食太后太后亦已使人候司具以語太后太后<lb/>
怒不食曰我在也而人皆藉吾弟<hi>晉灼曰藉蹈也</hi>令我百嵗後<lb/>
皆魚肉之乎<hi>師古曰以比魚肉而食噉也</hi>且帝寜能為石人邪<hi>師古曰言</hi>
<hi>徒有人形耳不知好惡也一曰石人者謂常存不死也</hi>此特帝在即錄錄<hi>師古曰録録言</hi>
<hi>循衆也</hi>設百嵗後是屬寜有可信者乎<hi>師古曰設猶脱也</hi>上謝曰<lb/>
俱外家故廷辨之<hi>師古曰嬰景帝從舅子蚡太后同母弟故言俱外家</hi>不然此一<lb/>
獄吏所决耳是時郎中令石建為上分别言兩人蚡已<lb/>
<pb n="KR2a0007_WYG_052-14a"/>
罷朝出止車門召御史大夫安國載<hi>師古曰韓安國也載謂共乗車</hi>怒<lb/>
曰與長孺共一秃翁何為首鼠兩端<hi>服䖍曰秃翁言嬰無官位版綬也首</hi>
<hi>鼠一前一却也張晏曰嬰年老又嗜酒頭秃言當共治一秃翁也師古曰服説是也</hi>安國良久謂<lb/>
蚡曰君何不自喜<hi>師古曰何不自謙遜為可喜之事也喜音許吏反</hi>夫魏其毁<lb/>
君君當免冠觧印綬歸<hi>師古曰歸印綬於天子也</hi>曰臣以肺附幸得<lb/>
待罪固非其任魏其言皆是如此上必多君有讓<hi>師古曰多</hi>
<hi>猶重也</hi>不廢君魏其必媿杜門齰舌自殺<hi>師古曰杜塞也齰齧也音仕客</hi>
<hi>反</hi>今人毁君君亦毁之譬如賈豎女子爭言何其無大<lb/>
<pb n="KR2a0007_WYG_052-14b"/>
體也蚡謝曰爭時急不知出此於是上使御史簿責嬰<lb/>
<hi>師古曰簿責以文簿一一責之也簿音歩户反</hi>所言灌夫頗不讎<hi>晉灼曰讎當也</hi>劾繫<lb/>
都司空<hi>師古曰都司空宗正屬官也見百官公卿表</hi>孝景時嬰嘗受遺詔曰<lb/>
事有不便以便宜論上<hi>師古曰論説其事而上於天子</hi>及繫灌夫罪至<lb/>
族事日急諸公莫敢復明言於上嬰廼使昆弟子上書<lb/>
言之幸得召見<hi>師古曰幸冀也</hi>書奏案尚書大行無遺詔<hi>如淳曰大</hi>
<hi>行主諸侯官也師古曰此説非也大行景帝大行也尚書之中無此大行遺詔也</hi>詔書獨臧嬰<lb/>
家嬰家丞封<hi>孟康曰以家丞印封遺詔也</hi>廼劾嬰矯先帝詔害罪當<lb/>
<pb n="KR2a0007_WYG_052-15a"/>
棄市<hi>鄭氏曰矯詔冇害不害也</hi>五年十月悉論灌夫支屬嬰良乆廼<lb/>
聞有劾即陽病痱不食欲死<hi>師古曰痱風病也音肥</hi>或聞上無意<lb/>
殺嬰復食治病議定不死矣廼有飛語為惡言聞上<hi>張晏</hi>
<hi>曰蚡為作飛揚誹謗之語也臣瓚曰無根而至也</hi>故以十二月晦論棄市渭城<lb/>
<hi>張晏曰著日月者見春垂至恐遇赦贖之</hi>春蚡疾一身盡痛若有擊者謼服<lb/>
謝罪<hi>晉灼曰服音瓝闗西俗謂得杖呼及小兒啼為呼瓝或言蚡號呼謝服罪也師古曰兩説皆通謼古</hi>
<hi>呼字若謂啼為謼服則謼音火交反服音平卓反</hi>上使視鬼者瞻之曰魏其侯<lb/>
與灌夫共守笞欲殺之竟死子恬嗣元朔中有罪免後<lb/>
<pb n="KR2a0007_WYG_052-15b"/>
淮南王安謀反覺始安入朝時蚡為太尉迎安霸上謂<lb/>
安曰上未有太子大王最賢髙祖孫即宫車晏駕非大<lb/>
王立尚誰立哉<hi>師古曰言大王尚不得立當誰立也</hi>淮南王大喜厚遺金<lb/>
錢財物上自嬰夫事時不直蚡特為太后故及聞淮南<lb/>
事上曰使武安侯在者族矣<hi>師古曰言其頼自死</hi>
韓安國字長孺梁成安人也後徙睢陽嘗受韓子雜説<lb/>
鄒田生所<hi>師古曰田生鄒縣人</hi>事梁孝王為中大夫吳楚反時孝<lb/>
王使安國及張羽為將扞吳兵於東界張羽力戰安國<lb/>
<pb n="KR2a0007_WYG_052-16a"/>
持重以故吳不能過梁吳楚破安國張羽名由此顯梁<lb/>
梁王以至親故得自置相二千石出入游戲僭於天子<lb/>
<hi>師古曰僭擬也</hi>天子聞之心不善太后知帝弗善廼怒梁使者<lb/>
弗見案責王所為安國為梁使見大長公主而泣<hi>如淳曰大</hi>
<hi>長公主景帝姊也</hi>曰何梁王為人子之孝為人臣之忠而太后<lb/>
曽不省也<hi>師古曰省視也</hi>夫前日吳楚齊趙七國反自闗以東<lb/>
皆合從而西嚮<hi>師古曰從音子容反</hi>唯梁最親為限難梁王念太<lb/>
后帝在中<hi>師古曰中闗中也一説謂京師為中猶言中國也○宋祁曰一本無難字</hi>而諸侯<lb/>
<pb n="KR2a0007_WYG_052-16b"/>
擾亂壹言泣數行而下跪送臣等六人將兵擊却吳楚<lb/>
吳楚以故兵不敢西而卒破亡梁之力也今太后以小<lb/>
苛禮責望梁王<hi>師古曰苛細也</hi>梁王父兄皆帝王而所見者大<lb/>
故出稱䟆入言警<hi>師古曰䟆止行人也警令戒肅也天子出入皆備此儀而今云出稱䟆入</hi>
<hi>言警者互舉之耳</hi>車旗皆帝所賜即以嫮鄙小縣<hi>服䖍曰嫮夸好也晉灼曰</hi>
<hi>嫮音折嫮之嫮鄧展曰嫮好也自以車服之好曜邊鄙之邑也師古曰服説晉音是也鄙小縣言在外鄙之小</hi>
<hi>縣也</hi>驅馳國中欲夸諸侯令天下知太后帝愛之也今梁<lb/>
使來輙案責之梁王恐日夜涕泣思慕不知所為何梁<lb/>
<pb n="KR2a0007_WYG_052-17a"/>
王之忠孝而太后不䘏也長公主具以告太后太后喜<lb/>
曰為帝言之言之帝心廼解而免冠謝太后曰<hi>○宋祁曰而免</hi>
<hi>冠南本無而字</hi>兄弟不能相教廼為太后遺憂悉見梁使厚賜<lb/>
之其後梁王益親驩太后長公主更賜安國直千餘金<lb/>
<hi>師古曰更音工衡反</hi>由此顯結於漢其後安國坐法抵罪䝉<hi>師古曰䝉</hi>
<hi>梁國之縣也○劉奉世曰䝉字當屬下句</hi>獄吏田甲辱安國安國曰死灰獨<lb/>
不復然乎甲曰然即溺之<hi>師古曰溺讀曰尿</hi>居無幾梁内史缺<lb/>
<hi>師古曰無幾未多時也幾音居豈反</hi>漢使使者拜安國為梁内史起徒中<lb/>
<pb n="KR2a0007_WYG_052-17b"/>
為二千石田甲亡安國曰甲不就官我滅而宗<hi>師古曰而汝也</hi>
甲肉袒謝安國笑曰公等足與治乎<hi>師古曰治謂當敵也今人猶云對治</hi>
<hi>治音丈吏反一曰不足繩治治讀如本字</hi>卒善遇之内史之缺也王新得齊<lb/>
人公孫詭説之<hi>師古曰説讀曰悦</hi>欲請為内史竇太后所廼詔<lb/>
王以安國為内史公孫詭羊勝説王求為帝太子及益<lb/>
地事恐漢大臣不聴廼陰使人刺漢用事謀臣及殺故<lb/>
吳相爰盎<hi>○劉奉世曰刺漢謀臣在漢已立太子之後此云求為太子怨大臣不聴故刺之與諸傳</hi>
<hi>不同當是此誤</hi>景帝遂聞詭勝等計畫廼使使捕詭勝必得<hi>師古</hi>
<pb n="KR2a0007_WYG_052-18a"/>
<hi>曰必令得之</hi>漢使十軰至梁相以下舉國大索<hi>師古曰索捜也音山客反</hi>
月餘弗得安國聞詭勝匿王所廼入見王而泣曰主辱<lb/>
者臣死大王無良臣故紛紛至此今勝詭不得請辭賜<lb/>
死王曰何至此安國泣數行下曰大王自度於皇帝孰<lb/>
與太上皇之與髙帝及皇帝與臨江王親<hi>師古曰孰與猶言何如也</hi>
王曰弗如也安國曰夫太上皇臨江親父子間然髙帝<lb/>
曰提三尺取天下者朕也<hi>師古曰三尺謂劍也</hi>故太上終不得制<lb/>
事居于櫟陽臨江適長太子<hi>師古曰適讀曰嫡</hi>以一言過廢王<lb/>
<pb n="KR2a0007_WYG_052-18b"/>
臨江<hi>師古曰景帝嘗屬諸姬子太子母栗姬言不遜由是廢太子栗姫憂死也</hi>用宮垣事卒<lb/>
自殺中尉府<hi>張晏曰以侵堧垣徴自殺也</hi>何者治天下終不用私亂<lb/>
公語曰雖有親父安知不為虎雖有親兄安知不為狼<lb/>
<hi>師古曰言其恩愛不可必保也</hi>今大王列在諸侯訹邪臣浮説<hi>師古曰訹誘也</hi>
<hi>音戍○宋祁曰江浙本訹作怵音椿戍反</hi>犯上禁橈明法<hi>師古曰橈曲也音女教反</hi>天子<lb/>
以太后故不忍致法於大王太后日夜涕泣幸大王自<lb/>
改大王終不覺寤有如太后宫車即晏駕大王尚誰攀<lb/>
乎語未卒王泣數行而下謝安國曰吾今出之即日詭<lb/>
<pb n="KR2a0007_WYG_052-19a"/>
勝自殺漢使還報梁事皆得釋<hi>師古曰釋觧也</hi>安國力也景帝<lb/>
太后益重安國孝王薨共王即位<hi>師古曰共讀曰恭</hi>安國坐法<lb/>
失官家居武帝即位武安侯田蚡為太尉親貴用事安<lb/>
國以五百金遺蚡蚡言安國太后上素聞安國賢即召<lb/>
以為北地都尉遷為大司農閩東越相攻遣安國大行<lb/>
王恢將兵未至越越殺其王降漢兵亦罷其年田蚡為<lb/>
丞相安國為御史大夫匈奴來請和親上下其議<hi>師古曰下</hi>
<hi>音胡亞反</hi>大行王恢燕人數為邊吏習胡事議曰漢與匈奴<lb/>
<pb n="KR2a0007_WYG_052-19b"/>
和親率不過數嵗即背約不如勿許舉兵擊之安國曰<lb/>
千里而戰即兵不獲利今匈奴負戎馬足懐鳥獸心<hi>師古</hi>
<hi>曰負恃也</hi>遷徙鳥集難得而制得其地不足為廣有其衆不<lb/>
足為彊自上古弗屬<hi>師古曰不内屬於中國</hi>漢數千里爭利則人<lb/>
馬罷<hi>師古曰罷讀曰疲</hi>虜以全制其敝埶必危殆臣故以為不<lb/>
如和親羣臣議多附安國於是上許和親明年鴈門馬<lb/>
邑豪聶壹<hi>張晏曰豪猶帥也</hi>因大行王恢言匈奴初和親親信<lb/>
邊可誘以利致之伏兵襲擊必破之道也上廼召問公<lb/>
<pb n="KR2a0007_WYG_052-20a"/>
卿曰朕飾子女以配單于幣帛文錦賂之甚厚單于待<lb/>
命加嫚侵盗無已邊竟數驚朕甚閔之<hi>師古曰竟讀曰境其下亦同</hi>
今欲舉兵攻之何如大行恢對曰<hi>○宋祁曰浙本恢字上有王字</hi>陛下<lb/>
雖未言臣固願效之<hi>師古曰效致也致其計</hi>臣聞全代之時<hi>服䖍曰代</hi>
<hi>未分之時也李奇曰六國之時全代為一國尚能以擊匈奴况今加以漢之大乎</hi>北有彊胡之<lb/>
敵<hi>○宋祁曰王本改北為背予謂作北義直不湏為背</hi>内連中國之兵然尚得飬<lb/>
老長幼種樹以時倉廪常實<hi>師古曰樹殖也</hi>匈奴不輕侵也今<lb/>
以陛下之威海内為一天下同任<hi>如淳曰任事也</hi>又遣子弟乗<lb/>
<pb n="KR2a0007_WYG_052-20b"/>
邊守塞<hi>師古曰乘登也登其城而備守也○宋祁曰又字當從浙本作人人遣者見天下同任義</hi>轉<lb/>
粟輓輸以為之備<hi>師古曰輓引車也音晩</hi>然匈奴侵盗不已者無<lb/>
它以不恐之故耳<hi>師古曰不示威令恐懼也</hi>臣竊以為擊之便御史<lb/>
大夫安國曰不然臣聞髙皇帝嘗圍於平城匈奴至者<lb/>
投鞌髙如城者數所<hi>師古曰觧脱其馬示閑暇也投積其鞌若營壘也</hi>平城之<lb/>
飢七日不食天下歌之及觧圍反位而無忿怒之心夫<lb/>
聖人以天下為度者也<hi>師古曰言當隨天下人心而寛大其度量也</hi>不以已<lb/>
私怒傷天下之功<hi>○宋祁曰浙本功作公</hi>故廼遣劉敬奉金千斤<lb/>
<pb n="KR2a0007_WYG_052-21a"/>
以結和親至今為五世利孝文皇帝又嘗壹擁天下之<lb/>
精兵聚之廣武常谿<hi>張晏曰廣武鴈門縣常谿谿名</hi>然終無尺寸之功<lb/>
而天下黔首無不憂者孝文寤於兵之不可宿<hi>師古曰乆留也</hi>
故復合和親之約此二聖之迹足以為效矣臣竊以為<lb/>
勿擊便恢曰不然臣聞五帝不相襲禮三王不相復樂<lb/>
<hi>師古曰襲因也復重也復音扶目反</hi>非故相反也各因世宜也且髙帝身<lb/>
被堅執鋭䝉霧露沐霜雪行幾十年<hi>師古曰幾近也音鉅依反</hi>所以<lb/>
不報平城之怨者非力不能所以休天下之心也今邊<lb/>
<pb n="KR2a0007_WYG_052-21b"/>
竟數驚士卒傷死中國槥車相望<hi>師古曰槥小棺也從軍死者以槥送致其</hi>
<hi>喪載槥之車相望於道言其多也槥音衛</hi>此仁人之所隱也<hi>張晏曰隱痛也</hi>臣故曰<lb/>
擊之便安國曰不然臣聞利不十者不易業功不百者<lb/>
不變常是以古之人君謀事必就祖發政占古語重作<lb/>
事也<hi>師古曰祖祖廟也占問也重猶難之也</hi>且自三代之盛夷狄不與正<lb/>
朔服色<hi>師古曰與讀曰預</hi>非威不能制彊弗能服也以為逺方<lb/>
絶地不牧之民不足煩中國也<hi>師古曰不牧謂不可牧養也</hi>且匈奴<lb/>
輕疾悍亟之兵也<hi>師古曰悍勇也亟急也音居力反</hi>至如猋風去如收<lb/>
<pb n="KR2a0007_WYG_052-22a"/>
電<hi>師古曰猋疾風也音必遥反</hi>畜牧為業弧弓射獵<hi>師古曰以木曰弧以角曰弓</hi>
逐獸隨草居處無常難得而制今使邊郡久廢耕織以<lb/>
支胡之常事其埶不相權也<hi>師古曰輕重不等也</hi>臣故曰勿擊便<lb/>
恢曰不然臣聞鳳鳥乘於風聖人因於時昔秦繆公都<lb/>
雍<hi>師古曰繆讀與穆同</hi>地方三百里知時宜之變攻取西戎辟地<lb/>
千里并國十四<hi>師古曰辟讀曰闢其下亦同</hi>隴西北地是也及後蒙<lb/>
恬為秦侵胡辟數千里以河為竟<hi>師古曰竟讀曰境</hi>累石為城<lb/>
樹榆為塞<hi>如淳曰塞上種榆也</hi>匈奴不敢飲馬於河置㷭<graphic n="KR2370" url="https://raw.githubusercontent.com/kanripo/KR-Gaiji/master/images/KR2370.png" mimeType="image/png"/>然後<lb/>
<pb n="KR2a0007_WYG_052-22b"/>
敢牧馬<hi>師古曰<graphic n="KR2370" url="https://raw.githubusercontent.com/kanripo/KR-Gaiji/master/images/KR2370.png" mimeType="image/png"/>古燧字</hi>夫匈奴獨可以威服不可以仁畜也<lb/>
今以中國之盛萬倍之資遣百分之一以攻匈奴譬猶<lb/>
以彊弩射且潰之癰也必不留行矣<hi>師古曰留止也言無所礙也</hi>若<lb/>
是則北發月氏可得而臣也<hi>師古曰發猶徵召也言威聲之盛北自月支以來皆</hi>
<hi>可徵召而為臣也氏讀曰支○劉敞曰北發國名亦見管子書</hi>臣故曰擊之便安國曰<lb/>
不然臣聞用兵者以飽待饑正治以待其亂定舍以待<lb/>
其勞<hi>師古曰舍止息也</hi>故接兵覆衆伐國墮城<hi>師古曰覆敗也墮毁也言兵與</hi>
<hi>敵接則敗其衆所伐之國則毁其城也覆音方目反墮音火規反</hi>常坐而役敵國此聖<lb/>
<pb n="KR2a0007_WYG_052-23a"/>
人之兵也且臣聞之衝風之衰不能起毛羽<hi>師古曰衝風疾風之</hi>
<hi>衝突者也</hi>彊弩之末力不能入魯縞<hi>師古曰縞素也曲阜之地俗善作之尤為輕細</hi>
<hi>故以取喻也</hi>夫盛之有衰猶朝之必莫也今將卷甲輕舉深<lb/>
入長敺難以為功<hi>師古曰敺與驅同</hi>從行則廹脅衡行則中絶<lb/>
<hi>師古曰從音子容反衡猶横也</hi>疾則糧乏徐則後利<hi>師古曰後利謂不及於利</hi>不至<lb/>
千里人馬乏食兵法曰遺人獲也<hi>師古曰言以軍遺敵人令其虜獲也遺音</hi>
<hi>弋季反</hi>意者有它繆巧可以禽之則臣不知也不然則未<lb/>
見深入之利也臣故曰勿擊便恢曰不然夫草木遭霜<lb/>
<pb n="KR2a0007_WYG_052-23b"/>
者不可以風過<hi>師古曰言易零落</hi>清水明鏡不可以形逃<hi>師古曰言</hi>
<hi>美惡皆見</hi>通方之士不可以文亂<hi>師古曰方道也</hi>今臣言擊之者固<lb/>
非發而深入也將順因單于之欲誘而致之邊吾選梟<lb/>
騎壯士隂伏而處以為之備審遮險阻以為其戒吾埶<lb/>
已定或營其左或營其右或當其前或絶其後單于可<lb/>
禽百全必取上曰善廼從恢議隂使聶壹為間<hi>師古曰間音居</hi>
<hi>莧反</hi>亡入匈奴謂單于曰吾能斬馬邑令丞以城降財物<lb/>
可盡得單于愛信以為然而許之聶壹廼詐斬死罪囚<lb/>
<pb n="KR2a0007_WYG_052-24a"/>
縣其頭馬邑城下視單于使者為信<hi>師古曰視讀曰示</hi>曰馬邑<lb/>
長吏已死可急來於是單于穿塞將十萬騎入武州塞<lb/>
<hi>師古曰在鴈門</hi>當是時漢伏兵車騎材官三十餘萬匿馬邑旁<lb/>
谷中衛尉李廣為驍騎將軍太僕公孫賀為輕車將軍<lb/>
大行王恢為將屯將軍太中大夫李息為材官將軍御<lb/>
史大夫安國為䕶軍將軍諸將皆屬約單于入馬邑縱<lb/>
兵王恢李息别從代主擊輜重<hi>師古曰輜衣車也重謂載重物車也故行者之</hi>
<hi>資總曰輜重重音直用反</hi>於是單于入塞未至馬邑百餘里覺之還<lb/>
<pb n="KR2a0007_WYG_052-24b"/>
去語在匈奴傳塞下傳言單于已去漢兵追至塞度弗<lb/>
及<hi>師古曰度音徒各反</hi>王恢等皆罷兵上怒恢不出擊單于輜重<lb/>
也<hi>○宋祁曰江南本無也字</hi>恢曰始約為入馬邑城兵與單于接而<lb/>
臣擊其輜重可得利今單于不至而還臣以三萬人衆<lb/>
不敵袛取辱<hi>師古曰袛適也音支</hi>固知還而斬然完陛下士三萬<lb/>
人於是下恢廷尉廷尉當恢逗橈當斬<hi>服䖍曰逗音企應劭曰逗曲行</hi>
<hi>避敵也橈顧望也軍法語也蘇林曰逗音豆如淳曰軍法行而逗留畏懦者要斬師古曰服應二説皆非也逗</hi>
<hi>謂留止也橈屈弱也逗又音住○宋祁曰浙本無當斬二字</hi>恢行千金丞相蚡蚡不<lb/>
<pb n="KR2a0007_WYG_052-25a"/>
敢言上而言於太后曰王恢首為馬邑事今不成而誅<lb/>
恢是為匈奴報仇也上朝太后太后以蚡言告上上曰<lb/>
首為馬邑事者恢故發天下兵數十萬從其言為此且<lb/>
縱單于不可得恢所部擊猶頗可得以尉士大夫心<hi>師古</hi>
<hi>曰或當得其輜重人衆也古尉安之字正如此其後流俗乃加心耳</hi>今不誅恢無以謝天<lb/>
下於是恢聞廼自殺安國為人多大畧知足以當世取<lb/>
舍<hi>師古曰舍止也取舍言可取則取可止則止</hi>而出於忠厚貪耆財利<hi>師古曰耆</hi>
<hi>讀曰嗜</hi>然所推舉皆亷士賢於己者於梁舉壺遂臧固至<lb/>
<pb n="KR2a0007_WYG_052-25b"/>
它皆天下名士<hi>師古曰於梁舉二人至於他餘所舉亦皆名士也</hi>士亦以此稱<lb/>
慕之唯天子以為國器<hi>師古曰言臣下皆敬重之天子一人亦以為國器國器者言其</hi>
<hi>器用重大可施於國政也○宋祁曰注文國政字下有之人二字</hi>安國為御史大夫五<lb/>
年丞相蚡薨安國行丞相事引墯車蹇<hi>如淳曰為天子導引而墯車跛</hi>
<hi>蹇也○宋祁曰古本引字上有奉字他本只云引予謂作奉引為是</hi>上欲用安國為丞相<lb/>
使使視蹇甚廼更以平棘侯薛澤為丞相安國病免<hi>師古</hi>
<hi>曰以足疾</hi>數月瘉復為中尉嵗餘徙為衛尉而將軍衛青等<lb/>
擊匈奴破龍城<hi>○宋祁曰龍當作籠見衛靑傳</hi>明年匈奴大入邊語在<lb/>
<pb n="KR2a0007_WYG_052-26a"/>
青傳安國為材官將軍屯漁陽捕生口虜言匈奴逺去<lb/>
即上言方佃作時<hi>師古曰安國上奏也佃治田也音與田同</hi>請且罷屯罷屯<lb/>
月餘匈奴大入上谷漁陽安國壁廼有七百餘人出與<lb/>
戰安國傷入壁匈奴虜畧千餘人及畜産去上怒使使<lb/>
責讓安國徙益東屯右北平是時虜言當入東方安國<lb/>
始為御史大夫及䕶軍後稍下遷新壯將軍衞青等有<lb/>
功益貴安國既斥䟽將屯又失亡多甚自媿幸得罷歸<lb/>
<hi>師古曰冀得罷歸以為幸也他皆類此</hi>廼益東徙意忽忽不樂數月病歐<lb/>
<pb n="KR2a0007_WYG_052-26b"/>
血死壺遂與太史遷等定漢律歴官至詹事其人深中<lb/>
篤行君子上方倚欲以為相㑹其病卒<hi>師古曰倚謂仗任之也於綺反</hi>
<hi>○宋祁曰倚欲浙本作欲倚</hi>
贊曰竇嬰田蚡皆以外戚重灌夫用一時决策<hi>師古曰謂馳入</hi>
<hi>吳軍欲報父讐也</hi>而各名顯並位卿相大業定矣然嬰不知時<lb/>
變夫亡術而不遜<hi>師古曰遜順也</hi>蚡負貴而驕溢<hi>師古曰負恃也</hi>凶徳<lb/>
参㑹待時而發<hi>師古曰三人相遇故曰参㑹</hi>藉福區區其間惡能救<lb/>
斯敗哉<hi>師古曰惡音烏謂於何也</hi>以韓安國之見器臨其摯而顛墜<lb/>
<pb n="KR2a0007_WYG_052-27a"/>
<hi>李奇曰摯極也</hi>陵夷以憂死<hi>師古曰陵夷即陵遲也言漸陵替也</hi>遇合有命悲夫<lb/>
若王恢為兵首而受其咎豈命也虖<hi>師古曰言自己為之非由命也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_052-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷五十二<lb/>
<pb n="KR2a0007_WYG_052-28a"/>
　前漢書卷五十二考證<lb/>
竇嬰傳字王孫○<hi>臣召南</hi>按史記無嬰字觀景帝語嬰<lb/>
　王孫寜可以讓耶是嬰字王孫矣<lb/>
有如兩宫奭將軍○按史記作螫將軍張晏曰螫怒也<lb/>
　毒蟲怒必螫人<lb/>
田蚡傳蚡為諸曹郎○<hi>臣召南</hi>按史記無曹字据徐廣<lb/>
　注亦不作郎官觧又漢初言郎不以曹稱疑此文曹<lb/>
　字訛<lb/>
<pb n="KR2a0007_WYG_052-28b"/>
跪起如子姓○凌穉隆曰史記作如子姪此作如子姓<lb/>
　於義雖通䆒是訛字<lb/>
王皇后賢之○<hi>臣召南</hi>按史記作王太后賢之在景帝<lb/>
　時祗合稱皇后耳此漢書改訂史記之失<lb/>
蚡以肺附為相○肺附史記作肺腑下同<lb/>
上怒曰遂取武庫○<hi>臣召南</hi>按史記云君何不遂取武<lb/>
　庫此怒語也漢書省君何不三字意遂不明<lb/>
灌夫傳將軍貴人也畢之○畢之史記作屬之<lb/>
<pb n="KR2a0007_WYG_052-29a"/>
程李俱東西宫衛尉注孟康曰李廣為東宫程不識為<lb/>
　西宫○<hi>臣召南</hi>按孟康注非也漢以長樂宫為東宫<lb/>
　太后居之天子居未央宫在長樂西据李廣傳廣入<lb/>
　為未央衞尉而程不識亦為長樂衞尉是廣衛西宫<lb/>
　而不識衞東宫也<lb/>
嬰東朝○<hi>臣召南</hi>按史記作魏其之東朝之徃也之字<lb/>
　似不可省又石建為上分别言兩人事此省事字又<lb/>
　與長孺共一老秃翁此省老字又嬰廼使昆弟子上<lb/>
<pb n="KR2a0007_WYG_052-29b"/>
　書言之幸得復召見此省復字皆不如本文<lb/>
韓安國傳由此顯結於漢○<hi>臣召南</hi>按此作一句讀史<lb/>
　記云名由此顯<hi>句</hi>結於漢<hi>句</hi>意義亦遂不同又安國<lb/>
　笑曰可溺矣公等足與治乎此傳刪可溺矣三字不<lb/>
　如本文逺甚唯與王恢論馬邑之計反覆折辨較史<lb/>
　記為最詳<lb/>
王恢李息别從代○史記作王恢李息李廣此缺李廣<lb/>
至它皆天下名士○<hi>臣召南</hi>按史記作郅他則郅姓他<lb/>
<pb n="KR2a0007_WYG_052-30a"/>
　名與壺遂臧固為三人此傳作至它則非人姓名矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_052-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷五十二考證<lb/>
</p>
<p>
</p>
  </div>
</body>
</text>
</TEI>
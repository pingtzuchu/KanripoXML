<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷六十八</head> <lb/>
    <p>
<pb n="KR2a0007_WYG_068-1a"/>
欽定四庫全書<lb/>
　前漢書卷六十八<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　霍光金日磾傳第三十八<lb/>
霍光字子孟票騎將軍去病弟也父中孺河東平陽人<lb/>
也<hi>師古曰中讀曰仲</hi>以縣吏給事平陽侯家<hi>師古曰縣遣吏於侯家供事也</hi>與<lb/>
侍者衞少兒私通而生去病中孺吏畢歸家娶婦生光<lb/>
<pb n="KR2a0007_WYG_068-1b"/>
因絶不相聞久之少兒女弟子夫得幸於武帝立為皇<lb/>
后去病以皇后姊子貴幸旣壯大廼自知父為霍中孺<lb/>
未及求問㑹為票騎將軍擊匈奴道出河東河東太守<lb/>
郊迎負弩矢先驅<hi>師古曰郊迎迎於郊界之上也先驅者導其路也</hi>至平陽傳<lb/>
舎遣吏迎霍中孺中孺趨入拜謁將軍迎拜因跪曰去<lb/>
病不早自知為大人遺體也中孺扶服叩頭<hi>師古曰服音蒲北反</hi>
曰老臣得託命將軍此天力也去病大為中孺買田宅<lb/>
奴婢而去還復過焉廼將光西至長安時年十餘嵗任<lb/>
<pb n="KR2a0007_WYG_068-2a"/>
光為郎稍遷諸曹侍中去病死後光為奉車都尉光祿<lb/>
大夫出則奉車入侍左右出入禁闥二十餘年<hi>師古曰宮中小</hi>
<hi>門謂之闥</hi>小心謹慎未嘗有過甚見親信征和二年衞太子<lb/>
為江充所敗而燕王旦廣陵王胥皆多過失是時上年<lb/>
老寵姬鉤弋趙倢伃有男<hi>師古曰倢伃居鉤弋宫故稱之</hi>上心欲以為<lb/>
嗣命大臣輔之察羣臣唯光任大重可屬社稷<hi>師古曰任堪也</hi>
<hi>屬委也任音壬屬音之欲反</hi>上廼使黃門畫者畫周公負成王朝諸<lb/>
侯以賜光<hi>師古曰黄門之署職任親近以供天子百物在焉故亦有畫工</hi>後元二年春<lb/>
<pb n="KR2a0007_WYG_068-2b"/>
上游五柞宮病篤光涕泣問曰如有不諱誰當嗣者<hi>師古</hi>
<hi>曰不諱言不可諱也</hi>上曰君未諭前畫意耶<hi>師古曰諭曉也</hi>立少子君行<lb/>
周公之事光頓首譲曰臣不如金日磾日磾亦曰臣外<lb/>
國人不如光上以光為大司馬大將軍日磾為車騎將<lb/>
軍及太僕上官桀為左將軍捜粟都尉桑𢎞羊為御史<lb/>
大夫皆拜卧内牀下<hi>師古曰於天子所卧牀前拜職</hi>受遺詔輔少主明<lb/>
日武帝崩太子襲尊號是為孝昭皇帝帝年八嵗政事<lb/>
壹决於光先是後元年侍中僕射莽何羅與弟重合侯<lb/>
<pb n="KR2a0007_WYG_068-3a"/>
通謀為逆<hi>師古曰莽音莫戸反</hi>時光與金日磾上官桀等共誅之<lb/>
功未錄武帝病封璽書曰帝崩發書以從事遺詔封金<lb/>
日磾為秺侯上官桀為安陽侯光為博陸侯<hi>文穎曰博大陸平取</hi>
<hi>其嘉名無此縣也食邑北海河東城師古曰蓋亦取鄉聚之名以為國號非必縣也公孫𢎞平津鄉則是矣</hi>
皆以前捕反者功封時衞尉王莽子男忽侍中<hi>師古曰即右將</hi>
<hi>軍王莽也其子名忽</hi>揚語曰<hi>師古曰揚謂宣唱之</hi>帝病忽常在左右安得遺<lb/>
詔封三子事<hi>師古曰安猶焉</hi>羣兒自相貴耳光聞之切譲王莽<lb/>
<hi>師古曰切深也譲責也</hi>莽酖殺忽光為人沈静詳審長財七尺三<lb/>
<pb n="KR2a0007_WYG_068-3b"/>
寸<hi>師古曰財與纔同</hi>白晢疏眉目美須䫇<hi>師古曰晢潔白也䫇頬毛也晳音先厯反</hi>
<hi>䫇音人占反</hi>毎出入下殿門止進有常處郎僕射竊識視之<lb/>
不失尺寸<hi>師古曰識記也音式志反</hi>其資性端正如此初輔幼主政<lb/>
自己出<hi>師古曰自從也</hi>天下想聞其風采<hi>師古曰采文采</hi>殿中嘗有怪<lb/>
一夜羣臣相驚光召尚符璽郎<hi>師古曰恐有變難故欲收取璽</hi>郎不肯<lb/>
授光光欲奪之郎按劒曰臣頭可得璽不可得也光甚<lb/>
誼之明日詔增此郎秩二等衆庶莫不多光<hi>師古曰多猶重也以</hi>
<hi>此事為多足重也</hi>光與左將軍桀結㛰相親光長女為桀子安<lb/>
<pb n="KR2a0007_WYG_068-4a"/>
妻有女年與帝相配<hi>晉灼曰漢語光嫡妻東閭氏生安夫人昭后之母也</hi>桀因帝<lb/>
姊鄂邑蓋主内安女後宮為倢伃<hi>師古曰鄂邑所食邑為蓋侯所尚故云蓋</hi>
<hi>主也</hi>數月立為皇后父安為票騎將軍封桑樂侯光時休<lb/>
沐出桀輒入代光決事桀父子旣尊盛而徳長公主<hi>師古</hi>
<hi>曰懐其恩徳也</hi>公主内行不修近幸河間丁外人桀安欲為外<lb/>
人求封幸依國家故事以列侯尚公主者光不許又為<lb/>
外人求光祿大夫欲令得召見又不許長主大以是怨<lb/>
光而桀安數為外人求官爵弗能得亦慙自先帝時桀<lb/>
<pb n="KR2a0007_WYG_068-4b"/>
已為九卿位在光右<hi>師古曰右上也</hi>及父子並為將軍有椒房<lb/>
中宮之重<hi>師古曰椒房殿皇后所居</hi>皇后親安女光廼其外祖而顧<lb/>
專制朝事<hi>師古曰顧猶反也</hi>繇是與光争權<hi>師古曰繇讀與由同</hi>燕王旦<lb/>
自以昭帝兄常懐怨望及御史大夫桑𢎞羊建造酒𣙜<lb/>
鹽鐵為國興利伐其功<hi>師古曰伐矜也</hi>欲為子弟得官亦怨恨<lb/>
光於是蓋主上官桀安及𢎞羊皆與燕王旦通謀詐令<lb/>
人為燕王上書言光出都肄郎羽林道上稱䟆<hi>孟康曰都試也</hi>
<hi>肄習也師古曰謂總閱試習武備也</hi>太官先置<hi>師古曰供飲食之具</hi>又引蘇武前使<lb/>
<pb n="KR2a0007_WYG_068-5a"/>
匈奴拘留二十年不降還廼為典屬國而大將軍長史<lb/>
敞亡功為捜粟都尉<hi>師古曰楊敞也</hi>又擅調益莫府校尉<hi>師古曰調</hi>
<hi>選也莫府大將軍府也調音徒釣反</hi>光専權自恣疑有非常臣旦願歸符<lb/>
璽入宿衞察姦臣變候司光出沐日奏之桀欲從中下<lb/>
其事<hi>師古曰下謂下有司也音胡稼反</hi>桑𢎞羊當與諸大臣共執退光<lb/>
書奏帝不肯下眀旦光聞之止畫室中不入<hi>如淳曰近臣所止計</hi>
<hi>畫之室也或曰雕畫之室也師古曰雕畫是也</hi>上問大將軍安在左將軍桀對<lb/>
曰以燕王告其罪故不敢入有詔召大將軍光入免冠<lb/>
<pb n="KR2a0007_WYG_068-5b"/>
頓首謝上曰將軍冠<hi>師古曰令復著冠也</hi>朕知是書詐也將軍亡<lb/>
罪光曰陛下何以知之上曰將軍之廣明都郎屬耳<hi>師古</hi>
<hi>曰之徃也廣明亭名也屬耳近耳也屬音之欲反</hi>調校尉以來未能十日燕王<lb/>
何以得知之且將軍為非不須校尉<hi>文穎曰帝云將軍欲反不由一校尉</hi>
是時帝年十四尚書左右皆驚而上書者果亡捕之甚<lb/>
急桀等懼白上小事不足遂<hi>師古曰遂猶竟也不須窮竟也</hi>上不聽後<lb/>
桀黨與有譛光者上輒怒曰大將軍忠臣先帝所屬以<lb/>
輔朕身<hi>師古曰屬委也音之欲反其下亦同</hi>敢有毁者坐之自是桀等不<lb/>
<pb n="KR2a0007_WYG_068-6a"/>
敢復言廼謀令長公主置酒請光伏兵格殺之因廢帝<lb/>
迎立燕王為天子事發覺光盡誅桀安𢎞羊外人宗族<lb/>
燕王蓋主皆自殺光威震海内昭帝既冠遂委任光訖<lb/>
十三年百姓充實四夷賓服元平元年昭帝崩亡嗣武<lb/>
帝六男獨有廣陵王胥在羣臣議所立咸持廣陵王王<lb/>
本以行失道先帝所不用光内不自安郎有上書言周<lb/>
太王廢太伯立王季文王舎伯邑考立武王唯在所宜<lb/>
<hi>師古曰太伯者王季之兄伯邑考文王長子也</hi>雖廢長立少可也廣陵王不可<lb/>
<pb n="KR2a0007_WYG_068-6b"/>
以承宗廟言合光意光以其書視丞相敞等<hi>師古曰視讀曰示敞</hi>
<hi>即楊敞也</hi>擢郎為九江太守即日承皇太后詔遣行大鴻臚<lb/>
事少府樂成宗正徳光祿大夫吉中郎將利漢迎昌邑<lb/>
王賀賀者武帝孫昌邑哀王子也旣至卽位行滛亂光<lb/>
憂懣<hi>師古曰懣音滿又音悶</hi>獨以問所親故吏大司農田延年延<lb/>
年曰將軍為國柱石<hi>師古曰柱者梁下之柱石者承柱之礎也言大臣負國重任如屋之</hi>
<hi>柱及其石也</hi>審此人不可何不建白太后<hi>師古曰立議而白之</hi>更選賢<lb/>
而立之光曰今欲如是於古嘗有此不<hi>師古曰光不渉學故有此問也</hi>
<pb n="KR2a0007_WYG_068-7a"/>
延年曰伊尹相殷廢太甲以安宗廟後世稱其忠<hi>師古曰商</hi>
<hi>書太甲篇曰太甲旣立弗明伊尹放諸桐是也</hi>將軍若能行此亦漢之伊尹也<lb/>
光廼引延年給事中隂與車騎將軍張安世圖計<hi>師古曰圖</hi>
<hi>謀也</hi>遂召丞相御史將軍列侯中二千石大夫博士㑹議<lb/>
未央宮光曰昌邑王行昏亂恐危社稷如何羣臣皆驚<lb/>
鄂失色<hi>師古曰凡言鄂者皆謂阻礙不依順也後字作愕其義亦同</hi>莫敢發言但唯<lb/>
唯而已田延年前離席按劔曰先帝屬將軍以幼孤寄<lb/>
將軍以天下以將軍忠賢能安劉氏也今羣下鼎沸社<lb/>
<pb n="KR2a0007_WYG_068-7b"/>
稷將傾且漢之傳諡常為孝者以長有天下<hi>○宋祁曰孝者下當</hi>
<hi>添所字</hi>令宗廟血食也如令漢家絶祀<hi>師古曰如若也</hi>將軍雖死<lb/>
何面目見先帝於地下乎今日之議不得旋踵<hi>師古曰宜速決</hi>
羣臣後應者臣請劔斬之光謝曰九卿責光是也天下<lb/>
匈匈不安光當受難<hi>師古曰受其憂責也○宋祁曰受難改作處難</hi>於是議者<lb/>
皆叩頭曰萬姓之命在於將軍唯大將軍令<hi>師古曰言一聽之也</hi>
光即與羣臣俱見白太后具陳昌邑王不可以承宗廟<lb/>
狀皇太后廼車駕幸未央承明殿詔諸禁門毋内昌邑<lb/>
<pb n="KR2a0007_WYG_068-8a"/>
羣臣王入朝太后還乗輦欲歸温室中黄門宦者各持<lb/>
門扇王入門閉昌邑羣臣不得入王曰何為大將軍跪<lb/>
曰有皇太后詔毋内昌邑羣臣王曰徐之何廼驚人如<lb/>
是光使盡驅出昌邑羣臣置金馬門外車騎將軍安世<lb/>
將羽林騎收縛二百餘人皆送廷尉詔獄令故昭帝侍<lb/>
中中臣侍守王光勑左右謹宿衞卒有物故自裁令我<lb/>
負天下有殺主名<hi>師古曰卒讀曰猝物故死也自裁自殺也</hi>王尚未自知當<lb/>
廢謂左右我故羣臣從官安得罪而大將軍盡繫之乎<lb/>
<pb n="KR2a0007_WYG_068-8b"/>
<hi>師古曰安焉也</hi>頃之有太后詔召王王聞召意恐廼曰我安得<lb/>
罪而召我哉太后被珠襦<hi>如淳曰以珠飾襦也晉灼曰貫珠以為襦形若今革襦矣</hi>
<hi>師古曰晉說是也</hi>盛服坐武帳中侍御數百人皆持兵期門武<lb/>
士陛㦸陳列殿下<hi>師古曰陛㦸謂執㦸以衞陛下也</hi>羣臣以次上殿召<lb/>
昌邑王伏前聽詔光與羣臣連名奏王尚書令讀奏曰<lb/>
丞相臣敞<hi>師古曰楊敞也</hi>大司馬大將軍臣光車騎將軍臣安<lb/>
世<hi>師古曰張子孺</hi>度遼將軍臣明友<hi>師古曰/范明友</hi>前將軍臣增<hi>師古曰韓</hi>
<hi>增</hi>後將軍臣充國<hi>師古曰/趙充國</hi>御史大夫臣誼<hi>師古曰蔡誼</hi>宜春<lb/>
<pb n="KR2a0007_WYG_068-9a"/>
侯臣譚<hi>師古曰王訢子</hi>當塗侯臣聖<hi>師古曰/姓魏也</hi>隨桃侯臣昌樂<hi>師古</hi>
<hi>曰姓趙故蒼梧王趙光子</hi>杜侯臣屠耆堂<hi>師古曰/故胡人</hi>太僕臣延年<hi>師古曰杜</hi>
<hi>延年</hi>太常臣昌<hi>師古曰蒲/侯蘇昌</hi>大司農臣延年<hi>師古曰田延年</hi>宗正臣<lb/>
徳<hi>師古曰劉向父</hi>少府臣樂成<hi>師古曰/姓史也</hi>廷尉臣光<hi>師古曰李光</hi>執金<lb/>
吾臣延夀<hi>師古曰李延夀</hi>大鴻臚臣賢<hi>師古曰韋賢</hi>左馮翊臣廣明<lb/>
<hi>師古曰田廣明</hi>右扶風臣徳<hi>師古曰/周徳</hi>長信少府臣嘉<hi>師古曰不知姓</hi>典<lb/>
屬國臣武<hi>師古曰蘇武</hi>京輔都尉臣廣漢<hi>師古曰趙廣漢</hi>司𨽻校尉<lb/>
臣辟兵<hi>師古曰不知姓</hi>諸吏文學光祿大夫臣遷<hi>師古曰王遷</hi>臣畸<lb/>
<pb n="KR2a0007_WYG_068-9b"/>
<hi>師古曰宋畸</hi>臣吉<hi>師古曰/景吉</hi>臣賜臣管臣勝臣梁臣長幸<hi>師古曰並</hi>
<hi>不知姓也</hi>臣夏侯勝<hi>李竒曰同官同/名故以姓别也</hi>大中大夫臣徳<hi>師古曰不知姓</hi>
臣卬<hi>師古曰趙充國子也</hi>昧死言皇太后陛下臣敞等頓首死罪<lb/>
天子所以永保宗廟總壹海内者以慈孝禮誼賞罰為<lb/>
本孝昭皇帝早棄天下亡嗣臣敞等議禮曰為人後者<lb/>
為之子也昌邑王宜嗣後遣宗正大鴻臚光祿大夫奉<lb/>
節使徵昌邑王典喪服斬縗<hi>師古曰典喪服言為喪主也斬縗謂縗裳下不緶直</hi>
<hi>斬割之而已緶音歩千反</hi>亡悲哀之心廢禮誼居道上不素食<hi>師古曰素</hi>
<pb n="KR2a0007_WYG_068-10a"/>
<hi>食菜食無肉也言王在道常肉食非居喪之制也而鄭康成觧喪服素食云平常之食失之逺矣素食義亦見</hi>
<hi>王莽傳</hi>使從官畧女子載衣車内所居傳舎始至謁見立<lb/>
為皇太子常私買雞豚以食受皇帝信璽行璽大行前<lb/>
<hi>孟康曰漢初有三璽天子之璽自佩行璽信璽在符莭臺大行前昭帝柩前也韋昭曰大行不反之辭也</hi>就<lb/>
次發璽不封<hi>師古曰璽既國噐常當緘封而王於大行前受之退還所次遂爾發漏更不封之得</hi>
<hi>令凢人皆見言不重慎也</hi>從官更持節<hi>師古曰更音工衡反次下亦同</hi>引内昌邑從<lb/>
官騶宰官奴二百餘人常與居禁闥内敖戲自之符璽<lb/>
取節十六<hi>師古曰之徃也自徃至署取節也</hi>朝暮臨<hi>師古曰臨哭臨也力禁反</hi>令從<lb/>
<pb n="KR2a0007_WYG_068-10b"/>
官更持節從<hi>師古曰更互執節従至哭臨之所</hi>為書曰皇帝問侍中君<lb/>
卿<hi>師古曰昌邑之侍中名君卿也</hi>使中御府令高昌奉黄金千斤賜君<lb/>
卿取十妻大行在前殿發樂府樂噐引内昌邑樂人撃<lb/>
鼓歌吹作俳倡<hi>師古曰俳優諧戲也倡樂人也俳音排</hi>㑹下還上前殿<hi>如淳</hi>
<hi>曰下謂柩之入冡葬還不居喪位便處前殿也師古曰下音胡稼反</hi>撃鐘磬召内泰壹宗<lb/>
廟樂人輦道牟首<hi>鄭氏曰祭泰壹神樂人也孟康曰牟首地名也上有觀如淳曰輦道閣道</hi>
<hi>也牟首屏面也以屏面自隔無哀戚也臣瓚曰牟首池名也在上林苑中方在衰絰而輦游於池言無哀戚也</hi>
<hi>師古曰召泰壹樂人内之於輦道牟首而鼓吹歌舞也牟首瓚説是也屏面之言失之逺矣又左思吳都賦云</hi>
<pb n="KR2a0007_WYG_068-11a"/>
<hi>長塗牟首劉逵以為牟首閣道有室屋也此說更無所出或者思及逵據此輦道牟首便誤用之乎○劉敞曰</hi>
<hi>輦道輦仁之牟首也予謂牟者岑牟也岑牟盖鼓角士胄即禰衡為鼓吏所著者</hi>鼓吹歌舞悉<lb/>
奏衆樂發長安厨三太牢具祠閣室中<hi>如淳曰黄圖北出中門有長安</hi>
<hi>厨故謂之厨城門閣室閣道之有室者不知禱何淫祀也</hi>祀已與從官飲㗖<hi>師古曰啗食也</hi>
<hi>音徒敢反</hi>駕法駕皮軒鸞旗驅馳北宮桂宮弄彘鬬虎<hi>師古曰皮</hi>
<hi>軒鸞旗皆法駕所陳也北宮桂宮並在未央宮北</hi>召皇太后御小馬車<hi>張晏曰皇太后</hi>
<hi>所駕遊宮中輦車也漢廐有果下馬髙三尺以駕輦師古曰小馬可於果樹下乗之故號果下馬</hi>使官<lb/>
奴騎乗遊戲掖庭中與孝昭皇帝宮人蒙等淫亂詔掖<lb/>
<pb n="KR2a0007_WYG_068-11b"/>
庭令敢泄言要斬太后曰止<hi>師古曰令且止讀奏</hi>為人臣子當悖<lb/>
亂如是邪<hi>師古曰責王也悖乖也音布内反</hi>王離席伏尚書令復讀曰<lb/>
取諸侯王列侯二千石綬及墨綬黄綬以幷佩昌邑郎<lb/>
官者免奴<hi>師古曰免奴謂免放為良人者</hi>變易節上黃旄以赤<hi>師古曰以劉屈</hi>
<hi>氂與戾太子戰加節上黄旄遂以為常賀今輒改之</hi>發御府金錢刀劒玉器采繒<lb/>
賞賜所與遊戲者與從官官奴夜飲湛沔於酒<hi>師古曰湛讀曰</hi>
<hi>沉又讀曰躭沈沔荒迷也</hi>詔太官上乗輿食如故食監奏未釋服未<lb/>
可御故食<hi>師古曰釋謂觧脫也</hi>復詔太官趣具無闗食監<hi>師古曰趣讀曰</hi>
<pb n="KR2a0007_WYG_068-12a"/>
<hi>促闗由也</hi>太官不敢具即使從官出買雞豚詔殿門内以為<lb/>
常<hi>師古曰内入也令每日常入雞豚也</hi>獨夜設九賔温室<hi>師古曰於温室中設九賔之禮</hi>
<hi>也九賔觧在叔孫通傳</hi>延見姊夫昌邑闗内侯祖宗廟祠未舉為<lb/>
璽書使使者持節以三太牢祠昌邑哀王園廟稱嗣子<lb/>
皇帝<hi>師古曰時在喪服故未祠宗廟而私祭昌邑哀王也</hi>受璽以來二十七日使<lb/>
者旁午<hi>如淳曰旁午分布也師古曰一縦一横為旁午猶言交横也</hi>持節詔諸官署<lb/>
徵發凡千一百二十七事文學光祿大夫夏侯勝等及<lb/>
侍中傅嘉數進諫以過失使人簿責勝<hi>師古曰簿音步戸反簿責以文</hi>
<pb n="KR2a0007_WYG_068-12b"/>
<hi>簿具責之</hi>縛嘉繫獄荒淫迷惑失帝王禮誼亂漢制度臣敞<lb/>
等數進諫不變更<hi>師古曰更改也</hi>日以益甚恐危社稷天下不<lb/>
安臣敞等謹與博士臣覇臣雋舎<hi>晉灼曰雋姓舍名也下有臣虞舍故以姓</hi>
<hi>别之師古曰雋音辭阮反又音字阮反</hi>臣徳臣虞舍臣射臣倉議皆曰高<lb/>
皇帝建功業為漢太祖孝文皇帝慈仁莭儉為太宗今<lb/>
陛下嗣孝昭皇帝後行淫辟不軌<hi>師古曰軌法也辟讀曰僻</hi>詩云藉<lb/>
曰未知亦既抱子<hi>師古曰大雅抑之詩衛武公刺厲王也藉假也此言假令人云王尚幼少</hi>
<hi>未有所知亦已長大而抱子矣實不幼少也</hi>五辟之屬莫大不孝<hi>師古曰五辟即五刑</hi>
<pb n="KR2a0007_WYG_068-13a"/>
<hi>也辟音頻亦反</hi>周襄王不能事母春秋曰天王出居于鄭繇不<lb/>
孝出之絶之於天下也<hi>師古曰㐮王惠王子也僖二十四年經書天王出居于鄭公羊</hi>
<hi>傳曰王者無外此其言出何不能乎母也繇讀與由同</hi>宗廟重於君陛下未見命<lb/>
高廟不可以承天序奉祖宗廟子萬姓當廢臣請有司<lb/>
御史大夫臣誼宗正臣徳太常臣昌與太祝以一太牢<lb/>
具告祠髙廟臣敞等昧死以聞皇太后詔曰可光令王<lb/>
起拜受詔王曰聞天子有争臣七人雖亡道不失天下<lb/>
<hi>師古曰引孝經之言</hi>光曰皇太后詔廢安得天子廼即持其手<hi>師古</hi>
<pb n="KR2a0007_WYG_068-13b"/>
<hi>曰即就也</hi>觧脫其璽組奉上太后扶王下殿出金馬門羣臣<lb/>
随送王西面拜<hi>○宋祁曰西疑作四</hi>曰愚戇不任漢事起就乗輿<lb/>
副車大將軍光送至昌邑邸光謝曰王行自絶於天臣<lb/>
等駑怯不能殺身報徳臣寧負王不敢負社稷願王自<lb/>
愛臣長不復見左右<hi>師古曰言不復得侍見於左右</hi>光涕泣而去羣臣<lb/>
奏言古者廢放之人屏於逺方不及以政<hi>師古曰言不豫政令</hi>請<lb/>
徙王賀漢中房陵縣太后詔歸賀昌邑賜湯沐邑二千<lb/>
戸昌邑羣臣坐亡輔導之誼䧟王於惡光悉誅殺二百<lb/>
<pb n="KR2a0007_WYG_068-14a"/>
餘人出死號呼市中<hi>師古曰呼音火故反</hi>曰當斷不斷反受其亂<lb/>
<hi>師古曰悔不早殺光等也</hi>光坐庭中會丞相以下議定所立廣陵王<lb/>
已前不用及燕刺王反誅其子不在議中近親唯有衛<lb/>
太子孫號皇曾孫在民間咸稱述焉光遂復與丞相敞<lb/>
等上奏曰禮曰人道親親故尊祖尊祖故敬宗大宗亡<lb/>
嗣擇支子孫賢者為嗣孝武皇帝曾孫病已武帝時有<lb/>
詔掖庭養視至今年十八師受詩論語孝經躬行節儉<lb/>
慈仁愛人可以嗣孝昭皇帝後奉承祖宗廟子萬姓臣<lb/>
<pb n="KR2a0007_WYG_068-14b"/>
昧死以聞皇太后詔曰可光遣宗正劉徳至曾孫家尚<lb/>
冠里洗沐賜御衣太僕以軨獵車迎曾孫就齋宗正府<lb/>
入未央宮見皇太后封為陽武侯<hi>師古曰觧並在宣紀軨音零</hi>已而<lb/>
光奉上皇帝璽綬謁于髙廟是為孝宣皇帝眀年下詔<lb/>
曰夫褒有徳賞元功古今通誼也大司馬大將軍光宿<lb/>
衞忠正宣徳明恩守莭秉誼以安宗廟其以河北東武<lb/>
陽益封光萬七千戸與故所食凡二萬戸賞賜前後黃<lb/>
金七千斤錢六千萬雜繒三萬疋奴婢百七十人馬二<lb/>
<pb n="KR2a0007_WYG_068-15a"/>
千疋甲第一區自昭帝時光子禹及兄孫雲皆中郎將<lb/>
雲弟山奉車都尉侍中領胡越兵光兩女壻為東西宮<lb/>
衞尉昆弟諸壻外孫皆奉朝請為諸曹大夫騎都尉給<lb/>
事中黨親連體根據於朝廷光自後元秉持萬機及上<lb/>
即位廼歸政上謙譲不受諸事皆先闗白光然後奏御<lb/>
天子光毎朝見上虛已歛容禮下之已甚<hi>師古曰下音胡稼反</hi>光<lb/>
秉政前後二十年地節二年春病篤車駕自臨問光病<lb/>
上為之涕泣光上書謝恩曰願分國邑三千戸以封兄<lb/>
<pb n="KR2a0007_WYG_068-15b"/>
孫奉車都尉山為列侯奉兄票騎將軍去病祀事下丞<lb/>
相御史即日拜光子禹為右將軍光薨上及皇太后親<lb/>
臨光喪太中大夫任宣與侍御史五人持節䕶喪事中<lb/>
二千石治莫府冡上<hi>如淳曰典為冡者</hi>賜金錢繒絮繡被百領<lb/>
衣五十箧璧珠璣玉衣<hi>師古曰漢儀注以玉為襦如鎧状連綴之以黃金為縷要已下</hi>
<hi>玉為札長尺廣二寸半為甲下至足亦綴以黄金縷</hi>梓宮<hi>服䖍曰棺也師古曰以梓木為之親身之棺也</hi>
<hi>為天子制故亦稱梓宮</hi>便房黃腸題湊各一具<hi>服䖍曰便房藏中便坐也蘇林曰以</hi>
<hi>栢木黄心致累棺外故曰黄腸木頭皆内向故曰題湊如淳曰漢儀注天子陵中明中髙丈二尺四寸周二丈</hi>
<pb n="KR2a0007_WYG_068-16a"/>
<hi>内梓宮次楩椁栢黄腸題湊師古曰便房小曲室也如氏以為楩木名非也○劉敞曰以次言之先親身者衣</hi>
<hi>被次梓宮次便房次題湊次外藏則當以如說為是也且出漢儀注宜以為信爾今但云曲室果用何木為之</hi>
<hi>置於何所耶自是臆説耳○宋祁曰小栢室也姚改小曲室也以為梓木姚改以為楩木</hi>樅木外臧<lb/>
椁十五具<hi>服䖍曰在正臧外婢妾臧也或曰厨廏之屬也蘇林曰樅木栢葉松身師古曰爾雅及毛</hi>
<hi>詩傳並云樅木松葉栢身檜木乃栢葉松身耳蘇說非也樅音七庸反檜音工濶反字亦作栝</hi>東園溫<lb/>
眀<hi>服䖍曰東園處此器形如方漆桶開一面漆畫之以鏡置其中以懸屍上大斂并盖之師古曰東園署名</hi>
<hi>也屬少府其署主作此器也</hi>皆如乗輿制度載光尸柩以輼輬車<hi>文穎</hi>
<hi>曰輼輬車如今喪轜車也孟康曰如衣車有窻牖閉之則温開之則涼故名之輼輬車也臣瓚曰秦始皇道崩</hi>
<pb n="KR2a0007_WYG_068-16b"/>
<hi>祕其事載以輼輬車百官奏事如故此不得是轜車類也案杜延年奏載霍光柩以輬車駕大廏白虎駟以輼</hi>
<hi>車駕大廏白鹿駟為倅師古曰輼輬本安車也可以卧息後因載喪飾以栁翣故遂為喪車耳輼者密閉輬者</hi>
<hi>旁開窻牖各别一乗随事為名後人既專以載喪又去其一總為藩飾而合二名呼之耳倅副也音千内反</hi>
黃屋左纛<hi>師古曰觧在髙紀也</hi>發材官輕車北軍五校士軍陳至<lb/>
茂陵以送其葬諡曰宣成侯發三河卒穿復土起冡祠<lb/>
堂置園邑三百家長丞奉守如舊法旣葬封山為樂平<lb/>
侯以奉車都尉領尚書事天子思光功徳下詔曰<hi>○宋祁曰</hi>
<hi>此詔紀中已有</hi>故大司馬大將軍博陸侯宿衞孝武皇帝三十<lb/>
<pb n="KR2a0007_WYG_068-17a"/>
餘年輔孝昭皇帝十有餘年遭大難躬秉誼率三公九<lb/>
卿大夫定萬世冊以安社稷天下蒸庶咸以康寕功徳<lb/>
茂盛朕甚嘉之復其後世疇其爵邑<hi>應劭曰疇等也師古曰復音方目反</hi>
世世無有所與功如蕭相國<hi>師古曰與讀曰豫</hi>眀年夏封太子<lb/>
外祖父許廣漢為平恩侯復下詔曰宣成侯光宿衞忠<lb/>
正勤勞國家善善及後世<hi>師古曰善善者謂褒寵善人也</hi>其封光兄孫<lb/>
中郎將雲為冠陽侯禹既嗣為博陸侯太夫人顯改光<lb/>
時所自造塋制而侈大之<hi>師古曰塋墓域也音營</hi>起三出闕築神<lb/>
<pb n="KR2a0007_WYG_068-17b"/>
道北臨昭靈南出承恩<hi>服䖍曰昭靈承恩皆館名也李竒曰昭靈高祖母冡園也文穎</hi>
<hi>曰承恩宣平侯冡園也師古曰服説是也文李並失之</hi>盛飾祠室輦閣通屬永巷<lb/>
而幽良人婢妾守之<hi>晉灼曰閣道乃通屬至永巷中也師古曰此亦其冡上作輦閣之道</hi>
<hi>及永巷也非謂掖庭之永巷也</hi>廣治第室作乗輿輦加畫繡絪馮黃金<lb/>
塗<hi>如淳曰絪亦茵馮謂所馮者也以黄金塗飾之師古曰茵蓐也以繡為茵馮而黄金塗於輦也○宋祁曰</hi>
<hi>於姚改輿</hi>韋絮薦輪<hi>晉灼曰御輦以韋緣輪著之以絮師古曰取其行安不揺動也著音張呂反</hi>
侍婢以五采絲輓顯游戲第中<hi>師古曰輓謂牽引車輦也音晚</hi>初光愛<lb/>
幸監奴馮子都常與計事及顯寡居與子都亂<hi>晉灼曰漢語東</hi>
<pb n="KR2a0007_WYG_068-18a"/>
<hi>閭氏亡顯以婢代立素與馮殷姦也師古曰監奴謂奴之監知家務者也殷者子都之名</hi>而禹山亦<lb/>
並繕治第宅走馬馳逐平樂館雲當朝請數稱病私出<lb/>
<hi>師古曰請音才姓反</hi>多從賔客張圍獵黃山苑中使蒼頭奴上朝<lb/>
謁<hi>文頴曰朝當用謁不自行而令奴上謁者也師古曰上謁若今𠫭見尊貴而通名也</hi>莫敢譴者<lb/>
而顯及諸女晝夜出入長信宮殿中亡期度<hi>師古曰長信宮上官</hi>
<hi>太后所居</hi>宣帝自在民間聞知霍氏尊盛日久内不能善光<lb/>
薨上始躬親朝政御史大夫魏相給事中顯謂禹雲山<lb/>
女曹不務奉大將軍餘業<hi>師古曰女音汝曹軰也</hi>今大夫給事中<lb/>
<pb n="KR2a0007_WYG_068-18b"/>
他人壹間女能復自救邪<hi>師古曰間音居莧反</hi>後兩家奴爭道<hi>師古</hi>
<hi>曰謂霍氏及御史家</hi>霍氏奴入御史府欲躢大夫門御史爲叩頭<lb/>
謝廼去人以謂霍氏<hi>師古曰告語也</hi>顯等始知憂㑹魏大夫為<lb/>
丞相數燕見言事平恩侯與侍中金安上等徑出入省<lb/>
中時霍山自若領尚書<hi>師古曰自若猶言如故也</hi>上令吏民得奏封<lb/>
事不闗尚書羣臣進見獨徃來<hi>師古曰謂各各得盡言於上也</hi>於是霍<lb/>
氏甚惡之宣帝始立微時許妃為皇后<hi>○宋祁曰微字上别本更有立</hi>
<hi>字</hi>顯愛小女成君欲貴之私使乳醫淳于衍行毒藥殺<lb/>
<pb n="KR2a0007_WYG_068-19a"/>
許后<hi>師古曰乳醫視産乳之疾者乳音而樹反</hi>因勸光内成君代立為后語<lb/>
在外戚傳始許后暴崩吏捕諸醫劾衍侍疾亡狀不道<lb/>
下獄吏簿問急<hi>師古曰簿音歩戸反</hi>顯恐事敗即具以實語光光<lb/>
大驚<hi>○宋祁曰語疑作告</hi>欲自發舉不忍猶與<hi>師古曰猶與不決也與讀曰豫</hi>㑹<lb/>
奏上因署衍勿論<hi>師古曰署者題其奏後也</hi>光薨後語稍泄<hi>○宋祁曰稍下</hi>
<hi>疑有漏字</hi>於是上始聞之而未察<hi>師古曰未知其虛實</hi>廼徙光女壻度<lb/>
遼將軍未央衞尉平陵侯范眀友為光祿勲次壻<hi>○宋祁曰</hi>
<hi>次字下當有女字</hi>諸吏中郎將羽林監任勝出為安定太守數<lb/>
<pb n="KR2a0007_WYG_068-19b"/>
月復出光姊壻給事中光祿大夫張朔為蜀郡太守羣<lb/>
孫壻中郎將王漢為武威太守頃之復徙光長女壻長<lb/>
樂衞尉鄧廣漢為少府更以禹為大司馬冠小冠亡印<lb/>
綬罷其右將軍屯兵官屬特使禹官名與光俱大司馬<lb/>
者<hi>蘇林曰特但也○宋祁曰使禹官名字刪官字名下當添為字</hi>又收范眀友度遼將<lb/>
軍印綬但為光祿勲及光中女壻趙平為散騎騎都尉<lb/>
光祿大夫將屯兵又收平騎都尉印綬諸領胡越騎羽<lb/>
林及兩宮衞將屯兵悉易以所親信許史子弟代之禹<lb/>
<pb n="KR2a0007_WYG_068-20a"/>
為大司馬稱病禹故長史任宣候問禹曰我何病縣官<lb/>
非我家將軍不得至是<hi>如淳曰縣官謂天子</hi>今將軍墳墓未乾盡<lb/>
外我家<hi>師古曰外謂疏斥之</hi>反任許史奪我印綬令人不省死<hi>師古</hi>
<hi>曰不自省有過耳</hi>宣見禹恨望深<hi>師古曰望怨也</hi>廼謂曰大將軍時何<lb/>
可復行<hi>師古曰言今何得復如此也</hi>持國權柄殺生在手中廷尉李<lb/>
种王平<hi>師古曰种音冲</hi>左馮翊賈勝胡及車丞相女壻少府徐<lb/>
仁皆坐逆將軍意下獄死使樂成小家子得幸將軍至<lb/>
九卿封侯<hi>師古曰即上所云少府樂成者也使者其姓也字或作史</hi>百官以下但事<lb/>
<pb n="KR2a0007_WYG_068-20b"/>
馮子都王子方等<hi>服䖍曰皆光奴</hi>視丞相亡如也<hi>師古曰亡如猶言無所象</hi>
<hi>似也</hi>各自有時今許史自天子骨肉貴正宜耳大司馬欲<lb/>
用是怨恨愚以為不可禹黙然數日起視事顯及禹山<lb/>
雲自見日侵削數相對啼泣自怨山曰今丞相用事縣<lb/>
官信之盡變易大將軍時法令以公田賦與貧民發揚<lb/>
大將軍過失又諸儒生多窶人予<hi>師古曰窶貧而無禮音其羽反</hi>逺客<lb/>
饑寒喜妄說狂言<hi>師古曰喜音許吏反</hi>不避忌諱大將軍常讐之<lb/>
<hi>師古曰言嫉之如仇讐也</hi>今陛下好與諸儒生語人人自使書封事<lb/>
<pb n="KR2a0007_WYG_068-21a"/>
多言我家者嘗有上書言大將軍時主弱臣强専制擅<lb/>
權今其子孫用事昆弟益驕恣恐危宗廟灾異數見盡<lb/>
為是也其言絶痛山屏不奏其書後上書者益黠盡奏<lb/>
封事輒下中書令出取之<hi>○宋祁曰輒下添使字</hi>不闗尚書益不<lb/>
信人顯曰丞相數言我家獨亡罪乎山曰丞相㢘正安<lb/>
得罪我家昆弟諸壻多不謹又聞民間讙言霍氏毒殺<lb/>
許皇后<hi>師古曰讙衆聲也音許爰反</hi>寕有是邪顯恐急即具以實告<lb/>
山雲禹山雲禹驚曰如是何不早告禹等縣官離散斥<lb/>
<pb n="KR2a0007_WYG_068-21b"/>
逐諸壻用是故也此大事誅罰不小奈何於是始有邪<lb/>
謀矣初趙平客石夏善為天官<hi>師古曰曉星文者</hi>語平曰熒惑<lb/>
守御星御星太僕奉車都尉也不黜則死平内憂山等<lb/>
雲舅李竟所善張赦見雲家卒卒<hi>師古曰卒讀曰猝怱遽之貎也</hi>謂竟<lb/>
曰今丞相與平恩侯用事可令太夫人言太后先誅此<lb/>
兩人移徙陛下在太后耳長安男子張章告之事下廷<lb/>
尉執金吾捕張赦石夏等後有詔止勿捕山等愈恐相<lb/>
謂曰此縣官重太后故不竟也<hi>師古曰重難也竟窮竟其事也</hi>然惡端<lb/>
<pb n="KR2a0007_WYG_068-22a"/>
已見又有弑許后事陛下雖寛仁恐左右不聽久之猶<lb/>
發發即族矣不如先也<hi>師古曰言先反</hi>遂令諸女各歸報其夫<lb/>
皆曰安所相避<hi>師古曰言無處相避當受禍也</hi>㑹李竟坐與諸侯王交<lb/>
通辭語及霍氏有詔雲山不宜宿衞免就第光諸女遇<lb/>
太后無禮<hi>服䖍曰光諸女自以於上官太后為姨母遇之無禮</hi>馮子都數犯法上<lb/>
并以為譲<hi>師古曰總以此事責之也</hi>山禹等甚恐顯夢第中井水溢<lb/>
流庭下竈居樹上又夢大將軍謂顯曰知捕兒不<hi>師古曰知</hi>
<hi>兒見捕不</hi>亟下捕之<hi>蘇林曰亟疾下捕之師古曰亟音居力反</hi>第中䑕暴多與人<lb/>
<pb n="KR2a0007_WYG_068-22b"/>
相觸以尾畫地鴞數鳴殿前樹上<hi>師古曰鴞惡聲之鳥也古者室屋髙大則</hi>
<hi>通呼為殿耳非正天子宮中其語亦見黃霸傳鴞音羽驕反○宋祁曰正天子姚改止天子</hi>第門自<lb/>
壞雲尚冠里宅中門亦壞巷端人共見有人居雲屋上<lb/>
徹瓦投地就視亡有大怪之禹夢車騎聲正讙来捕禹<lb/>
舉家憂愁山曰丞相擅減宗廟羔莵鼃<hi>如淳日髙后時定令輒有擅議</hi>
<hi>宗廟者棄市師古曰羔菟鼃所以供祭也</hi>可以此罪也謀令太后為博平君<lb/>
置酒<hi>文穎曰宣帝外祖母也</hi>召丞相平恩侯以下使范眀友鄧廣<lb/>
漢承太后制引斬之因廢天子而立禹約定未發雲拜<lb/>
<pb n="KR2a0007_WYG_068-23a"/>
為𤣥莵太守太中大夫任宣為代郡太守山又坐寫祕<lb/>
書顯為上書獻城西第入馬千匹以贖山罪書報聞<hi>師古</hi>
<hi>曰不許之</hi>㑹事發覺雲山眀友自殺顯禹廣漢等捕得禹要<lb/>
斬顯及諸女昆弟皆棄市唯獨霍后廢處昭臺宮與霍<lb/>
氏相連坐誅滅者數千家上廼下詔曰廼者東織室令<lb/>
史張赦使魏郡豪李竟報冠陽侯雲謀為大逆<hi>師古曰觧在宣</hi>
<hi>紀也</hi>朕以大將軍故抑而不揚冀其自新今大司馬博陸<lb/>
侯禹與母宣成侯夫人顯及從昆弟子冠陽侯雲樂平<lb/>
<pb n="KR2a0007_WYG_068-23b"/>
侯山諸姊妹壻謀為大逆欲詿誤百姓頼宗廟神靈先<lb/>
發得咸伏其辜<hi>師古曰事發而捕得</hi>朕甚悼之諸為霍氏所詿誤<lb/>
事在丙申前未發覺在吏者皆赦除之男子張章先發<lb/>
覺以語期門董忠忠告左曹楊惲惲告侍中金安上惲<lb/>
召見對狀後章上書以聞侍中史高與金安上建發其<lb/>
事<hi>師古曰言共立意發之也</hi>言無入霍氏禁闥卒不得遂其謀<hi>師古曰遂</hi>
<hi>成也</hi>皆讎有功<hi>晉灼曰讎等也師古曰言其功相等類也</hi>封章為博成侯忠高<lb/>
昌侯惲平通侯安上都成侯高樂陵侯初霍氏奢侈茂<lb/>
<pb n="KR2a0007_WYG_068-24a"/>
陵徐生曰霍氏必亡夫奢則不遜不遜必侮上侮上者<lb/>
逆道也在人之右衆必害之<hi>師古曰右上也</hi>霍氏秉權日久害<lb/>
之者多矣天下害之而又行以逆道不亡何待廼上疏<lb/>
言霍氏泰盛陛下即愛厚之宜以時抑制無使至亡書<lb/>
三上輒報聞其後霍氏誅滅而告霍氏者皆封人為徐<lb/>
生上書曰臣聞客有過主人者見其竈直突傍有積<lb/>
薪客謂主人更為曲突逺徙其薪不者且有火患主人嘿<lb/>
然不應俄而家果失火鄰里共救之幸而得息於是殺<lb/>
<pb n="KR2a0007_WYG_068-24b"/>
牛置酒謝其鄰人灼爛者在於上行<hi>師古曰灼謂被焼炙者也行音胡郎</hi>
<hi>反</hi>餘各以功次坐而不錄言曲突者人謂主人曰鄉使<lb/>
聽客之言不費牛酒終亡火患<hi>師古曰鄉讀曰嚮次下亦同也</hi>今論功<lb/>
而請賔曲突徙薪亡恩澤燋頭爛額為上客邪主人廼<lb/>
寤而請之今茂陵徐福數上書言霍氏且有變宜防絶<lb/>
之鄕使福說得行則國無裂土出爵之費臣亡逆亂誅<lb/>
滅之敗徃事既已而福獨不䝉其功唯陛下察之貴徙<lb/>
薪曲突之策使居焦髪灼爛之右<hi>師古曰右上也</hi>上廼賜福帛<lb/>
<pb n="KR2a0007_WYG_068-25a"/>
十疋後以為郎宣帝始立謁見高廟大將軍光從驂乗<lb/>
上内嚴憚之若有芒刺在背後車騎將軍張安世代光<lb/>
驂乗天子從容肆體甚安近焉<hi>師古曰肆放也展也近音鉅靳反</hi>及光<lb/>
身死而宗族竟誅故俗傳之曰威震主者不畜霍氏之<lb/>
禍萌於驂乗<hi>師古曰萌謂始生也</hi>至成帝時為光置守冡百家吏<lb/>
卒奉祠焉元始二年封光從父昆弟曾孫陽為博陸侯<lb/>
千戸<lb/>
金日磾字翁叔<hi>師古曰磾音丁奚反</hi>本匈奴休屠王太子也<hi>師古曰休</hi>
<pb n="KR2a0007_WYG_068-25b"/>
<hi>音許蚪反屠音儲</hi>武帝元狩中票騎將軍霍去病將兵擊匈奴<lb/>
右地多斬首虜獲休屠王祭天金人<hi>○宋祁曰去病傳作天祭金人</hi>其<lb/>
夏票騎復西過居延攻祁連山大克獲於是單于怨昆<lb/>
邪休屠居西方多為漢所破<hi>師古曰昆音下門反</hi>召其王欲誅之<lb/>
昆邪休屠恐謀降漢休屠王後悔昆邪王殺之幷將其<lb/>
衆降漢封昆邪王為列侯日磾以父不降見殺與母閼<lb/>
氏弟倫俱没入官輸黃門養馬時年十四矣久之武帝<lb/>
游宴見馬<hi>師古曰方於宴游之時而召閱諸馬</hi>後宮滿側日磾等數十人<lb/>
<pb n="KR2a0007_WYG_068-26a"/>
牽馬過殿下莫不竊視<hi>師古曰視宮人</hi>至日磾獨不敢日磾長<lb/>
八尺二寸容貎甚嚴馬又肥好上異而問之具以本狀<lb/>
對上竒焉卽日賜湯沐衣冠拜為馬監遷侍中駙馬都<lb/>
尉光祿大夫日磾旣親近未嘗有過失上甚信愛之賞<lb/>
賜累千金出則驂乗入侍左右貴戚多竊怨曰陛下妄<lb/>
得一胡兒反貴重之上聞愈厚焉日磾母教誨兩子甚<lb/>
有法度上聞而嘉之病死<hi>○宋祁曰病疑作母</hi>詔圖畫於甘泉宮<lb/>
署曰休屠王閼氏<hi>師古曰題其畫</hi>日磾每見畫常拜鄕之涕泣<lb/>
<pb n="KR2a0007_WYG_068-26b"/>
然後廼去<hi>師古曰鄉讀曰嚮</hi>日磾子二人皆愛為帝弄兒常在<lb/>
旁側弄兒或自後擁上項<hi>師古曰擁抱也</hi>日磾在前見而目之<lb/>
<hi>師古曰目視怒也</hi>弄兒走且啼曰翁怒上謂日磾何怒吾兒為<lb/>
其後弄兒壯大不謹自殿下與宮人戲日磾適見之惡<lb/>
其淫亂遂殺弄兒弄兒即日磾長子也上聞之大怒日<lb/>
磾頓首謝具言所以殺弄兒狀上甚哀為之泣已而心<lb/>
敬日磾初莽何羅與江充相善及充敗衛太子何羅<lb/>
弟通用誅太子時力戰得封後上知太子寃廼夷滅充宗<lb/>
<pb n="KR2a0007_WYG_068-27a"/>
族黨與何羅兄弟懼及<hi>師古曰及謂及於禍也</hi>遂謀為逆日磾視<lb/>
其志意有非常心疑之隂獨察其動静與俱上下<hi>師古曰上</hi>
<hi>下於殿也</hi>何羅亦覺日磾意以故久不得發是時上行幸林<lb/>
光宮<hi>服䖍曰甘泉一名林光師古曰秦之林光宮胡亥所造漢又於其旁起甘泉宮</hi>日磾小疾<lb/>
卧廬<hi>師古曰殿中所止曰廬</hi>何羅與通及小弟安成矯制夜出共<lb/>
殺使者發兵明旦上未起何羅無何從外入<hi>師古曰無何猶言無</hi>
<hi>故也</hi>日磾奏厠心動<hi>師古曰奏向也日磾方向厠而心動</hi>立入坐内戸下須<lb/>
臾何羅褏白刃從東廂上<hi>師古曰置刃於衣褏中也褏古袖字</hi>見日磾色<lb/>
<pb n="KR2a0007_WYG_068-27b"/>
變走趨卧内欲入<hi>師古曰趨讀曰趣嚮也卧内天子卧處</hi>行觸寳瑟僵日<lb/>
磾得抱何羅因傳曰莽何羅反<hi>師古曰傳謂傳聲而唱之</hi>上驚起左<lb/>
右㧞刃欲格之上恐并中日磾<hi>師古曰中音竹仲反</hi>止勿格日磾<lb/>
捽胡投何羅殿下<hi>孟康曰胡音互捽胡若今相僻卧輪之類也晉灼曰胡頸也捽其頸而投</hi>
<hi>殿下也師古曰晉說是也捽音才兀反○宋祁曰卧輪當改卧輸</hi>得禽縛之窮治皆伏<lb/>
辜繇是著忠孝節<hi>師古曰繇讀與由同</hi>日磾自在左右目不忤視<lb/>
者數十年<hi>師古曰忤逆也</hi>賜出宮女不敢近上欲納其女後宮<lb/>
不肯其篤慎如此上尤竒異之及上病屬霍光以輔少<lb/>
<pb n="KR2a0007_WYG_068-28a"/>
主<hi>師古曰屬音之欲反○宋祁曰及上下當添疾字</hi>光讓日磾日磾曰臣外國<lb/>
人且使匈奴輕漢於是遂為光副光以女妻日磾嗣子<lb/>
賞初武帝遺詔以討莽何羅功封日磾為秺侯<hi>師古曰秺音丁</hi>
<hi>故反</hi>日磾以帝少不受封輔政嵗餘病困大將軍光白封<lb/>
日磾卧授印綬一日薨賜葬具冢地送以輕車介士軍<lb/>
陳至茂陵諡曰敬侯日磾兩子賞建俱侍中與昭帝略<lb/>
同年共卧起賞為奉車建駙馬都尉及賞嗣侯佩兩綬<lb/>
上謂霍將軍曰金氏兄弟兩人不可使俱兩綬邪霍光<lb/>
<pb n="KR2a0007_WYG_068-28b"/>
對曰賞自嗣父為侯耳上笑曰侯不在我與將軍乎光<lb/>
曰先帝之約有功廼得封侯時年俱八九嵗宣帝即位<lb/>
賞為太僕霍氏有事萌牙上書去妻<hi>師古曰萌牙者言始有端緒若草之</hi>
<hi>始生</hi>上亦自哀之獨得不坐元帝時為光祿勲薨亡子國<lb/>
除元始中繼絶世封建孫當為秺侯奉日磾後初日磾<lb/>
所將俱降弟倫字少卿為黄門郎早卒日磾兩子貴及<lb/>
孫則衰矣而倫後嗣遂盛子安上始貴顯封侯安上字<lb/>
子侯少為侍中惇篤有智宣帝愛之頗與發舉楚王延<lb/>
<pb n="KR2a0007_WYG_068-29a"/>
夀反謀<hi>師古曰與讀曰豫</hi>賜爵闗内侯食邑三百戸後霍氏反<lb/>
安上傳禁門闥無内霍氏親属<hi>師古曰禁止也門闥宮中大小之門也傳聲而</hi>
<hi>止諸門闥也</hi>封為都成侯至建章衞尉薨賜冡塋杜陵諡曰<lb/>
敬侯四子常敞岑眀岑眀皆為諸曹中郎將常光祿大<lb/>
夫元帝為太子時敞為中庶子幸有寵帝即位為騎都<lb/>
尉光祿大夫中郎將侍中元帝崩故事近臣皆随陵為<lb/>
園郎敞以世名忠孝太后詔留侍成帝為奉車水衡都<lb/>
尉至衞尉敞為人正直敢犯顔色左右憚之唯上亦難<lb/>
<pb n="KR2a0007_WYG_068-29b"/>
焉<hi>師古曰臣下皆敬憚唯有天子一人亦難之</hi>病甚上使使者問所欲以弟<lb/>
岑為託上詔岑拜為使主客<hi>服䖍曰官名屬鴻臚主胡客也○宋祁曰拜為下當</hi>
<hi>添郎字</hi>敞子渉本為左曹上拜渉為侍中使待幸綠車載<lb/>
送衛尉舍<hi>李竒曰輦綠車常設以待幸也臨敞病困拜子為侍中以此車送欲敞見其榮寵也如淳</hi>
<hi>曰幸綠車常置左右以待召載皇孫今遣渉歸以皇孫車載之寵之也晉灼曰漢注綠車名皇孫車太子有子</hi>
<hi>乘以從師古曰如晉二說是也</hi>須臾卒敞三子渉參饒渉眀經儉莭諸<lb/>
儒稱之成帝時為侍中騎都尉領三輔胡越騎<hi>師古曰胡越騎</hi>
<hi>之在三輔者若長水長楊宣曲之屬是也</hi>哀帝即位為奉車都尉至長信少<lb/>
<pb n="KR2a0007_WYG_068-30a"/>
府而參使匈奴拜匈奴中郎將<hi>師古曰以其出使匈奴故拜為匈奴中郎將也</hi>越<lb/>
騎校尉闗内都尉<hi>○宋祁曰當刪内字</hi>安定東海太守饒為越騎<lb/>
校尉渉兩子湯融皆侍中諸曹將大夫<hi>師古曰將亦謂中郎將也</hi>而<lb/>
渉之從父弟欽舉眀經為太子門大夫哀帝即位為太<lb/>
中大夫給事中欽從父弟遷為尚書令兄弟用事帝祖<lb/>
母傅太后崩欽使護作<hi>師古曰監主葬送之事也</hi>職辦擢為泰山𢎞<lb/>
農太守著威名平帝即位徵為大司馬司直京兆尹帝<lb/>
年幼選置師友大司徒孔光以眀經高行為孔氏師京<lb/>
<pb n="KR2a0007_WYG_068-30b"/>
兆尹金欽以家世忠孝為金氏友徙光祿大夫侍中秩<lb/>
中二千石封都成侯時王莽新誅平帝外家衞氏召眀<lb/>
禮少府宗伯鳳<hi>如淳曰宗伯姓</hi>入說為人後之誼白令公卿將<lb/>
軍侍中朝臣並聽<hi>師古曰白令皆聽之</hi>欲以内厲平帝而外塞百<lb/>
姓之議<hi>師古曰塞止也</hi>欽與族昆弟秺侯當俱封初當曾祖父<lb/>
日磾傳子節侯賞而欽祖父安上傳子夷侯常皆亡子<lb/>
國絶故莽封欽當奉其後當母南即莽母功顯君同産<lb/>
弟也當上南大行為大夫人<hi>文穎曰南名也大行官名當上名狀於大行也鄧展</hi>
<pb n="KR2a0007_WYG_068-31a"/>
<hi>曰當上南為大夫人恃莽姨母故耳為父立廟非也</hi>欽因緣謂當詔書陳日磾功<lb/>
亡有賞語當名為以孫繼祖也自當為父祖父立廟<hi>晉灼</hi>
<hi>曰當是賞弟建之孫此言自當為其父及祖父建立廟也</hi>賞故國君使大夫主其祭<lb/>
<hi>如淳曰以賞故國君使大夫掌其祭事臣瓚曰當是支庶上繼大宗不得顧其外親也而欽見當母南為太夫</hi>
<hi>人遂尊其父祖以續日磾不復為後賞而令大夫主賞祭事師古曰瓚說是也</hi>時甄邯在旁庭<lb/>
叱欽<hi>師古曰於朝庭中叱之也</hi>因劾奏曰欽幸得以通經術超擢侍<lb/>
帷幄重蒙厚恩封襲爵號<hi>師古曰重音直用反</hi>知聖朝以世有為<lb/>
人後之誼前遭故定陶太后背本逆天孝哀不獲厥福<lb/>
<pb n="KR2a0007_WYG_068-31b"/>
廼者呂寛衞寳復造姦謀至於反逆咸伏厥辜太皇太<lb/>
后懲艾悼懼<hi>師古曰艾讀曰乂乂創也</hi>逆天之咎非聖誣法大亂之<lb/>
殃誠欲奉承天心遵眀聖制専壹為後之誼以安天下<lb/>
之命數臨正殿延見羣臣講習禮經孫繼祖者謂亡正<lb/>
統持重者也賞見嗣日磾從成為君持大宗重<hi>○宋祁曰從成</hi>
<hi>姚本作後成</hi>則禮所謂尊祖故敬宗大宗不可以絶者也欽<lb/>
自知與當俱拜同誼即數揚言殿省中敎當云云<hi>師古曰云</hi>
<hi>云者多言也謂上所陳以孫繼祖也</hi>當即如其言則欽亦欲為父眀立廟<lb/>
<pb n="KR2a0007_WYG_068-32a"/>
而不入夷侯常廟矣進退異言頗惑衆心<hi>○宋祁曰頗惑當作疑惑</hi>
亂國大綱開禍亂原誣祖不孝罪莫大焉尤非大臣所<lb/>
宜大不敬秺侯當上母南為太夫人失禮不敬莽白太<lb/>
后下四輔公卿大夫博士議郎皆曰欽宜以時即罪<hi>師古</hi>
<hi>曰即就也</hi>謁者召欽詣詔獄欽自殺邯以綱紀國體亡所阿<lb/>
私忠孝尤著益封千戸更封長信少府渉子右曹湯為<lb/>
都成侯湯受封日不敢還歸家以眀為人後之誼益封<lb/>
之後莽復用欽弟遵封侯歴九卿位<lb/>
<pb n="KR2a0007_WYG_068-32b"/>
贊曰霍光以結髪内侍起於階闥之間確然秉志誼形<lb/>
於主<hi>師古曰形見也</hi>受襁褓之託任漢室之寄當廟堂擁幼君<lb/>
摧燕王仆上官<hi>師古曰仆頓也音赴</hi>因權制敵以成其忠處廢置<lb/>
之際臨大節而不可奪遂匡國家安社稷擁昭立宣光<lb/>
為師保雖周公阿衡何以加此<hi>師古曰阿衡伊尹官號也阿倚也衡平也言天</hi>
<hi>下所倚羣下取平也</hi>然光不學亡術闇於大理隂妻邪謀<hi>晉灼曰不揚其</hi>
<hi>過也</hi>立女為后湛溺盈溢之欲以增顚覆之禍<hi>師古曰湛讀曰沈</hi>
死財三年宗族誅夷<hi>師古曰財與纔同</hi>哀哉昔霍叔封於晉<hi>師古</hi>
<pb n="KR2a0007_WYG_068-33a"/>
<hi>曰霍叔文王之子武王之弟也</hi>晉即河東光豈其苗裔乎金日磾夷狄<lb/>
亡國羈虜漢庭而以篤敬寤主忠信自著勒功上將傳<lb/>
國後嗣世名忠孝七世内侍何其盛也本以休屠作金<lb/>
人為祭天主故因賜姓金氏云<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_068-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷六十八<lb/>
<pb n="KR2a0007_WYG_068-34a"/>
　前漢書卷六十八考證<lb/>
霍光傳時光與金日磾上官桀等云云○<hi>臣召南</hi>按捕<lb/>
　莽何羅日磾功也漢書入日磾於功臣表入光桀於<lb/>
　外戚恩澤侯表是有深意存焉<lb/>
光為博陸侯注文穎曰食邑北海河東城○<hi>臣召南</hi>按<lb/>
　河字下脱間字而城字則郡字之譌也恩澤侯表云<lb/>
　北海河間東郡師古注曰光初封食北海河間後益<lb/>
　封又食東郡可知此注脫誤顯然<lb/>
<pb n="KR2a0007_WYG_068-34b"/>
桀已為九卿位在光右○桀為太僕秩中二千石光為<lb/>
　奉車都尉僅比二千石故曰位在光右<lb/>
詐令人為燕王上書○<hi>臣召南</hi>按武五子傳作旦聞之<lb/>
　喜上疏云云則是燕王實使人上書也但下文云調<lb/>
　校尉以来未能十日燕王何以得知之又云上書者<lb/>
　果亡捕之甚急則此傳謂蓋主桀安等詐令人為燕<lb/>
　王上書正得其實燕刺王傳未及刋正耳<lb/>
皇太后廼車駕幸未央承眀殿○胡三省曰未央宮有<lb/>
<pb n="KR2a0007_WYG_068-35a"/>
　承眀殿天子於是延儒生學士武帝責莊助曰君厭<lb/>
　承眀之廬西都賦曰承眀金馬著作之庭是也<lb/>
稱嗣子皇帝注師古云云○胡三省曰賀入繼大宗不<lb/>
　當於昌邑哀王稱嗣子皇帝旣於禮悖三年不祭之<lb/>
　義又悖為人後者為之子之義<lb/>
光兩女壻為東西宮衞尉○<hi>臣召南</hi>按范眀友為未央<lb/>
　衛尉鄧廣漢為長樂衞尉<lb/>
㑹奏上因署衍勿論注師古曰署者題其奏後也○<hi>臣</hi>
<pb n="KR2a0007_WYG_068-35b"/>
　<hi>召南</hi>按外戚傳同此文注李竒曰光題其奏也師古<lb/>
　曰言之於帝故觧釋耳光不自署也二注並出師古<lb/>
　之手而判然不同胡三省曰光薨後帝始聞毒許后<lb/>
　事光於是時安敢言於帝耶李竒説是也<lb/>
廷尉李种○李种公卿表作李仲字季主雒陽人始元<lb/>
　元年為廷尉王平徐仁賈勝胡事詳于杜延年傳<lb/>
皆讎有功注晉灼曰讎等也師古曰言其功相等類也<lb/>
　○顧炎武曰注非也此如詩無言不讎之讎左傳曰<lb/>
<pb n="KR2a0007_WYG_068-36a"/>
　憂必讎焉注讎猶對也律歴志廣延宣問以理星度<lb/>
　未能讎也郊祀志其方盡多不讎伍被傳詐忠不終<lb/>
　而詐讎魏其傳上使御史簿責嬰所言頗不讎<lb/>
金日磾傳於是遂為光副○<hi>臣召南</hi>按與霍光同傳故<lb/>
　䝉其文不言拜為車騎將軍也<lb/>
　<lb/>
　<lb/>
　<lb/>
<pb n="KR2a0007_WYG_068-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷六十八考證<lb/>
</p>
<p>
</p>
  </div>
</body>
</text>
</TEI>
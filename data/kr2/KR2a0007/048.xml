<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷四十八</head> <lb/>
    <p>
<pb n="KR2a0007_WYG_048-1a"/>
欽定四庫全書<lb/>
　前漢書卷四十八<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　賈誼傳第十八<lb/>
賈誼雒陽人也年十八以能誦詩書屬文稱於郡中<hi>師古</hi>
<hi>曰屬謂綴輯之也言其能為文也屬音之欲反</hi>河南守吳公聞其秀材召置門<lb/>
下<hi>師古曰秀美也</hi>甚幸愛<hi>○宋祁曰愛字下當有之字句緩而順</hi>文帝初立聞河<lb/>
<pb n="KR2a0007_WYG_048-1b"/>
南守吳公治平為天下第一<hi>師古曰治平言其政治和平也</hi>故與李斯<lb/>
同邑而嘗學事焉<hi>師古曰事之而從其學也</hi>徵以為廷尉廷尉廼言<lb/>
誼年少頗通諸家之書文帝召以為博士是時誼年二<lb/>
十餘最為少每詔令議下<hi>師古曰謂有詔令出下及遣議事</hi>諸老先生<lb/>
未能言誼盡為之對人人各如其意所出諸生於是以<lb/>
為能文帝說之<hi>師古曰說讀曰悅</hi>超遷歳中至太中大夫誼以<lb/>
為漢興二十餘年天下和洽宜當改正朔易服色制度<lb/>
定官名興禮樂廼草具其儀法<hi>師古曰草謂創造之</hi>色上黄數用<lb/>
<pb n="KR2a0007_WYG_048-2a"/>
五為官名悉更奏之<hi>師古曰更改也</hi>文帝謙讓未皇也<hi>師古曰皇暇也</hi>
<hi>自以為不當改制</hi>然諸法令所更定及列侯就國其說皆誼發<lb/>
之于是天子議以誼任公卿之位絳灌東陽侯馮敬之<lb/>
屬盡害之<hi>師古曰絳絳侯周勃也灌灌嬰也東陽侯張相如也馮敬時為御史大夫</hi>廼毁誼<lb/>
曰雒陽之人年少初學専欲擅權紛亂諸事于是天子<lb/>
後亦疎之不用其議以誼為長沙王太傅誼既以適去<lb/>
<hi>師古曰適音謫其下亦同</hi>意不自得及渡湘水<hi>師古曰湘水出零陵陽海山北流入江也</hi>
為賦以弔屈原屈原楚賢臣也被讒放逐作離騷賦<hi>師古</hi>
<pb n="KR2a0007_WYG_048-2b"/>
<hi>曰離遭也憂動曰騷遭憂而作此辭</hi>其終篇曰已矣國亡人莫我知也遂<lb/>
自投江而死誼追傷之因以自諭<hi>師古曰諭譬也</hi>其辭曰恭承<lb/>
嘉惠兮<hi>師古曰恭敬也嘉惠謂詔命也</hi>竢罪長沙<hi>師古曰竢古俟字俟待也</hi>仄聞屈<lb/>
原兮自湛汩羅<hi>師古曰仄古側字汨水名在長沙羅縣故曰汨羅湛讀曰沉汨音莫歴反</hi>造<lb/>
託湘流兮敬弔先生<hi>師古曰造至也言至湘水而因託其流也造音千到反</hi>遭世<lb/>
罔極兮廼隕厥身<hi>張晏曰讒言罔極師古曰罔無也極中也無中正之道一曰極止也</hi>烏<lb/>
虖哀哉兮逢時不祥<hi>師古曰虖音呼</hi>鸞鳯伏竄兮鴟鴞翺翔<hi>師古</hi>
<hi>曰鴟鵂鶹怪鳥也鴞惡聲之鳥也鴟音尺夷反鴞音于驕反鵂音休</hi>闒茸尊顯兮讒䛕得<lb/>
<pb n="KR2a0007_WYG_048-3a"/>
志<hi>師古曰闒茸下材不肖之人也闒音吐盍反茸音人勇反</hi>賢聖逆曳兮方正倒植<lb/>
<hi>師古曰植立也音值</hi>謂隨夷溷兮<hi>應劭曰隨卞隨湯時廉士湯以天下讓而不受夷伯夷也不食</hi>
<hi>周粟餓于首陽之下師古曰溷濁也音胡困反</hi>謂跖蹻廉<hi>李竒曰跖秦大盗也楚之大盗為莊蹻師</hi>
<hi>古曰跖音之石反蹻音居畧反莊周云盗跖栁下惠之弟蓋寓言也</hi>莫邪為鈍兮<hi>應劭曰莫邪吳</hi>
<hi>大夫也作寳劒因以冠名</hi>鈆刀為銛<hi>晉灼曰世俗謂利為銛徹師古曰音弋占反</hi>于嗟默<lb/>
默生之亡故兮<hi>應劭曰默默不得意也鄧展曰言屈原無故遇此禍也師古曰生先生也</hi>斡<lb/>
棄周鼎<hi>師古曰斡轉也音管</hi>寳康瓠兮<hi>鄭氏曰康瓠瓦盆底也爾雅曰康瓠謂之甈師古曰</hi>
<hi>甈音五列反</hi>騰駕罷牛驂蹇驢兮<hi>師古曰罷讀曰疲蹇跛也</hi>驥垂兩耳服<lb/>
<pb n="KR2a0007_WYG_048-3b"/>
鹽車兮<hi>師古曰駕鹽車也</hi>章父薦屨漸不可久兮<hi>師古曰章父殷冠名也言</hi>
<hi>冠乃居下屨反在上也父讀曰甫○劉奉世曰薦之言藉也言以冠藉屨貴賤顛倒</hi>嗟若先生獨<lb/>
離此咎兮<hi>應劭曰嗟咨嗟也勞苦屈原遇此難也師古曰離遭也</hi>誶曰<hi>李竒曰誶告也張晏</hi>
<hi>曰誶離騷下章亂也師古曰誶音碎</hi>已矣國其莫吾知兮<hi>師古曰一國之人不知我也</hi>
子獨壹鬱其誰語<hi>師古曰壹鬱猶抑鬱也</hi>鳳縹縹其高逝兮夫固<lb/>
自引而逺去<hi>師古曰縹縹輕舉貌音匹遙反</hi>襲九淵之神龍兮<hi>鄧展曰襲重也</hi>
<hi>師古曰九淵九旋之川言至深也</hi>沕淵潛以自珍<hi>鄧展曰沕音昧張晏曰潛藏也</hi>偭蟂<lb/>
獺以隱處兮<hi>服䖍曰蟂音梟應劭曰蟂獺水蟲害魚者也偭背也欲舍蟂獺從神龍遊也師古曰</hi>
<pb n="KR2a0007_WYG_048-4a"/>
<hi>偭音靣</hi>夫豈從蝦與蛭螾<hi>服䖍曰蛭水蟲螾今之螼螾也孟康曰言龍自絶於蟂獺况從</hi>
<hi>蝦與蛭螾也師古曰蝦亦水蟲也音遐蛭音質螾字與蚓同音引今合韻當音弋人反螼音丘謹反</hi>所貴<lb/>
聖之神德兮逺濁世而自臧使麒麟可係而羈兮豈云<lb/>
異夫犬羊般紛紛其離此郵兮<hi>蘇林曰般音槃孟康曰般音班般反也紛紛構</hi>
<hi>讒意也師古曰般孟音是也字從丹青之丹離遭也郵過也</hi>亦夫子之故也<hi>李竒曰亦夫子</hi>
<hi>不如麟鳯之故離此咎也師古曰此說非也賈誼自言今之離郵亦猶屈原耳○劉攽曰顔說全失但誼舉屈</hi>
<hi>原事則可興已矣遂自叙其怨憤則太過矣許應元曰誶曰以下咎屈原不能全身逺害故弔之非誼自喻也</hi>
<hi>顔說非是</hi>歴九州而相其君兮何必懐此都也<hi>師古曰言往長沙為傅不</hi>
<pb n="KR2a0007_WYG_048-4b"/>
<hi>足哀傷何用茍懐此之都邑蓋亦誼自寛廣之言也</hi>鳳皇翔于千仞兮覽徳煇而<lb/>
下之<hi>師古曰八尺曰仞千仞言其極高也</hi>見細徳之險微兮遙增擊而去<lb/>
之<hi>師古曰増重也言見苛細之人險阨之證故重擊其羽而高去○宋祁曰浙本微作徵作微者非是上言</hi>
<hi>微注言證意自相㑹</hi>彼尋常之汙瀆兮豈容吞舟之魚<hi>應劭曰八尺曰尋倍</hi>
<hi>尋曰常師古曰水不泄為汙音一胡反又音一故反</hi>横江湖之鱣鯨兮固將制於<lb/>
螻螘<hi>如淳曰鱣鯨皆大魚也臣瓚曰鱣魚無鱗口在腹下鯨魚長者長數里晉灼曰小水不容大魚而横</hi>
<hi>鱣鯨于汙瀆必為螻螘所制以况小朝主闇不容受忠逆之言亦為讒賊小臣所害師古曰鱣音竹連反字或</hi>
<hi>作鱏鱏亦大魚也音淫又音尋螻音樓謂螻蛄也</hi>誼為長沙傅三年有服飛入<lb/>
<pb n="KR2a0007_WYG_048-5a"/>
誼舍止於坐隅<hi>師古曰坐音才臥反</hi>服似鴞<hi>晉灼曰異物志曰有鳥小雞體有文色土</hi>
<hi>俗因形名之曰服不能逺飛行不出域也○宋祁曰注文鳥字下疑有如字</hi>不祥鳥也誼既<lb/>
以適居長沙長沙卑濕誼自傷悼以為壽不得長廼為<lb/>
賦以自廣其辭曰單閼之歳四月孟夏<hi>應劭曰太歳在卯為單閼師古</hi>
<hi>曰閼音一葛反○宋祁曰單音禪</hi>庚子日斜服集余舍<hi>孟康曰日斜日昳時</hi>止于<lb/>
坐隅貌甚閒暇<hi>師古曰閒讀曰閑</hi>異物來崪私怪其故<hi>孟康曰崪音萃</hi>
<hi>萃聚集也</hi>發書占之䜟言其度<hi>師古曰䜟驗也有徵驗之書也䜟音初禁反</hi>曰野<lb/>
鳥入室主人將去問于子服余去何之<hi>師古曰子服者言加其美稱也</hi>
<pb n="KR2a0007_WYG_048-5b"/>
<hi>○宋祁曰子服姚本作于服</hi>吉虖告我凶言其災淹速之度語余其<lb/>
期<hi>師古曰淹遲也</hi>服乃太息舉首奮翼口不能言請對以意<hi>師古</hi>
<hi>曰意字合韻宜音億</hi>萬物變化固亡休息斡流而遷或推而還<hi>師古</hi>
<hi>曰斡音管斡轉也還讀曰旋</hi>形氣轉續變化而嬗<hi>服䖍曰嬗音如蟬謂變蛻也蘇林曰</hi>
<hi>相傳與也師古曰此即禪代字合韻故音嬋耳蘇說是也</hi>沕穆亡間胡可勝言<hi>師古曰沕</hi>
<hi>穆深微貌胡何也言其理深微不可盡言沕音勿</hi>禍兮福所倚福兮禍所伏<hi>師古</hi>
<hi>曰此老子徳經之言也倚音於綺反</hi>憂喜聚門吉凶同域<hi>師古曰言禍福相因吉凶不定</hi>
彼吳彊大夫差以敗粤棲會稽勾踐伯世<hi>師古曰會稽山名也句踐</hi>
<pb n="KR2a0007_WYG_048-6a"/>
<hi>避吳之難保於此山故曰棲也句音鉤伯讀曰霸</hi>斯遊遂成卒被五刑<hi>應劭曰李斯西</hi>
<hi>遊于秦身登相位二世時為趙髙所讒身伏五刑○宋祁云注姚本伏作被</hi>傅說胥靡廼相<lb/>
武丁<hi>張晏曰胥靡刑名也傅說被刑築于傅巖武丁以為已相師古曰胥靡相隨之刑也解在楚元王傳</hi>
夫禍之與福何異紏纆<hi>應劭曰禍福相為表裏如紏繩索相附會也臣瓚曰紏絞也纆</hi>
<hi>索也師古曰纆音墨</hi>命不可說孰知其極<hi>師古曰極止也</hi>水激則旱矢激<lb/>
則逺<hi>師古曰言水之激疾則去盡不能浸潤矢之激發則去逺○劉攽曰旱讀為悍猛疾也</hi>萬物<lb/>
回薄震蕩相轉雲蒸雨降糾錯相紛大鈞播物坱圠無<lb/>
垠<hi>如淳曰陶者作器于鈞上此以造化為大鈞也應劭曰其氣坱圠非有限齊也師古曰今造瓦者謂所轉</hi>
<pb n="KR2a0007_WYG_048-6b"/>
<hi>者為鈞言造化為人亦猶陶之造瓦耳坱音烏朗反北音於黠反</hi>天不可與慮道不可<lb/>
與謀遲速有命烏識其時<hi>師古曰烏猶何也</hi>且夫天地為鑪造<lb/>
化為工隂陽為炭萬物為銅<hi>師古曰以冶鑄為喻</hi>合散消息安有<lb/>
常則千變萬化未始有極忽然為人何足控揣<hi>孟康曰控引也</hi>
<hi>揣持也言人生忽然何足引持自貴借也如淳曰控引也揣音團控摶玩弄愛生之意也師古曰如說是○宋</hi>
<hi>祁云注文貴借姚本作貴惜</hi>化為異物又何足患<hi>師古曰患合韻音環</hi>小智自<lb/>
私賤彼貴我達人大觀物亡不可貪夫徇財列士徇名<lb/>
<hi>臣瓚曰以身從物曰徇○宋祁曰浙本徇作殉</hi>夸者死權品庶每生<hi>臣瓚曰謂夸泰也莊</hi>
<pb n="KR2a0007_WYG_048-7a"/>
<hi>子曰權勢不充則夸者悲孟康曰每貪也師古曰品庶猶庶品也</hi>怵廹之徒或趨西東<lb/>
<hi>孟康曰怵為利所誘訹也迫迫貧賤東西趨利也師古曰誘訹之訹則音戍或曰怵怵惕也音丑出反其義兩</hi>
<hi>通而說者欲改字為鉥蓋穿鑿耳</hi>大人不曲意變齊同愚士繫俗僒若<lb/>
囚拘<hi>李竒曰僒音塊蘇林曰皆人肩傴僒爾音欺全反師古曰蘇音是○臣佖曰按說文窘音渠隕反迫</hi>
<hi>也文選李善注窘囚拘之貌五臣注窘困也愚者繫縳俗累困如囚人拘束其字並不從人唯孫強新加字玉</hi>
<hi>篇及開元文字有作僒字並音窘疑蘇林音誤今宜定從說文音渠隕反</hi>至人遺物獨與道<lb/>
俱衆人惑惑好惡積意<hi>李竒曰惑惑東西也所好所惡積之萬億也臣瓚曰言衆懐好</hi>
<hi>惡積之心意也師古曰瓚說是也意合韻音於力反</hi>眞人恬漠獨與道息<hi>師古曰恬安也</hi>
<pb n="KR2a0007_WYG_048-7b"/>
<hi>漠静也</hi>釋智遺形超然自喪<hi>服䖍曰絶聖弃智而亡其身也師古曰喪合韻音先郎反</hi>
寥廓忽荒與道翺翔<hi>師古曰荒音呼廣反</hi>乗流則逝遇坎則止<hi>孟康</hi>
<hi>曰易坎為險遇險難而止也張晏曰謂夷易則仕險難則隐也</hi>縱軀委命不私與已其<lb/>
生兮若浮其死兮若休<hi>師古曰休息也</hi>澹虖若深淵之靚汜虖<lb/>
若不繫之舟<hi>師古曰澹安也音徒濫反靚與静同汜音敷劒反</hi>不以生故自保<lb/>
養空而浮<hi>服䖍曰道家養空虚若浮舟也</hi>徳人無累知命不憂細故蔕<lb/>
芥何足以疑<hi>師古曰蔕芥小鯁也蔕音丑芥反</hi>後歳餘文帝思誼徵之<lb/>
至入見上方受釐坐宣室<hi>蘇林曰宣室未央前正室也應劭曰釐祭餘肉也漢儀注</hi>
<pb n="KR2a0007_WYG_048-8a"/>
<hi>祭天地五畤皇帝不自行祠還致福釐音禧師古曰禧福也借釐字為之耳言受神之福也</hi>上因感<lb/>
鬼神事而問鬼神之本誼具道所以然之故至夜半文<lb/>
帝前席<hi>師古曰漸促近誼聽說其言也</hi>既罷曰吾久不見賈生自以為<lb/>
過之今不及也廼拜誼為梁懐王太傅懐王上少子愛<lb/>
而好書故令誼傅之數問以得失<hi>師古曰漢朝問以國家之事</hi>是時<lb/>
匈奴彊侵邊天下初定制度疏闊諸侯王僭儗地過古<lb/>
制<hi>師古曰儗比也上比于天子儗音擬</hi>淮南濟北王皆為逆誅誼數上疏<lb/>
陳政事多所欲匡建<hi>師古曰匡正也正其失也建立也立制節也</hi>其大略曰<lb/>
<pb n="KR2a0007_WYG_048-8b"/>
臣竊惟事埶可為痛哭者一可為流涕者二可為長太<lb/>
息者六若其它背理而傷道者難徧以疏舉<hi>師古曰言不可盡條</hi>
<hi>記也</hi>進言者皆曰天下已安已治矣<hi>師古曰進言者謂陳說于天子前者也治</hi>
<hi>音直吏反此以下並同</hi>臣獨以為未也曰安且治者非愚則䛕<hi>師古</hi>
<hi>曰實謂治安則是愚也知其不爾而假言之是諂䛕也</hi>皆非事實知治亂之體者<lb/>
也夫抱火厝之積薪之下而寢其上<hi>師古曰厝置也音千故反</hi>火未<lb/>
及燃因謂之安<hi>○宋祁云浙本燃作然然已從火旁又加火非是</hi>方今之埶何<lb/>
以異此本末舛逆首尾衡决國制搶攘<hi>蘇林曰搶音濟濟蹌蹌不安貌</hi>
<pb n="KR2a0007_WYG_048-9a"/>
<hi>也晉灼曰搶音傖吳人罵楚人曰傖傖攘亂貌也師古曰晉音是傖音仕庚反攘音汝庚反○宋祁云搶攘今</hi>
<hi>越本搶音仕庚反攘音女庚反未知孰是</hi>非甚有紀<hi>師古曰紀理也</hi>胡可謂治陛下<lb/>
何不壹令臣得孰數之于前因陳治安之策試詳擇焉<lb/>
夫射獵之娛與安危之機孰急<hi>師古曰言二事之中何者為急</hi>使為治<lb/>
勞智慮苦身體乏鍾鼓之樂勿為可也樂與今同而加<lb/>
之諸侯軌道兵革不動<hi>師古曰軌道言遵法制也</hi>民保首領匈奴賔<lb/>
服四荒鄉風<hi>師古曰鄉讀曰嚮</hi>百姓素朴獄訟衰息大數既得<lb/>
則天下順治海内之氣清和咸理生為明帝没為明神<lb/>
<pb n="KR2a0007_WYG_048-9b"/>
名譽之羙垂於無窮禮祖有功而宗有徳使顧成之廟<lb/>
稱為太宗上配太祖與漢亡極建久安之埶成長治之<lb/>
業以承祖廟以奉六親至孝也<hi>應劭曰六親父母兄弟妻子也</hi>以幸天<lb/>
下以育羣生至仁也立經陳紀輕重同得後可以為萬<lb/>
世法程<hi>師古曰程式也</hi>雖有愚㓜不肖之嗣猶得䝉業而安至<lb/>
明也以陛下之明達因使少知治體者得佐下風致此<lb/>
非難也<hi>師古曰少知治體者誼自謂也○劉攽曰少知治體泛說爾何必誼自謂乎</hi>其具可<lb/>
素陳于前願幸無忽<hi>師古曰忽怠忘也</hi>臣謹稽之天地<hi>師古曰稽考也</hi>
<pb n="KR2a0007_WYG_048-10a"/>
驗之往古按之當今之務日夜念此至孰也雖使禹舜<lb/>
復生為陛下計亡以易此<hi>師古曰易改也</hi>夫樹國固必相疑之<lb/>
埶<hi>鄭氏曰今建立國泰大其勢必固相疑也臣瓚曰樹國于險固諸侯强大則必與天子有相疑之勢也師</hi>
<hi>古曰鄭說是也</hi>下數被其殃上數爽其憂<hi>如淳曰爽忒也</hi>甚非所以安<lb/>
上而全下也今或親弟謀為東帝<hi>應劭曰淮南厲王長</hi>親兄之子<lb/>
西鄉而擊<hi>如淳曰謂齊悼惠王子興居而為濟北王反欲擊取滎陽也師古曰鄉讀曰嚮</hi>今吳<lb/>
又見告矣<hi>如淳曰時吳王又不循漢法有告之者</hi>天子春秋鼎盛<hi>應劭曰鼎方也</hi>
行義未過<hi>師古曰行音下更反</hi>德澤有加焉猶尚如是况莫大諸<lb/>
<pb n="KR2a0007_WYG_048-10b"/>
侯<hi>師古曰莫大謂無有大于其國者言最大也</hi>權力且十此者虖<hi>師古曰十倍於此</hi>
然而天下少安何也大國之王㓜弱未壯漢之所置傅<lb/>
相方握其事數年之後諸侯之王大抵皆冠<hi>師古曰大抵猶言大</hi>
<hi>畧也音丁禮反其下亦同</hi>血氣方剛漢之傅相稱病而賜罷彼自丞<lb/>
尉以上徧置私人如此有異淮南濟北之為邪此時而<lb/>
欲為治安雖堯舜不治<hi>○宋祁云浙本治字上有能字存能則語成文</hi>黄帝曰<lb/>
日中必<graphic n="KR2146" url="https://raw.githubusercontent.com/kanripo/KR-Gaiji/master/images/KR2146.png" mimeType="image/png"/>操刀必割<hi>孟康曰<graphic n="KR2146" url="https://raw.githubusercontent.com/kanripo/KR-Gaiji/master/images/KR2146.png" mimeType="image/png"/>音衞日中盛者必暴<graphic n="KR2146" url="https://raw.githubusercontent.com/kanripo/KR-Gaiji/master/images/KR2146.png" mimeType="image/png"/>也臣瓚曰太公曰日中不□是謂</hi>
<hi>失時操刀不割失利之期言當及時也師古曰此語見六韜<graphic n="KR2146" url="https://raw.githubusercontent.com/kanripo/KR-Gaiji/master/images/KR2146.png" mimeType="image/png"/>謂暴曬之也曬音所智反又音所懈反</hi>今<lb/>
<pb n="KR2a0007_WYG_048-11a"/>
命此道順而全安甚易不肯早為已廼墮骨肉之屬而<lb/>
抗剄之<hi>應劭曰抗其頭而剄之也師古曰墮毁也抗舉也剄割頸也墮音火規反剄音工鼎反</hi>豈<lb/>
有異秦之季世虖夫以天子之位乘今之時因天之助<lb/>
尚憚以危為安以亂為治假設陛下居齊桓之處將不<lb/>
合諸侯而匡天下乎臣又知陛下有所必不能矣假設<lb/>
天下如曩時<hi>師古曰曩久也謂昔時</hi>淮隂侯尚王楚黥布王淮南<lb/>
彭越王梁韓信王韓張敖王趙貫高為相盧綰王燕陳<lb/>
豨在代令此六七公者皆亡恙<hi>師古曰無恙言無憂病也</hi>當是時而<lb/>
<pb n="KR2a0007_WYG_048-11b"/>
陛下即天子位能自安乎<hi>○宋祁云浙本位字上有之字</hi>臣有以知陛<lb/>
下之不能也天下殽亂高皇帝與諸公併起<hi>師古曰殽雜也併音</hi>
<hi>歩鼎反</hi>非有仄室之埶以豫席之也<hi>應劭曰禮卿大夫之支子為側室席大也</hi>
<hi>臣瓚曰席藉也言非有側室之勢為之資藉也師古曰瓚說是也</hi>諸公幸者廼為中涓<lb/>
其次廑得舍人<hi>師古曰廑與僅同廑劣也言纔得舍人</hi>材之不逮至遠也<lb/>
高皇帝以明聖威武即天子位割膏腴之地以王諸公<lb/>
多者百餘城少者乃三四十縣悳至渥也<hi>師古曰悳古徳字渥厚也</hi>
<hi>音握</hi>然其後十年之間反者九起陛下之與諸公非親角<lb/>
<pb n="KR2a0007_WYG_048-12a"/>
材而臣之也<hi>師古曰角校也競也</hi>又非身封王之也自高皇帝不<lb/>
能以是一歳為安故臣知陛下之不能也然尚有可諉<lb/>
者曰疏<hi>孟康曰諉累也以疏為累言不以國也蔡謨曰諉者託也尚可託言信越等以疏故反故其下</hi>
<hi>句曰臣請試言其親者親者亦恃彊為亂明信等不以疏也師古曰蔡說是矣諉音女瑞反</hi>臣請試<lb/>
言其親者假令悼惠王王齊元王王楚中子王趙幽王<lb/>
王淮陽共王王梁<hi>師古曰共讀曰恭</hi>靈王王燕厲王王淮南六<lb/>
七貴人皆亡恙當是時陛下即位能為治虖臣又知陛<lb/>
下之不能也若此諸王雖名為臣實皆有布衣昆弟之<lb/>
<pb n="KR2a0007_WYG_048-12b"/>
心<hi>師古曰自以為于天子為昆弟而不論君臣之義</hi>慮亡不帝制而天子自為<lb/>
者<hi>師古曰慮大計也言諸侯皆欲同皇帝之制度而為天子之事</hi>擅爵人赦死辠<hi>師古曰擅</hi>
<hi>專也</hi>甚者或戴黄屋<hi>師古曰天子車戴之制○宋祁云注文姚本戴作蓋</hi>漢法令非<lb/>
行也雖行不軌如厲王者令之不肯聽召之安可致乎<lb/>
<hi>師古曰不軌謂不修法制也致至也</hi>幸而來至法安可得加動一親戚天<lb/>
下圜視而起<hi>應劭曰圜精正視也師古曰言驚愕也</hi>陛下之臣雖有悍如<lb/>
馮敬者<hi>如淳曰馮無擇子名忠直為御史大夫奏淮南厲王誅之師古曰悍勇也○宋祁曰案功臣表</hi>
<hi>非馮無擇子孝文七年自典客為御史大夫</hi>適啓其口匕首已陷其匈矣<hi>師古</hi>
<pb n="KR2a0007_WYG_048-13a"/>
<hi>曰始欲發言節制諸侯王則為刺客所殺</hi>陛下雖賢誰與領此<hi>師古曰領理也</hi>故疏<lb/>
者必危親者必亂已然之效也其異姓負彊而動者漢<lb/>
已幸勝之矣又不易其所以然同姓襲是跡而動<hi>師古曰易</hi>
<hi>其所以然謂改其法制使不然</hi>既有徵矣<hi>師古曰徵證驗也</hi>其埶盡又復然殃<lb/>
旤之變未知所移<hi>師古曰旤古禍字</hi>明帝處之尚不能以安後<lb/>
世將如之何屠牛坦一朝解十二牛<hi>蘇林曰孔子時人也師古曰坦屠牛</hi>
<hi>者之名也事見管子</hi>而芒刃不頓者<hi>師古曰芒刃謂刃之利如毫芒也頓讀曰鈍</hi>所排<lb/>
擊剝割皆衆理解也<hi>師古曰解支節也音胡懈反</hi>至於髖髀之所非<lb/>
<pb n="KR2a0007_WYG_048-13b"/>
斤則斧<hi>師古曰髀股骨也髖髀上也言其骨大故須斤斧也髖音寛髀音陛又音必爾反</hi>夫仁<lb/>
義恩厚人主之芒刃也權埶法制人主之斤斧也今諸<lb/>
侯王皆衆髖髀也釋斤斧之用而欲嬰以芒刃<hi>師古曰嬰繞也</hi>
臣以為不缺則折胡不用之淮南濟北埶不可也<hi>晉灼曰二</hi>
<hi>國皆反誅何不施之仁恩埶不可故也</hi>臣竊跡前事<hi>師古曰尋前事之蹤跡</hi>大抵彊<lb/>
者先反淮隂王楚最彊則最先反韓信倚胡則又反<hi>師古</hi>
<hi>曰倚依也音於綺反</hi>貫高因趙資則又反陳豨兵精則又反彭越<lb/>
用梁則又反<hi>晉灼曰用役用之也</hi>黥布用淮南則又反盧綰最弱<lb/>
<pb n="KR2a0007_WYG_048-14a"/>
最後反長沙廼在二萬五千戸耳功少而最完埶疏而<lb/>
最忠非獨性異人也亦形埶然也曩令樊酈絳灌據數<lb/>
十城而王今雖以殘亡可也<hi>晉灼曰事埶可亡也師古曰曩亦謂昔時也</hi>令<lb/>
信越之倫列為徹侯而居雖至今存可也<hi>晉灼曰事埶可存</hi>然<lb/>
則天下之大計可知已<hi>師古曰已語終辭</hi>欲諸王之皆忠附則<lb/>
莫若令如長沙王欲臣子之勿葅醢則莫若令如樊酈<lb/>
等欲天下之治安莫若衆建諸侯而少其力力少則易<lb/>
使以義國小則亡邪心<hi>師古曰使以義使之遵禮義也</hi>令海内之埶如<lb/>
<pb n="KR2a0007_WYG_048-14b"/>
身之使臂臂之使指莫不制從諸侯之君不敢有異心<lb/>
輻湊並進而歸命天子雖在細民且知其安<hi>○宋祁云舊本在作</hi>
<hi>有</hi>故天下咸知陛下之明割地定制令齊趙楚各為若<lb/>
干國<hi>師古曰若干豫設數也解在食貨志</hi>使悼惠王幽王元王之子孫畢<lb/>
以次各受祖之分地<hi>師古曰分音扶問反次下亦同</hi>地盡而止及燕梁<lb/>
它國皆然其分地衆而子孫少者建以為國空而置之<lb/>
須其子孫生者舉使君之<hi>師古曰須待也</hi>諸侯之地其削頗入<lb/>
漢者為徙其侯國及封其子孫也<hi>師古曰徙其侯國列侯國邑在諸侯王封</hi>
<pb n="KR2a0007_WYG_048-15a"/>
<hi>内而犬牙相入者則正其疆界令其隔絶也封其子孫者分諸侯王之國邑各自封其子孫而受封之人若有</hi>
<hi>罪黜其地皆入于漢故云頗入也○宋祁云新本子孫下有于彼二字注文令其隔絶浙本作令不隔絶</hi>所<lb/>
以數償之一寸之地一人之衆天子亡所利焉<hi>師古曰償者謂</hi>
<hi>所正列侯疆界有侵諸侯王者則漢償之○劉攽曰言諸侯之地先有削而頗入漢者後而以封列侯今為徙</hi>
<hi>之及至封其子孫皆據數償之假令一王合封十縣則予十縣是為以數償之矣所字衍文劉奉世曰償之言</hi>
<hi>還也所以數復還其削地如前所云者明天子不利有其地也</hi>誠以定治而已故天下<lb/>
咸知陛下之廉地制壹定宗室子孫莫慮不王<hi>師古曰慮計也</hi>
下無倍畔之心上無誅伐之志<hi>師古曰倍讀曰背</hi>故天下咸知<lb/>
<pb n="KR2a0007_WYG_048-15b"/>
陛下之仁法立而不犯令行而不逆貫高利幾之謀不<lb/>
生柴竒開章之計不萌<hi>應劭曰柴竒開章皆與淮南王謀反者也○宋祁云新本開作</hi>
<hi>啟</hi>細民鄉善大臣致順<hi>師古曰鄉讀曰嚮</hi>故天下咸知陛下之<lb/>
義臥赤子天下之上而安植遺腹朝委裘而天下不亂<lb/>
<hi>服䖍曰言天下安雖赤子遺腹在位猶不危也應劭曰置遺腹朝委裘皆未有所知也孟康曰委裘若容衣天</hi>
<hi>子未坐朝事先帝裘衣也師古曰應孟二說皆是</hi>當時大治後世誦聖<hi>師古曰稱誦其</hi>
<hi>聖明</hi>壹動而五業附陛下誰憚而久不為此<hi>師古曰憚畏難也音徒旦</hi>
<hi>反</hi>天下之埶方病大瘇<hi>如淳曰腫足曰瘇師古曰音止勇反</hi>一脛之大幾<lb/>
<pb n="KR2a0007_WYG_048-16a"/>
如要一指之大幾如股<hi>師古曰幾並音巨依反</hi>平居不可屈信<hi>師古</hi>
<hi>曰信讀曰伸</hi>一二指搐身慮亡聊<hi>師古曰搐謂動而痛也聊頼也搐音丑六反○宋祁</hi>
<hi>云越本搐作畜</hi>失今不治必為錮疾<hi>師古曰錮疾堅久之疾</hi>後雖有扁鵲<lb/>
不能為已<hi>師古曰扁鵲良醫也為治也已語終辭</hi>病非徒瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭<lb/>
<hi>師古曰<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>古蹠字音之石反足下曰蹠今所呼脚掌是也盭古戾字言足蹠反戾不可行也</hi>元王之<lb/>
子帝之從弟也<hi>師古曰楚元王高帝之弟其子於文帝為從弟</hi>今之王者從弟<lb/>
之子也惠王親兄子也今之王者兄子之子也<hi>師古曰惠王齊</hi>
<hi>悼惠王○劉攽曰惠王下脫之子二字</hi>親者或亡分地以安天下<hi>師古曰廣立蕃</hi>
<pb n="KR2a0007_WYG_048-16b"/>
<hi>屏則天下安故曰以安天下</hi>疏者或制大權以偪天子<hi>師古曰偪古逼字</hi>臣<lb/>
故曰非徒病瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭可痛哭者此病是也天下<lb/>
之埶方倒縣凡天子者天下之首何也上也蠻夷者天<lb/>
下之足何也下也今匈奴嫚娒侵掠至不敬也<hi>師古曰娒古侮</hi>
<hi>字</hi>為天下患至亡已也<hi>師古曰亡已言不可止也</hi>而漢歳致金絮采<lb/>
繒以奉之夷狄徵令是主上之操也<hi>師古曰徵召也令號令也操謂主上</hi>
<hi>之所操持也操音千高反</hi>天子共貢是臣下之禮也<hi>師古曰共讀曰恭</hi>足反<lb/>
居上首顧居下<hi>師古曰顧亦反也言如人反顧然</hi>倒縣如此莫之能解<lb/>
<pb n="KR2a0007_WYG_048-17a"/>
猶為國有人乎<hi>師古曰顛倒如此而不能解救豈謂國有明智之人乎</hi>非亶倒縣<lb/>
而已<hi>師古曰亶讀曰但</hi>又類辟且病痱<hi>服䖍白病癖不能行也師古曰辟足病痱風辟</hi>
<hi>音壁痱音肥○宋祁曰浙本注病字下有也字痱下有體傷病也四字若止用舊注則全無意當用浙本</hi>夫<lb/>
辟者一靣病痱者一方痛今西邊北邊之郡雖有長爵<lb/>
不輕得復<hi>張晏曰長爵高爵也雖受高爵之賞猶將禦宼不得復除逸豫也蘇林曰輕易也不易得</hi>
<hi>復除言難也師古曰復音方目反</hi>五尺以上不輕得息<hi>如淳曰五尺謂小兒也言無小</hi>
<hi>大皆當自為戰備</hi>斥候望烽燧不得臥<hi>文頴曰邊方備胡㓂作高土櫓櫓上作桔臯桔</hi>
<hi>臯頭兠零以薪草置其中常低之有㓂即火燃舉之以相告曰烽又多積薪㓂至即燃之以望其煙曰燧張晏</hi>
<pb n="KR2a0007_WYG_048-17b"/>
<hi>曰晝舉烽夜燔燧也師古曰張說誤也晝則燔燧夜則舉烽</hi>將吏被介胄而睡<hi>師古曰被</hi>
<hi>音皮義反</hi>臣故曰一方病矣醫能治之而上不使<hi>師古曰醫者誼自謂</hi>
可為流涕者此也陛下何忍以帝皇之號為戎人諸侯<lb/>
埶既卑辱而旤不息長此安窮<hi>師古曰言長養此患將何所窮極也</hi>進謀<lb/>
者率以為是固不可解也亡具甚矣<hi>師古曰無治安之具</hi>臣竊料<lb/>
匈奴之衆<hi>師古曰料量也音聊</hi>不過漢一大縣以天下之大困於<lb/>
一縣之衆甚為執事者羞之陛下何不試以臣為屬國<lb/>
之官以主匈奴行臣之計請必係單于之頸而制其命<lb/>
<pb n="KR2a0007_WYG_048-18a"/>
伏中行說而笞其背<hi>鄭氏曰說奄人也漢使送公主妻匈奴說不肯行強之因以漢事告</hi>
<hi>匈奴也師古曰中行姓也說名也行音胡剛反說讀曰悅中行說事具在匈奴傳</hi>舉匈奴之衆<lb/>
唯上之令<hi>師古曰聽天子之命</hi>今不獵猛敵而獵田彘不搏反寇<lb/>
而搏畜莵翫細娛而不圖大患非所以為安也徳可逺<lb/>
施威可逺加而直數百里外威令不信<hi>師古曰信讀曰伸</hi>可為<lb/>
流涕者此也今民賣僮者<hi>如淳曰僮謂隸妾也</hi>為之繡衣絲履偏<lb/>
諸緣<hi>服䖍曰加牙條以作履緣師古曰偏諸若今之織成以為要襻及褾領者也古謂之車馬裠其上為</hi>
<hi>乗車及騎從之象也</hi>内之閑中<hi>服䖍曰閑賣奴婢闌</hi>是古天子后服所以廟<lb/>
<pb n="KR2a0007_WYG_048-18b"/>
而不宴者也<hi>師古曰入廟則服之宴處則不著蓋貴之也</hi>而庶人得以衣婢<lb/>
妾白縠之表薄紈之裏緁以偏諸<hi>晉灼曰以偏諸緁著衣也師古曰緁音妾</hi>
<hi>謂以偏諸緶著之也緶音歩千反</hi>美者黼繡<hi>師古曰黼者織為斧形繡者刺為衆文</hi>是古<lb/>
天子之服今富人大賈嘉會召客者以被牆<hi>師古曰被音皮義反</hi>
古者以奉一帝一后而節適<hi>師古曰得其節而合宜</hi>今庶人屋壁<lb/>
得為帝服倡優下賤得為后飾然而天下不屈者殆未<lb/>
有也<hi>師古曰屈謂財力盡也音其勿反</hi>且帝之身自衣皁綈<hi>師古曰綈厚繒也音</hi>
<hi>徒奚反</hi>而富民牆屋被文繡天子之后以緣其領庶人㜸<lb/>
<pb n="KR2a0007_WYG_048-19a"/>
妾緣其履<hi>師古曰㜸庶賤也</hi>此臣所謂舛也夫百人作之不能<lb/>
衣一人<hi>師古曰衣音於既反</hi>欲天下亡寒胡可得也一人耕之十<lb/>
人聚而食之欲天下亡飢不可得也飢寒切于民之肌<lb/>
膚欲其亡為姦邪不可得也國已屈矣<hi>師古曰屈音其勿反</hi>盜賊<lb/>
直須時耳<hi>師古曰言待時而發</hi>然而獻計者曰毋動<hi>師古曰言天下安不可動</hi>
<hi>搖</hi>為大耳<hi>如淳曰好/為大語者</hi>夫俗至大不敬也至亡等也<hi>師古曰無</hi>
<hi>尊卑之差</hi>至冒上也<hi>師古曰冒犯也</hi>進計者猶曰毋為可為長太息<lb/>
者此也商君遺禮義棄仁恩<hi>師古曰謂商鞅</hi>并心于進取行之<lb/>
<pb n="KR2a0007_WYG_048-19b"/>
二歳秦俗日敗故秦人家富子壯則出分家貧子壯則<lb/>
出贅<hi>應劭曰出作贅壻也師古曰謂之贅壻者言其不當出在妻家亦猶人身體之有肬贅非應所有也</hi>
<hi>一說贅質也家貧無有聘財以身為質也贅音之銳反分音扶問反</hi>借父耰鉏慮有徳色<lb/>
<hi>師古曰耰摩田器也言以耰及鉏借與其父而容色自矜為恩徳也耰音憂</hi>母取箕箒立而<lb/>
誶語<hi>服䖍曰誶猶罵也張晏曰誶責讓也師古曰張說是也誶音碎○宋祁曰浙本箒作帚</hi>抱哺<lb/>
其子與公併倨<hi>師古曰哺飤也言婦抱子而哺之乃與其舅併倨無禮之甚也哺音歩併音歩</hi>
<hi>鼎反</hi>婦姑不相說則反脣而相稽<hi>應劭曰稽計也相與計校也師古曰說音悅稽</hi>
<hi>音工奚反○宋祁曰反脣一作反辱劉攽曰辱或作唇</hi>其慈子耆利不同禽獸者<lb/>
<pb n="KR2a0007_WYG_048-20a"/>
亡幾耳<hi>師古曰唯有慈愛其子而貪嗜財利小異于禽獸也亡幾言不多也幾居豈反○劉奉世曰誼</hi>
<hi>謂秦人不知孝義但如禽獸知愛子貪利而已此其去禽獸亡幾也顔解不明乃似云惟此小異于禽獸</hi>然<lb/>
并心而赴時猶曰蹷六國兼天下<hi>蘇林曰蹷音厥師古曰蹷謂拔而取之</hi>
功成求得矣<hi>師古曰求得所求者得也</hi>終不知反廉愧之節仁義之<lb/>
厚<hi>師古曰反還也</hi>信并兼之法遂進取之業<hi>師古曰信讀曰伸一曰信任</hi>天<lb/>
下大敗衆掩寡智欺愚勇威怯壯陵衰其亂至矣是以<lb/>
大賢起之威震海内徳從天下<hi>師古曰大賢謂高祖也徳從天下天下從其徳</hi>
曩之為秦者今轉而為漢矣然其遺風餘俗猶尚未改<lb/>
<pb n="KR2a0007_WYG_048-20b"/>
今世以侈靡相競而上亡制度棄禮誼捐廉耻日甚可<lb/>
謂月異而歳不同矣逐利不耳慮非顧行也<hi>師古曰言其所追赴</hi>
<hi>唯計利與不耳念慮之中非顧行之善惡也○劉攽曰慮大率也</hi>今其甚者殺父兄矣<lb/>
盜者剟寢户之簾<hi>師古曰剟謂割取之也室有東西廂曰廟無東西廂曰寢蓋謂陵上之寢</hi>
<hi>剟音輟</hi>搴兩廟之器<hi>如淳曰搴取也兩廟高祖惠帝廟也師古曰搴拔也音騫又音蹇</hi>白<lb/>
晝大都之中剽吏而奪之金<hi>師古曰白晝晝日也言白者謂不隂晦也剽劫也音</hi>
<hi>頻妙反</hi>矯偽者出幾十萬石粟<hi>服䖍曰吏矯偽徵發盈出十萬石粟師古曰服說非</hi>
<hi>也幾近也言詐為文書以出倉粟近十萬石耳非謂徵發于下也幾音鉅依反</hi>賦六百餘萬錢<lb/>
<pb n="KR2a0007_WYG_048-21a"/>
乗傳而行郡國<hi>如淳曰此言富者出錢穀得高爵或乃為使者乗傳車循行郡國以為榮也師</hi>
<hi>古曰如說亦非也此又言矯偽之人詐為詔令妄作賦歛其數甚多又詐乗傳而行郡國也行音下更反</hi>此<lb/>
其亡行義之尤至者也而大臣特以簿書不報期會之<lb/>
間以為大故<hi>師古曰特徒也言公卿大臣特以簿書期會為急不知正風俗厲行義也○宋祁云</hi>
<hi>注文姚本特以作徒以</hi>至於俗流失世壊敗因恬而不知怪<hi>師古曰恬</hi>
<hi>安也音徒兼反</hi>慮不動于耳目以為是適然耳<hi>師古曰適當也謂事理當然</hi>
夫移風易俗使天下回心而鄉道類非俗吏之所能為<lb/>
也<hi>師古曰鄉讀曰嚮</hi>俗吏之所務在於刀筆筐篋<hi>師古曰刀所以削書扎筐</hi>
<pb n="KR2a0007_WYG_048-21b"/>
<hi>篋所以盛書</hi>而不知大體陛下又不自憂竊為陛下惜之夫<lb/>
立君臣等上下使父子有禮六親有紀<hi>師古曰紀理也</hi>此非天<lb/>
之所為人之所設也夫人之所設不為不立不植則僵<lb/>
不修則壊<hi>師古曰植建也僵偃也音疆</hi>筦子曰<hi>師古曰筦與管同管子管仲也</hi>禮義<lb/>
廉耻是謂四維四維不張國乃滅亡使筦子愚人也則<lb/>
可筦子而少知治體則是豈可不為寒心哉<hi>師古曰若以管子為</hi>
<hi>愚人其言不實則無禮義廉耻可也若以管子為微識治體則當寒心而憂之</hi>秦滅四維而不<lb/>
張故君臣乖亂六親殃戮姦人並起萬民離叛凡十三<lb/>
<pb n="KR2a0007_WYG_048-22a"/>
歳而社稷為虚<hi>師古曰虚讀曰墟謂丘墟</hi>今四維猶未備也故姦人<lb/>
幾幸而衆心疑惑<hi>師古曰幾讀曰冀次下亦同</hi>豈如今定經制<hi>師古曰經</hi>
<hi>常也</hi>令君君臣臣<hi>師古曰君為君徳臣為臣道</hi>上下有差父子六親各<lb/>
得其宜姦人亡所幾幸而羣臣衆信上不疑惑<hi>師古曰衆信謂</hi>
<hi>共為忠信也</hi>此業壹定世世常安而後有所持循矣<hi>師古曰執持而</hi>
<hi>順行之</hi>若夫經制不定是猶度江河亡維楫<hi>師古曰維所以繫舩楫所</hi>
<hi>以刺舩也詩云紼纚維之楫音集又音接</hi>中流而遇風波舩必覆矣<hi>師古曰覆音芳</hi>
<hi>目反</hi>可為長太息者此也夏為天子十有餘世而殷受之<lb/>
<pb n="KR2a0007_WYG_048-22b"/>
殷為天子二十餘世而周受之周為天子三十餘世而<lb/>
秦受之秦為天子二世而亡人性不甚相逺也<hi>師古曰逺音于</hi>
<hi>萬反</hi>何三代之君有道之長而秦無道之暴也其故可知<lb/>
也古之王者太子廼生固舉以禮<hi>師古曰廼始也</hi>使士負之有<lb/>
司齊肅端冕<hi>師古曰齊讀曰齋</hi>見之南郊見于天也<hi>師古曰見音胡電反</hi>
過闕則下過廟則趨孝子之道也故自為赤子而教固<lb/>
已行矣<hi>師古曰赤子言其新生未有眉髪其色赤○劉奉世曰人生則有眉髪矣顔說誤匐匍入井又</hi>
<hi>非所謂新生也嬰兒體色赤故曰赤子耳</hi>昔者成王㓜在繦抱之中召公為<lb/>
<pb n="KR2a0007_WYG_048-23a"/>
太保周公為太傅太公為太師保保其身體傅傅之徳<lb/>
義師道之教訓<hi>師古曰保安也傅輔也道讀曰導其下亦同</hi>此三公之職也<lb/>
于是為置三少皆上大夫也曰少保少傅少師是與太<lb/>
子宴者也<hi>師古曰宴謂安居</hi>故廼孩提有識三公三少固明孝<lb/>
仁禮義以道習之<hi>師古曰孩小兒也提謂提撕之</hi>逐去邪人不使見惡<lb/>
行于是皆選天下之端士<hi>師古曰端正也直也</hi>孝悌博聞有道術<lb/>
者以衛翼之<hi>師古曰悌音徒繼反</hi>使與太子居處出入故太子廼<lb/>
生而見正事聞正言行正道左右前後皆正人也夫習<lb/>
<pb n="KR2a0007_WYG_048-23b"/>
與正人居之不能毋正猶生長于齊不能不齊言也習<lb/>
與不正人居之不能毋不正猶生長于楚之地不能不<lb/>
楚言也故擇其所耆必先受業廼得嘗之<hi>師古曰耆讀曰嗜</hi>擇<lb/>
其所樂必先有習廼得為之孔子曰少成若天性習貫<lb/>
如自然<hi>師古曰貫亦習也音工宦反</hi>及太子少長知妃色<hi>師古曰妃色妃匹之</hi>
<hi>色</hi>則入于學學者所學之官也<hi>師古曰官謂官舍</hi>學禮曰帝入<lb/>
東學上親而貴仁則親疎有序而恩相及矣帝入南學<lb/>
上齒而貴信則長㓜有差而民不誣矣帝入西學上賢<lb/>
<pb n="KR2a0007_WYG_048-24a"/>
而貴徳則聖智在位而功不遺矣帝入北學上貴而尊<lb/>
爵則貴賤有等而下不隃矣<hi>師古曰隃與踰同謂越制○宋祁曰注末當添也字</hi>
帝入太學承師問道退習而考於太傅太傅罰其不則<lb/>
而匡其不及<hi>師古曰則法也匡正也</hi>則徳智長而治道得矣此五<lb/>
學者既成于上則百姓黎民化輯于下矣<hi>師古曰輯與集同輯和也</hi>
及太子既冠成人免于保傅之嚴則有記過之史<hi>師古曰有</hi>
<hi>過則記</hi>徹膳之宰<hi>師古曰有/闕則諫</hi>進善之旌<hi>師古曰進善言者立于旌下</hi>誹<lb/>
謗之木<hi>師古曰譏惡事者書之于木</hi>敢諫之鼓<hi>師古曰欲顯諫者則擊鼓</hi>瞽史誦<lb/>
<pb n="KR2a0007_WYG_048-24b"/>
詩工誦箴諫<hi>師古曰瞽無目者也工習樂者也</hi>大夫進謀士傳民語習<lb/>
與智長故切而不媿<hi>師古曰每被切磋故無大過可耻媿之事</hi>化與心成故<lb/>
中道若性三代之禮春朝朝日秋暮夕月所以明有敬<lb/>
也<hi>師古曰朝日以朝夕月以暮皆迎其初出也下朝音直遥反</hi>春秋入學坐國老執<lb/>
醬而親餽之<hi>師古曰餽與饋同</hi>所以明有孝也行以鸞和<hi>師古曰鸞</hi>
<hi>和車上鈴也解在禮樂志</hi>歩中采齊<hi>師古曰樂詩名也字或作薺又作茨並音律私反</hi>趣中<lb/>
肆夏<hi>師古曰亦樂詩名趣讀曰趨趨疾歩也凡言中者謂與其節相應也並音竹仲反</hi>所以明<lb/>
有度也其于禽獸見其生不食其死聞其聲不食其肉<lb/>
<pb n="KR2a0007_WYG_048-25a"/>
故逺庖厨所以長恩且明有仁也<hi>師古曰逺音于萬反長音竹兩反</hi>夫<lb/>
三代之所以長久者以其輔翼太子有此具也及秦而<lb/>
不然其俗固非貴辭讓也所上者告訐也<hi>師古曰訐謂靣相斥罪也</hi>
<hi>音居謁反</hi>固非貴禮義也所上者刑罰也使趙高傅胡亥而<lb/>
教之獄所習者非斬劓人則夷人之三族也故胡亥今<lb/>
日即位而明日射人忠諫者謂之誹謗深計者謂之妖<lb/>
言其視殺人若艾草菅然<hi>師古曰艾讀曰刈菅茅也音姦</hi>豈惟胡亥之<lb/>
性惡哉彼其所以道之者非其理故也<hi>師古曰道讀曰導</hi>鄙諺<lb/>
<pb n="KR2a0007_WYG_048-25b"/>
曰不習為吏視已成事又曰前車覆後車誡夫三代之<lb/>
所以長久者其已事可知也<hi>師古曰已事已往之事</hi>然而不能從<lb/>
者是不法聖智也<hi>師古曰法謂則而效之</hi>秦世之所以亟絶者其<lb/>
轍跡可見也<hi>師古曰亟急也音居力反車跡曰轍</hi>然而不避是後車又將<lb/>
覆也夫存亡之變治亂之機其要在是矣天下之命縣<lb/>
于太子太子之善在于早諭教與選左右<hi>師古曰諭曉告也與猶及</hi>
<hi>也</hi>夫心未濫而先諭教則化易成也開于道術智誼之<lb/>
指則教之力也若其服習積貫則左右而已<hi>師古曰貫音工宦反</hi>
<pb n="KR2a0007_WYG_048-26a"/>
夫胡粤之人生而同聲耆欲不異<hi>師古曰耆讀曰嗜</hi>及其長而<lb/>
成俗累數譯而不能相通行有雖死而不相為者<hi>蘇林曰言</hi>
<hi>其人之行不能易事相為處○宋祁曰浙本無者字為是不但成語亦與注會</hi>則教習然也臣<lb/>
故曰選左右早諭教最急夫教得而左右正則太子正<lb/>
矣<hi>○宋祁曰越本得字上有有字</hi>太子正而天下定矣書曰一人有慶<lb/>
兆民賴之<hi>師古曰周書呂刑之辭也一人天子也言天子有善則兆庶獲其利</hi>此時務也<lb/>
凡人之智能見已然不能見將然<hi>師古曰將然謂欲有其事</hi>夫禮者<lb/>
禁於將然之前而法者禁於已然之後是故法之所用<lb/>
<pb n="KR2a0007_WYG_048-26b"/>
易見而禮之所為生難知也若夫慶賞以勸善刑罰以<lb/>
懲惡先王執此之政堅如金石行此之令信如四時據<lb/>
此之公無私如天地耳豈顧不用哉<hi>師古曰顧猶反也</hi>然而曰<lb/>
禮云禮云者貴絶惡于未萌而起教于微眇<hi>師古曰眇細小也</hi>
使民日遷善逺辠而不自知也<hi>師古曰見善則遷畏辠而離</hi>孔子曰<lb/>
聽訟吾猶人也必也使毋訟乎<hi>師古曰論語載孔子之言也言使吾聽訟與衆</hi>
<hi>人齊等然能先以徳義化之使其無訟</hi>為人主計者莫如先審取舍<hi>師古曰取</hi>
<hi>謂所擇用也舍謂所弃置也</hi>取舍之極定於内而安危之萌應於外<lb/>
<pb n="KR2a0007_WYG_048-27a"/>
矣<hi>師古曰極中也萌始生也</hi>安者非一日而安也危者非一日而危<lb/>
也皆以積漸然不可不察也人主之所積在其取舍<hi>○宋</hi>
<hi>祁曰浙本舍字下有中字音當丁仲反上言審此言中理自明白</hi>以禮義治之者積禮<lb/>
義以刑罰治之者積刑罰刑罰積而民怨背禮義積而<lb/>
民和親故世主欲民之善同而所以使民善者或異或<lb/>
道之以徳教或敺之以法令<hi>師古曰道讀曰導敺與驅同下類此</hi>道之以<lb/>
徳教者徳教洽而民氣樂敺之以法令者法令極而民<lb/>
風哀哀樂之感禍福之應也秦王之欲尊宗廟而安子<lb/>
<pb n="KR2a0007_WYG_048-27b"/>
孫與湯武同然而湯武廣大其徳行六七百歳而弗失<lb/>
秦王治天下十餘歳則大敗此亡它故矣湯武之定取<lb/>
舍審而秦王之定取舍不審矣夫天下大器也今人之<lb/>
置器置諸安處則安置諸危處則危天下之情與器亡<lb/>
以異在天子之所置之湯武置天下于仁義禮樂而徳<lb/>
澤洽禽獸草木廣裕<hi>師古曰裕饒也</hi>徳被蠻貊四夷累子孫數<lb/>
十世此天下所共聞也秦王置天下于法令刑罰徳澤<lb/>
亡一有而怨毒盈于世下憎惡之如仇讐旤幾及身子<lb/>
<pb n="KR2a0007_WYG_048-28a"/>
孫誅絶<hi>師古曰幾音鉅依反</hi>此天下之所共見也是非其明效大<lb/>
驗邪人之言曰聽言之道必以其事觀之則言者莫敢<lb/>
妄言今或言禮誼之不如法令教化之不如刑罰人主<lb/>
胡不引殷周秦事以觀之也<hi>師古曰胡何也</hi>人主之尊譬如堂<lb/>
羣臣如陛衆庶如地故陛九級上廉逺地則堂高<hi>師古曰級</hi>
<hi>等也廉側隅也</hi>陛亡級廉近地則堂卑高者難攀卑者易陵<hi>師古</hi>
<hi>曰陵乘也</hi>理埶然也故古者聖王制為等列内有公卿大夫<lb/>
士外有公侯伯子男然後有官師小吏<hi>師古曰官師一官之長</hi>延<lb/>
<pb n="KR2a0007_WYG_048-28b"/>
及庶人等級分明而天子加焉故其尊不可及也里諺<lb/>
曰欲投䑕而忌器此善諭也鼠近于器尚憚不投恐傷<lb/>
其器况于貴臣之近主乎<hi>師古曰近音其靳反</hi>廉耻節禮以治君<lb/>
子故有賜死而亡戮辱是以黥劓之辠不及大夫以其<lb/>
離主上不逺也禮不敢齒君之路馬蹵其芻者有罰<hi>師古</hi>
<hi>曰齒謂審其齒歳也芻所食之草也蹵音千六反</hi>見君之几杖則起遭君之乘<lb/>
車則下入正門則趨君之寵臣雖或有過刑戮之辠不<lb/>
加其身者尊君之故也此所以為主上豫逺不敬也<hi>師古</hi>
<pb n="KR2a0007_WYG_048-29a"/>
<hi>曰逺離也</hi>所以體貌大臣而厲其節也<hi>師古曰體貌謂加禮容而敬之</hi>今自<lb/>
王侯三公之貴皆天子之所改容而禮之也古天子之<lb/>
所謂伯父伯舅也<hi>師古曰天子呼諸侯長者同姓則曰伯父異姓則曰伯舅伯長也</hi>而<lb/>
今與衆庶同黥劓髠刖笞傌棄市之法<hi>蘇林曰傌音罵</hi>然則堂<lb/>
不亡陛虖被戮辱者不泰迫虖<hi>師古曰迫迫天子也</hi>廉耻不行大<lb/>
臣無廼握重權大官而有徒隸亡耻之心虖夫望夷之<lb/>
事二世見當以重法者<hi>如淳曰決罪曰當閻樂殺二世于望夷宫本由秦制無忌上之</hi>
<hi>風也○劉奉世曰趙高殺二世蓋又以法定其罪</hi>投鼠而不忌器之習也臣聞<lb/>
<pb n="KR2a0007_WYG_048-29b"/>
之履雖鮮不加于枕冠雖敝不以苴履<hi>師古曰苴者履中之藉也音子</hi>
<hi>余反○宋祁曰苴當作子汝反</hi>夫嘗已在貴寵之位天子改容而體貌<lb/>
之矣吏民嘗俯伏以敬畏之矣今而有過帝令廢之可<lb/>
也退之可也賜之死可也滅之可也若夫束縛之係緤<lb/>
之<hi>師古曰緤謂以長繩係之也緤音先列反</hi>輸之司㓂編之徒官<hi>師古曰司寇主刑罰</hi>
<hi>之官編次列也</hi>司寇小吏詈罵而榜笞之<hi>師古曰榜音彭</hi>殆非所以令<lb/>
衆庶見也夫卑賤者習知尊貴者之一旦吾亦廼可以<lb/>
加此也<hi>蘇林曰知其有一旦之刑</hi>非所以習天下也非尊尊貴貴之<lb/>
<pb n="KR2a0007_WYG_048-30a"/>
化也夫天子之所嘗敬衆庶之所嘗寵死而死耳賤人<lb/>
安宜得如此而頓辱之哉豫讓事中行之君智伯伐而<lb/>
滅之<hi>師古曰行音户剛反</hi>移事智伯及趙滅智伯豫讓釁靣吞炭<lb/>
<hi>鄭氏曰釁漆面以易貌吞炭以變聲也師古曰釁熏也以毒藥熏之○劉奉世曰釁謂以物塗之取以釁鼔故</hi>
<hi>謂之釁爾訓熏與漆皆非也</hi>必報襄子五起而不中人問豫子豫子<lb/>
曰中行衆人畜我我故衆人事之智伯國士遇我我故<lb/>
國士報之故此一豫讓也反君事讐行若狗彘已而抗<lb/>
節致忠行出虖列士人主使然也故主上遇其大臣如<lb/>
<pb n="KR2a0007_WYG_048-30b"/>
遇犬馬彼將犬馬自為也如遇官徒彼將官徒自為也<lb/>
頑頓亡耻<hi>師古曰頓音鈍</hi>奊詬亡節<hi>師古曰奊詬謂無志分也奊音胡結反詬音后</hi>廉<lb/>
耻不立且不自好<hi>師古曰自好猶自喜也好音呼倒反</hi>茍若而可<hi>師古曰若猶然</hi>
故見利則逝見便則奪<hi>師古曰逝往也</hi>主上有敗則因而挻之<lb/>
矣<hi>服䖍曰音挻起也師古曰挻式延反</hi>主上有患則吾茍免而已立而觀<lb/>
之耳有便吾身者則欺賣而利之耳人主將何便于此<lb/>
<hi>師古曰此于人主為不便也便音頻靣反</hi>羣下至衆而主上至少也所託財<lb/>
器職業者粹于羣下也<hi>師古曰粹純也言其埶悉在羣下</hi>俱亡耻俱茍<lb/>
<pb n="KR2a0007_WYG_048-31a"/>
妄則主上最病故古者禮不及庶人刑不至大夫所以<lb/>
厲寵臣之節也古者大臣有坐不廉而廢者不謂不廉<lb/>
曰簠簋不飾<hi>師古曰簠簋所以盛飯也方曰簠圓曰簋簠音甫又音扶簋音軌</hi>坐汙穢<lb/>
淫亂男女亡别者不曰汙穢曰帷薄不脩坐罷軟不勝<lb/>
任者不謂罷軟曰下官不職<hi>師古曰罷廢于事也軟弱也罷讀曰疲軟音人兖反</hi>
故貴大臣定有其辠矣猶未斥然正以謼之也<hi>師古曰謼古呼</hi>
<hi>字</hi>尚遷就而為之諱也故其在大譴大何之域者<hi>師古曰譴</hi>
<hi>責也何問也域界局也</hi>聞譴何則白冠氂纓<hi>鄭氏曰以毛作纓白冠喪服也</hi>盤水<lb/>
<pb n="KR2a0007_WYG_048-31b"/>
加劒造請室而請辠耳<hi>應劭曰請室請罪之室蘇林曰音絜清胡公漢官車駕出有請</hi>
<hi>室令在前先驅此官有别獄也如淳曰水性平若已有正罪君以平法治之也加劒當以自刎也或曰殺牲者</hi>
<hi>以盤水取頸血故示若此也師古曰應如二說皆是</hi>上不執縛係引而行也其有<lb/>
中罪者聞命而自弛<hi>師古曰中罪非大非小也弛廢也自廢而死弛音式爾反</hi>上不<lb/>
使人頸盭而加也<hi>蘇林曰不戾其頸而親加刀鋸也師古曰盭古戾字音廬結反</hi>其有<lb/>
大辠者聞命則北面再拜跪而自裁<hi>師古曰裁謂自刑殺也</hi>上不<lb/>
使捽抑而刑之也<hi>師古曰捽持頭髪也抑謂按之也捽音才兀反</hi>曰子大夫自<lb/>
有過耳<hi>服䖍曰子者男子美號</hi>吾遇子有禮矣遇之有禮故羣臣<lb/>
<pb n="KR2a0007_WYG_048-32a"/>
自憙<hi>師古曰憙讀曰喜音許吏反憙好也好為志氣也○宋祁曰王仲弓謂憙字宜曰喜讀為憙</hi>嬰<lb/>
以廉耻故人矜節行<hi>師古曰嬰加也矜尚也</hi>上設廉耻禮義以遇<lb/>
其臣而臣不以節行報其上者則非人類也故化成俗<lb/>
定則為人臣者主耳忘身<hi>孟康曰唯為主耳不念其身</hi>國耳忘家公<lb/>
耳忘私利不茍就害不茍去唯義所在上之化也故父<lb/>
兄之臣誠死宗廟法度之臣誠死社稷輔翼之臣誠死<lb/>
君上守圄扞敵之臣誠死城郭封疆故曰聖人有金城<lb/>
者比物比志也<hi>李竒曰志記也凡此上陳廉耻之事皆古記也如淳曰比謂比方也使忠臣以</hi>
<pb n="KR2a0007_WYG_048-32b"/>
<hi>死社稷之志比于金城也師古曰二家之說皆非也此言聖人厲此節行以御羣下則人皆懐徳戮力同心國</hi>
<hi>家安固不可毁抜若金城也尋其下文義可曉矣</hi>彼且為我死故吾得與之俱<lb/>
生彼且為我亡故吾得與之俱存夫將為我危故吾得<lb/>
與之皆安<hi>師古曰夫夫人也亦猶彼人耳夫音扶</hi>顧行而忘利守節而仗<lb/>
義故可以託不御之權可以寄六尺之孤<hi>應劭曰言念主忘身憂國</hi>
<hi>忘家如此可託權柄不須復制禦也六尺之孤未能自立者也</hi>此厲廉耻行禮誼之所<lb/>
致也主上何喪焉<hi>師古曰如此則于主上無所失</hi>此之不為而顧彼之<lb/>
久行<hi>服䖍曰彼謂亡國也師古曰顧反也久謂久行之也言何不為投鼠忌器之法而反久行無陛級之</hi>
<pb n="KR2a0007_WYG_048-33a"/>
<hi>事</hi>故曰可為長太息者此也<hi>師古曰誼上疏言可為長太息者六今此至三而止</hi>
<hi>蓋史家直取其要切者耳故下贊云掇其切于世事者著于傳</hi>是時丞相絳侯周勃免<lb/>
就國人有告勃謀反逮繫長安獄治卒亡事復爵邑故<lb/>
賈誼以此譏上上深納其言養臣下有節是後大臣有<lb/>
罪皆自殺不受刑至武帝時稍復入獄自甯成始初文<lb/>
帝以代王入即位後分代為兩國立皇子武為代王參<lb/>
為太原王小子勝則梁王矣後又徙代王武為淮陽王<lb/>
而太原王參為代王盡得故地居數年梁王勝死亡子<lb/>
<pb n="KR2a0007_WYG_048-33b"/>
誼復上疏曰陛下即不定制如今之埶不過一傳再傳<lb/>
<hi>服䖍曰一二傳世也</hi>諸侯猶且人恣而不制豪植而大強<hi>師古曰植立也</hi>
漢法不得行矣陛下所以為蕃扞及皇太子之所恃者<lb/>
唯淮陽代二國耳<hi>師古曰蕃翰得宜則嗣王安固故云皇太子之所恃也</hi>代北邊<lb/>
匈奴與强敵為鄰能自完則足矣而淮陽之比大諸侯<lb/>
厪如黑子之著面<hi>師古曰黑子今所謂黶子也著音直畧反</hi>適足以餌大國<lb/>
耳<hi>師古曰餌謂為其所吞食</hi>不足以有所禁禦方今制在陛下制國<lb/>
而令子適足以為餌豈可謂工哉人主之行異布衣布<lb/>
<pb n="KR2a0007_WYG_048-34a"/>
衣者飾小行競小廉以自託于鄉黨人主唯天下安社<lb/>
稷固不耳高皇帝𤓰分天下以王功臣反者如蝟毛而<lb/>
起<hi>師古曰蝟蟲名也其毛為刺音謂</hi>以為不可故蔪去不義諸侯而虚<lb/>
其國<hi>如淳曰不誼諸侯彭越黥布等師古曰蔪讀與芟同謂芟刈之</hi>擇良日立諸子雒<lb/>
陽上東門之外<hi>師古曰諸侯國皆在關東故于東門外立之也東靣最北出門曰上東門</hi>畢<lb/>
以為王而天下安<hi>師古曰畢猶盡○宋祁曰注末當有也字</hi>故大人者不牽<lb/>
小行以成大功今淮南地逺者或數千里越兩諸侯<hi>師古</hi>
<hi>曰越過也兩諸侯梁及淮陽</hi>而縣屬於漢<hi>師古曰為縣而屬漢○劉奉世曰縣讀如懸</hi>其<lb/>
<pb n="KR2a0007_WYG_048-34b"/>
吏民繇役往來長安者自悉而補中道衣敝<hi>應劭曰自悉其家資</hi>
<hi>財補縫作衣師古曰悉盡也○宋祁曰新書云自悉以補行</hi>錢用諸費稱此<hi>師古曰稱音尺</hi>
<hi>孕反</hi>其苦屬漢而欲得王至甚逋逃而歸諸侯者已不少<lb/>
矣其埶不可久臣之愚計願舉淮南地以益淮陽而為<lb/>
梁王立後割淮陽北邊二三列城與東郡以益梁<hi>孟康曰列</hi>
<hi>城縣</hi>不可者可徙代王而都雎陽梁起于新郪以北著之<lb/>
河<hi>師古曰新郪潁川縣也郪音千移反著音直畧反</hi>淮陽包陳以南揵之江<hi>晉灼</hi>
<hi>曰包取也如淳曰揵謂立封界也或曰揵接也師古曰揵音鉅偃反</hi>則大諸侯之有異心<lb/>
<pb n="KR2a0007_WYG_048-35a"/>
者破膽而不敢謀梁足以扞齊趙淮陽足以禁吳楚陛<lb/>
下髙枕終亡山東之憂矣此二世之利也<hi>如淳曰從誼言可二世安</hi>
<hi>耳師古曰言帝身及太子嗣位之時</hi>當今恬然適遇諸侯之皆少<hi>師古曰恬安也</hi>
<hi>少謂年少</hi>數歳之後陛下且見之矣夫秦日夜苦心勞力以<lb/>
除六國之禍今陛下力制天下頤指如意<hi>如淳曰但動頤指麾則所</hi>
<hi>欲皆如意○劉奉世曰頤指兩事</hi>高拱以成六國之旤難以言智茍身<lb/>
亡事畜亂宿旤熟視而不定<hi>師古曰畜讀曰蓄○宋祁曰熟字舊本無灬後孰計</hi>
<hi>亦無火當去四㸃</hi>萬年之後傳之老母弱子將使不寧不可謂<lb/>
<pb n="KR2a0007_WYG_048-35b"/>
仁臣聞聖主言問其臣而不自造事<hi>師古曰欲發言則問其臣</hi>故使<lb/>
人臣得畢其愚忠唯陛下財幸<hi>師古曰財與裁同裁擇而幸從其言</hi>文帝<lb/>
于是從誼計廼徙淮陽王武為梁王北界泰山西至高<lb/>
陽得大縣四十餘城徙城陽王喜為淮南王撫其民時<lb/>
又封淮南厲王四子皆為列侯誼知上必將復王之也<lb/>
上疏諫曰竊恐陛下接王淮南諸子<hi>孟康曰接音挾挾持欲王淮南諸子</hi>
<hi>也臣瓚曰謂以恩接待而王之師古曰二說皆非也謂接今時當即王之言不久也接猶續也猶今人言續復</hi>
<hi>爾</hi>曾不與如臣者孰計之也淮南王之悖逆亡道天下<lb/>
<pb n="KR2a0007_WYG_048-36a"/>
孰不知其辠<hi>師古曰悖惑也音布内反</hi>陛下幸而赦遷之自疾而死<lb/>
天下孰以王死之不當今奉尊罪人之子適足以負謗<lb/>
于天下耳<hi>師古曰言若尊王其子則是厲王無罪漢枉殺之</hi>此人少壯豈能忘<lb/>
其父哉<hi>師古曰少壯猶言稍長大</hi>白公勝所為父報仇者大父與伯<lb/>
父叔父也<hi>師古曰白公楚平王之孫太子建之子也大父即祖謂平王也伯父叔父平王諸子也事</hi>
<hi>見春秋傳</hi>白公為亂非欲取國代主也發忿快志剡手以衝<lb/>
仇人之匈<hi>師古曰剡利也音弋冉反</hi>固為俱靡而已<hi>師古曰言與仇人俱滅斃也靡</hi>
<hi>碎也音武彼反○宋祁曰越本靡武皮反</hi>淮南雖小黥布常用之矣漢存特<lb/>
<pb n="KR2a0007_WYG_048-36b"/>
幸耳<hi>師古曰言漢之勝布得存此直天幸耳</hi>夫擅仇人足以危漢之資于<lb/>
策不便<hi>師古曰言假四子以資權則當危漢</hi>雖割而為四四子一心也予<lb/>
之衆積之財此非有子胥白公報于廣都之中即疑有<lb/>
剸諸荆軻起于兩柱之間<hi>師古曰剸諸刺吳王荆軻刺秦皇事見春秋傳及燕丹子</hi>
<hi>也</hi>所謂假賊兵為虎翼者也<hi>應劭曰周書云無為虎傅翼將飛入邑擇人而食之</hi>
願陛下少留計梁王勝墜馬死<hi>李竒曰文三王傳言揖此言勝為有兩名</hi>誼<lb/>
自傷為傅無狀<hi>師古曰無善狀</hi>常哭泣後歳餘亦死賈生之死<lb/>
年三十三矣後四歳齊文王薨亡子文帝思賈生之言<lb/>
<pb n="KR2a0007_WYG_048-37a"/>
廼分齊為六國盡立悼惠王子六人為王又遷淮南王<lb/>
喜于城陽而分淮南為三國盡立厲王三子以王之後<lb/>
十年文帝崩景帝立三年而吳楚趙與四齊王合從舉<lb/>
兵<hi>韋昭曰四齊王膠東膠西菑川濟南也師古曰從音子容反</hi>西鄉京師<hi>師古曰鄉讀曰嚮</hi>
梁王扞之卒破七國至武帝時淮南厲王子為王者兩<lb/>
國亦反誅孝武初立舉賈生之孫二人至郡守賈嘉最<lb/>
好學世其家<hi>師古曰言繼其家業</hi>
贊曰劉向稱賈誼言三代與秦治亂之意其論甚美通<lb/>
<pb n="KR2a0007_WYG_048-37b"/>
達國體雖古之伊管未能逺過也<hi>師古曰伊尹尹管管仲</hi>使時見<lb/>
用功化必盛為庸臣所害甚可悼痛追觀孝文𤣥默躬<lb/>
行以移風俗<hi>師古曰躬行謂身親儉約之行也自追觀以下並史家之詞</hi>誼之所陳<lb/>
略施行矣及欲改定制度以漢為土德色上黄數用五<lb/>
及欲試屬國施五餌三表以係單于<hi>師古曰賈誼書謂愛人之狀好人之</hi>
<hi>技仁道也信為大操常義也愛好有實已諾可期十死一生彼將必至此三表也賜之盛服車乘以壊其目賜</hi>
<hi>之盛食珍味以壞其口賜之音樂婦人以壞其耳賜之髙堂邃宇倉庫奴婢以壊其腹于來降者上以召幸之</hi>
<hi>相娛樂親酌而手食之以壞其心此五餌也○宋祁曰注文常義監本及新書皆云帝義也</hi>其術固<lb/>
<pb n="KR2a0007_WYG_048-38a"/>
以疏矣誼亦天年早終雖不至公卿未為不遇也凡所<lb/>
著述五十八篇掇其切于世事者著于傅云<hi>師古曰掇拾也音丁</hi>
<hi>活反</hi>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_048-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷四十八<lb/>
<pb n="KR2a0007_WYG_048-39a"/>
　前漢書卷四十八考證<lb/>
賈誼傳謂隨夷溷兮謂跖蹻廉○按史記作世謂隨夷<lb/>
　溷兮謂盜跖廉文選作謂隨夷為溷兮謂跖蹻為廉<lb/>
　其他字句俱有同異今但據本書校正<lb/>
誶曰○按史記作訊曰文選從之又如偭蟂獺史記作<lb/>
　彌融爚遥增撃而去之史記作搖增翮文選作遙矰<lb/>
　繳<lb/>
服似鴞○<hi>臣召南</hi>按史記云楚人命鴞曰服是一物二<lb/>
<pb n="KR2a0007_WYG_048-39b"/>
　名漢書云似鴞則二物矣<lb/>
單閼之嵗四月孟夏○按史記作單閼之嵗兮以下凡<lb/>
　起句俱有兮字此班氏所刪也又按文選注文帝六<lb/>
　年嵗在丁卯<lb/>
是時匈奴强云云○<hi>臣召南</hi>按自此以下並漢書所詮<lb/>
　叙也史記賈生與屈原同傳于經國之才救時之論<lb/>
　㮣未及錄故特詳補之其治安策及上書並賈子新<lb/>
　書文刪節以入傳<lb/>
<pb n="KR2a0007_WYG_048-40a"/>
可為流涕者二○王應麟曰其一謂匈奴有可制之策<lb/>
　而不用也其二論足食勸農班氏不載于傳而載之<lb/>
　食貨志<lb/>
可為長太息者六○王應麟曰新書言庶人上僭班氏<lb/>
　取為太息之一秦俗經制二篇不以為太息而班氏<lb/>
　取為太息之二諭教太子是為太息之三體貌大臣<lb/>
　是為太息之四又等齊篇論名分不正又銅布篇論<lb/>
　收銅鑄錢此二者皆太息之說班氏削等齊篇不取<lb/>
<pb n="KR2a0007_WYG_048-40b"/>
　而載銅布篇于食貨志故六太息止載三篇<lb/>
夫樹國固必相疑之埶注鄭氏臣瓚云云師古曰鄭說<lb/>
　是也○<hi>臣召南</hi>按如鄭說則本文固字應倒在必字<lb/>
　之下于義不順如瓚說則樹國固當一讀于義甚長<lb/>
　師古取鄭說似誤<lb/>
上數爽其憂○顧炎武曰謂秦之所憂在孤立而漢之<lb/>
　所憂在諸侯漢初之所憂在異姓而今之所憂在同<lb/>
　姓<lb/>
<pb n="KR2a0007_WYG_048-41a"/>
貫高利幾之謀不生○<hi>臣召南</hi>按利幾事見高紀幾本<lb/>
　楚將降而封于潁川疑懼遂反高帝撃破之<lb/>
陛下何不試以臣為屬國之官○眞德秀曰此文下新<lb/>
　書言三表五餌而史削之又威令不信可為流涕者<lb/>
　此也下新書言天子之相號為丞相諸侯之臣號為<lb/>
　丞相云云是臣主非有相臨之分尊卑之經也可為<lb/>
　長太息者此也而史削之<lb/>
擇良日立諸子雒陽上東門之外注師古曰諸侯國皆<lb/>
<pb n="KR2a0007_WYG_048-41b"/>
　在關東云云○<hi>臣召南</hi>按諸侯並在關東固不必言<lb/>
　此文謂雒陽上東門也考高紀帝雖自雒陽入都關<lb/>
　中而六年封子肥齊王七年立子如意代王九年徙<lb/>
　王趙十一年立子恒代王子恢梁王子友淮陽王帝<lb/>
　實在雒陽行封册也惟立子長淮南王十二年立子<lb/>
　建燕王則帝在長安耳賈生從其最多者言之雒陽<lb/>
　亦有上東門與長安門同名以地勢言之燕趙代在<lb/>
　雒陽東北齊梁在其東吳楚淮南則在其東南也<lb/>
<pb n="KR2a0007_WYG_048-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_048-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷四十八考證<lb/>
</p>
<p>
</p>
  </div>
</body>
</text>
</TEI>
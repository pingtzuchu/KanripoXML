<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷八十八</head> <lb/>
    <p>
<pb n="KR2a0007_WYG_088-1a"/>
欽定四庫全書<lb/>
　前漢書卷八十八<lb/>
　　漢　　蘭　　臺　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　儒林傳第五十八<lb/>
古之儒者博學虖六蓺之文<hi>師古曰六蓺謂易禮樂詩書春秋</hi>六學者<lb/>
王敎之典籍先聖所以明天道正人倫致至治之成法<lb/>
也周道既衰壊於幽厲禮樂征伐自諸侯出陵夷二百<lb/>
<pb n="KR2a0007_WYG_088-1b"/>
餘年而孔子興<hi>師古曰陵夷言漸頽替○宋祁曰注文頽替字下疑有也字</hi>以聖德<lb/>
遭季世知言之不用而道不行廼歎曰鳳鳥不至河不<lb/>
出圖吾已矣夫<hi>師古曰論語載孔子之言鳯鳥河圖皆王者之瑞自傷有德而無位故云已矣</hi>
文王既沒文不在兹乎<hi>師古曰言文王乆已沒矣文章之事豈不在此乎蓋自謂也亦</hi>
<hi>見論語</hi>於是應聘諸侯以答禮行誼<hi>師古曰答禮謂有問禮者則為應答而申</hi>
<hi>明之○劉奉世曰答禮者迎之有禮亦以禮答之</hi>西入周南至楚畏匡戹陳<hi>師古</hi>
<hi>曰匡邑名即陳留匡城縣孔子貌類陽貨陽貨嘗有怨於匡匡人見孔子以為陽貨也故圍而欲害之後得免</hi>
<hi>耳戹陳謂在陳絶糧也</hi>奸七十餘君<hi>師古曰奸音干</hi>適齊聞韶三月不知<lb/>
<pb n="KR2a0007_WYG_088-2a"/>
肉味<hi>師古曰美舜樂之善也</hi>自衛反魯然後樂正雅頌各得其所<lb/>
<hi>師古曰自衞反魯謂哀十一年也是時道衰樂廢孔子還修正之故雅頌各得其所</hi>究觀古今之<lb/>
篇籍廼稱曰大哉堯之為君也唯天為大唯堯則之<hi>師古</hi>
<hi>曰言堯所行皆法天</hi>巍巍乎其有成功也煥乎其有文章也<hi>師古曰巍</hi>
<hi>巍者髙貌煥明也</hi>又曰周監於二世郁郁乎文哉吾從周<hi>師古曰言</hi>
<hi>周追視夏殷二代之制而損益之故禮文大備也郁郁文章盛貌自此以上孔子之言皆見論語○劉攽曰世</hi>
<hi>改代</hi>於是叙書則斷堯典<hi>師古曰謂尚書起自堯典也</hi>稱樂則法韶舞<lb/>
<hi>師古曰論語云顔淵問為邦子曰行夏之時乗殷之輅服周之冕樂則韶舞放鄭聲韶舜樂也孔子歎其盡善</hi>
<pb n="KR2a0007_WYG_088-2b"/>
<hi>盡美故欲用之</hi>論詩則首周南<hi>師古曰以關雎為始也</hi>綴周之禮因魯春<lb/>
秋舉十二公行事繩之以文武之道成一王法<hi>師古曰繩謂治</hi>
<hi>正之</hi>至獲麟而止蓋晩而好易讀之韋編三絶而為之傳<lb/>
<hi>師古曰編所以聨次簡也言愛玩之甚故編簡之韋為之三絶也傳謂彖象繫辭文言説卦之屬</hi>皆因<lb/>
近聖之事以立先王之教故曰述而不作信而好古下<lb/>
學而上逹知我者其天乎<hi>師古曰皆論語載孔子之言也作者之謂聖述者之謂明</hi>
<hi>故孔子自謙言我但述者耳下學上逹謂下學人事上逹天命也行不違天故唯天知我也</hi>仲尼既<lb/>
沒七十子之徒散遊諸侯<hi>師古曰七十子謂弟子者七十七人也稱七十者但言其</hi>
<pb n="KR2a0007_WYG_088-3a"/>
<hi>成數也○宋祁曰注文弟子字下疑有逹字</hi>大者為卿相師傅小者友教士<lb/>
大夫或隱而不見故子張居陳<hi>師古曰子張姓顓孫名師</hi>澹臺子羽<lb/>
居楚<hi>師古曰子羽姓澹臺名滅明澹音徒甘反</hi>子夏居西河<hi>師古曰子夏姓卜名商</hi>子<lb/>
貢終於齊<hi>師古曰子貢姓端木名賜○宋祁曰貢蕭該本作贛淳化本景本作子貢刊誤改作贛又</hi>
<hi>云子貢當為子夏</hi>如田子方叚干木吳起禽滑氂之屬皆受業<lb/>
於子夏之倫為王者師<hi>師古曰子方以下皆魏人也滑音于㧞反氂音離</hi>是時<lb/>
獨魏文侯好學天下並爭於戰國儒術既黜焉然齊魯<lb/>
之間學者猶弗廢至於威宣之際孟子孫卿之列咸遵<lb/>
<pb n="KR2a0007_WYG_088-3b"/>
夫子之業而潤色之以學顯於當世<hi>鄧展曰威宣齊二王</hi>及至秦<lb/>
始皇兼天下燔詩書殺術士<hi>師古曰燔焚也今新豐縣温湯之處號愍儒郷温湯</hi>
<hi>西南三里有馬谷谷之西岸有阬古老相傳以為秦阬儒處也衛宏詔定古文尚書序云秦既焚書患苦天下</hi>
<hi>不從所改更法而諸生到者拜為郎前後七百人廼密令冬種𤓰於驪山阬谷中温處𤓰實成詔博士諸生説</hi>
<hi>之人人不同乃命就視之為伏機諸生賢儒皆至焉方相難不決因𤼵機從上填之以土皆壓終乃無聲此則</hi>
<hi>閔儒之地其不謬矣燔音扶元反</hi>六學從此缺矣陳渉之王也魯諸儒<lb/>
持孔氏禮器往歸之於是孔甲為渉博士卒與俱死<hi>師古</hi>
<hi>曰孔光傳云鮒為陳渉博士死陳下今此云孔甲將名鮒而字甲也</hi>陳渉起匹夫敺適戍<lb/>
<pb n="KR2a0007_WYG_088-4a"/>
以立號<hi>師古曰敺與驅同適讀曰謫</hi>不滿歲而滅亡其事至微淺然<lb/>
而搢紳先生負禮器往委質為臣者何也以秦禁其業<lb/>
積怨而發憤於陳王也及髙皇帝誅項籍引兵圍魯魯<lb/>
中諸儒尚講誦習禮弦歌之音不絶豈非聖人遺化好<lb/>
學之國哉於是諸儒始得修其經學講習大射鄉飲之<lb/>
禮叔孫通作漢禮儀因為奉常諸弟子共定者咸為選<lb/>
首然後喟然興於學<hi>師古曰喟然歎息貌音丘位反</hi>然尚有干戈平定<lb/>
四海<hi>師古曰言陳豨盧綰韓信黥布之徒相次反叛征伐也</hi>亦未皇庠序之事也<lb/>
<pb n="KR2a0007_WYG_088-4b"/>
<hi>師古曰皇暇也</hi>孝惠髙后時公卿皆武力功臣孝文時頗登用<lb/>
<hi>師古曰言少用文學之士</hi>然孝文本好刑名之言及至孝景不任儒<lb/>
竇太后又好黄老術故諸博士具官待問未有進者<hi>師古</hi>
<hi>曰具官謂備員而已</hi>漢興言易自淄川田生言書自濟南伏生言<lb/>
詩於魯則申培公於齊則轅固生<hi>師古曰培固者其人名公生者其號也它</hi>
<hi>皆類此培音陪韋昭曰培公之名也</hi>燕則韓太傅<hi>師古曰名嬰也</hi>言禮則魯髙堂<lb/>
生言春秋於齊則胡母生於趙則董仲舒及竇太后崩<lb/>
武安君田蚡為丞相黜黄老刑名百家之言延文學儒<lb/>
<pb n="KR2a0007_WYG_088-5a"/>
者以百數而公孫𢎞以治春秋為丞相封侯天下學士<lb/>
靡然鄉風矣<hi>師古曰鄉讀曰嚮</hi>𢎞為學官悼道之鬱滯廼請曰<lb/>
丞相御史言<hi>師古曰自此以下皆𢎞奏請之辭○宋祁曰景德本無悼字刋誤據史記作悼道据</hi>
<hi>南本作以道</hi>制曰蓋聞導民以禮風之以樂<hi>師古曰風化也</hi>婚姻者<lb/>
居室之大倫也<hi>師古曰倫理也</hi>今禮廢樂崩朕甚愍焉故詳延<lb/>
天下方聞之士咸登諸朝<hi>師古曰詳悉也方道也有道及博聞之士也○宋祁曰延</hi>
<hi>字刋誤據史舘本添入</hi>其令禮官勸學講議洽聞舉遺興禮以為<lb/>
天下先<hi>師古曰舉遺謂經典遺逸者求而舉之</hi>太常議予博士弟子崇鄉<lb/>
<pb n="KR2a0007_WYG_088-5b"/>
里之化以厲賢材焉<hi>師古曰厲勸勉之也一曰砥厲也自此以上宏所引詔文</hi>謹與<lb/>
太常臧博士平等議<hi>師古曰臧孔臧也</hi>曰聞三代之道鄉里有<lb/>
教夏曰校殷曰庠周曰序<hi>師古曰教效也言可效道蓺也</hi>其勸善也顯<lb/>
之朝廷其懲惡也加之刑罰故教化之行也建首善自<lb/>
京師始繇内及外<hi>師古曰繇音由由從也</hi>今陛下昭至德開大明<lb/>
配天地本人倫勸學興禮崇化厲賢以風四方太平之<lb/>
原也<hi>師古曰風化也○宋祁曰姚本改厲賢作屬賢</hi>古者政教未洽不備其禮<lb/>
請因舊官而興焉為博士官置弟子五十人復其身<hi>師古</hi>
<pb n="KR2a0007_WYG_088-6a"/>
<hi>曰復音方目反</hi>太常擇民年十八以上儀狀端正者補博士弟<lb/>
子郡國縣官有好文學敬長上肅政教順鄉里出入不<lb/>
悖<hi>師古曰悖乖也音布内反</hi>所聞令相長丞上屬所二千石<hi>師古曰聞謂聞</hi>
<hi>其部屬有此人也令縣令相侯相長縣長丞縣丞也二千石謂郡守及諸王相也○劉攽曰所聞當屬上句讀</hi>
<hi>之則亦不煩訓詁矣</hi>二千石謹察可者常與計偕<hi>師古曰隨上計吏俱至京師</hi>
詣太常得受業如弟子一歳皆輙課能通一蓺以上補<lb/>
文學掌故缺其髙第可以為郎中太常籍奏<hi>師古曰為名籍而奏</hi>
<hi>○宋祁曰注文為字下疑有之字</hi>即有秀才異等輒以名聞其不事學<lb/>
<pb n="KR2a0007_WYG_088-6b"/>
若下材及不能通一蓺輒罷之而請諸能稱者<hi>師古曰謂列其</hi>
<hi>能通蓺業而稱其任者奏請𥙷用之也</hi>臣謹案詔書律令下者<hi>師古曰下謂班行也</hi>
明天人分際<hi>師古曰分音扶問反</hi>通古今之誼文章爾雅訓辭深<lb/>
厚<hi>師古曰爾雅近正也言詔辭雅正而深厚也</hi>恩施甚美小吏淺聞弗能究<lb/>
宣亡以明布諭下以治禮掌故以文學禮義為官遷留<lb/>
滯<hi>師古曰言治禮掌故之官本以有文學習禮義而為之又所以遷擢留滯之人○劉敞曰下以字衍言治</hi>
<hi>禮掌故其遷常留滯故請特選用以勸之</hi>請選擇其秩比二百石以上及吏<lb/>
百石通一蓺以上補左右内史大行卒史<hi>師古曰左右内史後為左</hi>
<pb n="KR2a0007_WYG_088-7a"/>
<hi>馮翊右扶風而大行後為大鴻臚也</hi>比百石以下補郡太守卒史皆各二<lb/>
人<hi>師古曰内地之郡郡各補太守卒史二人也</hi>邊郡一人先用誦多者不足<lb/>
擇掌故以補中二千石屬<hi>蘇林曰屬亦禮史今縣令文書觧言屬某甲也○宋祁曰</hi>
<hi>注文禮史姚本作曹史</hi>文學掌故補郡屬備員<hi>師古曰云備員者示以升擢之非藉</hi>
<hi>其實用也○劉攽曰尋此文意本縁小吏弗能䆒宣詔書故使文學士布在州郡也然顔解未甚悉今區别言</hi>
<hi>之治禮掌故以文學禮義為官遷留滯者言故治禮掌故令在他官而遷常留滯今遷之請選擇其秩比二百</hi>
<hi>石以上及吏百石通一蓺以上補左右内史大行卒史言文學掌故留滯在比二百石以上又百石通一蓺皆</hi>
<hi>補為左右内史大行卒史也吏乃以百石用者為其曉事優之也比百石以下補郡太守卒史皆各二人邊郡</hi>
<pb n="KR2a0007_WYG_088-7b"/>
<hi>一人言故文學掌故在留滯及吏比百石皆補郡卒史也不言文學掌故之在百石者與吏百石同也先用誦</hi>
<hi>多者此數品先用誦多者也不足擇掌故言此數品不足則擇見方為掌故也以補中二千石屬以與已同言</hi>
<hi>自比二百石至比百石為卒史者已而臨二千石屬也有掾有屬卒史遷而為屬也文學掌故補郡屬者即不</hi>
<hi>足所擇用故但得為郡屬也備員者縂言此二者皆備員也</hi>請著功令<hi>師古曰新立此條請以著</hi>
<hi>於功令功令篇名若今選舉令</hi>它如律令<hi>師古曰此外並如舊律令</hi>制曰可自此以<lb/>
來公卿大夫士吏彬彬多文學之士矣<hi>師古曰彬彬文章貌音斌</hi>昭<lb/>
帝時舉賢良文學增博士弟子員滿百人宣帝末增倍<lb/>
之元帝好儒能通一經者皆復<hi>師古曰蠲其徭賦也復音方目反</hi>數年<lb/>
<pb n="KR2a0007_WYG_088-8a"/>
以用度不足更為設員千人郡國置五經百石卒史成<lb/>
帝末或言孔子布衣養徒三千人今天子太學弟子少<lb/>
於是增弟子員三千人歲餘復如故平帝時王莽秉政<lb/>
增元士之子得受業如弟子勿以為員<hi>師古曰常員之外更開此路</hi>
歲課甲科四十人為郎中乙科二十人為太子舍人丙<lb/>
科四十人補文學掌故云<lb/>
自魯商瞿子木受易孔子<hi>師古曰商瞿姓也瞿音衢</hi>以授魯橋庇子<lb/>
庸<hi>師古曰姓橋名庇字子庸它皆類此庇音必寐反○宋祁曰蕭該案史記橋音矯</hi>子庸授江<lb/>
<pb n="KR2a0007_WYG_088-8b"/>
東馯臂子弓<hi>師古曰馯姓也音韓</hi>子弓授燕周醜子家子家授東<lb/>
武孫虞子乗子乗授齊田何子裝及秦禁學易為筮卜<lb/>
之書獨不禁故傳受者不絶也<hi>○宋祁曰越本無也字</hi>漢興田何<lb/>
以齊田徙杜陵號杜田生<hi>師古曰髙祖用婁敬之言徙關東大族故何以舊齊田氏</hi>
<hi>見徙也初徙時未為杜陵葢史家本其地追言之也</hi>授東武王同子中雒陽周王<lb/>
孫丁寛齊服生皆著易傳數篇<hi>師古曰田生授王同周王孫丁寛服生四人而</hi>
<hi>四人皆著易傳也子中王同字也中讀曰仲</hi>同授淄川楊何字叔元元光中<lb/>
徴為大中大夫齊即墨成至城陽相<hi>師古曰姓即墨名成</hi>廣川孟<lb/>
<pb n="KR2a0007_WYG_088-9a"/>
但為太子門大夫魯周霸莒衡胡<hi>師古曰莒人姓衡名胡也</hi>臨淄主<lb/>
父偃皆以易至大官要言易者本之田何<lb/>
丁寛字子襄梁人也初梁項生從田何受易時寛為項<lb/>
生從者讀易精敏材過項生遂事何學成何謝寛<hi>師古曰告</hi>
<hi>令罷去</hi>寛東歸何謂門人曰易以東矣<hi>師古曰言丁寛得其法術以去○宋</hi>
<hi>祁曰易以東矣或無以字注文法字當刪</hi>寛至雒陽復從周王孫受古義號<lb/>
周氏傳景帝時寛為梁孝王將軍距吳楚號丁將軍作<lb/>
易説三萬言訓故舉大誼而已<hi>師古曰故謂經之㫖趣也它皆類此</hi>今小<lb/>
<pb n="KR2a0007_WYG_088-9b"/>
章句是也寛授同郡碭田王孫<hi>師古曰碭者梁郡之縣也音唐又音宕</hi>王<lb/>
孫授施讎孟喜梁丘賀繇是易有施孟梁丘之學<hi>師古曰繇</hi>
<hi>與由同後𩔖此</hi>
施讎字長卿沛人也沛與碭相近讎為童子從田王孫<lb/>
受易後讎徙長陵田王孫為博士復從卒業<hi>師古曰卒終也</hi>與<lb/>
孟喜梁丘賀竝為門人謙讓常稱學廢不教授及梁丘<lb/>
賀為少府事多廼遣子臨分將門人張禹等從讎問讎<lb/>
自匿不肯見賀固請不得己乃授臨等於是賀薦讎結<lb/>
<pb n="KR2a0007_WYG_088-10a"/>
髮事師數十年<hi>師古曰言從結髮為童丱即從師學著其早也</hi>賀不能及詔拜<lb/>
讎為博士甘露中與五經諸儒雜論同異於石渠閣<hi>師古</hi>
<hi>曰三輔故事云石渠閣在未央殿北以藏秘書也</hi>讎授張禹琅邪魯伯伯為㑹<lb/>
稽太守禹至丞相禹授淮陽彭宣沛戴崇子平崇為九<lb/>
卿宣大司空禹宣皆有傳魯伯授太山毛莫如少路<hi>師古</hi>
<hi>曰姓毛名莫如字少路○宋祁曰蕭該案漢書衆本悉作毛字風俗通姓氏篇渾屯氏太昊之良佐漢有屯莫</hi>
<hi>如為常山太守又有毛姓云毛伯文王之子也見左傳漢有毛樗之為夀張令按此莫如非姓毛乃應作屯字</hi>
<hi>音徒本反今人相承呼為毛忽聞為屯驚怪者多毛屯相似容是傳冩誤矣應劭解漢書世人皆用何為在風</hi>
<pb n="KR2a0007_WYG_088-10b"/>
<hi>俗通而不信</hi>琅邪邴丹曼容<hi>○宋祁曰此下更有曼容二字</hi>著清名莫如至<lb/>
常山太守此其知名者也繇是施家有張彭之學<lb/>
孟喜字長卿東海蘭陵人也父號孟卿<hi>師古曰時人以卿呼之若言公</hi>
<hi>矣</hi>善為禮春秋授后蒼疏廣世所傳后氏禮疏氏春秋<lb/>
皆出孟卿孟卿以禮經多春秋煩雜乃使喜從田王孫<lb/>
受易喜好自稱譽得易家候隂陽災變書詐言師田生<lb/>
且死時枕喜䣛獨傳喜諸儒以此耀之<hi>師古曰用為光榮也</hi>同門<lb/>
梁丘賀疏通證明之<hi>師古曰同門同師學者也疏通猶言分别也證明明其偽也</hi>曰<lb/>
<pb n="KR2a0007_WYG_088-11a"/>
田生絶於施讎手中時喜歸東海安得此事又蜀人趙<lb/>
賔好小數書後為易飾易文以為箕子明夷隂陽氣亡<lb/>
箕子箕子者萬物方荄兹也<hi>師古曰易明夷卦彖曰内文明而外柔順以蒙大難</hi>
<hi>文王以之利艱貞晦其明也内難而能正其志箕子以之而六五爻辭曰箕子之明夷利貞此箕子者謂殷父</hi>
<hi>師説洪範者也而賔妄為説耳荄兹言其根荄方滋茂也荄音該又音皆</hi>賔持論巧慧易家<lb/>
不能難皆曰非古法也<hi>師古曰心不服</hi>云受孟喜喜為名之<hi>師古</hi>
<hi>曰名之者承取其名云實授也</hi>後賔死莫能持其説喜因不肯仞<hi>師古曰仞</hi>
<hi>亦名也仞音刃</hi>以此不見信喜舉孝廉為郎曲臺署長<hi>師古曰曲臺殿</hi>
<pb n="KR2a0007_WYG_088-11b"/>
<hi>名署者主供其事也</hi>病免為丞相掾博士缺衆人薦喜上聞喜改<lb/>
師法遂不用喜喜授同郡白光少子沛翟牧子兄<hi>師古曰兄</hi>
<hi>讀曰况</hi>皆為博士繇是有翟孟白之學<lb/>
梁丘賀字長翁琅邪諸人也以能心計為武騎從大中<lb/>
大夫京房受易房者淄川楊何弟子也<hi>師古曰自别一京房非焦延夀</hi>
<hi>弟子為課吏法者或書字誤耳不當為京房</hi>房出為齊郡太守賀更事田王<lb/>
孫宣帝時聞京房為易明求其門人得賀賀時為都司<lb/>
空令坐事論免為庻人待詔黄門數入説教侍中<hi>師古曰為</hi>
<pb n="KR2a0007_WYG_088-12a"/>
<hi>諸侍中説經為教授</hi>以召賀賀入説上善之<hi>師古曰説於天子之前</hi>以賀為<lb/>
郎㑹八月飲酎行祠孝昭廟<hi>師古曰行謂天子出</hi>先敺旄頭劍挺<lb/>
墮墬首垂泥中<hi>師古曰挺引也劍自然引拔出也墬刃古地字○宋祁曰垂字當作臿字</hi>
鄉乗輿車<hi>師古曰鄉讀曰嚮</hi>馬驚於是召賀筮之有兵謀不吉<lb/>
上還使有司侍祠是時霍氏外孫代郡太守任宣坐謀<lb/>
反誅<hi>師古曰霍光傳云任宣霍氏之壻此云外孫誤也</hi>宣子章為公車丞亡在<lb/>
渭城界中夜𤣥服入廟居郎間<hi>師古曰郎著皂衣故章𤣥服以厠也</hi>執㦸<lb/>
立廟門待上至欲為逆發覺伏誅故事上常夜入廟其<lb/>
<pb n="KR2a0007_WYG_088-12b"/>
後待明而入自此始也賀以筮有應繇是近幸為大中<lb/>
大夫給事中至少府為人小心周宻上信重之年老終<lb/>
官傳子臨亦入説為黄門郎甘露中奉使問諸儒於石<lb/>
渠臨學精熟專行京房法琅邪王吉通五經聞臨説善<lb/>
之時宣帝選髙材郎十人從臨講吉乃使其子郎中駿<lb/>
上疏從臨受易臨代五鹿充宗君孟為少府駿御史大<lb/>
夫自有傳充宗授平陵士孫張仲方<hi>師古曰姓士孫名張字仲方○劉奉</hi>
<hi>世曰臨代五鹿充宗代當為授後人誤改之代充宗者召信臣亦非臨也</hi>沛鄧彭祖子夏齊<lb/>
<pb n="KR2a0007_WYG_088-13a"/>
衡咸長賔張為博士<hi>○宋祁曰蕭該案風俗通姓氏篇云衡阿衡也伊尹官也見詩傳漢</hi>
<hi>有衡咸講學祭酒</hi>至揚州牧光祿大夫給事中家世傳業彭祖<lb/>
真定太傅咸王莽講學大夫繇是梁丘有士孫鄧衡之<lb/>
學<lb/>
京房受易梁人焦延壽<hi>師古曰延壽其字名贛</hi>延壽云嘗從孟喜<lb/>
問易會喜死房以為延壽易即孟氏學翟牧白生不肯<lb/>
皆曰非也至成帝時劉向校書考易説以為諸易家説<lb/>
皆祖田何楊叔丁將軍大誼畧同唯京氏為異黨焦延<lb/>
<pb n="KR2a0007_WYG_088-13b"/>
壽獨得隱士之説<hi>師古曰黨讀曰儻</hi>託之孟氏不相與同房以<lb/>
明災異得幸為石顯所譖誅自有傳房授東海殷嘉河<lb/>
東姚平河南乗𢎞<hi>師古曰乗姓也音食證反○劉敞曰今有乗姓音如乗黎之乗</hi>皆為<lb/>
郎博士繇是易有京氏之學<lb/>
費直字長翁東莱人也<hi>師古曰費音扶味反</hi>治易為郎至單父令<lb/>
<hi>師古曰單音善父音甫</hi>長於卦筮亡章句徒以彖象系辭十篇文<lb/>
言解説上下經琅邪王璜平中能傳之<hi>師古曰中讀曰仲</hi>璜又<lb/>
傳古文尚書<lb/>
<pb n="KR2a0007_WYG_088-14a"/>
髙相沛人也治易與費公同時其學亦亡章句專説隂<lb/>
陽災異自言出於丁將軍傳至相相授子康及蘭陵母<lb/>
將永康以明易為郎永至豫章都尉及王莽居攝東郡<lb/>
太守翟誼謀舉兵誅莽事未𤼵康候知東郡有兵私語<lb/>
門人門人上書言之後數月翟誼兵起莽召問對受師<lb/>
髙康莽惡之以為惑衆斬康繇是易有髙氏學髙費皆<lb/>
未嘗立於學官<lb/>
伏生濟南人也<hi>張晏曰名勝伏生碑云也</hi>故為秦博士孝文時求能<lb/>
<pb n="KR2a0007_WYG_088-14b"/>
治尚書者天下亡有聞伏生治之欲召時伏生年九十<lb/>
餘老不能行於是詔太常使掌故朝錯往受之<hi>師古曰衞宏定</hi>
<hi>古文尚書序云伏生老不能正言言不可曉也使其女𫝊言教錯齊人語多與潁川異錯所不知者凡十二三</hi>
<hi>畧以其意屬讀而已</hi>秦時禁書伏生壁藏之其後大兵起流亡漢<lb/>
定伏生求其書亡數十篇獨得二十九篇即以教于齊<lb/>
魯之間齊學者由此頗能言尚書山東大師亡不渉尚<lb/>
書以教伏生教濟南張生及歐陽生張生為博士而伏<lb/>
生孫以治尚書徴弗能明定是後魯周霸雒陽賈嘉頗<lb/>
<pb n="KR2a0007_WYG_088-15a"/>
能言尚書云<hi>師古曰嘉者賈誼之孫也</hi>
歐陽生字和伯千乗人也事伏生授兒寛寛又受業孔<lb/>
安國至御史大夫自有𫝊寛有俊材<hi>○宋祁曰俊字當作雋</hi>初見<lb/>
武帝語經學上曰吾始以尚書為樸學弗好及聞寛説<lb/>
可觀乃從寛問一篇歐陽大小夏侯氏學皆出於寛寛<lb/>
授歐陽生子世世相傳至曾孫高子陽為博士<hi>師古曰名高字</hi>
<hi>子陽</hi>髙孫地餘長賔以太子中庶子授太子後為博士論<lb/>
石渠元帝即位地餘侍中貴幸至少府戒其子曰我死<lb/>
<pb n="KR2a0007_WYG_088-15b"/>
官屬即送汝財物慎毋受汝九卿儒者子孫以廉潔著<lb/>
可以自成及地餘死少府官屬共送數百萬<hi>○宋祁曰越本無數</hi>
<hi>字</hi>其子不受天子聞而嘉之賜錢百萬地餘少子政為<lb/>
王莽講學大夫由是尚書世有歐陽氏學<lb/>
林尊字長賔濟南人也事歐陽髙為博士論石渠後至<lb/>
少府太子太傅授平陵平當梁陳翁生當至丞相自有<lb/>
𫝊翁生信都太傅家世𫝊業由是歐陽有平陳之學翁<lb/>
生授琅邪殷崇楚國龔勝崇為博士勝右扶風自有傳<lb/>
<pb n="KR2a0007_WYG_088-16a"/>
而平當授九江朱普公文上黨鮑宣普為博士宣司𨽻<lb/>
校尉自有傳徒衆尤盛知名者也<lb/>
夏侯勝其先夏侯都尉從濟南張生受尚書以傳族子<lb/>
始昌始昌傳勝勝又事同郡蕑卿<hi>師古曰蕑音姦</hi>蕑卿者兒寛<lb/>
門人勝𫝊從兄子建建又事歐陽髙勝至長信少府建<lb/>
太子太傅自有傳由是尚書有大小夏侯之學<lb/>
周堪字少卿齊人也與孔霸俱事大夏侯勝霸為博士<lb/>
堪譯官令論於石渠經為最髙後為太子少傅而孔霸<lb/>
<pb n="KR2a0007_WYG_088-16b"/>
以大中大夫授太子及元帝即位堪為光禄大夫與蕭<lb/>
望之並領尚書事為石顯等所譖<hi>○宋祁曰越本邵本無等字</hi>皆免<lb/>
官望之自殺上愍之廼擢堪為光禄勲語在劉向傳堪<lb/>
授牟卿<hi>○宋祁曰舊本卿作鄉</hi>及長安許商長伯牟卿為博士霸<lb/>
以帝師賜爵號襃成君傳子光<hi>○宋祁曰光字下更有光字</hi>亦事牟<lb/>
卿至丞相自有傳由是大夏侯有孔許之學商善為筭<lb/>
著五行論歴四至九卿號其門人沛唐林子髙為德行<lb/>
平陵吳章偉君為言語重泉王吉少音為政事齊炔欽<lb/>
<pb n="KR2a0007_WYG_088-17a"/>
幼卿為文學<hi>師古曰依孔子弟子顔回以下為四科也炔音桂○宋祁曰炔字詁曰今炅姓也韋</hi>
<hi>昭音翁決反非</hi>王莽時林吉為九卿自表上師冡大夫博士郎<lb/>
吏為許氏學者各從門人會車數百両儒者榮之欽章<lb/>
皆為博士徒衆尤盛章為王莽所誅<hi>○宋祁曰越本作所誅也</hi>
張山拊字長賔平陵人也<hi>師古曰拊音膚韋昭音抔又音甫尤反</hi>事小夏<lb/>
侯建為博士論石渠至少府授同縣李尋鄭寛中少君<lb/>
山陽張無故子儒信都秦恭延君陳留假倉子驕無故<lb/>
善修章句為廣陵太傅守小夏侯説文恭增師法至百<lb/>
<pb n="KR2a0007_WYG_088-17b"/>
萬言<hi>師古曰言小夏侯本所説之文不多而秦恭又更增益故至百萬言也</hi>為城陽内史<lb/>
倉以謁者論石渠至膠東相尋善説災異為騎都尉自<lb/>
有傳寛中有雋材以博士授太子成帝即位賜爵關内<lb/>
侯食邑八百户遷光禄大夫領尚書事甚尊重會疾卒<lb/>
谷永上疏曰臣聞聖王尊師傅褒賢儁顯有功生則致<lb/>
其爵禄死則異其禮諡昔周公薨成王葬以變禮而當<lb/>
天心<hi>師古曰周公死成王欲葬之於成周天乃雷雨以風禾盡偃大木斯㧞國人大恐王乃葬周公於畢</hi>
<hi>示不敢臣也事見尚書大傳與古文尚書不同</hi>公叔文子卒衞侯加以美諡著<lb/>
<pb n="KR2a0007_WYG_088-18a"/>
為後法<hi>師古曰公叔文子衞大夫公孫𤼵也文子卒其子請諡於君君曰昔者衞國凶饑夫子為粥與</hi>
<hi>國之餓者不亦惠乎衞國有難夫子以其死衛寡人不亦貞乎夫子聼衞國之政脩其班制以與四鄰交衞國</hi>
<hi>社稷不辱不亦文乎謂夫子貞惠文子事見禮記檀弓</hi>近事大司空朱邑<hi>○劉敞曰空當</hi>
<hi>為農</hi>右扶風翁歸德茂天年孝宣皇帝愍冊厚賜贊命之<lb/>
臣靡不激揚<hi>師古曰贊佐也</hi>關内侯鄭寛中有顔子之美質包<lb/>
商偃之文學<hi>師古曰論語云文學子游子夏商子夏名偃子游名</hi>嚴然總五經之<lb/>
𦕈論立師傅之顯位<hi>師古曰嚴與儼同𦕈讀曰妙</hi>入則鄉唐虞之閎<lb/>
道王法納乎聖聽<hi>師古曰鄉讀曰嚮閎大也言陳聖王之法聞於天子</hi>出則參冡<lb/>
<pb n="KR2a0007_WYG_088-18b"/>
宰之重職功列施乎政事退食自公私門不開<hi>師古曰退食自</hi>
<hi>公召南羔羊詩之辭言貶退所食之禄而從至公之道也</hi>散賜九族田畝不益德配<lb/>
周召忠合羔羊未得登司徒有家臣<hi>師古曰師徒掌禮教之官言寛中學</hi>
<hi>行堪為之也家臣若今諸公國官及府佐也</hi>卒然早終尤可悼痛<hi>師古曰卒讀曰猝</hi>
臣愚以為宜加其葬禮賜之令諡<hi>師古曰令善也</hi>以章尊師襃<lb/>
賢顯功之德上弔贈寛中甚厚由是小夏侯有鄭張秦<lb/>
假李氏之學寛中授東郡趙𤣥無故授沛唐尊恭授魯<lb/>
馮賔賔為博士尊王莽太傅𤣥哀帝御史大夫至大官<lb/>
<pb n="KR2a0007_WYG_088-19a"/>
知名者也<hi>○宋祁曰淳化本越本無故字下更有無故二字馮賔字下更有一馮字刊誤謂當去無</hi>
<hi>故二字添一賔字</hi>
孔氏有古文尚書孔安國以今文字讀之因以起其家<lb/>
逸書得十餘篇蓋尚書兹多於是矣遭巫蠱未立於學<lb/>
官安國為諫大夫授都尉朝<hi>服䖍曰朝名都尉姓</hi>而司馬遷亦從<lb/>
安國問故遷書載堯典禹貢洪範㣲子金縢諸篇多古<lb/>
文説都尉朝授膠東庸生庸生授清河胡常少子<hi>師古曰少</hi>
<hi>子亦常字也</hi>以明穀梁春秋為博士部刺史又傳左氏常授<lb/>
<pb n="KR2a0007_WYG_088-19b"/>
虢徐敖敖為右扶風掾又傳毛詩授王璜平陵塗惲子<lb/>
真子真授河南桑欽君長王莽時諸學皆立<hi>○宋祁曰新本改論</hi>
<hi>作諸</hi>劉歆為國師璜惲等皆貴顯世所傳百両篇者出東<lb/>
莱張霸分析合二十九篇以為數十又采左氏傳書叙<lb/>
為作首尾凡百二篇篇或數簡文意淺陋成帝時求其<lb/>
古文者霸以能為百両徴以中書校之非是<hi>師古曰以霸私增加</hi>
<hi>分析故與中書之文不同也中書天子所藏之書也</hi>霸辭受父父有弟子尉氏樊<lb/>
並時大中大夫平當侍御史周敞勸上存之<hi>師古曰存者立其學</hi>
<pb n="KR2a0007_WYG_088-20a"/>
後樊並謀反廼黜其書<lb/>
申公魯人也少與楚元王交俱事齊人浮丘伯受詩漢<lb/>
興髙祖過魯申公以弟子從師入見于魯南宫呂太后<lb/>
時浮丘伯在長安楚元王遣子郢與申公俱卒學<hi>師古曰郢</hi>
<hi>即郢客也</hi>元王薨郢嗣立為楚王令申公傅太子戊戊不好<lb/>
學病申公<hi>師古曰病苦也</hi>及戊立為王胥靡申公<hi>師古曰胥靡相係而作役</hi>
<hi>觧具在楚元王傳也</hi>申公愧之歸魯退居家教終身不出門復謝<lb/>
賔客<hi>師古曰身既不出門非受業弟子其它賔客来者又謝遣之不與相見也</hi>獨王命召之<lb/>
<pb n="KR2a0007_WYG_088-20b"/>
乃往弟子自遠方至受業者千餘人申公獨以詩經為<lb/>
訓故以教亡傳<hi>師古曰口説其指不為觧説之傳</hi>疑者則闕弗傳蘭陵<lb/>
王臧既從受詩已通事景帝為太子少傅免去武帝初<lb/>
即位臧乃上書宿衞累遷一歲至郎中令及代趙綰亦<lb/>
嘗受詩申公為御史大夫綰臧請立明堂以朝諸侯不<lb/>
能就其事<hi>師古曰就成也</hi>乃言師申公於是上使使束帛加璧<lb/>
安車以蒲裹輪駕駟迎申公<hi>○宋祁曰景祐本改駕作加今両存</hi>弟子二<lb/>
人乗軺傳從<hi>師古曰傳音張戀反</hi>至見上上問治亂之事申公時<lb/>
<pb n="KR2a0007_WYG_088-21a"/>
已八十餘老對曰為治者不在多言顧力行何如耳<hi>師古</hi>
<hi>曰顧念也力行謂勉力為行也</hi>是時上方好文辭見申公對黙然然已<lb/>
招致即以為大中大夫舍魯邸<hi>師古曰舍止息也</hi>議明堂事太<lb/>
皇竇太后喜老子言不説儒術<hi>師古曰喜音許既反説讀曰悦</hi>得綰臧<lb/>
之過以讓上曰此欲復為新垣平也<hi>師古曰讓責也</hi>上因廢明<lb/>
堂事下綰臧吏皆自殺申公亦病免歸數年卒弟子為<lb/>
博士十餘人孔安國至臨淮太守周霸膠西内史夏寛<lb/>
城陽内史碭魯賜東海太守蘭陵繆生長沙内史徐偃<lb/>
<pb n="KR2a0007_WYG_088-21b"/>
膠西中尉鄒人闕門慶忌膠東内史<hi>李竒曰姓闕門名慶忌</hi>其治<lb/>
官民皆有亷節稱其學官弟子行雖不備而至於大夫<lb/>
郎掌故以百數申公卒以詩春秋授而瑕丘江公盡能<lb/>
傳之徒衆最盛及魯許生免中徐公<hi>蘇林曰免中縣名也李竒曰邑名也</hi>
<hi>師古曰李説是也</hi>皆守學教授韋賢治詩事博士大江公及許<lb/>
生<hi>晉灼曰大江公即瑕丘江公也以異下博士江公故稱大</hi>又治禮至丞相傳子𤣥<lb/>
成以淮陽中尉論石渠後亦至丞相𤣥成及兄子賞以<lb/>
詩授哀帝至大司馬車騎將軍自有傳由是魯詩有韋<lb/>
<pb n="KR2a0007_WYG_088-22a"/>
氏學<lb/>
王式字翁思東平新桃人也事免中徐公及許生式為<lb/>
昌邑王師昭帝崩昌邑王嗣立以行滛亂廢昌邑羣臣<lb/>
皆下獄誅唯中尉王吉郎中令龔遂以數諫减死論式<lb/>
繫獄當死治事使者責問曰師何以亡諫書式對曰臣<lb/>
以詩三百五篇朝夕授王至於忠臣孝子之篇未嘗不<lb/>
為王反復誦之也<hi>師古曰復音方目反</hi>至於危亡失道之君未嘗<lb/>
不流涕為王深陳之也臣以三百五篇諫是以亡諫書<lb/>
<pb n="KR2a0007_WYG_088-22b"/>
使者以聞亦得減死論歸家不教授山陽張長安幼君<lb/>
<hi>李竒曰長安名</hi>先事式後東平唐長賔沛褚少孫亦来事式問<lb/>
經數篇式謝曰聞之於師具是矣自潤色之<hi>師古曰言所聞師説</hi>
<hi>具盡於此若嫌簡畧任更潤色</hi>不肯復授唐生褚生應博士弟子選詣<lb/>
博士摳衣登堂頌禮甚嚴<hi>師古曰摳衣謂以手内舉之令離地也摳音口侯反頌讀</hi>
<hi>曰容</hi>試誦説有法疑者丘蓋不言<hi>蘇林曰丘蓋不言不知之意也如淳曰齊俗以</hi>
<hi>不知為丘師古曰二説皆非也論語載孔子曰盖有不知而作之者我無是也欲遵此意故效孔子自稱丘耳</hi>
<hi>盖者𤼵語之辭○劉敞曰予按荀卿書區盖之間疑則不言區盖近意也丘區聲相變殆謂此耳</hi>諸博<lb/>
<pb n="KR2a0007_WYG_088-23a"/>
士驚問何師對曰事式皆素聞其賢共薦式詔除下為<lb/>
博士<hi>師古曰下除官之書也下音胡嫁反</hi>式徴來衣博士衣而不冠曰刑<lb/>
餘之人何宜復充禮官既至止舍中會諸大夫博士共<lb/>
持酒肉勞式皆注意髙仰之<hi>師古曰勞音来到反</hi>博士江公世為<lb/>
魯詩宗<hi>師古曰為魯詩者所宗師也</hi>至江公著孝經説心嫉式謂歌<lb/>
吹諸生曰<hi>如淳曰其學官自有此法酒坐歌吹以相樂也</hi>歌驪駒<hi>服䖍曰逸詩篇名也見大</hi>
<hi>戴禮客欲去歌之文頴曰其辭云驪駒在門僕夫具存驪駒在路僕夫整駕也</hi>式曰聞之於師<lb/>
客歌驪駒主人歌客毋庸歸<hi>文頴曰庸用也主人禮未畢且無用歸也○劉敞曰</hi>
<pb n="KR2a0007_WYG_088-23b"/>
<hi>尋文衍一客字驪駒者客將之歌主人無所歸不當歌也</hi>歸今日諸君為主人日尚<lb/>
早未可也江翁曰經何以言之<hi>師古曰於經何所有此言</hi>式曰在曲<lb/>
禮江翁曰何狗曲也<hi>師古曰意怒故妄𤼵言言狗者輕賤之甚也今流俗書夲云何曲狗</hi>
<hi>妄改之也</hi>式恥之陽醉逷墬<hi>師古曰逷失據而倒也墬古地字逷音徒浪反○宋祁曰逷古</hi>
<hi>作踢服䖍音湯湯去豆皮之湯蕭該音勅宕反</hi>式客罷讓諸生曰我本不欲來<lb/>
<hi>師古曰讓責也</hi>諸生彊勸我竟為豎子所辱遂謝病免歸終於<lb/>
家張生唐生褚生皆為博士張生論石渠至淮陽中尉<lb/>
唐生楚太傅由是魯詩有張唐褚氏之學張生兄子游<lb/>
<pb n="KR2a0007_WYG_088-24a"/>
卿為諫大夫以詩授元帝其門人琅邪王扶為泗水中<lb/>
尉陳留許晏為博士<hi>○宋祁曰尉字下當有授字</hi>由是張家有許氏<lb/>
學初薛廣德亦事王式以博士論石渠授龔舍廣德至<lb/>
御史大夫舍泰山太守皆有傳<lb/>
轅固齊人也<hi>○宋祁曰固字下當有生字</hi>以治詩孝景時為博士與<lb/>
黄生爭論於上前黄生曰湯武非受命廼殺也固曰不<lb/>
然夫桀紂荒亂天下之心皆歸湯武湯武因天下之心<lb/>
而誅桀紂桀紂之民弗為使而歸湯武湯武不得已而<lb/>
<pb n="KR2a0007_WYG_088-24b"/>
立非受命為何<hi>師古曰此非受命更何為○宋祁曰注文師古曰下當有言字</hi>黄生曰<lb/>
冠雖敝必加於首履雖新必貫於足<hi>師古曰語見太公六韜也</hi>何者<lb/>
上下之分也<hi>師古曰分音扶問反</hi>今桀紂雖失道然君上也湯武<lb/>
雖聖臣下也夫主有失行臣不正言匡過以尊天子反<lb/>
因過而誅之代立南面非殺而何固曰必若云<hi>師古曰謂必如</hi>
<hi>黄生之言</hi>是髙皇帝代秦即天子之位非邪於是上曰食肉<lb/>
毋食馬肝未為不知味也言學者毋言湯武受命不為<lb/>
愚<hi>師古曰馬肝有毒食之憙殺人幸得無食言湯武為殺是背經義故以為喻也○劉敞曰知味者不必須</hi>
<pb n="KR2a0007_WYG_088-25a"/>
<hi>食馬肝言學者不必須論湯武此欲令學者皆置之耳</hi>遂罷竇太后好老子書召<lb/>
問固固曰此家人言耳<hi>師古曰家人言僮𨽻之屬○宋祁曰越本耳作矣</hi>太后<lb/>
怒曰安得司空城旦書乎<hi>服䖍曰道家以儒法為急比之於律令也</hi>廼使固<lb/>
入圏擊彘上知太后怒而固直言無辠廼假固利兵<hi>師古</hi>
<hi>曰假給與也利兵兵刃之利者</hi>下固刺彘正中其心彘應手而倒太后<lb/>
黙然亡以復辠後上以固亷直拜為清河太傅疾免武<lb/>
帝初即位復以賢良徴諸儒多嫉毁曰固老罷歸之時<lb/>
固己九十餘矣公孫𢎞亦徴仄目而事固<hi>師古曰言深憚之</hi>固<lb/>
<pb n="KR2a0007_WYG_088-25b"/>
曰公孫子務正學以言無曲學以阿世諸齊以詩顯貴<lb/>
皆固之弟子也昌邑太傅夏侯始昌最明自有傳<lb/>
后蒼字近君東海郯人也事夏侯始昌始昌通五經蒼<lb/>
亦通詩禮為博士至少府授翼奉蕭望之匡衡奉為諫<lb/>
大夫望之前將軍衡丞相皆有傳衡授琅邪師丹伏理<lb/>
斿君潁川滿昌君都君都為詹事理髙密太傅家世傳<lb/>
業丹大司空自有傳由是齊詩有翼匡師伏之學滿昌<lb/>
授九江張邯琅邪皮容皆至大官徒衆尤盛<lb/>
<pb n="KR2a0007_WYG_088-26a"/>
韓嬰燕人也孝文時為博士景帝時至常山太傅嬰推<lb/>
詩人之意而作内外傳數萬言其語頗與齊魯間殊然<lb/>
歸一也淮南賁生受之<hi>師古曰賁音肥</hi>燕趙間言詩者由韓生<lb/>
韓生亦以易授人推易意而為之傳燕趙間好詩故其<lb/>
易微唯韓氏自傳之武帝時嬰嘗與董仲舒論於上前<lb/>
其人精悍處事分明<hi>師古曰悍勇鋭</hi>仲舒不能難也後其孫商<lb/>
為博士孝宣時涿郡韓生其後也以易徴待詔殿中曰<lb/>
所受易即先太傅所傳也嘗受韓詩不如韓氏易深太<lb/>
<pb n="KR2a0007_WYG_088-26b"/>
傅故專傳之司𨽻校尉蓋寛饒本受易於孟喜見涿韓<lb/>
生説易而好之即更從受焉<lb/>
趙子河内人也事燕韓生授同郡蔡誼誼至丞相自有<lb/>
傳誼授同郡食子公<hi>○宋祁曰蕭該音義曰案風俗通曰食我韓公子也見戰國䇿漢有</hi>
<hi>食子公為博士食音嗣</hi>與王吉吉為昌邑王中尉自有傳食生為<lb/>
博士授泰山栗豐吉授淄川長孫順順為博士豐部刺<lb/>
史由是韓詩有王食長孫之學豐授山陽張就順授東<lb/>
海髪福皆至大官徒衆尤盛<lb/>
<pb n="KR2a0007_WYG_088-27a"/>
毛公趙人也治詩為河間獻王博士授同國貫長卿長<lb/>
卿授觧延年延年為阿武令授徐敖敖授九江陳俠為<lb/>
王莽講學大夫由是言毛詩者本之徐敖<lb/>
漢興魯髙堂生傳士禮十七篇而魯徐生善為頌<hi>蘇林曰漢</hi>
<hi>舊儀有二郎為此頌貌威儀事有徐氏徐氏後有張氏不知經但能盤辟為禮容天下郡國有容史皆詣魯學</hi>
<hi>之師古曰頌讀與容同下皆類此○宋祁曰注文姚本刪徐氏二字能字下添揖讓二字</hi>孝文時徐<lb/>
生以頌為禮官大夫傳子至孫延襄<hi>師古曰延及襄二人</hi>襄其資<lb/>
性善為頌不能通經延頗能未善也襄亦以頌為大夫<lb/>
<pb n="KR2a0007_WYG_088-27b"/>
至廣陵内史延及徐氏弟子公户滿意桓生單次皆為<lb/>
禮官大夫<hi>師古曰姓公户名滿意也與桓生及單次凡三人單音善</hi>而瑕丘蕭奮以<lb/>
禮至淮陽太守諸言禮為頌者由徐氏<lb/>
孟卿東海人也事蕭奮以授后倉魯閭丘卿倉説禮數<lb/>
萬言號曰后氏曲臺記<hi>服䖍曰在曲臺校書著説因以為名師古曰曲臺殿在未央宮</hi>
授沛聞人通漢子方<hi>如淳曰聞人姓也名通漢字子方</hi>梁戴德延君戴<lb/>
聖次君沛慶普孝公孝公為東平太傅德號大戴為信<lb/>
都太傅聖號小戴以博士論石渠至九江太守由是禮<lb/>
<pb n="KR2a0007_WYG_088-28a"/>
有大戴小戴慶氏之學通漢以太子舍人論石渠至中<lb/>
山中尉普授魯夏侯敬又傳族子咸為豫章太守大戴<lb/>
授琅邪徐良斿卿為博士州牧郡守家世傳業小戴授<lb/>
梁人橋仁季卿楊榮子孫<hi>師古曰子孫榮之字也○宋祁曰景本作楊子榮新本作</hi>
<hi>楊榮注同</hi>仁為大鴻臚家世傳業榮琅邪太守由是大戴有<lb/>
徐氏小戴有橋楊氏之學<lb/>
胡母生字子都齊人也治公羊春秋為景帝博士與董<lb/>
仲舒同業仲舒著書稱其德年老歸教於齊齊之言春<lb/>
<pb n="KR2a0007_WYG_088-28b"/>
秋者宗事之公孫𢎞亦頗受焉而董生為江都相自有<lb/>
傳弟子遂之者蘭陵褚大東平嬴公廣川叚仲温呂歩<lb/>
舒<hi>師古曰遂謂名位成逹者○宋祁曰遂之者當刪之字劉敞曰遂之者之字衍</hi>大至梁相歩<lb/>
舒丞相長史唯嬴公守學不失師法為昭帝諫大夫授<lb/>
東海孟卿魯眭孟孟為符節令坐説灾異誅自有傳<lb/>
嚴彭祖字公子東海下邳人也與顔安樂俱事眭孟孟<lb/>
弟子百餘人唯彭祖安樂為明質問疑誼各持所見孟<lb/>
曰春秋之意在二子矣孟死彭祖安樂各顓門教授<hi>師古</hi>
<pb n="KR2a0007_WYG_088-29a"/>
<hi>曰顓與專同專門言各自名家</hi>由是公羊春秋有顔嚴之學彭祖為宣<lb/>
帝博士至河南東郡太守<hi>○宋祁曰或無東字</hi>以髙第入為左馮<lb/>
翊遷太子太傅亷直不事權貴或説曰天時不勝人事<lb/>
君以不脩小禮曲意亡貴人左右之助經誼雖髙不至<lb/>
宰相願少自勉彊彭祖曰凡通經術固當脩行先王之<lb/>
道何可委曲從俗茍求富貴乎彭祖竟以太傅官終授<lb/>
琅邪王中為元帝少府<hi>師古曰中讀曰仲</hi>家世傳業中授同郡<lb/>
公孫文東門雲雲為荆州刺史文東平太傅徒衆尤盛<lb/>
<pb n="KR2a0007_WYG_088-29b"/>
雲坐為江賊拜辱命下獄誅<hi>師古曰逄見賊而拜也</hi>
顔安樂字公孫<hi>○宋祁曰一作翁孫</hi>魯國薛人眭孟姊子也家貧<lb/>
為學精力<hi>○宋祁曰一作積力</hi>官至齊郡太守丞後為仇家所殺<lb/>
安樂授淮陽泠豐次君<hi>師古曰泠音零</hi>淄川任公公為少府豐<lb/>
淄川太守由是顔家有冷任之學始貢禹事嬴公成於<lb/>
眭孟至御史大夫疏廣事孟卿至太子太傅皆自有傳<lb/>
廣授琅邪筦路<hi>師古曰筦亦管字也○宋祁曰蕭該音義案草下完音丸又音官今漢書本却</hi>
<hi>作草下完風俗通姓氏篇有管莞二姓云莞蘇楚大夫見呂氏春秋漢有莞路為御史中丞即此是也又有管</hi>
<pb n="KR2a0007_WYG_088-30a"/>
<hi>姓云管夷吾齊桓佐也見論語漢有管虢為西河太守今莞路是草下完非竹下完及竹下官由来讀者多惑</hi>
<hi>檢風俗通乃知</hi>路為御史中丞禹授潁川堂谿惠<hi>師古曰姓堂谿也</hi>惠<lb/>
授泰山𠖇都<hi>師古曰𠖇音莫零反○宋祁曰蕭該案周禮𠖇氏鄭司農云讀如𠖇氏春秋之𠖇劉</hi>
<hi>昌宗莫歴反案都治公羊春秋當是有所注述解釋公羊故司農云冥氏春秋之冥風俗通姓氏篇冥侯國姒</hi>
<hi>姓禹後見史記漢書有𠖇都為丞相</hi>都為丞相史都與路又事顔安樂故<lb/>
顔氏復有筦𠖇之學路授孫寳為大司農自有傳豐授<lb/>
馬宮琅邪左咸咸為郡守九卿徒衆尤盛官至大司徒<lb/>
自有傳<hi>○劉攽曰官改作宮</hi>
<pb n="KR2a0007_WYG_088-30b"/>
瑕丘江公受穀梁春秋及詩於魯申公傳子至孫為博<lb/>
士武帝時江公與董仲舒竝仲舒通五經能持論善屬<lb/>
文江公呐於口<hi>師古曰屬音之欲反呐古訥字</hi>上使與仲舒議不如仲<lb/>
舒而丞相公孫𢎞本為公羊學比輯其議卒用董生<hi>師古</hi>
<hi>曰比次也輯合也比音頻寐反輯與集同</hi>於是上因尊公羊家詔太子受公<lb/>
羊春秋由是公羊大興太子既通復私問穀梁而善之<lb/>
其後浸微<hi>師古曰浸漸也</hi>唯魯榮廣王孫皓星公二人受焉廣<lb/>
盡能傳其詩春秋髙才㨗敏與公羊大師眭孟等論數<lb/>
<pb n="KR2a0007_WYG_088-31a"/>
困之<hi>師古曰孟等窮屈也</hi>故好學者頗復受穀梁沛蔡千秋少君<lb/>
梁周慶幼君丁姓子孫<hi>師古曰姓丁名姓字子孫</hi>皆從廣受千秋又<lb/>
事晧星公為學最篤宣帝即位聞衛太子好穀梁春秋<lb/>
以問丞相韋賢長信少府夏侯勝及侍中樂陵侯史髙<lb/>
皆魯人也言穀梁子本魯學公羊氏廼齊學也宜興穀<lb/>
梁時千秋為郎召見與公羊家竝説上善穀梁説擢千<lb/>
秋為諫大夫給事中後有過左遷平陵令復求能為穀<lb/>
梁者莫及千秋上愍其學且絶廼以千秋為郎中尸將<lb/>
<pb n="KR2a0007_WYG_088-31b"/>
<hi>師古曰户將官名解在楊惲蓋寛饒傳</hi>選郎十人從受汝南尹更始翁君<lb/>
本自事千秋能説矣會千秋病死徴江公孫為博士劉<lb/>
向以故諫大夫通逹待詔受穀梁欲令助之江博士復<lb/>
死廼徴周慶丁姓待詔保宮<hi>師古曰保宫少府之屬官也本名居室</hi>使卒<lb/>
授十人自元康中始講至甘露元年積十餘歲皆明習<lb/>
廼召五經名儒太子太傅蕭望之等大議殿中平公羊<lb/>
穀梁同異各以經處是非時公羊博士嚴彭祖侍郎申<lb/>
輓伊推宋顯<hi>師古曰輓音晩</hi>穀梁議郎尹更始待詔劉向周慶<lb/>
<pb n="KR2a0007_WYG_088-32a"/>
丁姓並論公羊家多不見從願請内侍郎許廣使者亦<lb/>
並内穀梁家中郎王亥各五人<hi>師古曰使者謂當時詔遣監議者也内謂引入</hi>
<hi>議所也公羊家既請内訐廣而使者因並内王亥也</hi>議三十餘事望之等十一人<lb/>
各以經誼對多從穀梁由是穀梁之學大盛慶姓皆為<lb/>
博士<hi>師古曰周慶丁姓二人也</hi>姓至中山太傅授楚申章昌曼君<hi>李竒</hi>
<hi>曰姓申章名昌字曼君○宋祁曰蕭該音義曰晉灼作由章予案風俗通姓氏篇云由余秦相也見史記漢有</hi>
<hi>由章至長沙太傅今宜作由章陽夏公案後言由是穀梁春秋有尹胡申章房氏之學則宜從李竒</hi>為博<lb/>
士至長沙太傅徒衆尤盛尹更始為諫大夫長樂户將<lb/>
<pb n="KR2a0007_WYG_088-32b"/>
又受左氏傳取其變理合者以為章句傳子咸及翟方<lb/>
進琅邪房鳳咸至大司農方進丞相自有傳<lb/>
房鳳字子元不其人也<hi>師古曰琅邪之縣也其音基</hi>以射䇿乙科為<lb/>
太史掌故太常舉方正為縣令都尉失官大司馬票騎<lb/>
將軍王根奏除補長史薦鳯明經通逹擢為光祿大夫<lb/>
遷五官中郎將時光祿勲王龔以外屬内卿<hi>如淳曰卭成太后親</hi>
<hi>也内卿光祿勲治宫中</hi>與奉車都尉劉歆共校書三人皆侍中歆<lb/>
白左氏春秋可立哀帝納之以問諸儒皆不對歆於是<lb/>
<pb n="KR2a0007_WYG_088-33a"/>
數見丞相孔光為言左氏以求助光卒不肯唯鳳龔許<lb/>
歆遂共移書責讓太常博士語在歆傅大司空師丹奏<lb/>
歆非毁先帝所立上於是出龔等補吏龔為𢎞農歆河<lb/>
内鳳九江太守至青州牧始江博士授胡常常授梁蕭<lb/>
秉君房王莽時為講學大夫由是穀梁春秋有尹胡申<lb/>
章房氏之學<lb/>
漢興北平侯張蒼及梁太傅賈誼京兆尹張敞大中大<lb/>
夫劉公子皆脩春秋左氏傳誼為左氏傳訓故授趙人<lb/>
<pb n="KR2a0007_WYG_088-33b"/>
貫公為河間獻王博士子長卿為蕩隂令<hi>師古曰蕩隂河内之縣也</hi>
<hi>蕩音湯</hi>授清河張禹長子<hi>如淳曰非成帝師張禹也</hi>禹與蕭望之同時<lb/>
為御史數為望之言左氏望之善之上書數以稱説後<lb/>
望之為太子太傅薦禹於宣帝徴禹待詔未及問會疾<lb/>
死授尹更始<hi>師古曰禹先授更始</hi>更始傳子咸及翟方進胡常常<lb/>
授黎陽賈䕶季君哀帝時待詔為郎授蒼梧陳欽子佚<lb/>
以左氏授王莽至將軍而劉歆從尹咸及翟方進受由<lb/>
是言左氏者本之賈䕶劉歆<lb/>
<pb n="KR2a0007_WYG_088-34a"/>
賛曰自武帝立五經博士開弟子員設科射䇿勸以官<lb/>
祿訖於元始百有餘年傳業者寖盛支葉蕃滋<hi>師古曰寖漸也</hi>
<hi>蕃多也滋益也</hi>一經説至百餘萬言大師衆至千餘人蓋祿利<lb/>
之路然也<hi>師古曰言為經學者則受爵祿而𫉬其利所以益勸</hi>初書唯有歐陽禮<lb/>
后易楊春秋公羊而已至孝宣世復立大小夏侯尚書<lb/>
大小戴禮施孟梁丘易穀梁春秋至元帝世復立京氏<lb/>
易平帝時又立左氏春秋毛詩逸禮古文尚書所以罔<lb/>
羅遺失兼而存之是在其中矣<hi>如淳曰雖有虗妄之説是當在其中故兼而存</hi>
<pb n="KR2a0007_WYG_088-34b"/>
<hi>之</hi>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷八十八<lb/>
<pb n="KR2a0007_WYG_088-35a"/>
　前漢書卷八十八考證<lb/>
儒林傳故詳延天下方聞之士咸登諸朝注師古曰方<lb/>
　道也云云○<hi>臣召南</hi>按史記作詳延天下方正博聞<lb/>
　之士義甚明鬯當是漢書冩本脱正博二字而師古<lb/>
　因曲為之説耳<lb/>
殷曰庠周曰序○史記作殷曰序周曰庠與孟子同<lb/>
郡國縣官○<hi>臣召南</hi>按史記作郡國縣道邑是也此文<lb/>
　有脱誤耳縣有蠻夷曰道列侯公主所食曰邑謂屬<lb/>
<pb n="KR2a0007_WYG_088-35b"/>
　於郡或國之縣及道與邑也漢時稱朝廷曰縣官故<lb/>
　凡言令長不曰縣官也<lb/>
而請諸能稱者注師古云云○<hi>臣召南</hi>按史記作而請<lb/>
　諸不稱者罰此文祇換一不字省一罰字義遂不同<lb/>
　史記言懲儆濫舉此文言登進賢才也<lb/>
自魯商瞿子木云云○<hi>臣召南</hi>按史記祇云商瞿傳易<lb/>
　六世至田何未嘗詳六世姓字也自橋庇子庸至孫<lb/>
　虞子乗皆班氏所𥙷又田何子装史記作子莊班氏<lb/>
<pb n="KR2a0007_WYG_088-36a"/>
　當以避明帝諱而改曰裝耳<lb/>
要言易者本之田何○按史記作然要言易者本於楊<lb/>
　何之家<lb/>
費直傳琅邪王璜平中能傳之○按王璜溝洫志作王<lb/>
　横<lb/>
高相傳東郡太守翟誼○按本傳作翟義義誼古字通<lb/>
　用蔡義亦或作蔡誼<lb/>
伏生傳於是詔太常使掌故朝錯往受之○<hi>臣召南</hi>按<lb/>
<pb n="KR2a0007_WYG_088-36b"/>
　朝鼂二字通用據後漢書何敞傳敞之祖何比干學<lb/>
　尚書於錯也<lb/>
齊學者由此頗能言尚書○<hi>臣召南</hi>按史記但云學者<lb/>
　由此頗能言尚書此文似衍齊字然以上下文推之<lb/>
　又似齊字下脱魯字如云齊魯學者於文甚順也<lb/>
申公傳弟子自逺方至受業者千餘人○<hi>臣召南</hi>按千<lb/>
　餘人史記作百餘人下文言申公弟子為博士者十<lb/>
　餘人大夫郎掌故以百數則此文作千餘人是也又<lb/>
<pb n="KR2a0007_WYG_088-37a"/>
　按申公為魯詩之師又為穀梁春秋之師故下文言<lb/>
　申公卒以詩春秋授而瑕邱江公盡能傳之也<lb/>
轅固傳履雖新必貫於足○按貫字史記作關<lb/>
胡母生傳弟子遂之者○<hi>臣召南</hi>按史記作仲舒弟子<lb/>
　通者又東平嬴公史記無而廣川叚仲史記作殷忠<lb/>
　<lb/>
　<lb/>
　<lb/>
<pb n="KR2a0007_WYG_088-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷八十八考證<lb/>
</p>
<p>
</p>
  </div>
</body>
</text>
</TEI>
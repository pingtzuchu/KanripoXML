<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0007_WYG_101-1a"/>
　　侍讀<hi>臣召南</hi>謹言史之良首推遷固固才似若不<lb/>
　　及遷者然其整齊一代之書文贍事詳與遷書異<lb/>
　　曲同工要非後世史官所能及故其書初成學者<lb/>
　　即已莫不諷誦服䖍應劭而下解釋音訓不異注<lb/>
　　經更魏晉至唐初名家磊落相望而顔師古注折<lb/>
　　其𠂻論者以比杜征南注左𫝊稱為班氏忠臣不<lb/>
　　謬也自唐以前書皆手寫而校對極精譌脫相承<lb/>
　　無過數處其有板本自宋淳化中命官分校三史<lb/>
<pb n="KR2a0007_WYG_101-1b"/>
　　始也雕板染印日𫝊萬紙於人甚便人間摹刻以<lb/>
　　市易者滋多彼此沿襲莫識由來輾轉失真烏焉<lb/>
　　成馬故書有板本而讀者甚易亦自有板本而校<lb/>
　　者轉難固其勢然也以人人所共習之漢書又經<lb/>
　　師古注釋㫖趣畢顯校者似易為力乃自淳化歴<lb/>
　　景徳景祐熙寧百年之中三經覆校當時名儒碩<lb/>
　　學刁衎晁逈余靖王洙所奏刋正增損之條累百<lb/>
　　盈千積成卷帙三劉刋誤又别為書陳繹是正文<lb/>
<pb n="KR2a0007_WYG_101-2a"/>
　　字又在宋祁之後亦足以徴善本難得在北宋時<lb/>
　　已然矣況自宋至明刻本愈雜學士家校讐之精<lb/>
　　逺不如北宋以前者哉若國子監所存明人舊板<lb/>
　　於顔注所引二十三家之説十刪其五於慶元所<lb/>
　　附三劉宋祁諸家之說十存其一即本書正文字<lb/>
　　句亦多譌脫則尤板本中至陋者已夫古人撰述<lb/>
　　既博不無失檢紀表志𫝊或彼此乖違郡國官名<lb/>
　　或後先錯出如髙紀書太上皇后書丞相噲將兵<lb/>
<pb n="KR2a0007_WYG_101-2b"/>
　　文紀書内史欒布景紀書御史大夫青翟書三輔<lb/>
　　舉不如法者宣紀書元康元年復髙帝功臣後之<lb/>
　　類皆本書自誤非關後人至如地理溝洫成文酈<lb/>
　　元注水經特多援引賈馬淵雲辭賦蕭統輯文選<lb/>
　　時有異同藝文志言儀禮之經倒十七篇為七十<lb/>
　　律歴志載積黍之數增九十分為一千孔頴逹賈<lb/>
　　公彦並師古同時人而所据書本各别斯則𫝊寫<lb/>
　　失真之明驗也衍文脫字離句辨音三劉於師古<lb/>
<pb n="KR2a0007_WYG_101-3a"/>
　　注銖較寸量未嘗少假借焉校古人書義當如是<lb/>
　　爾乾隆四年奉<lb/>
勅校刋經史於是書尤加詳慎<hi>臣照</hi>等既與諸臣遍蒐<lb/>
　　館閣所藏數十種及<lb/>
　本朝李光地何焯所校再三讐對積嵗彌時凡監本<lb/>
　　脫漏並据慶元舊本補缺訂譌正其舛謬以付開<lb/>
　　雕稍還古人之舊<hi>臣召南</hi>復奉<lb/>
勅編為考證謹採儒先論說關於是書足以暢顔注所<lb/>
<pb n="KR2a0007_WYG_101-3b"/>
　　發明刋三劉所未及者條錄以附於每卷云<hi>臣召</hi>
　　<hi>南</hi>謹識<lb/>
</p>
<p>
</p>
  </div>
</body>
</text>
</TEI>
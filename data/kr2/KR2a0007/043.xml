<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書巻四十三</head> <lb/>
    <p>
<pb n="KR2a0007_WYG_043-1a"/>
欽定四庫全書<lb/>
　前漢書巻四十三<lb/>
　　漢　　蘭　　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　酈陸朱劉叔孫傳第十三<lb/>
酈食其陳留高陽人也<hi>師古曰食音異其音基</hi>好讀書家貧落魄<lb/>
無衣食業<hi>鄭氏曰魄音薄應劭曰志行衰惡之貌也師古曰落魄失業無次也鄭音是</hi>為里<lb/>
監門然吏縣中賢豪不敢役<hi>師古曰吏及賢者豪者皆不敢使役食其</hi>皆謂<lb/>
<pb n="KR2a0007_WYG_043-1b"/>
之狂生及陳勝項梁等起諸將徇地過高陽者數十人<lb/>
<hi>師古曰徇亦畧也音辭峻反</hi>食其聞其將皆握齱好荷禮<hi>應劭曰握齱急促之</hi>
<hi>貌師古曰荷與苛同苛細也齱音初角反</hi>自用不能聽大度之言食其廼自<lb/>
匿後聞沛公畧地陳留郊沛公麾下騎士適食其里中<lb/>
子<hi>服䖍曰食其里中子適會作沛公騎士</hi>沛公時時問邑中賢豪騎士歸<lb/>
食其見謂曰吾聞沛公嫚易人有大畧此真吾所願從<lb/>
游莫為我先<hi>師古曰先謂紹介也</hi>若見沛公<hi>師古曰若汝也</hi>謂曰臣里中<lb/>
有酈生年六十餘長八尺人皆謂之狂生自謂我非狂<lb/>
<pb n="KR2a0007_WYG_043-2a"/>
騎士曰沛公不喜儒<hi>師古曰喜好也音許吏反</hi>諸客冠儒冠來者沛<lb/>
公輙解其冠溺其中<hi>師古曰溺讀曰尿音乃釣反</hi>與人言常大罵未<lb/>
可以儒生説也食其曰第言之<hi>師古曰第但也</hi>騎士從容言食<lb/>
其所戒者<hi>師古曰從子容反</hi>沛公至高陽傳舍<hi>師古曰傳舍者人所止息前人</hi>
<hi>已去後人復來轉相傳也一音張戀反謂傳置之舍也其義兩通它皆類此</hi>使人召食其食<lb/>
其至入謁沛公方踞牀令兩女子洗而見食其<hi>師古曰洗足也</hi>
<hi>音先典反</hi>食其入即長揖不拜曰足下欲助秦攻諸侯乎欲<lb/>
率諸侯破秦乎<hi>○宋祁云浙本破作攻</hi>沛公罵曰豎儒<hi>師古曰言其賤劣如</hi>
<pb n="KR2a0007_WYG_043-2b"/>
<hi>僮豎</hi>夫天下同苦秦久矣故諸侯相率攻秦何謂助秦食<lb/>
其曰必欲聚徒合義兵誅無道秦不宜踞見長者於是<lb/>
沛公輟洗起衣<hi>師古曰輟止也起衣著衣也</hi>延食其上坐謝之食其<lb/>
因言六國從衡時<hi>師古曰從子容反衡横也</hi>沛公喜賜食其食問曰<lb/>
計安出食其曰足下起瓦合之卒<hi>師古曰瓦合謂如破瓦之相合雖曰聚合</hi>
<hi>而不齊同</hi>收散亂之兵不滿萬人欲以徑入彊秦此所謂探<lb/>
虎口者也夫陳留天下之衝四通五逹之郊也<hi>如淳曰四面徃</hi>
<hi>來通之幷數中央凡五逹也臣瓚曰四通五逹言無險阻也</hi>今其城中又多積粟臣<lb/>
<pb n="KR2a0007_WYG_043-3a"/>
知其令<hi>師古曰素與其縣令相知</hi>今請使令下足下<hi>師古曰下降也</hi>即不聽<lb/>
足下舉兵攻之臣為内應於是遣食其徃沛公引兵隨<lb/>
之遂下陳留號食其為廣野君食其言弟商使將數千<lb/>
人從沛公西南畧地食其嘗為説客馳使諸侯漢三年<lb/>
秋項羽擊漢㧞滎陽漢兵遁保鞏楚人聞韓信破趙彭<lb/>
越數反梁地則分兵救之<hi>師古曰救趙及梁</hi>韓信方東擊齊漢<lb/>
王數困滎陽成臯計欲捐成臯以東屯鞏雒以距楚食<lb/>
其因曰臣聞之知天之天者王事可成不知天之天者<lb/>
<pb n="KR2a0007_WYG_043-3b"/>
王事不可成王者以民為天而民以食為天夫敖倉天<lb/>
下轉輸久矣臣聞其下乃有臧粟甚多楚人㧞滎陽不<lb/>
堅守敖倉乃引而東令適卒分守成臯<hi>師古曰適讀曰謫謫卒謂卒之</hi>
<hi>有罪謫者即所謂謫戍</hi>此乃天所以資漢方今楚易取而漢反郤<lb/>
自奪便<hi>師古曰不圖進取是為自奪便利也郤音丘畧反</hi>臣竊以為過矣且兩<lb/>
雄不俱立楚漢久相持不決百姓騷動海内揺蕩農夫<lb/>
釋耒紅女下機<hi>師古曰耒手耕曲木也音盧對反紅讀曰工</hi>天下之心未有<lb/>
所定也願足下急復進兵収取滎陽據敖庾之粟<hi>師古曰敖</hi>
<pb n="KR2a0007_WYG_043-4a"/>
<hi>庾即敖倉</hi>塞成臯之險杜太行之道<hi>師古曰太行山名在河内野王之北上黨之南</hi>
<hi>行音胡剛反</hi>距飛狐之口<hi>如淳曰上黨壺闗也臣瓚曰飛狐在代郡西南師古曰瓚説是壺闗</hi>
<hi>無飛狐之名</hi>守白馬之津以示諸侯形制之勢<hi>師古曰以地形而制服</hi>
則天下知所歸矣方今燕趙以定唯齊未下今田廣據<lb/>
千里之齊田間將二十萬之衆軍於歴城<hi>○劉攽曰此時何縁更有</hi>
<hi>田間按田横傳乃是田解横傳云齊使華毋傷田解軍歴下以距漢</hi>諸田宗彊負海岱阻<lb/>
河濟<hi>師古曰負背也岱泰山也</hi>南近楚齊人多變詐<hi>○宋祁曰人疑作民</hi>足下<lb/>
雖遣數十萬師未可以歲月破也臣請得奉明詔説齊<lb/>
<pb n="KR2a0007_WYG_043-4b"/>
王使為漢而稱東藩上曰善廼從其畫復守敖倉而使<lb/>
食其説齊王曰王知天下之所歸乎曰不知也曰知天<lb/>
下之所歸則齊國可得而有也若不知天下之所歸即<lb/>
齊國未可保也齊王曰天下何歸食其曰天下歸漢齊<lb/>
王曰先生何以言之曰漢王與項王戮力西面擊秦約<lb/>
先入咸陽者王之項王背約不與而王之漢中項王遷<lb/>
殺義帝漢王起蜀漢之兵擊三秦出闗而責義帝之負<lb/>
處<hi>○宋祁曰或無負字</hi>收天下之兵立諸侯之後降城即以侯其<lb/>
<pb n="KR2a0007_WYG_043-5a"/>
將得賂則以分其士與天下同其利豪英賢材皆樂為<lb/>
之用諸侯之兵四面而至蜀漢之粟方船而下<hi>師古曰方併也</hi>
項王有背約之名殺義帝之負於人之功無所記於人<lb/>
之罪無所忘<hi>師古曰言項羽吝爵賞而念舊惡</hi>戰勝而不得其賞㧞城<lb/>
而不得其封非項氏莫得用事<hi>師古曰言唯任同姓之親</hi>為人刻印<lb/>
玩而不能授<hi>孟康曰刻斷無復亷鍔也臣瓚曰項羽吝於爵賞玩惜侯印不能以封人師古曰韓</hi>
<hi>信傳作刓此作玩其義各通孟説非也</hi>攻城得賂積財而不能賞天下畔<lb/>
之賢材怨之而莫為之用故天下之士歸於漢王可坐<lb/>
<pb n="KR2a0007_WYG_043-5b"/>
而䇿也夫漢王發蜀漢定三秦涉西河之外援上黨之<lb/>
兵<hi>師古曰援引也音爰</hi>下井陘誅成安君破北魏<hi>師古曰謂魏豹也梁地既有魏</hi>
<hi>名故謂此為北</hi>舉三十二城此黄帝之兵非人之力天之福也<lb/>
今已據敖倉之粟塞成臯之險守白馬之津杜太行之<lb/>
阸距飛狐之口天下後服者先亡矣王疾下漢王齊國<lb/>
社稷可得而保也不下漢王危亡可立而待也田廣以<lb/>
為然廼聽食其罷歴下兵守戰備與食其日縱酒<hi>師古曰日</hi>
<hi>日縱意而飲酒</hi>韓信聞食其馮軾下齊七十餘城<hi>師古曰馮讀曰憑憑據也</hi>
<pb n="KR2a0007_WYG_043-6a"/>
<hi>軾車前横板隆起者也云憑軾者言但安坐乗車而游説不用兵衆</hi>廼夜度兵平原襲齊<lb/>
齊王田廣聞漢兵至以為食其賣已<hi>師古曰言其與韓信通謀</hi>廼亨<lb/>
食其引兵走漢十二年曲周侯酈商以丞相將兵擊黥<lb/>
布有功高祖舉功臣思食其食其子疥<hi>師古曰疥音介</hi>數將兵<lb/>
上以其父故封疥為高梁侯後更食武陽卒子遂嗣三<lb/>
世侯平有罪國除<lb/>
陸賈楚人也以客從高祖定天下名有口辯<hi>師古曰時人皆謂其</hi>
<hi>口辯</hi>居左右常使諸侯時中國初定尉佗平南越因王之<lb/>
<pb n="KR2a0007_WYG_043-6b"/>
<hi>師古曰佗音徒河反</hi>高祖使賈賜佗印為南越王賈至尉佗魋結<lb/>
箕踞見賈<hi>服䖍曰魋音椎今兵士椎頭髻也師古曰結讀曰髻椎髻者一撮之髻其形如椎箕踞謂</hi>
<hi>伸其兩脚而坐亦曰箕踞其形似箕</hi>賈因説佗曰足下中國人親戚昆弟<lb/>
墳墓在真定今足下反天性棄冠帶<hi>師古曰偝父母之國無骨肉之恩是</hi>
<hi>反天性也</hi>欲以區區之越與天子抗衡為敵國<hi>師古曰區區小貌</hi>禍<lb/>
且及身矣夫秦失其正<hi>師古曰正亦政也</hi>諸侯豪桀並起唯漢<lb/>
王先入闗據咸陽項籍背約自立為西楚霸王諸侯皆<lb/>
屬可謂至彊矣然漢王起巴蜀鞭笞天下刧諸侯遂誅<lb/>
<pb n="KR2a0007_WYG_043-7a"/>
項羽五年之間海内平定此非人力天之所建也天子<lb/>
聞君王王南越而不助天下誅暴逆將相欲移兵而誅<lb/>
王天子憐百姓新勞苦且休之遣臣授君王印剖符通<lb/>
使君王宜郊迎北面稱臣<hi>師古曰郊迎謂出郊而迎</hi>乃欲以新造未<lb/>
集之越<hi>師古曰集猶成也</hi>屈强於此<hi>師古曰屈音其勿反屈强謂不柔服也</hi>漢誠<lb/>
聞之掘燒君王先人冢墓夷種宗族<hi>師古曰夷平也謂平除其種族</hi>使<lb/>
一偏將將十萬衆臨越即越殺王降漢如反覆手耳<hi>師古</hi>
<hi>曰言其易</hi>於是佗乃蹶然起坐<hi>師古曰蹶然驚起之貌也音厥</hi>謝賈曰居蠻<lb/>
<pb n="KR2a0007_WYG_043-7b"/>
夷中久殊失禮義因問賈曰我孰與蕭何曹參韓信賢<lb/>
<hi>師古曰與如也</hi>賈曰王似賢也復問曰我孰與皇帝賢賈曰皇<lb/>
帝起豐沛討暴秦誅彊楚為天下興利除害繼五帝三<lb/>
王之業統天下理中國中國之人以億計地方萬里居<lb/>
天下之膏腴人衆車輿萬物殷富政由一家自天地剖<lb/>
判未始有也<hi>師古曰言自開闢以來未嘗有也</hi>今王衆不過數萬皆蠻<lb/>
夷崎嶇山海間<hi>師古曰崎音丘宜反嶇音區</hi>譬如漢一郡王何乃比<lb/>
於漢佗大笑曰吾不起中國故王此使我居中國何遽<lb/>
<pb n="KR2a0007_WYG_043-8a"/>
不若漢<hi>師古曰言有何廹促而不如漢也遽音其庻反</hi>廼大説賈<hi>師古曰説讀曰悦謂愛悦</hi>
<hi>之</hi>留與飲數月曰越中無足與語至生來令我日聞所<lb/>
不聞<hi>師古曰言素所不聞者日聞之</hi>賜賈橐中裝直千金<hi>張晏曰珠玉之寶也裝褁</hi>
<hi>也如淳曰明月珠之屬也師古曰有底曰囊無底曰橐言其寶物質輕而價重可入囊橐以齎行故曰橐中裝</hi>
<hi>也</hi>它送亦千金<hi>蘇林曰非橐中物故曰它送也師古曰它猶餘也</hi>賈卒拜佗為<lb/>
南越王令稱臣奉漢約歸報高帝大説<hi>師古曰説讀曰悦</hi>拜賈<lb/>
為太中大夫賈時時前説稱詩書高帝罵之曰乃公居<lb/>
馬上得之安事詩書賈曰馬上得之寧可以馬上治乎<lb/>
<pb n="KR2a0007_WYG_043-8b"/>
且湯武逆取而以順守之文武並用長久之術也昔者<lb/>
吳王夫差智伯極武而亡<hi>師古曰夫差吳王闔閭子也好用兵卒為越所滅智伯晉</hi>
<hi>卿荀瑶也貪而好勝率韓魏共攻趙襄子襄子與韓魏約反而喪之夫音扶差音楚宜反○宋祁云浙本注文</hi>
<hi>宜作崖</hi>秦任刑法不變卒滅趙氏<hi>鄭氏曰秦之先造父封於趙城其後以為姓張</hi>
<hi>晏曰莊襄王為質於趙還為太子遂稱趙氏師古曰據秦本紀鄭説是</hi>鄉使秦以并天下<lb/>
<hi>○宋祁曰以疑作已</hi>行仁義法先聖陛下安得而有之<hi>師古曰鄉讀曰嚮安</hi>
<hi>焉也</hi>高帝不懌<hi>師古曰懌和樂也</hi>有慙色謂賈曰試為我著秦所<lb/>
以失天下吾所以得之者<hi>師古曰著明也謂作書明言之也</hi>及古成敗<lb/>
<pb n="KR2a0007_WYG_043-9a"/>
之國賈凡著十二篇每奏一篇高帝未嘗不稱善左右<lb/>
呼萬歲稱其書曰新語<hi>師古曰其書今見存</hi>孝惠時呂太后用事<lb/>
欲王諸呂畏大臣及有口者<hi>師古曰有口謂辯士</hi>賈自度不能爭<lb/>
之<hi>師古曰度音徒各反</hi>廼病免以好畤田地善徃家焉<hi>師古曰好畤即今雍</hi>
<hi>州好畤縣</hi>有五男乃出所使越橐中裝賣千金分其子子二<lb/>
百金令為生産賈常乘安車駟馬從歌鼓瑟侍者十人<lb/>
寶劒直百金謂其子曰與女約過女女給人馬酒食極<lb/>
欲十日而更<hi>師古曰又改向一子處○宋祁曰欲疑作飲</hi>所死家得寶劒車<lb/>
<pb n="KR2a0007_WYG_043-9b"/>
騎侍從者一歲中以徃來過它客率不過再過<hi>師古曰非徒至</hi>
<hi>諸子所又徃來經過佗處為賓客率計一歳之中每子不過再過至也上過音工禾反</hi>數擊鮮毋<lb/>
久溷女為也<hi>服䖍曰溷辱也吾常行數擊新美食不久辱汝也師古曰鮮謂新殺之肉也溷亂也</hi>
<hi>言我至之時汝宜數數擊殺牲牢與我鮮食我不久住亂累汝也數音所角反溷音下困反○劉攽曰史記作</hi>
<hi>數見不鮮言人情頻見則不美故毋久溷女也馬宮傳君有不鮮不鮮是漢人語也宋祁曰按宮傳自云三公</hi>
<hi>之位鼎足承君不有鮮明固守無以固位劉似誤引</hi>呂太后時王諸呂諸呂擅權<lb/>
欲刧少主危劉氏右丞相陳平患之力不能爭恐禍及<lb/>
已平常燕居深念<hi>師古曰念思也以國家不安故静居獨慮思其方䇿</hi>賈徃不請<lb/>
<pb n="KR2a0007_WYG_043-10a"/>
直入坐<hi>師古曰言不因門人將命而徑入自坐</hi>陳平方念不見賈<hi>師古曰思慮之</hi>
<hi>際故不覺賈至</hi>賈曰何念深也平曰生揣我何念<hi>孟康曰揣度也韋昭曰揣</hi>
<hi>音初委反</hi>賈曰足下位為上相食三萬户侯可謂極富貴無<lb/>
欲矣然有憂念不過患諸呂少主耳陳平曰然為之奈<lb/>
何賈曰天下安注意相天下危注意將將相和則士豫<lb/>
附<hi>師古曰豫素也</hi>士豫附天下雖有變則權不分權不分為社<lb/>
稷計在兩君掌握耳臣常欲謂太尉絳侯<hi>師古曰謂者與之言</hi>絳<lb/>
侯與我戲易吾言<hi>師古曰言絳侯與我相戲狎輕易其言耳</hi>君何不交驩太<lb/>
<pb n="KR2a0007_WYG_043-10b"/>
尉深相結為陳平畫呂氏數事平用其計乃以五百金<lb/>
為絳侯壽厚具樂飲太尉<hi>師古曰厚為共具而與太尉樂飲</hi>太尉亦報<lb/>
如之兩人深相結呂氏謀益壞陳平乃以奴婢百人車<lb/>
馬五十乘錢五百萬遺賈為食飲費賈以此遊漢廷公<lb/>
卿間<hi>師古曰廷謂朝廷</hi>名聲籍甚<hi>孟康曰言狼籍甚盛</hi>及誅呂氏立孝文<lb/>
賈頗有力孝文即位欲使人之南越丞相平乃言賈為<lb/>
太中大夫徃使尉佗去黄屋稱制<hi>師古曰黄屋謂車上之蓋也黄屋及稱制</hi>
<hi>皆天子之儀故令去之</hi>令比諸侯皆如意指語在南越傳陸生竟<lb/>
<pb n="KR2a0007_WYG_043-11a"/>
以壽終<lb/>
朱建楚人也故嘗為淮南王黥布相有罪去後復事布<lb/>
布欲反時問建建諫止之布不聽聽梁父侯遂反<hi>如淳曰遂</hi>
<hi>者布臣也臣瓚曰布用梁甫侯之計而遂反師古曰瓚説是也</hi>漢既誅布聞建諫之高<lb/>
祖賜建號平原君家徙長安為人辯有口刻廉剛直行<lb/>
不茍合義不取容辟陽侯行不正得幸呂太后<hi>師古曰審食其</hi>
欲知建<hi>師古曰欲與相知</hi>建不肯見及建母死貧未有以發喪<lb/>
方假貣服具<hi>師古曰貣音土得反</hi>陸賈素與建善乃見辟陽侯賀<lb/>
<pb n="KR2a0007_WYG_043-11b"/>
曰平原君母死辟陽侯曰平原君母死何乃賀我陸生<lb/>
曰前日君侯欲知平原君平原君義不知君以其母故<lb/>
<hi>張晏曰相知當同恤災危以母在故義不知君也</hi>今其母死君誠厚送喪則彼<lb/>
為君死矣辟陽侯廼奉百金裞<hi>師古曰贈終者之衣被曰裞言以百金為衣被</hi>
<hi>之具裞音式芮反其字從衣</hi>列侯貴人以辟陽侯故徃賻凡五百金<lb/>
<hi>師古曰布帛曰賻</hi>久之人或毁辟陽侯惠帝大怒下吏欲誅之<lb/>
太后慙不可言<hi>師古曰不可自言之</hi>大臣多害辟陽侯行欲遂誅<lb/>
之辟陽侯困急使人欲見建建辭曰獄急不敢見君建<lb/>
<pb n="KR2a0007_WYG_043-12a"/>
乃求見孝惠幸臣閎籍孺<hi>師古曰佞幸傳云高祖時則有籍孺孝惠有閎孺斯則二</hi>
<hi>人皆名為孺而姓各别今此云閎籍孺誤剩籍字後人所妄加耳</hi>説曰君所以得幸帝<lb/>
天下莫不聞<hi>師古曰言不以材徳進</hi>今辟陽侯幸太后而下吏<hi>師古</hi>
<hi>曰下音胡嫁反他皆類此</hi>道路皆言君讒欲殺之今日辟陽侯誅旦<lb/>
日太后含怒亦誅君君何不肉袒為辟陽侯言帝<hi>師古曰肉</hi>
<hi>袒謂脱其衣袖而見肉肉袒者自挫辱之甚冀見哀憐</hi>帝聽君出辟陽侯太后大<lb/>
驩兩主俱幸君君富貴益倍矣於是閎籍孺大恐從其<lb/>
計言帝帝果出辟陽侯辟陽侯之囚欲見建建不見辟<lb/>
<pb n="KR2a0007_WYG_043-12b"/>
陽侯以為背之大怒及其成功出之大驚呂太后崩大<lb/>
臣誅諸呂辟陽侯於諸呂至深<hi>如淳曰辟陽侯與諸呂相親信為罪宜誅者至</hi>
<hi>深也師古曰直言辟陽侯與諸呂相知情義至深重耳如説非也</hi>卒不誅計畫所以全<lb/>
者皆陸生平原君之力也孝文時淮南厲王殺辟陽侯<lb/>
以黨諸呂故孝文聞其客朱建為其䇿使吏捕欲治聞<lb/>
吏至門建欲自殺諸子及吏皆曰事未可知何自殺為<lb/>
建曰我死禍絶不及乃身矣<hi>師古曰乃汝也</hi>遂自剄文帝聞而<lb/>
惜之曰吾無殺建意也乃召其子拜為中大夫使匈奴<lb/>
<pb n="KR2a0007_WYG_043-13a"/>
單于無禮罵單于遂死匈奴中<lb/>
婁敬齊人也漢五年戍隴西過雒陽高帝在焉敬脱輓<lb/>
輅<hi>蘇林曰輅音凍<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>之<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>一木横遮車前二人挽之一人推之孟康曰輅音胡格反師古曰二音同聲也○</hi>
<hi>宋祁曰注文二音同聲也當删作音同耳</hi>見齊人虞將軍曰臣願見上言便<lb/>
宜虞將軍欲與鮮衣敬曰臣衣帛衣帛見<hi>師古曰衣著也帛謂繒也</hi>
衣褐衣褐見<hi>師古曰此褐謂織毛布之衣</hi>不敢易衣虞將軍入言上<lb/>
上召見賜食已而問敬敬説曰陛下都雒陽豈欲與周<lb/>
室比隆哉上曰然敬曰陛下王天下與周異周之先自<lb/>
<pb n="KR2a0007_WYG_043-13b"/>
后稷堯封之邰<hi>師古曰邰邑名也即今武功故城是其處音吐材反</hi>積德絫善十<lb/>
餘世<hi>師古曰絫古累字</hi>公劉避桀居豳大王以狄伐故去豳杖<lb/>
馬箠去居岐<hi>師古曰箠馬䇿也杖謂拄之也云杖馬箠者以示無所擕持也箠音止橤反</hi>國<lb/>
人爭歸之及文王為西伯斷虞芮訟<hi>文頴曰二國爭田見文王之德而自</hi>
<hi>和也師古曰虞今虞州是也芮今芮城縣是也○宋祁曰芮字下一有之字</hi>始受命呂望伯<lb/>
夷自海濱來歸之<hi>師古曰濱涯也音賓又音頻</hi>武王伐紂不期而會<lb/>
孟津上八百諸侯遂滅殷<hi>○宋祁曰津字下一有之字</hi>成王即位周<lb/>
公之屬傅相焉廼營成周都雒以為此天下中<hi>師古曰中音竹</hi>
<pb n="KR2a0007_WYG_043-14a"/>
<hi>仲反○宋祁曰雒字下一有陽字</hi>諸侯四方納貢職道里鈞矣有德則<lb/>
易以王無德則易以亡凡居此者欲令務以德致人不<lb/>
欲阻險令後世驕奢以虐民也及周之衰分而為二<hi>師古</hi>
<hi>曰謂東周君西周君</hi>天下莫朝周周不能制非德薄形勢弱也今<lb/>
陛下起豐沛<hi>○宋祁曰豐字下當有擊字</hi>收卒三千人以之徑徃卷<lb/>
蜀漢定三秦與項籍戰滎陽大戰七十小戰四十使天<lb/>
下之民肝腦塗地父子暴骸中野不可勝數哭泣之聲<lb/>
不絶傷夷者未起<hi>師古曰夷創也音痍</hi>而欲比隆成康之時臣竊<lb/>
<pb n="KR2a0007_WYG_043-14b"/>
以為不侔矣<hi>師古曰侔等也</hi>且夫秦地被山帶河四塞以為固<lb/>
卒然有急百萬之衆可具<hi>師古曰卒讀曰猝</hi>因秦之故資甚美<lb/>
膏腴之地此所謂天府<hi>師古曰府聚也萬物所聚</hi>陛下入闗而都之<lb/>
山東雖亂秦故地可全而有也夫與人鬭不搤其亢拊<lb/>
其背未能全勝<hi>張晏曰亢喉嚨也師古曰搤與㧖同謂捉持之也亢音岡又音下郎反</hi>今<lb/>
陛下入闗而都按秦之故此亦搤天下之亢而拊其背<lb/>
也高帝問羣臣羣臣皆山東人爭言周王數百年秦二<lb/>
世則亡不如都周上疑未能決及留侯明言入闗便即<lb/>
<pb n="KR2a0007_WYG_043-15a"/>
日駕西都闗中於是上曰本言都秦地者婁敬婁者劉<lb/>
也賜姓劉氏拜為郎中號曰奉春君<hi>張晏曰春歲之始以其首勸都闗中</hi>
漢七年韓王信反高帝自徃擊至晉陽聞信與匈奴欲<lb/>
擊漢上大怒使人使匈奴匈奴匿其壯士肥牛馬<hi>師古曰匿</hi>
<hi>藏也</hi>徒見其老弱及羸畜使者十軰來皆言匈奴易擊上<lb/>
使劉敬復徃使匈奴還報曰兩國相擊此宜夸矜見所<lb/>
長<hi>師古曰見示也</hi>今臣徃徒見羸胔老弱<hi>師古曰胔音漬謂死者之肉也一説胔讀</hi>
<hi>曰瘠瘠瘦也</hi>此必欲見短伏奇兵以爭利愚以為匈奴不可<lb/>
<pb n="KR2a0007_WYG_043-15b"/>
擊也是時漢兵以踰句注三十餘萬衆<hi>師古曰句注山名在鴈門</hi>兵<lb/>
已業行上怒罵敬曰齊虜以舌得官廼今妄言沮吾軍<lb/>
<hi>師古曰沮謂止壞也音材汝反</hi>械繫敬廣武<hi>師古曰械謂桎桔也廣武縣名屬鴈門</hi>遂徃<lb/>
至平城匈奴果出奇兵圍高帝白登七日然後得解高<lb/>
帝至廣武赦敬曰吾不用公言以困平城吾已斬先使<lb/>
十軰言可擊者矣廼封敬二千户為闗内侯號建信侯<lb/>
高帝罷平城歸韓王信亡入胡當是時冒頓單于兵彊<lb/>
控弦四十萬騎<hi>師古曰控引也謂皆引弓也音口弄反</hi>數苦北邊上患之<lb/>
<pb n="KR2a0007_WYG_043-16a"/>
問敬敬曰天下初定士卒罷於兵革<hi>師古曰罷讀曰疲</hi>未可以<lb/>
武服也冒頓殺父代立妻羣母以力為威未可以仁義<lb/>
説也獨可以計久遠子孫為臣耳然陛下恐不能為上<lb/>
曰誠可何為不能顧為奈何<hi>師古曰顧思念也</hi>敬曰陛下誠能<lb/>
以適長公主妻單于<hi>師古曰適讀曰嫡謂皇后所生</hi>厚奉遺之彼知漢<lb/>
女送厚蠻夷必慕以為閼氏生子必為太子代單于何<lb/>
者貪漢重幣陛下以歲時漢所餘彼所鮮數問遺<hi>師古曰鮮</hi>
<hi>少也問遺謂餉饋之也鮮音息善反遺音弋季反</hi>使辯士風諭以禮節<hi>師古曰風讀曰</hi>
<pb n="KR2a0007_WYG_043-16b"/>
<hi>諷</hi>冐頓在固為子壻死外孫為單于豈曾聞外孫敢與<lb/>
大父亢禮哉<hi>○宋祁曰聞字下越本無外字</hi>可毋戰以漸臣也若陛下<lb/>
不能遣長公主而令宗室及後宮詐稱公主彼亦知不<lb/>
肻貴近無益也<hi>師古曰近音其靳反</hi>高帝曰善欲遣長公主呂后<lb/>
泣曰妾唯以一太子一女<hi>師古曰言唯以此自慰</hi>柰何棄之匈奴<lb/>
上竟不能遣長公主而取家人子為公主妻單于<hi>師古曰於</hi>
<hi>外庻人之家取女而名之為公主</hi>使敬徃結和親約敬從匈奴來因言<lb/>
匈奴河南白羊樓煩王<hi>張晏曰白羊匈奴國名也</hi>去長安近者七百<lb/>
<pb n="KR2a0007_WYG_043-17a"/>
里輕騎一日一夕可以至<hi>師古曰言匈奴欲來為宼者</hi>秦中新破<hi>師古</hi>
<hi>曰秦中謂闗中故秦地也新破謂經兵革之後未殷實</hi>少民地肥饒可益實夫諸<lb/>
侯初起時非齊諸田楚昭屈景莫與<hi>師古曰皆二國之王族</hi>今陛<lb/>
下雖都關中實少人北近胡宼東有六國彊族一日有<lb/>
變陛下亦未得安枕而卧也臣願陛下徙齊諸田楚昭<lb/>
屈景燕趙韓魏後及豪桀名家且實闗中無事可以備<lb/>
胡諸侯有變亦足率以東伐此彊本弱末之術也上曰<lb/>
善乃使劉敬徙所言闗中十餘萬口<hi>師古曰今高陵櫟陽諸田華陰好畤</hi>
<pb n="KR2a0007_WYG_043-17b"/>
<hi>諸景及三輔諸屈諸懷尚多皆此時所徙</hi>
叔孫通薛人也<hi>晉灼曰楚漢春秋名何師古曰薛縣名屬魯國</hi>秦時以文學徵<lb/>
待詔博士<hi>師古曰於博士中待詔</hi>數歲陳勝起二世召博士諸儒<lb/>
生問曰楚戍卒攻蘄入陳於公何如博士諸生三十餘<lb/>
人前曰人臣無將將則反罪死無赦<hi>臣瓚曰將謂為逆亂也師古曰將有</hi>
<hi>其意</hi>願陛下急發兵擊之二世怒作色<hi>師古曰不許其言陳勝為反作色謂</hi>
<hi>變動其色</hi>通前曰諸生言皆非夫天下為一家毁郡縣城鑠<lb/>
其兵視天下弗復用<hi>師古曰鑠銷也視讀曰示</hi>且明主在上法令具<lb/>
<pb n="KR2a0007_WYG_043-18a"/>
於下吏人人奉職四方輻輳<hi>師古日輳聚也言如車輻之聚於轂也字或作凑並</hi>
<hi>音千豆反</hi>安有反者此特羣盜鼠竊狗盜<hi>師古曰如鼠之竊如狗之盜</hi>何<lb/>
足置齒牙間哉郡守尉今捕誅何足憂二世喜盡問諸<lb/>
生諸生或言反或言盜於是二世令御史按諸生言反<lb/>
者下吏非所宜言諸生言盜者皆罷之乃賜通帛二十<lb/>
匹衣一襲<hi>師古曰一襲上下皆具也今人呼為一副也</hi>拜為博士通已出反<lb/>
舍<hi>師古曰還其所居也</hi>諸生曰生何言之諛也通曰公不知我幾<lb/>
不免虎口<hi>師古曰幾音鉅依反</hi>廼亡去之薛薛已降楚矣及項梁<lb/>
<pb n="KR2a0007_WYG_043-18b"/>
之薛通從之敗定陶從懷王懷王為義帝徙長沙通留<lb/>
事項王漢二年漢王從五諸侯入彭城通降漢王通儒<lb/>
服漢王憎之廼變其服服短衣楚製<hi>師古曰製謂裁衣之形製</hi>漢王<lb/>
喜通之降漢從弟子百餘人然無所進剸言諸故羣盜<lb/>
壯士進之<hi>師古曰剸與專同又音之兖反此則言專聲之急上者耳</hi>弟子皆曰事先<lb/>
生數年幸得從降漢今不進臣等剸言大猾何也<hi>師古曰狡</hi>
<hi>猾之人</hi>通乃謂曰漢王方䝉矢石爭天下<hi>師古曰䝉猶被也冒也</hi>諸<lb/>
生寧能鬭乎故先言斬將搴旗之士<hi>師古曰搴㧞取音騫</hi>諸生且<lb/>
<pb n="KR2a0007_WYG_043-19a"/>
待我我不忘矣漢王拜通為博士號稷嗣君<hi>張晏曰后稷佐唐欲</hi>
<hi>令復如之</hi>漢王已并天下諸侯共尊為皇帝於定陶通就其<lb/>
儀號<hi>師古曰就成也</hi>高帝悉去秦儀法為簡易羣臣飲爭功醉<lb/>
或妄呼<hi>師古曰呼音个故反</hi>按劒擊柱<hi>○宋祁曰按當作㧞</hi>上患之通知上<lb/>
益饜之説上曰夫儒者難與進取可與守成臣願徵魯<lb/>
諸生與臣弟子共起朝儀高帝曰得無難乎通曰五帝<lb/>
異樂三王不同禮禮者因時世人情為之節文者也故<lb/>
夏殷周禮所因損益可知者謂不相復也<hi>師古曰復重也因也音扶</hi>
<pb n="KR2a0007_WYG_043-19b"/>
<hi>目反</hi>臣願頗采古禮與秦儀雜就之上曰可試為之令易<lb/>
知度吾所能行為之<hi>師古曰度音徒各反</hi>於是通使徵魯諸生三<lb/>
十餘人<hi>師古曰通為使者而徵諸生</hi>魯有兩生不肻行曰公所事者<lb/>
且十主皆面諛親貴今天下初定死者未葬傷者未起<lb/>
又欲起禮樂禮樂所由起百年積德而後可興也<hi>師古曰言</hi>
<hi>行德敎百年然後可定禮樂</hi>吾不忍為公所為公所為不合古吾不<lb/>
行公徃矣毋汚我通笑曰若真鄙儒不知時變<hi>師古曰若汝也</hi>
<hi>鄙言不通</hi>遂與所徵三十人西<hi>師古曰/西入關</hi>及上左右為學者<hi>師古</hi>
<pb n="KR2a0007_WYG_043-20a"/>
<hi>曰左右謂近臣也為學謂素有學術</hi>與其弟子百餘人為緜蕞野外<hi>應劭曰立</hi>
<hi>竹及茅索營之習禮儀其中也如淳曰謂以茅剪樹地為纂位尊卑之次也春秋傳曰置茅蕝師古曰蕞與蕝</hi>
<hi>同並音子悦反如説是</hi>習之月餘通曰上可試觀上使行禮曰吾<lb/>
能為此廼令羣臣習肄<hi>師古曰肄亦習也音弋二反</hi>㑹十月漢七年<lb/>
長樂宮成諸侯羣臣朝十月<hi>師古曰適㑹七年十月而長樂宮新成也漢時尚以</hi>
<hi>十月為正月故行朝歲之禮史家追書十月</hi>儀<hi>師古曰欲叙其下儀法先言儀如此也</hi>先平明<lb/>
<hi>師古曰未平明之前</hi>謁者治禮引以次入殿門廷中陳車騎戍卒<lb/>
衞官設兵張旗志<hi>師古曰志與幟同音式餌反</hi>傳曰趨<hi>師古曰傳聲敎入者皆令</hi>
<pb n="KR2a0007_WYG_043-20b"/>
<hi>趨謂疾行為敬也</hi>殿下郎中俠陛陛數百人<hi>師古曰俠與挾同挾其兩旁每陛皆</hi>
<hi>數百人也</hi>功臣列侯諸將軍軍吏以次陳西方東鄉文官丞<lb/>
相以下陳東方西鄉<hi>師古曰鄉讀皆曰嚮</hi>大行設九賓臚句傳<hi>蘇林</hi>
<hi>曰上傳語告下為臚下告上為句也韋昭曰大行掌賓客之禮今之鴻臚也九賓則周禮九儀也謂公侯伯子</hi>
<hi>男孤卿大夫士也師古曰臚音廬○劉攽曰賓謂傳擯之擯九賓擯者九人掌臚句傳也</hi>於是皇帝<lb/>
輦出房百官執㦸傳警<hi>師古曰傳聲而唱警</hi>引諸侯王以下至吏<lb/>
六百石以次奉賀自諸侯王以下莫不震恐肅敬至禮<lb/>
畢盡伏置法酒<hi>師古曰法酒者猶言禮酌謂不飲之至醉○劉攽曰謂朝畢以法置酒也上禮</hi>
<pb n="KR2a0007_WYG_043-21a"/>
<hi>畢盡伏謂朝禮也下皆伏抑首謂置酒上壽也故下文又結云竟朝罷無敢讙譁失禮者若如顔説則置法酒</hi>
<hi>便是羣臣飲不至醉而上夀乃在下文又語重複不序矣</hi>諸侍坐殿上皆伏抑首<hi>師古</hi>
<hi>曰抑屈也謂依禮法不敢平坐而視</hi>以尊卑次起上壽觴九行謁者言罷<lb/>
酒御史執法舉不如儀者輙引去竟朝置酒無敢讙譁<lb/>
失禮者於是高帝曰吾廼今日知為皇帝之貴也拜通<lb/>
為奉常<hi>師古曰解在百官公卿表後改為太常也</hi>賜金五百斤通因進曰諸<lb/>
弟子儒生隨臣久矣與共為儀願陛下官之高帝悉以<lb/>
為郎通出皆以五百金賜諸生諸生乃喜曰叔孫生聖<lb/>
<pb n="KR2a0007_WYG_043-21b"/>
人知當世務九年高帝徙通為太子太傅十二年高帝<lb/>
欲以趙王如意易太子通諫曰昔者晉獻公以驪姬故<lb/>
廢太子立奚齊晉國亂者數十年為天下笑秦以不早<lb/>
定扶蘇胡亥詐立自使滅祀此陛下所親見今太子仁<lb/>
孝天下皆聞之呂后與陛下攻苦食啖<hi>如淳曰食無菜茹為啖師古曰</hi>
<hi>啖當作淡淡謂無味之食也言共攻擊勤苦之事而食無味之食也淡音大噉反</hi>其可背哉陛<lb/>
下必欲廢適而立少<hi>師古曰適讀曰嫡</hi>臣願先伏誅以頸血汙<lb/>
地高帝曰公罷矣吾特戲耳<hi>師古曰特但也</hi>通曰太子天下本<lb/>
<pb n="KR2a0007_WYG_043-22a"/>
本壹揺天下震動奈何以天下戲高帝曰吾聽公及上<lb/>
置酒見留侯所招客從太子入見上遂無易太子志矣<lb/>
高帝崩孝惠即位廼謂通曰先帝園陵寢廟羣臣莫習<lb/>
徙通為奉常<hi>師古曰又重為之也</hi>定宗廟儀法及稍定漢諸儀法<lb/>
皆通所論著也惠帝為東朝長樂宮<hi>師古曰朝太后於長樂宮</hi>及間<lb/>
徃<hi>師古曰非大朝時中閒小謁見</hi>數蹕煩民<hi>孟康曰妨其徃來也</hi>作復道方築武<lb/>
庫南<hi>如淳曰作復道方始築武庫南也師古曰復音方目反</hi>通奏事因請間<hi>師古曰請</hi>
<hi>空隙之時不欲對衆言之</hi>曰陛下何自築復道高帝寢衣冠月出游<lb/>
<pb n="KR2a0007_WYG_043-22b"/>
高廟<hi>服䖍曰持高廟中衣月旦以游於衆廟已而復之應劭曰月旦出高帝衣冠備法駕名曰游衣冠如</hi>
<hi>淳曰高祖之衣冠藏在宮中之寢三月出游其道正值今之所作復道下故言乘宗廟道上行也晉灼曰黄圖</hi>
<hi>高廟在長安城門街東寢在桂宮北服言衣藏於廟中如言宮中皆非也師古曰諸家之説皆未允也謂從高</hi>
<hi>帝陵寢出衣冠游於高廟每月一為之漢制則然而後之學者不曉其意謂以月出之時而夜游衣冠失之遠</hi>
<hi>也</hi>子孫奈何乘宗廟道上行哉惠帝懼曰急壞之通曰<lb/>
人主無過舉<hi>師古曰舉事不當有過失</hi>今已作百姓皆知之矣願陛<lb/>
下為原廟<hi>師古曰原重也先以有廟今更立之故云重也</hi>渭北<hi>○劉攽曰渭北字宜屬上句</hi>
衣冠月出游之益廣宗廟大孝之本上乃詔有司立原<lb/>
<pb n="KR2a0007_WYG_043-23a"/>
廟惠帝常出游離宮通曰古者有春嘗菓方今櫻桃熟<lb/>
可獻<hi>師古曰禮記曰仲春之月羞以含桃先薦寢廟即此櫻桃也今所謂朱櫻者是也櫻音於耕反</hi>願<lb/>
陛下出因取櫻桃獻宗廟上許之諸菓獻由此興<lb/>
贊曰高祖以征伐定天下而縉紳之徒騁其知辯<hi>師古曰縉</hi>
<hi>紳儒者之服也解在郊祀志</hi>並成大業語曰廊廟之材非一木之枝<lb/>
帝王之功非一士之畧<hi>師古曰此語本出慎子</hi>信哉劉敬脱輓輅<lb/>
而建金城之安叔孫通舍枹鼓而立一王之儀<hi>師古曰枹者鼓</hi>
<hi>椎所以擊鼓也舍枹鼓者言新罷戰陣之事别創漢代之禮故云一王之儀也枹音桴其字從木也</hi>遇其<lb/>
<pb n="KR2a0007_WYG_043-23b"/>
時也酈生自匿監門待主然後出猶不免鼎鑊<hi>師古曰鼎大而</hi>
<hi>無足曰鑊音胡郭反</hi>朱建始名廉直既距辟陽不終其節亦以喪<lb/>
身陸賈位止大夫致仕諸呂<hi>師古曰以諸呂僣差託病歸家</hi>不受憂責<lb/>
從容平勃之間<hi>師古曰謂和輯陳平周勃以安漢朝也從音弋容反</hi>附會將相以<lb/>
彊社稷身名俱榮其最優乎<lb/>
　<lb/>
　<lb/>
　前漢書卷四十三<lb/>
<pb n="KR2a0007_WYG_043-24a"/>
　前漢書卷四十三考證<lb/>
酈食其傳為里監門然吏縣中賢豪不敢役○<hi>臣召南</hi>
　按史記吏字在然字上言食其為監門小吏而縣中<lb/>
　賢豪不敢役使也班氏當以監門賤役非吏故倒吏<lb/>
　字於下<lb/>
守白馬之津○<hi>臣召南</hi>按白馬縣屬東郡大河所經其<lb/>
　西岸即黎陽也<lb/>
方今燕趙以定惟齊未下云云○司馬光曰史漢皆以<lb/>
<pb n="KR2a0007_WYG_043-24b"/>
　食其勸取敖倉及請説齊為一事獨劉向新序分為<lb/>
　二新序是<lb/>
涉西河之外○胡三省曰河自砥柱以上龍門以下為<lb/>
　西河<lb/>
破北魏注梁地既有魏名故謂此為北○索隱曰謂魏<lb/>
　王豹國於河北故也亦謂之西魏以大梁於安邑為<lb/>
　東也<lb/>
封疥為高梁侯後更食武陽○<hi>臣召南</hi>按武陽史記作<lb/>
<pb n="KR2a0007_WYG_043-25a"/>
　武遂而二表俱不言後更食邑未知孰是又子遂嗣<lb/>
　亦與表異據表疥子勃勃子平疑遂字訛<lb/>
婁敬傳及文王為西伯斷虞芮訟始受命○<hi>臣召南</hi>按<lb/>
　始受命應屬上句師古誤斷之婁敬當漢初即有質<lb/>
　成受命之説謂文王及身稱王改元彼毛公解詩伏<lb/>
　生解書司馬遷撰史記因譌襲謬不足怪也<lb/>
今陛下起豐沛○宋祁曰豐字下當有擊字○按宋説<lb/>
　無理<lb/>
<pb n="KR2a0007_WYG_043-25b"/>
是時漢兵以踰句注三十餘萬衆○<hi>臣召南</hi>按三十餘<lb/>
　萬衆史記作二十餘萬又下文控弦四十萬騎史記<lb/>
　作三十萬<lb/>
叔孫通傳遂與所徵三十人西○史記作三十三人西<lb/>
百官執㦸傳警○執㦸史記作執職徐廣曰職一作幟<lb/>
拜通為奉常○<hi>臣召南</hi>按此文訂史記稱太常之失也<lb/>
　下文徙通為奉常亦然漢初因秦官曰奉常至景帝<lb/>
　中六年始更名太常<lb/>
<pb n="KR2a0007_WYG_043-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_043-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷四十三考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷二十二</head> <lb/>
    <p>
<pb n="KR2a0007_WYG_022-1a"/>
欽定四庫全書<lb/>
　前漢書卷二十二<lb/>
　　漢　　　蘭　　臺　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　禮樂志第二<lb/>
六經之道同歸而禮樂之用為急<hi>師古曰六經謂易詩書春秋禮樂也</hi>治<lb/>
身者斯須忘禮則暴嫚入之矣<hi>師古曰斯須猶須臾</hi>為國者一朝<lb/>
失禮則荒亂及之矣人函天地隂陽之氣有喜怒哀樂<lb/>
<pb n="KR2a0007_WYG_022-1b"/>
之情<hi>師古曰函包容也讀與含同它皆類此</hi>天禀其性而不能節也<hi>師古曰禀</hi>
<hi>謂給授也</hi>聖人能為之節而不能絶也故象天地而制禮樂<lb/>
所以通神明立人倫<hi>師古曰倫理也</hi>正情性節萬事者也人性<lb/>
有男女之情妬忌之别為制婚姻之禮有交接長㓜之<lb/>
序為制鄉飲之禮有哀死思遠之情為制喪祭之禮有<lb/>
尊尊敬上之心為制朝覲之禮哀有哭踊之節樂有歌<lb/>
舞之容<hi>師古曰踊跳也哀甚則踊</hi>正人足以副其誠邪人足以防其<lb/>
失<hi>師古曰副稱也</hi>故婚姻之禮廢則夫婦之道苦而淫辟之罪<lb/>
<pb n="KR2a0007_WYG_022-2a"/>
多<hi>孟康曰苦音盬夫婦之行盬不固也師古曰苦惡也不當假借辟讀曰僻</hi>鄉飲之禮廢則<lb/>
長㓜之序亂而爭鬭之獄蕃<hi>師古曰蕃亦多也音扶元反他皆類此</hi>喪祭<lb/>
之禮廢則骨肉之恩薄而背死忘先者衆<hi>師古曰先者先人謂祖考</hi>
<hi>○宋祁曰祖考下添也字</hi>朝聘之禮廢則君臣之位失而侵陵之漸<lb/>
起故孔子曰安上治民莫譱於禮移風易俗莫譱於樂<lb/>
<hi>師古曰此孝經載孔子之言也譱古善字</hi>禮節民心樂和民聲政以行之刑<lb/>
以防之禮樂政刑四逹而不誖則王道備矣<hi>師古曰誖乖也音布</hi>
<hi>内反</hi>樂以治内而為同<hi>李竒曰同/於和樂也</hi>禮以脩外而為異<hi>李竒曰尊</hi>
<pb n="KR2a0007_WYG_022-2b"/>
<hi>卑為異也</hi>同則和親異則畏敬和親則無怨畏敬則不爭揖<lb/>
讓而天下治者禮樂之謂也二者竝行合為一體畏敬<lb/>
之意難見則著之於享獻辭受登降跪拜<hi>師古曰見謂彰顯也</hi>和<lb/>
親之說難形則𤼵之於詩歌詠言鐘石筦弦<hi>師古曰說讀曰恱形</hi>
<hi>亦見也筦字與管同</hi>蓋嘉其敬意而不及其財賄美其歡心而不<lb/>
流其聲音<hi>師古曰流移也心不移溢於音聲也</hi>故孔子曰禮云禮云玉帛<lb/>
云乎哉樂云樂云鐘鼓云乎哉<hi>師古曰論語載孔子之言也謂禮以節人為貴</hi>
<hi>樂以和人為本玉帛鐘鼔乃其末也○宋祁曰其末下當添事字</hi>此禮樂之本也故曰<lb/>
<pb n="KR2a0007_WYG_022-3a"/>
知禮樂之情者能作識禮樂之文者能述作者之謂聖<lb/>
述者之謂明明聖者述作之謂也<hi>師古曰作謂有所興造也述謂明辨其義</hi>
<hi>而循行也○宋祁曰景徳本循行作脩行</hi>
王者必因前王之禮順時施宜有所損益即民之心稍<lb/>
稍制作<hi>師古曰即就也</hi>至太平而大備周監於二代禮文尤具<lb/>
<hi>師古曰監觀也二代夏殷也言周觀夏殷之禮而增損之也</hi>事為之制曲為之防<hi>師古</hi>
<hi>曰言每事立制委曲防閑也</hi>故稱禮經三百威儀三千於是教化浹<lb/>
洽<hi>師古曰浹徹也洽霑也浹音子牒反</hi>民用和睦災害不生禍亂不作囹<lb/>
<pb n="KR2a0007_WYG_022-3b"/>
圄空虚四十餘年<hi>應劭曰囹圄周獄名也師古曰囹獄也圄守也故總言囹圄無繫於周囹</hi>
<hi>音來丁反圄音牛吕反</hi>孔子美之曰郁郁乎文哉吾從周<hi>師古曰論語載</hi>
<hi>孔子之言也郁郁文章貌</hi>及其衰也諸侯踰越法度惡禮制之害己<lb/>
去其篇籍遭秦滅學遂以亂亡漢興撥亂反正日不暇<lb/>
給<hi>師古曰撥去亂俗而還之於正道也給足也言事務殷多日日脩造尚不能足故無暇也</hi>猶命叔<lb/>
孫通制禮儀以正君臣之位髙祖說而歎曰<hi>師古曰說讀曰恱</hi>
吾乃今日知為天子之貴也以通為奉常遂定儀法<hi>師古</hi>
<hi>曰奉常即太常也觧在百官公卿表</hi>未盡備而通終至文帝時賈誼以為<lb/>
<pb n="KR2a0007_WYG_022-4a"/>
漢承秦之敗俗廢禮義捐㢘恥今其甚者殺父兄盗者<lb/>
取廟器而大臣特以簿書不報期㑹為故<hi>師古曰特但也簿文簿也</hi>
<hi>故謂大事也言公卿但以文案簿書報荅為事也簿音歩户反</hi>至於風俗流溢恬而不<lb/>
怪<hi>師古曰恬安也謂心以為安</hi>以為是適然耳<hi>師古曰言正當如此非失道也</hi>夫移<lb/>
風易俗使天下回心而鄉道<hi>師古曰鄉讀曰嚮</hi>類非俗吏之所<lb/>
能為也夫立君臣等上下使綱紀有序六親和睦<hi>如淳曰六</hi>
<hi>親賈誼書以為父也子也從父昆弟也從祖昆弟也曾祖昆弟也族昆弟也</hi>此非天之所為<lb/>
人之所設也人之所設不為不立不修則壞<hi>師古曰為作也</hi>漢<lb/>
<pb n="KR2a0007_WYG_022-4b"/>
興至今二十餘年宜定制度興禮樂然後諸侯軌道百<lb/>
姓素樸獄訟衰息<hi>師古曰軌道言遵道猶車行之依軌轍也</hi>廼草具其儀<hi>師古</hi>
<hi>曰草謂創立其事也他皆類此</hi>天子說焉<hi>師古曰說讀曰恱</hi>而大臣絳灌之屬<lb/>
害之故其議遂寢<hi>師古曰舊說以為絳謂絳侯周勃也灌謂灌嬰也而楚漢春秋髙祖之臣</hi>
<hi>别有絳灌疑昧之文不可明也此既言大臣則當謂周勃灌嬰也</hi>至武帝即位進用英<lb/>
雋議立明堂制禮服以興太平<hi>師古曰服謂衣服之色也</hi>㑹竇太后<lb/>
好黄老言不說儒術<hi>師古曰說讀曰恱</hi>其事又廢後董仲舒對<lb/>
策言王者欲有所為宜求其端於天天道大者在於隂<lb/>
<pb n="KR2a0007_WYG_022-5a"/>
陽陽為徳隂為刑天使陽常居大夏而以生育長養為<lb/>
事隂常居大冬而積於空虚不用之處以此見天之任<lb/>
徳不任刑也陽出布施於上而主嵗功隂入伏藏於下<lb/>
而時出佐陽陽不得隂之助亦不能獨成嵗功王者承<lb/>
天意以從事故務徳教而省刑罰刑罰不可任以治世<lb/>
猶隂之不可任以成嵗也今廢先王之徳教獨用執法<lb/>
之吏治民而欲徳化被四海故難成也是故古之王者<lb/>
莫不以教化為大務立大學以教於國設庠序以化於<lb/>
<pb n="KR2a0007_WYG_022-5b"/>
邑<hi>師古曰庠序行禮養老之處也</hi>教化以明習俗以成天下嘗無一人<lb/>
之獄矣至周末世大為無道以失天下秦繼其後又益<lb/>
甚之自古以來未嘗以亂濟亂大敗天下如秦者也<hi>師古</hi>
<hi>曰濟益也</hi>習俗薄惡民人抵冒<hi>師古曰抵忤也冒犯也言無㢘恥不畏懼也抵音丁禮反</hi>
今漢繼秦之後雖欲治之無可奈何法出而姦生令下<lb/>
而詐起一嵗之獄以萬千數如以湯止沸沸兪甚而無<lb/>
益<hi>師古曰兪進也音踰又音愈它皆類此</hi>辟之琴瑟<hi>師古曰辟讀曰譬</hi>不調甚者<lb/>
必觧而更張之廼可鼓也為政而不行甚者必變而更<lb/>
<pb n="KR2a0007_WYG_022-6a"/>
化之廼可理也故漢得天下以來常欲善治而至今不<lb/>
能勝殘去殺者失之當更化而不能更化也古人有言<lb/>
臨淵羡魚不如歸而結網今臨政而願治七十餘嵗矣<lb/>
不如退而更化更化則可善治而災害日去福祿日來<lb/>
矣是時上方征討四夷銳志武功<hi>師古曰銳利也言一意進求若兵刃之銳</hi>
<hi>利</hi>不暇留意禮文之事至宣帝時琅邪王吉為諫大夫<lb/>
又上疏言欲治之主不世出<hi>師古曰言時時而一出難常遇也</hi>公卿幸<lb/>
得遭遇其時未有建萬世之長策舉明主於三代之隆<lb/>
<pb n="KR2a0007_WYG_022-6b"/>
者也其務在於簿書斷獄聽訟而已此非太平之基也<lb/>
今俗吏所以牧民者非有禮義科指可世世通行者也<lb/>
以意穿鑿各取一切<hi>師古曰茍順一時非正道</hi>是以詐偽萌生刑罰<lb/>
無極質樸日消恩愛寖薄<hi>師古曰寖古浸字浸漸也</hi>孔子曰安上治<lb/>
民莫善於禮非空言也願與大臣延及儒生述舊禮明<lb/>
王制驅一世之民躋之仁夀之域<hi>師古曰言以仁道治之皆得其性則夀考</hi>
<hi>也域界也</hi>則俗何以不若成康夀何以不若髙宗<hi>師古曰成康周之二</hi>
<hi>王太平之時也髙宗殷王武丁也有徳可尊故曰髙宗享國五十九年故云夀</hi>上不納其言吉<lb/>
<pb n="KR2a0007_WYG_022-7a"/>
以病去至成帝時犍為郡於水濱得古磬十六枚<hi>師古曰濱</hi>
<hi>水涯也音賓</hi>議者以為譱祥劉向因是說上宜興辟雍設庠<lb/>
序陳禮樂隆雅頌之聲盛揖攘之容<hi>師古曰攘古讓字</hi>以風化<lb/>
天下如此而不治者未之有也或曰不能具禮<hi>師古曰或曰者</hi>
<hi>劉向設為難者之言而後荅釋也</hi>禮以養人為本如有過差是過而養<lb/>
人也<hi>師古曰過差猶失錯也</hi>刑罰之過或至死傷今之刑非臯陶<lb/>
之法也而有司請定法削則削筆則筆<hi>服虔曰言隨君意也師古曰削</hi>
<hi>者謂有所刪去以刀削簡牘也筆者謂有所增益以筆就而書也</hi>救時務也至於禮樂<lb/>
<pb n="KR2a0007_WYG_022-7b"/>
則曰不敢是敢於殺人不敢於養人也為其俎豆筦弦<lb/>
之間小不備因是絶而不為是去小不備而就大不備<lb/>
大不備或莫甚焉<hi>師古曰大不備者事之虧失莫甚於此</hi>夫教化之比於<lb/>
刑法刑法輕是舎所重而急所輕也<hi>師古曰舎廢也</hi>且教化所<lb/>
恃以為治也刑法所以助治也今廢所恃而獨立其所<lb/>
助非所以致太平也自京師有誖逆不順之子孫<hi>師古曰誖</hi>
<hi>乖也音布内反</hi>至於䧟大辟受刑戮者不絶繇不習五常之道<lb/>
也<hi>師古曰繇與由同五常仁義禮智信人性所常行之也○宋祁曰宋本無之字邵本有之</hi>夫承千<lb/>
<pb n="KR2a0007_WYG_022-8a"/>
歲之衰周繼暴秦之餘敝民漸漬惡俗貪饕險詖不閑<lb/>
義理<hi>師古曰貪甚曰饕言行險曰詖饕音吐髙反詖音彼義反</hi>不示以大化而獨歐<lb/>
以刑罰終已不改<hi>師古曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與驅同</hi>故曰導之以禮樂而民和<lb/>
睦<hi>師古曰孝經載孔子之言也</hi>初叔孫通將制定禮儀見非於齊魯<lb/>
之士然卒為漢儒宗業垂後嗣斯成法也成帝以向言<lb/>
下公卿議㑹向病卒丞相大司空奏請立辟廱案行長<lb/>
安城南<hi>師古曰行音下更反</hi>營表未作遭成帝崩羣臣引以定謚<lb/>
<hi>孟康曰謚法曰安民立政曰成帝欲立辟廱未就而崩羣臣議諡引為美謂之成</hi>及王莽為宰<lb/>
<pb n="KR2a0007_WYG_022-8b"/>
衡欲燿衆庶遂興辟廱因以簒位海内畔之世祖受命<lb/>
中興撥亂反正<hi>師古曰謂後漢光武帝也</hi>改定京師于土中<hi>師古曰謂都洛</hi>
<hi>陽</hi>即位三十年四夷賓服百姓家給政教清明<hi>師古曰給足也</hi>
<hi>言家家皆足</hi>廼營立明堂辟廱顯宗即位<hi>李竒曰明帝曰顯宗</hi>躬行其<lb/>
禮宗祀光武皇帝于明堂養三老五更於辟廱<hi>李竒曰王者父</hi>
<hi>事三老兄事五更詩云三夀作朋鄧展曰漢直以一公為三老用大夫為五更毋常人行禮乃置師古曰鄭𤣥</hi>
<hi>說云三老五更謂老人更知三徳五事者也更音工衡反蔡邕以為更當為叟叟老人之稱也</hi>威儀既<lb/>
盛美矣然徳化未流洽者禮樂未具羣下無所誦說而<lb/>
<pb n="KR2a0007_WYG_022-9a"/>
庠序尚未設之故也孔子曰辟如為山未成一匱止吾<lb/>
止也<hi>師古曰論語載孔子之言匱者織草為器所以盛土也言為山欲成尚少一匱之土止而不為則其</hi>
<hi>功終已不就如斯之人吾所不能教喻也辟讀曰譬</hi>今叔孫通所撰禮儀與律令<lb/>
同錄臧於理官<hi>師古曰古書懐藏之字本皆作臧漢書例為臧耳理官即法官也</hi>法家<lb/>
又復不𫝊<hi>○劉攽曰法家當屬上句</hi>漢典寢而不著民臣莫有言者<lb/>
<hi>師古曰寢息也</hi>又通沒之後河間獻王采禮樂古事稍稍增輯<lb/>
至五百餘篇<hi>師古曰輯與集同</hi>今學者不能昭見但推士禮以<lb/>
及天子說義又頗謬異故君臣長㓜交接之道寖以不<lb/>
<pb n="KR2a0007_WYG_022-9b"/>
章<hi>師古曰寖漸也</hi>
樂者聖人之所樂也而可以善民心其感人深其移風<lb/>
易俗易<hi>師古曰易音弋䜴反○宋祁曰邵本於感人深上無其字</hi>故先王著其教焉<lb/>
<hi>師古曰著明也</hi>夫民有血氣心知之性而無哀樂喜怒之常應<lb/>
感而動然後心術形焉<hi>師古曰言人之性感物則動也術道徑也心術心之所由也形</hi>
<hi>見也</hi>是以纎微癄瘁<hi>一作/衰</hi>之音作而民思憂<hi>師古曰癄瘁謂减縮也音</hi>
<hi>子笑反○劉攽曰樂聲無癄瘁當依禮讀為噍殺</hi>闡諧嫚易之音作而民康樂<lb/>
<hi>師古曰闡廣也諧和也嫚易言不急刻也易音弋豉反</hi>麤厲猛奮之音作而民剛<lb/>
<pb n="KR2a0007_WYG_022-10a"/>
毅<hi>師古曰麤厲抗厲也猛奮𤼵揚也麤古作麄字○宋祁曰姚本改古作作字若云麤古麄字非是</hi>㢘<lb/>
直正誠之音作而民肅敬寛裕和順之音作而民慈愛<lb/>
<hi>師古曰裕饒也</hi>流辟邪散之音作而民淫亂先王恥其亂也<hi>師古</hi>
<hi>曰辟讀曰僻</hi>故制雅頌之聲本之情性稽之度數制之禮儀<lb/>
<hi>師古曰稽考也</hi>合生氣之和導五常之行<hi>師古曰生氣隂陽之氣也導引也</hi>使<lb/>
之陽而不散隂而不集<hi>師古曰集謂聚滯也</hi>剛氣不怒柔氣不懾<lb/>
<hi>師古曰懾恐也音之渉反</hi>四暢交於中而發作於外<hi>師古曰暢通達也</hi>皆安<lb/>
其位而不相奪也<hi>○宋祁曰景本舊無也字</hi>足以感動人之善心而<lb/>
<pb n="KR2a0007_WYG_022-10b"/>
不使邪氣得接焉<hi>○宋祁曰善心而當作善心也</hi>是先王立樂之方也<lb/>
王者未作樂之時因先王之樂以教化百姓說樂其俗<lb/>
<hi>師古曰說樂其俗使和說而安樂也說讀曰恱樂音來各反</hi>然後改作以章功徳易<lb/>
曰先王以作樂崇徳殷薦之上帝以配祖考<hi>師古曰此豫卦象辭</hi>
<hi>也殷盛大也上帝天也言王者作樂崇表其徳大薦於天而以祖考配饗之也</hi>昔黄帝作咸池<lb/>
顓頊作六莖帝嚳作五英<hi>師古曰嚳音酷</hi>堯作大章舜作招<hi>師古</hi>
<hi>曰招讀曰韶下皆類此</hi>禹作夏湯作濩<hi>師古曰濩音護</hi>武王作武周公作<lb/>
勺勺言能勺先祖之道也<hi>師古曰勺讀曰酌酌取也</hi>武言以功定天<lb/>
<pb n="KR2a0007_WYG_022-11a"/>
下也濩言救民也夏大承二帝也<hi>師古曰夏大也二帝謂堯舜也</hi>招繼<lb/>
堯也<hi>師古曰韶之言紹故曰繼堯也</hi>大章章之也<hi>師古曰章明也</hi>五英英華茂<lb/>
也<hi>○宋祁曰邵本英華無華字</hi>六莖及根莖也<hi>師古曰澤及下也</hi>咸池備矣<lb/>
<hi>師古曰咸皆也池言其包容浸潤也故云備矣</hi>自夏以徃其流不可聞已<hi>師古曰言</hi>
<hi>歌頌皆亡也已語終辭</hi>殷頌猶有存者<hi>師古曰謂正考甫所得那以下是</hi>周詩既<lb/>
備<hi>師古曰謂雅頌皆得其所</hi>而其器用張陳周官具焉<hi>師古曰謂大司樂以下諸</hi>
<hi>官所掌</hi>典者自卿大夫師瞽以下皆選有道徳之人<hi>師古曰師</hi>
<hi>樂工瞽無目者</hi>朝夕習業以教國子國子者卿大夫之子弟也<lb/>
<pb n="KR2a0007_WYG_022-11b"/>
皆學歌九徳<hi>師古曰水火金木土榖謂之六府正徳利用厚生謂之三事六府三事謂之九功九</hi>
<hi>功之徳皆可歌也故言九徳也</hi>誦六詩<hi>應劭曰六詩者詩有六義一曰風二曰賦三曰比四曰興五曰</hi>
<hi>雅六曰頌</hi>習六舞五聲八音之和<hi>師古曰六舞謂帗舞羽舞䍿舞旄舞干舞人舞也五</hi>
<hi>聲宫商角徵羽也八音金石絲竹匏土革木帗音弗䍿音皇</hi>故帝舜命夔曰女典樂<lb/>
教胄子<hi>師古曰虞書舜典所載也夔舜臣名胄子即國子也</hi>直而溫<hi>師古曰正直溫和也</hi>寛<lb/>
而栗<hi>師古曰寛大而敬栗</hi>剛而無虐<hi>師古曰剛毅/而不害虐也</hi>簡而無敖<hi>師古曰簡</hi>
<hi>約而無敖慢也敖讀曰傲○宋祁曰簡約而無敖慢也無字當作不字</hi>詩言志歌咏言<hi>師古</hi>
<hi>曰咏古詠字也在心為志𤼵言為詩咏永也永長也歌所以長言之</hi>聲依咏律和聲<hi>師古曰依</hi>
<pb n="KR2a0007_WYG_022-12a"/>
<hi>助也五聲所以助歌也六律所以和聲也</hi>八音克諧<hi>師古曰諧亦和也自此以上皆帝舜之言</hi>此<lb/>
之謂也又以外賞諸侯徳盛而教尊者其威儀足以充<lb/>
目音聲足以動耳詩語足以感心故聞其音而徳和省<lb/>
其詩而志正<hi>師古曰省視也</hi>論其數而法立是以薦之郊廟則<lb/>
鬼神饗作之朝廷則羣臣和立之學官則萬民協聽者<lb/>
無不虚已竦神說而承流<hi>師古曰竦敬也說讀曰恱</hi>是以海内徧知<lb/>
上徳被服其風<hi>師古曰被音皮義反言䝉其風化若被而服之</hi>光煇日新化上<lb/>
遷善而不知所以然至於萬物不夭天地順而嘉應降<lb/>
<pb n="KR2a0007_WYG_022-12b"/>
故詩曰鐘鼓鍠鍠磬管鏘鏘降福穰穰<hi>師古曰此周頌執競之詩也鍠</hi>
<hi>鍠和也鏘鏘盛也穰穰多也言周王祭祖考之廟奏樂而八音和盛則神降之福至多也鍠音皇穰音人羊反</hi>
書云擊石拊石百獸率舞<hi>師古曰虞書舜典也石謂磬也言樂之和諧也至於擊拊</hi>
<hi>磬石則百獸相率而舞也○宋祁曰和諧也應刪去也字</hi>鳥獸且猶感應而况於人<lb/>
乎况於鬼神乎故樂者聖人之所以感天地通神明安<lb/>
萬民成性類者也然自雅頌之興而所承衰亂之音猶<lb/>
在<hi>師古曰言若周時尚有殷紂之餘聲</hi>是謂淫過凶嫚之聲為設禁焉世<lb/>
衰民散小人乗君子<hi>師古曰乗陵也</hi>心耳淺薄則邪勝正故書<lb/>
<pb n="KR2a0007_WYG_022-13a"/>
序殷紂斷棄先祖之樂廼作淫聲用變亂正聲以說婦<lb/>
人<hi>師古曰今文周書泰誓之辭也說讀曰恱</hi>樂官師瞽抱其器而犇散或適<lb/>
諸侯或入河海<hi>師古曰犇古奔字論語云太師摯適齊亞飯干適楚三飯繚適蔡四飯缺適秦</hi>
<hi>鼓方叔入於河播鼗武入於漢少師陽擊磬襄入於海此志所云及古今人表所叙皆謂是也云諸侯者追繫</hi>
<hi>其地非為當時已有國名而說論語者乃以為魯哀公時禮壊樂崩樂人皆去斯亦未允也夫六經殘缺學者</hi>
<hi>異師文義競馳各守所見而馬鄭羣儒皆在班揚之後向歆博學又居王杜之前校其是非不可偏據其漢書</hi>
<hi>所引經文與近代儒家徃徃乖别既自成義指即就而通之庶免守株以申賢逹之意非茍越異理固然也它</hi>
<hi>皆類此○宋祁曰文義競馳姚本作文義舛駮○劉攽曰顔云追繫其地是謂周以前未有齊楚秦蔡也不亦</hi>
<pb n="KR2a0007_WYG_022-13b"/>
<hi>謬乎</hi>夫樂本情性浹肌膚而臧骨髓雖經乎千載其遺風<lb/>
餘烈尚猶不絶至春秋時陳公子完犇齊<hi>師古曰完陳厲公子即敬</hi>
<hi>仲也莊二十二年遇難出奔齊也</hi>陳舜之後招樂存焉故孔子適齊聞<lb/>
韶三月不知肉味曰不圗為樂之至於斯美之甚也<hi>師古</hi>
<hi>曰事見論語</hi>周道始缺怨刺之詩起王澤既竭而詩不能作<lb/>
王官失業雅頌相錯<hi>師古曰錯雜也</hi>孔子論而定之故曰吾自<lb/>
衛反魯然後樂正雅頌各得其所<hi>師古曰事亦見論語</hi>是時周室<lb/>
大壞諸侯恣行設兩觀乗大路<hi>應劭曰觀闕門邉兩觀也禮諸侯一觀大路天</hi>
<pb n="KR2a0007_WYG_022-14a"/>
<hi>子之車</hi>陪臣管仲季氏之屬<hi>師古曰陪重也諸侯者天子之臣故其臣稱重臣也季氏</hi>
<hi>魯桓公子季友之後専執國政而奢僭也</hi>三歸雍徹八佾舞廷<hi>師古曰三歸取三姓女也</hi>
<hi>婦人謂嫁曰歸故曰三歸盖謂管仲耳雍樂詩也徹饌奏之八佾八列之舞皆僭天子禮也此謂季氏耳</hi>制<lb/>
度遂壞陵夷而不反<hi>師古曰陵夷漸頽替也觧在成帝紀及諸侯王表</hi>桑間濮<lb/>
上鄭衛宋趙之聲竝出<hi>應劭曰桑間衛地濮上濮水之上皆好新聲師古曰鄭衛宋趙</hi>
<hi>諸國亦皆有淫聲</hi>内則致疾損夀外則亂政傷民巧偽因而飾<lb/>
之以營亂富貴之耳目<hi>師古曰營猶囘繞也</hi>庶人以求利列國以<lb/>
相間<hi>師古曰間音居莧反</hi>故秦穆遺戎而由余去<hi>應劭曰戎西戎也由余其賢臣</hi>
<pb n="KR2a0007_WYG_022-14b"/>
<hi>也秦欲兼之遺以女樂由余諫而不聽遂去入秦</hi>齊人餽魯而孔子行<hi>師古曰餽亦饋</hi>
<hi>字論語云齊人餽女樂季桓子受之三日不朝孔子行也</hi>至於六國魏文侯最為好<lb/>
古<hi>師古曰魏文侯本晉大夫畢萬之後僭諸侯者</hi>而謂子夏曰寡人聽古樂則<lb/>
欲寐及聞鄭衛余不知倦焉子夏辭而辨之終不見納<lb/>
<hi>師古曰事見禮之樂記</hi>自此禮樂喪矣漢興樂家有制氏<hi>服䖍曰魯人也</hi>
<hi>善樂事也○宋祁曰當刪也字</hi>以雅樂聲律世世在太樂官但能紀其<lb/>
鏗鎗鼓舞而不能言其義<hi>師古曰鏗鎗金石之聲也鏗音立耕反鎗音初庚反其下</hi>
<hi>亦同</hi>髙祖時叔孫通因秦樂人制宗廟樂大祝迎神于廟<lb/>
<pb n="KR2a0007_WYG_022-15a"/>
門奏嘉至<hi>李竒曰嘉善也善神之至也</hi>猶古降神之樂也皇帝入廟<lb/>
門奏永至以為行歩之節猶古采薺肆夏也<hi>劉徳曰歌樂在逸詩</hi>
<hi>師古曰薺音才私反禮經或作薋又作茨音竝同耳</hi>乾豆上奏登歌<hi>師古曰乾豆脯羞之屬</hi>
獨上歌不以筦弦亂人聲欲在位者徧聞之猶古清廟<lb/>
之歌也登歌再終下奏休成之樂<hi>服䖍曰叔孫通所奏作也</hi>美神明<lb/>
既饗也皇帝就酒東廂坐定奏永安之樂美禮已成也<lb/>
又有房中祠樂髙祖唐山夫人所作也<hi>服䖍曰髙帝姬也韋昭曰唐山</hi>
<hi>姓也○宋祁曰又有當刪又字</hi>周有房中樂<hi>○宋祁曰周上有曰字</hi>至秦名曰夀<lb/>
<pb n="KR2a0007_WYG_022-15b"/>
人凡樂樂其所生禮不忘本髙祖樂楚聲故房中樂楚<lb/>
聲也孝惠二年使樂府令夏侯寛備其簫管更名曰安<lb/>
世樂髙祖廟奏武徳文始五行之舞孝文廟奏昭徳文<lb/>
始四時五行之舞孝武廟奏盛徳文始四時五行之舞<lb/>
武徳舞者髙祖四年作以象天下樂已行武以除亂也<lb/>
文始舞者曰本舜招舞也髙祖六年更名曰文始以示<lb/>
不相襲也五行舞者本周舞也秦始皇二十六年更名<lb/>
曰五行也四時舞者孝文所作以眀示天下之安和也<lb/>
<pb n="KR2a0007_WYG_022-16a"/>
<hi>○宋祁曰邵本以明示無明字</hi>蓋樂已所自作明有制也<hi>師古曰言自制作也</hi>樂<lb/>
先王之樂明有法也<hi>師古曰遵前代之法</hi>孝景采武徳舞以為昭<lb/>
徳以尊太宗廟至孝宣采昭徳舞為盛徳以尊世宗廟<lb/>
諸帝廟皆常奏文始四時五行舞云髙祖六年又作昭<lb/>
容樂禮容樂昭容者猶古之昭夏也主出武徳舞<hi>蘇林曰言</hi>
<hi>昭容樂生於武徳舞○劉奉世曰予謂主出者此舞出則主奏之故下文云出用樂者言舞不失節能以樂終</hi>
<hi>也</hi>禮容者主出文始五行舞舞入無樂者將至至尊之<lb/>
前不敢以樂也出用樂者言舞不失節能以樂終也大<lb/>
<pb n="KR2a0007_WYG_022-16b"/>
氐皆因秦舊事焉<hi>師古曰氐歸也音丁禮反其後字或作抵音義竝同</hi>初髙祖既<lb/>
定天下過沛與故人父老相樂醉酒歡哀作風起之詩<lb/>
令沛中僮兒百二十人習而歌之至孝惠時以沛宫為<lb/>
原廟<hi>師古曰原重也言已有正廟更重立也</hi>皆令歌兒習吹以相和常以<lb/>
百二十人為員文景之間禮官肄業而已<hi>師古曰肄習也音弋二反</hi>
至武帝定郊祀之禮祠太一於甘泉就乾位也<hi>師古曰言在京</hi>
<hi>師之西北也</hi>祭后土於汾隂澤中方丘也<hi>師古曰汾水之旁土特堆起是澤中</hi>
<hi>方丘也祭地以方象地形</hi>乃立樂府<hi>師古曰始置之也樂府之名盖起於此哀帝時罷之</hi>采詩<lb/>
<pb n="KR2a0007_WYG_022-17a"/>
夜誦<hi>師古曰采詩依古遒人徇路采取百姓謳謡以知政教得失也夜誦者其言辭或祕不可宣露故於</hi>
<hi>夜中歌誦也○宋祁曰歌誦下當添之字</hi>有趙代秦楚之謳以李延年為協<lb/>
律都尉多舉司馬相如等數十人造為詩賦略論律吕<lb/>
以合八音之調作十九章之歌以正月上辛用事甘泉<lb/>
圜丘<hi>師古曰用上辛用周禮郊天日也辛取齊戒自新之義也為圜丘者取象天形也</hi>使童男<lb/>
女七十人俱歌昏祠至明夜常有神光如流星止集于<lb/>
祠壇天子自竹宫而望拜<hi>韋昭曰以竹為宫天子居中師古曰漢舊儀云竹宫去壇</hi>
<hi>三里</hi>百官侍祠者數百人皆肅然動心焉<lb/>
<pb n="KR2a0007_WYG_022-17b"/>
安世房中歌十七章其詩曰<hi>○劉敞曰按此言房中歌十七章推尋文理不見十</hi>
<hi>七章疑本十二章譔為十七章也此言房中歌十七章今分别之大孝備矣一章八句七始華始一章十句我</hi>
<hi>定歴數一章八句王侯秉徳一章七句其鄰翼翼鄰謂近臣也海内有姦一章八句大海蕩水所歸髙賢愉民</hi>
<hi>所懷依註當有蕩蕩愉愉字大海蕩蕩一章六句安其所一章六句豐草葽一章八句雷震震一章十句桂華</hi>
<hi>一章十句桂華馮馮翼翼此桂華前章之名也古詩皆有章名今此獨兩章存美芳一章八句磑磑即即一章</hi>
<hi>八句嘉薦芳矣一章八句皇皇鴻明一章六句浚則師徳一章四句孔容之常一章八句承帝明徳一章八句</hi>
大孝備矣休徳昭清髙張四縣樂充宫廷<hi>晉灼曰四縣樂四縣也天</hi>
<hi>子宫縣師古曰謂設宫縣而髙張之縣古懸字</hi>芬樹羽林雲景杳㝠<hi>師古曰言所樹羽葆</hi>
<pb n="KR2a0007_WYG_022-18a"/>
<hi>其盛若林芬然衆多仰視髙逺如雲日之杳㝠也</hi>金支秀華庶旄翠旌<hi>張宴曰金支百</hi>
<hi>二十支秀華中主有華艷也旄鍾之旄也文穎曰析羽為旌翠羽為之也臣瓚曰樂上衆飾有流遡羽葆以黄</hi>
<hi>金為支其首敷散若草木之秀華也師古曰金支秀華瓚說是也庶衆也庶旄翠旌謂析五采羽注翠旄之首</hi>
<hi>而為旌耳</hi>
七始華始肅倡和聲<hi>孟康曰七始天地四時人之始華始萬物英華之始也以為樂名如</hi>
<hi>六英也師古曰肅敬也言歌者敬而唱諧和之聲</hi>神來宴娭庶幾是聽<hi>師古曰娭戲也</hi>
<hi>言庶幾神來宴戲聽此樂也娭音許其反</hi>粥粥音送細亝人情<hi>晉灼曰粥粥敬懼貌也細</hi>
<hi>微也以樂送神微感人情使之齊肅也師古曰粥音弋六反</hi>忽乗青𤣥熙事備成<hi>師古</hi>
<pb n="KR2a0007_WYG_022-18b"/>
<hi>曰言還神禮畢忽登青天而去福熙之事皆備成也熙與禧同</hi>清思聈聈經緯冥冥<hi>蘇林</hi>
<hi>曰聈音窈師古曰聈聈幽静也經緯謂經緯天地</hi>
我定歴數人告其心<hi>師古曰言臣下各竭其心致誠慤也</hi>敕身齊戒施教<lb/>
申申<hi>應劭曰敕謹敬之貌師古曰齊讀曰齋</hi>乃立祖廟敬明尊親大矣孝<lb/>
熙四極爰轃<hi>師古曰熙亦福也四極四方極逺之處也爾雅曰東至於泰逺西至於邠國南至於</hi>
<hi>濮鉛北至於祝栗謂之四極邠音彬轃字與臻同</hi>
王侯秉徳其鄰翼翼<hi>師古曰鄰言徳不孤必有鄰也翼翼恭敬也</hi>顯明昭式<lb/>
清明鬯矣皇帝孝徳<hi>師古曰鬯古暢字暢通也</hi>竟全大功撫安四極<lb/>
<pb n="KR2a0007_WYG_022-19a"/>
海内有姦紛亂東北<hi>師古曰謂匈奴</hi>詔撫成師武臣承徳<hi>師古曰成</hi>
<hi>師言各置部校師出以律也春秋左氏傳曰成師以出</hi>行樂交逆簫勺羣慝<hi>晉灼曰簫</hi>
<hi>舜樂也勺周樂也言以樂征伐也師古曰言制定新樂教化流行則逆亂之徒盡交歡也慝惡也勺讀曰酌○</hi>
<hi>劉敞曰予謂逆迎也樂音洛言師行而和樂逺邇皆迎也</hi>肅為濟哉蓋定燕國<hi>師古曰匈</hi>
<hi>奴服從則燕國安静無冦難也</hi>
大海蕩蕩水所歸髙賢愉愉民所懷<hi>李竒曰愉愉懌也師古曰蕩蕩廣大</hi>
<hi>貌也愉愉和樂貌也懐思也言海以廣大之故衆水歸之王者有和樂之徳則人皆思附也</hi>大山崔<lb/>
百卉殖民何貴貴有徳<hi>師古曰言大山以崔嵬之故能生養百卉明君以崇髙其徳故</hi>
<pb n="KR2a0007_WYG_022-19b"/>
<hi>為萬姓所尊也崔音才回反</hi>
安其所樂終産<hi>師古曰萬物各安其所而樂終其生也</hi>樂終産世繼緒<hi>師古</hi>
<hi>曰言傳祚無窮</hi>飛龍秋游上天<hi>蘇林曰秋飛貌也師古曰莊子有秋駕之法者亦言駕馬騰驤</hi>
<hi>秋秋然也揚雄賦曰秋秋蹌蹌入西園其義亦同讀者不曉秋義或改此秋字為秫稷之秫失之逺矣</hi>髙<lb/>
賢愉樂民人<hi>師古曰言王者有愉愉之徳故使衆人皆安樂</hi>
豐草葽女羅施<hi>孟康曰葽音四月秀葽之葽盛貌也應劭曰女蘿兎絲也延于松栢之上異類</hi>
<hi>而猶載之况同姓言族親不可不覆遇也</hi>譱何如誰能回<hi>師古曰回亂也言至徳之善上古帝</hi>
<hi>皇皆不如之而不可干亂</hi>大莫大成教徳長莫長被無極<hi>師古曰被音皮義反</hi>
<pb n="KR2a0007_WYG_022-20a"/>
<hi>次下亦同</hi>
靁震震電燿燿明徳鄉治本約<hi>服䖍曰與臣民之約師古曰鄉方也言王者之</hi>
<hi>威取象靁電明示徳義之方而治政本之約約讀曰要</hi>治本約澤𢎞大<hi>師古曰政教有常則</hi>
<hi>恩惠溥洽</hi>加被寵咸相保<hi>師古曰言徳政所加人被寵渥則室家老㓜皆相保也</hi>徳施<lb/>
大世曼夀<hi>師古曰曼延也</hi>
都荔遂芳窅窊桂華<hi>蘇林曰窅音窅晊之窅窊音窊下之窊孟康曰窅出窊入都良薜荔</hi>
<hi>之香鼓動桂華也晉灼曰桂華似殿名次下言桂華馮馮翼翼承天之則言樹此香草以絜齊其芳氣乃達於</hi>
<hi>宫殿也臣瓚曰茂陵中書歌都孋桂英美芳鼓行如此復不得為殿名師古曰諸家說皆未盡也此言都良薜</hi>
<pb n="KR2a0007_WYG_022-20b"/>
<hi>荔俱有芬芳桂華之形窅窊然也皆謂神宫所有耳窅音一交反窊音一𤓰反○宋祁曰諸家下添之字</hi>孝<lb/>
奏天儀若日月光<hi>師古曰言以孝道進承於天天神下降故有光○宋祁曰有光下添也字</hi>
乗𤣥四龍回馳北行羽旄殷盛芬哉芒芒<hi>師古曰芬亦謂衆多芒芒</hi>
<hi>廣逺之貌</hi>孝道隨世我署文章<hi>師古曰署猶分部也一曰表也</hi>
桂華馮馮翼翼承天之則<hi>師古曰馮馮盛滿也翼翼衆貌也</hi>吾易乆逺<lb/>
燭明四極<hi>晉灼曰易疆易也乆固也武帝自言拓境廣逺安固也師古曰此說非也乆猶長也自言</hi>
<hi>疆易逺大耳非武帝時也不得云拓境</hi>慈惠所愛美若休徳<hi>師古曰若順也休亦美也</hi>
杳杳㝠㝠克綽永福<hi>師古曰綽緩也亦謂延長也</hi>
<pb n="KR2a0007_WYG_022-21a"/>
美芳磑磑即即師象山則<hi>孟康曰磑磑崇積也即即充實也師衆也則法也積實之</hi>
<hi>盛衆類於山也師古曰磑音五回反○劉奉世曰桂華美芳皆二詩章名本側注在前篇之末傳寫之誤遂以</hi>
<hi>冠後後詞無美芳亦當作美若矣</hi>嗚呼孝哉案撫戎國蠻夷竭歡象來<lb/>
致福<hi>李竒曰象譯也蠻夷遣譯致福貢也</hi>兼臨是愛終無兵革<hi>師古曰兼臨言在上</hi>
<hi>位者普包容也</hi>
嘉薦芳矣告靈饗矣告靈既饗徳音孔臧<hi>師古曰饗字合韻皆音鄉</hi>
<hi>孔甚也臧善也</hi>惟徳之臧建侯之常承保天休令問不忘<hi>師古曰建</hi>
<hi>侯封建諸侯也易屯卦曰利建侯休美也令善也問名也</hi>
<pb n="KR2a0007_WYG_022-21b"/>
皇皇鴻明蕩侯休徳<hi>服䖍曰侯維也臣瓚曰天下蕩平惟帝之休徳</hi>嘉承天和<lb/>
伊樂厥福<hi>師古曰伊是也</hi>在樂不荒惟民之則<hi>師古曰則法也</hi>
浚則師徳下民咸殖令問在舊孔容翼翼<hi>師古曰浚深也師衆也則</hi>
<hi>法也殖生也舊乆也翼翼敬也言有深法衆徳故能生育羣黎乆有善名其容甚敬也</hi>
孔容之常承帝之明<hi>師古曰帝謂天也下皆類此</hi>下民之樂子孫保<lb/>
光<hi>師古曰言永保其光寵也</hi>承順溫良受帝之光嘉薦令芳夀考不<lb/>
忘<hi>師古曰不忘言長乆也</hi>
承帝明徳師象山則<hi>師古曰衆象山而為法言不騫不崩</hi>雲施稱民永受<lb/>
<pb n="KR2a0007_WYG_022-22a"/>
厥福<hi>師古曰言稱物平施其澤如雲也稱音尺孕反</hi>承容之常承帝之明下民<lb/>
安樂受福無疆<hi>師古曰疆竟也下皆類此</hi>
郊祀歌十九章其詩曰<lb/>
練時日侯有望<hi>師古曰練選也</hi>
                    <graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>膋蕭延四方<hi>李竒曰膋腸間脂也蕭香蒿也</hi>
<hi>師古曰以蕭焫脂合馨香也四方四方之神也膋音來彫反焫音人說反</hi>九重開靈之斿<hi>師古</hi>
<hi>曰天有九重言皆開門而來降厥福</hi>垂惠恩鴻祜休<hi>師古曰鴻大也祜福也休美也祜音怙</hi>
靈之車結𤣥雲駕飛龍羽旄紛<hi>師古曰紛紛言其多</hi>靈之下若風<lb/>
馬<hi>師古曰言速疾也</hi>左倉龍右白虎<hi>師古曰/以為衛</hi>靈之來神哉沛<hi>師古</hi>
<pb n="KR2a0007_WYG_022-22b"/>
<hi>曰沛疾貌音補蓋反</hi>先以雨般裔裔<hi>師古曰先以雨言神欲行令兩先驅也般讀與班同班布</hi>
<hi>也裔裔飛流之貌</hi>靈之至慶隂隂<hi>師古曰言垂隂覆徧於下</hi>相放<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>震澹心<lb/>
<hi>師古曰放<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>猶髣髴也澹動也/放音昉<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>音弗澹音大濫反</hi>靈已坐五音飭<hi>師古曰飭讀與</hi>
<hi>敕字同謂整也</hi>虞至旦承靈億<hi>師古曰虞樂也億安也</hi>牲繭栗粢盛香尊<lb/>
桂酒賓八鄉<hi>應劭曰桂酒切桂置酒中也晉灼曰尊大尊也元帝時大宰丞李元記云以水漬桂</hi>
<hi>為大尊酒師古曰繭栗言角之小如繭及栗之形也八鄉八方之神</hi>靈安留吟青黄<hi>服䖍曰吟</hi>
<hi>音含師古曰服說非也吟謂歌誦也青黄謂四時之樂也</hi>徧觀此眺瑶堂<hi>應劭曰眺望也瑶石</hi>
<hi>而似玉者也師古曰以瑶飾堂瑶音遥</hi>衆嫭竝綽竒麗<hi>孟康曰嫭音互嫭好也如淳曰嫭美</hi>
<pb n="KR2a0007_WYG_022-23a"/>
<hi>目貌晉灼曰嫭音坼罅之罅師古曰孟說是也謂供神女樂竝好麗也</hi>顔如荼兆逐靡<hi>應劭</hi>
<hi>曰荼野菅白華也言此竒麗白如荼也孟康曰兆逐靡者兆民逐觀而猗靡也師古曰菅茅也言美女顔貌如</hi>
<hi>茅荼之柔也荼者今俗所謂蒹錐也荼音塗菅音姦靡合韻音武義反</hi>被華文厠霧縠曵<lb/>
阿錫佩珠玉<hi>如淳曰阿細繒錫細布也師古曰厠雜也霧縠言其輕細若雲霧也</hi>俠嘉夜<lb/>
茝蘭芳<hi>如淳曰佳俠皆美人之稱也嘉夜芳草也師古曰俠與挾同言懷挾芳草也茝即今白芷茝音</hi>
<hi>昌改反</hi>澹容與獻嘉觴<hi>師古曰澹安也容與言閑舒也澹音大濫反</hi>
練時日一<lb/>
帝臨中壇四方承宇<hi>師古曰言天神尊者來降中壇四方之神各承四字也壇字或作䄠</hi>
<pb n="KR2a0007_WYG_022-23b"/>
<hi>讀亦曰壇字加示者神靈之耳下言紫壇嘉壇其義竝同</hi>繩繩意變備得其所<hi>應劭曰繩</hi>
<hi>繩謹敬更正意也孟康曰衆多也臣瓚曰爾雅繩繩戒也師古曰瓚說是也</hi>清和六合制數<lb/>
以五<hi>張晏曰此后土之歌也土數五</hi>海内安寧興文匽武<hi>師古曰匽古偃字</hi>后<lb/>
土富媪昭明三光<hi>張晏曰媪老母稱也坤為母故稱媪海内安定富媪之功耳</hi>穆穆<lb/>
優游嘉服上黄<hi>孟康曰土色上黄也○劉攽曰予謂此帝指天子耳後之制數以五即謂武帝</hi>
<hi>改服色而尚黄數用五也言后土富媪者由漢以土徳也顔緣中壇故疑是祠祭但以堂壇諭中央耳</hi>
帝臨二<lb/>
青陽開動根荄以遂<hi>臣瓚曰春為青陽師古曰草根曰荄遂者言皆生出也荄音該</hi>膏<lb/>
<pb n="KR2a0007_WYG_022-24a"/>
潤并愛跂行畢逮<hi>孟康曰跂音岐師古曰并兼也逮及也凡有足而行者稱跂行也</hi>霆<lb/>
聲發榮壧處頃聽<hi>晉灼曰壧穴也謂蟄蟲驚聽也師古曰壧與巖同言靁霆始𤼵草木舒榮</hi>
<hi>則蟄蟲處巖崖者莫不頃聽而起頃讀曰傾</hi>枯槀復産廼成厥命<hi>師古曰枯槀謂草木</hi>
<hi>經冬零落者也槀音口老反</hi>衆庶熙熙施及夭胎<hi>師古曰熙熙和樂貌也施延也少長</hi>
<hi>曰夭在孕曰胎施音弋䜴反夭音烏老反</hi>羣生啿啿惟春之祺<hi>服䖍曰啿音湛湛露斯如</hi>
<hi>淳曰祺福也師古曰啿啿豐厚之貌也音徒感反祺音其</hi>
青陽三　　　　　　　鄒子樂<lb/>
朱明盛長旉與萬物<hi>臣瓚曰夏為朱明師古曰旉古敷字也敷與言開舒也與音弋於反</hi>
<pb n="KR2a0007_WYG_022-24b"/>
桐生茂豫靡有所詘<hi>師古曰桐讀為通茂豫美盛而光悅也言草木皆通逹而生美悅光</hi>
<hi>澤各無所詘皆申遂也詘音丘物反○劉攽曰桐幼稚也揚子云師哉師哉桐子之命</hi>敷華就實<lb/>
既阜既昌<hi>師古曰敷布也就成也阜大也昌盛也</hi>登成甫田百鬼廸嘗<hi>師古</hi>
<hi>曰甫田大田也百鬼百神也廸進也嘗謂歆饗之也言此廸盛皆因大田而登成進於祀所而為百神所歆饗</hi>
<hi>也廸音大歴反</hi>廣大建祀肅雍不忘神若宥之傳世無疆<hi>師古曰若</hi>
<hi>善也宥祐也</hi>
朱明四　　　　　　　鄒子樂<lb/>
西顥沆碭秋氣肅殺<hi>韋昭曰西方少昊也師古曰沆音胡浪反碭音蕩沆碭白氣之貌也</hi>
<pb n="KR2a0007_WYG_022-25a"/>
含秀垂穎續舊不廢<hi>師古曰五榖百草秀穎成實皆因舊苗無廢絶也不榮而實曰秀葉</hi>
<hi>末曰穎廢合韻音𤼵</hi>姦偽不萌祅孽伏息隅辟越逺四貉咸服<hi>師古</hi>
<hi>曰四貉猶言四夷辟讀曰僻貉音莫客反</hi>既畏兹威惟慕純徳附而不驕正<lb/>
心翊翊<hi>師古曰純大也言畏威懷徳者皆來賓附無敢驕怠盡䖍敬○宋祁曰䖍敬下當添也字</hi>
西顥五　　　　　　　鄒子樂<lb/>
𤣥㝠陵隂蟄蟲蓋臧<hi>師古曰𤣥㝠北方之神也</hi>屮木零落抵冬降霜<lb/>
<hi>孟康曰抵至也至冬而降霜師古曰屮古草字○宋祁曰抵作底</hi>易亂除邪革正異俗<lb/>
<hi>師古曰易變革改也</hi>兆民反本抱素懷樸條理信義望禮五嶽<hi>師古</hi>
<pb n="KR2a0007_WYG_022-25b"/>
<hi>曰條分也暢也</hi>籍斂之時掩收嘉榖<hi>師古曰籍斂謂收籍田也</hi>
𤣥㝠六　　　　　　　鄒子樂<lb/>
惟泰元尊媼神蕃釐<hi>李竒曰元尊天也媼神地也祭天燔燎祭地瘞埋也師古曰李說非</hi>
<hi>也泰元天也蕃多也釐福也言天神至尊而地神多福也蕃音扶元反釐讀曰禧</hi>經緯天地作<lb/>
成四時精建日月星辰度理隂陽五行周而復始雲風<lb/>
靁電降甘露雨百姓蕃滋咸循厥緒<hi>師古曰蕃多也滋益也循順也緒業</hi>
<hi>也</hi>繼統共勤順皇之徳<hi>師古曰共讀曰恭皇皇天也此言天子繼承祖統恭勤為心而</hi>
<hi>順天也</hi>鸞路龍鱗罔不肸飾<hi>蘇林曰肸音塈塗之塈塈飾也師古曰罔無也肸振也謂</hi>
<pb n="KR2a0007_WYG_022-26a"/>
<hi>皆振整而飾之也肸音許乙反</hi>嘉籩列陳庶幾宴享<hi>師古曰嘉籩謂祭祀之籩實也木曰</hi>
<hi>豆竹曰籩享字合韻宜音鄉</hi>滅除凶災烈騰八荒<hi>師古曰言威烈之盛踰於八荒</hi>鐘<lb/>
鼓竽笙雲舞翔翔招揺靈旗九夷賓將<hi>師古曰畫招揺於旗以征伐故</hi>
<hi>稱靈旗將猶從也</hi>
惟泰元七　建始元年丞相匡衡奏罷鸞路龍鱗更定<lb/>
詩曰涓選休成<hi>臣瓚曰涓除也除惡選取美成者也</hi>
天地並況惟予有慕<hi>師古曰況賜也</hi>爰熙紫壇思求厥路<hi>師古曰熙</hi>
<hi>興也紫壇壇紫色也思求降神之路也</hi>恭承禋祀縕豫為紛<hi>孟康曰積聚脩飾為此紛</hi>
<pb n="KR2a0007_WYG_022-26b"/>
<hi>華也師古曰緼音於粉反</hi>黼繡周張承神至尊<hi>師古曰白與黑畫為斧形謂之黼</hi>千<lb/>
童羅舞成八溢<hi>師古曰溢與佾同佾列也</hi>合好効歡虞泰一<hi>師古曰虞與娛</hi>
<hi>同也</hi>九歌畢奏斐然殊鳴琴竽瑟會軒朱<hi>師古曰軒朱即朱軒也言總合</hi>
<hi>音樂會於軒檻之前</hi>璆磬金鼓靈其有喜<hi>師古曰璆美玉名以為磬也喜合韻音許吏反</hi>
百官濟濟各敬厥事<hi>○宋祁曰邵本厥作其</hi>盛牲實爼進聞膏<hi>師古</hi>
<hi>曰言以牲實爼以蕭焫脂則其芬馨逹於神所故曰盛牲實爼進聞膏</hi>神奄留臨須揺<hi>晉灼</hi>
<hi>曰須揺須臾也師古曰奄讀曰淹</hi>長麗前掞光耀明<hi>孟康曰欲令神宿留言日雖暮長庚</hi>
<hi>星在前扶助常有光明也掞或作扶晉灼曰掞即光炎字也臣瓚曰長麗靈烏也故相如賦曰前長麗而後矞</hi>
<pb n="KR2a0007_WYG_022-27a"/>
<hi>皇舊說云鸞也張衡思𤣥賦亦曰前長麗使拂羽師古曰晉瓚二說是也麗音離掞音艷</hi>寒暑不忒<lb/>
況皇章<hi>晉灼曰況賜也皇君也章明也言長庚星終始不改其光神永以此賜明君也臣瓚曰忒差也</hi>
<hi>寒暑不差言隂陽和也以此賜君章賢徳也師古曰瓚說是也</hi>展詩應律鋗玉鳴<hi>晉灼曰鋗</hi>
<hi>鳴玉聲也師古曰鋗音火𤣥反</hi>函宫吐角激徵清𤼵梁揚羽申以商<hi>晉灼</hi>
<hi>曰下有梁黄鼔員四人似新造音樂者姓名也師古曰晉說非也自函宫吐角以下總言五聲之備耳申重也</hi>
<hi>發梁歌聲繞梁也函與含同</hi>造兹新音永欠長<hi>○宋祁曰欠當作乆</hi>聲氣逺條<lb/>
鳳鳥鴹<hi>師古曰條達也鴹古翔字</hi>神夕奄虞蓋孔享<hi>師古曰虞樂也蓋語辭也孔甚</hi>
<hi>也享合韻音鄉</hi>
<pb n="KR2a0007_WYG_022-27b"/>
天地八　丞相匡衡奏罷黼繡周張更定詩曰肅若舊<lb/>
典<hi>師古曰肅敬也若順也</hi>
日出入安窮時世不與人同<hi>晉灼曰日月無窮而人命有終世長而夀短</hi>故<lb/>
春非我春夏非我夏秋非我秋冬非我冬泊如四海之<lb/>
池徧觀是邪謂何<hi>晉灼曰言人夀不能安固如四海徧觀是乃知命甚促謂何當如之何也</hi>
<hi>師古曰泊水貌也音歩各反又音魄</hi>吾知所樂獨樂六龍六龍之調使我<lb/>
心若<hi>應劭曰易曰時乗六龍以御天武帝願乗六龍仙而升天曰吾所樂獨乗六龍然御六龍得其調使</hi>
<hi>我心若</hi>訾黄其何不徠下<hi>應劭曰訾黄一名乗黄龍翼而馬身黄帝乘之而仙武帝意欲</hi>
<pb n="KR2a0007_WYG_022-28a"/>
<hi>得之曰何不來邪師古曰訾嗟歎之辭也黄乗黄也歎乗黄不來下也訾音咨</hi>
日出入九<lb/>
太一況天馬下<hi>師古曰言此天馬乃太一所賜故來下也</hi>霑赤汗沬流赭<hi>應劭</hi>
<hi>曰大宛馬汗血霑濡也流沬如赭也李竒曰沬音靧面之靧晉灼曰沬古靧字也師古曰沬沫兩通沬者言被</hi>
<hi>面如頮也字從水傍午未之未音呼内反沫者言汗流沫出也字從水傍本末之末音亦如之然今書字多作</hi>
<hi>沬面之沫也</hi>志俶儻精權竒籋浮雲晻上馳<hi>蘇林曰籋音躡言天馬上躡浮</hi>
<hi>雲也師古曰晻音烏感反言晻然而上馳</hi>體容與迣萬里<hi>孟康曰迣音逝如淳曰迣超踰也晉</hi>
<hi>灼曰古迾字師古曰孟音非也迣讀與厲同言能厲渡萬里也</hi>今安匹龍為友<hi>師古曰言今更</hi>
<pb n="KR2a0007_WYG_022-28b"/>
<hi>無與匹者唯龍可為之友耳</hi>　元狩三年馬生渥洼水中作<lb/>
天馬徠從西極渉流沙九夷服<hi>師古曰言九夷皆服故此馬逺來也徠古徃來</hi>
<hi>字也</hi>天馬徠出泉水虎脊兩化若鬼<hi>應劭曰馬毛色如虎脊者有兩也師古曰</hi>
<hi>言其變化若鬼神</hi>天馬徠歴無草徑千里循東道<hi>張晏曰馬從西而來東也</hi>
<hi>師古曰言馬從西來經行磧鹵之地無草者凡千里而至東道</hi>天馬徠執徐時<hi>應劭曰太嵗在</hi>
<hi>辰曰執徐言得天馬時歲在辰也孟康曰東方震為龍又青龍宿言以其方來也師古曰應說是也</hi>將揺<lb/>
舉誰與期<hi>如淳曰遥逺也揺或作遥師古曰如說非也言當奮揺髙舉不可與期也</hi>天馬徠<lb/>
開逺門竦予身逝昆侖<hi>應劭曰言天馬雖去人逺當豫開門以待之也文穎曰言武帝</hi>
<pb n="KR2a0007_WYG_022-29a"/>
<hi>好仙常庶幾天馬來當乗之徃𤼵昆侖也師古曰文說是也</hi>天馬徠龍之媒<hi>應劭曰言天馬</hi>
<hi>者乃神龍之類今天馬已來此龍必至之效也</hi>游閶闔觀玉臺<hi>應劭曰閶闔天門玉臺上帝之</hi>
<hi>所居</hi>　太初四年誅宛王獲宛馬作<lb/>
天馬十<lb/>
天門開詄蕩蕩<hi>如淳曰詄讀如迭詄蕩蕩天體堅清之狀也師古曰詄音大結反</hi>穆並<lb/>
騁以臨饗<hi>師古曰言衆神穆然方駕馳騁而臨祠祭</hi>光夜燭徳信著<hi>師古曰神光夜</hi>
<hi>照應誠而來是徳信著明</hi>靈<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>平而鴻長生豫<hi>師古曰神靈徳澤所浸溥博無私其福甚</hi>
<hi>大故我得長生之道而安豫也</hi>大朱涂廣夷石為堂<hi>師古曰涂道路也夷平也言通神之</hi>
<pb n="KR2a0007_WYG_022-29b"/>
<hi>路飾以朱丹又甚廣大平夷宻石累以為堂</hi>飾玉梢以舞歌體招揺若永望<lb/>
<hi>師古曰梢竿也舞者所持王梢以玉飾之也招揺申動之貌永長也梢音所交反招音韶望合韻音亡</hi>星<lb/>
留俞塞隕光<hi>師古曰俞荅也言衆星留神荅我饗薦降其光燿四面充塞也俞音踰</hi>照紫<lb/>
幄珠熉黄<hi>如淳曰熉音殞黄貌也師古曰紫幄饗神之幄也帳上四下而覆曰幄言光照紫幄故其</hi>
<hi>珠色熉然而黄也熉音云</hi>幡比翄囬集貳雙飛常羊<hi>文穎曰舞者骨騰肉飛如鳥之</hi>
<hi>囘翅而雙集也師古曰常羊猶逍遥也</hi>月穆穆以金波日華燿以宣明<hi>師古</hi>
<hi>曰言月光穆穆若金之波流也宣徧也</hi>假清風軋忽激長至重觴<hi>師古曰軋忽長</hi>
<hi>逺之貌也重觴謂累獻也</hi>神裴囘若留放殣冀親以肆章<hi>孟康曰殣音覲師古</hi>
<pb n="KR2a0007_WYG_022-30a"/>
<hi>曰言神靈裴囘留而不去故我得覲見冀以親附而陳誠意遂章明之</hi>函䝉祉福常若期<lb/>
<hi>師古曰函包也蒙被也言為神所饗故能包含䝉被祉福應誠而至有常期也</hi>寂漻上天知厥<lb/>
時<hi>應劭曰言天雖寂漻髙逺而知我饗薦之時也漻音來朝反</hi>泛泛滇滇從髙斿<hi>應劭</hi>
<hi>曰泛泛上浮之意也滇滇盛貌也晉灼曰滇音振旅闐闐師古曰音徒千反</hi>殷勤此路臚所<lb/>
求<hi>應劭曰臚陳也言所以殷勤此路乃欲陳所求也師古曰臚音力於反</hi>佻正嘉吉𢎞以<lb/>
昌<hi>如淳曰佻讀曰肇肇始也</hi>休嘉砰隱溢四方<hi>師古曰休美也嘉慶也砰普萌反砰隱盛</hi>
<hi>意</hi>專精厲意逝九閡<hi>如淳曰閡亦陔也淮南子曰若士者謂盧敖曰吾與汗漫期乎九陔</hi>
<hi>之上陔重也謂九天之上也師古曰閡合韻音改又音亥</hi>紛云六幕浮大海<hi>師古曰紛云興</hi>
<pb n="KR2a0007_WYG_022-30b"/>
<hi>作之貌六幕猶言六合也</hi>
天門十一<lb/>
景星顯見信星彪列<hi>如淳曰景星者徳星也見無常常出有道之國鎮星為信星居國益</hi>
<hi>地師古曰謂彰著而為行列也</hi>象載昭庭日親以察<hi>師古曰象謂縣象也載事也縣象祕</hi>
<hi>事昭顯於庭日來親近甚明察也○劉攽曰象載則瑞應車也</hi>參侔開闔爰推本紀<hi>應劭</hi>
<hi>曰參三也言景星光明開闔乃三於日月也晉灼曰侔等也開闔猶開闢也言今之鼎瑞參等於上世師古曰</hi>
<hi>晉說是</hi>汾脽出鼎皇祐元始<hi>師古曰皇大也祜福也脽音誰祜音怙</hi>五音六<lb/>
律依韋饗昭<hi>師古曰依韋諧和不相乖離也饗讀曰響昭明也言聲響之明也</hi>雜變並<lb/>
<pb n="KR2a0007_WYG_022-31a"/>
會雅聲逺姚<hi>師古曰姚僄姚言飛揚也</hi>空桑琴瑟結信成<hi>張晏曰傳曰空桑為</hi>
<hi>瑟一彈三歎祭天質故也師古曰空桑地名也出善木可為琴瑟也</hi>四興遞代八風生<hi>應劭</hi>
<hi>曰四時遞代成隂陽八風以生也臣瓚曰舞者四縣代奏也左氏傳曰夫舞者所以節八音而行八風也師古</hi>
<hi>曰瓚說是也八方之風謂東北曰條風東方曰明庶風東南曰清明風南方曰景風西南曰凉風西方曰閶闔</hi>
<hi>風西北曰不周風北方曰廣莫風</hi>殷殷鐘石羽籥鳴<hi>師古曰殷殷聲盛也石謂磬也羽籥</hi>
<hi>韶舞所持者也殷音隠</hi>河龍供鯉醇犧牲<hi>晉灼曰河龍夏之所賜者也供鯉給厨祭也師</hi>
<hi>古曰醇謂色不雜也犧牲牛羊全體者也</hi>百末㫖酒布蘭生<hi>張晏曰百末末作之末也晉灼</hi>
<hi>曰百日之末酒也芬香布刻若蘭之生也師古曰百末百草華之末也㫖美也以百草華末雜酒故香且美也</hi>
<pb n="KR2a0007_WYG_022-31b"/>
<hi>事見春秋繁露○宋祁曰百末作百米布刻作布列</hi>泰尊柘漿析朝酲<hi>應劭曰柘漿取甘柘</hi>
<hi>汁以為飲也酲病酒也析觧也言柘漿可以觧朝酲也</hi>微感心攸通脩名<hi>師古曰言精微</hi>
<hi>所應其心攸逺故得通逹成長乆之名</hi>周流常羊思所并<hi>師古曰周流猶周行也常羊猶</hi>
<hi>逍遥也思所并思與神道合也下言合所思是也</hi>穰穰復正直徃寗<hi>師古曰穰穰多也復</hi>
<hi>猶歸也直當也寗願也言獲福既多歸於正道克當徃日所願也復音扶目反寗合韻音寧</hi>馮蠵切<lb/>
和疏寫平<hi>晉灼曰馮馮夷河伯也蠵觜蠵龜屬也師古曰言馮夷命靈蠵使切厲諧和水神令之疏</hi>
<hi>導川潦寫散平均無災也蠵音弋隨反又音携</hi>　上天布施后土成穰穰豐年<lb/>
四時榮<lb/>
<pb n="KR2a0007_WYG_022-32a"/>
景星十二　元鼎五年得鼎汾隂作<lb/>
齊房産草九莖連葉<hi>師古曰齊讀曰齊其下並同</hi>宫童効異披圗案<lb/>
諜<hi>臣瓚曰宫之童豎致此異瑞也蘇林曰諜譜第之也○宋祁曰第之衍之字</hi>𤣥氣之精囘<lb/>
復此都<hi>師古曰𤣥天也言天氣之精囘旋反復於此雲陽之都謂甘泉也</hi>蔓蔓日茂芝<lb/>
成靈華<hi>師古曰蔓蔓言其長乆日以茂盛也</hi>
齊房十三　元封二年芝生甘泉齊房作<lb/>
后皇嘉壇立𤣥黄服<hi>師古曰壇祭壇也服祭服也</hi>物發冀州兆蒙祉<lb/>
福<hi>晉灼曰得寳鼎於汾隂也臣瓚曰汾隂屬冀州</hi>沇沇四塞徦狄合處<hi>孟康曰沇音兖</hi>
<pb n="KR2a0007_WYG_022-32b"/>
<hi>師古曰沇沇流行之貌也徦狄逺夷也合處内附也徦即遐字耳其字從彳彳音丑益反</hi>經營萬億<lb/>
咸遂厥宇<hi>師古曰宇居也言我經營萬方億兆故得咸遂其居</hi>
后皇十四<lb/>
華煜煜固靈根神之斿過天門車千乗敦昆侖<hi>師古曰敦讀曰</hi>
<hi>屯屯聚也</hi>神之出排玉房周流雜拔蘭堂<hi>師古曰拔舎止也音歩曷反</hi>神<lb/>
之行旌容容騎沓沓般傱傱<hi>孟康曰傱音總晉灼曰音人相傱勇作惡師古曰容</hi>
<hi>容飛揚之貌也沓沓疾行也般相連也傱傱衆也容音勇傱音總一曰容讀如本字傱音才公反</hi>神之<lb/>
徠泛翊翊甘露降慶雲集<hi>如淳曰天文志云若烟非烟若雲非雲郁郁紛紛是謂慶</hi>
<pb n="KR2a0007_WYG_022-33a"/>
<hi>雲師古曰翊音弋入反又音立</hi>神之揄臨壇宇<hi>師古曰揄引也壇宇謂祭祠壇場及宫室言神</hi>
<hi>引來降臨之也揄音踰</hi>九疑賓夔龍舞<hi>如淳曰九疑舜所葬言以舜為賓客也夔典樂龍管</hi>
<hi>納言皆隨舜而來舞以樂神</hi>神安坐鴹吉時<hi>師古曰鴹古翔字也言神安坐囘翔皆趣吉時</hi>
<hi>也</hi>共翊翊合所思<hi>師古曰共讀曰/恭翊翊敬也</hi>神嘉虞申貳觴<hi>師古曰虞</hi>
<hi>樂也貳觴猶重觴也</hi>福滂洋邁延長<hi>師古曰滂洋饒廣也滂音普郎反洋音羊又音祥</hi>沛<lb/>
施祐汾之阿<hi>師古曰沛音普大反沛然泛貌也阿水之曲隅</hi>揚金光横泰河<hi>師古</hi>
<hi>曰横充滿也泰河大河也</hi>莽若雲增陽波<hi>師古曰莽雲貌言光明之盛莽莽然如雲也</hi>徧<lb/>
臚驩騰天歌<hi>師古曰臚陳也騰升也言陳其歡慶令歌上升於天</hi>
<pb n="KR2a0007_WYG_022-33b"/>
華煜煜十五<lb/>
五神相包四鄰<hi>如淳曰五帝為太一相也師古曰包含也四鄰四方也</hi>土地廣揚<lb/>
浮雲扢嘉壇椒蘭芳<hi>孟康曰扢摩也師古曰音公忽反謂摩拭其壇加以椒蘭之芳</hi>璧<lb/>
玉精垂華光<hi>師古曰言禮神之璧乃玉之精英故有光華也</hi>益億年美始興<hi>師古</hi>
<hi>曰言福慶方興起也</hi>交於神若有承<hi>師古曰言神來降臨故盡其肅恭</hi>廣宣延咸<lb/>
畢觴<hi>師古曰言徧延諸神咸歆祭祀畢盡觴爵也</hi>靈輿位偃蹇驤<hi>師古曰神既畢饗則</hi>
<hi>嚴駕靈輿引其侍從之位偃蹇髙驤也蹇音居偃反</hi>卉汨臚析奚遺<hi>師古曰卉汨疾意也臚陳</hi>
<hi>也析分也奚何也言速自陳列分散而歸無所留也汨音于筆反</hi>淫淥澤<graphic n="KR1261" url="https://raw.githubusercontent.com/kanripo/KR-Gaiji/master/images/KR1261.png" mimeType="image/png"/>然歸<hi>師古曰淫</hi>
<pb n="KR2a0007_WYG_022-34a"/>
<hi>久也淥澤澤名言我饗神之後乆在淥澤乃<graphic n="KR1261" url="https://raw.githubusercontent.com/kanripo/KR-Gaiji/master/images/KR1261.png" mimeType="image/png"/>然而歸/也淥音綠<graphic n="KR1261" url="https://raw.githubusercontent.com/kanripo/KR-Gaiji/master/images/KR1261.png" mimeType="image/png"/>音烏黄反○宋祁曰按淫淥澤<graphic n="KR1261" url="https://raw.githubusercontent.com/kanripo/KR-Gaiji/master/images/KR1261.png" mimeType="image/png"/>然歸師</hi>
<hi>古注似取義未安淥當是福祿之祿淫溢也言神之賜祿<graphic n="KR1261" url="https://raw.githubusercontent.com/kanripo/KR-Gaiji/master/images/KR1261.png" mimeType="image/png"/>然廣溢然後歸而上天也</hi>
五神十六<lb/>
朝隴首覽西垠<hi>臣瓚曰謂朝於隴首而覽西北也師古曰隴坻之首也垠厓也坻音丁禮反</hi>
靁電尞獲白麟<hi>臣瓚曰尞祭五畤皆有報應聲若靁光若電也師古曰尞古燎字</hi>爰五<lb/>
止顯黄徳<hi>師古曰爰曰也𤼵語辭也止足也時白麟足有五蹏</hi>圖匈虐熏鬻殛<hi>應劭</hi>
<hi>曰熏鬻匈奴本號也師古曰殛窮也一曰殛誅也音居力反</hi>闢流離抑不詳<hi>師古曰流離不</hi>
<hi>得其所者為開道路使之安集違道不詳善者則抑黜之以申懲勸也</hi>賓百僚山河饗<hi>師古</hi>
<pb n="KR2a0007_WYG_022-34b"/>
<hi>曰百僚百神之官也饗合韻音鄉</hi>掩囘轅鬗長馳<hi>如淳曰鬗音樠鬗鬗長貌也師古曰音武</hi>
<hi>元反</hi>騰雨師洒路陂<hi>師古曰洒灑也路陂路傍也言使雨師灑道也洒音灑又音山跂反</hi>流<lb/>
星隕感惟風籋歸雲撫懷心<hi>師古曰懷心懷柔之心也籋音躡</hi>
朝隴首十七　元狩元年行幸雍獲白麟作<lb/>
象載瑜白集西<hi>服䖍曰象載鳥名也師古曰此說非也象載象輿也山出象輿瑞應車也瑜美</hi>
<hi>貌也言此瑞車瑜然色白而出西方也西合韻音先</hi>食甘露飲榮泉<hi>師古曰駕輿者之所飲食</hi>
<hi>也榮泉言泉有光華○劉攽曰此詩四句先叙所見祥瑞之物也象載瑜黑車也白集西雍之麟也甘露榮泉</hi>
<hi>天之所降地之所出也注非</hi>赤鴈集六紛員<hi>師古曰言六者所獲赤鴈之數也紛員多貌也</hi>
<pb n="KR2a0007_WYG_022-35a"/>
<hi>言西獲象輿東獲赤鴈祥瑞多也員音云</hi>殊翁雜五采文<hi>孟康曰翁鴈頸也言其文采殊異也</hi>
神所見施祉福登蓬萊結無極<hi>師古曰見顯示也蓬萊神山也在海中結成也</hi>
象載瑜十八　太始三年行幸東海獲赤鴈作<lb/>
赤蛟綏黄華蓋<hi>師古曰綏綏赤蛟貌黄華蓋言其上有黄氣狀若蓋也</hi>露夜零書<lb/>
晻濭<hi>師古曰晻音烏感反濭音靄晻濭雲氣之貌</hi>百君禮六龍位<hi>師古曰百君亦謂百</hi>
<hi>神也</hi>勺椒漿靈已醉<hi>師古曰勺讀曰酌</hi>靈既享錫吉祥芒芒極降<lb/>
嘉觴<hi>師古曰芒芒廣大貌音莫郎反</hi>靈殷殷爛揚光<hi>師古曰殷殷盛也爛光貌殷音隱</hi>
延夀命永未央沓㝠㝠塞六合澤汪濊輯萬國<hi>師古曰塞滿也</hi>
<pb n="KR2a0007_WYG_022-35b"/>
<hi>輯和也天地四方謂之六合汪濊言饒多也濊音於廢反又音烏外反輯與集同</hi>靈禗禗象輿<lb/>
轙<hi>孟康曰禗音近枲不安欲去也轙待也如淳曰僕人嚴駕待𤼵之意也師古曰轙音儀禗孟音是也轙如</hi>
<hi>說是也○宋祁曰原本儀作蟻</hi>票然逝旗逶蛇<hi>師古曰票然輕舉意也逶蛇旗貌也票音匹遥</hi>
<hi>反蛇音移</hi>禮樂成靈將歸託𤣥徳長無衰<hi>師古曰言託恃天徳冀獲長生無衰</hi>
<hi>竭也</hi>
赤蛟十九<lb/>
其餘廵狩福應之事不序郊廟故弗論是時河間獻王<lb/>
有雅材亦以為治道非禮樂不成因獻所集雅樂天子<lb/>
<pb n="KR2a0007_WYG_022-36a"/>
下大樂官常存肄之<hi>師古曰肄習也音弋二反</hi>歲時以備數然不常<lb/>
御常御及郊廟皆非雅聲然詩樂施於後嗣猶得有所<lb/>
祖述昔殷周之雅頌廼上本有娀姜嫄<hi>應劭曰簡狄有娀之女吞燕卵</hi>
<hi>而生契師古曰姜嫄后稷之母也</hi>卨稷始生元王公劉古公太伯王季<lb/>
姜女太任太姒之徳<hi>師古曰卨殷之始祖稷周之始祖𤣥王亦殷之先祖承黑帝之後故</hi>
<hi>曰𤣥王公劉后稷之曾孫也古公亶甫即豳公也太伯太王之子王季之兄也王季文王之父也姜女亶甫之</hi>
<hi>妃也太任文王之母也太姒文王之妃武王之母也毛鄭說詩以𤣥王即卨也此志既言卨又有𤣥王則𤣥王</hi>
<hi>非卨一人矣</hi>乃及成湯文武受命武丁成康宣王中興<hi>師古曰武</hi>
<pb n="KR2a0007_WYG_022-36b"/>
<hi>丁殷王髙宗也周成王武王之子也康王成王之子也宣王厲王之子也</hi>下及輔佐阿衡周<lb/>
召太公申伯召虎仲山甫之屬<hi>師古曰阿衡伊尹職號也周周公旦也召召公</hi>
<hi>奭也太公師尚父也申伯召虎仲山甫皆周宣王臣也</hi>君臣男女有功徳者靡不<lb/>
襃揚功徳既信美矣襃揚之聲盈乎天地之間是以光<lb/>
名著於當世遺譽垂於無窮也今漢郊廟詩歌未有祖<lb/>
宗之事八音調均又不協於鐘律而内有掖庭材人外<lb/>
有上林樂府皆以鄭聲施於朝廷至成帝時謁者常山<lb/>
王禹世受河間樂能說其義其弟子宋曅等上書言之<lb/>
<pb n="KR2a0007_WYG_022-37a"/>
<hi>師古曰曅音于輙反</hi>下大夫博士平當等考試當以為漢承秦滅<lb/>
道之後頼先帝聖徳博受兼聽修廢官立太學河間獻<lb/>
王聘求幽隱修興雅樂以助化時大儒公孫𢎞董仲舒<lb/>
等皆以為音中正雅立之大樂春秋鄉射作於學官希<lb/>
闊不講<hi>師古曰講謂習也</hi>故自公卿大夫觀聽者但聞鏗鎗不<lb/>
䁱其意而欲以風諭衆庶其道無由<hi>師古曰風化也</hi>是以行之<lb/>
百有餘年徳化至今未成今曅等守習孤學大指歸於<lb/>
興助教化衰微之學興廢在人宜領屬雅樂以繼絶表<lb/>
<pb n="KR2a0007_WYG_022-37b"/>
微<hi>師古曰表顯也</hi>孔子曰人能𢎞道非道𢎞人<hi>師古曰論語載孔子之言</hi>河<lb/>
間區區小國藩臣<hi>師古曰區區小貌也</hi>以好學修古能有所存<hi>師古</hi>
<hi>曰存意於禮樂</hi>民到于今稱之況於<hi>○宋祁曰況於當作況以</hi>聖主廣被之<lb/>
資<hi>師古曰被猶覆也音皮義反</hi>修起舊文放鄭近雅述而不作信而<lb/>
好古於以風示海内揚名後世誠非小功小美也事下<lb/>
公卿以為乆逺難分明當議復寢是時鄭聲尤甚黄門<lb/>
名倡丙彊景武之屬富顯於世貴戚五侯定陵富平外<lb/>
戚之家<hi>師古曰五侯王鳳以下也定陵淳于長也富平張放</hi>淫侈過度至與人主<lb/>
<pb n="KR2a0007_WYG_022-38a"/>
爭女樂哀帝自為定陶王時疾之又性不好音及即位<lb/>
下詔曰惟世俗奢泰文巧而鄭衛之聲興夫奢泰則下<lb/>
不孫而國貧<hi>師古曰孫讀曰遜</hi>文巧則趍末背本者衆<hi>師古曰趍讀曰</hi>
<hi>趣趣嚮也</hi>鄭衛之聲興則淫辟之化流<hi>師古曰辟讀曰僻也</hi>而欲黎庶<lb/>
敦朴家給猶濁其源而求其清流<hi>師古曰源水泉之本</hi>豈不難哉<lb/>
孔子不云乎放鄭聲鄭聲淫<hi>師古曰論語載孔子之言</hi>其罷樂府官<lb/>
郊祭樂及古兵法武樂在經非鄭衛之樂者條奏别屬<lb/>
他官丞相孔光大司空何武奏郊祭樂人員六十二人<lb/>
<pb n="KR2a0007_WYG_022-38b"/>
給祠南北郊大樂鼓員六人嘉至鼓員十人邯鄲鼓員<lb/>
二人騎吹鼓員三人江南鼓員二人淮南鼓員四人巴<lb/>
俞鼓員三十六人<hi>師古曰巴巴人也俞俞人也當髙祖初為漢王得巴俞人並趫㨗善鬭與</hi>
<hi>之定三秦滅楚因存其武樂也巴俞之樂因此始也巴即今之巴州俞即今之渝州各其本地</hi>歌鼓員<lb/>
二十四人楚嚴鼓員一人梁皇鼓員四人臨淮鼓員三<lb/>
十五人兹邡鼓員三人<hi>晉灼曰邡音方</hi>凡鼓十二員百二十八<lb/>
人朝賀置酒陳殿下應古兵法外郊祭員十三人諸族<lb/>
樂人兼雲招給祠南郊用六十七人<hi>師古曰招讀與翹同</hi>兼給事<lb/>
<pb n="KR2a0007_WYG_022-39a"/>
雅樂用四人夜誦員五人剛别柎員二人給盛徳<hi>師古曰剛</hi>
<hi>及别柎皆鼓名也柎音膚</hi>主調箎員二人<hi>師古曰箎以竹為之七孔亦笛之類也音池</hi>聽<lb/>
工以律知日冬夏至一人鐘工磬工簫工員各一人僕<lb/>
射二人主領諸樂人皆不可罷竽工員三人一人可罷<lb/>
<hi>師古曰竽笙類也三十六簧音于</hi>琴工員五人三人可罷柱工員二人<lb/>
　一人可罷<hi>師古曰柱工主筝瑟之柱者</hi>繩弦工員六人四人可罷<hi>師古</hi>
<hi>曰弦琴瑟之弦繩言主糾合作之也</hi>鄭四會員六十二人一人給事雅樂<lb/>
六十一人可罷張瑟員八人七人可罷安世樂鼓員二<lb/>
<pb n="KR2a0007_WYG_022-39b"/>
十人十九人可罷沛吹鼓員十二人族歌鼓員二十七<lb/>
人陳吹鼓員十三人商樂鼓員十四人東海鼓員十六<lb/>
人長樂鼓員十三人縵樂鼓員十三人<hi>師古曰縵樂雜樂也音漫</hi>凡<lb/>
鼓八員百二十八人朝賀置酒陳前殿房中不應經法<lb/>
治竽員五人楚鼓員六人常從倡三十人常從象人四<lb/>
人<hi>孟康曰象人若今戲蝦魚師子者也韋昭曰著假面者也師古曰孟說是</hi>詔隨常從倡十<lb/>
六人秦倡員二十九人秦倡象人員三人詔隨秦倡一<lb/>
人雅大人員九人朝賀置酒為樂楚四㑹員十七人巴<lb/>
<pb n="KR2a0007_WYG_022-40a"/>
四㑹員十二人銚四㑹員十二人<hi>李竒曰疑是鼗韋昭曰銚國名音繇師古</hi>
<hi>曰韋說是也銚音姚</hi>齊四㑹員十九人蔡謳員三人齊謳員六人<lb/>
竽瑟鐘磬員五人皆鄭聲可罷師學百四十二人其七<lb/>
十二人給大官挏馬酒<hi>李竒曰以馬乳為酒撞挏乃成也師古曰挏音動馬酪味如酒</hi>
<hi>而飲之亦可醉故呼馬酒也</hi>其七十人可罷大凡八百二十九人其<lb/>
三百八十八人不可罷可領屬大樂其四百四十一人<lb/>
不應經法或鄭衛之聲皆可罷奏可然百姓漸漬日乆<lb/>
又不制雅樂有以相變豪富吏民湛沔自若<hi>師古曰湛讀曰沈又</hi>
<pb n="KR2a0007_WYG_022-40b"/>
<hi>讀曰耽自若言自如故也</hi>陵夷壞于王莽<lb/>
今海内更始民人歸本户口歲息<hi>師古曰今謂班氏撰書時也息生也</hi>平<lb/>
其刑辟牧以賢良至於家給既庶且富則須庠序禮樂<lb/>
之教化矣<hi>師古曰家給觧已在前庶衆也論語云孔子曰庶矣哉冉有曰既庶矣又何加焉曰富之</hi>
<hi>曰既富矣又何加焉曰教之故班氏引之也</hi>今幸有前聖遺制之威儀<hi>○宋祁曰</hi>
<hi>遺制下應添禮字</hi>誠可法象而補備之經紀可因緣而存著也<lb/>
孔子曰殷因於夏禮所損益可知也周因於殷禮所損<lb/>
益可知也其或繼周者百世可知也<hi>師古曰論語載孔子答子張之言也</hi>
<pb n="KR2a0007_WYG_022-41a"/>
<hi>○宋祁曰繼周者下當添一雖字</hi>今大漢繼周乆曠大儀未有立禮成<lb/>
樂此賈誼仲舒王吉劉向之徒所為𤼵憤而增嘆也<hi>師古</hi>
<hi>曰感嘆也</hi>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_022-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷二十二<lb/>
<pb n="KR2a0007_WYG_022-42a"/>
　前漢書卷二十二考證<lb/>
禮樂志六經之道同歸注師古云云○監本於此卷脫<lb/>
　注尤多今並從宋本補<lb/>
明聖者述作之謂也○<hi>臣浩</hi>按自六經之道至此統論<lb/>
　禮樂大致下文自王者必因前王之禮以下則禮志<lb/>
　本文也自樂者聖人之所樂也以下則樂志本文也<lb/>
　自今海内更始又統論禮樂以結前文監本于畫叚<lb/>
　不明今遇起處另提行寫<lb/>
<pb n="KR2a0007_WYG_022-42b"/>
以通為奉常遂定儀法未盡備而通終○王應麟曰叔<lb/>
　孫通禮儀藝文志不載曹褒傳云章和元年正月召<lb/>
　褒詣嘉徳門令小黄門持班固所上漢儀十二篇又<lb/>
　王充論衡曰髙祖詔叔孫通制作儀品十六篇<hi>臣召</hi>
　<hi>南</hi>按通定朝儀及宗廟儀法具載本傳史記禮書曰<lb/>
　叔孫通頗有增損大抵皆襲秦故自天子稱號下至<lb/>
　佐僚及宫室官名少所變改為得其實賈公彦周禮<lb/>
　疏乃謂通作漢禮器制度取法于周不知何所据也<lb/>
<pb n="KR2a0007_WYG_022-43a"/>
　通所撰禮制後世罕見惟陳書沈文阿云叔孫定禮<lb/>
　尤失前憲奠贄不珪致享無帛王公同璧鴻臚奏賀<lb/>
　若此數事未聞于古又孔穎逹禮記疏曰髙祖時皇<lb/>
　太子納妃叔孫制禮以為天子無親迎似其書尚有<lb/>
　𫝊者不可觧也<lb/>
顓頊作六莖帝嚳作五英○<hi>臣召南</hi>按六莖五英此與<lb/>
　白虎通同又有稱五莖六英者周禮疏引樂緯曰顓<lb/>
　頊之樂曰五莖帝嚳之樂曰六英又元結補古樂歌<lb/>
<pb n="KR2a0007_WYG_022-43b"/>
　亦作五莖六英<lb/>
樂官師瞽抱其器而犇散注云云○<hi>臣召南</hi>按此志本<lb/>
　史記殷本紀言紂時太師少師持其祭樂器奔周班<lb/>
　氏遂以論語實其事耳<lb/>
主出武徳舞注蘇林曰言昭容樂生於武徳舞○隋志<lb/>
　牛宏曰昭徳生于武徳猶古之昭夏禮容生于文始<lb/>
　矯秦之五行<hi>臣召南</hi>按宏言矯秦之五行非也蓋禮<lb/>
　容樂生于文始五行二舞也故本文云禮容主出文<lb/>
<pb n="KR2a0007_WYG_022-44a"/>
　始五行舞<lb/>
乃立樂府注樂府之名蓋起于此○王應麟曰惠帝時<lb/>
　有樂府令夏侯寛更安世樂似非始于武帝顧炎武<lb/>
　曰上既言孝惠二年云云下又言武帝云云此兩收<lb/>
　而未貫通者也<lb/>
安世房中歌十七章○<hi>臣浩</hi>按此猶郊祀歌十九章宜<lb/>
　提行寫不與前文接連<hi>臣召南</hi>按周詩所謂房中樂<lb/>
　者人倫始于夫婦故首以闗睢鵲巢漢安世房中歌<lb/>
<pb n="KR2a0007_WYG_022-44b"/>
　直是祀神之樂故曹魏初改名正始之樂後因繆襲<lb/>
　言又改名享神歌也<lb/>
　注劉敞曰今分别之大孝備矣一章八句云云○<hi>臣</hi>
　<hi>世駿</hi>按舊本監本俱以大孝備矣為一叚粥粥音送<lb/>
　為一叚我定歴數為一叚豐草葽為一叚雷震震為<lb/>
　一叚都荔遂芳為一叚桂華馮馮翼翼為一叚嘉薦<lb/>
　芳矣為一叚皇皇鴻明至末為一叚判然九章與志<lb/>
　所云十七章者數不相應今從劉敞分十七章章首<lb/>
<pb n="KR2a0007_WYG_022-45a"/>
　俱提行寫<lb/>
施教申申○監本訛甲申今從宋本改正<lb/>
建始元年丞相匡衡奏罷鸞路龍鱗更定詩曰涓選休<lb/>
　成○<hi>臣召南</hi>按監本以涓選休成為下章天地並况<lb/>
　之首句又以肅若舊典為下章日出入安窮之首句<lb/>
　此大誤也今改正又按衡所更定詩祗記其首句餘<lb/>
　不𫝊<lb/>
泊如四海之池<hi>句</hi>徧觀是邪謂何<hi>句/</hi>○<hi>臣照</hi>按言人之<lb/>
<pb n="KR2a0007_WYG_022-45b"/>
　夀命較之於日日如四海人如池也日行於天出東<lb/>
　入西徧觀居此世者其謂之何作問之辭以起下文<lb/>
　欲仙之意也晉灼注未明<lb/>
拔蘭堂注拔舎止也○按如顔注則本文拔字應作召<lb/>
　伯所茇之茇<lb/>
其餘廵狩福應之事不序郊廟故弗論○<hi>臣召南</hi>按藝<lb/>
　文志有泰一雜甘泉夀宫歌詩十四篇宗廟歌詩五<lb/>
　篇是亦郊廟樂章也不知何以遺之<lb/>
<pb n="KR2a0007_WYG_022-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_022-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷二十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷八十六</head> <lb/>
    <p>
<pb n="KR2a0007_WYG_086-1a"/>
欽定四庫全書<lb/>
　前漢書卷八十六<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　何武王嘉師丹傳第五十六<lb/>
何武字君公蜀郡郫縣人也<hi>師古曰郫音疲</hi>宣帝時天下和平<lb/>
四夷賔服神爵五鳯之間婁䝉瑞應<hi>師古曰婁古屢字也○宗祁曰注文</hi>
<hi>也字當刪</hi>而益州刺史王襄使辯士王褒頌漢徳作中和樂<lb/>
<pb n="KR2a0007_WYG_086-1b"/>
職宣布詩三篇<hi>師古曰中和者言政教隆平得中和之道也樂職謂百官萬姓樂得其常道也</hi>
<hi>宣布德化周洽徧於四海也</hi>武年十四五與成都楊覆衆等共習歌<lb/>
之是時宣帝循武帝故事<hi>○宋祁曰循字疑是脩浙本作脩</hi>求通逹茂<lb/>
異士召見武等於宣室<hi>師古曰殿名也解在賈誼傳</hi>上曰此盛徳之<lb/>
事吾何足以當之哉以褒為待詔武等賜帛罷武詣博<lb/>
士受業治易以射䇿甲科為郎與翟方進交志相友光<lb/>
祿勲舉四行<hi>師古曰元帝永光元年詔舉質樸敦厚遜譲有行義各一人時詔書又令光祿歳以</hi>
<hi>此科第郎從官故武以此四行得舉之也</hi>遷為鄠令坐法免歸武兄弟五人<lb/>
<pb n="KR2a0007_WYG_086-2a"/>
皆為郡吏郡縣敬憚之武弔顯家有市籍租常不入縣<lb/>
數負其課<hi>師古曰以顯家不入租故每令縣負課殿</hi>市嗇夫求商捕辱顯家<lb/>
<hi>師古曰求姓商名也</hi>顯怒欲以吏事中商<hi>師古曰中傷之也又音竹仲反</hi>武曰以<lb/>
吾家租賦繇役不為衆先奉公吏不亦宜乎武卒白太<lb/>
守召商為卒吏<hi>○劉攽曰吏改作史</hi>州里聞之皆服焉久之太僕<lb/>
王音舉武賢良方正徴對䇿拜為諌大夫遷揚州刺史<lb/>
所舉奏二千石長吏必先露章服罪者為虧除免之而<lb/>
已<hi>師古曰虧減也減除其状直命免去也</hi>不服極法奏之抵罪或至死九<lb/>
<pb n="KR2a0007_WYG_086-2b"/>
江太守戴聖禮經號小戴者也行治多不法前刺史以<lb/>
其大儒優容之及武為刺史行部錄囚徒有所舉以屬<lb/>
郡<hi>師古曰屬委也音之欲反</hi>聖曰後進生何知廼欲亂人治<hi>師古曰言武仕</hi>
<hi>學未久故謂之後進生也</hi>皆無所决武使從事廉得其罪<hi>師古曰亷察也</hi>聖<lb/>
懼自免後為博士毁武於朝廷武聞之終不揚其惡而<lb/>
聖子賔客為羣盗得<hi>師古曰聚為羣盗而吏捕得也</hi>繋廬江聖自以子<lb/>
必死武平心决之卒得不死自是後聖慙服武每奏事<lb/>
至京師<hi>師古曰刺史每歳盡則入奏事於京師也</hi>聖未嘗不造門謝恩<hi>師古曰造</hi>
<pb n="KR2a0007_WYG_086-3a"/>
<hi>至也音千到反</hi>武為刺史二千石有罪應時舉奏其餘賢與不<lb/>
肖敬之如一是以郡國各重其守相州中清平行部必<lb/>
先即學宫見諸生<hi>師古曰即就也學宫學舎也</hi>試其誦論問以得失<lb/>
然後入𫝊舎出記問墾田頃畝五榖美惡<hi>師古曰記謂教命之書</hi>
已廼見二千石以為常<hi>師古曰常依次第也○宋祁曰注文次第字上疑有此字</hi>初<lb/>
武為郡吏時事太守何夀壽知武有宰相器以其同姓<lb/>
故厚之後壽為大司農其兄子為廬江長史<hi>○劉攽曰廬江長史</hi>
<hi>按百官表邉郡有長史秩六百石廬江無縁有長史就命有之已六百石不待刺史一見為重而郡舉之也明</hi>
<pb n="KR2a0007_WYG_086-3b"/>
<hi>此多長字不然是卒字爾</hi>時武奏事在邸壽兄子適在長安壽為具<lb/>
召武弟顯及故人楊覆衆等<hi>師古曰具謂酒食之具也</hi>酒酣見其兄<lb/>
子<hi>師古曰令出見顯等</hi>曰此子揚州長史<hi>師古曰言揚州部内長史也</hi>材能駑<lb/>
下未嘗省見<hi>師古曰省視也言不為武所識㧞也</hi>顯等甚慙退以謂武武<lb/>
曰刺史古之方伯上所委任一州表率也職在進善退<lb/>
惡吏治行有茂異民有隐逸廼當召見不可有所私問<lb/>
顯覆衆强之不得已召見賜巵酒<hi>師古曰對賜一巵之酒也</hi>歳中廬<lb/>
江太守舉之<hi>師古曰終得武之力助也</hi>其守法見憚如此為刺史五<lb/>
<pb n="KR2a0007_WYG_086-4a"/>
歳入為丞相司直丞相薛宣敬重之出為清河太守數<lb/>
歳坐郡中被灾害什四以上免久之大司馬曲陽侯王<lb/>
根薦武徴為諌大夫遷兖州刺史入為司𨽻校尉徙京<lb/>
兆尹二歳坐舉方正所舉者召見槃辟雅拜<hi>服䖍曰行禮容拜也</hi>
<hi>師古曰槃辟猶言槃旋也辟音闢</hi>有司以為詭衆虚偽<hi>師古曰詭違也</hi>武坐左<lb/>
遷楚内史遷沛郡太守復入為廷尉綏和元年御史大<lb/>
夫孔光左遷廷尉武為御史大夫成帝欲脩辟雍通三<lb/>
公官<hi>師古曰通開也謂更開置之</hi>即改御史大夫為大司空<hi>師古曰就其所</hi>
<pb n="KR2a0007_WYG_086-4b"/>
<hi>任之人而并官俱改不别拜授也</hi>武更為大司空封汜鄉侯食邑千户<lb/>
氾鄉在琅邪不其<hi>師古曰為後改食博望鄉故此指言在琅邪不其也氾音凡其音基</hi>哀<lb/>
帝初即位褒賞大臣更以南陽犫之博望鄉為氾鄉侯<lb/>
國<hi>師古曰犫音昌牛反</hi>增邑千户武為人仁厚好進士奨稱人之<lb/>
善<hi>師古曰奨勸也進而勸之</hi>為楚内史厚兩龔在沛郡厚兩唐<hi>師古曰兩</hi>
<hi>龔龔勝龔舎也兩唐唐林唐尊也</hi>及為公卿薦之朝廷此人顯於世者<lb/>
何侯力也世以此多焉<hi>師古曰多重也重武進賢也</hi>然疾朋黨問文<lb/>
吏必於儒者問儒者必於文吏以相參檢欲除吏先為<lb/>
<pb n="KR2a0007_WYG_086-5a"/>
科例以防請託其所居亦無赫赫名去後常見思及為<lb/>
御史大夫司空與丞相方進共奏言徃者諸侯王斷獄<lb/>
治政内史典獄事相總綱紀輔王中尉<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>盗賊今王不<lb/>
斷獄與政<hi>師古曰與讀曰豫</hi>中尉官罷職并内史郡國守相委<lb/>
任所以壹綂信安百姓也<hi>師古曰令百姓信之而安附也</hi>今内史位卑<lb/>
而權重威職相踰不統尊者難以為治臣請相如太守<lb/>
内史如都尉以順尊卑之序平輕重之權制曰可以内<lb/>
史為中尉初武為九卿時奏言宜置三公官又與方進<lb/>
<pb n="KR2a0007_WYG_086-5b"/>
共奏罷刺史更置州牧後皆復復故<hi>師古曰又依其舊也下復音扶目反</hi>
<hi>○宋祁曰監夲有二復字按注宜有二復字越本無一復字</hi>語在朱博𫝊唯内史事<lb/>
施行多所舉奏號為煩碎不稱賢公功名略比薛宣其<lb/>
材不及也而經術正直過之武後母在郡遣吏歸迎㑹<lb/>
成帝崩吏恐道路有盗賊後母留止左右或譏武事親<lb/>
不篤<hi>師古曰左右謂天子側近之臣</hi>哀帝亦欲改易大臣遂策免武曰<lb/>
君舉錯煩苛不合衆心<hi>師古曰錯置也音千故反</hi>孝聲不聞惡名流<lb/>
行無以率示四方其上大司空印綬罷歸就國後五嵗<lb/>
<pb n="KR2a0007_WYG_086-6a"/>
諫大夫鮑宣數稱寃之天子感丞相王嘉之對而髙安<lb/>
侯董賢亦薦武武由是復徴為御史大夫月餘徙為前<lb/>
將軍先是新都侯王莽就國數年上以太皇太后故徴<lb/>
莽還京師莽從弟成都侯王邑為侍中矯稱太皇太后<lb/>
指白哀帝為莽求特進給事中哀帝復請之事發覺<hi>師古</hi>
<hi>曰哀帝反更以此事請於太后太后本無此言故矯事𤼵覺也復音扶目反○宋祁曰越本無莽字監本有</hi>
太后為謝上以太后故不忍誅之<hi>○宋祁曰浙本去之字</hi>左遷邑<lb/>
為西河屬國都尉削千户後有詔舉太常莽私從武求<lb/>
<pb n="KR2a0007_WYG_086-6b"/>
舉武不敢舉後數月哀帝崩太后即日引莽入收大司<lb/>
馬董賢印綬詔有司舉可大司馬者莽故大司馬辭位<lb/>
辟丁傅<hi>師古曰辟讀曰避</hi>衆庶稱以為賢又太后近親自大司<lb/>
徒孔光以下舉朝皆舉莽武為前將軍素與左將軍公<lb/>
孫祿相善二人獨謀以為徃時孝恵孝昭少主之世外<lb/>
戚吕霍上官持權㡬危社稷<hi>師古曰㡬音鉅依反</hi>今孝成孝哀比<lb/>
世無嗣<hi>師古曰比頻也</hi>方當選立親近輔㓜主不宜令異姓大<lb/>
臣持權<hi>師古曰異姓謂非宗室及外戚○宋祁曰南本徐鍇去不字予據顏注刪之為允劉敞曰周禮</hi>
<pb n="KR2a0007_WYG_086-7a"/>
<hi>時揖異姓異姓婚姻也異姓正謂外戚爾恐不當去不字</hi>親䟱相錯為國計便<hi>師古曰錯</hi>
<hi>謂間雜也</hi>於是武舉公孫祿可大司馬而祿亦舉武太后竟<lb/>
自用莽為大司馬莽風有司劾奏武公孫祿互相稱舉<lb/>
皆免<hi>師古曰風讀曰諷</hi>武就國後莽寖盛為宰衡<hi>師古曰寖漸也</hi>隂誅<lb/>
不附已者元始三年吕寛等事起時大司空甄豐承莽<lb/>
風指<hi>師古曰風謂風采也指意也</hi>遣使者乗𫝊案治黨與<hi>師古曰𫝊音張戀反</hi>
連引諸所欲誅上黨鮑宣南陽彭偉杜公子<hi>師古曰彭偉及杜公</hi>
<hi>子二人皆南陽人</hi>郡國豪桀坐死者數百人武在見誣中大理<lb/>
<pb n="KR2a0007_WYG_086-7b"/>
正檻車徴武武自殺衆人多寃武者莽欲厭衆意<hi>師古曰厭</hi>
<hi>滿也音一瞻反</hi>令武子況嗣為侯諡武曰刺侯<hi>師古曰刺音来葛反</hi>莽篡<lb/>
位免況為庶人<lb/>
王嘉字公仲平陵人也以明經射策甲科為郎坐户殿<lb/>
門失䦨免<hi>師古曰户止也嘉掌守殿門止不當入者而失䦨入之故坐免也春秋左氏傳云屈蕩户</hi>
之光祿勲于永除為掾察亷為南陵丞<hi>師古曰南陵縣名属宣城○劉</hi>
<hi>攽曰南陵薄太后陵耳漢無南陵縣宋祁曰案地理志宣城丹陽郡縣名未為郡</hi>復察亷為長<lb/>
陵尉鴻嘉中舉敦朴能直言召見宣室對政事得失超<lb/>
<pb n="KR2a0007_WYG_086-8a"/>
遷大中大夫出為九江河南太守治甚有聲徴入為大<lb/>
鴻臚徙京兆尹遷御史大夫建平三年代平當為丞相<lb/>
封新甫侯加食邑千一百户<hi>○劉敞曰加食邑多加字</hi>嘉為人剛直<lb/>
嚴毅有威重上甚敬之哀帝初立欲匡成帝之政多所<lb/>
變動<hi>師古曰匡正也正其乖失者</hi>嘉上疏曰臣聞聖王之功在於得<lb/>
人孔子曰材難不其然與<hi>師古曰論語載孔子之言也材難謂有賢才者難得也與</hi>
<hi>讀曰歟</hi>故繼世立諸侯象賢也<hi>師古曰象其先父祖之賢耳非必其人皆有徳也</hi>
雖不能盡賢天子為擇臣立命卿以輔之<hi>師古曰命卿命於天子者</hi>
<pb n="KR2a0007_WYG_086-8b"/>
<hi>也</hi>居是國也累世尊重然後士民之衆附焉是以教化<lb/>
行而治功立今之郡守重於古諸侯徃者致選賢材賢<lb/>
材難得㧞擢可用者或起於囚徒昔魏尚坐事繫文帝<lb/>
感馮唐之言遣使持節赦其辠拜為雲中太守匈奴忌<lb/>
之武帝擢韓安國於徒中拜為梁内史骨肉以安<hi>師古曰言</hi>
<hi>梁孝王得免罪也</hi>張敞為京兆尹有罪當免黠吏知而犯敞敞<lb/>
收殺之其家自寃使者覆獄劾敞賊殺人<hi>師古曰覆音芳目反</hi>上<lb/>
逮捕不下<hi>師古曰言使者上奏請逮捕敞而天子不下其事也下音胡稼反</hi>會免亡命<lb/>
<pb n="KR2a0007_WYG_086-9a"/>
數十日宣帝徴敞拜為兾州刺史卒𫉬其用前世非私<lb/>
此三人貪其材器有益於公家也孝文時吏居官者或<lb/>
長子孫以官為氏倉氏庫氏則倉庫吏之後也其二千<lb/>
石長吏亦安官樂職然後上下相望莫有茍且之意其<lb/>
後稍稍變易公卿以下𫝊相促急又數改更政事<hi>師古曰更</hi>
<hi>亦變也</hi>司𨽻部刺史察過悉劾發揚隂私<hi>師古曰悉盡也言事無大小盡</hi>
<hi>皆舉劾過於所察之條也</hi>吏或居官數月而退送故迎新交錯道路<lb/>
中材茍容求全<hi>師古曰不敢操持羣下也</hi>下材懐危内顧<hi>師古曰常恐𫉬罪每</hi>
<pb n="KR2a0007_WYG_086-9b"/>
<hi>為私計也</hi>壹切營私者多二千石益輕賤吏民慢易之<hi>師古曰易</hi>
<hi>亦輕也音弋䜴反</hi>或持其微過増加成辠言於刺史司𨽻或至<lb/>
上書章下<hi>師古曰依其所上之章而下令治之</hi>衆庻知其易危<hi>師古曰言易可傾危</hi>
<hi>也</hi>小失意則有離畔之心前山陽亡徒蘇令等從横<hi>師古</hi>
<hi>曰從音子用反横音胡孟反</hi>吏士臨難莫肯伏節死義以守相威權<lb/>
素奪也<hi>師古曰守郡守也相諸侯相也素奪謂先不假之威權也</hi>孝成皇帝悔之下<lb/>
詔書二千石不為縱<hi>孟康曰二千石不以故縱為罪所以優也</hi>遣使者賜金<lb/>
尉厚其意誠以為國家有急取辦於二千石二千石尊<lb/>
<pb n="KR2a0007_WYG_086-10a"/>
重難危乃能使下孝宣皇帝愛其良民吏<hi>師古曰良善也良民吏善</hi>
<hi>治百姓者○宋祁曰爱其良民吏其字當刪</hi>有章劾事留中㑹赦壹觧<hi>師古曰不</hi>
<hi>即下治其事恐為擾動故每留中或經赦令一切皆觧散也</hi>故事尚書希下章為煩<lb/>
擾百姓證驗繫治或死獄中章文必有敢告之字廼下<lb/>
<hi>師古曰所以丁寜告者之辭絶其相誣也</hi>唯陛下留神於擇賢記善忘過容<lb/>
忍臣子勿責以<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>
                    <hi>師古曰不求<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>於一人也</hi>二千石部刺史三輔縣<lb/>
令有材任職者人情不能不有過差宜可闊略<hi>師古曰當寛恕</hi>
<hi>其小罪也</hi>令盡力者有所勸此方今急務國家之利也前蘇<lb/>
<pb n="KR2a0007_WYG_086-10b"/>
令𤼵<hi>師古曰謂蘇令等初發起為盗賊也</hi>欲遣大夫使逐問狀時見大夫<lb/>
無可使者<hi>師古曰謂見在大夫皆不堪為使也</hi>召盩厔令尹逄拜為諫大<lb/>
夫遣之今諸大夫有材能者甚少宜豫畜飬可成就者<lb/>
則士赴難不愛其死臨事倉卒乃求非所以眀朝廷也<lb/>
嘉因薦儒者公孫光滿昌及能吏蕭咸薛脩等皆故二<lb/>
千石有名稱天子納而用之㑹息夫躬孫寵等因中常<lb/>
侍宋𢎞上書告東平王雲祝詛又與后舅伍宏謀弑上<lb/>
為逆<hi>○宋祁曰弑當作殺字雖作殺讀亦作弑</hi>雲等伏誅躬寵擢為吏二千<lb/>
<pb n="KR2a0007_WYG_086-11a"/>
石是時侍中董賢愛幸於上上欲侯之而未有所縁傅<lb/>
嘉勸上因東平事以封賢上於是定躬寵告東平本章<lb/>
<hi>師古曰定謂改治也</hi>掇去宋𢎞更言因董賢以聞<hi>師古曰掇讀曰剟剟削也削去</hi>
<hi>其名也剟音竹劣反</hi>欲以其功侯之皆先賜爵關内侯頃之欲封<lb/>
賢等上心惮嘉乃先使皇后父孔鄉侯傅晏持詔書視<lb/>
丞相御史<hi>師古曰視讀曰示</hi>於是嘉與御史大夫賈延上封事<lb/>
言竊見董賢等三人始賜爵衆庻匈匈咸曰賢貴其餘<lb/>
并䝉恩<hi>師古曰言董賢以貴寵故妄得封而躬寵等遂䝉恩</hi>至今流言未解陛下<lb/>
<pb n="KR2a0007_WYG_086-11b"/>
仁恩於賢等不已宜暴賢等本奏語言<hi>師古曰暴謂章露也</hi>延問<lb/>
公卿大夫博士議郎考合古今明正其義然後乃加爵<lb/>
土不然恐大失衆心海内引領而議暴下其事必有言<lb/>
<hi>○宋祁曰言字上當有對字</hi>當封者在陛下所從天下雖不説咎有<lb/>
所分<hi>師古曰説讀曰悦</hi>不獨在陛下前定陵侯淳于長初封其<lb/>
事亦議大司農谷永以長當封衆人歸咎於永先帝不<lb/>
獨䝉其議<hi>師古曰䝉被也</hi>臣嘉臣延材駑不稱死有餘責<hi>師古曰稱</hi>
<hi>副也</hi>知順指不迕可得容身湏㬰<hi>師古曰迕逆也</hi>所以不敢者思<lb/>
<pb n="KR2a0007_WYG_086-12a"/>
報厚恩也上感其言止數月遂下詔封賢等因以切責<lb/>
公卿曰朕居位以来寝疾未瘳<hi>師古曰瘳差也音丑留反</hi>反逆之謀<lb/>
相連不絶賊亂之臣近侍帷幄前東平王雲與后謁祝<lb/>
詛朕使侍毉伍宏等内侍案脉<hi>師古曰案謂切診也</hi>㡬危社稷殆<lb/>
莫甚焉<hi>師古曰幾音鉅依反殆亦危也</hi>昔楚有子玉得臣晉文為之側<lb/>
席而坐<hi>師古曰已觧於上</hi>近事汲黯折淮南之謀今雲等至有<lb/>
圗弑天子逆亂之謀者是公卿股肱莫能悉心務聰眀<lb/>
以銷厭未萌之故<hi>師古曰悉盡也務聰眀者廣視聼也厭音一渉反</hi>頼宗廟之<lb/>
<pb n="KR2a0007_WYG_086-12b"/>
靈<hi>○宋祁曰靈字上當有神字</hi>侍中駙馬都尉賢等發覺以聞咸伏<lb/>
厥辜書不云乎用德章厥善<hi>師古曰商書盤庚之辭也</hi>其封賢為高<lb/>
安侯南陽太守寵為方陽侯左曹光祿大夫躬為宜陵<lb/>
侯後數月日食舉直言嘉復奏封事曰臣聞咎繇戒帝<lb/>
舜曰亡敖佚欲有國兢兢業業一日二日萬㡬<hi>師古曰虞書咎</hi>
<hi>繇謩之辭也言有國之人不可傲慢逸欲但當戒慎危懼以理萬事之機也敖讀曰傲○宋祁曰資暇集云孔</hi>
<hi>安國云㡬微也當戒萬事之微也晋文帝謂丞相於事動必經年怪其遲桓温曰萬幾那得速耶此對真得書</hi>
<hi>義近改為即離之具當由漢王嘉封事誤從木傍也顔氏不知引孔注以證後人不根其本且曰漢書尚爾曾</hi>
<pb n="KR2a0007_WYG_086-13a"/>
<hi>不知班顔自誤後人也</hi>箕子戒武王曰臣無有作威作福亡有玉<lb/>
食臣之有作威作福玉食害于而家凶于而國人用側<lb/>
頗辟民用僭慝<hi>師古曰周書洪範載箕子對武王之辭也玉食精好如玉也而汝也頗偏也僭</hi>
<hi>不信也慝惡也</hi>言如此則逆尊卑之序亂隂陽之綂而害及王<lb/>
者其國極危<hi>○宋祁曰極字當作凶字</hi>國家傾仄不正民用僭差不<lb/>
壹此君不由法度上下失序之敗也武王躬履此道隆<lb/>
至成康<hi>師古曰言武王能履法度故至成康之時徳化隆盛也</hi>自是以後縱心恣<lb/>
欲法度陵遲<hi>師古曰陵遲即陵夷也言漸頽替也</hi>至於臣弑君子弑父父<lb/>
<pb n="KR2a0007_WYG_086-13b"/>
子至親失禮患生何况異姓之臣孔子曰道千乗之國<lb/>
敬事而信節用而愛人使民以時<hi>師古曰論語載孔子之言也道治也千乗</hi>
<hi>謂兵車千乗說在刑法志</hi>孝文皇帝備行此道海内䝉恩為漢太宗<lb/>
孝宣皇帝賞罸信明施與有節記人之功忽於小過<hi>師古</hi>
<hi>曰忽忘也</hi>以致治平孝元皇帝奉承大業溫㳟少欲都内錢<lb/>
四十萬萬水衡錢二十五萬萬少府錢十八萬萬<hi>師古曰言</hi>
<hi>不費用故蓄積也</hi>嘗幸上林後宫馮貴人從臨獸圏猛獸驚出<lb/>
貴人前當之元帝嘉羙其義賜錢五萬<hi>師古曰此言雖嘉其義而賞亦</hi>
<pb n="KR2a0007_WYG_086-14a"/>
<hi>不多</hi>掖庭見親有加賞賜屬其人勿衆謝<hi>師古曰掖庭宫人有親戚来見</hi>
<hi>而帝賜之者屬其家勿使於衆人中謝也屬音之欲反</hi>示平惡偏重失人心賞賜<lb/>
節約是時外戚貲千萬者少耳故少府水衡見錢多也<lb/>
<hi>師古曰見在之錢也</hi>雖遭初元永光凶年饑饉加有西羌之變外<lb/>
奉師旅内振貧民終無傾危之憂以府臧内充實也孝<lb/>
成皇帝時諌臣多言燕出之害<hi>師古曰燕出謂微行也</hi>及女寵専<lb/>
愛耽於酒色損德傷年其言甚切然終不怨怒也寵臣<lb/>
淳于長張放史育育數貶退家貲不滿千萬放斥逐就<lb/>
<pb n="KR2a0007_WYG_086-14b"/>
國長榜死於獄<hi>師古曰榜笞擊也音彭</hi>不以私愛害公義故雖多<lb/>
内譏朝廷安平<hi>師古曰雖有好内之譏而不害政也</hi>𫝊業陛下陛下在國<lb/>
之時好詩書上儉節徴来所過道上稱誦徳美此天下<lb/>
所以囘心也<hi>師古曰望為治也</hi>初即位易帷帳去錦繡乘輿席<lb/>
縁綈繒而已<hi>師古曰綈厚繒也音徒奚反</hi>共皇寢廟比比當作<hi>師古曰㳟</hi>
<hi>皇哀帝之父即定陶㳟王也比比猶頻頻也共讀曰㳟</hi>憂閔元元惟用度不足<hi>師古</hi>
<hi>曰惟思也</hi>以義割恩輒且止息今始作治而駙馬都尉董賢<lb/>
亦起官寺上林中又為賢治大第開門鄉北闕<hi>師古曰郷讀曰</hi>
<pb n="KR2a0007_WYG_086-15a"/>
<hi>嚮</hi>引王渠灌園池<hi>蘇林曰王渠官渠也猶今御溝也晋灼曰渠名也在城東覆盎門外師古</hi>
<hi>曰晉説是</hi>使者䕶作<hi>師古曰護監視也</hi>賞賜吏卒甚於治宗廟賢母<lb/>
病長安厨給祠具<hi>師古曰長安有厨官主為官食</hi>道中過者皆飲食<hi>如淳</hi>
<hi>曰檮於道中故行人皆得飲食</hi>為賢治器器成奏御廼行或物好特賜<lb/>
其工自貢獻宗廟三宫猶不至此<hi>師古曰三宫天子太后皇后也○劉敞曰</hi>
<hi>予謂是時太皇太后稱長信宫傅太后稱永信宫而丁姬中安宫故以三宫為言</hi>賢家有賔婚<lb/>
及見親諸官並共<hi>師古曰見親親戚相見也並供言百官各以所掌事及財物就供之共讀</hi>
<hi>曰供</hi>賜及倉頭奴婢人十萬錢使者䕶視發取市物百賈<lb/>
<pb n="KR2a0007_WYG_086-15b"/>
震動<hi>師古曰賈謂販賣之人也言百賈者非一之稱也賈音古</hi>道路讙譁羣臣惶惑<lb/>
詔書罷菀而以賜賢二千餘頃均田之制從此堕壊<hi>孟康</hi>
<hi>曰自公卿以下至于吏民名曰均田皆有頃數於品制中令均等今賜賢二千餘頃則壊其等制也師古曰菀</hi>
<hi>古苑字堕音火規反</hi>奢僭放縱變亂隂陽灾異衆多百姓訛言持<lb/>
籌相驚<hi>師古曰言行西王母籌也</hi>被髮徒跣而走乗馬者馳夭惑其<lb/>
意不能自止或以為籌者策失之戒也陛下素仁智慎<lb/>
事今而有此大譏孔子曰危而不持顚而不扶則將安<lb/>
用彼相矣<hi>師古曰論語稱季氏將伐顓㬰冉有季路見於孔子孔子以此言責之以其不匡諌也</hi>
<pb n="KR2a0007_WYG_086-16a"/>
臣嘉幸得備位竊内悲傷不能通愚忠之信身死有益<lb/>
於國不敢自惜唯陛下慎已之所獨鄉察衆人之所共<lb/>
疑<hi>師古曰鄉讀曰嚮</hi>徃者寵臣鄧通韓嫣<hi>師古曰嫣音偃</hi>驕貴失度逸<lb/>
豫無厭小人不勝情欲卒陷罪辜<hi>師古曰卒終也</hi>亂國亡軀不<lb/>
終其禄所謂愛之適足以害之者也宜深覽前世以節<lb/>
賢寵全安其命於是上寖不説<hi>師古曰寖漸也説讀曰悦</hi>而愈愛賢<lb/>
不能自勝㑹祖母傅太后薨<hi>○劉奉世曰薨當作崩</hi>上因託傅太<lb/>
后遺詔令成帝母王太后下丞相御史益封賢二千户<lb/>
<pb n="KR2a0007_WYG_086-16b"/>
及賜孔鄉侯汝昌侯陽新侯國<hi>師古曰傅晏傅商鄭業也</hi>嘉封還詔<lb/>
書<hi>師古曰還謂郤上之於天子也</hi>因奏封事諫上及太后曰臣聞爵祿<lb/>
土地天之有也書云天命有徳五服五章哉<hi>師古曰虞書咎繇謨</hi>
<hi>之辭也言皇天命於有徳者以居列位天子諸侯卿大夫士尊卑之服采章各異也</hi>王者代天爵<lb/>
人尤宜慎之裂地而封不得其宜則衆庻不服感動隂<lb/>
陽其害疾自深<hi>師古曰言此氣損害故令天子身自有疾也</hi>今聖體久不平<lb/>
此臣嘉所内懼也高安侯賢佞幸之臣陛下傾爵位以<lb/>
貴之單貨財以富之<hi>師古曰單盡也</hi>損至尊以寵之<hi>師古曰言上意傾惑</hi>
<pb n="KR2a0007_WYG_086-17a"/>
<hi>為下所窺也</hi>主威已黜府臧已竭唯恐不足財皆民力所為<lb/>
孝文皇帝欲起露臺惜百金之費<hi>○宋祁曰惜越本作重</hi>克已不<lb/>
作今賢散公賦以施私恵一家至受千金徃古以来貴<lb/>
臣未嘗有流聞四方皆同怨之<hi>○宋祁曰流字上或有此字</hi>里諺曰<lb/>
千人所指無病而死臣常為之寒心今太皇太后以永<lb/>
信太后遺詔詔丞相御史益賢户賜三侯國臣嘉竊惑<lb/>
山崩地動日食於三朝<hi>師古曰歲月日之朝也已觧於上</hi>皆隂侵陽之<lb/>
戒也前賢已再封晏商再易邑業縁私横求恩已過厚<lb/>
<pb n="KR2a0007_WYG_086-17b"/>
<hi>師古曰横音胡孟反○宋祁曰求當作受</hi>求索自恣不知厭足甚傷尊尊之<lb/>
義不可以示天下為害痛矣臣驕侵罔隂陽失節<hi>師古曰罔</hi>
<hi>謂誣蔽也○宋祁曰驕字下當有主字</hi>氣感相動害及身體陛下寢疾久<lb/>
不平繼嗣未立宜思正萬事順天人之心以求福祐奈<lb/>
何輕身肆意<hi>師古曰肆放也</hi>不念髙祖之勤苦垂立制度欲𫝊<lb/>
之於無窮哉孝經曰天子有爭臣七人雖無道不失其<lb/>
天下<hi>師古曰言上能納諌則免於過惡也</hi>臣謹封上詔書不敢露見非愛<lb/>
死而不自法恐天下聞之故不敢自劾愚戇數犯忌諱<lb/>
<pb n="KR2a0007_WYG_086-18a"/>
唯陛下省察初廷尉梁相與丞相長史御史中丞及五<lb/>
二千石雜治東平王雲獄時冬月未盡二旬而相心疑<lb/>
雲寃獄有餙辭<hi>師古曰假飾之辭非其實也</hi>奏欲𫝊之長安<hi>師古曰𫝊謂移</hi>
<hi>其獄事也</hi>更下公卿覆治尚書令鞫譚僕射宗伯鳯以為可<lb/>
許<hi>師古曰鞫及宗伯皆姓也鞫音居六反</hi>天子以相等皆見上體不平外<lb/>
内顧望操持兩心<hi>師古曰操音干髙反</hi>幸雲踰冬無討賊疾惡主<lb/>
讎之意制詔免相等皆為庻人後數月大赦嘉奏封事<lb/>
薦相等明習治獄相計謀深沈譚頗知雅文鳯經明行<lb/>
<pb n="KR2a0007_WYG_086-18b"/>
脩聖王有計功除過<hi>師古曰收采其功以免罪過也</hi>臣竊為朝廷惜此<lb/>
三人書奏上不能平<hi>師古曰心怒也</hi>後二十餘日嘉封還益董<lb/>
賢户事上乃發怒召嘉詣尚書責問以相等前坐在位<lb/>
不盡忠誠外附諸侯操持兩心背人臣之義今所稱相<lb/>
等材美足以相計除罪君以道徳位在三公以總方略<lb/>
一綂萬類<hi>○宋祁曰或無萬字劉奉世曰多萬字</hi>分眀善惡為職知相等<lb/>
罪惡陳列著聞天下時輒以自劾今又稱譽相等云為<lb/>
朝廷惜之大臣舉錯恣心自在<hi>師古曰錯置也</hi>迷國罔上近由<lb/>
<pb n="KR2a0007_WYG_086-19a"/>
君始將謂逺者何<hi>師古曰近臣尚然則逺者固宜爾也</hi>對狀<hi>師古曰𠡠令具對也</hi>嘉<lb/>
免冠謝罪事下將軍中朝者光祿大夫孔光左將軍公<lb/>
孫祿右將軍王安光祿勳馬宫光祿大夫龔勝劾嘉迷<lb/>
國罔上不道請與廷尉雜治勝獨以為嘉備宰相諸事<lb/>
並廢咎由嘉生<hi>師古曰孔光以下衆共劾嘉而勝獨為異議也</hi>嘉坐薦相等微<lb/>
薄以應迷國罔上不道恐不可以示天下遂可光等奏<lb/>
光等請謁者召嘉詣廷尉詔獄制曰票騎將軍御史大<lb/>
夫中二千石二千石諸大夫博士議郎議衛尉雲等五<lb/>
<pb n="KR2a0007_WYG_086-19b"/>
十人以為如光等言可許議郎龔等以為嘉言事前後<lb/>
相違無所執守不任宰相之職宜奪爵土免為庻人永<lb/>
信少府猛等十人以為聖王斷獄必先原心定罪探意<lb/>
立情故死者不抱恨而入地生者不衘怨而受罪明主<lb/>
躬聖徳重大臣刑辟廣延有司議欲使海内咸服嘉罪<lb/>
名雖應法聖王之於大臣在輿為下御坐則起<hi>師古曰觧在翟</hi>
<hi>方進𫝊</hi>疾病視之無數死則臨弔之廢宗廟之祭進之以<lb/>
禮退之以義誄之以行<hi>師古曰言大臣之死積累其行而為誄也誄者累徳行之文</hi>
<pb n="KR2a0007_WYG_086-20a"/>
案嘉本以相等為罪罪惡雖著大臣括髮關械裸躬就<lb/>
笞<hi>師古曰括結也關貫也祼露也</hi>非所以重國褒宗廟也今春月寒氣<lb/>
錯繆霜露數降宜示天下以寛和臣等不知大義唯陛<lb/>
下察焉有詔假謁者節召丞相詣廷尉詔獄使者既到<lb/>
府掾史涕泣共和藥進嘉嘉不肯服主簿曰將相不對<lb/>
理陳寃相踵以為故事<hi>師古曰踵由躡也</hi>君侯宜引决<hi>師古曰令自殺</hi>
<hi>也</hi>使者危坐府門上<hi>師古曰以逼促嘉也</hi>主簿復前進藥嘉引藥<lb/>
杯以擊地謂官屬曰丞相幸得備位三公奉職負國當<lb/>
<pb n="KR2a0007_WYG_086-20b"/>
伏刑都市以示萬衆丞相豈兒女子邪何謂咀藥而死<lb/>
<hi>師古曰咀嚼也音才汝反</hi>嘉遂装出見使者再拜受詔乘吏小車去<lb/>
蓋不冠随使者詣廷尉廷尉收嘉丞相新甫侯印綬縛<lb/>
嘉載致都船詔獄上聞嘉生自詣吏大怒使將軍以下<lb/>
與五二千石雜治吏詰問嘉嘉對曰案事者思得實竊<lb/>
見相等前治東平王獄不以雲為不當死欲關公卿示<lb/>
重慎置驛馬𫝊囚埶不得踰冬月誠不見其外内顧望<lb/>
阿附為雲驗復幸得蒙大赦相等皆良善吏臣竊為國<lb/>
<pb n="KR2a0007_WYG_086-21a"/>
惜賢不私此三人獄吏曰茍如此則君何以為罪猶當<lb/>
有以負國不空入獄矣吏稍侵辱嘉嘉喟然卬天歎曰<lb/>
<hi>師古曰卬讀曰仰</hi>幸得充備宰相不能進賢退不肖以是負國<lb/>
死有餘責吏問賢不肖主名嘉曰賢故丞相孔光故大<lb/>
司空何武不能進惡髙安侯董賢父子邪佞亂朝而不<lb/>
能退罪當死死無所恨嘉繫獄二十餘日不食歐血而<lb/>
死<hi>○宋祁曰而字當刪</hi>帝舅大司馬票騎將軍丁明素重嘉而憐<lb/>
之上遂免眀以董賢代之語在賢𫝊嘉為相三年誅國<lb/>
<pb n="KR2a0007_WYG_086-21b"/>
除死後上覽其對而思嘉言復以孔光代嘉為丞相徴<lb/>
用何武為御史大夫元始四年詔書追錄忠臣封嘉子<lb/>
崇為新甫侯追諡嘉為忠侯<lb/>
師丹字仲公琅邪東武人也治詩事匡衡舉孝亷為郎<lb/>
元帝末為博士免建始中州舉茂材復𥙷博士出為東<lb/>
平王太傅丞相方進御史大夫孔光舉丹議論深博<hi>○宋</hi>
<hi>祁曰越本作論議</hi>亷正守道徴入為光祿大夫丞相司直數月<lb/>
復以光祿大夫給事中由是為少府光祿勲侍中甚見<lb/>
<pb n="KR2a0007_WYG_086-22a"/>
尊重成帝末年立定陶王為皇太子以丹為太子太傅<lb/>
哀帝即位為左将軍賜爵關内侯食邑領尚書事遂代<lb/>
王莽為大司馬封髙樂侯月餘徙為大司空<hi>○宋祁曰以外戚恩</hi>
<hi>澤侯表攷之丹為大司馬封髙樂侯在綏和二年七月以傅喜𫝊攷之徙為大司徒在明年正月恐不當云月</hi>
<hi>餘</hi>上少在國見成帝委政外家王氏僭盛常内邑邑即<lb/>
位多欲有所匡正封拜丁傅奪王氏權丹自以師傅居<lb/>
三公位得信於上上書言古者諒闇不言聼於冡宰<hi>師古</hi>
<hi>曰論語云子張曰書云髙宗諒闇三年不言孔子曰何必髙宗古之人皆然君薨百官總已以聼於冡宰三年</hi>
<pb n="KR2a0007_WYG_086-22b"/>
<hi>諒信也闇黙然也○宋祁曰注文黙然然字當刪</hi>三年無改於父之道<hi>師古曰論語稱</hi>
<hi>孔子曰父在觀其志父沒觀其行三年無改於父之道可謂孝矣</hi>前大行尸柩在堂而<lb/>
官爵臣等以及親屬赫然皆貴寵封舅為陽安侯皇后<lb/>
尊號未定豫封父為孔鄉侯出侍中王邑射聲校尉王<lb/>
邯等詔書比下變動政事<hi>師古曰比頻也</hi>卒暴無漸<hi>師古曰卒讀曰猝</hi>
臣縱不能明陳大義復曾不能牢譲爵位<hi>師古曰牢堅也</hi>相随<lb/>
空受封侯增益陛下之過間者郡國多地動水出流殺<lb/>
人民日月不明五星失行此皆舉錯失中號令不定法<lb/>
<pb n="KR2a0007_WYG_086-23a"/>
度失理隂陽溷濁之應也<hi>師古曰溷音胡頓反</hi>臣伏惟人情無子<lb/>
年雖六七十猶博取而廣求<hi>師古曰取讀曰娶</hi>孝成皇帝深見<lb/>
天命燭知至德<hi>師古曰燭照也至徳指謂哀帝</hi>以壯年克已立陛下為<lb/>
嗣先帝暴棄天下而陛下繼體四海安寜百姓不懼此<lb/>
先帝聖德當合天人之功也臣聞天威不違顔咫尺<hi>師古</hi>
<hi>曰言常若在前宜自肅懼也</hi>願陛下深思先帝所以建立陛下之意<lb/>
且克已躬行以觀羣下之從化天下者陛下之家也胏<lb/>
附何患不富貴不宜倉卒先帝不量臣愚以為太傅陛<lb/>
<pb n="KR2a0007_WYG_086-23b"/>
下以臣託師傅故亡功徳而備鼎足封大國加賜黄金<lb/>
位為三公職在左右<hi>師古曰左右助也左讀曰佐右讀曰佑</hi>不能盡忠𥙷<lb/>
過而令庻人竊議灾異數見此臣之大罪也臣不敢言<lb/>
乞骸骨歸於海濵恐嫌於偽誠慙負重責義不得不盡<lb/>
死書數十上多切直之言初哀帝即位成帝母稱太皇<lb/>
太后成帝趙皇后稱皇太后<hi>○宋祁曰一本云成帝趙皇太后</hi>而上祖<lb/>
母傳太后與母丁后皆在國邸自以定陶共王為稱髙<lb/>
昌侯董宏上書言秦莊襄王母本夏氏而為華陽夫人<lb/>
<pb n="KR2a0007_WYG_086-24a"/>
所子<hi>師古曰莊襄王始皇之父也華陽夫人孝文王之夫人也子謂飬以為子也</hi>及即位後<lb/>
俱稱太后宜立定陶共王后為皇太后事下有司時丹<lb/>
以左將軍與大司馬王莽共劾奏宏知皇太后至尊之<lb/>
號天下一綂而稱引亡秦以為比喻詿誤聖朝非所宜<lb/>
言大不道上新立謙讓納用莽丹言免宏為庻人傅太<lb/>
后大怒要上欲必稱尊號上於是追尊定陶共王為共<lb/>
皇帝尊傅太后為共皇太后丁后為共皇后郎中令泠<lb/>
褒黄門郎叚猶等復奏言<hi>師古曰泠音零○劉敞曰按是時無郎中令</hi>定陶<lb/>
<pb n="KR2a0007_WYG_086-24b"/>
共皇太后共皇后皆不宜復引定陶蕃國之名以冠大<lb/>
號車馬衣服宜皆稱皇之意<hi>師古曰皇者至尊之號其服御宜皆副稱之也稱音</hi>
<hi>尺孕反</hi>置吏二千石以下皆供厥職<hi>師古曰謂詹事太僕少府等官</hi>又宜<lb/>
為共皇立廟京師上復下其議有司皆以為宜如褒猶<lb/>
言丹議獨曰聖王制禮取法於天故尊卑之禮明則人<lb/>
倫之序正人倫之序正則乾坤得其位而隂陽順其節<lb/>
人主與萬民俱䝉祐福尊卑者所以正天地之位不可<lb/>
亂也今定陶共皇太后共皇后以定陶共為號者<hi>○宋祁曰</hi>
<pb n="KR2a0007_WYG_086-25a"/>
<hi>共字下當有皇字</hi>母從子妻從夫之義也欲立官置吏車服與<lb/>
太皇太后並非所以眀尊卑亡二上之義也定陶共皇<lb/>
號諡已前定義不得復改禮父為士子為天子祭以天<lb/>
子其尸服以士服子亡爵父之義尊父母也為人後者<lb/>
為之子故為所後服斬衰三年而降其父母朞眀尊本<lb/>
祖而重正綂也孝成皇帝聖恩深逺故為共王立後奉<lb/>
承祭祀令共皇長為一國太祖萬世不毁恩義已備陛<lb/>
下既繼體先帝持重大宗承宗廟天地社稷之祀義不<lb/>
<pb n="KR2a0007_WYG_086-25b"/>
得復奉定陶共皇祭入其廟今欲立廟於京師而使臣<lb/>
下祭之是無主也又親盡當毁空去一國泰祖不堕之<lb/>
祀<hi>師古曰堕亦毁也音火規反○宋祁曰泰當作太</hi>而就無主當毁不正之禮<lb/>
非所以尊厚共皇也丹由是浸不合上意<hi>師古曰浸漸也</hi>㑹有<lb/>
上書言古者以龜貝為貨今以錢易之民以故貧宜可<lb/>
改幣上以問丹丹對言可改章下有司議皆以為行錢<lb/>
以来久難卒變易<hi>師古曰卒讀曰猝</hi>丹老人忘其前語後從公<lb/>
卿議又丹使吏書奏吏私寫其草丁傅子弟聞之使人<lb/>
<pb n="KR2a0007_WYG_086-26a"/>
上書告丹上封事行道人徧持其書上以問將軍中朝<lb/>
臣皆對曰忠臣不顯諌大臣奏事不宜漏泄令吏民𫝊<lb/>
寫流聞四方臣不宻則失身<hi>師古曰易上繫之辭</hi>宜下廷尉治事<lb/>
下廷尉廷尉劾丹大不敬事未决給事中博士申咸炔<lb/>
欽上書<hi>蘇林曰炔音桂</hi>言丹經行無比<hi>師古曰比音必寐反</hi>自近世大臣<lb/>
能若丹者少發憤懣奏封事不及深思逺慮使主簿書<lb/>
漏泄之過不在丹以此貶黜恐不厭衆心<hi>師古曰厭音一贍反</hi>尚<lb/>
書劾咸欽幸得以儒官選擢備腹心上所折中定疑<hi>師古</hi>
<pb n="KR2a0007_WYG_086-26b"/>
<hi>曰折斷也取其言以斷事之中而定所疑</hi>知丹社稷重臣議罪處罸國之所<lb/>
慎咸欽初傅經義以為當治<hi>師古曰傅讀曰附</hi>事以暴列乃復<lb/>
上書妄稱譽丹前後相違不敬上貶咸欽秩各二等遂<lb/>
䇿免丹曰夫三公者朕之腹心也輔善相過匡率百僚<lb/>
和合天下者也朕既不明委政於公間者隂陽不調寒<lb/>
暑失常變異婁臻<hi>師古曰婁古屢字</hi>山崩地震河決泉涌流殺<lb/>
人民百姓流連無所歸心司空之職尤廢焉君在位出<lb/>
入三年未聞忠言嘉謀而反有朋黨相進不公之名乃<lb/>
<pb n="KR2a0007_WYG_086-27a"/>
者以挺力田議改幣章示君<hi>師古曰挺引拔也謂特拔異力田之人優寵之也挺</hi>
<hi>音徒鼎反而說者以挺為縣名失之逺矣</hi>君内為朕建可改不疑<hi>師古曰其立此議也</hi>
以君之言<hi>○宋祁曰言或作議</hi>博考朝臣君乃希衆雷同外以為<lb/>
不便令觀聼者歸非於朕朕隐忍不宣為君受愆朕疾<lb/>
夫比周之徒<hi>師古曰比音頻寐反</hi>虚偽壊化寖以成俗故屢以書<lb/>
飭君<hi>師古曰飭與敕同</hi>㡬君省過求已<hi>師古曰省視也自求諸已不尤人也㡬音兾</hi>
而反不受退有後言及君奏封事𫝊於道路布聞朝市<lb/>
言事者以為大臣不忠辜陷重辟𫉬虚采名謗譏匈匈<lb/>
<pb n="KR2a0007_WYG_086-27b"/>
流于四方腹心如此謂疏者何殆謬於二人同心之利<lb/>
焉<hi>師古曰易上繫辭曰二人同心其利斷金故詔書引之</hi>將何以率示羣下附親<lb/>
逺方朕惟君位尊任重慮不周宻懐諼迷國<hi>師古曰諼詐也音虚</hi>
<hi>𡊮反</hi>進退違命反覆異言甚為君耻之非所以共承天地<lb/>
永保國家之意<hi>師古曰共讀曰㳟</hi>以君甞託傅位未忍考于理<lb/>
已詔有司赦君勿治其上大司空髙樂侯印綬罷歸尚<lb/>
書令唐林上疏曰竊見免大司空丹䇿書泰深痛切君<lb/>
子作文為賢者諱丹經為世儒宗徳為國黄耉<hi>師古曰黄耉老</hi>
<pb n="KR2a0007_WYG_086-28a"/>
<hi>人之稱也黄謂白髮落更生黄者也耉老人面色不浄如垢也○宋祁曰注末也字一夲作然</hi>親傅聖<lb/>
躬位在三公所坐者微海内未見其大過事既已徃免<lb/>
爵大重京師識者咸以為宜復丹邑爵使奉朝請<hi>師古曰識</hi>
<hi>者謂有識見之人也請音才性反</hi>四方所瞻卬也<hi>師古曰卬讀曰仰</hi>唯陛下財<lb/>
覽衆心有以尉復師傅之臣<hi>師古曰財與裁同復報也音扶目反</hi>上從林<lb/>
言下詔賜丹爵關内侯食邑三百户丹既免數月上用<lb/>
朱博議尊傅太后為皇太太后<hi>○宋祁曰一夲作太皇太后</hi>丁后為<lb/>
帝太后與太皇太后及皇太后同尊又為共皇立廟京<lb/>
<pb n="KR2a0007_WYG_086-28b"/>
師儀如孝元皇帝博遷為丞相復與御史大夫趙𤣥奏<lb/>
言前髙昌侯宏首建尊號之議而為丹所劾奏免為庻<lb/>
人時天下衰麤委政於丹<hi>師古曰言新有成帝之喪斬衰麤服故天子不親政事也</hi>
<hi>○宋祁曰天下據姚夲作天子</hi>丹不深惟褒廣尊親之義而妄稱説抑<lb/>
貶尊號虧損孝道不忠莫大焉陛下聖仁昭然定尊號<lb/>
宏以忠孝復封髙昌侯丹惡逆暴著雖䝉赦令不宜有<lb/>
爵邑請免為庻人奏可丹於是廢歸鄉里者數年平帝<lb/>
即位新都侯王莽白太皇太后𤼵掘傅太后丁太后冢<lb/>
<pb n="KR2a0007_WYG_086-29a"/>
奪其璽綬更以民葬之定陶隳廢其皇廟<hi>師古曰墮音火規反</hi>諸<lb/>
造議泠褒叚猶等皆徙合浦復免髙昌侯宏為庻人<hi>○宋</hi>
<hi>祁曰通鑑攷異云按功臣表建平四年董宏已死元夀二年子武坐父為佞邪免不得至今此傳誤也</hi>徴<lb/>
丹詣公車賜爵關内侯食故邑數月太皇太后詔大司<lb/>
徒大司空曰夫褒有德賞元功先聖之制百王不易之<lb/>
道也故定陶太后造稱僭號甚悖義理<hi>師古曰悖乖也音布内反</hi>關<lb/>
内侯師丹端誠於國不顧患難執忠節據聖法分明尊<lb/>
卑之制確然有柱石之固臨大節而不可奪可謂社稷<lb/>
<pb n="KR2a0007_WYG_086-29b"/>
之臣矣有司條奏邪臣建定稱號者已放退而丹功賞<lb/>
未加殆繆乎先賞後罸之義非以章有德報厥功也其<lb/>
以厚丘之中鄉户二千一百封丹為義陽侯月餘薨諡<lb/>
曰節侯子業嗣王莽敗廼絶<lb/>
贊曰何武之舉王嘉之爭師丹之議<hi>師古曰何武舉公孫祿為大司馬王</hi>
<hi>嘉争益董賢封邑師丹議丁傅不宜稱尊號</hi>考其祸福乃效于後<hi>師古曰終以王莽篡</hi>
<hi>位董賢遇祸丁傅䘮敗</hi>當王莽之作外内咸服董賢之愛疑於親<lb/>
戚<hi>師古曰疑讀曰擬擬比也</hi>武嘉區區以一蕢障江河用沒其身<hi>師古</hi>
<pb n="KR2a0007_WYG_086-30a"/>
<hi>曰蕢織草為器所以盛土也一蕢之土固不能障塞江河是以其身沉没也蕢音匱</hi>丹與董宏更<lb/>
受賞罸<hi>師古曰更互也宏初建議尊號為丹所劾而免爵土及丹廢黜宏復𫉬封至王莽執政宏為庻</hi>
<hi>人丹受國邑故云互受賞罸也更音工衡反</hi>哀哉故曰依世則廢道違俗則<lb/>
危殆<hi>師古曰言随時曲直則廢於正道違忤流俗則其身不安也</hi>此古人所以難受<lb/>
爵位者也<lb/>
　<lb/>
　<lb/>
　<lb/>
<pb n="KR2a0007_WYG_086-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷八十六<lb/>
<pb n="KR2a0007_WYG_086-31a"/>
　前漢書卷八十六考證<lb/>
王嘉傳察㢘為南陵丞注師古曰南陵縣名屬宣城○<lb/>
　<hi>臣召南</hi>按此注誤劉攽謂漢無南陵縣亦非也南陵<lb/>
　屬京兆尹因薄太后陵得名地理志甚眀至宣城非<lb/>
　漢郡則宋祁已言之矣<lb/>
武帝擢韓安國于徒中○胡三省曰按韓安國傳坐法<lb/>
　抵罪㑹梁内史缺漢使使拜安國為梁内史起徒中<lb/>
　為二千石此景帝時事也武帝當作景帝<lb/>
<pb n="KR2a0007_WYG_086-31b"/>
亡敖佚欲有國<hi>○</hi>按尚書作毋教佚欲有邦此所引伏<lb/>
　生今文也邦字當以避髙帝諱作國<lb/>
　注宋祁曰晋文帝謂丞相云云○<hi>臣召南</hi>按此指簡<lb/>
　文帝也刋夲脱簡字耳<lb/>
師丹傳皇后尊號未定豫封父為孔鄉侯○<hi>臣召南</hi>按<lb/>
　哀帝紀帝以四月即位五月丙戌立皇后傅氏封后<lb/>
　父傅晏為孔鄉侯則封后父時后已正位中宫矣以<lb/>
　外戚恩澤侯表核之陽安侯丁明及晏俱以四月壬<lb/>
<pb n="KR2a0007_WYG_086-32a"/>
　寅封在丙戌立后之前四十四日與此傳正合盖帝<lb/>
　紀係史文類叙不如表為確實也<lb/>
郎中令泠褒○劉敞曰按是時無郎中令○胡三省曰<lb/>
　令字衍文也<lb/>
贊武嘉區區以一蕢障江河云云○黄震曰班氏説未<lb/>
　然也武嘉以剛正之資居大臣之位茍得中主而事<lb/>
　之去董賢如殺狐兔耳何江河一蕢之足云師丹引<lb/>
　經義開陳婉切彼董宏何人而以較勝負也賞罸何<lb/>
<pb n="KR2a0007_WYG_086-32b"/>
　足計哉君子惟論是非耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷八十六考證<lb/>
</p>
<p>
</p>
  </div>
</body>
</text>
</TEI>
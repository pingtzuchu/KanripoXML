<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷六十六</head> <lb/>
    <p>
<pb n="KR2a0007_WYG_066-1a"/>
欽定四庫全書<lb/>
　前漢書卷六十六<lb/>
　　漢　　蘭　　臺　　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　公孫劉車王楊蔡陳鄭傳第三十六<lb/>
公孫賀字子叔北地義渠人也賀祖父昆邪<hi>師古曰昆音戸門反</hi>
景帝時為隴西守以将軍擊吳楚有功封平曲侯著書<lb/>
十餘篇<hi>師古曰蓺文志隂陽家有公孫渾邪十五篇是也</hi>賀少為騎士從軍數<lb/>
<pb n="KR2a0007_WYG_066-1b"/>
有功自武帝為太子時賀為舍人及武帝即位遷至太<lb/>
僕賀夫人君孺衛皇后姊也賀由是有寵元光中為輕<lb/>
車將軍軍馬邑後四歲出雲中後五歲以車騎將軍從<lb/>
大將軍青出有功封南窌侯<hi>臣瓉曰茂陵中書賀封南窌侯表亦作奅師古曰窌</hi>
<hi>奅二字同耳音普教反</hi>後再以左將軍出定襄無功坐酎金失侯<lb/>
復以浮沮將軍出五原二千餘里無功<hi>師古曰沮音子閭反</hi>後八<lb/>
歲遂代石慶為丞相封葛繹侯時朝廷多事督責大臣<lb/>
<hi>師古曰督謂察視也</hi>自公孫宏後丞相李蔡嚴青翟趙周三人比<lb/>
<pb n="KR2a0007_WYG_066-2a"/>
坐事死<hi>師古曰比頻也</hi>石慶雖以謹得終然數被譴初賀引拜<lb/>
為丞相不受印綬頓首涕泣曰臣本邊鄙以鞌馬騎射<lb/>
為官材誠不任宰相上與左右見賀悲哀感動下泣曰<lb/>
扶起丞相賀不肯起上廼起去賀不得已拜出左右問<lb/>
其故賀曰主上賢明臣不足以稱恐負重責從是殆矣<lb/>
<hi>師古曰殆危也</hi>賀子敬聲代賀為太僕父子並居公卿位敬聲<lb/>
以皇后姊子驕奢不奉法征和中擅用北軍錢千九百<lb/>
萬發覺下獄是時詔捕陽陵朱安世不能得上求之急<lb/>
<pb n="KR2a0007_WYG_066-2b"/>
賀自請逐捕安世以贖敬聲罪上許之後果得安世安<lb/>
世者京師大侠也聞賀欲以贖子罪笑曰丞相禍及宗<lb/>
矣南山之竹不足受我辭斜谷之木不足為我械<hi>師古曰斜</hi>
<hi>谷名也其中多木械謂桎梏也言我方欲告丞相事獄辭且多械繫方乆故云然也斜音弋奢反</hi>安世<lb/>
遂從獄中上書告敬聲與陽石公主私通<hi>師古曰武帝女</hi>及使<lb/>
人巫祭祠詛上且上甘泉當馳道埋偶人<hi>師古曰甘泉宫在北山故</hi>
<hi>欲徃皆言上也刻木為人象人之形謂之偶人偶並也對也○劉攽曰使人巫多人字</hi>祝詛有惡<lb/>
言下有司案驗賀窮治所犯遂父子死獄中家族巫蠱<lb/>
<pb n="KR2a0007_WYG_066-3a"/>
之禍起自朱安世成於江充遂及公主皇后太子皆敗<lb/>
語在江充戾園傳<hi>師古曰武五子傳叙戾太子諡戾而置園邑故云戾園也</hi>
劉屈氂武帝庶兄中山靖王子也<hi>師古曰屈音丘勿反又音其勿反</hi>不<lb/>
知其始所以進征和二年春制詔御史故丞相賀倚舊<lb/>
故乘髙埶而為邪<hi>師古曰帝為太子賀已為舍人故云舊故</hi>興羙田以利子<lb/>
弟賔客不顧元元無益邊榖<hi>如淳曰戍邊卒糧乏不能為方計以益之也</hi>貨<lb/>
賂上流<hi>師古曰丞相貪胃受賂于下故使衆庶貨賄上流執事者也</hi>朕忍之乆矣終<lb/>
不自革<hi>師古曰革改也</hi>迺以邊為援<hi>如淳曰使内郡自作車耕者自轉所以饒邊饒邊所</hi>
<pb n="KR2a0007_WYG_066-3b"/>
<hi>以行恩施為己名援也或曰以胡為援也</hi>使内郡自省作車<hi>服䖍曰詐令内郡自省作車轉</hi>
<hi>輸也邊屯無事之時宜自治作車以給軍用師古曰令郡自省減諸餘功用而作車也省音所領反</hi>又令<lb/>
耕者自轉以困農<hi>文頴曰自輸穀於邊</hi>煩擾畜者重馬傷耗武備<lb/>
衰減<hi>師古曰重謂懐孕者也言轉運之勞畜産疲困故使懐孕者為之傷耗以減武備也耗音呼到反○</hi>
<hi>宋祁曰故字下景本有反字</hi>下吏妄賦百姓流亡又詐為詔書以姦<lb/>
傳朱安世<hi>師古曰傳逮捕也</hi>獄已正於理<hi>○劉攽曰獄合屬上句</hi>其以涿<lb/>
郡太守屈氂為左丞相分丞相長史為兩府以待天下<lb/>
遠方之選<hi>師古曰待得賢人當拜為右丞相○宋祁曰長史下當添使字</hi>夫親親任賢<lb/>
<pb n="KR2a0007_WYG_066-4a"/>
周唐之道也以澎戸二千二百封左丞相為澎侯<hi>服䖍曰澎</hi>
<hi>音彭晉灼曰東海縣</hi>其秋戾太子為江充所譛殺充發兵入丞相<lb/>
府屈氂挺身逃亡其印綬<hi>師古曰挺引也獨引身而逃難故失印綬也</hi>是時<lb/>
上避暑在甘泉宫丞相長史乘疾置以聞<hi>師古曰置謂所置驛也</hi>
上問丞相何為對曰丞相祕之未敢發兵上怒曰事籍<lb/>
籍如此何謂祕也<hi>師古曰籍籍猶紛紛也</hi>丞相無周公之風矣周<lb/>
公不誅管蔡乎乃賜丞相璽書曰捕斬反者自有賞罰<lb/>
以牛車為櫓<hi>師古曰櫓楯也遠與敵戰故以車為櫓用自蔽也一説櫓望敵之樓也</hi>毋接<lb/>
<pb n="KR2a0007_WYG_066-4b"/>
短兵多殺傷士衆<hi>師古曰用短兵則士衆多死傷</hi>堅閉城門毋令反者<lb/>
得出太子既誅充發兵宣言帝在甘泉病困疑有變姦<lb/>
臣欲作亂上於是從甘泉来幸城西建章宫詔發三輔<lb/>
近縣兵部中二千石以下丞相兼將太子亦遣使者撟<lb/>
制<hi>師古曰撟與矯同其字從手矯制託稱詔命也</hi>赦長安中都官囚徒<hi>師古曰京師請</hi>
<hi>官府</hi>發武庫兵命少傅石徳及賔客張光等分將使長安<lb/>
囚如侯持節發長水及宣曲胡騎<hi>師古曰長水校名宣曲宫也並胡騎所屯</hi>
<hi>今鄠縣東長水鄉即舊營校之地○宋祁曰持節發下别本有兵字</hi>皆以装㑹侍郎莽通<lb/>
<pb n="KR2a0007_WYG_066-5a"/>
使長安因追捕如侯告胡人曰節有詐勿聼也<hi>○劉敞曰以當</hi>
<hi>作已</hi>遂斬如侯引騎入長安又發輯濯士以予大鴻臚商<lb/>
丘成<hi>師古曰輯濯士主用輯及濯行船者也短曰輯長曰濯輯音集字本從木其音同耳濯字本亦作櫂</hi>
<hi>並音直孝反</hi>初漢節純赤以太子持赤節故更為黄旄加上<lb/>
以相别太子召監北軍使者任安發北軍兵安受節已<lb/>
閉軍門不肯應太子太子引兵去敺四市人<hi>師古曰敺與驅同</hi>
凡數萬衆至長樂西闕下逢丞相軍合戰五日死者數<lb/>
萬人血流入溝中<hi>師古曰溝街衢之旁通水者</hi>丞相附兵浸多<hi>師古曰浸</hi>
<pb n="KR2a0007_WYG_066-5b"/>
<hi>漸也</hi>太子軍敗南犇覆盎城門得出<hi>師古曰長安城南出東頭第一門曰覆盎</hi>
<hi>城門一號杜門</hi>㑹夜司直田仁部閉城門坐令太子得出丞相<lb/>
欲斬仁御史大夫暴勝之謂丞相曰司直吏二千石當<lb/>
先請奈何擅斬之丞相釋仁<hi>師古曰釋放也</hi>上聞而大怒下吏<lb/>
責問御史大夫曰司直縱反者丞相斬之法也大夫何<lb/>
以擅止之勝之惶恐自殺及北軍使者任安坐受太子<lb/>
節懐二心司直田仁縱太子皆要斬上曰侍郎莽通獲<lb/>
反將如侯長安男子景建從通獲少傅石徳可謂元功<lb/>
<pb n="KR2a0007_WYG_066-6a"/>
矣大鴻臚商丘成力戰獲反將張光其封通為重合侯<lb/>
建為徳侯成為秺侯<hi>孟康曰秺音妬在濟隂成武今有亭</hi>諸太子賔客嘗<lb/>
出入宫門皆坐誅其隨太子發兵以反法族吏士劫略<lb/>
者皆徙敦煌郡<hi>師古曰非其本心然被太子劫略故徙之也</hi>以太子在外始<lb/>
置屯兵長安諸城門後二十餘日太子得於湖語在太<lb/>
子傳<hi>師古曰湖縣名</hi>其明年貳師将軍李廣利將兵出擊匈奴<lb/>
丞相為祖道送至渭橋<hi>師古曰祖者送行之祭因設宴飲焉</hi>與廣利辭决<lb/>
廣利曰願君侯早請昌邑王為太子<hi>如淳曰漢儀注列侯為丞相稱君侯</hi>
<pb n="KR2a0007_WYG_066-6b"/>
<hi>師古曰楊惲傳丘常謂惲為君侯是則通呼列侯之尊稱耳非必在於丞相也如氏之説不為通矣</hi>如立<lb/>
為帝君侯長何憂乎<hi>師古曰如若也</hi>屈氂許諾昌邑王者貳師<lb/>
將軍女弟李夫人子也貳師女為屈氂子妻故共欲立<lb/>
焉是時治巫蠱獄急内者令郭穰告丞相夫人以丞相<lb/>
數有譴使巫祠社祝詛主上有惡言及與貳師共禱祠<lb/>
欲令昌邑王為帝有司奏請按驗罪至大逆不道有詔<lb/>
載屈氂厨車以徇<hi>師古曰厨車載食之車也徇行示也</hi>要斬東市妻子梟<lb/>
首華陽街貳師將軍妻子亦收貳師聞之降匈奴宗族<lb/>
<pb n="KR2a0007_WYG_066-7a"/>
遂滅<lb/>
車千秋本姓田氏其先齊諸田徙長陵<hi>師古曰劉敬所言徙關東大族</hi>
<hi>者也</hi>千秋為髙寑郎<hi>師古曰髙廟衛寑之郎</hi>㑹衛太子為江充所譛<lb/>
敗乆之千秋上急變訟太子寃<hi>師古曰所告非常故云急變也</hi>曰子弄<lb/>
父兵罪當笞天子之子過誤殺人當何罪哉臣嘗夢見<lb/>
一白頭翁教臣言是時上頗知太子惶恐無他意廼大<lb/>
感寤召見千秋至前千秋長八尺餘體貌甚麗武帝見<lb/>
而説之<hi>師古曰説讀曰悦</hi>謂曰父子之間人所難言也公獨明<lb/>
<pb n="KR2a0007_WYG_066-7b"/>
其不然此髙廟神靈使公教我公當遂為吾輔佐立拜<lb/>
千秋為大鴻臚<hi>師古曰當其立見而卽拜之言不移時也</hi>數月遂代劉屈氂<lb/>
為丞相封富民侯千秋無他材能術學又無伐閲功勞<lb/>
<hi>師古曰伐積功也閲經歴也</hi>特以一言寤意旬月取宰相封侯世未<lb/>
嘗有也後漢使者至匈奴單于問曰聞漢新拜丞相何<lb/>
用得之<hi>師古曰言此人何以得為相也</hi>使者曰以上書言事故單于曰<lb/>
茍如是漢置丞相非用賢也妄一男子上書即得之矣<lb/>
使者還道單于語武帝以為辱命欲下之吏良乆廼貰<lb/>
<pb n="KR2a0007_WYG_066-8a"/>
之<hi>師古曰貰寛縱也謂釋放之也其下亦同</hi>然千秋為人敦厚有智居位自<lb/>
稱踰於前後數公<hi>師古曰言稱其職也</hi>初千秋始視事見上連年<lb/>
治太子獄誅罰尤多羣下恐懼思欲寛廣上意尉安衆<lb/>
庶<hi>師古曰尉安之字本無心也是以漢書徃徃存古體字焉○宋祁曰當刪字字</hi>廼與御史中<lb/>
二千石共上夀頌徳美勸上施恩惠緩刑罰玩聼音樂<lb/>
養志和神為天下自虞樂<hi>師古曰虞與娱同</hi>上報曰朕之不徳<lb/>
自左丞相與貳師隂謀逆亂巫蠱之禍流及士大夫<hi>師古</hi>
<hi>曰謂與太子戰死者也○劉攽曰既云自左丞相流及士大夫則不及太子時人也</hi>朕日一食者<lb/>
<pb n="KR2a0007_WYG_066-8b"/>
累月廼何樂之聼痛士大夫常在心既事不咎<hi>師古曰言既徃</hi>
<hi>之事不可追咎</hi>雖然巫蠱始發詔丞相御史督二千石求捕<hi>師古</hi>
<hi>曰督察視也</hi>廷尉治未聞九卿廷尉有所鞫也<hi>師古曰鞫問也</hi>曩者<lb/>
江充先治甘泉宫人轉至未央椒房<hi>師古曰椒房殿名皇后所居也以椒</hi>
<hi>和泥塗壁取其温而芳也</hi>以及敬聲之疇李禹之屬謀入匈奴有司<lb/>
無所發今丞相親掘蘭臺蠱驗所明知也至今餘巫頗<lb/>
脱不止<hi>師古曰言往往尚為蠱也</hi>隂賊侵身遠近為蠱朕媿之其何<lb/>
夀之有敬不舉君之觴謹謝丞相二千石各就館<hi>師古曰謝</hi>
<pb n="KR2a0007_WYG_066-9a"/>
<hi>告也館官舍也</hi>書曰毋偏毋黨王道蕩蕩<hi>師古曰周書洪範之詞也</hi>毋有復<lb/>
言<hi>師古曰不許其更請</hi>後歲餘武帝疾立皇子鉤弋夫人男為太<lb/>
子<hi>師古曰鉤弋宫名也昭帝母趙媫妤居之故號鉤弋夫人也</hi>拜大將軍霍光車騎<lb/>
將軍金日磾御史大夫桑𢎞羊及丞相千秋並受遺詔<lb/>
輔道少主<hi>師古曰道讀曰導</hi>武帝崩昭帝初卽位未任聼政<hi>師古</hi>
<hi>曰年㓜故未堪聼政○宋祁曰正文未任王本作未堪</hi>政事壹決大将軍光千秋<lb/>
居丞相位謹厚有重徳毎公卿朝㑹光謂千秋曰始與<lb/>
君侯俱受先帝遺詔今光治内君侯治外宜有以教督<lb/>
<pb n="KR2a0007_WYG_066-9b"/>
使光毋負天下<hi>師古曰督視也</hi>千秋曰唯將軍留意即天下幸<lb/>
甚終不肯有所言光以此重之毎有吉祥嘉應數襃賞<lb/>
丞相訖昭帝世國家少事百姓稍益充實始元六年詔<lb/>
郡國舉賢良文學士問以民所疾苦於是鹽鐵之議起<lb/>
焉<hi>師古曰議罷鹽鐵之官令百姓皆得煑鹽鑄鐵因總論政治得失也</hi>千秋為相十二年<lb/>
薨諡曰定侯初千秋年老上優之朝見得乘小車入宫<lb/>
殿中故因號曰車丞相子順嗣侯官至雲中太守宣帝<lb/>
時以虎牙將軍擊匈奴坐盜増鹵獲自殺國除桑𢎞羊<lb/>
<pb n="KR2a0007_WYG_066-10a"/>
為御史大夫八年自以為國家興𣙜筦之利<hi>師古曰𣙜謂專其利</hi>
<hi>使入官也筦即管字也義與幹同皆謂主也𣙜解在昭紀○宋祁曰𣙜從木俗從才者非</hi>伐其功<hi>師古</hi>
<hi>曰自矜其功也</hi>欲為子弟得官怨望霍光與上官桀謀反遂誅<lb/>
滅<lb/>
王訢濟南人也<hi>師古曰訢字與欣同</hi>以郡縣吏積功稍遷為被陽<lb/>
令<hi>孟康曰故千乘縣也被音罷師古曰音皮彼反</hi>武帝末軍旅數發郡國盜賊<lb/>
羣起繡衣御史暴勝之使持斧逐捕盜賊以軍興從事<lb/>
誅二千石以下勝之過被陽欲斬訢訢已解衣伏質<hi>師古</hi>
<pb n="KR2a0007_WYG_066-10b"/>
<hi>曰質鍖也欲斬人皆伏於鍖上也鍖音竹林反</hi>仰言曰使君顓殺生之柄威震<lb/>
郡國<hi>師古曰為使者故謂之使君使音所吏反顓與專同</hi>今復斬一訢不足以増<lb/>
威不如時有所寛以明恩貸令盡死力<hi>師古曰貸猶假也言饒假之貸</hi>
<hi>音土戴反</hi>勝之壮其言貰不誅因與訢相結厚勝之使還薦<lb/>
訢徵為右輔都尉守右扶風上數出幸安定北地過扶<lb/>
風宫館馳道脩治供張辦<hi>師古曰供音居用反張音竹亮反</hi>武帝嘉之<lb/>
駐車拜訢為真視事十餘年昭帝時為御史大夫代車<lb/>
千秋為丞相封宜春侯明年薨諡曰敬侯子譚嗣以列<lb/>
<pb n="KR2a0007_WYG_066-11a"/>
侯與謀廢昌邑王立宣帝<hi>師古曰與讀曰豫</hi>益封三百戸薨子<lb/>
咸嗣王莽妻即咸女莽簒位宜春氏以外戚寵<hi>張晏曰莽諱取</hi>
<hi>同姓故氏侯邑也師古曰此説非也若云王氏則與莽族相渉故以侯號稱之耳莽本以與譚得姓不同祖系</hi>
<hi>各别故為婚娶既非私竊不湏避諱諱亦不可掩也○宋祁曰掩一作卞</hi>自訢傳國至𤣥孫<lb/>
莽敗迺絶<lb/>
楊敞華隂人也給事大將軍莫府為軍司馬霍光愛厚<lb/>
之稍遷至大司農元鳳中稻田使者燕蒼知上官桀等<lb/>
反謀以告敞敞素謹畏事不敢言迺移病卧<hi>師古曰移病謂移書</hi>
<pb n="KR2a0007_WYG_066-11b"/>
<hi>言病一曰以病而移居也</hi>以告諫大夫杜延年延年以聞蒼延年皆<lb/>
封敞以九卿不輙言故不得侯<hi>師古曰聞之不即告言也</hi>後遷御史<lb/>
大夫代王訢為丞相封安平侯明年昭帝崩昌邑王徵<lb/>
即位淫亂大將軍光與車騎將軍張安世謀欲廢王更<lb/>
立議既定使大司農田延年報敞敞驚懼不知所言汗<lb/>
出洽背徒唯唯而已<hi>師古曰唯唯恭應之辭也音弋癸反</hi>延年起至更衣<lb/>
<hi>師古曰古者延賔必有更衣之處也</hi>敞夫人遽從東箱<hi>師古曰遽速也</hi>謂敞曰此<lb/>
國大事今大將軍議已定使九卿來報君侯君侯不疾<lb/>
<pb n="KR2a0007_WYG_066-12a"/>
應與大將軍同心猶與無決<hi>師古曰與讀曰豫</hi>先事誅矣延年<lb/>
從更衣還敞夫人與延年參語許諾<hi>師古曰三人共言故云參語</hi>請<lb/>
奉大將軍教令遂共廢昌邑王立宣帝宣帝即位月餘<lb/>
敞薨諡曰敬侯子忠嗣以敞居位定䇿安宗廟益封三<lb/>
千五百戸忠弟惲<lb/>
惲字子㓜<hi>師古曰惲音於粉反</hi>以忠任為郎補常侍騎<hi>師古曰為騎郎而常</hi>
<hi>侍故謂之常侍騎也</hi>惲母司馬遷女也惲始讀外祖太史公記頗<lb/>
為春秋以材能稱好交英俊諸儒名顯朝廷擢為左曹<lb/>
<pb n="KR2a0007_WYG_066-12b"/>
霍氏謀反惲先聞知因侍中金安上以聞召見言状霍<lb/>
氏伏誅惲等五人皆封惲為平通侯遷中郎將郎官故<lb/>
事令郎出錢市財用給文書廼得出名曰山郎<hi>張晏曰山財用</hi>
<hi>之所出故取名焉</hi>移病盡一日輙償一沐<hi>晉灼曰五曰一洗沐也師古曰言出財用</hi>
<hi>者雖非休沐常得在外也貧者實病皆以沐假償之也</hi>或至歲餘不得沐其豪富<lb/>
郎日出游戲或行錢得善部<hi>師古曰郎官之職各有主部故行錢財而擇其善以</hi>
<hi>招權也</hi>貨賂流行傳相放效<hi>師古曰放音斧徃反</hi>惲為中郎將罷山<lb/>
郎移長度大司農以給財用<hi>應劭曰長乆也一歲之調度也蘇林曰簿書給縑之</hi>
<pb n="KR2a0007_WYG_066-13a"/>
<hi>長也師古曰應説是也言總計一歲所須財用及文書之調度而移大司農以官錢供給之更不取於郎也○</hi>
<hi>宋祁曰簿書給縑之長也别本給作餘無縑字</hi>其疾病休謁洗沐皆以法令從<lb/>
事郎謁者有罪過輙奏免薦舉其髙第有行能者至郡<lb/>
守九卿郎官化之莫不自厲絶請謁貨賂之端令行禁<lb/>
止宫殿之内翕然同聲由是擢為諸吏光禄勲親近用<lb/>
事初惲受父財五百萬及身封侯皆以分宗族後母無<lb/>
子財亦數百萬死皆予惲惲盡復分後母昆弟再受訾<lb/>
千餘萬皆以分施其輕財好義如此惲居殿中亷絜無<lb/>
<pb n="KR2a0007_WYG_066-13b"/>
私郎官稱公平然惲伐其行治<hi>師古曰自矜其節行及政治之能也</hi>又性<lb/>
刻害好發人隂伏同位有忤已者必欲害之以其能髙<lb/>
人由是多怨於朝廷與太僕戴長樂相失卒以是敗<hi>師古</hi>
<hi>曰卒終也</hi>長樂者宣帝在民間時與相知及即位拔擢親近<lb/>
長樂甞使行事肄宗廟<hi>服䖍曰兼行天子事先肄習威儀也師古曰肄音弋二反</hi>還<lb/>
謂掾史曰我親靣見受詔副帝肄秺侯御<hi>師古曰我副帝肄而秺侯</hi>
<hi>迺為御耳御謂御車也秺音丁故反</hi>人有上書告長樂非所宜言事下廷<lb/>
尉長樂疑惲教人告之亦上書告惲罪髙昌侯車犇入<lb/>
<pb n="KR2a0007_WYG_066-14a"/>
北掖門<hi>師古曰犇古奔字也</hi>惲語富平侯張延夀曰聞前有犇車<lb/>
抵殿門<hi>師古曰抵觸也音丁禮反</hi>門關折馬死而昭帝崩今復如此<lb/>
天時非人力也左馮翊韓延夀有罪下獄惲上書訟延<lb/>
夀郎中丘常謂惲曰聞君侯訟韓馮翊當得活乎惲曰<lb/>
事何容易脛脛者未必全也<hi>師古曰脛脛直貌也</hi>我不能自保<hi>師古</hi>
<hi>曰言我尚不能自保訟人何以得活</hi>眞人所謂䑕不容穴銜窶數者也<hi>李竒</hi>
<hi>曰眞人正人也如淳曰所以不容穴坐銜窶數自妨故不得入穴也師古曰窶數戴器也窶音其羽反數音山</hi>
<hi>羽反解在東方朔傳惲自云今之訟人亦於己有妨○宋祁曰正文數者也多也字</hi>又中書謁者<lb/>
<pb n="KR2a0007_WYG_066-14b"/>
令宣持單于使者語視諸將軍中朝二千石<hi>師古曰謂譯者所録</hi>
<hi>也視讀曰示</hi>惲曰冒頓單于得漢羙食好物謂之殠惡單于<lb/>
不來明甚<hi>師古曰時使者云單于欲来朝故惲云不來</hi>惲上觀西閣上畫人<lb/>
指桀紂畫謂樂昌侯王武曰天子過此一二問其過可<lb/>
以得師矣<hi>師古曰過此謂經過此也問其過謂桀紂之過惡</hi>畫人有堯舜禹湯<lb/>
不稱而舉桀紂惲聞匈奴降者道單于見殺惲曰得不<lb/>
肖君大臣為畫善計不用自令身無處所<hi>師古曰無處所謂死滅也</hi>
若秦時但任小臣誅殺忠良竟以滅亡令親任大臣即<lb/>
<pb n="KR2a0007_WYG_066-15a"/>
至今耳<hi>師古曰言國祚長逺可以至今猶不亡也</hi>古與今如一丘之貉<hi>師古曰言</hi>
<hi>其同類也貉獸名似狐而善睡音胡各反</hi>惲妄引亡國以誹謗當世無人臣<lb/>
禮又語長樂曰正月以來天隂不雨此春秋所記夏侯<lb/>
君所言也<hi>張晏曰夏侯勝諫昌邑王曰天乆隂不雨臣下必有謀上者春秋無乆隂不雨之異也漢</hi>
<hi>史記勝所言故曰春秋所記謂説春秋災異者耳師古曰春秋有不雨事説者因論乆隂附著之也張謂漢史</hi>
<hi>為春秋失之矣</hi>行必不至河東矣<hi>張晏曰后土祠在河東天子歲祠之</hi>以主上為<lb/>
戲語尤悖逆絶理事下廷尉廷尉定國考問左驗明白<lb/>
<hi>師古曰定國于定國也左證左也言當時在其左右見此事者也</hi>奏惲不服罪而召戸<lb/>
<pb n="KR2a0007_WYG_066-15b"/>
將尊<hi>蘇林曰直主門戸者也師古曰戸将官名主戸衛屬光禄也</hi>欲令戒飭富平侯<lb/>
延夀<hi>師古曰飭與敕同富平侯張延夀也</hi>曰太僕定有死罪數事朝暮人<lb/>
也<hi>師古曰言不乆活也</hi>惲幸與富平侯婚姻今獨三人坐語侯言<lb/>
時不聞惲語自與太僕相觸也<hi>師古曰令延夀證云惲無此語長樂誣之也</hi>
尊曰不可惲怒持大刀曰䝉富平侯力得族罪<hi>師古曰惲言富</hi>
<hi>平侯依太僕言而證之則我得罪至於族滅深怨之辭也</hi>毋泄惲語令太僕聞之亂<lb/>
餘事<hi>文頴曰勿使太僕聞惲此語師古曰亂餘事者恐長樂心忿更加増其餘罪状也</hi>惲幸得<lb/>
列九卿諸吏宿衛近臣上所信任與聞政事<hi>師古曰與讀曰豫</hi>
<pb n="KR2a0007_WYG_066-16a"/>
不竭忠愛盡臣子義而妄怨望稱引為訞惡言<hi>師古曰訞與妖</hi>
<hi>同</hi>大逆不道請逮捕治上不忍加誅有詔皆免惲長樂<lb/>
為庶人惲既失爵位家居治産業起室宅以財自娛歲<lb/>
餘其友人安定太守西河孫㑹宗知略士也與惲書諫<lb/>
戒之為言大臣廢退當闔門惶懼為可憐之意<hi>師古曰闔閉也</hi>
不當治産業通賔客有稱譽惲宰相子少顯朝廷一朝<lb/>
以晻昧語言見廢<hi>師古曰晻與暗同</hi>内懐不服報㑹宗書曰惲<lb/>
材朽行穢文質無所底<hi>師古曰底致也音之履反</hi>幸頼先人餘業得<lb/>
<pb n="KR2a0007_WYG_066-16b"/>
備宿衞遭遇時變以獲爵位終非其任卒與禍㑹<hi>師古曰卒</hi>
<hi>亦終也</hi>足下哀其愚蒙賜書教督以所不及<hi>師古曰䝉蔽也督視也</hi>
殷勤甚厚然竊恨足下不深惟其終始<hi>師古曰惟思也</hi>而猥隨<lb/>
俗之毁譽也<hi>師古曰猥曲也</hi>言鄙陋之愚心若逆指而文過<hi>師古</hi>
<hi>曰逆足下之意指而自文飾其過</hi>黙而息乎恐違孔氏各言爾志之義<lb/>
<hi>師古曰論語云顔囘季路侍子曰盍各言爾志故惲引之○宋祁曰息乎疑作自守之義疑作之善</hi>故敢<lb/>
略陳其愚唯君子察焉惲家方隆盛時乘朱輪者十人<lb/>
位在列卿爵為通侯總領從官與聞政事<hi>師古曰與讀曰豫</hi>曾<lb/>
<pb n="KR2a0007_WYG_066-17a"/>
不能以此時有所建明以宣德化又不能與羣僚同心<lb/>
并力陪輔朝廷之遺忘已負竊位素餐之責乆矣<hi>師古曰素</hi>
<hi>空也不稱其職空食祿也</hi>懐禄貪埶不能自退遭遇變故横被口語<lb/>
<hi>師古曰横音胡孟反</hi>身幽北闕妻子滿獄當此之時自以夷滅不<lb/>
足以塞責<hi>師古曰塞補也</hi>豈意得全首領復奉先人之丘墓乎<lb/>
伏惟聖主之恩不可勝量君子游道樂以忘憂小人全<lb/>
軀説以忘罪<hi>師古曰説讀曰悦</hi>竊自思念過已大矣行已虧矣<lb/>
長為農夫以沒世矣是故身率妻子勠力耕桑灌園治<lb/>
<pb n="KR2a0007_WYG_066-17b"/>
産以給公上<hi>師古曰充縣官之賦歛也</hi>不意當復用此為譏議也夫<lb/>
人情所不能止者聖人弗禁故君父至尊親<hi>師古曰父至親君至</hi>
<hi>尊</hi>送其終也有時而既<hi>張晏曰喪不過三年臣見放逐降居三月復初師古曰既已也</hi>
<hi>○劉敞曰惲但云送終三年本不及放逐三月也</hi>臣之得罪已三年矣田家作<lb/>
苦歲時伏臘烹羊炰羔斗酒自勞<hi>師古曰炰毛炙肉也即今所謂爊也炰音</hi>
<hi>歩交反爊音一髙反勞音來到反</hi>家本秦也能為秦聲婦趙女也雅善<lb/>
皷瑟奴婢歌者數人酒後耳熱仰天捬缶<hi>應劭曰缶瓦器也秦人擊</hi>
<hi>之以節歌師古曰缶即今之盆類也</hi>而呼烏烏<hi>師古曰李斯上書云撃甕叩缶彈箏搏髀而呼烏烏</hi>
<pb n="KR2a0007_WYG_066-18a"/>
<hi>快耳者真秦聲也是關中舊有此曲也</hi>其詩曰田彼南山蕪穢不治種一<lb/>
頃豆落而為萁人生行樂耳須富貴何時<hi>張晏曰山髙而在陽人君</hi>
<hi>之象也蕪穢不治言朝廷之荒亂也一頃百畝以喻百官也言豆者貞實之物當在囷倉零落在野喻已見放</hi>
<hi>棄也萁曲而不直言朝臣皆諂諛也師古曰萁豆莖也音基須待也</hi>是日也拂衣而喜奮<lb/>
褏低卬<hi>師古曰褏古袖字</hi>頓足起舞誠淫荒無度不知其不可<lb/>
也<hi>師古曰自謂為可也</hi>惲幸有餘禄方糴賤販貴逐什一之利此<lb/>
賈豎之事汙辱之處惲親行之下流之人衆毁所歸不<lb/>
寒而栗<hi>師古曰栗竦縮也</hi>雖雅知惲者猶隨風而靡<hi>師古曰言逐衆議皆</hi>
<pb n="KR2a0007_WYG_066-18b"/>
<hi>相毁也</hi>尚何稱譽之有董生不云乎明明求仁義常恐不<lb/>
能化民者卿大夫之意也<hi>○宋祁曰卿字當刪</hi>明明求財利常恐<lb/>
困乏者庶人之事也<hi>師古曰引董仲舒之辭也仲舒傳作皇皇也</hi>故道不同<lb/>
不相為謀<hi>師古曰論語載孔子之辭惲又引之為音于偽反</hi>今子尚安得以卿<lb/>
大夫之制而責僕哉夫西河魏土文侯所興有叚干木<lb/>
田子方之遺風<hi>應劭曰叚干木田子方魏賢人也</hi>漂然皆有節槩知去<lb/>
就之分<hi>師古曰漂然髙遠意槩度量也漂音匹遥反槩音工代反分音扶問反</hi>頃者足下<lb/>
離舊土臨安定安定山谷之間昆戎舊壤<hi>文穎曰昆夷之地也</hi>子<lb/>
<pb n="KR2a0007_WYG_066-19a"/>
弟貪鄙豈習俗之移人哉於今廼睹子之志矣<hi>師古曰言豈隨</hi>
<hi>安定貪鄙之俗而易其操乎平生謂子為逹道今乃見子之志與我不同者也</hi>方當盛漢之隆<lb/>
願勉旃毋多談<hi>師古曰旃之也言子當自勉勵以立功名不須多與我言也</hi>又惲兄<lb/>
子安平侯譚為典屬國謂惲曰西河太守建平杜侯<hi>師古</hi>
<hi>曰杜延年</hi>前以罪過出今徵為御史大夫侯罪薄又有功且<lb/>
復用惲曰有功何益縣官不足為盡力惲素與蓋寛饒<lb/>
韓延夀善譚即曰縣官實然蓋司𨽻韓馮翊皆盡力吏<lb/>
也俱坐事誅㑹有日食變騶馬猥佐成上書告惲<hi>如淳曰騶</hi>
<pb n="KR2a0007_WYG_066-19b"/>
<hi>馬以給騶使乗之佐主猥馬吏也有吏有佐名成者</hi>驕奢不悔過日食之咎此人<lb/>
所致章下廷尉按驗得所予㑹宗書宣帝見而惡之廷<lb/>
尉當惲大逆無道<hi>師古曰當謂處斷其罪</hi>要斬妻子徙酒泉郡譚<lb/>
坐不諫正惲與相應有怨望語免為庶人召拜成為郎<lb/>
諸在位與惲厚善者未央衞尉韋𤣥成京兆尹張敞及<lb/>
孫㑹宗等皆免官<lb/>
蔡義河内温人也以明經給事大將軍莫府家貧常歩<lb/>
行資禮不逮衆門下好事者相合<hi>師古曰言衆斂錢物</hi>為義買犢<lb/>
<pb n="KR2a0007_WYG_066-20a"/>
車令乘之數歲遷補覆盎城門候<hi>師古曰門候主候時而開閉也</hi>乆之<lb/>
詔求能為韓詩者徵義待詔乆不進見義上疏曰臣山<lb/>
東草萊之人行能亡所比容貌不及衆然而不棄人倫<lb/>
者竊以聞道於先師自託於經術也願賜清閒之燕<hi>師古</hi>
<hi>曰燕安息也閒讀曰閑</hi>得盡精思於前上召見義説詩甚説之<hi>師古</hi>
<hi>曰下説讀曰悦</hi>擢為光禄大夫給事中進授昭帝數歲拜為少<lb/>
府遷御史大夫代楊敞為丞相封陽平侯又以定策安<lb/>
宗廟益封加賜黄金二百斤義為丞相時年八十餘短<lb/>
<pb n="KR2a0007_WYG_066-20b"/>
小無須眉貌似老嫗行歩俛僂<hi>師古曰俛即俯字也僂曲背也僂音力主反○</hi>
<hi>劉攽曰俛讀如本字自可</hi>常兩吏扶夾廼能行時大將軍光秉政議<lb/>
者或言光置宰相不選賢茍用可顓制者<hi>師古曰顓與專同其後類</hi>
<hi>此</hi>光聞之謂侍中左右及官屬曰以為人主師當為宰<lb/>
相何謂云云<hi>師古曰云云衆語謂有不選賢之言也</hi>此語不可使天下聞<lb/>
也義為相四歲薨諡曰節侯無子國除<lb/>
陳萬年字㓜公沛郡相人也為郡吏察舉至縣令遷廣<lb/>
陵太守<hi>師古曰屢被察亷及舉薦故得遷也○宋祁曰遷也改作遷之</hi>以高第入為右<lb/>
<pb n="KR2a0007_WYG_066-21a"/>
扶風遷太僕萬年廉平内行修然善事人賂遺外戚許<lb/>
史傾家自盡尤事樂陵侯史高丞相丙吉病中二千石<lb/>
上謁問疾<hi>師古曰上謁若今通名也</hi>遣家丞出謝謝已皆去萬年獨<lb/>
留昏夜廼歸及吉病甚上自臨問以大臣行能吉薦于<lb/>
定國杜延年及萬年萬年竟代定國為御史大夫八歲<lb/>
病卒子咸字子康年十八以萬年任為郎有異材抗直<lb/>
數言事刺譏近臣書數十上遷為左曹萬年嘗病命咸<lb/>
教戒於牀下語至夜半咸睡頭觸屏風萬年大怒欲杖<lb/>
<pb n="KR2a0007_WYG_066-21b"/>
之曰乃公教戒汝汝反睡不聼吾言何也咸叩頭謝曰<lb/>
具曉所言大要教咸讇也<hi>師古曰大要大歸也讇古諂字也</hi>萬年廼不<lb/>
復言萬年死後元帝擢咸為御史中丞總領州郡奏事<lb/>
課第諸刺史内執法殿中公卿以下皆敬憚之是時中<lb/>
書令石顯用事顓權咸頗言顯短顯等恨之時槐里令<lb/>
朱雲殘酷殺不辜有司舉奏未下<hi>師古曰天子未下其章也</hi>咸素善<lb/>
雲雲從刺候教令上書自訟<hi>晉灼曰雲從咸刺探伺候事之輕重咸因教令上書</hi>
於是石顯微伺知之白奏咸漏泄省中語下獄掠治<hi>師古</hi>
<pb n="KR2a0007_WYG_066-22a"/>
<hi>曰掠笞撃也音力向反</hi>減死髠為城旦因廢成帝初即位大將軍<lb/>
王鳳以咸前指言石顯有忠直節奏請咸補長史遷兾<lb/>
州刺史奉使稱意徵為諫大夫復出為楚内史北海東<lb/>
郡太守坐為京兆尹王章所薦章誅咸免官起家復為<lb/>
南陽太守所居以殺伐立威豪猾吏及大姓犯法輙論<lb/>
輸府<hi>師古曰府謂郡之府○宋祁曰輸府下當添下字</hi>以律程作司空<hi>師古曰司空主</hi>
<hi>作役之官</hi>為地臼木杵舂不中程或私解脱鉗釱衣服不如<lb/>
法<hi>師古曰鉗在頸<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>在足皆以/鐵為之鉗音其炎反<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>音弟</hi>輙加罪笞督作劇不勝<lb/>
<pb n="KR2a0007_WYG_066-22b"/>
痛<hi>師古曰作程劇苦又被督察笞罰既多故不勝痛也</hi>自絞死者歲數百千人乆<lb/>
者蠱出腐爛家不得收其治放嚴延年其廉不如所居<lb/>
調發屬縣所出食物以自奉養<hi>師古曰調音徒釣反</hi>奢侈玉食<hi>師古</hi>
<hi>曰玉食羙食如玉也</hi>然操持掾史<hi>師古曰操執也音千髙反</hi>郡中長吏皆令閉<lb/>
門自歛不得踰法公移勅書曰<hi>師古曰公然移書以約勅也</hi>即各欲<lb/>
求索自快是一郡百太守也何得然哉下吏畏之豪彊<lb/>
執服<hi>師古曰執讀曰慹音之渉反</hi>令行禁止然亦以此見廢咸三公<lb/>
子少顯名於朝廷而薛宣朱博翟方進孔光等仕宦絶<lb/>
<pb n="KR2a0007_WYG_066-23a"/>
在咸後皆以廉儉先至公卿而咸滯於郡守時車騎將<lb/>
軍王音輔政信用陳湯咸數賂遺湯予書曰即蒙子公<lb/>
力得入帝城死不恨<hi>師古曰子公湯之字</hi>後竟徵入為少府少府<lb/>
多寶物屬官咸皆鉤校發其姦臧<hi>師古曰鉤音工候反</hi>没入辜𣙜<lb/>
財物<hi>師古曰辜罪也𣙜專固也</hi>官屬及諸中宫黄門鉤盾掖庭官吏<lb/>
舉奏按論畏咸皆失氣為少府三歲與翟方進有隙方<lb/>
進為丞相奏咸前為郡守所在殘酷毒螫加於吏民主<lb/>
守盜受所監<hi>如淳曰律主守而盜直十金弃市師古曰受所監法解在景帝紀螫式亦反</hi>而<lb/>
<pb n="KR2a0007_WYG_066-23b"/>
官媚邪臣陳湯以求薦舉茍得無恥不宜處位咸坐免<lb/>
頃之紅陽侯立舉咸方正為光禄大夫給事中方進復<lb/>
奏免之後數年立有罪就國方進奏歸咸故郡以憂死<lb/>
鄭𢎞字穉卿泰山剛人也<hi>師古曰穉古稚字</hi>兄昌字次卿亦好<lb/>
學皆明經通法律政事次卿為太原涿郡太守𢎞為南<lb/>
陽太守皆著治迹條教法度為後所述次卿用刑罰深<lb/>
不如𢎞平遷淮陽相以高第入為右扶風京師稱之代<lb/>
韋𤣥成為御史大夫六歲坐與京房論議免語在房傳<lb/>
<pb n="KR2a0007_WYG_066-24a"/>
贊曰所謂鹽鐵議者起始元中徵文學賢良問以治亂<lb/>
皆對願罷郡國鹽鐵酒𣙜均輸<hi>師古曰酒𣙜均輸解在武紀及食貨志</hi>務<lb/>
本抑末毋與天下爭利然後教化可興御史大夫𢎞羊<lb/>
以為此廼所以安邊竟制四夷國家大業不可廢也<hi>師古</hi>
<hi>曰竟讀曰境</hi>當時相詰難頗有其議文至宣帝時汝南桓寛<lb/>
次公<hi>師古曰次公者寛之字</hi>治公羊春秋舉為郎至廬江太守丞<lb/>
博通善屬文推衍鹽鐵之議増廣條目極其論難著數<lb/>
萬言<hi>師古曰即今之所行鹽鐵論十卷是也</hi>亦欲以究治亂成一家之法<lb/>
<pb n="KR2a0007_WYG_066-24b"/>
焉其辭曰<hi>師古曰謂桓寛總評議其善惡</hi>觀公卿賢良文學之議異乎<lb/>
吾所聞<hi>師古曰論語載子張之言言不與己志同也故寛引</hi>聞汝南朱生言<hi>○宋祁曰</hi>
<hi>朱下當添先字</hi>當此之時英俊並進賢良茂陵唐生文學魯國<lb/>
萬生之徒六十有餘人咸聚闕庭舒六蓺之風陳治平<lb/>
之原知者贊其慮仁者明其施勇者見其斷<hi>師古曰斷音丁唤反</hi>
辯者騁其辭齗齗焉行行焉<hi>師古曰齗齗辯爭之貌行行剛强之貌也齗音牛斤</hi>
<hi>反行音胡浪反</hi>雖未詳備斯可略觀矣中山劉子推言王道撟<lb/>
當世反諸正<hi>師古曰正曲曰撟諸之也撟讀與矯同其字從手</hi>彬彬然𢎞博君<lb/>
<pb n="KR2a0007_WYG_066-25a"/>
子也<hi>師古曰彬彬文章貌也音彼旻反</hi>九江祝生奮史魚之節發憤懣<lb/>
譏公卿<hi>師古曰懣音滿又音莫本反</hi>介然直而不撓<hi>師古曰撓曲也音女教反</hi>可<lb/>
謂不畏彊圉矣桑大夫據當世合時變上權利之略雖<lb/>
非正法鉅儒宿學不能自解<hi>師古曰解釋也言理不出於𢎞羊也</hi>博物通<lb/>
逹之士也然攝公卿之柄不師古始放於末利<hi>師古曰放縱也</hi>
<hi>謂縱心於利也一説放依也音方徃反論語稱孔子曰放於利而行多怨也</hi>處非其位行非<lb/>
其道果隕其性以及厥宗<hi>師古曰性生也謂與上官桀謀反誅也</hi>車丞相<lb/>
履伊吕之列當軸處中括囊不言容身而去<hi>師古曰括結也易坤</hi>
<pb n="KR2a0007_WYG_066-25b"/>
<hi>卦六四爻辭曰括囊无咎无譽言自閉慎如囊之括結也</hi>彼哉彼哉<hi>師古曰論語云或問子西孔子</hi>
<hi>曰彼哉彼哉言彼人者無足稱也</hi>若夫丞相御史兩府之士不能正議<lb/>
以輔宰相成同類長同行阿意茍合以説其上<hi>師古曰説讀曰</hi>
<hi>悦</hi>斗筲之徒何足選也<hi>師古曰筲竹器也容一斗選數也論語云子貢問曰今之從政</hi>
<hi>者何如孔子曰噫斗筲之人何足選也言其材器小劣不足数也筲音所交反選音先阮反噫歎聲也噫音於</hi>
<hi>其反</hi>
　<lb/>
　前漢書卷六十六<lb/>
<pb n="KR2a0007_WYG_066-26a"/>
　前漢書卷六十六考證<lb/>
劉屈氂傳封左丞相為澎侯注晉灼曰東海縣○<hi>臣召</hi>
　<hi>南</hi>按地理志東海郡無澎縣<lb/>
侍郎莽通○莽通武紀作馬通本姓馬也後漢明德皇<lb/>
　后惡其先人有反者易其姓為莽見孟康注<lb/>
楊惲傳廷尉當惲大逆無道○顧炎武曰以書中有君<lb/>
　父送終語<lb/>
陳萬年傳方進奏歸咸故郡○胡三省曰後書陳寵傳<lb/>
<pb n="KR2a0007_WYG_066-26b"/>
　寵之曾祖陳咸不仕莽世雖亦居沛各是一人<lb/>
鄭𢎞傳坐與京房論議免○<hi>臣召南</hi>按公卿表𢎞以永<lb/>
　光二年為御史大夫五年有罪自殺據京房傳但言<lb/>
　房見道幽厲事出為𢎞言之𢎞坐免為庶人與此傳<lb/>
　合表云自殺誤也<lb/>
　<lb/>
　<lb/>
　前漢書卷六十六考證<lb/>
</p>
<p>
</p>
  </div>
</body>
</text>
</TEI>
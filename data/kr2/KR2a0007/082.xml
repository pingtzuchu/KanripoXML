<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷八十二</head> <lb/>
    <p>
<pb n="KR2a0007_WYG_082-1a"/>
欽定四庫全書<lb/>
　前漢書卷八十二<lb/>
　　漢　　蘭　　臺　　令　　史班　固撰<lb/>
　　唐正議大夫行祕書少監琅邪縣開國子顏師古注<lb/>
　王商史丹傅喜傳第五十二<lb/>
王商字子威涿郡蠡吾人也<hi>師古曰蠡音禮</hi>徙杜陵商父武武<lb/>
兄無故皆以宣帝舅封無故為平昌侯武為樂昌侯語<lb/>
在外戚傳商少為太子中庻子以肅敬敦厚稱父薨商<lb/>
<pb n="KR2a0007_WYG_082-1b"/>
嗣為侯推財以分異母諸弟身無所受居喪哀慽<hi>○宋祁曰</hi>
<hi>慽疑作戚</hi>於是大臣薦商行可以厲羣臣義足以厚風俗宜<lb/>
備近臣繇是擢為諸曹侍中中郎將<hi>師古曰繇讀與由同</hi>元帝時<lb/>
至右將軍光禄大夫是時定陶共王愛幸幾代太子<hi>師古</hi>
<hi>曰共讀曰恭幾鉅依反○宋祁曰注文鉅字上當有音字</hi>商為外戚重臣輔政擁佑<lb/>
太子頗有力焉<hi>師古曰佑助也</hi>元帝崩成帝即位甚敬重商徙<lb/>
為左將軍而帝元舅大司馬大將軍王鳳顓權行多驕<lb/>
僭商論議不能平鳳鳳知之亦疏商建始三年秋京師<lb/>
<pb n="KR2a0007_WYG_082-2a"/>
民無故相驚言大水至百姓奔走相蹂躪<hi>師古曰蹂踐也躪轢也蹂</hi>
<hi>人九反躪音藺○宋祁曰注文人字上當有音字</hi>老弱號呼<hi>師古曰呼音火故反</hi>長安中<lb/>
大亂天子親御前殿召公卿議大將軍鳳以為太后與<lb/>
上及後宫可御船令吏民上長安城以避水羣臣皆從<lb/>
鳳議左將軍商獨曰自古無道之國水猶不冒城郭<hi>師古</hi>
<hi>曰冒䝉覆也</hi>今政治和平世無兵革上下相安何因當有大<lb/>
水一日暴至此必訛言也<hi>師古曰訛偽也</hi>不宜令上城重驚百<lb/>
姓<hi>師古曰重音直用反</hi>上廼止有頃長安中稍定問之果訛言上<lb/>
<pb n="KR2a0007_WYG_082-2b"/>
於是羙壯商之固守數稱其議而鳳大慙自恨失言明<lb/>
年商代匡衡為丞相益封千户天子甚尊任之為人多<lb/>
質有威重<hi>師古曰多質言不為文飾</hi>長八尺餘身體鴻大容貌甚過<lb/>
絶人河平四年單于來朝引見白虎殿<hi>師古曰在未央宮中</hi>丞相<lb/>
商坐未央廷中單于前拜謁商<hi>師古曰單于將見天子而經未央廷中過也</hi>
商起離席與言單于仰視商貌大畏之遷延却退天子<lb/>
聞而歎曰此真漢相矣初大將軍鳳連昬楊彤為琅邪<lb/>
太守<hi>如淳曰連昬者婚家之婚親也</hi>其郡有災害十四已上商部屬按<lb/>
<pb n="KR2a0007_WYG_082-3a"/>
問<hi>如淳曰部屬猶差次差次其屬令治之○宋祁曰已字疑作以按字疑作案</hi>鳳以曉商<hi>師古</hi>
<hi>曰告語也</hi>曰灾異天事非人力所為肜素善吏宜以為後<hi>師古</hi>
<hi>曰且勿按問也○宋祁曰注文按疑作案</hi>商不聼竟奏免肜奏果寑不下<hi>○宋</hi>
<hi>祁曰寑疑作寢</hi>鳳重以是怨商<hi>師古曰重音直用反</hi>隂求其短使人上書<lb/>
言商閨門内事天子以為暗昧之過不足以傷大臣鳳<lb/>
固爭下其事司𨽻先是皇太后嘗詔問商女欲以備後<lb/>
宫時女病商意亦難之以病對不入及商以閨門事見<lb/>
考自知為鳳所中<hi>師古曰中傷也音竹仲反</hi>惶怖更欲内女為援廼<lb/>
<pb n="KR2a0007_WYG_082-3b"/>
因新幸李媫好家白見其女㑹日有蝕之大中大夫蜀<lb/>
郡張匡其人佞巧上書願對近臣陳日蝕咎下朝者<hi>文穎</hi>
<hi>曰令下朝者平之也孟康曰中朝臣也師古曰文說是也下音胡稼反</hi>左將軍丹等問匡<lb/>
<hi>師古曰史丹也</hi>對曰<hi>○劉攽曰下朝者左將軍丹等都是一句上以匡章下丹等令問匡也王嘉傅亦有</hi>
<hi>一下朝者劉奉世曰孟說是也時左將軍等俱謂之中朝當屬下句云下朝者左將軍丹等問而後云匡對曰</hi>
竊見丞相商作威作福從外制中取必於上<hi>師古曰意欲所行必</hi>
<hi>果之</hi>性殘賊不仁<hi>○宋祁曰性字/上疑有稟字</hi>遣票輕吏微求人罪<hi>師古</hi>
<hi>曰票疾也微謂私求之也票音頻妙反又音匹妙反</hi>欲以立威天下患苦之前頻<lb/>
<pb n="KR2a0007_WYG_082-4a"/>
陽耿定上書言商與父傅通及女弟滛亂<hi>師古曰傅謂傅婢也</hi>奴<lb/>
殺其私夫疑商教使<hi>師古曰私夫女弟之私與姦通者</hi>章下有司商私<lb/>
怨懟<hi>師古曰懟音直類反○宋祁曰懟該音治遂反</hi>商子俊欲上書告商俊妻<lb/>
左將軍丹女持其書以示丹丹惡其父子乖迕<hi>師古曰迕逆也</hi>
為女求去商不盡忠納善以輔至徳知聖主崇孝逺别<lb/>
不親<hi>師古曰逺離女色而分别之故云不親也</hi>後庭之事<hi>○劉敞曰當斷不親後庭之事為句</hi>
<hi>乃不煩注釋矣劉攽說同</hi>皆受命皇太后太后前聞商有女欲以備<lb/>
後宫商言有固疾後有耿定事更詭道因李貴人家内<lb/>
<pb n="KR2a0007_WYG_082-4b"/>
女<hi>師古曰詭違也</hi>執左道以亂政<hi>師古曰左道僻左之道謂不正</hi>誣罔誖大臣<lb/>
節<hi>師古曰誖乖也音布内反</hi>故應是而日蝕周書曰以左道事君者<lb/>
誅<hi>師古曰逸書也</hi>易曰日中見昧則折其右肱<hi>蘇林曰日者人君之象中者明</hi>
<hi>之盛盛而昧折去右肱之臣用無咎也師古曰此豐卦九三爻辭○宋祁曰易作見沬王弼云沬微昧之明也</hi>
<hi>王觀國云昧與沬義同</hi>徃者丞相周勃再建大功及孝文時纖介<lb/>
怨恨而日為之蝕於是退勃使就國卒無怵悐憂<hi>師古曰卒</hi>
<hi>終也悐古惕字○宋祁曰勃傳及天文志五行志皆無是事疑匡妄為此言以害商爾悐與惕同二字文雖異</hi>
<hi>其音訓則一</hi>今商無尺寸之功而有三世之寵<hi>師古曰自宣帝至成帝凡</hi>
<pb n="KR2a0007_WYG_082-5a"/>
<hi>三主</hi>身位三公宗族為列侯吏二千石侍中諸曹給事禁<lb/>
門内連昏諸侯王權寵至盛審有内亂殺人怨懟之端<lb/>
宜窮竟考問臣聞秦丞相吕不韋見王無子意欲有秦<lb/>
國即求好女以為妻隂知其有身而獻之王產始皇帝<lb/>
及楚相春申君亦見王無子心利楚國即獻有身妻而<lb/>
產懐王<hi>○劉攽曰春申君獻妾所生子乃幽王非懐王也疑匡自誤非傳者之失</hi>自漢興幾<lb/>
遭吕霍之患<hi>師古曰幾音鉅依反</hi>今商有不仁之性廼因怨以内<lb/>
女其姦謀未可測度前孝景世七國反將軍周亞夫以<lb/>
<pb n="KR2a0007_WYG_082-5b"/>
為即得雒陽劇孟關東非漢之有今商宗族權埶合貲<lb/>
鉅萬計私奴以千數非特劇孟匹夫之徒也且失道之<lb/>
至親戚畔之閨門内亂父子相訐<hi>師古曰訐告斥其罪也音居謁反○宋祁</hi>
<hi>曰訐蕭該音九列反引字林靣相斥罪也浙本音居又反</hi>而欲使之宣明聖化調和<lb/>
海内豈不繆哉商視事五年官職陵夷而大惡著於百<lb/>
姓甚虧損盛徳有鼎折足之凶<hi>師古曰易鼎卦九四爻辭曰鼎折足覆公餗其</hi>
<hi>形渥凶餗鼎實也謂所亨之物也渥厚也言鼎折其足則覆喪其實喻大臣非其任則虧敗國典故宜加以厚</hi>
<hi>刑</hi>臣愚以為聖主富於春秋即位以來未有懲姦之威<lb/>
<pb n="KR2a0007_WYG_082-6a"/>
加以繼嗣未立大異並見尤宜誅討不忠以遏未然<hi>師古</hi>
<hi>曰遏止也未然謂未有其事恐將然也</hi>行之一人則海内震動百姦之路<lb/>
塞矣於是左將軍丹等奏商位三公爵列侯親受詔策<lb/>
為天下師不遵法度以翼國家<hi>師古曰翼助也</hi>而回辟下媚以<lb/>
進其私<hi>師古曰回邪也辟讀曰僻</hi>執左道以亂政為臣不忠罔上不<lb/>
道甫刑之辟皆為上戮罪名明白臣請詔謁者召商詣<lb/>
若盧詔獄<hi>孟康曰若盧獄名屬少府黄門北寺是也</hi>上素重商知匡言多險<lb/>
制曰勿治鳳固爭之於是制詔御史蓋丞相以徳輔翼<lb/>
<pb n="KR2a0007_WYG_082-6b"/>
國家典領百寮協和萬國為職任莫重焉今樂昌侯商<lb/>
為丞相出入五年未聞忠言嘉謀而有不忠<hi>○宋祁曰而字下疑</hi>
<hi>有廼字</hi>執左道之辜陷于大辟前商女弟内行不脩奴賊<lb/>
殺人疑商教使為商重臣故抑而不窮今或言商不以<lb/>
自悔而反怨懟朕甚傷之惟商與先帝有外親未忍致<lb/>
于理其赦商罪使者收丞相印綬商免相三日發病歐<lb/>
血薨諡曰戾侯而商子弟親屬為駙馬都尉侍中中常<lb/>
侍諸曹大夫郎吏者皆出補吏莫得留給事宿衞者有<lb/>
<pb n="KR2a0007_WYG_082-7a"/>
司奏商罪過未決請除國邑有詔長子安嗣爵為樂昌<lb/>
侯至長樂衞尉光禄勲商死後連年日蝕地震直臣京<lb/>
兆尹王章上封事召見訟商忠直無罪言鳳顓權蔽主<lb/>
鳳竟以法誅章語在元后傳至元始中王莽為安漢公<lb/>
誅不附己者樂昌侯安見被以罪自殺國除<hi>師古曰被加也音皮</hi>
<hi>義反</hi>
史丹字君仲魯國人也徙杜陵祖父恭有女弟武帝時<lb/>
為衞太子良娣產悼皇考皇考者孝宣帝父也宣帝微<lb/>
<pb n="KR2a0007_WYG_082-7b"/>
時依倚史氏<hi>師古曰倚於綺反○宋祁曰注文倚字下當有音字</hi>語在史良娣傳<lb/>
及宣帝即位<hi>○宋祁曰監本作即尊位</hi>恭已死三子高曽元曽元皆<lb/>
以外屬舊恩封曽為將陵侯元為平臺侯高侍中貴幸<lb/>
以發舉反者大司馬霍禹功封樂陵侯宣帝疾病拜高<lb/>
為大司馬車騎將軍領尚書事帝崩太子襲尊號是為<lb/>
孝元帝高輔政五年乞骸骨賜安車駟馬黄金罷就第<lb/>
薨諡曰安侯自元帝為太子時丹以父高任為中庻子<lb/>
侍從十餘年元帝即位為駙馬都尉侍中出常驂乘甚<lb/>
<pb n="KR2a0007_WYG_082-8a"/>
有寵上以丹舊臣皇考外屬親信之詔丹䕶太子家是<lb/>
時傅昭儀子定陶共王有材蓺子母俱愛幸而太子頗<lb/>
有酒色之失母王皇后無寵建昭之間<hi>○宋祁曰間考作後越本作後</hi>
元帝被疾不親政事留好音樂<hi>孟康曰留意於音樂</hi>或置鼙鼓殿<lb/>
下<hi>師古曰鼙本騎上之鼔音歩迷反</hi>天子自臨軒檻上隤銅丸以擿鼓<lb/>
<hi>師古曰檻闌版也隤下也擿投也隤音頽擿音持益反一曰擿磓也音丁歴反磓音丁回反韋昭曰擿持歴反</hi>
<hi>如淳音嫡</hi>聲中嚴鼓之節<hi>李竒曰莊嚴之鼓節也晉灼曰疾擊之鼓也師古曰李說是也</hi>後<lb/>
宫及左右習知音者莫能為而定陶王亦能之上數稱<lb/>
<pb n="KR2a0007_WYG_082-8b"/>
其材丹進曰凡所謂材者敏而好學温故知新<hi>師古曰敏速疾</hi>
<hi>也温厚也温故厚蓄故事也</hi>皇太子是也若廼器人於絲竹鼓鼙之<lb/>
間則是陳恵李微高於匡衡可相國也<hi>如淳曰器人取人器能也陳恵</hi>
<hi>李微是時好音者也服䖍曰二人皆黄門鼓吹也</hi>於是上嘿然而咲<hi>師古曰咲古笑字</hi>
其後中山哀王薨太子前弔哀王者帝之少弟與太子<lb/>
游學相長大<hi>師古曰同處長養以至於壯大</hi>上望見太子感念哀王悲<lb/>
不能自止太子既至前不哀上大恨曰安有人不慈仁<lb/>
而可奉宗廟為民父母者乎上以責謂丹<hi>師古曰謂者告語也</hi>丹<lb/>
<pb n="KR2a0007_WYG_082-9a"/>
免冠謝上曰臣誠見陛下哀痛中山王至以感損向者<lb/>
太子當進見臣竊戒屬毋涕泣感傷陛下<hi>師古曰屬音之欲反</hi>罪<lb/>
廼在臣當死上以為然意廼解丹之輔相皆此類也竟<lb/>
寧元年上寑疾傅昭儀及定陶王常在左右而皇太子<lb/>
希得進見上疾稍侵意忽忽不平<hi>師古曰稍侵言漸篤也平和也</hi>數問<lb/>
尚書以景帝時立膠東王故事是時太子長舅陽平侯<lb/>
王鳳為衞尉侍中與皇太子皆憂不知所出<hi>師古曰不知計所出</hi>
丹以親密臣得侍視疾候上間獨寑時丹直入卧内頓<lb/>
<pb n="KR2a0007_WYG_082-9b"/>
首伏青蒲上<hi>服虔曰青縁蒲席也應劭曰以青規地曰青蒲自非皇后不得至此孟康曰以蒲青</hi>
<hi>為席用蔽地也師古曰應説是也</hi>涕泣言曰皇太子以適長立積十餘<lb/>
年<hi>師古曰適讀曰嫡</hi>名號繫於百姓天下莫不歸心臣子<hi>師古曰自</hi>
<hi>託為臣子○劉奉世曰臣子宜屬下句不當斷之陽夏公謂如顔讀亦雅</hi>見定陶王雅素愛<lb/>
幸今者道路流言為國生意以為太子有動揺之議審<lb/>
若此公卿以下必以死爭不奉詔臣願先賜死以示羣<lb/>
臣天子素仁不忍見丹涕泣言又切至上意大感喟然<lb/>
太息曰吾日困劣而太子兩王幼少意中戀戀亦何不<lb/>
<pb n="KR2a0007_WYG_082-10a"/>
念乎然無有此議且皇后謹慎先帝又愛太子吾豈可<lb/>
違指駙馬都尉安所受此語<hi>師古曰安焉也</hi>丹即却頓首曰愚<lb/>
臣妄聞罪當死<hi>師古曰却退也離青蒲上</hi>上因納謂丹曰吾病寖加<lb/>
恐不能自還<hi>師古曰寖漸也不自還者言當遂至崩亡也還讀曰旋</hi>善輔道太子<lb/>
毋違我意<hi>師古曰道讀曰導</hi>丹噓唏而起<hi>師古曰嘘音虛唏音許既反</hi>太子<lb/>
由是遂為嗣矣元帝竟崩成帝初即位擢丹為長樂衞<lb/>
尉遷右將軍賜爵闗内侯食邑三百户給事中後徙左<lb/>
將軍<hi>○宋祁曰徙字下當有丹字</hi>光禄大夫鴻嘉元年上遂下詔曰<lb/>
<pb n="KR2a0007_WYG_082-10b"/>
夫襃有徳賞元功古今通義也左將軍丹徃時導朕以<lb/>
中正秉義醇壹舊徳茂焉其封丹為武陽侯國東海郯<lb/>
之武彊聚戸千一百<hi>如淳曰聚字喻反聚邑居也</hi>丹為人足知愷弟<lb/>
愛人<hi>師古曰愷樂也弟易也言有和樂簡易之徳</hi>貌若儻蕩不備<hi>師古曰儻蕩疎誕無</hi>
<hi>檢也</hi>然心甚謹密故尤得信於上丹兄嗣父爵為侯讓不<lb/>
受分丹盡得父財身又食大國邑重以舊恩數見襃賞<lb/>
<hi>師古曰重音直用反</hi>賞賜累千金僮奴以百數後房妻妾數十人<lb/>
内奢滛好飲酒極滋味聲色之樂為將軍前後十六年<lb/>
<pb n="KR2a0007_WYG_082-11a"/>
永始中病乞骸骨上賜策曰左將軍寑病不衰<hi>師古曰言病不</hi>
<hi>損也</hi>願歸治疾朕愍以官職之事久留將軍使躬不瘳使<lb/>
光禄勲賜將軍黄金五十斤安車駟馬其上將軍印綬<lb/>
宜専精神務近醫藥以輔不衰丹歸第數月薨諡曰頃<lb/>
侯有子男女二十人九男皆以丹任並為侍中諸曹親<lb/>
近在左右史氏凡四人侯至卿大夫二千石者十餘人<lb/>
皆訖王莽廼絶唯將陵侯曽無子絶於身云<lb/>
傅喜字稚游河内温人也哀帝祖母定陶傅太后從父<lb/>
<pb n="KR2a0007_WYG_082-11b"/>
弟少好學問有志行哀帝立為太子成帝選喜為太子<lb/>
庻子哀帝初即位以喜為衞尉遷右將軍是時王莽為<lb/>
大司馬乞骸骨避帝外家上既聼莽退衆庻歸望於喜<lb/>
喜從弟孔鄉侯晏親與喜等<hi>如淳曰俱傅太后從父弟也</hi>而女為皇<lb/>
后又帝舅陽安侯丁明皆親以外屬封<hi>○劉攽曰親當作新</hi>喜執<lb/>
謙稱疾傅太后始與政事喜數諫之<hi>師古曰與讀曰豫</hi>由是傅<lb/>
太后不欲令喜輔政上於是用左將軍師丹代王莽為<lb/>
大司馬賜喜黄金百斤上將軍印綬以光禄大夫養病<lb/>
<pb n="KR2a0007_WYG_082-12a"/>
大司空何武尚書令唐林皆上書言喜行義修絜忠誠<lb/>
憂國内輔之臣也今以寑病一旦遣歸衆庻失望皆曰<lb/>
傅氏賢子以論議不合於定陶太后故退百寮莫不為<lb/>
國恨之忠臣社稷之衞魯以季友治亂<hi>師古曰謂季氏亡則魯不昌</hi>
楚以子玉輕重<hi>師古曰謂楚殺子玉而晉侯喜可知</hi>魏以無忌折衝<hi>師古曰信</hi>
<hi>陵君</hi>項以范増存亡故楚跨有南土帶甲百萬鄰國不以<lb/>
為難子玉為將則文公側席而坐及其死也君臣相慶<lb/>
<hi>師古曰已解在上</hi>百萬之衆不如一賢故秦行千金以間㢘頗<lb/>
<pb n="KR2a0007_WYG_082-12b"/>
<hi>師古曰趙孝成王七年秦與趙兵相距長平趙將廉頗固壁不戰秦廼使人反間於趙曰秦之所惡獨畏趙奢</hi>
<hi>之子趙括為將耳趙王信之因以括為將代廉頗而括軍遂敗數十萬之衆降秦秦皆阬之○宋祁曰注末當</hi>
<hi>有於長平三字</hi>漢散萬金以疏亞父<hi>師古曰事在陳平傳</hi>喜立於朝陛下<lb/>
之光煇傅氏之廢興也<hi>如淳曰傅喜顯則傅氏興其廢亦如之晉灼曰用喜於陛下有</hi>
<hi>光明而傅氏之廢復得興也師古曰如說是也</hi>上亦自重之明年正月廼徙師<lb/>
丹為大司空而拜喜為大司馬封高武侯丁傅驕奢皆<lb/>
嫉喜之恭儉又傅太后欲求稱尊號與成帝母齊尊喜<lb/>
與丞相孔光大司空師丹共執正議傅太后大怒上不<lb/>
<pb n="KR2a0007_WYG_082-13a"/>
得已先免師丹以感動喜喜終不順後數月遂策免喜<lb/>
曰君輔政出入三年未有昭然匡朕不逮而本朝大臣<lb/>
遂其姦心<hi>師古曰遂成也申也</hi>咎由君焉其上大司馬印綬就第<lb/>
傅太后又自詔丞相御史曰高武侯喜無功而封内懐<lb/>
不忠附下罔上與故大司空丹同心背畔放命圮族<hi>應劭</hi>
<hi>曰放弃教令毁其族類</hi>虧損徳化罪惡雖在赦前不宜奉朝請其<lb/>
遣就國後又欲奪喜侯上亦不聼喜在國三嵗餘哀帝<lb/>
崩平帝即位王莽用事免傅氏官爵歸故郡晏將妻子<lb/>
<pb n="KR2a0007_WYG_082-13b"/>
徙合浦莽白太后下詔曰高武侯喜姿性端慤論議忠<lb/>
直<hi>師古曰慤謹也音乞角反</hi>雖與故定陶太后有屬終不順指從邪<lb/>
介然守節以故斥逐就國傳不云乎嵗寒然後知松栢<lb/>
之後凋也<hi>師古曰論語載孔子之言以喻有節操之人也</hi>其還喜長安以故高<lb/>
安侯莫府賜喜位特進奉朝請喜雖外見襃賞孤立憂<lb/>
懼後復遣就國以夀終莽賜諡曰貞侯子嗣莽敗乃絶<lb/>
<hi>師古曰史不得其子名也</hi>
贊曰自宣元成哀外戚興者許史三王丁傅之家<hi>師古曰三</hi>
<pb n="KR2a0007_WYG_082-14a"/>
<hi>王謂卬成侯及商鳳三家也</hi>皆重侯累將窮貴極富見其位矣未見<lb/>
其人也<hi>師古曰言無善人也</hi>陽平之王多有材能好事慕名<hi>○宋祁曰</hi>
<hi>事當作士</hi>其埶尤盛曠貴最久<hi>師古曰陽平謂王鳳之家也言居非其位是為曠官故云</hi>
<hi>曠貴</hi>然至於莽亦以覆國王商有剛毅節廢黜以憂死非<lb/>
其罪也史丹父子相繼高以重厚位至三公丹之輔道<lb/>
副主掩惡揚美傅會善意<hi>師古曰道讀曰導傅讀曰附</hi>雖宿儒逹士<lb/>
無以加焉及其歴房闥入卧内推至誠犯顏色動寤萬<lb/>
乘轉移大謀卒成太子安母后之位無言不讎終獲忠<lb/>
<pb n="KR2a0007_WYG_082-14b"/>
貞之報<hi>師古曰大雅抑之詩無言不讎無徳不報故贊引之以喻丹</hi>傅喜守節不傾<lb/>
亦䝉後凋之賞哀平際㑹禍福速哉<lb/>
　<lb/>
　<lb/>
　<lb/>
　<lb/>
　<lb/>
　前漢書卷八十二<lb/>
<pb n="KR2a0007_WYG_082-15a"/>
　前漢書卷八十二考證<lb/>
王商傳下朝者左將軍丹等問匡○劉攽云云○<hi>臣召</hi>
　<hi>南</hi>按攽及奉世說是師古誤斷下朝者為句上文張<lb/>
　匡願對近臣陳日蝕咎所謂近臣即指中朝將軍侍<lb/>
　中等官也又下文知聖主崇孝逺别<hi>句</hi>不親後庭之<lb/>
　事<hi>句</hi>師古亦誤以逺别不親斷句劉敞紏之是也<lb/>
史丹傳其後中山哀王薨○按建昭四年事也<lb/>
天下莫不歸心臣子注師古曰自託為臣子○劉奉世<lb/>
<pb n="KR2a0007_WYG_082-15b"/>
　曰臣子當屬下句不當斷之○胡三省曰以下文大<lb/>
　意觀之顏注是也<hi>臣召南</hi>按臣子二字連上連下讀<lb/>
　並通<lb/>
丹兄嗣父爵為侯讓不受分○<hi>臣召南</hi>按表丹兄名術<lb/>
　即樂陵嚴侯也<lb/>
傅喜傳諡曰貞侯子嗣師古曰史不得其子名○<hi>臣召</hi>
　<hi>南</hi>按表高武侯傅喜封十五年薨建國二年侯勁嗣<lb/>
　然則喜子名勁史特以無闗𦂳要故畧之非不得其<lb/>
<pb n="KR2a0007_WYG_082-16a"/>
　子名也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_082-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷八十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷五十三</head> <lb/>
    <p>
<pb n="KR2a0007_WYG_053-1a"/>
欽定四庫全書<lb/>
　前漢書卷五十三<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　景十三王傳第二十三<lb/>
孝景皇帝十四男王皇后生孝武皇帝栗姬生臨江閔<lb/>
王榮河間獻王德臨江哀王閼<hi>師古曰閼音烏曷反</hi>程姬生魯共<lb/>
王餘<hi>師古曰共讀曰恭下皆類此</hi>江都易王非<hi>師古曰易音改易之易諡法云好更故舊</hi>
<pb n="KR2a0007_WYG_053-1b"/>
<hi>曰易</hi>膠西于王端<hi>師古曰于逺也言其所行不善逺乖道徳故以為諡</hi>賈夫人生趙<lb/>
敬肅王彭祖中山靖王勝唐姬生長沙定王發王夫人<lb/>
生廣川恵王越膠東康王寄清河哀王乗常山憲王<lb/>
<hi>師古曰王夫人即王皇后之妹也</hi>
河間獻王徳以孝景前二年立脩學好古實事求是<hi>師古</hi>
<hi>曰務得事實每求真是也今流俗書本云求長長老以是從人得善書盖妄加之耳</hi>從民得善書<lb/>
必為好寫與之留其眞<hi>師古曰眞正也留其正本</hi>加金帛賜以招之<lb/>
繇是四方道術之人不逺千里<hi>師古曰不以千里為逺而自致也繇讀與由同</hi>
<pb n="KR2a0007_WYG_053-2a"/>
<hi>○宋祁云加字新添</hi>或有先祖舊書多奉以奏獻王者<hi>師古曰奏進也</hi>故<lb/>
得書多與漢朝等是時淮南王安亦好書所招致率多<lb/>
浮辯<hi>師古曰言無實用耳</hi>獻王所得書皆古文先秦舊書<hi>師古曰先秦猶</hi>
<hi>言秦先謂未焚書之前</hi>周官尚書禮禮記<hi>師古曰禮者禮經也禮記者諸儒記禮之説也</hi>
孟子老子之屬皆經傳説記七十子之徒所論<hi>師古曰七十子</hi>
<hi>孔子弟子也觧具在藝文志</hi>其學舉六藝<hi>師古曰此六藝謂六經</hi>立毛氏詩左<lb/>
氏春秋博士脩禮樂被服儒術造次必於儒者<hi>師古曰被服言</hi>
<hi>常居處其中也造次謂所嚮必行也被音皮義反造音千到反</hi>山東諸儒多從而遊武<lb/>
<pb n="KR2a0007_WYG_053-2b"/>
帝時獻王來朝獻雅樂對三雍宫<hi>應劭曰辟雍明堂靈臺也雍和也言天地</hi>
<hi>君臣人民皆和也</hi>及詔䇿所問三十餘事其對推道術而言得<lb/>
事之中<hi>師古曰中音竹仲反</hi>文約指明<hi>師古曰約少也指謂義之所趨若人以手指物也他</hi>
<hi>皆類此</hi>立二十六年薨中尉常麗以聞曰王身端行治<hi>師古</hi>
<hi>曰端直治理也</hi>温仁恭儉篤敬愛下明知深察恵于鰥寡大行<lb/>
令奏諡法曰聰明睿知曰獻<hi>師古曰睿深也通也</hi>宜諡曰獻王子<lb/>
共王不害嗣四年薨子剛王堪嗣十二年薨子頃王授<lb/>
嗣<hi>師古曰頃音傾諸為諡者皆類此也</hi>十七年薨子孝王慶嗣四十三年<lb/>
<pb n="KR2a0007_WYG_053-3a"/>
薨子元嗣元取故廣陵厲王厲王太子及中山懐王故<lb/>
姬亷等以為姬甘露中冀州刺史敞奏元事下廷尉逮<lb/>
召廉等元廹脅凡七人令自殺有司奏請誅元有詔削<lb/>
二縣萬一千户後元怒少史留貴留貴踰垣出欲告元<lb/>
元使人殺留貴母有司奏元殘賊不改不可君國子民<lb/>
廢勿王處漢中房陵<hi>師古曰房陵漢中縣</hi>居數年坐與妻若共乗<lb/>
朱輪車怒若又笞擊令自髠漢中太守請治病死<hi>○宋祁云</hi>
<hi>浙本病字上有元字</hi>立十七年<hi>○宋祁云姚本七作五</hi>國除絶五嵗成帝建<lb/>
<pb n="KR2a0007_WYG_053-3b"/>
始元年復立元弟上郡庫令良<hi>如淳曰漢官北邊郡庫官兵之所藏故置令</hi>
是為河間惠王良脩獻王之行母太后薨服喪如禮哀<lb/>
帝下詔褒揚曰河間王良喪太后三年為宗室儀表其<lb/>
益封萬户二十七年薨子尚嗣王莽時絶<lb/>
臨江哀王閼以孝景前二年立三年薨無子國除為郡<lb/>
臨江閔王榮以孝景前四年為皇太子四嵗廢為臨江<lb/>
王三嵗坐侵廟壖地為宫<hi>師古曰壖音人縁反觧在食貨志及鼂錯傳</hi>上徵<lb/>
榮榮行祖於江陵北門<hi>師古曰祖者送行之祭因饗飲也昔黄帝之子纍祖好逺遊而</hi>
<pb n="KR2a0007_WYG_053-4a"/>
<hi>死於道故後人以為行神也</hi>既上車軸折車廢<hi>師古曰廢壊也</hi>江陵父老流<lb/>
涕竊言曰吾王不反矣榮至詣中尉府對簿中尉郅都<lb/>
簿責訊王<hi>師古曰簿皆音薄户反訊問也音信</hi>王恐自殺葬藍田燕數萬<lb/>
銜土置冢上百姓憐之榮最長亡子國除<hi>師古曰榮實最長而傳居</hi>
<hi>二王之後者以其從太子被廢後乃立為王也</hi>地入于漢為南郡<lb/>
魯恭王餘以孝景前二年立為淮陽王吳楚反破後以<lb/>
孝景前三年徙王魯好治宫室苑囿狗馬季年好音<hi>師古</hi>
<hi>曰季年末年也</hi>不喜辭<hi>師古曰喜/音許吏反</hi>為人口吃難言<hi>師古曰吃音訖</hi>二十<lb/>
<pb n="KR2a0007_WYG_053-4b"/>
八年薨子安王光嗣初好音樂輿馬晚節遴<hi>師古曰晚節猶言末</hi>
<hi>時也遴與吝同猶言貪嗇也</hi>唯恐不足於財四十年薨子孝王慶忌<lb/>
嗣三十七年薨子頃王勁嗣二十八年薨子文王睃嗣<lb/>
<hi>○宋祁曰睃疑作俊</hi>十八年薨亡子國除哀帝建平三年復立頃<lb/>
王子睃弟郚鄉侯閔為王<hi>蘇林曰郚音魚縣名也屬東海郡師古曰又音吾○宋祁</hi>
<hi>云兩浙本無頃王子三字</hi>王莽時絶恭王初好治宫室壊孔子舊宅<lb/>
以廣其宫聞鐘磬琴瑟之聲遂不敢復壊於其壁中得<lb/>
古文經傳<lb/>
<pb n="KR2a0007_WYG_053-5a"/>
江都易王非以孝景前二年立為汝南王吳楚反時非<lb/>
年十五有材氣上書自請擊吳景帝賜非將軍印擊吳<lb/>
吳已破徙王江都治故吳國<hi>師古曰治謂都之劉濞所居也</hi>以軍功賜<lb/>
天子旗元光中匈奴大入漢邊非上書願擊匈奴上不<lb/>
許非好氣力治宫館招四方豪傑驕奢甚二十七年薨<lb/>
子建嗣建為太子時邯鄲人梁蚡持女欲獻之易王建<lb/>
聞其美私呼之因留不出蚡宣言曰子廼與其公爭妻<lb/>
建使人殺蚡蚡家上書下廷尉考會赦不治易王薨未<lb/>
<pb n="KR2a0007_WYG_053-5b"/>
葬建居服舍<hi>師古曰倚廬堊室之次也</hi>召易王所愛美人淖姬等凡<lb/>
十人與姦<hi>鄭氏曰淖音卓王孫之卓蘇林曰淖音泥淖師古曰蘇説是音女教反</hi>建女弟<lb/>
徵臣為葢侯子婦<hi>師古曰女弟即妹也</hi>以易王喪來歸建復與姦<lb/>
建異母弟定國為淮陽侯易王最小子也其母幸立之<lb/>
<hi>師古曰冀得立其子為易王嗣</hi>具知建事行錢使男子荼恬上書<hi>蘇林曰荼</hi>
<hi>音食邪反○宋祁曰浙本注文無反字云荼音琅邪淳化本郎邪反皆未安</hi>告建滛亂不當<lb/>
為後事下廷尉廷尉治恬受人錢財為上書論棄市建<lb/>
罪不治後數使使至長安迎徵臣魯恭王太后聞之<hi>師古</hi>
<pb n="KR2a0007_WYG_053-6a"/>
<hi>曰易王即魯恭王同母之弟徵臣則太后之孫也故與書戒之○宋祁曰恭當作共</hi>遺徵臣書曰<lb/>
國中口語籍籍慎無復至江都<hi>師古曰籍籍諠聒之意</hi>後建使謁<lb/>
者吉請問共太后<hi>師古曰謂請問起居也</hi>太后泣謂吉歸以吾言<lb/>
謂而王<hi>師古曰謂告也而汝也</hi>王前事漫漫今當自謹獨不聞燕<lb/>
齊事乎<hi>張晏曰燕王定國齊王次昌皆與子昆弟姦發覺自殺也</hi>言吾為而王泣也<lb/>
吉歸致共太后語建大怒擊吉斥之<hi>師古曰斥謂退棄之</hi>建游章<lb/>
臺宫令四女子乗小舩建以足蹈覆其船<hi>師古曰覆音芳目反其下</hi>
<hi>亦同</hi>四人皆溺二人死後游雷波<hi>師古曰波讀為陂雷陂陂名其下云入波中亦</hi>
<pb n="KR2a0007_WYG_053-6b"/>
<hi>同</hi>天大風建使郎二人乗小舩入波中舩覆兩郎溺攀<lb/>
舩乍見乍没建臨觀大笑令皆死<hi>師古曰不救上之並死陂中也</hi>宫人<lb/>
姬八子有過者輙令臝立擊鼓<hi>師古曰八子姬妾官名也臝者露其形也音來</hi>
<hi>果反</hi>或置樹上久者三十日乃得衣或髠鉗以鈆杵舂<hi>師古</hi>
<hi>曰鈆者錫之類也音弋全反</hi>不中程輙掠<hi>師古曰程者作之課也掠笞擊也</hi>或縱狼<lb/>
令齧殺之<hi>師古曰縱放也</hi>建觀而大笑或閉不食令餓死凡殺<lb/>
不辜三十五人建欲令人與禽獸交而生子彊令宫人<lb/>
臝而四據與羝羊及狗交<hi>師古曰羝羊牡羊音丁奚反</hi>專為滛虐自<lb/>
<pb n="KR2a0007_WYG_053-7a"/>
知罪多國中多欲告言者建恐誅心内不安與其后成<lb/>
光共使越婢下神祝詛上與郎中令等語怨望漢廷使<lb/>
者即復來覆我我决不獨死<hi>師古曰覆治也不獨死言欲反也覆音芳目反</hi>建<lb/>
亦頗聞淮南衡山隂謀恐一日發為所并遂作兵器號<lb/>
王后父胡應為將軍中大夫疾有材力善騎射<hi>師古曰疾者中</hi>
<hi>大夫之名</hi>號曰靈武君作治黄屋葢刻皇帝璽鑄將軍都尉<lb/>
金銀印作漢使節二十綬千餘具置軍官品員及拜爵<lb/>
封侯之賞具天下之輿地及軍陳圖遣人通越繇王閩<lb/>
<pb n="KR2a0007_WYG_053-7b"/>
侯遺以錦帛奇珍繇王閩侯亦遺建荃葛<hi>蘇林曰荃音詮細布屬也</hi>
<hi>服䖍曰荃音蓀細葛也臣瓚曰荃香草也師古曰服瓚二説皆非也許慎云荃細布也字本作絟音千全反又</hi>
<hi>音千劣反盖今南方筩布之屬皆為荃也葛即今之葛布也以荃及葛遺建也</hi>珠璣<hi>師古曰璣謂珠之不</hi>
<hi>圜者也音機又音畿</hi>犀甲翠羽蝯熊奇獸數通使徃來約有急相<lb/>
助<hi>師古曰約謂言契也</hi>及淮南事發治黨與頗連及建建使人多<lb/>
推金錢絶其獄<hi>師古曰行賄賂以㓕其蹤緒也</hi>後復謂近臣曰我為王<lb/>
詔獄嵗至生又無驩怡日壯士不坐死欲為人所不能<lb/>
為耳<hi>師古曰亦言欲反也</hi>建時佩其父所賜將軍印載天子旗出<lb/>
<pb n="KR2a0007_WYG_053-8a"/>
積數嵗事發覺漢遣丞相長史與江都相雜案索得兵<lb/>
器璽綬節反具<hi>師古曰索捜也</hi>有司請捕誅建制曰與列侯吏<lb/>
二千石博士議議皆曰建失臣子道積久輙䝉不忍遂<lb/>
謀反逆所行無道雖桀紂惡不至於此天誅所不赦當<lb/>
以謀反法誅有詔宗正廷尉即問建<hi>師古曰即就也就其國問之</hi>建<lb/>
自殺后成光等皆棄市六年國除<hi>○劉敞曰當云建立六年</hi>地入于<lb/>
漢為廣陵郡絶百二十一年平帝時新都侯王莽秉政<lb/>
興滅繼絶立建弟盱眙侯子宫為廣陵王<hi>師古曰盱音許于反眙音</hi>
<pb n="KR2a0007_WYG_053-8b"/>
<hi>怡</hi>奉易王後莽簒國絶<lb/>
膠西于王端孝景前三年立為人賊盭又隂痿<hi>師古曰盭古戾</hi>
<hi>字賊盭言其性賊害狼戾也痿音萎</hi>一近婦人病數月有所愛幸少年以<lb/>
為郎郎與後宫亂端禽㓕之及殺其子母數犯法<hi>師古曰數</hi>
<hi>音所角反次下亦同</hi>漢公卿數請誅端天子弗忍而端所為滋甚<lb/>
<hi>師古曰滋益也</hi>有司比再請削其國去太半<hi>張晏曰三分之二為太半一為少半</hi>
<hi>師古曰比頻也</hi>端心愠遂為無訾省<hi>蘇林曰為無所省録也師古曰訾訾財也省視也言</hi>
<hi>不視訾財也○劉奉世曰無訾省猶今不藉頼忿故為此顔失之</hi>府庫壊漏盡腐財物<lb/>
<pb n="KR2a0007_WYG_053-9a"/>
以鉅萬計終不得收徙<hi>師古曰不收又不徙置他處</hi>令吏毋得收租<lb/>
賦端皆去衞封其宫門從一門出入數變名姓為布衣<lb/>
之它國<hi>師古曰之徃也</hi>相二千石至者奉漢法以治端輙求其<lb/>
罪告之亡罪者詐藥殺之所以設詐究變<hi>師古曰究極也</hi>彊足<lb/>
以距諫知足以飾非相二千石從王治則漢繩以法故<lb/>
膠西小國而所殺傷二千石甚衆立四十七年薨無子<lb/>
國除地入于漢為膠西郡<lb/>
趙敬肅王彭祖以孝景前二年立為廣川王趙王遂反<lb/>
<pb n="KR2a0007_WYG_053-9b"/>
破後徙王趙彭祖為人巧佞卑諂足共<hi>師古曰共讀曰恭足恭謂便辟</hi>
<hi>也</hi>而心刻深好法律持詭辯以中人<hi>師古曰詭辯違道之辯也中傷也音</hi>
<hi>竹仲反</hi>多内寵姬及子孫相二千石欲奉漢法以治則害<lb/>
於王家是以每相二千石至彭祖衣帛布單衣<hi>師古曰或帛或</hi>
<hi>布以為單衣</hi>自行迎除舍<hi>師古曰至除舍迎之也除舍謂初所至之舍○宋祁曰當云迎至除</hi>
<hi>舍</hi>多設疑事以詐動之得二千石失言中忌諱輙書之<lb/>
二千石欲治者則以此廹劫不聴廼上書告之及汙以<lb/>
姦利事彭祖立六十餘年相二千石無能滿二嵗輙以<lb/>
<pb n="KR2a0007_WYG_053-10a"/>
罪去大者死小者刑以故二千石莫敢治而趙王擅權<lb/>
使使即縣為賈人𣙜㑹<hi>韋昭曰平㑹兩家買賣之賈者𣙜者禁他家獨王家得為之也</hi>
<hi>師古曰即就也就諸縣而專𣙜賈人之㑹若今和市矣𣙜音角㑹音工外反○宋祁曰榷從木從手者非是</hi>
入多於國租税以是趙王家多金錢然所賜姬諸子亦<lb/>
盡之矣彭祖不好治宫室禨祥<hi>服䖍曰求福也師古曰禨鬼俗也字或作畿淮</hi>
<hi>南子曰荆人鬼越人畿禨祥總謂鬼神之事也服説失之禨音居衣反○宋祁曰禨當作巨衣反</hi>好為<lb/>
吏上書願督國中盗賊<hi>師古曰督視察也</hi>常夜從走卒行徼邯<lb/>
鄲中<hi>師古曰徼謂廵察也音工釣反</hi>諸使過客以彭祖險陂莫敢留邯<lb/>
<pb n="KR2a0007_WYG_053-10b"/>
鄲<hi>師古曰使謂京師使人也過客行客從趙過者也陂謂傾側也音彼義反</hi>久之太子丹與<lb/>
其女弟及同産姊姦江充告丹淫亂又使人椎埋攻剽<lb/>
為姦甚衆<hi>師古曰椎殺人而埋之故曰椎埋剽劫也椎音直隹反其字從木剽音頻妙反其字從刀</hi>
武帝遣使者發吏卒捕丹下魏郡詔獄治罪至死彭祖<lb/>
上書寃訟丹願從國中勇敢擊匈奴<hi>師古曰以勇敢自隨</hi>贖丹罪<lb/>
上不許久之竟赦出後彭祖入朝因帝姊平陽隆慮公<lb/>
主<hi>師古曰慮音廬</hi>求復立丹為太子上不許彭祖取江都易王<lb/>
寵姬王建所姦淖姬者甚愛之生一男號淖子彭祖以<lb/>
<pb n="KR2a0007_WYG_053-11a"/>
征和元年薨諡敬肅王彭祖薨時淖姬兄為漢宦者上<lb/>
召問淖子何如對曰為人多欲上曰多欲不宜君國子<lb/>
民問武始侯昌曰無咎無譽上曰如是可矣遣使者立<lb/>
昌是為頃王十九年薨子懐王尊嗣五年薨無子絶二<lb/>
嵗宣帝立尊弟髙是為哀王數月薨子共王充嗣五十<lb/>
六年薨子隱嗣王莽時絶初武帝復以親親故立敬肅<lb/>
王小子偃為平于王<hi>孟康曰今廣平</hi>是為頃王十一年薨<hi>○宋祁曰</hi>
<hi>頃王下疑更有頃王二字</hi>子繆王元嗣二十五年薨<hi>○宋祁曰五當作二</hi>大鴻<lb/>
<pb n="KR2a0007_WYG_053-11b"/>
臚禹奏元前以刃賊殺奴婢子男殺謁者為刺史所<lb/>
奏罪名明白病先令令能為樂奴婢從死<hi>師古曰先令者預為遺令</hi>
<hi>也能為樂作樂之人也從死以殉葬也</hi>廹脅自殺者凡十六人暴虐不道<lb/>
故春秋之義誅君之子不宜立元雖未伏誅不宜立嗣<lb/>
奏可國除<lb/>
中山靖王勝以孝景前三年立武帝初即位大臣懲吳<lb/>
楚七國行事議者多寃鼂錯之策<hi>師古曰言錯策為是枉見殺也</hi>皆以<lb/>
諸侯連城數十泰彊欲稍侵削數奏暴其過惡<hi>師古曰暴謂披</hi>
<pb n="KR2a0007_WYG_053-12a"/>
<hi>布之</hi>諸侯王自以骨肉至親先帝所以廣封連城犬牙相<lb/>
錯者為盤石宗也<hi>師古曰錯雜也言其地相交雜</hi>今或無罪為臣下所<lb/>
侵辱有司吹毛求疵<hi>師古曰疵病也音才斯反</hi>笞服其臣使證其君<lb/>
多自以侵寃建元三年代王登長沙王發中山王勝濟<lb/>
川王明來朝天子置酒勝聞樂聲而泣問其故勝對曰<lb/>
臣聞悲者不可為絫欷<hi>師古曰絫古累字累重也欷歔欷也音許既反</hi>思者不<lb/>
可為歎息<hi>師古曰言聞欷歎之聲則悲思益甚</hi>故髙漸離擊筑易水之上<lb/>
荆軻為之低而不食<hi>應劭曰燕太子丹遣荆軻刺秦王賔客祖於易水之上漸離擊筑士</hi>
<pb n="KR2a0007_WYG_053-12b"/>
<hi>皆垂泣荆卿不能復食也師古曰低謂俛首</hi>雍門子壹微吟孟嘗君為之於<lb/>
邑<hi>張晏曰齊之賢者居雍門因以為號蘇林曰六國時人名周善鼓琴母死無以𦵏見孟嘗君而微吟也如</hi>
<hi>淳曰雍門子以善鼔琴見孟嘗君先説萬嵗之後髙臺既已顛曲池又已平墳墓生荆棘牧豎游其上孟嘗君</hi>
<hi>亦如是乎孟嘗君喟然歎息也師古曰如説是也蘇失之矣於邑短氣貌於音烏邑音一合反或讀如本字</hi>
今臣心結日久毎聞幼眇之聲不知涕泣之横集也<hi>師古</hi>
<hi>曰幼音一笑反眇音妙幼妙精微也</hi>夫衆喣漂山<hi>應劭曰喣吹喣也師古曰漂動也喣音許句反</hi>
<hi>又音許于反漂音匹遥反○劉奉世曰喣吐沫也</hi>聚蟁成靁<hi>師古曰蟁古蚊字靁古雷字言衆蚊</hi>
<hi>飛聲有若雷也</hi>朋黨執虎十夫橈椎<hi>師古曰橈曲也音女教反</hi>是以文王拘<lb/>
<pb n="KR2a0007_WYG_053-13a"/>
於牖里孔子阨於陳蔡此乃烝庶之成風増積之生害<lb/>
也<hi>師古曰烝庶謂衆人也</hi>臣身逺與寡莫為之先<hi>師古曰身逺者去帝京逺與寡</hi>
<hi>者少黨與也先謂素為延譽也</hi>衆口鑠金積毁銷骨<hi>師古曰觧在鄒陽傳</hi>叢輕折<lb/>
軸羽翮飛肉<hi>師古曰言積載輕物物多至令車軸毁折而鳥之所以能飛翔者以羽翮扇揚之故</hi>
<hi>也</hi>紛驚逢羅澘然出涕<hi>晉灼曰言皆驚亂遇法㒺可為出涕者也師古曰澘垂涕貌音</hi>
<hi>所姦反</hi>臣聞白日曬光幽隱皆照<hi>師古曰曬暴也舒也音山䜴反又音力支反</hi>
明月曜夜蟁蝱宵見<hi>師古曰宵亦夜也蝱音盲</hi>然雲蒸列布杳冥晝<lb/>
昏塵埃抪覆昧不見泰山<hi>師古曰抪亦布散也昧暗也抪音鋪</hi>何則物有<lb/>
<pb n="KR2a0007_WYG_053-13b"/>
蔽之也今臣雍閼不得聞<hi>師古曰雍讀曰壅雍塞也閼猶止也音烏曷反</hi>讒言<lb/>
之徒<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>生<hi>師古曰<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>生言衆多/也一曰<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>與鋒同</hi>道遼路逺曽莫為臣聞<lb/>
臣竊自悲也臣聞社鼷不灌屋鼠不熏<hi>師古曰鼷小䑕音奚</hi>何則<lb/>
所託者然也臣雖薄也得䝉肺附位雖卑也得為東藩<lb/>
屬又稱兄<hi>師古曰言於戚屬為帝兄</hi>今羣臣非有葭莩之親鴻毛之<lb/>
重<hi>張晏曰葭蘆葉也莩葉裏白皮也晉灼曰莩葭裏之白皮也皆取喻於輕薄也師古曰葭蘆也莩者其筩</hi>
<hi>中白皮至薄者也葭莩喻著鴻毛喻輕薄甚也莩音孚張言葉裹白皮非也○宋祁曰顔以晉説未明故申云</hi>
<hi>莩者筩中白皮以張説為非以裏作裹則誤景徳本葭蘆葉也裹字並作裏校去葉字裹字並裏</hi>羣居<lb/>
<pb n="KR2a0007_WYG_053-14a"/>
黨議朋友相為使夫宗室擯郤骨肉氷釋<hi>師古曰擯郤謂斥退也氷</hi>
<hi>釋言銷散也擯音必刃反郤音邱略反</hi>斯伯奇所以流離比干所以横分<lb/>
也<hi>師古曰伯奇周尹吉甫之子也事後毋至孝而後母譛之於吉甫吉甫欲殺之伯奇乃亡走山林比干諫</hi>
<hi>紂紂怒殺而剖其心故云横分也</hi>詩云我心憂傷惄焉如𢷬假寐永歎<lb/>
唯憂用老心之憂矣疢如疾首<hi>師古曰小雅小弁之詩也惄思也𢷬築也不脱</hi>
<hi>衣冠而寐曰假寐永長也疢病也言我心中憂思如被𢷬築假寐長歎以憂致老至於苦病如遇首疾也</hi>臣<lb/>
之謂也具以吏所侵聞於是上乃厚諸侯之禮省有司<lb/>
所奏諸侯事<hi>師古曰省减也</hi>加親親之恩焉其後更用主父偃<lb/>
<pb n="KR2a0007_WYG_053-14b"/>
謀令諸侯以私恩自裂地分其子弟而漢為定制封號<lb/>
輙别屬漢郡漢有厚恩而諸侯地稍自分析弱小云勝<lb/>
為人樂酒好内<hi>師古曰好内躭於妻妾也樂音五教反</hi>有子百二十餘人<lb/>
常與趙王彭祖相非曰兄為王専代吏治事王者當日<lb/>
聴音樂御聲色趙王亦曰中山王但奢淫不佐天子拊<lb/>
循百姓何以稱為藩臣四十三年薨子哀王昌嗣一年<lb/>
薨子康王昆侈嗣<hi>○宋祁曰康越本作糠糠惡諡也好樂怠政曰糠學本去米盖誤也</hi>二<lb/>
十一年薨子頃王輔嗣四年薨子憲王福嗣十七年薨<lb/>
<pb n="KR2a0007_WYG_053-15a"/>
子懐王循嗣十五年薨無子絶四十五嵗成帝鴻嘉二<lb/>
年復立憲王弟孫利鄉侯子雲客是為廣徳夷王三年<lb/>
薨無子絶十四嵗哀帝復立雲客弟廣漢為廣平王薨<lb/>
無後平帝元始二年復立廣川惠王曽孫倫為廣徳王<lb/>
奉靖王後王莽時絶<hi>○劉敞曰此倫封廣徳王廣川王後又封廣徳王俱是平帝二年事</hi>
<hi>必有一誤劉奉世曰按表王漢以夷王弟紹封十三年王莽時絶則此倫封廣徳者誤也此云廣漢表云漢必</hi>
<hi>有誤</hi>
長沙定王發母唐姬故程姬侍者景帝召程姬程姬有<lb/>
<pb n="KR2a0007_WYG_053-15b"/>
所避不願進<hi>師古曰謂月事</hi>而飾侍者唐兒使夜進上醉不知<lb/>
以為程姬而幸之遂有身已乃覺非程姬也及生子因<lb/>
名曰發<hi>張晏曰長沙王生乃發寤已之繆幸唐姬</hi>以孝景前二年立以其母<lb/>
微無寵故王卑溼貧國<hi>應劭曰景帝後二年諸王來朝有詔更前稱夀歌舞定王但張</hi>
<hi>褏小舉手左右笑其拙上怪問之對曰臣國小地狹不足回旋帝乃以武陵零陵桂陽益焉</hi>二十八<lb/>
年薨子戴王庸嗣二十七年薨子頃王鮒鮈嗣<hi>服䖍曰鮈音拘</hi>
<hi>師古曰鮒音附鮈音劬字或作胕朐其音同耳</hi>十七年薨子刺王建徳嗣<hi>師古曰刺</hi>
<hi>音來曷反</hi>宣帝時坐獵縱火燔民九十六家<hi>師古曰縱放也</hi>殺二人<lb/>
<pb n="KR2a0007_WYG_053-16a"/>
又以縣官事怨内史敎人誣告以棄市罪削八縣罷中<lb/>
尉官<hi>師古曰减其官屬所以貶抑之</hi>三十四年薨子煬王旦嗣<hi>師古曰煬音弋</hi>
<hi>向反</hi>二年薨無子絶嵗餘元帝初元三年復立旦弟宗是<lb/>
為孝王五年薨子魯人嗣王莽時絶<lb/>
廣川惠王越以孝景中二年立十三年薨子繆王齊嗣<lb/>
<hi>師古曰諡法曰蔽仁傷善曰繆</hi>四十四年薨初齊有幸臣乗距已而有<lb/>
罪欲誅距距亡齊因禽其宗族距怨王乃上書告齊與<lb/>
同産姦<hi>師古曰謂其姊妹也</hi>是後齊數告言漢公卿及幸臣所忠<lb/>
<pb n="KR2a0007_WYG_053-16b"/>
等<hi>師古曰所姓忠名觧具在食貨志</hi>又告中尉蔡彭祖捕子明<hi>孟康曰彭祖子</hi>
<hi>名明也師古曰孟説非也明廣川王子也</hi>罵曰吾盡汝種矣<hi>師古曰王誣彭祖罵明云然</hi>
案驗不如王言<hi>○宋祁云浙本案字上有有司字</hi>劾齊誣㒺大不敬請<lb/>
繫治齊恐上書願與廣川勇士奮擊匈奴上許之未發<lb/>
病薨有司請除國奏可後數月下詔曰廣川恵王於朕<lb/>
為兄朕不忍絶其宗廟其以惠王孫去為廣川王去即<lb/>
繆王齊太子也師受易論語孝經皆通好文辭方技博<lb/>
奕倡優其殿門有成慶畫短衣大絝長劍<hi>晉灼曰成慶荆軻也衞人</hi>
<pb n="KR2a0007_WYG_053-17a"/>
<hi>謂之慶卿燕人謂之荆軻師古曰成慶古之勇士也事見淮南子非荆卿也</hi>去好之作七尺<lb/>
五寸劒被服皆效焉有幸姬王昭平王地餘許以為后<lb/>
去嘗疾姬陽成昭信侍視甚謹<hi>師古曰陽成姓也昭信名也</hi>更愛之<lb/>
去與地餘戲得褏中刀<hi>師古曰褏古衣袖字</hi>笞問狀服欲與昭平<lb/>
共殺昭信笞問昭平不服以鐵鍼鍼之<hi>師古曰鍼刺也鍼音之林反</hi>
彊服乃㑹諸姬去以劒自擊地餘令昭信擊昭平皆死<lb/>
昭信曰兩姬婢且泄口復絞殺從婢三人後昭信病夢<lb/>
見昭平等以狀告去去曰虜乃復見畏我<hi>師古曰言其見形令我畏</hi>
<pb n="KR2a0007_WYG_053-17b"/>
<hi>忌也見音胡電反</hi>獨可燔燒耳掘出尸皆燒為灰後去立昭信<lb/>
為后幸姬陶望卿為脩靡夫人主繒帛崔脩成為明貞<lb/>
夫人主永巷昭信復譖望卿曰與我無禮衣服常鮮於<lb/>
我<hi>師古曰鮮謂新華也</hi>盡取善繒匄諸宫人<hi>師古曰匄乞遺之也音工艾反</hi>去曰<lb/>
若數惡望卿不能减我愛<hi>師古曰若汝也惡謂讒毁也</hi>設聞其淫我<lb/>
亨之矣後昭信謂去曰前畫工畫望卿舍望卿袒裼傅<lb/>
粉其傍<hi>師古曰袒裼脱衣露其肩背也袒音但裼音錫</hi>又數出入南户窺郎吏<lb/>
疑有姦去曰善司之以故益不愛望卿後與昭信等飲<lb/>
<pb n="KR2a0007_WYG_053-18a"/>
諸姬皆侍去為望卿作歌曰背尊章嫖以忽<hi>孟康曰嫖音匹昭反</hi>
<hi>師古曰尊章猶言舅姑也今關中俗婦呼舅為鍾鍾者尊聲之轉也○宋祁曰注文呼舅下當有姑字</hi>謀<lb/>
屈奇起自絶<hi>師古曰屈奇奇異也屈音其勿反</hi>行周流自生患諒非望<lb/>
今誰怨<hi>師古曰諒信也言昔被愛寵信非所望今見罪責無所怨也</hi>使美人相和歌<lb/>
之去曰是中當有自知者昭信知去已怒即誣言望卿<lb/>
歴指郎吏卧處具知其主名又言郎中令錦被疑有姦<lb/>
去即與昭信從諸姬至望卿所臝其身更擊之<hi>師古曰更音工</hi>
<hi>衡反</hi>令諸姬各持燒鐵共灼望卿望卿走自投井死昭信<lb/>
<pb n="KR2a0007_WYG_053-18b"/>
出之㭬杙其隂中<hi>師古曰杙橜也㭬音竹角反杙音弋</hi>割其鼻脣斷其舌<lb/>
謂去曰前殺昭平反來畏我<hi>師古曰令我恐畏也</hi>今欲靡爛望卿<lb/>
使不能神<hi>師古曰靡碎也音縻其下亦同</hi>與去共支解置大鑊中取桃<lb/>
灰毒藥并煮之召諸姬皆臨觀連日夜靡盡復共殺其<lb/>
女弟都後去數召姬榮愛與飲昭信復譖之曰榮姬視<lb/>
瞻意態不善疑有私時愛為去刺方領繡<hi>服䖍曰如今小兒郤襲衣</hi>
<hi>也頸下施衿領正方直晉灼曰今之婦人直領也繡為方領上刺作黼黻文王莽傳曰有人著赤繢方領方領</hi>
<hi>上服也師古曰晉説是也</hi>去取燒之愛恐自投井出之未死笞問愛<lb/>
<pb n="KR2a0007_WYG_053-19a"/>
自誣與醫姦去縳繫柱燒刀灼潰兩目<hi>師古曰潰决也</hi>生割兩<lb/>
股銷鈆灌其口中愛死支觧以棘埋之諸幸於去者昭<lb/>
信輙譖殺之凡十四人皆埋太后所居長壽宫中宫人<lb/>
畏之莫敢復迕<hi>師古曰迕逆也不敢逆昭信意</hi>昭信欲擅愛曰王使明<lb/>
貞夫人主諸姬淫亂難禁請閉諸姬舍門無令出敖<hi>師古</hi>
<hi>曰敖謂游戲也</hi>使其大婢為僕射<hi>師古曰大婢婢之長年也</hi>主永巷盡封閉<lb/>
諸舍上籥於后非大置酒召不得見去憐之為作歌曰<lb/>
愁莫愁居無聊<hi>師古曰聊頼也</hi>心重結意不舒内茀鬱憂哀積<lb/>
<pb n="KR2a0007_WYG_053-19b"/>
<hi>師古曰茀音拂</hi>上不見天生何益日崔隤時不再<hi>師古曰崔隤猶言蹉跎也</hi>
<hi>崔音千回反隤音頽</hi>願棄軀死無悔令昭信聲鼓為節以敎諸姬<lb/>
歌之歌罷輙歸永巷封門獨昭信兄子初為乗華夫人<lb/>
得朝夕見昭信與去從十餘奴博飲游敖初去年十四<lb/>
五事師受易師數諫正去<hi>師古曰數音所角反其下亦同</hi>去益大逐之<lb/>
<hi>師古曰益大謂年漸長大也</hi>内史請以為掾師數令内史禁切王家<lb/>
去使奴殺師父子不發覺後去數置酒令倡俳臝戲坐<lb/>
中<hi>師古曰倡樂人也俳雜戲者也</hi>以為樂相彊劾繫倡闌入殿門<hi>如淳曰彊</hi>
<pb n="KR2a0007_WYG_053-20a"/>
<hi>相名也</hi>奏狀事下考案倡辭本為王教脩靡夫人望卿弟<lb/>
都歌舞使者召望卿都去對皆淫亂自殺㑹赦不治望<lb/>
卿前亨煮即取他死人與都死并付其母<hi>師古曰死者尸也次下求</hi>
<hi>其死亦同</hi>母曰都是望卿非也數號哭求死昭信令奴殺之<lb/>
奴得辭服<hi>師古曰得者為吏所捕得</hi>本始三年相内史奏狀具言赦<lb/>
前所犯天子遣大鴻臚丞相長史御史丞廷尉正雜治<lb/>
鉅鹿詔獄奏請逮捕去及后昭信制曰王后昭信諸姬<lb/>
奴婢證者皆下獄辭服有司復請誅王制曰與列侯中<lb/>
<pb n="KR2a0007_WYG_053-20b"/>
二千石二千石博士議議者皆以為去悖虐聴后昭信<lb/>
讒言燔燒亨煮生割剝人距師之諫殺其父子凡殺無<lb/>
辜十六人至一家母子三人逆節絶理其十五人在赦<lb/>
前大惡仍重<hi>師古曰仍頻也重音直用反</hi>當伏顯戮以示衆制曰朕<lb/>
不忍致王於法議其罰有司請廢勿王與妻子徙上庸<lb/>
奏可與湯沐邑百户去道自殺昭信棄市立二十二年<lb/>
國除後四嵗宣帝地節四年復立去兄文是為戴王文<lb/>
素正直數諫王去故上立焉二年薨子海陽嗣十五年<lb/>
<pb n="KR2a0007_WYG_053-21a"/>
坐畫屋為男女臝交接置酒請諸父姊妹飲令仰視畫<lb/>
又海陽女弟為人妻而使與幸臣姦又與從弟調等謀<lb/>
殺一家三人已殺甘露四年坐廢徙房陵國除後十五<lb/>
年平帝元始二年復立戴王弟襄隄侯子瘉為廣徳王<lb/>
<hi>師古曰隄音丁奚反瘉音愈</hi>奉恵王後二年薨子赤嗣王莽時絶<lb/>
膠東康王寄以孝景中二年立二十八年薨淮南王謀<lb/>
反時寄微聞其事私作兵車鏃矢<hi>應劭曰樓車也所以看敵國營壘之虛實</hi>
<hi>也師古曰兵車止謂戰車耳鏃矢大鏃之矢今所謂兵箭者也鏃音子木反</hi>戰守備備淮南<lb/>
<pb n="KR2a0007_WYG_053-21b"/>
之起及吏治淮南事辭出之<hi>師古曰辭語所連出其事</hi>寄於上最親<lb/>
<hi>師古曰寄母王夫人即王皇后之妹於上為從母故寄於諸兄弟之中又更親也此下有常山王云天子為最</hi>
<hi>親其義亦同</hi>意自傷發病而死不敢置後於是上聞寄有長<lb/>
子賢母無寵少子慶母愛幸寄常欲立之為非次因有<lb/>
過遂無所言上憐之立賢為膠東王奉康王祀而封慶<lb/>
為六安王王故衡山地膠東王賢立十五年薨諡為哀<lb/>
王子戴王通平嗣二十四年薨子頃王音嗣五十四年<lb/>
薨子共王授嗣十四年薨子殷嗣王莽時絶<lb/>
<pb n="KR2a0007_WYG_053-22a"/>
六安共王慶立三十八年薨子夷王禄嗣十年薨子繆<lb/>
王定嗣二十二年薨子頃王光嗣二十七年薨子育嗣<lb/>
王莽時絶<lb/>
清河哀王乗以孝景中三年立十二年薨無子國除<lb/>
常山憲王舜以孝景中五年立舜帝少子驕淫數犯禁<lb/>
上常寛之三十三年薨子勃嗣為王初憲王有不愛姬<lb/>
生長男棁<hi>蘇林曰音奪師古曰音他活反其字從木</hi>棁以母無寵故亦不得<lb/>
幸於王王后脩生太子勃王内多所幸姬生子平子商<lb/>
<pb n="KR2a0007_WYG_053-22b"/>
王后稀得幸及憲王疾甚諸幸姬侍病王后以妬媢不<lb/>
常在<hi>師古曰媢亦妬也媢音冐</hi>輙歸舍醫進藥太子勃不自嘗藥又<lb/>
不宿留侍疾及王薨王后太子乃至憲王雅不以棁為<lb/>
子數<hi>師古曰雅素也數音所具反</hi>不分與財物郎或説太子王后令<lb/>
分棁財皆不聴太子代立又不收恤棁棁怨王后及太<lb/>
子漢使者視憲王喪棁自言憲王病時王后太子不侍<lb/>
及薨六日出舍<hi>如淳曰出服舍也</hi>太子勃私姦飲酒博戲擊筑<lb/>
與女子載馳環城過市<hi>師古曰環繞也音宦</hi>入獄視囚天子遣大<lb/>
<pb n="KR2a0007_WYG_053-23a"/>
行騫驗問<hi>師古曰張騫也</hi>逮諸證者<hi>師古曰逮捕也</hi>王又匿之吏求捕<lb/>
勃使人致擊笞掠擅出漢所疑囚有司請誅勃及憲王<lb/>
后脩上曰脩素無行使棁䧟之罪勃無良師傅不忍致<lb/>
誅有司請廢勿王徙王勃以家屬處房陵上許之勃王<lb/>
數月廢國除月餘天子為最親詔有司曰常山憲王早<lb/>
夭后妾不和適孽誣爭<hi>師古曰適音嫡孽庶也</hi>陷于不誼以㓕國<lb/>
朕甚閔焉其封憲王子平三萬户為真定王子商三萬<lb/>
戸為泗水王頃王平立二十五年薨<hi>師古曰真定頃王也</hi>子烈王<lb/>
<pb n="KR2a0007_WYG_053-23b"/>
偃嗣十八年薨子孝王由嗣二十二年薨子安王雍嗣<lb/>
二十六年薨子共王普嗣十五年薨子陽嗣王莽時絶<lb/>
泗水思王商立十二年薨子哀王安世嗣十一年薨<hi>○宋</hi>
<hi>祁曰浙本上作十年下作一年去二字及十字</hi>無子於是武帝憐泗水王絶復<lb/>
立安世弟賀是為戴王立二十二年薨<hi>○宋祁曰浙本云二十年</hi>有<lb/>
遺腹子煖<hi>師古曰煖音訐逺反</hi>相内史不以聞太后上書昭帝閔<lb/>
之抵相内史罪立煖是為勤王<hi>師古曰勤諡也</hi>立三十九年薨<lb/>
子戾王駿嗣三十一年薨子靖嗣王莽時絶<lb/>
<pb n="KR2a0007_WYG_053-24a"/>
贊曰昔魯哀公有言寡人生於深宫之中長於婦人之<lb/>
手未嘗知憂未嘗知懼<hi>師古曰哀公與孔子言也事見孫卿子</hi>信哉斯言<lb/>
也雖欲不危亡不可得已<hi>師古曰已語終辭</hi>是故古人以宴安<lb/>
為鴆毒<hi>師古曰左氏傳管敬仲云宴安鴆毒不可懐也</hi>亡徳而富貴謂之不幸<lb/>
漢興至于孝平諸侯王以百數率多驕淫失道何則沈<lb/>
溺放恣之中居勢使然也自凡人猶繫于習俗而况哀<lb/>
公之倫乎夫唯大雅卓爾不羣河間獻王近之矣<lb/>
　<lb/>
<pb n="KR2a0007_WYG_053-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷五十三<lb/>
<pb n="KR2a0007_WYG_053-25a"/>
　前漢書卷五十三考證<lb/>
河間獻王徳傳以孝景前二年立○<hi>臣召南</hi>按漢代賢<lb/>
　王河間稱首史記五宗世家文太簡畧自此以下云<lb/>
　云並漢書所補也<lb/>
禮禮記注師古曰禮者禮經也禮記者諸儒記禮之説<lb/>
　也○<hi>臣召南</hi>按禮經即儀禮十七篇禮記七十子後<lb/>
　學所記藝文志所謂記百三十一篇是也戴記在後<lb/>
　故師古特觧之<lb/>
<pb n="KR2a0007_WYG_053-25b"/>
立毛氏詩左氏春秋博士○<hi>臣召南</hi>按儒林傳毛公治<lb/>
　詩貫公傳左氏皆為河間獻王博士並當時所不立<lb/>
　于學官者數代以還齊魯韓詩晦而獨存毛公榖春<lb/>
　秋微而盛行左獻王之澤逺矣哉<lb/>
被服儒術注師古云云○胡三省曰顔注非被服者言<lb/>
　以儒術衣被其身也<lb/>
對三雍宫○胡三省曰謂對三雍宫之制度非召對于<lb/>
　三雍宫也<hi>臣召南</hi>按藝文志有獻王對上下三雍宫<lb/>
<pb n="KR2a0007_WYG_053-26a"/>
　三篇<lb/>
子剛王堪嗣○按堪史記及本書諸侯王表並作基又<lb/>
　頃王授表作緩又孝王慶嗣四十三年薨表作四十<lb/>
　七年凡名字數目表傳多異如魯頃王勁表作封文<lb/>
　王睃嗣十八年薨表作十九年中山懐王循表作修<lb/>
　廣川恵王越十三年薨表作十二年繆王齊嗣四十<lb/>
　四年薨表作四十五年常山憲王舜三十三年薨表<lb/>
　作三十二年安王雍嗣二十六年薨表作十六年泗<lb/>
<pb n="KR2a0007_WYG_053-26b"/>
　水思王商十年薨表作十五年戴王立二十二年薨<lb/>
　表作二十年有遺腹子煖表作綜<lb/>
趙敬肅王彭祖傳又使人椎埋攻剽注師古曰椎殺人<lb/>
　而埋之○顧炎武曰椎埋即掘塚也新𦵏者謂之埋<lb/>
　師古注非<lb/>
中山靖王勝傳有子百二十餘人○按史記作有子枝<lb/>
　屬百二十餘人似并孫數之<lb/>
長沙定王發傳二十八年薨○史記作二十七年又戴<lb/>
<pb n="KR2a0007_WYG_053-27a"/>
　王庸史記作康王庸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_053-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷五十三考證<lb/>
</p>
<p>
</p>
  </div>
</body>
</text>
</TEI>
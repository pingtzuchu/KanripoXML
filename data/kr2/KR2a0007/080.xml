<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷八十</head> <lb/>
    <p>
<pb n="KR2a0007_WYG_080-1a"/>
欽定四庫全書<lb/>
　前漢書卷八十<lb/>
　　漢　　　蘭　　臺　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　宣元六王傳第五十<lb/>
孝宣皇帝五男許皇后生孝元帝張倢伃生淮陽憲王<lb/>
欽衛倢伃生楚孝王嚻<hi>師古曰嚻音敖</hi>公孫倢伃生東平思王<lb/>
宇戎倢伃生中山哀王竟<lb/>
<pb n="KR2a0007_WYG_080-1b"/>
淮陽憲王欽元康三年立母張倢伃有寵於宣帝霍皇<lb/>
后廢後上欲立張倢伃為后久之懲艾霍氏欲害皇太<lb/>
子<hi>師古曰艾讀曰乂乂創也</hi>廼更選後宫無子而謹慎者廼立長陵<lb/>
王倢伃為后令母養太子后無寵希御見唯張倢伃最<lb/>
幸而憲王壯大好經書法律聰逹有材帝甚愛之太子<lb/>
寛仁喜儒術<hi>師古曰喜好也音許吏反</hi>上數嗟歎憲王曰真我子也<lb/>
常有意欲立張倢伃與憲王然用太子起於微細上少<lb/>
依倚許氏<hi>師古曰倚音於起反</hi>及即位而許后以殺死太子蚤失<lb/>
<pb n="KR2a0007_WYG_080-2a"/>
母故弗忍也<hi>師古曰蚤古早字也○宋祁曰也字疑可刪</hi>久之上以故丞相<lb/>
韋賢子元成陽狂讓侯兄<hi>○宋祁曰兄字上疑有於字</hi>經明行髙稱<lb/>
於朝廷乃召拜元成為淮陽中尉欲感諭憲王輔以推<lb/>
讓之臣<hi>○宋祁曰推字疑作禮字</hi>由是太子遂安宣帝崩元帝即位<lb/>
乃遣憲王之國時張倢伃已卒憲王有外祖母舅張博<lb/>
兄弟三人歲至淮陽見親<hi>師古曰憲王外祖母隨王在淮陽博等每来謁見其母</hi>
輙受王賜後王上書請徙外家張氏於國博上書願留<lb/>
守墳墓獨不徙王恨之後博至淮陽王賜之少博言負<lb/>
<pb n="KR2a0007_WYG_080-2b"/>
責數百萬<hi>師古曰責謂假貸人財物未償者也責音側懈反</hi>願王為償王不許<lb/>
博辭去令弟光恐云王遇大人益解<hi>師古曰恐謂怖動也大人博自稱其</hi>
<hi>母也解讀曰懈○宋祁曰恐字下疑有王字注文怖字下疑有之字</hi>博欲上書為大人乞<lb/>
骸骨去王乃遣人持黄金五十斤送博博喜還書謝<hi>師古</hi>
<hi>曰還書報書○宋祁曰注末當有也字</hi>為諂語盛稱譽王因言當今朝廷<lb/>
無賢臣灾變數見足為寒心萬姓咸歸望於大王大王<lb/>
奈何恬然<hi>師古曰恬然安靜貌也恬音大兼反</hi>不求入朝見輔助主上乎<lb/>
使弟光數説王宜聽博計令於京師說用事貴人為王<lb/>
<pb n="KR2a0007_WYG_080-3a"/>
求朝王不納其言後光欲至長安辭王復言願盡力與<lb/>
博共為王求朝王即日至長安可因平陽侯<hi>○宋祁曰陽字疑作</hi>
<hi>陵字</hi>光得王欲求朝語馳使人語博博知王意動復遺王<lb/>
書曰博幸得肺腑<hi>師古曰自云於王有親也</hi>數進愚䇿未見省察北<lb/>
游燕趙欲循行郡國求幽隱之士聞齊有駟先生者善<lb/>
為司馬兵法大將之材也博得謁見承閒進問五帝三<lb/>
王究竟要道卓爾非世俗之所知<hi>師古曰卓爾髙逺貌也自言見駟先生問</hi>
<hi>以要道知其髙逺也</hi>今邉境不安天下騷動微此人其莫能安也<lb/>
<pb n="KR2a0007_WYG_080-3b"/>
<hi>師古曰微無也○宋祁曰浙本無人其字又一本無此人字</hi>又聞北海之瀕有賢人<lb/>
焉<hi>師古曰瀕涯也音頻又音賔</hi>累世不可逮然難致也<hi>師古曰逮及也言其材智</hi>
<hi>不可及也致至也難得召而至也</hi>得此二人而薦之功亦不細矣博願<lb/>
馳西以此赴助漢急無財幣以通顯之趙王使謁者持<lb/>
牛酒黄金三十斤勞博<hi>師古曰勞謂問遺之音来到反</hi>博不受復使人<lb/>
願尚女<hi>師古曰尚女者王欲取博女以自配也</hi>聘金二百斤博未許㑹得<lb/>
光書云大王巳遣光西與博并力求朝博自以棄捐不<lb/>
意大王還意反義結以朱顔<hi>師古曰還猶回也</hi>願殺身報徳朝<lb/>
<pb n="KR2a0007_WYG_080-4a"/>
事何足言大王誠賜咳唾使得盡死湯禹所以成大功<lb/>
也駟先生蓄積道術書無不有<hi>師古曰言凡是書籍皆有之</hi>願知大<lb/>
王所好請得輒上<hi>○宋祁曰此下當添八字云師古曰上上與王也</hi>王得書喜<lb/>
說<hi>如淳曰上與王也○宋祁曰此注當改作師古曰説讀曰悦</hi>報博書曰子髙廼幸<lb/>
左顧存恤發心惻隱<hi>師古曰左顧猶言枉顧也</hi>顯至誠<hi>○宋祁曰顯字下疑有以</hi>
<hi>字</hi>納以嘉謀語以至事<hi>師古曰以至極之事告語我○宋祁曰注末疑有也字</hi>雖<lb/>
亦不敏敢不諭意<hi>師古曰諭曉也</hi>今遣有司為子髙償責二百<lb/>
萬是時博女壻京房以明易隂陽得幸於上數召見言<lb/>
<pb n="KR2a0007_WYG_080-4b"/>
事自謂爲石顯五鹿充宗所排謀不得用數為博道之<lb/>
博常欲誑燿淮陽王即具記房諸所説灾異及召見宻<lb/>
語持予淮陽王以為信驗詐言已見中書令石君求朝<lb/>
許以金五百斤賢聖制事盖慮功而不計費<hi>師古曰志在成功不</hi>
<hi>惜財費也○宋祁曰詐言别本無詐字</hi>昔禹治鴻水百姓罷勞<hi>師古曰罷讀曰疲</hi>
成功既立萬世頼之今聞陛下春秋未滿四十髮齒墮<lb/>
落太子幼弱佞人用事隂陽不調百姓疾疫飢饉死者<lb/>
且半鴻水之害殆不過此<hi>師古曰謂堯時水災不火於今</hi>大王緖欲救<lb/>
<pb n="KR2a0007_WYG_080-5a"/>
世<hi>師古曰緒業也一曰始為端緒</hi>將比功徳何可以忽<hi>師古曰言比功徳於古帝王也</hi>
<hi>忽怠忘也</hi>博己與大儒知道者為大王為便宜奏<hi>師古曰大儒知道謂</hi>
<hi>京房也道道術也</hi>陳安危指灾異大王朝見先口陳其意而後<lb/>
奏之上必大説<hi>師古曰說讀曰悦</hi>事成功立大王即有周邵之<lb/>
名邪臣散亡公卿變節功徳亡比而梁趙之寵必歸大<lb/>
王<hi>如淳曰梁王景帝弟欲為嗣趙王如意幾代惠帝也</hi>外家亦将富貴何復望大<lb/>
王之金錢王喜説<hi>師古曰説讀曰悦</hi>報博書曰廼者詔下止諸<lb/>
侯朝者寡人憯然不知所出<hi>師古曰憯痛也不知計䇿何所出也憯音才感反</hi>
<pb n="KR2a0007_WYG_080-5b"/>
子髙素有顔冉之資臧武之智<hi>師古曰顔顔回也冉冉耕也字伯牛皆孔子弟</hi>
<hi>子論語稱孔子曰徳行顔淵閔子騫冉伯牛仲弓臧武者魯大夫臧武仲也名紇論語稱子曰若臧武仲之智</hi>
<hi>故王引之為言</hi>子貢之辯<hi>師古曰論語稱孔子/云言語宰我子貢</hi>卞莊子之勇<hi>師古</hi>
<hi>曰卞莊子古之勇士</hi>兼此四者世之所鮮<hi>師古曰鮮少也音先踐反</hi>既開端緒<lb/>
願卒成之<hi>師古曰卒終也</hi>求朝義事也奈何行金錢乎博報曰<lb/>
已許石君須以成事<hi>師古曰須待也</hi>王以金五百斤予博會房<lb/>
出為郡守離左右顯具得此事告之<hi>○宋祁曰顯字上疑有石字告之之</hi>
<hi>字當刪</hi>房漏泄省中語博兄弟詿誤諸侯王誹謗政治狡<lb/>
<pb n="KR2a0007_WYG_080-6a"/>
猾不道皆下獄有司奏請逮捕欽上不忍致法遣諫大<lb/>
夫王駿賜欽璽書曰皇帝問淮陽王有司奏王王舅張<lb/>
博數遺王書非毁政治謗訕天子襃舉諸侯稱引周湯<lb/>
以讇惑王<hi>師古曰讇古諂字○宋祁曰周當作禹</hi>所言尤惡悖逆無道王<lb/>
不舉奏而多與金錢報以好言辜至不赦朕惻焉不忍<lb/>
聞<hi>師古曰惻痛也○宋祁曰朕惻焉當云朕甚惻焉</hi>為王傷之推原厥本不祥<lb/>
自博<hi>師古曰祥善也自從也不善之事從博起也</hi>惟王之心匪同于凶已詔<lb/>
有司勿治王事遣諫大夫駿申諭朕意<hi>師古曰申謂約束之○宋祁曰</hi>
<pb n="KR2a0007_WYG_080-6b"/>
<hi>注文申字下當有諭字</hi>詩不云乎靖恭爾位正直是與<hi>師古曰大雅小眀之</hi>
<hi>詩也與偕也言人能安靜而恭以守其位偕於正直則眀神聽之用錫福善</hi>王其勉之駿諭<lb/>
指曰<hi>師古曰璽書之外天子又有指意并今駿曉告於王也</hi>禮為諸侯制相朝聘<lb/>
之義盖以考禮壹徳尊事天子也<hi>師古曰考成也壹徳謂不二其心也</hi>且<lb/>
王不學詩乎詩云俾侯於魯為周室輔<hi>師古曰魯頌閟宫之詩也言立</hi>
<hi>周公子伯禽使為諸侯于魯國而作周家之藩輔</hi>今王舅博數遺王書所言悖<lb/>
逆王幸受詔䇿通經術<hi>如淳曰詔策若廣陵王策曰無邇宵人毋作匪徳也經術之義</hi>
<hi>不得内交</hi>知諸侯名譽不當出竟<hi>師古曰竟讀曰境</hi>天子普覆徳布<lb/>
<pb n="KR2a0007_WYG_080-7a"/>
於朝而恬有博言<hi>師古曰恬安也聞博邪言安而受之</hi>多予金錢與相報<lb/>
應不忠莫大焉故事諸侯王獲罪京師罪惡輕重縱不<lb/>
伏誅必蒙遷削貶黜之罪<hi>師古曰故事者言舊制如此也</hi>未有但已者<lb/>
也<hi>師古曰但徒也空也已止也未有空然而止者也</hi>今聖主赦王之罪又憐王<lb/>
失計忘本為博所惑加賜璽書使諫大夫申諭至意殷<lb/>
勤之恩豈有量哉博等所犯惡大<hi>○宋祁曰犯字下當有罪字</hi>羣下<lb/>
之所共攻王法之所不赦也自今以来王毋復以博等<lb/>
累心<hi>師古曰累音力瑞反</hi>務與衆棄之春秋之義大能變改<hi>師古曰以</hi>
<pb n="KR2a0007_WYG_080-7b"/>
<hi>有過而能變改者為大</hi>易曰藉用白茅旡咎<hi>師古曰此大過初六爻辭也茅者絜白之</hi>
<hi>物取其自然故用藉致享於神慎之至也○宋祁曰注文故用藉當作故用為藉</hi>言臣子之道<lb/>
改過自新絜已以承上然後免於咎也王其留意慎戒<lb/>
惟思所以悔過易行塞重責稱厚恩者<hi>師古曰塞猶補也稱副也</hi>如<lb/>
此則長有富貴社稷安矣於是淮陽王欽免冠稽首謝<lb/>
曰奉藩無狀<hi>師古曰無善狀</hi>過惡暴列<hi>師古曰暴謂章顯也</hi>陛下不忍致<lb/>
法加大恩遣使者申諭道術守藩之義伏念博罪惡尤<lb/>
深當伏重誅臣欽願悉心自新奉承詔䇿<hi>師古曰悉盡也</hi>頓首<lb/>
<pb n="KR2a0007_WYG_080-8a"/>
死罪京房及博兄弟三人皆棄市妻子徙邉至成帝即<lb/>
位以淮陽王屬為叔父敬寵之異於它國王上書自陳<lb/>
舅張博時事頗為石顯等所侵因為博家屬徙者求還<lb/>
丞相御史復劾欽前與博相遺私書指意非諸侯王所<lb/>
宜䝉恩勿治事在赦前不悔過而復稱引自以為直失<lb/>
藩臣體不敬上加恩許王還徙者三十六年薨子文王<lb/>
𤣥嗣二十六年薨子縯嗣<hi>孟康曰縯音引師古曰音弋善反</hi>王莽時絶<lb/>
楚孝王嚻甘露二年立為定陶王三年徙楚成帝河平<lb/>
<pb n="KR2a0007_WYG_080-8b"/>
中入朝時被疾天子閔之下詔曰盖聞天地之性人為<lb/>
貴人之行莫大於孝<hi>師古曰孝絰載孔子之言</hi>楚王嚻素行孝順仁<lb/>
慈之國以来二十餘年孅介之過未嘗聞朕甚嘉之今<lb/>
廼遭命離于惡疾<hi>師古曰離亦遭也</hi>夫子所痛曰蔑之命矣夫<lb/>
斯人也而有斯疾也<hi>師古曰夫子孔子也論語云伯牛有疾子問之自牖執其手曰蔑之</hi>
<hi>命矣夫斯人也而有斯疾也蔑無也言命之所遭無有善惡如斯善人而有如斯惡疾深痛之也</hi>朕甚<lb/>
閔焉夫行純茂而不顯異則有國者將何朂哉<hi>師古曰純大也</hi>
<hi>一曰善也茂美也朂勉厲也</hi>書不云乎用徳章厥善<hi>師古曰尚書盤庚之辭也言襃</hi>
<pb n="KR2a0007_WYG_080-9a"/>
<hi>賞有徳以明其善行</hi>今王朝正月詔與子男一人俱<hi>師古曰從王入朝也</hi>其<lb/>
以廣戚縣戸四千三百封其子勲為廣戚侯眀年嚻薨<lb/>
子懐王文嗣一年薨無子絶明年成帝復立文弟平陸<lb/>
侯衍<hi>○宋祁曰陸一本作陵</hi>是為思王二十一年薨子紆嗣王莽<lb/>
時絶初成帝時又立紆弟景為定陶王廣戚侯勲薨諡<lb/>
曰煬侯子顯嗣平帝崩無子王莽立顯子嬰為孺子奉<lb/>
平帝後莽簒位以嬰為定安公漢既誅莽更始時嬰在<lb/>
長安平陵方望等頗知天文以為更始必敗嬰本統當<lb/>
<pb n="KR2a0007_WYG_080-9b"/>
立者也<hi>師古曰言其舊已繼平帝後當正統</hi>共起兵將嬰至臨涇立為天<lb/>
子更始遣丞相李松擊破殺嬰云<lb/>
東平思王宇甘露二年立元帝即位就國壯大通姦犯<lb/>
法<hi>師古曰與姦猾交通好犯法也</hi>上以至親貰弗罪傅相連坐<hi>師古曰頻坐王</hi>
<hi>獲罪</hi>久之事太后内不相得太后上書言之求守杜陵園<lb/>
<hi>張晏曰宣帝陵也宫人無子乃守園陵</hi>上於是遣太中大夫張子蟜<hi>師古曰蟜</hi>
<hi>字或作僑並音鉅昭反</hi>奉璽書敕諭之<hi>師古曰約敇而曉告之也</hi>曰皇帝問東<lb/>
平王盖聞親親之恩莫重於孝尊尊之義莫大於忠故<lb/>
<pb n="KR2a0007_WYG_080-10a"/>
諸侯在位不驕以致孝道制節謹度以翼天子<hi>師古曰翼佐也</hi>
然後富貴不離其身<hi>○宋祁曰舊無不字云離於身蘇子瞻云此文與孝經小異離附離</hi>
<hi>也今作不離其身疑為俗儒所添也</hi>而社稷可保今聞王自修有闕本朝<lb/>
不和<hi>師古曰謂東平國之朝也</hi>流言紛紛<hi>○宋祁曰下紛字當作然</hi>謗自内興朕<lb/>
甚憯焉為王懼之<hi>師古曰憯痛也音才感反</hi>詩不云乎毋念爾祖述<lb/>
修厥徳永言配命自求多福<hi>師古曰大雅文王之詩也無念念也言當念爾先祖</hi>
<hi>之道修其徳則長配天命此乃所以自求多福</hi>朕惟王之春秋方剛<hi>師古曰言其少年血</hi>
<hi>氣盛○宋祁曰注末當有也字</hi>忽於道徳<hi>師古曰忽遺忘也</hi>意有所移忠言未<lb/>
<pb n="KR2a0007_WYG_080-10b"/>
納<hi>師古曰謂漸染其惡人而移其性未受忠言也</hi>故臨遣太中大夫子蟜諭王<lb/>
朕意<hi>師古曰親臨遣之令以朕意曉告王</hi>孔子曰過而不改是謂過矣<hi>師古</hi>
<hi>曰論語載孔子之言也謂人有失行許以自新</hi>王其深惟孰思之無違朕意又<lb/>
特以璽書賜王太后曰皇帝使諸吏宦者令承問東平<lb/>
王太后朕有聞<hi>師古曰言母子不和也不欲指斥言之故云有聞也</hi>王太后少加<lb/>
意焉夫福善之門莫美於和睦患咎之首莫大於内離<lb/>
今東平王出繦褓之中而託于南靣之位加以年齒方<lb/>
剛<hi>○宋祁曰考諸本無位加字劉敞曰南面之文不具</hi>渉學日寡驁忽臣下<hi>師古曰驁</hi>
<pb n="KR2a0007_WYG_080-11a"/>
<hi>讀與敖同</hi>不自它於太后<hi>李竒曰不自它者親之辭也師古曰言不自同它人○宋祁曰注文</hi>
<hi>親字上疑有自字</hi>以是之間能無失禮義者其惟聖人乎傳曰<lb/>
父為子隱直在其中矣<hi>師古曰論語云葉公謂孔子曰吾黨有直躬者其父攘羊而子</hi>
<hi>證之孔子曰吾黨之直者異於是父為子隱子為父隱直在其中矣故引之也</hi>王太后眀察此<lb/>
意不可不詳閨門之内母子之間同氣異息骨肉之恩<lb/>
豈可忽哉豈可忽哉昔周公戒伯禽曰故舊無大故則<lb/>
不可棄也毋求備於一人<hi>師古曰事見論語言人有小惡當思其善不可責以備行</hi>
<hi>而即棄之也</hi>夫以故舊之恩猶忍小惡而况此乎已遣使者<lb/>
<pb n="KR2a0007_WYG_080-11b"/>
諭王王既悔過服罪太后寛忍以貰之<hi>師古曰貰猶緩○宋祁曰注末</hi>
<hi>當有也字</hi>後宜不敢<hi>師古曰言王於後當不敢更為非也</hi>王太后强餐止思念<lb/>
慎疾自愛宇慙懼因使者頓首謝死罪願洒心自改<hi>師古</hi>
<hi>曰洒音先弟反</hi>詔書又勅傅相曰夫人之性皆有五常及其少<lb/>
長耳目牽於耆欲<hi>師古曰耆讀曰嗜</hi>故五常銷而邪心作情亂<lb/>
其性利勝其義<hi>張晏曰性者所受而生也情者見物而動者也</hi>而不失厥家者<lb/>
未之有也今王富於春秋氣力勇武獲師傅之教淺加<lb/>
以少所聞見自今以来非五經之正術敢以游獵非禮<lb/>
<pb n="KR2a0007_WYG_080-12a"/>
道王者輒以名聞<hi>師古曰道音導</hi>宇立二十年元帝崩宇謂中<lb/>
謁者信等曰漢大臣議天子少弱未能治天下以為我<lb/>
知文法建欲使我輔佐天子<hi>師古曰建謂立其議</hi>我見尚書晨夜<lb/>
極苦使我為之不能也今暑熱縣官年少<hi>張晏曰不敢指斥成帝謂</hi>
<hi>之縣官也</hi>持服恐無處所<hi>如淳曰言不從道/冀如昌邑王也</hi>我危得之<hi>孟康曰危</hi>
<hi>殆也我殆得為天子也師古曰危者猶今之言險不得之矣</hi>比至下宇凡三哭<hi>張晏曰下</hi>
<hi>下棺也師古曰比音必寐反下音胡稼反</hi>飲酒食肉妻妾不離側又姬朐臑<lb/>
故親幸後疏逺<hi>服䖍曰胊音劬臑音奴溝反又音奴臯反</hi>數歎息呼天宇聞<lb/>
<pb n="KR2a0007_WYG_080-12b"/>
斥朐臑為家人子<hi>師古曰黜其秩位</hi>掃除永巷數笞擊之朐臑<lb/>
私疏宇過失數令家告之宇覺知絞殺朐臑有司奏請<lb/>
逮捕有詔削樊亢父二縣<hi>師古曰音抗甫</hi>後三歳天子詔有司<lb/>
曰盖聞仁以親親古之道也前東平王有闕<hi>師古曰闕謂過失也</hi>
有司請廢朕不忍又請削朕不敢專<hi>○宋祁曰削字下疑有地字</hi>惟<lb/>
王之至親未甞忘於心今聞王改行自新尊修經術親<lb/>
近仁人非法之求不以奸吏<hi>師古曰奸音干</hi>朕甚嘉焉傳不云<lb/>
乎朝過夕改君子與之其復前所削縣如故<hi>師古曰復音扶目反</hi>
<pb n="KR2a0007_WYG_080-13a"/>
後年来朝上疏求諸子及太史公書上以問大將軍王<lb/>
鳳<hi>○宋祁曰鳳字下當更有鳳字</hi>對曰臣聞諸侯朝聘考文章正法度<lb/>
非禮不言今東平王幸得来朝不思制節謹度以防危<lb/>
失<hi>師古曰危失謂失道而傾危也</hi>而求諸書<hi>○宋祁曰書字上當有子字</hi>非朝聘之<lb/>
義也諸子書或反經術非聖人或眀鬼神信物怪<hi>師古曰物</hi>
<hi>亦鬼</hi>太史公書有戰國從横權譎之謀漢興之初謀臣竒<lb/>
䇿天官灾異地形阸塞皆不宜在諸侯王不可予不許<lb/>
之辭宜曰五經聖人所制萬事靡不畢載王審樂道傅<lb/>
<pb n="KR2a0007_WYG_080-13b"/>
相皆儒者旦夕講誦足以正身虞意<hi>師古曰虞與娱同</hi>夫小辯<lb/>
破義小道不通致逺恐泥皆不足以留意<hi>師古曰論語稱孔子曰雖</hi>
<hi>小道必有可觀者焉致逺恐泥是以君子不為也泥謂䧟滯不通也音乃細反</hi>諸益於經術者<lb/>
不愛於王<hi>師古曰愛惜也於王無所惜之</hi>對奏天子如鳳言遂不與立<lb/>
三十三年薨<hi>師古曰皇覽云東平思王冢在無鹽人傳言王在國思歸京師後葬其冢上松栢皆</hi>
<hi>西靡也</hi>子煬王雲嗣哀帝時無鹽危山土自起覆草如馳<lb/>
道狀又瓠山石轉立<hi>晉灼曰漢注作報山山脇石一枚轉側起立髙九尺六寸旁行一丈</hi>
<hi>廣四尺也師古曰報山山名也古作瓠字為其形似瓠耳晉說是也</hi>雲及后謁自之石所<lb/>
<pb n="KR2a0007_WYG_080-14a"/>
祭治石象瓠山<hi>蘇林曰於宫中作山象○宋祁曰作山象瓠山</hi>立石束倍草并<lb/>
祠之<hi>師古曰倍草黄倍草也音歩賄反○劉敞曰立石屬上句</hi>建平三年息夫躬孫<lb/>
寵等共因幸臣董賢告之是時哀帝被疾多所惡事下<lb/>
有司逮王后謁下獄驗治言使巫傅恭婢合歡等祠祭<lb/>
詛祝上<hi>如淳曰傅恭巫姓字</hi>為雲求為天子雲又與知災異者髙<lb/>
尚等指星宿言上疾必不愈雲當得天下石立宣帝起<lb/>
之表也有司請誅王有詔廢徙房陵雲自殺謁棄市立<lb/>
十七年國除元始元年王莽欲反哀帝政<hi>師古曰改其所為也</hi>白<lb/>
<pb n="KR2a0007_WYG_080-14b"/>
太皇太后立雲太子開明為東平王又立思王孫成都<lb/>
為中山王開明立三年薨無子復立開明兄嚴鄉侯信<lb/>
子匡為東平王奉開明後王莽居攝東郡太守翟義與<lb/>
嚴鄉侯信謀舉兵誅莽立信為天子兵敗皆為莽所滅<lb/>
中山哀王竟初元二年立為清河王三年徙中山以幼<lb/>
少未之國建昭四年薨邸葬杜陵<hi>○宋祁曰江南本邸字上有郡字浙本無</hi>
無子絶太后歸居外家戎氏<lb/>
孝元皇帝三男王皇后生孝成帝傅昭儀生定陶共王<lb/>
<pb n="KR2a0007_WYG_080-15a"/>
康<hi>師古曰共讀曰恭</hi>馮昭儀生中山孝王興<lb/>
定陶共王康永光三年<hi>○宋祁曰一本作元光三年</hi>立為濟陽王六<lb/>
年徙為山陽王八年徙定陶王少而愛<hi>師古曰言少小即為帝所愛</hi>
長多材蓺習知音聲上竒器之母昭儀又幸幾代皇后<lb/>
太子<hi>師古曰幾音鉅依反</hi>語在元后及史丹傳成帝即位緣先帝<lb/>
意厚遇異於它王十九年薨子欣嗣十五年成帝無子<lb/>
徴入為皇太子上以太子奉大宗後不得顧私親乃立<lb/>
楚思王子景為定陶王奉共王後成帝崩太子即位是<lb/>
<pb n="KR2a0007_WYG_080-15b"/>
為孝哀帝即位二年追尊共王為共皇帝置寢廟京師<lb/>
序昭穆儀如孝元帝<hi>如淳曰恭王元帝子也為廟京師列昭穆之次如元帝言如天子之</hi>
<hi>儀</hi>徙定陶王景為信都王云<hi>如淳曰不復為定陶王立後者哀帝自以己為後故</hi>
中山孝王興建昭二年王為信都王<hi>○劉敞曰王為信都王上王字當作</hi>
<hi>立字</hi>十四年徙中山成帝之議立太子也御史大夫孔光<lb/>
以為尚書有殷及王兄終弟及<hi>師古曰謂兄死以弟代立非父子相繼故言及</hi>
中山王元帝之子宜為後成帝以中山王不材又兄弟<lb/>
不得相入廟<hi>○宋祁曰入字上當有繼字</hi>外家王氏與趙昭儀皆欲<lb/>
<pb n="KR2a0007_WYG_080-16a"/>
用哀帝為太子故遂立焉上乃封孝王舅馮參為宜鄉<lb/>
侯而益封孝王萬戸以尉其意三十年薨子衎嗣<hi>師古曰諸</hi>
<hi>侯王表云中山孝王薨綏和二年王箕子嗣而元始二年詔云皇帝二名通于器物今更名合於古制是則嗣</hi>
<hi>位之時名為箕子未諱衎也今此傳云子衎嗣盖史家追書之也○宋祁曰浙本注文元始字上有平紀字</hi>
七年哀帝崩無子徴中山王衎入即位是為平帝太皇<lb/>
太后以帝為成帝後故立東平思王孫桃鄉頃侯子成<lb/>
都為中山王奉孝王後王莽時絶<lb/>
贊曰孝元之後徧有天下<hi>師古曰孝元之子孫徧得為天子也徧即古遍字</hi>然<lb/>
<pb n="KR2a0007_WYG_080-16b"/>
而世絶於孫豈非天哉淮陽憲王於時諸侯為聰察矣<lb/>
張博誘之幾陷無道<hi>師古曰幾音鉅依反</hi>詩云貪人敗類<hi>師古曰大雅蕩</hi>
<hi>之詩也類善也言貪惡之人不可習近則敗善也</hi>古今一也<lb/>
　<lb/>
　<lb/>
　<lb/>
　<lb/>
　前漢書卷八十<lb/>
<pb n="KR2a0007_WYG_080-17a"/>
　前漢書卷八十考證<lb/>
楚孝王嚻傳子懐王文○按文表作芳<lb/>
東平思王宇傳上於是遣太中大夫張子蟜注師古曰<lb/>
　蟜字或作僑○<hi>臣召南</hi>按藝文志及劉向王褒傳並<lb/>
　作僑則僑字是也<lb/>
毋念爾祖述修厥德○今詩作聿修即漢書他傳亦作<lb/>
　聿修惟此文作述或齊魯韓三家所傳不同耳<lb/>
無鹽危山土自起覆草如馳道狀○息夫躬傳作無鹽<lb/>
<pb n="KR2a0007_WYG_080-17b"/>
　危山有石自立開道與此稍異<lb/>
贊詩云貪人敗類注師古曰大雅蕩之詩也○顧炎武<lb/>
　曰大雅桑柔之詩師古誤以爲蕩<lb/>
　<lb/>
　<lb/>
　<lb/>
　<lb/>
　前漢書卷八十考證<lb/>
</p>
<p>
</p>
  </div>
</body>
</text>
</TEI>
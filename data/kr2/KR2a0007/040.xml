<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷四十</head> <lb/>
    <p>
<pb n="KR2a0007_WYG_040-1a"/>
欽定四庫全書<lb/>
　前漢書卷四十<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　張陳王周傳第十<lb/>
張良字子房其先韓人也大父開地<hi>應劭曰大父祖父開地名也</hi>相<lb/>
韓昭侯宣惠王襄哀王父平相釐王<hi>師古曰釐讀曰僖</hi>悼惠王<lb/>
悼惠王二十三年平卒卒二十歲秦滅韓良少未宦事<lb/>
<pb n="KR2a0007_WYG_040-1b"/>
韓<hi>○宋祁曰宦疑是嘗字</hi>韓破良家僮三百人弟死不葬悉以家<lb/>
財求客刺秦王為韓報仇以五世相韓故<hi>師古曰從昭侯至悼惠王</hi>
<hi>凡五君</hi>良嘗學禮淮陽東見倉海君<hi>晋灼曰海神也如淳曰東夷君長也師古</hi>
<hi>曰二説並非蓋當時賢者之號也良既見之因而求得力士</hi>得力士為鐵椎重百二<lb/>
十斤秦皇帝東游至博狼沙中<hi>服䖍曰河南陽武南地名也今有亭師古曰狼</hi>
<hi>音浪</hi>良與客狙擊秦皇帝<hi>師古曰狙謂密伺之音千豫反字本作覷</hi>誤中副車<lb/>
<hi>師古曰副謂後乗也</hi>秦皇帝大怒大索天下<hi>師古曰索捜也索音山客反</hi>求賊<lb/>
急甚良乃更名姓亡匿下邳<hi>師古曰更改也</hi>良嘗閒從容歩游<lb/>
<pb n="KR2a0007_WYG_040-2a"/>
下邳圯上<hi>服䖍曰圯音頥楚人謂橋曰圯應劭曰汜水之上也文穎曰沂水上橋也師古曰下邳之</hi>
<hi>水非汜水也又非沂水服説是也○臣佖曰按從水乃詩云江有汜及今有汜水縣字音詳里反據許慎説文</hi>
<hi>云東楚謂橋為圯在土部本從土傳寫蓋誤從汜合從土作頥音與下文直墮其履汜下並作圯字校定劉攽</hi>
<hi>曰予謂若本實作圯則應劭無縁觧作汜上疑汜亦自為頥音而釋為橋也譬如贍辭作澹辭矣然則汜字從</hi>
<hi>水亦未為誤而校定亦未宜從土也宋祁曰舊本汜從水張佖改作土謂從水者是江有汜之汜音詳里反余</hi>
<hi>謂佖説非也近胡旦作圯橋賛字從水旦碩儒也予嘗問之旦曰汜音頥何所疑憚説文從圯蓋本字原後人</hi>
<hi>從水未容無義佖改從土奈應注為汜水之汜又何以辨應之誤耶用此尤見張佖之率爾也</hi>有一老<lb/>
父衣褐至良所<hi>師古曰褐制若裘今道士所服者是○宋祁曰褐制若䘮服</hi>直墮其<lb/>
<pb n="KR2a0007_WYG_040-2b"/>
履圯下<hi>師古曰直猶故也一曰正也</hi>顧謂良曰孺子下取履良愕然<lb/>
欲歐之<hi>師古曰愕驚貌也歐撃也音一口反</hi>為其老廼彊忍下取履因跪<lb/>
進父以足受之笑去<hi>○宋祁曰浙本作笑而去</hi>良殊大驚父去里所<lb/>
復還<hi>師古曰行一里許而還來</hi>曰孺子可教矣後五日平明與我期<lb/>
此良因怪跪曰諾<hi>○劉攽曰怪字合在因字上宋祁云浙本怪字下有之字</hi>五日平<lb/>
明良往父已先在怒曰與老人期後何也去後五日蚤<lb/>
會<hi>師古曰放良令去戒以後㑹也其下亦同蚤音早○宋祁曰注文蚤音早當作蚤古早字</hi>五日雞<lb/>
鳴往父又先在復怒曰後何也去後五日復蚤來五日<lb/>
<pb n="KR2a0007_WYG_040-3a"/>
良夜半往有頃父亦來喜曰當如是出一編書<hi>師古曰編謂聨</hi>
<hi>次之也聨簡牘以為書故云一編編音鞭</hi>曰讀是則為王者師後十年興十<lb/>
三年孺子見我濟北穀城山下黄石即我已<hi>師古曰已語終之辭</hi>
遂去不見旦日視其書廼太公兵法良因異之常習誦<lb/>
<hi>○宋祁云一本誦下有讀字</hi>居下邳為任俠項伯嘗殺人從良匿後<lb/>
十年陳渉等起良亦聚少年百餘人景駒自立為楚假<lb/>
王在留<hi>○宋祁云浙本作在陳留</hi>良欲往從之行道遇沛公沛公將<lb/>
數千人略地下邳遂屬焉沛公拜良為廐將<hi>服䖍曰官名也</hi>良<lb/>
<pb n="KR2a0007_WYG_040-3b"/>
數以太公兵法　沛公沛公喜常用其䇿良為它人言<lb/>
皆不省<hi>師古曰省視也</hi>良曰沛公殆天授<hi>師古曰殆近也</hi>故遂從不去<lb/>
沛公之薛見項梁共立楚懐王良乃説項梁曰君已立<lb/>
楚後韓諸公子横陽君成賢<hi>○宋祁云浙本韓字上有而字</hi>可立為王<lb/>
益樹黨<hi>師古曰廣立六國之後共攻秦也</hi>項梁使良求韓成立為韓王<lb/>
以良為韓司徒與韓王將千餘人西畧韓地得數城秦<lb/>
輙復取之往來為游兵潁川沛公之從雒陽南出轘轅<lb/>
良引兵從沛公下韓十餘城擊楊熊軍沛公廼令韓王<lb/>
<pb n="KR2a0007_WYG_040-4a"/>
成留守陽翟與良俱南攻下宛西入武關沛公欲以二<lb/>
萬人擊秦嶢關下軍<hi>師古曰嶢音堯</hi>良曰秦兵尚彊未可輕臣<lb/>
聞其將屠者子賈豎易動以利<hi>師古曰商賈之人志無逺大譬猶僮豎故云賈</hi>
<hi>豎</hi>願沛公且留壁使人先行為五萬人具食益張旗幟<lb/>
諸山上為疑兵<hi>師古曰皆所以表己軍之多誇示敵人幟音式志反</hi>令酈食其持<lb/>
重寶㗖秦將<hi>師古曰㗖音徒濫反觧在髙紀</hi>秦將果欲連和俱西襲咸<lb/>
陽<hi>師古曰欲與漢王和而隨漢兵襲咸陽○宋祁云浙本襲字上有共字</hi>沛公欲聽之良<lb/>
曰此獨其將欲叛士卒恐不從不從必危不如因其解<lb/>
<pb n="KR2a0007_WYG_040-4b"/>
擊之<hi>師古曰解讀曰懈</hi>沛公廼引兵擊秦軍大破之逐北至藍<lb/>
田再戰秦兵竟敗遂至咸陽秦王子嬰降沛公沛公入<lb/>
秦宮室帷帳狗馬重寶婦女以千數意欲留居之樊噲<lb/>
諫沛公不聼良曰夫秦為無道故沛公得至此為天下<lb/>
除殘去賊宜縞素為資<hi>晋灼曰資質也欲令沛公反秦奢泰服儉素以為資師古曰縞</hi>
<hi>白素也音工老反○宋祁曰注文資字舊本作質</hi>今始入秦即安其樂此所謂<lb/>
助桀為虐且忠言逆耳利於行毒藥苦口利於病<hi>○宋祁曰</hi>
<hi>逆耳苦口疑作逆於耳苦於口</hi>願沛公聼樊噲言沛公廼還軍覇上項<lb/>
<pb n="KR2a0007_WYG_040-5a"/>
羽至鴻門欲擊沛公項伯夜馳至沛公軍私見良欲與<lb/>
俱去良曰臣為韓王送沛公今事有急亡去不義廼具<lb/>
語沛公沛公大驚曰為之奈何良曰沛公誠欲背項王<lb/>
邪沛公曰鯫生説我距關毋内諸侯<hi>服䖍曰鯫音七垢反鯫小人也臣瓉</hi>
<hi>曰楚漢春秋鯫姓師古曰服説是也音才垢反</hi>秦地可王也故聽之良曰沛公<lb/>
自度能郤項王乎<hi>師古曰郤音丘略反</hi>沛公黙然曰今為奈何良<lb/>
因要項伯見沛公沛公與伯飲為壽結婚令伯具言沛<lb/>
公不敢背項王所以距關者備它盗也項羽後解語在<lb/>
<pb n="KR2a0007_WYG_040-5b"/>
羽傳漢元年沛公為漢王王巴蜀賜良金百溢<hi>服䖍曰二十兩</hi>
<hi>曰溢師古曰秦以溢名金若漢之論斤也</hi>珠二斗良具以獻項伯漢王亦因<lb/>
令良厚遺項伯使請漢中地<hi>服䖍曰本不盡與漢中故請求之</hi>項王許<lb/>
之漢王之國良送至褒中遣良歸韓良因説漢王燒絶<lb/>
棧道<hi>師古曰棧道閣道也</hi>示天下無還心以固項王意廼使良還<lb/>
行燒絶棧道<hi>師古曰還謂歸還韓且行且燒所過之處皆燒之也</hi>良歸至韓聞項<lb/>
羽以良從漢王故不遣韓王成之國與俱東至彭城殺<lb/>
之時漢王還定三秦良乃遺項羽書曰漢王失職欲得<lb/>
<pb n="KR2a0007_WYG_040-6a"/>
關中如約即止不敢東<hi>○宋祁曰敢字下疑有復字</hi>又以齊反書遺<lb/>
羽曰齊與趙欲并滅楚項羽以故北擊齊良廼間行歸<lb/>
漢漢王以良為成信侯從東擊楚至彭城漢王兵敗而<lb/>
還至下邑<hi>師古曰梁地之縣也今屬宋州</hi>漢王下馬踞鞍而問曰吾欲<lb/>
捐關已東等棄之誰可與共功者<hi>師古曰捐關已東謂不自有其地將以與</hi>
<hi>人令其立功共破楚也</hi>良曰九江王布楚梟將<hi>師古曰梟謂最勇健也</hi>與項<lb/>
王有隙彭越與齊王反梁地此兩人可急使而漢王之<lb/>
將獨韓信可屬大事當一面<hi>師古曰屬委也音之欲反</hi>即欲捐之捐<lb/>
<pb n="KR2a0007_WYG_040-6b"/>
之此三人楚可破也漢王乃遣隨何説九江王布而使<lb/>
人連彭越<hi>師古曰與相連結也</hi>及魏王豹反使韓信特將北擊之<lb/>
<hi>師古曰特獨也專任之使將也</hi>因舉燕伐齊趙然卒破楚者此三人力<lb/>
也良多病未嘗特將兵<hi>○宋祁云舊本云持兵將</hi>常為畫䇿臣時時<lb/>
從漢三年項羽急圍漢王於滎陽漢王憂恐與酈食其<lb/>
謀橈楚權<hi>師古曰橈弱也音女教反其字從木</hi>酈生曰昔湯伐桀封其後<lb/>
把武王誅紂封其後宋今秦無德<hi>○宋祁云浙本徳字作道</hi>伐滅六<lb/>
國無立錐之地陛下誠復立六國後此皆争戴陛下德<lb/>
<pb n="KR2a0007_WYG_040-7a"/>
義願為臣妾德義已行南面稱伯楚必歛衽而朝<hi>師古曰衽</hi>
<hi>衣襟也</hi>漢王曰善趣刻印先生因行佩之<hi>師古曰趣讀曰促佩謂授與六</hi>
<hi>國使帶也</hi>酈生未行良從外來謁漢王漢王方食曰客有為<lb/>
我計橈楚權者具以酈生計告良曰於子房何如良曰<lb/>
誰為陛下畫此計者陛下事去矣漢王曰何哉良曰臣<lb/>
請借前箸以籌之<hi>張晏曰求借所食之箸用指畫也或曰前世湯武箸明之事以籌度今時</hi>
<hi>之不若也師古曰或説非也箸音直庻反</hi>昔湯武伐桀紂封其後者度能制<lb/>
其死命也<hi>師古曰度音大各反</hi>今陛下能制項籍死命乎其不可<lb/>
<pb n="KR2a0007_WYG_040-7b"/>
一矣武王入殷表商容閭<hi>師古曰商容殷賢人也里門曰閭表謂顯異之</hi>式箕<lb/>
子門<hi>師古曰式亦表也一説至其門而撫車式所以敬之</hi>封比干墓今陛下能乎<lb/>
其不可二矣發鉅橋之粟<hi>服䖍曰鉅橋倉名也師古曰許慎云鉅鹿之大橋有漕粟</hi>
<hi>也</hi>散鹿臺之財<hi>臣瓉曰鹿臺臺名今在朝歌城中師古曰劉向云鹿臺大三里髙千尺也</hi>以<lb/>
賜貧窮今陛下能乎其不可三矣殷事以畢偃革為軒<lb/>
<hi>蘇林曰革者兵車革輅軒者朱軒也如淳曰偃武備而治禮樂也</hi>倒載干戈示不復用<lb/>
<hi>○宋祁曰載作戴</hi>今陛下能乎其不可四矣休馬華山之陽示<lb/>
無所為今陛下能乎其不可五矣息牛桃林之壄<hi>晋灼曰在</hi>
<pb n="KR2a0007_WYG_040-8a"/>
<hi>𢎞農閺郷南谷中師古曰山海經云夸父之山北有林焉名曰桃林廣圍三百里即謂此也其山谷今在閺郷</hi>
<hi>縣東南湖城縣西南去湖城三十五里</hi>天下不復輸積<hi>○宋祁云浙本天字上有示字</hi>今<lb/>
陛下能乎其不可六矣且夫天下游士離親戚棄墳墓<lb/>
<hi>師古曰離者言其乖避而委離之以從漢也○宋祁曰離親戚浙本離作左左者言其乖避而委離之若只作</hi>
<hi>離字則不湏用注也</hi>去故舊從陛下者但日夜望咫尺之地今乃<lb/>
立六國後唯無復立者<hi>師古曰既立六國後土地皆盡無以封功勞之人故云無復立</hi>
<hi>者唯發語之辭</hi>游士各歸事其主從親戚反故舊陛下誰與取<lb/>
天下乎其不可七矣且楚唯毋彊六國復橈而從之<hi>服䖍</hi>
<pb n="KR2a0007_WYG_040-8b"/>
<hi>曰唯當使楚無彊彊則六國弱而從之晋灼曰當今唯楚大無有彊之者若復立六國皆橈而從之陛下焉得</hi>
<hi>而臣之乎師古曰服説是也</hi>陛下焉得而臣之其不可八矣誠用此<lb/>
謀陛下事去矣漢王輟食吐哺罵曰豎儒幾敗廼公事<lb/>
<hi>師古曰輟止也哺食在口中者也幾近也哺音捕幾音鉅依反</hi>令趣銷印<hi>師古曰趣讀曰促</hi>後<lb/>
韓信破齊欲自立為齊王<hi>○宋祁曰齊王上疑有假字</hi>漢王怒良説<lb/>
漢王漢王使良授齊王信印語在信傳五年冬漢王追<lb/>
楚至陽夏南<hi>師古曰夏音工雅反</hi>戰不利壁固陵諸侯期不至良<lb/>
説漢王漢王用其計諸侯皆至語在髙紀漢六年封功<lb/>
<pb n="KR2a0007_WYG_040-9a"/>
臣良未嘗有戰鬬功髙帝曰運籌䇿帷幄中決勝千里<lb/>
外子房功也自擇齊三萬户良曰始臣起下邳與上會<lb/>
留此天以臣授陛下陛下用臣計幸而時中臣願封留<lb/>
足矣不敢當三萬户廼封良為留侯與蕭何等俱封<hi>○宋</hi>
<hi>祁云浙本封作拜</hi>上已封大功臣二十餘人<hi>○宋祁云浙本無上字</hi>其餘<lb/>
日夜争功而不決<hi>○宋祁云浙本無而字</hi>未得行封上居雒陽南<lb/>
宮從復道望見諸將<hi>師古曰復讀曰複</hi>往往數人偶語上曰此<lb/>
何語良曰陛下不知乎此謀反耳上曰天下屬安定何<lb/>
<pb n="KR2a0007_WYG_040-9b"/>
故而反<hi>師古曰屬近也言近始安屬音之欲反</hi>良曰陛下起布衣與此屬<lb/>
取天下今陛下已為天子而所封皆蕭曹故人所親愛<lb/>
而所誅者皆平生仇怨今軍吏計功天下不足以徧封<lb/>
此屬畏陛下不能盡封又恐見疑過失及誅故相聚而<lb/>
謀反耳上廼憂曰為將奈何良曰上平生所憎羣臣所<lb/>
共知誰最甚者上曰雍齒與我有故怨數窘辱我<hi>服䖍曰未</hi>
<hi>起之時與我有故怨也師古曰毎以勇力困辱髙祖</hi>我欲殺之為功多不忍良曰<lb/>
今急先封雍齒以示羣臣羣臣見雍齒先封則人人自<lb/>
<pb n="KR2a0007_WYG_040-10a"/>
堅矣於是上置酒封雍齒為什方侯<hi>蘇林曰漢中縣也師古曰地理志屬</hi>
<hi>廣漢非漢中也今則屬益州什音十</hi>而急趣丞相御史定功行封<hi>師古曰趣音促</hi>
羣臣罷酒皆喜曰雍齒且侯我屬無患矣劉敬説上都<lb/>
關中上疑之左右大臣皆山東人多勸上都雒陽雒陽<lb/>
東有成臯西有殽黽<hi>師古曰殽山也黽池也音湎○宋祁曰注文當作殽殽山也黽黽池</hi>
<hi>也</hi>背河郷雒其固亦足恃<hi>師古曰郷讀曰嚮</hi>良曰雒陽雖有此<lb/>
固其中小不過數百里田地薄四面受敵此非用武之<lb/>
國夫關中左殽函右隴蜀沃野千里<hi>師古曰沃者溉灌也言其土地皆有</hi>
<pb n="KR2a0007_WYG_040-10b"/>
<hi>溉灌之利故云沃野</hi>南有巴蜀之饒北有胡苑之利<hi>師古曰謂安定北地上郡</hi>
<hi>之北與胡相接之地可以畜牧者也飬禽獸謂之苑</hi>阻三面而固守獨以一面東<lb/>
制諸侯諸侯安定河渭漕輓天下西給京師<hi>師古曰輓引也輓音</hi>
<hi>晩</hi>諸侯有變順流而下足以委輸此所謂金城千里天<lb/>
府之國<hi>師古曰財物所聚謂之府言關中之地物産饒多可備贍給故稱天府也</hi>劉敬説是<lb/>
也於是上即日駕西都關中良從入關性多疾即道引<lb/>
不食穀<hi>孟康曰服辟榖藥而静居行氣道讀曰導</hi>閉門不出歲餘上欲廢太<lb/>
子立戚夫人子趙王如意大臣多争未能得堅決也呂<lb/>
<pb n="KR2a0007_WYG_040-11a"/>
后恐不知所為或謂呂后曰留侯善畫計上信用之呂<lb/>
后乃使建成侯呂澤劫良曰君常為上謀臣今上日欲<lb/>
易太子<hi>師古曰言日日欲易之</hi>君安得髙枕而臥<hi>師古曰安焉也</hi>良曰始<lb/>
上數在急困之中幸用臣䇿今天下安定以愛欲易太<lb/>
子骨肉之間雖臣等百人何益呂澤彊要曰為我畫計<lb/>
良曰此難以口舌爭也顧上有所不能致者四人<hi>師古曰顧</hi>
<hi>念也四人謂園公綺里季夏黄公甪里先生所謂商山四皓也</hi>四人年老矣皆以上嫚<lb/>
娒士<hi>師古曰嫚與慢同娒古侮字</hi>故逃匿山中義不為漢臣然上髙<lb/>
<pb n="KR2a0007_WYG_040-11b"/>
此四人今公誠能毋愛金玉璧帛令太子為書卑辭安<lb/>
車因使辨士固請宜來<hi>師古曰宜應得其來</hi>來以為客時從入朝<lb/>
令上見之則一助也於是呂后令呂澤使人奉太子書<lb/>
卑辭厚禮迎此四人四人至客建成侯所漢十一年黥<lb/>
布反上疾欲使太子往擊之四人相謂曰凡來者將以<lb/>
存太子太子將兵事危矣廼説建成侯曰太子將兵有<lb/>
功即位不益<hi>師古曰太子嗣君貴已極矣雖更立功位無加益矣</hi>無功則從此受<lb/>
禍且太子所與俱諸將皆與上定天下梟將也今廼使<lb/>
<pb n="KR2a0007_WYG_040-12a"/>
太子將之此無異使羊將狼皆不肯為用其無功必矣<lb/>
臣聞母愛者子抱今戚夫人日夜侍御趙王常居前上<lb/>
曰終不使不肖子居愛子上<hi>○劉攽曰曰字後人妄加</hi>明其代太子<lb/>
位必矣君何不急請呂后承間為上泣<hi>師古曰因空隙之時</hi>言黥<lb/>
布天下猛將善用兵今諸將皆陛下故等夷<hi>師古曰夷平也言故</hi>
<hi>時皆齊等</hi>廼令太子將此屬莫肯為用且布聞之鼓行而西<lb/>
耳<hi>師古曰擊鼓而行言無所畏</hi>上雖疾彊載輜車卧而䕶之<hi>師古曰輜車衣</hi>
<hi>車也䕶謂監領諸將</hi>諸將不敢不盡力上雖苦彊為妻子計於是<lb/>
<pb n="KR2a0007_WYG_040-12b"/>
呂澤夜見呂后<hi>○宋祁云浙本夜字上有立字</hi>呂后承間為上泣而言<lb/>
如四人意上曰吾惟之豎子固不足遣<hi>師古曰惟思也</hi>廼公自<lb/>
行耳<hi>師古曰廼公汝父也</hi>於是上自將而東羣臣居守皆送至霸<lb/>
上良疾彊起至曲郵<hi>師古曰在新豐西今俗謂之郵頭</hi>見上曰臣宜從<lb/>
疾甚楚人剽疾願上愼毋與楚爭鋒<hi>師古曰剽音匹妙反</hi>因説上<lb/>
令太子為將軍監關中兵上謂子房雖疾彊卧傅太子<lb/>
是時叔孫通已為太傅良行少傅事漢十二年上從破<lb/>
布歸疾益甚愈欲易太子良諫不聼因疾不視事叔孫<lb/>
<pb n="KR2a0007_WYG_040-13a"/>
太傅稱説引古以死爭太子上陽許之猶欲易之及宴<lb/>
置酒太子侍四人者從太子年皆八十有餘湏眉皓白<lb/>
衣冠甚偉<hi>師古曰所以謂之四皓</hi>上怪問曰何為者四人前對各<lb/>
言其姓名上廼驚曰吾求公避逃我今公何自從吾兒<lb/>
游乎四人曰陛下輕士善罵臣等義不辱故恐而亡匿<lb/>
今聞太子仁孝恭敬愛士天下莫不延頸願為太子死<lb/>
者故臣等來上曰煩公幸卒調䕶太子<hi>師古曰調謂和平之䕶謂保安</hi>
<hi>之</hi>四人為壽已畢趨去上目送之<hi>師古曰以目瞻之訖其出也</hi>召戚<lb/>
<pb n="KR2a0007_WYG_040-13b"/>
夫人指視曰<hi>師古曰視讀曰示</hi>我欲易之彼四人為之輔羽翼<lb/>
已成難動矣呂氏眞廼主矣<hi>師古曰廼汝也</hi>戚夫人泣涕上曰<lb/>
為我楚舞吾為若楚歌<hi>師古曰若亦汝也</hi>歌曰鴻鵠髙飛一舉<lb/>
千里<hi>師古曰鵠音胡督反</hi>羽翼以就横絶四海<hi>師古曰就成也絶謂飛而直度也</hi>
横絶四海又可奈何雖有矰繳尚安所施<hi>師古曰繳弋射也其矢為</hi>
<hi>矰矰音増繳音之若反</hi>歌數闋<hi>師古曰闋盡也曲終為闋音口穴反</hi>戚夫人歔欷流<lb/>
涕<hi>師古曰歔音虚欷音稀又音許氣反</hi>上起去罷酒竟不易太子者良本<lb/>
招此四人之力也良從上擊代出竒計下馬邑及立蕭<lb/>
<pb n="KR2a0007_WYG_040-14a"/>
相國<hi>服䖍曰何時未為相國良勸髙祖立之</hi>所與從容言天下事甚衆<hi>師古</hi>
<hi>曰從音千容反○宋祁曰浙本所與字下有上字</hi>非天下所以存亡故不著<hi>師古</hi>
<hi>曰著謂書之於史著音竹助反</hi>良廼稱曰家世相韓及韓滅不愛萬金<lb/>
之資為韓報仇彊秦天下震動今以三寸舌為帝者師<lb/>
封萬户位列侯此布衣之極於良足矣願棄人間事欲<lb/>
從赤松子游耳<hi>師古曰赤松子仙人號也神農時為雨師服水玉教神農能入火自燒至昆山</hi>
<hi>上常止西王母石室隨風雨上下炎帝少女追之亦得仙俱去</hi>廼學道欲輕舉<hi>師古曰道謂仙</hi>
<hi>道</hi>髙帝崩呂后德良廼彊食之<hi>師古曰食讀曰飤</hi>曰人生一世<lb/>
<pb n="KR2a0007_WYG_040-14b"/>
間如白駒之過隙<hi>師古曰解在魏豹傳</hi>何自苦如此良不得已彊<lb/>
聼食後六歲薨諡曰文成侯良始所見下邳圯上老父<lb/>
與書者<hi>○宋祁云浙本圯作汜</hi>後十三歲從髙帝過濟北果得穀<lb/>
城山下黄石取而寶祠之及良死并葬黄石毎上冢伏<lb/>
臘祠黄石子不疑嗣侯孝文三年坐不敬國除<lb/>
陳平陽武户牗郷人也<hi>師古曰陽武縣名屬陳留户牗者其郷名</hi>少時家貧<lb/>
好讀書治黄帝老子之術有田三十畆與兄伯居伯常<lb/>
耕田縱平使游學平為人長大美色人或謂平貧何食<lb/>
<pb n="KR2a0007_WYG_040-15a"/>
而肥若是其嫂疾平之不親家生産曰亦食糠覈耳<hi>孟康</hi>
<hi>曰覈麥糠中不破者也晋灼曰覈音紇京師人謂麤屑為紇頭</hi>有叔如此不如無有伯<lb/>
聞之逐其婦棄之及平長可取婦富人莫與者<hi>○宋祁云浙本</hi>
<hi>作莫肯與</hi>貧者平亦媿之乆之户牗富人張負有女孫五嫁<lb/>
夫輙死人莫敢取平欲得之邑中有大喪平家貧侍喪<lb/>
以先往後罷為助張負既見之喪所獨視偉平<hi>師古曰視而悦</hi>
<hi>其竒偉</hi>平亦以故後去負隨平至其家家廼負郭窮巷<hi>師古</hi>
<hi>曰負謂偝也</hi>以席為門然門外多長者車轍張負歸謂其子<lb/>
<pb n="KR2a0007_WYG_040-15b"/>
仲曰吾欲以女孫予陳平<hi>○宋祁云越本無孫予二字劉攽曰吾欲以女陳平女下</hi>
<hi>疑少一與字</hi>仲曰平貧不事事<hi>師古曰不事産業之事</hi>一縣中盡笑其<lb/>
所為獨奈何予之女負曰固有美如陳平長貧者乎卒<lb/>
與女為平貧廼假貸幣以聘<hi>師古曰貸音土戴反</hi>予酒肉之資以<lb/>
内婦負戒其孫曰毋以貧故事人不謹事兄伯如事廼<lb/>
父事嫂如事廼母<hi>師古曰廼汝也</hi>平既取張氏女資用益饒游<lb/>
道日廣里中社平為宰<hi>師古曰主切割肉也</hi>分肉甚均里父老曰<lb/>
善陳孺子之為宰平曰嗟乎使平得宰天下亦如此肉<lb/>
<pb n="KR2a0007_WYG_040-16a"/>
矣陳渉起王使周市略地立魏咎為魏王與秦軍相攻<lb/>
於臨濟平已前謝兄伯<hi>服䖍曰謝語其兄伯往事魏也</hi>從少年往事魏<lb/>
王咎為太僕説魏王王不聼人或讒之平亡去項羽略<lb/>
地至河上平往歸之從入破秦賜爵卿<hi>張晏曰禮秩如卿不治事</hi>項<lb/>
羽之東王彭城也漢王還定三秦而東殷王反楚項羽<lb/>
廼以平為信武君將魏王客在楚者往擊殷降而還項<lb/>
王使項悍拜平為都尉<hi>師古曰悍音下旦反</hi>賜金二十溢居無何<lb/>
<hi>師古曰無何猶言無幾時</hi>漢攻下殷項王怒將誅定殷者平懼誅廼<lb/>
<pb n="KR2a0007_WYG_040-16b"/>
封其金與印使使歸項王而平身間行杖劒亡渡河船<lb/>
人見其美丈夫獨行疑其亡將要下當有寶器金玉目<lb/>
之欲殺平平心恐乃解衣臝而佐刺船<hi>師古曰自露其形示無所懐挾</hi>
船人知其無有廼止平遂至脩武降漢因魏無知求見<lb/>
漢王漢王召入是時萬石君石奮為中㳙受平謁平等<lb/>
十人俱進賜食王曰罷就舍矣平曰臣為事來所言不<lb/>
可以過今日於是漢王與語而説之<hi>師古曰説讀曰悦</hi>問曰子<lb/>
居楚何官平曰為都尉是日拜平為都尉使參乗典䕶<lb/>
<pb n="KR2a0007_WYG_040-17a"/>
軍諸將盡讙<hi>師古曰讙嚻而議也○宋祁曰一本作譁注云譁嚻而議</hi>曰大王一日<lb/>
得楚之亡卒未知髙下而即與共載使監䕶長者漢王<lb/>
聞之愈益幸平遂與東伐項王至彭城為楚所敗引師<lb/>
而還收散兵至滎陽以平為亞將屬韓王信軍廣武絳<lb/>
灌等或讒平曰<hi>師古曰舊説云絳絳侯周勃也灌灌嬰也而楚漢春秋髙祖之臣别有絳灌疑</hi>
<hi>昧之文不可據也</hi>平雖美丈夫如冠玉耳其中未必有也<hi>孟康曰飾</hi>
<hi>冠以玉光好外見中非所有也</hi>聞平居家時盜其嫂<hi>師古曰盜猶私也</hi>事魏王<lb/>
不容亡而歸楚歸楚不中又亡歸漢<hi>師古曰中音竹仲反</hi>今大王<lb/>
<pb n="KR2a0007_WYG_040-17b"/>
尊官之令䕶軍臣聞平使諸將金多者得善處金少者<lb/>
得惡處平反覆亂臣也願王察之漢王疑之以讓無知<lb/>
問曰有之乎無知曰有漢王曰公言其賢人何也對曰<lb/>
臣之所言者能也陛下所問者行也今有尾生孝已之<lb/>
行<hi>如淳曰孝已髙宗之子有孝行師古曰尾生古之信士一説即微生髙</hi>而無益於勝敗<lb/>
之數陛下何暇用之乎今楚漢相距臣進竒謀之士顧<lb/>
其計誠足以利國家耳<hi>師古曰顧念也</hi>盜嫂受金又安足疑乎<lb/>
漢王召平而問曰吾聞先生事魏不遂事楚而去<hi>師古曰遂</hi>
<pb n="KR2a0007_WYG_040-18a"/>
<hi>猶竟○宋祁曰注末當有也字</hi>今又從吾遊信者固多心乎平曰臣事<lb/>
魏王魏王不能用臣説故去事項王項王不信人其所<lb/>
任愛非諸項即妻之昆弟雖有竒士不能用臣居楚聞<lb/>
漢王之能用人故歸大王臝身來不受金無以為資誠<lb/>
臣計畫有可采者願大王用之使無可用者大王所賜<lb/>
金具在請封輸官得請骸骨漢王乃謝厚賜拜以為䕶<lb/>
軍中尉盡䕶諸將諸將廼不敢復言其後楚急擊絶漢<lb/>
甬道圍漢王於滎陽城漢王患之請割滎陽以西和項<lb/>
<pb n="KR2a0007_WYG_040-18b"/>
王弗聼漢王謂平曰天下紛紛何時定乎平曰項王為<lb/>
人恭敬愛人士之亷節好禮者多歸之至於行功賞爵<lb/>
邑重之<hi>師古曰言愛惜之</hi>士亦以此不附今大王嫚而少禮士<lb/>
之亷節者不來然大王能饒人以爵邑士之頑頓耆利<lb/>
無耻者亦多歸漢<hi>如淳曰頑頓謂無亷隅也師古曰頓讀曰鈍耆讀曰嗜</hi>誠各去<lb/>
兩短集兩長天下指麾即定矣然大王資㑄人<hi>師古曰資謂天</hi>
<hi>性也㑄古侮字</hi>不能得亷節之士顧楚有可亂者<hi>師古曰顧念也</hi>彼項<lb/>
王骨骾之臣亞父鍾離昧龍且周殷之屬<hi>師古曰昧音秣且音子閭</hi>
<pb n="KR2a0007_WYG_040-19a"/>
<hi>反</hi>不過數人耳大王能出捐數萬斤金行反閒閒其君<lb/>
臣以疑其心<hi>師古曰閒音居莧反</hi>項王為人意忌信讒必内相誅<lb/>
漢因舉兵而攻之破楚必矣漢王以為然乃出黄金四<lb/>
萬斤予平恣所為不問出入平既多以金縱反閒於楚<lb/>
軍宣言諸將鍾離昧等為項王將功多矣然終不得列<lb/>
地而王欲與漢為一以滅項氏分王其地項王果疑之<lb/>
使使至漢漢為太牢之具舉進<hi>師古曰舉鼎爼而來</hi>見楚使即陽<lb/>
驚曰以為亞父使廼項王使也復持去以惡草具進楚<lb/>
<pb n="KR2a0007_WYG_040-19b"/>
使<hi>服䖍曰去肴肉更以惡草之具○宋祁云浙本作菜草之具</hi>使歸具以報項王果<lb/>
大疑亞父<hi>○宋祁云浙本果字上復有項王二字</hi>亞父欲急擊下滎陽城<lb/>
項王不信不肯聼亞父亞父聞項王疑之廼大怒曰天<lb/>
下事大定矣君王自為之願乞骸骨歸<hi>○宋祁曰乞當作賜</hi>歸未<lb/>
至彭城疽發背而死<hi>師古曰疽癕瘡也音千余反</hi>平廼夜出女子二<lb/>
千人滎陽東門楚因擊之平廼與漢王從城西門出去<lb/>
<hi>○宋祁曰出去當作夜出</hi>遂入關收聚兵而復東明年淮隂侯信破<lb/>
齊自立為假齊王使使言之漢王漢王怒而罵平躡漢<lb/>
<pb n="KR2a0007_WYG_040-20a"/>
王<hi>孟康曰躡謂躡漢王足</hi>漢王寤廼厚遇齊使使張良往立信為<lb/>
齊王於是封平以户牗郷用其計䇿卒滅楚漢六年人<lb/>
有上書告楚王韓信反髙帝問諸將諸將曰亟發兵阬<lb/>
豎子耳<hi>師古曰亟急也音居力反</hi>髙帝黙然以問平平固辭謝曰<hi>○宋</hi>
<hi>祁曰一本固作因然作固為長</hi>諸將云何上具告之平曰人之上書言<lb/>
信反人有聞知者乎曰未有曰信知之乎曰弗知平曰<lb/>
陛下兵精孰與楚<hi>師古曰與如也</hi>上曰不能過也平曰陛下將<lb/>
用兵有能敵韓信者乎上曰莫及也平曰今兵不如楚<lb/>
<pb n="KR2a0007_WYG_040-20b"/>
精將弗及而舉兵擊之是趣之戰也<hi>師古曰趣讀曰促</hi>竊為陛<lb/>
下危之上曰為之奈何平曰古者天子廵狩㑹諸侯南<lb/>
方有雲夢<hi>師古曰楚澤名夢音莫風反又讀如本字</hi>陛下第出偽游雲夢<hi>師古</hi>
<hi>曰第但也語聲急也它皆類此</hi>會諸侯於陳陳楚之西界信聞天子以<lb/>
好出游其勢必郊迎謁<hi>師古曰出其郊逺迎謁也</hi>而陛下因禽之特<lb/>
一力士之事耳<hi>○宋祁云浙本特字上有此字</hi>髙帝以為然廼發使告<lb/>
諸侯會陳吾將南游雲夢上因隨以行行至陳楚王信<lb/>
果郊迎道中髙帝豫具武士見信即執縛之語在信傳<lb/>
<pb n="KR2a0007_WYG_040-21a"/>
遂會諸侯於陳還至雒陽與功臣剖符定封封平為户<lb/>
牗侯世世勿絶平辭曰此非臣之功也上曰吾用先生<lb/>
計謀戰勝克敵非功而何平曰非魏無知臣安得進上<lb/>
曰若子可謂不背本矣<hi>師古曰若如也</hi>廼復賞魏無知其明年<lb/>
平從擊韓王信於代至平城為匈奴圍七日<hi>○宋祁曰圍字上疑</hi>
<hi>有所字</hi>不得食髙帝用平竒計使單于閼氏解圍以得開<lb/>
<hi>師古曰閼氏音焉支</hi>髙帝既出其計祕世莫得聞髙帝南過曲逆<lb/>
<hi>孟康曰中山蒲隂縣</hi>上其城望室屋甚大曰壯哉縣吾行天下獨<lb/>
<pb n="KR2a0007_WYG_040-21b"/>
見雒陽與是耳顧問御史曲逆戸口幾何對曰始秦時<lb/>
三萬餘户間者兵數起多亡匿今見五千餘户於是詔<lb/>
御史更封平為曲逆侯<hi>○宋祁曰曲逆漢書元無音文文選載陸士衡髙祖功臣頌曲</hi>
<hi>逆宏逹好謀能斷注曲區句反逆音遇</hi>盡食之除前所食户牗平自初從<lb/>
至天下定後常以䕶軍中尉從擊臧荼陳豨黥布凡六<lb/>
出竒計輙益邑封竒計或頗祕世莫得聞也髙帝從擊<lb/>
布軍還病創徐行至長安燕王盧綰反上使樊噲以相<lb/>
國將兵擊之既行人有短惡噲者<hi>師古曰陳其短失過惡於上謂譛毁之它</hi>
<pb n="KR2a0007_WYG_040-22a"/>
<hi>皆類此</hi>髙帝怒曰噲見吾病廼幾我死也<hi>孟康曰幾幸我死也幾音冀</hi>
用平計召絳侯周勃受詔牀下曰陳平乗馳傳載勃代<lb/>
噲將<hi>師古曰傳音張戀反○宋祁云景祐本無陳字校添</hi>平至軍中即斬噲頭二<lb/>
人既受詔馳傳未至軍行計曰樊噲帝之故人功多<hi>師古</hi>
<hi>曰行計謂於道中且計也○宋祁曰注文道中字下當有行字</hi>又呂后女弟呂嬃夫有<lb/>
親且貴帝以忿怒故欲斬之即恐後悔寜囚而致上令<lb/>
上自誅之未至軍為壇以節召樊噲噲受詔即反接<hi>師古</hi>
<hi>曰反縛兩手也</hi>載檻車詣長安而令周勃代將兵定燕平行聞<lb/>
<pb n="KR2a0007_WYG_040-22b"/>
髙帝崩<hi>師古曰未至京師於道中聞髙帝崩</hi>平恐呂后及呂嬃怒廼馳傳<lb/>
先去逢使者詔平與灌嬰屯於滎陽平受詔立復馳至<lb/>
宮哭殊悲因奏事喪前呂后哀之曰君出休矣平畏讒<lb/>
之就<hi>師古曰就成也言畏讒毒己者得其成計</hi>因固請之得宿衞中<hi>○宋祁曰之字</hi>
<hi>可刪</hi>太后廼以為郎中令日傅教帝<hi>如淳曰傅相之</hi>是後呂嬃讒<lb/>
廼不得行樊噲至即赦復爵邑惠帝六年相國曹參薨<lb/>
安國侯王陵為右丞相平為左丞相<lb/>
王陵沛人也始為縣豪髙祖微時兄事陵及髙祖起沛<lb/>
<pb n="KR2a0007_WYG_040-23a"/>
入咸陽陵亦聚黨數千人居南陽不肯從沛公及漢王<lb/>
之還擊項籍陵廼以兵屬漢項羽取陵母置軍中陵使<lb/>
至則東郷坐陵母欲以招陵<hi>師古曰郷讀曰嚮</hi>陵母既私送使<lb/>
者泣曰願為老妾語陵善事漢王漢王長者毋以老妾<lb/>
故持二心妾以死送使者遂伏劒而死項王怒亨陵母<lb/>
陵卒從漢王定天下以善雍齒雍齒髙祖之仇陵又本<lb/>
無從漢之意以故後封陵為安國侯陵為人少文任氣<lb/>
好直言為右丞相二歲惠帝崩髙后欲立諸呂為王問<lb/>
<pb n="KR2a0007_WYG_040-23b"/>
陵陵曰髙皇帝刑白馬而盟曰非劉氏而王者天下共<lb/>
擊之今王呂氏非約也太后不説<hi>師古曰説讀曰悦</hi>問左丞相<lb/>
平及絳侯周勃等皆曰髙帝定天下王子弟今太后稱<lb/>
制欲王昆弟諸呂無所不可太后喜罷朝陵讓平勃曰<lb/>
始與髙帝唼血而盟諸君不在邪<hi>師古曰唼小歠也音所甲反○宋祁云浙</hi>
<hi>本無而字</hi>今髙帝崩太后女主欲王呂氏諸君縱欲阿意背<lb/>
約何面目見髙帝於地下乎平曰於面折廷爭臣不如<lb/>
君<hi>師古曰廷爭謂當朝廷而諫爭</hi>全社稷安劉氏後君亦不如臣陵無<lb/>
<pb n="KR2a0007_WYG_040-24a"/>
以應之於是呂太后欲廢陵廼陽遷陵為帝太傅實奪<lb/>
之相權陵怒謝病免杜門竟不朝請<hi>師古曰杜塞也閉塞其門也請音才</hi>
<hi>性反杜字本作□音同</hi>十年而薨陵之免呂太后徙平為右丞相<lb/>
以辟陽侯審食其為左丞相<hi>師古曰食其音異基</hi>食其亦沛人也<lb/>
漢王之敗彭城西楚取太上皇呂后為質食其以舍人<lb/>
侍呂后其後從破項籍為侯幸於呂太后及為相不治<lb/>
<hi>鄭氏曰不立治處使止宮中也李竒曰不治丞相職事也師古曰李説是也</hi>監宮中如郎中<lb/>
令公卿百官皆因決事呂嬃常以平前為髙帝謀執樊<lb/>
<pb n="KR2a0007_WYG_040-24b"/>
噲數讒平曰為丞相不治事日飲醇酒戲婦人平聞日<lb/>
益甚呂太后聞之私喜面質呂嬃於平前<hi>師古曰質對也</hi>曰鄙<lb/>
語曰兒婦人口不可用顧君與我何如耳無畏呂嬃之<lb/>
譛<hi>師古曰顧念也</hi>呂太后多立諸呂為王平偽聼之<hi>師古曰謂且順從之</hi>
<hi>不乖牾也</hi>及呂太后崩平與太尉勃合謀卒誅諸呂立文帝<lb/>
平本謀也審食其免相文帝立舉以為相<hi>如淳曰舉猶皆也衆人之</hi>
<hi>議皆以為勃平功多矣師古曰言文帝以平勃俱舊臣有功皆欲以為相</hi>太尉勃親以兵誅<lb/>
呂氏功多平欲讓勃位廼謝病文帝初立怪平病問之<lb/>
<pb n="KR2a0007_WYG_040-25a"/>
平曰髙帝時<hi>○宋祁曰别本帝上有皇字</hi>勃功不如臣及誅諸呂臣<lb/>
功亦不如勃願以相讓勃於是廼以太尉勃為右丞相<lb/>
位第一平徙為左丞相位第二賜平金千斤益封三千<lb/>
户居頃之上益明習國家事朝而問右丞相勃曰天下<lb/>
一歲決獄幾何<hi>師古曰臨朝問也幾音居豈反</hi>勃謝不知問天下錢穀<lb/>
一歲出入幾何勃又謝不知汗出洽背<hi>師古曰洽需也</hi>媿不能<lb/>
對上亦問左丞相平平曰各有主者<hi>○宋祁曰越本無各字</hi>上曰<lb/>
主者為誰乎平曰陛下即問決獄責廷尉問錢穀責治<lb/>
<pb n="KR2a0007_WYG_040-25b"/>
粟内史上曰茍各有主者而君所主何事也平謝曰主<lb/>
臣<hi>文穎曰惶恐之辭也猶今言死罪也孟康曰主臣主羣臣也若今言人主晋灼曰主擊也臣服也言其擊</hi>
<hi>服惶恐之辭師古曰文晋二説是也</hi>陛下不知其駑下使待罪宰相<hi>師古曰駑</hi>
<hi>凡馬之稱非駿者也故以自喻駑音奴</hi>宰相者上佐天子理隂陽順四時<lb/>
下遂萬物之宜<hi>師古曰遂申也</hi>外填撫四夷諸侯内親附百姓<lb/>
使卿大夫各得任其職也上稱善勃大慙出而讓平曰<lb/>
君獨不素教我乎平笑曰君居其位獨不知其任邪且<lb/>
陛下即問長安盜賊數又欲彊對邪<hi>○劉攽曰盜賊數亦自有主者謂不</hi>
<pb n="KR2a0007_WYG_040-26a"/>
<hi>當問細故也</hi>於是絳侯自知其能弗如平逺矣居頃之勃謝<lb/>
病請免相<hi>○宋祁曰越本無病請二字</hi>而平顓為丞相<hi>師古曰顓與專同</hi>孝<lb/>
文二年平薨諡曰獻侯傳子至曾孫何坐略人妻棄市<lb/>
王陵亦至𤣥孫坐酎金國除辟陽侯食其免後三歲而<lb/>
為淮南王所殺文帝令其子平嗣侯淄川王反辟陽近<lb/>
淄川平降之國除始平曰我多隂謀道家之所禁<hi>師古曰此</hi>
<hi>平謂陳平</hi>吾世即廢亦已矣不能復起以吾多隂禍也<hi>○宋祁曰</hi>
<hi>不能字上疑有終字</hi>其後曾孫陳掌以衞氏親戚貴<hi>師古曰掌妻衞子夫之姊</hi>
<pb n="KR2a0007_WYG_040-26b"/>
願得續封之<hi>○宋祁曰浙本無之字</hi>然終不得也<hi>○宋祁曰得一作行</hi>
周勃沛人也其先卷人也<hi>師古曰卷縣名也地理志屬河南音丘權反其下亦同○</hi>
<hi>宋祁曰沛人也也字可刪</hi>徙沛勃以織薄曲為生<hi>蘇林曰薄一名曲月令曰具曲植師</hi>
<hi>古曰許慎云葦薄為曲也</hi>常以吹簫給喪事<hi>師古曰吹簫以樂䘮賔若樂人也</hi>材官<lb/>
引强<hi>服䖍曰能引强弓弩官也孟康曰如今挽强司馬也師古曰强音其兩反</hi>髙祖為沛公<lb/>
初起勃以中涓從攻胡陵下方與<hi>師古曰音房豫</hi>方與反與戰<lb/>
卻敵攻豐擊秦軍碭東還軍留及蕭復攻碭破之下下<lb/>
邑先登賜爵五大夫攻蘭虞取之擊章邯車騎殿<hi>師古曰殿</hi>
<pb n="KR2a0007_WYG_040-27a"/>
<hi>之言填也謂鎮軍後以扞敵勃撃破章邯之殿兵也殿音丁見反○劉奉世曰殿最多皆功之髙下名品也</hi>
略定魏地攻轅戚東緍以往至栗<hi>師古曰緍音昏</hi>取之攻齧桑<lb/>
先登擊秦軍阿下破之追至濮陽下蘄城攻都關定陶<lb/>
襲取宛朐得單父令<hi>師古曰音善甫</hi>夜襲取臨濟攻壽張以前<lb/>
至卷破李由雍丘下攻開封先至城下為多<hi>文頴曰勃士卒至者</hi>
<hi>多也如淳曰周禮戰功曰多師古曰多謂功多也</hi>後章邯破項梁沛公與項羽<lb/>
引兵東如碭自初起沛還至碭一歲二月楚懐王封沛<lb/>
公號武安侯為碭郡長沛公拜勃為襄賁令<hi>師古曰賁音肥</hi>從<lb/>
<pb n="KR2a0007_WYG_040-27b"/>
沛公定魏地攻東郡尉於成武破之攻長社先登攻潁<lb/>
陽緱氏絶河津擊趙賁軍尸北<hi>師古曰賁音奔尸即尸郷</hi>南攻南陽<lb/>
守齮破武關嶢關攻秦軍於藍田至咸陽滅秦項羽至<lb/>
以沛公為漢王漢王賜勃爵為威武侯從入漢中拜為<lb/>
將軍還定三秦賜食邑懐德攻槐里好畤最<hi>如淳曰於將率之中</hi>
<hi>功為最也</hi>北擊趙賁内史保於咸陽最北救漆<hi>師古曰漆扶風縣</hi>擊<lb/>
章平姚卬軍西定汧<hi>師古曰汧亦扶風縣音口肩反</hi>還下郿頻陽<hi>師古曰郿</hi>
<hi>即岐州郿縣也頻陽在櫟陽東北郿音媚</hi>圍章邯廢丘破之西擊益已軍破<lb/>
<pb n="KR2a0007_WYG_040-28a"/>
之<hi>如淳曰章邯將也</hi>攻上邽<hi>師古曰邽音圭</hi>東守嶢關擊項籍攻曲遇<lb/>
最<hi>師古曰曲音丘禹反遇音顒</hi>還守敖倉追籍籍已死因東定楚地<lb/>
泗水東海郡凡得二十二縣還守雒陽櫟陽賜與潁隂<lb/>
侯共食鍾離以將軍從髙祖擊燕王臧荼破之易下所<lb/>
將卒當馳道為多<hi>師古曰當髙祖所行之前○劉敞曰馳道猶言乗輿耳言勃將卒在馳道</hi>
<hi>有功也戰功曰多</hi>賜爵列侯剖符世世不絶食絳八千二百八<lb/>
十户以將軍從髙帝擊韓王信於代降下霍人以前至<lb/>
武泉<hi>孟康曰縣屬雲中也</hi>擊胡騎破之武泉北轉攻韓信軍銅鞮<lb/>
<pb n="KR2a0007_WYG_040-28b"/>
破之還降太原六城擊韓信胡騎晋陽下破之下晋陽<lb/>
後擊韓信軍於硰石<hi>應劭曰硰音沙孟康曰地名也齊恭曰硰音赤坐反師古曰齊音是</hi>
<hi>也</hi>破之追北八十里還攻樓煩三城因擊胡騎平城下<lb/>
所將卒當馳道為多勃還為太尉擊陳豨屠馬邑所將<lb/>
卒斬豨將軍乗馬降<hi>師古曰姓乗馬名降也乗音食孕反</hi>轉擊韓信陳豨<lb/>
趙利軍於樓煩破之得豨將宋最鴈門守圂<hi>師古曰圂者鴈門守</hi>
<hi>之名音下頓反</hi>因轉攻得雲中守遫丞相箕肄將軍博<hi>師古曰遫古速</hi>
<hi>字也肄音弋二反博者亦豨將之名也</hi>定鴈門郡十七縣雲中郡十二縣<lb/>
<pb n="KR2a0007_WYG_040-29a"/>
因復擊豨靈丘破之軒豨丞相程縱將軍陳武都尉髙<lb/>
肄定代郡九縣燕王盧綰反勃以相國代樊噲將擊下<lb/>
薊<hi>師古曰即幽州薊縣也音計</hi>得綰大將抵丞相偃守陘<hi>張晏曰盧綰郡守陘</hi>
<hi>其名也師古曰陘音刑</hi>太尉弱御史大夫施屠渾都<hi>師古曰姓施屠名渾都渾</hi>
<hi>音胡昆反</hi>破綰軍上蘭後擊綰軍沮陽<hi>服䖍曰沮音阻師古曰縣名屬上谷</hi>追<lb/>
至長城定上谷十二縣右北平十六縣遼東二十九縣<lb/>
漁陽二十二縣最從髙帝得相國一人<hi>師古曰最者凡也總言其攻戰</hi>
<hi>克獲之數</hi>丞相二人將軍二千石各三人别破軍二下城三<lb/>
<pb n="KR2a0007_WYG_040-29b"/>
定郡五縣七十九得丞相大將各一人勃為人木彊敦<lb/>
厚<hi>師古曰木謂質樸彊音其兩反</hi>髙帝以為可屬大事<hi>師古曰屬委也音之欲反</hi>勃<lb/>
不好文學每召諸生説事東郷坐責之<hi>如淳曰勃自東郷責諸生説事</hi>
<hi>不以賔主之禮也師古曰郷讀曰嚮</hi>趣為我語<hi>蘇林曰音趣舍臣瓉曰令直言勿稱經書也師古曰</hi>
<hi>二説皆非也趣讀曰促謂令速言也</hi>其椎少文如此<hi>服䖍曰謂訥鈍也應劭曰今俗名拙語為</hi>
<hi>椎儲師古曰椎謂樸鈍如椎也音直推反</hi>勃既定燕而歸髙帝已崩矣以列<lb/>
侯事惠帝惠帝六年置太尉官以勃為太尉十年髙后<lb/>
崩呂禄以趙王為漢上將軍呂産以呂王為相國秉權<lb/>
<pb n="KR2a0007_WYG_040-30a"/>
欲危劉氏勃與丞相平朱虚侯章共誅諸呂語在髙后<lb/>
紀於是隂謀以為少帝及濟川淮陽恒山王皆非惠帝<lb/>
子呂太后以計詐名它人子殺其母飬之後宮令孝惠<lb/>
子之立以為後用彊呂氏今已滅諸呂少帝即長用事<lb/>
吾屬無類矣<hi>師古曰云被誅滅無遺種</hi>不如視諸侯賢者立之遂迎<lb/>
立代王是為孝文皇帝東牟侯興居朱虚侯章弟也曰<lb/>
誅諸呂臣無功請得除宮廼與太僕汝隂滕公入宮<hi>○劉</hi>
<hi>敞曰當云汝隂侯</hi>滕公前謂少帝曰足下非劉氏不當立廼顧<lb/>
<pb n="KR2a0007_WYG_040-30b"/>
麾左右執㦸皆仆兵罷<hi>師古曰仆頓也音赴</hi>有數人不肯去宦者<lb/>
令張釋諭告亦去<hi>師古曰荆燕吳傳云張澤今此作釋參錯不同未知孰是也</hi>滕公<lb/>
召乗輿車載少帝出少帝曰欲持我安之乎<hi>師古曰言往何所也</hi>
滕公曰就舍少府廼奉夫子法駕迎皇帝代邸報曰宮<lb/>
謹除<hi>○宋祁曰除下當有矣字</hi>皇帝入未央宮有謁者十人持㦸衞<lb/>
端門<hi>師古曰端門殿之正門</hi>曰天子在也足下何為者不得入太<lb/>
尉往喻廼引兵去皇帝遂入是夜有司分部誅濟川淮<lb/>
陽常山王及少帝於邸文帝即位以勃為右丞相賜金<lb/>
<pb n="KR2a0007_WYG_040-31a"/>
五千斤邑萬户居十餘月人或説勃曰君既誅諸呂立<lb/>
代王威震天下而君受厚賞處尊位以厭之則禍及身<lb/>
矣<hi>師古曰厭謂當之也言既有大功又受厚賞而居尊位以乆當之不去則禍及矣厭音一渉反又音烏狎</hi>
<hi>反</hi>勃懼亦自危廼謝請歸相印上許之歲餘陳丞相平<lb/>
卒上復用勃為相<hi>○宋祁曰浙本相字上有丞字</hi>十餘月上曰前日吾<lb/>
詔列侯就國或頗未能行丞相朕所重其為朕率列侯<lb/>
之國廼免相就國歲餘每河東守尉行縣至絳絳侯勃<lb/>
自畏恐誅常被甲令家人持兵以見其後人有上書告<lb/>
<pb n="KR2a0007_WYG_040-31b"/>
勃欲反下廷尉逮捕勃治之勃恐不知置辭<hi>師古曰置立也辭對</hi>
<hi>獄之辭</hi>吏稍侵辱之勃以千金與獄吏獄吏廼書牘背示<lb/>
之<hi>李竒曰吏所執簿也師古曰牘木簡以書辭也音讀</hi>曰以公主為證公主者孝<lb/>
文帝女也勃太子勝之尚之<hi>師古曰尚配也解在張耳傳</hi>故獄吏教<lb/>
引為證初勃之益封盡以予薄昭及繫急薄昭為言薄<lb/>
太后太后亦以為無反事文帝朝太后以冒絮提文帝<lb/>
<hi>應劭曰陌額絮也晋灼曰巴蜀異志謂頭上巾為冒絮師古曰冒覆也老人所以覆其頭提擲也提音徒計反</hi>
曰絳侯綰皇帝璽將兵於北軍<hi>應劭曰言勃誅諸呂廢少帝手綰國璽時尚不</hi>
<pb n="KR2a0007_WYG_040-32a"/>
<hi>反況今更有異乎師古曰綰謂引結其組音烏版反</hi>不以此時反今居一小縣顧<lb/>
欲反邪<hi>師古曰顧猶倒也</hi>文帝既見勃獄辭廼謝曰吏方驗而<lb/>
出之於是使使持節赦勃復爵邑勃既出曰吾嘗將百<lb/>
萬軍安知獄吏之貴也<hi>○宋祁曰浙本安知字上有然終字</hi>勃復就國孝<lb/>
文十一年薨諡曰武侯子勝之嗣尚公主不相中<hi>如淳曰猶</hi>
<hi>言不相合當也師古曰意不相可也中音竹仲反</hi>坐殺人死國絶一年<hi>○宋祁曰景祐</hi>
<hi>本一年下有文帝乃擇子賢者河内太守十二字予据後言文帝擇勃子賢者皆推亞夫於文次第方及耳不</hi>
<hi>容先更於此重複見也若更存此則河内太守三處再見班固之筆必不然也今去之</hi>弟亞夫復<lb/>
<pb n="KR2a0007_WYG_040-32b"/>
為侯亞夫為河内守時許負相之<hi>應劭曰許負河内温人老嫗也</hi>君後<lb/>
三歲而侯侯八歲為將相持國秉<hi>師古曰秉音彼命反</hi>貴重矣於<lb/>
人臣無二後九年而餓死亞夫笑曰臣之兄以代父侯<lb/>
矣有如卒子當代我何説侯乎然既已貴如負言又何<lb/>
説餓死指視我<hi>師古曰視讀曰示</hi>負指其口曰從理入口此餓<lb/>
死法也<hi>師古曰從豎也音子容反</hi>居三歲兄絳侯勝之有罪文帝擇<lb/>
勃子賢者皆推亞夫廼封為條侯<hi>師古曰縣在勃海地理志作脩字其音同</hi>
<hi>耳○宋祁曰脩當作蓨集韻音祧云周亞夫所封</hi>文帝後六年匈奴大入邊以<lb/>
<pb n="KR2a0007_WYG_040-33a"/>
宗正劉禮為將軍軍霸上祝兹侯徐厲為將軍軍棘門<lb/>
以河内守亞夫為將軍軍細柳以備胡上自勞軍至霸<lb/>
上及棘門軍直馳入將以下騎出入送迎已而之細柳<lb/>
軍軍士吏被甲鋭兵刄彀弓弩持滿<hi>師古曰彀張也音遘○劉奉世曰言</hi>
<hi>彀弓弩是也敵未至何遽持滿何時已乎此二字疑衍</hi>天子先驅至不得入<hi>師古曰先</hi>
<hi>驅導駕者也若今之武候隊矣</hi>先驅曰天子且至軍門都尉曰軍中聞<lb/>
將軍之令不聞天子之詔有頃上至又不得入於是上<lb/>
使使持節詔將軍曰吾欲勞軍亞夫廼傳言開壁門壁<lb/>
<pb n="KR2a0007_WYG_040-33b"/>
門士請車騎曰將軍約軍中不得驅馳於是天子廼按<lb/>
轡徐行至中營將軍亞夫揖曰介胄之士不拜請以軍<lb/>
禮見<hi>應劭曰禮介者不拜</hi>天子為動改容式車<hi>師古曰古者立乗凡言式車者謂俛</hi>
<hi>身撫式以禮敬人式車前横木也</hi>使人稱謝<hi>師古曰謝告也</hi>皇帝敬勞將軍成<lb/>
禮而去既出軍門羣臣皆驚文帝曰嗟乎此眞將軍矣<lb/>
鄉者霸上棘門如兒戲耳<hi>師古曰郷讀曰嚮</hi>其將固可襲而虜<lb/>
也至於亞夫可得而犯邪稱善者乆之月餘三軍皆罷<lb/>
廼拜亞夫為中尉文帝且崩時戒太子曰即有緩急周<lb/>
<pb n="KR2a0007_WYG_040-34a"/>
亞夫眞可任將兵文帝崩亞夫為車騎將軍孝景帝三<lb/>
年吳楚反亞夫以中尉為太尉東擊吳楚因自請上曰<lb/>
楚兵剽輕難與爭鋒<hi>師古曰剽音匹妙反</hi>願以梁委之絶其食道<lb/>
乃可制也上許之<hi>師古曰吳王傳云亞夫至淮陽問鄧都尉為畫此計亞夫乃從之今此云</hi>
<hi>自請而後行二傳不同未知孰是</hi>亞夫既發至霸上趙渉遮説亞夫曰<lb/>
將軍東誅吳楚勝則宗廟安不勝則天下危能用臣之<lb/>
言乎亞夫下車禮而問之渉曰吳王素富懐輯死士乆<lb/>
矣<hi>師古曰輯與集同</hi>此知將軍且行必置間人於殽黽阸陿之<lb/>
<pb n="KR2a0007_WYG_040-34b"/>
間且兵事上神密將軍何不從此右去走藍田<hi>師古曰右謂少</hi>
<hi>西去也走音奏</hi>出武關抵雒陽<hi>師古曰/抵至也</hi>間不過差一二日<hi>師古曰謂</hi>
<hi>右去行遲止一二日也</hi>直入武庫擊鳴鼓諸侯聞之以為將軍從<lb/>
天而下也<hi>師古曰不意其猝至</hi>太尉如其計至雒陽使吏搜殽黽<lb/>
間果得吳伏兵廼請渉為䕶軍亞夫至會兵滎陽<hi>師古曰㑹</hi>
<hi>集也</hi>吳方攻梁梁急請救亞夫引兵東北走昌邑<hi>師古曰走音奏</hi>
深壁而守梁王使使請亞夫亞夫守便宜不往梁上書<lb/>
言景帝景帝詔使救梁亞夫不奉詔堅壁不出而使輕<lb/>
<pb n="KR2a0007_WYG_040-35a"/>
騎兵弓髙侯等絶吳楚兵後食道吳楚兵乏糧飢欲退<lb/>
數挑戰終不出夜軍中驚内相攻擊擾亂至於帳下亞<lb/>
夫堅卧不起<hi>○宋祁曰浙本堅作終</hi>頃之復定吳奔壁東南陬<hi>如淳</hi>
<hi>曰陬隅也師古曰音子侯反又音鄒</hi>亞夫使備西北已而其精兵果奔西<lb/>
北不得入<hi>○劉奉世曰兩陣相向吳奔東南陬則西北在陣後何由奔之盖亞夫令備西南陬傳者</hi>
<hi>但欲見能料敵反其所攻不知遂失實也</hi>吳楚既餓廼引而去亞夫出精兵<lb/>
追擊大破吳王濞吳王濞棄其軍與壯士數千人亡走<lb/>
保於江南丹徒漢兵因乗勝遂盡虜之降其縣購吳王<lb/>
<pb n="KR2a0007_WYG_040-35b"/>
千金月餘越人斬吳王頭以告凡相守攻三月而吳楚<lb/>
破平於是諸將廼以太尉計謀為是由此梁孝王與亞<lb/>
夫有隙歸復置太尉官五歲遷為丞相景帝甚重之上<lb/>
廢栗太子亞夫固爭之不得上由此疏之而梁孝王每<lb/>
朝常與太后言亞夫之短竇太后曰皇后兄王信可侯<lb/>
也上讓曰始南皮及章武先帝不侯<hi>師古曰南皮竇彭祖太后弟長君之</hi>
<hi>子章武太后母弟廣國</hi>及臣即位廼侯之信未得封也竇太后曰<lb/>
人生各以時行耳<hi>師古曰言富貴當及己身也</hi>竇長君在時竟不得<lb/>
<pb n="KR2a0007_WYG_040-36a"/>
侯死後廼其子彭祖顧得侯<hi>師古曰顧反也</hi>吾甚恨之帝趣侯<lb/>
信也<hi>師古曰趣讀曰促</hi>上曰請得與丞相計之<hi>○宋祁曰景本計之字下又有</hi>
<hi>與丞相計之五字</hi>亞夫曰髙帝約非劉氏不得王非有功不得<lb/>
侯不如約天下共擊之今信雖皇后兄無功侯之非約<lb/>
也上黙然而沮<hi>師古曰沮者止壊之意也音才與反</hi>其後匈奴王徐盧等<lb/>
五人降漢<hi>師古曰功臣表云唯徐盧</hi>上欲侯之以勸後亞夫曰彼背<lb/>
其主降陛下陛下侯之即何以責人臣不守節者乎上<lb/>
曰丞相議不可用廼悉封徐盧等為列侯亞夫因謝病<lb/>
<pb n="KR2a0007_WYG_040-36b"/>
免相頃之上居禁中召亞夫賜食獨置大胾<hi>師古曰胾大臠音側</hi>
<hi>吏反○宋祁曰浙本注云大胾大臠也</hi>無切肉又不置箸亞夫心不平顧<lb/>
謂尚席取箸<hi>應劭曰尚席主席者也</hi>上視而笑曰此非不足君所<lb/>
乎<hi>孟康曰設胾無箸者此非不足滿於君所乎嫌恨之也如淳曰非故不足君之食具偶失之也師古曰孟</hi>
<hi>説近之帝言賜君食而不設箸此由我意於君有不足乎○宋祁曰浙本注文由我字上有豈不二字</hi>亞<lb/>
夫免冠謝上上曰起亞夫因趨出上目送之曰此鞅鞅<lb/>
非少主臣也居無何亞夫子為父買工官尚方甲楯五<lb/>
百被可以葬者<hi>如淳曰工官官名也張晏曰被具也五百具甲楯也師古曰被音皮義反</hi>取<lb/>
<pb n="KR2a0007_WYG_040-37a"/>
庸苦之不與錢<hi>師古曰庸謂賃也苦謂極苦使也○宋祁曰浙本注文賃字下有作者字</hi>庸<lb/>
知其盜買縣官器怨而上變告子事連汙亞夫書既聞<lb/>
上下吏<hi>○宋祁曰浙本下字下有之字</hi>吏簿責亞夫<hi>如淳曰簿音主簿之簿簿問其辭情</hi>
<hi>師古曰簿問者書之於簿一一問之也</hi>亞夫不對上罵之曰吾不用也<hi>孟康</hi>
<hi>曰言不用汝對欲殺之也如淳曰恐獄吏畏其復用事不敢折辱也師古曰孟説是也一云帝責此吏云不勝</hi>
<hi>其任吾不用汝故召亞夫令詣廷尉也</hi>召詣廷尉廷尉責問曰君侯欲反<lb/>
何亞夫曰臣所買器廼葬器也何謂反乎吏曰君縱不<lb/>
欲反地上即欲反地下耳吏侵之益急初吏捕亞夫亞<lb/>
<pb n="KR2a0007_WYG_040-37b"/>
夫欲自殺其夫人止之以故不得死遂入廷尉因不食<lb/>
五日歐血而死國絶一歲上廼更封絳侯勃它子堅為<lb/>
平曲侯續絳侯後傳子建德為太子太傅坐酎金免官<lb/>
後有罪國除亞夫果餓死後上廼封王信為蓋侯至平<lb/>
帝元始二年繼絶世復封勃𤣥孫之子恭為絳侯千户<lb/>
贊曰聞張良之智勇以為其貌魁梧竒偉<hi>應劭曰魁梧丘虚壯大之</hi>
<hi>意也蘇林曰梧音悟師古曰魁大貌也梧者言其可驚梧今人讀為吾非也</hi>反若婦人女子<lb/>
故孔子稱以貌取人失之子羽<hi>師古曰子羽孔子弟子澹臺滅明字貌惡而行</hi>
<pb n="KR2a0007_WYG_040-38a"/>
<hi>善故云然也</hi>學者多疑於鬼神<hi>師古曰謂無鬼神之事也</hi>如良受書老父<lb/>
亦異矣髙祖數離困阸良常有力<hi>師古曰離遭也</hi>豈可謂非天<lb/>
乎陳平之志見於社下傾側擾攘楚魏之間卒歸於漢<lb/>
而為謀臣<hi>○宋祁曰一作謀主</hi>及呂后時事多故矣<hi>師古曰故謂中屯難也</hi>
平竟自免以智終王陵廷爭杜門自絶亦各其志也周<lb/>
勃為布衣時鄙樸庸人至登輔佐匡國家難誅諸呂立<lb/>
孝文為漢伊周<hi>師古曰處伊尹周公之任</hi>何其盛也始呂后問宰相<lb/>
髙祖曰陳平智有餘王陵少戇可以佐之<hi>師古曰戇愚也舊音下紺</hi>
<pb n="KR2a0007_WYG_040-38b"/>
<hi>反今讀音竹巷反</hi>安劉氏者必勃也又問其次云過此以後非<lb/>
廼所及<hi>師古曰廼汝也言汝亦不及見也○宋祁曰浙本正文及下有也字</hi>終皆如言聖<lb/>
矣夫<lb/>
　<lb/>
　<lb/>
　<lb/>
　<lb/>
　前漢書卷四十<lb/>
<pb n="KR2a0007_WYG_040-39a"/>
　前漢書卷四十考證<lb/>
張良傳景駒自立為楚假王在留○<hi>臣召南</hi>按留縣名<lb/>
　地理志屬楚國即後文良所云始臣起下邳與上㑹<lb/>
　留者也良之封留即以此事别本作在陳留非也<lb/>
故遂從不去○<hi>臣召南</hi>按史記作故遂從之不去見景<lb/>
　駒此班氏改正史記之失也髙紀明言沛公道得張<lb/>
　良遂與俱見景駒請兵以攻豐可見良亦見駒但自<lb/>
　此決意從沛公耳<lb/>
<pb n="KR2a0007_WYG_040-39b"/>
項羽後觧語在羽傳○<hi>臣召南</hi>按此直用史記而失者<lb/>
　也鴻門之役史記於項羽本紀中詳敘故留侯世家<lb/>
　曰語在項羽事中若漢書既移敘其事於髙紀故羽<lb/>
　傳從畧但曰語在髙紀不應此文復曰語在羽傳也<lb/>
　此史家修改所未及處<lb/>
吕后廼使建成侯吕澤○通鑑考異曰澤當是釋之<hi>臣</hi>
　<hi>召南</hi>按考異是也盖澤與釋相近而譌其下文又脱<lb/>
　之字耳吕澤封周吕侯吕釋之封建成侯恩澤侯表<lb/>
<pb n="KR2a0007_WYG_040-40a"/>
　可据也<lb/>
叔孫通已為太傅良行少傅事○胡三省曰古世子有<lb/>
　三師三少至漢惟太傅少傅耳<lb/>
後六歲薨○史記作後八年卒<lb/>
陳平傳里中社○孔穎逹曰祭法大夫以下成羣立社<lb/>
　曰置社注云大夫不得特立社與民族居百家以上<lb/>
　則共立一社今時里社是也如鄭此言則周之政法<lb/>
　百家以上得立社其秦漢以来雖非大夫民二十五<lb/>
<pb n="KR2a0007_WYG_040-40b"/>
　家以上則得立社故曰今之里社<lb/>
王陵傳及漢王之還擊項籍廼以兵屬漢○<hi>臣召南</hi>按<lb/>
　陵之初從傳與表判然不同据此傳則在漢王還定<lb/>
　三秦率五諸侯伐楚之後故下文云陵本無從漢之<lb/>
　意也但張蒼傳言陵觧張蒼之厄乃在沛公初定南<lb/>
　陽未入武關以前何耶<lb/>
周勃傳攻蘭虞取之○<hi>臣召南</hi>按史記作攻䝉虞是也<lb/>
　此承下邑之文曹參傳亦曰攻下邑以西至虞据地<lb/>
<pb n="KR2a0007_WYG_040-41a"/>
　理志梁國即秦碭郡也下邑䝉虞三縣俱屬梁國此<lb/>
　文蘭應作蒙又按下文追至濮陽下蘄城史記作下<lb/>
　甄城鄄阿地近濮陽亦史記是<lb/>
西擊益已軍破之○凌穉隆曰益已史記作盗巴二字<lb/>
　筆畫相似未知孰是<lb/>
所將卒斬豨將軍乗馬降○乗馬降史記作乗馬絺又<lb/>
　丞相箕肄史記作箕肆將軍博史記作將勲又都尉<lb/>
　髙肄史記作髙肆又遼東二十九縣史記作遼西遼<lb/>
<pb n="KR2a0007_WYG_040-41b"/>
　東二十九縣<lb/>
惠帝六年置太尉官以勃為太尉○徐廣曰功臣表及<lb/>
　將相表皆髙后四年始置太尉<hi>臣召南</hi>按傳此文與<lb/>
　公卿表同盖用史記世家而不取史記功臣將相二<lb/>
　表也<lb/>
　<lb/>
　<lb/>
　前漢書卷四十考證<lb/>
</p>
<p>
</p>
  </div>
</body>
</text>
</TEI>
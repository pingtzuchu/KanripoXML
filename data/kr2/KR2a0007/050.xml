<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷五十</head> <lb/>
    <p>
<pb n="KR2a0007_WYG_050-1a"/>
欽定四庫全書<lb/>
　前漢書卷五十<lb/>
　　漢　　蘭　　臺　　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　張馮汲鄭傳第二十<lb/>
張釋之字季南陽堵陽人也<hi>師古曰堵音者索隠堵韋昭音褚又音如字地名屬</hi>
<hi>南陽</hi>與兄仲同居以貲為騎郎<hi>蘇林曰雇錢若出榖也如淳曰漢注貲五百萬得為</hi>
<hi>常侍郎師古曰如説是也</hi>事文帝十年不得調<hi>師古曰調選也音徒釣反○宋祁曰百官</hi>
<pb n="KR2a0007_WYG_050-1b"/>
<hi>公卿表云孝文三年中郎将張釋之為廷尉此傳云文帝十年不得調恐必有誤也</hi>亡所知名釋<lb/>
之曰久宦减仲之産不遂<hi>師古曰遂猶逹○宋祁曰逹字下當添也字</hi>欲免<lb/>
歸中郎将爰盎知其賢惜其去乃請徙釋之補謁者釋<lb/>
之既朝畢因前言便宜事文帝曰卑之毋甚髙論<hi>師古曰令</hi>
<hi>其議論依附時事也</hi>令今可行也於是釋之言秦漢之間事秦所<lb/>
以失漢所以興者<hi>○宋祁曰漢字上當存而字所以緩其語</hi>文帝稱善拜釋<lb/>
之為謁者僕射從行上登虎圏<hi>師古曰圈飬獸之所也音求逺反</hi>問上<lb/>
林尉禽獸簿<hi>師古曰簿謂簿書也音歩户反</hi>十餘問尉左右視盡不能<lb/>
<pb n="KR2a0007_WYG_050-2a"/>
對<hi>師古曰視其屬官皆不能對也</hi>虎圏嗇夫從旁代尉對上所問禽獸<lb/>
簿甚悉<hi>師古曰悉謂詳盡也</hi>欲以觀其能口對嚮應亡窮者<hi>師古曰觀</hi>
<hi>猶示也嚮讀曰響如響應聲言其疾也</hi>文帝曰吏不當如此邪尉亡頼<hi>張晏</hi>
<hi>曰材無可恃也</hi>詔釋之拜嗇夫為上林令釋之前曰陛下以絳<lb/>
侯周勃何如人也上曰長者又復問東陽侯張相如何<lb/>
如人也上復曰長者釋之曰夫絳侯東陽侯稱為長者<lb/>
此兩人言事曾不能出口豈效此嗇夫喋喋利口㨗給<lb/>
哉<hi>晉灼曰喋音牒</hi>且秦以任刀筆之吏爭以亟疾苛察相高<hi>師古</hi>
<pb n="KR2a0007_WYG_050-2b"/>
<hi>曰亟急也音居力反</hi>其敝徒文具亡惻隠之實<hi>師古曰文具謂具文而已</hi>以故<lb/>
不聞其過陵夷至於二世天下土崩<hi>師古曰陵夷穨替也解在成紀</hi>今<lb/>
陛下以嗇夫口辯而超遷之臣恐天下隨風靡爭口辯<lb/>
亡其實且下之化上疾於景嚮舉錯不可不察也<hi>師古曰嚮</hi>
<hi>讀曰響錯音干故反</hi>文帝曰善迺止不拜嗇夫就車召釋之驂乗<lb/>
徐行行問釋之秦之敝<hi>師古曰行問且行且問也</hi>具以質言<hi>如淳曰質誠也</hi>
至宮上拜釋之為公車令頃之太子與梁王共車入朝<lb/>
不下司馬門<hi>如淳曰宮衞令諸出入殿門公車司馬門者皆下不如令罰金四兩</hi>於是釋<lb/>
<pb n="KR2a0007_WYG_050-3a"/>
之追止太子梁王毋入殿門遂劾不下公門不敬奏之<lb/>
薄太后聞之文帝免冠謝曰教兒子不謹薄太后使使<lb/>
承詔赦太子梁王然後得入文帝繇是奇釋之<hi>師古曰繇讀與</hi>
<hi>由同</hi>拜為中大夫頃之至中郎将從行至霸陵上居外臨<lb/>
厠<hi>師古曰厠岸之邉側也解在劉向傳</hi>時愼夫人從上指視愼夫人新豐<lb/>
道曰此走邯鄲道也<hi>張晏曰慎夫人邯鄲人也如淳曰走音奏趣也師古曰視讀曰示</hi>
使愼夫人鼓瑟上自倚瑟而歌<hi>李奇曰聲氣依倚瑟也師古曰倚瑟即今之以</hi>
<hi>歌合曲也倚音於綺反</hi>意悽愴悲懐顧謂羣臣曰嗟乎以北山石<lb/>
<pb n="KR2a0007_WYG_050-3b"/>
為椁用紵絮斮陳漆其間豈可動哉<hi>師古曰紵音竹呂反斮音側略反</hi>
左右皆曰善釋之前曰使其中有可欲雖錮南山猶有<lb/>
隙使其中亡可欲雖亡石椁又何戚焉<hi>師古曰解並在劉向傳</hi>文<lb/>
帝稱善其後拜釋之為廷尉頃之上行出中渭橋<hi>張晏曰在</hi>
<hi>渭橋中路○劉奉世曰渭上有橋非一此在中故曰中渭橋張説非也</hi>有一人從橋下走<lb/>
乗輿馬驚於是使騎捕之屬廷尉<hi>師古曰屬委也音之欲反次下亦同</hi>釋<lb/>
之治問曰縣人來<hi>如淳曰長安縣人也</hi>聞蹕匿橋下久以為行過<lb/>
<hi>師古曰言天子已過</hi>既出見車騎即走耳釋之奏當此人犯蹕<hi>如淳</hi>
<pb n="KR2a0007_WYG_050-4a"/>
<hi>曰乙令蹕先至而犯者罰金四兩師古曰當謂處其罪也</hi>當罰金上怒曰此人親驚<lb/>
吾馬馬頼和柔令它馬固不敗傷我乎而廷尉迺當之<lb/>
罰金釋之曰法者天子所與天下公共也<hi>師古曰公謂不私也</hi>今<lb/>
法如是更重之是法不信於民也且方其時上使使誅<lb/>
之則已<hi>師古曰言初執獲此人天子即令誅之其事即畢</hi>今已下廷尉廷尉天<lb/>
下之平也壹傾天下用法皆為之輕重民安所錯其手<lb/>
足<hi>師古曰安焉也錯置也音千故反</hi>唯陛下察之上良久曰廷尉當是<lb/>
也其後人有盜高廟座前玉環得<hi>師古曰得者盜環之人為吏所捕得也</hi>
<pb n="KR2a0007_WYG_050-4b"/>
文帝怒下廷尉治案盜宗廟服御物者為奏當棄市上<lb/>
大怒曰人亡道迺盜先帝器吾屬廷尉者欲致之族而<lb/>
君以法奏之<hi>師古曰法謂常法</hi>非吾所以共承宗廟意也<hi>師古曰共</hi>
<hi>讀曰㳟</hi>釋之免冠頓首謝曰法如是足也且罪等<hi>如淳曰俱死罪</hi>
<hi>也盜玉環不若盜長陵土之逆○劉奉世曰此等讀如等級之等言凡罪之等差</hi>然以逆順為<lb/>
基<hi>○宋祁曰基字上疑有本字</hi>今盜宗廟器而族之有如萬分一假<lb/>
令愚民取長陵一抔土<hi>張晏曰不欲指言故以取土喻也師古曰抔音歩侯反謂手掬</hi>
<hi>之也其字從手不忍言毁徹故止云取土耳今學者讀抔為杯勺之杯非也杯非應盛土之物也○宋祁云新</hi>
<pb n="KR2a0007_WYG_050-5a"/>
<hi>本抔作㧵</hi>陛下且何以加其法虖文帝與太后言之乃許廷<lb/>
尉當是時中尉條侯周亞夫與梁相山都侯王恬啓見<lb/>
釋之持議平<hi>○宋祁曰啓作咸</hi>迺結為親友張廷尉繇此天下<lb/>
稱之<hi>師古曰繇讀與由同</hi>文帝崩景帝立釋之恐<hi>師古曰以嘗劾帝不下司馬門</hi>
稱疾欲免去懼大誅至欲見則未知何如用王生計卒<lb/>
見謝景帝不過也王生者善為黄老言處士嘗召居廷<lb/>
中公卿盡會立王生老人曰吾韤解<hi>師古曰韤音武伐反</hi>顧謂釋<lb/>
之為我結韤釋之跪而結之<hi>師古曰結讀曰係</hi>既已人或譲王<lb/>
<pb n="KR2a0007_WYG_050-5b"/>
生獨奈何廷辱張廷尉如此王生曰吾老且賤自度終<lb/>
亡益於張廷尉廷尉方天下名臣吾故聊使結韤欲以<lb/>
重之<hi>○宋祁曰聊使結韤疑云聊廷使跪結韤存廷跪二字乃是詳了前語不可削也</hi>諸公聞<lb/>
之賢王生而重釋之釋之事景帝歲餘為淮南相猶尚<lb/>
以前過也年老病卒其子摯字長公官至大夫免以不<lb/>
能取容當世故終身不仕<lb/>
馮唐祖父趙人也父徙代漢興徙安陵唐以孝著為郎<lb/>
中署長<hi>鄭氏曰以至孝聞也師古曰以孝得為郎中而為郎署之長也著音竹助反</hi>事文帝<lb/>
<pb n="KR2a0007_WYG_050-6a"/>
帝輦過問唐曰父老何自為郎家安在<hi>師古曰言年已老矣何乃自為</hi>
<hi>郎也崔浩以為自從也從何為郎此説非也○劉敞曰按文帝問因唐遂及居代時事則何自為郎正問從何</hi>
<hi>處來為郎崔説是索隠過音戈</hi>具以實言文帝曰吾居代時吾尚食監<lb/>
高袪數為我言趙将李齊之賢戰於鉅鹿下吾每飯食<lb/>
意未甞不在鉅鹿也<hi>張晏曰毎食念監所説李齊在鉅鹿時也</hi>父老知之乎<lb/>
唐對曰齊尚不如廉頗李牧之為将也上曰何已<hi>師古曰已</hi>
<hi>猶耳</hi>唐曰臣大父在趙時為官帥将<hi>師古曰大父祖父也帥音所類反将音子</hi>
<hi>亮反</hi>善李牧臣父故為代相善李齊知其為人也上既聞<lb/>
<pb n="KR2a0007_WYG_050-6b"/>
廉頗李牧為人良説<hi>如淳曰良善也師古曰説讀曰悦聞頗牧之善帝意大悦○劉攽曰</hi>
<hi>聞亷頗李牧為人即是知其實矣良説者甚喜也猶良久也</hi>迺拊髀曰<hi>師古曰髀音陛</hi>嗟乎<lb/>
吾獨不得廉頗李牧為将豈憂匈奴哉唐曰主臣<hi>師古曰恐</hi>
<hi>懼之言解在陳平傳○宋祁曰解在王陵傳注誤</hi>陛下雖有廉頗李牧不能用<lb/>
也上怒起入禁中良久召唐譲曰公衆辱我獨亡閒處<lb/>
虖<hi>師古曰何不閒隙之處而言</hi>唐謝曰鄙人不知忌諱當是時匈奴<lb/>
新大入朝那殺北地都尉卬上以胡寇為意迺卒復問<lb/>
唐曰公何以言吾不能用頗牧也唐對曰臣聞上古王<lb/>
<pb n="KR2a0007_WYG_050-7a"/>
者遣将也跪而推轂曰闑以内寡人制之闑以外将軍<lb/>
制之<hi>韋昭曰門中橛為闑師古曰音牛列反</hi>軍功爵賞皆決於外歸而奏<lb/>
之此非空言也臣大父言李牧之為趙将居邉軍市之<lb/>
租皆自用饗士賞賜決於外不從中覆也<hi>師古曰覆謂覆白之也音</hi>
<hi>芳目反</hi>委任而責成功故李牧乃得盡其知能選車千三<lb/>
百乗彀騎萬三千匹<hi>師古曰彀張弩也音遘</hi>百金之士十萬<hi>服䖍曰良</hi>
<hi>士直百金也如淳曰黄金一斤直萬言富家子弟可任使也師古曰百金喻其貴重耳服説是也</hi>是以<lb/>
北逐單于破東胡滅澹林<hi>鄭氏曰澹音擔石之擔如淳曰胡也匈奴傳曰晉北有澹</hi>
<pb n="KR2a0007_WYG_050-7b"/>
<hi>林之胡樓煩之戎也師古曰澹音都甘反又音談</hi>西抑彊秦南支韓魏當是時<lb/>
趙幾伯<hi>師古曰幾致於霸也伯讀曰霸</hi>後會趙王遷立<hi>蘇林曰趙幽王</hi>其母倡<lb/>
也<hi>師古曰倡樂家之女</hi>用郭開讒而誅李牧令顔聚代之<hi>○宋祁曰聚一</hi>
<hi>作最</hi>是以為秦所滅今臣竊聞魏尚為雲中守軍市租盡<lb/>
以給士卒出私養錢<hi>服䖍曰私假錢也</hi>五日壹殺牛以饗賔客<lb/>
軍吏舍人是以匈奴逺避不近雲中之塞虜嘗一入尚<lb/>
帥車騎擊之所殺甚衆夫士卒盡家人子起田中從軍<lb/>
安知尺籍伍符<hi>李竒曰尺籍所以書軍令伍符軍士五五相保之符信也如淳曰漢軍法曰吏</hi>
<pb n="KR2a0007_WYG_050-8a"/>
<hi>卒斬首以尺籍書下縣移郡令人故行不行奪勞二歲伍符亦什伍之符要節度也師古曰家人子謂庻人之</hi>
<hi>家子也</hi>終日力戰斬首捕虜上功莫府一言不相應文吏<lb/>
以法繩之<hi>○宋祁曰繩字上疑有糾字句似長而義具</hi>其賞不行吏奉法必<lb/>
用愚以為陛下法太明賞太輕罰太重且雲中守尚坐<lb/>
上功首虜差六級陛下下之吏削其爵罰作之繇此言<lb/>
之<hi>師古曰繇讀與由同</hi>陛下雖得李牧不能用也臣誠愚觸忌諱<lb/>
死罪文帝説<hi>師古曰説讀曰悦</hi>是日令唐持節赦魏尚復以為<lb/>
雲中守而拜唐為車騎都尉主中尉及郡國車士<hi>服䖍曰車</hi>
<pb n="KR2a0007_WYG_050-8b"/>
<hi>戰之士也</hi>十年景帝立以唐為楚相武帝即位求賢良舉唐<lb/>
唐時年九十餘不能為官迺以子遂為郎遂字王孫亦<lb/>
奇士魏尚槐里人也<lb/>
汲黯字長孺濮陽人也其先有寵於古之衞君也<hi>文穎曰六</hi>
<hi>國時衞弱但稱君也</hi>至黯十世世為卿大夫以父任孝景時為太<lb/>
子洗馬<hi>孟康曰大臣任舉其子弟為官</hi>以嚴見憚武帝即位黯為謁者<lb/>
東粤相攻上使黯徃視之至呉而還報曰粤人相攻固<lb/>
其俗不足以辱天子使者河内失火燒千餘家上使黯<lb/>
<pb n="KR2a0007_WYG_050-9a"/>
往視之還報曰家人失火屋比延燒<hi>師古曰比近也言屋相近故連延而</hi>
<hi>燒也比音頻寐反</hi>不足憂臣過河内河内貧人傷水旱萬餘家<lb/>
或父子相食臣謹以便宜持節發河内倉粟以振貧民<lb/>
請歸節伏矯制辠<hi>師古曰矯託也託奉制詔而行之</hi>上賢而釋之遷為<lb/>
滎陽令黯耻為令稱疾歸田里上聞迺召為中大夫以<lb/>
數切諫不得久留内遷為東海太守黯學黄老言治官<lb/>
民好清靜擇丞史任之<hi>如淳曰擇郡丞及史任之也鄭當時為大司農官屬丞史亦是</hi>
<hi>也</hi>責大指而已不細苛黯多病臥閤内不出嵗餘東海<lb/>
<pb n="KR2a0007_WYG_050-9b"/>
大治稱之上聞召為主爵都尉列於九卿治務在無為<lb/>
而已引大體不拘文法為人性倨少禮<hi>師古曰倨簡傲也音居庻反</hi>
靣折不能容人之過合已者善待之不合者弗能忍見<lb/>
士亦以此不附焉然好游俠任氣節行修絜其諫犯主<lb/>
之顔色常慕傅伯爰盎之為人<hi>應劭曰傅伯梁人為孝王将素抗直也</hi>善<lb/>
灌夫鄭當時及宗正劉棄疾亦以數直諫不得久居位<lb/>
是時太后弟武安侯田蚡為丞相中二千石拜謁蚡弗<lb/>
為禮黯見蚡未甞拜揖之上方招文學儒者上曰吾欲<lb/>
<pb n="KR2a0007_WYG_050-10a"/>
云云<hi>張晏曰所言欲施仁義也師古曰云云猶言如此如此也史畧其辭耳</hi>黯對曰陛下<lb/>
内多欲而外施仁義柰何欲效唐虞之治虖上怒變色<lb/>
而罷朝公卿皆為黯懼上退謂人曰甚矣汲黯之戇也<lb/>
羣臣或數黯<hi>師古曰數責之音所具反</hi>黯曰天子置公卿輔弼之臣<lb/>
寜令從諛承意䧟主於不誼虖且已在其位縱愛身柰<lb/>
辱朝廷何黯多病病且滿三月上常賜告者數終不瘉<lb/>
<hi>如淳曰杜欽所謂病滿賜告詔恩也數者非一也師古曰數音所角反瘉與愈同</hi>最後嚴助為<lb/>
請告上曰汲黯何如人也曰使黯任職居官亡以瘉人<lb/>
<pb n="KR2a0007_WYG_050-10b"/>
<hi>師古曰瘉勝也讀與愈同</hi>然至其輔少主守成雖自謂賁育弗能奪<lb/>
也<hi>師古曰孟賁夏育皆古之勇士也賁音奔</hi>上曰然古有社稷之臣至如汲<lb/>
黯近之矣大将軍青侍中上踞厠視之<hi>如淳曰厠溷也孟康曰厠床邉</hi>
<hi>側也師古曰如説是也○劉奉世曰厠當從孟説古者見大臣則御坐為起然則踞厠者輕之也</hi>丞相<lb/>
𢎞宴見上或時不冠至如見黯不冠不見也上甞坐武<lb/>
帳<hi>應劭曰武帳織成帳為武士象也孟康曰今御武帳置兵闌五兵於帳中也師古曰孟説是也</hi>黯前<lb/>
奏事上不冠望見黯避帷中使人可其奏其見敬禮如<lb/>
此張湯以更定律令為廷尉<hi>師古曰更改也</hi>黯質責湯於上前<lb/>
<pb n="KR2a0007_WYG_050-11a"/>
<hi>師古曰質對之也</hi>曰公為正卿上不能襃先帝之功業下不能<lb/>
化天下之邪心安國富民使囹圄空虚何空取高皇帝<lb/>
約束紛更之為<hi>師古曰言何為乃紛亂而改更也</hi>而公以此無種矣<hi>師古</hi>
<hi>曰言當誅及子孫也</hi>黯時與湯論議湯辯常在文深小苛黯憤發<lb/>
罵曰天下謂刀筆吏不可為公卿果然必湯也令天下<lb/>
重足而立仄目而視矣<hi>師古曰重累其足言懼甚也仄古側字也</hi>是時漢方<lb/>
征匈奴招懐四夷黯務少事間常言與胡和親毋起兵<lb/>
<hi>師古曰每因間隙而言也</hi>上方鄉儒術<hi>師古曰鄉讀曰嚮</hi>尊公孫𢎞及事益<lb/>
<pb n="KR2a0007_WYG_050-11b"/>
多吏民巧<hi>○宋祁曰遷史作吏民巧弄</hi>上分别文法湯等數決讞以<lb/>
幸而黯常毁儒而觸𢎞等徒懐詐飾智以阿人主取容<lb/>
而刀筆之吏專深文巧詆<hi>師古曰詆毁辱也音丁禮反</hi>䧟人於罔以<lb/>
自為功上愈益貴𢎞湯𢎞湯心疾黯雖上亦不説也<hi>師古</hi>
<hi>曰説讀曰悦</hi>欲誅之以事<hi>師古曰以事致其罪而誅也</hi>𢎞為丞相廼言上<lb/>
曰右内史界部中多貴人宗室難治非素重臣弗能任<lb/>
請徙黯為右内史數歳官事不廢大将軍青既益尊姊<lb/>
為皇后然黯與亢禮或説黯曰自天子欲令羣臣下大<lb/>
<pb n="KR2a0007_WYG_050-12a"/>
将軍<hi>師古曰下音胡稼反</hi>大将軍尊貴誠重君不可以不拜黯曰<lb/>
夫以大将軍有揖客反不重耶<hi>師古曰言能降貴以禮士最為重也</hi>大将<lb/>
軍聞愈賢黯數請問以朝廷所疑遇黯加於平日淮南<lb/>
王謀反憚黯曰黯好直諫守節死義至説公孫𢎞等如<lb/>
發䝉耳<hi>師古曰説音式鋭反</hi>上既數征匈奴有功黯言益不用始<lb/>
黯列九卿矣而公孫𢎞張湯為小吏及𢎞湯稍貴與黯<lb/>
同位黯又非毁𢎞湯已而𢎞至丞相封侯湯御史大夫<lb/>
黯時丞史皆與同列或尊用過之黯褊心不能無少望<lb/>
<pb n="KR2a0007_WYG_050-12b"/>
<hi>師古曰褊陿也望怨也</hi>見上言曰陛下用羣臣如積薪耳後來者<lb/>
居上黯罷上曰人果不可以無學觀汲黯之言日益甚<lb/>
矣<hi>師古曰言其鄙俚也或曰積薪之言出曽子故云不可無學也</hi>居無何匈奴渾邪王<lb/>
帥衆來降<hi>師古曰渾音胡昆反</hi>漢發車三萬乗縣官亡錢從民貰<lb/>
馬<hi>師古曰賖買也</hi>民或匿馬馬不具上怒欲斬長安令黯曰長<lb/>
安令亡罪獨斬臣黯民迺肯出馬且匈奴畔其主而降<lb/>
漢徐以縣次傳之何至令天下騷動罷中國甘心夷狄<lb/>
之人乎<hi>師古曰罷讀曰疲</hi>上黙然後渾邪王至賈人與市者坐<lb/>
<pb n="KR2a0007_WYG_050-13a"/>
當死五百餘人黯入請間見高門<hi>晉灼曰三輔黃圖未央宮中有高門殿也</hi>
曰夫匈奴攻當路塞絶和親中國舉兵誅之死傷不可<lb/>
勝計而費以鉅萬百數<hi>師古曰即數百鉅萬也</hi>臣愚以為陛下得<lb/>
胡人皆以為奴婢賜從軍死者家鹵獲因與之以謝天<lb/>
下塞百姓之心<hi>師古曰塞滿也</hi>今縱不能渾邪帥數萬之衆來<lb/>
虚府庫賞賜發良民侍養若奉驕子愚民安知市買長<lb/>
安中而文吏繩以為䦨出財物如邉關乎<hi>應劭曰䦨妄也律胡市吏</hi>
<hi>民不得持兵器及鐡出闗雖於京師市買其法一也臣瓚曰無符傳出入為闌也</hi>陛下縱不能<lb/>
<pb n="KR2a0007_WYG_050-13b"/>
得匈奴之贏以謝天下<hi>師古曰贏餘也音戈成反</hi>又以微文殺無知<lb/>
者五百餘人臣竊為陛下弗取也上弗許曰吾久不聞<lb/>
汲黯之言今又復妄發矣後數月黯坐小法會赦免官<lb/>
於是黯隠於田園者數年會更立五銖錢民多盜鑄錢<lb/>
者楚地尤甚上以為淮陽楚地之郊也<hi>師古曰郊謂交道衝要之處也</hi>
召黯拜為淮陽太守黯伏謝不受印綬詔數強予然後<lb/>
奉詔召上殿黯泣曰臣自以為填溝壑不復見陛下<hi>師古</hi>
<hi>曰填音大賢反</hi>不意陛下復收之臣常有狗馬之心<hi>師古曰思報效</hi>今<lb/>
<pb n="KR2a0007_WYG_050-14a"/>
病力不能任郡事<hi>師古曰力謂甚也</hi>臣願為中郎出入禁闥補<lb/>
過拾遺臣之願也上曰君薄淮陽邪吾今召君矣<hi>師古曰言</hi>
<hi>後即召也</hi>顧淮陽吏民不相得<hi>師古曰顧/謂思念也</hi>吾徒得君重<hi>師古曰徒</hi>
<hi>但也重威重也</hi>臥而治之黯既辭過大行李息曰黯棄逐居郡<lb/>
不得與朝廷議矣<hi>師古曰與讀曰豫</hi>然御史大夫湯智足以距<lb/>
諫詐足以飾非非肯正為天下言專阿主意主意所不<lb/>
欲因而毁之主意所欲因而譽之好興事舞文法<hi>師古曰舞</hi>
<hi>猶弄也</hi>内懐詐以御主心外挾賊吏以為重公列九卿不<lb/>
<pb n="KR2a0007_WYG_050-14b"/>
早言之何<hi>師古曰言何不早言也</hi>公與之俱受其戮矣息畏湯終<lb/>
不敢言黯居郡如其故治淮陽政清後張湯敗上聞黯<lb/>
與息言抵息罪令黯以諸侯相秩居淮陽<hi>如淳曰諸侯王相在郡守</hi>
<hi>上秩眞二千石律眞二千石月得百五十斛嵗凡得千八百石耳二千石月得百二十斛嵗凡得一千四百四</hi>
<hi>十石耳</hi>居淮陽十歳而卒卒後上以黯故官其弟仁至九<lb/>
卿子偃至諸侯相黯姊子司馬安亦少與黯為太子洗<lb/>
馬安文深巧善宦四至九卿以河南太守卒昆弟以安<lb/>
故同時至二千石十人濮陽段宏始事蓋侯信<hi>服䖍曰景帝王</hi>
<pb n="KR2a0007_WYG_050-15a"/>
<hi>皇后凡也</hi>信任宏<hi>蘇林曰任保舉</hi>官亦再至九卿然衞人仕者皆嚴<lb/>
憚汲黯出其下<lb/>
鄭當時字荘陳人也其先鄭君嘗事項籍籍死而屬漢<lb/>
髙祖令諸故項籍臣名籍鄭君獨不奉詔詔盡拜名籍<lb/>
者為大夫而逐鄭君鄭君死孝文時當時以任侠自喜<lb/>
脫張羽於阸<hi>服䖍曰梁孝王将楚相之弟也師古曰喜音許吏反脱音佗活反</hi>聲聞梁<lb/>
楚間孝景時為太子舍人每五日洗沬常置驛馬長安<lb/>
諸郊<hi>如淳曰郊交道四通處也以請賔客便臣瓚曰長安四靣郊祀之處閑静可以請賔客也師古曰二</hi>
<pb n="KR2a0007_WYG_050-15b"/>
<hi>説皆非也此謂長安城外四靣之郊耳邑外謂之郊近郊二十里○劉奉世曰近郊乃三十里蓋字誤然不必</hi>
<hi>分别逺近</hi>請謝賔客夜以繼日至明旦常恐不徧當時好黄<lb/>
老言其慕長者如恐不稱<hi>師古曰恐不稱其意</hi>自見年少官薄<hi>○劉</hi>
<hi>攽曰其慕長者禮意不稱所自見即以為慊然自見當屬上句</hi>然其知友皆大父行天<lb/>
下有名之士也<hi>師古曰大父謂祖父音胡浪反</hi>武帝即位當時稍遷為<lb/>
魯中尉濟南太守江都相至九卿為右内史以武安魏<lb/>
其時議貶秩為詹事<hi>師古曰議田蚡及竇嬰事</hi>遷為大司農當時為<lb/>
大吏戒門下客至亡貴賤亡留門下者<hi>○宋祁曰卲本無下字</hi>執<lb/>
<pb n="KR2a0007_WYG_050-16a"/>
賔主之禮以其貴下人性廉又不治産卬奉賜給諸公<lb/>
<hi>師古曰卬音牛向反奉音扶用反</hi>然其餽遺人不過具器食<hi>師古曰猶今言一盤</hi>
<hi>食也</hi>每朝候上間説未嘗不言天下長者<hi>師古曰候天子間隙之時其所</hi>
<hi>稱説皆言長者也</hi>其推轂士及官屬丞史誠有味其言也<hi>師古曰推</hi>
<hi>轂言薦舉人如推轂之運轉也有味者其言甚羙也</hi>常引以為賢於已未嘗名吏<lb/>
與官屬言若恐傷之聞人之善言進之上唯恐後山東<lb/>
諸公以此翕然稱鄭荘使視決河自請治行五日<hi>如淳曰治</hi>
<hi>行謂荘嚴</hi>上曰吾聞鄭荘行千里不齎糧治行者何也然當<lb/>
<pb n="KR2a0007_WYG_050-16b"/>
時在朝常趨和承意<hi>師古曰趨讀曰趣趣向也和音胡臥反</hi>不敢甚斥臧<lb/>
否漢征匈奴招四夷天下費多財用益屈<hi>師古曰屈盡也音其勿反</hi>
當時為大司農任人賔客僦<hi>晉灼曰當時為大司農而任使其賔客辜較作僦也</hi>
<hi>師古曰僦謂受顧賃而載運也言當時保任其賔客於司農載運也僦音子就反</hi>入多逋負司<lb/>
馬安為淮陽太守發其事當時以此陷罪贖為庻人頃<lb/>
之守長史<hi>如淳曰丞相長史也</hi>遷汝南太守數嵗以官卒昆弟以<lb/>
當時故至二千石者六七人當時始與汲黯列為九卿<lb/>
内行修兩人中廢賔客益落<hi>師古曰落散也</hi>當時死家亡餘財<lb/>
<pb n="KR2a0007_WYG_050-17a"/>
先是下邽翟公為廷尉<hi>蘇林曰邽音圭京兆縣名也</hi>賔客亦塡門<hi>師古</hi>
<hi>曰塡滿也音田</hi>及廢門外可設爵羅<hi>師古曰言其寂静無人行也</hi>後復為廷<lb/>
尉客欲往翟公大署其門<hi>師古曰署謂書之</hi>曰一死一生迺知<lb/>
交情一貧一富迺知交態一貴一賤交情迺見<hi>師古曰見音胡</hi>
<hi>電反</hi>
贊曰張釋之之守法馮唐之論将汲黯之正直鄭當時<lb/>
之推士不如是亦何以成名哉揚子以為孝文親詘帝<lb/>
尊以信亞夫之軍<hi>師古曰揚子謂揚雄也信讀曰伸</hi>曷為不能用頗牧<lb/>
<pb n="KR2a0007_WYG_050-17b"/>
彼将有激云爾<hi>師古曰謂馮唐欲理魏尚故以此言激文帝也</hi>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷五十<lb/>
<pb n="KR2a0007_WYG_050-18a"/>
　前漢書卷五十考證<lb/>
張釋之傳尉左右視盡不能對注視其屬官盡不能對<lb/>
　○胡三省曰蓋帝問之而不能對故倉皇失措而左<lb/>
　右視也顔注非<lb/>
然以順逆為基○按基字史記作差文義甚明<lb/>
與梁相山都侯王恬啟○宋祁曰啟作咸○<hi>臣召南</hi>按<lb/>
　如宋説則咸字屬下文為句也但山都侯自名恬啟<lb/>
　史無截去人名一字之理史記以避景帝諱作王恬<lb/>
<pb n="KR2a0007_WYG_050-18b"/>
　開注徐廣曰漢書作啟即知本文作王恬啟矣宋説<lb/>
　無謂<lb/>
馮唐傳為即中署長○史記作為中郎署長又父老何<lb/>
　自為郎父老知之乎史記並無老字<lb/>
趙将李齊○胡三省曰鉅鹿之戰當是秦将王離圍鉅<lb/>
　鹿時<lb/>
軍市之租○索隠曰軍中立市市有稅即租也<lb/>
汲黯傳至黯十世○<hi>臣召南</hi>按史記作七世又治官民<lb/>
<pb n="KR2a0007_WYG_050-19a"/>
　史記作治官理民此傳於史記本文字句多所刪節<lb/>
　處如嚴助言黯輔少主守城深堅招之不來麾之不<lb/>
　去雖自謂賁育弗能奪也漢書改守城為守成又删<lb/>
　深堅以下二句黯言以微文殺無知者五百餘人是<lb/>
　所謂庇其葉而傷其枝者也漢書删去是所謂一句<lb/>
　皆不如本文逺甚<lb/>
召為主爵都尉○<hi>臣召南</hi>按公卿表黯以建元六年為<lb/>
　主爵都尉十一年徙為右内史元朔五年也主爵都<lb/>
<pb n="KR2a0007_WYG_050-19b"/>
　尉掌列侯<lb/>
居淮陽十嵗而卒○史記作七嵗<lb/>
鄭當時傳遷為大司農○<hi>臣召南</hi>按史記作遷為大農<lb/>
　令是也當時為大農令在元光中至太初元年始改<lb/>
　曰大司農此史文偶然失檢處也<lb/>
下邽翟公為廷尉○<hi>臣召南</hi>按公卿表翟公為廷尉在<lb/>
　元光五年<lb/>
　前漢書卷五十考證<lb/>
</p>
<p>
</p>
  </div>
</body>
</text>
</TEI>
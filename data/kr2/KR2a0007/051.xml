<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷五十一</head> <lb/>
    <p>
<pb n="KR2a0007_WYG_051-1a"/>
欽定四庫全書<lb/>
　前漢書卷五十一<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　賈鄒枚路傳第二十一<lb/>
賈山潁川人也祖父袪故魏王時博士弟子也<hi>師古曰六國時</hi>
<hi>魏也</hi>山受學祛所言渉獵書記不能為醇儒<hi>師古曰渉若渉水獵若獵</hi>
<hi>獸言歴覽之不專精也醇者不雜也</hi>嘗給事潁隂侯為騎<hi>師古曰為騎者常騎馬而從也</hi>
<pb n="KR2a0007_WYG_051-1b"/>
孝文時言治亂之道借秦為諭名曰至言其辭曰臣聞<lb/>
為人臣者盡忠竭愚以直諫主不避死亡之誅者臣山<lb/>
是也臣不敢以久逺諭願借秦以為諭唯陛下少加意<lb/>
焉夫布衣韋帶之士<hi>師古曰言貧賤之人也韋帶以單韋為帶無飾也○宋祁曰韋帶南</hi>
<hi>本浙本作革帶</hi>修身於内成名於外而使後世不絶息至秦則<lb/>
不然貴為天子富有天下賦歛重數百姓任罷<hi>師古曰數屢也</hi>
<hi>任謂役事也罷讀曰疲任疲言疲於役使也</hi>赭衣半道羣盗滿山<hi>師古曰犯罪者則衣</hi>
<hi>赭衣行道之人半著赭衣言被罪者衆也盜賊皆依山為阻故云滿山也</hi>使天下之人戴目<lb/>
<pb n="KR2a0007_WYG_051-2a"/>
而視傾耳而聽<hi>師古曰戴目者言常逺視有異志也傾耳而聽言樂禍亂也</hi>一夫大<lb/>
謼天下嚮應者陳勝是也<hi>師古曰謼字與呼同謼呌也音火故反嚮讀曰響</hi>秦<lb/>
非徒如此也起咸陽而西至雍離宮三百<hi>師古曰凡言離宫者皆謂</hi>
<hi>於别處置之非常所居也</hi>鍾鼓帷帳不移而具又為阿房之殿殿髙<lb/>
數十仞<hi>師古曰阿房者言殿之四阿皆為房也一説大陵曰阿言其殿髙若於阿上為房也房字或作</hi>
<hi>旁説云始皇作此殿未有名以其去咸陽近且號阿旁阿近也八尺曰仞</hi>東西五里南北千<lb/>
歩從車羅騎四馬騖馳旌旗不橈<hi>師古曰橈屈也言庭之廣大殿之髙敞衆</hi>
<hi>騎馳騖無所廹觸建立旌旗不屈撓撓音女孝反○宋祁曰注屈橈下當有也字</hi>為宫室之麗<lb/>
<pb n="KR2a0007_WYG_051-2b"/>
至於此使其後世曾不得聚廬而託處焉為馳道於天<lb/>
下東窮燕齊南極呉楚江湖之上瀕海之觀畢至<hi>師古曰瀕</hi>
<hi>水涯也瀕海謂緣海之邊也畢盡也瀕音頻又音賓字或作濵音義同</hi>道廣五十歩三文<lb/>
而樹厚築其外隠以金椎<hi>服䖍曰作壁如甬道隠築也以鐵椎築之師古曰築令堅</hi>
<hi>實而使隆髙耳不為甬壁也隠音於靳反</hi>樹以青松為馳道之麗至於此使<lb/>
其後世曾不得邪徑而託足焉死葬乎驪山吏徒數十<lb/>
萬人<hi>師古曰吏以督領徒以役作也○宋祁曰乎當作虖</hi>曠日十年<hi>師古曰曠空也廢也言為</hi>
<hi>重役空廢時日積年嵗也</hi>下徹三泉<hi>師古曰三重之泉言其深也</hi>合采金石冶銅<lb/>
<pb n="KR2a0007_WYG_051-3a"/>
錮其内桼塗其外<hi>師古曰錮謂鑄而合之也音固</hi>被以珠玉飾以翡翠<lb/>
<hi>應劭曰雄曰翡雌曰翠臣瓚曰異物志云翡色赤而大於翠師古曰鳥各别類非雄雌異名也被音皮義反</hi>
中成觀游上成山林為葬薶之侈至於此使其後世曾<lb/>
不得蓬顆蔽冢而託葬焉<hi>服䖍曰謂塊墣作冢喻小也臣瓚曰蓬顆猶祼顆小冢也</hi>
<hi>晉灼曰東北人名土塊為蓬顆師古曰諸家之説皆非顆謂土塊蓬顆言塊上生蓬者耳舉此以對冢上山林</hi>
<hi>故言蓬顆蔽冢也顆音口果反</hi>秦以熊羆之力虎狼之心蠶食諸侯并<lb/>
吞海内而不篤禮義<hi>師古曰篤厚也</hi>故天殃已加矣臣昧死以<lb/>
聞願陛下少留意而詳擇其中<hi>師古曰中音竹仲反</hi>臣聞忠臣之<lb/>
<pb n="KR2a0007_WYG_051-3b"/>
事君也言切直則不用而身危不切直則不可以眀道<lb/>
故切直之言眀主所欲急聞忠臣之所以蒙死而竭知<lb/>
也<hi>師古曰䝉冐犯也</hi>地之磽者雖有善種不能生焉<hi>師古曰磽埆瘠薄也</hi>
<hi>磽音口交反</hi>江臯河瀕雖有惡種無不猥大<hi>李奇曰臯水邊淤地也師古曰</hi>
<hi>猥盛也</hi>昔者夏商之季世雖闗龍逄箕子比干之賢身死<lb/>
亡而道不用<hi>服䖍曰闗龍逄桀之忠臣也師古曰比干諫紂而紂殺之論語曰微子去之箕子為</hi>
<hi>之奴比干諫而死</hi>文王之時豪俊之士皆得竭其智芻蕘採薪<lb/>
之人皆得盡其力<hi>師古曰芻刈草也蕘草薪也言執賤役者也大雅板之詩曰詢于芻蕘</hi>
<pb n="KR2a0007_WYG_051-4a"/>
此周之所以興也故地之羙者善養禾君之仁者善養<lb/>
士雷霆之所擊無不摧折者<hi>師古曰霆疾雷也音廷</hi>萬鈞之所壓<lb/>
無不糜滅者今人主之威非特雷霆也<hi>師古曰特獨也</hi>埶重非<lb/>
特萬鈞也開道而求諫和顔色而受之用其言而顯其<lb/>
身士猶恐懼而不敢自盡又廼况於縱欲恣行暴虐惡<lb/>
聞其過乎<hi>○宋祁曰乎當作虖</hi>震之以威壓之以重<hi>師古曰震動也</hi>則雖<lb/>
有堯舜之智孟賁之勇豈有不摧折者哉<hi>師古曰孟賁古之勇士賁</hi>
<hi>音奔</hi>如此則人主不得聞其過失矣弗聞則社稷危矣古<lb/>
<pb n="KR2a0007_WYG_051-4b"/>
者聖王之制史在前書過失工誦箴諫<hi>李竒曰古有誦詩之工記過之</hi>
<hi>史常在君側也師古曰箴戒也音之林反</hi>瞽誦詩諫<hi>師古曰瞽/無目之人</hi>公卿比諫<hi>李奇</hi>
<hi>曰相親比而諫也或曰比方事類以諫也師古曰比方是也</hi>士傳言諫過庶人謗於<lb/>
道商旅議於市<hi>師古曰旅衆也</hi>然後君得聞其過失也聞其過<lb/>
失而改之見義而從之所以永有天下也天子之尊四<lb/>
海之内其義莫不為臣然而養三老於太學親執醬而<lb/>
餽執爵而酳<hi>師古曰餽字與饋同進食曰餽酳者少少飲酒謂食已而蕩口也音<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>
                    </hi>祝䭇<lb/>
在前祝鯁在後<hi>師古曰䭇古饐字謂食不下也以老人好饐鯁故為備祝以祝之○宋祁曰䭇</hi>
<pb n="KR2a0007_WYG_051-5a"/>
<hi>當作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>公卿奉杖大夫進履舉賢以自輔弼求修正之士<lb/>
使直諫<hi>師古曰修正謂修身正行者</hi>故以天子之尊尊養三老視孝<lb/>
也<hi>師古曰視讀曰示</hi>立輔弼之臣者恐驕也置直諫之士者恐<lb/>
不得聞其過也學問至於芻蕘者求善無饜也商人庶<lb/>
人誹謗已而改之從善無不聽也昔者秦政力并萬國<lb/>
富有天下破六國以為郡縣築長城以為闗塞秦地之<lb/>
固大小之埶輕重之權其與一家之富一夫之彊胡可<lb/>
勝計也<hi>師古曰胡何也勝盡也</hi>然而兵破於陳渉地奪於劉氏者<lb/>
<pb n="KR2a0007_WYG_051-5b"/>
何也秦王貪狼暴虐殘賊天下窮困萬民以適其欲也<lb/>
<hi>師古曰適快也</hi>昔者周蓋千八百國以九州之民養千八百國<lb/>
之君用民之力不過嵗三日什一而籍<hi>師古曰什一謂十分之中公取</hi>
<hi>一也籍借也謂借人力也一曰為簿籍而税之</hi>君有餘財民有餘力而頌聲作<lb/>
<hi>師古曰頌者六詩之一羙盛徳之形容盖帝王之嘉致</hi>秦皇帝以千八百國之民<lb/>
自養力罷不能勝其役財盡不能勝其求<hi>師古曰勝堪也罷讀曰疲</hi>
<hi>以下亦同</hi>一君之身耳所以自養者馳騁弋獵之娯天下弗<lb/>
能供也<hi>師古曰弋繳射也</hi>勞罷者不得休息飢寒者不得衣食<lb/>
<pb n="KR2a0007_WYG_051-6a"/>
亡罪而死刑者無所告訴人與之為怨家與之為讎<hi>師古</hi>
<hi>曰言人人為怨家家為讎</hi>故天下壞也秦皇帝身在之時天下已壞<lb/>
矣而弗自知也秦皇帝東廵狩至㑹稽琅邪刻石著其<lb/>
功自以為過堯舜統<hi>如淳曰統繼也堯舜子不才不能長世而秦自以過堯舜可至萬世</hi>
<hi>也師古曰此說非也統治也言自羙功德治理天下過於堯舜也其下乃言以一至萬之事</hi>縣石鑄<lb/>
鍾虡<hi>服䖍曰縣石以為磬也蘇林曰秦欲平天下法使輕重如石之在稱也師古曰二說皆非也縣稱也</hi>
<hi>石百二十斤稱銅鐵之斤石以鑄鍾虡言其奢泰也虡猛獸之名謂鍾鼔之柎飾為此獸虡音鉅</hi>篩土<lb/>
築阿房之宮<hi>師古曰篩以竹簁為之篩音師簁音山爾反</hi>自以為萬世有天<lb/>
<pb n="KR2a0007_WYG_051-6b"/>
下也古者聖王作諡三四十世耳雖堯舜禹湯文武絫<lb/>
世廣徳<hi>師古曰絫古累字</hi>以為子孫基業無過二三十世者也<lb/>
<hi>張晏曰夏十七世殷三十一世周三十六世</hi>秦皇帝曰死而以諡法是父子<lb/>
名號有時相襲也以一至萬則世世不相復也<hi>師古曰復重也</hi>
<hi>音扶目反</hi>故死而號曰始皇帝其次曰二世皇帝者欲以一<lb/>
至萬也秦皇帝計其功徳度其後嗣世世無窮<hi>師古曰度音大</hi>
<hi>各反</hi>然身死纔數月耳<hi>師古曰纔音財暫也淺也</hi>天下四靣而攻之宗<lb/>
廟滅絶矣秦皇帝居滅絶之中而不自知者何也天下<lb/>
<pb n="KR2a0007_WYG_051-7a"/>
莫敢告也其所以莫敢告者何也亡養老之義亡輔弼<lb/>
之臣亡進諫之士縱恣行誅退誹謗之人殺直諫之士<lb/>
是以道諛媮合茍容<hi>師古曰道讀曰導導引主意於邪也媮奥偷同</hi>比其徳則<lb/>
賢於堯舜課其功則賢於湯武天下已潰而莫之告也<lb/>
<hi>師古曰水旁決曰潰言天下之壞如水潰</hi>詩曰匪言不能胡此畏忌聽言則<lb/>
對譛言則退此之謂也<hi>師古曰此大雅桑柔之篇也言賢者見事之是非非不能分别</hi>
<hi>言之而不言者何也此但畏忌犯顔得罪罰也又言言而見聽則悉意荅對不見信受則屏退也今詩本云聽</hi>
<hi>言則對誦言如醉説者又别為義與此不同○宋祁曰注文又言言而見聽南本浙本並無一言字余謂當存</hi>
<pb n="KR2a0007_WYG_051-7b"/>
<hi>二言字</hi>又曰濟濟多士文王以寧<hi>師古曰此大雅文王之篇也濟濟多威儀也此</hi>
<hi>言文王以多士之故能安天下也</hi>天下未嘗亡士也然而文王獨言以<lb/>
寧者何也文王好仁則仁興得士而敬之則士用用之<lb/>
有禮義<hi>○宋祁曰禮義下語未屬疑文不足</hi>故不致其愛敬則不能盡其<lb/>
心不能盡其心則不能盡其力不能盡其力則不能成<lb/>
其功故古之賢君於其臣也尊其爵祿而親之疾則臨<lb/>
視之亡數<hi>師古曰言心實憂念之不為禮飾也</hi>死則往弔哭之臨其小歛<lb/>
大斂已棺塗而後為之服錫衰麻絰<hi>師古曰已棺謂已大斂也塗謂塗殯</hi>
<pb n="KR2a0007_WYG_051-8a"/>
<hi>也錫衰十五升布無事其縷者也棺音工喚反</hi>而三臨其喪未斂不飲酒食肉<lb/>
未葬不舉樂當宗廟之祭而死為之廢樂故古之君人<lb/>
者於其臣也可謂盡禮矣服法服端容貌正顔色然後<lb/>
見之故臣下莫敢不竭力盡死以報其上功德立於後<lb/>
世而令聞不亡也<hi>師古曰令善也聞謂聲之聞也</hi>今陛下念思祖考術<lb/>
追厥功<hi>師古曰術亦作述</hi>圖所以昭光洪業休徳<hi>師古曰圖謀也休美也</hi>
使天下舉賢良方正之士天下皆訢訢焉<hi>師古曰訢讀與欣同</hi>曰<lb/>
將興堯舜之道三王之功矣天下之士莫不精白以承<lb/>
<pb n="KR2a0007_WYG_051-8b"/>
休德<hi>師古曰厲精而為潔白也</hi>今方正之士皆在朝廷矣又選其賢<lb/>
者使為常侍諸吏與之馳敺射獵<hi>師古曰敺與驅同</hi>一日再三<lb/>
出臣恐朝廷之解弛<hi>師古曰解讀曰懈弛放也音式爾反○宋祁曰江浙本廷作臣</hi>百<lb/>
官之墮於事也諸侯聞之又必怠於政矣陛下即位親<lb/>
自勉以厚天下損食膳不聽樂減外徭衛卒止嵗貢省<lb/>
廏馬以賦縣傳<hi>師古曰賦給與也傳音張戀反</hi>去諸苑以賦農夫出帛<lb/>
十萬餘匹以振貧民禮髙年九十者一子不事八十者<lb/>
二算不事<hi>師古曰一子不事蠲其賦役二算不事免二口之算賦也</hi>賜天下男子爵<lb/>
<pb n="KR2a0007_WYG_051-9a"/>
大臣皆至公卿發御府金賜大臣宗族亡不被澤者赦<lb/>
罪人憐其亡髪賜之巾憐其衣赭<hi>師古曰衣音於既反</hi>書其背父<lb/>
子兄弟相見也而賜之衣平獄緩刑天下莫不説喜<hi>師古</hi>
<hi>曰說讀曰悅</hi>是以元年膏雨降五穀登此天之所以相陛下<lb/>
也<hi>師古曰相助也</hi>刑輕於它時而犯法者寡衣食多於前年而<lb/>
盗賊少此天下之所以順陛下也<hi>師古曰天下之人也</hi>臣聞山東<lb/>
吏布詔令民雖老羸<graphic n="KR1825" url="https://raw.githubusercontent.com/kanripo/KR-Gaiji/master/images/KR1825.png" mimeType="image/png"/>疾扶杖而往聼之願少須臾母<lb/>
死思見徳化之成也今功業方就名聞方昭四方鄉風<lb/>
<pb n="KR2a0007_WYG_051-9b"/>
<hi>師古曰鄉讀曰嚮</hi>今從豪俊之臣方正之士直與之日日獵射<lb/>
擊兔伐狐<hi>○宋祁曰兎疑作莵</hi>以傷大業絶天下之望臣竊悼之<lb/>
詩曰靡不有初鮮克有終<hi>師古曰此大雅蕩之詩也言人初始皆庶㡬於善道而少</hi>
<hi>有能終之者</hi>臣不勝大願願少衰射獵以夏嵗二月定明堂<lb/>
造太學修先王之道<hi>師古曰時以十月為嵗首則謂夏正之二月為五月今欲定制度循</hi>
<hi>於古法故特云用夏嵗二月也夏音胡雅反</hi>風行俗成萬世之基定然後唯<lb/>
陛下所幸耳<hi>師古曰言乃可恣意也</hi>古者大臣不媟<hi>師古曰媟狎也音息列反</hi>
故君子不常見其齊嚴之色肅敬之容<hi>師古曰見顯示也音胡電反</hi>
<pb n="KR2a0007_WYG_051-10a"/>
大臣不得與宴游<hi>師古曰安息曰宴與讀曰豫</hi>方正修絜之士不得<lb/>
從射獵使皆務其方以髙其節<hi>師古曰方道也一曰方謂亷隅也</hi>則羣<lb/>
臣莫敢不正身修行盡心以稱大禮<hi>師古曰稱副也</hi>如此則陛<lb/>
下之道尊敬功業施於四海垂於萬世子孫矣誠不如<lb/>
此則行日壞而榮日滅矣夫士修之於家而壞之於天<lb/>
子之廷臣竊愍之陛下與衆臣宴游與大臣方正朝廷<lb/>
論議夫游不失樂朝不失禮議不失計軌事之大者也<lb/>
<hi>師古曰軌謂法度也</hi>其後文帝除鑄錢令山復上書諫以為變先<lb/>
<pb n="KR2a0007_WYG_051-10b"/>
帝法非是又誦淮南王無大罪<hi>○宋祁曰誦疑作訟誦是誦說字非是</hi>宜<lb/>
急令反國又言柴唐子為不善足以戒<hi>鄧展曰淮南傳棘蒲侯柴武太</hi>
<hi>子柴竒與士伍開章謀反</hi>章下詰責<hi>師古曰以其所上之章令有司詰問</hi>對以為錢者<lb/>
亡用器也而可以易富貴富貴者人主之操柄也<hi>師古曰操</hi>
<hi>持也音千高反</hi>令民為之是與人主共操柄不可長也<hi>師古曰長謂畜</hi>
<hi>養也言此事宜速禁絶不可畜養</hi>其言多激切善指事意然終不加罰<lb/>
所以廣諫爭之路也其後復禁鑄錢云<lb/>
鄒陽齊人也漢興諸侯王皆自治民聘賢呉王濞招致<lb/>
<pb n="KR2a0007_WYG_051-11a"/>
四方游士陽與呉嚴忌枚乘等俱仕呉皆以文辯著名<lb/>
久之呉王以太子事怨望稱疾不朝隂有邪謀陽奏書<lb/>
諫為其事尙隱惡指斥言故先引秦為諭因道胡越齊<lb/>
趙淮南之難然後廼致其意其辭曰臣聞秦倚曲臺之<lb/>
宫<hi>應劭曰始皇帝所治處也若漢家未央宮師古曰倚恃也音於綺反</hi>懸衡天下<hi>服䖍曰闗西為</hi>
<hi>衡應劭曰衡平也如淳曰衡猶稱之衡也言其懸法度於其上也師古曰此說秦自以為威力彊固非論平法</hi>
<hi>也下又言陳勝連從兵之據則是説從横之事耳服釋是也</hi>畫地而不犯兵加胡越<lb/>
<hi>師古曰畫地不犯者法制之行也</hi>至其晩節末路張耳陳勝連從兵之<lb/>
<pb n="KR2a0007_WYG_051-11b"/>
據<hi>師古曰從音子容反</hi>以叩函谷咸陽遂危<hi>師古曰叩擊也</hi>何則列郡不<lb/>
相親萬室不相救也今胡數渉北河之外上覆飛鳥下<lb/>
不見伏菟<hi>蘇林曰言胡來人馬之盛揚塵上覆飛鳥下不見伏菟也一曰覆盡也言上射飛鳥下盡</hi>
<hi>伏莬也師古曰覆盡是也音方目反○劉奉世曰自胡渉北河以下蘇説最近之陽已知趙連匈奴呉交越不</hi>
<hi>欲斥言故謬其辭而云胡攻趙越攻吳四國有怨救兵不専漢梁淮陽不能助已欲吳王曉其謬辭也然文意</hi>
<hi>僻澁故不可通</hi>鬭城不休救兵不止死者相隨輦車相屬<hi>師古曰屬</hi>
<hi>連也音之欲反○宋祁曰不止姚本作不至</hi>轉粟流輸千里不絕何則彊趙<lb/>
責於河間<hi>應劭曰趙幽王為呂后所幽死文帝立其長子遂為趙王取趙之河間立遂弟辟疆為河</hi>
<pb n="KR2a0007_WYG_051-12a"/>
<hi>間王至子哀王無嗣國除遂欲復還得河間</hi>六齊望於惠后<hi>孟康曰髙后割齊濟南郡為呂</hi>
<hi>台奉邑又割琅邪郡封營陵侯劉澤為琅邪王文帝乃立悼惠王六子為王言六齊不保今日之恩而追怨恵</hi>
<hi>帝與吕后也一説惠帝二年悼惠王入朝呂后欲鴆殺之獻城陽郡尊魯元公主得免六子以此怨之</hi>城<lb/>
陽顧於盧博<hi>孟康曰城陽王喜也喜父章與弟興居討諸呂有功本當盡以趙地王章梁地王興</hi>
<hi>居文帝聞其欲立齊王更以二郡王之章失職嵗餘薨興居誅死盧博濟北王治處喜顧念而怨也</hi>三淮<lb/>
南之心思墳墓<hi>張晏曰淮南厲王三子為三王念其父見遷殺思墓故報怨也師古曰三子為</hi>
<hi>王謂淮南衡山濟北也○宋祁曰别本注文自張晏至墓故漏此二十一字故報怨當作欲報怨</hi>大王<lb/>
不憂臣恐救兵之不專<hi>孟康曰不專救漢也如淳曰皆自私怨宿忿不能為呉也若吳</hi>
<pb n="KR2a0007_WYG_051-12b"/>
<hi>舉兵反天子來討謂四國但有意不敢相救也師古曰二說皆非也言諸國各有私怨欲申其志不肯專為吳</hi>
<hi>非不敢相救也</hi>胡馬遂進窺於邯鄲越水長沙還舟青陽<hi>張晏曰青</hi>
<hi>陽地名還舟聚舟船也言胡為趙難越為吳難不可恃也○劉奉世曰越水長沙者陽盖謬言越先以水軍攻</hi>
<hi>長沙而後還舟侵吳也下文云水章邯是其為文如此青陽呉地</hi>雖使梁并淮陽之兵<lb/>
下淮東越廣陵以遏越人之糧漢亦折西河而下北守<lb/>
漳水以輔大國胡亦益進越亦益深此臣之所為大王<lb/>
患也<hi>應劭曰時趙王遂北連匈奴吳王濞素事三越故鄒陽微言胡越亦自受敵救兵之不專也胡馬故</hi>
<hi>曰進越水故曰深蘇林曰折截也陽知呉王隂連結齊趙淮南胡越欲諫不敢指斥言故陳胡越之難齊趙之</hi>
<pb n="KR2a0007_WYG_051-13a"/>
<hi>怨微言梁并淮陽絶越人之糧漢折西河以輔大國以破難其計欲隱其辭故謬言胡益進越益深為大王患</hi>
<hi>之以錯亂其語若吳為憂助漢者也自此以下乃致其意焉師古曰蘇說是也</hi>臣聞交龍襄首<lb/>
奮翼則浮雲出流霧雨咸集<hi>師古曰襄舉也○宋祁曰南本徐鍇改交為蛟</hi>聖<lb/>
王底節修徳則游談之士歸義思名<hi>師古曰底厲也音指</hi>今臣盡<lb/>
智畢議易精極慮<hi>如淳曰改易精思以極盡謀慮也</hi>則無國不可奸<hi>師古</hi>
<hi>曰奸音干</hi>飾固陋之心則何王之門不可曵長裾乎然臣所<lb/>
以歴數王之朝背淮千里而自致者非惡臣國而樂吳<lb/>
民也竊髙下風之行尤説大王之義<hi>師古曰言在下風側聼髙尙羙悦大</hi>
<pb n="KR2a0007_WYG_051-13b"/>
<hi>王之行義也說讀曰悦</hi>故願大王之無忽察聼其志臣聞鷙鳥絫<lb/>
百不如一鶚<hi>孟康曰鶚大鵰也如淳曰鷙鳥比諸侯鶚比天子師古曰鷙擊之鳥鷹鸇之屬也鶚</hi>
<hi>自大鳥而鷙者耳非鵰也絫古累字鶚音愕</hi>夫全趙之時<hi>服䖍曰全趙趙未分之時</hi>武力<lb/>
鼎士祇服叢臺之下者一旦成市<hi>師古曰袨服盛服也鼎士舉鼎之士也叢</hi>
<hi>臺趙王之臺也在邯鄲袨音州縣之縣</hi>而不能止幽王之湛患<hi>師古曰幽王謂趙幽</hi>
<hi>王友也湛讀曰沈沈患言幽王為呂后所幽死</hi>淮南連山東之俠死士盈朝不<lb/>
能還厲王之西也<hi>師古曰厲王淮南厲王長也西謂廢遷嚴道而死於雍也</hi>然而計<lb/>
議不得雖諸賁不能安其位亦明矣<hi>師古曰諸謂專諸賁謂孟賁皆古勇</hi>
<pb n="KR2a0007_WYG_051-14a"/>
<hi>士也</hi>故願大王審畫而已<hi>師古曰畫計也音獲</hi>始孝文皇帝據闗入<lb/>
立寒心銷志不眀求衣<hi>張晏曰據函谷闗立為天子諸國聞文帝入闗為之寒心散志</hi>
<hi>也求衣夜索衣著不及待明意不安也臣瓚曰文帝入闗而立以天下多難故乃寒心戰慄未明而起師古曰</hi>
<hi>瓚說是也</hi>自立天子之後使東牟朱虛東褒義父之後<hi>應劭曰天</hi>
<hi>下已定文帝遣朱虛侯章東喻齊王嘉其首舉兵欲誅諸呂猶春秋褒邾儀父也師古曰立天子謂立為天子</hi>
<hi>也義讀曰儀父讀曰甫</hi>深割嬰兒王之<hi>應劭曰封齊王六子為王其中有小小嬰兒者文帝</hi>
<hi>於骨肉厚也或曰皇子武為代王參為太原王揖為梁王師古曰或說是也○劉奉世曰使東牟朱虛東言其</hi>
<hi>東使就王封也而義父者似謂悼惠而不可考據褒其後故封其子皆為王封時有㓜者故舉言嬰兒也下文</hi>
<pb n="KR2a0007_WYG_051-14b"/>
<hi>自言梁代淮陽文三子是矣則知此或說非也</hi>壤子王梁代<hi>如淳曰文帝之二子晉灼曰揚雄方</hi>
<hi>言梁益之間所愛謂其肥盛曰壤或曰言深割嬰兒王之壤壤土也壤字當上屬也師古曰或說非也○宋祁</hi>
<hi>曰注文江浙本謂作諱於理最切言謂者漫而無綂</hi>益以淮陽卒仆濟北囚弟於<lb/>
雍者豈非象新垣平等哉<hi>應劭曰仆僵仆也濟北王興居反見誅囚弟於雍者淮南</hi>
<hi>王長有罪見徙死於雍所以然者坐二國有姦臣如新垣平等勸王其反師古曰仆音赴</hi>今天子新<lb/>
據先帝之遺業左規山東右制闗中變權易埶大臣難<lb/>
知大王弗察臣恐周鼎復起於漢新垣過計於朝<hi>如淳曰新</hi>
<hi>垣平詐言鼎在泗水中臣望東北汾隂有金寳氣鼎其在乎弗迎則不至為吳計者猶新垣平之言周鼎終不</hi>
<pb n="KR2a0007_WYG_051-15a"/>
<hi>可得也服䖍曰過誤也</hi>則我呉遺嗣不可期於世矣<hi>師古曰言呉當絕滅無遺</hi>
<hi>嗣也</hi>髙皇帝燒棧道水章邯<hi>應劭曰章邯為雍王髙祖以水灌其城破之也</hi>兵不<lb/>
留行<hi>師古曰言無所稽留不廢於行</hi>收弊民之倦東馳函谷西楚大破<lb/>
<hi>張晏曰項羽自號西楚霸王</hi>水攻則章邯以亡其城陸擊則荆王以<lb/>
失其地<hi>如淳曰荆亦楚也謂項羽敗走</hi>此皆國家之不㡬者也<hi>應劭曰言不可</hi>
<hi>庶㡬也李奇曰不但㡬微乃著見也或曰㡬危也此數事於國家皆無危險之慮也師古曰言漢朝之安諸侯</hi>
<hi>不當妄起邪意應說是也○劉攽曰㡬讀曰冀</hi>願大王孰察之呉王不内其言<lb/>
<hi>○宋祁曰内疑作納</hi>是時景帝少弟梁孝王貴盛亦待士於是鄒<lb/>
<pb n="KR2a0007_WYG_051-15b"/>
陽枚乘嚴忌知吳不可説皆去之梁從孝王㳺陽為人<lb/>
有智畧忼慨不茍合<hi>師古曰忼音口朗反</hi>介於羊勝公孫詭之間<lb/>
<hi>師古曰介謂間厠也</hi>勝等疾陽惡之孝王<hi>師古曰惡謂讒毁也其下亦同</hi>孝王怒<lb/>
下陽吏將殺之陽客游以讒見禽恐死而負絫<hi>師古曰絫音力</hi>
<hi>瑞反</hi>廼從獄中上書曰臣聞忠無不報信不見疑臣常以<lb/>
為然徒虛語耳昔荆軻慕燕丹之義白虹貫日太子畏<lb/>
之<hi>應劭曰燕太子丹質於秦始皇遇之無禮丹亡去厚養荆軻令西刺秦王精誠感天白虹為之貫日也如</hi>
<hi>淳曰白虹兵象日為君為燕丹表可克之兆師古曰精誠若斯太子尚畏而不信也太白食昴義亦如之</hi>衛<lb/>
<pb n="KR2a0007_WYG_051-16a"/>
先生為秦畫長平之事太白食昴昭王疑之<hi>蘇林曰白起為秦伐</hi>
<hi>趙破長平軍欲遂滅趙遣衛先生說昭王益兵糧為應侯所害事用不成其精誠上逹於天故太白為之食昴</hi>
<hi>昴趙分也將有兵故太白食昴食干歴之也如淳曰太白天之將軍</hi>夫精變天地而信不<lb/>
諭兩主豈不哀哉<hi>○宋祁曰精字下疑有誠字</hi>今臣盡忠竭誠畢議<lb/>
願知<hi>張晏曰盡其計議願王知之</hi>左右不明卒從吏訊為世所疑<hi>師古</hi>
<hi>曰言左右不明者不欲斥王也訊謂鞫問也音信</hi>是使荆軻衛先生復起而燕<lb/>
秦不寤也願大王孰察之昔玉人獻寳楚王誅之<hi>應劭曰卞</hi>
<hi>和得玉璞獻之武王王示玉人曰石也刖其右足武王殁復獻文王玉人復曰石也則其左足至成王時抱其</hi>
<pb n="KR2a0007_WYG_051-16b"/>
<hi>璞哭於郊乃使玉人攻之果得寳玉也○宋祁曰玉人南浙本並作玉尹</hi>李斯竭忠胡亥極<lb/>
刑<hi>張晏曰李斯諫二世以正而二世殺之具五刑</hi>是以箕子陽狂接輿避世<hi>張晏</hi>
<hi>曰接輿楚賢人陽狂避世師古曰輿音弋於反</hi>恐遭此患也願大王察玉人李<lb/>
斯之意而後楚王胡亥之聽<hi>師古曰以謬聼為後後猶下也</hi>毋使臣為<lb/>
箕子接輿所笑臣聞比干剖心子胥鴟夷<hi>應劭曰呉王取馬革為鴟</hi>
<hi>夷受子胥沈之江鴟夷榼形師古曰鴟夷即今之盛酒鴟夷幐○宋祁曰幐字下當有也字</hi>臣始不<lb/>
信廼今知之願大王孰察少加憐焉語曰有白頭如新<lb/>
<hi>孟康曰初相識至白頭不相知○宋祁曰此注未安越本孟康作師古南本初相識作初不相識</hi>傾盖<lb/>
<pb n="KR2a0007_WYG_051-17a"/>
如故<hi>文頴曰傾盖猶交盖駐車也</hi>何則知與不知也故樊於期逃秦<lb/>
之燕藉荆軻首以奉丹事<hi>張晏曰於期為秦将被讒走之燕始皇滅其家又重購之</hi>
<hi>燕遣荆軻欲刺秦王於期自刎首令軻齎徃師古曰之往也藉假也</hi>王奢去齊之魏臨城<lb/>
自剄以郤齊而存魏<hi>孟康曰王奢齊臣也亡至魏其後齊伐魏奢登城謂齊將曰今君之</hi>
<hi>來不過以奢故也義不茍生以為魏累遂自剄也</hi>夫王奢樊於期非新於齊秦<lb/>
而故於燕魏也所以去二國死兩君者行合於志慕義<lb/>
無窮也是以蘇秦不信於天下為燕尾生<hi>服䖍曰蘇秦於秦不出其</hi>
<hi>信於燕則出尾生之信也晉灼曰說齊宣王使還燕十城又令閔王厚葬以弊齊終死為燕也師古曰尾生古</hi>
<pb n="KR2a0007_WYG_051-17b"/>
<hi>之信士守志亡軀故以為喻</hi>白圭戰亡六城為魏取中山<hi>張晏曰白圭為中山</hi>
<hi>將亡六城君欲殺之亡入魏文侯厚遇之還㧞中山</hi>何則誠有以相知也蘇秦相<lb/>
燕人惡之燕王燕王按劒而怒食以駃騠<hi>孟康曰駃騠駿馬也生七</hi>
<hi>日而超其母敬重蘇秦雖有讒謗而更食以珍竒之味師古曰食讀曰飤駃音决騠音題</hi>白圭顯於<lb/>
中山<hi>師古曰以㧞中山之功而尊顯也</hi>人惡之於魏文侯文侯賜以夜<lb/>
光之璧何則兩主二臣剖心析肝相信<hi>師古曰析分也</hi>豈移於<lb/>
浮辭哉<hi>師古曰不以浮說而移心</hi>故女無羙惡入宮見妒士無賢不<lb/>
肖<hi>○宋祁曰南本賢下有愚字衍字不可從</hi>入朝見嫉昔司馬喜臏腳於宋<lb/>
<pb n="KR2a0007_WYG_051-18a"/>
卒相中山<hi>蘇林曰六國時人被此刑也</hi>范雎拉脅折齒於魏卒為應<lb/>
侯<hi>應劭曰魏人也魏相魏齊疑其以國隂事告齊乃掠笞數百拉脅折齒師古曰後入秦為相封為應侯拉</hi>
<hi>摧也音盧合反</hi>此二人者皆信必然之畫捐朋黨之私挾孤獨<lb/>
之交故不能自免於嫉妒之人也<hi>師古曰言直道而行不求朋黨之助謂忠</hi>
<hi>信必可恃也畫計也音獲</hi>是以申徒狄蹈雍之河<hi>服䖍曰殷之末世介士也雍之河雍</hi>
<hi>州之河也師古曰雍者河水溢出為小流也言狄初因蹈雍遂入大河也爾雅曰水自河出為雍又曰江有沲</hi>
<hi>河有雍雍音於龍反服云雍州之河非也</hi>徐衍負石入海<hi>服䖍曰周之末世人也師古曰負石</hi>
<hi>者欲速沈也</hi>不容於世<hi>○宋祁曰容字下一添身字</hi>義不茍取比周於朝<lb/>
<pb n="KR2a0007_WYG_051-18b"/>
以移主上之心<hi>師古曰比音頻寐反</hi>故百里奚乞食於道路繆公<lb/>
委之以政<hi>應劭曰虞人也聞秦繆公賢欲往干之乏資乞食以自致也</hi>甯戚飯牛車<lb/>
下桓公任之以國<hi>應劭曰齊桓公夜出迎客甯戚疾擊其牛角髙歌曰南山矸白石爛生不</hi>
<hi>遭堯與舜禪短布單衣適至骭從昬飯牛薄夜半長夜曼曼何時旦桓公召與語說之以為大夫師古曰矸字</hi>
<hi>與岸同骭脛也薄止也骭音下諫反曼音莫幹反○宋祁曰注文髙字合作商韓昌黎詩云為我商聲謳乃用</hi>
<hi>此事也浙本亦作商作髙盖監本誤刋耳</hi>此二人者豈素宦於朝借譽於左<lb/>
右然後二主用之哉感於心合於行堅如膠桼昆弟不<lb/>
能離豈惑於衆口哉故偏聼生姦獨任成亂昔魯聼季<lb/>
<pb n="KR2a0007_WYG_051-19a"/>
孫之說逐孔子<hi>師古曰季孫魯大夫季桓子也名斯論語云齊人歸女樂季桓子受之三日不</hi>
<hi>朝孔子行盖桓子故使定公受齊之女樂欲令去孔子也</hi>宋任子冉之計囚墨翟<hi>文頴</hi>
<hi>曰子冉子罕也</hi>夫以孔墨之辯不能自免於讒諛而二國以危<lb/>
何則衆口鑠金積毁銷骨也<hi>師古曰羙金見毁衆共疑之數被燒鋉以至銷鑠讒</hi>
<hi>佞之人肆其詐巧離散骨肉而不覺知</hi>秦用戎人由余而伯中國<hi>師古曰伯讀曰</hi>
<hi>霸</hi>齊用越人子臧而彊威宣<hi>師古曰齊之二王諡也</hi>此二國豈係<lb/>
於俗牽於世繫竒偏之浮辭哉公聼竝觀埀明當世<hi>師古</hi>
<hi>曰公聼言不私也並觀所見齊同也</hi>故意合則胡越為兄弟由余子臧是<lb/>
<pb n="KR2a0007_WYG_051-19b"/>
矣不合則骨肉為讎敵朱象管蔡是矣<hi>師古曰朱丹朱堯子象舜弟管</hi>
<hi>蔡周之二叔也</hi>今人主誠能用齊秦之明後宋魯之聼則五伯<lb/>
不足侔而三王易為也<hi>師古曰侔等也伯讀曰霸○宋祁曰郭去而字一本為字下有</hi>
<hi>比字</hi>是以聖王覺寤捐子之之心而不說田常之賢<hi>應劭曰燕</hi>
<hi>王噲賢其相子之欲禪以燕國國乃大亂田常陳恒也齊簡公悦之而殺簡公今使人君去此心則國家安全</hi>
<hi>也師古曰說讀曰悅</hi>封比干之後修孕婦之墓<hi>應劭曰紂刳妊者觀其胎産師古曰</hi>
<hi>武王克商反其故政乃封修之</hi>故功業覆於天下<hi>師古曰覆猶被也</hi>何則欲善<lb/>
亡厭也夫晉文親其讎彊伯諸侯齊桓用其仇而一匡<lb/>
<pb n="KR2a0007_WYG_051-20a"/>
天下<hi>張晏曰寺人勃鞮為晉獻公逐文公斬其祛及文公即位用其言以免呂郄之難管仲射中桓公帶</hi>
<hi>鉤而用為相師古曰伯讀為霸下皆類此○宋祁曰注文郄當作郤</hi>何則慈仁殷勤誠加<lb/>
於心不可以虛辭借也至夫秦用商鞅之法東弱韓魏<lb/>
立彊天下卒車裂之<hi>師古曰卒終也</hi>越用大夫種之謀禽勁吳<lb/>
而伯中國遂誅其身是以孫叔敖三去相而不悔<hi>師古曰叔</hi>
<hi>敖三為楚相而三去之狐丘之封人謂之曰吾聞處官久者士妬之祿厚者衆怨之位尊者君恨之今相國有</hi>
<hi>此三者而不得罪於楚之士衆何也叔敖曰吾三相楚而身愈卑每益祿而施愈博位滋尊而禮愈恭是以不</hi>
<hi>得罪於楚人也</hi>於陵子仲辭三公為人灌園<hi>師古曰於陵地名也子仲陳仲子也</hi>
<pb n="KR2a0007_WYG_051-20b"/>
<hi>其先與齊同族兄戴為齊相仲子以為不義乃將妻子適楚居于於陵自謂於陵子仲楚王聞其賢使使者持</hi>
<hi>金百鎰聘之欲以為相仲子不許遂夫妻相與逃而為人灌園終身不屈其節</hi>今人主誠能去<lb/>
驕傲之心懐可報之意披心腹見情素<hi>師古曰見顯示之也素謂心所</hi>
<hi>向也</hi>墮肝膽施徳厚<hi>師古曰墮毁也音火規反</hi>終與之窮達無愛於士<lb/>
<hi>師古曰無所吝惜也</hi>則桀之犬可使吠堯<hi>○宋祁曰犬字當從浙本作狗則近古而語直</hi>
跖之客可使刺由<hi>應劭曰盗跖之客為其人使刺由由許由也師古曰此言被之以恩則用</hi>
<hi>命也</hi>何况因萬乘之權假聖王之資乎然則軻湛七族要<lb/>
離燔妻子豈足為大王道哉<hi>應劭曰荆軻為燕刺秦始皇不成而死其族坐之湛</hi>
<pb n="KR2a0007_WYG_051-21a"/>
<hi>没也吳王闔閭欲殺王子慶忌要離詐以罪亡令呉王燔其妻子要離走見慶忌以劒刺之張晏曰七族上至</hi>
<hi>曽祖下至曽孫師古曰此說云湛七族無荆字也尋諸史籍荆軻無湛族之事不知陽所云者定何人也湛讀</hi>
<hi>曰沈○劉敞曰王充書言秦怨荆軻并殺其九族殺則是湛矣非必沈之水也宋祁曰淳化本作荆軻景祐本</hi>
<hi>無荆字按浙本郭本去荆字云據注無荆字南本徐鍇亦滅荆字</hi>臣聞明月之珠夜光<lb/>
之璧以闇投人於道衆莫不按劒相眄者何則無因而<lb/>
至前也蟠木根柢輪囷離竒<hi>蘇林曰柢音蔕張晏曰柢根下本也輪囷離竒委曲</hi>
<hi>盤戾也師古曰蟠木屈曲之木也囷音去輪反離音力爾反竒音於綺反一曰離竒各讀如本字</hi>而為<lb/>
萬乘器者以左右先為之容也<hi>師古曰萬乘器天子車輿之屬也容謂彫刻加</hi>
<pb n="KR2a0007_WYG_051-21b"/>
<hi>飾</hi>故無因而至前雖出隨珠和璧秪怨結而不見德<hi>師古</hi>
<hi>曰隨國之侯見大蛇傷者療而愈之蛇銜明珠以報其德故稱隨珠和氏之璧即卞和所獻之玉耳秪適也音</hi>
<hi>支</hi>有人先游則枯木朽株樹功而不忘<hi>師古曰先游謂進納之也樹立</hi>
<hi>也</hi>今夫天下布衣窮居之士身在貧羸<hi>師古曰衣食不充故羸痩也一</hi>
<hi>曰羸謂無威力</hi>雖蒙堯舜之術挾伊管之辯<hi>師古曰伊伊尹管管仲</hi>懐龍<lb/>
逄比干之意而素無根柢之容雖竭精神欲開忠於當<lb/>
世之君<hi>師古曰開謂陳說也</hi>則人主必襲按劒相眄之迹矣<hi>師古曰襲</hi>
<hi>重也言躡其故跡也</hi>是使布衣之士不得為枯木朽株之資也是<lb/>
<pb n="KR2a0007_WYG_051-22a"/>
以聖王制世御俗獨化於陶鈞之上<hi>張晏曰陶家名模下圓轉者為鈞以</hi>
<hi>其制器為大小比之於天也師古曰此說非也陶家名轉者為鈞盖取周回調鈞耳言聖王制馭天下亦猶陶</hi>
<hi>人轉鈞非陶家轉象天也</hi>而不牽乎卑辭之語不奪乎衆多之口<hi>師古</hi>
<hi>曰奪者言欲行善道而為佞人奪其計也○宋祁曰浙本辭作亂</hi>故秦皇帝任中庶子<lb/>
蒙之言<hi>師古曰蒙者庶子名也今流俗書本蒙下輒加恬字非也</hi>以信荆軻而匕首<lb/>
竊發<hi>師古曰匕首短劒也其首類匕便於用也</hi>周文王獵涇渭載呂尙歸以<lb/>
王天下<hi>應劭曰西伯出遇呂尚於渭之陽與語大悦因載歸</hi>秦信左右而亡周用<lb/>
烏集而王<hi>師古曰言文王之得太公非因舊故若烏鳥之暴集</hi>何則以其能越攣<lb/>
<pb n="KR2a0007_WYG_051-22b"/>
拘之語馳域外之議<hi>師古曰攣音力全反</hi>獨觀乎昭曠之道也<hi>師古</hi>
<hi>曰昭明也曠廣也</hi>今人主沈謟諛之辭牽帷廧之制<hi>孟康曰言為左右便</hi>
<hi>僻侍帷廧臣妾所見牽制矣</hi>使不覊之士與牛驥同皁<hi>師古曰不覊言才識髙逺</hi>
<hi>不可覊係也皁櫪也揚雄方言云梁宋齊楚燕之間謂櫪曰皁皁音在早反</hi>此鮑焦所以憤<lb/>
於世也<hi>孟康曰周之介士也師古曰鮑焦怨時之不用已採蔬於道子貢難曰非其時而採其蔬此焦</hi>
<hi>之有哉棄其蔬乃立枯於洛水之上蔬謂菜也</hi>臣聞盛飾入朝者不以私汙義<lb/>
底厲名號者不以利傷行<hi>師古曰底厲言其自修亷隅若磨厲於石也</hi>故里<lb/>
名勝母曾子不入<hi>師古曰曽子至孝以勝母之名不順故不入也</hi>邑號朝歌墨<lb/>
<pb n="KR2a0007_WYG_051-23a"/>
子回車<hi>晉灼曰紂作朝歌之音朝歌者不時也師古曰朝歌殷之邑名也淮南子云墨子非樂不入朝</hi>
<hi>歌</hi>今欲使天下寥廓之士籠於威重之權脅於位埶之<lb/>
貴<hi>師古曰寥廓逺大之度也脅廹也寥音聊</hi>回面汙行以事謟諛之人<hi>師古曰回</hi>
<hi>邪也汙不潔也音一故反或曰汙曲也音一胡反</hi>而求親近於左右則士有伏<lb/>
死堀穴巖藪之中耳<hi>師古曰堀與窟同澤無水曰藪</hi>安有盡忠信而趨<lb/>
闕下者哉書奏孝王孝王立出之卒為上客初勝詭欲<lb/>
使王求為漢嗣王又嘗上書願賜容車之地徑至長樂<lb/>
宫自使梁國士衆築作甬道朝太后爰盎等皆建以為<lb/>
<pb n="KR2a0007_WYG_051-23b"/>
不可<hi>師古曰建謂立議</hi>天子不許梁王怒令人刺殺盎上疑梁<lb/>
殺之使者冠盖相望責梁王梁王始與勝詭有謀陽爭<lb/>
以為不可故見讒枚先生嚴夫子皆不敢諫<hi>師古曰先生枚乘夫</hi>
<hi>子嚴忌</hi>及梁事敗勝詭死孝王恐誅廼思陽言深辭謝之<lb/>
齎以千金令求方畧解罪於上者陽素知齊人王先生<lb/>
<hi>師古曰素與相知也</hi>年八十餘多奇計即往見語以其事王先生<lb/>
曰難哉人主有私怨深怒欲施必行之誅誠難解也以<lb/>
太后之尊骨肉之親猶不能止况臣下乎昔秦始皇有<lb/>
<pb n="KR2a0007_WYG_051-24a"/>
伏怒於太后羣臣諫而死者以十數得茅焦為廓大義<lb/>
<hi>鄭氏曰齊人也應劭曰茅焦諫云陛下車裂假父有嫉妬之心囊撲兩弟有不慈之名遷母咸陽有不孝之行</hi>
<hi>臣竊為陛下危之臣所言畢乃解衣趨鑊始皇下殿左手接之曰先生起矣即迎太后遂為母子如初</hi>始<lb/>
皇非能說其言也廼自强從之耳<hi>師古曰說讀曰悅</hi>茅焦亦厪<lb/>
脫死如毛氂耳<hi>師古曰厪少也言纔免於死也厪音巨刃反</hi>故事所以難者<lb/>
也今子欲安之乎<hi>師古曰安焉也之往也</hi>陽曰鄒魯守經學齊楚<lb/>
多辯知韓魏時有竒莭吾將歴問之王先生曰子行矣<lb/>
還過我而西鄒陽行月餘莫能為謀還過王先生曰臣<lb/>
<pb n="KR2a0007_WYG_051-24b"/>
將西矣為如何王先生曰吾先日欲獻愚計以為衆不<lb/>
可盖<hi>師古曰盖覆蔽也</hi>竊自薄陋不敢道也若子行必往見王<lb/>
長君士無過此者矣鄒陽發寤於心曰敬諾辭去不過<lb/>
梁徑至長安因客見王長君長君者王羙人兄也後封<lb/>
為盖侯鄒陽留數日乘間而請曰<hi>師古曰間謂空隙無事之時</hi>臣非<lb/>
為長君無使令於前故來侍也<hi>師古曰使令謂役使之人也令音力成反</hi>愚<lb/>
戇竊不自料願有謁也<hi>師古曰料量也謁告也</hi>長君跪曰幸甚陽<lb/>
曰竊聞長君弟得幸後宮天下無有<hi>師古曰言獨一耳無所比類也</hi>而<lb/>
<pb n="KR2a0007_WYG_051-25a"/>
長君行迹多不循道理者今爰盎事即窮竟梁王恐誅<lb/>
如此則太后怫鬰泣血無所發怒<hi>師古曰怫鬰藴積也怫音佛</hi>切齒<lb/>
側目於貴臣矣臣恐長君危於絫卵<hi>師古曰絫卵者言其將隤而破碎也</hi>
竊為足下憂之長君懼然曰將為之奈何<hi>師古曰懼讀曰瞿音居具</hi>
<hi>反瞿然無守之貌</hi>陽曰長君誠能精為上言之得毋竟梁事長<lb/>
君必固自結於太后太后厚德長君入於骨髓而長君<lb/>
之弟幸於兩宫<hi>如淳曰太后宮及帝宫也</hi>金城之固也<hi>師古曰言其榮寵無極不</hi>
<hi>可壞故取喻於金城也</hi>又有存亡繼絶之功德布天下名施無窮<lb/>
<pb n="KR2a0007_WYG_051-25b"/>
願長君深自計之昔者舜之弟象日以殺舜為事<hi>師古曰言</hi>
<hi>日日欲殺也</hi>及舜立為天子封之於有卑<hi>服䖍曰音畀予之畀也師古曰地名</hi>
<hi>也音鼻今鼻亭是也在零陵</hi>夫仁人之於兄弟無臧怒無宿怨厚親<lb/>
愛而已是以後世稱之魯公子慶父使僕人殺子般<hi>師古</hi>
<hi>曰慶父莊公弟也子般莊公太子也僕人即鄧扈樂也父讀曰甫般字與班同</hi>獄有所歸<hi>師古曰歸</hi>
<hi>罪於鄧扈樂也</hi>季友不探其情而誅焉<hi>師古曰季友慶父之弟不探慶父本情而誅扈</hi>
<hi>樂</hi>慶父親殺閔公季子緩追免賊<hi>師古曰慶父出奔季友縱而不追免其賊</hi>
<hi>亂之罪</hi>春秋以為親親之道也<hi>師古曰公羊之說也言季友親其兄也</hi>魯哀<lb/>
<pb n="KR2a0007_WYG_051-26a"/>
姜薨于夷孔子曰齊桓公法而不譎以為過也<hi>師古曰哀姜莊</hi>
<hi>公夫人也滛於二叔而豫殺閔公齊人殺之于夷夷齊地也法而不譎者言守法而行不能用權以免其親也</hi>
以是說天子徼幸梁事不奏長君曰諾乘閒入而言之<lb/>
及韓安國亦見長公主事果得不治初吳王濞與七國<lb/>
謀反及發齊濟北兩國城守不行漢既破吳齊王自殺<lb/>
不得立嗣<hi>○劉奉世曰齊孝王自殺景帝聞之以為首善即立其子此云不得立嗣者盖嘗有為此</hi>
<hi>議者耳</hi>濟北王亦欲自殺幸全其妻子齊人公孫玃謂濟<lb/>
北王曰<hi>師古曰玃音俱畧反</hi>臣請試為大王眀說梁王通意天子<lb/>
<pb n="KR2a0007_WYG_051-26b"/>
說而不用死未晩也公孫玃遂見梁王曰夫濟北之地<lb/>
東接彊齊南牽吳越北脅燕趙此四分五裂之國<hi>張晏曰四</hi>
<hi>方受敵濟北居中央為五晉灼曰四分即交五而裂如田字也</hi>權不足以自守勁不足<lb/>
以扞宼<hi>師古曰扞禦也音胡旦反</hi>又非有竒怪云以待難也<hi>如淳曰非有竒</hi>
<hi>材異計欲以為亂逆也但假權許吳以避其禍耳晉灼曰非有以怪異之心而城守須待變難而應吳也師古</hi>
<hi>曰二説皆非也此言權謀勁力既不能扞守又無竒怪神靈可以禦難恐不自全故墜言於吳也○宋祁曰徐</hi>
<hi>鍇改云作亡予謂云義安不須改</hi>雖墜言於吳非其正計也<hi>蘇林曰墜猶失也</hi>
昔者鄭祭仲許宋人立公子突以活其君非義也春秋<lb/>
<pb n="KR2a0007_WYG_051-27a"/>
記之為其以生易死以存易亡也<hi>師古曰祭仲鄭大夫祭足也事鄭莊公為</hi>
<hi>公娶鄧曼生昭公故祭仲立之而宋大夫雍氏以女妻莊公而生突昭公既立宋人誘祭仲而執之曰不立突</hi>
<hi>將死祭仲與宋人盟以厲公歸而立之昭公奔衛言足脅於大國茍順其心欲以全昭公也祭音側界反○宋</hi>
<hi>祁曰亡也邵本無也字</hi>鄉使濟北見情實示不從之端<hi>師古曰鄉讀曰嚮見</hi>
<hi>謂顯也</hi>則吳必先歴齊畢濟北<hi>張晏曰歴過畢盡收濟北之地</hi>招燕趙而<lb/>
總之如此則山東之從結而無隙矣<hi>師古曰從音子容反</hi>今吳楚<lb/>
之王練諸侯之兵敺白徒之衆<hi>師古曰練選也敺與驅同白徒言素非軍旅之</hi>
<hi>人若今言白丁矣</hi>西與天子爭衡濟北獨底節堅守不下使吳<lb/>
<pb n="KR2a0007_WYG_051-27b"/>
失與而無助跬歩獨進<hi>師古曰半歩曰跬音空絫反○宋祁曰跬歩獨進一作行義直</hi>
<hi>可行</hi>瓦解土崩破敗而不救者未必非濟北之力也夫以<lb/>
區區之濟北而與諸侯爭彊<hi>師古曰區區小貌也</hi>是以羔犢之弱<lb/>
而扞虎狼之敵也守職不橈可謂誠一矣<hi>師古曰撓曲也音女教反</hi>
<hi>○宋祁曰一當作壹</hi>功義如此尙見疑於上脅肩低首絫足撫衿<lb/>
<hi>師古曰脅翕也謂歛也</hi>使有自悔不前之心<hi>張晏曰悔不與吳西也</hi>非社稷<lb/>
之利也臣恐藩臣守職者疑之臣竊料之<hi>師古曰料量也</hi>能歴<lb/>
西山徑長樂抵未央攘𬒮而正議者獨大王耳<hi>師古曰西山謂</hi>
<pb n="KR2a0007_WYG_051-28a"/>
<hi>崤及華山也抵至也攘郤也袂衣袖也攘袂猶今人云掉臂耳</hi>上有全亡之功下有安<lb/>
百姓之名德淪於骨髓<hi>師古曰淪入也</hi>恩加於無窮願大王留<lb/>
意詳惟之<hi>師古曰惟思也</hi>孝王大說<hi>師古曰說讀曰悦</hi>使人馳以聞濟<lb/>
北王得不坐徙封於淄川也<hi>○宋祁曰姚本及越本並無也字</hi>
枚乘字叔淮隂人也為吳王濞郎中吳王之初怨望謀<lb/>
為逆也乘奏書諫曰臣聞得全者全昌失全者全亡舜<lb/>
無立錐之地以有天下禹無十户之聚以王諸侯<hi>師古曰聚</hi>
<hi>聚邑也音才喻反</hi>湯武之土不過百里上不絶三光之明下不<lb/>
<pb n="KR2a0007_WYG_051-28b"/>
傷百姓之心者有王術也<hi>師古曰德政和平上感天象則日月星辰無有錯謬故言</hi>
<hi>不絶三光之明也</hi>故父子之道天性也忠臣不避重誅以直諫<lb/>
<hi>師古曰言父子君臣其義一也</hi>則事無遺策功流萬世臣乘願披腹心<lb/>
而效愚忠唯大王少加意念惻怛之心於臣乘言夫以<lb/>
一縷之任係千鈞之重上縣無極之髙下埀不測之淵<lb/>
雖甚愚之人猶知哀其將絶也馬方駭鼓而驚之<hi>師古曰駭</hi>
<hi>亦驚也鼓擊鼓也</hi>係方絶又重鎮之係絶於天不可復結隊入<lb/>
深淵難以復出其出不出間不容髮<hi>蘇林曰改計取福正在今日言其激</hi>
<pb n="KR2a0007_WYG_051-29a"/>
<hi>切甚急也</hi>能聼忠臣之言百舉必脱<hi>師古曰脱者免於禍也音土活反</hi>必若<lb/>
所欲為危於絫卵難於上天變所欲為易於反掌安於<lb/>
泰山今欲極天命之夀敝無窮之樂究萬乘之埶<hi>師古曰敝</hi>
<hi>盡也究竟也</hi>不出反掌之易以居泰山之安而欲乘絫卵之<lb/>
危走上天之難<hi>師古曰走趨向之也音奏</hi>此愚臣之所以為大王惑<lb/>
也<hi>○宋祁曰景德本云此愚臣之所大惑也無以為王三字</hi>人性有畏其景而惡其<lb/>
跡者郤背而走<hi>師古曰背音歩内反</hi>迹愈多景愈疾不知就隂而<lb/>
止景滅迹絶欲人勿聞莫若勿言欲人勿知莫若勿為<lb/>
<pb n="KR2a0007_WYG_051-29b"/>
欲湯之凔<hi>鄭氏曰音悽愴之愴寒也○宋祁曰注文音字上當有凔字注須複文為訓故必待凔字</hi>
<hi>乃足</hi>一人炊之百人揚之無益也<hi>師古曰炊謂㸑火也</hi>不如絶薪止<lb/>
火而已不絶之於彼而救之於此譬猶抱薪而救火也<lb/>
養由基楚之善射者也去楊葉百歩百發百中楊葉之<lb/>
大加百中焉可謂善射矣然其所止廼百歩之内耳比<lb/>
於臣乘未知操弓持矢也<hi>師古曰乘自言所知者逺非止見百歩之中故謂由基為</hi>
<hi>不曉射也</hi>福生有基禍生有胎<hi>服䖍曰基胎皆始也</hi>納其基絶其胎禍<lb/>
何自來<hi>師古曰納猶藏也何自來言無所從來也</hi>泰山之霤穿石單極之䋁<lb/>
<pb n="KR2a0007_WYG_051-30a"/>
斷幹<hi>孟康曰西方人名屋梁為極單一也一梁謂井鹿盧也言鹿盧為綆索久鍥斷井幹也晉灼曰䋁古</hi>
<hi>綆字也單盡也盡極之綆斷幹幹井上四交之幹常為汲索所契傷也師古曰晉說近之幹者交木井上以為</hi>
<hi>欄者也孟云鹿盧失其義矣䋁綆皆音鯁鍥契皆刻也音口計反</hi>水非石之鑽索非木<lb/>
之鋸漸靡使之然也<hi>師古曰靡盡也</hi>夫銖銖而稱之至石必差<lb/>
寸寸而度之至文必過<hi>鄭氏曰石百二十斤張晏曰乘所轉四萬六千八十銖而至於</hi>
<hi>石合而稱之必有盈縮也師古曰言自小小以至於大數則有輕重不同也度音徒各反</hi>石稱丈量<lb/>
徑而寡失<hi>師古曰徑直也</hi>夫十圍之木始生如蘖足可搔而絶<lb/>
手可擢而㧞<hi>師古曰如蘖言若蘖之生牙也搔謂狐也搔音索髙反狐音荘交反</hi>據其未<lb/>
<pb n="KR2a0007_WYG_051-30b"/>
生先其未形也磨礱底厲不見其損有時而盡<hi>師古曰礱亦磨</hi>
<hi>也底柔石也厲皂石也皆可以磨者礱音聾</hi>種樹畜養不見其益有時而大<lb/>
積德絫行不知其善有時而用棄義背理不知其惡有<lb/>
時而亡臣願大王孰計而身行之此百世不易之道也<lb/>
吳王不納乘等去而之梁從孝王游景帝即位御史大<lb/>
夫鼂錯為漢定制度損削諸侯吳王遂與六國謀反舉<lb/>
兵西鄉<hi>師古曰鄉讀曰嚮</hi>以誅錯為名漢聞之斬錯以謝諸侯<lb/>
枚乘復說吳王<hi>○劉攽曰此枚乘説呉王後是後人以呉事寓言爾故言齊王殺身等事不同</hi>
<pb n="KR2a0007_WYG_051-31a"/>
<hi>又卭筰武帝始通此已云南距𦍑筰之塞益知其非</hi>曰昔者秦西舉胡戎之難北<lb/>
備榆中之闗<hi>師古曰即今所謂榆闗也</hi>南距𦍑筰之塞<hi>師古曰筰西南夷也音力</hi>
<hi>各反○宋祁曰筰當從艸下同</hi>東當六國之從<hi>師古曰從音子容反</hi>六國乘信陵<lb/>
之籍<hi>孟康曰魏公子無忌號信陵君無忌嘗總五國却秦有地資也</hi>明蘇秦之約厲荆<lb/>
軻之威并力一心以備秦然秦卒禽六國滅其社稷而<lb/>
并天下是何也則地利不同而民輕重不等也今漢據<lb/>
全秦之地兼六國之衆修戎狄之義<hi>師古曰修恩義以撫戎狄</hi>而南<lb/>
朝𦍑筰此其與秦地相什而民相百大王之所明知也<lb/>
<pb n="KR2a0007_WYG_051-31b"/>
<hi>師古曰地十倍於秦衆百倍於秦</hi>今夫讒䛕之臣為大王計者不論骨<lb/>
肉之義民之輕重國之大小以為吳禍<hi>師古曰言勸王之反則於吳為</hi>
<hi>禍也</hi>此臣所以為大王患也夫舉吳兵以訾於漢<hi>李竒曰訾量也</hi>
<hi>師古曰音子私反</hi>譬猶蠅蚋之附羣牛腐肉之齒利劒鋒接必<lb/>
無事矣<hi>師古曰蚋蚊屬也齒謂當之也蚋音芮又音人悦反</hi>天子聞吳率失職諸<lb/>
侯願責先帝之遺約<hi>師古曰失職謂被削黜失其常分</hi>今漢親誅其三<lb/>
公以謝前過是大王之威加於天下而功越於湯武也<lb/>
夫吳有諸侯之位而實富於天子有隱匿之名而居過<lb/>
<pb n="KR2a0007_WYG_051-32a"/>
於中國<hi>師古曰隱匿謂僻在東南</hi>夫漢并二十四郡十七諸侯方輸<lb/>
錯出運行數千里不絶於道其珍怪不如東山之府<hi>張晏</hi>
<hi>曰漢時有二十四郡十七諸侯王也四方更輸錯互更出攻也如淳曰東方諸郡以封王侯不以封者二十四</hi>
<hi>耳時七國謀反其餘不反者十七也東山呉王之府藏也師古曰二說皆非也言漢此時有二十四郡十七諸</hi>
<hi>侯方軌而輸雜出貢賦入於天子猶不如吳之富也</hi>轉粟西鄉陸行不絶水行滿<lb/>
河不如海陵之倉<hi>如淳曰言漢京師仰須山東漕運以自給也晉灼曰海陵海中山為倉也</hi>
<hi>臣瓚曰海陵縣名也有吳太倉師古曰瓚說是也鄉讀曰嚮</hi>修治上林雜以離宮積<lb/>
聚玩好圈守禽獸不如長洲之苑<hi>服䖍曰呉苑孟康曰以江水洲為苑也韋</hi>
<pb n="KR2a0007_WYG_051-32b"/>
<hi>昭曰長洲在吳東○宋祁曰注文呉苑字下當有也字</hi>游曲臺臨上路不如朝夕<lb/>
之池<hi>張晏曰曲臺長安臺臨道上蘇林曰吳以海水朝夕為池也師古曰三輔黄圖未央宮有曲臺殿○</hi>
<hi>宋祁曰注文上字下當有也字</hi>深壁髙壘副以闗城不如江淮之險此<lb/>
臣之所以為大王樂也<hi>師古曰言其富饒及游晏之處踰天子也○宋祁曰景祐本無</hi>
<hi>以字</hi>今大王還兵疾歸尙得十半<hi>師古曰十分之中可兾五分無患故云尚得十</hi>
<hi>半</hi>不然漢知吳之有吞天下之心也赫然加怒遣羽林<lb/>
黄頭循江而下<hi>蘇林曰羽林黄頭郎習水戰者也張晏曰天子舟立黄旄於其端也師古曰鄧</hi>
<hi>通以擢船為黄頭郎蘇説是也</hi>襲大王之都魯東海絶呉之饟道<hi>師古曰饟</hi>
<pb n="KR2a0007_WYG_051-33a"/>
<hi>古餉字</hi>梁王飭車騎習戰射<hi>師古曰飭與勅同飭整也</hi>積粟固守以備<lb/>
滎陽待吳之飢大王雖欲反都亦不得已<hi>師古曰已語終之辭</hi>夫<lb/>
三淮南之計不負其約<hi>晉灼曰吳楚反皆守約不從也</hi>齊王殺身以滅<lb/>
其跡<hi>晉灼曰齊孝王將閭也吳楚反堅守距三國後欒布聞齊初與三國有謀欲伐之王懼自殺師古曰</hi>
<hi>齊王傳云吳楚已平齊王乃自殺今此枚乘諫書即已稱之二傳不同當有誤者</hi>四國不得出<lb/>
兵其郡<hi>晉灼曰膠東膠西濟北淄川王也發兵應呉楚皆見誅</hi>趙囚邯鄲<hi>應劭曰漢將酈</hi>
<hi>寄圍趙王於邯鄲與囚無異○劉奉世曰按諸傳吳王正月先起兵二月敗走中間五十日爾三國圍齊三月</hi>
<hi>不能下漢兵至乃引歸解圍而後齊王自殺則當在吳走後一月外事又乘此書云梁固守以待吳飢則是未</hi>
<pb n="KR2a0007_WYG_051-33b"/>
<hi>飢以前安得已知齊王殺身與四國不得出兵及趙囚之詳疑乘書非真事後追加之或傳之者増之也</hi>此<lb/>
不可掩亦已明矣<hi>師古曰言事已彰著</hi>大王已去千里之國而制<lb/>
於十里之内矣<hi>師古曰梁下屯兵方十里也</hi>張韓將北地<hi>如淳曰張張羽韓韓</hi>
<hi>安國也時皆仕梁北地良家子善騎射者也師古曰將北地者言將兵而處吳軍之北以距吳非北地良家子</hi>
<hi>也張羽韓安國不將漢兵如說非也</hi>弓馬宿左右<hi>服䖍曰韓頽當也如淳曰宿軍左右也後弓髙</hi>
<hi>侯竟將輕騎絶吳糧道師古曰宿止也言弓髙所將之兵屯止於吳軍左右也</hi>兵不得下壁軍<lb/>
不得大息臣竊哀之願大王孰察焉吳王不用乘䇿卒<lb/>
見禽滅漢既平七國乘由是知名景帝召拜乘為𢎞農<lb/>
<pb n="KR2a0007_WYG_051-34a"/>
都尉乘久為大國上賔與英俊並游得其所好不樂郡<lb/>
吏以病去官復游梁梁客皆善屬辭賦乘尤髙孝王薨<lb/>
乘歸淮隂武帝自為太子聞乘名及即位乘年老廼以<lb/>
安車蒲輪徴乘<hi>師古曰蒲輪以蒲裹輪○宋祁曰注末當有也字</hi>道死<hi>師古曰在道病</hi>
<hi>死也</hi>詔問乘子無能為文者後廼得其孽子臯<hi>師古曰孽庶也</hi>臯<lb/>
字少孺乘在梁時取臯母為小妻乘之東歸也臯母不<lb/>
肯隨乘乘怒分臯數千錢留與母居年十七上書梁共<lb/>
王<hi>師古曰恭王名買孝王之子也</hi>得召為郎三年為王使與冗從爭<hi>師古</hi>
<pb n="KR2a0007_WYG_051-34b"/>
<hi>曰冗從散職之從王者也</hi>見讒惡遇罪<hi>師古曰惡謂冗從言其短惡之事</hi>家室没入<lb/>
臯亡至長安㑹赦上書北闕自陳枚乘之子上得之大<lb/>
喜<hi>○宋祁曰得之大喜越本無之字</hi>召入見待詔臯因賦殿中詔使賦<lb/>
平樂館善之拜為郎使匈奴臯不通經術詼笑類俳倡<lb/>
<hi>李竒曰詼嘲也師古曰俳雜戱也倡樂人也詼音恢俳音排嘲竹交反○宋祁曰注文嘲南本作謿後人不識</hi>
<hi>改從嘲耳</hi>為賦頌好嫚戱<hi>師古曰嫚褻/汙也音慢</hi>以故得媟黷貴幸<hi>師古</hi>
<hi>曰媟狎也黷垢濁也音瀆</hi>比東方朔郭舍人等而不得比嚴助等得<lb/>
尊官<hi>師古曰尊髙也</hi>武帝春秋二十九廼得皇子羣臣喜故臯<lb/>
<pb n="KR2a0007_WYG_051-35a"/>
與東方朔作皇太子生賦及立皇子禖祝<hi>師古曰禮記月令祀於髙</hi>
<hi>禖髙禖求子之神也武帝晩得太子喜而立此禖祠而令臯作祭祝之文也○宋祁曰皇子禖祝浙本皇字下</hi>
<hi>有太字</hi>受詔所為皆不從故事重皇子也初衛皇后立臯<lb/>
奏賦以戒終<hi>師古曰令慎終如始也</hi>臯為賦善於朔也從行至甘<lb/>
泉雍河東東廵狩封泰山塞決河宣房游觀三輔離宫<lb/>
館臨山澤弋獵射馭狗馬蹵鞠刻鏤<hi>師古曰蹵足蹵之也鞠以韋為之中</hi>
<hi>實以物蹵蹋為戯樂也蹵音千六反鞠音巨六反</hi>上有所感輙使賦之為文疾<lb/>
受詔輙成故所賦者多司馬相如善為文而遲故所作<lb/>
<pb n="KR2a0007_WYG_051-35b"/>
少而善於臯臯賦辭中自言為賦不如相如又言為賦<lb/>
廼俳見視如倡自悔類倡也故其賦有詆娸東方朔<hi>如淳</hi>
<hi>曰娸音欺詆猶刑辟也師古曰詆毁也娸醜也詆音丁禮反</hi>又自詆娸其文骫骳曲<lb/>
隨其事皆得其意<hi>師古曰骫古委字也骳音被骫骳猶言屈曲也</hi>頗詼笑不甚<lb/>
閑靡凡可讀者百二十篇其尤嫚戱不可讀者尚數十<lb/>
篇<lb/>
路温舒字長君鉅鹿東里人也父為里監門使温舒牧<lb/>
羊温舒取澤中蒲截以為牒編用寫書<hi>師古曰小簡曰牒編聨次之</hi>
<pb n="KR2a0007_WYG_051-36a"/>
稍習善求為獄小吏因學律令轉為獄史縣中疑事皆<lb/>
問焉太守行縣見而異之署决曹史又受春秋通大義<lb/>
舉孝亷為山邑丞<hi>蘇林曰縣名在常山晉灼曰地理志常山有石邑無山邑師古曰山邑不</hi>
<hi>知其處今流俗書本云常山石邑丞後人妄加石字耳</hi>坐法免復為郡吏元鳯中<lb/>
廷尉光以治詔獄請温舒署奏曹掾<hi>師古曰光解光</hi>守廷尉史<lb/>
㑹昭帝崩昌邑王賀廢宣帝初即位温舒上書言宜尚<lb/>
徳緩刑其辭曰臣聞齊有無知之禍而桓公以興晉有<lb/>
驪姬之難而文公用伯<hi>師古曰伯讀曰霸</hi>近世趙王不終諸呂<lb/>
<pb n="KR2a0007_WYG_051-36b"/>
作亂而孝文為太宗繇是觀之<hi>師古曰繇讀與由同</hi>禍亂之作將<lb/>
以開聖人也故桓文扶㣲興壊尊文武之業澤加百姓<lb/>
功潤諸侯雖不及三王天下歸仁焉文帝永思至悳以<lb/>
承天心崇仁義省刑罰通闗梁一逺近敬賢如大賔愛<lb/>
民如赤子内恕情之所安而施之於海内是以囹圄空<lb/>
虛天下太平夫繼變化之後必有異舊之恩此賢聖所<lb/>
以昭天命也往者昭帝即世而無嗣大臣憂戚焦心合<lb/>
謀皆以昌邑尊親援而立之<hi>師古曰援引也音爰</hi>然天不授命滛<lb/>
<pb n="KR2a0007_WYG_051-37a"/>
亂其心遂以自亡深察禍變之故廼皇天之所以開至<lb/>
聖也故大將軍受命武帝股肱漢國<hi>師古曰謂霍光</hi>披肝膽决<lb/>
大計黜亡義立有徳輔天而行然後宗廟以安天下咸<lb/>
寧臣聞春秋正即位大一統而慎始也陛下初登至尊<lb/>
與天合符宜改前世之失正始受命之統滌煩文除民<lb/>
疾存亡繼絶以應天意臣聞秦有十失其一尚存治獄<lb/>
之吏是也秦之時羞文學好武勇賤仁義之士貴治獄<lb/>
之吏正言者謂之誹謗遏過者謂之妖言<hi>師古曰遏止也音一曷反</hi>
<pb n="KR2a0007_WYG_051-37b"/>
故盛服先生不用於世忠良切言皆鬰於胷<hi>師古曰鬰積也</hi>譽<lb/>
䛕之聲日滿於耳虛美熏心實禍蔽塞<hi>師古曰熏氣烝也音勲</hi>此<lb/>
乃秦之所以亡天下也方今天下賴陛下恩厚亡金革<lb/>
之危飢寒之患父子夫妻勠力安家然太平未洽者獄<lb/>
亂之也夫獄者天下之大命也死者不可復生<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>者不<lb/>
可復屬<hi>師古曰<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>古絶字屬連也音之欲反</hi>書曰與其殺不辜寧失不經<lb/>
<hi>師古曰虞書大禹謨載咎繇之言辜罪也經常也言人命至重治獄宜慎寧失不常之過不濫無罪之人所以</hi>
<hi>崇寛恕也</hi>今治獄吏則不然上下相敺以刻為明<hi>師古曰敺與驅同</hi>
<pb n="KR2a0007_WYG_051-38a"/>
深者獲公名平者多後患故治獄之吏皆欲人死非憎<lb/>
人也自安之道在人之死是以死人之血流離於市被<lb/>
刑之徒比肩而立大辟之計嵗以萬數此仁聖之所以<lb/>
傷也<hi>○宋祁曰所以傷也江浙本並無以字予謂存以則語緩而迂不如去之則句易了</hi>太平之<lb/>
未洽凡以此也夫人情安則樂生痛則思死棰楚之下<lb/>
何求而不得故囚人不勝痛則飾辭以視之<hi>師古曰視讀曰示</hi>
吏治者利其然則指道以眀之上奏畏郤則鍜鍊而周<lb/>
内之<hi>晉灼曰精熟周悉致之法中也師古曰郤退也畏為上所郤退郤音丘畧反</hi>盖奏當之<lb/>
<pb n="KR2a0007_WYG_051-38b"/>
成<hi>師古曰當謂處其罪也</hi>雖咎繇聼之猶以為死有餘辜<hi>師古曰咎繇作</hi>
<hi>士善聼獄訟故以為喻也</hi>何則成練者衆文致之罪明也是以獄吏<lb/>
專為深刻殘賊而亡極媮為一切<hi>如淳曰媮茍且也一切權時也</hi>不顧<lb/>
國患此世之大賊也故俗語曰畫地為獄議不入刻木<lb/>
為吏期不對<hi>師古曰畫獄木吏尚不入對况真實乎期猶必也議必不入對</hi>此皆疾吏<lb/>
之風悲痛之辭也故天下之患莫深於獄敗法亂正離<lb/>
親塞道莫甚乎治獄之吏此所謂一尚存者也臣聞烏<lb/>
鳶之卵不毁而後鳳皇集<hi>師古曰鳶鴟也音弋全反</hi>誹謗之罪不誅<lb/>
<pb n="KR2a0007_WYG_051-39a"/>
而後良言進故古人有言山藪臧疾川澤納汙瑾瑜匿<lb/>
惡國君含詬<hi>師古曰春秋左氏傳載晉大夫伯宗之辭詬恥也言山藪之有草木則毒害者居之</hi>
<hi>川澤之形廣大則能受於汙濁人君之善御下亦當忍耻病也詬音垢</hi>唯陛下除誹謗以<lb/>
招切言開天下之口廣箴諫之路掃亡秦之失尊文武<lb/>
之悳省法制寛刑罰以廢治獄則太平之風可興於世<lb/>
永履和樂與天亡極天下幸甚<hi>師古曰與天長久無窮極也</hi>上善其<lb/>
言遷廣陽私府長<hi>師古曰藏錢之府天子曰少府諸侯曰私府長者其官之長也</hi>内史<lb/>
舉温舒文學髙第遷右扶風丞時詔書令公卿選可使<lb/>
<pb n="KR2a0007_WYG_051-39b"/>
匈奴者温舒上書願給厮養暴骨方外以盡臣節<hi>師古曰求</hi>
<hi>為卒而隨使至匈奴也</hi>事下度遼將軍范明友太僕杜延年問狀<lb/>
罷歸故官<hi>師古曰以其言無可取故罷而遣歸故官</hi>久之遷臨淮太守治有<lb/>
異迹卒於官温舒從祖父受歴數天文以為漢厄三七<lb/>
之間<hi>張晏曰三七二百一十嵗也自漢初至哀帝元年二百一年也至平帝崩二百十一年</hi>上封<lb/>
事以豫戒成帝時谷永亦言如此<hi>師古曰永上書所謂渉三七之節絶者也</hi>
及王莾簒位欲章代漢之符著其語焉温舒子及孫皆<lb/>
至牧守大官<lb/>
<pb n="KR2a0007_WYG_051-40a"/>
贊曰春秋魯臧孫逹以禮諫君君子以為有後<hi>師古曰臧孫逹</hi>
<hi>魯大夫臧哀伯也桓公取郜大鼎於宋哀伯諫之周内史聞之曰臧孫逹其有後於魯乎君違不忘諫之以德</hi>
<hi>也</hi>賈山自下劘上<hi>孟康曰劘謂剴切之音靡厲也師古曰剴也蘇林曰劘音工來反</hi>鄒<lb/>
陽枚乘游於危國然卒免刑戮者以其言正也路温舒<lb/>
辭順而意篤遂為世家宜哉<hi>師古曰謂子孫為大官不絶</hi>
　<lb/>
　<lb/>
　<lb/>
<pb n="KR2a0007_WYG_051-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷五十一<lb/>
<pb n="KR2a0007_WYG_051-41a"/>
　前漢書卷五十一考證<lb/>
賈山傳嘗給事潁隂侯為騎○胡三省曰潁隂侯灌嬰<lb/>
　也騎者在侯家為騎士<lb/>
又言柴唐子為不善足以戒○<hi>臣召南</hi>按棘蒲侯柴武<lb/>
　太子竒謀反見淮南王傳此文應云柴武子疑唐字<lb/>
　訛<lb/>
鄒陽傳城陽顧于盧博注濟北王治處○<hi>臣召南</hi>按地<lb/>
　理志盧縣濟北王都博縣則濟北屬縣耳注當云盧<lb/>
<pb n="KR2a0007_WYG_051-41b"/>
　博濟北地<lb/>
宋任子冉之計囚墨翟注文潁曰子冉子罕也○<hi>臣召</hi>
　<hi>南</hi>按子冉史記作子罕故文頴以為一人顧炎武曰<lb/>
　子罕是魯襄公時人墨翟在孔子之後子冉當另是<lb/>
　一人文潁注非也又齊用越人子臧而强威宣史記<lb/>
　作齊用越人蒙<lb/>
故秦皇帝任中庶子蒙之言注蒙者庶子名也○顧炎<lb/>
　武曰史記秦王寵臣中庶子蒙嘉為先言於秦王非<lb/>
<pb n="KR2a0007_WYG_051-42a"/>
　蒙恬亦非蒙名傳文脱嘉字耳<lb/>
枚乘傳枚乘復説吳王○顧炎武曰上云吳王不納乘<lb/>
　等去而之梁此云復説吳王盖吳王舉兵之時乘已<lb/>
　家居而復與之書不然無緣復説也<lb/>
四國不得出兵其郡注晉灼曰膠東膠西濟北淄川王<lb/>
　也○<hi>臣召南</hi>按濟北係濟南之譌<lb/>
路温舒傳元鳯中廷尉光注師古曰光解光○<hi>臣召南</hi>
　按此李光也公卿表李光以元鳯六年為廷尉四年<lb/>
<pb n="KR2a0007_WYG_051-42b"/>
　免師古以成哀間解光當之非是<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷五十一考證<lb/>
</p>
<p>
</p>
  </div>
</body>
</text>
</TEI>
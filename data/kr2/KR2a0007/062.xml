<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷六十二</head> <lb/>
    <p>
<pb n="KR2a0007_WYG_062-1a"/>
欽定四庫全書<lb/>
　前漢書卷六十二<lb/>
　　漢　　蘭　　臺　　令　　史班　固撰<lb/>
　　唐正議大夫行祕書少監瑯邪縣開國子顔師古注<lb/>
　司馬遷傳第三十二<lb/>
昔在顓頊命南正重司天火正黎司地<hi>張晏曰南方陽也火水配也水</hi>
<hi>為陰故命南正重司天火正黎兼地職也臣瓉曰重黎司天地之官也唐虞謂之羲和則司地者宜曰北正古</hi>
<hi>文作北正師古曰瓉說非也據班氏幽通賦云黎淳燿於髙辛則此為火正是也</hi>唐虞之際紹<lb/>
<pb n="KR2a0007_WYG_062-1b"/>
重黎之後使復典之至於夏商故重黎氏世序天地其<lb/>
在周程伯休甫其後也<hi>應劭曰封為程國伯休甫字也</hi>當宣王時官失<lb/>
其守而為司馬氏<hi>師古曰失其所守之職也</hi>司馬氏世典周史<hi>○宋祁曰</hi>
<hi>浙本此句無司馬氏三字</hi>惠襄之間司馬氏適晉<hi>張晏曰周惠王襄王有子頽叔帶之</hi>
<hi>難故司馬氏奔晉也</hi>晉中軍随㑹犇魏<hi>如淳曰左氏傳晉偽使魏夀餘誘士㑹於秦譟而還</hi>
<hi>時也師古曰犇古奔字也據春秋随㑹奔秦其後自秦入魏而還晉今此言随㑹奔魏司馬氏因入少梁則似</hi>
<hi>謂自晉出奔魏耳但魏國在獻公時巳滅為邑封畢萬矣既非别國不得言奔未詳遷之所說</hi>而司馬<lb/>
氏入少梁<hi>師古曰少梁本梁國也為秦所滅號為少梁</hi>自司馬氏去周適晉<lb/>
<pb n="KR2a0007_WYG_062-2a"/>
分散或在衛或在趙或在秦其在衛者相中山<hi>張晏曰司馬喜</hi>
<hi>為中山相</hi>在趙者以傳劔論顯<hi>服䖍曰世善劔也師古曰劔論劔術之論也論音來頓反</hi>
蒯聵其後也<hi>如淳曰刺客傳之蒯聵也師古曰蒯苦怪反聵五怪反</hi>在秦者錯與<lb/>
張儀爭論<hi>應劭曰秦惠王欲伐蜀張儀曰不如伐韓司馬錯以當先伐蜀惠王從之起兵伐蜀取之</hi>
<hi>師古曰錯音千各反</hi>於是惠王使錯將兵伐蜀遂㧞因而守之<hi>蘓林</hi>
<hi>曰為郡守</hi>錯孫蘄<hi>師古曰音祈</hi>事武安君白起而少梁更名夏陽<lb/>
蘄與武安君阬趙長平軍<hi>文穎曰趙孝成王時趙括為将</hi>還而與之俱<lb/>
賜死杜郵<hi>李竒曰地名在咸陽西十里師古曰郵音尤</hi>葬於華池<hi>晉灼曰池名也在鄠</hi>
<pb n="KR2a0007_WYG_062-2b"/>
<hi>縣師古曰晉說非也華池在左馮翊界近夏陽非鄠縣</hi>蘄孫昌為秦王鐡官當始<lb/>
皇之時蒯聵𤣥孫卬為武信君将而狥朝歌<hi>師古曰武信君即武</hi>
<hi>臣也未為趙王之前號武信君項籍傳曰趙将司馬卬是知為武臣之将也○劉攽曰此言當始皇時為武信</hi>
<hi>君将則武信君非武臣也</hi>諸侯之相王王卬於殷<hi>師古曰項羽封卬為殷王</hi>漢之<lb/>
伐楚卬歸漢以其地為河内郡昌生母懌<hi>師古曰懌弋赤反</hi>母<lb/>
懌為漢市長母懌生喜喜為五大夫卒皆葬髙門<hi>蘓林曰長</hi>
<hi>安北門也師古曰蘓說非也髙門地名在夏陽西北而東去華池三里</hi>喜生談談為太史<lb/>
公<hi>如淳曰漢儀注太史公武帝置位在丞相上天下計書先上太史公副上丞相序事如古春秋遷死後宣</hi>
<pb n="KR2a0007_WYG_062-3a"/>
<hi>帝以其官為令行太史公文書而已晉灼曰百官表無太史公在丞相上又衛宏所說多不實未可以為正師</hi>
<hi>古曰談為太史令耳遷尊其父故謂之為公如說非也○劉攽曰周制外史掌四方之志布在諸侯國其位上</hi>
<hi>士皆在諸侯之卿上秦亦有之故漢儀注所謂太史公在丞相上謂此也衛宏所說亦不可謂之全非宋祁曰</hi>
<hi>遷與任安書自言僕之先人文史星歴近乎卜祝之間故上所戲弄倡優畜之流俗之所輕也若其位在丞相</hi>
<hi>上安得有此言邪百官表不著其官信其非也</hi>太史公學天官於唐都<hi>師古曰即律歴</hi>
<hi>志所云方士唐都者</hi>受易於楊何<hi>師古曰何字叔元菑川人見儒林傳</hi>習道論於黄<lb/>
子<hi>師古曰景帝時人也儒林傳謂之黄生與轅固爭論於上前謂湯武非受命乃殺也</hi>太史公仕<lb/>
於建元元封之間愍學者不逹其意而師誖<hi>師古曰誖惑也各習</hi>
<pb n="KR2a0007_WYG_062-3b"/>
<hi>師法惑於所見誖音布内反</hi>乃論六家之要指曰易大傳曰<hi>○宋祁曰越本</hi>
<hi>無曰字</hi>天下一致而百慮同歸而殊塗<hi>張晏曰大傳謂易繫辭</hi>夫隂<lb/>
陽儒墨名法道徳此務為治者也直所從言之異路有<lb/>
省不省耳<hi>師古曰言發迹雖殊同歸於治但學者不能省察昧其端緒耳直猶但也</hi>嘗竊觀<lb/>
隂陽之術大詳而衆忌諱使人拘而多畏<hi>李竒曰隂陽之術月令星</hi>
<hi>官是其枝葉也師古曰拘曲礙也</hi>然其叙四時之大順不可失也儒者<lb/>
博而寡要勞而少功是以其事難盡從然其叙君臣父<lb/>
子之禮列夫婦長㓜之别不可易也<hi>師古曰易變也</hi>墨者儉而<lb/>
<pb n="KR2a0007_WYG_062-4a"/>
難遵是以其事不可徧循<hi>師古曰言難盡用</hi>然其彊本節用不<lb/>
可廢也法家嚴而少恩然其正君臣上下之分不可改<lb/>
也名家使人儉而善失真<hi>師古曰劉向别録云名家者流出於禮官古者名位不同</hi>
<hi>禮亦異數孔子曰必也正名乎</hi>然其正名實不可不察也道家使人精<lb/>
神專一動合無形澹足萬物<hi>師古曰澹古贍字</hi>其為術也因隂<lb/>
陽之大順采儒墨之善撮名法之要<hi>師古曰撮總取也音千活反</hi>與<lb/>
時遷徙應物變化立俗施事無所不宜指約而易操事<lb/>
小而功多<hi>師古曰操執持也音千髙反</hi>儒者則不然以為人主天下<lb/>
<pb n="KR2a0007_WYG_062-4b"/>
之儀表也君唱臣和主先臣随如此則主勞而臣佚<hi>師古</hi>
<hi>曰佚樂也字與逸同</hi>至於大道之要去健羡<hi>服䖍曰門户健壮也如淳曰知雄守雌是</hi>
<hi>去健也不見可欲使心不亂是去羡也晉灼曰老子曰善閉者無闗揵嚴君平曰拆闗破揵使姦者自止服說</hi>
<hi>是也師古曰二義並通揵其偃反然今書本字皆作健字也</hi>黜聰明<hi>如淳曰不尚賢絶聖棄知也晉</hi>
<hi>灼曰嚴君平曰黜聰棄明倚依太素反本歸真則理得而海内鈞也師古曰黜廢也</hi>釋此而任術<lb/>
夫神大用則竭形大勞則敝神形蚤衰<hi>師古曰蚤古早字</hi>欲與<lb/>
天地長久非所聞也夫隂陽四時八位十二度二十四<lb/>
節各有教令<hi>張晏曰八位八卦位也十二度十二次也二十四節就中氣也各有禁謂月令也</hi>
<pb n="KR2a0007_WYG_062-5a"/>
曰順之者昌逆之者亡未必然也故曰使人拘而多畏<lb/>
夫春生夏長秋收冬藏此天道之大經也<hi>師古曰經常法</hi>弗順<lb/>
則無以為天下紀綱故曰四時之大順不可失也夫儒<lb/>
者以六蓺為法六蓺經傳以千萬數累世不能通其學<lb/>
當年不能究其禮<hi>師古曰究盡也</hi>故曰博而寡要勞而少功若<lb/>
夫列君臣父子之禮序夫婦長㓜之别雖百家弗能易<lb/>
也墨者亦上堯舜言其徳行曰堂髙三尺土階三等茅<lb/>
茨不翦棌椽不斵<hi>師古曰屋蓋曰茨茅茨以茅覆屋也棌柞木也茨音疾兹反棌音采又音</hi>
<pb n="KR2a0007_WYG_062-5b"/>
<hi>菜</hi>飯土簋歠土刑<hi>師古曰簋所以盛飯也刑以盛羮也土謂燒土為之即瓦器也飯音扶晚</hi>
<hi>反簋音軌歠尺恱反</hi>糲粱之食<hi>服䖍曰糲粗米也張晏曰一斛粟七斗米為糲音辣師古曰食飯也</hi>
<hi>○宋祁曰景本糲作䊪注同越本糲音頼</hi>藜藿之羮<hi>師古曰藜草似蓬也藿豆葉也</hi>夏日葛<lb/>
衣冬日鹿裘其送死桐棺三寸舉音不盡其哀教䘮禮<lb/>
必以此為萬民率故天下共若此則尊卑無别也<hi>○宋祁曰</hi>
<hi>越本共作法</hi>夫世異時移事業不必同故曰儉而難遵也要<lb/>
曰彊本節用則人給家足之道也<hi>師古曰給亦足也人人家家皆得足也</hi>
此墨子之所長雖百家不能廢也法家不别親踈不殊<lb/>
<pb n="KR2a0007_WYG_062-6a"/>
貴賤壹斷於法則親親尊尊之恩絶矣可以行一時之<lb/>
計而不可長用也故曰嚴而少恩若尊主卑臣明分職<lb/>
不得相踰越雖百家不能改也<hi>師古曰分音扶問反</hi>名家苛察繳<lb/>
繞<hi>如淳曰繳繞猶纒繞也師古曰繳公鳥反</hi>使人不得反其意剸决於名時<lb/>
失人情<hi>師古曰剸讀與專同又音章免反</hi>故曰使人儉而善失真若夫<lb/>
控名責實参伍不失<hi>晉灼曰引名責實参錯交互明知事情也</hi>此不可不察<lb/>
也道家無為又曰無不為<hi>師古曰無為者守静一也無不為者功利大也</hi>其實<lb/>
易行其辭難知<hi>師古曰言指趣幽逺</hi>其術以虛無為本以因循為<lb/>
<pb n="KR2a0007_WYG_062-6b"/>
用<hi>師古曰任自然也</hi>無成埶無常形故能究萬物之情不為物<lb/>
先後故能為萬物主有法無法因時為業有度無度因<lb/>
物興舍<hi>師古曰興起也舍廢也</hi>故曰聖人不巧時變是守<hi>師古曰無機巧</hi>
<hi>之心但順時也</hi>虛者道之常也因者君之綱也<hi>師古曰言因百姓之心以為教</hi>
<hi>但執其綱而巳</hi>羣臣並至使各自明也其實中其聲者謂之端<lb/>
實不中其聲者謂之款<hi>服䖍曰款空也李竒曰聲則名也師古曰中當也充也音竹仲</hi>
<hi>反</hi>款言不聽姦廼不生賢不肖自分黒白廼形<hi>師古曰形見也</hi>
在所欲用耳何事不成廼合大道混混冥冥<hi>師古曰元氣之貎也</hi>
<pb n="KR2a0007_WYG_062-7a"/>
<hi>混音胡本反</hi>光耀天下復反無名<hi>師古曰反還也</hi>凡人所生者神也<lb/>
<hi>○宋祁曰浙本所字下有以字</hi>所託者形也神大用則竭形大勞則敝<lb/>
形神離則死死者不可復生離者不可復合故聖人重<lb/>
之由此觀之神者生之本形者生之具不先定其神形<lb/>
而曰我有以治天下何由哉<hi>師古曰凡此皆言道家之教為長也</hi>太史公<lb/>
既掌天官不治民有子曰遷遷生龍門<hi>蘓林曰禹所鑿龍門也師古曰</hi>
<hi>龍門山其東則在今秦州龍門縣北其西則在今同州韓城縣北而河從其中下流</hi>耕牧河山之<lb/>
陽<hi>師古曰河之北山之南也</hi>年十嵗則誦古文二十而南游江淮上<lb/>
<pb n="KR2a0007_WYG_062-7b"/>
㑹稽探禹穴窺九疑<hi>張晏曰禹廵狩至㑹稽而崩因葬焉上有孔穴民間云禹入此穴九</hi>
<hi>疑舜墓在焉師古曰㑹稽山名本茅山也禹於此㑹諸侯之計因名曰㑹稽九疑山有九峯觧在司馬相如傳</hi>
浮沅湘<hi>師古曰沅水出牂柯湘水出零陵二水皆入江</hi>北渉汶泗<hi>師古曰汶泗兩水名在地</hi>
<hi>理志汶音問</hi>講業齊魯之都觀夫子遺風鄉射鄒嶧<hi>師古曰鄒縣名</hi>
<hi>也嶧山名也近曲阜地也於此行鄉射之禮嶧音懌</hi>阸困蕃薛彭城<hi>師古曰蕃縣名也音反</hi>
過梁楚以歸於是遷仕為郎中奉使西征巴蜀以南略<lb/>
卭筰昆明<hi>師古曰筰才各反</hi>還報命是嵗天子始建漢家之封<lb/>
而太史公留滯周南<hi>如淳曰周南洛陽也張晏曰洛陽而謂周南者自陜以東皆周南之</hi>
<pb n="KR2a0007_WYG_062-8a"/>
<hi>地也</hi>不得與從事<hi>師古曰與讀曰豫</hi>發憤且卒而子遷適反見父<lb/>
於河雒之間太史公執遷手而泣曰予先周室之太史<lb/>
也自上世嘗顯功名虞夏典天官事後世中衰絶於予<lb/>
乎女復為太史則續吾祖矣今天子接千嵗之統封泰<lb/>
山而予不得從行是命也夫命也夫予死爾必為太史<lb/>
為太史毋忘吾所欲論著矣且夫孝始於事親中於事<lb/>
君終於立身揚名於後世以顯父母此孝之大也<hi>師古曰此</hi>
<hi>孔子說孝經之辭也</hi>夫天下稱周公言其能論歌文武之徳宣周<lb/>
<pb n="KR2a0007_WYG_062-8b"/>
召之風<hi>師古曰召讀曰邵</hi>逹大王王季思慮爰及公劉以尊后<lb/>
稷也<hi>師古曰爰曰也發語辭也一曰爰於也</hi>幽厲之後王道缺禮樂衰孔<lb/>
子脩舊起廢論詩書作春秋則學者至今則之自獲麟<lb/>
以來四百有餘嵗而諸侯相兼史記放絶今漢興海内<lb/>
壹統明主賢君忠臣義士予為太史而不論載廢天下<lb/>
之文予甚懼焉爾其念哉遷俯首流涕曰小子不敏請<lb/>
悉論先人所次舊聞不敢闕卒三嵗而遷為太史令紬<lb/>
史記石室金鐀之書<hi>如淳曰紬徹舊書故事而次述之師古曰此說非也紬謂綴集之音</hi>
<pb n="KR2a0007_WYG_062-9a"/>
<hi>胄鐀與匱同</hi>五年而當太初元年<hi>李竒曰遷為太史後五年適當武帝太初元年時述</hi>
<hi>史記也</hi>十一月甲子朔旦冬至天歴始改建於明堂諸神<lb/>
受記<hi>張晏曰以元新改立明堂朝諸侯及郡守受正朔各有山川之祀故曰諸神受記孟康曰明堂班十</hi>
<hi>二月之政歴紀四時故改建於明堂諸神受記若勾芒祝融之屬皆受瑞記遷因此而作師古曰張說是矣</hi>
太史公曰先人有言自周公卒五百嵗而有孔子孔子<lb/>
至于今五百嵗有能紹而明之正易傳繼春秋本詩書<lb/>
禮樂之際意在斯乎意在斯乎小子何敢攘焉<hi>師古曰攘古讓</hi>
<hi>字言當已述成先人之業何敢自謙當五百嵗而讓之也</hi>上大夫壺遂曰昔孔子為<lb/>
<pb n="KR2a0007_WYG_062-9b"/>
何作春秋哉太史公曰余聞之董生<hi>服䖍曰仲舒也</hi>周道廢孔<lb/>
子為魯司冦諸侯害之大夫壅之孔子知時之不用道<lb/>
之不行也是非二百四十二年之中<hi>師古曰是非謂本其得失</hi>以為<lb/>
天下儀表貶諸侯討大夫以逹王事而已矣<hi>師古曰時諸侯僣侈</hi>
<hi>大夫擅權故貶討之也貶退也討治也</hi>子曰我欲載之空言不如見之於<lb/>
行事之深切著明也春秋上明三王之道下辨人事之<lb/>
經紀别嫌疑明是非定猶與<hi>師古曰與讀曰豫</hi>善善惡惡賢賢<lb/>
賤不肖存亡國繼絶世補敝起廢王道之大者也易著<lb/>
<pb n="KR2a0007_WYG_062-10a"/>
天地隂陽四時五行故長於變<hi>師古曰以變化之道為長也長讀如本字一曰</hi>
<hi>長謂崇長之也音竹兩反下皆類此○宋祁曰淳化本作長於變化予凖書記等語不當有化字傳者見注中</hi>
<hi>有化字誤足之</hi>禮綱紀人倫故長於行書記先王之事故長於<lb/>
政詩記山川谿谷禽獸草木牝牡雌雄故長於風樂樂<lb/>
所以立故長於和春秋辨是非故長於治人是故禮以<lb/>
節人樂以發和書以道事詩以逹意易以道化春秋以<lb/>
道義<hi>師古曰道言也</hi>撥亂世反之正莫近於春秋春秋文成數<lb/>
萬<hi>張晏曰春秋萬八千字當言减而云成字誤也師古曰張說非也一萬之外即以萬言之故云數萬何乃</hi>
<pb n="KR2a0007_WYG_062-10b"/>
<hi>忽言减乎學者又為曲觧云公羊經傳凡四萬四千餘字尤疏謬矣史遷豈謂公羊之傳為春秋乎</hi>其指<lb/>
數千萬物之散聚皆在春秋春秋之中弑君三十六亡<lb/>
國五十二諸侯奔走不得保社稷者不可勝數<hi>師古曰觧並在</hi>
<hi>劉向傳</hi>察其所以皆失其本巳<hi>師古曰巳語終之辭</hi>故易曰差以豪<lb/>
氂謬以千里<hi>師古曰今之易經及彖象繋辭並無此語所稱易緯者則有之焉斯盖易家之别說</hi>
<hi>者也</hi>故臣弑君子弑父非一朝一夕之故其漸久矣<hi>師古曰易</hi>
<hi>坤卦文言之辭</hi>有國者不可以不知春秋前有讒而不見後有<lb/>
賊而不知為人臣者不可以不知春秋守經事而不知<lb/>
<pb n="KR2a0007_WYG_062-11a"/>
其宜遭變事而不知其權<hi>師古曰經常也</hi>為人君父者<hi>○宋祁曰浙本</hi>
<hi>無者字</hi>而不通於春秋之義者必䝉首惡之名<hi>師古曰䝉猶被也</hi>
為人臣子不通於春秋之義者必陷簒弑誅死之罪其<lb/>
實皆以善為之而不知其義<hi>師古曰其心雖善以不知義理之故則陷於惡也</hi>
被之空言不敢辭<hi>蘓林曰趙盾不知討賊而不敢辭弑君之罪</hi>夫不通禮義<lb/>
之指至於君不君臣不臣父不父子不子夫君不君則<lb/>
犯<hi>師古曰為臣下所干犯也一曰違犯禮義也</hi>臣不臣則誅父不父則無道<lb/>
子不子則不孝此四行者天下之大過也以天下大過<lb/>
<pb n="KR2a0007_WYG_062-11b"/>
予之受而不敢辭故春秋者禮義之大宗也夫禮禁未<lb/>
然之前法施巳然之後法之所為用者易見而禮之所<lb/>
為禁者難知壺遂曰孔子之時上無明君下不得任用<lb/>
故作春秋垂空文以斷禮義<hi>師古曰斷决也决之於禮義也</hi>當一王之<lb/>
法今夫子上遇明天子下得守職萬事既具咸各序其<lb/>
宜夫子所論欲以何明太史公曰唯唯否否<hi>晉灼曰唯唯謙應也</hi>
<hi>否否不通也師古曰唯弋癸反</hi>不然余聞之先人曰虙戲至純厚作易<lb/>
八卦<hi>師古曰虙讀與伏同</hi>堯舜之盛尚書載之禮樂作焉湯武之<lb/>
<pb n="KR2a0007_WYG_062-12a"/>
隆詩人歌之春秋采善貶惡推三代之徳襃周室非獨<lb/>
刺譏而已也漢興已來至明天子獲符瑞封禪改正朔<lb/>
易服色受命於穆清<hi>師古曰於歎辭也穆美也言天子有美徳而政化清也於讀曰烏○</hi>
<hi>劉攽曰言於穆清遂不成文理穆清天也</hi>澤流罔極<hi>師古曰罔無也極止也</hi>海外殊俗<lb/>
重譯款塞<hi>師古曰款叩也</hi>請來獻見者不可勝道<hi>師古曰道言也</hi>臣下<lb/>
百官力誦聖徳猶不能盡宣其意<hi>師古曰力勤也</hi>且士賢能矣<lb/>
而不用有國者恥也主上明聖徳不布聞有司之過也<lb/>
且余掌其官廢明聖盛徳不載滅功臣賢大夫之業不<lb/>
<pb n="KR2a0007_WYG_062-12b"/>
述墮先人所言<hi>師古曰墮毁也謂不脩之也音火䂓反</hi>罪莫大焉余所謂<lb/>
述故事整齊其世傳<hi>○宋祁曰本無世字</hi>非所謂作也而君比之<lb/>
春秋謬矣於是論次其文十年而遭李陵之禍幽於纍<lb/>
紲<hi>師古曰纍係也紲長繩也纍音力追反紲音先列反</hi>廼喟然而歎曰是余之辠<lb/>
夫<hi>師古曰喟然歎息聲也音邱位反○宋祁曰浙本辠字下有也字</hi>身虧不用矣退而<lb/>
深惟曰<hi>師古曰惟思也</hi>夫詩書隱約者欲遂其志之思也<hi>師古曰隱</hi>
<hi>憂也約屈也</hi>卒述陶唐以來至於麟止<hi>服䖍曰武帝得白麟而鑄金作麟足形作</hi>
<hi>史記止於此也張晏曰武帝獲麟遷以為述事之端上記黄帝下至麟止猶春秋止於獲麟也師古曰遷序事</hi>
<pb n="KR2a0007_WYG_062-13a"/>
<hi>盡太初故言至麟而止張說是也</hi>自黄帝始<hi>師古曰遷之書序衆篇各别有辭班氏以其文多故</hi>
<hi>略而不載但取最後一首故此單目盡於六十九至惟漢繼五帝末流之後乃言第七十讀者不詳其意或於</hi>
<hi>目中加云叙傳第七十此大妄矣</hi>五帝本紀第一夏本紀第二殷本紀<lb/>
第三周本紀第四秦本紀第五始皇本紀第六項羽本<lb/>
紀第七髙祖本紀第八吕后本紀第九孝文本紀第十<lb/>
孝景本紀第十一今上本紀第十二三代世表第一十<lb/>
二諸侯年表第二六國年表第三秦楚之際月表第四<lb/>
漢諸侯年表第五髙祖功臣年表第六惠景間功臣年<lb/>
<pb n="KR2a0007_WYG_062-13b"/>
表第七建元以來侯者年表第八王子侯者年表第九<lb/>
漢興以來将相名臣年表第十禮書第一樂書第二律<lb/>
書第三厯書第四天官書第五封禪書第六河渠書第<lb/>
七平準書第八吳太伯世家第一齊太公世家第二魯<lb/>
周公世家第三燕召公世家第四<hi>師古曰召讀曰邵</hi>管蔡世家<lb/>
第五陳杞世家第六衛康叔世家第七宋微子世家第<lb/>
八晉世家第九楚世家第十越世家第十一鄭世家第<lb/>
十二趙世家第十三魏世家第十四韓世家第十五田<lb/>
<pb n="KR2a0007_WYG_062-14a"/>
完世家第十六孔子世家第十七陳渉世家第十八外<lb/>
戚世家第十九楚元王世家第二十荆燕王世家第二<lb/>
十一齊悼惠王世家第二十二蕭相國世家第二十三<lb/>
曹相國世家第二十四留侯世家第二十五陳丞相世<lb/>
家第二十六絳侯世家第二十七梁孝王世家第二十<lb/>
八五宗世家第二十九<hi>師古曰景帝子凡十三人為王而母五人所生遷謂同母者為</hi>
<hi>一宗故云五宗也</hi>三王世家第三十伯夷列傳第一管晏列傳<lb/>
第二老子韓非列傳第三司馬穰苴列傳第四<hi>師古曰苴音子</hi>
<pb n="KR2a0007_WYG_062-14b"/>
<hi>閭反</hi>孫子吳起列傳第五伍子胥列傳第六仲尼弟子列<lb/>
傳第七商君列傳第八蘓秦列傳第九張儀列傳第十<lb/>
樗里甘茂列傳第十一穰侯列傳第十二白起王翦列<lb/>
傳第十三孟子荀卿列傳第十四平原虞卿列傳第十<lb/>
五孟嘗君列傳第十六魏公子列傳第十七春申君列<lb/>
傳第十八范睢蔡澤列傳第十九樂毅列傳第二十廉<lb/>
頗藺相如列傳第二十一田單列傳第二十二魯仲連<lb/>
列傳第二十三屈原賈生列傳第二十四吕不韋列傳<lb/>
<pb n="KR2a0007_WYG_062-15a"/>
第二十五刺客列傳第二十六李斯列傳第二十七䝉<lb/>
恬列傳第二十八張耳陳餘列傳第二十九魏豹彭越<lb/>
列傳第三十黥布列傳第三十一淮隂侯韓信列傳第<lb/>
三十二韓王信盧綰列傳第三十三田儋列傳第三十<lb/>
四樊酈滕灌列傳第三十五張丞相倉列傳第三十六<lb/>
酈生陸賈列傳第三十七傅靳䣙成侯列傳第三十八<lb/>
<hi>師古曰䣙成侯周緤也䣙音普肻反又音陪</hi>劉敬叔孫通列傳第三十九季<lb/>
布欒布列傳第四十爰盎朝錯列傳第四十一張釋之<lb/>
<pb n="KR2a0007_WYG_062-15b"/>
馮唐列傳第四十二萬石張叔列傳第四十三田叔列<lb/>
傳第四十四扁鵲倉公列傳第四十五吳王濞列傳第<lb/>
四十六魏其武安列傳第四十七韓長孺列傳第四十<lb/>
八李将軍列傳第四十九衛将軍驃騎列傳第五十平<lb/>
津主父列傳第五十一匈奴列傳第五十二南越列傳<lb/>
第五十三閩越列傳第五十四朝鮮列傳第五十五西<lb/>
南夷列傳第五十六司馬相如列傳第五十七淮南衡<lb/>
山列傳第五十八循吏列傳第五十九汲鄭列傳第六<lb/>
<pb n="KR2a0007_WYG_062-16a"/>
十儒林列傳第六十一酷吏列傳第六十二大宛列傳<lb/>
第六十三游俠列傳第六十四佞幸列傳第六十五滑<lb/>
稽列傳第六十六日者列傳第六十七龜策列傳第六<lb/>
十八貨殖列傳第六十九惟漢繼五帝末流接三代絶<lb/>
業周道既廢秦撥去古文焚滅詩書故明堂石室金鐀<lb/>
玉板圖籍散亂<hi>如淳曰玉版刻玉版畫為文字也</hi>漢興蕭何次律令韓<lb/>
信申軍法張倉為章程叔孫通定禮儀則文學彬彬稍<lb/>
進詩書徃徃間出<hi>師古曰彬彬文章貎彬音邠間音居莧反</hi>自曹参薦盖公<lb/>
<pb n="KR2a0007_WYG_062-16b"/>
言黄老而賈誼朝錯明申韓公孫𢎞以儒顯百年之間<lb/>
天下遺文古事靡不畢集太史公仍父子相繼籑其職<lb/>
<hi>師古曰籑讀與撰同○宋祁曰籑當作篹</hi>曰於戱<hi>師古曰於戯嘆聲也於讀曰烏戯讀曰呼古字或作</hi>
<hi>嗚虖今字或作烏呼音義皆同耳而俗之讀者随字而别又曲為觧釋云有吉㓙羙惡之殊是不通其大指也</hi>
<hi>義例具在詩及尚書不可一二徧舉之</hi>余維先人嘗掌斯事顯於唐虞至<lb/>
於周復典之故司馬氏世主天官至於余乎欽念哉<hi>師古</hi>
<hi>曰欽敬也</hi>罔羅天下放失舊聞王迹所興原始察終見盛觀<lb/>
衰論考之行事略三代録秦漢上記軒轅下至于兹著<lb/>
<pb n="KR2a0007_WYG_062-17a"/>
十二本紀既科條之矣並時異世年差不明作十表<hi>師古</hi>
<hi>曰並時則年歴差殊異代則難以明辨故作表也</hi>禮樂損益律歴改易兵權山<lb/>
川鬼神天人之際承敝通變作八書二十八宿環北辰<lb/>
三十輻共一轂運行無窮<hi>孟康曰象黄帝以下三十家也老子言車三十輻運行無</hi>
<hi>窮以象王者如此也師古曰此說非也言衆星共繞北辰諸輻咸歸車轂若文武之臣尊輔天子也</hi>輔弼<lb/>
股肱之臣配焉忠信行道以奉主上作三十世家扶義<lb/>
俶儻不令已失時<hi>師古曰俶儻大節也俶吐歴反</hi>立功名於天下作七<lb/>
十列傳凡百三十篇五十二萬六千五百字為太史公<lb/>
<pb n="KR2a0007_WYG_062-17b"/>
書序略以拾遺補蓺成一家言<hi>孟康曰蓺音褋謂裳下懐褋李竒曰蓺六蓺也</hi>
<hi>師古曰李說是也蓺古藝字○宋祁曰越本補字下有闕字</hi>協六經異傳齊百家雜<lb/>
語藏之名山副在京師<hi>師古曰藏於山者備亡失也其副貳本乃留京師也</hi>以竢<lb/>
後聖君子第七十<hi>師古曰竢古俟字</hi>遷之自叙云爾<hi>師古曰自此以前皆</hi>
<hi>其自叙之辭也自此以後乃班氏作傳語耳</hi>而十篇缺有録無書<hi>張晏曰遷没之後亡</hi>
<hi>景紀武紀禮書樂書兵書漢興以來将相年表日者列傳三王世家龜策列傳傅靳列傳元成之間褚先生補</hi>
<hi>缺作武帝紀三王世家龜策日者傳言辭鄙陋非遷本意也師古曰序目本無兵書張云亡失此說非也○劉</hi>
<hi>奉世曰兵書即律書盖當時有耳</hi>遷既被刑之後為中書令尊寵任職<lb/>
<pb n="KR2a0007_WYG_062-18a"/>
故人益州刺史任安<hi>師古曰故人者言其舊交也</hi>予遷書責以古賢<lb/>
臣之義遷報之曰少卿足下<hi>如淳曰少卿任安字</hi>曩者辱賜書教<lb/>
以慎於接物推賢進士為務意氣勤勤懇懇<hi>師古曰懇懇至誠也</hi>
<hi>音墾</hi>若望僕不相師用<hi>師古曰/望怨也</hi>而流俗人之言<hi>師古曰謂随俗人之</hi>
<hi>言而流移其志</hi>僕非敢如是也雖罷駑亦嘗側聞長者遺風矣<lb/>
<hi>師古曰罷讀曰疲○宋祁曰者字下當有之字</hi>顧自以為身殘處穢動而見尤<lb/>
<hi>師古曰顧思念也尤過也</hi>欲益反損是以抑鬱而無誰語<hi>師古曰無誰語者言</hi>
<hi>無相知心之人誰可告語</hi>諺曰誰為為之孰令聽之<hi>師古曰言無知已者設欲修名</hi>
<pb n="KR2a0007_WYG_062-18b"/>
<hi>節立言行誰可為作之又令誰聽之上為音于偽反</hi>盖鍾子期死伯牙終身不復<lb/>
鼓琴<hi>師古曰伯牙鍾子期皆楚人也伯牙鼓琴子期聽之方鼓琴而志在泰山子期曰巍巍乎若泰山既</hi>
<hi>而志在流水子期又曰湯湯乎若流水及子期死伯牙破琴絶弦終身不復鼓琴以時人無足復為鼓琴耳</hi>
何則士為知巳用女為說已容<hi>師古曰說讀曰恱○宋祁曰浙本容字下有也</hi>
<hi>字</hi>若僕大質巳虧缺雖材懐随和行若由夷<hi>應劭曰由夷許由伯</hi>
<hi>夷也師古曰随随侯珠也和和氏璧也</hi>終不可以為榮適足以發笑而自<lb/>
㸃耳<hi>師古曰㸃汙也</hi>書辭宜答<hi>師古曰/宜早答</hi>㑹東從上來<hi>服䖍曰從武帝還也</hi>
又廹賤事<hi>孟康曰卑賤之事若煩務也晉灼曰賤事家之私事賤小者也師古曰謂所供職也孟說</hi>
<pb n="KR2a0007_WYG_062-19a"/>
<hi>是也</hi>相見日淺卒卒無湏臾之間得竭指意<hi>文頴曰卒言急也師古曰</hi>
<hi>卒卒促遽之意也間隙也卒音千忽反○宋祁曰越本注文文頴曰卒言倉卒與此不同</hi>今少卿抱<lb/>
不測之罪<hi>如淳曰平居時遷不肯報其書今有罪在獄故報徃日書欲使其恕以度已也師古曰不</hi>
<hi>測謂深也</hi>渉旬月迫季冬僕又薄從上上雍<hi>李竒曰薄迫也迫當從行也如</hi>
<hi>淳曰遷時從上在鹵簿中也師古曰李說是也</hi>恐卒然不可諱<hi>師古曰卒讀曰猝不可諱謂安</hi>
<hi>死也</hi>是僕終巳不得舒憤懣以曉左右<hi>師古曰懣煩悶也曉告諭也懣音滿</hi>
則長逝者魂魄私恨無窮<hi>師古曰謂任安恨不見報</hi>請略陳固陋闕<lb/>
然不報幸勿過<hi>師古曰謂中間久不報也○宋祁曰浙本不字上有久字</hi>僕聞之修<lb/>
<pb n="KR2a0007_WYG_062-19b"/>
身者智之府也<hi>師古曰府者所聚之處也</hi>愛施者仁之端也取予者<lb/>
義之符也<hi>師古曰符信也</hi>恥辱者勇之决也立名者行之極也<lb/>
士有此五者然後可以託於世列於君子之林矣<hi>○宋祁曰</hi>
<hi>浙本列字上有而字</hi>故禍莫㦧於欲利<hi>師古曰㦧亦痛也音千敢反</hi>悲莫痛於<lb/>
傷心行莫醜於辱先而詬莫大於宫刑<hi>師古曰詬恥也音垢</hi>刑餘<lb/>
之人無所比數非一世也<hi>○宋祁曰越本無世字</hi>所從來逺矣昔<lb/>
衛靈公與雍渠載孔子適陳<hi>應劭曰雍渠奄人也靈公近之</hi>商鞅因景<lb/>
監見趙良寒心<hi>應劭曰景監秦嬖人也服䖍曰趙良賢者</hi>同子驂乗爰絲變<lb/>
<pb n="KR2a0007_WYG_062-20a"/>
色<hi>蘓林曰趙談也與遷父同諱故曰同子</hi>自古而恥之夫中材之人事闗<lb/>
於宦豎<hi>○宋祁曰浙本事字下有有字</hi>莫不傷氣况忼慨之士乎<hi>師古曰忼</hi>
<hi>音口朗反</hi>如今朝雖乏人奈何令刀鋸之餘薦天下豪雋哉<lb/>
僕頼先人緒業得待罪輦轂下二十餘年矣<hi>師古曰言侍從天子</hi>
<hi>之車輿</hi>所以自惟<hi>師古曰/惟思也</hi>上之不能納忠效信<hi>師古曰效致也</hi>有<lb/>
竒䇿材力之譽自結明主次之又不能拾遺補闕招賢<lb/>
進能顯巖穴之士外之不能備行伍攻城野戰有斬將<lb/>
搴旗之功<hi>師古曰搴㧞也㧞取敵人之旗也搴音騫</hi>下之不能累日積勞取<lb/>
<pb n="KR2a0007_WYG_062-20b"/>
尊官厚禄以為宗族交逰光寵四者無一遂茍合取容<lb/>
無所短長之效可見於此矣鄉者僕亦嘗厠下大夫之<lb/>
列<hi>韋昭曰周官太史位下大夫也臣瓚曰漢太史令千石故比下大夫師古曰鄉讀曰嚮嚮曩昔時也</hi>陪<lb/>
外廷末議不以此時引維綱盡思慮今已虧形為埽除<lb/>
之𨽻在闒茸之中<hi>師古曰闒茸猥賤也闒下也茸細毛也言非豪桀也闒吐合反茸人勇反</hi>
廼欲卬首信眉論列是非<hi>師古曰卬讀曰仰信讀曰伸列陳也</hi>不亦輕朝<lb/>
廷羞當世之士邪<hi>師古曰羞辱也</hi>嗟乎嗟乎如僕尚何言哉<hi>○宋</hi>
<hi>祁曰越本尚何言哉無復句余按太史公語多重復此自一體不可削也</hi>尚何言哉且事本<lb/>
<pb n="KR2a0007_WYG_062-21a"/>
末未易明也僕少負不覊之才長無鄉曲之譽<hi>師古曰不覊言</hi>
<hi>其材質髙逺不可覊繋也負者亦言無此事也</hi>主上幸以先人之故使得奉薄<lb/>
技出入周衛之中<hi>服䖍曰薄技薄材也師古曰周衛言宿衛周密也</hi>僕以為戴<lb/>
盆何以望天<hi>如淳曰頭戴盆則不得望天望天則不得戴盆事不可兼施言已方有所造不暇修</hi>
<hi>人事也師古曰言營職務耳未論造書也如說失之</hi>故絶賔客之知忘室家之業<lb/>
日夜思竭其不肖之材力務壹心營職以求親媚於主<lb/>
上而事乃有大謬不然者夫僕與李陵俱居門下素非<lb/>
相善也趣舍異路<hi>師古曰趣所嚮也舍所廢也</hi>未嘗䘖盃酒接殷勤<lb/>
<pb n="KR2a0007_WYG_062-21b"/>
之歡然僕觀其為人自竒士事親孝與士信臨財亷取<lb/>
予義分别有讓恭儉下人<hi>師古曰下音胡亞反</hi>嘗思奮不顧身以<lb/>
狥國家之急<hi>師古曰狥從也營也</hi>其素所畜積也<hi>師古曰畜讀曰蓄</hi>僕以<lb/>
為有國士之風夫人臣出萬死不顧一生之計赴公家<lb/>
之難斯已竒矣今舉事壹不當而全軀保妻子之臣随<lb/>
而媒孽其短<hi>臣瓉曰媒謂遘合會之孽謂為生其罪舋也師古曰媒如媒娉之媒孽如麴孽之孽</hi>
<hi>一曰齊人謂麴餅為媒也</hi>僕誠私心痛之且李陵提歩卒不滿五千<lb/>
深踐戎馬之地足歴王庭垂餌虎口横挑彊胡<hi>師古曰挑音誂</hi>
<pb n="KR2a0007_WYG_062-22a"/>
<hi>師古曰音徒了反</hi>卬億萬之師<hi>師古曰卬讀曰仰漢軍北向匃奴南下北方地髙故云然○劉</hi>
<hi>奉世曰匃奴乗髙攻故曰卬也</hi>與單于連戰十餘日所殺過當<hi>師古曰率計戰</hi>
<hi>士殺敵數多故云過當也</hi>虜救死扶傷不給<hi>師古曰給猶供也</hi>旃裘之君長<lb/>
咸震怖廼悉徴左右賢王舉引弓之民<hi>師古曰能引弓者皆發之</hi>一<lb/>
國共攻而圍之轉鬬千里矢盡道窮救兵不至士卒死<lb/>
傷如積然李陵一呼勞軍<hi>師古曰呼音火故反</hi>士無不起躬流涕<lb/>
沬血飲泣張空弮冐白刄北首爭死敵<hi>孟康曰沬音頮李竒曰弮弩弓</hi>
<hi>也師古曰沬古頮字頮洒面也言流血在面如盥頮冐犯也首嚮也沬音呼内反字從午未之未弮音丘權反</hi>
<pb n="KR2a0007_WYG_062-22b"/>
<hi>又音眷冐音莫克反首音式救反讀者乃以拳掔之拳大謬矣拳則屈指不當言張陵時矢盡故張弩之空弓</hi>
<hi>非是手拳也</hi>陵未没時使有來報漢公卿王侯皆奉觴上夀<lb/>
後數日陵敗書聞主上為之食不甘味聽朝不怡大臣<lb/>
憂懼不知所出僕竊不自料其卑賤<hi>師古曰料量也音聊</hi>見主上<lb/>
惨悽怛悼誠欲効其款款之愚以為李陵素與士大夫<lb/>
絶甘分少<hi>師古曰自絶㫖甘而與衆人分之共同其少多也</hi>能得人之死力雖<lb/>
古名将不過也身雖䧟敗彼觀其意且欲得其當而報<lb/>
漢<hi>師古曰欲於匃奴立功而歸以當其破敗之罪</hi>事巳無可奈何其所摧敗功<lb/>
<pb n="KR2a0007_WYG_062-23a"/>
亦足以暴於天下<hi>師古曰謂摧破匃奴之兵也</hi>僕懐欲陳之而未有<lb/>
路適㑹召問即以此指推言陵功<hi>師古曰指意也</hi>欲以廣主上<lb/>
之意塞睚眦之辭未能盡明<hi>師古曰睚眦舉目眥也猶言顧瞻之頃也睚音厓眦</hi>
<hi>音才賜反</hi>明主不深曉以為僕沮貳師而為李陵游說<hi>師古曰沮</hi>
<hi>毁壊也音才汝反</hi>遂下於理拳拳之忠終不能自列<hi>師古曰拳拳忠謹之</hi>
<hi>貎劉向傳作惓惓字音義同耳列陳也</hi>因為誣上卒從吏議<hi>師古曰卒終也</hi>家貧<lb/>
財賂不足以自贖交游莫救左右親近不為壹言身非<lb/>
木石獨與法吏為伍深幽囹圄之中誰可告愬者此正<lb/>
<pb n="KR2a0007_WYG_062-23b"/>
少卿所親見僕行事豈不然邪李陵既生降隤其家聲<lb/>
<hi>孟康曰家世為将有名聲陵降而隤之也師古曰隤墜也音頺</hi>而僕又茸以蠶室<hi>蘓林曰茸</hi>
<hi>次也若人相俾次師古曰此說非也茸音人勇反推也蠶室乃腐刑所居温宻之室也謂推致蠶室之中也○</hi>
<hi>劉奉世曰茸讀如闒茸之茸</hi>重為天下觀笑<hi>師古曰觀視之而笑也</hi>悲夫悲夫<lb/>
事未易一二為俗人言也僕之先人非有剖符丹書之<lb/>
功文史星歴近乎卜祝之間固主上所戲弄倡優畜之<lb/>
流俗之所輕也假令僕伏法受誅若九牛亡一毛與螻<lb/>
螘何異<hi>師古曰螻螻蛄也螘蚍蜉也皆蟲之微小者螻音樓</hi>而世又不與能死節<lb/>
<pb n="KR2a0007_WYG_062-24a"/>
者比<hi>師古曰與許也不許其能死節</hi>特以為智窮罪極不能自免卒就<lb/>
死耳何也素所自樹立使然人固有一死死有重於太<lb/>
山或輕於鴻毛用之所趨異也<hi>師古曰趨讀曰趣趣嚮也</hi>太上不辱<lb/>
先其次不辱身其次不辱理色其次不辱辭令其次詘<lb/>
體受辱其次易服受辱其次闗木索被箠楚受辱<hi>師古曰箠</hi>
<hi>杖也音止橤反</hi>其次鬄毛髪嬰金鐡受辱<hi>師古曰嬰繞也鬄音吐計反</hi>其次<lb/>
毁肌膚斷支體受辱最下腐刑極矣<hi>師古曰腐刑觧在景紀</hi>傳曰<lb/>
刑不上大夫此言士節不可不厲也猛虎處深山百獸<lb/>
<pb n="KR2a0007_WYG_062-24b"/>
震恐及其在穽檻之中揺尾而求食<hi>師古曰穽掘地以䧟獸也音才性反</hi>
積威約之漸也故士有畫地為牢埶不入削木為吏議<lb/>
不對定計於鮮也<hi>文穎曰未遇刑自殺為鮮明也</hi>今交手足受木索暴<lb/>
肌膚受榜箠<hi>師古曰榜音彭</hi>幽於圜牆之中<hi>師古曰圜牆獄也周禮謂之圜土</hi>
當此之時見獄吏則頭槍地<hi>師古曰槍音千羊反</hi>視徒𨽻則心惕<lb/>
息<hi>師古曰惕懼也息喘息也</hi>何者積威約之埶也及巳至此言不辱<lb/>
者所謂彊顔耳曷足貴乎<hi>師古曰强音其兩反</hi>且西伯伯也拘牖<lb/>
里李斯相也具五刑<hi>師古曰說在刑法志</hi>淮隂王也受械於陳<hi>師古</hi>
<pb n="KR2a0007_WYG_062-25a"/>
<hi>曰髙祖偽逰雲夢而信至陳上謁即見囚執械謂桎梏之</hi>彭越張敖南鄉稱孤繋獄<lb/>
具罪<hi>師古曰或繋於獄或至大罪也鄉讀曰嚮</hi>絳侯誅諸吕權傾五伯囚於<lb/>
請室<hi>師古曰伯讀曰覇</hi>魏其大将也衣赭闗三木<hi>師古曰三木在頸及手足</hi>
季布為朱家鉗奴灌夫受辱居室此人皆身至王侯将<lb/>
相聲聞鄰國及罪至罔加不能引决自財<hi>師古曰財與裁同古通用</hi>
<hi>字</hi>在塵埃之中古今一體安在其不辱也由此言之勇<lb/>
怯埶也彊弱形也審矣曷足怪乎且人不能蚤自財繩<lb/>
墨之外巳稍陵夷至於鞭箠之間廼欲引節斯不亦逺<lb/>
<pb n="KR2a0007_WYG_062-25b"/>
乎古人所以重施刑於大夫者殆為此也<hi>師古曰重難也</hi>夫人<lb/>
情莫不貪生惡死念親戚顧妻子至激於義理者不然<lb/>
<hi>師古曰言激於義理者則不顧念親戚妻子</hi>廼有不得巳也今僕不幸蚤失<lb/>
二親無兄弟之親獨身孤立少卿視僕於妻子何如哉<lb/>
且勇者不必死節怯夫慕義何處不勉焉<hi>師古曰勇敢之人闇於分</hi>
<hi>理未必能死名節怯懦之夫心知慕義則處處皆能勉勵也○宋祁曰越本勉作免非</hi>僕雖怯耎<lb/>
欲茍活<hi>師古曰耎柔弱也音人阮反</hi>亦頗識去就之分矣何至自湛<lb/>
溺累紲之辱哉<hi>師古曰湛讀曰沈累音力追反</hi>且夫臧獲婢妾猶能引<lb/>
<pb n="KR2a0007_WYG_062-26a"/>
决<hi>應劭曰揚雄方言云海岱之間罵奴曰臧罵婢曰獲燕之北郊民而聓婢謂之臧女而婦奴謂之獲晉灼</hi>
<hi>曰臧獲敗敵所被虜獲為奴𨽻者師古曰應說是也</hi>况若僕之不得巳乎所以隱<lb/>
忍茍活函糞土之中而不辭者恨私心有所不盡鄙没<lb/>
世而文采不表於後也古者富貴而名摩滅不可勝記<lb/>
唯俶儻非常之人稱焉蓋西伯拘而演周易仲尼戹而<lb/>
作春秋屈原放逐乃賦離騷左丘失明厥有國語<hi>○宋祁曰</hi>
<hi>左丘當作左丘明疑脫明字</hi>孫子髕脚兵法脩列<hi>文頴曰孫子與龎㳙學而為龎㳙所</hi>
<hi>斷足師古曰髕音頻忍反</hi>不韋遷蜀世傳吕覽<hi>蘓林曰吕氏春秋篇名八覽六論</hi>韓<lb/>
<pb n="KR2a0007_WYG_062-26b"/>
非囚秦說難孤憤<hi>師古曰說難孤憤韓子之篇名</hi>詩三百篇大氐賢聖<lb/>
發憤之所為作也<hi>師古曰氐歸也音丁禮反</hi>此人皆意有所鬱結不<lb/>
得通其道故述徃事思來者<hi>師古曰令將來之人見已志也</hi>及如左丘<lb/>
明無目<hi>○宋祁曰越本無明字</hi>孫子斷足終不可用退論書策以<lb/>
舒其憤思垂空文以自見<hi>師古曰見胡電反</hi>僕竊不遜近自託<lb/>
於無能之辭網羅天下放失舊聞考之行事稽其成敗<lb/>
興壊之理<hi>師古曰稽計也</hi>凡百三十篇亦欲以究天人之際通<lb/>
古今之變成一家之言草創未就適㑹此禍惜其不成<lb/>
<pb n="KR2a0007_WYG_062-27a"/>
是以就極刑而無愠色僕誠巳著此書藏之名山傳之<lb/>
其人通邑大都<hi>師古曰其人謂能行其書者</hi>則僕償前辱之責雖萬<lb/>
被戮豈有悔哉然此可為智者道難為俗人言也且負<lb/>
下未易居上流多謗議<hi>○宋祁曰上流上字景本越本並作下</hi>僕以口語<lb/>
遇遭此禍重為鄉黨戮笑汙辱先人亦何面目復上父<lb/>
母之丘墓乎雖累百世垢彌甚耳是以腸一日而九囘<lb/>
居則忽忽若有所亡出則不知所如徃<hi>師古曰如亦徃也</hi>每念<lb/>
斯耻汗未嘗不發背霑衣也身直為閨閤之臣寜得自<lb/>
<pb n="KR2a0007_WYG_062-27b"/>
引深藏於巖穴邪故且從俗浮湛與時俯仰以通其狂<lb/>
惑<hi>師古曰湛讀曰沉</hi>今少卿廼教以推賢進士無廼與僕之私<lb/>
指謬乎<hi>師古曰指意也</hi>今雖欲自彫瑑<hi>師古曰瑑刻也音篆</hi>曼辭以自觧<lb/>
<hi>如淳曰曼美也師古曰曼音萬</hi>無益於俗不信祗取辱耳<hi>師古曰祗適也</hi>要之<lb/>
死日然後是非廼定書不能盡意故略陳固陋遷既死<lb/>
後其書稍出宣帝時遷外孫平通侯楊惲祖述其書遂<lb/>
宣布焉至王莽時求封遷後為史通子<hi>應劭曰以遷世為史官通於古</hi>
<hi>今也李竒曰史通國子爵也○宋祁曰越本無至字</hi>
<pb n="KR2a0007_WYG_062-28a"/>
贊曰自古書契之作而有史官其載籍博矣至孔氏籑<lb/>
之<hi>師古曰籑與撰同</hi>上繼唐堯下訖秦繆唐虞以前雖有遺文<lb/>
其語不經<hi>師古曰非經典所說</hi>故言黄帝顓頊之事未可明也及<lb/>
孔子因魯史記而作春秋而左丘明論輯其本事以為<lb/>
之傳<hi>師古曰輯與集同○宋祁曰舊本以字上有是字</hi>又籑異同為國語又有<lb/>
世本録黄帝以來至春秋時帝王公侯卿大夫祖世所<lb/>
出春秋之後七國並爭<hi>服䖍曰關東六國與秦七國○宋祁曰注文當云與秦為七國</hi>
秦兼諸侯有戰國策漢興伐秦定天下有楚漢春秋故<lb/>
<pb n="KR2a0007_WYG_062-28b"/>
司馬遷據左氏國語采世本戰國策述楚漢春秋接其<lb/>
後事訖於大漢其言秦漢詳矣至於采經摭傳<hi>師古曰摭拾也</hi>
<hi>音之亦反</hi>分散數家之事甚多疏略或有抵梧<hi>如淳曰梧讀曰迕相觸迕</hi>
<hi>也師古曰抵觸也梧相支拄不安也梧音悟</hi>亦其渉獵者廣博貫穿經傳馳<lb/>
騁古今上下數千載間斯以勤矣又其是非頗繆於聖<lb/>
人<hi>師古曰頗普我反</hi>論大道則先黄老而後六經序遊俠則退<lb/>
處士而進姦雄述貨殖則崇埶利而羞賤貧此其所蔽<lb/>
也然自劉向揚雄博極羣書皆稱遷有良史之材服其<lb/>
<pb n="KR2a0007_WYG_062-29a"/>
善序事理辨而不華質而不俚<hi>劉徳曰俚鄙也如淳曰言雖質猶不如閭里之</hi>
<hi>鄙言也師古曰劉說是也俚音里</hi>其文直其事核<hi>師古曰核堅實也</hi>不虛美不<lb/>
隱善故謂之實録<hi>應劭曰言其録事實</hi>嗚呼以遷之博物洽聞而<lb/>
不能以知自全既陷極刑幽而發憤書亦信矣<hi>師古曰言其報</hi>
<hi>任安書自陳己志信不謬</hi>迹其所以自傷悼小雅巷伯之倫<hi>師古曰巷伯奄</hi>
<hi>官也遇讒而作詩列在小雅其詩曰萋兮菲兮成是貝錦是也</hi>夫唯大雅既明且哲能<lb/>
保其身難矣哉<hi>師古曰尹吉甫作烝民之詩以美宣王而論仲山甫之徳曰既明且哲以保其</hi>
<hi>身其詩列於大雅故賛云然</hi>
<pb n="KR2a0007_WYG_062-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷六十二<lb/>
<pb n="KR2a0007_WYG_062-30a"/>
　前漢書卷六十二考證<lb/>
司馬遷傳晉中軍随㑹犇魏注師古曰未詳遷之所說<lb/>
　○<hi>臣召南</hi>按奔魏史記作奔秦是也漢書本誤作魏<lb/>
　耳又按随㑹奔秦時未為中軍将也史文以後官冠<lb/>
　其名<lb/>
錯孫蘄○蘄史記作靳又昌生毋懌史記作無澤<lb/>
神形蚤衰○蚤衰史記作騷動又因物興舍史記作因<lb/>
　物與合<lb/>
<pb n="KR2a0007_WYG_062-30b"/>
遷生龍門注師古曰龍門山其東則在今秦州龍門縣<lb/>
　北云云○<hi>臣召南</hi>按地理志左馮翊夏陽縣故少梁<lb/>
　禹貢梁山在西北龍門山在北即遷所生之地師古<lb/>
　注所云其西在今同州韓城縣北者也龍門一山跨<lb/>
　河故注先言東岸耳秦州應作泰州唐武徳元年於<lb/>
　隋汾隂縣置泰州二年徙治龍門此龍門縣在漢為<lb/>
　河東皮氏縣地與夏陽隔河相望今曰河津縣非遷<lb/>
　所生地在西岸者也<lb/>
<pb n="KR2a0007_WYG_062-31a"/>
遷報之曰少卿足下○文選起句作太史公牛馬走司<lb/>
　馬遷再拜言少卿足下此篇字句與文選多異助語<lb/>
　辭亦多不同今但依漢書各本校正<lb/>
若望僕不相師用而流俗人之言○<hi>臣召南</hi>按文選作<lb/>
　若望僕不相師而用流俗人之言倒用字於而字下<lb/>
　甚順<lb/>
俱居門下○文選注云謂同為侍中官<lb/>
不韋遷蜀世傳吕覽韓非囚秦說難孤憤○<hi>臣召南</hi>按<lb/>
<pb n="KR2a0007_WYG_062-31b"/>
　吕覽為不韋相秦日著故能懸之市門即韓非書亦<lb/>
　在遊秦之前也此書大意言二人身雖遭難其所著<lb/>
　作巳傳當世耳下文為自已發憤著書比例故專引<lb/>
　孫臏邱明<lb/>
且負下未易居○文選作負累之下未易居似較此文<lb/>
　為明顯<lb/>
　<lb/>
　前漢書卷六十二考證<lb/>
</p>
<p>
</p>
  </div>
</body>
</text>
</TEI>
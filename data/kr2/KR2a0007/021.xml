<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷二十一上</head> <lb/>
    <p>
<pb n="KR2a0007_WYG_021-1a"/>
欽定四庫全書<lb/>
　前漢書卷二十一上<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　律歴志第一上<lb/>
　　　<hi>師古曰志記也積記其事也春秋左氏傳曰前志有之</hi>
虞書曰乃同律度量衡<hi>師古曰虞書舜典也同謂齊等</hi>所以齊遠近立<lb/>
民信也自伏戲畫八卦由數起<hi>師古曰萬物之數因八卦而起也○劉攽曰志</hi>
<pb n="KR2a0007_WYG_021-1b"/>
<hi>言卦起於數顔云數起於卦非也</hi>至黄帝堯舜而大備三代稽古法度<lb/>
章焉<hi>師古曰三代夏殷周也稽考也考於古事而法度益明</hi>周衰官失孔子陳後<lb/>
王之法曰謹權量審法度修廢官舉逸民四方之政行<lb/>
矣<hi>師古曰此論語載孔子述古帝王之政以示後世權謂斤兩也量斗斛也法度丈尺也逸民謂有徳而隠</hi>
<hi>處者</hi>漢興北平侯張蒼首律歴事<hi>師古曰首謂始定也</hi>孝武帝時樂<lb/>
官考正<hi>師古曰更質正其事</hi>至元始中王莽秉政欲燿名譽徴天<lb/>
下通知鐘律者百餘人使羲和劉歆等典領條奏言之<lb/>
最詳故刪其偽辭取正義著于篇<hi>師古曰班氏自云作志取劉歆之義也自</hi>
<pb n="KR2a0007_WYG_021-2a"/>
<hi>此以下訖於用竹爲引者事之宜也則其辭焉</hi>
　一曰備數二曰和聲三曰審度四曰嘉量五曰權衡參<lb/>
五以變錯綜其數稽之於古今効之於氣物和之於心<lb/>
耳考之於經傳咸得其實靡不協同<lb/>
數者一十百千萬也所以算數事物順性命之理也書<lb/>
曰先其算命<hi>師古曰逸書也言王者統業先立算數以命百事也</hi>本起於黄鐘之<lb/>
數始於一而三之三三積之<hi>孟康曰黄鐘子之律也子數一泰極元氣含三爲一</hi>
<hi>是以一數變而爲三也</hi>歴十二辰之數十有七萬七千一百四十<lb/>
<pb n="KR2a0007_WYG_021-2b"/>
七而五數備矣<hi>孟康曰初以子一乘丑三餘則轉因其成數以三乘之歴十二辰得是積數也</hi>
<hi>五行隂陽變化之數備於此矣</hi>其算法用竹徑一分長六寸二百七十<lb/>
一枚而成六觚爲一握<hi>蘇林曰六觚六角也度角至角其度一寸面容一分算九枚相</hi>
<hi>因之數有十正面之數實九其表六九五十四算中積凡得二百七十一枚</hi>徑象乾律黄鐘<lb/>
之一而長象坤呂林鐘之長<hi>張晏曰林鐘長六寸韋昭曰黄鐘管九寸十分之一</hi>
<hi>得其一分也</hi>其數以易大衍之數五十其用四十九成陽六<lb/>
爻得周流六虚之象也<hi>孟康曰以四十九成陽六爻爲乾乾之策數二百一十六以成</hi>
<hi>六爻是爲周流六虚之象也</hi>夫推歴生律<hi>張晏曰推歴十二辰以生律呂也</hi>制器規<lb/>
<pb n="KR2a0007_WYG_021-3a"/>
圜矩方權重衡平凖繩嘉量<hi>張晏曰準水平量知多少故曰嘉</hi>探賾索<lb/>
隠鉤深致遠莫不用焉<hi>師古曰賾亦深也索求也</hi>度長短者不失豪<lb/>
氂<hi>孟康曰豪兎豪也十豪爲氂師古曰度音大角反</hi>量多少者不失圭撮<hi>應劭曰圭</hi>
<hi>自然之形隂陽之始也四圭曰撮三指撮之也孟康曰六十四黍爲圭師古曰撮音倉括反</hi>權輕重<lb/>
者不失黍絫<hi>孟康曰絫音累蠡應劭曰十黍爲絫十絫爲一銖師古曰絫孟音來戈反此字讀亦</hi>
<hi>音纍紲之纍</hi>紀於一協於十長於百大於千衍於萬其法在<lb/>
算術宣于天下小學是則職在太史羲和掌之<lb/>
聲者宫商角徴羽也所以作樂者諧八音蕩滌人之邪<lb/>
<pb n="KR2a0007_WYG_021-3b"/>
意全其正性移風易俗也八音土曰塤<hi>應劭曰世本暴辛公作塤師古</hi>
<hi>曰燒土爲之其形銳上而平底六孔吹之塤音許元反字或作壎其音同耳</hi>匏曰笙<hi>應劭曰世本隨</hi>
<hi>作笙師古曰匏瓠也列管瓠中施簧管端</hi>皮曰鼓<hi>師古曰鼓者郭也言郭張皮而爲之○宋祁曰郭景</hi>
<hi>本廓</hi>作竹曰管<hi>孟康曰禮樂器記管漆竹長一尺六孔尚書大傳西王母來獻白玉琯漢章帝時零</hi>
<hi>陵文學奚景於泠道舜祠下得白玉琯古以玉作不但竹也</hi>絲曰絃石曰磬金曰鐘<lb/>
木曰柷<hi>師古曰柷與俶同俶始也樂將作先鼓之故謂之柷狀如漆桶中有椎連底撞之令左右擊音</hi>
<hi>昌六反</hi>五聲和八音諧而樂成商之爲言章也物成孰可<lb/>
章度也<hi>師古曰度音大角反</hi>角觸也物觸地而出戴芒角也宫中<lb/>
<pb n="KR2a0007_WYG_021-4a"/>
也居中央暢四方唱始施生爲四聲綱也徴祉也物盛<lb/>
大而緐祉也羽宇也物聚臧宇覆之也夫聲者中於宫<lb/>
觸於角祉於徴章於商宇於羽故四聲爲宫紀也協之<lb/>
五行則角爲木五常爲仁五事爲貌商爲金爲義爲言<lb/>
徴爲火爲禮爲視羽爲水爲智爲聽宫爲土爲信爲思<lb/>
以君臣民事物言之則宫爲君商爲臣角爲民徴爲事<lb/>
羽爲物唱和有象故言君臣位事之體也五聲之本生<lb/>
於黄鐘之律九寸爲宫或損或益以定商角徴羽九六<lb/>
<pb n="KR2a0007_WYG_021-4b"/>
相生隂陽之應也律十有二陽六爲律隂六爲呂律以<lb/>
統氣類物一曰黄鐘二曰太族<hi>師古曰族音千豆反</hi>三曰姑洗四<lb/>
曰蕤賓五曰夷則六曰亡射<hi>師古曰亡讀曰無射音亦石反</hi>呂以旅陽<lb/>
宣氣一曰林鐘二曰南呂三曰應鐘四曰大呂五曰夾<lb/>
鐘六曰中呂<hi>師古曰中讀曰仲</hi>有三統之義焉其傳曰黄帝之<lb/>
所作也黄帝使泠綸<hi>師古曰泠音零綸音倫</hi>自大夏之西<hi>應劭曰大夏西</hi>
<hi>戎之國也</hi>昆侖之隂取竹之解谷<hi>孟康曰解脫也谷竹溝也取竹之脫無溝節者也一</hi>
<hi>說昆侖之北谷名也晉灼曰谷名是也</hi>生其竅厚均者<hi>應劭曰生者治也竅孔也孟康曰竹</hi>
<pb n="KR2a0007_WYG_021-5a"/>
<hi>孔與肉薄厚等也晉灼曰取谷中之竹生而肉孔外内厚薄自然均者截以爲筩不復加削刮也師古曰晉說</hi>
<hi>是也</hi>斷兩節間而吹之以爲黄鐘之宮<hi>師古曰黄鐘之宮律之最長者</hi>制<lb/>
十二筩以聽鳯之鳴<hi>師古曰筩音大東反</hi>其雄鳴爲六雌鳴亦六<lb/>
比黄鐘之宮而皆可以生之是爲律本<hi>師古曰比合也可以生之謂上</hi>
<hi>下相生也故謂之律本比音頻寐反</hi>至治之世天地之氣合以生風天地<lb/>
之風氣正十二律定<hi>孟康曰律得風氣而成聲風和乃律調也臣瓚曰風氣正則十二月</hi>
<hi>之氣各應其律不失其序</hi>黄鐘黄者中之色君之服也鐘者種也天<lb/>
之中數五<hi>韋昭曰一三在上七九在下</hi>五爲聲聲上宮五聲莫大焉<lb/>
<pb n="KR2a0007_WYG_021-5b"/>
地之中數六<hi>韋昭曰二四在上八十在下</hi>六爲律律有形有色色上<lb/>
黄五色莫盛焉故陽氣施種於黄泉孶萌萬物<hi>師古曰孶讀與</hi>
<hi>滋同滋益也萌始生也</hi>爲六氣元也以黄色名元氣律者著宮聲<lb/>
也宮以九唱六<hi>孟康曰黄鐘陽九林鐘隂六言陽唱隂和</hi>變動不居周流六<lb/>
虛始於子在十一月大呂呂旅也言隂大旅助黄鐘宣<lb/>
氣而牙物也位於丑在十二月太族族奏也言陽氣大<lb/>
奏地而逹物也<hi>師古曰奏進也</hi>位於寅在正月夾鐘言隂夾助<lb/>
大族宣四方之氣而出種物也位於卯在二月姑洗洗<lb/>
<pb n="KR2a0007_WYG_021-6a"/>
絜也言陽氣洗物辜絜之也<hi>孟康曰辜必也必使之絜也</hi>位於辰在<lb/>
三月中呂言微隂始起未成著於其中旅助姑洗宣氣<lb/>
齊物也位於已在四月蕤賓蕤繼也賓導也言陽始導<lb/>
隂氣使繼養物也位於午在五月林鐘林君也言隂氣<lb/>
受任助蕤賓君主種物使長大楙盛也<hi>師古曰種物種生之物楙古茂</hi>
<hi>字種音之勇反</hi>位於未在六月夷則則法也言陽氣正法度而<lb/>
使隂氣夷當傷之物也<hi>師古曰夷亦傷</hi>位於申在七月南呂南<lb/>
任也言隂氣旅助夷則任成萬物也位於酉在八月亡<lb/>
<pb n="KR2a0007_WYG_021-6b"/>
射射厭也言陽氣究物而使隂氣畢剝落之終而復始<lb/>
亡厭已也位於戍在九月應鐘言隂氣應亡射該臧萬<lb/>
物而雜陽閡種也<hi>孟康曰閡臧塞也隂雜陽氣臧塞爲萬物作種也晉灼曰外閉曰閡師古</hi>
<hi>曰閡音胡待反下言該閡於亥音訓並同也</hi>位於亥在十月三統者天施地<lb/>
化人事之紀<hi>李竒曰統緒也</hi>十一月乾之初九陽氣伏於地下<lb/>
始著爲一萬物萌動鐘於太隂故黄鐘爲天統律長九<lb/>
寸九者所以究極中和爲萬物元也易曰立天之道曰<lb/>
隂與陽<hi>師古曰易說卦之辭</hi>六月坤之初六隂氣受任於太陽繼<lb/>
<pb n="KR2a0007_WYG_021-7a"/>
養化柔萬物生長楙之於未令種剛彊大故林鐘爲地<lb/>
統律長六寸六者所以含陽之施楙之於六合之内令<lb/>
剛柔有體也立地之道曰柔與剛<hi>師古曰此亦說卦之辭也</hi>乾知大<lb/>
始坤作成物<hi>師古曰此上繫之辭</hi>正月乾之九三<hi>○宋祁曰九三當作九二</hi>萬<lb/>
物棣通<hi>孟康曰棣謂通意也師古曰棣音替○宋祁曰南本有臣瓚曰案陽氣上下相及逮而通之也</hi>
族出於寅人奉而成之仁以養之義以行之令事物各<lb/>
得其理寅木也爲仁其聲商也爲義故太族爲人統律<lb/>
長八寸象八卦宓戲氏之所以順天地通神明類萬物<lb/>
<pb n="KR2a0007_WYG_021-7b"/>
之情也<hi>師古曰宓讀與伏同</hi>立人之道曰仁與義<hi>師古曰此說卦之辭</hi>在天<lb/>
成象在地成形<hi>師古曰此上繫之辭</hi>后以裁成天地之道輔相天<lb/>
地之宜以左右民<hi>師古曰此泰卦象辭也后君也謂王者也左右助也左讀曰佐右讀曰佑</hi>
此三律之謂矣是爲三統其於三正也黄鐘子爲天正<lb/>
<hi>師古曰正音之成反下皆類此</hi>林鐘未之衝丑爲地正太族寅爲人正<lb/>
三正正始是以地正適其始紐於陽東北丑位易曰東<lb/>
北䘮朋迺終有慶<hi>孟康曰未在西南陽也隂而入陽爲失其類也師古曰此坤卦彖辭</hi>荅<lb/>
應之道也及黄鐘爲宮則太族姑洗林鐘南呂皆以正<lb/>
<pb n="KR2a0007_WYG_021-8a"/>
聲應無有忽微<hi>孟康曰忽微若有若無細於髮者也謂正聲無有殘分也</hi>不復與它<lb/>
律爲役者同心一統之義也非黄鐘而它律雖當其月<lb/>
自宮者則其和應之律有空積忽微<hi>孟康曰十二月之氣各以其月之律</hi>
<hi>爲宮非五音之正則聲有高下差降也空積若鄭氏分一寸爲數千</hi>不得其正此黄鐘至<lb/>
尊亡與並也易曰參天兩地而倚數<hi>師古曰易說卦之辭也倚立也參謂</hi>
<hi>竒也兩謂耦也七九陽數六八隂數</hi>天之數始於一終於二十有五其義<lb/>
紀之以三故置一得三又二十五分之六凡二十五置<lb/>
終天之數得八十一以天地五位之合終於十者乘之<lb/>
<pb n="KR2a0007_WYG_021-8b"/>
爲八百一十分應歴一統<hi>孟康曰十九嵗爲一章一統凡八十一章</hi>千五百<lb/>
三十九嵗之章數黄鐘之實也繇此之義<hi>師古曰繇讀與由同由用</hi>
<hi>也</hi>起十二律之周徑<hi>孟康曰律孔徑三分參天之數也圍九分終天之數也</hi>地之<lb/>
數始於二終於三十其義紀之以兩故置一得二凡三<lb/>
十置終地之數得六十以地中數六乘之爲三百六十<lb/>
分當期之日林鐘之實<hi>孟康曰林鐘長六寸圍六分以圍乘長得積三百六十分也師</hi>
<hi>古曰期音基謂十二月爲一期也</hi>人者繼天順地序氣成物統八卦調<lb/>
八風理八政正八節諧八音舞八佾監八方被八荒以<lb/>
<pb n="KR2a0007_WYG_021-9a"/>
終天地之功故八八六十四其義極天地之變以天地<lb/>
五位之合終於十者乘之爲六百四十分以應六十四<lb/>
卦大族之實也<hi>孟康曰太族長八寸圍八分爲積六百四十分也</hi>書曰天功人<lb/>
其代之<hi>師古曰虞書咎繇謩也言聖人禀天造化之功代而行之</hi>天兼地人則天故<lb/>
以五位之合乘焉唯天爲大唯堯則之之象也<hi>師古曰則法也</hi>
<hi>論語稱孔子曰大哉堯之爲君也唯天爲大唯堯則之美帝堯能法天而行化</hi>地以中數乘者<lb/>
隂道理内在中餽之象也<hi>師古曰餽字與饋同易家人卦六二爻辭曰无攸遂在中</hi>
<hi>饋言婦人之道取象於隂無所必遂但居中主饋食而已故云然</hi>三統相通故黄鐘林<lb/>
<pb n="KR2a0007_WYG_021-9b"/>
鐘太族律長皆全寸而亡餘分也天之中數五地之中<lb/>
數六而二者爲合六爲虛五爲聲周流於六虛虛者爻<lb/>
律夫隂陽登降運行列爲十二而律呂和矣太極元氣<lb/>
函三爲一<hi>孟康曰元氣始起於子未分之時天地人混合爲一故子數獨一也師古曰函讀與含同</hi>
<hi>後皆類此也</hi>極中也元始也行於十二辰始動於子參之於<lb/>
丑得三又參之於寅得九又參之於卯得二十七又參<lb/>
之於辰得八十一又參之於已得二百四十三又參之<lb/>
於午得七百二十九又參之於未得二千一百八十七<lb/>
<pb n="KR2a0007_WYG_021-10a"/>
又參之於申得六千五百六十一又參之於酉得萬九<lb/>
千六百八十三又參之於戌得五萬九千四十九又參<lb/>
之於亥得十七萬七千一百四十七此隂陽合徳氣鐘<lb/>
於子化生萬物者也故孶萌於子紐牙於丑引逹於寅<lb/>
冒茆於卯<hi>師古曰茆謂叢生也音莫保反</hi>振美於辰巳盛於巳咢布於<lb/>
午<hi>蘇林曰咢音愕</hi>昧薆於未<hi>師古曰薆蔽也音愛</hi>申堅於申留孰於酉畢<lb/>
入於戍該閡於亥出甲於甲奮軋於乙<hi>師古曰軋音於黠反</hi>明炳<lb/>
於丙大盛於丁豐楙於戊理紀於己斂更於庚悉新於<lb/>
<pb n="KR2a0007_WYG_021-10b"/>
辛懐任於壬陳揆於癸故隂陽之施化萬物之終始既<lb/>
類旅於律呂又經歴於日辰而變化之情可見矣玉衡<lb/>
杓建天之綱也<hi>如淳曰杓音猋斗端星也孟康曰斗在天中周制四方猶宮聲處中爲四聲綱</hi>
<hi>也師古曰杓音必遙反</hi>日月初躔星之紀也<hi>孟康曰躔舍也二十八舍列在四方日月</hi>
<hi>行焉起於星紀而又周之猶四聲爲宮紀也晉灼曰下言斗綱之端連貫營室織女之紀指牽牛之初以紀日</hi>
<hi>月故曰星紀五星起其初日月起其中是謂天之綱紀也師古曰躔踐也音直連反</hi>綱紀之交以<lb/>
原始造設合樂用焉律呂唱和以育生成化歌奏用焉<lb/>
指顧取象然後隂陽萬物靡不條鬯該成<hi>師古曰條逹也鬯與暢同</hi>
<pb n="KR2a0007_WYG_021-11a"/>
故以成之數忖該之積<hi>孟康曰成之數者謂黄鐘之法數該之積爲黄鐘變生十二辰</hi>
<hi>積實之數也忖除也言以法數除積得九寸即黄鐘之長也言該者該衆律之數也師古曰忖音于本反○劉</hi>
<hi>敞曰故以成之數忖該之積按上言南呂任成萬物然後成之數謂酉也從酉數除亥數則得九矣</hi>如法<lb/>
爲一寸則黄鐘之長也<hi>孟康曰得一寸則所謂得九寸也言一者張法辭</hi>參分<lb/>
損一下生林鐘<hi>張晏曰黄鐘長九寸以二乘九得十八以三除之得林鐘六寸其法率如此推</hi>
<hi>當算乃解晉灼曰蔡邕律歴記凡陽生隂曰下隂生陽曰上也</hi>參分林鐘益一上生太<lb/>
族參分太族損一下生南呂參分南呂益一上生姑洗<lb/>
參分姑洗損一下生應鐘參分應鐘益一上生蕤賓參<lb/>
<pb n="KR2a0007_WYG_021-11b"/>
分蕤賓損一下生大呂參分大呂益一上生夷則參分<lb/>
夷則損一下生夾鐘參分夾鐘益一上生亡射參分亡<lb/>
射損一下生中呂隂陽相生自黄鐘始而左旋八八爲<lb/>
伍<hi>孟康曰從子數辰至未得八下生林鐘數未至寅得八上生太族律上下相生皆以此爲率伍耦也八八</hi>
<hi>爲耦</hi>其法皆用銅職在大樂太常掌之<lb/>
度者分寸尺丈引也所以度長短也<hi>師古曰度音大各反下皆類此</hi>本<lb/>
起黄鐘之長以子榖秬黍中者<hi>師古曰子榖猶言榖子秬即黑黍中者不大不</hi>
<hi>小也言取黑黍榖子大小中者率爲分寸也秬音鉅</hi>一黍之廣度之九十分黄鐘<lb/>
<pb n="KR2a0007_WYG_021-12a"/>
之長一爲一分十分爲寸十寸爲尺十尺爲丈十丈爲<lb/>
引而五度審矣其法用銅高一寸廣二寸長一丈而分<lb/>
寸尺丈存焉用竹爲引高一分廣六分長十丈其方法<lb/>
矩高廣之數隂陽之象也<hi>孟康曰高一分廣六分一爲陽六爲隂也</hi>分者自<lb/>
三微而成著可分别也寸者忖也尺者蒦也<hi>師古曰蒦音約</hi>丈<lb/>
者張也引者信也<hi>師古曰信讀曰伸言其長</hi>夫度者别於分忖於寸<lb/>
蒦於尺張於丈信於引引者信天下也職在内官<hi>師古曰内</hi>
<hi>官署名也百官表云内官長丞初屬少府中屬主爵後屬宗正</hi>廷尉掌之<hi>師古曰法度所起故屬廷</hi>
<pb n="KR2a0007_WYG_021-12b"/>
<hi>尉也</hi>
量者龠合升斗斛也<hi>師古曰龠音籥合音閤</hi>所以量多少也本起<lb/>
於黄鐘之龠用度數審其容<hi>師古曰因度以生量也其容謂其中所容受之多少</hi>
<hi>也</hi>以子榖秬黍中者千有二百實其龠以井水凖其㮣<lb/>
<hi>孟康曰㮣欲其直故以水平之井水清清則平也師古曰㮣所以㮣平斗斛之上者也音工代反又音工内反</hi>
合龠爲合十合爲升十升爲斗十斗爲斛而五量嘉矣<lb/>
<hi>師古曰嘉善也</hi>其法用銅方尺而圜其外旁有庣焉<hi>鄭氏曰庣音條桑之</hi>
<hi>條庣過也算方一尺所受一斛過九氂五豪然後成斛今尚方有王莽時銅斛制盡與此同師古曰庣不滿之</hi>
<pb n="KR2a0007_WYG_021-13a"/>
<hi>處也音吐彫反</hi>其上爲斛其下爲斗<hi>孟康曰其上謂仰斛也其下謂覆斛之底受一斗</hi>
左耳爲升右耳爲合龠其狀似爵以縻爵禄<hi>晉灼曰縻散也</hi>上<lb/>
三下二參天兩地圜而函方左一右二隂陽之象也其<lb/>
圜象規其重二鈞備氣物之數合萬有一千五百二十<lb/>
<hi>孟康曰三十斤爲鈞釣萬一千五百二十銖</hi>聲中黄鐘始於黄鐘而反覆焉<lb/>
<hi>孟康曰反斛聲中黄鐘覆斛亦中黄鐘之宮宮爲君也臣瓚曰仰斛受一斛覆底受一斗故曰反覆焉師古曰</hi>
<hi>覆音芳目反</hi>君制器之象也龠者黄鐘律之實也躍微動氣<lb/>
而生物也合者合龠之量也升者登合之量也斗者聚<lb/>
<pb n="KR2a0007_WYG_021-13b"/>
升之量也斛者角斗平多少之量也夫量者躍於龠合<lb/>
於合登於升聚於斗角於斛也職在太倉大司農掌之<lb/>
<hi>師古曰米粟之量故在太倉也</hi>
衡權者衡平也權重也衡所以任權而均物平輕重也<lb/>
其道如底<hi>師古曰底平也謂以底石厲物令平齊也底音指</hi>以見凖之正繩之<lb/>
直左旋見規右折見矩其在天也佐助旋璣斟酌建指<lb/>
以齊七政<hi>師古曰七政日月五星也</hi>故曰玉衡論語云立則見其參<lb/>
於前也<hi>孟康曰權衡量三等爲參</hi>在車則見其倚於衡也又曰齊之<lb/>
<pb n="KR2a0007_WYG_021-14a"/>
以禮此衡在前居南方之義也權者銖兩斤鈞石也所<lb/>
以稱物平施知輕重也本起於黄鐘之重一龠容千二<lb/>
百黍重十二銖兩之爲兩二十四銖爲兩十六兩爲斤<lb/>
三十斤爲鈞四鈞爲石忖爲十八易十有八變之象也<lb/>
<hi>孟康曰忖度也度其義冇十八也黄鐘龠銖兩鈞斤石凡七與下十一象爲十八也張晏曰象易三揲蓍而成</hi>
<hi>一爻十八變具六爻而成卦</hi>五權之制以義立之以物鈞之其餘小<lb/>
大之差以輕重爲宜圜而環之令之肉倍好者<hi>孟康曰謂爲錘</hi>
<hi>之形如環也如淳曰體爲肉孔爲好師古曰錘者稱之權也音直垂反又直睡反○宋祁曰南本爲好字下冇</hi>
<pb n="KR2a0007_WYG_021-14b"/>
<hi>肉者環之實好者環之虛十字</hi>周旋無端終而復始無窮已也銖者物<lb/>
繇忽微始至於成著可殊異也兩者兩黄鐘律之重也<lb/>
<hi>李竒曰黄鐘之管重十二銖兩十二得二十四也</hi>二十四銖而成兩者二十四<lb/>
氣之象也斤者明也三百八十四銖易二篇之爻隂陽<lb/>
變動之象也十六兩成斤者四時乘四方之象也鈞者<lb/>
均也陽施其氣隂化其物皆得其成就平均也權與物<lb/>
均重萬一千五百二十銖當萬物之象也四百八十兩<lb/>
者六旬行八節之象也<hi>孟康曰六甲爲六旬一嵗冇八節六甲周行成嵗以六乘八節</hi>
<pb n="KR2a0007_WYG_021-15a"/>
<hi>得之</hi>三十斤成鈞者一月之象也石者大也權之大者也<lb/>
始於銖兩於兩明於斤均於鈞終於石物終石大也四<lb/>
鈞爲石者四時之象也重百二十斤者十二月之象也<lb/>
終於十二辰而復於子黄鐘之象也<hi>孟康曰稱之數始於銖終於石石重</hi>
<hi>百二十斤象十二月銖之重本取於子律黄鐘一龠容千二百黍爲十二銖故曰復於子黄鐘之象也</hi>千<lb/>
九百二十兩者隂陽之數也三百八十四爻五行之象<lb/>
也四萬六千八十銖者萬一千五百二十物歴四時之<lb/>
象也而嵗功成就五權謹矣權與物鈞而生衡<hi>孟康曰謂錘與</hi>
<pb n="KR2a0007_WYG_021-15b"/>
<hi>物鈞所稱適停則衡平也</hi>衡運生規規圜生矩矩方生繩繩直生凖<lb/>
<hi>韋昭曰立凖以望繩以水爲平</hi>凖正則平衡而鈞權矣是爲五則規者<lb/>
所以規圜器械令得其類也矩者所以矩方器械令不<lb/>
失其形也規矩相須隂陽位序圜方乃成凖者所以揆<lb/>
平取正也繩者上下端直經緯四通也凖繩連體衡權<lb/>
合徳百工繇焉以定法式輔弼執玉以翼天子詩云尹<lb/>
氏大師秉國之鈞四方是維天子是毗俾民不迷<hi>師古曰小</hi>
<hi>雅節南山之詩也言尹氏居太師之官執持國之權量維制四方輔翼天子使下無迷惑也</hi>咸有五<lb/>
<pb n="KR2a0007_WYG_021-16a"/>
象其義一也以隂陽言之太隂者北方北伏也陽氣伏<lb/>
於下於時爲冬冬終也物終臧乃可稱水潤下知者謀<lb/>
謀者重故爲權也太陽者南方南任也陽氣任養物於<lb/>
時爲夏夏假也物假大乃宣平火炎上禮者齊齊者平<lb/>
故爲衡也少隂者西方西遷也隂氣遷落物於時爲秋<lb/>
秋<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>也<hi>師古曰<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>子由反</hi>物<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>斂乃成孰金從革改更也義者<lb/>
成成者方故爲矩也少陽者東方東動也陽氣動物於<lb/>
時爲春春蠢也物蠢生廼動運木曲直仁者生生者圜<lb/>
<pb n="KR2a0007_WYG_021-16b"/>
故爲規也中央者隂陽之内四方之中經緯通逹廼能<lb/>
端直於時爲四季土稼嗇蕃息信者誠誠者直故爲繩<lb/>
也五則揆物有輕重圜方平直隂陽之義四方四時之<lb/>
體五常五行之象厥法有品各順其方而應其行職在<lb/>
大行鴻臚掌之<hi>師古曰平均曲直齊一遠近故在鴻臚</hi>書曰子欲聞六律<lb/>
五聲八音七始詠以出内五言女聽<hi>師古曰虞書益稷篇所載舜與禹言</hi>
子者帝舜也言以律呂和五聲施之八音合之成樂七<lb/>
者天地四時人之始也順以歌詠五常之言聽之則順<lb/>
<pb n="KR2a0007_WYG_021-17a"/>
乎天地序乎四時應人倫本隂陽原情性風之以徳感<lb/>
之以樂<hi>師古曰以徳化之以樂動之詩序曰上以風化下</hi>莫不同乎一唯聖人<lb/>
爲能同天下之意故帝舜欲聞之也今廣延羣儒博謀<lb/>
講道修明舊典同律審度嘉量平衡鈞權正凖直繩立<lb/>
于五則備數和聲以利兆民貞天下於一同海内之歸<lb/>
<hi>師古曰貞正也易下繫之辭曰天下之動貞夫一者也言皆以一爲正也又曰天下同歸而殊塗一致而百慮</hi>
<hi>言塗雖殊其歸則同慮雖百其致則一也故志引之云爾</hi>凡律度量衡用銅者名自<lb/>
名也<hi>師古曰取銅之名以合於同也</hi>所以同天下齊風俗也銅爲物之<lb/>
<pb n="KR2a0007_WYG_021-17b"/>
至精<hi>劉云當爲銅之爲物至精○宋祁曰當去之字</hi>不爲燥溼寒暑變其節不<lb/>
爲風雨暴露改其形介然有常有似於士君子之行<hi>師古</hi>
<hi>曰介然特異之意</hi>是以用銅也用竹爲引者事之宜也<hi>李竒曰引長十</hi>
<hi>丈高一分廣六分唯竹篾柔而堅爲宜耳</hi>
歴數之起上矣傳述顓頊命南正重司天火正黎司地<lb/>
<hi>臣瓚曰南正司天則北正當司地不得言火正也古文火字與北相似故遂誤耳師古曰此說非也班固幽通</hi>
<hi>賦云𤣥黎淳耀于高辛是則黎爲火正也</hi>其後三苗亂徳二官咸廢<hi>師古曰三苗國</hi>
<hi>名縉雲氏之後爲諸侯者即饕餮也二官重黎也</hi>而閠餘乖次<hi>孟康曰以嵗之餘日爲閠故曰</hi>
<pb n="KR2a0007_WYG_021-18a"/>
<hi>閏餘次十二次也史推歴失閏則斗建與月名錯也</hi>孟陬殄滅<hi>孟康曰正月爲孟陬歴紀廢絶閏餘</hi>
<hi>乖錯不與正嵗相值謂之殄滅也</hi>攝提失方<hi>孟康曰攝提星名隨斗杓所指建十二月若歴誤春</hi>
<hi>三月當指辰而乃指已爲失方也</hi>堯復育重黎之後使纂其業故書曰<lb/>
廼命羲和欽若昊天歴象日月星辰敬授民時嵗三百<lb/>
有六旬有六日以閏月定四時成嵗允釐百官衆功皆<lb/>
美<hi>師古曰此皆虞書堯典之辭也欽敬若順也昊天言天氣廣大也星四方之中星也辰日月所會也羲氏</hi>
<hi>和氏重黎之後以其繼掌天地故堯命之使敬順昊天歴象星辰之分節敬記天時以授下人也匝四時凡三</hi>
<hi>百六十六日而定一嵗十二月月三十日正三百六十日則餘六日矣又除小月六日是爲嵗有餘十二日未</hi>
<pb n="KR2a0007_WYG_021-18b"/>
<hi>盈三嵗便得一月則置閏焉以定四時之氣節成一嵗之歴象則能信理百官衆功皆美也</hi>其後以<lb/>
授舜曰咨爾舜天之歴數在爾躬舜亦以命禹至周武<lb/>
王訪箕子箕子言大法九章而五紀明歴法<hi>孟康曰嵗月日星辰</hi>
<hi>是謂五紀也師古曰大法九章即洪範九疇也其四曰協用五紀也</hi>故自殷周皆創業改<lb/>
制咸正歴紀服色從之順其時氣以應天道三代既没<lb/>
五伯之末史官䘮紀疇人子弟分散<hi>如淳曰家業世世相傳爲疇</hi>或<lb/>
在夷狄故其所記有黄帝顓頊夏殷周及魯歴戰國擾<lb/>
攘秦兼天下未遑暇也亦頗推五勝<hi>孟康曰五行相勝秦以周爲火用水</hi>
<pb n="KR2a0007_WYG_021-19a"/>
<hi>勝之</hi>而自以爲獲水徳乃以十月爲正色尚黑<hi>師古曰獲水徳謂有</hi>
<hi>黒龍之瑞</hi>漢興方綱紀大基庶事草創襲秦正朔以北平侯<lb/>
張蒼言用顓頊歴比於六歴疏濶中最爲微近然正朔<lb/>
服色未覩其真而朔晦月見弦望滿虧多非是至武帝<lb/>
元封七年漢興百二嵗矣大中大夫公孫卿壺遂太史<lb/>
令司馬遷等言歴紀壞廢宜改正朔是時御史大夫兒<lb/>
寛明經術<hi>師古曰兒音五奚反</hi>上廼詔寛曰與博士共議今宜何<lb/>
以爲正朔服色何上寛與博士賜等議皆曰帝王必改<lb/>
<pb n="KR2a0007_WYG_021-19b"/>
正朔易服色所以明受命於天也創業變改制不相復<lb/>
<hi>師古曰復重也因也音扶目反次下亦同</hi>推傳序文則今夏時也臣等問學<lb/>
褊陋不能明陛下躬聖𤼵憤昭配天地<hi>師古曰躬聖者言身冇聖徳也</hi>
<hi>𤼵憤謂念正朔未定也昭明也</hi>臣愚以爲三統之制後聖復前聖者二<lb/>
代在前也今二代之綂絶而不序矣唯陛下發聖徳宣<lb/>
考天地四時之極則順隂陽以定大明之制爲萬世則<lb/>
於是廼詔御史曰廼者有司言歴未定廣延宣問以考<lb/>
星度未能讎也<hi>師古曰讎相當</hi>蓋聞古者黄帝合而不死名察<lb/>
<pb n="KR2a0007_WYG_021-20a"/>
𤼵歛定清濁起五部建氣物分數<hi>應劭曰言黄帝造歴得仙名節㑹察寒暑</hi>
<hi>致啟分𤼵歛至定清濁起五部五部金木水火土也建氣物分數皆叙歴之意也孟康曰合作也黄帝作歴歴</hi>
<hi>終而復始無窮已也故曰不死名春夏爲發秋冬爲歛清濁謂律聲之清濁也五部謂五行也天有四時分爲</hi>
<hi>五行也氣二十四氣也物萬物也分歴數之分也晉灼曰蔡邕天文志渾天名察𤼵斂以行日月以歩五緯臣</hi>
<hi>瓚曰黄帝聖徳與神靈合契升龍登仙故曰合而不死題名宿度候察進退史記曰名察宿度謂三辰之度吉</hi>
<hi>凶之驗也</hi>然則上矣書缺樂弛朕甚難之<hi>師古曰弛廢也音式爾反</hi>依違<lb/>
以惟未能修明<hi>師古曰依違不決之意也惟思也</hi>其以七年爲元年<hi>李竒</hi>
<hi>曰改元封七年爲太初元年</hi>遂詔卿遂遷與侍郎尊大典星射姓等<lb/>
<pb n="KR2a0007_WYG_021-20b"/>
<hi>師古曰姓射名姓也</hi>議造漢歴廼定東西立晷儀下漏刻以追二<lb/>
十八宿相距於四方舉終以定朔晦分至躔離弦望<hi>應劭</hi>
<hi>曰躔徑也離遠也臣瓚曰案離歴也日月之所歴也鄧展曰日月踐歴度次</hi>廼以前歴上元<lb/>
泰初四千六百一十七嵗至於元卦七年復得閼逢攝<lb/>
提格之嵗中冬<hi>孟康曰言復得者上元泰初時亦是閼逢之嵗嵗在甲曰閼逢在寅曰攝提格</hi>
<hi>此爲甲寅之嵗也師古曰中讀曰仲○劉攽曰十七嵗當作十一嵗</hi>十一月甲子朔旦冬<lb/>
至日月在建星<hi>李竒曰古以建星爲宿今以牽牛爲宿孟康曰建星在牽牛間晉灼曰賈逵論</hi>
<hi>太初歴冬至日在牽牛初者牽牛中星也古歴皆在建星建星即斗星也太初歴四分法在斗二十六度史官</hi>
<pb n="KR2a0007_WYG_021-21a"/>
<hi>舊法冬夏至常不及太初歴五度四分法在斗二十一度與行事候法天度相應○宋祁曰建星在斗後十三</hi>
<hi>度在牽牛前十一度當云在斗牛間孟說非</hi>太嵗在子已得太初本星度新<lb/>
正姓等奏不能爲算<hi>師古曰姓即射姓也</hi>願募治歴者更造密度<lb/>
各自增減以造漢太初歴廼選治歴鄧平及長樂司馬<lb/>
可酒泉候宜君<hi>師古曰可者司馬之名也宜君亦候之名也候官號也故曰東南一尉西北一</hi>
<hi>候</hi>侍郎尊及與民間治歴者凡二十餘人方士唐都巴<lb/>
郡落下閎與焉<hi>晉灼曰三人姓名也史記歴書唐都分天部而巴郡落下閎運算推歴師古曰</hi>
<hi>姓唐名都方術之士也姓落下名閎巴郡人也都與閎凡二人</hi>都分天部<hi>孟康曰謂分部二十八宿</hi>
<pb n="KR2a0007_WYG_021-21b"/>
<hi>爲距度</hi>而閎運算轉歴其法以律起歴曰律容一龠積八<lb/>
十一寸則一日之分也<hi>孟康曰黄鐘律長九寸圍九分以圍乘長得積八十一寸也</hi>
與長相終律長九寸百七十一分而終復三復而得甲<lb/>
子夫律隂陽九六爻象所從出也故黄鐘紀元氣之謂<lb/>
律律法也莫不取法焉與鄧平所治同於是皆觀新星<lb/>
度日月行更以算推如閎平法法一月之日二十九日<lb/>
八十一分日之四十三先藉半日名曰陽歴不藉名曰<lb/>
隂歴所謂陽歴者先朔月生隂歴者朔而後月廼生平<lb/>
<pb n="KR2a0007_WYG_021-22a"/>
曰陽歴朔皆先旦月生以朝諸侯王羣臣便廼詔遷用<lb/>
鄧平所造八十一分律歴罷廢尤疏遠者十七家復使<lb/>
校歴律昬明宦者淳于陵渠復覆太初歴晦朔弦望皆<lb/>
最密日月如合璧五星如連珠<hi>孟康曰謂太初上元甲子夜半朔旦冬至時七</hi>
<hi>曜皆㑹聚斗牽牛分度夜盡如合璧連珠也師古曰言其應候不差也</hi>陵渠奏狀遂用鄧<lb/>
平歴以平爲太史丞後二十七年元鳯三年太史令張<lb/>
夀王上書言歴者天地之大紀上帝所爲傳黄帝調律<lb/>
歴漢元年以來用之今隂陽不調宜更歴之過也詔下<lb/>
<pb n="KR2a0007_WYG_021-22b"/>
主歴使者鮮于妄人詰問夀王不服妄人請與治歴大<lb/>
司農中丞麻光等二十餘人雜候日月晦朔弦望八節<lb/>
二十四氣鈞校諸歴用狀<hi>○宋祁曰鈞校當作鈎校</hi>奏可詔與丞相<lb/>
御史大將軍右將軍史各一人雜候上林清臺課諸歴<lb/>
疏密凡十一家以元鳯三年十一月朔旦冬至盡五年<lb/>
十二月各有第夀王課疏遠案漢元年不用黄帝調歴<lb/>
夀王非漢歴逆天道非所宜言大不敬有詔勿劾復候<lb/>
盡六年太初歴第一即墨徐萬且長安徐禹治太初歴<lb/>
<pb n="KR2a0007_WYG_021-23a"/>
亦第一<hi>師古曰且音子余反</hi>夀王及待詔李信治黄帝調歴課皆<lb/>
疏闊又言黄帝至元鳯三年六千餘嵗丞相屬寳長安<lb/>
單安國安陵桮育治終始<hi>蘇林曰桮音布回反師古曰姓桮名育也單音善</hi>言<lb/>
黄帝以來三千六百二十九嵗不與夀王合夀王又移<lb/>
帝王録舜禹年嵗不合人年夀王言化益爲天子代禹<lb/>
<hi>師古曰化益即伯益</hi>驪山女亦爲天子在殷周間皆不合經術夀<lb/>
王歴廼太史官殷歴也夀王猥曰安得五家歴<hi>師古曰猥曲也</hi>
又妄言太初歴虧四分日之三去小餘七百五分以故<lb/>
<pb n="KR2a0007_WYG_021-23b"/>
隂陽不調謂之亂世劾夀王吏八百石古之大夫服儒<lb/>
衣誦不祥之辭作妖言欲亂制度不道奏可夀王候課<lb/>
比三年下<hi>師古曰比頻也下下獄也音胡稼反</hi>終不服再劾死更赦勿劾<lb/>
<hi>師古曰更經也音工衡反</hi>遂不更言誹謗益甚竟以下吏故歴本之<lb/>
驗在於天自漢歴初起盡元鳯六年三十六嵗而是非<lb/>
堅定至孝成世劉向總六歴列是非作五紀論向子歆<lb/>
究其微眇<hi>師古曰眇細也音莫小反又讀曰妙他皆類此</hi>作三統歴及譜以說<lb/>
春秋推法密要故述焉<hi>師古曰自此以下皆班氏所述劉歆之説也</hi>
<pb n="KR2a0007_WYG_021-24a"/>
夫歴春秋者天時也列人事而因以天時傳曰民受天<lb/>
地之中以生<hi>師古曰此春秋左傳劉康公之言也中謂中和之氣也</hi>所謂命也是<lb/>
故有禮誼動作威儀之則以定命也能者養以之福不<lb/>
能者敗以取禍<hi>師古曰之徃也徃就福也自此以上皆劉康公辭</hi>故列十二公<lb/>
二百四十二年之事以隂陽之中制其禮故春爲陽中<lb/>
萬物以生秋爲隂中萬物以成是以事舉其中禮取其<lb/>
和歴數以閏正天地之中以作事厚生皆所以定命也<lb/>
易金火相革之卦曰湯武革命順乎天而應乎人<hi>師古曰離</hi>
<pb n="KR2a0007_WYG_021-24b"/>
<hi>下兌上故云金火相革此革卦彖辭</hi>又曰治歴明時<hi>師古曰此革卦象辭</hi>所以和人<lb/>
道也周道既衰幽王既䘮天子不能班朔魯歴不正以<lb/>
閏餘一之嵗爲蔀首<hi>孟康曰當以閏盡嵗爲蔀首今失正未盡一嵗便以爲蔀首也師古</hi>
<hi>曰蔀音剖又音部</hi>故春秋刺十一月乙亥朔日有食之於是辰<lb/>
在申<hi>孟康曰辰謂斗建臣瓚曰日月之會爲辰師古曰事在襄二十七年</hi>而司歴以爲在<lb/>
建戌史書建亥哀十二年亦以建申流火之月爲建亥<lb/>
<hi>張晏曰周之十二月夏之十月也再失閏當爲八月建酉而云建申誤也仲尼曰火猶西流司歴過也劉歆徒</hi>
<hi>以詩七月流火爲喻不知八月火猶西流也</hi>而怪蟄蟲之不伏也自文公閏<lb/>
<pb n="KR2a0007_WYG_021-25a"/>
月不告朔至此百有餘年莫能正歴數故子貢欲去其<lb/>
餼羊孔子愛其禮<hi>師古曰餼生牲也禮人君每月告朔於廟冇祭事故用牲子貢見其禮廢</hi>
<hi>而欲去其羊孔子曰賜也汝愛其羊我愛其禮事見論語</hi>而著其法於春秋經曰冬<lb/>
十月朔日有食之傳曰不書日官失之也天子有日官<lb/>
諸侯有日御日官居卿以厎日禮也<hi>蘇林曰厎致也師古曰音之履反</hi>
日御不失日以授百官於朝言告朔也<hi>師古曰劉家本有此語</hi>元<lb/>
典歴始曰元傳曰元善之長也共養三徳爲善<hi>孟康曰謂三統</hi>
<hi>之微氣也當施育萬物故謂之徳師古曰共讀曰供</hi>又曰元體之長也合三體而<lb/>
<pb n="KR2a0007_WYG_021-25b"/>
爲之原故曰元於春三月每月書王元之三綂也三綂<lb/>
合於一元故因元一而九三之以爲法<hi>孟康曰辰有十二其三爲天地</hi>
<hi>人之綂老子曰三生萬物是以餘九辰得三氣乃能施化故每辰皆以三綂之數乘之是謂九三之法得積萬</hi>
<hi>九千六百八十三</hi>十一三之以爲實<hi>孟康曰以子數一乘丑三餘次辰亦每三乘之周十</hi>
<hi>二辰得十七萬七千一百四十七</hi>實如法得一黄鐘初九律之首陽之<lb/>
變也因而六之以九爲法得林鐘<hi>孟康曰以六乘黄鐘之九得五十四</hi>初<lb/>
六呂之首隂之變也皆參天兩地之法也<hi>孟康曰三三而九二三而</hi>
<hi>六參兩之義也</hi>上生六而倍之下生六而損之皆以九爲法九<lb/>
<pb n="KR2a0007_WYG_021-26a"/>
六隂陽夫婦子母之道也<hi>孟康曰異類爲子母謂黄鐘生林鐘也同類爲夫婦謂黄</hi>
<hi>鐘以大呂爲妻也</hi>律娶妻<hi>如淳曰黄/鐘生林鐘</hi>而吕生子<hi>如淳曰林鐘生太族</hi>天地<lb/>
之情也六律六呂而十二辰立矣五聲清濁而十日行<lb/>
矣<hi>李竒曰聲一清一濁合爲二五聲凡十合於十日從甲至癸也孟康曰謂東方甲乙南方丙丁之屬分在</hi>
<hi>五方故五聲屬焉</hi>傳曰天六地五數之常也天有六氣<hi>張晏曰六氣隂</hi>
<hi>陽風雨晦明也</hi>降生五味<hi>孟康曰月令五方之味酸鹹是也</hi>夫五六者天地之<lb/>
中合<hi>孟康曰天陽數竒一三五七九五在其中地隂數耦二四六八十六在其中故曰天地之中合</hi>而<lb/>
民所受以生也故日有六甲辰有五子<hi>孟康曰六甲之中唯甲寅無子</hi>
<pb n="KR2a0007_WYG_021-26b"/>
<hi>故有五子</hi>十一而天地之道畢言終而復始太極中央元氣<lb/>
故爲黄鐘其實一龠以其長自乘故八十一爲日法所<lb/>
以生權衡度量禮樂之所繇出也經元一以綂始易太<lb/>
極之首也春秋二以目嵗<hi>鄧展曰春秋則爲二矣孟康曰春爲陽中萬物以生秋爲</hi>
<hi>隂中萬物以成舉春秋以目一嵗</hi>易兩儀之中也於春每月書王易三<lb/>
極之綂也於四時雖亡事必書時月易四象之節也時<lb/>
月以建分至啟閉之分易八卦之位也<hi>張晏曰二至二分立春立夏立</hi>
<hi>秋立冬</hi>象事成敗易吉凶之効也朝聘㑹盟易大業之本<lb/>
<pb n="KR2a0007_WYG_021-27a"/>
也故易與春秋天人之道也傳曰龜象也筮數也物生<lb/>
而後有象象而後有滋滋而後有數<hi>師古曰左氏傳載韓簡之言也物生</hi>
<hi>則有象冇象而滋益滋益乃數起龜以象告吉凶筮以數示禍福</hi>是故元始有象一也<lb/>
春秋二也三綂三也四時四也合而爲十成五體以五<lb/>
乘十大衍之數也而道據其一其餘四十九所當用也<lb/>
故筮以爲數以象兩兩之又以象三三之又以象四四<lb/>
之又歸竒象閠十九<hi>孟康曰嵗有閠分七分滿十九則爲閠也師古曰竒音居宜反</hi>及<lb/>
所據一加之因以再扐兩之<hi>師古曰扐音勒○劉攽曰兩之得九十八三之得二</hi>
<pb n="KR2a0007_WYG_021-27b"/>
<hi>百九十四四之得一千一百七十六象閏所據一加之爲一千一百九十六兩之爲二千三百九十二</hi>是<lb/>
爲月法之實如日法得一則一月之日數也而三辰之<lb/>
㑹交矣是以能生吉凶<hi>孟康曰三辰日月星也軌道相錯故有交會交會即隂陽有干</hi>
<hi>陵勝負故生吉凶也</hi>故易曰天一地二天三地四天五地六天七<lb/>
地八天九地十天數五地數五五位相得而各有合天<lb/>
數二十有五地數三十凡天地之數五十有五此所以<lb/>
成變化而行鬼神也<hi>師古曰皆上繫之辭</hi>并終數爲十九易窮則<lb/>
變故爲閠法<hi>孟康曰天終數九地終數十窮終也言閠亦日之窮餘故取二終之數以爲義</hi>參<lb/>
<pb n="KR2a0007_WYG_021-28a"/>
天九兩地十是爲㑹數參天數二十五兩地數三十是<lb/>
爲朔望之㑹以㑹數乘之則周於朔旦冬至是爲㑹月<lb/>
<hi>孟康曰㑹月二十七章之月數也得朔旦冬至日與嵗復</hi>九㑹而復元<hi>孟康曰謂四千六百一十</hi>
<hi>七嵗之月數也所謂元月</hi>黄鐘初九之數也經於四時雖亡事必書<lb/>
時月時所以紀啟閉也月所以紀分至也啟閉者節也<lb/>
分至者中也節不必在其月故時中必在正數之月故<lb/>
傳曰先王之正時也履端於始舉正於中歸餘於終履<lb/>
端於始序則不愆舉正於中民則不惑歸餘於終事則<lb/>
<pb n="KR2a0007_WYG_021-28b"/>
不誖<hi>師古曰自此以上左氏傳之辭也履端於始謂歩歴之始以爲術之端首也舉正於中謂分一朞爲</hi>
<hi>十二月舉中氣以正月也歸餘於終謂有餘日則歸於終積而成閏也誖乖也音布内反</hi>此聖王之<lb/>
重閠也以五位乘㑹數而朔旦冬至是爲章月四分月<lb/>
法以其一乘章月是爲中法參閠法爲周至以乘月法<lb/>
以減中法而約之則六扐之數爲一月之閠法其餘七<lb/>
分此中朔相求之術也朔不得中是爲閠月言隂陽雖<lb/>
交不得中不生故日法乘閠法是爲綂嵗三綂是爲元<lb/>
嵗元嵗之閠隂陽災三綂閠法易九戹曰初入元百六<lb/>
<pb n="KR2a0007_WYG_021-29a"/>
陽九次三百七十四隂九<hi>孟康曰易傳也所謂陽九之戹百六之㑹者也初入元百</hi>
<hi>六嵗冇戹者則前元之餘氣也若餘分爲閏也易爻有九六七八百六與三百七十四六乘八之數也六八四</hi>
<hi>十八合爲四百八十嵗也</hi>次四百八十陽九<hi>孟康曰亦六乘八之數也於易爻六有變故再</hi>
<hi>數也如淳曰六八四十八爲四百八十嵗有九年旱</hi>次七百二十隂七<hi>孟康曰亦九乘八之</hi>
<hi>數也八九七十二爲七百二十嵗</hi>次七百二十陽七<hi>孟康曰亦九乘八之數也於易爻九</hi>
<hi>變故再數也如淳曰八十嵗紀一甲子冬至以八乘九八九七十二故七百二十嵗乃有災也</hi>次六百<lb/>
隂五次六百陽五<hi>孟康曰七八爻乘八之數也七乘八得五百六十嵗八乘八得六百四十</hi>
<hi>嵗合千二百嵗也於易爻七八不變氣不通故合而數之各得六百嵗也如淳曰爻有七八八八六十四七八</hi>
<pb n="KR2a0007_WYG_021-29b"/>
<hi>五十六二爻之數合千二百滿純隂七八不變故通其氣使各六百嵗乃有災</hi>次四百八十隂<lb/>
三次四百八十陽三<hi>孟康曰此六乘八之數也六既有變又隂爻也陽竒隂偶故九再數</hi>
<hi>而六四數七八不變又無偶各一數一元之中有五陽四隂陽旱隂水九七五三皆陽數也故曰陽九之戹如</hi>
<hi>淳曰九六者陽竒隂偶偶故重出覆取上六八四十八故同四百八十嵗正以九七五三爲災者從天竒數也</hi>
<hi>易天之數曰立天之道曰隂與陽繫天故取其竒爲災嵗數八十嵗則甲子冬至一甲子六十日一嵗三百六</hi>
<hi>十日八十嵗得四百八十甲子又五日五八四十爲四百日又四分日之一八十嵗有八十分八十分爲二十</hi>
<hi>日凡四百八十日得七十甲子八十嵗合四百八十七甲子餘分皆盡故八十嵗則一甲子冬至也</hi>凡四<lb/>
千六百一十七嵗與一元終經嵗四千五百六十災嵗<lb/>
<pb n="KR2a0007_WYG_021-30a"/>
五十七<hi>孟康曰經嵗從百六終陽三也得災嵗五十七合爲一元四千六百一十七嵗</hi>是以春<lb/>
秋曰舉正於中又曰閏月不告朔非禮也閏以正時時<lb/>
以作事事以厚生<hi>師古曰言四時漸差則置閏以正之因順時而命事事得其序則年榖豐</hi>
<hi>熟</hi>生民之道於是乎在矣不告閏朔棄時正也何以爲<lb/>
民<hi>師古曰自此以上皆左氏傳之辭也爲治也</hi>故魯僖五年春王正月辛亥<lb/>
朔日南至公既視朔遂登觀臺以望而書禮也凡分至<lb/>
啟閉必書雲物爲備故也至昭二十年二月己丑日南<lb/>
至失閏至在非其月梓慎望氛氣而弗正不履端於始<lb/>
<pb n="KR2a0007_WYG_021-30b"/>
也故傳不曰冬至而曰日南至極於牽牛之初日中之<lb/>
時景最長以此知其南至也斗綱之端連貫營室織女<lb/>
之紀指牽牛之初以紀日月故曰星紀五星起其初日<lb/>
月起其中凡十二次日至其初爲節至其中斗建下爲<lb/>
十二辰視其建而知其次故曰制禮上物不過十二天<lb/>
之大數也經曰春王正月傳曰周正月火出於夏爲三<lb/>
月商爲四月周爲五月夏數得天<hi>師古曰自此以上左傳之辭</hi>得四<lb/>
時之正也三代各據一綂明三綂常合而迭爲首<hi>師古曰迭</hi>
<pb n="KR2a0007_WYG_021-31a"/>
<hi>互也音大結反此下亦同</hi>登降三綂之首周還五行之道也<hi>師古曰還讀曰</hi>
<hi>旋</hi>故三五相包而生天綂之正始施於子半<hi>蘇林曰子之西亥之</hi>
<hi>東其中間也或曰於子半曰地綂受於丑初臣瓚曰謂分十二辰各有上中下言半謂在中也又受於寅初此</hi>
<hi>謂上也</hi>日萌色赤地綂受之於丑初日肇化而黄至丑半<lb/>
日牙化而白人綂受之於寅初日孽成而黒至寅半日<lb/>
生成而青天施復於子地化自丑畢於辰<hi>如淳曰地以十二月生萬</hi>
<hi>物三月乃畢</hi>人生自寅成於申<hi>如淳曰人功自正月至七月乃畢</hi>故歴數三<lb/>
綂天以甲子<hi>李竒曰夏正月朔日</hi>地以甲辰<hi>韋昭曰殷正月朔日</hi>人以甲申<lb/>
<pb n="KR2a0007_WYG_021-31b"/>
<hi>李竒曰周正月朔日</hi>孟仲季迭用事爲綂首三微之綂既著而五<lb/>
行自青始其序亦如之五行與三綂相錯傳曰天有三<lb/>
辰地有五行然則三綂五星可知也易曰參五以變錯<lb/>
綜其數通其變遂成天地之文極其數遂定天下之象<lb/>
<hi>師古曰易上繫之辭</hi>太極運三辰五星於上而元氣轉三綂五行<lb/>
於下其於人皇極綂三徳五事故三辰之合於三綂也<lb/>
日合於天綂月合於地綂斗合於人綂五星之合於五<lb/>
行水合於辰星火合於熒惑金合於太白木合於嵗星<lb/>
<pb n="KR2a0007_WYG_021-32a"/>
土合於塡星三辰五星而相經緯也天以一生水地以<lb/>
二生火天以三生木地以四生金天以五生土五勝相<lb/>
乘以生小周以乘乾坤之策而成大周隂陽比類交錯<lb/>
相成故九六之變登降於六體三微而成著三著而成<lb/>
象二象十有八變而成卦四營而成易爲七十二參三<lb/>
綂兩四時相乘之數也參之則得乾之策兩之則得坤<lb/>
之策<hi>蘇林曰策數也</hi>以陽九九之爲六百四十八以隂六六之<lb/>
爲四百三十二凡一千八十隂陽各一卦之微算策也<lb/>
<pb n="KR2a0007_WYG_021-32b"/>
八之爲八千六百四十而八卦小成引而信之<hi>師古曰信讀曰</hi>
<hi>仲</hi>又八之爲六萬九千一百二十天地再之爲十三萬<lb/>
八千二百四十然後大成五星㑹終觸類而長之以乘<lb/>
章嵗爲二百六十二萬六千五百六十而與日月㑹三<lb/>
㑹爲七百八十七萬九千六百八十而與三綂㑹三綂<lb/>
二千三百六十三萬九千四十而復於太極上元九章<lb/>
嵗而六之爲法太極上元爲實實如法得一隂一陽各<lb/>
萬一千五百二十當萬物氣體之數天下之能事畢矣<lb/>
<pb n="KR2a0007_WYG_021-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_021-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷二十一上<lb/>
<pb n="KR2a0007_WYG_021-34a"/>
　前漢書卷二十一上考證<lb/>
律歴志上孝武帝時樂官考正○<hi>臣召南</hi>按此即禮樂<lb/>
　志所云立樂府置協律都尉本志所云造太初歴是<lb/>
　也顔注未明<lb/>
使羲和劉歆典領條奏言之最詳注班氏自云作志取<lb/>
　劉歆之義也自此以下訖于用竹爲引者事之宜也<lb/>
　則其辭焉○<hi>臣召南</hi>按一曰備數以下皆劉歆之詞<lb/>
　而班氏稍加刪節所謂刪僞辭取正義也是以晉志<lb/>
<pb n="KR2a0007_WYG_021-34b"/>
　引此志直云劉歆序論而風俗通義引劉歆鍾律書<lb/>
　當亦指此若隋書牛𢎞傳引劉歆鍾律書春宫秋律<lb/>
　百卉必凋秋宫春律萬物必榮云云今志所無是則<lb/>
　班氏所刪去者也<lb/>
一曰備數云云○監本接連前文寫非也今另提行<lb/>
其算法用竹徑一分長六寸云云○<hi>臣召南</hi>按隋志曰<lb/>
　其算用竹廣二分長三寸正策三亷積二百一十六<lb/>
　枚成六觚乾之策也負策四亷積一百四十四枚成<lb/>
<pb n="KR2a0007_WYG_021-35a"/>
　方坤之策也觚方皆經十二天地之大數也較此志<lb/>
　亦少異<lb/>
木曰柷注連底撞之○撞之别本作動之<lb/>
取竹之解谷生其竅厚均者注○<hi>臣浩</hi>按依孟康說應<lb/>
　以取竹之解谷斷句生字連下文讀然於文義不順<lb/>
　晉灼謂解谷爲谷名甚是但如晉說則之字當作往<lb/>
　解亦與上文不順當以取竹之解谷生<hi>讀</hi>其竅厚均<lb/>
　者<hi>句</hi>於文始順<lb/>
<pb n="KR2a0007_WYG_021-35b"/>
　注生而肉孔外内厚薄自然均者○監本孔字上脫<lb/>
　肉字外内訛外肉今改正又截以爲筩監本訛䇶從<lb/>
　宋本改<lb/>
斷兩節間而吹之以爲黄鍾之宮○晉志作斷兩節間<lb/>
　長三寸九分而吹之<lb/>
九者所以究極中和云云○沈約宋志曰班氏所志未<lb/>
　能通律呂本原空煩其文而爲辭費又推九六欲符<lb/>
　劉歆三統之數假托非類以餙其說皆孟堅之妄矣<lb/>
<pb n="KR2a0007_WYG_021-36a"/>
　<hi>臣召南</hi>按此志附㑹三統誠多穿鑿然皆劉歆條奏<lb/>
　本文而班氏述之非班氏欲符劉歆三統之數也<lb/>
正月乾之九三○宋祁曰九三當作九二○<hi>臣召南</hi>按<lb/>
　宋說非也自子至午爲乾卦六爻自未至亥爲坤卦<lb/>
　六爻此言人生于寅正是乾之九三泰卦三陽之象<lb/>
　非九二也<lb/>
參分損一下生林鍾云云○晉志曰校其相生所得與<lb/>
　司馬遷同<hi>臣召南</hi>按是志本劉歆歆言鍾律專主司<lb/>
<pb n="KR2a0007_WYG_021-36b"/>
　馬遷故與呂覽淮南京房三家小異<lb/>
八八爲伍○按晉志引此文作八八爲位此傳寫之訛<lb/>
　也<lb/>
一黍之廣度之九十分黄鍾之長一爲一分○按隋志<lb/>
　引此文作度之九十黍爲黄鍾之長一黍爲一分<lb/>
廷尉掌之○舊本附注皇祐冬益州進士房庶言嘗得<lb/>
　古本漢志云一黍之起積一千二百黍之廣度之九<lb/>
　十分今文脫起積一千二百黍之八字<hi>臣召南</hi>按房<lb/>
<pb n="KR2a0007_WYG_021-37a"/>
　庶此說范鎮深是之而司馬光力攻其謬光與鎮書<lb/>
　有曰房生家有漢書異於今本不知傳于何世而相<lb/>
　承積誤由古及今更大儒甚衆曾不悟也其書既云<lb/>
　積一千二百黍之廣何必更云一黍之起此四字者<lb/>
　將安設施子駿孟堅之書不宜如此冗長也<lb/>
合龠爲合○宋祁曰舊本作十龠杭本作合龠予以後<lb/>
　叅考之十當作合○<hi>臣召南</hi>按玉海引胡瑗新樂圖<lb/>
　曰今文訛作十龠唐六典曰二龠爲合然則合龠者<lb/>
<pb n="KR2a0007_WYG_021-37b"/>
　二龠也<lb/>
書曰予欲聞六律五聲八音七始詠以出内五言○劉<lb/>
　攽曰七始詠以出内五言古文爲在治忽蓋字之變<lb/>
　師說不同非孔氏虞書也○<hi>臣召南</hi>按七始之文見<lb/>
　於此泠州鳩言七律晏子言七音與此稍異漢初安<lb/>
　世房中歌曰七始華始肅倡和聲注孟康曰天地四<lb/>
　時人之始即用此志語然則漢初所傳尚書其文如<lb/>
　此又按天地人三始即黄鍾林鍾太簇前文已明其<lb/>
<pb n="KR2a0007_WYG_021-38a"/>
　四時之始則隋時鄭譯荅蘇䕫云七調所從出謂姑<lb/>
　洗爲春蕤賓爲夏南吕爲秋應鍾爲冬是爲四時始<lb/>
　也<lb/>
疇人子弟分散注如淳曰家業世世相傳爲疇○宋祁<lb/>
　曰南本世世相傳爲疇下有歴年二十二傳之疇官<lb/>
　各從其父學也<hi>臣浩</hi>按史記集解亦引如淳此條但<lb/>
　作律年二十二云云蓋引漢律文也宋祁所見之南<lb/>
　本作歴亦誤<lb/>
<pb n="KR2a0007_WYG_021-38b"/>
有黄帝顓頊夏殷周及魯歴○<hi>臣召南</hi>按皆後人依托<lb/>
　爲之藝文志有黄帝五家歴三十三卷顓頊歴二十<lb/>
　一卷又夏殷周歴十四卷至魯歴則杜預釋例云今<lb/>
　世所謂魯歴不與春秋相符殆好事者爲之非眞也<lb/>
未能讎也○史記歴書作未能詹也<lb/>
名察𤼵歛注應劭曰名節㑹察寒暑致啓分𤼵歛至○<lb/>
　<hi>臣世駿</hi>按致啓分𤼵歛至六字費解以史記注正之<lb/>
　作致啓閉分至五字較爲明白或疑當作察寒暑啓<lb/>
<pb n="KR2a0007_WYG_021-39a"/>
　閉分至理或然也<hi>臣召南</hi>按歴家因此有𤼵歛率謂<lb/>
　盈縮也見唐志<lb/>
　又注臣瓚曰史記曰名察宿度○<hi>臣召南</hi>按史記原<lb/>
　文作名察度驗此作名察宿度蓋轉寫之誤也下文<lb/>
　又云謂三辰之度吉凶之驗可知瓚說本不訛<lb/>
廼以前歴上元泰初四千六百一十七嵗至于元封七<lb/>
　年復得閼逢攝提格之嵗注此爲甲寅之嵗也○<hi>臣</hi>
　<hi>永祚</hi>按四千六百一十七嵗不應干支重逢此不可<lb/>
<pb n="KR2a0007_WYG_021-39b"/>
　解<hi>臣召南</hi>按太初元年實丁丑嵗通鑑目錄云太初<lb/>
　元年彊圉赤奮若丁丑是也若甲寅則在元朔二年<lb/>
　前乎此二十四嵗矣唐志日度議云漢太初歴元起<lb/>
　丁丑命曰閼逢攝提格之嵗而實非甲寅可謂至確<lb/>
　蓋元封之六年嵗在丙子仲冬朔旦甲子冬至復得<lb/>
　上古歴元之甲寅耳故後文曰太初元年前十一月<lb/>
　甲子朔旦冬至嵗在星紀婺女六度又引漢志曰嵗<lb/>
　名困敦是也<lb/>
<pb n="KR2a0007_WYG_021-40a"/>
夀王候課比三年下註下下獄也○顧炎武曰謂課居<lb/>
　下也下文言竟以下吏乃是下獄師古注非<lb/>
向子歆究其微眇作三統歴及譜以說春秋○沈約宋<lb/>
　志曰歆作三綂歴以說春秋屬辭比事雖甚精巧非<lb/>
　其實也<lb/>
列人事而因以天時○因汲古閣本作目<lb/>
故春爲陽中云云○<hi>臣召南</hi>按漢世解春秋名義皆是<lb/>
　如此故賈逵服䖍之說左氏何休之說公羊並承歆<lb/>
<pb n="KR2a0007_WYG_021-40b"/>
　說以隂中陽中爲義<lb/>
降生五味注孟康曰月令五方之味酸鹹是也○<hi>臣召</hi>
　<hi>南</hi>按酸鹹之下似應有辛苦甘三字<lb/>
故筮以爲數以象兩○筮監本訛蓍今改正<lb/>
　<lb/>
　<lb/>
　<lb/>
　前漢書卷二十一上考證<lb/>
<pb n="KR2a0007_WYG_021-41a"/>
欽定四庫全書<lb/>
　前漢書卷二十一下<lb/>
　　漢　　蘭　　臺　　　令　史班　固撰<lb/>
　　唐正議大夫行秘書少監琅邪縣開國子顔師古注<lb/>
　律歴志第一下<lb/>
綂母<lb/>
日法八十一<hi>孟康曰分一日爲八十一分爲三綂之本母也</hi>元始黄鐘初九自<lb/>
乘一龠之數得日法<lb/>
<pb n="KR2a0007_WYG_021-41b"/>
閠法十九因爲章嵗合天地終數得閏法<lb/>
綂法一千五百三十九以閠法乘日法得綂法<lb/>
元法四千六百一十七參綂法得元法<lb/>
㑹數四十七參天九兩地十得㑹數<lb/>
章月二百三十五五位乘㑹數得章月<lb/>
月法二千三百九十二推大衍象得月法<lb/>
通法五百九十八四分月法得通法<lb/>
中法十四萬五百三十以章月乘通法得中法<lb/>
<pb n="KR2a0007_WYG_021-42a"/>
周天五十六萬二千一百二十以章月乘月法得周天<lb/>
嵗中十二以三綂乘四時得嵗中<lb/>
月周二百五十四以章月加閏法得月周<lb/>
朔望之會一百三十五參天數二十五兩地數三十得<lb/>
朔望之㑹<lb/>
㑹月六千三百四十五以㑹數乘朔望之㑹得㑹月<lb/>
綂月一萬九千三十五參㑹月得綂月<lb/>
元月五萬七千一百五參綂月得元月<lb/>
<pb n="KR2a0007_WYG_021-42b"/>
章中二百二十八以閏法乘嵗中得章中<lb/>
綂中一萬八千四百六十八以日法乘章中得綂中<lb/>
元中五萬五千四百四參綂中得元中<lb/>
策餘八千八十什乘元中以減周天得策餘<lb/>
周至五十七參閏法得周至<lb/>
綂母木金相乘爲十二是爲嵗星小周小周乘巛策爲<lb/>
一千七百二十八是爲嵗星嵗數<lb/>
見中分二萬七百三十六<lb/>
<pb n="KR2a0007_WYG_021-43a"/>
積中十三中餘百五十七<lb/>
見中法一千五百八十三<hi>見數也</hi>
見閏分萬二千九十六<lb/>
積月十三月餘一萬五千七十九<lb/>
見月法三萬七十七<lb/>
見中日法七百三十萬八千七百一十一<lb/>
見月日法二百四十三萬六千二百三十七<lb/>
金火相乘爲八又以火乘之爲十六而小復小復乘乾<lb/>
<pb n="KR2a0007_WYG_021-43b"/>
策爲三千四百五十六是爲太白嵗數<lb/>
見中分四萬一千四百七十二<lb/>
積中十九中餘四百一十三<lb/>
見中法二千一百六十一<hi>復數</hi>
見閏分二萬四千一百九十二<lb/>
積月十九月餘三萬二千三十九<lb/>
見月法四萬一千五十九<lb/>
晨中分二萬三千三百二十八<lb/>
<pb n="KR2a0007_WYG_021-44a"/>
積中七中餘千七百一十八<lb/>
夕中分萬八千一百四十四<lb/>
積中八中餘八百五十六<lb/>
晨閏分萬三千六百八<lb/>
積月十一月餘五千一百九十一<lb/>
夕閏分萬五百八十四<lb/>
積月八月餘二萬六千八百四十八<lb/>
見中日法九百九十七萬七千三百三十七<lb/>
<pb n="KR2a0007_WYG_021-44b"/>
見月日法三百三十二萬五千七百七十九<lb/>
土木相乘而合經緯爲三十是爲鎭星小周小周乘巛<lb/>
策爲四千三百二十是爲鎭星嵗數<lb/>
見中分五萬一千八百四十<lb/>
積中十二中餘一千七百四十<lb/>
見中法四千一百七十五<hi>見數也</hi>
見閏分三萬二百四十<lb/>
積月十二月餘六萬三千三百<lb/>
<pb n="KR2a0007_WYG_021-45a"/>
見月法七萬九千三百二十五<lb/>
見中日法一千九百二十七萬五千九百七十五<lb/>
見月日法六百四十二萬五千三百二十五<lb/>
火經特成故二嵗而過初三十二過初爲六十四嵗而<lb/>
小周小周乘乾策則太陽大周爲一萬三千八百二十<lb/>
四嵗是爲熒惑嵗數<lb/>
見中分十六萬五千八百八十八<lb/>
積中二十五中餘四千一百六十三<lb/>
<pb n="KR2a0007_WYG_021-45b"/>
見中法六千四百六十九<hi>見數也</hi>
見閏分九萬六千七百六十八<lb/>
積月二十六月餘五萬二千九百五十四<lb/>
見月法十二萬一千九百一十一<lb/>
見中日法二千九百八十六萬七千三百七十三<lb/>
見月日法九百九十五萬五千七百九十一<lb/>
水經特成故一嵗而及初六十四及初而小復小復乘<lb/>
巛策則太隂大周爲九千二百一十六嵗是爲辰星嵗<lb/>
<pb n="KR2a0007_WYG_021-46a"/>
數<lb/>
見中分十一萬五百九十二<lb/>
積中三中餘二萬二千四百六十九<lb/>
見中法二萬九千四十一<hi>復數也</hi>
見閏分六萬四千五百一十二<lb/>
積月三月餘五十一萬四百二十三<lb/>
見月法五十五萬一千七百七十九<lb/>
晨中分六萬二千二百八<lb/>
<pb n="KR2a0007_WYG_021-46b"/>
積中二中餘四千一百二十六<lb/>
夕中分四萬八千三百八十四<lb/>
積中一中餘一萬九千三百四十三<lb/>
晨閏分三萬六千二百八十八<lb/>
積月二月餘十一萬四千六百八十二<lb/>
夕閏分二萬八千二百二十四<lb/>
積月一月餘三十九萬五千七百四十一<lb/>
見中日法一億三千四百八萬二千二百九十七<lb/>
<pb n="KR2a0007_WYG_021-47a"/>
見月日法四千四百六十九萬四千九十九<lb/>
合太隂太陽之嵗數而中分之各萬一千五百二十陽<lb/>
施其氣隂成其物<lb/>
以星行率減嵗數餘則見數也<lb/>
東九西七乘嵗數并九七爲法得一金水晨夕嵗數<lb/>
以嵗中乘嵗數是爲星見中分<lb/>
星見數是爲見中法<lb/>
以嵗閏乘嵗數是爲星見閏分<lb/>
<pb n="KR2a0007_WYG_021-47b"/>
以章嵗乘見數是爲見月法<lb/>
以元法乘見數是爲見中日法<lb/>
以綂法乘見數是爲見月日法<lb/>
五歩<lb/>
木晨始見去日半次順日行十一分度二百二十一日<lb/>
始留二十五日而旋逆日行七分度一八十四日復留<lb/>
二十四日三分而旋復順日行十一分度二百一十一<lb/>
日有百八十二萬八千三百六十二分而伏凡見三百<lb/>
<pb n="KR2a0007_WYG_021-48a"/>
六十五日有百八十二萬八千三百六十五分除逆定<lb/>
行星三十度百六十六萬一千二百八十六分凡見一<lb/>
嵗行一次而後伏日行不盈十一分度一伏三十三日<lb/>
三百三十三萬四千七百三十七分行星三度百六十<lb/>
七萬三千四百五十三分壹見三百九十八日五百一<lb/>
十六萬三千一百二分<hi>○劉敞曰三百九十八日五百一十六萬三千一百二分者通</hi>
<hi>計上文見伏之日分也今作壹見字疑後人妄改之以下文金晨見伏夕見伏推之可知</hi>行星三十<lb/>
三度三百三十三萬四千七百三十七分通其率故曰<lb/>
<pb n="KR2a0007_WYG_021-48b"/>
日行千七百二十八分度之百四十五<lb/>
金晨始見去日半次逆日行二分度一六日始留八日<lb/>
而旋始順日行四十六分度三十三四十六日順疾日<lb/>
行一度九十二分度十五百八十四日而伏凡見二百<lb/>
四十四日除逆定行星二百四十四度伏日行一度九<lb/>
十二分度三十三有竒<hi>師古曰竒音居宜反下皆類此</hi>伏八十三日行<lb/>
星百一十三度四百三十六萬五千二百二十分凡晨<lb/>
見伏三百二十七日行星三百五十七度四百三十六<lb/>
<pb n="KR2a0007_WYG_021-49a"/>
萬五千二百二十分夕始見去日半次順日行一度九<lb/>
十二分度十五百八十一日百七分日四十五順遲日<lb/>
行四十六分度四十三四十六日始留七日百七分日<lb/>
六十二分而旋逆日行三分度一六日而伏凡見二百<lb/>
四十一日除逆定行星二百四十一度伏逆日行八分<lb/>
度七有竒伏十六日百二十九萬五千三百五十二分<lb/>
行星十四度三百六萬九千八百六十八分一凡夕見<lb/>
伏二百五十七日百二十九萬五千三百五十二分行<lb/>
<pb n="KR2a0007_WYG_021-49b"/>
星二百二十六度六百九十萬七千四百六十九分壹<lb/>
復五百八十四日百二十九萬五千三百五十二分<hi>○劉</hi>
<hi>敞曰此又妄改爲壹復自是通計晨夕見伏之日分也</hi>行星亦如之故曰日行一<lb/>
度<lb/>
土晨始見去日半次順日行十五分度一八十七日始<lb/>
留三十四日而旋逆日行八十一分度五百一日復留<lb/>
三十三日八十六萬二千四百五十五分而旋復順日<lb/>
行十五分度一八十五日而伏凡見三百四十日八十<lb/>
<pb n="KR2a0007_WYG_021-50a"/>
六萬二千四百五十五分除逆定行星五度四百四十<lb/>
七萬三千九百三十分伏日行不盈十五分度三百三<lb/>
十七日千七百一十七萬一百七十分行星七度八百<lb/>
七十三萬六千五百七十分壹見三百七十七日千八<lb/>
百三萬二千六百二十五分<hi>○劉敞曰此壹見與火一見字皆妄與木通計義同</hi>
行星十二度千三百二十一萬五百分通其率故曰日<lb/>
行四千三百二十分度之百四十五<lb/>
火晨始見去日半次順日行九十二分度五十三二百<lb/>
<pb n="KR2a0007_WYG_021-50b"/>
七十六日始留十日而旋逆日行六十二分度十七六<lb/>
十二日復留十日而旋復順日行九十二分度五十三<lb/>
二百七十六日而伏凡見六百三十四日除逆定行星<lb/>
三百一度伏日行不盈九十二分度七十三分伏百四<lb/>
十六日千五百六十八萬九千七百分行星百一十四<lb/>
度八百二十一萬八千五分一見七百八十日千五百<lb/>
六十八萬九千七百分凡行星四百一十五度八百二<lb/>
十一萬八千五分通其率故曰日行萬三千八百二十<lb/>
<pb n="KR2a0007_WYG_021-51a"/>
四分度之七千三百五十五<lb/>
水晨始見去日半次逆日行二度一日始留二日而旋<lb/>
順日行七分度六十七日順疾日行一度三分度一十<lb/>
八日而伏凡見二十八日除逆定行星二十八度伏日<lb/>
行一度九分度七有竒三十七日一億二千二百二萬<lb/>
九千六百五分行星六十八度四千六百六十一萬一<lb/>
百二十八分凡晨見伏六十五日一億二千二百二萬<lb/>
九千六百五分行星九十六度四千六百六十一萬一<lb/>
<pb n="KR2a0007_WYG_021-51b"/>
百二十八分夕始見去日半次順疾日行一度三分度<lb/>
一十六日二分日一順遲日行七分度六七日留一日<lb/>
二分日一而旋逆日行二度一日而伏凡見二十六日<lb/>
除逆定行星二十六度伏逆日行十五分度四有竒二<lb/>
十四日行星六度五千八百六十六萬二千八百二十<lb/>
分凡夕見伏五十日行星十九度七千五百四十一萬<lb/>
九千四百七十七分壹復百一十五日一億二千二百<lb/>
二萬九千六百五分<hi>○劉敞曰此壹復字亦妄與金通計義同</hi>行星亦如之<lb/>
<pb n="KR2a0007_WYG_021-52a"/>
故曰日行一度<lb/>
綂術<lb/>
推日月元綂置太極上元以來外所求年盈元法除之<lb/>
餘不盈綂者則天綂甲子以來年數也盈綂除之餘則<lb/>
地綂甲辰以來年數也又盈綂除之餘則人綂甲申以<lb/>
來年數也各以其綂首日爲紀<lb/>
推天正以章月乘人綂嵗數盈章嵗得一名曰積月不<lb/>
盈者名曰閏餘閏餘十二以上嵗有閏求地正加積月<lb/>
<pb n="KR2a0007_WYG_021-52b"/>
一求人正加二<lb/>
推正月朔以月法乘積月盈日法得一名曰積日不盈<lb/>
者名曰小餘小餘三十八以上其月大積日盈六十除<lb/>
之不盈者名曰大餘數從綂首日起算外則朔日也求<lb/>
其次月加大餘二十九小餘四十三小餘盈日法得一<lb/>
從大餘數除如法求弦加大餘七小餘三十一求望倍<lb/>
弦<lb/>
推閏餘所在以十二乘閏餘加十得一盈章中數所得<lb/>
<pb n="KR2a0007_WYG_021-53a"/>
起冬至算外則中至終閏盈中氣在朔若二日則前月<lb/>
閏也<lb/>
推冬至以算餘乘人綂嵗數盈綂法得一名曰大餘不<lb/>
盈者名曰小餘除數如法則所求冬至日也<lb/>
求八節加大餘四十五小餘千一百求二十四氣三其<lb/>
小餘加大餘十五小餘千一十<hi>林文炳曰當作小餘千一十當云求二十四氣</hi>
<hi>加大餘十五三分其小餘千一十蓋傳寫顚倒漏一分字</hi>
推中部二十四氣皆以元爲法<lb/>
<pb n="KR2a0007_WYG_021-53b"/>
推五行其四行各七十三日綂嵗分之七十七<hi>○宋祁曰十七</hi>
<hi>當作十四</hi>中央各十八日綂法分之四百四冬至後中央二<lb/>
十七日六百六分<lb/>
推合晨所在星置積日以綂法乘之以十九乘小餘而<lb/>
并之盈周天除去之不盈者令盈綂法得一度數起牽<lb/>
牛算外則合晨所入星度也<lb/>
推其日夜半所在星以章嵗乘月小餘以減合晨度小<lb/>
餘不足者破全度<lb/>
<pb n="KR2a0007_WYG_021-54a"/>
推其月夜半所在星以月周乘月小餘盈綂法得一度<lb/>
以減合晨度<lb/>
推諸加時以十二乘小餘爲實各盈分母爲法數起於<lb/>
子算外則所加辰也<lb/>
推月食置㑹餘嵗積月以二十三乘之盈百三十五除<lb/>
之不盈者加二十三得一月盈百三十五數所得起其<lb/>
正算外則食月也加時在望日衝辰<lb/>
紀術<lb/>
<pb n="KR2a0007_WYG_021-54b"/>
推五星見復置太極上元以來盡所求年乘大綂見復<lb/>
數盈嵗數得一則定見復數也<hi>○宋祁曰景本大綂作大終</hi>不盈者<lb/>
名曰見復餘見復餘盈其見復數一以上見在往年倍<lb/>
一以上又在前往年不盈者在今年也<lb/>
推星所在見中次以見中分乘定見復數盈見中法得<lb/>
一則積中法也不盈者名曰中餘以元中除積中餘則<lb/>
中元餘也以章中除之餘則入章中數也以十二除之<lb/>
餘則星見中次也中數從冬至起次數從星紀起算外<lb/>
<pb n="KR2a0007_WYG_021-55a"/>
則星所見中次也<lb/>
推星見月以閏分乘定見以章嵗乘中餘從之盈見月<lb/>
法得一并積中則積月也不盈者名曰月中餘以元月<lb/>
除積月餘名曰月元餘以章月除月元餘則入章月數<lb/>
也以十二除之至有閏之嵗除十三入章三嵗一閏六<lb/>
嵗二閏九嵗三閏十一嵗四閏十四嵗五閏十七嵗六<lb/>
閏十九嵗七閏不盈者數起於天正算外則星所見月<lb/>
也<lb/>
<pb n="KR2a0007_WYG_021-55b"/>
推至日以中法乘中元餘盈元法得一名曰積日不盈<lb/>
者名曰小餘小餘盈二千五百九十七以上中大數除<lb/>
積日如法算外則冬至也<lb/>
推朔日以月法乘月元餘盈日法得一名曰積日餘名<lb/>
曰小餘小餘三十八以上月大數除積日如法算外則<lb/>
星見月朔日也<lb/>
推入中次日度數以中法乘中餘以見中法乘其小餘<lb/>
并之盈見中日法得一則入中日入次度數也中次至<lb/>
<pb n="KR2a0007_WYG_021-56a"/>
日數次以次初數算外則星所見及日所在度數也求<lb/>
夕在日後十五度<lb/>
推入月日數以月法乘月餘以見月法乘其小餘并之<lb/>
盈見月日法得一則入月日數也并之大餘數除如法<lb/>
則見日也<lb/>
推後見中加積中於中元餘加後餘於中餘盈其法得<lb/>
一從中元餘數如法則見中也<hi>○宋祁曰景本餘盈下有中字</hi>
推後見月加積月於月元餘加後月餘於月餘盈其法<lb/>
<pb n="KR2a0007_WYG_021-56b"/>
得一從月元餘除數如法則後見月也<lb/>
推至日及入中次度數如上法<lb/>
推朔日及入月數如上法<lb/>
推晨見加夕夕見加晨皆如上法<lb/>
推五歩置始見以來日數至所求日各以其行度數乘<lb/>
之其星若日有分者分子乘全爲實分母爲法其兩有<lb/>
分者分母分度數乘全分子從之令相乘爲實分母相<lb/>
乘爲法實如法得一名曰積度數起星初見星宿所在<lb/>
<pb n="KR2a0007_WYG_021-57a"/>
宿度算外則星所在宿度也<lb/>
嵗術<lb/>
推嵗所在置上元以來外所求年盈嵗數除去之不盈<lb/>
者以百四十五乘之以百四十四爲法如法得一名曰<lb/>
積次不盈者名曰次餘積次盈十二除去之不盈者名<lb/>
曰定次數從星紀起算盡之外則所在次也欲知太嵗<lb/>
以六十除餘積次餘不盈者數從丙子起算盡之外則<lb/>
太嵗日也贏縮傳曰嵗棄其次而旅於明年之次以害<lb/>
<pb n="KR2a0007_WYG_021-57b"/>
鳥帑<hi>師古曰帑與奴同</hi>周楚惡之五星之贏縮不是過也過次<lb/>
者殃大過舍者災小不過者亡咎次度六物者嵗時數<lb/>
日月星辰也辰者日月之㑹而建所指也<lb/>
星紀初斗十二度大雪中牽牛初冬至<hi>於夏爲十一月商爲十二月周</hi>
<hi>爲正月</hi>終於婺女七度<lb/>
𤣥枵初婺女八度小寒中危初大寒<hi>於夏爲十二月商爲正月周爲二月</hi>
終於危十五度<lb/>
諏訾初危十六度立春中營室十四度驚蟄<hi>今曰雨水於夏爲正</hi>
<pb n="KR2a0007_WYG_021-58a"/>
<hi>月商爲二月周爲三月</hi>終於奎四度<lb/>
降婁初奎五度雨水<hi>今曰驚蟄</hi>中婁四度春分<hi>於夏爲二月商爲三月周</hi>
<hi>爲四月</hi>終於胃六度<lb/>
大梁初胃七度榖雨<hi>今曰清明</hi>中昴八度清明<hi>今曰榖雨於夏爲三月商</hi>
<hi>爲四月周爲五月</hi>終於畢十一度<lb/>
實沈初畢十二度立夏中井初小滿<hi>於夏爲四月商爲五月周爲六月</hi>
終於井十五度<lb/>
鶉首初井十六度芒種中井三十一度夏至<hi>於夏爲五月商爲六</hi>
<pb n="KR2a0007_WYG_021-58b"/>
<hi>月周爲七月</hi>終於柳八度<lb/>
鶉火初柳九度小暑中張三度大暑<hi>於夏爲六月商爲七月周爲八月</hi>
終於張十七度<lb/>
鶉尾初張十八度立秋中翼十五度處暑<hi>於夏爲七月商爲八月周</hi>
<hi>爲九月</hi>終於軫十一度<lb/>
夀星初軫十二度白露中角十度秋分<hi>於夏爲八月商爲九月周爲十</hi>
<hi>月</hi>終於氐四度<lb/>
大火初氐五度寒露中房五度霜降<hi>於夏爲九月商爲十月周爲十一月</hi>
<pb n="KR2a0007_WYG_021-59a"/>
終於尾九度<lb/>
析木初尾十度立冬中箕七度小雪<hi>於夏爲十月商爲十一月周爲十二</hi>
<hi>月</hi>終於斗十一度<lb/>
角十二　　亢九　　　氐十五　　房五<lb/>
心五　　　尾十八　　箕十一<lb/>
　　　　東七十五度<lb/>
斗二十六　牛八　　　女十二　　虛十<lb/>
危十七　　營室十六　壁九<lb/>
<pb n="KR2a0007_WYG_021-59b"/>
　　　　北九十八度<lb/>
奎十六　　婁十二　　胃十四　　昴十一<lb/>
畢十六　　觜二　　　參九<lb/>
　　　　西八十度<lb/>
井三十三　鬼四　　　柳十五　　星七<lb/>
張十八　　翼十八　　軫十七<lb/>
　　　　南百一十二度<lb/>
九章嵗爲百七十一嵗而九道小終九終千五百三十<lb/>
<pb n="KR2a0007_WYG_021-60a"/>
九嵗而大終三終而與元終進退於牽牛之前四度五<lb/>
分九㑹陽以九終故日有九道隂兼而成之故月有十<lb/>
九道陽名成功故九㑹而終四營而成易故四嵗中餘<lb/>
一四章而朔餘一爲篇首八十一章而終一綂<lb/>
一甲子元首<hi>漢太初元年</hi>　十辛酉　十九己未<lb/>
二十八丁巳　三十七乙卯　四十六壬子<lb/>
五十五庚戌　六十四戊申　七十三丙午中<lb/>
甲辰二綂　辛丑　己亥　丁酉　乙未　壬辰<lb/>
<pb n="KR2a0007_WYG_021-60b"/>
庚寅　戊子　丙戌季<lb/>
甲申三綂　辛巳　己卯　丁丑<hi>文王四十二年</hi>乙亥<hi>微二十六年</hi>
壬申　庚午　戊辰　丙寅孟<hi>愍二十二年</hi>
二癸卯　十一辛丑　二十己亥　二十九丁酉<lb/>
三十八甲午　四十七壬辰　五十六庚寅<lb/>
六十五戊子<hi>○宋祁曰景本作戊午</hi>　七十四乙酉中<lb/>
癸未　辛巳　己卯　丁丑　甲戌　壬申　庚午<lb/>
戊辰　乙丑季<lb/>
<pb n="KR2a0007_WYG_021-61a"/>
癸亥　辛酉　己未<hi>○宋祁曰景本作乙未</hi>丁巳<hi>周公五年○宋祁曰景本作丁</hi>
<hi>酉</hi>　甲寅　壬子　庚戌　戊申<hi>元四年</hi>　乙巳孟<lb/>
三癸未　十二辛巳　二十一已卯　三十丙子<lb/>
三十九甲戌　四十八壬申　五十七庚午<lb/>
六十六丁卯　七十五乙丑中<lb/>
癸亥　辛酉　己未　丙辰　甲寅　壬子　庚戌<lb/>
丁未　乙巳季<lb/>
癸卯　辛丑　己亥　丙申　甲午　壬辰　庚寅<hi>成十</hi>
<pb n="KR2a0007_WYG_021-61b"/>
<hi>二年</hi>　丁亥　乙酉孟<lb/>
四癸亥<hi>初元二年</hi>十三辛酉　二十二戊午　三十一丙辰<lb/>
四十甲寅　四十九壬子　五十八己酉　六十七丁<lb/>
未　七十六乙巳中<lb/>
癸卯　辛丑　戊戌　丙申　甲午　壬辰　己丑<lb/>
丁亥　乙酉季<lb/>
癸未　辛巳　戊寅　丙子　甲戌　壬申<hi>惠三十八年</hi>
己巳　丁卯　乙丑孟<lb/>
<pb n="KR2a0007_WYG_021-62a"/>
五癸卯<hi>河平元年</hi>十四庚子　二十三戊戌　三十二丙申<lb/>
四十一甲午　五十辛卯　五十九己丑　六十八丁<lb/>
亥　七十七乙酉中<lb/>
癸未　庚辰　戊寅　丙子　甲戌　辛未　己巳<lb/>
丁卯　乙丑季<hi>商太甲元年○宋祁曰太甲元年當在楚元三年上</hi>
癸亥　庚申　戊午　丙辰　甲寅<hi>獻十五年</hi>　辛亥<lb/>
己酉　丁未　乙巳孟<hi>楚元三年○宋祁曰景本無三字</hi>
六壬午　十五庚辰　二十四戊寅　三十三丙子<lb/>
<pb n="KR2a0007_WYG_021-62b"/>
四十二癸酉　五十一辛未　六十己巳　六十九丁<lb/>
卯　七十八甲子中<lb/>
壬戌　庚申　戊午　丙辰　癸丑　辛亥　己酉<lb/>
丁未　甲辰季<lb/>
壬寅　庚子　戊戌　丙申<hi>煬二十四年</hi>　癸巳　辛卯<lb/>
己丑　丁亥<hi>康四年</hi>　甲申孟<lb/>
七壬戌<hi>始建國三年</hi>十六庚申　二十五戊午　三十四乙<lb/>
卯　四十三癸丑　五十二辛亥<hi>○宋祁曰改作辛巳</hi>　六十一<lb/>
<pb n="KR2a0007_WYG_021-63a"/>
己酉　七十丙午　七十九甲辰中<lb/>
壬寅　庚子　戊戌　乙未　癸己　辛卯　己丑<lb/>
丙戌　甲申季<lb/>
壬午　庚辰　戊寅　乙亥　癸酉　辛未<lb/>
己巳<hi>定七年○宋祁曰景作十一年</hi>　丙寅　甲子孟<lb/>
八壬寅　十七庚子　二十六丁酉　三十五乙未<lb/>
四十四癸巳　五十三辛卯　六十二戊子<lb/>
七十一丙戌　八十甲申中<lb/>
<pb n="KR2a0007_WYG_021-63b"/>
壬午　庚辰　丁丑　乙亥　癸酉　辛未　戊辰<lb/>
丙寅　甲子季<lb/>
壬戌　庚申　丁巳　乙卯　癸丑　辛亥<hi>僖五年</hi>
戊申　丙午　甲辰孟<lb/>
九壬午　十八己卯　二十七丁丑　三十六乙亥<lb/>
四十五癸酉　五十四庚午　六十三戊辰<lb/>
七十二丙寅　八十一甲子中<lb/>
壬戍　己未　丁巳　乙卯　癸丑　庚戌　戊申<lb/>
<pb n="KR2a0007_WYG_021-64a"/>
丙午　甲辰季<lb/>
壬寅　己亥　丁酉　乙未　癸巳<hi>懿九年</hi>庚寅　戊子<lb/>
丙戌　甲申孟<hi>元朔六年</hi>
推章首朔旦冬至日置大餘三十九小餘六十一數除<lb/>
如法各從其綂首起求其後章當加大餘三十九小餘<lb/>
六十一各盡其八十一章<lb/>
推篇大餘亦如之小餘加一求周至加大餘五十九小<lb/>
餘二十一<lb/>
<pb n="KR2a0007_WYG_021-64b"/>
世經<lb/>
春秋昭公十七年郯子來朝傳曰昭子問少昊氏鳥名<lb/>
何故<hi>師古曰郯國名子其君之爵也郯國即東海郯縣是也朝朝於魯也昭子魯大夫叔孫昭子也名婼</hi>
對曰吾祖也我知之矣昔者黄帝氏以雲紀故爲雲師<lb/>
而雲名炎帝氏以火紀故爲火師而火名共工氏以水<lb/>
紀故爲水師而水名<hi>師古曰共讀曰龔下皆類此</hi>太昊氏以龍紀故<lb/>
爲龍師而龍名我高祖少昊摯之立也鳯鳥適至故紀<lb/>
於鳥爲鳥師而鳥名言郯子據少昊受黄帝黄帝受炎<lb/>
<pb n="KR2a0007_WYG_021-65a"/>
帝炎帝受共工共工受太昊故先言黄帝上及太昊稽<lb/>
之於易炮犧神農黄帝相繼之世可知<hi>師古曰炮與庖同</hi>
太昊帝易曰炮犧氏之王天下也言炮犧繼天而王爲<lb/>
百王先首徳始於木故爲帝太昊作罔罟以田漁取犧<lb/>
牲故天下號曰炮犧氏祭典曰共工氏伯九域<hi>師古曰祭典即</hi>
<hi>禮經祭法也伯讀與霸同下亦類此</hi>言雖有水徳在火木之間非其序也<lb/>
任知刑以彊故伯而不王秦以水徳在周漢木火之間<lb/>
<hi>師古曰志言秦爲閏位亦猶共工不當五徳之序</hi>周人□其行序故易不載<hi>鄧展</hi>
<pb n="KR2a0007_WYG_021-65b"/>
<hi>曰□去也以其非次故去之師古曰此指謂共工也□古遷字其下並同</hi>
炎帝易曰炮犧氏没神農氏作言共工伯而不王雖有<lb/>
水徳非其序也以火承木故爲炎帝教民耕農故天下<lb/>
號曰神農氏<lb/>
黄帝易曰神農氏没黄帝氏作火生土故爲土徳與炎<lb/>
帝之後戰於阪泉遂王天下始垂衣裳有軒冕之服<hi>鄧展</hi>
<hi>曰凡冠前卑後高故曰軒冕也師古曰此說非也軒軒車也冕冕服也春秋左氏傳曰服冕乘軒</hi>故天<lb/>
下號曰軒轅氏<lb/>
<pb n="KR2a0007_WYG_021-66a"/>
少昊帝考徳曰少昊曰清<hi>師古曰考徳者考五帝徳之書也</hi>清者黄帝<lb/>
之子清陽也是其子孫名摯立土生金故爲金徳天下<lb/>
號曰金天氏周□其樂故易不載序於行<lb/>
顓頊帝春秋外傳曰少昊之衰九黎亂徳顓頊受之廼<lb/>
命重黎蒼林昌意之子也金生水故爲水徳天下號曰<lb/>
高陽氏周□其樂故易不載序於行<lb/>
帝嚳春秋外傳曰顓頊之所建帝嚳受之清陽元囂之<lb/>
孫也水生木故爲木徳天下號曰高辛氏帝摯繼之不<lb/>
<pb n="KR2a0007_WYG_021-66b"/>
知世數周□其樂故易不載周人禘之<lb/>
唐帝帝系曰帝嚳四妃陳豐生帝堯封於唐蓋高辛氏<lb/>
衰天下歸之木生火故爲火徳天下號曰陶唐氏讓天<lb/>
下於虞使子朱處于丹淵爲諸侯即位七十載<lb/>
虞帝帝系曰顓頊生窮蟬五世而生瞽叟瞽叟生帝舜<lb/>
處虞之嬀汭<hi>師古曰嬀水名也水曲曰汭音人銳反</hi>堯嬗以天下<hi>師古曰嬗古禪</hi>
<hi>讓字也其下亦同</hi>火生土故爲土徳天下號曰有虞氏讓天下<lb/>
於禹使子商均爲諸侯即位五十載<lb/>
<pb n="KR2a0007_WYG_021-67a"/>
伯禹帝系曰顓頊五世而生鯀鯀生禹虞舜嬗以天下<lb/>
土生金故爲金徳天下號曰夏后氏繼世十七王四百<lb/>
三十二嵗<lb/>
成湯書經湯誓湯伐夏桀金生水故爲水徳天下號曰<lb/>
商後曰殷<hi>孟康曰初契封商湯居殷而受命故二號</hi>三綂上元至伐桀之嵗<lb/>
十四萬一千四百八十嵗嵗在大火房五度故傳曰大<lb/>
火閼伯之星也實祀商人後爲成湯方即世崩没之時<lb/>
爲天子用事十三年矣商十二月乙丑朔旦冬至故書<lb/>
<pb n="KR2a0007_WYG_021-67b"/>
序曰成湯既没太甲元年使伊尹作伊訓伊訓篇曰惟<lb/>
太甲元年十有二月乙丑朔伊尹祀于先王誕資有牧<lb/>
方明言雖有成湯太丁外丙之服以冬至越茀祀先王<lb/>
于方明<hi>如淳曰覲禮諸侯覲天子爲壇十有二尋加方明于其上孟康曰方明者神明之象也以木爲</hi>
<hi>之方四尺畫六采東青西白南赤北黒上𤣥下黄</hi>以配上帝是朔旦冬至之嵗<lb/>
也後九十五嵗商十二月甲申朔旦冬至亡餘分是爲<lb/>
孟綂自伐桀至武王伐紂六百二十九嵗故傳曰殷載<lb/>
祀六百<lb/>
<pb n="KR2a0007_WYG_021-68a"/>
殷歴曰當成湯方即世用事十三年十一月甲子朔旦<lb/>
冬至終六府首<hi>師古曰府首即蔀首</hi>當周公五年則爲距伐桀四<lb/>
百五十八嵗少百七十一嵗不盈六百二十九又以夏<lb/>
時乙丑爲甲子計其年廼孟綂後五章癸亥朔旦冬至<lb/>
也以爲甲子府首皆非是凡殷世繼嗣三十一王六百<lb/>
二十九嵗<lb/>
四分上元至伐桀十三萬二千一百一十三嵗其八十<lb/>
八紀甲子府首入伐桀後百二十七嵗<lb/>
<pb n="KR2a0007_WYG_021-68b"/>
春秋歴周文王四十二年十二月丁丑朔旦冬至孟綂<lb/>
之二㑹首也後八嵗而武王伐紂武王書經牧誓武王<lb/>
伐商紂水生木故爲木徳天下號曰周室三綂上元至<lb/>
伐紂之嵗十四萬二千一百九嵗嵗在鶉火張十三度<lb/>
文王受命九年而崩再期在大祥而伐紂故書序曰惟<lb/>
十有一年武王伐紂太誓八百諸侯㑹還歸二年乃遂<lb/>
伐紂克殷以箕子歸十三年也故書序曰武王克殷以<lb/>
箕子歸作洪範洪範篇曰惟十有三祀王訪于箕子自<lb/>
<pb n="KR2a0007_WYG_021-69a"/>
文王受命而至此十三年嵗亦在鶉火故傳曰嵗在鶉<lb/>
火則我有周之分壄也師初𤼵以殷十一月戊子日在<lb/>
析木箕七度故傳曰日在析木是夕也月在房五度房<lb/>
爲天駟故傳曰月在天駟後三日得周正月辛卯朔合<lb/>
辰在斗前一度斗柄也故傳曰辰在斗柄明日壬辰䢅<lb/>
星始見<hi>師古曰䢅古晨字也其字從臼臼音居玉反</hi>癸巳武王始𤼵丙午還<lb/>
師戊午度于孟津孟津去周九百里師行三十里故三<lb/>
十一日而度明日己未冬至䢅星與婺女伏歴建星及<lb/>
<pb n="KR2a0007_WYG_021-69b"/>
牽牛至於婺女天黿之首故傳曰星在天黿周書武成<lb/>
篇惟一月壬辰旁死霸<hi>孟康曰月二日以往月生魄死故言死魄魄月質也師古曰霸</hi>
<hi>古魄字同</hi>若翌日癸巳武王乃朝歩自周于征伐紂序曰一<lb/>
月戊午師度于孟津至庚申二月朔日也四日癸亥至<lb/>
牧壄夜陳甲子昧爽而合矣故外傳曰王以二月癸亥<lb/>
夜陳武成篇曰粤若來三月既死霸粤五日甲子咸劉<lb/>
商王紂<hi>師古曰今文尚書之辭劉殺也</hi>是嵗也閏數餘十八正大寒中<lb/>
在周二月己丑晦明日閏月庚寅朔三月二日庚申驚<lb/>
<pb n="KR2a0007_WYG_021-70a"/>
蟄四月己丑朔死霸死霸朔也生霸望也是月甲辰望<lb/>
乙巳旁之故武成篇曰惟四月既旁生霸粤六日庚戌<lb/>
武王燎于周廟翌日辛亥祀于天位粤五日乙卯乃以<lb/>
庶國祀馘于周廟<hi>師古曰亦今文尚書也祀馘獻於廟而告祀也截耳曰馘音居獲反</hi>文<lb/>
王十五而生武王受命九年而崩崩後四年而武王克<lb/>
殷克殷之嵗八十六矣後七嵗而崩故禮記文王世子<lb/>
曰文王九十七而終武王九十三而終凡武王即位十<lb/>
一年周公攝政五年正月丁巳朔旦冬至殷歴以爲六<lb/>
<pb n="KR2a0007_WYG_021-70b"/>
年戊午距煬公七十六嵗入孟綂二十九章首也後二<lb/>
嵗得周公七年復子明辟之嵗是嵗二月乙亥朔庚寅<lb/>
望後六日得乙未故召誥曰惟二月既望粤六日乙未<lb/>
又其三月甲辰朔三日丙午召誥曰惟三月丙午朏<hi>孟康</hi>
<hi>曰朏月出也音敷尾反</hi>古文月采篇曰三日曰朏<hi>師古曰月采說月之光采其書</hi>
<hi>則亡</hi>是嵗十二月戊辰晦周公以反政故洛誥篇曰戊辰<lb/>
王在新邑烝祭嵗命作策惟周公誕保文武受命惟七<lb/>
年<lb/>
<pb n="KR2a0007_WYG_021-71a"/>
成王元年正月己巳朔此命伯禽俾侯于魯之嵗也<hi>師古</hi>
<hi>曰俾使也封之使爲諸侯</hi>後三十年四月庚戌朔十五日甲子哉生<lb/>
霸<hi>師古曰哉始也</hi>故顧命曰惟四月哉生霸王有疾不豫甲子<lb/>
王乃洮沬水作顧命<hi>師古曰洮盥手也沬洗面也洮音徒高反沬即頮字也音呼内反</hi>
翌日乙丑成王崩康王十二年六月戊辰朔三日庚午<lb/>
故畢命豐刑曰惟十有二年六月庚午朏王命作策豐<lb/>
刑<hi>孟康曰逸書篇名</hi>
春秋殷歴皆以殷魯自周昭王以下亡年數故據周公<lb/>
<pb n="KR2a0007_WYG_021-71b"/>
伯禽以下爲紀魯公伯禽推即位四十六年至康王十<lb/>
六年而薨故傳曰爕父禽父並事康王<hi>師古曰爕父晉唐叔虞之子禽</hi>
<hi>父即伯禽也父讀曰甫甫者男子之美稱</hi>言晉侯爕魯公伯禽俱事康王也<lb/>
子考公就立酋<hi>師古曰又記此酋者詣說不同而名字或異也下皆放此酋音在由反</hi>考<lb/>
公世家即位四年及煬公熙立<hi>師古曰及者兄弟相及非子繼父也下皆類此</hi>
煬公二十四年正月丙申朔旦冬至殷歴以爲丁酉距<lb/>
微公七十六嵗<hi>師古曰煬音弋向反</hi>世家煬公即位十六年子幽<lb/>
公宰立幽公世家即位十四年及微公茀立㵒<hi>師古曰茀音弗</hi>
<pb n="KR2a0007_WYG_021-72a"/>
<hi>㵒古沸字</hi>微公二十六年正月乙亥朔旦冬至殷歴以爲丙<lb/>
子距獻公七十六嵗世家微公即位五十年子厲公翟<lb/>
立擢厲公世家即位三十七年及獻公具立獻公十五<lb/>
年正月甲寅朔旦冬至殷歴以爲乙卯距懿公七十六<lb/>
嵗世家獻公即位五十年子愼公埶立嚊<hi>師古曰嚊音皮祕反又音</hi>
<hi>許器反</hi>愼公世家即位三十年及武公敖立武公世家即<lb/>
位二年子懿公被立戲<hi>師古曰戲音許宜反</hi>懿公九年正月癸巳<lb/>
朔旦冬至殷歴以爲甲午距惠公七十六嵗世家懿公<lb/>
<pb n="KR2a0007_WYG_021-72b"/>
即位九年兄子柏御立柏御世家即位十一年叔父孝<lb/>
公稱立孝公世家即位二十七年子惠公皇立惠公三<lb/>
十八年正月壬申朔旦冬至殷歴以爲癸酉距釐公七<lb/>
十六嵗<hi>師古曰釐讀曰僖下皆類此</hi>世家惠公即位四十六年子隐<lb/>
公息立<lb/>
凡伯禽至春秋三百八十六年<lb/>
春秋隐公春秋即位十一年及桓公軌立此元年上距<lb/>
伐紂四百嵗桓公春秋即位十八年子莊公同立莊公<lb/>
<pb n="KR2a0007_WYG_021-73a"/>
春秋即位三十二年子愍公啟方立愍公春秋即位二<lb/>
年及釐公申立釐公五年正月辛亥朔旦冬至殷歴以<lb/>
爲壬子距成公七十六嵗是嵗距上元十四萬二千五<lb/>
百七十七嵗得孟綂五十三章首故傳曰五年春王正<lb/>
月辛亥朔日南至八月甲午晉侯圍上陽童謠云丙子<lb/>
之辰龍尾伏辰袀服振振取虢之旂<hi>師古曰袀音均又弋均反振音之人</hi>
<hi>反</hi>鶉之賁賁天策焞焞火中成軍虢公其奔<hi>師古曰賁音奔焞音</hi>
<hi>徒門反又土門反</hi>卜偃曰其九月十月之交乎丙子旦日在尾<lb/>
<pb n="KR2a0007_WYG_021-73b"/>
月在策鶉火中必是時也冬十二月丙子滅虢言歴者<lb/>
以夏時故周十二月夏十月也是嵗嵗在大火故傳曰<lb/>
晉侯使寺人披伐蒲重耳奔狄<hi>師古曰晉侯謂獻公也寺人奄人也披其名也</hi>
<hi>蒲晉邑也公子重耳之所居獻公用驪姬之䜛故令披伐之而重耳懼罪出奔也事見春秋左氏傳及國語</hi>
董因曰君之行嵗在大火<hi>師古曰董因晉史也本周太史辛有之後以董主史官故</hi>
<hi>爲董氏因其名也</hi>後十二年釐之十六嵗嵗在夀星故傳曰重<lb/>
耳處狄十二年而行過衛五鹿乞食於壄人壄人舉凷<lb/>
而與之子犯曰天賜也後十二年必獲此土嵗復於夀<lb/>
<pb n="KR2a0007_WYG_021-74a"/>
星必獲諸侯後八嵗釐之二十四年也嵗在實沈秦伯<lb/>
納之故傳曰董因云君以辰出而以參入必獲諸侯春<lb/>
秋釐公即位三十三年子文公興立文公元年距辛亥<lb/>
朔旦冬至二十九嵗是嵗閏餘十三正小雪閏當在十<lb/>
一月後而在三月故傳曰非禮也後五年閏餘十是嵗<lb/>
亡閏而置閏閏所以正中朔也亡閏而置閏又不告朔<lb/>
故經曰閏月不告朔言亡此月也傳曰不告朔非禮也<lb/>
春秋文公即位十八年子宣公倭立<hi>師古曰倭音於危反</hi>宣公春<lb/>
<pb n="KR2a0007_WYG_021-74b"/>
秋即位十八年子成公黑肱立成公十二年正月庚寅<lb/>
朔旦冬至殷歴以爲辛卯距定公七年七十六嵗春秋<lb/>
成公即位十八年子襄公午立襄公二十七年距辛亥<lb/>
百九嵗九月乙亥朔是建申之月也魯史書十二月乙<lb/>
亥朔日有食之傳曰冬十一月乙亥朔日有食之於是<lb/>
辰在申司歴過也再失閏矣言時實行以爲十一月也<lb/>
不察其建不考之於天也二十八年距辛亥百一十嵗<lb/>
嵗在星紀故經曰春無冰傳曰嵗在星紀而滛於𤣥枵<lb/>
<pb n="KR2a0007_WYG_021-75a"/>
三十年嵗在娵訾三十一年嵗在降婁是嵗距辛亥百<lb/>
一十三年二月有癸未上距文公十一年㑹于承匡之<lb/>
嵗夏正月甲子朔凡四百四十有五甲子竒二十日爲<lb/>
日二萬六千六百有六旬故傳曰絳縣老人曰臣生之<lb/>
嵗正月甲子朔四百四十有五甲子矣其季於今三之<lb/>
一也師曠曰郤成子㑹于承匡之嵗也七十三年矣史<lb/>
趙曰亥有二首六身下二如身則其日數也<hi>孟康曰下二畫使就</hi>
<hi>身也師古曰杜預云亥字二畫在上併三六爲身如算之六也下亥上二畫竪置身旁</hi>士文伯曰<lb/>
<pb n="KR2a0007_WYG_021-75b"/>
然則二萬六千六百有六旬也春秋襄公即位三十一<lb/>
年子昭公稠立昭公八年嵗在析木十年嵗在顓頊之<lb/>
虛𤣥枵也十八年距辛亥百三十一嵗五月有丙子戊<lb/>
寅壬午火始昬見宋衛陳鄭火二十年春王正月距辛<lb/>
亥百三十三嵗是辛亥後八章首也正月己丑朔旦冬<lb/>
至失閏故傳曰二月己丑日南至三十二年嵗在星紀<lb/>
距辛亥百四十五嵗盈一次矣故傳曰越得嵗吳伐之<lb/>
必受其咎春秋昭公即位三十二年及定公宋立定公<lb/>
<pb n="KR2a0007_WYG_021-76a"/>
七年正月己巳朔旦冬至殷歴以爲庚午距元公七十<lb/>
六嵗<lb/>
春秋定公即位十五年子哀公蔣立哀公十二年冬十<lb/>
二月流火非建戌之月也是月也螽故傳曰火伏而後<lb/>
蟄者畢今火猶西流司歴過也詩曰七月流火春秋哀<lb/>
公即位二十七年自春秋盡哀十四年凡二百四十二<lb/>
年<lb/>
六國春秋哀公後十三年遜于邾子悼公曼立寜悼公<lb/>
<pb n="KR2a0007_WYG_021-76b"/>
世家即位三十七年子元公嘉立元公四年正月戊申<lb/>
朔旦冬至殷歴以爲己酉距康公七十六嵗元公世家<lb/>
即位二十一年子穆公衍立顯穆公世家即位三十三<lb/>
年子恭公奮立恭公世家即位二十二年子康公毛立<lb/>
康公四年正月丁亥朔旦冬至殷歴以爲戊子距緡公<lb/>
七十六嵗<hi>師古曰緡讀與愍同下皆類此</hi>康公世家即位九年子景公<lb/>
偃立景公世家即位二十九年子平公旅立平公世家<lb/>
即位二十年子緡公賈立緡公二十二年正月丙寅朔<lb/>
<pb n="KR2a0007_WYG_021-77a"/>
旦冬至殷歴以爲丁卯距楚元七十六嵗緡公世家即<lb/>
位二十三年子頃公讐立頃公表十八年秦昭王之五<lb/>
十一年也秦始滅周周凡三十六王八百六十七嵗<lb/>
秦伯<hi>師古曰伯讀曰霸其下亦同</hi>昭王本紀無天子五年孝文王本<lb/>
紀即位一年元年楚考烈王滅魯頃公爲家人周滅後<lb/>
六年也莊襄王本紀即位三年始皇本紀即位三十七<lb/>
年二世本紀即位三年凡秦伯五世四十九嵗<lb/>
漢高祖皇帝著紀伐秦繼周木生火故爲火徳天下號<lb/>
<pb n="KR2a0007_WYG_021-77b"/>
曰漢距上元年十四萬三千二十五嵗嵗在大棣之東<lb/>
井二十二度鶉首之六度也故漢志曰嵗在大棣名曰<lb/>
敦牂太嵗在午八年十一月乙巳朔旦冬至楚元三年<lb/>
也故殷歴以爲丙午距元朔七十六嵗著紀高帝即位<lb/>
十二年<lb/>
惠帝著紀即位七年<lb/>
高后著紀即位八年<lb/>
文帝前十六年後七年著紀即位二十三年<lb/>
<pb n="KR2a0007_WYG_021-78a"/>
景帝前七年中六年後三年著紀即位十六年<lb/>
武帝建元元光元朔各六年元朔六年十一月甲申朔<lb/>
旦冬至殷歴以爲乙酉距初元七十六嵗元狩元鼎元<lb/>
封各六年漢歴太初元年距上元十四萬三千一百二<lb/>
十七嵗前十一月甲子朔旦冬至嵗在星紀婺女六度<lb/>
故漢志曰嵗名困敦<hi>師古曰敦頓也</hi>正月嵗星出婺女太初天<lb/>
漢太始征和各四年後二年著紀即位五十四年<lb/>
昭帝始元元鳯各六年元平一年著紀即位十三年<lb/>
<pb n="KR2a0007_WYG_021-78b"/>
宣帝本始地節元康神爵五鳯甘露各四年黄龍一年<lb/>
著紀即位二十五年<lb/>
元帝初元二年十一月癸亥朔旦冬至殷歴以爲甲子<lb/>
以爲紀首是嵗也十月日食非合辰之㑹不得爲紀首<lb/>
距建武七十六嵗初元永光建昭各五年竟寧一年著<lb/>
紀即位十六年<lb/>
成帝建始河平陽朔鴻嘉永始元延各四年綏和二年<lb/>
著紀即位二十六年<lb/>
<pb n="KR2a0007_WYG_021-79a"/>
哀帝建平四年元夀二年著紀即位六年<lb/>
平帝著紀即位元始五年以宣帝𤣥孫嬰爲嗣謂之孺<lb/>
子孺子著紀新都侯王莽居攝三年王莽居攝盗襲帝<lb/>
位竊號曰新室始建國五年天鳯六年地皇三年著紀<lb/>
盗位十四年更始帝著紀以漢宗室滅王莽即位二年<lb/>
赤眉賊立宗室劉盆子滅更始帝自漢元年訖更始二<lb/>
年凡二百三十嵗<lb/>
光武皇帝著紀以景帝後高祖九世孫受命中興復漢<lb/>
<pb n="KR2a0007_WYG_021-79b"/>
改元曰建武嵗在鶉尾之張度建武三十一年中元二<lb/>
年即位三十三年<lb/>
　<lb/>
　<lb/>
　<lb/>
　<lb/>
　<lb/>
　前漢書卷二十一下<lb/>
<pb n="KR2a0007_WYG_021-80a"/>
　前漢書卷二十一下考證<lb/>
律歴志下統母○<hi>臣召南</hi>按各本俱以統母二字連下<lb/>
　文日法云云非也綂母五歩綂術紀術嵗術世經凡<lb/>
　六項乃歴法之標目應另爲一行以挈綱領今改正<lb/>
策餘八千八十什乘元中以减周天得策餘○<hi>臣永祚</hi>
　按八千八十絶句什乘元中以减周天絶句古本從<lb/>
　八千八十什絶句非也<lb/>
乘巛策○巛古坤字<lb/>
<pb n="KR2a0007_WYG_021-80b"/>
積月十三月餘一萬五千七十九○監本誤割積月十<lb/>
　三爲一行月餘爲一行今從宋本移正<lb/>
金水晨夕嵗數○<hi>臣召南</hi>按宋祁曰一本水作木按金<lb/>
　水相距不遠不晨見則夕見故能同符恐無作木字<lb/>
　之理<lb/>
綂術○監本連接推日月元統又紀術二字連接推五<lb/>
　星見復不知推日月元統推五星見復皆下文之首<lb/>
　句也今移正<lb/>
<pb n="KR2a0007_WYG_021-81a"/>
以章嵗乘中餘從之○<hi>臣召南</hi>按從之二字必訛但各<lb/>
　本並同無可訂正以文義推之當是并之二字<lb/>
諏訾初危十六度立春中營室十四度驚蟄○<hi>臣召南</hi>
　按古節氣以驚蟄爲正月中以雨水爲二月節鄭康<lb/>
　成月令注曰漢始以雨水爲二月節孔穎達春秋疏<lb/>
　曰太初以後更改氣名以雨水爲正月中驚蟄爲二<lb/>
　月節迄今不改據此志云云則是太初節氣猶仍古<lb/>
　時至東漢始改雨水于驚蟄之前又改榖雨于清明<lb/>
<pb n="KR2a0007_WYG_021-81b"/>
　之後後書志可証也<lb/>
角十二亢九云云○<hi>臣召南</hi>按此洛下閎所度星度祗<lb/>
　据赤道唐志詳言之其黄道度數自續志始載然後<lb/>
　世歴家疎密不一惟黄道度較赤道爲易差郭守敬<lb/>
　曰赤道列舍相距度數歴代所測不同非微有動移<lb/>
　則前人所測或未密也今以此文星度校之元史具<lb/>
　列唐一行宋皇祐元豐崇寧時所測元至元中用二<lb/>
　線所測度分稍有不同然大致不異也則洛下閎之<lb/>
<pb n="KR2a0007_WYG_021-82a"/>
　術亦神矣<lb/>
是其子孫名摯立○<hi>臣召南</hi>按左傳郯子曰我祖少昊<lb/>
　摯之立也是少昊名摯此志云名摯立渉彼文而訛<lb/>
　者也<lb/>
子考公就立酋注師古曰又記此酋者諸說不同而名<lb/>
　字或異也○<hi>臣召南</hi>按此志凡某公某立皆係世本<lb/>
　之文其名或異者并記於下則史記世家文也如考<lb/>
　公世本名就世家名酋微公世本名茀世家作魏公<lb/>
<pb n="KR2a0007_WYG_021-82b"/>
　㵒下俱倣此<lb/>
世家煬公即位十六年○<hi>臣召南</hi>按世家煬公六年但<lb/>
　此志上文既曰煬公二十四年正月丙申朔旦冬至<lb/>
　蔀首之嵗魯歴必有所据汲古閣本作即位六十年<lb/>
　是也宋本訛作十六年監本亦從而訛以積年求之<lb/>
　煬公二十四年爲蔀首又三十六年而薨歴幽公十<lb/>
　四年至微公二十六年復爲蔀首恰符七十六嵗之<lb/>
　數知本文作六十年無疑即世家亦于六字下脫十<lb/>
<pb n="KR2a0007_WYG_021-83a"/>
　字耳<lb/>
世家獻公即位五十年○<hi>臣召南</hi>按世家作三十二年<lb/>
　又武公二年世家作九年與此文不符又孝公二十<lb/>
　七年世家同而年表云三十八年<lb/>
子惠公皇立○<hi>臣世駿</hi>按皇世家作弗湟世本作弗皇<lb/>
　年表作弗生<lb/>
及桓公軌立此元年上距伐紂四百嵗○黄宗羲曰伐<lb/>
　紂之嵗據漢志推之斷爲己卯嵗若依史記魯世家<lb/>
<pb n="KR2a0007_WYG_021-83b"/>
　推之爲戊子嵗然以授時歩戊子嵗距至元辛巳二<lb/>
　千三百三十三年無一合者當從班氏以己卯爲凖<lb/>
　而後春秋以上之時日乃可得耳<lb/>
卜偃曰○卜訛上今改正<lb/>
距上元年十四萬三千二十五嵗○按文不必有年字<lb/>
　疑衍<lb/>
漢歴太初元年距上元十四萬三千一百二十七嵗○<lb/>
　<hi>臣召南</hi>按元史三統積年一十四萬四千五百一十<lb/>
<pb n="KR2a0007_WYG_021-84a"/>
　一與此文異又按前文曰以前歴上元泰初四千六<lb/>
　百一十七嵗至于元封七年又不同也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_021-84b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷二十一下考證<lb/>
</p>
<p>
</p>
  </div>
</body>
</text>
</TEI>
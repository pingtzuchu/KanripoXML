<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷四十五</head> <lb/>
    <p>
<pb n="KR2a0007_WYG_045-1a"/>
欽定四庫全書<lb/>
　前漢書卷四十五<lb/>
　　漢　　蘭　　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　蒯伍江息夫傳第十五<lb/>
蒯通范陽人也<hi>師古曰涿郡之縣也舊屬燕通本燕人後游於齊故高祖云齊辯士蒯通</hi>本<lb/>
與武帝同諱<hi>師古曰本名為徹其後史家追書為通</hi>楚漢初起武臣畧定<lb/>
趙地<hi>宋祁曰一本定作燕</hi>號武信君通説范陽令徐公曰臣范陽<lb/>
<pb n="KR2a0007_WYG_045-1b"/>
百姓蒯通也竊閔公之將死故弔之雖然賀公得通而<lb/>
生也徐公再拜曰何以弔之通曰足下為令十餘年矣<lb/>
殺人之父孤人之子斷人之足黥人之首甚衆慈父孝<lb/>
子所以不敢事刃於公之腹者畏秦法也<hi>李奇曰東方人以物臿地</hi>
<hi>中為事師古曰事音側吏反字本作倳周官考工記又作菑音皆同耳</hi>今天下大亂秦政<lb/>
不施<hi>師古曰施設也立也</hi>然則慈父孝子將爭接刃於公之腹以<lb/>
復其怨而成其名<hi>師古曰復猶報也音扶目反○宋祁曰越本名上有功字</hi>此通之<lb/>
所以弔者也曰何以賀得子而生也曰趙武信君不知<lb/>
<pb n="KR2a0007_WYG_045-2a"/>
通不肖使人候問其死生通且見武信君而説之<hi>師古曰今</hi>
<hi>將欲見之</hi>曰必將戰勝而後畧地攻得而後下城臣竊以為<lb/>
殆矣<hi>師古曰殆危也</hi>用臣之計毋戰而畧地不攻而下城傳檄<lb/>
而千里定可乎彼將曰何謂也<hi>師古曰彼謂武信君也</hi>臣因對曰<lb/>
范陽令宜整頓其士卒以守戰者也怯而畏死貪而好<lb/>
富貴故欲以其城先下君先下君而君不利<hi>○宋祁曰一本利下</hi>
<hi>有之字</hi>則邊地之城皆將相告曰范陽令先降而身死必<lb/>
將嬰城固守<hi>孟康曰嬰以城自繞</hi>皆為金城湯池不可攻也<hi>師古曰金</hi>
<pb n="KR2a0007_WYG_045-2b"/>
<hi>以喻堅湯喻沸熱不可近</hi>為君計者莫若以黃屋朱輪迎范陽令使<lb/>
馳騖於燕趙之郊<hi>師古曰令衆皆見</hi>則邊城皆將相告曰范陽<lb/>
令先下而身富貴必相率而降猶如阪上走丸也<hi>師古曰言</hi>
<hi>乗勢便易</hi>此臣所謂傳檄而千里定者也徐公再拜具車馬<lb/>
遣通通遂以此説武臣武臣以車百乘騎二百侯印迎<lb/>
徐公燕趙聞之降者三十餘城如通䇿焉後漢將韓信<lb/>
虜魏王破趙代降燕定三國引兵將東擊齊未度平原<lb/>
聞漢王使酈食其説下齊信欲止通説信曰將軍受詔<lb/>
<pb n="KR2a0007_WYG_045-3a"/>
擊齊而漢獨發閒使下齊寜有詔止將軍乎<hi>師古曰閒使謂使人</hi>
<hi>伺間隙而單行</hi>何以得無行且酈生一士伏軾掉三寸舌下齊<lb/>
七十餘城<hi>師古曰掉揺也音徒釣反</hi>將軍將數萬之衆廼下趙五十<lb/>
餘城為將數歲反不如一豎儒之功乎於是信然之從<lb/>
其計遂度河齊已聽酈生即留之縱酒罷備漢守禦信<lb/>
因襲歴下軍遂至臨菑齊王以酈生為欺已而亨之因<lb/>
敗走信遂定齊地自立為齊假王漢方困於滎陽遣張<lb/>
良即立信為齊王以安固之項王亦遣武涉説信欲與<lb/>
<pb n="KR2a0007_WYG_045-3b"/>
連和蒯通知天下權在信欲説信令背漢乃先微感信<lb/>
曰僕嘗受相人之術相君之面不過封侯又危而不安<lb/>
相君之背貴而不可言<hi>張晏曰言背者云背畔則大貴</hi>信曰何謂也通<lb/>
因請間<hi>師古曰不欲顯言故請問隙而私説</hi>曰天下初作難也俊䧺豪桀<lb/>
建號壹呼<hi>師古曰建號者自立為侯王呼音火故反</hi>天下之士雲合霧集魚<lb/>
鱗雜襲<hi>師古曰雜襲猶雜沓言相雜而累積</hi>飄至風起<hi>師古曰飄讀曰焱謂疾風音必遥反</hi>
當此之時憂在亡秦而已<hi>師古曰志滅秦所憂者唯此</hi>今劉項分爭<lb/>
使人肝腦塗地流離中野不可勝數漢王將數十萬衆<lb/>
<pb n="KR2a0007_WYG_045-4a"/>
距鞏雒岨山河一日數戰亡尺寸之功折北不救<hi>師古曰折</hi>
<hi>挫也北奔也不救謂無援助也</hi>敗滎陽傷成臯<hi>張晏曰於成臯戰傷胷也</hi>還走宛葉<lb/>
之間此所謂智勇俱困者也楚人起彭城轉鬭逐北至<lb/>
滎陽乘利席勝威震天下<hi>師古曰席因也若人之在席上</hi>然兵困於京<lb/>
索之間<hi>師古曰索音山客反</hi>廹西山而不能進三年於此矣<hi>師古曰至</hi>
<hi>今已三年</hi>鋭氣挫於嶮塞糧食盡於内藏百姓罷極無所歸<lb/>
命<hi>師古曰罷讀曰疲</hi>以臣料之<hi>師古曰料量也</hi>非天下賢聖其埶固不<lb/>
能息天下之禍當今之時兩主縣命足下足下為漢則<lb/>
<pb n="KR2a0007_WYG_045-4b"/>
漢勝與楚則楚勝臣願披心腹墮肝膽<hi>師古曰墮毁也音火規反</hi>效<lb/>
愚忠恐足下不能用也方今為足下計莫若兩利而俱<lb/>
存之參分天下鼎足而立其埶莫敢先動夫以足下之<lb/>
賢聖有甲兵之衆據彊齊從燕趙出空虚之地以制其<lb/>
後因民之欲西鄉為百姓請命<hi>師古曰鄉讀曰嚮齊國在東故曰西嚮止楚漢</hi>
<hi>之戰鬭士卒不死亡故云請命</hi>天下孰敢不聽足下按齊國之故有淮<lb/>
泗之地懷諸侯以德深拱揖讓<hi>師古曰深拱猶高拱</hi>則天下君王<lb/>
相率而朝齊矣蓋聞天與弗取反受其咎時至弗行反<lb/>
<pb n="KR2a0007_WYG_045-5a"/>
受其殃願足下孰圖之信曰漢遇我厚吾豈可見利而<lb/>
背恩乎通曰始常山王成安君故相與為刎頸之交<hi>○宋</hi>
<hi>祁曰一本無之字</hi>及爭張黶陳釋之事<hi>師古曰黶音一㸃反</hi>常山王奉頭<lb/>
䑕竄以歸漢王<hi>師古曰言其廹窘逃亡如鼠之藏竄○宋祁曰史記韓信傳作奉項嬰頭而竄</hi>
<hi>逃歸於漢</hi>借兵東下戰於鄗北成安君死於泜水之南<hi>師古曰鄗</hi>
<hi>音呼各反泜音祗又音丁計反</hi>頭足異處此二人相與天下之至驩也<lb/>
而卒相滅亡者何也患生於多欲而人心難測也今足<lb/>
下行忠信以交於漢王必不能固於二君之相與也而<lb/>
<pb n="KR2a0007_WYG_045-5b"/>
事多大於張黶陳釋之事者故臣以為足下必漢王之<lb/>
不危足下過矣<hi>師古曰過猶誤也○宋祁曰楊本用諸名公本校郭去必漢王之不危足下八</hi>
<hi>字</hi>大夫種存亡越伯句踐<hi>師古曰令句踐致覇功也伯讀曰霸</hi>立功名而<lb/>
身死語曰野禽殫走犬亨<hi>師古曰殫盡也音單</hi>敵國破謀臣亡故<lb/>
以交友言之則不過張王與成安君以忠臣言之則不<lb/>
過大夫種此二者宜足以觀矣願足下深慮之且臣聞<lb/>
之勇畧震主者身危功蓋天下者不賞足下涉西河虜<lb/>
魏王禽夏説<hi>師古曰説讀曰悦</hi>下井陘誅成安君之罪以令於<lb/>
<pb n="KR2a0007_WYG_045-6a"/>
趙脅燕定齊南摧楚人之兵數十萬衆遂斬龍且西鄉<lb/>
以報<hi>師古曰且音子餘反鄉讀曰嚮</hi>此所謂功無二於天下畧不世出<lb/>
者也<hi>師古曰言其計畧奇異世所希有</hi>今足下挾不賞之功戴震主之<lb/>
威歸楚楚人不信歸漢漢人震恐足下欲持是安歸乎<lb/>
<hi>師古曰安焉也此下亦同</hi>夫埶在人臣之位而有高天下之名切為<lb/>
足下危之信曰生且休矣吾將念之<hi>師古曰念猶思也</hi>數日通<lb/>
復説曰聽者事之候也<hi>師古曰謂能聽善謀也</hi>計者存亡之機也<lb/>
夫隨厮養之役者失萬乘之權守儋石之禄者闕卿相<lb/>
<pb n="KR2a0007_WYG_045-6b"/>
之位<hi>應劭曰齊人名小甖為儋受二斛晉灼曰石斗石也師古曰儋音都濫反或曰儋者一人之所負擔</hi>
<hi>也</hi>計誠知之而決弗敢行者百事之禍也故猛虎之猶<lb/>
與不如蠭蠆之致蠚<hi>師古曰與讀曰豫蠆蝎也蠚毒也蠆音丑界反蠚音呼各反</hi>孟<lb/>
賁之狐疑不如童子之必至<hi>師古曰孟賁古之勇力士賁音奔</hi>此言貴<lb/>
能行之也夫功者難成而易敗時者難值而易失時乎<lb/>
時不再來<hi>師古曰此古語歎時之不可失</hi>願足下無疑臣之計信猶與<lb/>
不忍背漢又自以功多漢不奪我齊遂謝通<hi>師古曰告令罷去</hi>
通説不聽惶恐乃陽狂為巫天下既定後信以罪廢為<lb/>
<pb n="KR2a0007_WYG_045-7a"/>
淮陰侯謀反被誅臨死歎曰悔不用蒯通之言死於女<lb/>
子之手高帝曰是齊辯士蒯通廼詔齊召蒯通通至上<lb/>
欲亨之曰若教韓信反何也<hi>師古曰若汝也</hi>通曰狗各吠非其<lb/>
主當彼時臣獨知齊王韓信非知陛下也且秦失其鹿<lb/>
<hi>張晏曰以鹿喻帝位</hi>天下共逐之高材者先得天下匈匈爭欲為<lb/>
陛下所為顧力不能<hi>師古曰顧念也</hi>可殫誅邪<hi>師古曰殫盡也</hi>上廼赦<lb/>
之至齊悼惠王時曹參為相禮下賢人請通為客初齊<lb/>
王田榮怨項羽謀舉兵畔之刼齊士不與者死<hi>師古曰劫而取</hi>
<pb n="KR2a0007_WYG_045-7b"/>
<hi>之不從則殺也</hi>齊處士東郭先生梁石君在刧中强從及田榮<lb/>
敗二人醜之<hi>師古曰自恥從亂以為醜惡也</hi>相與入深山隠居客謂通<lb/>
曰先生之於曹相國拾遺舉過顯賢進能齊國莫若先<lb/>
生者先生知梁石君東郭先生世俗所不及何不進之<lb/>
於相國乎通曰諾臣之里婦與里之諸母相善也里婦<lb/>
夜亡肉姑以為盜怒而逐之婦晨去過所善諸母語以<lb/>
事而謝之<hi>師古曰謝謂告辭也</hi>里母曰女安行<hi>師古曰安徐也</hi>我今令而<lb/>
家追女矣<hi>師古曰而亦汝</hi>即束縕請火於亡肉家<hi>師古曰縕亂麻音於粉反</hi>
<pb n="KR2a0007_WYG_045-8a"/>
曰昨暮夜犬得肉爭鬭相殺請火治之<hi>師古曰治謂燖治死犬燖音似</hi>
<hi>亷反</hi>亡肉家遽追呼其婦<hi>師古曰遽速也</hi>故里母非談説之士也<lb/>
束縕乞火非還婦之道也然物有相感事有適可臣請<lb/>
乞火於曹相國廼見相國曰婦人有夫死三日而嫁者<lb/>
有幽居守寡不出門者足下即欲求婦何取曰取不嫁<lb/>
者通曰然則求臣亦猶是也彼東郭先生梁石君齊之<lb/>
俊士也隠居不嫁未嘗卑節下意以求仕也願足下使<lb/>
人禮之曹相國曰敬受命皆以為上賓通論戰國時説<lb/>
<pb n="KR2a0007_WYG_045-8b"/>
士權變亦自序其説凡八十一首號曰雋永<hi>師古曰雋音字兗反</hi>
<hi>雋肥肉也永長也言其所論甘美而義深長也</hi>初通善齊人安其生安其生嘗<lb/>
干項羽羽不能用其䇿而項羽欲封此兩人兩人卒不<lb/>
肯受<lb/>
伍被楚人也<hi>師古曰被音皮義反</hi>或言其先伍子胥後也被以材<lb/>
能稱為淮南中郎是時淮南王安好術學折節下士招<lb/>
致英雋以百數被為冠首<hi>師古曰最居其上也</hi>久之淮南王陰有<lb/>
邪謀被數微諫<hi>師古曰私諫之</hi>後王坐東宮召被欲與計事呼<lb/>
<pb n="KR2a0007_WYG_045-9a"/>
之曰將軍上被曰王安得亡國之言乎昔子胥諌吳王<lb/>
吳王不用廼曰臣今見麋鹿㳺姑蘇之臺也<hi>張晏曰吳臺名也師</hi>
<hi>古曰吳地記云因山為名西南去國三十五里</hi>今臣亦將見宮中生荆棘露霑<lb/>
衣也於是王怒繫被父母囚之三月王復召被曰將軍<lb/>
許寡人乎被曰小臣將為大王畫計耳<hi>○宋祁曰越本作下臣</hi>臣<lb/>
聞聰者聽於無聲明者見於未形<hi>師古曰言智慮通達事未形兆皆豫見</hi>
故聖人萬舉而萬全文王壹動而功顯萬世列為三王<lb/>
所謂因天心以動作者也王曰方今漢庭治乎亂乎被<lb/>
<pb n="KR2a0007_WYG_045-9b"/>
曰天下治王不説<hi>師古曰説讀曰悦</hi>曰公何以言治也被對曰<lb/>
被竊觀朝廷君臣父子夫婦長㓜之序也<hi>○宋祁曰新本去也字</hi>
皆得其理上之舉錯遵古之道<hi>師古曰錯音千故反</hi>風俗紀綱未<lb/>
有所缺重裝富賈周流天下道無不通交易之道行南<lb/>
越賓服羌𤏡貢獻東甌入朝<hi>師古曰𤏡西南夷也音蒲北反</hi>廣長榆<hi>如淳</hi>
<hi>曰廣謂斥大之也長榆塞名王恢所謂樹榆以為塞者也師古曰長榆在朔方即衛青傳所云榆谿舊塞是也</hi>
<hi>或謂之榆中</hi>開朔方匈奴折傷雖未及古太平時然猶為治<lb/>
<hi>○宋祁曰浙本句末有也字</hi>王怒被謝死罪王又曰山東即有變漢<lb/>
<pb n="KR2a0007_WYG_045-10a"/>
必使大將軍將而制山東公以為大將軍何如人也被<lb/>
曰臣所善黄義從大將軍擊匈奴言大將軍遇士大夫<lb/>
以禮與士卒有恩衆皆樂為用騎上下山如飛神力絶<lb/>
人如此<hi>○宋祁曰一本作材力絶人一本作人材知此浙本作身材如此</hi>數將習兵未<lb/>
易當也及謁者曹梁使長安來言大將軍號令明當敵<lb/>
勇常為士卒先湏士卒休乃舍穿井得水廼敢飲軍罷<lb/>
士卒已踰河廼度皇太后所賜金錢盡以賞賜雖古名<lb/>
將不過也王曰夫蓼太子<hi>服䖍曰淮南太子也文穎曰食采於此或言外家姓也師</hi>
<pb n="KR2a0007_WYG_045-10b"/>
<hi>古曰蓼自地名而王之太子豈以食地為號文言外家姓近為得之亦猶漢之栗太子也</hi>知畧不世<lb/>
出非常人也以為漢廷公卿列侯皆如沐猴而冠耳被<lb/>
曰獨先刺大將軍乃可舉事王復問被曰公以為吳舉<lb/>
兵非邪被曰非也夫吳王賜號為劉氏祭酒<hi>應劭曰禮飲酒必祭</hi>
<hi>示有先也故稱祭酒尊之也如淳曰祭祠時唯尊長者以酒沃酹師古曰如説是也</hi>受几杖而不<lb/>
朝王四郡之衆地方數千里采山銅以為錢煑海水以<lb/>
為鹽伐江陵之木以為船國富民衆行珍寶賂諸侯與<lb/>
七國合從舉兵而西破大梁敗狐父<hi>師古曰在梁碭之間也父音甫</hi>奔<lb/>
<pb n="KR2a0007_WYG_045-11a"/>
走而還為越所禽死於丹徒<hi>師古曰即今潤州丹徒縣也</hi>頭足異處<lb/>
身滅祀絶為天下戮<hi>師古曰天下之人皆共戮之一曰天下之大戮也</hi>夫以吳<lb/>
衆不能成功者何也誠逆天違衆而不見時也王曰男<lb/>
子之所死者一言耳<hi>張晏曰不成即死一言耳臣瓚曰或有一言云以死報也師古曰二</hi>
<hi>説死並非也言男子感氣相許一言不顧其死或曰一言之恨不顧危亡以此致死也○劉攽曰此言所死雖</hi>
<hi>不同等是死耳</hi>且吳何知反漢將一日過成臯者四十餘人<hi>師古</hi>
<hi>曰言不知塞成臯口而令漢將得出之是不知反計也</hi>今我令緩先要成臯之口<lb/>
<hi>韋昭曰淮南臣名也師古曰緩者名也不言其姓今流俗書本於緩上妄加樓字非也</hi>周被下潁<lb/>
<pb n="KR2a0007_WYG_045-11b"/>
川兵塞轘轅伊闕之道陳定發南陽兵守武闗河南太<lb/>
守獨有雒陽耳<hi>師古曰如此計則漢河南郡唯有雒陽在耳餘皆不屬</hi>何足憂然<lb/>
此北尚有臨晉闗河東上黨與河内趙國界者通谷數<lb/>
行<hi>如淳曰言此北尚嶮阻其谿谷可得通行者有數處</hi>人言絶成臯之道天下不<lb/>
通據三川之險招天下之兵公以為何如被曰臣見其<lb/>
禍未見其福也後漢逮淮南王孫建繫治之王恐陰事<lb/>
泄謂被曰事至吾欲遂發天下勞苦有間矣<hi>如淳曰言天下勞苦</hi>
<hi>人心有間隙易動亂師古曰此説非也有間猶言中閒已有也故謂此者乃為間也○宋祁曰浙本注文此者</hi>
<pb n="KR2a0007_WYG_045-12a"/>
<hi>作比者</hi>諸侯頗有失行皆自疑我舉兵西鄉必有應者<hi>師古</hi>
<hi>曰鄉讀曰嚮</hi>無應即還畧衡山勢不得不發被曰畧衡山以<lb/>
擊廬江有尋陽之船守下雉之城<hi>孟康曰下雉江夏縣名師古曰雉音羊氏</hi>
<hi>反</hi>結九江之浦絶豫章之口彊弩臨江而守以禁南郡<lb/>
之下東保㑹稽南通勁越屈彊江淮間<hi>師古曰屈音具勿反</hi>可以<lb/>
延歲月之壽耳未見其福也王曰左吳趙賢朱驕如皆<lb/>
以為什八九成<hi>師古曰吳賢驕如王之三臣也</hi>公獨以為無福何被曰<lb/>
大王之羣臣近幸素能使衆者皆前繫詔獄餘無可用<lb/>
<pb n="KR2a0007_WYG_045-12b"/>
者王曰陳勝吳廣無立錐之地百人之聚起于大澤奮<lb/>
臂大呼天下嚮應<hi>師古曰呼音火故反嚮讀曰響</hi>西至於戲而兵百二<lb/>
十萬今吾國雖小勝兵可得二十萬公何以言有禍無<lb/>
福被曰臣不敢避子胥之誅願大王無為吳王之聽徃<lb/>
者秦為無道殘賊天下殺術士燔詩書滅聖跡棄禮義<lb/>
任刑法轉海瀕之粟致于西河<hi>師古曰瀕涯也海瀕謂縁海涯之地瀕音頻又</hi>
<hi>音賓</hi>當是之時男子疾耕不足於糧餽<hi>師古曰餽亦饋字也</hi>女子紡<lb/>
績不足於蓋形遣䝉恬築長城東西數千里暴兵露師<lb/>
<pb n="KR2a0007_WYG_045-13a"/>
常數十萬死者不可勝數僵尸滿野流血千里於是百<lb/>
姓力屈<hi>師古曰屈盡也音其勿反</hi>欲為亂者十室而五又使徐福入<lb/>
海求仙藥多齎珍寶童男女三千人五種百工而行<hi>師古</hi>
<hi>曰五種五穀之種也</hi>徐福得平原大澤止王不來於是百姓悲痛<lb/>
愁思欲為亂者十室而六又使尉佗踰五嶺攻百越<hi>師古</hi>
<hi>曰五嶺解在張耳傳</hi>尉佗知中國勞極止王南越<hi>師古曰南越傳云南海尉任囂</hi>
<hi>謂趙佗曰聞陳勝等作亂豪桀叛秦相立即被佗書行南海尉事囂死後佗始自為王今此乃言尉佗先王陳</hi>
<hi>勝乃反此蓋伍被一時對辭不究其實也</hi>行者不還往者莫返於是百姓離<lb/>
<pb n="KR2a0007_WYG_045-13b"/>
心瓦解欲為亂者十室而七興萬乘之駕作阿房之宮<lb/>
收太半之賦發閭左之戍<hi>師古曰閭左解在食貨志</hi>父不寧子兄不<lb/>
安弟<hi>師古曰言不能相保</hi>政苛刑慘民皆引領而望傾耳而聽悲<lb/>
號仰天叩心怨上<hi>師古曰叩擊也</hi>欲為亂者十室而八客謂高<lb/>
皇帝曰時可矣高帝曰待之聖人當起東南間不一歲<lb/>
陳吳大呼<hi>師古曰中間不經一歲也呼音火故反</hi>劉項並和天下嚮應<hi>師古</hi>
<hi>曰和音胡卧反嚮讀曰響</hi>所謂蹈瑕釁因秦之亡時而動百姓願之<lb/>
若枯旱之望雨故起於行陣之中以成帝王之功今大<lb/>
<pb n="KR2a0007_WYG_045-14a"/>
王見高祖得天下之易也獨不觀近世之吳楚乎當今<lb/>
陛下臨制天下一齊海内汜愛蒸庻<hi>師古曰氾普也蒸亦衆也汜音敷劒</hi>
<hi>反</hi>布德施惠口雖未言聲疾雷震令雖未出化馳如神<lb/>
心有所懷威動千里下之應上猶景嚮也<hi>師古曰言如影之隨形響</hi>
<hi>之應聲嚮讀曰響</hi>而大將軍材能非直章邯揚熊也王以陳勝<lb/>
吳廣論之被以為過矣<hi>師古曰過誤也</hi>且大王之兵衆不能什<lb/>
分吳楚之一天下安寧又萬倍于秦時願王用臣之計<lb/>
臣聞箕子過故國而悲作麥秀之歌<hi>張晏曰箕子將朝周過殷故都見麥</hi>
<pb n="KR2a0007_WYG_045-14b"/>
<hi>及禾黍心悲乃作歌曰麥秀之漸漸兮黍苖之繩繩兮彼狡童兮不與我好兮狡童謂紂也</hi>痛紂之<lb/>
不用王子比干之言也故孟子曰紂貴為天子死曾不<lb/>
如匹夫是紂先自絶久矣非死之日天去之也今臣亦<lb/>
竊悲大王棄千乘之君將賜絶命之書為羣臣先<hi>師古曰在</hi>
<hi>羣臣先死○宋祁曰浙本注文先死作前死</hi>身死於東宮也<hi>如淳曰王時所居也</hi>被因<lb/>
流涕而起後王復召問被茍如公言不可以徼幸耶<hi>師古</hi>
<hi>曰徼要也幸非望之福也</hi>被曰必不得已被有愚計王曰柰何被曰<lb/>
當今諸侯無異心百姓無怨氣朔方之郡土地廣美民<lb/>
<pb n="KR2a0007_WYG_045-15a"/>
徙者不足以實其地可為丞相御史請書<hi>師古曰謂詐為此文書令</hi>
<hi>徙人也</hi>徙郡國豪桀及耐罪以上<hi>○宋祁曰耐解在高紀</hi>以赦令除<lb/>
家産五十萬以上者皆徙其家屬朔方之郡<hi>師古曰以赦令除謂</hi>
<hi>遇赦免罪者</hi>益發甲卒急其㑹日<hi>師古曰促其期日</hi>又偽為左右都<lb/>
司空上林中都官詔獄書<hi>晉灼曰百官表宗正有左右都司空上林有水司空皆主</hi>
<hi>囚徒官也師古曰中都官京師諸官府○宋祁曰越本無偽字今謝本郭本亦無</hi>逮諸侯太子<lb/>
及幸臣<hi>師古曰追對獄</hi>如此則民怨諸侯懼即使辯士隨而説<lb/>
之黨可以徼幸<hi>師古曰黨讀曰儻</hi>王曰此可也雖然吾以不至<lb/>
<pb n="KR2a0007_WYG_045-15b"/>
若此專發而已<hi>師古曰言不須為此詐直自發兵而已</hi>後事發覺被詣吏<lb/>
自告與淮南王謀反蹤跡如此天子以伍被雅辭多引<lb/>
漢美欲勿誅張湯進曰被首為王畫反計罪無赦遂誅<lb/>
被<lb/>
江充字次倩趙國邯鄲人也<hi>師古曰倩音千見反</hi>充本名齊有女<lb/>
弟善鼓琴歌舞嫁之趙太子丹齊得幸於敬肅王為上<lb/>
客久之太子疑齊以己陰私告王與齊忤<hi>師古曰言相乖○宋祁曰</hi>
<hi>言當作意</hi>使吏逐捕齊不得收繫其父兄按驗皆棄市齊遂<lb/>
<pb n="KR2a0007_WYG_045-16a"/>
絶跡亡西入闗更名充詣闕告太子丹與同産姊及至<lb/>
後宮姦亂交通郡國豪猾攻剽為姦<hi>師古曰剽劫也音頻妙反○宋祁曰</hi>
<hi>至後宫姚本至作王</hi>吏不能禁書奏天子怒遣使者詔郡發吏卒<lb/>
圍趙王宮收捕太子丹移繫魏郡詔獄與廷尉雜治法<lb/>
至死趙王彭祖帝異母兄也<hi>○宋祁曰别本也作弟</hi>上書訟太子<lb/>
辠言充逋逃小臣茍為姦譌激怒聖朝<hi>師古曰譌古訛字</hi>欲取<lb/>
必於萬乘以復私怨<hi>師古曰取必謂必取勝也復報也音扶目反</hi>後雖亨醢<lb/>
計猶不悔臣願選從趙國勇敢士<hi>師古曰選取勇敢之士以自隨</hi>從軍<lb/>
<pb n="KR2a0007_WYG_045-16b"/>
擊匈奴極盡死力以贖丹罪上不許竟敗趙太子<hi>張晏曰雖</hi>
<hi>遇赦終見廢也</hi>初充召見犬臺宮<hi>晉灼曰黄圖上林有犬臺宮外有走狗觀也師古曰今書</hi>
<hi>本犬臺有作太壹字者誤也漢無太壹宮也</hi>自請願以所常被服冠見上<hi>師古</hi>
<hi>曰被音皮義反○宋祁曰冠字上當有衣字</hi>上許之充衣紗縠襌衣<hi>師古曰紗縠紡</hi>
<hi>絲而織之也輕者為紗縐者為縠襌衣制若今之朝服中襌也漢官儀曰武賁中郎將衣紗縠襌衣襌音單字</hi>
<hi>從衣次下亦同</hi>曲裾後垂交輸<hi>張晏曰曲裾者如婦人衣也如淳曰交輸割正幅使一頭狹若</hi>
<hi>燕尾垂之兩旁見於後是禮深衣續袵鉤邊賈逵謂之衣圭蘇林曰交輸如今新婦袍上挂全幅繒角割名曰</hi>
<hi>交輸裁也師古曰如蘇二説皆是也</hi>冠襌纚步揺冠飛翮之纓<hi>服䖍曰冠襌纚故行</hi>
<pb n="KR2a0007_WYG_045-17a"/>
<hi>歩則揺以鳥羽作纓也蘇林曰析翠鳥羽以作蕤也臣瓚曰飛翮之纓謂如蟬翼者也師古曰服説是也纚織</hi>
<hi>絲為之即今方目紗是也纚音山爾反揺音弋招反</hi>充為人魁岸容貌甚壯<hi>師古曰魁</hi>
<hi>大也岸者有亷稜如崖岸之形</hi>帝望見而異之謂左右曰燕趙固多奇<lb/>
士既至前問以當世政事上説之充因自請願使匈奴<lb/>
詔問其狀充對曰因變制宜以敵為師事不可豫圖上<lb/>
以充為謁者使匈奴還拜為直指繡衣使者督三輔盜<lb/>
賊禁察踰侈貴戚近臣多奢僭充皆舉劾奏請没入車<lb/>
馬令身待北軍擊匈奴<hi>文穎曰令貴戚身待於北軍也</hi>奏可充即移書<lb/>
<pb n="KR2a0007_WYG_045-17b"/>
光禄勲中黄門逮名近臣侍中<hi>○宋祁曰浙本名作召</hi>諸當詣北<lb/>
軍者移劾門衞禁止無令得出入宮殿於是貴戚子弟<lb/>
惶恐皆見上叩頭求哀願得入錢贖罪上許之令各以<lb/>
秩次輸錢北軍凡數千萬上以充忠直奉法不阿所言<lb/>
中意<hi>師古曰中當也</hi>充出逄館陶長公主行馳道中<hi>師古曰武帝之姑即</hi>
<hi>陳皇后母也</hi>充呵問之公主曰有太后詔<hi>○劉攽曰是時太后已崩言太后詔</hi>
<hi>者素得此詔許其行馳道中也</hi>充曰獨公主得行車騎皆不得<hi>師古曰從公主</hi>
<hi>之車騎也</hi>盡劾没入官<hi>如淳曰令乙騎乗車馬行馳道中已論者没入車馬被具</hi>後充從<lb/>
<pb n="KR2a0007_WYG_045-18a"/>
上甘泉<hi>師古曰甘泉在北山故言上也他皆類此</hi>逄太子家使<hi>師古曰太子遣人之甘泉</hi>
<hi>請問者也使音山吏反</hi>乘車馬行馳道中充以屬吏<hi>師古曰屬音之欲反</hi>太<lb/>
子聞之使人謝充曰非愛車馬誠不欲令上聞之以教<lb/>
敕亡素者<hi>師古曰言素不教敕左右</hi>唯江君寛之充不聽遂白奏上<lb/>
曰人臣當如是矣大見信用威震京師遷為水衡都尉<lb/>
宗族知友多得其力者久之坐法免會陽陵朱安世告<lb/>
丞相公孫賀子太僕敬聲為巫蠱事連及陽石諸邑公<lb/>
主賀父子皆坐誅語在賀傳後上幸甘泉疾病充見上<lb/>
<pb n="KR2a0007_WYG_045-18b"/>
年老恐晏駕後為太子所誅因是為姦奏言上疾祟在<lb/>
巫蠱<hi>師古曰祟謂禍咎之徵也音息遂反故其字從出從示示者鬼神所以示人也</hi>於是上以<lb/>
充為使者治巫蠱充將胡巫掘地求偶人<hi>張晏曰胡者言不與華同</hi>
<hi>故充任使之也</hi>捕蠱及夜祠視鬼染汙令有處<hi>張晏曰充捕巫蠱及夜祭祠祝</hi>
<hi>詛者令胡巫視鬼詐以酒醊地令有處也師古曰捕夜祠及視鬼之人而充遣巫汙染地上為祠祭之處以誣</hi>
<hi>其人也</hi>輙收捕驗治燒鐡鉗灼强服之<hi>師古曰以燒鐵或鉗之或灼之鉗鑷</hi>
<hi>也灼炙也鉗音其炎反</hi>民轉相誣以巫蠱吏輙劾以大逆亡道坐<lb/>
而死者前後數萬人是時上春秋高疑左右皆為蠱祝<lb/>
<pb n="KR2a0007_WYG_045-19a"/>
詛有與亡莫敢訟其寃者充既知上意因言宮中有蠱<lb/>
氣先治後宮希幸夫人以次及皇后遂掘蠱於太子宮<lb/>
得桐木人<hi>師古曰三輔舊事云充使胡巫作而薶之</hi>太子懼不能自明收充<lb/>
自臨斬之罵曰趙虜前亂乃國王父子不足邪<hi>師古曰乃汝也</hi>
廼復亂吾父子也太子繇是遂敗<hi>師古曰繇讀與由同</hi>語在戾園<lb/>
傳<hi>師古曰即武五子傳也其中叙戾太子後加諡置園邑故云戾園</hi>後武帝知充有詐<lb/>
夷充三族<lb/>
息夫躬字子微河内河陽人也少為博士弟子受春秋<lb/>
<pb n="KR2a0007_WYG_045-19b"/>
通覽記書<hi>師古曰傳記及諸家之書</hi>容貌壯麗為衆所異哀帝初即<lb/>
位皇后父特進孔鄉侯傅晏與躬同郡相友善躬繇是<lb/>
以為援交㳺日廣<hi>師古曰繇讀與由同</hi>先是長安孫寵亦以游説<lb/>
顯名免汝南太守<hi>師古曰為太守免而歸也</hi>與躬相結俱上書召待<lb/>
詔是時哀帝被疾始即位而人有告中山孝王太后祝<lb/>
詛上太后及弟宜鄉侯馮參皆自殺其罪不明是後無<lb/>
鹽危山有石自立開道<hi>服䖍曰山開自成道也張晏曰從石立之下徑道自通也</hi>躬<lb/>
與寵謀曰上亡繼嗣體久不平闗東諸侯心爭陰謀今<lb/>
<pb n="KR2a0007_WYG_045-20a"/>
無鹽有大石自立聞邪臣託往事以為大山石立而先<lb/>
帝龍興<hi>師古曰言邪人有此私議</hi>東平王雲以故與其后日夜祠祭<lb/>
祝詛上欲求非望<hi>師古曰言求帝位也</hi>而后舅伍宏反因方術以<lb/>
醫技得幸出入禁門霍顯之謀將行於杯杓<hi>師古曰杓所以抒挹</hi>
<hi>也字與勺同音上灼反</hi>荆軻之變必起於帷幄事勢若此告之必<lb/>
成察國姦誅主讎取封侯之計也<hi>○宋祁曰察當作發</hi>躬寵廼與<lb/>
中郎右師譚<hi>張晏曰右師姓譚名也</hi>共因中常侍宋宏上變事告<lb/>
焉上惡之下有司案驗東平王雲雲后謁及伍宏等皆<lb/>
<pb n="KR2a0007_WYG_045-20b"/>
坐誅<hi>師古曰謁者后之名也</hi>上擢寵為南陽太守譚潁川都尉宏<lb/>
躬皆光禄大夫左曹給事中是時侍中董賢愛幸上欲<lb/>
侯之遂下詔云躬寵因賢以聞封賢為高安侯寵為方<lb/>
陽侯躬為宜陵侯食邑各千戸賜譚爵闗内侯食邑丞<lb/>
相王嘉内疑東平獄事<hi>師古曰疑不實也</hi>爭不欲侯賢等語在<lb/>
嘉傳嘉固言董賢泰盛寵躬皆傾覆有佞邪材恐必撓<lb/>
亂國家<hi>師古曰撓攪也撓音呼高反</hi>不可任用嘉以此得罪矣躬既<lb/>
親近數進見言事論議亡所避衆畏其口見之庂目<hi>師古</hi>
<pb n="KR2a0007_WYG_045-21a"/>
<hi>曰庂古側字</hi>躬上疏歴詆公卿大臣<hi>師古曰詆謂毁訾也音丁禮反</hi>曰方今<lb/>
丞相王嘉健而蓄縮不可用<hi>師古曰蓄縮謂吝於事也</hi>御史大夫賈<lb/>
延墮弱不任職左將軍公孫禄司𨽻鮑宣皆外有直項<lb/>
之名内實騃不曉政事<hi>師古曰騃愚也音五駭反</hi>諸曹以下僕遫不<lb/>
足數<hi>師古曰僕遫凡短之貌也僕音步木反遫古速字</hi>卒有彊弩圍城長㦸指<lb/>
闕<hi>師古曰卒讀曰猝</hi>陛下誰與備之如使狂夫嘄謼於東崖<hi>師古</hi>
<hi>曰東崖謂東海之邊也嘄古呌字謼音火故反</hi>匈奴飲馬於渭水邊竟雷動四<lb/>
野風起<hi>師古曰竟讀曰境</hi>京師雖有武蠭精兵未有能窺左足<lb/>
<pb n="KR2a0007_WYG_045-21b"/>
而先應者也<hi>蘓林曰窺音跬師古曰跬半步也言一舉足也音口婢反</hi>軍書交馳而<lb/>
輻湊羽檄重迹而押至<hi>文頴曰押音狎習之狎師古曰押至言相因而至也羽檄檄之</hi>
<hi>揷羽者也解在高紀</hi>小夫愞臣之徒憒眊不知所為<hi>師古曰憒心亂也眊目闇</hi>
<hi>也憒音工内反眊音莫報反</hi>其有犬馬之決者仰藥而伏刃<hi>師古曰仰藥仰</hi>
<hi>首而飲藥</hi>雖加夷滅之誅何益禍敗之至哉躬又言秦開鄭<lb/>
國渠以富國彊兵今京師土地肥饒可度地埶水泉廣<lb/>
溉灌之利<hi>師古曰度音徒各反</hi>天子使躬持節領䕶三輔都水躬<lb/>
立表欲穿長安城引漕注太倉下以省轉輸議不可成<lb/>
<pb n="KR2a0007_WYG_045-22a"/>
廼止董賢貴幸日盛丁傅害其寵孔鄉侯晏與躬謀欲<lb/>
求居位輔政會單于當來朝遣使言病願朝明年躬因<lb/>
是而上奏以為單于當以十一月入塞後以病為解<hi>師古</hi>
<hi>曰自解説云病</hi>疑有他變烏孫兩昆彌弱卑爰□强盛<hi>蘇林曰□音欬</hi>
<hi>嚏之嚏晉灼曰音載疐其尾之疐師古曰以字言之晉音是音竹二反而匈奴傳服䖍乃音㨗既已失之末俗</hi>
<hi>學者又改疐字為康以應服氏之音尤離真矣○宋祁曰正文弱字上當有微字</hi>居彊煌之地<lb/>
<hi>臣瓚曰是其國所都地名</hi>擁十萬之衆東結單于遣子往侍如因素<lb/>
彊之威循烏孫就屠之跡<hi>孟康曰烏孫先王也</hi>舉兵南伐并烏孫<lb/>
<pb n="KR2a0007_WYG_045-22b"/>
之埶也烏孫并則匈奴盛而西域危矣可令降胡詐為<lb/>
卑爰<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>使者來上書曰曰所以遣子侍單于者非親信之<lb/>
也實畏之耳唯天子哀<hi>師古曰謂閔念之</hi>告單于歸臣侍子願<lb/>
助戊已校尉保惡都奴之界因下其章諸將軍令匈奴<lb/>
客聞焉則是所謂上兵伐謀<hi>服䖍曰謀者舉兵伐解之也師古曰此説非也言知</hi>
<hi>敵有謀者則以事而應之沮其所為不用兵革所以為貴耳</hi>其次伐交者也<hi>師古曰知敵有</hi>
<hi>外交連結相援者則閒誤之令其解散也</hi>書奏上引見躬召公卿將軍大議<lb/>
左將軍公孫禄以為中國常以威信懷伏夷狄躬欲逆<lb/>
<pb n="KR2a0007_WYG_045-23a"/>
詐造不信之謀不可許且匈奴賴先帝之德保塞稱蕃<lb/>
今單于以疾病不任奉朝賀遣使自陳不失臣子之禮<lb/>
臣禄自保没身不見匈奴為邊竟憂也<hi>師古曰竟讀曰境</hi>躬掎<lb/>
禄曰<hi>師古曰掎從後引之也謂引躡其言也音居綺反</hi>臣為國家計幾先謀將<lb/>
然<hi>張晏曰幾音冀師古曰先謀將然者謂彼欲有其事則為謀策以壞之</hi>豫圖未形<hi>師古曰圖</hi>
<hi>謀也未有形兆而謀之</hi>為萬世慮而左將軍公孫禄欲以其犬馬<lb/>
齒保目所見臣與禄異議未可同日語也上曰善乃罷<lb/>
羣臣獨與躬議因建言徃年熒惑守心太白高而芒光<lb/>
<pb n="KR2a0007_WYG_045-23b"/>
又角星茀於河鼓<hi>師古曰茀讀與孛同</hi>其法為有兵亂是後訛言<lb/>
行詔籌經歴郡國天下騷動恐必有非常之變可遣大<lb/>
將軍行邊兵敕武備<hi>師古曰敕整也行音下更反</hi>斬一郡守以立威<lb/>
震四夷因以厭應變異<hi>師古曰厭音一涉反</hi>上然之以問丞相丞<lb/>
相嘉對曰臣聞動民以行不以言應天以實不以文下<lb/>
民微細猶不可詐况於上天神明而可欺哉天之見異<lb/>
所以敕戒人君<hi>師古曰見謂顯示也</hi>欲令覺悟反正推誠行善民<lb/>
心説而天意得矣<hi>師古曰説讀曰悦</hi>辯士見一端或妄以意傅<lb/>
<pb n="KR2a0007_WYG_045-24a"/>
著星歴<hi>師古曰傅讀曰附著音治畧反</hi>虚造匈奴烏孫西羌之難謀動<lb/>
干戈設為權變非應天之道也守相有辠<hi>鄧展曰郡守諸侯相</hi>車<lb/>
馳詣闕交臂就死恐懼如此而談説者云動安之危<hi>師古</hi>
<hi>曰之徃也言揺動安全之計徃就危殆也○劉攽曰云當疊云云二字即上所説也</hi>辯口快耳<hi>師古</hi>
<hi>曰苟快聽者之耳</hi>其實未可從夫議政者苦其讇諛傾險辯慧<lb/>
深刻也<hi>師古曰讇古謟字</hi>讇諛則主德毁傾險則下怨恨辯慧<lb/>
則破正道深刻則傷恩惠昔秦繆公不從百里奚蹇叔<lb/>
之言<hi>師古曰繆讀曰穆</hi>以敗其師<hi>師古曰謂敗於殽</hi>悔過自責疾詿誤<lb/>
<pb n="KR2a0007_WYG_045-24b"/>
之臣思黄髪之言<hi>師古曰語在秦誓</hi>名埀於後世唯陛下觀覽<lb/>
古戒反覆參考無以先入之語為主<hi>師古曰先入謂躬先為此計入於帝</hi>
<hi>耳</hi>上不聽遂下詔曰間者災變不息盗賊衆多兵革之<lb/>
徵或頗著見<hi>師古曰謂𤣥象</hi>未聞將軍惻然深以為意簡練戎<lb/>
士繕脩干戈<hi>師古曰繕補也</hi>器用盬惡<hi>鄧展曰盬不堅牢也師古曰音公戸反</hi>孰<lb/>
當督之<hi>師古曰督視察也</hi>天下雖安忘戰必危將軍與中二千<lb/>
石舉明習兵法有大慮者各一人將軍二人詣公車<hi>師古</hi>
<hi>曰堪為將軍者必舉二人○劉攽曰將軍二人但謂令將軍舉二人中二千石一人耳顔失之</hi>就拜孔<lb/>
<pb n="KR2a0007_WYG_045-25a"/>
鄉侯傅晏為大司馬衞將軍陽安侯丁明又為大司馬<lb/>
票騎將軍是日日有食之董賢因此沮躬晏之䇿後數<lb/>
日收晏衛將軍印綬而丞相御史奏躬辠過上繇是惡<lb/>
躬等<hi>師古曰繇讀與由同</hi>下詔曰南陽太守方陽侯寵素亡亷聲<lb/>
有酷惡之資毒流百姓左曹光禄大夫宜陵侯躬虚造<lb/>
詐諼之䇿<hi>師古曰諼詐辭也音虚遠反</hi>欲以詿誤朝廷皆交遊貴戚<lb/>
趨權門為名其免躬寵官遣就國躬歸國未有第宅寄<lb/>
居丘亭<hi>張晏曰丘亭野亭名師古曰此説非也丘空也</hi>姦人以為侯家富常夜<lb/>
<pb n="KR2a0007_WYG_045-25b"/>
守之<hi>師古曰謂欲盜之伺其便</hi>躬邑人河内掾賈惠徃過躬教以祝<lb/>
盜方以桑東南指枝為匕<hi>師古曰桑東南出之枝</hi>畫北斗七星其<lb/>
上躬夜自被髪立中庭向北斗<hi>師古曰被音皮義反</hi>持匕招指祝<lb/>
盜<hi>師古曰或招或指所以求福排禍也</hi>人有上書言躬懷怨恨非笑朝廷<lb/>
所進候星宿視天子吉凶與巫同祝詛上遣侍御史廷<lb/>
尉監逮躬繫雒陽詔獄欲掠問躬仰天大謼<hi>師古曰謼古呼字音</hi>
<hi>火故反○宋祁曰浙本躬字下更有躬字</hi>因僵仆吏就問云咽已絶<hi>師古曰咽喉嚨</hi>
<hi>音一千反</hi>血從鼻耳出食頃死黨友謀議相連下獄百餘人<lb/>
<pb n="KR2a0007_WYG_045-26a"/>
<hi>師古曰親黨及朋友</hi>躬母聖坐祠竈祝詛上大逆不道聖棄市妻<lb/>
充漢與家屬徙合浦躬同族親屬素所厚者皆免廢錮<lb/>
<hi>師古曰終身不得仕</hi>哀帝崩有司奏方陽侯寵及右師譚等皆造<lb/>
作姦謀罪及王者骨肉雖蒙赦令不宜處爵位在中土<lb/>
皆免寵等徙合浦郡初躬待詔數危言高論自恐遭害<lb/>
著絶命辭曰𤣥靈泱鬱將安歸兮<hi>師古曰泱鬱盛貌泱音烏朗反</hi>鷹隼<lb/>
横厲鸞徘徊兮<hi>師古曰厲疾飛也鸞神鳥也赤靈之精赤色五采雞形鳴中五音徘徊謂不得</hi>
<hi>其所也</hi>矰若浮猋動則機兮<hi>師古曰矰弋射矢也猋疾風也言繒弋張設其疾若風動</hi>
<pb n="KR2a0007_WYG_045-26b"/>
<hi>則機發猋音必遥反</hi>叢棘<graphic n="KR3294" url="https://raw.githubusercontent.com/kanripo/KR-Gaiji/master/images/KR3294.png" mimeType="image/png"/>
                    <graphic n="KR3294" url="https://raw.githubusercontent.com/kanripo/KR-Gaiji/master/images/KR3294.png" mimeType="image/png"/>曷可棲兮<hi>師古曰<graphic n="KR3294" url="https://raw.githubusercontent.com/kanripo/KR-Gaiji/master/images/KR3294.png" mimeType="image/png"/>
                        <graphic n="KR3294" url="https://raw.githubusercontent.com/kanripo/KR-Gaiji/master/images/KR3294.png" mimeType="image/png"/>衆盛貌音/仕山反○宋祁曰<graphic n="KR3294" url="https://raw.githubusercontent.com/kanripo/KR-Gaiji/master/images/KR3294.png" mimeType="image/png"/>當</hi>
<hi>作棧</hi>發忠忘身自繞罔兮寃頸折翼庸得往兮<hi>應劭曰雖寃頸折翼</hi>
<hi>庸得不徃也張晏曰䧟於讒人之網何用得去也師古曰寃屈也張説是</hi>涕泣流兮萑蘭<hi>張晏</hi>
<hi>曰萑蘭草名也蔓延於地有所依憑則起躬怨哀帝不用己為大臣以致治也臣瓚曰萑蘭泣涕闌干也師古</hi>
<hi>曰瓚説是萑音完</hi>心結愲兮傷肝<hi>師古曰結愲亂也孟康曰愲音骨</hi>虹蜺曜兮<lb/>
日微<hi>張晏曰虹蜺邪陰之氣而有照曜以蔽日月云讒言流行忠良浸微也</hi>孽杳冥兮未<lb/>
開<hi>如淳曰虹蜺覆日光明謂之孽師古曰孽邪氣也音牛列反</hi>痛入天兮鳴謼寃際<lb/>
絶兮誰語<hi>張晏曰躬自以被讒枉而與君絶也師古曰鳴謼者以鳥自喻也誰語言無所告語也謼</hi>
<pb n="KR2a0007_WYG_045-27a"/>
<hi>音火故反語音牛助反</hi>仰天光兮自列招上帝兮我察<hi>張晏曰上帝天也招</hi>
<hi>呼也師古曰列謂陳列其本心</hi>秋風為我唫浮雲為我陰<hi>師古曰唫古吟字</hi>嗟<lb/>
若是兮欲何留<hi>師古曰言變故如是何用久留而生</hi>撫神龍兮㩜其湏<hi>師古</hi>
<hi>曰㩜與擥同謂執持之</hi>游曠廻兮反亡期<hi>師古曰言一死不可復生○宋祁曰姚本廻作</hi>
<hi>迥</hi>雄失據兮世我思<hi>師古曰雄謂君上也據謂尊位也言上失所據乃思我耳</hi>後數<lb/>
年乃死如其文<lb/>
贊曰仲尼惡利口之覆邦家<hi>應劭曰事具論語</hi>蒯通一説而䘮<lb/>
三雋<hi>應劭曰亨酈食其敗田横驕韓信也</hi>其得不亨者幸也伍被安於危<lb/>
<pb n="KR2a0007_WYG_045-27b"/>
國身為謀主忠不終而詐讎<hi>李奇曰詐為王畫䇿而讎見納也師古曰讎讀曰售</hi>
<hi>謂被初忠於漢而不能終為王畫詐偽之䇿而見納用也○宋祁曰注文售姚本作□</hi>誅夷不亦<lb/>
宜乎書放四罪<hi>師古曰謂流共工放驩兠竄三苖殛鯀也事見虞書</hi>詩歌青蠅<hi>師古</hi>
<hi>曰小雅青蠅之詩也其首章曰營營青蠅止於樊愷悌君子無信讒言蓋蠅之為蟲毁汙白黑以喻佞人變亂</hi>
<hi>善惡</hi>春秋以來禍敗多矣昔子翬謀桓而魯隱危<hi>應劭曰公子翬</hi>
<hi>謂隱公曰吾將為君殺桓公以我為太宰公曰為其少故今將授之矣翬懼反譖隱公而殺之</hi>欒書搆<lb/>
郤而晉厲弑<hi>應劭曰變書使楚公子茷語厲公曰鄢陵之戰郤至以為必敗欲奉孫周以代君也</hi>
<hi>公信之而滅三卻欒書因以反弑厲公○宋祁曰注文孫周姚本作孫同</hi>豎牛奔仲叔孫卒<lb/>
<pb n="KR2a0007_WYG_045-28a"/>
<hi>張晏曰牛叔孫穆子之孽子也仲正妻子也牛讒仲叔孫怒而逐之奔齊叔孫病牛餓殺之</hi>郈伯毁<lb/>
季昭公逐<hi>張晏曰郈昭伯毁季平子於昭公昭公伐平子不勝因出奔齊</hi>費忌納女楚<lb/>
建走<hi>應劭曰楚平王為太子建娶於秦無忌曰秦女美甚勸王自納之因而構焉云其怨望今將畔令王</hi>
<hi>殺之</hi>宰嚭譖胥夫差䘮<hi>應劭曰吳將伐齊子胥諫之宰嚭曰伍胥自以先王謀臣心常鞅鞅</hi>
<hi>臨事沮大衆冀國之敗夫差大怒賜之屬鏤之劒其明年越滅吳</hi>李園進妹春申斃<hi>張晏</hi>
<hi>曰李園春申君之舍人也進其妹於春申君已有身使妹謂春申君曰楚王無子百年之後將立兄弟君用事</hi>
<hi>日久多失禮於王之兄弟兄弟誠立禍將及身今妾有子人莫知若進妾於王後若生男則君之子為王也春</hi>
<hi>申君乃言之王召入之遂生男立為太子後孝烈王薨李園害春申君之寵乃刺殺之</hi>上官訴屈<lb/>
<pb n="KR2a0007_WYG_045-28b"/>
懷王執<hi>張晏曰屈平忠而有謀為上官子蘭所譖見放逐後秦昭誘懷王會於武闗遂執以歸卒死於</hi>
<hi>秦</hi>趙高敗斯二世縊<hi>張晏曰趙高譖殺李斯而代其位乃使其壻閻樂攻二世於望夷宮</hi>
<hi>乞為黔首不聽乃縊而死</hi>伊戾坎盟宋痤死<hi>李奇曰伊戾為太子傅無寵欲敗太子言與楚</hi>
<hi>客盟謀宋詐㰱血加盟書以證之公以故殺痤師古曰痤音在戈反</hi>江充造蠱太子殺息<lb/>
夫作姦東平誅皆自小覆大繇疎陷親可不懼哉可不<lb/>
懼哉<hi>師古曰覆音芳福反繇與由同</hi>
　<lb/>
　前漢書卷四十五<lb/>
<pb n="KR2a0007_WYG_045-29a"/>
　前漢書卷四十五考證<lb/>
蒯通傳孟賁之狐疑不如童子之必至○童子史記作<lb/>
　庸夫又孟賁句上史記有騏驥之跼躅不如駑馬之<lb/>
　安歩二句<lb/>
伍被傳非直章邯揚熊也○按揚應作楊楊熊秦將見<lb/>
　高紀<lb/>
贊欒書搆郤注應劭曰欒書使楚公子茷云云○楚公<lb/>
　子茷晉語作楚王子發鉤<lb/>
<pb n="KR2a0007_WYG_045-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷四十五考證<lb/>
</p>
<p>
</p>
  </div>
</body>
</text>
</TEI>
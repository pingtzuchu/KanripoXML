<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷七十九</head> <lb/>
    <p>
<pb n="KR2a0007_WYG_079-1a"/>
欽定四庫全書<lb/>
　前漢書卷七十九<lb/>
　　漢　　　蘭　　臺　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　馮奉世傳第四十九<lb/>
馮奉世字子明上黨潞人也<hi>師古曰潞音路</hi>徙杜陵其先馮亭<lb/>
為韓上黨守秦攻上黨絶太行道<hi>師古曰太行山名險道所經行也行音胡</hi>
<hi>郎反○宋祁曰注文經行疑當刪行字</hi>韓不能守馮亭乃入上黨城守於<lb/>
<pb n="KR2a0007_WYG_079-1b"/>
趙<hi>師古曰據守上黨城而以降趙</hi>趙封馮亭為華陽君與趙將括距秦<lb/>
<hi>師古曰括趙括趙奢之子也</hi>戰死於長平宗族繇是分散<hi>師古曰繇讀與由同</hi>
或留潞或在趙在趙者為官帥將<hi>師古曰帥音所類反字或作師其義兩通</hi>
官帥將子為代相及秦滅六國而馮亭之後馮毋擇馮<lb/>
去疾馮劫皆為秦將相焉漢興文帝時馮唐顯名即代<lb/>
相子也至武帝末奉世以良家子選為郎昭帝時以功<lb/>
次補武安長失官年三十餘矣乃學春秋渉大義讀兵<lb/>
法<hi>○宋祁曰浙夲兵法下有明習二字</hi>前將軍韓增奏以為軍司空令本<lb/>
<pb n="KR2a0007_WYG_079-2a"/>
始中從軍擊匈奴軍罷復為郎先是時漢數出使西域<lb/>
多辱命不稱或貪汙為外國所苦<hi>師古曰苦謂困辱之</hi>是時烏孫<lb/>
大有擊匈奴之功而西域諸國新輯<hi>師古曰輯與集同集和也</hi>漢方<lb/>
善遇欲以安之選可使外國者前將軍增舉奉世以衛<lb/>
候使持節送大宛諸國客至伊修城<hi>師古曰伊修城在鄯善國漢於其中</hi>
<hi>置屯田吏士也</hi>都尉宋將言莎車與旁國共攻殺漢所置莎車<lb/>
王萬年<hi>師古曰莎車國名萬年其王名也莎音素和反○宋祁曰宋字疑是宗字</hi>并殺漢使<lb/>
者奚充國時匈奴又發兵攻車師城不能下而去莎車<lb/>
<pb n="KR2a0007_WYG_079-2b"/>
遣使揚言北道諸國已屬匈奴矣於是攻劫南道與㰱<lb/>
盟畔漢從鄯善以西皆絶不通<hi>師古曰鄯音善</hi>都護鄭吉校尉<lb/>
司馬意皆在北道諸國間奉世與其副嚴昌計以為不<lb/>
亟擊之<hi>師古曰亟急也音居力反</hi>則莎車日彊其埶難制必危西域<lb/>
遂以節諭告諸國王因發其兵南北道合萬五千人進<lb/>
撃莎車攻㧞其城莎車王自殺傳其首詣長安諸國悉<lb/>
平威振西域奉世乃罷兵以聞宣帝召見韓増曰賀將<lb/>
軍所舉得其人奉世遂西至大宛大宛聞其斬莎車王<lb/>
<pb n="KR2a0007_WYG_079-3a"/>
敬之異於他使得其名馬象龍而還<hi>師古曰言馬形似龍者○劉攽曰此</hi>
<hi>馬名曰象龍也</hi>上甚説<hi>師古曰説/讀曰恱</hi>下議封奉世<hi>師古曰下其事令議之</hi>丞<lb/>
相將軍皆曰春秋之義大夫出疆有可以安國家則顓<lb/>
之可也<hi>師古曰顓與專同</hi>奉世功效尤著宜加爵土之賞少府<lb/>
蕭望之獨以奉世奉使有指<hi>師古曰本為送諸國客</hi>而擅矯制違<lb/>
命發諸國兵雖有功效不可以為後法即封奉世開後<lb/>
奉使者利以奉世為比<hi>師古曰比必寐反○宋祁曰注文比字下疑有音字</hi>爭逐<lb/>
發兵要功萬里之外<hi>師古曰逐競也</hi>為國家生事於夷狄漸不<lb/>
<pb n="KR2a0007_WYG_079-3b"/>
可長奉世不宜受封上善望之議以奉世為光禄大夫<lb/>
水衡都尉<hi>○宋祁曰善望之議字下疑有竟不封三字</hi>元帝即位為執金吾<lb/>
上郡屬國歸義降胡萬餘人反去初昭帝末西河屬國<lb/>
胡伊酋若王亦將衆數千人畔<hi>師古曰酋音才由反</hi>奉世輙持節<lb/>
將兵追擊<hi>師古曰言西河上郡羌胡反畔子明再追擊之</hi>右將軍典屬國常惠<lb/>
薨奉世代為右將軍典屬國加諸吏之號數嵗為光禄<lb/>
勳永光二年秋隴西羌彡姐旁種反<hi>師古曰彡所亷反又音先亷反姐音</hi>
<hi>紫今西羌尚有此姓而彡音先冉反○宋祁曰注文彡字下當有音字</hi>詔召丞相韋𤣥成<lb/>
<pb n="KR2a0007_WYG_079-4a"/>
御史大夫鄭𢎞大司馬車騎將軍王接左將軍許嘉右<lb/>
將軍奉世入議是時嵗比不登<hi>師古曰比頻也登成也</hi>京師榖石<lb/>
二百餘<hi>師古曰一石直二百餘錢也下皆類此</hi>邊郡四百關東五百四方<lb/>
飢饉朝庭<hi>○宋祁曰庭當作廷</hi>方以為憂而遭羌變元成等漠然<lb/>
莫有對者<hi>師古曰漠無聲也音莫</hi>奉世曰羌虜近在竟内背畔<hi>師古</hi>
<hi>曰竟讀曰境</hi>不以時誅亡以威制逺蠻臣願帥師討之上問<lb/>
用兵之數對曰臣聞善用兵者役不再興糧不三載故<lb/>
師不久暴而天誅亟決<hi>師古曰暴露也亟急也音居力反○宋祁曰注文暴字下疑有</hi>
<pb n="KR2a0007_WYG_079-4b"/>
<hi>謂暴字</hi>往者數不料敵<hi>師古曰料量也音聊</hi>而師至於折傷再三發<lb/>
軵<hi>如淳曰軵推也淮南子曰内郡軵車而餉音而隴反○宋祁曰注文而隴字疑是如腫字</hi>則曠日<lb/>
煩費威武虧矣今反虜無慮三萬人法當倍用六萬人<lb/>
<hi>師古曰無慮舉凡之言也無小思慮而大計也</hi>然羌戎弓矛之兵耳器不犀利<lb/>
<hi>如淳曰今俗刀兵利為犀晉灼曰犀堅也師古曰晉説是</hi>可用四萬人一月足以決<lb/>
丞相御史兩將軍皆以為民方收斂時未可多發萬人<lb/>
屯守之且足奉世曰不可天下被飢饉士馬羸耗<hi>師古曰耗</hi>
<hi>減也音呼到反</hi>守戰之備久廢不簡<hi>師古曰簡謂選揀○宋祁曰注文揀字疑是練字</hi>
<pb n="KR2a0007_WYG_079-5a"/>
夷狄皆有輕邊吏之心而羌首難<hi>師古曰言創首為寇難也</hi>今以萬<lb/>
人分屯數處虜見兵少必不畏懼戰則挫兵病師守則<lb/>
百姓不救如此怯弱之形見羌人乗利諸種並和<hi>師古曰和</hi>
<hi>應也音胡卧反</hi>相扇而起臣恐中國之役不得止於四萬非財<lb/>
幣所能解也故少發師而曠日<hi>師古曰曠空也空費其日而無功也</hi>與一<lb/>
舉而疾決利害相萬也<hi>師古曰相比則為萬倍也</hi>固爭之不能得有<lb/>
詔益二千人於是遣奉世將萬二千人騎以將屯為名<lb/>
<hi>師古曰且云領兵屯田不言討賊○宋祁曰萬二千人浙江本無人字注文屯田字上疑有為字</hi>典屬<lb/>
<pb n="KR2a0007_WYG_079-5b"/>
國任立護軍都尉韓昌為偏裨到隴西分屯三處典屬<lb/>
國為右軍屯白石護軍都尉為前軍屯臨洮奉世為中<lb/>
軍屯首陽西極上<hi>如淳曰西極山名</hi>前軍到降同阪<hi>師古曰阪平陂也降</hi>
<hi>同者阪名也阪府板反降音下江反陂音普何反○宋祁曰注文府字上當有音字</hi>先遣校尉在<lb/>
前與羌爭地利又别遣校尉救民於廣陽谷羌虜盛多<lb/>
皆為所破殺兩校尉奉世具上地形部衆多少之計願<lb/>
益三萬六千人乃足以決事書奏天子大為發兵六萬<lb/>
餘人拜太常弋陽侯任千秋為奮武將軍以助焉奉世<lb/>
<pb n="KR2a0007_WYG_079-6a"/>
上言願得其衆不須煩大將<hi>○宋祁曰須字下當有復字</hi>因陳轉輸<lb/>
之費上於是以璽書勞奉世且讓之<hi>師古曰讓責也責其不須大將</hi>曰<lb/>
皇帝問將兵右將軍<hi>師古曰官為右將軍而將兵在外故謂之將兵右將軍也</hi>甚苦<lb/>
暴露羌虜侵邊境殺吏民甚逆天道故遣將軍帥士大<lb/>
夫行天誅以將軍材質之羙奮精兵誅不軌百下百全<lb/>
之道也<hi>○宋祁曰徐鍇去百下二字予謂不當去</hi>今乃有畔敵之名<hi>如淳曰不敢當</hi>
<hi>敵攻戰為畔敵也</hi>大為中國羞以昔不閑習之故邪<hi>師古曰言未嘗當羌</hi>
<hi>虜不測其形便</hi>以恩厚未洽信約不明也<hi>師古曰言將軍恩惠未洽於士卒又不能</hi>
<pb n="KR2a0007_WYG_079-6b"/>
<hi>明其約誓使在下信之</hi>朕甚怪之上書言羌虜依深山多徑道不<lb/>
得不多分部遮要害須得後發營士足以決事部署已<lb/>
定埶不可復置大將聞之前為將軍兵少不足自守故<lb/>
發近所騎日夜詣<hi>師古曰近所隨近之處也日夜言兼行不休息也詣詣軍所也</hi>非為<lb/>
擊也<hi>師古曰助其守</hi>今發三輔河東𢎞農越騎迹射佽飛彀者<lb/>
羽林孤兒及呼速絫嗕種<hi>劉德曰嗕音辱羌别種也彀者謂能張弩者也彀音工豆</hi>
<hi>反絫音力追反嗕音乃彀反○劉奉世曰呼速絫則呼遫累單于所将五萬衆來降者也嗕者匈奴傳所謂西</hi>
<hi>辱君長數千人降漢者此二種有兵衆皆宣帝時來降今使征羌</hi>方急遣<hi>師古曰言令速至軍所也</hi>
<pb n="KR2a0007_WYG_079-7a"/>
且兵凶器也必有成敗者患<hi>○宋祁曰南本作成敗者之患</hi>䇿不豫定<lb/>
料敵不審也故復遣奮武將軍兵法曰大將軍出必有<lb/>
偏裨所以揚威武參計䇿將軍又何疑焉夫愛吏士得<lb/>
衆心舉而無悔禽敵必全將軍之職也若乃轉輸之費<lb/>
則有司存將軍勿憂須奮武将軍兵到合擊羌虜<hi>師古曰須</hi>
<hi>待也</hi>十月兵畢至隴西十一月並進羌虜大破斬首數千<lb/>
級餘皆走出塞兵未決間漢復發募士萬人拜定襄太<lb/>
守韓安國為建威將軍<hi>師古曰自别有此安國非武帝時人也</hi>未進聞羌<lb/>
<pb n="KR2a0007_WYG_079-7b"/>
破還上曰羌虜破散創艾亡逃出塞<hi>師古曰創艾謂懲懼也創音初向反</hi>
<hi>艾讀曰乂</hi>其罷吏士頗留屯田備要害處明年二月奉世還<lb/>
京師更為左將軍光祿勳如故其後錄功拜爵下詔曰<lb/>
羌虜桀黠賊害吏民攻隴西府寺燔燒置亭<hi>師古曰置謂置驛之</hi>
<hi>所也</hi>絶道橋甚逆天道左將軍光祿勳奉世前將兵征討<lb/>
斬捕首虜八千餘級鹵馬牛羊以萬數賜奉世爵關内<lb/>
侯食邑五百户黄金六十斤裨將校尉三十餘人皆拜<lb/>
後嵗餘奉世病卒居爪牙官前後十年為折衝宿將功<lb/>
<pb n="KR2a0007_WYG_079-8a"/>
名次趙充國奮武將軍任千秋者其父宫昭帝時以丞<lb/>
相徵事捕斬反者左將軍上官桀封侯宣帝時為太常<lb/>
薨千秋嗣後<hi>○宋祁曰後疑作侯</hi>復為太常成帝時樂昌侯王商<lb/>
代奉世為左將軍而千秋為右將軍後亦為左將軍子<lb/>
孫傳國至王莽乃絶云奉世死後二年西域都護甘延<lb/>
夀以誅郅支單于封為列侯時丞相匡衡亦用延夀矯<lb/>
制生事據蕭望之前議以為不當封而議者咸羙其功<lb/>
上從衆而侯之於是杜欽上疏追訟奉世前功曰前莎<lb/>
<pb n="KR2a0007_WYG_079-8b"/>
車王殺漢使者約諸國背畔<hi>師古曰約謂共為契約</hi>左將軍奉世<lb/>
以衛候便宜發兵誅莎車王䇿定城郭功施邊境<hi>師古曰城</hi>
<hi>郭者謂西域諸國為城郭而居者</hi>議者以奉世奉使有指春秋之義亡<lb/>
遂事漢家之法有矯制<hi>師古曰無遂事者謂臨時制宜前事不可必遂也漢家之法擅</hi>
<hi>矯詔命雖有功勞不加賞也○宋祁曰師古誤注遂事可駮</hi>故不得侯今匈奴郅支<lb/>
單于殺漢使者亡保康居都護延夀發城郭兵屯田吏<lb/>
士四萬餘人以誅斬之封為列侯臣愚以為比罪則郅<lb/>
支薄量敵則莎車衆用師則奉世寡計勝則奉世為功<lb/>
<pb n="KR2a0007_WYG_079-9a"/>
於邊境安慮敗則延夀為禍於國家深其違命而擅生<lb/>
事同延夀割地封而奉世獨不錄臣聞功同賞異則勞<lb/>
臣疑罪鈞刑殊則百姓惑疑生無常惑生不知所從亡<lb/>
常則節趨不立<hi>師古曰趨讀曰趣趣謂意所嚮</hi>不知所從則百姓無所<lb/>
錯手足<hi>師古曰錯置也音千故反</hi>奉世圖難忘死信命殊俗<hi>師古曰圖難謀</hi>
<hi>除國難也信讀曰伸</hi>威功白著為世使表<hi>師古曰白著謂顯明也表猶首也</hi>獨抑<lb/>
厭而不揚<hi>師古曰厭音一渉反</hi>非聖主所以塞疑厲節之意也願<lb/>
下有司議上以先帝時事不復錄奉世有子男九人女<lb/>
<pb n="KR2a0007_WYG_079-9b"/>
四人長女媛以選充後宫為元帝昭儀産中山孝王元<lb/>
帝崩媛為中山太后隨王就國奉世長子譚太常舉孝<lb/>
廉為郎功次補天水司馬<hi>如淳曰漢注邊郡置都尉及千人司馬皆不治民也</hi>奉<lb/>
世撃西羌譚為校尉隨父從軍有功未拜病死譚弟野<lb/>
王逡立參至大官<hi>師古曰逡音千旬反</hi>
野王字君卿受業博士通詩少以父任為太子中庶子<lb/>
年十八上書願試守長安令宣帝竒其志問丞相魏相<lb/>
相以為不可許後以功次補當陽長遷為櫟陽令徙夏<lb/>
<pb n="KR2a0007_WYG_079-10a"/>
陽令元帝時遷隴西太守以治行髙入為左馮翊嵗餘<lb/>
而池陽令並素行貪汙輕野王外戚年少治行不改野<lb/>
王部督郵掾祋祤趙都<hi>師古曰都祋祤人而為掾也祋音丁活反又音丁外反祤音許</hi>
<hi>羽反</hi>案驗得其主守盗十金罪收捕並不首吏<hi>師古曰不首吏謂不</hi>
<hi>伏從收捕也</hi>都格殺並家上書陳寃事下廷尉<hi>○宋祁曰並字下當更有</hi>
<hi>並字</hi>都詣吏自殺以明野王京師稱其威信遷為大鴻臚<lb/>
數年御史大夫李延夀病卒在位多舉野王上使尚書<lb/>
選第中二千石<hi>師古曰定其髙下之差也</hi>而野王行能第一上曰吾<lb/>
<pb n="KR2a0007_WYG_079-10b"/>
用野王為三公後世必謂我私後宫親屬以野王為比<lb/>
<hi>師古曰比例也音必寐反</hi>乃下詔曰剛彊堅固確然亡欲大鴻臚野<lb/>
王是也心辨善辭可使四方少府五鹿充宗是也廉絜<lb/>
節儉太子少傅張譚是也其以少傅為御史大夫上繇<lb/>
下第而用譚<hi>師古曰繇讀與由同</hi>越次避嫌不用野王以昭儀兄<lb/>
故也野王乃歎曰人皆以女寵貴我兄弟獨以賤野王<lb/>
雖不為三公甚見器重有名當世成帝立有司奏野王<lb/>
王舅不宜備九卿以秩出為上郡太守<hi>如淳曰以鴻臚秩為太守</hi>加<lb/>
<pb n="KR2a0007_WYG_079-11a"/>
賜黄金百斤朔方刺史蕭育奏封事薦言野王行能髙<lb/>
妙内足與圖身外足以慮化<hi>師古曰圖謀慮思也○宋祁曰注文謀字下當添也</hi>
<hi>字</hi>竊惜野王懐國之寳而不得陪朝廷與朝者並野王<lb/>
前以王舅出以賢復入明國家樂進賢也上自為太子<lb/>
時聞知野王㑹其病免復以故二千石使行河隄因拜<lb/>
為琅邪太守是時成帝長舅陽平侯王鳯為大司馬大<lb/>
將軍輔政八九年矣時數有灾異京兆尹王章譏鳯顓<lb/>
權不可任用薦野王代鳯上初納其言而後誅章語在<lb/>
<pb n="KR2a0007_WYG_079-11b"/>
元后傳於是野王懼不自安遂病滿三月賜告與妻子<lb/>
歸杜陵就醫藥大將軍鳯風御史中丞劾奏野王<hi>師古曰風</hi>
<hi>讀曰諷</hi>賜告養病而私自便<hi>師古曰便安也音頻面反</hi>持虎符出界歸<lb/>
家奉詔不敬杜欽時在大將軍莫府欽素髙野王父子<lb/>
行能奏記於鳯為野王言曰竊見令曰吏二千石告過<lb/>
長安謁<hi>如淳曰謁者自白得告也律吏二千石以上告歸歸寧道不過行在所者便道之官無辭</hi>不<lb/>
分别予賜<hi>如淳曰予予告也賜賜告也</hi>今有司以為予告得歸賜告<lb/>
不得是一律两科失省刑之意<hi>師古曰省減也音所領反</hi>夫三最予<lb/>
<pb n="KR2a0007_WYG_079-12a"/>
告令也<hi>師古曰在官連有三最則得予告也</hi>病滿三月賜告詔恩也令告<lb/>
則得詔恩則不得<hi>○宋祁曰景徳本令告詔則得恩不得浙本南本云令告則得詔恩不得</hi>
失輕重之差又二千石病賜告得歸有故事不得去郡<lb/>
亡著令<hi>如淳曰律施行無不得去郡之文也</hi>傳曰賞疑從予所以廣恩勸<lb/>
功也<hi>師古曰疑當賞不當賞則與之疑厚薄則從厚</hi>罰疑從去所以慎刑闕難<lb/>
知也<hi>師古曰疑當罰不當罰則赦之疑輕重則從輕</hi>今釋令與故事而假不敬<lb/>
之法<hi>師古曰釋廢弃也假謂假託法律而致其罪</hi>甚違闕疑從去之意即以<lb/>
二千石守千里之地任兵馬之重不宜去郡將以制刑<lb/>
<pb n="KR2a0007_WYG_079-12b"/>
為後法者則野王之罪在未制令前也刑賞大信不可<lb/>
不慎鳯不聽竟免野王郡國二千石病賜告不得歸家<lb/>
自此始初野王嗣父爵為關内侯免歸數年年老終于<lb/>
家子座嗣爵<hi>師古曰座音才戈反</hi>至孫坐中山太后事絶<lb/>
逡字子産通易太常察孝亷為郎補謁者建昭中選為<lb/>
復土校尉光祿勳于永舉茂材為羙陽令功次遷長樂<lb/>
屯衛司馬清河都尉隴西太守治行廉平年四十餘卒<lb/>
為都尉時言河隄方畧在溝洫志<hi>○宋祁曰在字上當有語字</hi>
<pb n="KR2a0007_WYG_079-13a"/>
立字聖卿通春秋以父任為郎稍遷諸曹竟寧中以王<lb/>
舅出為五原屬國都尉數年遷五原太守徙西河上郡<lb/>
立居職公廉治行畧與野王相似而多知有恩貸<hi>師古曰貸</hi>
<hi>音吐戴反</hi>好為條教吏民嘉羙野王立相代為太守歌之曰<lb/>
大馮君小馮君兄弟繼踵相因循聰明賢知惠吏民政<lb/>
如魯衞德化鈞周公康叔猶二君<hi>師古曰論語稱孔子曰魯衛之政兄弟也</hi>
<hi>言周公康叔親則兄弟治國之政又相似</hi>後遷為東海太守下溼病痺<hi>師古曰東</hi>
<hi>海土地下溼故立病痺也痺音必寐反○宋祁曰注文痺字上疑有風字</hi>天子聞之徙立為<lb/>
<pb n="KR2a0007_WYG_079-13b"/>
太原太守更歴五郡<hi>師古曰更音工行反</hi>所居有迹年老卒官<lb/>
參字叔平學通尚書少為黄門郎給事中宿衞十餘年<lb/>
參為人矜嚴好修容儀進退恂恂甚可觀也<hi>師古曰恂恂謹信之</hi>
<hi>貌音荀</hi>參昭儀少弟行又敇備以嚴見憚終不得親近侍<lb/>
帷幄竟寧中以王舅出補渭陵食官令<hi>如淳曰給陵上祭祀之事</hi>以<lb/>
數病徙為寢中郎<hi>師古曰亦渭陵之寢郎也</hi>有詔勿事<hi>張晏曰不與勞役執事優</hi>
<hi>之師古曰雖居其官不親職也○宋祁曰注文優之當作擾之也</hi>陽朔中中山王來朝<lb/>
參擢為上河農都尉<hi>師古曰上河在西河富平於此為農都尉</hi>病免官復為<lb/>
<pb n="KR2a0007_WYG_079-14a"/>
渭陵寢中郎永始中超遷代郡太守以邊郡道逺徙為<lb/>
安定太守數嵗病免復為諌大夫使領護左馮翊都水<lb/>
綏和中立定陶王為皇太子以中山王見廢<hi>師古曰見廢謂不得</hi>
<hi>為漢嗣也○宋祁曰以字上疑有上字</hi>故封王舅參為宜鄉侯以慰王意<lb/>
參之國上書願至中山見王太后行未到而王薨王病<lb/>
時上奏願貶參爵以關内侯食邑留長安上憐之下詔<lb/>
曰中山孝王短命早薨願以舅宜鄉侯參為關内侯歸<lb/>
家朕甚愍之其還參京師以列侯奉朝請五侯皆敬憚<lb/>
<pb n="KR2a0007_WYG_079-14b"/>
之<hi>師古曰王氏五侯也</hi>丞相翟方進亦甚重焉數謂參物禁太甚<lb/>
<hi>師古曰言萬物之禁在於太甚人道亦當隨時不宜獨異</hi>君侯以王舅見廢不得在<lb/>
公卿位今五侯至尊貴也與之並列宜少詘節卑體視<lb/>
有所宗<hi>師古曰視讀曰示宗尊也</hi>而君侯盛修容貌以威嚴加之此<lb/>
非所以下五侯而自益者也<hi>師古曰下音胡亞反</hi>參性好禮儀終<lb/>
不改其恒操頃之哀帝即位帝祖母傅太后用事追怨<lb/>
參姊中山太后陷以祝詛大逆之罪語在外戚傳參以<lb/>
同産當相坐謁者承制召參詣廷尉參自殺且死仰天<lb/>
<pb n="KR2a0007_WYG_079-15a"/>
嘆曰參父子兄弟皆備大位身至封侯今被惡名而死<lb/>
姊弟不敢自惜傷無以見先人於地下死者十七人衆<lb/>
莫不憐之宗族徙歸故郡<lb/>
賛曰詩稱抑抑威儀惟德之隅<hi>師古曰大雅抑之詩也抑抑密也隅廉也言有</hi>
<hi>密靜之德審於威儀則其持心有廉隅</hi>宜鄉侯參鞠躬履方擇地而行<hi>師古</hi>
<hi>曰鞠躬謹敬貌履方踐方直之道也鞠音居六反○宋祁曰注中鞠躬當云鞠躬曲躬也</hi>可謂淑人<lb/>
君子然卒死於非罪不能自免<hi>師古曰卒終也</hi>哀哉讒邪交亂<lb/>
貞良被害自古而然故伯竒放流<hi>師古曰説苑云王國子前母子伯竒後母</hi>
<pb n="KR2a0007_WYG_079-15b"/>
<hi>子伯封兄弟相重後母欲令其子立為太子乃譖伯竒而王信之乃放伯竒也○宋祁曰注文重字當作愛字</hi>
孟子宫刑<hi>張晏曰寺人孟子賢者被讒見宫刑作巷伯之詩也</hi>申生雉經<hi>師古曰國語云</hi>
<hi>晉獻公黜太子申生乃雉經于新城之廟盖為俛頸閉氣而死若雉之為</hi>屈原赴湘<hi>師古曰楚辭漁</hi>
<hi>父之篇云屈原曰寧赴湘流葬於江魚腹中也</hi>小弁之詩作離騷之辭興<hi>師古曰小</hi>
<hi>弁小雅篇名也太子之傅作焉刺幽王信讒黜申后而放太子宜咎也離騷經屈原所作也離遭也騷憂也遭</hi>
<hi>憂而作辭弁音盤</hi>經曰心之憂矣涕既隕之<hi>師古曰即小弁之詩也隕墜也</hi>馮<lb/>
參姊弟亦云悲矣<lb/>
　前漢書卷七十九<lb/>
<pb n="KR2a0007_WYG_079-16a"/>
　前漢書卷七十九考證<lb/>
馮奉世傳至伊修城注師古曰伊修城在鄯善國云云<lb/>
　○<hi>臣召南</hi>按伊修城當作伊循城各本俱誤西域傳<lb/>
　鄯善國中有伊循城其地肥羙漢置都尉所謂伊循<lb/>
　田官也通鑑亦作伊循知宋時漢書本尚不悞後來<lb/>
　刋本訛循作修耳顔注亦然<lb/>
初昭帝末西河屬國胡伊酋若王亦將衆數千人畔○<lb/>
　<hi>臣召南</hi>按昭帝應是宣帝之訛昭帝時奉世名尚未<lb/>
<pb n="KR2a0007_WYG_079-16b"/>
　著安得持節將兵且西河屬國始置於五鳳四年宣<lb/>
　紀可證也當昭帝時尚無西河屬國安得有叛人耶<lb/>
於是遣奉世將萬二千人騎○文義似衍人字<lb/>
典屬國為右軍屯白石○地理志狄道白石山在東狄<lb/>
　道隴西郡治也<lb/>
馮奉世子野王御史大夫李延夀病卒○即公卿表所<lb/>
　云繁延夀也此文作李此人有二姓<lb/>
馮奉世子參參擢為上河農都尉注師古曰上河在西<lb/>
<pb n="KR2a0007_WYG_079-17a"/>
　河富平於此為農都尉○<hi>臣召南</hi>按地理志西河郡<lb/>
　有富昌縣無富平縣且富昌縣下亦不云農都尉治<lb/>
　又顔注叙傳曰上河地名農都尉者典農事二注自<lb/>
　相矛盾按地理志富平有二一屬平原郡故名厭次<lb/>
　宣帝時更名也一屬北地郡有北部都尉渾懐都尉<lb/>
　亦不云農都尉治也惟張掖郡畨和縣有農都尉治<lb/>
　明文<lb/>
　<lb/>
<pb n="KR2a0007_WYG_079-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷七十九考證<lb/>
</p>
<p>
</p>
  </div>
</body>
</text>
</TEI>
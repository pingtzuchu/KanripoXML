<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷五十八</head> <lb/>
    <p>
<pb n="KR2a0007_WYG_058-1a"/>
欽定四庫全書<lb/>
　前漢書卷五十八<lb/>
　　漢　　蘭　　臺　　令　　史班　固撰<lb/>
　　唐正議大夫行祕書少監琅琊縣開國子顔師古注<lb/>
　公孫𢎞卜式兒寛傳第二十八<lb/>
公孫𢎞葘川薛人也少時為獄吏有罪免家貧牧豕海<lb/>
上年四十餘乃學春秋雜説武帝初即位招賢良文學<lb/>
士<hi>○宋祁曰士字上疑有之字</hi>是時𢎞年六十以賢良徵為博士使<lb/>
<pb n="KR2a0007_WYG_058-1b"/>
匈奴還報不合意<hi>師古曰奏事不合天子之意</hi>上怒以為不能𢎞乃<lb/>
移病免歸<hi>師古曰移病謂移書言病也一曰以病移居</hi>元光五年復徵賢良<lb/>
文學葘川國復推上𢎞𢎞謝曰前已嘗西用不能罷願<lb/>
更選國人固推𢎞𢎞至太常上策詔諸儒制曰蓋聞上<lb/>
古至治畫衣冠異章服而民不犯隂陽和五穀登六畜<lb/>
蕃<hi>師古曰登成也蕃多也音扶元反</hi>甘露降風雨時嘉禾興朱屮生<hi>師古</hi>
<hi>曰<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>古草字</hi>山不童澤不涸<hi>師古曰童無草木也涸水竭也音胡各反</hi>麟鳯在郊<lb/>
藪龜龍游於沼<hi>師古曰邑外謂之郊澤無水曰藪沼池也</hi>河洛出圖書父不<lb/>
<pb n="KR2a0007_WYG_058-2a"/>
喪子兄不哭弟北發渠搜南撫交阯<hi>師古曰言威徳之盛北則徵發于渠</hi>
<hi>搜南則綏撫於交阯也渠搜逺夷之國也</hi>舟車所至人迹所及跂行喙息咸<lb/>
得其宜<hi>師古曰跂行有足而行者也喙息謂有口能息者也跂音岐喙音許穢反</hi>朕甚嘉之<lb/>
今何道而臻乎此<hi>師古曰臻至也</hi>子大夫脩先聖之術明君臣<lb/>
之義講論洽聞有聲乎當世敢問子大夫天人之道何<lb/>
所本始吉凶之效安所期焉<hi>師古曰安焉也</hi>禹湯水旱厥咎何<lb/>
由仁義禮知四者之宜當安設施屬統垂業物鬼變化<lb/>
<hi>師古曰屬繫也音之欲反其下亦同</hi>天命之符廢興何如天文地理人事<lb/>
<pb n="KR2a0007_WYG_058-2b"/>
之紀子大夫習焉其悉意正議詳具其對著之于篇<hi>師古</hi>
<hi>曰悉盡也篇簡也</hi>朕將親覽焉靡有所隱𢎞對曰臣聞上古堯<lb/>
舜之時不貴爵賞而民勸善不重刑罰而民不犯躬率<lb/>
以正而遇民信也<hi>師古曰躬謂身親行之遇謂處待之而已○宋祁曰注文而已字疑當刪</hi>
末世貴爵厚賞而民不勸深刑重罰而姦不止其上不<lb/>
正遇民不信也夫厚賞重刑未足以勸善而禁非必信<lb/>
而已矣是故因能任官則分職治<hi>師古曰分音扶問反</hi>去無用之<lb/>
言則事情得不作無用之器則賦斂省不奪民時不妨<lb/>
<pb n="KR2a0007_WYG_058-3a"/>
民力則百姓富有徳者進無徳者退則朝廷尊有功者<lb/>
上無功者下則羣臣逡<hi>李竒曰言有次第也師古曰逡音七旬反其字從辵○宋祁曰</hi>
<hi>逡疑作俊姚本注文改辵作辶</hi>罰當罪則姦邪止賞當賢則臣下勸凡<lb/>
此八者治民之本也<hi>○宋祁云江南本無民字</hi>故民者業之即不爭<lb/>
理得則不怨有禮則不暴愛之則親上<hi>師古曰各得其業則無爭心各</hi>
<hi>申其理則無所怨使之由禮則無暴慢子而愛之則知親上也</hi>此有天下之急者也故<lb/>
法不逺義則民服而不離和不逺禮則民親而不暴<hi>師古</hi>
<hi>曰遠違也音于萬反</hi>故法之所罰義之所去也<hi>師古曰去棄也音邱舉反</hi>和之<lb/>
<pb n="KR2a0007_WYG_058-3b"/>
所賞禮之所取也禮義者民之所服也而賞罰順之則<lb/>
民不犯禁矣<hi>○宋祁曰監本浙本止云不犯矣南本云民之所服也不犯禁矣而賞罰順之則民</hi>
<hi>從余謂不犯禁矣四字疑當删止作則民從</hi>故畫衣冠異章服而民不犯者<lb/>
此道素行也臣聞之氣同則從聲比則應<hi>師古曰比和也音頻寐反</hi>
今人主和徳於上百姓和合於下<hi>師古曰合謂與上合徳也</hi>故心和<lb/>
則氣和氣和則形和形和則聲和聲和則天地之和應<lb/>
矣故隂陽和風雨時甘露降五穀登六畜蕃嘉禾興朱<lb/>
草生山不童澤不涸此和之至也故形和則無疾無疾<lb/>
<pb n="KR2a0007_WYG_058-4a"/>
則不夭故父不喪子兄不哭弟徳配天地明並日月則<lb/>
麟鳯至龜龍在郊河出圖洛出書逺方之君莫不説義<lb/>
<hi>師古曰説讀曰悦</hi>奉幣而來朝此和之極也臣聞之仁者愛也<lb/>
義者宜也禮者所履也<hi>師古曰視履而行之</hi>智者術之原也致利<lb/>
除害兼愛無私謂之仁<hi>師古曰致謂引而至也</hi>明是非立可否謂<lb/>
之義進退有度尊卑有分謂之禮<hi>師古曰分音扶問反</hi>擅殺生之<lb/>
柄通壅塞之塗<hi>師古曰擅專也</hi>權輕重之數論得失之道使逺<lb/>
近情偽必見於上謂之術<hi>師古曰見顯也</hi>凡此四者治之本道<lb/>
<pb n="KR2a0007_WYG_058-4b"/>
之用也皆當設施不可廢也得其要則天下安樂<hi>○宋祁曰</hi>
<hi>南本云得其要道浙本云得其要術</hi>法設而不用<hi>師古曰下不犯法無所加刑也</hi>不得其<lb/>
術則主蔽於上官亂於下此事之情屬統垂業之本也<lb/>
臣聞堯遭鴻水使禹治之未聞禹之有水也若湯之旱<lb/>
則桀之餘烈也桀紂行惡受天之罰禹湯積徳以王天<lb/>
下因此觀之天徳無私親<hi>○宋祁曰天徳浙本無徳字</hi>順之和起逆<lb/>
之害生此天文地理人事之紀臣𢎞愚戇不足以奉大<lb/>
對<hi>師古曰大對大問之對也</hi>時對者百餘人太常奏𢎞第居下策奏<lb/>
<pb n="KR2a0007_WYG_058-5a"/>
天子擢𢎞對為第一召見容貌甚麗<hi>○宋祁曰浙本云召入見</hi>拜為<lb/>
博士待詔金馬門<hi>如淳曰武帝時相馬者東門京作銅馬法獻之立馬於魯班門外更名魯</hi>
<hi>班門為金馬門</hi>𢎞復上疏曰陛下有先聖之位而無先聖之民<lb/>
有先聖之民而無先聖之吏是以勢同而治異先世之<lb/>
吏正故其民篤<hi>師古曰篤厚也</hi>今世之吏邪故其民薄政弊而<lb/>
不行令倦而不聼夫使邪吏行弊政用倦令治薄民民<lb/>
不可得而化此治之所以異也臣聞周公旦治天下期<lb/>
年而變三年而化五年而定唯陛下之所志<hi>師古曰言志所在也</hi>
<pb n="KR2a0007_WYG_058-5b"/>
書奏天子以册書答曰<hi>○宋祁曰答字下疑有焉字</hi>問𢎞稱周公之<lb/>
治𢎞之材能自視孰與周公賢<hi>師古曰與猶如也</hi>𢎞對曰愚臣<lb/>
淺薄安敢比材於周公雖然愚心曉然見治道之可以<lb/>
然也夫虎豹馬牛禽獸之不可制者也及其教馴服習<lb/>
之<hi>師古曰馴順也音巡</hi>至可牽持駕服唯人之從<hi>師古曰從人意</hi>臣聞揉<lb/>
曲木者不累日<hi>師古曰揉謂矯而正之也累積也揉音人九反○宋祁曰累當作絫注文積累</hi>
<hi>字上當有絫古累字四字</hi>銷金石者不累月夫人之於利害好惡豈<lb/>
比禽獸木石之類哉<hi>師古曰好音呼到反惡音一故反</hi>朞年而變臣𢎞<lb/>
<pb n="KR2a0007_WYG_058-6a"/>
尚竊遲之上異其言時方通西南夷巴蜀苦之詔使𢎞<lb/>
視焉還奏事盛毁西南夷無所用上不聽每朝㑹議開<lb/>
陳其端使人主自擇不肻面折庭爭於是上察其行慎<lb/>
厚辯論有餘習文法吏事緣飾以儒術<hi>師古曰緣飾者譬之於衣加純</hi>
<hi>緣者</hi>上説之<hi>師古曰説讀曰悦</hi>一歲中至左内史𢎞奏事有所不<lb/>
可不肻庭辯<hi>師古曰不於朝廷顯辯論之○宋祁曰庭當作廷後庭詰並同</hi>常與主爵<lb/>
都尉汲黯請間<hi>師古曰求空隙之暇</hi>黯先發之𢎞推其後上常説<lb/>
<hi>師古曰説讀曰悦</hi>所言皆聽以此日益親貴嘗與公卿約議<hi>師古</hi>
<pb n="KR2a0007_WYG_058-6b"/>
<hi>曰約要也</hi>至上前皆背其約以順上指汲黯庭詰𢎞曰齊人<lb/>
多詐而無情始為與臣等建此議今皆背之不忠上問<lb/>
𢎞𢎞謝曰夫知臣者以臣為忠不知臣者以臣為不忠<lb/>
上然𢎞言左右幸臣每毁𢎞上益厚遇之𢎞為人談笑<lb/>
多聞<hi>師古曰善於談笑而又多聞也談字或作詼音恢謂啁也善啁謔也</hi>常稱以為人主<lb/>
病不廣大人臣病不儉節飬後母孝謹後母卒服喪三<lb/>
年為内史數年遷御史大夫時又東置蒼海<hi>○宋祁云一作滄</hi>
北築朔方之郡𢎞數諫以為罷弊中國以奉無用之地<lb/>
<pb n="KR2a0007_WYG_058-7a"/>
願罷之於是上廼使朱買臣等難𢎞置朔方之便發十<lb/>
策𢎞不得一<hi>師古曰言其利害十條𢎞無以應之</hi>𢎞廼謝曰山東鄙人不<lb/>
知其便若是願罷西南夷蒼海專奉朔方上廼許之汲<lb/>
黯曰𢎞位在三公奉祿甚多<hi>師古曰奉音扶用反其下亦同</hi>然為布被<lb/>
此詐也上問𢎞𢎞謝曰有之夫九卿與臣善者無過黯<lb/>
然今日庭詰𢎞誠中𢎞之病夫以三公為布被誠飾詐<lb/>
欲以釣名<hi>師古曰釣取也言若釣魚之謂也</hi>且臣聞管仲相齊有三歸<lb/>
<hi>師古曰三歸取三姓女也婦人謂嫁曰歸</hi>侈擬於君桓公以霸亦上僭於君<lb/>
<pb n="KR2a0007_WYG_058-7b"/>
<hi>師古曰擬疑也言相似也</hi>晏嬰相景公食不重肉妾不衣絲齊國亦<lb/>
治亦下比於民<hi>師古曰比方也一曰比近也音頻寐反</hi>今臣𢎞位為御史<lb/>
大夫為布被自九卿以下至於小吏無差誠如黯言且<lb/>
無黯陛下安聞此言上以為有讓愈益賢之元朔中代<lb/>
薛澤為丞相先是漢常以列侯為丞相唯𢎞無爵上於<lb/>
是下詔曰朕嘉先聖之道開廣門路宣招四方之士蓋<lb/>
古者任賢而序位量能以授官勞大者厥祿厚徳盛者<lb/>
獲爵尊故武功以顯重而文徳以行襃其以髙成之平<lb/>
<pb n="KR2a0007_WYG_058-8a"/>
津鄉戸六百五十封丞相𢎞為平津侯其後以為故事<lb/>
至丞相封自𢎞始也時上方興功業婁舉賢良<hi>師古曰婁古屢</hi>
<hi>字</hi>𢎞自見為舉首起徒歩數年至宰相封侯於是起客<lb/>
館開東閤以延賢人<hi>師古曰閤者小門也東向開之避當庭門而引賔客以别於掾史官</hi>
<hi>屬也</hi>與參謀議𢎞身食一肉脱粟飯<hi>師古曰才脱粟而已不精鑿也脱音他活</hi>
<hi>反</hi>故人賔客仰衣食<hi>師古曰故人平生故交也仰音牛向反</hi>奉祿皆以給<lb/>
之家無所餘然其性意忌外寛内深<hi>師古曰意忌多所忌害也</hi>諸常<lb/>
與𢎞有隙<hi>○宋祁曰南本常作嘗</hi>無近逺雖陽與善後竟報其過<lb/>
<pb n="KR2a0007_WYG_058-8b"/>
殺主父偃徙董仲舒膠西皆𢎞力也後淮南衡山謀反<lb/>
治黨與方急𢎞病甚自以為無功而封侯居宰相位宜<lb/>
佐明主填撫國家<hi>師古曰填音竹刃反</hi>使人由臣子之道<hi>師古曰由從也</hi>
而諸侯有畔逆之計此大臣奉職不稱也<hi>師古曰稱副也</hi>恐病<lb/>
死無以塞責<hi>師古曰塞當也</hi>乃上書曰臣聞天下通道五所以<lb/>
行之者三君臣父子夫婦長幼朋友之交五者天下之<lb/>
通道也仁知勇三者所以行之也故曰好問近乎知<hi>師古</hi>
<hi>曰疑則問之故成其智</hi>力行近乎仁<hi>師古曰屈已濟物故為仁也</hi>知恥近乎勇<lb/>
<pb n="KR2a0007_WYG_058-9a"/>
<hi>師古曰不求茍得故為勇也</hi>知此三者知所以自治知所以自治然<lb/>
後知所以治人<hi>師古曰自好問近乎知以下皆禮記中庸之辭</hi>未有不能自治<lb/>
而能治人者也陛下躬孝弟監三王建周道兼文武招<lb/>
倈四方之士任賢序位量能授官將以厲百姓勸賢材<lb/>
也今臣愚駑無汗馬之勞<hi>師古曰言未嘗從軍旅</hi>陛下過意擢臣<lb/>
𢎞卒伍之中<hi>師古曰過猶誤也</hi>封為列侯致位三公臣𢎞行能<lb/>
不足以稱<hi>師古曰不副其任也</hi>加有負薪之疾恐先狗馬填溝壑<lb/>
終無以報徳塞責願歸侯乞骸骨避賢者路上報曰古<lb/>
<pb n="KR2a0007_WYG_058-9b"/>
者賞有功襃有徳守成上文遭禍右武<hi>師古曰右亦上也禍亂時則上</hi>
<hi>武耳</hi>未有易此者也<hi>師古曰易改也</hi>朕夙夜庶幾獲承至尊懼不<lb/>
能寧惟所與共為治者君宜知之<hi>師古曰惟思也知謂知治道也</hi>蓋君<lb/>
子善善及後世若兹行常在朕躬<hi>師古曰朕常思此不息於心也</hi>君不<lb/>
幸罹霜露之疾何恙不已<hi>師古曰罹遭也恙憂也已止也言何憂於疾不止也禮記</hi>
<hi>曰疾止復初也</hi>乃上書歸侯乞骸骨是章朕之不徳也<hi>師古曰章明也</hi>
今事少間<hi>師古曰間言有空隙也間讀曰閑</hi>君其存精神止念慮輔助<lb/>
醫藥以自持因賜告牛酒雜帛居數月有瘳視事凡為<lb/>
<pb n="KR2a0007_WYG_058-10a"/>
丞相御史六歲年八十終丞相位其後李蔡嚴青翟趙<lb/>
周石慶公孫賀劉屈氂繼踵為丞相<hi>師古曰繼踵言相躡也屈音邱勿反</hi>
<hi>又鉅勿反氂音力之反</hi>自蔡至慶丞相府客館邱虛而已<hi>師古曰言不能</hi>
<hi>進賢故不繕脩其室屋也虚讀曰墟</hi>至賀屈氂時壞以為馬廐車庫奴婢<lb/>
室矣唯慶以惇謹復終相位<hi>師古曰惇厚也音敦</hi>其餘盡伏誅云<lb/>
𢎞子度嗣侯為山陽太守十餘歲詔徵鉅野令史成詣<lb/>
公車度留不遣坐論為城旦元始中脩功臣後下詔曰<lb/>
漢興以來股肱在位身行儉約輕財重義未有若公孫<lb/>
<pb n="KR2a0007_WYG_058-10b"/>
𢎞者也位在宰相封侯而為布被脱粟之飯奉祿以給<lb/>
故人賔客無有所餘可謂減於制度而率下篤俗者也<lb/>
<hi>應劭曰禮貴有常尊衣服有品師古曰篤厚也</hi>與内厚富而外為詭服以釣虛<lb/>
譽者殊科<hi>師古曰詭違也詭服謂與心志相違也一曰違衆之服也</hi>夫表徳章義所<lb/>
以率世厲俗聖王之制也其賜𢎞後子孫之次見為適<lb/>
者<hi>師古曰見音胡電反適讀曰嫡</hi>爵關内侯食邑三百户<lb/>
卜式河南人也以田畜為事有少弟弟壯式脱身出<hi>師古</hi>
<hi>曰脱身謂引身出也脱音徒活反</hi>獨取畜羊百餘田宅財物盡與弟式<lb/>
<pb n="KR2a0007_WYG_058-11a"/>
入山牧十餘年羊致千餘頭買田宅而弟盡破其産式<lb/>
輒復分與弟者數矣<hi>師古曰數音所角反</hi>時漢方事匈奴式上書<lb/>
願輸家財半助邊上使使問式欲為官乎式曰自小牧<lb/>
羊不習仕宦不願也使者曰家豈有寃欲言事乎式曰<lb/>
臣生與人亡所爭邑人貧者貸之<hi>師古曰貸音土戴反</hi>不善者教<lb/>
之所居人皆從式式何故見寃使者曰茍子何欲<hi>師古曰言</hi>
<hi>子茍如此輸財必有所欲</hi>式曰天子誅匈奴愚以為賢者宜死節有<lb/>
財者宜輸之如此而匈奴可滅也使者以聞上以語丞<lb/>
<pb n="KR2a0007_WYG_058-11b"/>
相𢎞𢎞曰此非人情不軌之臣<hi>師古曰軌亦法也</hi>不可以為化<lb/>
而亂法願陛下勿許上不報數歲乃罷式式歸復田牧<lb/>
歲餘㑹渾邪等降縣官費衆倉府空<hi>師古曰倉粟所積也府錢所聚也</hi>
貧民大徙皆卬給縣官<hi>師古曰卬音牛向反</hi>無以盡贍式復持錢<lb/>
二十萬與河南太守以給徙民河南上富人助貧民者<lb/>
上識式姓名曰是固前欲輸其家半財助邊乃賜式外<lb/>
繇四百人<hi>蘓林曰外繇謂戍邊也一人出三百錢謂之過更式歲得十二萬錢也一説在繇役之外</hi>
<hi>得復除四百人也師古曰一説是也</hi>式又盡復與官是時富豪皆爭匿財<lb/>
<pb n="KR2a0007_WYG_058-12a"/>
<hi>師古曰匿藏也</hi>唯式尤欲助費上於是以式終長者乃召拜式<lb/>
為中郎賜爵左庶長<hi>師古曰第十爵</hi>田十頃布告天下尊顯以<lb/>
風百姓<hi>師古曰風讀曰諷</hi>初式不願為郎上曰吾有羊在上林<lb/>
中欲令子牧之式既為郎布衣草蹻而牧羊<hi>師古曰蹻即今草屨</hi>
<hi>也南方謂之蹻字本作屩並音居畧反○宋祁曰注文今草屨也景本作今之鞋也</hi>歲餘羊肥息<lb/>
<hi>師古曰息生也言羊既肥而又生多也</hi>上過其羊所善之式曰非獨羊也<lb/>
治民亦猶是矣以時起居惡者輒去<hi>師古曰去除也音邱巨反</hi>毋令<lb/>
敗羣上竒其言欲試使治民拜式緱氏令緱氏便之遷<lb/>
<pb n="KR2a0007_WYG_058-12b"/>
成臯令將漕最<hi>師古曰為縣令而又使領漕其課最上</hi>上以式朴忠<hi>師古曰朴</hi>
<hi>質也</hi>拜為齊王太傅轉為相㑹呂嘉反式上書曰臣聞主<lb/>
媿臣死羣臣宜盡死節其駑下者宜出財以佐軍如是<lb/>
則强國不犯之道也<hi>師古曰國家威强而不見侵犯</hi>臣願與子男<hi>師古曰子</hi>
<hi>男自謂其子也</hi>及臨葘習弩博昌習船者請行死之以盡臣節<lb/>
<hi>師古曰從軍而致死</hi>上賢之下詔曰朕聞報徳以徳報怨以直<hi>師古</hi>
<hi>曰論語稱孔子曰以直報怨以徳報徳故詔引之○宋祁曰注文南本作孔子之言曰</hi>今天下不<lb/>
幸有事郡縣諸侯未有奮繇直道者也<hi>孟康曰未有奮迅樂出身勞於</hi>
<pb n="KR2a0007_WYG_058-13a"/>
<hi>徭役者也臣瓚曰言未有奮厲于正直之道師古曰二説皆非也奮憤激也繇讀與由同由從也直道謂報怨</hi>
<hi>以直征南越也言無欲奮厲而從於報怨之道也</hi>齊相雅行躬耕<hi>臣瓚曰雅素也言卜式躬</hi>
<hi>耕於野不要名利晉灼曰雅正也師古曰言其行雅正又躬耕也</hi>隨牧畜蕃輒分昆弟<lb/>
更造<hi>師古曰言其畜牧滋多則與昆弟而更自營為也番音扶元反</hi>不為利惑<hi>師古曰言不惑</hi>
<hi>於利○宋祁曰惑一作或注同</hi>日者北邊有興<hi>師古曰日者往日也興謂發軍</hi>上書助<lb/>
官往年西河歲惡率齊人入粟<hi>師古曰歲惡猶凶歲也禮記曰歲凶年穀不登</hi>
今又首奮<hi>師古曰為首而奮厲願從軍也</hi>雖未戰可謂義形於内矣<hi>師古</hi>
<hi>曰形見也</hi>其賜式爵關内侯黄金四十斤田十頃布告天下<lb/>
<pb n="KR2a0007_WYG_058-13b"/>
使明知之元鼎中徵式代石慶為御史大夫式既在位<lb/>
言郡國不便鹽鐵而船有筭可罷上由是不説式<hi>師古曰説</hi>
<hi>讀曰悦</hi>明年當封禪式又不習文章貶秩為太子太傅以<lb/>
兒寛代之式以夀終<lb/>
兒寛千乗人也<hi>師古曰千乗郡千乗縣也兒音五奚反</hi>治尚書事歐陽生<lb/>
以郡國選詣博士受業孔安國貧無資用嘗為弟子都<lb/>
飬<hi>師古曰都凡衆也飬主給烹炊者也貧無資用故供諸弟子烹炊也飬弋向反</hi>時行賃作帶<lb/>
經而鉏休息輒讀誦其精如此以射策為掌故功次補<lb/>
<pb n="KR2a0007_WYG_058-14a"/>
廷尉文學卒史<hi>蘇林曰秩六百石舊郡亦有也臣瓚曰漢注卒史秩百石師古曰瓚説是也</hi>
寛為人温良有廉知自將<hi>師古曰將衛也以智自衛䕶也</hi>善屬文<hi>師古曰屬</hi>
<hi>綴也音之欲反</hi>然懦於武<hi>師古曰懦柔也音乃喚反又音儒</hi>口弗能發明也時<lb/>
張湯為廷尉廷尉府盡用文史法律之吏<hi>師古曰史謂善史書者</hi>
而寛以儒生在其間見謂不習事不署曹<hi>張晏曰不署為列曹也師</hi>
<hi>古曰署表也置也凡言署官表其秩位置立為之也</hi>除為從史<hi>師古曰從史者但只隨官僚不主文</hi>
<hi>書</hi>之北地視畜數年<hi>師古曰之往也畜謂廷尉之畜在北地者若今諸司公廨牛羊</hi>還<lb/>
至府上畜簿<hi>師古曰簿謂文計也</hi>㑹廷尉時有疑奏已再見郤矣<lb/>
<pb n="KR2a0007_WYG_058-14b"/>
<hi>師古曰郤退也</hi>掾史莫知所為寛為言其意掾史因使寛為奏<lb/>
奏成讀之皆服<hi>○宋祁曰越本無一奏字</hi>以白廷尉湯湯大驚召寛<lb/>
與語乃竒其材以為掾上寛所作奏即時得可異日湯<lb/>
見上問曰前奏非俗吏所及誰為之者湯言兒寛上曰<lb/>
吾固聞之久矣湯由是鄉學<hi>師古曰鄉讀曰嚮</hi>以寛為奏讞掾<lb/>
以古法義決疑獄甚重之及湯為御史大夫以寛為掾<lb/>
舉侍御史見上語經學上説之<hi>師古曰説讀曰悦</hi>從問尚書一<lb/>
篇擢為中大夫遷左内史寛既治民勸農業緩刑罰理<lb/>
<pb n="KR2a0007_WYG_058-15a"/>
獄訟卑體下士務在於得人心<hi>師古曰下音胡嫁反</hi>擇用仁厚士<lb/>
推情與下不求聲名吏民大信愛之寛表奏開六輔渠<lb/>
<hi>韋昭曰六輔為京兆馮翊扶風河東河南河内也劉徳曰於六輔界中為渠也師古曰二説皆非也溝洫志云</hi>
<hi>兒寛為左内史奏請穿六輔渠以益溉鄭國旁髙卬之田此則於鄭國渠上流南岸更開六道小渠以輔助溉</hi>
<hi>灌耳今雍州雲陽三原兩縣界此渠尚存鄉人名曰六渠亦號輔渠故河渠書云關内則輔渠靈軹是也焉説</hi>
<hi>三河之地哉</hi>定水令以廣溉田<hi>師古曰為用水之次具立法令皆得其所也○宋祁曰注</hi>
<hi>令皆下當添使字</hi>收租税時裁闊狹與民相假貸<hi>師古曰謂有貧弱及農要</hi>
<hi>之時不即徵收也貸音土代反</hi>以故租多不入後有軍發左内史以負<lb/>
<pb n="KR2a0007_WYG_058-15b"/>
租課殿當免民聞當免皆恐失之大家牛車小家擔負<lb/>
輸租繦屬不絶<hi>師古曰繦索也言輸者接連不絶於道若繩索之相屬也猶今言續索矣屬音</hi>
<hi>之欲反</hi>課更以最上由此愈竒寛及議欲放古巡狩封禪<lb/>
之事<hi>師古曰放依也音甫往反</hi>諸儒對者五十餘人未能有所定先<lb/>
是司馬相如病死有遺書頌功徳言符瑞足以封泰山<lb/>
上竒其書以問寛寛對曰陛下躬發聖徳統楫羣元<hi>張晏</hi>
<hi>曰統察楫聚也如淳曰歴數之元也臣瓚曰統猶總覽也楫當作輯師古曰輯楫與集三字並同虞書曰楫五</hi>
<hi>瑞是也其字從木瓚曰當為輯不通</hi>宗祀天地薦禮百神精神所鄉徵兆<lb/>
<pb n="KR2a0007_WYG_058-16a"/>
必報<hi>師古曰鄉讀曰嚮徵證也</hi>天地並應符瑞昭明其封泰山禪梁<lb/>
父昭姓考瑞帝王之盛節也然享薦之義不著于經<hi>師古</hi>
<hi>曰封禪之享薦也以非常禮故經無其文著音竹筯反</hi>以為封禪告成合祛於天<lb/>
地神祗<hi>李竒曰祛開散合閉也開閉於天地也○宋祁曰散字下當添也字</hi>祗戒精專以<lb/>
接神明總百官之職各稱事宜而為之節文<hi>師古曰稱副也</hi>唯<lb/>
聖主所由制定其當<hi>師古曰當猶中也</hi>非羣臣之所能列今將<lb/>
舉大事優游數年<hi>師古曰言不決也</hi>使羣臣得人自盡終莫能<lb/>
成<hi>師古曰所言不同各有執見也</hi>唯天子建中和之極兼總條貫<hi>師古曰極</hi>
<pb n="KR2a0007_WYG_058-16b"/>
<hi>正也周禮曰以為人極也</hi>金聲而玉振之<hi>師古曰言振揚徳音如金玉之聲也</hi>以順成<lb/>
天慶垂萬世之基上然之乃自制儀采儒術以文焉既<lb/>
成將用事拜寛為御史大夫從東封泰山還登明堂寛<lb/>
上壽曰臣聞三代改制屬象相因<hi>李竒曰政教之法象相因屬師古曰屬連</hi>
<hi>也音之欲反</hi>間者聖統廢絶<hi>師古曰聖統聖人之遺業謂禮文也</hi>陛下發憤合<lb/>
指天地祖立明堂辟雍<hi>師古曰祖始也</hi>宗祀泰山<hi>師古曰宗尊也</hi>六律<lb/>
五聲<hi>師古曰六律謂黄鍾太蔟姑洗㽔賓夷則無射也五聲宫商角徵羽也</hi>幽贊聖意<hi>師古</hi>
<hi>曰幽深也贊明也</hi>神樂四合各有方象<hi>如淳曰四方色及五神祭祀聲樂各有等</hi>以<lb/>
<pb n="KR2a0007_WYG_058-17a"/>
丞嘉祀為萬世則<hi>師古曰則法也</hi>天下幸甚將建大元本瑞登<lb/>
告岱宗發祉闓門以候景至癸亥宗祀日宣重光上元<lb/>
甲子肅邕永享<hi>李竒曰太平之世日抱重光謂日有重日也蘇林曰將甫始之辭也大元太初</hi>
<hi>歴也本瑞謂白麟寳鼎之屬也以候景至冬至之景也上元甲子太初元年甲子朔旦冬至也師古曰宗尊也</hi>
<hi>肅敬也雍和也既敬且和則長為天所享也闓讀與開同</hi>光輝充塞天文粲然<hi>師古曰塞</hi>
<hi>滿也粲然明貌</hi>見象日昭報降符應<hi>師古曰言天顯示景象白日昭明也降下符應以報</hi>
<hi>徳化</hi>臣寛奉觴再拜上千萬歲壽制曰敬舉君之觴後太<lb/>
史令司馬遷等言歴紀壞廢漢興未改正朔宜可正上<lb/>
<pb n="KR2a0007_WYG_058-17b"/>
乃詔寛與遷等共定漢太初歴語在律歴志初梁相褚<lb/>
大通五經為博士時寛為弟子及御史大夫缺徵褚大<lb/>
夫自以為御史大夫<hi>○宋祁曰褚大下夫字當作大</hi>至洛陽聞兒寛為<lb/>
之褚大笑及至與寛議封禪於上前大不能及退而服<lb/>
曰上誠知人寛為御史大夫以稱意任職故久無有所<lb/>
匡諫於上官屬易之<hi>師古曰易輕也音弋豉反</hi>居位九歲以官卒<lb/>
贊曰公孫𢎞卜式兒寛皆以鴻漸之翼困於燕爵<hi>李竒曰漸</hi>
<hi>進也鴻一舉而進千里者羽翼之材也𢎞等皆以大材初為俗所薄若燕爵不知鴻志也師古曰易漸卦上九</hi>
<pb n="KR2a0007_WYG_058-18a"/>
<hi>爻辭曰鴻漸于陸其羽可以為儀鴻大鳥漸進也髙平曰陸言鴻進於陸以其羽翼為威儀也喻𢎞等皆有鴻</hi>
<hi>之羽儀未進之時燕爵所輕也</hi>逺迹羊豕之間<hi>師古曰逺竄其迹也</hi>非遇其時焉<lb/>
能致此位乎<hi>師古曰焉於何也</hi>是時漢興六十餘載海内艾安<lb/>
<hi>師古曰艾讀曰乂</hi>府庫充實而四夷未賔制度多闕上方欲用<lb/>
文武求之如弗及<hi>師古曰恐失之</hi>始以蒲輪迎枚生見主父而<lb/>
歎息<hi>師古曰謂言公皆安在何相見之晩</hi>羣士慕嚮異人並出卜式拔於<lb/>
芻牧𢎞羊擢於賈豎衞青奮於奴僕日磾出於降虜斯<lb/>
亦曩時版築飯牛之朋已<hi>師古曰版築傅説也飯牛甯戚也已語終辭也飯音扶晩</hi>
<pb n="KR2a0007_WYG_058-18b"/>
<hi>反</hi>漢之得人於茲為盛儒雅則公孫𢎞董仲舒兒寛篤<lb/>
行則石建石慶質直則汲黯卜式推賢則韓安國鄭當<lb/>
時定令則趙禹張湯<hi>○宋祁曰南本令作律</hi>文章則司馬遷相如<lb/>
滑稽則東方朔枚臯<hi>師古曰滑稽轉利之稱也滑亂也稽礙也言其變亂無留礙也一説</hi>
<hi>稽考也言可滑亂不可考校也滑音骨稽音工奚反</hi>應對則嚴助朱買臣厯數則<lb/>
唐都洛下閎協律則李延年運籌則桑𢎞羊奉使則張<lb/>
騫蘇武將率則衛青霍去病受遺則霍光金日磾其餘<lb/>
不可勝紀<hi>師古曰紀記也</hi>是以興造功業制度遺文後世莫及<lb/>
<pb n="KR2a0007_WYG_058-19a"/>
孝宣承統纂脩洪業亦講論六蓺招選茂異而蕭望之<lb/>
梁邱賀夏侯勝韋𤣥成嚴彭祖尹更始以儒術進劉向<lb/>
王襃以文章顯將相則張安世趙充國魏相丙吉于定<lb/>
國杜延年治民則黄霸王成龔遂鄭𢎞召信臣<hi>師古曰召讀曰</hi>
<hi>邵</hi>韓延壽尹翁歸趙廣漢嚴延年張敞之屬皆有功迹<lb/>
見述於世參其名臣亦其次也<hi>師古曰次於武帝時</hi>
　<lb/>
　<lb/>
<pb n="KR2a0007_WYG_058-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷五十八<lb/>
<pb n="KR2a0007_WYG_058-20a"/>
　前漢書卷五十八考證<lb/>
公孫𢎞傳公孫𢎞○<hi>臣召南</hi>按史記云字季漢書于名<lb/>
　字里居往往視史記加詳此文獨脱何也<lb/>
菑川薛人也○顧炎武曰漢魯國有薛縣史記列傳齊<lb/>
　菑川薛縣人也言齊又言菑川而薛並不屬二國殊<lb/>
　不可曉正義曰表云菑川國文帝分齊置都劇括地<lb/>
　志云故劇城在青州壽光縣南三十一里故薛城在<lb/>
　徐州滕縣界按薛與劇隔兖州及泰山儒林傳言薛<lb/>
<pb n="KR2a0007_WYG_058-20b"/>
　人公孫𢎞是𢎞審為薛人上言齊菑川者誤耳<hi>臣召</hi>
　<hi>南</hi>按顧説甚確但以本傳核之云牧豕海上惟菑川<lb/>
　北近海若魯國之薛縣則東去海絶逺矣又云菑川<lb/>
　國復推上𢎞史漢二文並合然則𢎞為薛人尚可疑<lb/>
　而其為菑川人似無可疑也但薛縣屬魯不屬菑川<lb/>
　則志可据耳<lb/>
談笑多聞○史記作恢竒多聞<lb/>
其以髙成之平津鄉○<hi>臣召南</hi>按志髙成縣屬勃海郡<lb/>
<pb n="KR2a0007_WYG_058-21a"/>
　宋白曰滄州鹽山縣古髙成縣也有平津鄉又户六<lb/>
　百五十表作三百七十三户表傳互異<lb/>
數年至宰相封侯○通鑑考異曰史記將相名臣表漢<lb/>
　書百官公卿表𢎞為相皆在元朔五年建元以來侯<lb/>
　者表恩澤侯表皆云元朔三年封侯按三年𢎞始為<lb/>
　御史大夫蓋誤書五為三因置于三年耳<lb/>
卜式傳使者曰茍子何欲○<hi>臣召南</hi>按平凖書作茍如<lb/>
　此子何欲而然此傳節去數字意似不了又按卜式<lb/>
<pb n="KR2a0007_WYG_058-21b"/>
　始末本無足稱班氏但節取平凖書中數段為傳與<lb/>
　食貨志複矣且賛語以式質直配汲黯尤覺不倫<lb/>
兒寛傳陛下躬發聖徳統楫羣元注師古曰虞書曰楫<lb/>
　五瑞其字從木○<hi>臣召南</hi>按師古解輯楫與集三字<lb/>
　並同是也但虞書作輯五瑞其字從車未知師古所<lb/>
　据何本<lb/>
　<lb/>
　前漢書卷五十八考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷四十四</head> <lb/>
    <p>
<pb n="KR2a0007_WYG_044-1a"/>
欽定四庫全書<lb/>
　前漢書卷四十四<lb/>
　　漢　　蘭　　　臺　　令　　史班　固撰<lb/>
　　唐正議大夫行秘書少監琅邪縣開國子顔師古注<lb/>
　淮南衡山濟北王傳第十四<lb/>
淮南厲王長髙帝少子也其母故趙王張敖美人髙帝<lb/>
八年從東垣過趙趙王獻美人厲王母也幸有身趙王<lb/>
不敢内宫<hi>師古曰不敢更内之於宫中</hi>為築外宫舍之<hi>師古曰舍止也</hi>及貫<lb/>
<pb n="KR2a0007_WYG_044-1b"/>
高等謀反事覺并逮治王盡捕王母兄弟美人繫之河<lb/>
内厲王母亦繫告吏曰日得幸上有子<hi>師古曰日謂徃日</hi>吏以<lb/>
聞上方怒趙未及理厲王母厲王母弟趙兼因辟陽侯<lb/>
言吕后吕后姤不肯白辟陽侯不强爭厲王母已生厲<lb/>
王恚即自殺吏奉厲王詣上上悔<hi>師古曰悔不理其母</hi>令吕后母<lb/>
之而葬其母真定真定厲王母家縣也十一年淮南王<lb/>
布反上自將擊滅布即立子長為淮南王王早失母常<lb/>
附吕后孝惠吕后時以故得幸無患然常心怨辟陽侯<lb/>
<pb n="KR2a0007_WYG_044-2a"/>
不敢發及孝文初即位自以為最親<hi>師古曰時高帝子唯二人在</hi>驕<lb/>
蹇數不奉法<hi>師古曰蹇謂不順也</hi>上寛赦之三年入朝甚横<hi>師古曰横</hi>
<hi>音胡孟反</hi>從上入苑獵與上同輦常謂上大兄厲王有材力<lb/>
力扛鼎<hi>師古曰扛舉也音江</hi>乃徃請辟陽侯辟陽侯出見之即自<lb/>
褏金椎椎之<hi>師古曰褏古袖字也謂以金椎藏置褏中出而椎之</hi>命從者刑之<hi>如淳</hi>
<hi>曰刻其形體備五刑也師古曰直斷其首非五刑也事見史記</hi>馳詣闕下肉袒而謝曰<lb/>
臣母不當坐趙時事<hi>○宋祁曰時字浙本添</hi>辟陽侯力能得之呂<lb/>
后不爭罪一也趙王如意子母無罪呂后殺之辟陽侯<lb/>
<pb n="KR2a0007_WYG_044-2b"/>
不爭罪二也呂后王諸呂欲以危劉氏辟陽侯不爭罪<lb/>
三也臣謹為天下誅賊報母之仇伏闕下請罪文帝傷<lb/>
其志為親故不治赦之當是時自薄太后及太子諸大<lb/>
臣皆憚厲王厲王以此歸國益恣不用漢法出入警蹕<lb/>
稱制自作法令數上書不遜順<hi>師古曰數音所角反</hi>文帝重自切<lb/>
責之<hi>如淳曰重難也</hi>時帝舅薄昭為將軍尊重上令昭予厲王<lb/>
書諫數之曰<hi>師古曰數音所具反</hi>竊聞大王剛直而勇慈惠而厚<lb/>
貞信多斷是天以聖人之資奉大王也甚盛不可不察<lb/>
<pb n="KR2a0007_WYG_044-3a"/>
今大王所行不稱天資皇帝初即位易侯邑在淮南者<lb/>
<hi>晉灼曰侯邑在淮南者更易以它郡地封之不欲使錯在王國</hi>大王不肯皇帝卒易之<lb/>
<hi>師古曰卒終也</hi>使大王得三縣之實甚厚大王以未嘗與皇帝<lb/>
相見求入朝見未畢昆弟之歡<hi>師古曰畢盡也</hi>而殺列侯以自<lb/>
為名皇帝不使吏與其間<hi>師古曰與讀曰豫謂不令吏干豫治其事</hi>赦大王<lb/>
甚厚法二千石缺輙言漢補大王逐漢所置而請自置<lb/>
相二千石皇帝骫天下正法而許大王甚厚<hi>蘇林曰不從正法聽</hi>
<hi>王自置二千石師古曰骫古委字骫謂曲也</hi>大王欲屬國為布衣守冡真定<lb/>
<pb n="KR2a0007_WYG_044-3b"/>
<hi>師古曰屬謂委棄之也音之欲反</hi>皇帝不許使大王毋失南面之尊甚<lb/>
厚<hi>師古曰毋失不失也南面之尊謂王位也</hi>大王宜日夜奉法度修貢職以<lb/>
稱皇帝之厚德今廼輕言恣行以負謗於天下甚非計<lb/>
也夫大王以千里為宅居以萬民為臣妾此高皇帝之<lb/>
厚德也高帝蒙霜露沬風雨<hi>師古曰沬亦頮字也䝉冒也沬洗面也音胡内反字</hi>
<hi>從午未之未</hi>赴矢石野戰攻城身被創痍<hi>師古曰痍音夷</hi>以為子孫<lb/>
成萬世之業艱難危苦甚矣大王不思先帝之艱苦日<lb/>
夜怵惕脩身正行養犧牲豐潔粢盛奉祭祀以無忘先<lb/>
<pb n="KR2a0007_WYG_044-4a"/>
帝之功德而欲屬國為布衣甚過且夫貪讓國土之名<lb/>
輕廢先帝之業不可以言孝父為之基而不能守不賢<lb/>
不求守長陵而求之真定先母後父不誼數逆天子之<lb/>
令不順言節行以高兄無禮<hi>鄭氏曰淮南王呼帝為大兄也師古曰鄭説非也謂</hi>
<hi>請守母冢自為名節而表異行用此矜高於兄耳</hi>幸臣有罪大者立斷小者肉<lb/>
刑不仁<hi>師古曰斷謂斬也</hi>貴布衣一劒之任賤王侯之位不知<lb/>
不好學問大道觸情妄行不祥<hi>師古曰任情意所欲則行之妄行行音下更反</hi>
此八者危亡之路也而大王行之棄南面之位奮諸賁<lb/>
<pb n="KR2a0007_WYG_044-4b"/>
之勇<hi>應劭曰吳專諸衛孟賁也師古曰賁音奔</hi>常出入危亡之路臣之所見<lb/>
高皇帝之神必不廟食於大王之手明白昔者周公誅<lb/>
管叔放蔡叔以安周齊桓殺其弟以反國<hi>韋昭曰子糾兄也言弟者</hi>
<hi>諱也</hi>秦始皇殺兩弟遷其母以安秦<hi>應劭曰始皇母與嫪毐私通生二子事覺</hi>
<hi>誅毐并殺二弟遷其母於咸陽宫也</hi>頃王亡代高帝奪之國以便事<hi>應劭曰頃</hi>
<hi>王高帝兄仲也匈奴入代不能守走歸京師高帝奪其國退為郃陽侯以便國法也師古曰便音頻面反</hi>濟<lb/>
北舉兵皇帝誅之以安漢<hi>應劭曰濟北王興居與大臣共誅諸呂自以功大怨其賞</hi>
<hi>薄故反</hi>故周齊行之於古秦漢用之於今大王不察古今<lb/>
<pb n="KR2a0007_WYG_044-5a"/>
之所以安國便事而欲以親戚之意望於太上不可得<lb/>
也<hi>如淳曰太上天子也</hi>亡之諸侯游宦事人及舍匿者論皆有法<lb/>
<hi>師古曰舍匿謂容止而藏隱也</hi>其在王所吏主者坐<hi>師古曰言各有所主而坐其罪</hi>今<lb/>
諸侯子為吏者御史主<hi>如淳曰主御史也自此以下至縣令主皆謂王官屬</hi>為軍<lb/>
吏者中尉主客出入殿門者衞尉大行主諸從蠻夷來<lb/>
歸誼及以亡名數自占者内史縣令主相欲委下吏無<lb/>
與其禍不可得也<hi>師古曰言諸侯王之相欲委罪於在下小吏而身不干豫之不可得也與</hi>
<hi>讀曰豫</hi>王若不改漢繫大王邸論相以下為之奈何夫墮<lb/>
<pb n="KR2a0007_WYG_044-5b"/>
父大業退為布衣所哀<hi>師古曰墮毁也布衣貧賤之人王既伏法則貧賤之人反哀憐</hi>
<hi>之墮音火規反</hi>幸臣皆伏法而誅為天下笑以羞先帝之德<hi>師古</hi>
<hi>曰羞辱也</hi>甚為大王不取也宜急改操易行上書謝罪曰臣<lb/>
不幸早失先帝少孤呂氏之世未嘗忘死<hi>服䖍曰常恐畏死也</hi>陛<lb/>
下即位臣怙恩德驕盈行多不軌<hi>師古曰軌法也</hi>追念辠過恐<lb/>
懼伏地待誅不敢起皇帝聞之必喜大王昆弟歡欣於<lb/>
上羣臣皆得延壽於下上下得宜海内常安願孰計而<lb/>
疾行之行之有疑禍如發矢不可追已<hi>師古曰發矢喻速也已語終辭</hi>
<pb n="KR2a0007_WYG_044-6a"/>
王得書不説<hi>師古曰説讀曰悦</hi>六年令男子但等七十人與棘<lb/>
蒲侯柴武太子奇謀以輦車四十乘反谷口<hi>孟康曰谷口在長安</hi>
<hi>北故縣也處多嶮阻師古曰輦車人輓行以載兵器也</hi>令人使閩越匈奴事覺治<lb/>
之廼使使召淮南王王至長安丞相張蒼典客馮敬行<lb/>
御史大夫事<hi>○宋祁曰孝文三年馮敬為典客七年為御史大夫</hi>與宗正廷尉雜<lb/>
奏長廢先帝法不聽天子詔居處無度為黄屋蓋儗天<lb/>
子<hi>師古曰儗比也</hi>擅為法令不用漢法及所置吏以其郎中春<lb/>
為丞相收聚漢諸侯人及有罪亡者匿與居為治家室<lb/>
<pb n="KR2a0007_WYG_044-6b"/>
賜與財物爵禄田宅爵或至關内侯奉以二千石所不<lb/>
當得<hi>如淳曰賜亡畔來者如賜其國二千石也臣瓚曰奉畔者以二千石之秩禄也師古曰瓚説是也奉</hi>
<hi>音扶用反</hi>大夫但<hi>張晏曰大夫姓也上云男子但明其本姓大夫也如淳曰但大夫名也師古曰既曰</hi>
<hi>大夫但又士伍開章明其為大夫也上言男子但等者總謂反人耳不妨但為大夫也</hi>士伍開章<lb/>
等七十人<hi>如淳曰律有罪失官爵稱士伍也開章名</hi>與棘蒲侯太子奇謀反<lb/>
欲以危宗廟社稷謀使閩越及匈奴發其兵事覺長安<lb/>
尉奇等徃捕開章長匿不予與故中尉蕳忌謀殺以閉<lb/>
口<hi>師古曰姓蕳名忌蕳音姧嚴助傳作間字音同耳今流俗書本此蕳字或有作簡者非也蓋後人所改既</hi>
<pb n="KR2a0007_WYG_044-7a"/>
<hi>殺開章所有口語皆無端緒故云閉口</hi>為棺椁衣衾葬之肥陵<hi>師古曰肥陵地名在</hi>
<hi>肥水之上</hi>謾吏曰不知安在<hi>師古曰謾誑也實葬肥陵誑云不知處謾音慢又音莫連反此</hi>
<hi>下亦同</hi>又陽聚土樹表其上曰開章死葬此下<hi>師古曰表者𥪡木為</hi>
<hi>之若柱形也</hi>及長身自賊殺無罪者一人令吏論殺無罪者<lb/>
六人為亡命棄市<hi>○宋祁曰舊本棄字下有之字</hi>詐捕命者以除罪<hi>晉灼</hi>
<hi>曰亡命者當棄市而王藏之詐捕不命者而言命以脱命者之罪師古曰為音于偽反</hi>擅罪人無<lb/>
告劾繫治城旦以上十四人赦免罪人死罪十八人城<lb/>
旦舂以下五十八人賜人爵關内侯以下九十四人前<lb/>
<pb n="KR2a0007_WYG_044-7b"/>
日長病陛下心憂之使使者賜棗脯長不肯見拜使者<lb/>
南海民處廬江界中者反淮南吏卒擊之陛下遣使者<lb/>
齎帛五十匹以賜吏卒勞苦者長不欲受賜謾曰無勞<lb/>
苦者南海王織上書獻璧帛皇帝忌擅燔其書不以聞<lb/>
<hi>文穎曰忌蕳忌也</hi>吏請召治忌長不遣謾曰忌病長所犯不軌<lb/>
當棄市臣請論如法制曰朕不忍置法於王其與列侯<lb/>
吏二千石議列侯吏二千石臣嬰等四十三人議皆曰<lb/>
宜論如法制曰其赦長死罪廢勿王有司奏請處蜀嚴<lb/>
<pb n="KR2a0007_WYG_044-8a"/>
道卭郵<hi>張晏曰嚴道蜀郡縣也卭郵置名也師古曰郵行書之舍音尤</hi>遣其子子母從<lb/>
居<hi>師古曰子母者所生子之姬妾</hi>縣為築蓋家室皆日三食給薪菜鹽<lb/>
炊食器席蓐<hi>師古曰炊器釡鬲之屬食器盃椀之屬</hi>制曰食長給肉日五<lb/>
斤<hi>師古曰食音飤</hi>酒二斗令故美人材人得幸者十人從居<hi>師古</hi>
<hi>曰上言子母則有子者令從之今此云美人材人則無子者亦令從之</hi>於是盡誅所與謀<lb/>
者廼遣長載以輜車<hi>師古曰輜衣車也音甾</hi>令縣次傳爰盎諫曰<lb/>
上素驕淮南王不為置嚴相傅以故至此且淮南王為<lb/>
人剛今暴摧折之臣恐其逄霧露病死陛下有殺弟之<lb/>
<pb n="KR2a0007_WYG_044-8b"/>
名奈何上曰吾特苦之耳令復之<hi>師古曰暫困苦之令其自悔即追還也復</hi>
<hi>音扶目反</hi>淮南王謂侍者曰誰謂乃公勇者吾以驕不聞過<lb/>
故至此廼不食而死縣傳者不敢發車封<hi>孟康曰檻車有封也</hi>至<lb/>
雍<hi>師古曰雍扶風雍縣</hi>雍令發之以死聞上悲哭謂爰盎曰吾不<lb/>
從公言卒亡淮南王盎曰淮南王不可奈何願陛下自<lb/>
寛上曰為之奈何曰獨斬丞相御史以謝天下廼可上<lb/>
即令丞相御史逮諸縣傳淮南王不發封餽侍者<hi>師古曰逮</hi>
<hi>追捕之也餽亦饋字耳</hi>皆棄市廼以列侯葬淮南王于雍置守冢<lb/>
<pb n="KR2a0007_WYG_044-9a"/>
三十家孝文八年憐淮南王王有子四人年皆七八歲<lb/>
廼封子安為阜陵侯子勃為安陽侯子賜為陽周侯子<lb/>
良為東城侯十二年民有作歌歌淮南王曰一尺布尚<lb/>
可縫一斗粟尚可舂兄弟二人不相容<hi>孟康曰尺帛斗粟猶尚不棄况</hi>
<hi>於兄弟而更相逐乎臣瓚曰一尺帛可縫而共衣一斗粟可舂而共食况以天下之廣而不相容也師古曰瓚</hi>
<hi>説是</hi>上聞之曰昔堯舜放逐骨肉<hi>師古曰鯀及共工皆堯舜之同姓故云骨肉</hi>
周公殺管蔡天下稱聖不以私害公天下豈以為我貪<lb/>
淮南地邪廼徙城陽王王淮南故地而追尊諡淮南王<lb/>
<pb n="KR2a0007_WYG_044-9b"/>
為厲王<hi>○宋祁曰越本無諡字</hi>置園如諸侯儀十六年上憐淮南<lb/>
王廢法不軌自使失國早夭廼徙淮南王喜復王故城<lb/>
陽而立厲王三子王淮南故地三分之阜陵侯安為淮<lb/>
南王安陽侯勃為衡山王陽周侯賜為廬江王東城侯<lb/>
良前薨無後孝景三年吳楚七國反吳使者至淮南王<lb/>
欲發兵應之其相曰王必欲應吳臣願為將王廼屬之<lb/>
<hi>師古曰屬謂以兵委之也屬音之欲反</hi>相巳將兵因城守不聽王而為漢<lb/>
漢亦使曲城侯將兵救淮南<hi>晉灼曰功臣表蟲達也師古曰晉説非此蟲逹之子</hi>
<pb n="KR2a0007_WYG_044-10a"/>
<hi>耳名犍逹已先薨○宋祁曰浙本注文作晉説非也</hi>淮南以故得完吳使者至廬<lb/>
江廬江王不應而徃來使越至衡山衡山王堅守無二<lb/>
心孝景四年吳楚已破衡山王朝上以為貞信廼勞苦<lb/>
之<hi>師古曰勞音來到反</hi>曰南方卑濕徙王王於濟北以襃之及薨<lb/>
遂賜諡為貞王廬江王以邊越數使使相交<hi>師古曰邊越者邊界</hi>
<hi>與越相接</hi>徙為衡山王王江北<lb/>
淮南王安為人好書鼓琴不喜弋獵狗馬馳騁<hi>師古曰喜音許</hi>
<hi>吏反</hi>亦欲以行陰德拊循百姓流名譽招致賓客方術之<lb/>
<pb n="KR2a0007_WYG_044-10b"/>
士數千人作為内書二十一篇外書甚衆又有中篇八<lb/>
卷言神仙黄白之術<hi>張晏曰黄黄金白白銀也</hi>亦二十餘萬言時武<lb/>
帝方好藝文以安屬為諸父<hi>師古曰安於天子服屬為從父叔父</hi>辯博善<lb/>
為文辭甚尊重之每為報書及賜<hi>師古曰賜賜書也</hi>常召司馬<lb/>
相如等視草廼遣<hi>師古曰草謂為文之藁草</hi>初安入朝獻所作内篇<lb/>
新出上愛秘之使為離騷傳<hi>師古曰傳謂解説之若毛詩傳</hi>旦受詔日<lb/>
食時上又獻頌德及長安都國頌每宴見談説得失及<lb/>
方技賦頌昬暮然後罷安初入朝雅善太尉武安侯<hi>師古</hi>
<pb n="KR2a0007_WYG_044-11a"/>
<hi>曰田蚡</hi>武安侯迎之霸上與語曰方今上無太子王親高<lb/>
皇帝孫行仁義天下莫不聞宮車一日晏駕非王尚誰<lb/>
立者淮南王大喜厚遺武安侯寶賂其羣臣賓客江淮<lb/>
間多輕薄以厲王遷死感激安建元六年彗星見淮南<lb/>
王心怪之或説王曰先吳軍時彗星出長數尺然尚流<lb/>
血千里今彗星竟天天下兵當大起王心以為上無太<lb/>
子天下有變諸侯並爭愈益治攻戰具積金錢賂遺郡<lb/>
國遊士妄作妖言阿諛王王喜多賜予之王有女陵慧<lb/>
<pb n="KR2a0007_WYG_044-11b"/>
有口<hi>師古曰性慧了而口辯</hi>王愛陵多予金錢為中詗長安<hi>孟康曰詗</hi>
<hi>音偵西方人以反間為詗王使其女為偵於中也如淳曰詗音朽政反師古曰詗有所候伺也如音是矣偵者</hi>
<hi>義與詗同然音則異音丑政反</hi>約結上左右元朔二年上賜淮南王几<lb/>
杖不朝后荼愛幸<hi>師古曰荼者后名也音塗</hi>生子遷為太子取皇太<lb/>
后外孫修成君女為太子妃<hi>服䖍曰武帝異姓姊之女也應劭曰修成君王太后</hi>
<hi>先適金氏女也</hi>王謀為反具畏太子妃知而内泄事廼與太子<lb/>
謀令詐不愛三月不同席王陽怒太子閉使與妃同内<lb/>
終不近妃妃求去王廼上書謝歸之后荼太子遷及女<lb/>
<pb n="KR2a0007_WYG_044-12a"/>
陵擅國權奪民田宅妄致繫人<hi>師古曰致至也牽引而致之</hi>太子學<lb/>
用劒自以為人莫及聞郎中雷被巧<hi>師古曰被音皮義反巧者善用劒也</hi>
召與戲被壹再辭讓誤中太子<hi>師古曰中音竹仲反</hi>太子怒被恐<lb/>
此時有欲從軍者輙詣長安被即願奮擊匈奴太子數<lb/>
惡被<hi>師古曰謂譖毁之於王也</hi>王使郎中令斥免欲以禁後<hi>師古曰令後人</hi>
<hi>更不敢效之</hi>元朔五年被遂亡之長安上書自明事下廷尉<lb/>
河南河南治<hi>師古曰章下廷尉及河南令於河南雜治其事</hi>逮淮南太子<hi>師古曰追</hi>
<hi>赴河南也</hi>王王后計欲毋遣太子<hi>師古曰王與王后共計也</hi>遂發兵計未<lb/>
<pb n="KR2a0007_WYG_044-12b"/>
定猶與十餘日<hi>師古曰與讀曰豫</hi>㑹有詔即訊太子<hi>師古曰即就也訊問</hi>
<hi>也就淮南問之不逮詣河南</hi>淮南相怒壽春丞留太子逮不遣<hi>如淳曰丞</hi>
<hi>順王意不遣太子應逮書</hi>劾不敬王請相相不聽王使人上書告相<lb/>
事下廷尉治從迹連王<hi>師古曰從讀曰蹤</hi>王使人候司<hi>師古曰入京師</hi>
<hi>候司其事</hi>漢公卿請逮捕治王王恐欲發兵太子遷謀曰漢<lb/>
使即逮王令人衣衞士衣持㦸居王旁有非是者即刺<lb/>
殺之臣亦使人刺殺淮南中尉廼舉兵未晚也是時上<lb/>
不許公卿而遣漢中尉宏即訊驗王<hi>師古曰即亦就也</hi>王視漢<lb/>
<pb n="KR2a0007_WYG_044-13a"/>
中尉顔色和問斥雷被事耳自度無何<hi>師古曰自計度更無罪度音徒</hi>
<hi>各反</hi>不發中尉還以聞公卿治者曰淮南王安雍閼求奮<lb/>
擊匈奴者雷被等格明詔<hi>師古曰雍讀曰壅格音閣謂攱閣不行之○宋祁曰景德</hi>
<hi>本無求字</hi>當棄市詔不許請廢勿王上不許請削五縣可二<lb/>
縣使中尉宏赦其罪罰以削地中尉入淮南界宣言赦<lb/>
王王初聞公卿請誅之未知得削地聞漢使來恐其捕<lb/>
之廼與太子謀如前計中尉至即賀王王以故不發其<lb/>
後自傷曰吾行仁義見削地寡人甚恥之為反謀益甚<lb/>
<pb n="KR2a0007_WYG_044-13b"/>
諸使者道長安來<hi>師古曰道從也</hi>為妄言言上無男即喜言漢<lb/>
廷治有男即怒<hi>師古曰漢廷治者朝廷皆治理也治音丈吏反</hi>以為妄言非也<lb/>
<hi>師古曰云治及有男皆妄言耳非真實也</hi>日夜與左吳等按輿地圖<hi>蘇林曰輿猶盡</hi>
<hi>載之意</hi>部署兵所從入王曰上無太子宮車即晏駕大臣<lb/>
必徵膠東王不即常山王諸侯並爭吾可以無備乎且<lb/>
吾高帝孫親行仁義陛下遇我厚吾能忍之萬世之後<lb/>
吾寧能北面事豎子乎王有孽子不害最長<hi>師古曰孽庶也</hi>王<lb/>
不愛后太子皆不以為子兄數<hi>如淳曰后不以為子太子不以為兄秩數</hi>不<lb/>
<pb n="KR2a0007_WYG_044-14a"/>
害子建材高有氣常怨望太子不省其父<hi>服䖍曰不省録著兄弟數</hi>
<hi>中也</hi>時諸侯皆得分子弟為侯<hi>師古曰分國邑以封之</hi>淮南王有兩<lb/>
子一子為太子而建父不得為侯陰結交<hi>師古曰與外人交通為援</hi>
欲害太子以其父代之太子知之數捕繫笞建建具知<lb/>
太子之欲謀殺漢中尉即使所善壽春嚴正上書天子<lb/>
曰毒藥苦口利病忠言逆耳利行今淮南王孫建材能<lb/>
高淮南王后荼荼子遷常疾害建建父不害無罪擅數<lb/>
繫欲殺之今建在可徵問具知淮南王陰事書既聞上<lb/>
<pb n="KR2a0007_WYG_044-14b"/>
以其事下廷尉河南治是歲元朔六年也故辟陽侯孫<lb/>
審卿善丞相公孫𢎞怨淮南厲王殺其大父陰求淮南<lb/>
事而搆之於𢎞𢎞廼疑淮南有畔逆計深探其獄<hi>張晏曰探</hi>
<hi>窮其根原</hi>河南治建辭引太子及黨與初王數以舉兵謀問<lb/>
伍被被常諫之以吳楚七國為效<hi>師古曰言反事不成</hi>王引陳勝<lb/>
吳廣被復言形勢不同必敗亡及建見治王恐國陰事<lb/>
泄欲發復問被被為言發兵權變語在被傳於是王鋭<lb/>
欲發<hi>師古曰王意欲發兵如鋒刃之鋭利故云鋭也</hi>乃令官奴入宮中作皇帝<lb/>
<pb n="KR2a0007_WYG_044-15a"/>
璽丞相御史大夫將軍吏中二千石都官令丞印及旁<lb/>
近郡太守都尉印漢使節法冠<hi>師古曰法冠御史冠也本楚王冠秦滅楚以其</hi>
<hi>君冠賜御史</hi>欲如伍被計使人為得罪而西<hi>蘇林曰詐作得罪人而西也師</hi>
<hi>古曰為得罪之狀而去也西謂如京師也</hi>事大將軍丞相一日發兵即刺大<lb/>
將軍衞青<hi>師古曰發兵謂王發兵反</hi>而説丞相𢎞下之如發䝉耳<hi>如淳</hi>
<hi>曰以物䝉覆其頭而為發去之則其人欲之耳晉灼曰如發去物上之䝉直取其易也師古曰晉説是</hi>欲<lb/>
發國中兵恐相二千石不聽王廼與伍被謀為失火宮<lb/>
中相二千石救火因殺之又欲令人衣求盜衣<hi>師古曰求盜卒</hi>
<pb n="KR2a0007_WYG_044-15b"/>
<hi>之掌逐捕賊盜者</hi>持羽檄從南方來<hi>師古曰羽檄徵兵之書也解在高紀</hi>呼言曰<lb/>
南越兵入<hi>師古曰呼音火故反</hi>欲因以發兵廼使人之廬江㑹稽<lb/>
為求盜未决廷尉以建辭連太子遷聞上遣廷尉監與<lb/>
淮南中尉逮捕太子至淮南王聞與太子謀召相二千<lb/>
石欲殺而發兵召相相至内史以出為解<hi>師古曰不應召而云已出</hi>
<hi>也解者解説也若今言分疏矣</hi>中尉曰臣受詔使不得見王王念獨殺<lb/>
相而内史中尉不來無益也即罷相<hi>師古曰遣出去</hi>計猶與未<lb/>
决<hi>師古曰與讀曰豫</hi>太子念所坐者謀殺漢中尉所與謀殺者<lb/>
<pb n="KR2a0007_WYG_044-16a"/>
已死以為口絶乃謂王曰羣臣可用者皆前繫今無足<lb/>
以舉事者王以非時發恐無功臣願會逮<hi>師古曰㑹謂應逮書而徃</hi>
<hi>也</hi>王亦愈欲休即許太子太子自刑不殊<hi>晉灼曰不殊不死也師古</hi>
<hi>曰殊絶也雖自刑殺而身首不絶也</hi>伍被自詣吏具告與淮南王謀反吏<lb/>
因捕太子王后圍王宮盡捕王賓客在國中者索得反<lb/>
具以聞<hi>師古曰索捜也音山客反</hi>上下公卿治所連引與淮南王謀<lb/>
反列侯二千石豪傑數千人皆以罪輕重受誅衡山王<lb/>
賜淮南王弟當坐收有司請逮捕衡山王上曰諸侯各<lb/>
<pb n="KR2a0007_WYG_044-16b"/>
以其國為本不當相坐與諸侯王列侯議趙王彭祖列<lb/>
侯讓等四十三人皆曰淮南王安大逆無道謀反明白<lb/>
當伏誅膠西王端議曰安廢法度行邪辟<hi>師古曰辟讀曰僻下皆類</hi>
<hi>此</hi>有詐偽心以亂天下營惑百姓<hi>師古曰營謂回繞之</hi>背畔宗廟<lb/>
妄作妖言春秋曰臣毋將將而誅安罪重於將謀反形<lb/>
已定臣端所見其書印圖及它逆亡道事驗明白當伏<lb/>
法論國吏二百石以上及比者<hi>師古曰謂真二百石及秩比二百石以上</hi>宗<lb/>
室近幸臣不在法中者不能相敎皆當免<hi>師古曰若本有重罪自從</hi>
<pb n="KR2a0007_WYG_044-17a"/>
<hi>其法縱無反狀者亦皆免</hi>削爵為士伍毋得宦為吏其非吏它贖死<lb/>
金二斤八兩<hi>蘇林曰非吏故曰它師古曰為近幸之人非吏人者○宋祁曰姚本正文非吏它字</hi>
<hi>下有者字</hi>以章安之罪<hi>師古曰章明也</hi>使天下明知臣子之道毋敢<lb/>
復有邪僻背畔之意丞相𢎞廷尉湯等以聞上使宗正<lb/>
以符節治王未至安自刑殺后太子諸所與謀皆收夷<lb/>
國除為九江郡<hi>師古曰夷謂誅滅之</hi>
衡山王賜后乘舒生子三人長男爽為太子次女無采<lb/>
少男孝姬徐來生子男女四人美人厥姬生子二人淮<lb/>
<pb n="KR2a0007_WYG_044-17b"/>
南衡山相責望禮節間不相能<hi>師古曰兄弟相責故有嫌</hi>衡山王聞<lb/>
淮南王作為畔逆具亦心結賓客以應之恐為所并元<lb/>
光六年入朝謁者衞慶有方術欲上書事天子王怒故<lb/>
劾慶死罪强榜服之<hi>師古曰榜擊也擊笞之令其自服死罪也榜音彭</hi>内史以<lb/>
為非是郤其獄<hi>師古曰卻退也音丘畧反</hi>王使人上書告内史内史<lb/>
治言王不直<hi>師古曰内史被治而具言王之意狀</hi>又數侵奪人田壞人冡<lb/>
以為田有司請逮治衡山王上不許為置吏二百石以<lb/>
上<hi>如淳曰漢儀注吏四百石以下自除國中今以王之惡天子皆為置</hi>衡山王以此恚與<lb/>
<pb n="KR2a0007_WYG_044-18a"/>
奚慈張廣昌謀求能為兵法候星氣者日夜縱臾王謀<lb/>
反事<hi>如淳曰臾讀曰勇縱臾猶言勉强也師古曰縱音子勇反縱臾謂奬勸也</hi>后乘舒死立<lb/>
徐來為后厥姬俱幸兩人相妬厥姬乃惡徐來於太子<lb/>
<hi>師古曰惡謂讒毁之也下皆類此</hi>曰徐來使婢蠱殺太子母太子心怨<lb/>
徐來徐來兄至衡山太子與飲以刃刑傷之后以此怨<lb/>
太子數惡之於王女弟無采嫁棄歸<hi>師古曰為夫所棄而歸也</hi>與客<lb/>
姦太子數以數讓之<hi>師古曰上數音所角反下數音所具反</hi>無采怒不與<lb/>
太子通后聞之即善遇無采及孝孝少失母附后后以<lb/>
<pb n="KR2a0007_WYG_044-18b"/>
計愛之<hi>師古曰非心實慈念但以事計湏撫之</hi>與共毁太子王以故數繫<lb/>
笞太子元朔四年中人有賊傷后假母者<hi>師古曰繼母也一曰父之</hi>
<hi>旁妻</hi>王疑太子使人傷之笞太子後王病太子時稱病不<lb/>
侍孝無采惡太子實不病自言有喜色王於是大怒欲<lb/>
廢太子而立弟孝后知王决廢太子又欲并廢孝后有<lb/>
侍者善舞王幸之后欲令與孝亂以汚之欲并廢二子<lb/>
而以己子廣代之太子知之念后數惡己無已時<hi>師古曰已</hi>
<hi>止也數見讒譖無休止</hi>欲與亂以止其口后飲太子太子前為壽<lb/>
<pb n="KR2a0007_WYG_044-19a"/>
因據后股求與卧后怒以告王王廼召欲縛笞之太子<lb/>
知王常欲廢已而立孝廼謂王曰孝與王御者姦無采<lb/>
與奴姦王始食<hi>○宋祁曰始或作强</hi>請上書即背王去王使人止<lb/>
之莫能禁王廼自追捕太子太子妄惡言王械繫宮中<lb/>
孝日益以親幸王奇孝材能廼佩之王印號曰將軍令<lb/>
居外家多給金錢招致賓客賓客來者微知淮南衡山<lb/>
有逆計皆將養勸之<hi>師古曰將讀曰奬</hi>王乃使孝客江都人枚<lb/>
赫陳喜作輣車鍜矢刻天子璽將相軍吏印王日夜求<lb/>
<pb n="KR2a0007_WYG_044-19b"/>
壯士如周丘等<hi>師古曰下邳人吳王反時請得漢節下下邳者</hi>數稱引吳楚反<lb/>
時計畫約束衡山王非敢效淮南王求即天子位畏淮<lb/>
南起并其國以為淮南已西發兵定江淮間而有之望<lb/>
如是元朔五年秋當朝六年過淮南淮南王廼昆弟語<lb/>
<hi>師古曰為相親愛之言</hi>除前隙約束反具<hi>師古曰共契約為反具</hi>衡山王即<lb/>
上書謝病上賜不朝廼使人上書請廢太子爽立孝為<lb/>
太子爽聞即使所善白嬴之長安上書言衡山王與子<lb/>
謀逆言孝作兵車鍜矢與王御者姦至長安未及上書<lb/>
<pb n="KR2a0007_WYG_044-20a"/>
即吏捕嬴以淮南事繫<hi>師古曰漢有司捕繫之</hi>王聞之恐其言國<lb/>
陰事即上書告太子以為不道事下沛郡治元狩元年<lb/>
冬有司求捕與淮南王謀反者得陳喜於孝家吏劾孝<lb/>
首匿喜<hi>師古曰為頭首而藏匿之</hi>孝以為陳喜雅數與王計反<hi>師古曰數</hi>
<hi>音所角反</hi>恐其發之聞律先自告除其罪又疑太子使白嬴<lb/>
上書發其事即先自告所與謀反者枚赫陳喜等廷尉<lb/>
治事驗請逮捕衡山王治上曰勿捕遣中尉安大行息<lb/>
即問王<hi>師古曰就問之</hi>王具以情實對吏皆圍王宮守之中尉<lb/>
<pb n="KR2a0007_WYG_044-20b"/>
大行還以聞公卿請遣宗正大行與沛郡雜治王王聞<lb/>
即自殺孝先自告反告除其罪<hi>師古曰先告有反謀又告人與巳反而自得除</hi>
<hi>反罪</hi>孝坐與王御婢姦及后徐來坐蠱前后乘舒及太子<lb/>
爽坐告王父不孝皆棄市諸坐與王謀反者皆誅國除<lb/>
為郡<lb/>
濟北貞王勃者景帝四年徙徙二年因前王衡山凡十<lb/>
四年薨子式王胡嗣五十三年薨<hi>○宋祁曰三或作四</hi>子寛嗣十<lb/>
二年寛坐與父式王后光姬孝兒姦誖人倫<hi>師古曰誖亂也音布</hi>
<pb n="KR2a0007_WYG_044-21a"/>
<hi>内反</hi>又祠祭祝詛上有司請誅上遣大鴻臚利召王王以<lb/>
刃自剄死國除為北安縣屬泰山郡<lb/>
贊曰詩云戎狄是膺荆舒是懲<hi>師古曰此魯頌閟宮之章也膺當也懲艾也荆</hi>
<hi>楚也舒羣舒也言北有戎狄南有荊舒土俗强獷好為冦亂常須以兵膺當而懲艾也</hi>信哉是言<lb/>
也淮南衡山親為骨肉疆土千里列在諸侯不務遵蕃<lb/>
臣職以丞輔天子而剸懷邪辟之計<hi>師古曰剸與專同音之兖反</hi>謀<lb/>
為畔逆仍父子再亡國<hi>師古曰仍頻也</hi>各不終其身此非獨王<lb/>
也亦其俗薄臣下漸靡使然<hi>師古曰靡謂相隨從</hi>夫荆楚剽輕好<lb/>
<pb n="KR2a0007_WYG_044-21b"/>
作亂廼自古記之矣<hi>師古曰剽音匹妙反</hi>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷四十四<lb/>
<pb n="KR2a0007_WYG_044-22a"/>
　前漢書卷四十四考證<lb/>
淮南厲王長傳命從者刑之○顧炎武曰刑之史記作<lb/>
　剄之當從剄音相近而譌下文太子自刑不殊又云<lb/>
　王自刑殺史記亦皆作剄也<hi>臣召南</hi>按從者史記孝<lb/>
　文本紀及淮南傳並作從者魏敬<lb/>
數上書不遜順云云○<hi>臣召南</hi>按此文以下文帝令薄<lb/>
　昭為書責厲王至王得書不悦皆史記所無而班氏<lb/>
　増補之者也<lb/>
<pb n="KR2a0007_WYG_044-22b"/>
與宗正廷尉雜奏○按史記作宗正臣逸廷尉臣賀備<lb/>
　盜賊中尉臣福<lb/>
所不當得○監本脱不字從史記增<lb/>
陛下遣使者齎帛五十匹○按五十匹史記作五千匹<lb/>
　是也此書刋本誤缺筆耳<lb/>
列侯吏二千石臣嬰等○<hi>臣召南</hi>按即汝陰侯夏侯嬰<lb/>
　也淮南王反事在孝文六年嬰時尚為太僕至八年<lb/>
　薨<lb/>
<pb n="KR2a0007_WYG_044-23a"/>
淮南王安傳招致賓客方術之士云云○<hi>臣召南</hi>按此<lb/>
　傳較史記有補有刪詳序招客著書及入朝獻賦頌<lb/>
　此補史記之缺畧也下文日夜與左吳等按輿地圗<lb/>
　以下史記詳序伍被與王反覆議論班氏以别立伍<lb/>
　被傳故此從畧耳<lb/>
外書甚衆○按藝文志雜家淮南内二十一篇外三十<lb/>
　三篇又詩賦有淮南王賦二十九篇羣臣賦四十四<lb/>
　篇淮南歌詩四篇天文有淮南雜子星十九卷<lb/>
<pb n="KR2a0007_WYG_044-23b"/>
衡山王賜傳作兵車鍜矢○史記作鏃矢是也本書膠<lb/>
　東王傳亦作鏃矢<lb/>
孝先自告反告除其罪注師古云云○顧炎武曰按史<lb/>
　記無下告字是衍文師古曲為之説<lb/>
　<lb/>
　<lb/>
　<lb/>
　前漢書卷四十四考證<lb/>
</p>
<p>
</p>
  </div>
</body>
</text>
</TEI>
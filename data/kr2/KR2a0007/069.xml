<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷六十九</head> <lb/>
    <p>
<pb n="KR2a0007_WYG_069-1a"/>
欽定四庫全書<lb/>
　前漢書卷六十九<lb/>
　　漢　　蘭　　臺　　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　趙充國辛慶忌傳第三十九<lb/>
趙充國字翁孫隴西上邽人也<hi>師古曰邽音圭</hi>後徙金城令居<lb/>
<hi>師古曰令音零</hi>始為騎士以六郡良家子善騎射補羽林<hi>服䖍曰金</hi>
<hi>城隴西天水安定北地上郡是也師古曰隴西天水安定北地上郡西河是也昭帝分隴西天水置金城</hi>
<pb n="KR2a0007_WYG_069-1b"/>
<hi>充國自武帝時已為假司馬則初以六郡良家子者非金城也此名數正與地理志同也</hi>為人沈勇<lb/>
有大略少好將帥之節而學兵法通知四夷事<hi>師古曰通知者</hi>
<hi>謂明曉也</hi>武帝時以假司馬從貳師將軍擊匈奴大為虜所<lb/>
圍漢軍乏食數日死傷者多充國廼與壯士百餘人潰<lb/>
圍陥陳貳師引兵隨之遂得觧身被二十餘創貳師奏<lb/>
狀詔徴充國詣行在所武帝親見視其創嗟歎之拜為<lb/>
中郎遷車騎將軍長史昭帝時武都氐人反<hi>師古曰氐音丁奚反</hi>
充國以大將軍䕶軍都尉將兵擊定之遷中郎將將屯<lb/>
<pb n="KR2a0007_WYG_069-2a"/>
上谷<hi>師古曰領兵屯於上谷也將音子亮反</hi>還為水衡都尉擊匃奴獲西<lb/>
祁王<hi>文穎曰匈奴王也</hi>擢為後將軍兼水衡如故與大將軍霍<lb/>
光定册尊立宣帝封營平侯本始中為蒲類將軍征匈<lb/>
奴斬虜數百級還為後將軍少府匈奴大發十餘萬騎<lb/>
南旁塞至符奚盧山<hi>師古曰旁依也音歩浪反○劉敞曰按百官表本始年後少府皆有</hi>
<hi>姓名充國未嘗為之亦未嘗有將軍兼少府者明此府字是時字少時猶言無幾也</hi>欲入為㓂亡<lb/>
者題除渠堂降漢言之遣充國將四萬騎屯縁邉九郡<lb/>
<hi>文穎曰五原朔方之屬也師古曰九郡者五原朔方雲中代郡鴈門定襄北平上谷漁陽也四萬騎分屯之而</hi>
<pb n="KR2a0007_WYG_069-2b"/>
<hi>充國縂統領之</hi>單于聞之引去是時光禄大夫義渠安國使行<lb/>
諸𦍑<hi>師古曰行音下更反</hi>先零豪言願時渡湟水北<hi>鄭氏曰零音憐孟康曰豪</hi>
<hi>帥長也師古曰湟水出金城臨𦍑塞外東入河湟水之北是漢地湟音皇○劉奉世曰湟北非謂漢地也𦍑意</hi>
<hi>欲稍北近匈奴合而為㓂安國不知其情故受其詞詳下文可見</hi>逐民所不田䖏畜牧<lb/>
安國以聞充國劾安國奉使不敬是後𦍑人旁緣前言<lb/>
抵冒渡湟水<hi>師古曰旁依也抵冒犯突而前旁音歩浪反冒音莫北反○宋祁曰冒作莫報反</hi>
郡縣不能禁元康三年先零遂與諸羌種豪二百餘人<lb/>
觧仇交質盟詛<hi>師古曰羌人無大君長而諸種豪遁相殺伐故每有仇讎徃来相報今觧仇交</hi>
<pb n="KR2a0007_WYG_069-3a"/>
<hi>質者自相親結欲入漢為㓂也</hi>上聞之以問充國對曰羌人所以易制<lb/>
者以其種自有豪數相攻擊埶不壹也徃三十餘嵗西<lb/>
羌反時亦先觧仇合約攻令居<hi>師古曰合約共為要契也</hi>與漢相距<lb/>
五六年廼定至征和五年先零豪封煎等通使匈奴<hi>師古</hi>
<hi>曰煎讀曰翦</hi>匈奴使人至小月氏<hi>師古曰氏音支</hi>傳告諸羌曰漢貳<lb/>
師將軍衆十餘萬人降匈奴羌人為漢事苦<hi>師古曰事使役</hi>張<lb/>
掖酒泉本我地地肥美可共擊居之以此觀匈奴欲與<lb/>
羌合非一世也間者匈奴困於西方聞烏桓来保塞恐<lb/>
<pb n="KR2a0007_WYG_069-3b"/>
兵復從東方起數使使尉黎危須諸國設以子女貂裘<lb/>
欲沮觧之<hi>師古曰設謂開許之也沮壊也欲壊其計令觧散之沮音才汝反</hi>其計不合<lb/>
疑匈奴更遣使至羌中道從沙隂地出鹽澤過長阬入<lb/>
窮水塞南抵屬國與先零相直<hi>師古曰直當也</hi>臣恐羌變未止<lb/>
此且復結聫他種宜及未然為之備<hi>師古曰未然者其計未成</hi>後月<lb/>
餘羌侯狼何果遣使至匈奴藉兵<hi>師古曰藉借也</hi>欲擊鄯善敦<lb/>
煌以絶漢道<hi>師古曰鄯音善</hi>充國以為狼何小月氏種在陽闗<lb/>
西南埶不能獨造此計疑匈奴使已至羌中先零䍐开<lb/>
<pb n="KR2a0007_WYG_069-4a"/>
廼觧仇作約<hi>蘓林曰䍐开在金城南師古曰䍐开羌之别種也此下言遣开豪雕庫宣天子至徳</hi>
<hi>䍐开之屬皆聞知明䛇其下又云河南大开小开則䍐羌开羌姓族殊矣开音口堅反而地理志天水有䍐开</hi>
<hi>縣盖以此二種羌來降䖏之此地因以名縣也而今之羌姓有䍐井者總是䍐开之類合而言之因為姓耳變</hi>
<hi>开為井字之訛也</hi>到秋馬肥變必起矣宜遣使者行邊兵豫為<lb/>
備敇視諸羌毋令觧仇<hi>師古曰行音下更反視讀曰示示語之也其下並同○宋祁曰</hi>
<hi>觧仇上疑有復字</hi>以發覺其謀於是兩府復白遣義渠安國行<lb/>
視諸羌分别善惡安國至召先零諸豪三十餘人以尤<lb/>
桀黠皆斬之<hi>師古曰桀堅也言不順從也黠惡也為惡堅也</hi>縱兵擊其種人斬<lb/>
<pb n="KR2a0007_WYG_069-4b"/>
首千餘級於是諸降羌及歸義羌侯楊玉等恐怒亡所<lb/>
信鄉<hi>師古曰恐中國汎怒不信其心而納嚮之鄉讀曰嚮○劉奉世曰恐怒且恐且怒也羌未有變而漢</hi>
<hi>吏無故誅殺其人故楊玉等謂漢無所信向於是與他族皆叛也</hi>遂劫略小種背畔犯<lb/>
塞攻城邑殺長吏安國以騎都尉將騎三千屯備羌至<lb/>
浩亹<hi>師古曰浩音誥亹音門水名也觧在地理志</hi>為虜所擊失亡車重兵器<lb/>
甚衆<hi>師古曰重音直用反</hi>安國引還至令居以聞是嵗神爵元年<lb/>
春也時充國年七十餘上老之使御史大夫丙吉問誰<lb/>
可將者充國對曰亡踰於老臣者矣上遣問焉曰將軍<lb/>
<pb n="KR2a0007_WYG_069-5a"/>
度羌虜何如當用幾人<hi>師古曰度計也音大各反其下亦同</hi>充國曰百聞<lb/>
不如一見兵難隃度<hi>鄭氏曰隃遥也三輔言也師古曰隃讀作遥</hi>臣願馳至<lb/>
金城圖上方略<hi>師古曰圖其地形并為攻討方略俱奏上也</hi>然羌戎小夷逆<lb/>
天背畔滅亡不久願陛下以屬老臣勿以為憂<hi>師古曰屬委也</hi>
<hi>音之欲反</hi>上笑曰諾充國至金城須兵滿萬騎<hi>師古曰須待也</hi>欲渡<lb/>
河恐為虜所遮即夜遣三校銜枚先渡<hi>師古曰銜枚者欲其無聲使虜</hi>
<hi>不覺</hi>渡輙營陳㑹眀畢遂以次盡渡虜數十百騎來出入<lb/>
軍傍充國曰吾士馬新倦不可馳逐此皆驍騎難制又<lb/>
<pb n="KR2a0007_WYG_069-5b"/>
恐其為誘兵也擊虜以殄滅為期小利不足貪令軍勿<lb/>
擊遣騎候四望陿中亡虜<hi>文穎曰金城有三陿在南六百里師古曰山陗而夾水曰</hi>
<hi>陿四望者陿名也陿音狹</hi>夜引兵上至落都<hi>服䖍曰山名也</hi>召諸校司馬謂<lb/>
曰吾知羌虜不能為兵矣使虜發數十人守杜四望陿<lb/>
中兵豈得入哉<hi>師古曰杜塞也</hi>充國常以逺斥候為務行必為<lb/>
戰備止必堅營壁尤能持重愛士卒先計而後戰遂西<lb/>
至西部都尉府<hi>孟康曰在金城</hi>日饗軍士<hi>師古曰日饗飲之</hi>士皆欲為<lb/>
用虜數挑戰充國堅守捕得生口言羌豪相數責曰語<lb/>
<pb n="KR2a0007_WYG_069-6a"/>
汝亡反今天子遣趙將軍來年八九十矣善為兵今請<lb/>
欲壹鬭而死可得邪充國子右曹中郎將卬將期門佽<lb/>
飛羽林孤兒胡越騎為支兵至令居虜竝出絶轉道<hi>師古</hi>
<hi>曰竝猶俱也轉道運糧之道也竝讀如字又音歩浪反○劉奉世曰竝猶具爾羣聚不一同出鈔絶故曰竝也</hi>
<hi>何煩曲觧下文分兵竝出又當為且邪</hi>卬以聞有詔將八校尉與驍騎都<lb/>
尉金城太守合疏捕山間虜<hi>蘇林曰疏捜索也師古曰疏字本作疏言尋跡而捕</hi>
<hi>之也</hi>通轉道津渡<hi>○宋祁曰渡姚改作度</hi>初䍐开豪靡當兒使弟雕<lb/>
庫來告都尉曰先零欲反後數日果反雕庫種人頗在<lb/>
<pb n="KR2a0007_WYG_069-6b"/>
先零中都尉即留雕庫為質充國以為亡罪廼遣歸告<lb/>
種豪大兵誅有罪者明白自别母取并滅<hi>師古曰言勿相和同自取</hi>
<hi>滅亡</hi>天子告諸羌人犯法者能相捕斬除罪斬大豪有罪<lb/>
者一人賜錢四十萬中豪十五萬下豪二萬大男三千<lb/>
女子及老小千錢又以其所捕妻子財物盡與之充國<lb/>
計欲以威信招降䍐开及劫略者解𣪚虜謀徼極廼擊<lb/>
之<hi>師古曰徼要也要其倦極者也徼音工堯反</hi>時上已發三輔太常徒弛刑<lb/>
<hi>師古曰弛刑謂不加鉗<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>者也弛之言觧也音式爾反</hi>三河潁川沛郡淮陽汝南<lb/>
<pb n="KR2a0007_WYG_069-7a"/>
材官金城隴西天水安定北地上郡騎士羌騎與武威<lb/>
張掖酒泉太守各屯其郡者合六萬人矣酒泉太守辛<lb/>
武賢奏言郡兵皆屯備南山北邊空虛埶不可久或曰<lb/>
至秋冬廼進兵此虜在竟外之册<hi>師古曰竟讀曰境</hi>今虜朝夕<lb/>
為宼土地寒苦漢馬不能冬<hi>師古曰能讀曰耐</hi>屯兵在武威張<lb/>
掖酒泉萬騎以上皆多羸瘦可益馬食以七月上旬齎<lb/>
三十日糧分兵竝出張掖酒泉合擊䍐开在鮮水上者<lb/>
虜以畜産為命今皆離散兵即分出雖不能盡誅亶奪<lb/>
<pb n="KR2a0007_WYG_069-7b"/>
其畜産虜其妻子<hi>師古曰亶讀曰但</hi>復引兵還冬復擊之大兵<lb/>
仍出虜必震壊<hi>師古曰仍頻也</hi>天子下其書充國令與校尉以<lb/>
下吏士知羌事者博議充國及長史董通年以為武賢<lb/>
欲輕引萬騎分為兩道出張掖回逺千里<hi>師古曰回謂路紆曲也音</hi>
<hi>胡悔反</hi>以一馬自佗負三十日食<hi>師古曰佗音徒何反凡以畜産載負物者皆為</hi>
<hi>佗</hi>為米二斛四斗麥八斛又有衣裝兵器難以追逐勤<lb/>
勞而至虜必商軍進退稍引去<hi>師古曰商計度也○宋祁曰稍引去當更添一</hi>
<hi>稍字</hi>逐水<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>入山林<hi>師古曰<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>古草字</hi>隨而深入虜即據前險守<lb/>
<pb n="KR2a0007_WYG_069-8a"/>
後阸以絶糧道必有傷危之憂為夷狄笑千載不可復<lb/>
<hi>師古曰復音扶目反</hi>而武賢以為可奪其畜産虜其妻子此殆空<lb/>
言非至計也<hi>師古曰殆僅也</hi>又武威縣張掖日勒皆當北塞有<lb/>
通谷水草<hi>師古曰日勒張掖之縣</hi>臣恐匈奴與羌有謀且欲大入<lb/>
幸能要杜張掖酒泉以絶西域<hi>師古曰要遮也杜塞也</hi>其郡兵尤<lb/>
不可發先零首為畔逆它種劫略<hi>師古曰言被劫略而反叛非其本心</hi>故<lb/>
臣愚册欲捐䍐开闇昧之過隠而勿章先行先零之誅<lb/>
以震動之宜悔過反善因赦其罪選擇良吏知其俗者<lb/>
<pb n="KR2a0007_WYG_069-8b"/>
拊循和輯<hi>師古曰拊古撫字輯與集同</hi>此全師保勝安邊之册天子<lb/>
下其書公卿議者咸以為先零兵盛而負䍐开之助<hi>師古</hi>
<hi>曰負恃也</hi>不先破䍐开則先零未可圖也上廼拜侍中樂成<lb/>
侯許延夀為强弩將軍即拜酒泉太守武賢為破羌將<lb/>
軍<hi>師古曰即就也就其郡而拜之</hi>賜璽書嘉納其册以書敕讓充國曰<lb/>
<hi>師古曰讓責也</hi>皇帝問後將軍甚苦暴露將軍計欲至正月廼<lb/>
擊䍐羌羌人當獲麥已逺其妻子<hi>師古曰徙其妻子令逺居而身來為宼也</hi>
精兵萬人欲為酒泉燉煌宼邊兵少民守保不得田作<lb/>
<pb n="KR2a0007_WYG_069-9a"/>
今張掖以東粟石百餘芻槀束數十<hi>師古曰皆謂錢直之數言其貴</hi>轉<lb/>
輸並起百姓煩擾將軍將萬餘之衆不早及秋共水草<lb/>
之利爭其畜食<hi>師古曰此畜謂畜産牛羊之屬也食謂穀麥之屬也一曰畜食畜之所食即謂</hi>
<hi>草也</hi>欲至冬虜皆當畜食<hi>師古曰此畜讀曰蓄蓄聚積也</hi>多蔵匿山中依<lb/>
險阻將軍士寒手足皸瘃<hi>文穎曰皸坼裂也瘃寒創也師古曰皸音軍瘃音竹足反</hi>
寜有利哉將軍不念中國之費欲以嵗數而勝微<hi>師古曰久</hi>
<hi>歴年嵗乃勝小敵也數音所具反○劉奉世曰㣲無也讀當屬下句言雖無充國誰不樂此安便也</hi>將軍<lb/>
誰不樂此者<hi>師古曰言凡為將軍者皆樂此</hi>今詔破羌將軍武賢將兵<lb/>
<pb n="KR2a0007_WYG_069-9b"/>
六千一百人燉煌太守快將二千人長水校尉富昌酒<lb/>
泉侯奉世將婼月氏兵四千人<hi>服䖍曰婼音兒羌名也蘇林曰婼音兒遮反師</hi>
<hi>古曰蘇音是也</hi>亡慮萬二千人<hi>師古曰亡慮大計也觧在食貨志</hi>齎三十日食<lb/>
以七月二十二日擊䍐羌入鮮水北句亷上<hi>服䖍曰句音鉤師古</hi>
<hi>曰句亷謂水岸曲而有亷稜也</hi>去酒泉八百里去將軍可千二百里將<lb/>
軍其引兵便道西並進雖不相及使虜聞東方北方兵<lb/>
並來<hi>○宋祁曰並來越本作正來</hi>分散其心意離其黨與雖不能殄<lb/>
滅當有瓦觧者已詔中郎將卬將胡越佽飛射士歩兵<lb/>
<pb n="KR2a0007_WYG_069-10a"/>
二校益將軍兵今五星出東方中國大利蠻夷大敗<hi>張晏</hi>
<hi>曰五星所聚其下勝羌人在西星在東則為漢</hi>太白出髙用兵深入敢戰者吉<lb/>
弗敢戰者凶將軍急裝因天時誅不義萬下必全勿復<lb/>
有疑充國旣得讓以為將任兵在外便宜有守以安國<lb/>
家<hi>師古曰言為將之道受任行兵於外雖受詔命若有便宜則當固守以取安利也</hi>廼上書謝<lb/>
罪因陳兵利害曰臣竊見騎都尉安國前幸賜書擇羌<lb/>
人可使使䍐諭告以大軍當至漢不誅䍐以觧其謀恩<lb/>
澤甚厚非臣下所能及臣獨私美陛下盛徳至計亡已<lb/>
<pb n="KR2a0007_WYG_069-10b"/>
故遣开豪雕庫宣天子至徳䍐开之屬皆聞知眀詔今<lb/>
先零羌楊玉此羌之首帥名王將騎四千及煎鞏騎五<lb/>
千阻石山木候便為宼<hi>師古曰謂依阻山之木石以自保固</hi>䍐羌未有所<lb/>
犯今置先零先擊䍐釋有罪誅無辜<hi>師古曰釋置也放也</hi>起壹難<lb/>
就兩害誠非陛下本計也臣聞兵法攻不足者守有餘<lb/>
又曰善戰者致人不致於人<hi>師古曰皆兵法之辭也致人引致而取之也致於人</hi>
<hi>為人所引也</hi>今䍐羌欲為燉煌酒泉㓂宜飭兵馬練戰士以<lb/>
須其至<hi>師古曰飭整也須待也飭與勑同也</hi>坐得致敵之術以逸擊勞取<lb/>
<pb n="KR2a0007_WYG_069-11a"/>
勝之道也今恐二郡兵少不足以守而發之行攻釋致<lb/>
虜之術而從為虜所致之道<hi>師古曰釋廢也○宋祁曰廢也姚改作廢棄</hi>臣<lb/>
愚以為不便先零羌虜欲為背畔故與䍐开觧仇結約<lb/>
然其私心不能亡恐漢兵至而䍐开背之也臣愚以為<lb/>
其計常欲先赴䍐开之急以堅其約先擊䍐羌先零必<lb/>
助之今虜馬肥糧食方饒擊之恐不能傷害適使先零<lb/>
得施徳於䍐羌堅其約合其黨<hi>師古曰施徳自樹恩徳也</hi>虜交堅黨<lb/>
合精兵二萬餘人廹脇諸小種附著者稍衆莫須之屬<lb/>
<pb n="KR2a0007_WYG_069-11b"/>
不輕得離也<hi>服䖍曰莫須小種羌名也</hi>如是虜兵寖多<hi>師古曰寖漸也</hi>誅之<lb/>
用力數倍臣恐國家憂累繇十年數不二三嵗而已<hi>師古</hi>
<hi>曰累音力瑞反繇與由同</hi>臣得蒙天子厚恩父子俱為顯列臣位至<lb/>
上卿爵為列侯犬馬之齒七十六為眀詔填溝壑死骨<lb/>
不朽亡所顧念獨思惟兵利害至孰悉也於臣之計先<lb/>
誅先零已則䍐开之屬不煩兵而服矣先零已誅而䍐<lb/>
开不服渉正月擊之得利之理又其時也以今進兵誠<lb/>
不見其利唯陛下裁察六月戊申奏七月甲寅璽書報<lb/>
<pb n="KR2a0007_WYG_069-12a"/>
從充國計焉充國引兵至先零在所虜久屯聚觧弛<hi>師古</hi>
<hi>曰觧讀曰懈弛放也</hi>望見大軍棄車重欲渡湟水<hi>師古曰重直用反</hi>道阸<lb/>
狹充國徐行驅之或曰逐利行遲<hi>師古曰逐利宜疾今行太遲</hi>充國<lb/>
曰此窮㓂不可廹也緩之則走不顧急之則還致死<hi>師古</hi>
<hi>曰謂更廻還盡力而死戰</hi>諸校皆曰善虜赴水溺死者數百降及斬<lb/>
首五百餘人鹵馬牛羊十萬餘頭車四千餘兩兵至䍐<lb/>
地令軍毋燔聚落芻牧田中<hi>師古曰不得燔燒人居及於田畝之中刈芻放牧也</hi>
䍐羌聞之喜曰漢果不擊我矣豪靡忘使人來言願得<lb/>
<pb n="KR2a0007_WYG_069-12b"/>
復還故地<hi>服䖍曰靡忘羌帥名也○宋祁曰復還一本作還復</hi>充國以聞未報靡<lb/>
忘來自歸充國賜飲食遣還諭種人䕶軍以下皆爭之<lb/>
曰此反虜不可擅遣充國曰諸君但欲便文自營<hi>師古曰茍</hi>
<hi>取文墨之便而自營衛便音頻面反</hi>非為公家忠計也<hi>師古曰為于偽反</hi>語未卒<lb/>
璽書報令靡忘以贖論後䍐竟不煩兵而下其秋充國<lb/>
病上賜書曰制詔後將軍聞苦脚脛寒泄<hi>師古曰脛膝以下骨也寒</hi>
<hi>泄下利也言其患足脛又苦下利脛音下定反泄音息列反</hi>將軍年老加疾一朝之<lb/>
變不可諱<hi>師古曰恐其死</hi>朕甚憂之今詔破羌將軍詣屯所為<lb/>
<pb n="KR2a0007_WYG_069-13a"/>
將軍副急因天時大利吏士鋭氣以十二月擊先零羌<lb/>
即疾劇留屯毋行獨遣破羌彊弩將軍時羌降者萬餘<lb/>
人矣充國度其必壊欲罷騎兵屯田以待其敝作奏未<lb/>
上㑹得進兵璽書中郎將卬懼使客諫充國曰誠令兵<lb/>
出破軍殺將以傾國家將軍守之可也即利與病又何<lb/>
足爭一旦不合上意遣繡衣來責將軍將軍之身不能<lb/>
自保<hi>師古曰繡衣謂御史</hi>何國家之安充國歎曰是何言之不忠<lb/>
也本用吾言羌虜得至是邪<hi>師古曰言豫防之可無今日之㓂也</hi>徃者舉<lb/>
<pb n="KR2a0007_WYG_069-13b"/>
可先行羌者吾舉辛武賢<hi>師古曰行音下更反</hi>丞相御史復白遣<lb/>
義渠安國竟沮敗羌<hi>師古曰沮壊也音才汝反</hi>金城湟中榖斛八錢<lb/>
吾謂耿中丞<hi>服䖍曰耿夀昌也為司農中丞</hi>糴二百萬斛榖羌人不敢<lb/>
動矣<hi>師古曰言豫儲糧食可以制敵</hi>耿中丞請糴百萬斛廼得四十萬<lb/>
斛耳義渠冄使且費其半失此二册羌人故敢為逆失<lb/>
之豪釐差以千里是旣然矣今兵久不决四夷卒有動<lb/>
揺相因而起<hi>師古曰卒讀曰猝</hi>雖有知者不能善其後羌獨足<lb/>
憂邪<hi>師古曰言儻如此則所憂不獨在羌</hi>吾固以死守之眀主可為忠言<lb/>
<pb n="KR2a0007_WYG_069-14a"/>
遂上屯田奏曰臣聞兵者所以眀徳除害也故舉得於<lb/>
外則福生於内不可不慎臣所將吏士馬牛食月用糧<lb/>
榖十九萬九千六百三十斛鹽千六百九十三斛茭藁<lb/>
二十五萬二百八十六石<hi>師古曰茭乾芻也藁禾稈也石百二十斤稈音工旱反</hi>
難久不觧繇役不息又恐它夷卒有不虞之變<hi>師古曰卒讀曰</hi>
<hi>猝</hi>相因並起為明主憂誠非素定廟勝之册<hi>師古曰廟勝謂謀於</hi>
<hi>廟堂而勝敵也</hi>且羌虜易以計破難用兵碎故也臣愚以為擊<lb/>
之不便<hi>○宋祁曰故也當作也故</hi>計度臨羌東至浩亹<hi>師古曰度音大各反</hi>羌<lb/>
<pb n="KR2a0007_WYG_069-14b"/>
虜故田<hi>○宋祁曰故田姚刪故字</hi>及公田民所未墾可二千頃以上<lb/>
其間郵亭多壊敗者臣前部士入山伐材木大小六萬<lb/>
餘枚皆在水次願罷騎兵留弛刑應募及淮陽汝南歩<lb/>
兵與吏士私從者合凡萬二百八十一人用榖月二萬<lb/>
七千三百六十三斛鹽三百八斛分屯要害䖏氷觧漕<lb/>
下繕鄉亭浚溝渠<hi>師古曰漕下以水運木而下也繕補也浚深治也</hi>治湟陿以<lb/>
西道橋七十所令可至鮮水左右田事出賦人二十畮<lb/>
<hi>師古曰田事出謂至春人出營田也賦謂班與之也畮古畝字</hi>至四月草生發郡騎及<lb/>
<pb n="KR2a0007_WYG_069-15a"/>
屬國胡騎伉健各千倅馬什二就草<hi>師古曰倅副也什二者千騎則與副</hi>
<hi>馬二百匹也伉音口浪反</hi>為田者遊兵以充入金城郡益積畜省大<lb/>
費<hi>師古曰畜讀曰蓄</hi>今大司農所轉榖至者足支萬人一嵗食<lb/>
謹上田處及器用簿<hi>師古曰簿音歩户反</hi>唯陛下裁許上報曰皇<lb/>
帝問後將軍言欲罷騎兵萬人留田即如將軍之計虜<lb/>
當何時伏誅兵當何時得决孰計其便復奏充國上狀<lb/>
曰臣聞帝王之兵以全取勝是以貴謀而賤戰戰而百<lb/>
勝非善之善者也故先為不可勝以待敵之可勝<hi>師古曰此</hi>
<pb n="KR2a0007_WYG_069-15b"/>
<hi>兵法之辭也言先自完堅令敵不䏻勝我乃可以勝敵也</hi>蠻夷習俗雖殊於禮義之<lb/>
國然其欲避害就利愛親戚畏死亡一也今虜亡其美<lb/>
地薦草<hi>師古曰薦稠草</hi>愁於寄託逺遯骨月離心人有畔志而<lb/>
明主般師罷兵<hi>鄧展曰般音班班還也</hi>萬人留田順天時因地利<lb/>
以待可勝之虜雖未即伏辜兵决可期月而望羌虜瓦<lb/>
觧前後降者萬七百餘人及受言去者凡七十輩<hi>如淳曰羌</hi>
<hi>胡言欲降受其言遣去者師古曰如説非也謂羌受充國之言歸相告喻者也羌虜即羌賊耳無豫於胡也○</hi>
<hi>宋祁曰七十疑作五十七</hi>此坐支觧羌虜之具也臣謹條不出兵留<lb/>
<pb n="KR2a0007_WYG_069-16a"/>
田便宜十二事歩兵九校<hi>師古曰一部為一校也</hi>吏士萬人留屯<lb/>
以為武備因田致榖威徳並行一也又因排折羌虜令<lb/>
不得歸肥饒之墬<hi>師古曰墬古地字也</hi>貧破其衆以成羌虜相畔<lb/>
之漸二也居民得並田作不失農業三也<hi>師古曰並且也讀如本字</hi>
<hi>又音歩浪反○劉奉世曰居民得並田作並亦俱也</hi>軍馬一月之食度支田士一<lb/>
嵗<hi>師古曰度音大各反</hi>罷騎兵以省大費四也至春省甲士卒循<lb/>
河湟漕榖至臨羌以眎羌虜<hi>師古曰眎亦示字</hi>揚威武傳世折<lb/>
衝之具五也以閒暇時下所伐材<hi>師古曰閒讀曰閑</hi>繕治郵亭<lb/>
<pb n="KR2a0007_WYG_069-16b"/>
充入金城六也兵出乗危徼幸<hi>師古曰言不可必勝</hi>不出令反畔<lb/>
之虜竄於風寒之地離霜露疾疫瘃墯之患<hi>師古曰離遭也墯謂</hi>
<hi>因寒瘃而墯指者也</hi>坐得必勝之道七也亡經阻逺追死傷之害<lb/>
八也内不損威武之重外不令虜得乗閒之埶九也<hi>師古</hi>
<hi>曰閒謂軍之間隙者也</hi>又亡驚動河南大开小开<hi>服䖍曰皆羌種在河西之河南</hi>
<hi>也</hi>使生它變之憂十也治湟陿中道橋令可至鮮水以<lb/>
制西域信威千里<hi>師古曰信讀曰申</hi>從枕席上過師十一也<hi>鄭氏</hi>
<hi>曰橋成軍行安易若於枕席上過也</hi>大費旣省繇役豫息以戒不虞十二<lb/>
<pb n="KR2a0007_WYG_069-17a"/>
也留屯田得十二便出兵失十二利臣充國材下犬馬<lb/>
齒衰不識長册唯明詔博詳公卿議臣採擇上復賜報<lb/>
曰皇帝問後將軍言十二便聞之虜雖未伏誅兵决可<lb/>
期月而望期月而望者謂今冬邪謂何時也將軍獨不<lb/>
計虜聞兵頗罷且丁壯相聚攻擾田者及道上屯兵復<lb/>
殺略人民將何以止之又大开小开前言曰我告漢軍<lb/>
先零所在兵不往擊久留得亡效五年時不分别人而<lb/>
并擊我<hi>如淳曰此語謂本始五年伐先零不分别大小开本意是以大小开有此言也○劉奉世曰本</hi>
<pb n="KR2a0007_WYG_069-17b"/>
<hi>始年未伐先零此即元康五年未改神爵已前義渠安國召誅先零之時所謂無所信鄉即是今無事但羌人</hi>
<hi>不能追言爾</hi>其意常恐今兵不出得亡變生與先零為一將<lb/>
軍孰計復奏充國奏曰臣聞兵以計為本故多算勝少<lb/>
算先零羌精兵今餘不過七八千人失地逺客分𣪚飢<lb/>
凍䍐开莫須又頗暴略其羸弱畜産畔還者不絶皆聞<lb/>
天子明令相捕斬之賞臣愚以為虜破壊可日月冀逺<lb/>
在來春故曰兵决可期月而望竊見北邊自燉煌至遼<lb/>
東萬一千五百餘里乘塞列隧有吏卒數千人虜數大<lb/>
<pb n="KR2a0007_WYG_069-18a"/>
衆攻之而不能害今留歩士萬人屯田地埶平易多髙<lb/>
山逺望之便部曲相保為壍壘木樵<hi>師古曰樵與譙同謂為髙樓以望敵</hi>
<hi>也音才消反</hi>校聫不絶<hi>如淳曰播校相連也師古曰此校謂用木自相貫穿以為固者亦猶周易</hi>
<hi>荷校滅耳也周禮校人掌王馬之政六廐成校盖用關械闌養馬也説文觧字云校木囚也亦謂以木相貫遮</hi>
<hi>闌禽獸也今云校聫不絶言營壘相次</hi>便兵弩飭鬭具<hi>師古曰便利也飭整也其字從力</hi>
㷭火幸通埶及并力以逸待勞兵之利者也臣愚以為<lb/>
屯田内有亡費之利外有守禦之備騎兵雖罷虜見萬<lb/>
人留田為必禽之具其土崩歸徳宜不久矣從今盡三<lb/>
<pb n="KR2a0007_WYG_069-18b"/>
月虜馬羸瘦必不敢捐其妻子於它種中逺渉河山而<lb/>
來為宼又見屯田之士精兵萬人終不敢復將其累重<lb/>
還歸故地<hi>師古曰累重謂妻子也累音力瑞反重音直用反</hi>是臣之愚計所以<lb/>
度虜且必瓦觧其處<hi>師古曰各於其䖏自瓦觧</hi>不戰而自破之册也<lb/>
至於虜小宼盗時殺人民其原未可卒禁<hi>師古曰卒讀曰猝</hi>臣<lb/>
聞戰不必勝不茍接刃攻不必取不茍勞衆誠令兵出<lb/>
雖不能滅先零亶能令虜絶不為小㓂則出兵可也<hi>師古</hi>
<hi>曰亶讀曰但</hi>即今同是<hi>師古曰俱不䏻止小冦盗</hi>而釋坐勝之道從乘危<lb/>
<pb n="KR2a0007_WYG_069-19a"/>
之埶徃終不見利空内自罷敝<hi>師古曰罷讀曰疲</hi>貶重而自損<lb/>
非所以視蠻夷也<hi>師古曰視讀曰示</hi>又大兵一出還不可復留<lb/>
湟中亦未可空如是繇役復發也<hi>○宋祁曰别本復下有更字</hi>且匈<lb/>
奴不可不備烏桓不可不憂今久轉運煩費傾我不虞<lb/>
之用以澹一隅<hi>師古曰澹古贍字贍給也</hi>臣愚以為不便校尉臨衆<lb/>
幸得承威徳奉厚幣拊循衆羌諭以明詔宜皆鄉風<hi>師古</hi>
<hi>曰諭曉告之鄉讀曰嚮</hi>雖其前辭嘗曰得亡校五年宜亡它心不<lb/>
足以故出兵<hi>○宋祁曰校當作效</hi>臣竊自惟念奉詔出塞引軍逺<lb/>
<pb n="KR2a0007_WYG_069-19b"/>
擊窮天子之精兵𣪚車甲於山野雖亡尺寸之功媮得<lb/>
避慊之便<hi>師古曰媮茍且也慊亦嫌字</hi>而亡後咎餘責此人臣不忠<lb/>
之利非明主社稷之福也臣幸得奮精兵討不義久留<lb/>
天誅<hi>師古曰言不早殄滅賊也</hi>罪當萬死陛下寛仁未忍加誅令臣<lb/>
數得孰計<hi>師古曰數音所角反其下亦同</hi>愚臣伏計孰甚不敢避斧鉞<lb/>
之誅昧死陳愚唯陛下省察充國奏每上輙下公卿議<lb/>
臣<hi>○宋祁曰議臣字下當更有一議字</hi>初是充國計者什三中什五最後<lb/>
什八有詔詰前言不便者皆頓首服丞相魏相曰臣愚<lb/>
<pb n="KR2a0007_WYG_069-20a"/>
不習兵事利害後將軍數畫軍册其言常是臣任其計<lb/>
可必用也<hi>師古曰任保也</hi>上於是報充國曰皇帝問後將軍上<lb/>
書言羌虜可勝之道今聽將軍將軍計善其上留屯田<lb/>
及當罷者人馬數將軍强食慎兵事自愛上以破羌强<lb/>
弩將軍數言當擊又用充國屯田䖏離𣪚恐虜犯之於<lb/>
是兩從其計詔兩將軍與中郎將卬出擊强弩出降四<lb/>
千餘人破羌斬首二千級中郎將卬斬首降者亦二千<lb/>
餘級而充國所降復得五千餘人詔罷兵獨充國留屯<lb/>
<pb n="KR2a0007_WYG_069-20b"/>
田明年五月充國奏言羌本可五萬人軍凡斬首七千<lb/>
六百級降者三萬一千二百人溺河湟飢餓死者五六<lb/>
千人定計遺脱與煎鞏黄羝俱亡者不過四千人羌靡<lb/>
忘等自詭必得<hi>師古曰詭責也自以為憂責言必能得之</hi>請罷屯兵奏可充<lb/>
國振旅而還所善浩星賜迎説充國<hi>鄧展曰浩星姓賜名也</hi>曰衆<lb/>
人皆以破羌强弩出擊多斬首獲降虜以破壊<hi>○宋祁曰獲作</hi>
<hi>坐</hi>然有識者以為虜埶窮困兵雖不出必自服矣將軍<lb/>
卽見宜歸功於二將軍出擊非愚臣所及如此將軍計<lb/>
<pb n="KR2a0007_WYG_069-21a"/>
未失也充國曰吾年老矣爵位已極豈嫌伐一時事以<lb/>
欺明主哉兵埶國之大事當為後法老臣不以餘命壹<lb/>
為陛下明言兵之利害卒死誰當復言之者<hi>師古曰卒讀曰猝</hi>
卒以其意對<hi>師古曰卒終也</hi>上然其計罷遣辛武賢歸酒泉太<lb/>
守官充國復為後將軍衛尉其秋羌若零離留且種兒<lb/>
庫<hi>師古曰且音子閭反</hi>共斬先零大豪猶非楊玉首<hi>文頴曰猶非人名也師古</hi>
<hi>曰猶非及楊玉二人也宣紀作酋非而此傳作猶字疑紀誤○劉奉世曰宣紀作五月斬楊玉降與此不同疑</hi>
<hi>是紀誤</hi>及諸豪弟澤陽雕良兒靡忘皆帥煎鞏黄羝之屬<lb/>
<pb n="KR2a0007_WYG_069-21b"/>
四千餘人降漢封若零弟澤二人為帥衆王離留且種<lb/>
二人為侯兒庫為君陽雕為言兵侯良兒為君靡忘為<lb/>
獻牛君初置金城屬國以處降羌詔舉可䕶羌校尉者<lb/>
時充國病四府舉辛武賢小弟湯充國遽起奏湯使酒<lb/>
不可典蠻夷<hi>師古曰使酒因酒以使氣若今言惡酒者○宋祁曰小弟湯湯浙本作陽</hi>不如<lb/>
湯兄臨衆時湯已拜受節有詔更用臨衆後臨衆病免<lb/>
五府復舉湯湯數醉䣱羌人<hi>師古曰䣱音況務反師古曰即酗字也醉怒曰䣱</hi>
羌人反畔卒如充國之言初破羌將軍武賢在軍中時<lb/>
<pb n="KR2a0007_WYG_069-22a"/>
與中郎將卬宴語<hi>師古曰閑宴時共語也</hi>卬道車騎將軍張安世<lb/>
始嘗不快上<hi>如淳曰所為行不可上意</hi>上欲誅之卬家將軍以為安<lb/>
世本持橐簪筆<hi>張晏曰橐契囊也近臣負橐簪筆從備顧問或有所紀也師古曰橐所以盛書</hi>
<hi>也有底曰囊無底曰橐簪筆者插筆於首○宋祁曰橐舊音丁各反今讀又音託</hi>事孝武帝數<lb/>
十年見謂忠謹宜全度之<hi>師古曰全安而免度之不令喪敗也</hi>安世用是<lb/>
得免及充國還言兵事武賢罷歸故官深恨上書告卬<lb/>
泄省中語卬坐禁止而入至充國莫府司馬中亂屯兵<lb/>
<hi>如淳曰方見禁止而入至充國莫府司馬中司馬中律所謂營軍司馬中也</hi>下吏自殺充國<lb/>
<pb n="KR2a0007_WYG_069-22b"/>
乞骸骨賜安車駟馬黄金六十斤罷就第朝庭每有四<lb/>
夷大議常與參兵謀問籌策焉<hi>師古曰與讀曰豫○宋祁曰庭改作廷</hi>年<lb/>
八十六甘露二年薨諡曰壯侯傳子至孫欽欽尚敬武<lb/>
公主主亡子主教欽良人習詐有身名它人子欽薨子<lb/>
岑嗣侯習為太夫人岑父母求錢財亡已忿恨相告岑<lb/>
坐非子免國除元始中修功臣後復封充國曾孫伋為<lb/>
營平侯<hi>師古曰伋音汲</hi>初充國以功徳與霍光等列畫未央宫<lb/>
成帝時西羌嘗有警上思將帥之臣追美充國廼召黄<lb/>
<pb n="KR2a0007_WYG_069-23a"/>
門郎揚雄卽充國圖畫而頌之<hi>師古曰即就也於畫側而書頌也</hi>曰明<lb/>
靈惟宣戎有先零先零昌狂侵漢西疆漢命虎臣惟後<lb/>
將軍整我六師是討是震<hi>師古曰震合韻音真</hi>旣臨其域諭以威<lb/>
徳有守矜功謂之弗克請奮其旅于䍐之羌天子命我<lb/>
從之鮮陽<hi>應劭曰酒泉太守辛武賢自將萬騎出張掖擊羌宣帝使充國共武賢討䍐开於鮮水之</hi>
<hi>陽也</hi>營平守節婁奏封章<hi>師古曰婁古屢字</hi>料敵制勝威謀靡亢<lb/>
<hi>師古曰料量也亢當也合韻音康</hi>遂克西戎還師於京鬼方賔服罔有<lb/>
不庭<hi>師古曰鬼方言其幽昧也庭來帝庭也一説庭直也</hi>昔周之宣有方有虎<hi>張晏</hi>
<pb n="KR2a0007_WYG_069-23b"/>
<hi>曰方叔召虎也</hi>詩人歌功廼列于雅<hi>師古曰大雅小雅之詩也</hi>在漢中興充<lb/>
國作武赳赳桓桓亦紹厥後<hi>師古曰赳赳勁也桓桓威也紹厥後謂繼周之方召</hi>
<hi>也</hi>充國為後將軍徙杜陵辛武賢自羌軍還後七年復<lb/>
為破羌將軍征烏孫至燉煌後不出徴未到病卒子慶<lb/>
忌至大官<lb/>
辛慶忌字子真少以父任為右校丞隨長羅侯常恵屯<lb/>
田烏孫赤谷城與歙侯戰<hi>師古曰歙即翕字也歙侯烏孫官名○宋祁曰歙改作翖</hi>
䧟陳郤敵恵奏其功拜為侍郎遷校尉將吏士屯焉耆<lb/>
<pb n="KR2a0007_WYG_069-24a"/>
國還為謁者尚未知名元帝初補金城長史舉茂材遷<lb/>
郎中車騎將軍<hi>○劉敞曰郎中車騎將軍不成文明衍軍字是歴郎中兼車騎將史省文總言</hi>
<hi>之耳又曰郎中車騎將軍衍車軍字當云郎中騎將不然著車去騎為車將也</hi>朝廷多重之者<lb/>
轉為校尉遷張掖太守徙酒泉所在著名成帝初徴為<lb/>
光禄大夫遷左曹中郎將至執金吾始武賢與趙充國<lb/>
有隙後充國家殺辛氏至慶忌為執金吾坐子殺趙氏<lb/>
左遷酒泉太守嵗餘大將軍王鳳薦慶忌前在兩郡著<lb/>
功迹徴入歴位朝廷莫不信鄉<hi>師古曰鄉讀曰嚮</hi>質行正直仁<lb/>
<pb n="KR2a0007_WYG_069-24b"/>
勇得衆心通於兵事明略威重任國柱石<hi>師古曰任堪也</hi>父破<lb/>
羌將軍武賢顯名前世有威西夷臣鳳不能久䖏慶忌<lb/>
之右<hi>師古曰右上也</hi>廼復徴為光禄大夫執金吾數年坐小法<lb/>
左遷雲中太守復徴為光禄勲時數有災異丞相司直<lb/>
何武上封事曰虞有宫之竒晋獻不寐<hi>應劭曰晋獻公欲伐虞以宫之</hi>
<hi>之竒在寢不寐○宋祁曰注不寐下當添也字</hi>衛青在位淮南寢謀故賢人立<lb/>
朝折衝厭難勝於亡形<hi>師古曰厭抑也未有禍難之形豫勝之也厭音一葉反</hi>司<lb/>
馬法曰天下雖安忘戰必危夫將不豫設則亡以應卒<lb/>
<pb n="KR2a0007_WYG_069-25a"/>
<hi>師古曰卒讀曰猝謂暴也</hi>士不素厲則難使死敵是以先帝建列將<lb/>
之官近戚主内異姓距外故姦軌不得萌動而破滅<hi>師古</hi>
<hi>曰始生曰萌</hi>誠萬世之長册也光禄勲慶忌行義修正柔毅<lb/>
敦厚<hi>師古曰和柔而能沈毅也尚書咎繇謩曰擾而毅擾亦柔也今流俗書本柔字作果者妄改之</hi>謀<lb/>
慮深逺前在邊郡數破敵獲虜外夷莫不聞廼者大異<lb/>
並見未有其應加以兵革久寢春秋大災未至而豫禦<lb/>
之<hi>師古曰莊十八年公追戎於濟西公羊傳曰此未有伐中國者言追何大其未至而豫禦也○劉敞曰衍</hi>
<hi>災字宋祁曰注國者下當添其字</hi>慶忌宜在爪牙官以備不虞<hi>師古曰虞度也</hi>
<pb n="KR2a0007_WYG_069-25b"/>
<hi>言有㓂難非意所度也</hi>其後拜為右將軍諸吏𣪚騎給事中嵗餘<lb/>
徙為左將軍慶忌居䖏恭儉食飲被服尤節約然性好<lb/>
輿馬號為鮮明唯是為奢為國虎臣遭世承平匈奴西<lb/>
域親附敬其威信年老卒官長子通為䕶羌校尉中子<lb/>
遵函谷闗都尉少子茂水衡都尉出為郡守皆有將帥<lb/>
之風宗族支屬至二千石者十餘人元始中安漢公王<lb/>
莽秉政見慶忌本大將軍鳳所成三子皆能欲親厚之<lb/>
是時莽方立威柄用甄豐甄邯以自助豐邯新貴威震<lb/>
<pb n="KR2a0007_WYG_069-26a"/>
朝廷水衡都尉茂自見名臣子孫兄弟並列不甚詘事<lb/>
兩甄時平帝幼外家衛氏不得在京師而䕶羌校尉通<lb/>
長子次兄素與帝從舅衛子伯相善<hi>師古曰次兄其字也兄讀如本字亦</hi>
<hi>讀曰况</hi>兩人俱游俠賔客甚盛及吕寛事起莽誅衛氏兩<lb/>
甄搆言諸辛陰與衛子伯為心腹有背恩不説安漢公<lb/>
之謀<hi>師古曰説讀曰悦</hi>於是司直陳崇舉奏其宗親隴西辛興<lb/>
等侵陵百姓威行州郡莽遂按通父子遵茂兄弟及南<lb/>
郡太守辛伯等皆誅殺之辛氏繇是廢<hi>師古曰繇讀與由同</hi>慶忌<lb/>
<pb n="KR2a0007_WYG_069-26b"/>
本狄道人為將軍徙昌陵昌陵罷留長安<lb/>
贊曰秦漢已來<hi>○宋祁曰已當作以</hi>山東出相山西出將秦將軍<lb/>
白起郿人<hi>師古曰郿扶風之縣也音媚○宋祁曰秦下當添時字</hi>王翦頻陽人漢<lb/>
興郁郅王圍甘延壽<hi>師古曰圍為强弩將軍見藝文志郁音於六反郅音質</hi>義渠<lb/>
公孫賀傅介子成紀李廣李蔡杜陵蘇建蘇武上邽上<lb/>
官桀趙充國襄武亷襃狄道辛武賢慶忌皆以勇武顯<lb/>
聞蘇辛父子著節此其可稱列者也其餘不可勝數何<lb/>
則山西天水隴西安定北地䖏埶廹近羌胡民俗修習<lb/>
<pb n="KR2a0007_WYG_069-27a"/>
戰備髙上勇力鞍馬騎射故秦詩曰王于興師修我甲<lb/>
兵與子皆行<hi>師古曰小戎之詩也觧在地理志</hi>其風聲氣俗自古而然<lb/>
今之歌謡慷慨風流猶存耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_069-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷六十九<lb/>
<pb n="KR2a0007_WYG_069-28a"/>
　前漢書卷六十九考證<lb/>
趙充國傳以假司馬從貳師將軍擊匈奴○<hi>臣召南</hi>按<lb/>
　天漢二年事也李廣利以三萬騎出酒泉擊右賢王<lb/>
　於天山得首虜萬餘級即此役也<lb/>
武都氐人反充國以大將軍䕶軍云云○<hi>臣召南</hi>按昭<lb/>
　紀元鳳元年武都氐人反遣執金吾馬適建龍頟侯<lb/>
　韓増大鴻臚廣明將三輔太常徒皆免刑擊之然則<lb/>
　充國以䕶軍為禆將而戰功多耳又按匈奴傳匈奴<lb/>
<pb n="KR2a0007_WYG_069-28b"/>
　降者言匈奴方發二萬騎擊烏桓霍光欲發兵要擊<lb/>
　之以問充國充國以為非計乃拜范明友為度遼將<lb/>
　軍亦充國為大將軍䕶軍都尉時事也充國為水衡<lb/>
　都尉公卿表在元鳳元年而遷後將軍在元平元年<lb/>
先零豪言願時渡湟水北注師古曰湟水之北是漢地<lb/>
　○劉奉世曰湟北非謂漢地也○<hi>臣召南</hi>按師古注<lb/>
　是劉奉世説非也胡三省曰羗依南山渡湟水而北<lb/>
　固欲與匈奴合而湟北則漢地所以隔絶羌與匈奴<lb/>
<pb n="KR2a0007_WYG_069-29a"/>
　通之路正在於此於地形可謂明曉<lb/>
屯備羌至浩亹注師古曰水名也觧在地理志○胡三<lb/>
　省曰縣名也屬金城郡有浩亹水出西塞外東至允<lb/>
　吾入湟水杜佑云漢浩亹縣故城在今金城郡廣武<lb/>
　縣西南<lb/>
臣願馳至金城圖上方畧○胡三省曰金城郡昭帝始<lb/>
　元六年置唐蘭鄯廓州地<lb/>
夜引兵上至落都注服䖍曰山名也○胡三省曰据水<lb/>
<pb n="KR2a0007_WYG_069-29b"/>
　經注破羌縣之西有落都城後漢志浩亹縣有雒都<lb/>
　谷<lb/>
合擊䍐开在鮮水上者○<hi>臣召南</hi>按鮮水即西海一名<lb/>
　青海又名卑禾羌海地理志金城郡臨羌縣西北至<lb/>
　塞外有仙海鹽池者也後書西羌傳武帝時先零羌<lb/>
　與匈奴通㓂邊遣李息徐自為擊平之羌乃去湟中<lb/>
　依西海鹽池左右又本書王莽傳羌豪獻鮮水海允<lb/>
　谷鹽池地為西海郡<lb/>
<pb n="KR2a0007_WYG_069-30a"/>
初置金城屬國以䖏降羌○王應麟曰叚熲言先零作<lb/>
　㓂充國徙令居内始服終叛至今為鯁予以地理志<lb/>
　考之神爵二年金城置破羌允街二縣盖䖏降羌之<lb/>
　地羌在湟河之南而漢地在湟河之北謂之屬國置<lb/>
　都尉以主降者羌為患不自屬國始也建武中馬援<lb/>
　徙羌天水隴西扶風三郡永平中竇固馬武徙羌三<lb/>
　輔於是始熾或以充國遷先零内地為非而不知金<lb/>
　城非内地也不得不為充國辨<lb/>
<pb n="KR2a0007_WYG_069-30b"/>
四府舉辛武賢小弟湯○胡三省曰丞相御史車騎將<lb/>
　軍前將軍府也并後將軍為五府<lb/>
辛慶忌傳遷郎中車騎將軍○劉敞曰是歴郎中兼車<lb/>
　騎將史省文總言之耳云云○<hi>臣召南</hi>按敞有兩説<lb/>
　前説軍字衍後説車字及軍字衍以文義推之後説<lb/>
　尤長車騎將軍位次大將軍未有以郎中兼者觀下<lb/>
　文云轉為校尉遷張掖太守即知非車騎將軍矣軍<lb/>
　字顯是衍文又按百官表郎中有車戸騎三將秩皆<lb/>
<pb n="KR2a0007_WYG_069-31a"/>
　比二千石此文應云遷郎中騎將又誤衍一車字耳<lb/>
衛青在位淮南寢謀○顧炎武曰謂伍被言大將軍數<lb/>
　將習兵未易當又言雖古名將不過是為淮南所憚<lb/>
　也<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_069-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷六十九考證<lb/>
</p>
<p>
</p>
  </div>
</body>
</text>
</TEI>
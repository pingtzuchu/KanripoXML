<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷八十九</head> <lb/>
    <p>
<pb n="KR2a0007_WYG_089-1a"/>
欽定四庫全書<lb/>
　前漢書卷八十九<lb/>
　　漢　　蘭　　臺　　令　　史班　固撰<lb/>
　　唐正議大夫行祕書少監琅邪縣開國子顔師古注<lb/>
　循吏傳第五十九<lb/>
　　　<hi>師古曰循順也上順公法下順人情也</hi>
漢興之初反秦之敝與民休息凡事簡易禁罔疏闊而<lb/>
相國蕭曹以寛厚清靜為天下帥<hi>師古曰帥遵也</hi>民作畫一之<lb/>
<pb n="KR2a0007_WYG_089-1b"/>
歌<hi>師古曰謂歌曰蕭何為法講若畫一曹參代之守而勿失</hi>孝惠垂拱高后女主不<lb/>
出房闥而天下晏然民務稼穡衣食滋殖<hi>師古曰滋益也殖生也</hi>
至于文景遂移風易俗是時循吏如河南守呉公蜀守<lb/>
文翁之屬皆謹身帥先居以亷平不至於嚴而民從化<lb/>
孝武之世外攘四夷内改法度<hi>師古曰攘却也</hi>民用彫敝姦軌<lb/>
不禁<hi>師古曰不可禁</hi>時少能以化治稱者唯江都相董仲舒内<lb/>
史公孫𢎞兒寛居官可紀三人皆儒者通於世務明習<lb/>
文法以經術潤飾吏事天子器之仲舒數謝病去𢎞寛<lb/>
<pb n="KR2a0007_WYG_089-2a"/>
至三公孝昭㓜冲霍光秉政承奢侈師旅之後海内虚<lb/>
耗光因循守職無所改作至於始元元鳳之間匈奴鄉<lb/>
化<hi>師古曰鄉讀曰嚮</hi>百姓益富舉賢良文學問民所疾苦於是<lb/>
罷酒𣙜而議鹽鐵矣及至孝宣繇仄陋而登至尊<hi>師古曰仄</hi>
<hi>古側字仄陋言非正統而身經微賤也繇與由同以下類此</hi>興于閭閻<hi>師古曰閭里門也閻里中</hi>
<hi>門也言從里巷而即大位也</hi>知民事之囏難自霍光薨後始躬萬機<lb/>
厲精為治五日一聽事自丞相已下<hi>○宋祁曰已字當作以</hi>各奉<lb/>
職而進及拜刺史守相輒親見問觀其所繇退而考察<lb/>
<pb n="KR2a0007_WYG_089-2b"/>
所行以質其言<hi>師古曰質正也</hi>有名實不相應必知其所以然<lb/>
常稱曰庻民所以安其田里而亡歎息愁恨之心者政<lb/>
平訟理也<hi>師古曰訟理言所訟見理而無冤滯也</hi>與我共此者其唯良二<lb/>
千石乎<hi>師古曰謂郡守諸侯相</hi>以為太守吏民之本也<hi>○宋祁曰越本無也</hi>
<hi>字姚本刪</hi>數變易則下不安民知其將乆不可欺罔廼服從<lb/>
其教化故二千石有治理效輒以璽書勉厲増秩賜金<lb/>
或爵至闗内侯公卿缺則選諸所表以次用之<hi>師古曰所表謂</hi>
<hi>増秩賜金爵也</hi>是故漢世良吏於是為盛稱中興焉若趙廣漢<lb/>
<pb n="KR2a0007_WYG_089-3a"/>
韓延夀尹翁歸嚴延年張敞之屬皆稱其位然任刑罰<lb/>
或抵罪誅<hi>師古曰抵至也音丁禮反</hi>王成黄霸朱邑龔遂鄭𢎞召信<lb/>
臣等<hi>師古曰召讀曰邵</hi>所居民富所去見思生有榮號死見奉<lb/>
祀此廩廩庻幾徳讓君子之遺風矣<hi>師古曰廩廩言有風采也</hi>
文翁廬江舒人也少好學通春秋以郡縣吏察舉景帝<lb/>
末為蜀郡守仁愛好教化見蜀地辟陋有蠻夷風<hi>師古曰辟</hi>
<hi>讀曰僻</hi>文翁欲誘進之乃選郡縣小吏開敏有材者張叔<lb/>
等十餘人親自飭厲<hi>師古曰飭與敕同</hi>遣詣京師受業博士或<lb/>
<pb n="KR2a0007_WYG_089-3b"/>
學律令減省少府用度買刀布蜀物齎計吏以遺博士<lb/>
<hi>如淳曰金馬書刀今賜計吏是也作馬形於刀環内以金鏤之晉灼曰刀書刀布布刀也舊時蜀郡工官作金</hi>
<hi>馬書刀者似佩刀形金錯其拊布刀謂婦人割裂財布刀也師古曰少府郡掌財物之府以供太守者也刀凡</hi>
<hi>蜀刀有環者也布蜀布細宻環也二者蜀人作之皆善故齎以為貨無限於書刀布刀也如晉二説皆煩而不</hi>
<hi>當也○宋祁曰注文細宻環也景本據史館本改作細宻者也</hi>數歲蜀生皆成就還歸<lb/>
文翁以為右職<hi>師古曰郡中高職也</hi>用次察舉官有至郡守刺史<lb/>
者又脩起學官於成都市中<hi>師古曰學官學之官舍也</hi>招下縣子弟<lb/>
以為學官弟子<hi>師古曰下縣四郊之縣非郡所治也</hi>為除更繇<hi>師古曰不令從役也</hi>
<pb n="KR2a0007_WYG_089-4a"/>
<hi>更音工衡反繇讀曰徭</hi>高者以補郡縣吏次為孝弟力田常選學<lb/>
官僮子使在便坐受事<hi>師古曰便坐别坐可以視事非正廷也坐音財卧反</hi>毎出<lb/>
行縣益從學官諸生明經飭行者與俱<hi>師古曰益多也飭整也讀與敕</hi>
<hi>同</hi>使傳教令出入閨閤<hi>師古曰閨閤内中小門也</hi>縣邑吏民見而榮<lb/>
之數年爭欲為學官弟子富人至出錢以求之繇是大<lb/>
化<hi>師古曰繇讀曰由</hi>蜀地學於京師者比齊魯焉至武帝時乃<lb/>
令天下郡國皆立學校官自文翁為之始云文翁終於<lb/>
蜀吏民為立祠堂歲時祭祀不絶至今巴蜀好文雅文<lb/>
<pb n="KR2a0007_WYG_089-4b"/>
翁之化也<hi>師古曰文翁學堂于今猶在益州城内</hi>
王成不知何郡人也為膠東相治甚有聲宣帝最先褒<lb/>
之地節三年下詔曰蓋聞有功不賞有罪不誅雖唐虞<lb/>
不能以化天下今膠東相成勞來不怠<hi>師古曰謂勸勉招懐百姓也勞</hi>
<hi>音郎到反來音郎代反</hi>流民自占八萬餘口<hi>師古曰隐度民數而來附業也占音之贍</hi>
<hi>反</hi>治有異等之效<hi>師古曰異於常等</hi>其賜成爵闗内侯秩中二<lb/>
千石未及徵用㑹病卒官後詔使丞相御史問郡國上<lb/>
計長吏守丞以政令得失或對言前膠東相成偽自增<lb/>
<pb n="KR2a0007_WYG_089-5a"/>
加以䝉顯賞是後俗吏多為虛名云<hi>○劉攽曰長吏守丞吏當作史郡使</hi>
<hi>守丞國使長史皆一物也故總言郡國上計長史守丞後漢百官志諸侯王相如太守長史如郡丞又邊郡有</hi>
<hi>丞元有長史長史上計無疑矣長史者通於令丞尉之稱與守丞連言之説不可不爾下言長史守丞同</hi>
黄霸字次公淮陽陽夏人也<hi>師古曰夏音工雅反</hi>以豪桀役使徙<lb/>
雲陵<hi>師古曰身為豪桀而役使鄉里人也</hi>霸少學律令喜為吏<hi>師古曰喜謂愛好也</hi>
<hi>音許吏反</hi>武帝末以待詔入錢賞官補侍郎謁者<hi>孟康曰賞官主賞賜</hi>
<hi>之官也師古曰此説非也因入錢而見賞以官○宋祁曰姚本正文刪以字</hi>坐同産有罪劾<lb/>
免<hi>師古曰同産謂兄弟也○宋祁曰景本無罪字</hi>後復入穀沈黎郡補左馮翊<lb/>
<pb n="KR2a0007_WYG_089-5b"/>
二百石卒史<hi>如淳曰三輔郡得仕用他郡人而卒史獨二百石所謂尤異者也</hi>馮翊以<lb/>
霸入財為官不署右職<hi>師古曰輕其為人也右職高職也</hi>使領郡錢穀<lb/>
計<hi>師古曰計謂出入之數也</hi>簿書正以亷稱<hi>師古曰言無所侵隐故簿書皆正不虚謬也</hi>
察補河東均輸長<hi>師古曰以亷見察而遷補</hi>復察亷為河南太守丞<lb/>
霸為人明察内敏<hi>師古曰内敏言心思捷疾也</hi>又習文法然温良有<lb/>
讓足知善御衆為丞處議當於法合人心太守甚任之<lb/>
吏民愛敬焉自武帝末用法深昭帝立㓜大將軍霍光<lb/>
秉政大臣爭權上官桀等與燕王謀作亂光既誅之遂<lb/>
<pb n="KR2a0007_WYG_089-6a"/>
遵武帝法度以刑罰痛繩羣下繇是俗吏尚嚴酷以為<lb/>
能<hi>師古曰繇讀與由同</hi>而霸獨用寛和為名㑹宣帝即位在民間<lb/>
時知百姓苦吏急也聞霸持法平召以為廷尉正數決<lb/>
疑獄庭中稱平<hi>師古曰此庭中謂廷尉之中○宋祁曰庭當作廷下文同</hi>守丞相長<lb/>
史坐公卿大議庭中<hi>師古曰大議總㑹議也此庭中謂朝廷之中</hi>知長信少<lb/>
府夏侯勝非議詔書大不敬霸阿從不舉劾皆下廷尉<lb/>
<hi>師古曰勝及霸俱下廷尉</hi>繫獄當死霸因從勝受尚書獄中再隃冬<lb/>
<hi>師古曰隃與踰同</hi>積三嵗廼出語在勝傳勝出復為諌大夫令<lb/>
<pb n="KR2a0007_WYG_089-6b"/>
左馮翊宋畸舉霸賢良勝又口薦霸於上上擢霸為揚<lb/>
州刺史三歲宣帝下詔曰制詔御史其以賢良高第揚<lb/>
州刺史霸為潁川太守秩比二千石居官賜車蓋特高<lb/>
一丈别駕主簿車緹油屏泥於軾前以章有徳<hi>○宋祁曰景本</hi>
<hi>越本自賜車蓋止以章有徳無此二十三字</hi>時上垂意於治數下恩澤詔書<lb/>
吏不奉宣<hi>師古曰不令百姓皆知也</hi>太守霸為選擇良吏分部宣布<lb/>
詔令<hi>師古曰分音扶問反○宋祁曰太守當在為字下劉攽曰太守字當在霸為字下</hi>令民咸<lb/>
知上意使郵亭鄉官皆畜雞豚<hi>師古曰郵亭書舍謂傳送文書所止處亦如今</hi>
<pb n="KR2a0007_WYG_089-7a"/>
<hi>之驛舘矣鄉官者鄉所治處也</hi>以贍鰥寡貧窮者然後為條教置父老<lb/>
師帥伍長班行之於民間勸以為善防姦之意及務耕<lb/>
桑節用殖財種樹畜飬去食榖馬米鹽靡宻初若煩碎<lb/>
<hi>師古曰米鹽言雜而且細</hi>然霸精力能推行之吏民見者語次尋繹<lb/>
<hi>師古曰繹謂抽引而出也</hi>問它隂伏以相參考嘗欲有所司察擇長<lb/>
年廉吏遣行屬令周宻<hi>師古曰屬戒也周宻不泄漏也屬音之欲反</hi>吏出不<lb/>
敢舎郵亭<hi>師古曰舎止也</hi>食於道旁烏攫其肉<hi>師古曰攫搏持之也攫音厥縛</hi>
<hi>反○宋祁曰攫説文曰捽也音九縛反</hi>民有欲詣府口言事者適見之霸<lb/>
<pb n="KR2a0007_WYG_089-7b"/>
與語道此後日吏還謁霸霸見迎勞之曰甚苦食於道<lb/>
旁乃為烏所盗肉吏大驚以霸具知其起居所問豪釐<lb/>
不敢有所隐鰥寡孤獨有死無以𦵏者鄉部書言霸具<lb/>
為區處<hi>師古曰區處謂分别而處置也音昌女反</hi>某所大木可以為棺某亭<lb/>
猪子可以祭<hi>○宋祁曰猪當作豬</hi>吏徃皆如言其識事聰明如此<lb/>
<hi>師古曰識記也音式二反</hi>吏民不知所出<hi>師古曰不知其用何術也</hi>咸稱神明姦<lb/>
人去入它郡盗賊日少霸力行教化而後誅罰<hi>師古曰力猶勤</hi>
<hi>也言先以徳教化於下若有弗從然後用刑罰也</hi>務在成就全安長吏<hi>師古曰不欲易</hi>
<pb n="KR2a0007_WYG_089-8a"/>
<hi>代及損傷之也</hi>許丞老病聾<hi>如淳曰許縣丞</hi>督郵白欲逐之霸曰許丞<lb/>
廉吏雖老尚能拜起送迎正頗重聽何傷且善助之毋<lb/>
失賢者意或問其故霸曰數易長吏送故迎新之費及<lb/>
姦吏縁絶簿書盗財物<hi>師古曰縁因也因交代之際而棄匿簿書以盗官物也</hi>公<lb/>
私費耗甚多皆當出於民所易新吏又未必賢或不如<lb/>
其故徒相益為亂凡治道去其泰甚者耳霸以外寛内<lb/>
明得吏民心户口歲増治為天下第一徵守京兆尹秩<lb/>
二千石坐發民治馳道不先以聞又發騎士詣北軍馬<lb/>
<pb n="KR2a0007_WYG_089-8b"/>
不適士<hi>孟康曰闗西人謂補滿為適馬少士多不相補滿也○宋祁曰不先以聞姚本作不先聞蕭該</hi>
<hi>音義適<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>足也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音相代反韋昭音詩歴反案今漢/書<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字作適字注云適始歴反予謂與韋昭音同</hi>劾<lb/>
乏軍興連貶秩有詔歸潁川太守官以八百石居治如<lb/>
其前前後八年郡中愈治是時鳳凰神爵數集郡國潁<lb/>
川尤多天子以霸治行終長者下詔稱揚曰潁川太守<lb/>
霸宣布詔令百姓鄉化<hi>師古曰鄉讀曰嚮下亦同</hi>孝子弟弟貞婦順<lb/>
孫日以衆多田者讓畔道不拾遺飬視鰥寡贍助貧窮<lb/>
獄或八年亡重罪囚吏民鄉于教化興於行誼可謂賢<lb/>
<pb n="KR2a0007_WYG_089-9a"/>
人君子矣書不云乎股肱良哉<hi>師古曰虞書益稷之辭已觧於上</hi>其賜<lb/>
爵闗内侯黄金百斤秩中二千石而潁川孝弟有行義<lb/>
民三老力田皆以差賜爵及帛後數月徵霸為太子太<lb/>
傅遷御史大夫五鳳三年<hi>○宋祁曰景本三作二</hi>代丙吉為丞相<lb/>
封建成侯食邑六百户霸材長於治民及為丞相總綱<lb/>
紀號令風采不及丙魏于定國功名損於治郡時京兆<lb/>
尹張敞舎鶡雀飛集丞相府<hi>蘓林曰今虎賁所著鶡也師古曰蘓説非也此鶡音</hi>
<hi>芬字本作鳻此通用耳鳻雀大而色青出羗中非武賁所著也武賁鶡色黒出上黨以其鬭死不止故用其尾</hi>
<pb n="KR2a0007_WYG_089-9b"/>
<hi>飾武臣首云今時俗人所謂鶡鷄者也音曷非此鳻雀也○宋祁曰注文鶡音介字本作䲸今本誤作芬竝鳻</hi>
<hi>字予見徐鍇本改芬為介鳻為䲸案許慎説文䲸音古拜反鳥似鶡而色青出羗中與師古所引合徐改為允</hi>
<hi>鳻是鳥聚貌非鳥名</hi>霸以為神雀議欲以聞敞奏霸曰竊見丞相<lb/>
請與中二千石博士雜問郡國上計長吏<hi>○宋祁曰吏當作史</hi>守<lb/>
丞為民興利除害成大化條其對有耕者讓畔男女異<lb/>
路道不拾遺及舉孝子弟弟貞婦者為一輩先上殿<hi>師古</hi>
<hi>曰丞相所坐屋也古者屋之高嚴通呼為殿不必宫中也○宋祁曰景本無弟弟字</hi>舉而不知其<lb/>
人數者次之不為條教者在後叩頭謝丞相<hi>○宋祁曰邵本無後</hi>
<pb n="KR2a0007_WYG_089-10a"/>
<hi>字當作在後</hi>雖口不言而心欲其為之也長吏守丞對<hi>○宋祁曰</hi>
<hi>吏當作史下文上計長吏同</hi>時臣敞舎有鶡雀飛止丞相府屋上丞<lb/>
相以下見者數百人邊吏多知鶡雀者問之皆陽不知<lb/>
丞相圖議上奏<hi>師古曰圖謀也</hi>曰臣聞上計長吏守丞以興化<lb/>
條<hi>師古曰凡言條者一一而疏舉之若木條然</hi>皇天報下神雀後知從臣敞<lb/>
舎來乃止郡國吏竊笑丞相仁厚有知畧微信竒怪也<lb/>
昔汲黯為淮陽守辭去之官謂大行李息曰御史大夫<lb/>
張湯懐詐阿意以傾朝廷公不早白與俱受戮矣息畏<lb/>
<pb n="KR2a0007_WYG_089-10b"/>
湯終不敢言後湯誅敗上聞黯與息語乃抵息罪而秩<lb/>
黯諸侯相取其思竭忠也臣敞非敢毁丞相也誠恐羣<lb/>
臣莫白而長吏守丞<hi>○宋祁曰吏當作史</hi>畏丞相指歸舎法令各<lb/>
為私教<hi>師古曰舎廢也</hi>務相増加澆淳散樸<hi>師古曰不雜為淳以水澆之則味漓</hi>
<hi>薄樸大質也割之則散也</hi>並行偽貌有名亡實傾揺觧怠甚者為妖<lb/>
<hi>師古曰觧讀曰懈</hi>假令京師先行讓畔異路道不拾遺其實亡<lb/>
益廉貪貞滛之行而以偽先天下固未可也即諸侯先<lb/>
行之偽聲軼於京師非細事也<hi>師古曰軼過也音逸</hi>漢家承敝通<lb/>
<pb n="KR2a0007_WYG_089-11a"/>
變造起律令即以勸善禁姦條貫詳備不可復加宜令<lb/>
貴臣明飭長吏守丞<hi>師古曰飭讀與勅同以下類此○宋祁曰吏當作史</hi>歸告二<lb/>
千石舉三老孝弟力田孝廉廉吏務得其人郡事皆以<lb/>
義法令檢式<hi>師古曰檢扃也音居儉反○宋祁曰郡字疑作群字</hi>毋得擅為條教<lb/>
敢挾詐偽以奸名譽者必先受戮<hi>師古曰奸求也音干</hi>以正明好<lb/>
惡天子嘉納敞言召上計吏使侍中臨飭如敞指意霸<lb/>
甚慙又樂陵侯史高以外屬舊恩侍中貴重霸薦高可<lb/>
太尉天子使尚書召問霸太尉官罷乆矣丞相兼之所<lb/>
<pb n="KR2a0007_WYG_089-11b"/>
以偃武興文也如國家不虞邊境有事<hi>師古曰如若也</hi>左右之<lb/>
臣皆將帥也夫宣明教化通逹幽隐使獄亡冤刑邑亡<lb/>
盗賊君之職也將相之官朕之任焉<hi>師古曰言欲拜将相事自在朕也</hi>
侍中樂陵侯高帷幄近臣朕之所自親<hi>師古曰具知其材質</hi>君何<lb/>
越職而舉之尚書令受丞相對霸免冠謝罪數日乃決<lb/>
<hi>師古曰乃得免罪</hi>自是後不敢復有所請然自漢興言治民吏<lb/>
以霸為首為丞相五嵗甘露三年薨諡曰定侯霸死後<lb/>
樂陵侯高竟為大司馬<hi>師古曰史著此者亦言霸奏高為太尉適事宜也</hi>霸子<lb/>
<pb n="KR2a0007_WYG_089-12a"/>
思侯賞嗣為闗都尉薨子忠侯輔嗣至衛尉九卿薨子<lb/>
忠嗣侯訖王莾廼絶子孫為吏二千石者五六人始霸<lb/>
少為陽夏㳺徼<hi>師古曰游徼主徼廵盗賊者也</hi>與善相人者共載出<hi>師古</hi>
<hi>曰同乘車</hi>見一婦人相者言此婦人當富貴不然相書不可<lb/>
用也霸推問之乃其鄉里巫家女也霸即娶為妻與之<lb/>
終身為丞相後徙杜陵<lb/>
朱邑字仲卿廬江舒人也少時為舒桐鄉嗇夫廉平不<lb/>
苛以愛利為行<hi>師古曰仁愛於人而安利也</hi>未嘗笞辱人存問耆老<lb/>
<pb n="KR2a0007_WYG_089-12b"/>
孤寡遇之有恩所部吏民愛敬焉遷補太守卒史舉賢<lb/>
良為大司農丞遷北海太守以治行第一入為大司農<lb/>
為人淳厚篤於故舊然性公正不可交以私天子器之<lb/>
朝廷敬焉是時張敞為膠東相與邑書曰明主游心太<lb/>
古廣延茂士<hi>師古曰茂善也</hi>此誠忠臣竭思之時也直敞遠守<lb/>
劇郡馭於繩墨<hi>師古曰直讀曰值</hi>匈臆約結固亡竒也<hi>師古曰約屈也</hi>
雖有亦安所施<hi>師古曰言在逺郡無足展效也○宋祁曰注文舊作放姚本改作效</hi>足下<lb/>
以清明之徳掌周稷之業<hi>師古曰司農主百榖故云周稷之業</hi>猶饑者甘<lb/>
<pb n="KR2a0007_WYG_089-13a"/>
糟糠穰歲餘粱肉<hi>師古曰穰嵗豐穰之嵗穰音攘</hi>何則有亡之勢異也<lb/>
昔陳平雖賢須魏倩而後進<hi>蘇林曰魏無知也韋昭曰無知字也師古曰倩士之</hi>
<hi>美稱故云魏倩也而韋氏便以為無知之字非也譬猶謂汲黯為汲直黯豈字直乎且次下句云賴蕭公而後</hi>
<hi>信亦非何之字也</hi>韓信雖竒賴蕭公而後信<hi>師古曰信謂為君上所信任也一説</hi>
<hi>信讀曰伸得伸其材用也</hi>故事各逹其時之英俊<hi>○宋祁曰事當作士</hi>若必伊<lb/>
尹吕望而後薦之則此人不因足下而進矣<hi>師古曰言能自逹也</hi>
邑感敞言貢薦賢士大夫多得其助者身為列卿居處<lb/>
儉節禄賜以共九族鄉黨<hi>師古曰共讀曰供</hi>家亡餘財神爵元<lb/>
<pb n="KR2a0007_WYG_089-13b"/>
年卒天子閔惜下詔稱揚曰大司農邑廉潔守節退食<lb/>
自公亡疆外之交束脩之餽<hi>師古曰餽與饋同○宋祁曰亡疆景本作亡彊</hi>可<lb/>
謂淑人君子遭離凶災朕甚閔之<hi>師古曰離亦遭</hi>其賜邑子黄<lb/>
金百斤以奉其祭祀初邑病且死屬其子<hi>師古曰屬音之欲反</hi>曰<lb/>
我故為桐鄉吏其民愛我必𦵏我桐鄉後世子孫奉甞<lb/>
我不如桐鄉民<hi>師古曰甞謂蒸甞之祭</hi>及死其子𦵏之桐鄉西郭<lb/>
外民果然共為邑起冡立祠嵗時祠祭至今不絶<lb/>
龔遂字少卿山陽南平陽人也以明經為官至昌邑郎<lb/>
<pb n="KR2a0007_WYG_089-14a"/>
中令事王賀賀動作多不正遂為人忠厚剛毅有大節<lb/>
内諫爭於王外責傅相引經義陳禍福至於涕泣蹇蹇<lb/>
亡已<hi>師古曰蹇蹇不阿順意也易蹇卦曰王臣蹇蹇</hi>面刺王過王至掩耳起走<lb/>
曰郎中令善媿人<hi>師古曰媿古愧字愧辱也</hi>及國中皆畏憚焉<hi>師古曰王</hi>
<hi>及國人皆憚之</hi>王嘗乆與騶奴宰人游戲飲食賞賜亡度遂入<lb/>
見王涕泣䣛行左右侍御皆出涕王曰郎中令何為哭<lb/>
遂曰臣痛社稷危也願賜清閒竭愚王辟左右<hi>師古曰閒讀曰</hi>
<hi>閑辟音闢</hi>遂曰大王知膠西王所以為無道亡乎王曰不知<lb/>
<pb n="KR2a0007_WYG_089-14b"/>
也曰臣聞膠西王有䛕臣侯得王所為儗於桀紂也<hi>師古</hi>
<hi>曰儗比也</hi>得以為堯舜也王説其謟諛嘗與寢處<hi>師古曰説讀曰悦</hi>
唯得所言以至於是<hi>師古曰唯用得之邪言故至亡</hi>今大王親近羣小<lb/>
漸漬邪惡所習存亡之機不可不慎也臣請選郎通經<lb/>
術有行義者與王起居坐則誦詩書立則習禮容宜有<lb/>
益王許之遂廼選郎中張安等十人侍王居數日王皆<lb/>
逐去安等乆之宫中數有妖怪王以問遂遂以為有大<lb/>
憂宫室将空語在昌邑王傳㑹昭帝崩亡子昌邑王賀<lb/>
<pb n="KR2a0007_WYG_089-15a"/>
嗣立官屬皆徵入王相安樂遷長樂衛尉遂見安樂流<lb/>
涕謂曰王立為天子日益驕溢諌之不復聽今哀痛未<lb/>
盡<hi>師古曰謂新居䘮服</hi>日與近臣飲食作樂鬬虎豹召皮軒車九<lb/>
流驅馳東西所為誖道<hi>師古曰誖乖也音布内反</hi>古制寛大臣有隐<lb/>
退今去不得陽狂恐知身死為世戮奈何君陛下故相<lb/>
宜極諫爭王即位二十七日卒以淫亂廢昌邑群臣坐<lb/>
䧟王於惡不道皆誅死者二百餘人唯遂與中尉王陽<lb/>
以數諫爭得減死髠為城旦宣帝即位乆之勃海左右<lb/>
<pb n="KR2a0007_WYG_089-15b"/>
郡嵗饑盗賊並起<hi>師古曰左右謂側近相次者</hi>二千石不能禽制上<lb/>
選能治者丞相御史舉遂可用上以為勃海太守時遂<lb/>
年七十餘召見形貌短小宣帝望見不副所聞心内輕<lb/>
焉謂遂曰勃海廢亂朕甚憂之君欲何以息其盗賊以<lb/>
稱朕意遂對曰海瀕遐逺不霑聖化<hi>師古曰瀕涯也音頻又音賔</hi>其<lb/>
民困於饑寒而吏不恤故使陛下赤子盗弄陛下之兵<lb/>
於潢池中耳<hi>師古曰赤子猶言初生幼小之意也積水曰潢音黄</hi>今欲使臣勝之<lb/>
邪將安之也<hi>師古曰勝謂以威力克而殺之安謂以徳化撫而安之</hi>上聞遂對甚<lb/>
<pb n="KR2a0007_WYG_089-16a"/>
説<hi>師古曰説讀曰悦</hi>荅曰選用賢良固欲安之也遂曰臣聞治<lb/>
亂民猶治亂繩不可急也唯緩之然後可治臣願丞相<lb/>
御史且無拘臣以文法得一切便宜從事上許焉加賜<lb/>
黄金贈遣乘傳至勃海界<hi>師古曰傳音張戀反</hi>郡聞新太守至發<lb/>
兵以迎遂皆遣還移書勑屬縣悉罷逐捕盗賊吏諸持<lb/>
鉏鉤田器者皆為良民吏毋得問<hi>師古曰鉤鐮也</hi>持兵者廼為<lb/>
盗賊遂單車獨行至府郡中翕然盗賊亦皆罷<hi>師古曰罷讀曰</hi>
<hi>疲言為盗賊乆心亦疲厭○劉奉世曰盗賊與劫畧相随史以為二事故前云盗賊亦皆罷後云劫略者去兵</hi>
<pb n="KR2a0007_WYG_089-16b"/>
<hi>末乃總云盗賊於是悉平矣師古疑前未嘗言皆罷故觧為疲字乃非遂功矣但如字讀之文意自通</hi>勃<lb/>
海又多劫畧相随聞遂教令即時觧散棄其兵弩而持<lb/>
鉤鉏盗賊於是悉平民安土樂業遂廼開倉廩假貧民<lb/>
<hi>師古曰假謂給與</hi>選用良吏尉安牧養焉遂見齊俗奢侈好末<lb/>
技不田作廼躬率以儉約勸民務農桑令口種一樹榆<lb/>
百本䪥五十本葱一畦韭<hi>師古曰毎一口即如此種也</hi>家二母彘五<lb/>
雞<hi>師古曰毎一家則如此飬之也</hi>民有帶持刀劍者使賣劍買牛賣刀<lb/>
買犢曰何為帶牛佩犢春夏不得不趨田畆<hi>師古曰趨讀曰趣趣</hi>
<pb n="KR2a0007_WYG_089-17a"/>
<hi>嚮也</hi>秋冬課收斂益畜果實蓤芡勞來循行郡中皆有畜<lb/>
積<hi>師古曰蓤芰也芡雞頭也勞來勸勉也畜讀曰蓄芡音儉勞音盧到反來音盧代反</hi>吏民皆富<lb/>
實獄訟止息數年上遣使者徵遂議曹王生願從功曹<lb/>
以王生素耆酒亡節度不可使<hi>師古曰耆讀曰嗜</hi>遂不忍逆從<lb/>
至京師王生日飲酒不視太守<hi>師古曰日日恒飲酒也</hi>㑹遂引入<lb/>
宫王生醉從後呼曰<hi>師古曰呼音火故反</hi>明府且止願有所白遂<lb/>
還問其故<hi>師古曰還回也</hi>王生曰天子即問君何以治勃海君<lb/>
不可有所陳對宜曰皆聖主之徳非小臣之力也遂受<lb/>
<pb n="KR2a0007_WYG_089-17b"/>
其言既至前上果問以治状遂對如王生言天子説其<lb/>
有讓<hi>師古曰説讀曰悦</hi>笑曰君安得長者之言而稱之遂因前<lb/>
曰臣非知此乃臣議曹教戒臣也上以遂年老不任公<lb/>
卿拜為水衡都尉議曹王生為水衡丞以襃顯遂云水<lb/>
衡典上林禁苑共張宫館<hi>師古曰共音居用反張音知亮反下亦同</hi>為宗廟<lb/>
取牲官職親近上甚重之以官夀卒<hi>師古曰以夀終而卒於官也</hi>
召信臣字翁卿九江壽春人也<hi>師古曰召讀曰邵</hi>以明經甲科<lb/>
為郎出補穀陽長舉高第遷上蔡長其治視民如子所<lb/>
<pb n="KR2a0007_WYG_089-18a"/>
居見稱述超為零陵太守病歸復徵為諫大夫遷南陽<lb/>
太守其治如上蔡信臣為人勤力有方畧好為民興利<lb/>
務在富之躬勸耕農出入阡陌止舎離鄉亭<hi>師古曰言休息之時</hi>
<hi>皆在野次</hi>稀有安居時行視郡中水泉<hi>師古曰行音下更反</hi>開通溝瀆<lb/>
起水門提閼凡數十處<hi>師古曰閼所以壅水音一曷反</hi>以廣溉灌歳歳<lb/>
増加多至三萬頃民得其利畜積有餘<hi>師古曰畜讀曰蓄</hi>信臣<lb/>
為民作均水約束<hi>師古曰言用之有次第也</hi>刻石立於田畔以防分<lb/>
爭禁止嫁娶送終奢靡務出於儉約府縣吏家子弟好<lb/>
<pb n="KR2a0007_WYG_089-18b"/>
游敖不以田作為事輒斥罷之甚者案其不法以視好<lb/>
惡<hi>師古曰視讀曰示</hi>其化大行郡中莫不耕稼力田百姓歸之<lb/>
户口増倍盗賊獄訟衰止吏民親愛信臣號之曰召父<lb/>
荆州刺史奏信臣為百姓興利郡以殷富賜黄金四十<lb/>
斤遷河南太守治行常為第一復數増秩賜金竟寕中<lb/>
徵為少府列於九卿奏請上林諸離逺宫館稀幸御者<lb/>
勿復繕治共張又奏省樂府黄門倡優諸戲及宫館兵<lb/>
弩什器減過太半太官園種冬生葱韭菜茹覆以屋廡<lb/>
<pb n="KR2a0007_WYG_089-19a"/>
<hi>師古曰廡周室也茹音人庶反廡音舞</hi>晝夜㸐藴火待温氣乃生<hi>師古曰㸐古然</hi>
<hi>字藴火蓄火也藴音於云反</hi>信臣以為此皆不時之物有傷於人不<lb/>
宜以奉供飬及它非法食物悉奏罷省費歳數千萬<hi>師古</hi>
<hi>曰素所費者今皆省也</hi>信臣年老以官卒元始四年詔書祀百辟<lb/>
卿士有益於民者<hi>師古曰百辟百官</hi>蜀郡以文翁九江以召父<lb/>
應詔書歳時郡二千石率官屬行禮奉祠信臣冢而南<lb/>
陽亦為立祠<lb/>
　<lb/>
<pb n="KR2a0007_WYG_089-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷八十九<lb/>
<pb n="KR2a0007_WYG_089-20a"/>
　前漢書卷八十九考證<lb/>
循吏傳以寛厚清静為天下帥注師古曰帥遵也○<hi>臣</hi>
　<hi>召南</hi>按帥是率先之意顔注非也<lb/>
文翁傳蜀地學于京師者比齊魯焉○<hi>臣召南</hi>按蜀志<lb/>
　秦宓曰文翁遣司馬相如東受七經還教吏民然則<lb/>
　相如即文翁所㧞以為蜀人師者其語與地理志所<lb/>
　云繇文翁倡其教相如為之師者正合但此傳及相<lb/>
　如傳並無明文<lb/>
<pb n="KR2a0007_WYG_089-20b"/>
文翁之化也注師古曰文翁學堂於今猶在益州城内<lb/>
　○<hi>臣召南</hi>按文翁學堂即石室講堂也水經注曰文<lb/>
　翁為蜀守立講堂作石室於南城後守更増二石室<lb/>
　顔有意益州學館記曰華陽國志文翁講堂石室一<lb/>
　名玉堂安帝初間烈火為災惟石室獨存至獻帝興<lb/>
　平元年太守高联於玉堂東更造一石室為周公禮<lb/>
　殿唐志有益州文翁學堂圖一卷<lb/>
黄覇傳風采不及丙魏于定國○<hi>臣召南</hi>按此總計孝<lb/>
<pb n="KR2a0007_WYG_089-21a"/>
　宣朝名相而言覇前不及丙魏後不及定國也定國<lb/>
　為相實在覇後<lb/>
君何越職而舉之○胡三省曰丞相職總百官進賢退<lb/>
　不肖覇薦史高以為所薦非其人可也以為越職則<lb/>
　不可也葢自武帝以来丞相之失其職也乆矣<hi>臣召</hi>
　<hi>南</hi>按自武帝以後外廷之官統于丞相中朝之官統<lb/>
　于大司馬覇以丞相而舉史高堪大司馬故以越職<lb/>
　責之<lb/>
<pb n="KR2a0007_WYG_089-21b"/>
朱邑傳少時為舒桐鄉嗇夫○按鄉吏之有秩者曰三<lb/>
　老曰嗇夫曰游徼嗇夫職聽訟獄收賦税<lb/>
龔遂傳拜為水衡都尉<hi>○臣召南</hi>按公卿表遂以地節<lb/>
　四年為水衡都尉即朱邑以北海太守入為大司農<lb/>
　之嵗也<lb/>
召信臣傳起水門提閼凡數十處○<hi>臣召南</hi>按提應作<lb/>
　堤又按信臣於南陽水利無所不興其最鉅者鉗盧<lb/>
　陂六門堨並在穰縣之南灌溉穰新野昆陽三縣後<lb/>
<pb n="KR2a0007_WYG_089-22a"/>
　漢杜詩修其故迹民有召父杜母之歌晉杜預復其<lb/>
　遺規地有二十九陂之利故讀後書晉書及水經注<lb/>
　通典而嘆信臣功在南陽並於蜀李氷鄴史起也顔<lb/>
　注太畧<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_089-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷八十九考證<lb/>
</p>
<p>
</p>
  </div>
</body>
</text>
</TEI>
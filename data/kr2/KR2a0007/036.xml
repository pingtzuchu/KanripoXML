<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>前漢書卷三十六</head> <lb/>
    <p>
<pb n="KR2a0007_WYG_036-1a"/>
欽定四庫全書<lb/>
　前漢書卷三十六<lb/>
　　漢　　蘭　　臺　　令　　史班　固撰<lb/>
　　唐正議大夫行秘書少監琅邪縣開國子顏師古注<lb/>
　楚元王傳第六<lb/>
楚元王交字游髙祖同父少弟也<hi>師古曰言同父知其異母○宋祁曰母字</hi>
<hi>下有也字</hi>好書多材蓺少時嘗與魯穆生白生申公俱受詩<lb/>
於浮丘伯<hi>服䖍曰白生魯國奄里人浮丘伯秦時儒生</hi>伯者孫卿門人也<hi>師古</hi>
<pb n="KR2a0007_WYG_036-1b"/>
<hi>曰孫卿姓荀名况為楚蘭陵令漢以避宣帝諱改之曰孫</hi>及秦焚書各别去髙祖兄<lb/>
弟四人長兄伯次仲伯蚤卒<hi>師古曰蚤古早字也○宋祁曰也字當刪</hi>髙祖<lb/>
既為沛公景駒自立為楚王髙祖使仲與審食其留侍<lb/>
太上皇<hi>師古曰食音異其音基</hi>交與蕭曹等俱從髙祖見景駒遇<lb/>
項梁共立楚懐王因西攻南陽入武關與秦戰於藍田<lb/>
至霸上封交為文信君從入蜀漢還定三秦誅項籍即<lb/>
帝位交與盧綰常侍上出入臥内傳言語諸内事隠謀<lb/>
而上從父兄劉賈數别將漢六年既廢楚王信分其地<lb/>
<pb n="KR2a0007_WYG_036-2a"/>
為二國立賈為荆王交為楚王王薛郡東海彭城三十<lb/>
六縣先有功也後封次兄仲為代王長子肥為齊王初<lb/>
髙祖微時常避事時時與賔客過其丘嫂食<hi>應劭曰丘姓也孟康</hi>
<hi>曰西方謂亡女壻為丘壻丘空也兄亡空有嫂也張晏曰丘大也長嫂稱也晋灼曰禮謂大婦為冢婦師古曰</hi>
<hi>史記丘字作巨丘巨皆大也張晋二説其義得之</hi>嫂厭叔與客來陽為羮盡轑<lb/>
釡<hi>服䖍曰音勞轑轢也師古曰以勺轢釡令為聲也轢音洛又音歴</hi>客以故去已而視<lb/>
釡中有羮繇是怨嫂<hi>師古曰繇與由同</hi>及立齊代王而伯子獨<lb/>
不得侯太上皇以為言髙祖曰某非敢忘封之也為其<lb/>
<pb n="KR2a0007_WYG_036-2b"/>
母不長者七年十月封其子信為羮頡侯<hi>師古曰頡音戞言其母戞</hi>
<hi>羮釡也○宋祁曰當作頡羮</hi>元王既至楚以穆生白生申公為中大<lb/>
夫髙后時浮丘伯在長安元王遣子郢客與申公俱卒<lb/>
業<hi>師古曰卒終也</hi>文帝時聞申公為詩最精以為博士元王好<lb/>
詩諸子皆讀詩申公始為詩傳號魯詩<hi>師古曰凡言傳者謂為之解説</hi>
<hi>若今詩毛氏傳也</hi>元王亦次之詩傳號曰元王詩<hi>師古曰次謂綴集之○劉</hi>
<hi>攽曰次之之字衍</hi>世或有之髙后時以元王子郢客為宗正封<lb/>
上邳侯<hi>○宋祁曰當作下邳</hi>元王立二十三年薨太子辟非先卒<lb/>
<pb n="KR2a0007_WYG_036-3a"/>
<hi>師古曰辟非者猶辟邪辟兵之類也先卒者元王未薨之時已卒也辟音壁</hi>文帝乃以宗正<lb/>
上邳侯郢客嗣是為夷王申公為博士失官隨郢客歸<lb/>
復以為中大夫立四年薨子戊嗣文帝尊寵元王子生<lb/>
爵比皇子<hi>師古曰元王生子封爵皆與皇子同所以尊寵元王也○劉奉世曰文帝時元王子未嘗</hi>
<hi>封爵至景帝乃侯爾本傳下文云景帝即位以親親封元王寵子五人為侯疑爵字衍云生比皇子者凡禄賜</hi>
<hi>禮秩皆與皇子同也</hi>景帝即位以親親封元王寵子五人子禮為<lb/>
平陸侯富為休侯歲為沈猶侯<hi>晋灼曰沈音審王子侯表屬千乗髙宛</hi>埶<lb/>
為宛朐侯<hi>師古曰埶古蓺字</hi>調為棘樂侯初元王敬禮申公等<lb/>
<pb n="KR2a0007_WYG_036-3b"/>
穆生不耆酒<hi>師古曰耆讀曰嗜</hi>元王每置酒常為穆生設醴<hi>師古</hi>
<hi>曰醴甘酒也少麴多米一宿而孰不齊之</hi>及王戊即位常設後忘設焉穆生<lb/>
退曰可以逝矣醴酒不設王之意怠不去楚人將鉗我<lb/>
於市<hi>師古曰鉗以鐵束頸也音其炎反</hi>稱疾臥申公白生强起之曰獨<lb/>
不念先王之德與<hi>師古曰與讀曰歟</hi>今王一旦失小禮何足至<lb/>
此穆生曰易稱知幾其神乎<hi>師古曰下繋之辭也○宋祁云浙本幾作機</hi>幾<lb/>
者動之微吉凶之先見者也君子見幾而作不俟終日<lb/>
先王之所以禮吾三人者為道之存故也今而忽之是<lb/>
<pb n="KR2a0007_WYG_036-4a"/>
忘道也<hi>師古曰忽怠也</hi>忘道之人胡可與久處豈為區區之禮<lb/>
哉<hi>師古曰區區謂小也</hi>遂謝病去申公白生獨留王戊稍淫暴二<lb/>
十年為薄太后服私姦削東海薛郡乃與吳通謀二人<lb/>
諌不聼胥靡之<hi>應劭曰詩云若此無罪淪胥以鋪胥靡刑名也晋灼曰胥相也靡隨也古者相</hi>
<hi>隨坐輕刑之名師古曰聨繫使相隨而服役之故謂之胥靡猶今之役囚徒以鎻聨綴耳晋説近之而云隨坐</hi>
<hi>輕刑非也○劉敞曰胥靡説文作縃縻謂拘縳之也</hi>衣之赭衣使杵臼碓舂於市<lb/>
<hi>晋灼曰髙肱舉杵正身而舂之師古曰為木杵而手舂即今所謂步臼者耳非碓舂也○宋祁曰碓一作椎一</hi>
<hi>本改碓字作雅古語相雅皆助樂者此雅謂舂而雅歌以相舂也</hi>休侯使人諌王王曰<lb/>
<pb n="KR2a0007_WYG_036-4b"/>
季父不吾與我起先取季父矣<hi>師古曰不吾與言不與我同心</hi>休侯懼<lb/>
乃與母太夫人奔京師<hi>臣瓚曰侯母號太夫人</hi>二十一年春景帝<lb/>
之三年也削書到遂應吳王反其相張尚太傅趙夷吾<lb/>
諌不聼遂殺尚夷吾起兵會吳西攻梁破棘壁至昌邑<lb/>
南與漢將周亞夫戰漢絶吳楚糧道士饑吳王走戊自<lb/>
殺軍遂降漢漢已平吳楚景帝乃立宗正平陸侯禮為<lb/>
楚王奉元王後是為文王四年薨<hi>○宋祁云一本作三年</hi>子安王<lb/>
道嗣二十五年薨<hi>○宋祁云越本作二年别本作三年</hi>子襄王注嗣十四<lb/>
<pb n="KR2a0007_WYG_036-5a"/>
年薨子節王純嗣十六年薨子延壽嗣宣帝即位延壽<lb/>
以為廣陵王胥武帝子天下有變必得立陰欲附倚輔<lb/>
助之<hi>師古曰倚依也音於綺反</hi>故為其後母弟趙何齊<hi>○宋祁曰後疑是后字</hi>
取廣陵王女為妻與何齊謀曰我與廣陵王相結天下<lb/>
不安發兵助之使廣陵王立何齊尚公主列侯可得也<lb/>
因使何齊奉書遺廣陵王曰願長耳目<hi>師古曰言常伺聼勿失幾也</hi>
毋後人有天下<hi>師古曰方争天下勿使在人後</hi>何齊父長年上書告之<lb/>
事下有司考驗辭服延壽自殺立三十二年國除初休<lb/>
<pb n="KR2a0007_WYG_036-5b"/>
侯富既奔京師而王戊反富等皆坐免侯削屬籍後聞<lb/>
其數諌戊乃更封為紅侯太夫人與竇太后有親懲山<lb/>
東之宼<hi>師古曰懲創也</hi>求留京師詔許之富子辟彊等四人共<lb/>
飬仕於朝<hi>師古曰辟音必亦反彊音居良反又辟讀曰闢彊讀曰疆解在文紀四子以在京師供飬</hi>
<hi>其祖母故仕於漢朝也</hi>太夫人薨賜塋<hi>師古曰塋冢地謂為界域塋音營</hi>葬靈戸<lb/>
<hi>師古曰地名也</hi>富傳國至曾孫無子絶<lb/>
辟彊字少卿亦好讀詩能屬文<hi>師古曰屬文謂會綴文辭也音之欲反後皆類</hi>
<hi>此</hi>武帝時以宗室子隨二千石論議冠諸宗室<hi>師古曰論議每</hi>
<pb n="KR2a0007_WYG_036-6a"/>
<hi>出宗室之上也</hi>清靜少欲常以書自娛不肯仕昭帝即位或説<lb/>
大將軍霍光曰將軍不見諸呂之事乎處伊尹周公之<lb/>
位攝政擅權而背宗室不與共職是以天下不信卒至<lb/>
於滅亡今將軍當盛位帝春秋富宜納宗室又多與大<lb/>
臣共事<hi>服䖍曰共議事也師古曰毎事皆與參共知之</hi>反諸呂道如是則可以<lb/>
免患<hi>師古曰言諸呂専權所以滅亡今納宗室是反其道乃可免患也</hi>光然之廼擇宗<lb/>
室可用者辟彊子德待詔丞相府<hi>師古曰於丞相府聼詔命也</hi>年三<lb/>
十餘欲用之或言父見在亦先帝之所寵也遂拜辟彊<lb/>
<pb n="KR2a0007_WYG_036-6b"/>
為光禄大夫守長樂衞尉時年已八十矣徙為宗正數<lb/>
月卒<lb/>
德字路<hi>○宋祁曰路字下疑有叔字</hi>少修黄老術<hi>○宋祁曰修當作脩</hi>有智略<lb/>
少時數言事召見甘泉宮武帝謂之千里駒<hi>師古曰言若駿馬可</hi>
<hi>致千里也年齒㓜少故謂之駒</hi>昭帝初為宗正丞雜治劉澤詔獄<hi>師古曰雜</hi>
<hi>謂以他官共治之也劉澤齊孝王之孫謀反欲殺青州刺史者○宋祁曰注文以他官當作與他官</hi>父為<lb/>
宗正徙大鴻臚丞遷太中大夫後復為宗正雜案上官<lb/>
氏蓋主事德常持老子知足之計<hi>老子德經云知足不辱</hi>妻死大<lb/>
<pb n="KR2a0007_WYG_036-7a"/>
將軍光欲以女妻之德不敢取畏盛滿也蓋長公主孫<lb/>
譚遮德自言<hi>師古曰公主之孫名譚自言者申理公主所坐</hi>德數責以公主起<lb/>
居無狀<hi>師古曰無狀無善狀也數音所具反</hi>侍御史以為光望不受女<hi>師古</hi>
<hi>曰望怨望也</hi>承指劾德誹謗詔獄<hi>師古曰承指謂取霍光之意指徳實責數公主而御</hi>
<hi>史乃以為受譚寃訴故云誹謗詔獄</hi>免為庻人屏居山田光聞而恨之<hi>師古</hi>
<hi>曰以御史不知已意</hi>復白召德守青州刺史歲餘復為宗正與立<lb/>
宣帝<hi>師古曰與讀曰豫豫其謀議也</hi>以定䇿賜爵關内侯地節中以親<lb/>
親行謹厚封為陽城侯<hi>○宋祁曰城一作成</hi>子安民為郎中右曹<lb/>
<pb n="KR2a0007_WYG_036-7b"/>
宗家以德得官宿衞者二十餘人德寛厚好施生<hi>師古曰言</hi>
<hi>好施恩惠於人而生全之</hi>每行京兆尹事多所平反罪人<hi>蘇林曰反音幡幡罪</hi>
<hi>人辭使從輕也</hi>家産過百萬則以振昆弟<hi>師古曰振舉救之</hi>賔客食飲<lb/>
<hi>師古曰既以救貧昆弟又散供食飲之費</hi>曰富民之怨也立十一年子向坐<lb/>
鑄偽黄金當伏法<hi>如淳曰律鑄偽黄金棄市也</hi>德上書訟罪會薨大<lb/>
鴻臚奏德訟子罪失大臣體不宜賜諡置嗣制曰賜諡<lb/>
繆侯<hi>師古曰繆惡諡也以其安訟子○宋祁曰姚本安作妄</hi>為置嗣傳至孫慶忌<lb/>
復為宗正太常薨子岑嗣為諸曹中郎將列校尉至太<lb/>
<pb n="KR2a0007_WYG_036-8a"/>
常薨傳子至王莽敗乃絶<lb/>
向字子政<hi>師古曰名向字子政義則相配而近代學者讀向音餉既無别釋靡所據慿當依本字為</hi>
<hi>勝也</hi>本名更生年十二以父德任為輦郎<hi>服䖍曰父保任其子為郎也輦</hi>
<hi>郎如今引御輦郎也</hi>既冠以行修飭擢為諌大夫<hi>師古曰飭整也讀與敕同其字</hi>
<hi>從<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>是時宣帝循武帝故事<hi>○宋祁曰循一作脩</hi>招選名儒俊材置<lb/>
左右更生以通達能屬文辭與王襃張子僑等並進對<lb/>
<hi>師古曰子僑官至光禄大夫見蓺文志進對謂進見而對詔命也僑字或作蟜或作喬皆音鉅驕反</hi>獻賦<lb/>
頌凡數十篇上復興神僊方術之事而淮南有枕中鴻<lb/>
<pb n="KR2a0007_WYG_036-8b"/>
寶苑袐書<hi>師古曰鴻寶苑袐書並道術篇名臧在枕中言常存録之不漏泄也○宋祁曰浙本注文</hi>
<hi>篇名上有書字</hi>書言神僊使鬼物為金之術及鄒衍重道延命<lb/>
方世人莫見而更生父德武帝時治淮南獄得其書<hi>○劉</hi>
<hi>奉世曰按德待詔丞相府年三十餘始元二年事也淮南事元朔六年是時德甫數歲傳誤紀是年德父辟彊</hi>
<hi>為光禄大夫時德待詔丞相府欲用之或言父見在故拜辟彊</hi>更生㓜而讀誦以為竒<lb/>
獻之言黄金可成上令典尚方鑄作事<hi>師古曰尚方主巧作金銀之所</hi>
<hi>若今之中尚署</hi>費甚多方不驗上乃下更生吏吏劾更生鑄偽<lb/>
黄金繋當死更生兄陽城侯<hi>○宋祁曰城一作成</hi>安民上書入國<lb/>
<pb n="KR2a0007_WYG_036-9a"/>
戸半贖更生罪上亦竒其材得踰冬減死論<hi>服䖍曰踰冬至春行</hi>
<hi>寛大而減死罪如淳曰獄冬盡當決竟而得踰冬復至後冬故或逢赦或得減死也師古曰服説是也</hi>會<lb/>
初立榖梁春秋徵更生受穀梁講論五經於石渠<hi>師古曰三</hi>
<hi>輔舊事云石渠閣在未央大殿北以臧袐書</hi>復拜為郎中給事黄門遷散騎<lb/>
諫大夫給事中元帝初即位太傅蕭望之為前將軍少<lb/>
傅周堪為諸吏光禄大夫<hi>師古曰加官也百官公卿表云諸吏所加或列侯將軍卿</hi>
<hi>大夫得舉不法也</hi>皆領尚書事甚見尊任更生年少於望之堪<lb/>
然二人重之薦更生宗室忠直明經有行擢為散騎宗<lb/>
<pb n="KR2a0007_WYG_036-9b"/>
正給事中與侍中金敞拾遺於左右四人同心輔政患<lb/>
苦外戚許史在位放縱而中書宦官𢎞恭石顯弄權望<lb/>
之堪更生議欲白罷退之未白而語泄遂為許史及恭<lb/>
顯所譖愬堪更生下獄及望之皆免官語在望之傳其<lb/>
春地震夏客星見昴卷舌閒<hi>師古曰見於昴與卷舌之閒也卷音俱免反</hi>上<lb/>
感悟下詔賜望之爵關内侯奉朝請秋徵堪向欲以為<lb/>
諌大夫恭顯白皆為中郎冬地復震時恭顯許史子弟<lb/>
侍中諸曹皆側目於望之等更生懼焉乃使其外親上<lb/>
<pb n="KR2a0007_WYG_036-10a"/>
變事<hi>師古曰非常之事故謂之變也</hi>言竊聞故前將軍蕭望之等皆忠<lb/>
正無私欲致大治忤於貴戚尚書<hi>師古曰忤猶過也音五故反他皆類此</hi>
今道路人聞望之等復進以為且復見毁讒必曰嘗有<lb/>
過之臣不宜復用是大不然<hi>師古曰言不宜用有過之臣者此議非也</hi>臣聞<lb/>
春秋地震為在位執政太盛也不為三獨夫動亦已明<lb/>
矣<hi>應劭曰謂蕭望之周堪及向師古曰獨夫猶言匹夫也</hi>且往者髙皇帝時季布<lb/>
有罪至於夷滅後赦以為將軍髙后孝文之閒卒為名<lb/>
臣<hi>師古曰卒終也</hi>孝武帝時兒寛有重罪繫按道侯韓説諫曰<lb/>
<pb n="KR2a0007_WYG_036-10b"/>
<hi>師古曰説讀曰悦</hi>前吾丘壽王死陛下至今恨之<hi>師古曰恨猶悔也</hi>今<lb/>
殺寛後將復大恨矣上感其言遂貰寛<hi>師古曰貰謂緩恕其罪也</hi>復<lb/>
用之位至御史大夫御史大夫未有及寛者也又董仲<lb/>
舒坐私為災異書主父偃取奏之下吏罪至不道幸蒙<lb/>
不誅復為太中大夫膠西相以老病免歸漢有所欲興<lb/>
<hi>師古曰興謂改作憲章</hi>常有詔問仲舒為世儒宗定議有益天下<lb/>
孝宣皇帝時夏侯勝坐誹謗繫獄三年免為庻人宣帝<lb/>
復用勝至長信少府太子太傅名敢直言天下美之若<lb/>
<pb n="KR2a0007_WYG_036-11a"/>
乃羣臣多此比類<hi>師古曰比音必寐反</hi>難一二記有過之臣無負<lb/>
國家有益天下此四臣者足以觀矣前𢎞恭奏望之等<lb/>
獄決三月地大震恭移病出<hi>師古曰移病者移書言病也一曰言以病移出不居</hi>
<hi>官府</hi>後復視事天隂雨雪<hi>師古曰雨音于具反</hi>由是言之地動殆為<lb/>
恭等<hi>師古曰殆近也</hi>臣愚以為宜退恭顯以章蔽善之罰<hi>師古曰章</hi>
<hi>明也</hi>進望之等以通賢者之路如此太平之門開災異之<lb/>
原塞矣書奏恭顯疑其更生所為白請考姦詐辭果服<lb/>
遂逮更生繫獄下太傅韋𤣥成諌大夫貢禹與廷尉雜<lb/>
<pb n="KR2a0007_WYG_036-11b"/>
考劾更生前為九卿坐與望之堪謀排車騎將軍髙許<lb/>
史氏侍中者毁離親戚欲退去之而獨專權為臣不忠<lb/>
幸不伏誅復䝉恩徵用不悔前過而教令人言變事誣<lb/>
罔不道更生坐免為庻人而望之亦坐使子上書自寃<lb/>
前事恭顯白令詣獄置對<hi>師古曰置對者立為對辭○宋祁曰越本景本注文作立</hi>
<hi>其罪辭</hi>望之自殺天子甚悼恨之乃擢周堪為光禄勲堪<lb/>
弟子張猛光禄大夫給事中大見信任恭顯憚之數譖<lb/>
毁焉更生見堪猛在位幾已得復進<hi>師古曰幾讀曰冀</hi>懼其傾<lb/>
<pb n="KR2a0007_WYG_036-12a"/>
危乃上封事諌曰臣前幸得以骨肉備九卿奉法不謹<lb/>
乃復䝉恩竊見災異並起天地失常徵表為國<hi>師古曰徵證也</hi>
欲終不言念忠臣雖在甽畝猶不忘君惓惓之義也<hi>師古</hi>
<hi>曰甽者田中之溝也田溝之法耜廣五寸二耜為耦一耦之伐廣尺深尺謂之甽六甽而為一畝甽音古犬反</hi>
<hi>字或作畎其音同耳惓惓忠謹之意惓讀與拳同音其專反禮記曰得一善則拳拳服膺弗失之矣○宋祁曰</hi>
<hi>正文句末据文埶不合有也字</hi>况重以骨肉之親<hi>師古曰重音直用反</hi>又加以舊<lb/>
恩未報乎欲竭愚誠又恐越職然惟二恩未報<hi>師古曰惟思也</hi>
忠臣之義一抒愚意退就農畝死無所恨<hi>師古曰抒謂引而泄之也</hi>
<pb n="KR2a0007_WYG_036-12b"/>
<hi>音食汝反</hi>臣聞舜命九官<hi>師古曰尚書禹作司空棄后稷契司徒咎繇作士垂共工益朕虞伯</hi>
<hi>夷秩宗䕫典樂龍納言凡九官也</hi>濟濟相讓和之至也衆賢和於朝則<lb/>
萬物和於野故簫韶九成而鳳皇來儀擊石拊石百獸<lb/>
率舞<hi>師古曰韶舜樂名舉簫管之屬示其備也於韶樂九奏則鳳皇見其容儀擊鍾鳴磬而百獸相率來</hi>
<hi>舞言感至和也</hi>四海之内靡不和寧及至周文開基西郊<hi>師古曰言</hi>
<hi>文王始受命作周也</hi>雜遝衆賢罔不肅和<hi>師古曰雜遝聚積之貌遝音大合反</hi>崇推<lb/>
讓之風以銷分爭之訟文王既沒周公思慕歌詠文王<lb/>
之德其詩曰於穆清廟肅雍顯相濟濟多士秉文之德<lb/>
<pb n="KR2a0007_WYG_036-13a"/>
<hi>師古曰此周頌祀文王清廟之詩也於歎辭也穆美也肅敬也雍和也顯明也相助也濟濟盛也言文王有清</hi>
<hi>淨之化敬而且和光明著見故濟濟之衆士皆執行文王之徳也於讀曰烏</hi>當此之時武王<lb/>
周公繼政朝臣和於内萬國驩於外故盡得其驩心以<lb/>
事其先祖其詩曰有來雍雍至止肅肅相維辟公天子<lb/>
穆穆<hi>師古曰此周頌禘太祖之雝詩也相助也辟百辟也公諸侯也言有此賔客以和而來至止而敬者</hi>
<hi>乃助王祭之人百辟與諸侯耳於是時天子則穆穆然禮記言天子穆穆諸侯皇皇辟音壁</hi>言四方<lb/>
皆以和來也諸侯和於下天應報於上故周頌曰降福<lb/>
穰穰<hi>師古曰此執競之篇祀武王之詩也穰穰多也音人羊反</hi>又曰飴我釐麰<hi>師古曰此</hi>
<pb n="KR2a0007_WYG_036-13b"/>
<hi>思文之篇以后稷配天之詩也飴遺也言天遺此物也飴讀與貽同釐音力之反又讀與來同麰音牟○宋祁</hi>
<hi>曰麰浙本作<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>
                    </hi>釐麰麥也<hi>○宋祁曰麥字上當有大字陽夏公按徐堅初學記引漢書云來麰大麥</hi>
<hi>也葢唐本與江南本同</hi>始自天降此皆以和致和獲天助也下至<lb/>
幽厲之際朝廷不和轉相非怨<hi>師古曰厲王夷王之子厲王生宣王宣王生幽</hi>
<hi>王</hi>詩人疾而憂之曰民之無良相怨一方<hi>師古曰此小雅角弓之篇</hi>
<hi>刺幽王之詩也良善也言人各為不善其意乖離而相怨也一方謂自守一方所嚮異之○宋祁曰注文而當</hi>
<hi>作兩注末之當作矣</hi>衆小在位而從邪議歙歙相是而背君子故<lb/>
其詩曰歙歙訿訿亦孔之哀謀之其臧則具是違謀之<lb/>
<pb n="KR2a0007_WYG_036-14a"/>
不臧則具是依<hi>師古曰此小雅小旻篇刺幽王之詩也言在位卿士歙歙然患其上訿訿然不</hi>
<hi>供職各失臣節甚可哀痛而謀之善者則背違之不善之謀依而施用所以為刺也歙音翕訿音紫</hi>君子<lb/>
獨處守正不撓衆枉<hi>師古曰撓屈也不為衆曲而自屈也撓音女教反</hi>勉彊以<lb/>
從王事則反見憎毒讒愬故其詩曰密勿從事不敢告<lb/>
勞無罪無辜讒口嗸嗸<hi>師古曰此小雅十月之交篇刺幽王之詩也密勿猶黽勉從事</hi>
<hi>也嗸嗸衆聲也言已黽勉行事不敢自陳勞苦實無罪辜而被讒譖嗸嗸然也嗸音敖○宋祁曰注文黽勉從</hi>
<hi>事當刪從事也</hi>當是之時日月薄蝕而無光<hi>師古曰薄廹也謂被掩廹也</hi>其<lb/>
詩曰朔日辛卯日有蝕之亦孔之醜<hi>師古曰自此已下至百川沸騰皆十</hi>
<pb n="KR2a0007_WYG_036-14b"/>
<hi>月之交詩也孔甚也醜惡也周之十月夏之八月朔日在辛卯日月交會而日見蝕隂侵於陽辛金日也卯本</hi>
<hi>辰也以卯侵金則臣侵君故甚惡之</hi>又曰彼月而微此日而微今此下民<lb/>
亦孔之哀<hi>師古曰微虧微也言彼月者當有虧耳而今此日乃復微也言君臣失道是為災異故令</hi>
<hi>人甚哀也</hi>又曰日月鞠凶不用其行四國無政不用其良<hi>師古</hi>
<hi>曰鞠告也言日月不用其常行之道以告凶災者由四方之國無政理不能用善人也</hi>天變見於<lb/>
上地變動於下水泉沸騰山谷易處<hi>○宋祁曰谷一作川</hi>其詩曰<lb/>
百川沸騰山冡卒崩髙岸為谷深谷為陵哀今之人胡<lb/>
憯莫懲<hi>師古曰沸涌出也騰乘也冡山頂也卒盡也胡何也憯曽也懲艾也言百川沸涌而相乗陵山</hi>
<pb n="KR2a0007_WYG_036-15a"/>
<hi>頂降髙而盡崩壊陵谷易處尊卑失序咎異大矣誠可畏懼哀哉今人何為曽莫創艾也憯音千感反○宋祁</hi>
<hi>曰注文降一作隆</hi>霜降失節不以其時其詩曰正月繁霜我心<lb/>
憂傷民之訛言亦孔之將言民以是為非甚衆大也<hi>張晏</hi>
<hi>曰正月夏之四月也純陽用事而反多霜急恒寒若之災也師古曰此小雅正月之篇刺幽王之詩也四月正</hi>
<hi>陽之月故謂之正月繁多也訛偽也孔甚也將大也此言王政乖舛陽月多霜害於生物故已心為憂傷而衆</hi>
<hi>庻之人共為偽言以是為非排斥賢儁禍甚大也</hi>此皆不和賢不肖易位之所<lb/>
致也<hi>師古曰賢人在下不肖居上故曰易位</hi>自此之後天下大亂簒殺殃<lb/>
禍並作厲王奔彘<hi>師古曰厲王無道下不堪命乃相與畔襲厲王厲王出奔彘彘晋地今晋</hi>
<pb n="KR2a0007_WYG_036-15b"/>
<hi>州北永安縣是也</hi>幽王見殺<hi>師古曰為犬戎所攻殺幽王于驪山下虜襃姒盡取周賂而去</hi>至<lb/>
乎平王末年魯隠之始即位也<hi>師古曰平王幽王之子</hi>周大夫祭<lb/>
伯乖離不和出奔於魯<hi>張晏曰隠元年祭伯來穀梁傳曰奔也師古曰祭音側介反○</hi>
<hi>劉攽曰榖梁不謂祭伯為奔也</hi>而春秋為諱不言來奔傷其禍殃自此<lb/>
始也是後尹氏世卿而專恣<hi>師古曰春秋公羊經隠公三年夏四月尹氏卒傳曰</hi>
<hi>尹氏者何天子之大夫也其稱尹氏何貶也曷為貶譏繼卿繼卿非禮也又詩小雅節南山云尹氏太師赫赫</hi>
<hi>師尹不平謂何刺之也</hi>諸侯背畔而不朝周室卑微二百四十二<lb/>
年之間<hi>師古曰謂從隠公元年至哀公十四年獲麟也隠公十一年桓公十八年莊公三十二年閔公</hi>
<pb n="KR2a0007_WYG_036-16a"/>
<hi>二年僖公三十三年文公十八年宣公十八年成公十八年襄公三十一年昭公三十二年定公十五年哀公</hi>
<hi>十四年凡二百四十二年也</hi>日食三十六<hi>師古曰謂隠三年二月己巳桓三年七月壬辰朔十</hi>
<hi>七年十月朔莊十八年三月二十五年六月辛未朔二十六年十二月癸亥朔三十年九月庚午朔僖五年九</hi>
<hi>月戊申朔十二年三月庚午十五年五月文元年二月癸亥朔十五年六月辛丑朔宣八年七月甲子十年四</hi>
<hi>月丙辰十七年六月癸卯成十六年六月丙寅朔十七年十二月丁巳朔襄十四年二月乙未朔十五年秋八</hi>
<hi>月丁巳二十年冬十月丙辰朔二十一年九月庚戌朔冬十月庚辰朔二十三年二月癸酉朔二十四年秋七</hi>
<hi>月甲子朔八月癸巳朔二十七年冬十二月乙亥朔昭七年夏四月甲辰朔十五年六月丁巳朔十七年夏六</hi>
<hi>月甲戌朔二十一年秋七月壬午朔二十二年十二月癸酉朔二十四年夏五月乙未朔三十一年十二月辛</hi>
<pb n="KR2a0007_WYG_036-16b"/>
<hi>亥朔定五年正月辛亥朔十二年十一月丙寅朔十五年八月庚辰朔凡三十六也</hi>地震五<hi>師古曰謂</hi>
<hi>文九年九月癸酉襄十六年五月甲子昭十九年五月己卯二十三年八月乙未哀三年四月甲午凡五也</hi>
山陵崩阤二<hi>師古曰謂僖十四年八月辛卯沙鹿崩成五年夏梁山崩凡二也阤下頽也音丈爾</hi>
<hi>反</hi>彗星三見<hi>師古曰謂文十四年秋七月有星孛入于北斗昭十七年冬有星孛于大辰哀十三</hi>
<hi>年冬十一月有星孛于東方</hi>夜常星不見夜中星隕如雨一<hi>師古曰事在莊</hi>
<hi>七年夏四月辛卯</hi>火災十四<hi>師古曰桓十四年秋八月壬申御廪災莊二十年夏齊大災僖二十</hi>
<hi>年五月乙巳西宮災成三年二月甲子新宮災襄九年春宋火三十年五月甲午宋災昭九年夏四月陳災十</hi>
<hi>八年夏五月壬午宋衞陳鄭災定二年夏五月壬辰雉門及兩觀災哀三年五月辛卯桓宮僖宮災四年六月</hi>
<pb n="KR2a0007_WYG_036-17a"/>
<hi>辛丑亳社災凡十四也</hi>長狄入三國<hi>師古曰謂春秋文十一年經書冬十月甲午叔孫得臣敗</hi>
<hi>狄于鹹公羊傳曰狄者何長狄也兄弟三人一者之齊一者之魯一者之晋之齊榮如之魯喬如之晋焚如長</hi>
<hi>狄鄋瞞之種鄋音捜瞞音末安反○宋祁曰榮如喬如焚如三如字下浙本皆有也字</hi>五石隕墜<lb/>
六鶂退飛多麋有蜮蜚鸜鵒來巢者皆一見<hi>師古曰謂僖十六年</hi>
<hi>正月戊申朔隕石于宋五是月六鶂退飛過宋都莊十七年冬多麋十八年秋有蜮二十九年秋有蜚昭二十</hi>
<hi>五年夏有鸜鵒來巢蜮短尾狐也鶂水鳥也蜚負蠜也鶂音五歴反蜮音域蜚音扶味反鸜音劬鵒音欲</hi>晝<lb/>
冥晦<hi>師古曰僖十五年九月己卯晦震夷伯之廟穀梁傳曰晦冥也</hi>雨木冰<hi>師古曰事在成十六</hi>
<hi>年正月雨木冰者氣著樹木結為冰也今俗呼為閒樹雨音于具反</hi>李梅冬實七月霜降<lb/>
<pb n="KR2a0007_WYG_036-17b"/>
草木不死<hi>師古曰僖三十三年經書冬隕霜不殺草李梅實未知在何月也而此言李梅冬實又云</hi>
<hi>七月霜降草木不死與今春秋不同未見義所出○宋祁曰浙本正文注文並無二木字</hi>八月殺菽<lb/>
<hi>師古曰謂定公元年十月隕霜殺菽周之十月夏之八月菽謂豆也</hi>大雨雹<hi>師古曰事在僖二十九年</hi>
<hi>秋及昭三年冬四年正月雨音于具反</hi>雨雪靁霆失序相乗<hi>師古曰隠九年三月癸酉</hi>
<hi>大雨震電庚辰大雨雪莊六年冬十月雨雪僖十年冬大雨雪皆是也靁古雷字也霆雷之急者也音大丁反</hi>
水旱饑蝝螽螟蠭午並起<hi>如淳曰螽午猶雜沓也師古曰謂桓元年秋大水十三年</hi>
<hi>夏大水莊七年秋大水十一年秋宋大水二十四年秋大水二十五年秋大水宣十年秋大水成五年秋大水</hi>
<hi>襄二十四年秋七月大水僖二十一年夏大旱宣七年秋大旱宣十年冬饑十五年冬蝝生饑襄二十四年冬</hi>
<pb n="KR2a0007_WYG_036-18a"/>
<hi>大饑桓五年秋螽僖十五年八月螽文二年秋雨螽於宋八年冬螽宣六年八月螽十三年秋十五年秋螽襄</hi>
<hi>七年八月螽哀十二年十二月螽十三年九月螽十二月螽隠五年九月螟八年九月螟莊六年秋螟皆是也</hi>
<hi>螽即螟也螟蟲之食苗心者也螽音終螟音㝠</hi>當是時禍亂輒應弑君三十六<lb/>
<hi>師古曰謂隠公四年衞州吁弑其君完十一年羽父使賊弑公于寪氏桓二年宋督弑其君與夷七年曲沃伯</hi>
<hi>誘晋小子侯殺之十七年鄭髙渠彌弑昭公莊八年齊無知弑其君諸兒十二年宋萬弑其君㨗十四年傅瑕</hi>
<hi>弑其君鄭子三十二年共仲使圉人犖賊子般閔二年共仲使卜齮賊公于武闈僖十年晋里克弑其君卓二</hi>
<hi>十四年晋弑懐公于髙梁文元年楚太子商臣弑其君頵十四年齊公子商人弑其君舍十六年宋人弑其君</hi>
<hi>杵臼十八年齊人弑其君商人魯襄仲殺子惡莒弑其君庻其宣二年晋趙盾弑其君夷臯四年鄭公子歸生</hi>
<pb n="KR2a0007_WYG_036-18b"/>
<hi>弑其君夷十年陳夏徵舒弑其君平國成十八年晋弑其君州蒲襄七年鄭子駟使賊夜弑僖公二十五年齊</hi>
<hi>崔杼弑其君光二十六年衞寗喜弑其君剽二十九年閽弑吳子餘祭三十年蔡太子般弑其君固三十一年</hi>
<hi>莒人弑其君密州昭元年楚公子圍問王疾縊而弑之十三年楚公子比弑其君䖍于乾谿十九年許太子止</hi>
<hi>弑其君買二十七年吳弑其君僚定十三年薛弑其君比哀四年盗殺蔡侯申六年齊陳乞弑其君荼十年齊</hi>
<hi>人弑悼公凡三十六</hi>亡國五十二<hi>師古曰謂桓五年州公如曹莊四年紀侯大去其國十年齊師</hi>
<hi>滅譚十三年齊人滅遂十四年楚子滅息十六年楚滅鄧閔元年晋滅耿滅霍滅魏僖五年楚滅弦晋滅虢滅</hi>
<hi>虞十二年楚人滅黄十七年楚滅項十九年秦人取梁二十五年衞侯燬滅邢二十六年楚人滅䕫三十三年</hi>
<hi>秦滅滑文四年楚滅江五年楚人滅六滅蓼十六年楚人秦人巴人滅庸宣八年楚人滅舒蓼九年取根牟十</hi>
<pb n="KR2a0007_WYG_036-19a"/>
<hi>二年楚子滅蕭十五年晋師滅赤狄潞氏成六年取鄟十七年楚滅舒庸襄六年莒人滅鄫齊侯滅萊十年諸</hi>
<hi>侯滅偪陽十三年取邿二十五年楚滅舒鳩昭四年楚子滅頼十二年晋滅肥十六年楚子取戎蠻氏十七年</hi>
<hi>晋滅陸渾戎二十一年晋滅鼓三十年吳滅徐定四年蔡滅沈五年楚滅唐六年鄭滅許十四年楚人滅頓十</hi>
<hi>五年楚子滅胡哀八年宋公滅曹又邾滅須句楚滅權晋滅焦楊楚滅道房申凡五十二</hi>諸侯奔走<lb/>
不得保其社稷者不可勝數也<hi>師古曰謂桓十五年鄭伯突出奔蔡襄十四年</hi>
<hi>衞侯出奔齊昭三年北燕伯欵出奔齊二十三年莒子庚輿来奔之類是也</hi>周室多禍晋敗<lb/>
其師於貿戎<hi>師古曰貿戎地名也春秋公羊經成元年秋王師敗績于貿戎傳曰孰敗之盖晋敗</hi>
<hi>之也貿音莫侯反</hi>伐其郊<hi>師古曰郊周邑也昭二十三年正月經書晋人圍郊也</hi>鄭傷桓<lb/>
<pb n="KR2a0007_WYG_036-19b"/>
王<hi>應劭曰王以諸侯伐鄭鄭伯禦之射王中肩師古曰事在桓五年秋</hi>戎執其使<hi>師古曰隠七年</hi>
<hi>冬經書天王使凡伯来聘戎伐凡伯于楚丘以歸○宋祁曰浙本注文伐作執</hi>衞侯朔召不往<lb/>
齊逆命而助朔<hi>師古曰春秋桓十六年經書衞侯朔出奔齊穀梁傳曰天子召而不往也</hi>五<lb/>
大夫爭權三君更立莫能正理<hi>應劭曰周景王崩單穆公劉文公鞏簡公甘平</hi>
<hi>公召莊公此五大夫相與争奪更立王子猛子朝及敬王是為三君也更音工衡反</hi>遂至陵夷不<lb/>
能復興<hi>師古曰陵夷謂卑替也解在成紀及異姓諸侯王表也</hi>由此觀之和氣致<lb/>
祥乖氣致異祥多者其國安異衆者其國危天地之常<lb/>
經古今之通義也今陛下開三代之業招文學之士優<lb/>
<pb n="KR2a0007_WYG_036-20a"/>
游寛容使得並進今賢不肖渾殽<hi>師古曰言雜亂也渾音胡本反其下亦同</hi>
白黒不分邪正雜糅<hi>師古曰糅和也音汝救反○宋祁曰當作女救反</hi>忠讒並<lb/>
進章交公車人滿北軍<hi>如淳曰漢儀注中壘校尉主北軍壘門内尉一人主上書者獄</hi>
<hi>上章於公車有不如法者以付北軍尉北軍尉以法治之楊惲上書遂幽北闕北闕公車所在</hi>朝臣舛<lb/>
午膠戾乖剌<hi>師古曰言志意不和各相違背午音五故反剌音來曷反</hi>更相讒愬<hi>師古</hi>
<hi>曰更音工衡反</hi>轉相是非傳授増加文書紛糾前後錯繆毁譽<lb/>
渾亂<hi>師古曰言各任私情不得其實</hi>所以營惑耳目感移心意不可勝<lb/>
載<hi>師古曰言其誣罔天子也營謂囘繞之</hi>分曹為黨往往羣朋<hi>師古曰曹輩也</hi>將<lb/>
<pb n="KR2a0007_WYG_036-20b"/>
同心以䧟正臣正臣進者治之表也正臣䧟者亂之機<lb/>
也乗治亂之機未知孰任而災異數見此臣所以寒心<lb/>
者也夫乗權藉勢之人子弟鱗集於朝<hi>師古曰言其相次如魚鱗</hi>羽<lb/>
翼隂附者衆輻湊於前<hi>師古曰輻湊言如車輻之歸於轂也</hi>毁譽將必用<lb/>
以終乖離之咎<hi>師古曰言讒佞之人毁譽得進則忠賢被斥日以乖離也</hi>是以日月<lb/>
無光雪霜夏隕海水沸出陵谷易處列星失行皆怨氣<lb/>
之所致也夫遵衰周之軌迹循詩人之所刺而欲以成<lb/>
太平致雅頌猶郤行而求及前人也<hi>師古曰郤音邱畧反</hi>初元以<lb/>
<pb n="KR2a0007_WYG_036-21a"/>
來六年矣案春秋六年之中災異未有稠如今者也<hi>師古</hi>
<hi>曰稠多也音直流反</hi>夫有春秋之異無孔子之救猶不能解紛<hi>師古</hi>
<hi>曰紛亂也</hi>況甚於春秋乎原其所以然者讒邪並進也讒邪<lb/>
之所以並進者由上多疑心既已用賢人而行善政如<lb/>
或譖之則賢人退而善政還<hi>師古曰還謂收還也</hi>夫執狐疑之心<lb/>
者來讒賊之口持不斷之意者開羣枉之門<hi>師古曰枉曲也</hi>讒<lb/>
邪進則衆賢退羣枉盛則正士消故易有否泰<hi>師古曰否音皮</hi>
<hi>鄙反</hi>小人道長君子道消君子道消則政日亂故為否否<lb/>
<pb n="KR2a0007_WYG_036-21b"/>
者閉而亂也君子道長小人道消小人道消則政日治<lb/>
故為泰泰者通而治也詩又云雨雪麃麃見晛聿消<hi>師古</hi>
<hi>曰此小雅角弓篇刺幽王好讒佞之詩也麃麃盛也見無雲也晛日氣也聿辭也言雨雪之盛麃麃然至於無</hi>
<hi>雲日氣始出而雨雪皆消釋矣喻小人雖多王若欲興善政則賢者升用而小人誅滅矣麃音彼驕反晛音乃</hi>
<hi>見反○宋祁曰韓詩作曣云曣見日出也今詩作見蓋向引韓詩後人便改作見非是陽夏公按向時毛詩未</hi>
<hi>列學官</hi>與易同義昔者鯀共工驩兠與舜禹雜處堯朝<hi>師古</hi>
<hi>曰鯀崇伯之名即檮杌也共工少皥氏之後即窮竒也驩兠帝鴻氏之後即渾敦也鯀音工本反驩音火官反</hi>
<hi>檮音徒髙反杌音兀渾音胡本反敦音徒本反</hi>周公與管蔡並居周位當是時<lb/>
<pb n="KR2a0007_WYG_036-22a"/>
迭進相毁<hi>師古曰迭互也音大結反</hi>流言相謗豈可勝道哉帝堯成<lb/>
王能賢舜禹周公而消共工管蔡故以大治榮華至今<lb/>
孔子與季孟偕仕於魯<hi>師古曰季孟謂季孫孟孫皆桓公之後代執國權而卑公室也</hi>
李斯與叔孫俱宦於秦<hi>師古曰叔孫者叔孫通也</hi>定公始皇賢季孟<lb/>
李斯而消孔子叔孫故以大亂汚辱至今故治亂榮辱<lb/>
之端在所信任信任既賢在於堅固而不移詩云我心<lb/>
匪石不可轉也<hi>師古曰此弼柏舟之詩也言石性雖堅尚可移轉已志貞確執徳不傾過於石</hi>
<hi>也</hi>言守善篤也易曰渙汗其大號<hi>師古曰此易渙卦九五爻辭也言王者渙</hi>
<pb n="KR2a0007_WYG_036-22b"/>
<hi>然大發號令如汗之出也</hi>言號令如汗汗出而不反者也今出善令<lb/>
未能踰時而反是反汗也<hi>師古曰踰時三月也</hi>用賢未能三旬而<lb/>
退是轉石也論語曰見不善如探湯<hi>師古曰論語載孔子之言探湯言其</hi>
<hi>除難無所避也</hi>今二府奏佞讇不當在位歴年而不去<hi>如淳曰二府丞</hi>
<hi>相御史也師古曰讇古謟字</hi>故出令則如反汗用賢則如轉石去佞<lb/>
則如拔山如此望隂陽之調不亦難乎是以羣小窺見<lb/>
閒隙縁飾文字巧言醜詆<hi>師古曰詆毁也辱也音丁禮反</hi>流言飛文譁<lb/>
於民間<hi>師古曰譁讙也譁音火𤓰反</hi>故詩云憂心悄悄慍于羣小<hi>師古</hi>
<pb n="KR2a0007_WYG_036-23a"/>
<hi>曰此弼柏舟言仁而不遇之詩也悄悄憂貌慍怒也悄音千小反</hi>小人成羣誠足愠也<lb/>
昔孔子與顔淵子貢更相稱譽不為朋黨<hi>師古曰事具見論語更音</hi>
<hi>工衡反</hi>禹稷與臯陶傳相汲引不為比周<hi>師古曰事見尚書舜典比音頻</hi>
<hi>寐反</hi>何則忠於為國無邪心也故賢人在上位則引其類<lb/>
而聚之於朝易曰飛龍在天大人聚也<hi>師古曰此乾卦九五象辭也言</hi>
<hi>聖王正位臨馭萬方則賢人君子皆來見也</hi>在下位則思與其類俱進易曰<lb/>
拔茅茹以其彚征吉<hi>鄭氏曰彚音謂類也茹牽引也茅喻君有潔白之徳臣下引其類而</hi>
<hi>仕之師古曰此泰卦初九爻辭征行也茹音汝據反</hi>在上則引其類在下則推其<lb/>
<pb n="KR2a0007_WYG_036-23b"/>
類故湯用伊尹不仁者逺而衆賢至類相致也今佞邪<lb/>
與賢臣並在交㦸之内<hi>師古曰交㦸謂宿衞者</hi>合黨共謀違善依<lb/>
惡歙歙訿訿數設危險之言欲以傾移主上如忽然用<lb/>
之此天地之所以先戒災異之所以重至者也<hi>師古曰重音直</hi>
<hi>用反</hi>自古明聖未有無誅而治者也故舜有四放之罰<hi>師古</hi>
<hi>曰謂流共工于幽州放驩兠于崇山竄三苖于三危殛鯀于羽山也</hi>而孔子有兩觀之誅<lb/>
<hi>應劭曰少正夘姦人之雄孔子欇司寇七日誅之於兩觀之下師古曰兩觀謂闕也</hi>然後聖化可<lb/>
得而行也今以陛下明知誠深思天地之心迹察兩觀<lb/>
<pb n="KR2a0007_WYG_036-24a"/>
之誅<hi>師古曰尋其餘迹而察之</hi>覽否泰之卦觀雨雪之詩歴周唐之<lb/>
所進以為法原秦魯之所消以為戒<hi>師古曰歴謂歴觀之原謂思其本也</hi>
考祥應之福省災異之禍以揆當世之變<hi>師古曰省視也揆度也</hi>
放逺佞邪之黨壊散險詖之聚<hi>師古曰險言曰詖音彼義反</hi>杜閉羣<lb/>
枉之門<hi>師古曰杜塞也</hi>廣開衆正之路決斷狐疑分别猶豫使<lb/>
是非炳然可知則百異消滅而衆祥並至太平之基萬<lb/>
世之利也臣幸得託肺附<hi>師古曰舊觧云肺附謂肝肺相附著猶言心膂也一説肺</hi>
<hi>謂斫木之肺札也自言於帝室猶肺札附於大材木也</hi>誠見隂陽不調不敢不通<lb/>
<pb n="KR2a0007_WYG_036-24b"/>
所聞竊推春秋災異以救今事一二條其所以<hi>師古曰以由也</hi>
<hi>○宋祁曰浙本救作效</hi>不宜宣泄臣謹重封昧死上恭顯見其書<lb/>
愈與許史比而怨更生等<hi>師古曰比音頻寐反</hi>堪性公方自見孤<lb/>
立遂直道而不曲是歲夏寒日青無光恭顯及許史皆<lb/>
言堪猛用事之咎上内重堪又患衆口之<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>潤無所取<lb/>
信時長安令楊興以材能幸常稱譽堪上欲以為助乃<lb/>
見問興朝臣齗齗不可光禄勲何邪<hi>師古曰齗齗忿嫉之意也齗音牛斤</hi>
<hi>反</hi>興者傾巧士謂上疑堪因順指曰堪非獨不可於朝<lb/>
<pb n="KR2a0007_WYG_036-25a"/>
廷自州里亦不可也臣見衆人聞堪前與劉更生等謀<lb/>
毁骨肉以為當誅故臣前言堪不可誅傷為國養恩也<lb/>
上曰然此何罪而誅今宜奈何興曰臣愚以為可賜爵<lb/>
關内侯食邑三百户勿令典事明主不失師傅之恩此<lb/>
最䇿之得者也上於是疑會城門校尉諸葛豐亦言堪<lb/>
猛短上因發怒免豐語在其傳又曰豐言堪猛貞信不<lb/>
立朕閔而不治又惜其材能未有所效其左遷堪為河<lb/>
東太守猛槐里令顯等專權日甚後三歲餘孝宣廟闕<lb/>
<pb n="KR2a0007_WYG_036-25b"/>
災其晦日有蝕之於是上召諸前言日變在堪猛者責<lb/>
問皆稽首謝乃因下詔曰河東太守堪先帝賢之命而<lb/>
傅朕資質淑茂<hi>師古曰淑善也茂美也</hi>道術通明論議正直秉心<lb/>
有常發憤悃愊<hi>張晏曰悃誠也愊緻密也師古曰悃愊至誠也悃音口本反愊音平力反</hi>信<lb/>
有憂國之心以不能阿尊事貴孤特寡助抑厭遂退<hi>師古</hi>
<hi>曰厭音一甲反謂不伸也</hi>卒不克明<hi>師古曰卒終/也克能也</hi>往者衆臣見異<hi>師古</hi>
<hi>曰異災異也</hi>不務自修深惟其故而反晻昧説天託咎此人<lb/>
<hi>師古曰晻不明也讀與暗同又音烏感反</hi>朕不得已<hi>師古曰已止也</hi>出而試之以彰<lb/>
<pb n="KR2a0007_WYG_036-26a"/>
其材堪出之後大變仍臻衆亦嘿然堪治未期年而三<lb/>
老官屬有識之士詠頌其美使者過郡靡人不稱<hi>師古曰靡</hi>
<hi>無也</hi>此固足以彰先帝之知人而朕有以自明也俗人乃<lb/>
造端作基非議詆欺<hi>師古曰詆毁也音丁禮反</hi>或引幽隠非所宜明<lb/>
意疑以類欲以䧟之朕亦不取也朕迫于俗不得專心<lb/>
乃者天著大異朕甚懼焉今堪年衰歲暮恐不得自信<lb/>
<hi>師古曰信讀曰伸</hi>排於異人將安究之哉<hi>師古曰究竟也明也</hi>其徵堪詣<lb/>
行在所拜為光禄大夫秩中二千石領尚書事猛復為<lb/>
<pb n="KR2a0007_WYG_036-26b"/>
太中大夫給事中顯幹尚書事<hi>師古曰幹與管同言管主其事</hi>尚書五<lb/>
人皆其黨也堪希得見常因顯白事事決顯口會堪疾<lb/>
瘖不能言而卒<hi>師古曰瘖音於今反</hi>顯誣譛猛令自殺於公車更<lb/>
生傷之乃著疾讒擿要救危及世頌凡八篇<hi>師古曰擿謂指發之</hi>
<hi>也音吐歴反</hi>依興古事悼已及同類也<hi>師古曰興謂比喻也音許證反</hi>遂廢<lb/>
十餘年成帝即位顯等伏辜更生乃復進用更名向向<lb/>
以故九卿召拜為中郎使領護三輔都水<hi>蘇林曰三輔多溉灌渠悉</hi>
<hi>主之故言都水</hi>數奏封事遷光禄大夫是時帝元舅陽平侯王<lb/>
<pb n="KR2a0007_WYG_036-27a"/>
鳳為大將軍秉政倚太后專國權<hi>師古曰倚音於綺反</hi>兄弟七人<lb/>
皆封為列侯時數有大異向以為外戚貴盛鳳兄弟用<lb/>
事之咎而上方精於詩書觀古文<hi>○宋祁曰浙本觀字下有覧字</hi>詔向<lb/>
領校中五經秘書<hi>師古曰言中者以别於外</hi>向見尚書洪範箕子為<lb/>
武王陳五行隂陽休咎之應<hi>師古曰休美也音許求反他皆類此</hi>向乃集<lb/>
合上古以來歴春秋六國至秦漢符瑞災異之記推迹<lb/>
行事連傳禍福著其占驗比類相從各有條目凡十一<lb/>
篇號曰洪範五行傳論奏之天子心知向忠精故為鳳<lb/>
<pb n="KR2a0007_WYG_036-27b"/>
兄弟起此論也然終不能奪王氏權乆之營起昌陵數<lb/>
年不成復還歸延陵制度泰奢向上疏諌曰臣聞易曰<lb/>
安不忘危存不忘亡是以身安而國家可保也<hi>師古曰易下繫</hi>
<hi>之辭</hi>故賢聖之君博觀終始窮極事情而是非分明王者<lb/>
必通三統<hi>應劭曰二王之後與已為三統也孟康曰天地人之始也張晏曰一曰天統謂周十一月</hi>
<hi>建子為正天始施之端也二曰地統謂殷以十二月建丑為正地始化之端也三曰人統謂夏以十三月建寅</hi>
<hi>為正人始成之端也師古曰諸家之説皆不備也言王者象天地人之三統故存三代也</hi>明天命所<lb/>
授者博非獨一姓也孔子論詩至於殷士膚敏祼將于<lb/>
<pb n="KR2a0007_WYG_036-28a"/>
京<hi>師古曰此大雅文王之篇殷士殷之卿士也膚美也敏疾也祼灌鬯也將行也京周京也言殷之臣有美</hi>
<hi>徳而敏疾乃来助祭于周行祼鬯之事是天命無常歸于有徳</hi>喟然歎曰<hi>師古曰喟然歎息貌音丘</hi>
<hi>位反</hi>大哉天命善不可不傳于子孫是以富貴無常不如<lb/>
是則王公其何以戒愼民萌何以勸勉<hi>師古曰萌與甿同無知之貌○</hi>
<hi>宋祁曰浙本注文同字下有甿甿二字</hi>蓋傷微子之事周而痛殷之亡也<lb/>
雖有堯舜之聖不能化丹朱之子<hi>○劉攽曰雖有堯舜之聖不能化丹朱之</hi>
<hi>子既言堯舜豈可不言商均明脱此二字</hi>雖有禹湯之德不能訓末孫之桀<lb/>
紂自古及今未有不亡之國也昔髙皇帝既滅秦將都<lb/>
<pb n="KR2a0007_WYG_036-28b"/>
雒陽感寤劉敬之言自以德不及周而賢於秦遂徙都<lb/>
關中依周之德因秦之阻世之長短以德為効<hi>師古曰効謂徵</hi>
<hi>驗也</hi>故常戰栗不敢諱亡孔子所謂富貴無常蓋謂此也<lb/>
孝文皇帝居霸陵北臨厠<hi>服䖍曰厠側近水也李竒曰霸陵山北頭厠近霸水帝登</hi>
<hi>其上以逺望也○宋祁曰水經韋昭曰髙岸夾水為厠今斯原夾二水也</hi>意悽愴悲懐顧謂<lb/>
羣臣曰嗟乎以北山石為椁用紵絮斮陳漆其閒<hi>應劭曰斮</hi>
<hi>斬也陳施也孟康曰斮絮以漆著其閒也師古曰美石出京師北山今宜州石是也故云以北山石為椁紵絮</hi>
<hi>者可以紵衣之絮也斮而陳其閒又從而漆之也紵音張呂反斮音側畧反</hi>豈可動哉張釋<lb/>
<pb n="KR2a0007_WYG_036-29a"/>
之進曰使其中有可欲雖錮南山猶有隙使其中無可<lb/>
欲雖無石椁又何慼焉<hi>師古曰有可欲謂多臧金玉而厚葬之人皆欲發取之是有閒</hi>
<hi>隙也無可欲謂不寘器備而薄葬人無欲攻掘取之故無憂慼也錮謂鑄塞也云錮南山者取其深大假以為</hi>
<hi>喻也錮音固</hi>夫死者無終極而國家有廢興故釋之之言為<lb/>
無窮計也孝文寤焉遂薄葬不起山墳易曰古之葬者<lb/>
厚衣之以薪臧之中野不封不樹<hi>師古曰厚衣之以薪言積薪以覆之也不</hi>
<hi>封謂不聚土為墳也不樹謂不種樹也衣音於既反</hi>後世聖人易之以棺槨棺槨<lb/>
之作自黄帝始黄帝葬於橋山<hi>師古曰在上郡陽周縣</hi>堯葬濟隂<lb/>
<pb n="KR2a0007_WYG_036-29b"/>
丘壠皆小葬具甚微<hi>晋灼曰丘壠冢墳也</hi>舜葬蒼梧二妃不從<hi>師古</hi>
<hi>曰二妃堯之二女</hi>禹葬會稽不改其列<hi>鄭氏曰不改樹木百物之列也如淳曰列隴也</hi>
<hi>墨子曰禹葬會稽之山既葬收餘壤其上壠若參耕之畆則止矣晋灼曰列肆也淮南子云舜葬蒼梧不變其</hi>
<hi>肆言不煩於民也師古曰鄭説是也淮南所云不變其肆肆者故也言山川田畆皆如故耳非别義也晋氏失</hi>
<hi>之</hi>殷湯無葬處<hi>師古曰謂不見傳記也○宋祁曰杜預曰梁國䝉縣有亳城城中有湯冢其西</hi>
<hi>又有伊尹冢按䝉為北亳即景亳湯受命之地皇覽曰湯冢在濟隂亳縣北東郭去縣二里冢四方方各十歩</hi>
<hi>髙七尺上平處平地漢哀帝建平元年大司空御史長卿按行水災因行湯冢寰宇記云劉向言湯無葬處盖</hi>
<hi>不知其處也</hi>文武周公葬於畢<hi>李竒曰在岐州之間臣瓉曰汲郡古文畢西於豐三十里</hi>
<pb n="KR2a0007_WYG_036-30a"/>
<hi>師古曰二説皆非也畢陌在長安西北四十里也○宋祁曰注文岐州當作岐周</hi>秦穆公葬於<lb/>
雍橐泉宮祈年館下樗里子葬於武庫<hi>文穎曰秦惠王異母弟也師古</hi>
<hi>曰樗里子且死曰葬我必於渭南章臺東後百年當有天子宮夾我墓及漢興長樂宮在其東未央宮在其西</hi>
<hi>武庫正直其上也</hi>皆無丘隴之處此聖帝明王賢君智士逺覽<lb/>
獨慮無窮之計也其賢臣孝子亦承命順意而薄葬之<lb/>
此誠奉安君父忠孝之至也夫周公武王弟也葬兄甚<lb/>
微孔子葬母於防<hi>師古曰防魯邑名也音扶方反○宋祁曰正文注文防當作坊</hi>稱古<lb/>
墓而不墳<hi>師古曰墓謂壙穴也墳謂積土也</hi>曰丘東西南北之人也不<lb/>
<pb n="KR2a0007_WYG_036-30b"/>
可不識也<hi>師古曰東西南北言周遊以行其道不得專在本邦故墓湏表識識音式志反○宋祁曰</hi>
<hi>注文識字下當更有識字</hi>為四尺墳遇雨而崩弟子修之以告孔子<lb/>
孔子流涕曰吾聞之古者不修墓蓋非之也<hi>師古曰事見禮記</hi>
延陵季子適齊而反其子死葬於嬴博之閒<hi>師古曰二邑並在泰</hi>
<hi>山其子死於其閒</hi>穿不及泉歛以時服封墳掩坎其髙可隠<hi>孟康</hi>
<hi>曰隠蔽之財可見而已臣瓉曰謂人立可隠肘也師古曰瓉説是也隠音於靳反</hi>而號曰<hi>師古曰號</hi>
<hi>謂哭而且言也</hi>骨肉歸復於土命也魂氣則無不之也夫嬴博<lb/>
去吳千有餘里季子不歸葬孔子往觀曰延陵季子於<lb/>
<pb n="KR2a0007_WYG_036-31a"/>
禮合矣<hi>師古曰事亦見禮記</hi>故仲尼孝子而延陵慈父舜禹忠臣<lb/>
周公弟弟<hi>師古曰弟弟者言弟能順理也上弟音徒計反</hi>其葬君親骨肉皆微<lb/>
薄矣非茍為儉誠便於體也<hi>○宋祁曰浙本體作禮</hi>宋桓司馬為<lb/>
石槨仲尼曰不如速朽<hi>李竒曰宋桓魋為石槨奢泰故激以此言</hi>秦相呂不<lb/>
韋集知略之士而造春秋亦言薄葬之義皆明於事者<lb/>
也<hi>○宋祁曰别本事字下有情字</hi>逮至吳王闔閭違禮厚葬十有餘年<lb/>
越人發之及秦惠文武昭嚴襄五王<hi>師古曰嚴襄者謂莊襄始皇父也</hi>
皆大作丘隴多其瘞臧<hi>師古曰瘞埋也音于例反</hi>咸盡發掘暴露甚<lb/>
<pb n="KR2a0007_WYG_036-31b"/>
足悲也秦始皇帝葬於驪山之阿<hi>師古曰阿謂山曲也</hi>下錮三泉<lb/>
上崇山墳其髙五十餘丈周回五里有餘石槨為游館<lb/>
<hi>李竒曰壙中為游戲之館師古曰多累石作椁於壙中以為離宮别館也</hi>人膏為燈燭<hi>○宋祁曰</hi>
<hi>史記作人魚膏</hi>水銀為江海黄金為鳬鴈珍寶之臧機械之變<lb/>
<hi>孟康曰作機發木人之屬盡其巧變也晋灼曰始皇本紀令匠作機弩矢有所穿近輙射之又言工匠為機咸</hi>
<hi>皆知之已下閉羡門皆殺工匠也師古曰晋説是也</hi>棺椁之麗宮館之盛不可勝<lb/>
原<hi>師古曰言不能盡其本數</hi>又多殺宮人生薶工匠計以萬數天下<lb/>
苦其役而反之驪山之作未成而周章百萬之師至其<lb/>
<pb n="KR2a0007_WYG_036-32a"/>
下矣<hi>師古曰周章陳勝之將</hi>項籍燔其宮室營宇往者咸見發掘<lb/>
<hi>師古曰言至其墓所者發掘之而求財物也○宋祁曰浙本注文發字上有皆字</hi>其後牧兒亡<lb/>
羊羊入其鑿<hi>師古曰鑿謂所穿冢臧者音在到反</hi>牧者持火照求羊失火<lb/>
燒其臧椁自古至今葬未有盛如始皇者也數年之間<lb/>
外被項籍之災内離牧豎之禍<hi>師古曰離遭也</hi>豈不哀哉是故<lb/>
德彌厚者葬彌薄知愈深者葬愈微無德寡知其葬愈<lb/>
厚丘隴彌髙宮廟甚麗發掘必速由是觀之明暗之效<lb/>
葬之吉凶昭然可見矣周德既衰而奢侈宣王賢而中<lb/>
<pb n="KR2a0007_WYG_036-32b"/>
興更為儉宮室小寢廟詩人美之斯干之詩是也<hi>師古曰小</hi>
<hi>雅篇名美宣王考室其首章曰秩秩斯干秩秩流行也干澗也喻宣王之徳如澗水源秩秩流出無極已也</hi>
上章道宮室之如制下章言子孫之衆多也<hi>師古曰宮室如制謂</hi>
<hi>殖殖其廷有覺其楹君子攸寜也子孫衆多謂維熊維羆男子之祥維虺維蛇女子之祥也</hi>及魯嚴<lb/>
公<hi>師古曰即莊公也</hi>刻飾宗廟多築臺囿<hi>師古曰觧在五行志</hi>後嗣再絶<lb/>
<hi>孟康曰謂子般閔公皆殺死也</hi>春秋刺焉周宣如彼而昌魯秦如此而<lb/>
絶是則奢儉之得失也陛下即位躬親節儉始營初陵<lb/>
其制約小天下莫不稱賢明及徙昌陵增埤為髙<hi>師古曰埤</hi>
<pb n="KR2a0007_WYG_036-33a"/>
<hi>下也音婢</hi>積土為山發民墳墓積以萬數營起邑居期日迫<lb/>
卒<hi>師古曰卒讀曰猝</hi>功費大萬百餘<hi>應劭曰大萬億也大巨也</hi>死者恨於下<lb/>
生者愁於上怨氣感動隂陽因之以饑饉物故流離以<lb/>
十萬數<hi>師古曰物故謂死也流離謂亡其居處也</hi>臣甚惽焉<hi>師古曰惽謂不了言惑於此事</hi>
<hi>也惽音昬一曰惽古閔字憂病也</hi>以死者為有知發人之墓其害多矣<lb/>
若其無知又安用大謀之賢知則不説以示衆庻則苦<lb/>
之<hi>師古曰説讀曰悦其下亦同</hi>若茍以説愚夫淫侈之人又何為哉<lb/>
陛下仁慈篤美甚厚聰明疏達蓋世宜𢎞漢家之德崇<lb/>
<pb n="KR2a0007_WYG_036-33b"/>
劉氏之美光昭五帝三王而顧與暴秦亂君<hi>師古曰顧猶反也</hi>
競為奢侈比方丘隴説愚夫之目隆一時之觀違賢知<lb/>
之心亡萬世之安臣竊為陛下羞之唯陛下上覽明聖<lb/>
黄帝堯舜禹湯文武周公仲尼之制下觀賢知穆公延<lb/>
陵樗里張釋之之意孝文皇帝去墳薄葬以儉安神可<lb/>
以為則秦昭始皇增山厚臧以侈生害足以為戒初陵<lb/>
之橅<hi>應劭曰橅音規摹之摹師古曰謂規度墓地應音是也韋元成傳及蕭望之傳規橅音義皆同其字</hi>
<hi>從木</hi>宜從公卿大臣之議以息衆庻書奏上甚感向言而<lb/>
<pb n="KR2a0007_WYG_036-34a"/>
不能從其計向睹俗彌奢淫而趙衞之屬起微賤踰禮<lb/>
制<hi>師古曰趙皇后昭儀衞媫妤也</hi>向以為王教由内及外自近者始故<lb/>
採取詩書所載賢妃貞婦興國顯家可法則及孽嬖亂<lb/>
亡者<hi>師古曰孽庻也嬖愛也嬖音必計反</hi>序次為列女傳凡八篇以戒天<lb/>
子及采傳記行事著新序説苑凡五十篇奏之數上疏<lb/>
言得失陳法戒書數十上以助觀覽補遺闕上雖不能<lb/>
盡用然内嘉其言常嗟歎之時上無繼嗣政由王氏出<lb/>
災異<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>甚<hi>師古曰<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>甚也</hi>向雅竒陳湯智謀與相親友獨謂湯<lb/>
<pb n="KR2a0007_WYG_036-34b"/>
曰災異如此而外家日盛其漸必危劉氏吾幸得同姓<lb/>
末屬絫世䝉漢厚恩<hi>師古曰絫古累字</hi>身為宗室遺老歴事三<lb/>
主上以我先帝舊臣每進見常加優禮吾而不言孰當<lb/>
言者<hi>師古曰孰誰也</hi>向遂上封事極諌曰臣聞人君莫不欲安<lb/>
然而常危莫不欲存然而常亡失御臣之術也夫大臣<lb/>
操權柄持國政<hi>師古曰操執也音千髙反</hi>未有不為害者也昔晉有<lb/>
六卿<hi>應劭曰智伯范中行韓魏趙也</hi>齊有田崔衞有孫寗魯有季孟常<lb/>
掌國事世執朝柄終後田氏取齊六卿分晉崔杼弑其<lb/>
<pb n="KR2a0007_WYG_036-35a"/>
君光孫林父寗殖出其君衎弑其君剽<hi>師古曰衎音口旦反剽音匹昭</hi>
<hi>反解在五行志○劉奉世曰孫林父寗殖子謂弑其君剽乃寗喜也</hi>季氏八佾舞於庭三<lb/>
家者以雍徹<hi>師古曰佾列也謂舞者之行列也八人一佾八佾六十四人也雍樂詩名徹饌奏之</hi>
<hi>皆僣王者之禮</hi>並專國政卒逐昭公周大夫尹氏筦朝事<hi>師古曰筦</hi>
<hi>與管同</hi>濁亂王室子朝子猛更立連年乃定<hi>師古曰更音工衡反觧在</hi>
<hi>五行志</hi>故經曰王室亂又曰尹氏殺王子克甚之也<hi>師古曰言</hi>
<hi>其惡大甚也○劉敞曰今經文不見殺王子克但有立王子朝</hi>春秋舉成敗録禍福如<lb/>
此類甚衆皆隂盛而陽微下失臣道之所致也故書曰<lb/>
<pb n="KR2a0007_WYG_036-35b"/>
臣之有作威作福害于而家凶于而國<hi>師古曰周書洪範也而汝也言</hi>
<hi>唯君得作威作福臣下為之則致凶害也</hi>孔子曰禄去公室政逮大夫危亡<lb/>
之兆<hi>李竒曰卿當為政而反大夫為政也臣瓉曰政不由君下及大夫也上大夫即卿也師古曰瓉説是</hi>
<hi>也論語孔子曰禄去公室五君矣政逮於大夫四君矣故三桓之子孫微矣</hi>秦昭王舅穰侯<lb/>
及涇陽葉陽君<hi>鄭氏曰皆昭王之母弟也師古曰穰侯魏冉也涇陽葉陽皆其弟也葉音式渉</hi>
<hi>反</hi>專國擅埶上假太后之威三人者權重於昭王家富<lb/>
於秦國國甚危殆頼寤范雎之言而秦復存二世委任<lb/>
趙髙專權自恣壅蔽大臣終有閻樂望夷之禍<hi>鄭氏曰望夷秦</hi>
<pb n="KR2a0007_WYG_036-36a"/>
<hi>宮名也應劭曰秦二世齋於望夷之宮[門@龠]樂以兵殺二世也師古曰博物志云宮在長陵西北長平觀道東臨</hi>
<hi>涇水作之以望北夷此説非也胡亥葬於宜春苑苑不在渭北也○劉奉世曰師古但舉胡亥葬處不知望夷</hi>
<hi>所在也且何以知望夷之不在渭北耶二世以涇為祟齋而欲祠涇則疑在渭北矣然夷云者平也</hi>秦遂<lb/>
以亡近事不逺即漢所代也漢興諸呂無道擅相尊王<lb/>
呂産呂禄席太后之寵<hi>師古曰席猶因也言若人之坐於席也</hi>據將相之<lb/>
位兼南北軍之衆擁梁趙王之尊驕盈無厭欲危劉氏<lb/>
頼忠正大臣絳侯朱虚侯等竭誠盡節以誅滅之然後<lb/>
劉氏復安今王氏一姓乗朱輪華轂者二十三人青紫<lb/>
<pb n="KR2a0007_WYG_036-36b"/>
貂蟬充盈幄内魚鱗左右<hi>師古曰言在帝之左右相次若魚鱗也</hi>大將軍<lb/>
秉事用權五侯驕奢僣盛並作威福擊斷自恣行汙而<lb/>
寄治身私而託公<hi>師古曰寄托也内為汙私之行而外托治公之道也</hi>依東宮之<lb/>
尊<hi>師古曰東宮太后所居也</hi>假甥舅之親以為威重尚書九卿州牧<lb/>
郡守皆出其門<hi>師古曰言為其僚吏者皆居顯要之職</hi>筦執樞機朋黨比<lb/>
周稱譽者登進忤恨者誅傷游談者助之説執政者為<lb/>
之言排擯宗室孤弱公族其有智能者尤非毁而不進<lb/>
逺絶宗室之任不令得給事朝省恐其與已分權數稱<lb/>
<pb n="KR2a0007_WYG_036-37a"/>
燕王蓋主以疑上心<hi>師古曰示宗室親近而反逆也</hi>避諱呂霍而弗肯<lb/>
稱<hi>師古曰呂后霍后二家皆坐僣擅誅滅故為王氏諱而不言也</hi>内有管蔡之萌外假<lb/>
周公之論兄弟據重宗族磐互<hi>師古曰磐結而交互也字或作牙謂若犬牙相</hi>
<hi>交入之意也</hi>歴上古至秦漢外戚僣貴未有如王氏者也雖<lb/>
周皇甫秦穰侯漢武安呂霍上官之屬皆不及也<hi>師古曰皇</hi>
<hi>甫周卿士字也周后寵之故處於盛位權黨於朝詩人刺之亊見小雅十月之交篇武安侯田蚡也</hi>物盛<lb/>
必有非常之變先見為其人微象<hi>○宋祁曰微作徵</hi>孝昭帝時<lb/>
冠石立於泰山<hi>晋灼曰漢注冠山石名臣瓉曰冠山下有石自立三石為足一石在上故曰冠</hi>
<pb n="KR2a0007_WYG_036-37b"/>
<hi>石也師古曰事具在眭孟傳</hi>仆栁起於上林<hi>師古曰其樹已死僵仆於地而更起生事亦具</hi>
<hi>在眭孟傳</hi>而孝宣帝即位今王氏先祖墳墓在濟南者其梓<lb/>
柱生枝葉扶疏上出屋根垂地中<hi>○宋祁曰垂作臿一作□</hi>雖立石<lb/>
起栁無以過此之明也事埶不兩大王氏與劉氏亦且<lb/>
不並立如下有泰山之安則上有累卵之危陛下為人<lb/>
子孫守持宗廟而令國祚移於外親降為皁𨽻<hi>師古曰皁𨽻卑</hi>
<hi>賤之人也春秋左氏傳曰大夫臣士士臣皁皁臣輿輿臣𨽻也</hi>縱不為身奈宗廟何婦<lb/>
人内夫家外父母家此亦非皇太后之福也<hi>如淳曰内猶親也而</hi>
<pb n="KR2a0007_WYG_036-38a"/>
<hi>皇太后反外夫家也</hi>孝宣皇帝不與舅平昌樂昌侯權<hi>○宋祁曰舊本無樂</hi>
<hi>昌字浙本有</hi>所以全安之也夫明者起福於無形銷患於未<lb/>
然宜發明詔吐德音援近宗室親而納信<hi>師古曰援引也謂升引而</hi>
<hi>附近之也援音爰</hi>黜逺外戚毋授以政<hi>師古曰逺疏而離之也音于萬反</hi>皆罷<lb/>
令就第以則效先帝之所行厚安外戚全其宗族誠東<lb/>
宮之意外家之福也王氏永存保其爵禄劉氏長安不<lb/>
失社稷所以襃睦外内之姓子子孫孫無疆之計也如<lb/>
不行此䇿<hi>師古曰如若也</hi>田氏復見於今六卿必起於漢為後<lb/>
<pb n="KR2a0007_WYG_036-38b"/>
嗣憂昭昭甚明不可不深圖不可不蚤慮<hi>師古曰蚤古早字</hi>易<lb/>
曰君不密則失臣臣不密則失身幾事不密則害成<hi>師古</hi>
<hi>曰上繫之辭也</hi>唯陛下深留聖思審固幾密覽往事之戒以折<lb/>
中取信居萬安之實用保宗廟乆承皇太后<hi>師古曰言社稷不安</hi>
<hi>則帝身亦不得乆事皇太后也</hi>天下幸甚書奏天子召見向歎息悲傷<lb/>
其意謂曰君且休矣吾將思之<hi>師古曰且令出外休息</hi>以向為中<lb/>
壘校尉向為人簡易無威儀亷靖樂道不交接世俗專<lb/>
積思於經術晝誦書傳夜觀星宿或不寐達旦元延中<lb/>
<pb n="KR2a0007_WYG_036-39a"/>
星孛東井蜀郡岷山崩雍江<hi>師古曰雍讀作壅</hi>向惡此異語在<lb/>
五行志懐不能已復上奏其辭曰臣聞帝舜戒伯禹毋<lb/>
若丹朱敖<hi>師古曰事見虞書益稷篇丹朱堯子也敖讀曰傲○劉奉世曰毋若丹朱傲此禹戒舜之</hi>
<hi>語非舜戒禹之辭也</hi>周公戒成王毋若殷王紂<hi>師古曰事見周書亡逸篇</hi>詩曰<lb/>
殷監不逺在夏后之世亦言湯以桀為戒也聖帝明王<lb/>
常以敗亂自戒不諱廢興故臣敢極陳其愚唯陛下留<lb/>
神察焉謹案春秋二百四十二年日蝕三十六襄公尤<lb/>
數率三歲五月有竒而壹食<hi>師古曰竒謂成數之餘不滿者也音居宜反</hi>漢<lb/>
<pb n="KR2a0007_WYG_036-39b"/>
興訖竟寜孝景帝尤數率三歲一月而一食臣向前數<lb/>
言日當食今連三年比食<hi>師古曰比頻也</hi>自建始以來二十歲<lb/>
閒而八食率二歲六月而一發古今罕有異有小大希<lb/>
稠占有舒疾緩急而聖人所以斷疑也易曰觀乎天文<lb/>
以察時變<hi>師古曰賁彖辭也</hi>昔孔子對魯哀公並言夏桀殷紂<lb/>
暴虐天下故歴失則攝提失方孟陬無紀<hi>孟康曰攝提星名也隨斗</hi>
<hi>杓建十二月歴不正則失其所建首時為孟正月為陬師古曰陬音子侯反又音鄒</hi>此皆易姓之<lb/>
變也秦始皇之末至二世時日月薄食山陵淪亡辰星<lb/>
<pb n="KR2a0007_WYG_036-40a"/>
出於四孟<hi>師古曰四時之孟月也當見四仲也</hi>太白經天而行<hi>孟康曰謂出東入西</hi>
<hi>出西入東也太白隂星出東當伏東出西當伏西過午為經天也</hi>無雲而雷<hi>張晏曰雷當託雲猶</hi>
<hi>君之託臣也二世不恤天下人有畔心象獨號令而無臣也</hi>枉矢夜光<hi>應劭曰流星也其射如矢</hi>
<hi>虵行不正故曰枉矢流以亂伐亂蘇林曰有聲為天狗無聲為枉矢也</hi>熒惑襲月<hi>應劭曰熒惑主</hi>
<hi>内亂月主刑故趙髙殺二世也</hi>㜸火燒宮<hi>師古曰/㜸災也</hi>野禽戲廷<hi>張晏曰野鳥入處主</hi>
<hi>人將去</hi>都門内崩<hi>師古曰内嚮而壊</hi>長人見臨洮石隕於東郡星<lb/>
孛大角大角以亡<hi>應劭曰天王坐席也流星茀大角大角因伏不見也</hi>觀孔子之<lb/>
言考暴秦之異天命信可畏也及項籍之敗亦孛大角<lb/>
<pb n="KR2a0007_WYG_036-40b"/>
漢之入秦五星聚於東井得天下之象也孝惠時有雨<lb/>
血日食於衝滅光星見之異<hi>孟康曰日月行交道之衝也相薄而既也京房所謂</hi>
<hi>隂氣盛薄奪日光者也</hi>孝昭時有泰山臥石自立上林僵柳復起<lb/>
大星如月西行衆星隨之此為特異孝宣興起之表天<lb/>
狗夾漢而西<hi>李竒曰流星也下墮地為天狗皆祅星</hi>乆隂不雨者二十餘<lb/>
日昌邑不終之異也皆著於漢紀觀秦漢之易世覽惠<lb/>
昭之無後察昌邑之不終視孝宣之紹起天之去就豈<lb/>
不昭昭然哉髙宗成王亦有雊雉拔木之變能思其故<lb/>
<pb n="KR2a0007_WYG_036-41a"/>
故髙宗有百年之福成王有復風之報<hi>師古曰復反也事並見尚書髙</hi>
<hi>宗彤日及金縢篇觧在五行志</hi>神明之應應若景嚮<hi>師古曰嚮讀曰響</hi>世所同<lb/>
聞也臣幸得託末屬誠見陛下寛明之德冀銷大異而<lb/>
興髙宗成王之聲以崇劉氏故豤豤數奸死亡之誅<hi>師古</hi>
<hi>曰豤豤欵誠之意也奸犯也豤音懇奸音干</hi>今日食尤屢星孛東井攝提炎<lb/>
及紫宮<hi>師古曰炎音弋贍反</hi>有識長老莫不震動此變之大者也<lb/>
其事難一二記故易曰書不盡言言不盡意<hi>師古曰上繫之辭</hi>
是以設卦指爻而復説義書曰伻來以圖<hi>孟康曰伻使也使人以圖</hi>
<pb n="KR2a0007_WYG_036-41b"/>
<hi>来示成王明口説不了指圖乃了也師古曰周書洛誥之辭</hi>天文難以相曉臣雖圖<lb/>
上猶湏口説然後可知願賜清燕之閒<hi>師古曰閒讀曰閑</hi>指圖<lb/>
陳狀上輒入之<hi>師古曰謂召入也</hi>然終不能用也向每召見數<lb/>
言公族者國之枝葉枝葉落則本根無所庇廕<hi>師古曰庇音必</hi>
<hi>寐反</hi>方今同姓疏逺母黨專政禄去公室權在外家非所<lb/>
以彊漢宗卑私門保守社稷安固後嗣也向自見得信<lb/>
於上故常顯訟宗室譏刺王氏及在位大臣其言多痛<lb/>
切發於至誠上數欲用向為九卿輒不為王氏居位者<lb/>
<pb n="KR2a0007_WYG_036-42a"/>
及丞相御史所持故終不遷<hi>師古曰持謂扶持佐助也</hi>居列大夫官<lb/>
前後三十餘年年七十二卒卒後十三歲而王氏代漢<lb/>
向三子皆好學長子伋<hi>師古曰伋音汲</hi>以易教授官至郡守中<lb/>
子賜九卿丞蚤卒少子歆最知名<lb/>
歆字子駿少以通詩書能屬文召見成帝待詔宦者署<lb/>
為黄門郎河平中受詔與父向領校祕書講六蓺傳記<lb/>
諸子詩賦數術方技無所不究向死後歆復為中壘校<lb/>
尉哀帝初即位大司馬王莽舉歆宗室有材行為侍中<lb/>
<pb n="KR2a0007_WYG_036-42b"/>
太中大夫遷騎都尉奉車光禄大夫貴幸復領五經卒<lb/>
父前業歆乃集六蓺羣書種别為七略語在蓺文志歆<lb/>
及向始皆治易宣帝時詔向受榖梁春秋十餘年大明<lb/>
習及歆校祕書見古文春秋左氏傳歆大好之時丞相<lb/>
史尹咸以能治左氏與歆共校經傳歆略從咸及丞相<lb/>
翟方進受質問大義<hi>師古曰質正也</hi>初左氏傳多古字古言學<lb/>
者傳訓故而已<hi>師古曰故謂指趣也</hi>及歆治左氏引傳文以解經<lb/>
轉相發明由是章句義理備焉歆亦湛靖有謀<hi>師古曰湛讀曰</hi>
<pb n="KR2a0007_WYG_036-43a"/>
<hi>沈</hi>父子俱好古博見彊志<hi>師古曰志記也</hi>過絶於人歆以為左<lb/>
丘明好惡與聖人同<hi>師古曰論語載孔子曰巧言令色足恭左丘明恥之丘亦恥之匿怨</hi>
<hi>而友其人左丘明恥之丘亦恥之</hi>親見夫子而公羊穀梁在七十子後<lb/>
<hi>師古曰七十子是孔子弟子也實七十二人指其成數言也○宋祁曰注文二當作七</hi>傳聞之與<lb/>
親見之<hi>○宋祁曰之字當刪</hi>其詳畧不同歆數以難向向不能非<lb/>
間也然猶自持其榖梁義及歆親近欲建立左氏春秋<lb/>
及毛詩逸禮古文尚書皆列於學官哀帝令歆與五經<lb/>
博士講論其義諸博士或不肯置對<hi>師古曰並不與歆意同故不肯立其</hi>
<pb n="KR2a0007_WYG_036-43b"/>
<hi>學也置對置辭以對也</hi>歆因移書太常博士責讓之曰昔唐虞既<lb/>
衰而三代迭興<hi>師古曰迭互也音大結反</hi>聖帝明王累起相襲其道<lb/>
甚著周室既微而禮樂不正道之難全也如此是故孔<lb/>
子憂道之不行歴國應聘自衞反魯然後樂正雅頌乃<lb/>
得其所修易序書制作春秋以紀帝王之道及夫子没<lb/>
而微言絶七十子終而大義乖重遭戰國棄籩豆之禮<lb/>
<hi>師古曰籩豆禮食之器也以竹曰籩以木曰豆籩音邊</hi>理軍旅之陳<hi>○宋祁曰理一作治</hi>孔<lb/>
子之道抑而孫吳之術興陵夷至於暴秦燔經書殺儒<lb/>
<pb n="KR2a0007_WYG_036-44a"/>
士設挾書之法行是古之罪<hi>師古曰以古事為是者即罪之</hi>道術由是<lb/>
遂滅漢興去聖帝明王遐逺仲尼之道又絶法度無所<lb/>
因襲時獨有一叔孫通畧定禮儀天下唯有易卜未有<lb/>
它書至孝惠之世乃除挾書之律然公卿大臣絳灌之<lb/>
屬咸介胄武夫莫以為意至孝文皇帝始使掌故朝錯<lb/>
<hi>李竒曰掌故官名也</hi>從伏生受尚書尚書初出於屋壁朽折散絶<lb/>
今其書見在時師傳讀而已詩始萌牙<hi>師古曰言若草木之初生</hi>天<lb/>
下衆書往往頗出皆諸子傳説猶廣立於學官為置博<lb/>
<pb n="KR2a0007_WYG_036-44b"/>
士在漢朝之儒唯賈生而已<hi>師古曰謂賈誼○宋祁曰在漢朝不容更有漢字</hi>
至孝武皇帝然後鄒魯梁趙頗有詩禮春秋先師<hi>師古曰前</hi>
<hi>學之師也</hi>皆起於建元之閒當此之時一人不能獨盡其經<lb/>
或為雅或為頌相合而成泰誓後得博士集而讀之故<lb/>
詔書曰禮壊樂崩書缺簡脱朕甚閔焉時漢興已七八<lb/>
十年離於全經固已逺矣<hi>師古曰言廢絶以乆不可得其眞也○宋祁曰浙本離於</hi>
<hi>作離合</hi>及魯恭王壊孔子宅欲以為宮而得古文於壊壁<lb/>
之中逸禮有三十九篇書十六篇天漢之後孔安國獻<lb/>
<pb n="KR2a0007_WYG_036-45a"/>
之遭巫蠱倉卒之難未及施行及春秋左氏丘明所修<lb/>
皆古文舊書多者二十餘通臧於祕府伏而未發孝成<lb/>
皇帝閔學殘文缺稍離其眞乃陳發祕臧校理舊文得<lb/>
此三事以考學官所傳經或脱簡傳或閒編<hi>師古曰脱簡遺失之</hi>
<hi>閒編謂舊編爛絶就更次之前後錯亂也閒音古莧反</hi>傳問民閒則有魯國桓公<lb/>
趙公貫公膠東庸生之遺學與此同抑而未施此乃有<lb/>
識者之所惜閔士君子之所嗟痛也往者綴學之士不<lb/>
思廢絶之闕茍因陋就寡分文析字煩言碎辭學者罷<lb/>
<pb n="KR2a0007_WYG_036-45b"/>
老且不能究其一蓺<hi>師古曰罷讀曰疲究竟也</hi>信口説而背傳記是<lb/>
末師而非往古至於國家將有大事若立辟雍封禪廵<lb/>
狩之儀則幽冥而莫知其原<hi>師古曰幽冥猶暗昧也</hi>猶欲保殘守<lb/>
缺挾恐見破之私意而無從善服義之公心或懐妬嫉<lb/>
不考情實雷同相從隨聲是非抑此三學以尚書為不<lb/>
備<hi>蘇林曰備之而已臣瓉曰當時學者謂尚書唯有二十八篇不知本有百篇也師古曰瓉説是也</hi>謂<lb/>
左氏為不傳春秋豈不哀哉今聖上德通神明繼統揚<lb/>
業亦閔文學錯亂學士若兹雖昭其情猶依違謙讓<hi>師古</hi>
<pb n="KR2a0007_WYG_036-46a"/>
<hi>曰依違言不專決也</hi>樂與士君子同之故下明詔試左氏可立不<lb/>
遣近臣奉指衘命將以輔弱扶微與二三君子比意同<lb/>
力冀得廢遺<hi>師古曰比合也經蓺有廢遺者冀得興立之也比音頻寐反</hi>今則不然<lb/>
深閉固距而不肯試猥以不誦絶之<hi>師古曰猥茍也茍不誦習之而欲絶</hi>
<hi>去此學○宋祁曰注文當作茍以已不誦習之</hi>欲以杜塞餘道絶滅微學夫可<lb/>
與樂成難與慮始此乃衆庻之所為耳非所望士君子<lb/>
也且此數家之事皆先帝所親論今上所考視其古文<lb/>
舊書皆有徵驗外内相應豈茍而已哉夫禮失求之於<lb/>
<pb n="KR2a0007_WYG_036-46b"/>
野古文不猶愈於野乎<hi>師古曰愈勝也</hi>往者博士書有歐陽春<lb/>
秋公羊易則施孟然孝宣皇帝猶復廣立穀梁春秋梁<lb/>
丘易大小夏侯尚書義雖相反猶並置之何則與其過<lb/>
而廢之也寜過而立之<hi>師古曰過猶誤</hi>傳曰文武之道未墜於<lb/>
地在人賢者志其大者不賢者志其小者<hi>師古曰論語孔子弟子子</hi>
<hi>貢之言志識也一曰記</hi>今此數家之言所以兼包大小之義豈可<lb/>
偏絶哉若必專已守殘<hi>師古曰專執已所偏見苟守殘缺之文也</hi>黨同門妬<lb/>
道眞<hi>師古曰黨同師之學妬道蓺之眞也</hi>違明詔失聖意以䧟於文吏之<lb/>
<pb n="KR2a0007_WYG_036-47a"/>
議甚為二三君子不取也其言甚切諸儒皆怨恨是時<lb/>
名儒光禄大夫龔勝以歆移書上疏深自罪責願乞骸<lb/>
骨罷及儒者師丹為大司空亦大怒奏歆改亂舊章非<lb/>
毁先帝所立上曰歆欲廣道術亦何以為非毁哉歆由<lb/>
是忤執政大臣為衆儒所訕<hi>師古曰訕謗也音所諌反</hi>懼誅求出補<lb/>
吏為河内太守以宗室不宜典三河徙守五原後復轉<lb/>
在涿郡歴三郡守數年以病免官起家復為安定屬國<lb/>
都尉會哀帝崩王莽持政莽少與歆俱為黄門郎重之<lb/>
<pb n="KR2a0007_WYG_036-47b"/>
白太后<hi>○宋祁曰浙本作太皇太后</hi>太后留歆為右曹太中大夫遷<lb/>
中壘校尉羲和京兆尹使治明堂辟雍封紅休侯典儒<lb/>
林史卜之官考定律厯著三統厯譜初歆以建平元年<lb/>
改名秀字穎叔云<hi>應劭曰河圖赤伏符云劉秀發兵捕不道四夷雲集龍闘野四七之際火</hi>
<hi>為主故改名幾以趣也○宋祁曰注文趣字當作當字</hi>及王莽簒位歆為國師後<lb/>
事皆在莽傳<lb/>
贊曰仲尼稱材難不其然與<hi>師古曰論語載孔子之言也賢材難得與讀曰歟</hi>
自孔子後綴文之士衆矣唯孟軻孫況<hi>師古曰孫況即荀卿也</hi>董<lb/>
<pb n="KR2a0007_WYG_036-48a"/>
仲舒司馬遷劉向揚雄此數公者皆博物洽聞通達古<lb/>
今其言有補於世傳曰聖人不出其間必有命世者焉<lb/>
豈近是乎<hi>師古曰近音其靳反</hi>劉氏洪範論發明大傳著天人之<lb/>
應七畧剖判蓺文總百家之緒三統歴譜考歩日月五<lb/>
星之度有意其推本之也<hi>師古曰言其究極根本深有意也</hi>嗚虖<hi>師古曰虖</hi>
<hi>讀曰呼</hi>向言山陵之戒于今察之哀哉指明梓柱以推廢<lb/>
興昭矣豈非直諒多聞古之益友與<hi>師古曰諒信也論語稱孔子曰益者</hi>
<hi>三友友直友諒友多聞益矣賛言向直諒多聞可謂益也與讀曰歟</hi>
<pb n="KR2a0007_WYG_036-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷三十六<lb/>
<pb n="KR2a0007_WYG_036-49a"/>
　前漢書卷三十六考證<lb/>
楚元王傳孫卿門人也注師古曰漢以避宣帝諱改之<lb/>
　曰孫○顧炎武曰漢人不避嫌名荀之為孫如孟夘<lb/>
　之為芒夘司徒之為申徒語音轉耳<lb/>
削東海薛郡○史記但云削東海郡<lb/>
劉德傳雜治劉澤詔獄○顧炎武曰徳傳如此而子向<lb/>
　傳則云更生父徳武帝時治淮南獄一傳之中自為<lb/>
　乖異此兩收而未對勘者也<hi>臣召南</hi>按徳之仕宦在<lb/>
<pb n="KR2a0007_WYG_036-49b"/>
　昭帝初霍光選擇宗室則當武帝治淮南獄時徳尚<lb/>
　未為吏也此傳言治劉澤詔獄為得其實向傳因得<lb/>
　淮南祕書而附會耳<lb/>
子向坐鑄偽黄金○<hi>臣浩</hi>按此時應云子更生<lb/>
劉向傳徵堪向欲以為諌大夫○顧炎武曰更名向在<lb/>
　成帝即位之後此在元帝初年即云向非也<lb/>
周大夫祭伯云云注張晏曰穀梁傳曰奔也○<hi>臣召南</hi>
　按祭伯來穀梁傳以為來朝公羊傳以為出奔向正<lb/>
<pb n="KR2a0007_WYG_036-50a"/>
　用公羊説耳張晏注誤劉攽糾之是也<lb/>
李梅冬實七月霜降草木不死注云云○<hi>臣召南</hi>按以<lb/>
　下文八月殺菽例之用夏時紀月則此文七月疑是<lb/>
　十月之譌周十二月夏之十月也又應倒其文云十<lb/>
　月霜降草木不死李梅實則文義俱顯矣<lb/>
序次為列女傳凡八篇○曾鞏曰傳稱八篇而隋書及<lb/>
　崇文總目稱十五篇曹大家注非向書本然也<lb/>
依東宮之尊注師古曰東宮太后所居也○胡三省曰<lb/>
<pb n="KR2a0007_WYG_036-50b"/>
　漢制太后率居長樂宮在未央宮東故曰東宮<lb/>
根垂地中○胡三省曰孟康云□則活切按字書測洽<lb/>
　之臿與□字不同意漢書□字即垂字也<hi>臣照</hi>按今<lb/>
　本或作垂作臿而汲古閣本尚作□字<lb/>
輒不為王氏居位者及丞相御史所持注謂扶持佐助<lb/>
　也○顧炎武曰衍一不字當云輒為王氏居位者及<lb/>
　丞相御史所持持者挾制之義而非挾助之解也<lb/>
劉歆傳以紀帝王之道○<hi>臣宗萬</hi>按文選與此傳字句<lb/>
<pb n="KR2a0007_WYG_036-51a"/>
　間有同異如紀字選作記又在漢朝之儒選無漢字<lb/>
　逸禮有三十九選有篇字傳或間編選作脱編傳問<lb/>
　民間選作博問民間雖昭其情選作雖深照其情其<lb/>
　古文舊書其字選作為<lb/>
頗有詩禮春秋先師注師古曰前學之師也○<hi>臣召南</hi>
　按此即所謂經師也眭𢎞上書稱先師董仲舒即是<lb/>
　其義<lb/>
得此三事○眞德秀曰三事謂左氏春秋古文尚書逸<lb/>
<pb n="KR2a0007_WYG_036-51b"/>
　禮也<lb/>
則有魯國桓公趙國貫公膠東庸生之遺○<hi>臣召南</hi>按<lb/>
　貫公傳左氏春秋于賈誼者庸生傳古文尚書於都<lb/>
　尉朝者桓公即儒林傳桓生傳禮于徐生者别本作<lb/>
　柏公非也<lb/>
以尚書為不備注臣瓉曰當時學者謂尚書惟有二十<lb/>
　八篇云云○<hi>臣召南</hi>按瓉注据太常孔臧與從弟安<lb/>
　國書也漢初不知書本百篇則妄謂二十八篇取象<lb/>
<pb n="KR2a0007_WYG_036-52a"/>
　二十八宿<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0007_WYG_036-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　前漢書卷三十六考證<lb/>
</p>
<p>
</p>
  </div>
</body>
</text>
</TEI>
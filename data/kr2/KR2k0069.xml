<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>敬止集卷一</head> <lb/>
    <p>
<pb n="KR2k0069_WYG_001-1a"/>
欽定四庫全書<lb/>
　敬止集卷一<lb/>
　　　　　　　　　　　　明　陳應芳　撰<lb/>
　圗　論<lb/>
　　圗說<lb/>
圗者何圖淮南漕隄以内被水之壤地也壤地環五州<lb/>
縣千里廣矣繪之一葉曲折難詳也直其方位展閲未<lb/>
晰也故今以南北横之象南有江而北有淮也東西直<lb/>
<pb n="KR2k0069_WYG_001-1b"/>
之象東有海而西有湖也地理自然之勢固如此矣且<lb/>
牽連接續庶足考其顛末云爾圗凡七首具如左<lb/>
<pb n="KR2k0069_WYG_001-2a"/>
</p>
<p>
<pb n="KR2k0069_WYG_001-3a"/>
</p>
<p>
<pb n="KR2k0069_WYG_001-4a"/>
</p>
<p>
<pb n="KR2k0069_WYG_001-5a"/>
</p>
<p>
<pb n="KR2k0069_WYG_001-6a"/>
</p>
<p>
<pb n="KR2k0069_WYG_001-7a"/>
</p>
<p>
<pb n="KR2k0069_WYG_001-8a"/>
</p>
<p>
<pb n="KR2k0069_WYG_001-9a"/>
　　論說<lb/>
右圖專以繪地方被水之狀云爾其利害則貼寫所未<lb/>
能詳故又分門而為之論著以曲暢其説覽是圖也與<lb/>
是論也五州縣之大利大害具是矣江都山陽田不及<lb/>
十分之一故不列於論論凡十三首具如左<lb/>
　　論漕河建置<lb/>
圖所列南起大江北抵山陽漕河形勢大略也漕河惟<lb/>
揚州城迄揚子灣一帶可肆拾里地勢髙阜延袤至邵<lb/>
<pb n="KR2k0069_WYG_001-9b"/>
伯鎮而北内外東西則皆諸水所滙而外自髙寶内迄<lb/>
興泰鹽城地形窪下共一沮洳之區也自宋天禧中江<lb/>
淮轉運使張綸因漢陳登故迹經畫就中築隄界水俾<lb/>
隄以西滙而為湖以受天長鳳陽諸水由瓜儀以達於<lb/>
江為南北通衢隄以東畫疆為田因田為溝高泰寶興<lb/>
鹽伍州縣聯絡千餘里而遥而伍州縣之水有廣洋射<lb/>
陽等各湖以瀦之有廟灣石墶等海口以洩之不為田<lb/>
潦具稱沃壤矣此前代之所疆理而歴世因之不能易<lb/>
<pb n="KR2k0069_WYG_001-10a"/>
者也至國朝復大治隄以通轉漕是為咽喉要害而鹺<lb/>
利民生胥於此焉依顧不重歟夫湖藉以資漕則隄以<lb/>
外不使水得出而後漕之通利也無壅遏淺澁之虞不<lb/>
然滔滔東注其有不决隄梗運者乎因田以定賦則隄<lb/>
以内不使水得入而後田之菑畬也無淹沒漂溺之患<lb/>
不然混混西來其有不傷禾廢耕者乎何也以伍州縣<lb/>
之水漑伍州縣之田其瀦也有限其洩也亦有限一遇<lb/>
霪雨尚爾泛濫湖决而下勢若排山四望汪洋總成一<lb/>
<pb n="KR2k0069_WYG_001-10b"/>
海當斯時也瀦不勝瀦洩不及洩數千里之内幾何其<lb/>
不載胥及溺也而漕計且壞不可支矣是縷縷一線之<lb/>
隄者四百萬之軍需所藉以灌輸而國脉係焉百億萬<lb/>
之生靈所藉以待命而國本關焉故隄固則漕無害而<lb/>
淮南頼以平成隄壞則漕事阻而淮南胥為魚鼈此其<lb/>
利害不啻燭照數計而龜卜也所從來矣<lb/>
　　論地方形勢<lb/>
圗所列距揚州貳拾里許至揚子灣漕河東為鹽河專<lb/>
<pb n="KR2k0069_WYG_001-11a"/>
為鹺運而鑿之渠由江都歴宜陵鎮壹百貳拾里是為<lb/>
泰州州治州治而北不貳里許則泰州之水田也從東<lb/>
西貳壩而下入新城河港白口寧鄉司凌亭閣而北壹<lb/>
百肆拾里為興化稍折而西南捌拾里為高郵再折而<lb/>
西北壹百貳拾里為寶應又再折而東北玖拾里為鹽<lb/>
城是起自泰州以及興髙寶鹽紆迴雖共肆百叄拾里<lb/>
然阡陌連壤東漸於海西濱於湖而鹽塲草蕩河泊湖<lb/>
港則周遭不下數千里而盈矣千里之内徃來者止憑<lb/>
<pb n="KR2k0069_WYG_001-11b"/>
舟楫之通略無牽挽之路其形共類一釡底古所為號<lb/>
澤國也然所由稱沃壤者徒以湖隄固而水利興耳隄<lb/>
一决則千里者壑矣沃則俱沃壑則俱壑未有一州被<lb/>
水而一州獨異一縣被水而一縣獨存者也故言其合<lb/>
也則五州縣者其利害其豐約均者也無彼此一也言<lb/>
其分也則泰州田於邵伯湖為近邵伯隄决先泰州而<lb/>
興髙寶鹽次之髙郵興化田於髙郵湖為近高郵隄决<lb/>
先髙興而泰寶鹽次之寶應鹽城田於汜光湖為近汜<lb/>
<pb n="KR2k0069_WYG_001-12a"/>
光隄决先寶鹽而髙興泰次之水至有先後水害無淺<lb/>
深葢射陽等湖所不勝瀦而廟灣等口所不及宣者也<lb/>
譬之人然諸湖皆喉也五州縣田皆腹也海口一尾閭<lb/>
也水自喉入必腹滿而後從尾閭以出而謂腹以内有<lb/>
一之不受者乎况大於喉小於尾閭多其入少其出而<lb/>
謂不漲滿於腹也有是理耶<lb/>
　　論五方城治<lb/>
圗所列泰髙寶興鹽五州縣各城惟高寶濱湖而治興<lb/>
<pb n="KR2k0069_WYG_001-12b"/>
化中央而居若泰若鹽則介於南北上下之間論水者<lb/>
急於髙寶興而緩於泰若鹽無亦狥一隅之見而未嘗<lb/>
極原野之觀邪夫使錢糧而盡出於建城之一隅也則<lb/>
可如錢糧而必出諸田也則當問田之所在矣泰鹽兩<lb/>
州縣城治則誠髙矣第高者城治耳泰之自南而北也<lb/>
鹽之自北而南也其為田也幾何田之下也又幾何古<lb/>
之建國者相地築城居民輻輳未嘗不就髙阜之所而<lb/>
為之即髙寶誠濱湖矣興化誠中央矣然其城未嘗不<lb/>
<pb n="KR2k0069_WYG_001-13a"/>
髙也附城之地未嘗不厚也髙郵古盂城謂其形若覆<lb/>
盂獨據揚楚之脊耳興化為海陵地寶應為陽平郡論<lb/>
城治豈盡出泰州下哉鹽城在五代時南唐舊屬泰州<lb/>
其壤地相接盈盈一水葢可知已矧湖水東决所瀰漫<lb/>
者在城乎在田乎即田而治則其利不在城田而不治<lb/>
則其害亦不在城而獨以城治論水則惑之甚者也他<lb/>
不暇縷指圗内泰故設東西兩壩壩以南為上河壩以<lb/>
北為下河上河自運鹽河而來下河接興化縣而徃地<lb/>
<pb n="KR2k0069_WYG_001-13b"/>
形髙下不啻若樓上之於地下也壩以界之特以防上<lb/>
河水使不下洩耳頃年以來凡遇湖决壩下之水髙壩<lb/>
上尋丈關市不通幾及城門隆慶叄年海防備兵使者<lb/>
衡水傅公登城望水見其汪洋之勢而歎曰民其魚乎<lb/>
此近事也不一而已徃又聞諸父老嘉靖初湖隄大壞<lb/>
水暴東來浸淫入城州堂莅事之所水深二尺此父老<lb/>
所親見者由斯以言湖水為害豈獨在髙寶興化而乃<lb/>
擯棄泰州使不得與彼同類而共論災也寃亦甚矣<lb/>
<pb n="KR2k0069_WYG_001-14a"/>
　　論廣陵田賦<lb/>
圗所列田髙下下者宜稻上者宜菽麥然而大江之濱<lb/>
湖西之坂漕渠鹽河之間徃徃引水鑿渠以資灌溉此<lb/>
所謂甚美髙腴之地也不特宜菽麥而已廣陵之屬為<lb/>
州者三為縣者七南有儀真有泰興東有如臯又東有<lb/>
通州有海門厥土阜而且厚多前所稱引水鑿渠者是<lb/>
已湖决而東不相及也可勿論論其在圗者江都之賦<lb/>
米叄萬有奇豆麥稱是其在邵伯以下與泰州水田比<lb/>
<pb n="KR2k0069_WYG_001-14b"/>
隣而界邵伯隄決江都此地亦嘗被災矣然以通縣計<lb/>
之不十分之一而由𤓰渚以接泰興則濱江也由揚子<lb/>
橋以至髙廟則漕渠也由揚子灣以至宜陵斗門則鹽<lb/>
河也由黄子湖以至諸塘及西山等處則蓄洩無不利<lb/>
也故不得以邵伯一隅之害而并議四境膏腴之利然<lb/>
而邵伯之民猶然<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望一夫不獲時予之辜得不希當<lb/>
塗者一區别乎髙郵西對天長寶應相與連壤髙阜腴<lb/>
地多亦有之第最重者在下河自不應議及耳人亦有<lb/>
<pb n="KR2k0069_WYG_001-15a"/>
言江都美矣雖有邵伯之災不以蔽其美何也美之地<lb/>
百而災之地一其數不勝也髙寶災矣雖有湖西之美<lb/>
不以蔽其災何也災之地百而美之地一其數亦不勝<lb/>
也若泰與興則異是維揚之賦貳拾萬泰與興一州一<lb/>
縣者居其半彼三州六縣者居其半夫非以其地多水<lb/>
田偏宜稻也而特重之歟今田化為沮洳而稻且屬烏<lb/>
有矣十萬重賦胡以供之然興化之不能供也當塗者<lb/>
蠲恤之疏屢上而逋負之誅常寛興化災民猶得延旦<lb/>
<pb n="KR2k0069_WYG_001-15b"/>
夕以冀將來平成之望而泰州則覆盆不白矣豈以興<lb/>
化不有旱地故以躋於髙寶而泰州不止水田可以比<lb/>
於江都耶不然矣夫亦未酌其分數耶論事者當考其<lb/>
原恤民者必闗其痛泰州之痛不啻剥床以膚矣試窮<lb/>
其源一相提而論上下二河足相當否滔滔汪洋止若<lb/>
邵伯之一隅否蕪蕪原野能如江都之四郊否以不耕<lb/>
之田共有常之賦將終不得擬於髙寶興化三州縣否<lb/>
分數多寡可較而知也語具在後論中儻誠有若推之<lb/>
<pb n="KR2k0069_WYG_001-16a"/>
耻由溺之思懇懇然赤子其民不以秦越視之請一虚<lb/>
心詳察當不吝引手投足而必求所以援之者矣<lb/>
　　論田賦分數<lb/>
圗所列南界泰興西界斗門東界如臯此三面故泰州<lb/>
所稱髙阜者其中惟鹽河一帶引水而田足稱腴壤可<lb/>
稻計科米叄千玖百石有奇而自兩㟁入内則髙亢無<lb/>
水不可禾矣計科麥陸千石有奇豆捌千石有奇再内<lb/>
則仰瓦而下不三里盡下河矣北界興化則科米伍萬<lb/>
<pb n="KR2k0069_WYG_001-16b"/>
貳千石有奇此夏秋兩稅上下二河田賦之大端也麥<lb/>
豆不論夫秋米者上河止叄千視江都之叄萬同乎下<lb/>
河至伍萬視邵伯之一隅同乎其不可共日而論也明<lb/>
甚夫江都不得以一隅掩叄萬泰州奈何以叄千掩伍<lb/>
萬也甚矣論災者不考於分數之多寡以困此一方而<lb/>
令不得其平也吁嗟乎寃哉若又謂興化無上河泰州<lb/>
尚頼有此叄千石也即大水為患猶可藉手而豆麥所<lb/>
産亦足易米而輸之官耶則又誤矣上下二河截然兩<lb/>
<pb n="KR2k0069_WYG_001-17a"/>
地之民也夏秋兩稅判然二時之賦也漕糧兌運此叄<lb/>
千石足乎豆與麥可充漕乎上河之民能代下河輸米<lb/>
乎譬之一家然兄弟分爨久矣户役各自以身任之其<lb/>
後一人富一人貧而貧者役又獨重自非友愛之至欲<lb/>
强令富者代貧者而受重役也必不能矣又譬之兩邑<lb/>
然井疆區以别矣錢糧各就地所產者𣲖之假令一邑<lb/>
豐一邑歉而歉邑賦又獨多自非父子之親欲强令豐<lb/>
者代歉者而輸多賦也必不可矣嘗考歴代沿革泰州<lb/>
<pb n="KR2k0069_WYG_001-17b"/>
唐初為海陵縣後又分為一州一縣州名吳州縣名呉<lb/>
陵其時未有如臯未有興化也至元始專為泰州而以<lb/>
一州一縣之地於内稍析為如臯又稍析為興化以故<lb/>
上下兩河泰州兼有之而其有下河也又偏獨多今維<lb/>
揚諸屬編户定賦未有若泰州之兼有上下河者今如<lb/>
臯盡以上河論矣興化盡以下河論矣兼有如泰州乃<lb/>
不酌其分數顧令同類於如臯而不得比災於興化豈<lb/>
不寃哉父老嘗有激而嘆曰安得如前代故事仍分其<lb/>
<pb n="KR2k0069_WYG_001-18a"/>
地為一州一縣令上下河兩不相兼也儻有區别明而<lb/>
災沴庶其望有瘳之日乎此固忿激不平之嘆而其抑<lb/>
鬱無聊之情見乎詞矣予特為論著其事而又以錢糧<lb/>
額數分别條列於下覬當路有所考鏡焉<lb/>
　泰州編户共壹百捌拾㭍里内<lb/>
　　上鄉編户叄拾伍里<lb/>
　　　官民地計壹千玖百捌拾玖頃陸拾畝肆分貳<lb/>
　　　釐<lb/>
<pb n="KR2k0069_WYG_001-18b"/>
　一科正米叄千玖百壹拾玖石陸斗貳升貳合㭍勺<lb/>
　一科小麥陸千肆百玖拾㭍石伍斗伍升叄合㭍勺<lb/>
　一科黄豆捌千㭍百伍拾陸石貳斗壹升叄合㭍<hi>勺</hi>
　　　以上稱上鄉圖所列三面旱地也兩稅之數具<lb/>
　　　是矣地之所獲者雖磽年之所遇者鮮歉獨畏<lb/>
　　　旱耳以是而槩比于下河欲望上之蠲恤是欺<lb/>
　　　也是不忠也第執上鄉之鮮歉而掩下鄉之常<lb/>
　　　災則寃矣先年丈田守謂下河糧重苦水欲通<lb/>
<pb n="KR2k0069_WYG_001-19a"/>
　　　融以下河秋米分𣲖此中名曰為下河減糧而<lb/>
　　　不知物土所宜各有定産此無米之鄉也而强<lb/>
　　　以米坐之甚矣其不通也宜其不能行也<lb/>
　　下鄉編戸壹百伍拾貳里<lb/>
　　　官民田計叄萬肆千壹百玖拾壹頃伍拾畝捌<lb/>
　　　分㭍釐<lb/>
　一科正米伍萬貳千叄百玖拾玖石壹斗陸升伍合<lb/>
　　玖勺<lb/>
<pb n="KR2k0069_WYG_001-19b"/>
　　　以上稱下鄉圗所列北界水田也秋糧之數多<lb/>
　　　至此乎湖平則猶為禾黍之鄉湖决則常為汪<lb/>
　　　洋之海葢近已十年而八九矣乃令不得與髙<lb/>
　　　寶興同論災也平乎否耶查秋糧興化則伍萬<lb/>
　　　陸百㭍石伍斗玖升髙郵則貳萬玖千玖百捌<lb/>
　　　拾壹石叄斗肆升寶應則壹萬貳百㭍拾肆石<lb/>
　　　貳斗貳升此一州兩縣之賦視泰州分數多寡<lb/>
　　　何如哉今論水止髙寶興化而不及泰州何也<lb/>
<pb n="KR2k0069_WYG_001-20a"/>
　　　夫連壤而錯居其地同被之水又同編戸多而<lb/>
　　　錢糧衆則地益廣逺明矣地益廣逺則灾益深<lb/>
　　　重明矣豈地廣且逺而被水反狹而近耶誠所<lb/>
　　　謂覆盆不白者也<lb/>
　　論勘災異同<lb/>
圗所列五州縣水患詳矣然被水無彼此而論災有異<lb/>
同豈當塗厚薄其間而泰州之民夫獨非當塗赤子哉<lb/>
必不然矣此何以故則多所聞鮮所見而見之者有所<lb/>
<pb n="KR2k0069_WYG_001-20b"/>
見又有所不見云耳何謂多所聞鮮所見髙寶當南北<lb/>
孔道使節之徃來如織濵湖苦水孰不流傳而興即髙<lb/>
郵屬邑言髙郵則必言興化矣此三方者固世所指名<lb/>
也而泰州僻在東偏誰則見之而誰則聞之何謂有所<lb/>
見又有所不見泰州之僻徃來者獨二三上司也上司<lb/>
以樓船從揚子灣入徒見兩㟁禾黍穰穰洵美且都嘆<lb/>
賞不容口而安見江都泰州之分界也又安見下河之<lb/>
一望成湖也其有行縣入興化者故道又不由泰州徃<lb/>
<pb n="KR2k0069_WYG_001-21a"/>
也而泰州之水安從見之然間亦有勘災之委官矣委<lb/>
官之入境未嘗一遍歴也上下河多寡之數未嘗一通<lb/>
考也其以災報者徃徃雜於上下之間未嘗一分疏為<lb/>
區别之也而興泰一體之義又何自而得轉聞於當路<lb/>
乎當路且不聞矣况廟堂乎雖然顧當路加意何如耳<lb/>
請以己事明之登城而嘆隆慶叄年有衡水傅后川公<lb/>
矣刻篆而鳴萬厯貳拾壹年有烏程吳平山公矣以故兩<lb/>
年大水泰州得與興化共蒙蠲折之請民之仰之若嘉<lb/>
<pb n="KR2k0069_WYG_001-21b"/>
穀之有時雨也萬厯拾㭍年嘗大水矣勢更洶於上兩<lb/>
歲者偶有當路從上河來父老羣聚而控之反逢其怒<lb/>
曰吾親聞兩㟁栽秧歌聲不絶於耳若曹何自言水災<lb/>
也是誑我為首者榜笞三十及如臯尹奉檄來勘而尹<lb/>
故善諛當路風旨州又適同知署事時屆端陽方駕龍<lb/>
舟戲水上為樂屬視如臯不為禮尹怒而去報如前當<lb/>
路言是歲也水盡滔天興則改折泰則全徵漕舟抵河<lb/>
下至鬻妻兒以供而民不堪命矣百姓為之語曰登城<lb/>
<pb n="KR2k0069_WYG_001-22a"/>
望水無傅公龍舟戲水遇謝同滔滔水患如滄海賣子<lb/>
賠糧萬竈空嗟夫此見與不見之明騐也嘗謂名實者<lb/>
論之辨也利害者事之審也五州縣一爾髙寶興有災<lb/>
之實而亦有災之名有災之害而亦有災之利不幸之<lb/>
幸也泰州同有災之實而獨不有災之名同有災之害<lb/>
而獨不有災之利不幸之不幸也下河水為祟上河掩<lb/>
下河水亦為祟何也當路謂泰州之幸有上河也而不<lb/>
理其災百姓怨泰州之不幸有上河也而槩覆其災民<lb/>
<pb n="KR2k0069_WYG_001-22b"/>
隱若是茍一權於名實利害之辨尚其有痌瘝之思乎<lb/>
　　論水患疏數<lb/>
圗所列沈水者皆萬家承糧之田也業已沈之水矣雖<lb/>
不謂之田也亦宜積漸所至夫豈一朝一夕之故哉始<lb/>
自隆慶三年黄淮暴溢横決髙堰入灌諸湖遂成巨浸<lb/>
當是時猶曰數十年所僅見耳㑹當有平成之日也自<lb/>
是以還凡遇伏秋水必長發屈指計之隆慶五年水矣<lb/>
萬厯二年水矣四年大水矣五年又水矣以至七年八<lb/>
<pb n="KR2k0069_WYG_001-23a"/>
年九年十一年十四年十五年又十七年十九年二十<lb/>
一年二十二三年無歳不大水矣黎民困苦流離之狀<lb/>
尚忍言耶天災流行雖國家所代有顧此一方也何天<lb/>
之降酷如斯也予自童時聞長老言下河雖下然春而<lb/>
耕也秋而穫也如取諸寄耳今乃若斯矣隆慶而前下<lb/>
河為樂國隆慶而後下河為穽府陵谷未遷風景頓異<lb/>
則非以水患䟽數之故乎夫水之來也必以伏秋伏則<lb/>
栽種之時也秋則成穫之日也農夫終嵗勤動閔閔望<lb/>
<pb n="KR2k0069_WYG_001-23b"/>
嵗當其時而失之呼號迫切如喪考妣有耳者所不忍<lb/>
聞也迨至冬深水落曽日月之幾何又當其始播穀之<lb/>
候矣仍復竭力而耕稱貸而作秧已揷而甫醒苗方長<lb/>
而正茂生意盈野農夫望之喜溢眉端奈何荷鋤未及<lb/>
息肩而湖隄又報决矣俄而水至波濤四野資斧工力<lb/>
盡付東流年復一年長此安窮區區赤子能堪幾敗有<lb/>
不空杼柚而家徒四壁者乎老者死壯夫散稚子鬻大<lb/>
家破此孟子所謂救死而恐不贍令賈生見之有不痛<lb/>
<pb n="KR2k0069_WYG_001-24a"/>
哭流涕長太息者乎雖然亦豈無間遇伏秋不水之年<lb/>
哉則又有不可為焉者下河盡圍田也圍者謂四面有<lb/>
溝而中築土為圩者是也圩以禦水聊足成匡非有長<lb/>
隄旱壩之固也大水頻年盡為所齧而圩與溝平不復<lb/>
有田形矣田且烏有何地可耕就中彼善於此不十之<lb/>
三四而三四之中有力者幾何無力者亦竟棄置之讓<lb/>
為閒田已耳欲復如曏者竭力而耕稱貸而作者又幾<lb/>
何波濤暫息荒蕪過半即不水之年猶水也不災之年<lb/>
<pb n="KR2k0069_WYG_001-24b"/>
猶災也嗟夫凶年樂歲民命之休戚闗焉借如通十年<lb/>
而計九年而登一年而災猶未病也七年而登三年而<lb/>
災民病矣五年而登五年而災民愈病矣三年而登七<lb/>
年而災民不堪命矣今十年而十年災矣民胡以生詩<lb/>
曰周餘黎民靡有孑遺今日之謂乎此髙泰寶興所同<lb/>
然也而獨泰州覆盆難白蠲恤不均舊逋新徵催科愈<lb/>
急此所謂如水益深者也而災之内益重之災者也故<lb/>
嘗執州之百姓而槩數之某也無田則其家必能自存<lb/>
<pb n="KR2k0069_WYG_001-25a"/>
者也某也有田則其家必貧窮徹骨者也某也有田而<lb/>
多則其家必逃亡而擠於溝壑者也何也田廢而糧存<lb/>
不死水則死催科爾夫民有恒產乃有恒心今以養人<lb/>
者害人矣而謂有恒產乎民困至此抱杞人之憂者尚<lb/>
慮他日不可測如之何可終令其向隅而泣不平而鳴<lb/>
也<lb/>
　　論減水隄閘<lb/>
圗所列南起邵伯北抵寶應長隄計三百四十里而遥<lb/>
<pb n="KR2k0069_WYG_001-25b"/>
嘉靖以前未有閘也建自萬厯三年始葢隆慶而後水<lb/>
無年不發隄亦無年不決主漕計者患苦之思欲固隄<lb/>
則莫若分水而殺其洶湧之勢思欲分水則莫若啓門<lb/>
而通其流衍之途於是就隄建閘下以石板計五尺許<lb/>
實之而空其上水發則空處可出也水落則實處可留<lb/>
也命之曰減水閘三百里内星布棋列此豈不蓄洩之<lb/>
大利而保隄之長䇿哉然蓄於湖則利矣而洩於下其<lb/>
害之者誰耶保於隄則得矣而灌於下其受之者誰耶<lb/>
<pb n="KR2k0069_WYG_001-26a"/>
夫五州縣之地所害而難受者獨湖决耳今有一閘是<lb/>
有一決也計閘凡三十六座是計决三十六口也一閘<lb/>
計五十尺而濶是決者共一千八百尺而濶也源源而<lb/>
來歲嵗而是而謂不以田為壑乎故未有閘先隄之決<lb/>
也猶徼萬有一之幸而間一值之也旣有閘後水之至<lb/>
也是年例所必決之口而遂以為常也民田安得而不<lb/>
沈地方安得而不災也所為年年苦水非職此之故歟<lb/>
然雖損於民生實大闗乎漕計是閘也何敢輕議徹顧<lb/>
<pb n="KR2k0069_WYG_001-26b"/>
頃年以來閘雖星布棋列乃隄又不能不時決耳何也<lb/>
水之减也止可減於常發之時而不能減於大發之日<lb/>
胡不以近事觀之萬厯二十一年大水邵伯湖隄一決<lb/>
至二十七處而淳家灣口費金錢數千百計築之經年<lb/>
而不足前監司張念碧公胼胝焦勞至轉任而不得去<lb/>
也今伍越潭等處又決至九口矣豈邵伯未嘗有減水<lb/>
閘耶憶予自束髪從先人北宦徃來其地親見湖隄不<lb/>
過䕶以木樁已爾先人指示予而嘆曰土木之費至此<lb/>
<pb n="KR2k0069_WYG_001-27a"/>
乎不謂後且加之磚矣磚未已也尋又砌之石矣石未<lb/>
已也純取酒米汁和之以灰而彌縫其闕矣帑金縻於<lb/>
嵗修民力殫於塞決曾不能保一年之無事者何也葢<lb/>
先是洪水為災黄淮内漲沙停水積湖身頓髙主漕計<lb/>
者不得不增隄上新土以禦之増者愈髙新者愈危西<lb/>
風怒濤震撼排空雖欲無決不可得已嘉隆萬厯之際<lb/>
其顛末固如此甚矣哉水之為害而隄之難守也今且<lb/>
欲益以周橋武墩髙澗之水矣後誠不知何如爾能不<lb/>
<pb n="KR2k0069_WYG_001-27b"/>
譚虎而色變乎夫水常發則減閘時時漫矣水大發則<lb/>
湖隄嵗嵗决矣長淮再復南下利害不問可知以此論災<lb/>
於湖東郡縣而泰州之獨䝉棄置也豈減閘之水於泰<lb/>
州五萬重賦之田不相渉耶况邵伯隄頻年屢決泰州<lb/>
被災最先而論災反後於興化無怪乎萬姓嗷嗷拊心<lb/>
而不得其平也已<lb/>
　　論射陽諸湖<lb/>
圗所列諸湖自泰州新城河以至興髙寶鹽之間為湖<lb/>
<pb n="KR2k0069_WYG_001-28a"/>
者計五十有奇葢皆就中深廣可瀦水命之名爾雖大<lb/>
小濶狹各殊其為湖則一也圗中不能殫記其名而獨<lb/>
射陽一湖更深且廣去廟灣海口為近五州縣諸水必<lb/>
注於此而後放於海實瀦滙宣洩之孔道云凡今之言<lb/>
水者必曰射陽射陽而詎知今時之射陽非昔日之射<lb/>
陽也乎隆慶中洪水南奔湖身無不墊而髙者今探底<lb/>
則淤淺四望則坦平茫然無有畔岸與田不少槪異瀦<lb/>
滙不深宣洩何濟以致五州縣之水壅塞而難流倒灌<lb/>
<pb n="KR2k0069_WYG_001-28b"/>
以為害而羣瀆所趨不瀦之湖而并瀦之田矣夫言射<lb/>
陽則廣洋等可知矣葢昔人咏諸湖詩曰三十六湖水<lb/>
所瀦其中尤大為五湖今按而數之三十六可倍而千<lb/>
而五者何知其大後里人續其詩曰于今髙墊不瀦水<lb/>
誰辨五湖與六湖撫今追昔時勢頓殊則水之為害固<lb/>
宜然耳近有主䟽導之說者動曰導某水入射陽湖逹<lb/>
於海使果導之而入第恐湖不足受海不即達終能不<lb/>
以田為壑耶嗟乎嗟乎水之入也不舍晝夜田之災也<lb/>
<pb n="KR2k0069_WYG_001-29a"/>
迄無寧止縱百射陽何益不寧惟是千里之内四通八<lb/>
達之渠也就中測水有至丈餘者有至數尺者地形雖<lb/>
共一釡而髙下淺深亦自區以别矣嘗觀冬涸之時髙<lb/>
而淺者水或落而田出下而深者水終聚而田沈伏秋<lb/>
暴漲則無論髙下淺深總歸於汪洋而已散漫停蓄安<lb/>
瀾平衍非有建瓴傾倒之勢也他水又從而益之祗見<lb/>
水之上更髙以水耳欲其有所瀦而不病田也庸可冀<lb/>
乎以如是之地形如是之水勢乃曰淮導而來從射陽<lb/>
<pb n="KR2k0069_WYG_001-29b"/>
湖一假道如過客云爾不使泛濫病民也是操何術哉<lb/>
由斯以言五州縣之昏墊未可望有平成之期也而謂<lb/>
泰州獨異豈真論城治而不論五萬重賦所從出之地耶<lb/>
　　論鹽塲海口<lb/>
圗所列諸鹽塲濱海而錯居皆有海口而獨廟灣塲通<lb/>
利無阻者何也地形髙下天之所建誰能一之淮南鹽<lb/>
塲二十餘上河屬通州分司者十之四下河屬泰州分<lb/>
司者十之六通州分司其地内多髙亢於水患若風馬<lb/>
<pb n="KR2k0069_WYG_001-30a"/>
牛不相及也泰州分司外而海下矣内而田亦下矣而<lb/>
中則髙阜横焉葢若天生之以界湖海而成内外之限<lb/>
者以故外者常苦海潮之入而不聞内者曽疏湖水之<lb/>
出也宋轉運使張綸修泰州捍海堰因命兼知泰州堰<lb/>
成流傭歸者三千餘户范仲淹監泰州西溪倉築捍海<lb/>
隄亘數百里以衛民田世享其利而祠祀之此兩者地<lb/>
形足以觀矣夫修堰築隄欲以捍其外而决堰穿隄欲<lb/>
以洩其内捐前人之己事幸目前之茍安誠未知其可<lb/>
<pb n="KR2k0069_WYG_001-30b"/>
也惟如丁溪塲有龍開港白駒塲有牛灣河皆通海宣<lb/>
洩之路故跡久堙萬厯十二年泰與興患苦積水控之<lb/>
廵按貴溪姚公請于朝一疏濬矣建閘修渠費金錢萬<lb/>
計不兩年尋為竈丁所隂壞而當路不一問也其故難<lb/>
言之矣至鹽城之石墶内地髙於海數十百丈迅駛而<lb/>
下勢若建瓴宣洩之道此為最㨗然而鹽城一隅之民<lb/>
惑堪輿家言惡其害己也屢議而屢尼之縁閘啓閉竟<lb/>
屬故事無禆宣洩萬一而令二十年之積苦曽不得其<lb/>
<pb n="KR2k0069_WYG_001-31a"/>
毫毛之通利可勝扼腕也乎惟是廟灣一線之口雖行<lb/>
而不害然方千有餘里之水趨此而出何厪厪也所藉<lb/>
以綰轂者其與幾何蓋就地形觀之此一尾閭也若專<lb/>
以此千里之地而設亦止令洩此千里自然之水則可<lb/>
耳一益之以滛潦則壅矣再益之以湖決則又壅矣何<lb/>
也流水之為物也不盈科不行千里之内地既窪下勢<lb/>
亦平洋下則水所必趨平則水所必止趨則必盈而後<lb/>
進止則必囤而不行入海之口雖若建瓴千里之迂豈<lb/>
<pb n="KR2k0069_WYG_001-31b"/>
能直瀉非其不相及也而曲折多也語曰寧為雞口毋<lb/>
為牛後言出入之數也語曰雖鞭之長不及馬腹言逺<lb/>
近之勢也今兹之水其來也湯湯其去也㳙㳙其散也<lb/>
四望而平其聚也一線而出則奈何令不為虐乎而中<lb/>
又助之虐者四揚子灣至海安鎮一路引水溉田因而<lb/>
穿渠直通下河自置土壩任意蓄洩甚至奸民勾商船<lb/>
之漏稅引私鹽之公行為利窟也而頻啓以縱水入是<lb/>
在在有決口矣漁人絶流射利遍下河之境以竹箔於<lb/>
<pb n="KR2k0069_WYG_001-32a"/>
要路密布而揷之宿水至為之不流環千里以内其為<lb/>
漁人者不可勝數矣民間廢田蘆葦青草叢生其中水道<lb/>
因而榛塞其流不得不緩五州縣之中其為廢田者不<lb/>
知其幾千頃矣水之行也徃徃視風為進退風順則流<lb/>
徃風逆則流來今日退尺寸明日復如故宿水未消新<lb/>
水繼至沈田破圩至不可救藥矣隆萬三十年之間無<lb/>
日不患苦水其勢固如此也以民之患苦水也日夜思<lb/>
開海口徹水道不啻饑渴之於飲食方引領而望曰庶<lb/>
<pb n="KR2k0069_WYG_001-32b"/>
其拯予於蕩析乎而今也長淮横溢泗人告急陵寢為<lb/>
重民生自輕議者且就今海口道淮矣周橋之水議由<lb/>
子嬰溝入矣武墩之水議由涇河入矣髙良澗之水議<lb/>
由氾光湖入矣此當路萬不得已為陵寢急而治其標<lb/>
也而又慮下流之昏墊䟽瀹使入海甚仁術也至苦心<lb/>
也然而勢不能使兩利也竊恐淮南之墟且將為溟渤<lb/>
淮南之民且將為魚鼈已矣乎無復望有生之日矣説<lb/>
者曰嬰溝涇河由地中行也廟灣石墶放海而止也何<lb/>
<pb n="KR2k0069_WYG_001-33a"/>
為病民而不知水一入湖四面趨下安得使由中而行<lb/>
之放乎四海是矣然不曰盈科而後進乎知其一未知<lb/>
其二見其影未察其形而况此千里之水一海口方洩<lb/>
之而不足益以三路之水一海口欲洩之而有餘而謂<lb/>
不漂廬舍没田糧以病民也必無幸矣今夫大江之發<lb/>
於岷山也黄河之來於星宿也越數萬里而直達於海<lb/>
者以兩岸之髙由中行也所謂掘地而注之海者是已<lb/>
然黄至中州以下土鬆地平尚不能保其不旁決今淮<lb/>
<pb n="KR2k0069_WYG_001-33b"/>
由廟灣入海有髙岸乎不四散乎能直達乎不横溢乎<lb/>
則是水不必盈科而進也而謂水之性然乎即大闢廟<lb/>
灣重開石墶在百姓專望之以洩湖今官府兼資之以<lb/>
縱淮淮合於湖其勢彌大其出彌遲其出彌遲其壅彌<lb/>
逺其壅彌逺其害彌深不至於盡沈千里之田而池沼<lb/>
之不止也如是而謂泰州之田不在列也豈别有隄防<lb/>
以界之使不相通耶論水者必觀其勢計事者必凖諸<lb/>
理今勢窮理極特為直言極論如此愚戅之罪尚遑他<lb/>
<pb n="KR2k0069_WYG_001-34a"/>
恤乎哉<lb/>
　　論髙堰利害<lb/>
圗所列泰州以北鹽城以南西環漕湖東聯大海而獨<lb/>
不及髙堰者葢專以地方之被水言於淮無與耳然而<lb/>
髙堰居汜光湖西北實以屏蔽淮南淮南之所以不害<lb/>
於水者獨幸有此堰不令南徙為巨浸也故淮南之有<lb/>
髙堰猶室家之有牆垣也傳曰人之有牆以蔽惡也牆<lb/>
之隙壞誰之咎也執此可以論高堰之利害矣堰之地<lb/>
<pb n="KR2k0069_WYG_001-34b"/>
去寶應髙可一丈八尺去髙郵髙可二丈二尺而髙寳<lb/>
隄去興化泰州田有至一丈而髙者有至八九尺而髙<lb/>
者則其去堰愈下不啻三丈而奇矣參差如是天建地<lb/>
設莫之能改也乃信前人不得已而築堰使淮不南下<lb/>
而北非故障而北之也夫亦因其勢而利導之云爾不<lb/>
然淮一南下因三丈之地勢灌千里之平原安得有此<lb/>
數郡縣為淮南儼然一都㑹哉禹跡不可考矣漢陳登<lb/>
為揚州刺史大興水利此堰實其所創築而堰下所滙<lb/>
<pb n="KR2k0069_WYG_001-35a"/>
湖有名洪澤者名阜陵者名沙溝者仰而受淮泗之水瀦<lb/>
於一區仍復折而北東入於海泗州故不為害歴唐而<lb/>
宋則轉運使張綸大修之歴元而明平江伯陳瑄重脩<lb/>
之又二百餘歲而至萬厯七年總河大臣復因而再脩<lb/>
之夫歷世久逺非一朝一代之事也上下千有餘年非<lb/>
一朝一夕之故也當事者豈不能别創一畫又豈不能<lb/>
因勢一決然而固守成事有其舉之莫敢廢者是遵何<lb/>
道哉毋亦審於南北之大勢有所不可耶議者不求其<lb/>
<pb n="KR2k0069_WYG_001-35b"/>
故怵於泗人之噪而專咎堰之為害也則漢之登宋之<lb/>
綸皆與有責焉爾矣泗人之説曰淮之害在陵寢也則<lb/>
誠是矣夫自陵寢言之視淮南百萬生靈孰為輕孰為<lb/>
重即捐生靈以䕶陵寢臣子分義宜然耳然而運道咽<lb/>
喉係之矣予謂運道於陵寢亦何可並言假令運道而<lb/>
梗也尚可别求以治之陵寢而震蕩也安可顧運道而<lb/>
聽陵寢之震蕩哉權以子貢必不得已何先之説則雖<lb/>
别求運道以安陵寢庸何傷然而髙堰之決也又不足<lb/>
<pb n="KR2k0069_WYG_001-36a"/>
減泗州之水而盡登之平成也則嘗以頃年已事徵之<lb/>
矣萬厯二十一年淮水四溢漫髙堰堤上且數尺周家<lb/>
橋口原自通行而又加決也決髙良澗至七十餘丈而<lb/>
多也南奔之勢<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>若倒海髙寶邵伯諸湖隄一日崩者<lb/>
至百十餘處而泗城之水減不過尺許則何以故也葢<lb/>
泗州之下與淮南五州縣之地形一也皆所謂釡底也<lb/>
淮自西來歴世不為患者以下流無壅得望海而直趨<lb/>
也故泗州不倒灌淮南無決隄因是以得兼有其利爾<lb/>
<pb n="KR2k0069_WYG_001-36b"/>
乃清口之壅則自近年始惟清口之壅也泗州以釡底<lb/>
不得不䝉倒灌之害淮南以釡底不得不受決隄之害<lb/>
其地形均也其為害亦均也然則髙堰雖決而泗州之<lb/>
水不甚得減匪是之故也而誰實尸之今也不咎清口<lb/>
之壅而專咎髙堰之塞是徒揣其末而不齊其本者也<lb/>
嗟夫滔滔淮流萬古一日何有髙堰以來歷漢宋千有<lb/>
餘年泗州無恙而獨今日始咎有此堰也徒曰髙堰未<lb/>
脩泗州不為波髙堰既脩泗州日苦水顧不曰清口沙<lb/>
<pb n="KR2k0069_WYG_001-37a"/>
未塞淮水通流而不害清口沙旣長淮水阻抑而不行<lb/>
則甚矣其惑也豈清口門限因有髙堰而滋之長耶知<lb/>
清口之塞不由髙堰之脩則知泗水之利害不在髙堰<lb/>
之有無矣故清口而闢也即不開髙堰無損也清口而<lb/>
未闢也即大開髙堰無益也大較可覩已或曰清口之<lb/>
闢功難而費鉅髙堰之開功易而費省姑從易且省者<lb/>
為之急則治標之畫也而不知人之有疾治之急而壞<lb/>
者常十之八九治之緩而壞者不十之二三闢清口之<lb/>
<pb n="KR2k0069_WYG_001-37b"/>
沙雖難雖鉅雖緩而其為利也兼而博其究也又有益<lb/>
而可久譬之治疾者善切人之脈理扶其元氣通其闗<lb/>
膈不惟病可去體而壽且日躋平康者也決髙堰之口<lb/>
雖易雖省雖急而其為利也鮮而偏其究也又貽害而<lb/>
罔功譬之治疾者不視人之虚實刳其腸胃多其汗下<lb/>
不惟病未必中而命亦隨以就斃者也此治病標本之<lb/>
數可坐而策也或曰淮決而南由𤓰儀入江能使泗不<lb/>
害髙寶亦不害豈不兩利而俱存乎而不知淮南之地<lb/>
<pb n="KR2k0069_WYG_001-38a"/>
由髙寶而東則俱下由邵伯而南則又昂淮之不得達於<lb/>
江也地限之也何以明其然也漕河髙於湖者六尺有<lb/>
餘鑿之使深以通湖流達於𤓰儀僅可轉漕耳今髙堰<lb/>
一帶方四十里兩岸之聳殆如山峙稍遇旱乾常苦淺<lb/>
澁然且儲五塘之水豫接濟之防今五塘雖壞故迹猶<lb/>
存古人建置良有深意頃年湖水為患藉令可直洩於<lb/>
江則隄不至決水不盡東豈不便計然而不能者其故<lb/>
可想已萬厯五年大闢通江諸口矣湖水減不盈尺漕<lb/>
<pb n="KR2k0069_WYG_001-38b"/>
河舟楫三十里内幾不為通萬厯二十年又開金家灣<lb/>
芒稻河矣隄決如故湖水東奔曽不能少殺其汪洋之<lb/>
百一此南北低昂之形可坐而照也由斯以譚其與髙<lb/>
堰決而泗州之水不為減者理有二致也乎夫捐民生<lb/>
梗運道而可以安陵寢也可為也然而利不勝害也捐<lb/>
民生梗運道而未必可以安陵寢也不可為也是一舉<lb/>
而利與害兩失之也而況陵寢之必不可水也運道之<lb/>
必不可梗也民生之必不可捐也深長之慮兼利之䇿<lb/>
<pb n="KR2k0069_WYG_001-39a"/>
宜在彼而不在此矣若陵寢之髙𤣥宫原未濱水泗人<lb/>
之噪訛言出自浪傳則有諫議之䟽在又何敢輕置喙<lb/>
焉予淮南人也盛言髙堰之不可開與泗人盛言髙堰<lb/>
之必可開也有如聚訟得無各為其鄉也與哉顧泗人<lb/>
所言者情也而揆諸理則非是專利於己而忘其以隣<lb/>
國為壑者也予所言者亦情也而揆諸理則是是兼利<lb/>
於人而欲其以天下為公者也天下事非一家私事予<lb/>
故直敢謂髙堰必不可決淮水必不可南惟自信諸理<lb/>
<pb n="KR2k0069_WYG_001-39b"/>
而已矣而敢求同於俗乎今總河督臣主分黄謂髙堰<lb/>
不可開矣漕撫督臣主導淮謂髙堰難輕廢矣奉使科<lb/>
臣主勘議謂髙堰不得縱淮而下矣按鹽漕江諸臣主<lb/>
㑹理僉謂髙堰不得棄置而清口急宜䟽濬矣司空之<lb/>
評覆不爽廟堂之主裁甚確即予安用此喋喋為哉第<lb/>
恐水性何常人言易惑嵗脩之碩畫不守危隄之蟻穴<lb/>
難防有謂任其自削而聽之者淮南他日之憂正未歇也<lb/>
雖然國家萬年之鼎業方崇東南億數之氣運攸繫豈<lb/>
<pb n="KR2k0069_WYG_001-40a"/>
以區區一堰而有他虞者予之為此論著也儻亦曲突<lb/>
徙薪之先圖而杞人憂天之過計乎<lb/>
　　論正改漕兊<lb/>
圗所列五州縣歴年之水顛末業已備具論中矣洚洞<lb/>
之警平成無日賦役之數一定不移萬姓所日夜延頸<lb/>
而待者獨望有朝廷浩蕩之恩而已顧錢糧額派於縣<lb/>
官為維正之供於百姓為有常之賦則起運存留兩端<lb/>
耳起運如内庫上用及京邊軍需是已存留如官生俸<lb/>
<pb n="KR2k0069_WYG_001-40b"/>
廩及地方經費是已數者有一之可缺乎缺一不可奈<lb/>
何得輕言蠲大司農於四方奏報灾傷徃徃急起運而<lb/>
緩存留而不知存留之於地方即起運之於京邊無得<lb/>
而緩焉者也故急起運者實徵也緩存留者虚文也然<lb/>
則所望浩蕩之恩者何由漕糧之改兊改折是已何言<lb/>
乎改折也漕糧正兊以石為律有補閏二六等費計納<lb/>
銀一兩二錢有奇而改折重則七錢輕則五錢止矣何<lb/>
言乎改兊也漕糧正兊以石為律有水脚過湖等費計<lb/>
<pb n="KR2k0069_WYG_001-41a"/>
納米一石七斗三升有奇而改兊則加耗米二斗五升<lb/>
又加變易米二升止矣改折之數年例若干漕司留以<lb/>
待四方不時之灾而改兊之數均派各省聽其臨時自<lb/>
相酌量調劑而已故改折非撫按勘實灾至九分五釐<lb/>
以上者不得輕許然大司農猶有嚴禁之請改兊聽之<lb/>
司府就地方之原額為派單之多寡大都不相上下予<lb/>
不識漕計此其大略之數如是也今興化以頻年被水<lb/>
漕糧盡從改兊矣改兊未已并改兊盡折色矣折色未<lb/>
<pb n="KR2k0069_WYG_001-41b"/>
已并折色又盡從永折矣浩蕩之恩廣被於興化者如<lb/>
此頃當路又因興化以及地方同有是灾者俾髙寶漕<lb/>
糧亦盡從永折之例矣是浩蕩之恩推廣於髙寶者又<lb/>
如此而獨泰州一不與也士民思之不得其故相聚而<lb/>
扼腕曰使州田而異於興化也無怨也使州糧而輕於<lb/>
髙寶也無怨也今田之沈於水也于興化非有疆界之<lb/>
别糧之出於田也於髙寶且有輕重之殊何乃見棄當<lb/>
路不䝉體勘豈不沈寃於覆盆而號泣於向隅也乎哉<lb/>
<pb n="KR2k0069_WYG_001-42a"/>
矧復使為興化代糧抑又寃之寃矣請得肆言之維揚<lb/>
一郡三州七縣秋米共貳拾壹萬捌千捌百玖拾陸石<lb/>
貳斗貳升於内額坐起運正兊米陸萬石改兊米叄萬<lb/>
柒千石以均平之法言三州七縣視額糧為例每糧壹<lb/>
萬當正兊若干石改兌若干石此一定自然之數也以<lb/>
通融之法言三州七縣年視豐歉為例豐者加正兌減<lb/>
改兌歉者増改兌減正兌此臨時劑量之數也於徵輸<lb/>
之内寓輕重之權要以不失維揚玖萬柒千起運之額<lb/>
<pb n="KR2k0069_WYG_001-42b"/>
以足國家漕運肆百萬之儲而已漕規立法之善所從<lb/>
來矣故泰州額糧伍萬貳千有奇當得正兊不過壹萬<lb/>
伍千改兌不過玖千貳百而已嘉靖三十年以前此數<lb/>
未之或爽雖准通融之法臨時㣲有増减計於均平之<lb/>
法成數無不脗合各年派單由票府州見存卷案歴歴<lb/>
可稽也其後正兊忽派至貳萬玖千陸百視原額驟増<lb/>
壹萬肆千石而奇矣改兊忽派止壹千玖百伍拾視原<lb/>
額驟减七千石而竒矣懸絶已甚奉單之日靡不駭而且<lb/>
<pb n="KR2k0069_WYG_001-43a"/>
疑然竟莫知其所自起聊一具訴而當路輒不報也嗣<lb/>
是年年因仍遂為常例而不聞有所更訂者夫以一郡<lb/>
正兊陸萬石而泰州至貳萬玖千是十分而五也一郡<lb/>
改兊叄萬㭍千石而泰州止壹千玖百不十分而一也<lb/>
増正兊一萬五千石嵗計多徵銀壹萬陸千兩多徵米<lb/>
玖千五百石則十分而又加七也民之重困不啻塗炭<lb/>
而倒懸矣顧不知漕規於各省果如是偏重而不均否<lb/>
耶假曰奉㫖則必有題奏章疏可據也假曰額例則三<lb/>
<pb n="KR2k0069_WYG_001-43b"/>
十年以前不應有異同也假曰應増則維揚總賦未見<lb/>
部文奉有事例續派也三州七縣一也此旣有所加彼<lb/>
必有所減此既蒙其害彼必䝉其利葢嘗得其故矣先<lb/>
是興化政府及第篤厚桑梓維時水灾尚不似今時之<lb/>
困然己力為之地而當路因以一郡改兊漕額盡叄萬<lb/>
貳千派於興化餘伍千有奇派於三州六縣爾夫興化<lb/>
旣以改兊易正兌則應得正兌原額仍就三州六縣公<lb/>
分之可也三州六縣既通减改兊則應得改兊原額仍<lb/>
<pb n="KR2k0069_WYG_001-44a"/>
就起運正兊内逓加之可也乃不一衡量而徑以興化<lb/>
壹萬伍千正兊舉而盡裁之泰州彼兩州六縣者正兌<lb/>
未嘗一失故物而起運驟反逓減有差此何以説也對<lb/>
興化言是泰州為興化全代正兌也對各州言是泰州<lb/>
為各州縣分代起運也揆之天理則不通質之事體則<lb/>
大謬不知當路何以㑹計也抑有由也葢衆怒難犯加<lb/>
糧於衆邑則羣起而噪者必多殊費居解不如一邑之<lb/>
可欺也編户之逺無如泰州也額數之重無如泰州也<lb/>
<pb n="KR2k0069_WYG_001-44b"/>
挈而與之足可掩覆不如各邑之難敵也故興化宣言<lb/>
曰泰州有上河富郡也非興化所得望也當路信之謂<lb/>
泰州眞富郡也果興化所不得望也噫何其寃之甚也<lb/>
蚩蚩之民亦將何所控告哉當是時下河猶未沈水也<lb/>
民力尚未殫竭也躭燕雀處堂之安而無鴻雁集澤之<lb/>
感則亦因循已爾今則沈爾田矣傾爾家矣呌閽無自<lb/>
泣路堪憐誰生厲階至今為梗能不追怨當時之首事<lb/>
者乎今夫富室兄弟之析產也一取數多一取數寡然<lb/>
<pb n="KR2k0069_WYG_001-45a"/>
而皆不失富也心雖不平而猶以富故不之較爾一或<lb/>
貧矣則豈得不追怨於析産之多寡而求鳴之官也富<lb/>
室百姓之當差也前役原輕後役加重然而力尚可支<lb/>
也心雖不甘而猶以可支勉强應耳一或貧矣則豈得<lb/>
不追怨於輕重之不均而求脫於己也泰州今日何以<lb/>
異是糧非洪武之舊强代興化之賠興化政府所以為<lb/>
興化則得矣其如貽怨於隣境何勢窮數極返本還原<lb/>
不當復泰州之故物耶若終念興化之不能復也破格<lb/>
<pb n="KR2k0069_WYG_001-45b"/>
題請令兩有所存不亦無偏無黨之政乎如不其然則<lb/>
請當路親舉玉趾特詣泰州興化之境履畝而勘周詢<lb/>
而咨度焉地之髙下同否田之被水同否正兌之獨加<lb/>
於泰州順否改兑之獨存於興化安否起運之并代於<lb/>
兩州六縣是否然後以先年具題之疏及所以攤派之<lb/>
由的然示以當加當減之故毋使不知而暗賠曉然諭<lb/>
以公平正大之理務令心悅而誠服即雖不䝉一體蠲<lb/>
恤而亦可免退有後言矣操筆至此不知其憤懣之何<lb/>
<pb n="KR2k0069_WYG_001-46a"/>
從也獨念此中曲折當路借㓂兹土者曽未考其端倪<lb/>
亦未暢其履歴輒敢備論直抒惟仁人君子誠留意垂<lb/>
覽焉<lb/>
　　論農政專官<lb/>
圗所列諸水久為地方積灾而以浩蕩之恩均平之政<lb/>
望之當路情見乎詞矣蓋不得已而為萬民請延旦夕<lb/>
之命則然耳已伏而思之國家有不可頻蠲之正賦黎<lb/>
庶有不可幾幸之屢恩今嵗嵗而水也嵗嵗而灾也請<lb/>
<pb n="KR2k0069_WYG_001-46b"/>
之則嫌於數不請則困於嵗是兩難也幸而得請也雖<lb/>
稍甦其涸轍曽無補於菜色涓滴之惠在下而虧損之<lb/>
額在上是交困也况不得請之日多而得請之日少得<lb/>
請之地方偏而不得請之地方不均也是皆非可久之<lb/>
道也欲久而可繼其惟脩農政乎欲農政之脩舉其惟<lb/>
設專官乎請得縱言之有天下者以民為天而民以食<lb/>
為天然民不能自為天而待有天下者為之天故務農<lb/>
重穀治田里闢土地所以輔天以利民之天也天道之<lb/>
<pb n="KR2k0069_WYG_001-47a"/>
常也可久也恤灾捍患捐租賦薄税斂所以補天以救<lb/>
民之天也天道之變也不可久也嘗謂雲漢之禱祠不<lb/>
如七月之稼穡也賜租之詔令不如甫田之詩歌也繇<lb/>
賦之減除不如秉穂之滯遺也荒政之講求不如農事<lb/>
之脩明也與其延焦爛之上客毋寧聽曲徙之先圗則<lb/>
所以治淮南之地而使水不為灾灾不害嵗者則必有<lb/>
道矣葢天災流行何國蔑有非人力所能挽然淮南之<lb/>
水非必盡出於天灾也不盡出於天灾則必有待於人<lb/>
<pb n="KR2k0069_WYG_001-47b"/>
事也三十年來人事則何如耶嘗見大治湖隄矣治隄<lb/>
者為漕也非為百姓也又建減水閘矣建閘者為隄也<lb/>
非為百姓也又開汜光月河矣開月河者為避湖險也<lb/>
非為百姓也又疏金家灣矣疏金灣者為殺湖勢也非<lb/>
為百姓也近議闢海口矣闢海口者為導淮也非為百<lb/>
姓也名雖曰欲以兼利民生而卒不能兼利者何也則專<lb/>
與不專之由也天下之事專則一一則必精精則必日<lb/>
起而大有功不專則二二則必略略則必緩圗而不睹<lb/>
<pb n="KR2k0069_WYG_001-48a"/>
其效國家轉漕東南不得不急髙寶湖隄試觀今日上<lb/>
下治河使者殫心竭慮内無遺䇿儲材鳩工外無餘力<lb/>
幾胼胝其手足而不言勞也露居野處至舟以為舍風<lb/>
波以為家而不言苦也以故頻年洪水而轉漕迄無患<lb/>
于阻梗者則專之為效可睹已即今淮流一壅朝廷不<lb/>
吝百萬之鉅費不難侍臣之特遣雖發言盈廷而成議<lb/>
有定功且不日成之矣豈非以其急且重也而治之專<lb/>
歟淮南隄内彈丸一隅耳何敢與河漕並言輕重緩急<lb/>
<pb n="KR2k0069_WYG_001-48b"/>
矧上而撫按監司下而守令林林如也莫匪治民之任<lb/>
而謂何以專耶卽專治之不過徹水道開海口兩者而<lb/>
已而謂何以為專治耶噫嘻此正所謂不專者也淮南<lb/>
與漕河相提而較是誠輕矣緩矣然以生齒則億萬而<lb/>
兆也以貢賦則三十萬而五也以煮海則百二十萬而<lb/>
盈也縣官所仰藉者直淺尠云乎哉撫按監司臨之上<lb/>
矣然而分尊而勢隔也太守總一郡而父母之較近矣<lb/>
然而政旁午而地逺也州縣守令畫地而君長之最親<lb/>
<pb n="KR2k0069_WYG_001-49a"/>
矣然而各為其民血脈不相貫肘且掣而不能如意也<lb/>
以故頻年洪水非不加惠於民為請蠲請賑而農政水<lb/>
利卒不聞有為百姓經理而圖維者則不專之為效亦可<lb/>
覩已孟子曰今之治國者猶以七年之病求三年之艾<lb/>
也茍為不畜終身不得愚謂今日淮南之農政亦若斯<lb/>
矣王文成言曰事成於責任之專一而敗於職守之紛<lb/>
撓事每思此天下不足平矣愚謂今日淮南之水利宜<lb/>
用此矣不觀江南事乎三吴以財賦之區也得專勅憲<lb/>
<pb n="KR2k0069_WYG_001-49b"/>
臣董其事又曾遣直指廵行之今即不敢望三吴謂宜<lb/>
略倣其意特為設一府佐總千里以内得專理焉而署<lb/>
其銜曰同知題其職事曰專管淮南高泰寶興鹽水利<lb/>
農政給以闗防重其事權與今管河同知並峙而分猷<lb/>
俾一治隄以外一治隄以内一治其上流一治其下流<lb/>
若車之有兩輪也門之有兩樞也若果行此利當有十<lb/>
請得熟數于前曩者海口之不治也與治之而旋復廢<lb/>
也迄無成功久矣有專官則日討論其故而計畫之或<lb/>
<pb n="KR2k0069_WYG_001-50a"/>
開或守惟所建置利一矣千里而迂水所經行常虞其<lb/>
梗而不達有專官則日經行其地而考求之可疏可闢<lb/>
惟所規恢利二矣湖之瀦水其高墊欲使深也四圍欲<lb/>
使垣也有專官則日相其土宜而荒度之其濬其築惟<lb/>
所裁成利三矣五州縣之交壤也諸鹽塲之錯居也田<lb/>
間水道有此謂可通而彼謂可塞者有彼見為利而此<lb/>
見為害者常苦矛盾有專官則身履其境是究是圗不<lb/>
得不歸於畫一利四矣鹽城隷淮安與髙泰寶興恒不<lb/>
<pb n="KR2k0069_WYG_001-50b"/>
相入如石墶一事彼此爭不能决他可知已有專官則<lb/>
并屬兼轄得運指之便無曲防之虞利五矣三十年間<lb/>
流民移徙靡定野多廢田村各丘墟有專官則一一經<lb/>
歴還定安集凡守令政不能及者得提衡而禀承焉漸<lb/>
望田野治而流移復利六矣洪水為灾以平時講求不<lb/>
預耳有專官則有以待其來即不能使灾不害歲而勘<lb/>
報拯救不至參差何處被水獨慘何處被害尚輕均平<lb/>
齊一州縣不得上下其說踏勘無煩重委之官利七矣<lb/>
<pb n="KR2k0069_WYG_001-51a"/>
上流之壅往往隄決以下流不能通也有専官則下流就<lb/>
治上流自歸水由地行隄可易守不至臨渴掘井之急有<lb/>
益漕計利八矣猶未也千里水蕩盜賊出没無常此所謂<lb/>
萑苻之澤也因而申明約束有則捕論平則消弭冦盜寢<lb/>
其邪心利九矣鹽利所聚民有争心私販公行莫可禁<lb/>
止元末張士誠起於此地鹽徒可鏡也令二三廵司總屬譏<lb/>
察通其利而除其害鹽政因以脩舉利十矣夫加設一官<lb/>
坐收十利儻不為偏見臆説乎誠能急議題請蚤為區<lb/>
<pb n="KR2k0069_WYG_001-51b"/>
畫於四方州縣守令有才守兩優聲稱藉甚者選擇而<lb/>
使之委任而責成焉千里水國治則其職也不治則其罪也<lb/>
不容他諉矣而謂五年之内有不臻平成之功者無是理<lb/>
也其與今日請蠲明日請折無益民窮有損國計可同<lb/>
日而道哉或曰設官滋擾卽以治河者充之可爾不知治河<lb/>
者嵗脩長隄日且不給復兼水利自不能興是兩棄之也如<lb/>
江防一事也𤓰洲設有專官豈能復兼治河漕河一事<lb/>
也治河設有專官豈能復兼農政一方水利即不得比於漕<lb/>
<pb n="KR2k0069_WYG_001-52a"/>
河獨不可並於江防耶維揚一郡此三同知者竊以為<lb/>
均不可少也或曰公署俸薪門皁民間增𣲖於灾疲不<lb/>
滋累乎此可不煩增派耳州縣例有府館以備行役<lb/>
稍為脩葺足備分署令其春夏駐泰州秋冬駐興化而<lb/>
日廵行其間可也缺官柴馬徃俱充餉於内扣留自當有<lb/>
餘門皁卽於五州縣聽差額數更番而用之豈以一郡<lb/>
而少此奈何云增派為也語曰事苦則慮易予不忍鄉<lb/>
人苦念此至熟矣愚者之一得芻蕘之管見何敢隱忍<lb/>
<pb n="KR2k0069_WYG_001-52b"/>
不為當路一致其欵欵而闇劣寡識於理事顧誠不知<lb/>
何如爾嗟夫水害驅逺民有舄鹵生稻粱之歌河伯為<lb/>
殃民有膏腴成沮洳之嘆善乎林諫議之䟽其言曰桑<lb/>
田成海天行之數誰則違之人定勝天轉移之力誰謂<lb/>
難之故今日而謂民生不足重也民利不必興也第聽<lb/>
任之天而已則無望焉矣若猶不棄置而屑越之姑不<lb/>
必他論捍海長隄綿亘百四十里豈不稱艱鉅范仲淹<lb/>
一監倉使耳不吝創築百世頼焉豈以今日之水而禦<lb/>
<pb n="KR2k0069_WYG_001-53a"/>
之無䇿又豈以淮南當路無繼仲淹而起者乎億萬家<lb/>
延頸舉足盻盻然日望之矣<lb/>
　　附泰州利病<lb/>
天下郡縣廣矣大矣其中利病亦因之予既論著泰州<lb/>
水灾矣其一切利病所當急為補救者輒亦附具如左<lb/>
　一曰興化新隄夫下河水道綿邈無一可通陸者萬<lb/>
　　厯己夘庚辰間興化尹偶謂高郵往來舟行良苦<lb/>
　　始倡築隄之議而興化居民利有此隄可防邵伯<lb/>
<pb n="KR2k0069_WYG_001-53b"/>
　　湖水因賛其決遂築隄由興化至髙郵長計壹百<lb/>
　　貳拾里自有此隄以來泰州西方宿水不得宣洩<lb/>
　　遂受興化曲防之害矣葢下流地昂於東而低於<lb/>
　　西大水瀰漫時東西一耳未可見也迨至將平之<lb/>
　　日西方宿水遂為此隄中亘而不得去雖有水門<lb/>
　　數處然亦不得通流以故泰州境内西半沉田獨<lb/>
　　多職此之由耳夫使此隄而可以隔高寶湖水使<lb/>
　　不至泰州也則泰州雖西當其害而亦北頼其庇<lb/>
<pb n="KR2k0069_WYG_001-54a"/>
　　可以無言然而水自高寶倒灌者其來如故水至<lb/>
　　冬春消落者其去獨後況邵伯湖決於泰州為剥<lb/>
　　膚之災而頻年湖決不在高寶而在邵伯乎頃有<lb/>
　　興化西方成熟而泰州西方尚沈水底者甚矣興<lb/>
　　化之不仁也此其害獨在西前論故不著今特附<lb/>
　　見於此云<lb/>
　一曰荒廢虚糧夫糧因於田田廢久矣而糧猶如故<lb/>
　　雖束於額可同於熟乎葢沈水之田或猶冀於水<lb/>
<pb n="KR2k0069_WYG_001-54b"/>
　　平之日而久廢之地終無望於復成之期卽令雨<lb/>
　　暘時若年和歳豐彼廢田者久已化為湖蕩永無<lb/>
　　可耕之基矣計之不下數千百頃此數千百頃者<lb/>
　　糧不下萬餘石其胡以取盈也耶即曰額數難蠲<lb/>
　　而酌量於多寡之分調停於緩急之序竊謂有司<lb/>
　　者不可不加意一覈之也<lb/>
　一曰民竈徵輸兩淮運司鹽課甲於天下竈場三十<lb/>
　　泰州居三之一有奇竈買民田十之三四其輸糧<lb/>
<pb n="KR2k0069_WYG_001-55a"/>
　　同也其論差以新舊為則也葢嘉靖貳拾壹年以<lb/>
　　前為舊竈貳拾貳年以後為新竈亦既體恤之者<lb/>
　　至矣乃新者詭而為舊以避差役已屬弊窟而徵<lb/>
　　輸之法又往往束於竈而法有所不行起運存留<lb/>
　　額數也竈稍完起運而不納存留催科比較通例<lb/>
　　也竈專抗催科而不赴比較官亦且無如之何專<lb/>
　　責民間完及分數而其拖欠者盡舉而屬之竈矣<lb/>
　　歴年完欠數目可考而知也已往不論姑自萬厯<lb/>
<pb n="KR2k0069_WYG_001-55b"/>
　　十九年以後言之僅五年爾而竈間拖欠者至貳<lb/>
　　萬肆千叁百捌拾両有奇民間代竈那解者至貳<lb/>
　　千貳百陸拾兩有奇此可謂有朝廷之法乎哉夫<lb/>
　　被水一也民納不耕之税而竈則自為蠲也民賠<lb/>
　　無田之糧而況復代竈納也凡遇徵辦𦂳急則椎<lb/>
　　髓之苦專在民而不在竈幸值恩例蠲除則賜租<lb/>
　　之惠盡在竈而不在民嗟夫民亦何辜而至此也<lb/>
　　其間弊竇殆難悉數竈間里役往往多豪猾通同<lb/>
<pb n="KR2k0069_WYG_001-56a"/>
　　胥吏善為姦利每遇催徵多方影射聞有一貧者<lb/>
　　輪當竈里因而致富又聞往年竈里曾徵糧數百<lb/>
　　赴州上納而一吏反教之攜歸因而𤓰分由斯以<lb/>
　　言則拖欠之弊豈盡在竈户之零星者哉可慨也<lb/>
　　已近在事者不得已有民竈分徵之請聞又格於<lb/>
　　議且中寢矣然則將終聽之而已耶竊謂分徵即<lb/>
　　不能行而除姦袪蠧在董鹽政諸大人君子似當<lb/>
　　捐成心為地方一留意焉<lb/>
<pb n="KR2k0069_WYG_001-56b"/>
　一曰包區累民州壹百捌拾柒里各立為區以便催<lb/>
　　徵有定數矣自嘉靖丈量而後十年一造推收過<lb/>
　　割姦民猾書因而為弊積有歳年遂至虚懸之糧<lb/>
　　數千石有司不得已分之各區代納名曰包區此<lb/>
　　何政體哉曩者備兵使傅公曾一查之纔有端緒<lb/>
　　而内遷之報至矣并清出者尋復失之今又二十<lb/>
　　餘年矣不惟包區如故而虛懸又復增焉長此安<lb/>
　　窮此其弊在各里總算也卽欲清之亦自有法顧<lb/>
<pb n="KR2k0069_WYG_001-57a"/>
　　任事者宜何如耳語具前集與游太守書中兹不<lb/>
　　備論<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0069_WYG_001-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬止集卷一<lb/>
</p>
<p>
</p>
  </div>
<div>
<head>敬止集卷二</head> <lb/>
    <p>
<pb n="KR2k0069_WYG_002-1a"/>
欽定四庫全書<lb/>
　敬止集卷二<lb/>
　　　　　　　　　　　　明　陳應芳　撰<lb/>
　奏䟽　公移　序　碑<lb/>
　　議湖工䟽<lb/>
奏為湖工大舉敬陳募夫之議乞勑當事臣工虚心經<lb/>
理以蘇淮揚積困生靈事頃見邸報該漕運總督李世<lb/>
逹一本開月河避湖險以利國計民生事大率謂寶應<lb/>
<pb n="KR2k0069_WYG_002-1b"/>
縣汜光湖風波險惡屢為運道之梗比照高郵湖靠堤<lb/>
開通月河一道估計工程共用銀二十五萬兩貽運道<lb/>
無窮之利成湖防可久之功等因該工部覆議題奉聖<lb/>
㫖開濬月河等項事宜依擬著漕運衙門督率所屬用<lb/>
心經理務垂永利欽此臣淮揚人也家於寳應湖之東<lb/>
親見其事讀之不勝忻躍夫以積久之害艱鉅之工先<lb/>
後諸臣䟽凡㡬上竟爾中止今數年以來淮黄流安高<lb/>
堰堤固河道之工所缺而未舉者獨此一月河耳漕河<lb/>
<pb n="KR2k0069_WYG_002-2a"/>
諸臣目擊其艱欲乘時修舉荷䝉聖明軫念東南俯賜<lb/>
俞允誠大聖人之所作為而天下萬世無窮之利也臣<lb/>
以事關桑梓初捧邸報竊津津喜已而思及募夫之利<lb/>
弊則又愀然其不樂<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然其有深惕焉冀得一言之而<lb/>
復懼撓已成之議罹出位之罪數日以來輾轉於懐不<lb/>
能自釋去雖然芻蕘之言聖人擇焉集衆思廣忠益議<lb/>
事者不棄也陛下誠寛其出位之誅臣請得畢其言而<lb/>
無諱今湖工所謂舉者豈非為國計民生乎哉顧國計<lb/>
<pb n="KR2k0069_WYG_002-2b"/>
之安危在民生而民生之休戚在財力昔先儒程子曰<lb/>
養民之道在愛其力民力足則生養遂教化行風俗美<lb/>
故為政以用民力為重也其惜之也常至而其使之也<lb/>
常不輕即不得已而後用亦必有撙節愛養之道焉今<lb/>
以事理度之月河不開則運道為梗漂溺為虞所以拯<lb/>
民於魚鼈而使其得安行之利者此國計民生之所係<lb/>
誠不可不亟為圖也然月河一開則民力勤於版築民<lb/>
財困於賠累淮揚數十州縣為之騷然所以還定安集<lb/>
<pb n="KR2k0069_WYG_002-3a"/>
而使其無怨讟之傷者亦國計民生之所係尤不可不<lb/>
亟為講也今詳考漕臣之䟽其稱論方取土以丈計之<lb/>
約用工銀九萬六千有奇而木石之費則為萬十有二<lb/>
焉至其𣲖夫也則謂工程艱鉅必得五萬人而後可各<lb/>
州縣照數選募精壯者應役其䂓畫措置可不謂詳且<lb/>
盡歟然以臣管見測之姑置石工勿論其所謂土工之<lb/>
費是即募夫之值也竊意夫以五萬每名日工食即僅<lb/>
以二分則五萬之夫當一日千金矣一日千金則百日<lb/>
<pb n="KR2k0069_WYG_002-3b"/>
當十萬金矣是所謂九萬六千者止可供五萬人三月<lb/>
之費耳不識計方取土能令三月内可盡完乎又不識<lb/>
二分之費能足一夫一日之用乎限本年九月起工萬<lb/>
厯十四年五月告完則通該一年零六月矣即其中或<lb/>
有放工之期或有加減之數大約計之則九萬六千者<lb/>
可足一年夫役之募乎其不足者抑撫按自有處乎抑<lb/>
令民自為賠也假令撫按别處則必有神輸鬼運之術<lb/>
而後可假曰力役之征往役之分而令民自為賠焉臣<lb/>
<pb n="KR2k0069_WYG_002-4a"/>
之惑滋甚矣王事獨賢北山且嘆其不均未信而勞民<lb/>
以為厲己淮揚之民一何不幸也即萬不得已可偶一<lb/>
為之耳乃連年淮揚之民情何如哉以臣目所睹記萬<lb/>
厯二年漕臣王宗沐議開瓜洲閘河矣萬厯四年五年<lb/>
漕臣吳桂芳議築高郵湖堤矣未㡬而萬厯六年七年<lb/>
河臣潘季馴議築黄河遠堤與高堰石堤矣又未㡬而<lb/>
萬厯十年鹽臣任養心議濬串塲河撫臣凌雲翼議開<lb/>
淮安新河矣又未幾而萬厯十一年撫臣傅希摯按臣<lb/>
<pb n="KR2k0069_WYG_002-4b"/>
姚士觀議開白駒丁溪塲海口矣之數者皆不可已之<lb/>
役俱經議有錢糧召募人夫量工給值非不犁然具也<lb/>
第如其所謂召募者豈真以錢糧召募而一不擾諸民<lb/>
哉臣往見河工之方舉也撫按下之司道司道下之州<lb/>
縣州縣下之里甲里甲不足於是有排門之夫於是有<lb/>
牙行之夫於是有商賈之夫於是有管夫之長於是有<lb/>
燒磚之長於是有運石之長於是有舟車之長以家私<lb/>
之上下為出夫之等第籍名在官而趣之役焉方其籍<lb/>
<pb n="KR2k0069_WYG_002-5a"/>
名也則差人有需索之例房科有打㸃之例富者行賄<lb/>
以求脱貧者奔走以愬哀能者竟脱於倖免愚者駢首<lb/>
以應役甚至有望風而先期挈妻子以逃者矣有赴縊<lb/>
投水而死者矣有其父已死而逮其子若孫者矣牌票<lb/>
追呼之擾遍於閭閻鎖項牽連之衆滿於街衢呼號怨<lb/>
謗之聲盈於道路逮繫箠楚之人布於公庭其狀有不<lb/>
可勝言者矣此籍名之苦一也及其不可脱而為之辦<lb/>
夫也一夫遠者月有一兩二錢之值近者月有九錢之<lb/>
<pb n="KR2k0069_WYG_002-5b"/>
值有稱是而計月以安家之值以一家為辦夫五名則<lb/>
月㡬十金之費矣即上之而多下之而少者可推也其<lb/>
運石運磚與出舟車者其費不貲又可推也往往傾資<lb/>
以償其費傾資不足則鬻産以佐之鬻産不足則賣子<lb/>
女以佐之數月之間閭閻一空其狀有不可勝言者矣<lb/>
此僱夫之苦二也及其以應僱之夫而往即工所也總<lb/>
甲有飯食之需各衙門查工人役有科索之擾管工省<lb/>
察業已日支官銀矣而又勒總甲輪流辦飯甚至有上<lb/>
<pb n="KR2k0069_WYG_002-6a"/>
役錢有放役錢有寛役錢多方影射百計需求一不遂<lb/>
其欲則督促而鞭撻之受值之夫往往多逃去則省察<lb/>
以逃夫呈而移檄州縣逮其原籍名之人矣則又僱夫<lb/>
以補其額而就逮之費亦復如前是重困也至於官銀<lb/>
即使盡所議者給之猶不足以償十分之一而况所給<lb/>
者受值之人非出值之家也以故不才佐貳通同省察<lb/>
以此往役之夫既已先受有主者之值可以恣意侵尅<lb/>
而其夫亦視此為分外之得也不為深較他如運石運<lb/>
<pb n="KR2k0069_WYG_002-6b"/>
磚者又皆殷實之家敢怒而不敢言即有告發多而寘<lb/>
一人於理而其脱網者衆矣常見佐貳與省察管工畢<lb/>
日有充囊而歸者此何處得來耶以故官徒有募夫之<lb/>
名而害歸於籍名者之家利入於管工者之手此赴役<lb/>
之苦三也此三者為狀甚巨而况當連年災傷之後其<lb/>
無窮之害又有不待言者在各州縣承上所督責而又<lb/>
希成功之賞則取盈於額𣲖之夫將曰是可上首功矣<lb/>
而閭閻賠累之苦恐不得而盡知也在司道撫按急於<lb/>
<pb n="KR2k0069_WYG_002-7a"/>
報成事而因以察州縣之能則取辦於夫匠之速將曰<lb/>
是可謂能有司矣而小民包賠之害恐不得而盡聞也<lb/>
夫以錢糧原議之狹若此淮揚之民其積困若此而募<lb/>
夫之弊竇又若此使不亟為講求則風波之險未避而<lb/>
數方已困於瘡痍魚鼈之害未除而百姓先罹於塗炭<lb/>
其利害若不足相當者臣所以疾首痛心牘既成而復<lb/>
削牘既削而復綴不忍黙黙而已也若是則月河終不<lb/>
可開歟臣竊以為不然夫欲舉艱鉅之工必不可無艱<lb/>
<pb n="KR2k0069_WYG_002-7b"/>
鉅之費未有省費而可成鉅工者諺有之馬欲其千里<lb/>
也而枵其腹無米作粥即巧婦能之乎當事諸臣豈慮<lb/>
不及此哉事關錢糧動經掣肘使多議其費則首事之<lb/>
時駭於聽聞而不可其請成事之後訛於傳播而且議<lb/>
其後興言至此諸臣之心良亦苦矣今日之舉其機不<lb/>
在撫按而在廟堂請以三筞籌之與其使當事諸臣陽<lb/>
有節省之虚名而閭閻小民陰受包賠之實害則孰若<lb/>
照糧起科明為每石𣲖銀或一二分或三四分以江北<lb/>
<pb n="KR2k0069_WYG_002-8a"/>
四府之糧可得數萬而以九年十年拖欠存留錢糧暫<lb/>
為蠲免則蠲免其舊而加𣲖其新均於出銀而去於偏<lb/>
累人情未有不樂從者至於東南孔道各省協濟之銀<lb/>
揆之事理必不可無昨撫臣議五萬臣以為少奈何猶<lb/>
不允而使獨累淮揚赤子也夫錢糧足則官操其值以<lb/>
募人如各驛逓等夫則非以厲民而且以養民此理之<lb/>
正也策之上也𤓰儀巨商大賈往往有建寺修橋者向<lb/>
倭夷之變揚州外城俱係鹽商倡而築之不期月而集<lb/>
<pb n="KR2k0069_WYG_002-8b"/>
或懸旌表之令開事例之門以土石工有能願為修舉<lb/>
計丈尺或授以冠帶或給以旌扁則必有應之者矣此<lb/>
事之權也策之次也如其不責名實而曰加𣲖不可協<lb/>
濟不可事例不可而忍聽民自為賠焉則請以十數年<lb/>
以來河工緩急地方品第出夫不使偏重而撫臣設為<lb/>
方略專責之府佐知縣等官凡省察州縣佐貳諸弊一<lb/>
切釐革則省無名之費嚴侵尅之禁寛一分民受一分<lb/>
之恵也此則可謂無䇿矣若曰二十五萬儘可足用而<lb/>
<pb n="KR2k0069_WYG_002-9a"/>
不以累民則有求其説而不得者是在當事臣工虚心<lb/>
酌議而已雖然臣猶有杞憂焉康濟河開自侍郎白昂<lb/>
用七十萬金而高郵靠堤月河在老堤純用磚石其慮<lb/>
至深長矣此雖斜其根基固其樁笆竊恐嵗月浸淫不<lb/>
至於再用磚石不已淮揚之民息肩未有日也此則私<lb/>
憂過計在今日且置之勿論可耳臣以生長地方親見<lb/>
其事故敢冒死昧言伏惟聖明裁察特下該部詳議施<lb/>
行臣無任戰慄懇祈之至萬厯十二年十月初六日具<lb/>
<pb n="KR2k0069_WYG_002-9b"/>
題十一日奉聖㫖工部知道<lb/>
　　鳳陽糧申文<hi>代本州作</hi>
申為郡疲賦重飛糧倂累比例懇停急救民命事本年<lb/>
二月二十五日奉本府帖文抄蒙巡按直𨽻監察御史<lb/>
高批狀據本州民丁濵等告稱揚州十郡邑共糧二十<lb/>
二萬泰州該六萬七千餘石盡出下鄉湖蕩田地近遭<lb/>
減閘分水下流漕堤時常崩潰十年九災糧差賠累春<lb/>
不得耕秋無可熟財盡民窮毒苦萬狀禍由嘉靖三十<lb/>
<pb n="KR2k0069_WYG_002-10a"/>
年間江南省屬凶荒將應納鳳陽糧米五萬四千石飛<lb/>
𣲖本府各屬承替辦納以待豐年歸復本州加米一萬<lb/>
九千八百九十六石九斗三升逐年賠解流禍刺骨累<lb/>
死厫遞陳遵黄九龍等七十餘命先萬厯七年高郵寶<lb/>
應興化於均田大造之時具告前院各䝉停徵一半單<lb/>
卷存府獨有泰州田沉水底不能丈報未䝉蠲恤切思<lb/>
四州縣田地盡濵湖漕軟疆相連同水共患額稅尚不<lb/>
能供飛糧何堪貽害三方停徵一隅偏累死中求活比<lb/>
<pb n="KR2k0069_WYG_002-10b"/>
例望恩幸逢天臺巡狩萬民得離甑釜拚死陳情泣懇<lb/>
一視超豁照例具題查蠲生民再活萬世流芳等情蒙<lb/>
批仰府查報備䝉卷查前項鳳米先為丈田畆清浮糧<lb/>
以甦民困事奉例丈田均糧高郵州停徵十分之六興<lb/>
化縣停徵十分之五寳應縣停徵十分之三今丁濵等<lb/>
告要將該州鳳米比照前例停徵一節是否與例相合<lb/>
事干錢糧合行查議為此仰州官吏照帖事理即將告<lb/>
民丁濵等行提到官細查所告萬厯七年均田之時該<lb/>
<pb n="KR2k0069_WYG_002-11a"/>
州果否田沉水底未經丈報蠲恤今告停徵應否與前<lb/>
例相合逐查明白具詳連人解府以慿覆覈轉詳施行<lb/>
奉此又奉帖文該䝉欽差整飭淮揚海防兵備按察使<lb/>
張批狀亦據丁濵等告同前事蒙批仰揚州府查議速<lb/>
報備䝉行州併議遵依行拘告人丁濵等審問間據槩<lb/>
州老人里遞柴蘭等呈為極災地方飛糧積累懇天比<lb/>
例申停以甦民害事内稱泰州地濵湖海自隆慶三年<lb/>
黄河夾淮破漕潰堤傾注高寳興泰四州縣萬厯九年<lb/>
<pb n="KR2k0069_WYG_002-11b"/>
丈田之時該高郵寳應興化各申水患告停浮糧䝉各<lb/>
院道勘議該州縣起京額糧例難蠲免而鳳陽倉代納<lb/>
糧米委應減停酌以水患重輕量為停徵分數各有卷<lb/>
證其時本州知州患病不親堂政兼以田沉水底又難<lb/>
丈量未經請恤遂致賠累迄今二十餘年無田有糧死<lb/>
亡逃竄苦不勝言今具告按院高爺登城閱水垂憫災<lb/>
傷出示行府查處議豁槩州疲困延望更生蘭等身係<lb/>
里遞亭老目擊民情輒敢呈稟切思年豐之時可替江<lb/>
<pb n="KR2k0069_WYG_002-12a"/>
南代辦災傷之極即額税尚望改折而飛糧豈堪徵倂<lb/>
但今下鄉一百三十四里田沉水底不辨疆界難施弓<lb/>
丈而計都指里除堪種田糧不開外積年抛荒不耕者<lb/>
上下鄉計田五千九百二十九頃五十八畆零比三州<lb/>
縣浮糧田地更為加倍伏乞踏勘查照前例申詳蠲停<lb/>
於本州嵗辦額課毫釐不減比興化停徵之數再加㡬<lb/>
分庶積困疲民稍得蘇息又據通學廩增附生員謬宗<lb/>
堯等呈為災傷地方額外代糧懇乞照例申停蘇恤疲<lb/>
<pb n="KR2k0069_WYG_002-12b"/>
困事本州稅糧六萬餘石災傷二十多年上官催科日<lb/>
煩勞苦士民輸納盡係虚賠即正課已不能供矧額外<lb/>
又何堪代今移江南之糧借𣲖於澤國而驅災疲之衆<lb/>
代納於鳳陽鄰邑告災俱幸停徵一半泰民積困猶然<lb/>
獨輸十年非惟心所不甘兼且力不能辦事勢窮極力<lb/>
竭怨生近蒙法臺按部親覩水災窮民具告准行議處<lb/>
此恵文垂憐之至而凋攰更生之機也伏望仁慈父母<lb/>
念地方久災無計能弭軫士民重困乘隙可援查照高<lb/>
<pb n="KR2k0069_WYG_002-13a"/>
寶興化之例速為起死囘生之圖葢江南嵗凶既可權<lb/>
宜借派本州疲極理合歸復停徵若論沉溺之苦即鳳<lb/>
陽糧升合亦不當存如照災傷之重比興化縣分數尤<lb/>
宜加恤雖蒼茫水畔未得履畆丈量而浮葑荒田亦可<lb/>
計里扣算寛一分受一分之賜早一日沾一日之恩不<lb/>
獨舉州災民之幸亦係諸生身家之計也事切剝膚言<lb/>
非庖祝伏乞比例轉申地方幸甚士民幸甚等情各到<lb/>
州當堂審據萬口一詞各稱前情無異猶恐不的隨揭<lb/>
<pb n="KR2k0069_WYG_002-13b"/>
查各年坐𣲖鳳陽倉糧米縁由除該房卷宗年久浥爛<lb/>
無存外止查得嘉靖二十五年卷一宗坐𣲖本州鳳陽<lb/>
倉米二千二百八十四石四斗四勺六撮嘉靖二十七<lb/>
年卷一宗内開本年有収二分例徵三分共五分坐𣲖<lb/>
本州鳳陽倉米六千五百五十一石七斗一升五合八<lb/>
勺九抄二撮後不知何年起不論災傷坐𣲖本州鳳陽<lb/>
倉米一萬九千八百九十六石九斗三升又查得萬厯<lb/>
九年八月分奉府帖該奉撫按道劄該户部題為丈田<lb/>
<pb n="KR2k0069_WYG_002-14a"/>
畆清浮糧以甦民困事備仰本州一體清丈該本州前<lb/>
任知州吳道立備行各鄉耆老保正厫遞徐德湯曉徐<lb/>
湯傑吳學等各役呈稱本州田地先於嘉靖二十一年<lb/>
清丈明白錢糧不失原額無容量丈目今下河一百三<lb/>
十五里自隆慶三年被水渰漫見沉水底疆界莫辨三<lb/>
十餘年毫無耕種田雖送人無人肯要小民節年賠貱<lb/>
錢糧苦不勝言原因水災之故非出税糧不均告乞轉<lb/>
逹免量以蘇民困等情到官覆審相同轉詳批允免丈<lb/>
<pb n="KR2k0069_WYG_002-14b"/>
報部訖今該前因該本州掌印知州游一靣集同槩州<lb/>
里老親詣各鄉田地逐一踏勘一靣移關高郵州興化<lb/>
寳應縣弔取原日一應文卷去後該本年三月初十等<lb/>
日踏勘後上下二鄉田地今水淺堪以耕種者一萬三<lb/>
千九百六十二頃九十畆五分秋糧正米一萬四千二<lb/>
百八十二石三升二勺夏麥六千四百九十八石五斗<lb/>
五升四合三勺棉花米一石五勺農桑二千一百四十<lb/>
八株黄豆八千七百五十六石二斗一升四合六勺九<lb/>
<pb n="KR2k0069_WYG_002-15a"/>
抄内起鳳陽米五千五十石八斗五升一合其見沉水<lb/>
底自隆慶三年至今不得耕種者用竹探量或水深二<lb/>
三尺四五尺不等共計荒田二萬五千四百七十頃七<lb/>
十畆秋糧正米四萬二千二十六石六斗三升五合六<lb/>
抄内起鳳陽米一萬四千八百四十六石七升九合俱<lb/>
各取有里遞柴蘭等甘結在卷續於本年四月初二等<lb/>
日據高郵州興化縣關送文卷到州内開俱為丈田畞<lb/>
清浮糧以甦民困事俱奉府帖轉奉撫按道劄據高郵<lb/>
<pb n="KR2k0069_WYG_002-15b"/>
州申稱本州田地止丈過高阜處所九千六百一頃二<lb/>
十七畆尚有一萬六千七十八頃見今水深二三尺至<lb/>
五尺不等難以施弓候水退地出清丈另報申乞議處<lb/>
等因又據興化縣申稱本縣田地見今水勢渺漫置足<lb/>
無地先經申報免丈今查各里田地水深一二尺已經<lb/>
種蒔者止得一萬一千四百七十四頃二十五畆水深<lb/>
三尺以上不堪耕種者共計一萬二千七百九十七頃<lb/>
八十一畆五分俱係久沉水底一望無際節年錢粮拖<lb/>
<pb n="KR2k0069_WYG_002-16a"/>
欠無徵申乞倂為議處等因俱䝉撫按具題户部議覆<lb/>
除各州縣漕糧等項仍當全徵外其鳳陽倉糧本府倉<lb/>
糧與各州縣倉糧俱係存留本處官軍糧餉之數歴年<lb/>
災傷有𣲖無徵近將本地商税權宜抵補那前儧後亦<lb/>
足支持暫議停徵少寛民力仍照營田事例督責掌印<lb/>
治農官將水荒田畆設法開墾以漸加徵高郵州原𣲖<lb/>
鳳陽米四千五百六十一石四斗三升今停徵米二千<lb/>
九百四十七石五斗二升興化縣原派鳳陽米一萬二<lb/>
<pb n="KR2k0069_WYG_002-16b"/>
千九百二十石四斗七升今停徵米六千八百一十二<lb/>
石五斗一升三合寳應縣原𣲖鳳陽米三千六百二十<lb/>
石四斗六升今停徵米一千九石八斗九升四合俱經<lb/>
題奉欽依備行各州縣遵照訖除寶應縣文卷未到然<lb/>
事體亦大略相同惟獨本州未蒙分毫蠲恤葢因彼時<lb/>
申報免丈之後知州吳道立適遇患病未及㑹同高郵<lb/>
等州縣申請議處以致本州節年不耕之田照例全徵<lb/>
委屬不均使後水平田出耕種成熟百姓亦自相忘於<lb/>
<pb n="KR2k0069_WYG_002-17a"/>
無言矣奈何二十餘年猶然如故見今湖堤再决水勢<lb/>
瀰漫阡陌沉於井底愁歎深於望洋民窮刻骨逃移且<lb/>
盡景物蕭條殆不忍言士民赴愬委為迫切卑職蒿目<lb/>
憂心切照糧因田𣲖本國家惟正之供田廢糧存實地<lb/>
方切骨之害民害宜恤正賦難捐揆之今日誠窮則變<lb/>
變則通之時也所據民人丁濵等告稱前情雖江南飛<lb/>
糧難以更議惟以嘉靖年間鳳陽存留之數較之則遞<lb/>
年酌為坐𣲖止六千五百有奇今時一槩全徵至一萬<lb/>
<pb n="KR2k0069_WYG_002-17b"/>
九千以上不論災傷不為增減積逋難於取盈災民困<lb/>
於追倂誠為疾苦迫切有不容不亟為議處者况高泰<lb/>
寳興兩州二縣壤地相連災沴一體彼三方久䝉浩蕩<lb/>
之恩乃本州獨抱向隅之泣宜乎萬姓嗷嗷歸怨前官<lb/>
失申而迄今為之不平也因時酌勢比例陳情蠲停之<lb/>
請委與相合儻䝉覆覈速賜轉詳具奏查照高郵州并<lb/>
興化寶應二縣事例將今踏勘過水灘田數除漕粮例<lb/>
難蠲免外其原𣲖存留鳳陽等倉糧米暫議分數停徵<lb/>
<pb n="KR2k0069_WYG_002-18a"/>
待堤固水平之日仍照營田事例著掌印治農官將水<lb/>
荒田畆設法開耕漸次加徵務足原額暫舒目前之急<lb/>
永惟後日之圖國賦民生兩有攸頼矣萬厯二十年三<lb/>
月日<lb/>
　　均攤錢糧申文<hi>代本州作</hi>
申為公務事抄䝉欽差整飭淮揚海防兵備按察使張<lb/>
憲牌該蒙欽差勘議河道工科右給事中張憲牌前事<lb/>
本科看得高寳興泰均為下流受水之區然就而較之<lb/>
<pb n="KR2k0069_WYG_002-18b"/>
則興泰尤下受害尤慘而興化之視泰州則又其甚者<lb/>
即今舊水之停積方汪洋數百里奄忽伏秋新水又至<lb/>
民間終嵗何以為計據泰州興化士民所稱則糧又獨<lb/>
倍於他州縣及查興化額糧則為地者二萬四千二百<lb/>
餘頃為糧者五萬五千餘石維揚一府共起運米九萬<lb/>
七千而興化則三萬二千及查他州縣每地一頃起運<lb/>
米有一斗三四升甚有二斗七八升者而興化則每頃<lb/>
起運米一石三斗五升是十倍五倍之數也事屬偏苦<lb/>
<pb n="KR2k0069_WYG_002-19a"/>
合行該道查議以便酌行等因䝉此擬合就行為此牌<lb/>
仰本州官吏照牌事理即查該州田地視他州縣果否<lb/>
相等額課果否偏重該州水患視他州縣亦苦謂何久<lb/>
未調停論經久之圖應否通融撥派論拯援之權應否<lb/>
速為補折少示寛恤備細查議明確通將始末有行文<lb/>
卷具詳即日申來以慿覆覈轉報施行等因䝉此遵依<lb/>
該掌印知州㳺查得本州一百八十七里該田地三萬<lb/>
九千四百三十頃六十畆五分除上鄉五十三里坐田<lb/>
<pb n="KR2k0069_WYG_002-19b"/>
止五千三百七頃七畆五分額科麥豆不計外下鄉一<lb/>
百三十四里坐田三萬四千一百二十六頃五十三畆<lb/>
三分額科秋糧米五萬六千三百八石七斗六升五合<lb/>
五勺每頃計該米二石三斗一升七合七抄内起運漕<lb/>
糧正耗共四萬三千九十五石一斗六升每頃該米幷<lb/>
二六輕齎共一石七斗五升三合七抄夫揚州一府起<lb/>
運不過九萬七千而本州則已四萬三千有竒矣本府<lb/>
各州縣田地每頃起運極多不過二斗七八升而本州<lb/>
<pb n="KR2k0069_WYG_002-20a"/>
每頃則已一石七斗有奇矣此視興化更重而偏累獨<lb/>
苦之情有十倍於各州縣者自隆慶三年遭罹洪水及<lb/>
高寳邵伯各湖建造減水閘座之後前田年年沉於水<lb/>
底而前賦嵗嵗徵収如額以故本州百姓凡有田之家<lb/>
無不貧窮徹骨逃亡接踵曾不若逐末㳺惰之民反無<lb/>
賠糧切身之累興言至此誠可痛哭流涕顧國賦不可<lb/>
以輕捐民隱無由以上逹理數已極窮變當通今日科<lb/>
臺目擊民艱檄行酌議葢災疲地方不啻生死而肉骨<lb/>
<pb n="KR2k0069_WYG_002-20b"/>
也卑職仰承德意再三思維則有數説焉以備採擇為<lb/>
照有田則有租泰州錢糧所以獨重於他州縣者謂其<lb/>
田坐水鄉稱沃壤耳今沃壤化為沮洳不復可耕而糧<lb/>
仍偏累是使不耕之田輸有常之賦非大破拘攣之議<lb/>
盡為蠲減之圖則一方民生終不可濟此一説也係廟<lb/>
堂浩蕩之恩然而不敢望也其次則莫如通融均派葢<lb/>
錢糧分數起運重而存留輕起運急而存留緩今各州<lb/>
縣以嵗嵗有収之田大半𣲖存留而本州年年不耕之<lb/>
<pb n="KR2k0069_WYG_002-21a"/>
土大半派起運今非昔比偏累何堪謂宜就本府起運<lb/>
九萬之内均攤三州七縣之中以存留各倉之糧均增<lb/>
泰州興化之額此一調停轉移之間而災民稍得沾通<lb/>
融均派之惠此一説也所謂經常之筞然而不能不取<lb/>
諸彼以與此也又其次則莫如比例改兌興泰一體被<lb/>
災然興化自隆慶年間築有長堤一道隔住泰州之水<lb/>
使不得急洩每嵗邵伯湖決及減閘諸水泰州屯宿獨<lb/>
先而宣洩獨後故連年泰州受害視興化尤慘然興化<lb/>
<pb n="KR2k0069_WYG_002-21b"/>
起運三萬有奇俱係改兌本州起運四萬以上俱係正<lb/>
兌計每年二六輕齎比興化多派至三千八百餘兩是<lb/>
本州不得與興化同論災也不均更甚謂宜比照興化<lb/>
改兌事例一體矜恤則寛一分受一分之賜此又一説<lb/>
也不得已而思其次也夫百姓包不耕之税而朝廷施<lb/>
改兌之恩糧不失額民得昭蘇揆之事理無不可行者<lb/>
儻蒙酌議就此數説之中定為畫一之計破格題請則<lb/>
孑遺之民可望更生而受人之牛羊為之求牧與芻者<lb/>
<pb n="KR2k0069_WYG_002-22a"/>
亦得藉手少效其區區之願矣至於本年災傷已經申<lb/>
請或於漕糧盡行改折或於别項那移抵補此又權宜<lb/>
之策止可為目前之圖恐終無濟於積困之災民也但<lb/>
恩典出自上裁卑州未敢擅便擬合呈詳萬厯二十年<lb/>
四月日<lb/>
　　送州大夫見吾譚公遷佐南寧序<lb/>
甞觀史漢所紀循吏寥寥數人至次其行事亦未有縷<lb/>
縷數千言者雖以子産為政二十六年而久太史公不<lb/>
<pb n="KR2k0069_WYG_002-22b"/>
過載其民情所嚮注而已自蜀文翁以下班氏雖稍加<lb/>
詳然其中詔書全文及士大夫奏記間至採而序之亦<lb/>
不瑣瑣盡列其治狀二氏之意無亦以徵諸庶民乃見<lb/>
信從而璽書褒美之詞尺牘規戒之語庶㡬孔子所謂<lb/>
文獻足徵者耶竊怪晚近世郡邑人贈行之章去思之<lb/>
碑盈滿天下即其諛文蕪詞將令在在傳循吏而人人<lb/>
軼龔黄矣孰知有大謬不然者余守曹郎在輦轂下最<lb/>
久以耳目覩記四方直指使所舉劾及三年大計銓司<lb/>
<pb n="KR2k0069_WYG_002-23a"/>
所黜陟其於名實之際的然有當民情十不一二而其<lb/>
最以卓異稱錫宴大官者乃不崇朝而異議蜂起至言<lb/>
者鑒之欲一切報罷雖不無因咽廢食之病而因以知<lb/>
名實難辨葢益信史漢所列循吏寥寥不多許可抑有<lb/>
由也余不文不能脩班史之業然不佞亦絶不欲效世<lb/>
俗贈行為諛文蕪詞以貽他日覆瓿之譏今年春余以<lb/>
言職守事忤㫖讁官暫棲遲里中而㑹郡守見吾譚君<lb/>
以最遷廣西南寧府同知報至日里中士民不勝咨嗟<lb/>
<pb n="KR2k0069_WYG_002-23b"/>
嘆息若遽奪其所天然相率走監司張公所乞留不期<lb/>
而㑹者至千餘人已數日復走不佞之廬而請曰侯遷<lb/>
矣吾輩何可一日無侯不得已白之監司監司許我矣<lb/>
若寧無一言以賛其決乎余曰唯唯否否主上之愛民<lb/>
甚矣豈其以得民如侯而必欲奪之以去留則未有不<lb/>
䝉俞允者雖然成命已下非當事者大破拘攣之議修<lb/>
兩漢故事寧能露章而請也若輩其再圖之又數日而<lb/>
察諸里巷上自父老下至兒童以及婦人女子無不咨<lb/>
<pb n="KR2k0069_WYG_002-24a"/>
嗟嘆息皇皇恐其去且致怨諸家居縉紳不一昌言於<lb/>
當路而余家兩大父長為江陵丞年八十次為南寧倅<lb/>
年七十聞之謂余曰吾老矣吾生以來見前守或以强<lb/>
明或以亷幹著聲代不乏人然未有得民而信若今日<lb/>
者諸父老以義責子子寧得否否而已余乃踴躍為作<lb/>
書上之監司曰僕逐臣也且有狗馬病葢杜門惟恐不<lb/>
深何敢與聞外事乃頃見敝州守之遷也百姓皇皇如<lb/>
有所失夫守之治狀在明公藻鑑中無俟不佞言獨其<lb/>
<pb n="KR2k0069_WYG_002-24b"/>
節亷惠愛百姓孺而慕之不啻慈母今日民情如此其<lb/>
切當路何以答之僕觀兩漢循吏朝廷往往下璽書勉<lb/>
厲增秩賜金或爵至關内侯不知當時久任豈盡百姓<lb/>
能扣閽而留於上哉抑豈朝廷能親見問而得之下哉<lb/>
葢必當時監司觀風采實以轉聞乞留耳史者作傳具<lb/>
詔書褒美狀而不載其轉聞之由僕每每觀循吏傳未<lb/>
甞不想見其時上官之賢能課吏奉宣德意也今日所<lb/>
望於明公者能使朝廷興兩漢之吏治吳陵䝉久任之<lb/>
<pb n="KR2k0069_WYG_002-25a"/>
循良是在一舉手間耳僕所中籍也一切糧差於州大<lb/>
夫素無結納又方杜門待罪於州大夫絶不往來苐耳<lb/>
熟於康衢之謠而心切於緇衣之好輒因諸父老之請<lb/>
敢以書上伏惟裁察幸甚書已具㑹聞御史大夫以巡<lb/>
察未至不欲獨䟽請而代者又有主名遂不果上侯行<lb/>
有日矣余家二老人謀為大夫贈即以不佞尺牘之詞<lb/>
命子弟輩書以貽之倘後有修班史之業者采民情所<lb/>
嚮注其即以余書當奏記之一未可知也乃若大夫不<lb/>
<pb n="KR2k0069_WYG_002-25b"/>
難於守益無難於佐守而南寧為古邕州伯大人具悉<lb/>
其可卧治則無俟不佞言矣<lb/>
　　海陵修濬丁溪塲龍開港碑<lb/>
大江以北長淮以南為廣陵郡其𨽻高寳邵伯之間諸<lb/>
水滙為湖者延袤數百里而遥號澤國焉而東則沮洳<lb/>
千有餘里葢高寳興泰四郡邑田賦鹺利所從出地環<lb/>
其中國初平江伯陳公瑄因故道而疆里之北築高堰<lb/>
以障淮之南徙使合河入海東築長堤以障湖之東注<lb/>
<pb n="KR2k0069_WYG_002-26a"/>
使南䟽入江是為東南轉漕咽喉而堤以内四郡邑之<lb/>
水各循其地形高下派分之以達於海泰州故海陵郡<lb/>
一稱吳陵若今丁溪塲龍開港則綰轂海陵之口而<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>
溪秦潼西溪寧鄉及東臺何垜串塲河之水所由以宣<lb/>
洩者猶興化之有白駒鹽城之有廟灣也正德己卯而<lb/>
後稍稍就湮塞然故不為害迨先皇帝己巳之嵗河決<lb/>
而南淮受之高堰堤遂圯以灌湖而汪洋萬頃不復辨<lb/>
疆邑即故太史公宋濓所甞謂堤防一決千里為壑者<lb/>
<pb n="KR2k0069_WYG_002-26b"/>
是已今皇帝御極赫然下眀詔遣重臣經畧其地修平<lb/>
江伯故事而兩堤復還其舊然水平沙積湖之高㡬與<lb/>
堤埒而減水之議從起矣由淮陰逹邵伯就堤為閘者<lb/>
四十有奇湖水自是嵗嵗減而東注而興與泰視高寳<lb/>
更若釜然内窪以下外昂而高其來也日積其去也日<lb/>
壅而膏腴隩衍之壤蕩而為萑葦瀦澤之鄉者垂一十<lb/>
二年老稚轉於溝壑壯者散之四方其不即死且徙者<lb/>
日困徵輸恨不能委而去之葢㡬無民已嵗癸未按御<lb/>
<pb n="KR2k0069_WYG_002-27a"/>
史貴溪姚君士觀兼督學行部至士民遮道往訴而以<lb/>
開海口請狀累百千計御史下其事於海防兵備參政<lb/>
通城舒君大猷而以屬泰州守黄岡李君裕及高寳興<lb/>
化郡邑各守若令議己民有豪舉而狡黠者居塲數盤<lb/>
據善因縁為奸則詭言於鹺御史曰是不可創而開也<lb/>
開之將不利於竈若商且啓海冦窺伺心而鹺御史芮<lb/>
城任君養心行郡縣嵗遍當代去不果勘異議者益危<lb/>
言以恫喝人而衆論汹汹遂不能決李君毅然屬其耆<lb/>
<pb n="KR2k0069_WYG_002-27b"/>
老而告之曰州賦嵗六萬石佐縣官費而民不有田又<lb/>
安所從賦也事急矣議築舍無成守土者其謂何脱不<lb/>
幸有他請以身任之即日駕小舸涉海上周覽而咨度<lb/>
焉至丁溪之東由姚家口迄蔣家壩里四十測之水可<lb/>
五尺由蔣家壩迄馮家堰里方十測之水可三尺則嘆<lb/>
曰此不入海故道乎而何云創始也由壩而下五里許<lb/>
是為龍開港其勢漸下其望彌遠測之不下百數十里<lb/>
而民竈田在范堤内遠不相涉則又嘆曰此豈海潮所<lb/>
<pb n="KR2k0069_WYG_002-28a"/>
能至乎而湖虞鹹淡交以侵也誠目前五十里濬而深<lb/>
之即煑海者得不負戴而舟也其利豈在民後哉且若<lb/>
能不田而食耶港而下不越一線之河止矣非有汪洋<lb/>
開拓之勢也又安能受餘皇使浮海而入乎即入矣四<lb/>
望皆水也掠之何從今而知所以筴矣無已則下流施<lb/>
品樁以杜舟楫之徃來而馮家壩以上建石閘司啟閉<lb/>
使蓄水者過四尺而洩則慮且萬全儻亦杞人之計哉<lb/>
於是詢之民民莫不曰善詢之竈則竈又莫不曰善夫<lb/>
<pb n="KR2k0069_WYG_002-28b"/>
役興於創為者則人情駭事艱於兼利者則人情貳今<lb/>
濬河也非開河也為民也亦為竈也奈何勘議者不察<lb/>
而徒曰海口海口使不逞者藉以駭貳人也歸而具其<lb/>
事於牘娓娓數百言辨析甚剴切上之按御史御史色<lb/>
且動謂將親按部則以三月發廣陵道府及運司而下<lb/>
皆從至則凡所議建置具如李君指而亞卿兼中丞衡<lb/>
水傅公希摯來漕撫公故備兵海防居吳陵久且目擊<lb/>
己巳之災者也曰嗚呼惟余所理賦乃以勤二三子於<lb/>
<pb n="KR2k0069_WYG_002-29a"/>
是㑹䟽以丁溪白駒工並列以請而具李君文於奏中<lb/>
不遺一言及下大司空議而大司空覆議所建置亦具<lb/>
如李君指詔曰可其下之守若令於是兩郡邑畫地而<lb/>
治之經始於今皇帝之十一年秋七月凡三閱月而竣<lb/>
濬四尺者丈七千二百有竒濬三尺者丈二千七百有<lb/>
奇夫應募者三千有奇食若金六千一百有奇石閘一<lb/>
品樁四食若金二百五十有奇皆取給兩臺贖鍰及倉<lb/>
糧之備賑者而白駒工在興化亦同時報成事矣葢水<lb/>
<pb n="KR2k0069_WYG_002-29b"/>
自是以海為壑而阡陌溝洫井井也報聞賞賚各有差<lb/>
時不佞芳備員蘭省為桑梓有生色焉無何貢生曹君<lb/>
文魁至函學博陳君軫書列庠弟子陳采周嘉魚等州<lb/>
父老葉政濵等數十百人名拜而請曰惟是州田不耕<lb/>
穫者十二年所矣嵗癸未而斂十之三嵗甲申而斂十<lb/>
之七今乙酉而播榖者盡畦也其皆李侯之貺乎與造<lb/>
物者均矣子其一言以志永永余謝不敏葢甞考覽載<lb/>
籍凡有民社者能修陂渠之政則一書再書不厭其煩<lb/>
<pb n="KR2k0069_WYG_002-30a"/>
此無他民食所天誠重之也曾文定守齊州為石門以<lb/>
宣洩西北湖水民數世頼之史起之治鄴也驅遠水害<lb/>
至有舄鹵生稻粱之謠用能光昭史冊迄今稱焉不腆<lb/>
丁溪之役頼天子仁聖不遐遺萬里俞中丞御史兩臺<lb/>
言藉苐令李君怵於鹺御史而不能明析於開與濬之<lb/>
議權酌於利與害之辨以身任之也則邦人之昬墊者<lb/>
靡所底止矣乃能力排浮議迄躋平康用垂一郡之利<lb/>
以方二君子事得專操之以利民者葢又有難矣哉抑<lb/>
<pb n="KR2k0069_WYG_002-30b"/>
猶有説焉事固難其始之成而尤憂其終之壞即正德<lb/>
己卯去今六十年未甚遠也治水者用故事而修舉之<lb/>
猶然滋多口繼自今嵗改時移屬有讒人交亂其間則<lb/>
安知後之視今不猶今之視昔也乎余故特為詳其事<lb/>
使後之治水者有所考也無難興也無避口也而系之<lb/>
以銘銘曰淮南之墟衆水所趨其勢囘旋滙而為湖轉<lb/>
漕於資通彼貢賦崇堤障之毋俾東赴孰列之東州郡<lb/>
四豐千里環帶派分其瀧曰維吳陵丁溪鹺阜龍開宣<lb/>
<pb n="KR2k0069_WYG_002-31a"/>
泄海以為注己巳洪水瀰漫淙沖堤隨而圮有如山崩<lb/>
天子曰咨下民其憫爰命冬師來䟽其梗冬師有言沙<lb/>
積爾原水不減焉堤胡爾垣乃闢其門石欄星布逝者<lb/>
潺湲不舍晝夜况兹海津越嵗久湮百川來奔盈滿民<lb/>
町膏腴沮洳十年不耡徒日號呼土毛何穥控於臺使<lb/>
黎元烝烝訛言儵興憂心伻伻李侯仁人不畏强禦力<lb/>
抗讒氛昌言排痼剪其荆蓁波其陸塵來自湖濵入於<lb/>
海泯阡陌謐寧平如其几禾黍有美以耘以耔頻嵗遘<lb/>
<pb n="KR2k0069_WYG_002-31b"/>
害此年屢登拊已而思曰誰之功功在不刋非文莫紀<lb/>
詳而叙之敢告惇史<lb/>
　　海陵遺愛傳<lb/>
海陵者淮南一劇郡去江都百二十里今泰州也以其<lb/>
濱海而地獨高故名海陵云然其高又獨州治及東去<lb/>
如皋百里而近耳至租税所出其田盡皆沮洳為高寳<lb/>
諸湖水所滙嵗計之収僅可十之三四以故民多貧廼<lb/>
民又不以貧故逋租税即儉年至鬻子女以償仕者往<lb/>
<pb n="KR2k0069_WYG_002-32a"/>
往視為善地萬厯丙戍㑹守乏計偕者集闕下銓曹注<lb/>
選人得譚侯者考上當守海陵譚侯者廣東仁化人諱<lb/>
□字仁卿以明經薦於鄉高等五上春官不第則曰士<lb/>
必以甲科始官耶夫士貴自効耳令當一郡邑有民社<lb/>
之寄足可建樹漢循吏如黄次公輩且未聞後世以入<lb/>
貲賞官少之况明經薦舉也吾恐不能循吏之愧而奚<lb/>
以甲科為尋拜命即日單車就道比至郡間民所疾苦<lb/>
務在拊摩而孺畜之一意寛和不為苛急屬時當盛夏<lb/>
<pb n="KR2k0069_WYG_002-32b"/>
積苦霪潦湖大決前所稱沮洳盡汪洋為壑禾黍化為<lb/>
泥沙而署事者秦越其民方置酒高㑹駕龍舟戲水中<lb/>
㑹當路所使勘災吏至以屬縣輕之弗為禮吏繇此恚<lb/>
甚故輕其災不以實上迨報至租税當全徵民益恟恟<lb/>
思逃死四方侯來則以日夕行村落中體察且慰勞之<lb/>
曰良苦慎毋恐乃公在終不令若死徵輸也已而兌官<lb/>
至侯為涕泣當路前請出倉中陳榖舂米及貸鹺銀若<lb/>
干兩繼之故事倉榖無擅發者而鹺銀係額課臺使者<lb/>
<pb n="KR2k0069_WYG_002-33a"/>
有難色侯涕泣請不休當路察其廹切不可奪具為請<lb/>
於上得報可繇是轉漕無害而閭閻安堵若弗聞也者<lb/>
藉令拘攣守故常誠意不足動上則不知死徵輸者幾<lb/>
何人矣冬春之間民困於食道殣相望侯度城内外寛<lb/>
敞隙地為蓬舎以居就食饑民出帑金擇長年亷吏設<lb/>
粥分辰申為兩餐日循行稽考具井井有法如是者數<lb/>
月全活以萬計周視城垣霪雨積久傾圮㡬五百餘丈<lb/>
侯又私念興工作以聚失業之人古荒政宜有也苐時<lb/>
<pb n="KR2k0069_WYG_002-33b"/>
詘舉贏費安從出一日筴曰得之矣郡故有平市者官<lb/>
為給帖易一官則更新給之給則有税此前人抑末之<lb/>
意然而充私費矣今用以修城不亦一舉而兩得耶計<lb/>
之金可五百兩有竒粟稱是因鳩工飭材具為區處某<lb/>
所土可以磚某處工當日㡬何匠役往一一皆符其言<lb/>
不爽於是城完而饑民亦仰給焉其綜理周宻如此姜<lb/>
堰盜起取人於萑苻之澤侯不為張皇苐曰赤子易撫<lb/>
耳於是購得其渠魁一二主名懸賞募之為檄以勸諭<lb/>
<pb n="KR2k0069_WYG_002-34a"/>
脅從者不一月解散去入他境侯復為教令諭境内以<lb/>
為善禁奸之意民多化之兩造集於庭必和其詞色使<lb/>
竟其説後徐以意決之即弗服明日再來具剖説如初<lb/>
期於得情乃已即至於三不厭煩瑣以故人各輸其情<lb/>
實不忍欺獄訟衰止無寃民侯自奉甚儉日蔬食間日<lb/>
始一肉衣服不為鮮靡一粟一布與值反浮於民間居<lb/>
久之當入覲囊且蕭然不取市肆一物民謠有兩袖清<lb/>
風之頌行之日父老至遮道各以其力所辦具金以贈<lb/>
<pb n="KR2k0069_WYG_002-34b"/>
悉麾而去曰母慁乃公為也吾無所用之百二十里之<lb/>
間扶老擕幼送者趾相錯於路明年歸民益喜侯愈益<lb/>
務為寛和㑹大旱江南北赤地數千里侯度來年米價<lb/>
必騰湧急出帑金數千兩以漕米七錢石易之明年價<lb/>
果至倍則仍以七錢令人自為售漕有羡米故事皆官<lb/>
自用不以報是時朝廷遣户曹郎出賑郡止得分金二<lb/>
百待哺者無慮數十千其與㡬何侯又以前羡米佐其<lb/>
費設粥如曩時所全活益衆其善推廣德意多類此君<lb/>
<pb n="KR2k0069_WYG_002-35a"/>
為人貌朴口逡逡不能道詞至其誠心實意表裏洞然<lb/>
無纖芥可疑以故士民愛敬愈久而愈信之初時人或<lb/>
病其御吏稍寛㑹一上官雅賢重君留飲盡驩洽而吏<lb/>
中狡黠者因居間至為蜚語流謗上官亷踪跡所從起<lb/>
以私揭送侯自處人人吐舌即吏亦惴惴請死侯苐笑<lb/>
曰事久自白耳卒御之如初吏亦皇恐媿無地㑹吏以<lb/>
他事被黜侯復稍稍出俸錢貽之其人曰吾儕小人不<lb/>
虞公覆我如天也繇是他吏亦感動傾心事之絶無緣<lb/>
<pb n="KR2k0069_WYG_002-35b"/>
簿書為奸者矣博士青衿弟子往往周䘏其困乏學使<lb/>
者按部民有詞連一二生理雖稍曲侯必務為成就安<lb/>
全終不以曲故抵於法曰養士甚難何可摧抑之令士<lb/>
氣不振也侯為政凡五年餘節亷恵愛如一日治行為<lb/>
淮南第一用資稍遷廣西南寧府同知士民詣監司乞<lb/>
留者千餘人語在他序中留不可得則各為笥脱其靴<lb/>
藏之懸諸郡門以志去思榜曰譚公遺愛郡陳子曰亷<lb/>
者多矯刻之行乃寛然長者不可得兼也侯才能集事<lb/>
<pb n="KR2k0069_WYG_002-36a"/>
誠則可孚豚魚寛能得衆亷則可樹表儀漢詔褒予循<lb/>
吏必稱賢人君子侯殆其人也乎宜其去之日有遺愛<lb/>
也懸門之履仰止在焉詩曰蔽芾甘棠勿剪勿伐繼自<lb/>
今海陵赤子其永矢弗諼也夫<lb/>
　<lb/>
　<lb/>
　<lb/>
　<lb/>
<pb n="KR2k0069_WYG_002-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬止集卷二<lb/>
</p>
<p>
</p>
  </div>
<div>
<head>敬止集卷三</head> <lb/>
    <p>
<pb n="KR2k0069_WYG_003-1a"/>
欽定四庫全書<lb/>
　敬止集卷三<lb/>
　　　　　　　　　　　　明　陳應芳　撰<lb/>
　尺牘<lb/>
　　答陳如岡掌科問湖工募夫議<lb/>
昨承手教足仞虚懐其垂念桑梓為之令主拯其乏困<lb/>
厚矣哉仁人君子之用心也不佞走盲瞶何知乃足當<lb/>
足下借聽求明之盛節乎雖然向制伏田里嘗耳聞而<lb/>
<pb n="KR2k0069_WYG_003-1b"/>
目擊之矣謹撮其大略以上之記室儻辱一言於撫臺<lb/>
淮揚生靈幸甚<lb/>
　　計開<lb/>
　一人夫以募為名謂操其值以償之也今計方取土<lb/>
　　而估其值是矣苐各州縣下之里甲令出夫以應<lb/>
　　一夫遠者月有一兩二錢之值近者月有九錢之<lb/>
　　值往往俱民間僱人以應役當其負擔而即工所<lb/>
　　也其顧值先給之官乎抑民自為賠乎迨至論方<lb/>
<pb n="KR2k0069_WYG_003-2a"/>
　　給值之日其所給者受值之人乎出值之家乎受<lb/>
　　值之人業已先受有主者之工價給之是分外也<lb/>
　　出值之家原不往即工所渠亦知官銀無㡬不足<lb/>
　　以償其費率皆不之領以故管工官役多影射侵<lb/>
　　尅之弊不可窮詰官雖有募夫之名而害歸於出<lb/>
　　夫者之家利入於管工者之手言之可勝扼腕故<lb/>
　　愚以為始事之初以官銀分二次先發於各州縣<lb/>
　　正官令其預給於出夫者之家待後計方算土而<lb/>
<pb n="KR2k0069_WYG_003-2b"/>
　　論其值則出夫之家得沾分毫之實恵而亦可以<lb/>
　　杜影射侵尅之奸矣<lb/>
　一義官分督夫役謂其責成之易也顧此輩原係吏<lb/>
　　胥奸猾之徒甚不足託數年河工親見檄下之日<lb/>
　　義官爭用賄於房科以其名上迨至見官則又故<lb/>
　　為艱鉅不肯承認之狀而其卒也則有充囊槖而<lb/>
　　歸者且居然蒙上奬矣此何處得來耶嘗細詢其<lb/>
　　故其弊端不可縷數一人管夫一二百名必賣去<lb/>
<pb n="KR2k0069_WYG_003-3a"/>
　　一二十名則月且有數金之得矣而又有放役錢<lb/>
　　有寛役錢彼民間出值僱夫懼有逃移之害得省<lb/>
　　察肯為之代則忻忻願納其值於彼者亦情理之<lb/>
　　必至也若官為㸃閘則萬夫雲集彼來此往混雜<lb/>
　　不可究詰若官為查訪則預打㸃於差人通同於<lb/>
　　佐貳為之中分而彌縫其缺豈惟官不可查即同<lb/>
　　役之夫亦眩於耳目之多不識其數矣夫司道官<lb/>
　　尊止用文移而衝冒風露即府縣官亦不便於親<lb/>
<pb n="KR2k0069_WYG_003-3b"/>
　　督其勢不得不託之此輩而此輩因為利媒則所<lb/>
　　苦者百姓之脂膏耳數年以來視為故事故愚以<lb/>
　　為革去此輩不用三十里之地多用府佐州縣正<lb/>
　　官而參以佐貳之誠謹者則積弊可釐而夫且有<lb/>
　　實用矣<lb/>
　一夫以五萬以其工程艱鉅而多人可以速成也然<lb/>
　　五萬之夫日食計費千金而錢糧止議九萬六千<lb/>
　　民滋貽累不言可知况可令其有額外之用乎且<lb/>
<pb n="KR2k0069_WYG_003-4a"/>
　　各州縣之人遠者五六百里近者一二百里即更<lb/>
　　番迭用能無疲於道路乎况人多則其勢涣而難<lb/>
　　一而管夫者又得肆其影射之奸在工者又得便<lb/>
　　其偷安之巧即使司道親臨能人人㸃押之乎一<lb/>
　　一程督之乎徒耗財而長奸且不得速成也故愚<lb/>
　　以為貴精不貴多即使夫盡精壯人盡氣力以三<lb/>
　　萬之人果出一日之工當自數倍而又釐其積弊<lb/>
　　多其勸勞則若行兵然寡可敵衆謂其人人盡死<lb/>
<pb n="KR2k0069_WYG_003-4b"/>
　　力爾不然如數年以來其中賣放偷閒不可枚舉<lb/>
　　之狀可考鏡也省一人則省一人之費寛一分則<lb/>
　　受一分之惠亦節財除弊之一端也<lb/>
　一計丈尺論工葢人力不齊難以計日故即土為方<lb/>
　　以償其值甚良也此以盡給之籍名之家尚不足<lb/>
　　以償十分之一乃其中又多弊端者丈以千萬計<lb/>
　　而司道委之州縣州縣理其大綱未免託之佐貳<lb/>
　　省察等官此輩垂涎利賄通同作弊每百方必多<lb/>
<pb n="KR2k0069_WYG_003-5a"/>
　　開一二十方即木料亦然賣放舟車亦然多所冒<lb/>
　　破雖至精明查刷亦不能出其術中也甚至有將<lb/>
　　堤内工程以虚土填其下而面則覆以堅固之狀<lb/>
　　希掩飾於臨時幸不敗於事後迨至一二年已無<lb/>
　　濟矣此皆熟聞之父老之口故愚以為必責之府<lb/>
　　佐并正官肯為地方任事者數人親為查理面為<lb/>
　　定方不避風霜之勞使無冒破之奸往見一州佐<lb/>
　　貳與省察等官在工時杯酒交驩而省察官大肆<lb/>
<pb n="KR2k0069_WYG_003-5b"/>
　　科尅為之聚斂彼此俱有所得歸時且為謝於省<lb/>
　　察者通邑知之而竟不得聞之上官可嘆也非臆<lb/>
　　説也<lb/>
　一新䟽取老堤用剰之石四百餘丈以用之新堤而<lb/>
　　八潭原議砌石者又省其六此葢為公家惜費而<lb/>
　　亦以錢糧窄狹萬不得已而就省約耳可謂苦心<lb/>
　　之至矣苐老堤所餘之石雖曰用剩然以之布於<lb/>
　　老堤可備不測之用湖中風波最稱險惡老堤能<lb/>
<pb n="KR2k0069_WYG_003-6a"/>
　　必其終不壞耶萬一稍損可隨取而隨補之今盡<lb/>
　　以用之無一餘者竊謂非計也而六潭雖稍淺狹<lb/>
　　畢竟原估砌石深為有見此雖一時權宜酌省不<lb/>
　　得已而然顧他日尚有可憂則未免又動一番恐<lb/>
　　淮揚之民息肩未有日耳大都錢糧少不得不省<lb/>
　　即當事者亦無如之何矣此又私憂過計然非所<lb/>
　　敢議也迂遠之談不識時務惟高明者採擇而用<lb/>
　　之<lb/>
<pb n="KR2k0069_WYG_003-6b"/>
　　答馮仁軒掌科湖工用石議<lb/>
承手教具仞高雅丈位諫垣得明目張膽言天下事凡<lb/>
有裨國計民生者何問南北而乃過聽芻蕘之言惓惓<lb/>
下訊非汪洋千頃之度誰能有此感服豈可言喻謹具<lb/>
縁由大略呈之記室以備採擇儻猶未妥不妨再賜商<lb/>
搉也相左之説幸毋介意姑無論天下事非一家私事<lb/>
即當事者不得已而就省約其心甚苦今諒其心為之<lb/>
達其意乃所以相成豈得為相左乎彼見之且心感矣<lb/>
<pb n="KR2k0069_WYG_003-7a"/>
如前疏固前撫臣也今疏即今撫臣也乃不一月異同<lb/>
如此可謂今撫臣與前撫臣相左耶原非叅駁者例也<lb/>
幸丈詳之燈下即刻申復不盡縷縷<lb/>
　　擬䟽大略<lb/>
撫臺䟽内謂取老堤所餘之石四千六百餘丈用之新<lb/>
堤且八潭原議砌石者今又以淺深較量復省其六當<lb/>
事者豈得已哉錢糧不足工程甚艱萬不得已而就省<lb/>
約耳葢為公家惜費而不忍百姓之困於賠累也其用<lb/>
<pb n="KR2k0069_WYG_003-7b"/>
心亦良苦矣雖然論事者在窮其源而謀國者貴圖其<lb/>
終區區目前之計不與焉老堤所餘之石雖曰用剰然<lb/>
以之布於老堤之上可備不測之用前之當事者有深<lb/>
慮矣湖中風浪險惡西風泊岸之勢最非人力所能防<lb/>
守今堤西一面雖用石矣能保其終不壞耶一有踈虞<lb/>
可隨取而隨補之况月河一開則堤以東之土又有夾<lb/>
攻之虞此石之布於堤者其備不測之防視前更切今<lb/>
盡以用之新堤無一餘者竊謂非計也始事之䟽謂槐<lb/>
<pb n="KR2k0069_WYG_003-8a"/>
角樓以北至寶應南門止内有八潭處所皆係徃來湖<lb/>
堤決口沖為深潭惟其河身稍寛宜兩堤砌石以防衝<lb/>
刷乃今則謂六潭俱係小潭水亦平淺不必概用石砌<lb/>
夫前後看者同一司道同一府縣官也使前日之議是<lb/>
則今日之議非也今日之議是則前日之議非也二者<lb/>
必居一於此矣竊恐今日雖以錢糧原議之狹而就省<lb/>
約不數年後儻有他虞則當事者將坐視其敝而不為<lb/>
之所乎抑亦再請之内帑乎前高郵湖之事可為明鑒<lb/>
<pb n="KR2k0069_WYG_003-8b"/>
矣無論淮揚之民不得息肩而國力難繼豈得不為長<lb/>
慮也哉故愚以為任事者不當為目前一時之謀而當<lb/>
為百年久遠之圖此一勞永逸所當熟思而曲突徙薪<lb/>
非過計也伏乞察諸臣不得已而就省之心考前後䟽<lb/>
中互相異同之故以主事陳所議三筞下部覆議儻或<lb/>
可行俾任事之臣無憂於掣肘而湖防之勢務成於久<lb/>
遠使不致異日復有再修之患則國計民生不勝幸甚<lb/>
　　復王雲澤翁撫臺題䟽揭書<lb/>
<pb n="KR2k0069_WYG_003-9a"/>
惟汜光一湖運道咽喉東南之望開月河也若饑渴之<lb/>
望飲食焉苐江淮之困於河工也則十年所矣又不啻<lb/>
任重者之思得息肩也斯兩者調停之甚難頼台臺殫<lb/>
力經營僅八閱月而大工迄就帑金不益民力不煩視<lb/>
昔康濟河所省十之八而閭閻安堵視曩者高郵石堤<lb/>
所省於民者不啻半之信碩畫訏謨出尋常萬萬自有<lb/>
河工以來未有若斯者百世永頼東南成坦途矣捧誦<lb/>
大䟽展覽圖冊令人喜動顔色縉紳靡不嘖嘖稱善所<lb/>
<pb n="KR2k0069_WYG_003-9b"/>
裨國計民生者詎特一方一時之利而已哉不佞晚生<lb/>
嚮以制伏田里見河工之起民苦征調葢嘗與父老扼<lb/>
腕而嘆頃因協濟報罷有慨於中不覺冒昧今廼知杞<lb/>
人之過計不足以窺至人之經綸也惟台臺不以督過<lb/>
之不翅幸矣猶然拜雲翰以辱大臣體國之誠君子取<lb/>
善之量具見之矣寧不感服謹九頓勒言申謝昨浙中<lb/>
定兵變士夫報開府書曰願我民世世不忘大父母願<lb/>
大父母子孫世世來庇我民也台臺世有海陵之澤不<lb/>
<pb n="KR2k0069_WYG_003-10a"/>
佞敬援此為江淮頌之恩命指日下尚容專賀某不勝<lb/>
忻忻仰戴之至<lb/>
　　復海道舒錫涯<lb/>
恭惟晉陟崇階聖明軫念江淮特再允冦君之借豈不<lb/>
地方盛事人生奇遘哉不佞為桑梓忻忭無已圖遣一<lb/>
力馳賀方在勒狀而使翰辱臨重以明貺捧之盥手啓<lb/>
函肅襟登拜媿感如何可言湖工大舉不佞謬有陳説<lb/>
皆出昔者制伏田里中所親見葢常與父老扼腕而歎<lb/>
<pb n="KR2k0069_WYG_003-10b"/>
頃因協濟報罷又竊私憂恐貽將來之累輒爾冒昧多<lb/>
言廼今帑金不益民用不煩不一年而大工迄就垂萬<lb/>
世永頼之利神矣哉其經綸也不佞杞人過計誠見不<lb/>
及此聞之倍自愉快且不勝仰服謹九頓申謝少選專<lb/>
役上訊台禧玆草草不具伏惟崇鑒<lb/>
　　與州守李復齋<lb/>
别後上起居狀者凡四葢子弟於父母不敢以遠在外<lb/>
而忘愛敬之心矧荷眷存更厚則致詞以謝又義不容<lb/>
<pb n="KR2k0069_WYG_003-11a"/>
己者乎然而一言不及私誠不欲上累仁明而自居於<lb/>
干冒之嫌也硜硜自守平生所矢儻有假借幸垂詧焉<lb/>
每見各處士夫家人往往不識法度而在事者又以士<lb/>
夫故而貸之不佞竊以為恨雖甚綿力然不敢不戒戢<lb/>
其下恐或有出於所不知者幸明君子在上乞照於肝<lb/>
膽之中而略於形骸之外即以寘於理毋為曲庇則芳<lb/>
也拜賜宏矣真切真切室人以五月抵都病暑糾纒久<lb/>
稽申謝昕夕悚焉靡寧兹秋矣專遣小力馳叩於體仁<lb/>
<pb n="KR2k0069_WYG_003-11b"/>
堂下并布腹心條鞭事聞已就緒品第公平大為鄉人<lb/>
之福第中包區糧尚屬疑似聞榜已揭示矣以人言而<lb/>
復収之不佞竊以為法貴詳慎而畫一令貴神速而風<lb/>
行不詳則無以垂久不速則不能去奸明臺即欲重為<lb/>
更訂必以郡事暫輟專意了此親為編次則詳而且速<lb/>
自足以服人矣天地鬼神鑒臨在上即有一二人言久<lb/>
之自定迂謬之談倘有可採幸留意六月時雨傳聞鮮<lb/>
少秋成可望此皆長人者調燮之力矧海口告成水有<lb/>
<pb n="KR2k0069_WYG_003-12a"/>
所歸時和年豐十年氣運轉而一新喜孰甚焉惟敷政<lb/>
之餘益茂體仁之化以終恵海陵赤子臨楮不任拳拳<lb/>
　　與李吉師<lb/>
昨寳應湖報工䟽至不越三月土工已完十分之九豈<lb/>
不神速哉且也帑金不益民力不賠而工更堅緻可久<lb/>
謂能使數世永賴益又神之神矣夫高寳兩湖事一體<lb/>
也高郵湖公費百三十萬而民猶稱擾寳應湖公費僅<lb/>
二十萬而民用不煩高郵湖為之窮年而不足寳應湖<lb/>
<pb n="KR2k0069_WYG_003-12b"/>
成以三月而有餘天淵懸殊乃知碩畫神謨非前人所<lb/>
可方擬其萬一門生昨所言信杞人之過憂爾雖然杞<lb/>
人至愚其惑終莫能解也使不幸而言中東南之憂且<lb/>
未歇乎恃知愛敢附布腹心伏惟老師黙識而徐俟之<lb/>
不勝惶悚<lb/>
　　與譚見吾州守<lb/>
頃兩奉狀掌記者云近聞淮南大水異常海陵而北汪<lb/>
洋滔天民困至此仁人何以為筞乎心念之不已適陳<lb/>
<pb n="KR2k0069_WYG_003-13a"/>
貢士歸附此起居惟盤錯可辨利器旌車甫臨適承署<lb/>
事貪漁之後災沴時行之初所為撫摩而調停之者此<lb/>
正可以觀大經濟也昨撫臺報災䟽發自五月十三日<lb/>
故詞意不甚迫切廼發本後則災傷更重不知按臺勘<lb/>
報時再能極言其狀否門下於此加意則目前拯救之<lb/>
急務爾如何如何南望體仁堂依依不盡<lb/>
　　謝王見河太守<lb/>
惟廣陵有福星期月矣康衢之謠傳來都下者洋洋盈<lb/>
<pb n="KR2k0069_WYG_003-13b"/>
耳葢薦紳數東南良二千石則靡不為屈苐一指也此<lb/>
豈佞諛之貌言簡牘之套語哉英聲茂實公論在人自<lb/>
不容掩天子方嚮意吏治修兩漢故事璽書褒勞行見<lb/>
首下淮南矣頃拜雲函伏承鼎貺大荷記存之厚重辱<lb/>
芻蕘之採德意烝烝謙虛也則悚意而感歎者葢反復<lb/>
數四焉謹齋祓肅狀九頓以謝近洪水為沴東南半天<lb/>
下而淮南澤國更且益甚即今湖堤以内汪洋千里民<lb/>
困至此不有仁人在上何以拯救而登之平成乎桑梓<lb/>
<pb n="KR2k0069_WYG_003-14a"/>
在念望雲戀慕恍乎若登經濟之堂而為祝者<lb/>
　　與鍾順齋南掌科<lb/>
承手教足仞虚懐丈磊磊大節清望獨隆彼忌者即臧<lb/>
氏子亦奚以為何足介意不佞弟素辱知愛偶有所聞<lb/>
不忍不以告爾俟後儻更有聞另以奉報必無隱焉毁<lb/>
譽不足慿自古為然近世更甚苐處之有道即文清文<lb/>
成諸君子言之詳矣丈高明何憂乎心跡之間哉役旋<lb/>
草此奉復幷謝洪水為災東南且半天下而淮南更益<lb/>
<pb n="KR2k0069_WYG_003-14b"/>
甚丈何以拯救為策乎一言重於九鼎恐不得默默而<lb/>
已也<lb/>
　　與譚見吾州守<lb/>
九月小僕南囬具書以候不數日而家伯以調官至兩<lb/>
承鼎翰再辱珍貺且口傳種種厚雅不一而足老父母<lb/>
之念子弟者至矣子弟顧何以報乎刺心為銘真切真<lb/>
切伏讀兩移文懇然憂時之慮愛民之誠而措注經綸<lb/>
鑿鑿實政海邦何幸得藉福星豈非曠世一遇哉獨念<lb/>
<pb n="KR2k0069_WYG_003-15a"/>
淫潦異於往時災傷甲於諸邑當路者獨奈何一視之<lb/>
至見真言切如仁臺所申呈狀乃不得一逹於九重言<lb/>
之扼腕即今徵輸起矣漕艘將抵河下勞心焦思仁人<lb/>
夙夜不寧葢可知已不佞秋糧數十特戒小僕買米先<lb/>
期盡數完納以為郡中倡不容升合掛欠方日夕念仁<lb/>
人恨不能少効涓埃至分數當輸者忍後時以自外耶<lb/>
天子愛民甚矣賑濟之使分道四出一時特恩而江北<lb/>
所派帑金與山東僅僅三萬則分至吳陵亦復㡬何恐<lb/>
<pb n="KR2k0069_WYG_003-15b"/>
不足以塞嗷嗷待哺之望司農使者行部時門下須力<lb/>
請之本道必得使者親至北河以下一擊其狀其有不<lb/>
涕泣而聞於上者否也苐恐行部時將在明春則水落<lb/>
田出當不復如今時消索景象爾此民隱所以艱於上<lb/>
聞而有司所以局於展布葢往往大都然也雖然亦盡<lb/>
此心而已門下初政翕然口碑自無患當路見知之難<lb/>
乃賛德頌功為桑梓幸有令主此自子弟之分且切緇<lb/>
衣之誠即在散地敢自愛焉敬聞命矣舍弟奉例入南<lb/>
<pb n="KR2k0069_WYG_003-16a"/>
雍䖍此上謝并致起居時維沍寒幸為道愛䕶以需德<lb/>
化之成不勝至禱不勝大願<lb/>
　　與譚見吾州守<lb/>
前奉起居惓惓以催徵一節為仁人慮不數日而撫臺<lb/>
改折之䟽至矣户部尚未復不佞雖綿力然幸有此䟽<lb/>
不敢不極言其狀於當事者俟覆後另報儻得改折停<lb/>
徵本色則寛一分地方一分之恵也先此上聞以志喜<lb/>
焉撫臺疏激切皆頼老父母原申能悉閭閻疾苦故得<lb/>
<pb n="KR2k0069_WYG_003-16b"/>
以轉聞於上此其錫福生靈所存活者寧獨一人一家<lb/>
而已哉許君拜新安博士携家眷赴任許君慷慨能熟<lb/>
民情利弊都中劇談鑿鑿有見儻辱延訪或亦治道之<lb/>
一助云附此不盡<lb/>
　　與譚見吾州守<lb/>
頃許博士君過里中適見漕撫公有改折漕糧䟽題語<lb/>
激切不覺喜動顔色即以具報尋得全抄讀之則止興<lb/>
鹽二縣而司農氏所覆則㩀按臺勘報之章亦不以海<lb/>
<pb n="KR2k0069_WYG_003-17a"/>
陵為重災也葢初報分數太薄故因仍至此爾嗟乎敝<lb/>
州糧六萬有奇坐下河者十分之九被災與興鹽等而<lb/>
蠲折不得與興鹽比也豈不寃哉有孤仁人愛民之意<lb/>
當路者其謂之何雖然亦將何所控告哉謹以所聞附<lb/>
覽近漕艘已發徵糧分數何若門下誠心已見諒於小<lb/>
民矣稍有身家者當急輸公之義苐逃移之户何以取<lb/>
足原數此時想已就緒不多贅舎弟以遙授歸肅此代<lb/>
致鄙私并候福履遥授小銜本不敢上謁然子弟具冠<lb/>
<pb n="KR2k0069_WYG_003-17b"/>
服不敢不拜大父母也儻辱假之體貌為光厚矣臨楮<lb/>
馳戀有懐不盡<lb/>
　　副啓<lb/>
屢奉起居惓惓災傷一節不料勘報之䟽部中只以興<lb/>
鹽二縣應之不佞即百喙畢竟當事者以原䟽為主豈<lb/>
肯輕信鄉人之口也奈何奈何催徵事聞大費仁臺心<lb/>
力近日不審能就緒否不佞以陳守業為户昨戒家僮<lb/>
起運盡數完納前書中已悉儻别有拖欠借名不佞者<lb/>
<pb n="KR2k0069_WYG_003-18a"/>
幸痛懲之當此焦勞不佞念之甚切敢不仰體仁人時<lb/>
勢之難而令拖欠者得藉口乎真切真切<lb/>
　　與胥頥川兵憲<lb/>
日者有問遺之辱具啓陳謝入春以來祉履亨嘉譽聞<lb/>
休暢一路福星凢聖明所不旰食而東顧者賴威重為<lb/>
之屏翰也災沴之餘梓里人至都下者道老公祖憂形<lb/>
於色雖蠲恤之請大司農未允而真誠懇切之思閭閻<lb/>
葢已諒之民心至神此足觀已漕事已竣官民之力俱<lb/>
<pb n="KR2k0069_WYG_003-18b"/>
病矣近朝廷有蠲舊逋之㫖涸轍雖不無㳙滴之惠苐<lb/>
恐司計者將指此而督新徵則閭閻又祇為枯魚之肆<lb/>
而已愚意漕事方竣而鳳陽倉口必不可不暫寛以俟<lb/>
秋後葢倉口雖難欠而勢尚差緩即每年所逋可考鏡<lb/>
也以此調停其間則盡蠲舊逋暫寛新徵庻㡬民有實<lb/>
恵如有司以蠲舊急新而曰上已寛矣是朝三暮四之<lb/>
術非用一緩二之舉也昨漕事急如星火民方剜肉醫<lb/>
瘡區區孑遺能再堪箠楚乎諒仁人在上此必有目擊<lb/>
<pb n="KR2k0069_WYG_003-19a"/>
而為之處者而鄙生私憂過計輒効其款款之愚伏惟<lb/>
矜詧而貸其狂幸甚家伯赴官南楚便還里中附狀起<lb/>
居干冒威尊無任惶悚瞻戴之至<lb/>
　　與王麟泉操江<lb/>
惟山斗崇名寰宇之思見丰采也若饑渴之望飲食焉<lb/>
何意江南北乃獲先在照臨之中旌旄南指留都自士<lb/>
大夫而下即田夫野叟婦人小子靡不戴令公而望休<lb/>
澤矣萑苻之竊潢池之警豈待有所詰責䂓畫而後帖<lb/>
<pb n="KR2k0069_WYG_003-19b"/>
然哉潜消黙奪威名所鎮壓者遠也雖然人臣任事不<lb/>
貴為一時之圖而當為百年之慮江南事鄙生不能知<lb/>
江以北所習聞且見也徐淮之間日苦水患野悉蒿莱<lb/>
無擔石之儲而鳳泗曠地一望數十百里民窮刻骨廬<lb/>
舎為墟以彼其勢可能百年無事抑豈惟百年杞人過<lb/>
計若有朝不謀夕者天幸主上以名公照臨此土所為<lb/>
開益鎮撫倡率守令必有安定還集為久逺之至計其<lb/>
不傳舎視其官而以越俎諉之葢可知已至若江防捕<lb/>
<pb n="KR2k0069_WYG_003-20a"/>
盜具有成規牙纛申飭之餘竊謂一將吏足辦耳明諭<lb/>
謂建威消萌儻亦在彼而不在此乎迂疎無狀聊以答<lb/>
虚懐集思廣益之盛節云并謝雲翰記存之厚伏惟矜<lb/>
詧而貸其愚臨楮九頓不勝瞻望悚息之至<lb/>
　　與譚見吾太守<lb/>
前周貢士李武舉回俱附書以報頃户曹覆災傷疏公<lb/>
移想已到州漕糧折五錢可謂寛矣而又停徵其半又<lb/>
寛之寛者也從來災傷未有浩蕩之恩如此者奉行德<lb/>
<pb n="KR2k0069_WYG_003-20b"/>
意又有仁人在事豈非海陵百萬生靈之幸哉乞將原<lb/>
文明白開款揭示通途使百姓曉然知朝廷蠲恤之典<lb/>
與老父母為地方懇請之意不然閭閻小民不知蠲折<lb/>
款目里遞因而多取是澤不下究而文移徒為虚具也<lb/>
萬惟留意榮滿最章想候新按臺㑹疏以題保留久任<lb/>
地方仰賴甚切前已對薛道致此意不謂其以憂去今<lb/>
張君新任又一番更新矣偶便附此<lb/>
　　與王鹽法文軒<lb/>
<pb n="KR2k0069_WYG_003-21a"/>
昨抵儀真見邸報讀老公祖淮河議濬失筞一疏嘆服<lb/>
屢日隨手録一通置之座右葢高寳邵伯諸湖為運道<lb/>
咽喉其内則淮揚兩州四縣之民實待命焉自隆慶三<lb/>
年以來嵗苦堤決減水諸閘滔滔東注數百萬生靈存<lb/>
不耕之田納不耕之稅葢已十室九空散之四方轉於<lb/>
溝壑㡬靡有孑遺矣方日夜引領而望曰庶㡬拯我陷<lb/>
溺者匪異人任即塞決堤開海口猶懼不給而尚可引<lb/>
淮入湖以數州縣為壑乎况黄河强淮水弱淮引而南<lb/>
<pb n="KR2k0069_WYG_003-21b"/>
則黄必隨其後高邵諸湖不能容則勢必決堤而東東<lb/>
則入之江乎入之海乎入江則堤已決而水不復南入<lb/>
海則口方塞而卒不可開其勢必至汪洋瀰漫并老堤<lb/>
且盡決而平矣堤決而平將千里為壑即欲復求如今<lb/>
之決而塞塞而復決且不可得已此其關係豈小小者<lb/>
而可漫為甞試哉大疏謂從此淮不㑹黄大入内地不<lb/>
惟六州縣之生靈將為魚鼈四百萬之漕粟將為梗阻<lb/>
而通泰淮安諸鹽塲皆將為池為沼矣一何慷慨激切<lb/>
<pb n="KR2k0069_WYG_003-22a"/>
而得地方之肯綮也孔子謂夫人不言言必有中非耶<lb/>
至謂湖黄淤墊與堤並高淤者日淺築者日增淺則水<lb/>
溢增則土危此則數十年諸湖切害其機正在於此葢<lb/>
隆慶三年洪水大發高堰決而淮黄之水入灌高寳以<lb/>
致黄土成淤湖底益高迄今為害二十年職此之故夫<lb/>
高堰方患其決而可開周家橋以引之使入乎則隆慶<lb/>
三年之害將復見於今而前人䕶高家堰以防淮水之<lb/>
入者豈虚設耶利害昭然不啻黑白此數州縣之萬姓<lb/>
<pb n="KR2k0069_WYG_003-22b"/>
及三十塲之竈丁日夜所恐懼咨嗟而不能一日寧者<lb/>
也老公祖一䟽其大造地方何如者家傳户誦不啻蓍<lb/>
龜不佞嘗謂天下事原有一定之理任事者當擴咸虚<lb/>
之量今日之水在祖陵則有嚙及之虞矣在泗州則有<lb/>
剝膚之憂矣豈不誠急然自有道焉故禹以四海為壑<lb/>
可也白圭以鄰國為壑不可也夫老公祖豈輕視祖陵<lb/>
薄待泗州而獨厚此六州縣者哉夫亦以天下事非一<lb/>
家私事任事者不貴為目前之圖而當思為千百年之<lb/>
<pb n="KR2k0069_WYG_003-23a"/>
計耳故曰逺尋上流開支河以殺淮黄之勢多濬下流<lb/>
闢諸口以擴入海之途信斯言也治水之筞無逾於此<lb/>
矣奈何不此之圖而彼之計也不佞昨在南都曾對士<lb/>
夫有芻蕘之議敢因入海之説一畢其愚為老公祖陳<lb/>
之國家為河道設官非不星布棋列然皆沿河為嵗時<lb/>
修堤塞決事耳至於入海之途止尋討於水漲堤決之<lb/>
日而不講求於水平堤固之時以故卒然水發往往無<lb/>
筞愚以為當專設一官以府佐銜綰銅章專住湖堤以<lb/>
<pb n="KR2k0069_WYG_003-23b"/>
内下流入海之地令其廵視入海諸口凡可開之使通<lb/>
者凡可濬之使深者一一講求而又重其事權一其職<lb/>
業令其專領海口事其沿河修堤不使兼攝民間詞訟<lb/>
不令干涉庶乎責成既專講求且預入海之途可廣而<lb/>
疏濬之法亦時舉而無失矣或謂沿河諸臣奉有專𠡠<lb/>
𠡠中豈不亦載有濬下流之説另設一官不已擾乎愚<lb/>
謂濬下流雖治河中一事然兼攝而治之則其功不專<lb/>
特設以治之則其責難諉况兼治者不過一時之事而<lb/>
<pb n="KR2k0069_WYG_003-24a"/>
特設者則可為時時之防使其日巡海口一如嵗修長<lb/>
堤者然庶乎平時有備不至臨時議濬而四十八閘之<lb/>
減水自有所歸而不至以六州縣為壑矣迂疎之見葢<lb/>
雖為六州縣切近之害而言然下流既濬海口常通則<lb/>
水由地中行而堤亦可保不至常決而徒為亡羊補牢<lb/>
之策竊謂便計不知有當採擇否也至如和衷之説晏<lb/>
子有成言矣豈如丁衡岳欲和衷以安大臣者為哉使<lb/>
人皆晏子則議論異同所以相成而非以相病安得矛<lb/>
<pb n="KR2k0069_WYG_003-24b"/>
盾將河不足平而泗州與高寳諸湖之水兩利而俱有<lb/>
所歸矣又豈獨可治河天下事無不可為特人持胸臆<lb/>
不相下耳國家大務往往難任者其病正坐此言之可<lb/>
為於邑欽天監官罷遣老公祖言業已大行此有關於<lb/>
國體不細周家橋必當罷開此有關於運道生靈者不<lb/>
細不佞縷縷豈私桑梓而諛台下者事有定理誠不敢<lb/>
畏避而為兩可之説也伏惟裁詧<lb/>
　　與凌海樓<lb/>
<pb n="KR2k0069_WYG_003-25a"/>
昨登堂未靣徒深瞻戀鳳陽米停徵一節太守公申文<lb/>
似未明悉葢事緒多端不可不詳而民情未白不得不<lb/>
切况干題請誠難草草台下靜攝雖甚關心然未可以<lb/>
此相累恐勞神思也不佞謹為鋪叙其顛末而代太守<lb/>
公言如别抄中所具特以呈覽未知可當於肯綮否幸<lb/>
裁教而頴削之何如不盡欲言文去時竊謂鄉先生宜<lb/>
連名具一公書上本府公祖不知事體宜然否并乞示<lb/>
教為望<lb/>
<pb n="KR2k0069_WYG_003-25b"/>
　　與張海道<lb/>
河干奉送意台駕之行尚當俟覆疏不敢言别也㡬番<lb/>
擬差人起居湖上聞代未有定期故需之耳馳戀間忽<lb/>
捧手教不翅拱璧讀條議恢恢經國遠猷言兵則機宜<lb/>
洞若觀火言河則利害析於秋毫學術政事具有實用<lb/>
葢為朝廷有人慶豈獨淮揚百萬生靈之私幸而已不<lb/>
勝歎服竊謂任事者不徒果敢之鋭為難而在鑿鑿必<lb/>
可行之為貴不然禹思天下有溺者由己溺之其志非<lb/>
<pb n="KR2k0069_WYG_003-26a"/>
不鋭也假令不於行所無事處求之則為鑿為擾雖有<lb/>
視天下猶己溺之心何益於成敗之算哉如何如何草<lb/>
率布復并以謝教<lb/>
　　與游州守<lb/>
前承虚懐示教勉體台下憂民至意謹以鳳陽糧稿草<lb/>
創呈覽以老父母鴻筆視之不班門㺯斧耶乃芻蕘之<lb/>
見或亦採擇者所不棄也葢事體宜詳不得不備載而<lb/>
民情迫切又不可不明言伏惟尊裁昨知加派原由已<lb/>
<pb n="KR2k0069_WYG_003-26b"/>
不可得俟文書呈府轉申時備之可也又昨見教十八<lb/>
年倉口事葉政等有一糧數專開竈間所欠據其數至<lb/>
八千令人可駭當今官民俱困之時而竈户以逺在塲<lb/>
拖欠至此若貸而不問而專責之民間以完目前所急<lb/>
是奸竈得計而良民為之代納矣里巷之口如此謹以<lb/>
上聞以台下均平之政乞留意一查之見今奉詳批令<lb/>
管糧衙㑹同分司追徵此其時不可失也如何如何恃<lb/>
愛縷縷尚容靣布<lb/>
<pb n="KR2k0069_WYG_003-27a"/>
　　與凌海樓<lb/>
序事之文詳略有體士民原情備載於前此詳乎其不<lb/>
得不詳者也看詳酌擬總括於後此略乎其不得不略<lb/>
者也如一概以為煩冗則士民之情何以上聞翁謂言<lb/>
之詳然後意盡其知之矣至謂荒廢沉沒之田開之不<lb/>
多則減之亦少此事理之必然無疑者不必拘定黄冊<lb/>
誠然誠然惟翁所裁定耳昨閱南河三橋二圖真可謂<lb/>
百年長策酌道里之逺近計經費之多寡鑿鑿皆經濟<lb/>
<pb n="KR2k0069_WYG_003-27b"/>
實用當事者㑹有日計必出此也不勝仰服先此謝容<lb/>
再登堂劇譚不盡<lb/>
　　與張念碧海道<lb/>
前節鉞之西也不佞不敢言别且曰有傅大司馬故事<lb/>
將復見袞衣慰東人之望矣今果如所言豈不佞之妄<lb/>
測偶中哉葢清望偉功當宁為東南再借宼一年而深<lb/>
仁厚澤江淮赤子願得長有福星照臨耳聞報之日閭<lb/>
里驩聲載道即父老子弟靡不舉手加額以頌而况不<lb/>
<pb n="KR2k0069_WYG_003-28a"/>
佞之辱帡幪徼福如天者哉日望履任伏謁稱賀而後<lb/>
戒行不啻農夫之望嵗也河上久勞工程計已次第下<lb/>
河宿水佈種無地而高者被連日風雨助而虐之百姓<lb/>
皇皇無所控告將來租稅何所自出蠲停之議當路不<lb/>
識肯題請否老公祖其有以左右之地方幸甚不佞請<lb/>
告後䟽被都下相知者所留小价不得上而歸於五月<lb/>
二十三日至矣雖都下諸公美意然進退維谷奈何不<lb/>
得已戒行其於原限已違然必待迎旌節而後卜期也<lb/>
<pb n="KR2k0069_WYG_003-28b"/>
不知榮任之期的於何日謹專人代致下忱伏惟明示<lb/>
西望台星有懐瞻戀不宣<lb/>
　　與李順菴州守<lb/>
昨特遣謝門下想已逹記室矣曹貢士歸再此致候碑<lb/>
文勉從鄉人之請苐不文無能為重廼仁明始事之辨<lb/>
擔當之勇不敢不志其實也矧桑梓水利民生休戚所<lb/>
關特詳言其曲折欲使後人知所考無難興爾已屬曹<lb/>
君致之學中幸垂鑒焉<lb/>
<pb n="KR2k0069_WYG_003-29a"/>
　　與李順庵州守<lb/>
曹貢士歸函碑文於學中不識鄙俚之詞能當於事體<lb/>
否愧揄揚之未能笑筆力之已拙然於門下擔當直前<lb/>
之意則自信發揮不遺餘力也如何如何入覲在即行<lb/>
期想在冬至之初晤教有日謹僦居以俟大駕矣<lb/>
　　與歐宜諸大尹<lb/>
頃歸里中讀大疏為一方請命其詞痛切真有一言一<lb/>
淚者不佞嘗謂民隱壅於上聞則以撫按所轄者逺往<lb/>
<pb n="KR2k0069_WYG_003-29b"/>
往彚題焉能悉其苦楚之狀而有司以例不得言又往<lb/>
往退縮付之無可奈何則廟堂何由知而民生安得不<lb/>
困也今門下之露章也其詞曰撫按為一方請命而有<lb/>
司為一縣請命位有大小忠無兩心見之有不心動而<lb/>
扼腕者非夫也敬服敬服謹專人起居葢不專為抒積<lb/>
悃實為昭陽萬姓賀有仁君耳學使者將按部計車從<lb/>
當至海陵而不佞方上疏請告抱病杜門不得伏謁先<lb/>
此代致區區伏惟崇鑒不備<lb/>
<pb n="KR2k0069_WYG_003-30a"/>
　　與游振巖州守<lb/>
惟不腆海邦徼有天幸借仁人君子撫而臨之今且十<lb/>
月矣膠庠沾時雨之化閭里耀福星之輝凢此士民葢<lb/>
家䝉恩而户戴德焉頃審編吿成上下適均貧富各安<lb/>
其業帖然無有譁者側聞康衢之謠謂兹舉也當事者<lb/>
為之屢年而不足明府公取諸數月而有餘且是奸弊<lb/>
藪也向屢澄之而不得清今一洗之而徹其底如化工<lb/>
賦物并其情不得遁焉吏鮮伏奸民有寧宇一何神也<lb/>
<pb n="KR2k0069_WYG_003-30b"/>
葢真誠任事如老父母昔人謂不忍欺者是已仰服何<lb/>
如直指使按部在即採風辨材當有殊薦以酬循良之<lb/>
績矣顧不佞更有所獻者循良之政須為地方講求大<lb/>
利害而徐為興除不激不擾乃為異等敝州包區糧久<lb/>
為民害前聞已三千餘石近又不止三千矣葢十年大<lb/>
造民間推收奸人上下其手從中零星埋沒不可究詰<lb/>
年復一年積而至此當事者不得已令厫頭均攤里遞<lb/>
代納故名為包區此遵何法哉曩傅后川老先生備兵<lb/>
<pb n="KR2k0069_WYG_003-31a"/>
時曾一查之不數日而得五六百石再需嵗時可盡得<lb/>
其要領奈何輒報遷去而五六百石者旋復如故影射<lb/>
矣可為扼腕然其清查之法可尋也專責各里總書先<lb/>
懸賞罰開自首之門嚴鈎稽之法亦自不難顧力任何<lb/>
如耳然民間又苦竈户竈户糧輕而差寡曏黎父母丈<lb/>
田後斷自嘉靖二十七年以前為祖竈田二十八年以<lb/>
後為新竈田祖田仍舊新田編差其法甚善乃後大造<lb/>
新者詭而為舊不可辨識以故竈間買去民田不啻十<lb/>
<pb n="KR2k0069_WYG_003-31b"/>
分之三四一概以竈田影射差徭而民愈病矣及至催<lb/>
徵竈户不赴比較保家多為包攬起運錢糧每年完不<lb/>
及十分之一存留錢糧則全逋矣往往取盈於民間是<lb/>
民又代竈完分數而民愈益病矣間遇例蠲免獨竈户<lb/>
䝉恩而民不沾恵屢年冊籍可考而知也一或督責嚴<lb/>
切輒駕詞赴愬鹽法而鹽直指不能不右竈而左其民<lb/>
有司付之無可奈何竟成積習牢不可破此兩事者敝<lb/>
州之大利大害也非大破拘攣之議負彊明敢任之才<lb/>
<pb n="KR2k0069_WYG_003-32a"/>
而又本之忠誠懇惻之心流通貫徹宜未易語此雖然<lb/>
豈伊異人任昔人謂執事事也執事責也門下得無意<lb/>
乎不佞不敢必以此望老父母苐不可不存此議論以<lb/>
備採擇之萬一耳如何如何時當入覲士民正無計攀<lb/>
留㑹有報以灾傷暨海上故不使與於玉帛之列此當<lb/>
路為地方至計乃士民得旦夕不離於乳保也則何幸<lb/>
厚焉不佞雅辱洪庇曩在里中過䝉優禮無日不切感<lb/>
戀久闕起居兹聞留覲之報專遣上狀布此懇悃且以<lb/>
<pb n="KR2k0069_WYG_003-32b"/>
志喜北望鄉雲恍若登體仁堂下而為頌者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬止集卷三<lb/>
</p>
<p>
</p>
  </div>
<div>
<head>敬止集卷四</head> <lb/>
    <p>
<pb n="KR2k0069_WYG_004-1a"/>
欽定四庫全書<lb/>
　敬止集卷四<lb/>
　　　　　　　　　　　　明　陳應芳　撰<lb/>
　書<lb/>
　　士夫公上院道書<lb/>
節鉞鎮撫江淮某等均戴二天之庇山斗在望瞻謁無<lb/>
由感頌之私日焚香告天願江淮長有福星使家䝉恩<lb/>
而户戴徳世世不朽如周人之得召公則蚤夜所禱祠<lb/>
<pb n="KR2k0069_WYG_004-1b"/>
而求者也頃河工大議聖明穆然重本原之思然而運<lb/>
道民生尚亦有兼利焉萬代瞻仰在此一舉近者淮南<lb/>
永折之請守郡者鰓鰓為地方至計顧高泰二州寶興<lb/>
兩邑事同一體乃高寶興化得蒙浩蕩之恩蕞爾泰州<lb/>
獨抱向隅之泣閭閻萬姓奔走呼號至羣走某等之門<lb/>
而責其不一聞於當路詞甚迫切某等謝不敏義不獲<lb/>
辭謹以公啓上記室其顛末具在里旅呈詞中伏惟畱<lb/>
神省覽特賜採納使日月無遺照雨露不偏施百萬生<lb/>
<pb n="KR2k0069_WYG_004-2a"/>
靈免於不均之嘆諒仁人君子所不忍拒輒敢披瀝以<lb/>
聞干冒威嚴某等謹北嚮九頓首而緘之不勝激切悚<lb/>
息跂望之至<lb/>
　　復褚愛翁撫臺<lb/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>拜雲函之辱方擬專使報謝不謂捧檄時程期則已<lb/>
將違矣趨上豐芭未遑一介之遣此𠂻日夕耿耿何意<lb/>
汪洋雅量無纖芥督過而嵗籥方更復承垂念華緘再<lb/>
臨懇懇地方民瘼下詢借聽求明之盛意即古大臣風<lb/>
<pb n="KR2k0069_WYG_004-2b"/>
度尋常豈得望焉感服感服惟福星照臨淮海窮簷蔀<lb/>
屋凡幽潛闇曶得耀於光明葢吏勤其職閭閻奠於袵<lb/>
席非一日矣連睹大疏翩翩然漸逵之想士民皇皇恐<lb/>
失所天主上不遐遺東南豈忍奪其所怙恃而况台鼎<lb/>
需調眷倚尤切肯令得遂賢逹之高致哉幸為蒼生自<lb/>
愛淮南大水滔滔東注高泰興寶田若釜底仰而受其<lb/>
瀰漫之害故此四州縣者未可以二視也所從來矣昨<lb/>
所司陳情永折獨言高寶興化不及泰州豈以泰州州<lb/>
<pb n="KR2k0069_WYG_004-3a"/>
治尚在高阜而田亦有上下河之分耶不知州治之高<lb/>
一隅耳錢糧五萬五千有竒在上河者僅僅三千餘石<lb/>
其五萬二千盡坐湖隄以内與高寶興化一也今以州<lb/>
治一隅之高阜而掩四境濵湖之低下以三千零星之<lb/>
上地而掩五萬重大之正賦此百姓所為日夜拊心而<lb/>
不得其平者也昨士民赴愬承老公祖洞鑒云疏已上<lb/>
不可再疏俟更為圖斯言傳布不啻朽骨而肉之即今<lb/>
獻嵗發春矣久晴水涸將來必有久陰水漲之患不知<lb/>
<pb n="KR2k0069_WYG_004-3b"/>
後當何狀儻為地方建議乞老公祖詳察俾泰州仍前<lb/>
得列於高寶興化同類而共議之地方幸甚諒仁人在<lb/>
事小民自無向隅而泣者乃承清問下及輒敢布其區<lb/>
區伏惟台慈鑒其懇悃而矜其所不逮臨楮不勝瞻仰<lb/>
感祈之至<lb/>
　　與劉彬菴州守<lb/>
嵗臘承翰恵逺貽潦草裁謝春日載陽福履綏之惟我<lb/>
樂只君子有焉可不問而知也念間雲緘再臨讀諸公<lb/>
<pb n="KR2k0069_WYG_004-4a"/>
移具見畱心民瘼竈苦逋負民代賠貱不佞有慨於中<lb/>
久矣昨敬止集中曾備悉其狀今賴處分明妥得請於<lb/>
當路報可黎民尚亦蒙休哉可為一快第文中猶有運<lb/>
司再議一節恐為偏見者所梗須力持之使久而行可<lb/>
也永折事部議已允三州縣矣而敝州不與終為覆盆<lb/>
之冤往撫臺曾命候直指公到日士民訴之幸仁者力<lb/>
為周旋不佞即綿力亦不敢自愛以負桑梓盡命葉政<lb/>
口傳矣春來善病率爾不次<lb/>
<pb n="KR2k0069_WYG_004-4b"/>
　　與郭一陽太守<lb/>
惟明臺天下鉅品也不腆維揚獲借而儼然辱臨之使<lb/>
戴有福曜其何幸厚焉期月以來徳政覃被其霑濡而<lb/>
潤澤之也若嘉禾之得膏雨其起敝而登於理也若痼<lb/>
疾之遇神醫維士與民並受其賜輿人之頌葢十州邑<lb/>
如一口矣明臺何脩而得此聲於士民間哉竊觀真純<lb/>
愷悌可貫金石蚤夜孳孳無一念不在閭閻也者誠能<lb/>
動物慈可使衆有體有用固宜然爾此豈驩虞之小術<lb/>
<pb n="KR2k0069_WYG_004-5a"/>
簿書之俗吏可同日而道也不佞宇下一人也曩自閩<lb/>
還渴擬摳趨慰仰止之思而往來䢴水玉體方靜攝謝<lb/>
客無能望見顔色獨從閭巷得條議讀之高寶比例興<lb/>
化請從永折詞意<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻一言一淚即夏禹由溺之思伊<lb/>
尹若推之恥蔑以過矣而敝州小民若猶有不勝其雲<lb/>
霓之望者不佞曉以大義謂明臺豈有意軒輊毋亦被<lb/>
水曲折偶未得親於目擊而額賦捐減尤難竝請於一<lb/>
時次第而需之仁如明臺必當不竟遺爾爾頃細民又<lb/>
<pb n="KR2k0069_WYG_004-5b"/>
渡江來言明臺今以河道復有條議詢其故則小民一<lb/>
一口誦其詞曰伍越潭等處衝決九口一時堵塞不及<lb/>
滔天之水建瓴東注由卲伯鎮高郵寶應至興化鹽城<lb/>
一帶方圓數百里俱成湖海廬舍桑田漂没殆盡本府<lb/>
親詣踏勘平地水深丈許男婦老幼巢居木處哭聲動<lb/>
天聞之不覺痛心淚下嗟嗟此小民之天數而亦付之<lb/>
無可奈何也條議若此泰州不與焉不佞因復曉之曰<lb/>
若輩不觀議中由卲伯之文乎夫曰由卲伯則踏勘未<lb/>
<pb n="KR2k0069_WYG_004-6a"/>
嘗至泰州矣踏勘未至則泰州之水安從見之所謂方<lb/>
圓數百里泰州當十之三高寶興鹽共十之七以明臺<lb/>
仁心愛民於彼且云痛心且云淚下豈其獨厚十之七<lb/>
而薄視十之三者特見不見之分數耳使並見之則痛<lb/>
心淚下泰州豈宜在高寶興鹽之後耶夫何成心之與<lb/>
有細民聞斯言也至感動泣下乃又言曰昨者之議永<lb/>
折也熟於耳聞今日之議河道也出於目覿以兹本原<lb/>
之地耳目聞見泰州一不得與上而兩臺又上而廟堂<lb/>
<pb n="KR2k0069_WYG_004-6b"/>
將惟本原之地之言是徵是信泰州不終覆盆矣乎夫<lb/>
前此未永折也猶與高寶興鹽無别也今永折而不及<lb/>
也則迥然區以别矣前此治湖有公移也猶與高寶興<lb/>
鹽並列也今公移而不及也則災不列於湖内矣是日<lb/>
月之容光不照而雨露之膏澤不被也日月雨露誠然<lb/>
無心彼不照不被者一何不幸也與哉為今日計必得<lb/>
吾使君遍下河之境盡數日之勞或由高寶登舟從興<lb/>
化至泰州登㟁或由泰州登舟從興化至高寶登岸一<lb/>
<pb n="KR2k0069_WYG_004-7a"/>
一咨諏覽其連界被水之因考其田賦多寡之數庶日<lb/>
月之明徹於蔀屋雨露之潤均於枯槁子其謂何不佞<lb/>
謝不敏信如細民之言儻亦有芻蕘可採者乎不得已<lb/>
備述以轉聞於臺下而佐以小刻夫老公祖之愛民甚<lb/>
矣愛則仁仁則必善求隠瘼愛則虚虚則必能受盡言<lb/>
輒敢披瀝至此竊謂刻印銷印總歸無我開誠布公古<lb/>
人懿節今日之事請明臺如細民言親舉玉趾盡境内<lb/>
遍寓目焉儻肯破拘攣之成議毅然為請於上以明前<lb/>
<pb n="KR2k0069_WYG_004-7b"/>
者得其概今日得其詳概則未能不偏詳則始無不被<lb/>
無妨先後異同必使彼此畫一此大公無我之度古豪<lb/>
傑之盛舉也即不然容細民具詞於兩臺然後因而往<lb/>
勘以復於上為言其狀蕞爾泰州猶僵人也今則生之<lb/>
又白骨也今則肉之庶㡬哉不朽之澤世世頌義惟均<lb/>
矣干冒威尊皇懼無已伏惟矜詧而貸其愚戅幸甚<lb/>
　　簡蔣元軒代巡<lb/>
惟大江以北長淮以南臺下甘棠遺愛存焉今承簡命<lb/>
<pb n="KR2k0069_WYG_004-8a"/>
復持繡斧而臨察之聖明重本原之地特畀以舊嘗經<lb/>
理之臣而東人懐衮衣之思於今得再見威儀之盛葢<lb/>
觀風問俗今昔雖殊而駕輕車就熟路有不煩諮諏詢<lb/>
度而具得其肯綮者吏鮮伏奸民無隠瘼豈不千載一<lb/>
時哉頃聞維揚之境已奉有車轍馬跡矣不佞棲遲舊<lb/>
京無能隨諸父老率子弟伏謁驄駟徒東望瞻戀有懐<lb/>
靡及而已謹專人代布積悰其齋沐而請者則有一焉<lb/>
漕隄内外年苦鴻水高泰二州寶興鹽三縣利害無兩<lb/>
<pb n="KR2k0069_WYG_004-8b"/>
此臺下所夙知也四方耳食往往言水但知高寶興化<lb/>
不知泰州幸而地方報灾請蠲則前此未聞有為區别<lb/>
者即四方不知庸何傷頃所司議永折則迥然區别甚<lb/>
矣百姓皇皇謂自今以往泰州不得與高寶興化同論<lb/>
水也而反擠而列於江都通州等郡邑之間覆盆含冤<lb/>
何日白之夫水患曲折不見知於四方豈亦不見察於<lb/>
守土者耶守土者懇懇為地方誠亦無心顧未見其形<lb/>
勢曲折耳不佞概然有感繪圖著論明五州縣一體之<lb/>
<pb n="KR2k0069_WYG_004-9a"/>
義反覆其詞説分别其門類代父老言詳具剞劂中伏<lb/>
惟畱神省覽焉昨撫臺老公祖諭士民候臺下按部時<lb/>
更為詳議葢永折之疏撫臺先已具題今必待臺下補<lb/>
其缺略不致前後異同此事理之必然而亦撫臺不得<lb/>
已加恵地方之至意也惟臺下之畱意幸察他如改兌<lb/>
之不均也泰州代賠於興化水利之不治也興起有待<lb/>
於專官此皆大害大利萬姓所日夜喁喁而望者儻蒙<lb/>
採擇不啻生死而肉骨也世世不朽干冒威尊臨楮悚<lb/>
<pb n="KR2k0069_WYG_004-9b"/>
息<lb/>
　　與曲帶溪海道<lb/>
曩者過里門辱臺下眷禮優厚重九登高嘉樹傳觴意<lb/>
烝烝如也迄今改嵗心醉無已時十月入南畿欲脩咫<lb/>
尺之書為謝而河上方嚴知旌旄日駐清江黃浦之間<lb/>
逺莫脩訊然而此心未嘗不汎汎然與河流共長耳臺<lb/>
下久勞國事心煩於慮而身任其瘁此大禹由溺之思<lb/>
所以三過其門而不入也頃聞平成就緒朝廷將有異<lb/>
<pb n="KR2k0069_WYG_004-10a"/>
等以旌殊庸峻陟可跂而俟矣明徳不亦逺乎直指巡<lb/>
行聞臺下近始歸臨海陵謹致一介之使上候起居曏<lb/>
者永折之議百姓皇皇尚無底止此不特不均之嘆而<lb/>
已葢聚族而言曰前乎此也高泰寶興同有被水之實<lb/>
幸無區别之名今則黜之使不與高寶興化並列而乃<lb/>
躋之使上與通州江都同科不幸而有被水之實矣又<lb/>
不幸而䝉不水之名矣冤哉乎其區以别也若不及今<lb/>
自明年復一年終覆盆不白矣是以如是其急也即如<lb/>
<pb n="KR2k0069_WYG_004-10b"/>
改兌一節當時在上者不明示以攤派之故在下者竟<lb/>
莫知其攤派之由一生厲階迄今為梗至容容無所告<lb/>
愬前已誤矣可再誤耶信斯言也迫切之情無惑乎其<lb/>
皇皇也不佞甚哀憐之為繪圖著論以明一體之義詳<lb/>
在剞劂中專用馳獻伏祈畱意幸察廓大公無我之度<lb/>
𢎞虚懐翕受之誠以塞百萬生靈仰望功徳無量世世<lb/>
不朽今直指公按部千載一時昨撫臺諭士民有候直<lb/>
指公㑹議之説矣泰州固台下之畿甸也能無厚望乎<lb/>
<pb n="KR2k0069_WYG_004-11a"/>
水利專官一論不識有當事理否統惟採納幸甚不佞<lb/>
當入賀晉謁非遙臨楮徙倚之至<lb/>
　　再與劉彬菴州守<lb/>
前葉政回具書以上尋聞民竈分徴之議格而不行昨<lb/>
見原批有運司再議之文僕固已知其不可得如意矣<lb/>
甚哉和衷共濟之難也天下事往往如此亦無足異然<lb/>
不知後當作何處分懸念無已聞直指公按部士民愬<lb/>
永折事諒門下必已控之直指公此千載一時也然士<lb/>
<pb n="KR2k0069_WYG_004-11b"/>
民非苦苦必求永折乃其情則甚不得已焉葢前此高<lb/>
寶興化未奉永折則泰州雖與同其害而未有顯然區<lb/>
别之者今則形之章奏以泰州不列於高寶興化之間<lb/>
而躋之通州江都之列不知水之至也能免泰州使不<lb/>
為害如通州江都否耶有水之實與高寶興化同其害<lb/>
而不水之名與通州江都同其利甚矣其不察也失今<lb/>
不愬又如往年改兊故事矣百姓安得晏然而已乎勢<lb/>
窮數極改兊之事方且追怨不已前日已誤今日豈容<lb/>
<pb n="KR2k0069_WYG_004-12a"/>
再誤何怪乎百姓之日皇皇耶僕聞父老巷議不勝哀<lb/>
憐故為著書其詳具在刻中謹以奉覽葢今日事不在<lb/>
辨折與不折而在辨水與不水必請本府太守公親詣<lb/>
踏勘遍泰州興化高郵寶應之境無一處不到而後知<lb/>
五州縣同界一體水不水之故可得而議矣即今久晴<lb/>
水落而沉田獨多且疆理辨識正在此時此第一義也<lb/>
不然雖百喙無益爾僕已致書詳言矣惟門下力賛之<lb/>
地方幸甚入賀在即晤對非遙餘不瑣瑣多贅<lb/>
<pb n="KR2k0069_WYG_004-12b"/>
　　再與郭一陽太守<lb/>
永折之舉老公祖業已建議撫臺業已具題士民豈不<lb/>
知而必欲臺下再請豈不强之以所難哉昨年泰州亦<lb/>
從改折矣豈又不知臺下之恩而必欲為此無厭之求<lb/>
哉葢改折之恩在江都通州是偶灾也永折之議在高<lb/>
寶興化是常灾也此水不水之别也泰州之水常灾本<lb/>
與高寶興化同其實今日之論偶灾則與通州江都同<lb/>
其名此名實不得辨百姓所為皇皇而不已也今春泰<lb/>
<pb n="KR2k0069_WYG_004-13a"/>
州水落高寶興化亦未嘗不落也高寶興化伏秋水發<lb/>
泰州亦未嘗不發也其地勢疆界一而無二者也其與<lb/>
通州江都自是不同此非親勘不可得其曲折親勘有<lb/>
一處不到亦不可得其顛末此百姓所以披瀝而敢請<lb/>
之臺下也夫上之與下血脈貴相通也通則下喻上之<lb/>
意上察下之情無壅閼而有貫徹一體之義也不相通<lb/>
則上厭下之聒下怨上之偏有隔絶而無洞逹交疑之<lb/>
道也明臺條議偶未及於泰州百姓未嘗不信其無成<lb/>
<pb n="KR2k0069_WYG_004-13b"/>
心矣百姓皇皇而請自其不得已之情明臺虚懐雅度<lb/>
亦豈有不諒其民者哉即先後異同適足以見臺下天<lb/>
地父母不偏不倚之公耳若曰業有成議不信泰州之<lb/>
同於高寶興化也則百姓之情無以自逹於上矣僕固<lb/>
諒臺下之必不爾爾也冒昧至此死罪死罪至水利專<lb/>
官一節似今日對症之藥臺下若能採納而行之則五<lb/>
州縣並受其福豈惟永折不煩再請即興化改兌且可<lb/>
復還舊額平成之利世世將永賴焉其詳具在刻中伏<lb/>
<pb n="KR2k0069_WYG_004-14a"/>
惟畱意省覽入賀在即諸俟面布不宣<lb/>
　　上楊后翁總河<lb/>
惟國家大政凡㡬而其最艱鉅者無如治河葢天人之<lb/>
際難言哉他政專屬之人惟治河則天人參焉其初也<lb/>
天也而以人挽之其後也人也卒以人勝天矣然其挽<lb/>
之也與其勝之也又非可役其私知臆見以與天角也<lb/>
因天之道順地之宜利之而已矣故曰禹之治水也行<lb/>
其所無事也人之言曰禹之治水也易今之治水也難<lb/>
<pb n="KR2k0069_WYG_004-14b"/>
禹之治水也疏之瀹之決之排之任其入海而止故曰<lb/>
易也今之治水也上陵園中漕運下民生缺一不可必<lb/>
兼利而後為治故曰難也不佞竊不謂然禹之治水在<lb/>
禹貢一篇矣不曰水而曰貢治水所以任貢也后稷教<lb/>
民稼穡與禹並時而興國計民生治水焉依兼利而治<lb/>
所從來矣奈何曰徒任其入海而止耶故知禹之所以<lb/>
兼利則知今之所以兼利矣知禹之所以為易則知今<lb/>
之所以為難矣其挽天運而以人勝之也未可以古今<lb/>
<pb n="KR2k0069_WYG_004-15a"/>
難易兩言之也禹之治河也主於分禹之治淮也逹於<lb/>
河則淮之從河入海也自禹時已然朱考亭謂孟子排<lb/>
淮泗而注之江為記者之誤一時牽於文勢而不暇考<lb/>
其實今人强為之解終是可笑吳臨川謂禹時江淮未<lb/>
通揚州入貢由江入海然後逹於淮故曰㳂於江海逹<lb/>
於淮泗由斯以言則淮之合於河也與其不能注之江<lb/>
也地勢自天而建誰可違之禹行所無事正謂此類故<lb/>
以今淮南之地勢考之而益信禹之治水也水之道也<lb/>
<pb n="KR2k0069_WYG_004-15b"/>
吳夫差始開䢴溝隋人廣之不過通水於淮設立閘壩<lb/>
以濟舟楫若今之漕運是已未有可因而導淮强使入<lb/>
於江者日河淮不靖震驚陵寢主上赫然下詔遣侍臣<lb/>
勘議爰簡命名徳鉅公使董振治之台臺胸有全河首<lb/>
事之初議分黃殺其勢以利淮之出也譬之挈裘而提<lb/>
其領操舟而握其柁雖神禹復生無以易此而一時羣<lb/>
口藉藉援孟子排淮注江之説必欲徹毁高堰縱淮東<lb/>
下由是入江入海之議紛然矣信如其説則禹之治淮<lb/>
<pb n="KR2k0069_WYG_004-16a"/>
非歟台臺屹不為動持論如金石此非秉神禹之智而<lb/>
運補天之力者誰能洞悉至是乎不佞每從邸報中讀<lb/>
大疏未嘗不舉手加額為國議有人賀頃以淮南水利<lb/>
久苦昏墊而臨隄郡縣道里曲折往往有不見知於當<lb/>
路者不佞輒為感懐繪圖著論曲暢其説此雖與治河<lb/>
之議無涉然而河不治水利不興水利不興貢賦不均<lb/>
此教稼穡平水土任職貢治溝洫古人所以相待而成<lb/>
也葢台臺疏詞有曰淮南連嵗灾傷非盡天為之由河<lb/>
<pb n="KR2k0069_WYG_004-16b"/>
不治耳深有味乎其言之矣輒敢以小刻馳獻請教伏<lb/>
惟畱神省覽焉乃若山斗仰止之懐寒暄問訊之語不<lb/>
敢凟陳明有專也統希台鑒幸甚<lb/>
　　上褚愛翁撫臺<lb/>
嵗臘伏承寵問春初始得裁謝今忽入夏矣瞻依之懐<lb/>
彌切起居之訊闕然曏者奏記中有少選專遣之文得<lb/>
無自食其言也乎臺下即不督過下悰沈鬱何以自宣<lb/>
兹特馳一介上候台禧用抒積悃淮水安瀾明徳逺矣<lb/>
<pb n="KR2k0069_WYG_004-17a"/>
萬家尸祝世世當不朽即今聖明眷倚旦晚間簡召秉<lb/>
衡自是羣望所屬無庸侈譚乃仁人君子在上萬姓之<lb/>
仰之也若嘉穀之有膏雨一日在事江淮一日之潤也<lb/>
民生利病孳孳不厭諏詢而地方隠瘼則何敢避再三<lb/>
之凟不乘此時直陳於前乎昨永折一事業已上凟清<lb/>
嚴數月以來百姓恤恤乎靡有底止此其情非敢隠國<lb/>
計而病公家也則有故矣葢百姓之言曰連年苦水十<lb/>
無一稔利害與高寶興化共之即不䝉蠲恤顧未有驅<lb/>
<pb n="KR2k0069_WYG_004-17b"/>
逺泰州而過為軒輊者今一旦擯其受水之實不使與<lb/>
高寶興化並論而且蒙以不水之名直令與通州江都<lb/>
同科此於名實之間固已不辨矣自兹以往凡遇河伯<lb/>
為殃將仍比於高寶興化為請寛恤乎則永折之議業<lb/>
先區以别之矣將遂比於通州江都無事凟請乎則剥<lb/>
膚之灾必難比而同之矣失今不一自明將來無所告<lb/>
愬有委其田而去之請總歸興化版圖已爾信斯言也<lb/>
迫切至情安得不皇皇也不佞甚哀憐之輒敢繪圖著<lb/>
<pb n="KR2k0069_WYG_004-18a"/>
書以轉聞於臺下伏惟畱神幸察焉今道府難於覆請<lb/>
者大都以成議自限耳不佞竊謂事有定理議貴適宜<lb/>
如成議而盡宜於事理也可無更議如成議而於事於<lb/>
理未盡宜也即十易議庸何傷要惟大公無我計安民<lb/>
生而已今日之計無如請勘必得刺史君親詣下河盡<lb/>
高泰寶興鹽五州縣之境無一處不寓目為周覽其形<lb/>
勢辨識其疆界而後被水曲折之故可得其詳語具在<lb/>
論著中以備採擇夫泰州於興化一體也泰州受累於<lb/>
<pb n="KR2k0069_WYG_004-18b"/>
興化則若敵國然興化往往不恤其隣灾欲使之去已<lb/>
糧則推以與人集中所以有正改漕兌之説也蠲恤與<lb/>
水利不可同日而語水利誠興蠲折可無事矣水利不<lb/>
興日蠲折何濟集中所以有農政專官之請也芻蕘之<lb/>
見顧誠不知何如然仰體臺下虚懐求瘼之至仁輒敢<lb/>
布其腹心如此惟台慈矜詧而貸其狂愚幸甚入賀之<lb/>
役當在夏仲晉謁臺端宜於此際不遠矣容面布區區<lb/>
臨緘不任徙倚戀慕之至<lb/>
<pb n="KR2k0069_WYG_004-19a"/>
　　與勘河張洛源掌科<lb/>
惟門下闗中間氣宇内俊人典在諌垣侃侃風議一依<lb/>
於正直忠厚不佞即未登龍門而御李然已傾雅望而<lb/>
識世有韓荆州矣頃河淮弗順於軌陵寢震驚主上簡<lb/>
於衆得高明往任勘議當斯時也人謂門下秦産也於<lb/>
東南非素習河與淮未涉歴也羣議囂呶聚訟之章㡬<lb/>
於山積四方傾耳聴門下何以㫁之已而分導之疏幾<lb/>
上具見確論民業不失望矣而最後定志責成一疏縷<lb/>
<pb n="KR2k0069_WYG_004-19b"/>
縷數千言明淮必當合河入海高堰必當為淮南固守<lb/>
紛紛之議始定抑何其慷慨中機宜也斂袵環讀深為<lb/>
國議有人賀獨觀昭曠之原良工心甚苦哉其尤所嘆<lb/>
服者凡門下所以來為奉命勘河則安陵寢當第一義<lb/>
泗人訛傳逺近駭懼見稍不定誰能剖析其妄而略無<lb/>
所眩惑搖動其間哉門下明目張膽直論極言皆人所<lb/>
不敢出釋主上之疑關橫議之口裔是以還治河有定<lb/>
論矣擔當負荷異日重器再為朝廷有人賀惟是淮南<lb/>
<pb n="KR2k0069_WYG_004-20a"/>
昏墊漕隄頻決州縣患苦往往有不得盡逹於當路者<lb/>
則前日永折之舉是已不佞以桑梓不勝哀憐畱都多<lb/>
暇日特為繪圖著書以申其説此與治河之議似不相<lb/>
關然而河渠水利兩者實相表裏善乎河臺之疏有曰<lb/>
淮南頻嵗灾傷非必盡出於天由河不治耳誠有味乎<lb/>
其言之也今河治矣而水利不興貢賦不均奈之何其<lb/>
使斯民向隅而泣也輒敢以末議馳使而獻之左右幸<lb/>
一寓目焉儻有慨然感懐者乎門下諫官也車轍馬跡<lb/>
<pb n="KR2k0069_WYG_004-20b"/>
所至地方利病凡有見聞得具以還報天子諏謀詢度<lb/>
詩人所為咏皇華也漢長孺奉使河内見饑民能以便<lb/>
宜發賑活者數萬家矧地方在勘議之内而轉聞非便<lb/>
宜之假門下名賢當過長孺逺甚儻役墨卿一操牘淮<lb/>
南百萬生靈二天之庇也然而非所敢望也僕久懐嚮<lb/>
往又天下事非一人家私事敢布腹心伏惟裁詧<lb/>
　　與楊華端鹽法<lb/>
惟鹺政大計兩淮於天下為甲天子命驄馬使監臨之<lb/>
<pb n="KR2k0069_WYG_004-21a"/>
并漕儲河道吏治民生挈而畀之兼理焉厥任不稱甚<lb/>
重哉臺下奉妙簡而來也葢羣望所歸屬云他可勿論<lb/>
獨民生待命於河道今時利病最切蓋漕隄頻年屢決<lb/>
高泰寶興鹽五州縣仰而受其沈溺之害於今三十年<lb/>
矣理窮數極當事者不得已為永折之議以救之高寶<lb/>
興化業已奉題允而泰州雲霓之望非止嘆其不均而<lb/>
已葢有被水之實而䝉以不水之名名實之際欲辨之<lb/>
而無從也不佞因為繪圖著論佐父老曲暢其義以告<lb/>
<pb n="KR2k0069_WYG_004-21b"/>
於當路仁人君子冀垂憫焉計臺下東巡其道塗必出<lb/>
安豐東臺之間此時日當於夏杪秋初之候常年河伯為<lb/>
殃此正其際矣儻命舟取道興化以及泰州於時展覽<lb/>
圖册按而詢之當盡得其狀有如徼藉福靈萬一伏秋<lb/>
之水天幸不作然阡陌多沈於沮洳疆界不異於昭陽<lb/>
論中所謂不水之年猶水也不灾之年猶灾也益可知<lb/>
其十無一稔之由矣敢預成書以請伏惟畱神採納地<lb/>
方幸甚至如山斗之仰嚮往之誠積衷有素瞻謁無由<lb/>
<pb n="KR2k0069_WYG_004-22a"/>
有東嚮九頓首而已并乞崇鑒臨緘不任瞻依延竚之<lb/>
至<lb/>
　　簡陳楚石操臺<lb/>
淮南之有洪水也自隆慶三年始今且三十年矣決隄<lb/>
沈田無嵗不患苦之夫隄内州縣可指數也乃有不盡<lb/>
知於當路者因而蠲折之請不均百姓皇皇即有控告<lb/>
不得盡其曲折不佞不勝哀憐為繪圖著論以代父老<lb/>
之口昨䝉枉重略面陳其槩矣書成輒敢呈覽臺下肅<lb/>
<pb n="KR2k0069_WYG_004-22b"/>
清江海鯨鯢逺遁赤子不有寧宇乎然外享清平之福<lb/>
而内迫沈溺之灾此一方者或亦臺下所軫念不以越<lb/>
俎而若為弗聞也伏惟畱神省鑒幸甚<lb/>
　　簡段毅菴巡江<lb/>
維揚一郡高泰寶興臺下久所經歴之地也洪水為灾<lb/>
此四州縣者曽可軒輊乎使槩不蒙其蠲恤則已今蠲<lb/>
恤而又過為軒輊也不平之鳴何能禁之臺下昔父母<lb/>
今王父母矣觀風問俗無煩咨諏當具得其疾苦之狀<lb/>
<pb n="KR2k0069_WYG_004-23a"/>
新刻奉覽其中反覆之詞雖似蕪冗然其憂之也切故<lb/>
其説之也詳閭閻不得已之情伏惟垂意幸詧<lb/>
　　簡黃同春屯馬<lb/>
驄車新簡江北雖未奉有轍跡然照臨所被即幽潜闇<lb/>
曶庶幾耀於光明之下矣維揚高泰寶興均水國也連<lb/>
年河伯為殃迄無寧止頃者三方業䝉永折之請而一<lb/>
方偶不及也父老奚為後我之嘆不能自逹不佞謹代<lb/>
為之言特以呈覽地方利病小民疾苦諒觀風者所樂<lb/>
<pb n="KR2k0069_WYG_004-23b"/>
聞也儻䝉採擇當不以職事不相關而秦越之矣如何<lb/>
如何<lb/>
　　簡馬步庭倉院<lb/>
惟廣陵之賦漕糧與鳯陽米兼重昨以地方苦水鳯陽<lb/>
米業䝉前院陳筠荷老公祖具題稍從寛恤矣地方久<lb/>
而歌思比於南國甘棠近漕糧永折之議有所軒輊小<lb/>
民病其不均語具在圖刻中謹呈覽異日行郡縣執以<lb/>
問父老當備悉其艱苦之情也觀風者得無有痌瘝之<lb/>
<pb n="KR2k0069_WYG_004-24a"/>
念乎不盡<lb/>
　　與陳耐菴侍御<lb/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>者讀治河大疏於淮南利害明如燭照其列被水地<lb/>
方未嘗捐泰州不與也葢閲歴久則其聞見也必真聞<lb/>
見真則其稱説也自悉頃永折之議泰州不列毋亦未<lb/>
得於親歴耶百姓皇皇未已不佞為繪圖著論佐父老<lb/>
控於當路惟門下於舊赤子加意必切專用請教前疏<lb/>
有之矣其詞曰渠非袵席我者乎昔嘗視由巳溺矣夫<lb/>
<pb n="KR2k0069_WYG_004-24b"/>
由溺之思袵席之庇豈以今昔有二心也儻蒙採擇淮<lb/>
南隄内一路均受其賜不特寶應一邑戴甘棠而已<lb/>
　　再與蔣元軒代巡<lb/>
前者著書上塵清覽尋鄉人有渡江來者傳聞士民呈<lb/>
詞業已行道府覆勘矣夫父老之詞不踰數行耳不惟<lb/>
紙上有不盡之情即臺下霽威延見問其疾苦顧片時<lb/>
數語不啻若自其口出也昨付之剞劂擬於萬言書以<lb/>
佐其鳴甚非得已臺下儻不屑越而寓目之乎不知有<lb/>
<pb n="KR2k0069_WYG_004-25a"/>
當採擇否夫業䝉行勘當有定論道府兩公祖為地方<lb/>
至仁也然不能不疑於先後異同而為之躊躇也者不<lb/>
佞竊計天下事顧揆之天理人情何如耳如其理與情<lb/>
兩無拂也即永永不變可也如其理與情未盡宜也即<lb/>
十更之可也適以為虚適以為公適以見其無我先後<lb/>
異同何病焉或謂一事兩疏廟堂不相信乎則一在未<lb/>
勘之前前者未詳一在覆勘之後後者始確非比例而<lb/>
請也或謂告非其時姑俟諸異日乎則此一時也既責<lb/>
<pb n="KR2k0069_WYG_004-25b"/>
其太急而不之聴彼一時也又責其後期而不肯從將<lb/>
奚適而可也若曰初失於議矣因是執有成心而遂終<lb/>
謂泰州不與興化高寶同也以實前言則非不佞所敢<lb/>
聞矣然不佞固諒道府兩君子必不爾爾今日之策必<lb/>
得郡守公親勘又必得盡下河五州縣之境盡勘而後<lb/>
曲折始無壅而不逹之處渙然於先後異同之疑而慨<lb/>
然於先後詳略之故則一方幸收於桑榆而三方不偏<lb/>
於雨露斯大道之公已况自臺下為之地方本其所夙<lb/>
<pb n="KR2k0069_WYG_004-26a"/>
按而真知萬萬與耳食者有間疏補撫臺之所未備又<lb/>
於異同之嫌更渾然其無跡也哉機不易投時難再遘<lb/>
士民是以如是其急也至農政專官之議其利有十漕<lb/>
兌正改之説其害獨偏此理數已極窮則變變則通之<lb/>
時也統惟詳詧寛其再三之凟諒其迫切之情不佞幸<lb/>
甚地方幸甚續有書啓一卷請教并希鑒之臨楮悚仄<lb/>
　　與劉豫川郡丞<lb/>
惟河上之借重也有年矣躬自胼胝䝉被霜露勞苦而<lb/>
<pb n="KR2k0069_WYG_004-26b"/>
功高平成永賴之績爛焉其為明徳不已逺乎殊旌以<lb/>
酬異等尋當有不次之擢矣日者興化永折建議始於<lb/>
歐陽尋又以高寶類議業奉題允浩蕩之恩三方民歌<lb/>
舞之然不有向隅而泣者乎葢高泰寶興一體也驅逺<lb/>
泰州列於不水之鄉自今日永折始譬諸魯衛兄弟之<lb/>
國也譬諸秦越仇讐之邦也以魯衛而等於秦越以兄<lb/>
弟而剪為仇讎利害同而肥瘠兩視之欲其無咨不可<lb/>
得已語具在集中謹獻以備河上清覽焉不佞又謂漕<lb/>
<pb n="KR2k0069_WYG_004-27a"/>
隄以外得門下治之矣漕隄以内水利農政更得有專<lb/>
治之如門下者則民生兩利之道也由前之説則一州<lb/>
屬望於桑榆由後之説則一路均受其廕庇惟高明力<lb/>
賛於當路以慰萬姓雲霓之望功徳不朽臨楮不任瞻<lb/>
企<lb/>
　　與徐躍玉司李<lb/>
日法星蒞郡謁監司於海陵時不佞在里中亟擬摳趍<lb/>
登賀比報竣謁刻己在申質明則馬首西矣掉臂失此<lb/>
<pb n="KR2k0069_WYG_004-27b"/>
良晤有懐歉然尋經䢴水之上值車轍有事淮陰無由<lb/>
望見顔色豈喜御而登龍門固自有數耶門下清標䆳<lb/>
學筮仕而提三尺側聞蒞政恪而用法平然猶加意民<lb/>
瘼不厭咨諏葢蔀屋之下無不仰日月而徹於照臨者<lb/>
曽亦聞年來河伯為殃之故也乎廣陵為州邑者十而<lb/>
獨高泰興寶居湖以東賦稅出於水中其利與害實相<lb/>
唇齒頃蠲折之議遍及三方泰州不與焉百姓皇皇四<lb/>
走訴哀時直指公未入境需之至今不啻枯旱之望雨<lb/>
<pb n="KR2k0069_WYG_004-28a"/>
也昨父老陳情而命不佞佐其説謹馳上記室惟仁人<lb/>
君子重哀憐之今郡守公化成心為太虚直指公聞疾<lb/>
苦若痌瘝必俱從門下問政一言賛助重於九鼎百萬<lb/>
生靈戴若二天謹因獻書之便附八行為介紹先通姓<lb/>
名於左右若其問起居而抒嚮往則少選齎捧之役當<lb/>
過里門伏謁且有日矣兹不贅陳統希崇鑒<lb/>
　　與翁周埜大尹<lb/>
日承枉重衡茅一聆謦欬匆匆遄發攀從者一夕之淹<lb/>
<pb n="KR2k0069_WYG_004-28b"/>
未能也無何趨上豐芭矣亦不即脩咫尺之書相問耿<lb/>
耿如何門下雄文粹學筮仕昭陽雖百里非棲鳯之所<lb/>
而一方烱福星之照詎謂不徼有天幸哉側聞口碑推<lb/>
心保赤惟日孳孳斯其精神措注固已非簿書俗吏可<lb/>
同日語已頃得水利圖説環而觀之厚矣哉仁人之用<lb/>
意也閭閻疾苦前有歐疏今有翁圖一時比兩公於召<lb/>
杜良非虚譽安得百子駿布在天下昭陽之民何幸焉<lb/>
泰州隣封也以門下仁心為質泰人即興人何問隣封<lb/>
<pb n="KR2k0069_WYG_004-29a"/>
乃彩鷁從凌亭閣入泰州境見其沈溺之狀於興化有<lb/>
兩否周環數百里於興化多寡分數若何竊謂借冦地<lb/>
方宜無如門下日往來其間見之真切顧泰州不幸有<lb/>
上河或亦門下所未察輒敢以近所著書奉塵清覽試<lb/>
以上下河賦稅一相提而較泰州興化利害可分而兩<lb/>
耶夫高泰寶興鹽五州縣一體也其在隄以内如人之<lb/>
有五内也五内有一經受病未有各經不因而病者亦<lb/>
未有調養四經而一經獨捐棄以為不湏調養者今驅<lb/>
<pb n="KR2k0069_WYG_004-29b"/>
逺泰州不與於水是五内獨遺其一則何以成身而謂<lb/>
人乎語具在集中惟門下𢎞一體之義賛助當路毋若<lb/>
敵國之有曲防秦人視越人之肥瘠則幸矣臨楮不勝<lb/>
大願<lb/>
　　報里中士大夫<lb/>
惟先逹長者鄉邦蓍蔡里人之困於水也與蠲折之不<lb/>
均也赴愬當路情固宜然惟老先生一言不啻重矣若<lb/>
不佞小子何能為役顧辱明命以桑梓之誼相勗即有<lb/>
<pb n="KR2k0069_WYG_004-30a"/>
胸無心忍以綿薄自外高義陪京多暇日特著為書藉<lb/>
手以告之當路或萬有一之垂念焉謹具請正葢當路<lb/>
非有意為軒輊毋亦以上河之故掩而未察耳今圖以<lb/>
别之矣論以暢之矣使上下截然不相混也開當路之<lb/>
疑代小民之口庶幾有轉移之望乎區區管見如此并<lb/>
以報命惟我先逹長者不吝頴削而教之<lb/>
　　報里中上舍及通學諸文<lb/>
日在里中諸文聚族而及不佞之門也以蠲折不均責<lb/>
<pb n="KR2k0069_WYG_004-30b"/>
之使言具見公舉昨父老渡江而來又辱手書諄諄<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>若不能一日安焉者夫國學鄉校公論所自出諸丈<lb/>
秉大義為鄉黨而又以大義責不佞夫不佞生於斯長<lb/>
於斯將焉避之叨從薦紳之後所不與諸文同心者有<lb/>
如日頃聞直指公按部凡厥冠裳亦既有呈矣不佞謹<lb/>
摭拾諸丈之緒論著為一書以上專使奉覽且以報命<lb/>
其中論改兌亦甚詳葢與永折雖兩事然其關地方利<lb/>
病則一前諸丈言曏者改兌已誤今再誤是又蹈覆轍<lb/>
<pb n="KR2k0069_WYG_004-31a"/>
矣不容綬也是以并論著之惟諸丈所裁訂焉<lb/>
　　報里中諸父老<lb/>
畱京去里門雖不遙然長江天塹何可勞衆父老逺涉<lb/>
而來耶昨承羣然而顧我邸舍也責不肖以桑梓大義<lb/>
不肖甚皇恐愧綿薄何能仰承諸父老之命然諸父老<lb/>
里中斑白不肯即安於家而奔走道塗䟦涉江表其愛<lb/>
鄉里甚厚而望不肖最殷也則何敢辭惟不肖之受父<lb/>
書也廩於庠父老輸之幸而一第也兩有坊父老又為<lb/>
<pb n="KR2k0069_WYG_004-31b"/>
我助喜而迎之此纖毫皆朝廷之恩抑纖毫皆父老之<lb/>
賜也其何敢忘今日之事使隠正賦而損公家徒狥父<lb/>
老之請上欺朝廷下要譽於鄉黨朋友義之所不敢出<lb/>
也不幸而頻年重灾流離轉徙迄無寧止其狀乃不得<lb/>
盡知於當路嘆覆盆而泣向隅父老之情亦孔棘矣使<lb/>
主上聞之恐亦動念以吾從大夫之後不體朝廷愛民<lb/>
之意而徒退託以拒父老之請心之所不忍恝也茍可<lb/>
裨於桑梓曽何愛於髪膚念父老控於當路詞或不能<lb/>
<pb n="KR2k0069_WYG_004-32a"/>
逹意而又怵於威嚴口逡逡不能道詞謹述父老之㫖<lb/>
而著之書以代父老宣言今特傳覽夫以一州百萬生<lb/>
靈當路豈有意棄置之天誘其衷豁然興泰一體之誼<lb/>
為拯民而出於陷溺猶反手耳惟父老其安意待命焉<lb/>
毋徒自苦為也<lb/>
　　再與郭一陽太守<lb/>
前者著書上塵記室書發之二日鄉人有至畱都者傳<lb/>
言直指公按部時臺下正臨泰州士民以永折事具告<lb/>
<pb n="KR2k0069_WYG_004-32b"/>
臺下謂此非告灾之時也士民何急急乃爾此豈臺下<lb/>
有意拒士民之請哉謂非其時則誠然矣非其時而欲<lb/>
官府再議則誠難矣士民亦豈不諒臺下之心而體其<lb/>
難處之情哉第所謂非其時則似猶謂偶灾者言耳是<lb/>
臺下終不信泰州同於高寶興化而列於常灾之地方<lb/>
也以愛民懇切如臺下千載一遇而泰州獨不見信於<lb/>
臺下也則豈非泰州萬民之命致然哉夫永折之議原<lb/>
起於興化歐陽尹彼一縣之主專為一縣則然臺下一<lb/>
<pb n="KR2k0069_WYG_004-33a"/>
郡之主也不可同日語矣但度臺下之意先後異同難<lb/>
於覆請不無費躊躇者不佞終夜思之不若以高泰寶<lb/>
興遇水則改折遇不水則仍舊而後各得其平無不均<lb/>
之嘆也何也葢大水之年同灾矣髙寶興化獨䝉蠲恤<lb/>
之恩泰州將曰彼灾則恤也我灾則厲也欲無怨焉不<lb/>
可得已不水之年同熟矣高寶興化猶然享蠲折之利<lb/>
泰州將曰彼今熟也尚爾蒙恤我昔灾也何乃為厲欲<lb/>
不追怨焉亦不可得已則何如以高寶興化熟年之蠲<lb/>
<pb n="KR2k0069_WYG_004-33b"/>
折而移為泰州灾年之蠲折也豈不兩平而無憾也哉<lb/>
由斯以言不若槩不永折之為平也此後仍視水與不<lb/>
水之年臨時酌量具題則灾有寛政熟無損國兩利之<lb/>
道無便於此矣此一策也不然者請以泰州近代興化<lb/>
正兌一萬五千改還而相與易焉葢正兌折也改兌亦<lb/>
折也興化業永折矣何必分正改稍為泰州甦倒懸之<lb/>
苦亦自公平此一策也又不然者請以一府改兌見存<lb/>
七千石為泰州易正兌而通融之此自漕司酌派無煩<lb/>
<pb n="KR2k0069_WYG_004-34a"/>
題請一轉移之間而糧無失額民獲昭蘇無不可者此<lb/>
又一策也以此三者更議儻無先後異同之嫌否乎竊<lb/>
謂同其害者亦當同其利此兩州兩縣不可岐而二也<lb/>
管窺之見如此惟臺下幸熟詧之不佞千户所籍也於<lb/>
州民無相干涉先人遺有薄田强半在上河其在下河<lb/>
者止七頃二十七畆坐秋米十一石四斗有竒年該納<lb/>
銀十一兩四錢有竒三十年來曽無顆粒之入賠過糧<lb/>
銀通計三百五十兩有竒以不佞一人如此則編户一<lb/>
<pb n="KR2k0069_WYG_004-34b"/>
百五十二里者可知矣以七頃有竒如此則三萬四千<lb/>
餘頃者可知矣以十一石四斗如此則五萬二千三百<lb/>
者又可知矣以不佞叨有禄食納不耕之税自量此生<lb/>
尚能堪之其他細民惟見流離轉徙日不聊生而已惟<lb/>
是不佞親嘗其甘苦故言之親切而有味耳昔坐中有<lb/>
譚虎者一人怡然一人色變則遭與不遭之殊也不佞<lb/>
固譚虎而色變者也以此深知細民之痛毒不啻倒懸<lb/>
故因父老之請敢布腹心若曰以此七頃之田而自為<lb/>
<pb n="KR2k0069_WYG_004-35a"/>
求恤之計則惟天日共鑒此心不敢欺也若曰避此七<lb/>
頃之嫌而不恤桑梓之急則亦惟天日共鑒此心不忍<lb/>
恝也放筆無倫狂愚已甚幸台慈曲貸而諒其心焉昔<lb/>
韓愈有言惟閣下可以聞此言惟愈於閣下可以此言<lb/>
進葢進言之道視其人何如耳竊觀臺下具大公之度<lb/>
而有咸虚之量好善如不及從善如轉圜不佞仰止有<lb/>
日矣何可當世而失諸侯自不佞之進此言也雖為泰<lb/>
州一隅然而實非一家私事也自臺下之聞此言也雖<lb/>
<pb n="KR2k0069_WYG_004-35b"/>
止泰州一事然而實係一郡政體也且也非特一家一<lb/>
郡而已天下為公之道亦若斯矣夫立人逹人不佞學<lb/>
而未能萬物一體臺下擴而愈大異日即當軸秉衡自<lb/>
無難處之事不佞宇下赤子謂於臺下無一言之益不<lb/>
可也惟仁人君子遷思回慮是究是圖即不然亦聴憖<lb/>
寘之若狂愚之辠容日負荆九頓首請謝不宣<lb/>
　　通學告兌糧呈<lb/>
泰州儒學廩增附生員劉巖張愛鄭浙等具呈為兌糧<lb/>
<pb n="KR2k0069_WYG_004-36a"/>
坐派不均貽累乞速改正以除積弊以甦民困事竊照<lb/>
揚州一府所属高郵等十州縣原額秋糧米共計二十<lb/>
一萬八千九百有零毎年額設起運正兌米六萬石改<lb/>
兌米三萬七千石本府毎遇徵收之時各照州縣之原<lb/>
額分派正改之多寡歴越既久未聞變更如泰州原額<lb/>
秋糧五萬六千三百石以數計之當一府總糧四分之<lb/>
一以兌運言之該派正兌一萬五千之多比之隣境獨<lb/>
為加重苦於定額不敢告辭先年本府分糧俱照舊例<lb/>
<pb n="KR2k0069_WYG_004-36b"/>
公派或嵗凶而為之量減或嵗豐而為之量加雖有通<lb/>
融之時不致偏累之甚百年奉例輸納見存由票可查<lb/>
近自嘉靖三十年後驟加本州正兌米二萬九千六十<lb/>
一石不知何故派单到州百姓驚駭即時具告有案在<lb/>
房不意此後連嵗倭警地方有事之秋因仍不改嵗為<lb/>
定例迄今一十餘年受盡萬分困楚纔一通查始知為<lb/>
興化盡行改兌苦泰州盡坐正兌各州縣正兌仍照舊<lb/>
額不為興化而代賠各州縣改兌因得通減反借興化<lb/>
<pb n="KR2k0069_WYG_004-37a"/>
以攘利獨厚一縣偏累一州切思一府正兌不過六萬<lb/>
石本州一處獨當其半八州縣共分其半一府改兌不<lb/>
過三萬七千石興化獨得三萬九州縣共得七千其偏<lb/>
重不均之弊不應什百千萬之殊若三十年以前原此<lb/>
額派則亦何辭今不係原額一旦加徵彼八州縣種輕<lb/>
糧之田乃夤縁以減改兌之輕税泰州同興化之水反<lb/>
額外代彼正兌之重糧有天無日不均之恨何自而平<lb/>
也况連年大水顆粒無收人户艱難逃移過半私慮本<lb/>
<pb n="KR2k0069_WYG_004-37b"/>
分之糧尚恐輸納不前再加額外之派豈能須臾可活<lb/>
巖等久抱向隅之悲深切呼天之痛激切陳情萬不獲<lb/>
已伏乞軫念疲敝之極大開蕩平之塗查算州縣額例<lb/>
國初迄於嘉靖之年原無偏重一旦變更萬民貽害懇<lb/>
復原額務使公平各守成規永無紊亂庶常賦之供人<lb/>
心悦服於無偏而垂死之民性命稍全於旦夕矣嘉靖<lb/>
四十年二月日<lb/>
　　槩州告永折呈<lb/>
<pb n="KR2k0069_WYG_004-38a"/>
泰州里老細民葉政丁濵等告為一方極天寃枉匍匐<lb/>
控籲懇乞垂恩急救百萬生靈事竊照泰州田糧坐派<lb/>
秋米五萬有零盡属下河在高寶卲伯湖堤之内地形<lb/>
如釡毎遇堤決并減閘水灌盡行渰没與興化一望共<lb/>
成汪洋譬之人身高寶為入水之喉興泰為灌水之腹<lb/>
自隆慶三年以來堤無嵗不決閘無嵗不減田沈水底<lb/>
民窮刻骨死亡逃竄十室九空節蒙上司憐憫凡遇捐<lb/>
賑與高寶興化一視同仁節年成案歴歴可查今年洪<lb/>
<pb n="KR2k0069_WYG_004-38b"/>
水泛溢十分災傷已經委官踏勘申報在卷日望恩惻<lb/>
如農望嵗近䝉天臺軫念湖内地方將高寶興化議改<lb/>
永折獨遺泰州萬户聞之驚惶號泣俱不欲生日月遺<lb/>
照覆盆含寃雨露獨偏向隅抱痛三方何幸一方何辜<lb/>
若謂州治高阜與興化不同則錢糧出産原坐湖内不<lb/>
在州治若謂地坐偏僻與高寶有異則錢糧輸納原出<lb/>
田土不在衝繁况一府漕糧泰州獨居其半比之高寶<lb/>
興化更属繁苦今反不得與彼三州縣地方同議永折<lb/>
<pb n="KR2k0069_WYG_004-39a"/>
此萬姓洶洶腐骨痛心極天寃枉死不瞑目若不冒昧<lb/>
陳情下民迫切上天何知懇乞大開惻隠通查受害地<lb/>
方事同一體暫停疏議特委府縣亷能官員親詣踏勘<lb/>
是否田坐湖内壤接三方使覆盆之冤得覩天日同光<lb/>
向隅之悲獲䝉雨露齊潤半詞涉虛寸斬甘戮為此萬<lb/>
分激切拚死匍匐連名哀哀上告萬厯二十三年八月<lb/>
日<lb/>
　　書兩呈詞後<lb/>
<pb n="KR2k0069_WYG_004-39b"/>
右兩事兩呈俱泰州民瘼最鉅者當時士民呈詞不能<lb/>
盡録録此兩者以互見云夫泰州為興化代正兌至不<lb/>
均也興化以正兌移泰州盡從改兌而改兌復從永折<lb/>
并高寶亦比例焉泰州獨見擯棄至不均之中又不均<lb/>
也當路念興化厚矣然苦泰州特甚竟不知前時題奏<lb/>
改兌之疏何以措詞而議之士民至今以不得一見為<lb/>
恨因竊意漕糧正兌改兌之派原係漕司臨期調劑或<lb/>
其時在事者專厚興化暫為那移未經題請因泰州不<lb/>
<pb n="KR2k0069_WYG_004-40a"/>
知其故為可欺遂年年照派不復變耶迨士民覺之則<lb/>
已官更時改後事者置之不問矣蚩蚩之民則如之何<lb/>
今理數已極傳曰天道十年則亦周矣人事十年則亦<lb/>
變矣况三十年為一世又况今重以永折之議乎士民<lb/>
呈中嘆極天寃枉欲相忘於無言不可得也縱士民不<lb/>
言當路獨不一念乎何可曰久則難變而置之秦越也<lb/>
藉令今日士民終不言積而多年則又將曰久則難變<lb/>
矣嗟乎當其時而言之也則曰業已成矣姑俟後議不<lb/>
<pb n="KR2k0069_WYG_004-40b"/>
聴後其時而言之也則曰前事久矣何不早議又不聴<lb/>
呼天而天聴則高呌閽而閽路則逺如之何可也泰州<lb/>
將終於覆盆不睹日月而見青天矣此今日士民之所<lb/>
以皇皇不佞之所以捐俸而灾木以代為之説也不得<lb/>
已也詩曰知我者謂我心憂不知我者謂我何求夫不<lb/>
佞誠憂之則何求<lb/>
　<lb/>
　敬止集卷四<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>直齋書録解題卷十五</head>
    <p>
<pb n="KR2n0005_WYG_015-1a"/>
欽定四庫全書<lb/>
　直齋書録解題卷十五　　宋　陳振孫　撰<lb/>
　　楚辭類<lb/>
楚辭十七卷<lb/>
　漢䕶都水使者光禄大夫劉向集後漢校書郎南郡<lb/>
　王逸叔師注知饒州曲阿洪興祖慶善補注逸之注<lb/>
　雖未能盡善而自淮南王安以下為訓傳者今不復<lb/>
　存其目僅見於隋唐志獨逸注幸而尚傳興祖從而<lb/>
<pb n="KR2n0005_WYG_015-1b"/>
　補之於是訓詁名物詳矣<lb/>
離騷釋文一卷<lb/>
　古本無名氏洪氏得之呉郡林虙徳祖其篇次不與<lb/>
　今本同今本首騷經次九歌天問九章逺遊卜居漁<lb/>
　父九辨招魂大招惜誓招隠七諫哀時命九懐九歎<lb/>
　九思釋文亦首騷經次九辨而後九歌天問九章逺<lb/>
　遊卜居漁父招隠士招魂九懐七諫九歎哀時命惜<lb/>
　誓大招九思洪氏按王逸九章注云皆解於九辨中<lb/>
<pb n="KR2n0005_WYG_015-2a"/>
　則釋文篇第葢舊本也後人始以作者先後次序之<lb/>
　耳朱侍講按天聖十年陳説之序以為舊本篇第混<lb/>
　并乃考其人之先後重定其篇第然則今本説之所<lb/>
　定也余按楚辭劉向所集王逸所注而九歎九思亦<lb/>
　列其中葢後人所益也歟<lb/>
楚辭考異一卷<lb/>
　洪興祖撰興祖少時從栁展如得東坡手校楚辭十<lb/>
　卷凡諸本異同皆兩出之後又得洪玉父而下本十<lb/>
<pb n="KR2n0005_WYG_015-2b"/>
　四五家參校遂為定本始補王逸章句之未備者書<lb/>
　成又得姚廷輝本作考異附古本釋文之後其末又<lb/>
　得歐陽永叔孫莘老蘇子容本於關子東葉少協校<lb/>
　正以補考異之遺洪於是書用力亦以勤矣<hi>案文獻通攷作</hi>
　<hi>補注楚辭十七卷攷異一卷晁公武曰凡王逸章句有未盡者補之自序云以歐陽永叔晁文元諸家參</hi>
　<hi>攷之為定本又得姚廷輝本作攷異此所云亦二書葢因補注已見前條故不復載然標題終為脱落也</hi>
重定楚辭十六卷續楚辭二十卷變離騷二十卷<lb/>
　禮部郎中濟北晁補之無咎撰去九思一篇入續楚<lb/>
<pb n="KR2n0005_WYG_015-3a"/>
　辭定著十六卷篇次亦頗改易又不與陳説之本同<lb/>
　續變二篇皆楚辭流派其曰變者又以其類離騷而<lb/>
　少變也新序三篇述其意甚詳然其去取之際或有<lb/>
　不可盡曉者<lb/>
楚辭贅説四卷<lb/>
　右司郎宣城周紫芝少隠撰嘗為哀湘纍賦以反賈<lb/>
　誼揚雄之説又為此書頗有發明<lb/>
楚辭集註八卷辨證二卷<lb/>
<pb n="KR2n0005_WYG_015-3b"/>
　侍講建安朱熹元晦撰以王氏洪氏注或迂滯而逺<lb/>
　於事情或迫切而害於義理遂别為之注其訓詁文<lb/>
　義之外有當攷訂者則見於辨証所以祛前注之蔽<lb/>
　陋而明屈子微意於千載之下忠魂義魄頓有生氣<lb/>
　其於九歌九章尤為明白痛快至謂山海經淮南子<lb/>
　殆因天問而著書説者反取二書以證天問可謂髙<lb/>
　世絶識毫髮無遺恨者矣公為此注在慶元退歸之<lb/>
　時序文所謂放臣棄子怨妻去婦葢有感而託者也<lb/>
<pb n="KR2n0005_WYG_015-4a"/>
　其生平於六經皆有訓傳而其殫見洽聞發露不盡<lb/>
　者萃見於此書嗚呼偉矣其篇第視舊本益賈誼二<lb/>
　賦而去諫歎懷思屈子所著二十五篇為離騷而宋<lb/>
　玉以下則曰續離騷其言七諫以下辭意平緩意不<lb/>
　深切如無所疾痛而强為呻吟者尤名言也<lb/>
楚辭後語六卷<lb/>
　朱熹撰凡五十二篇以晁氏續變二書刊定而去取<lb/>
　則嚴而有意矣<lb/>
<pb n="KR2n0005_WYG_015-4b"/>
龍岡楚辭説五卷<lb/>
　永嘉林應辰渭起撰以離騷章分段釋為二十段九<lb/>
　歌九章諸篇亦隨長短分之其推屈子不死於汨羅<lb/>
　比諸浮海居夷之意其説甚新而有理以為離騷一<lb/>
　篇辭雖哀痛而意則宏放與夫直情徑行勇於踣河<lb/>
　者不可同日語且其興寄髙逺登昆侖歴閬風指西<lb/>
　海陟陞皇皆寓言也世儒不以為實顧獨信其從彭<lb/>
　咸葬魚腹以為實者何哉然沈湘之事傳自司馬遷<lb/>
<pb n="KR2n0005_WYG_015-5a"/>
　賈誼揚雄皆未嘗有異説漢去戰國未逺決非虚語<lb/>
　也<lb/>
校定楚辭十卷翼騷一卷洛陽九詠一卷<lb/>
　祕書郎昭武黄伯思長睿撰其序言屈宋諸騷皆書<lb/>
　楚語作楚聲紀楚地名楚物故可謂之楚辭若些只<lb/>
　羌誶蹇紛侘傺者楚語也悲壯頓挫或韻或否者楚<lb/>
　聲也沅湘江澧修門夏首者楚地也蘭茝荃葯蕙若<lb/>
　芷蘅者楚物也既以諸家本校定又以太史公屈原<lb/>
<pb n="KR2n0005_WYG_015-5b"/>
　傳至陳説之序附以今序别為一卷目以翼騷洛陽<lb/>
　九詠者伯思所作也<lb/>
　　總集類<lb/>
文選六十卷<lb/>
　梁昭明太子蕭統徳施撰唐崇賢館學士江都李善<lb/>
　注北海太守邕之父也<lb/>
六臣文選六十卷<lb/>
　唐工部侍郎吕延祚開元六年表上號五臣集注五<lb/>
<pb n="KR2n0005_WYG_015-6a"/>
　臣者常山尉吕延濟都水使者劉承祖男良處士張<lb/>
　銑吕向李周翰也以李善注惟引事不説意義故復<lb/>
　為此注後人併與李善原注合為一書名六臣注東<lb/>
　坡謂五臣乃俚儒之荒陋者反不及善如謝瞻詩苛<lb/>
　慝暴三殤引苛政猛於虎以父與夫為殤非是然此<lb/>
　説乃實本於善也<lb/>
　李善注此句但云苛猶虐也初不及三殤不審直齋<lb/>
　之説何所本<hi>隨齊批注</hi>
<pb n="KR2n0005_WYG_015-6b"/>
玉臺新詠十卷<lb/>
　陳徐陵孝穆集且為作序<lb/>
古文苑九卷<lb/>
　不知何人集皆漢以來遺文史傳及文選所無者世<lb/>
　傳孫洙巨源於佛寺經龕中得之唐人所藏也韓無<lb/>
　咎類次為九卷刻之婺州中興書目有孔逭文苑非<lb/>
　此書孔逭晉人本書百卷惟存十九卷爾又梁孝王<lb/>
　忘憂館諸士之賦據題尚欠文鹿酒几三賦家有秦<lb/>
<pb n="KR2n0005_WYG_015-7a"/>
　漢遺文七賦皆在常州有板本<hi>案忘憂館七賦公孫詭為文鹿賦鄒陽作</hi>
　<hi>酒賦文鹿酒止兩賦耳古文苑少文鹿酒几三賦原本作尚欠文鹿酒三賦脱去几字今改正</hi>
古文章十六卷<lb/>
　㑹稽石公輔編與前書相出入而稍多亦有史傳中<lb/>
　鈔出者首卷為武王丹書其末蔡琰胡笳十八拍也<lb/>
　館閣書目又有漢魏文章二卷集宋玉以下文八十<lb/>
　八首未見<lb/>
西漢文類四十卷<lb/>
<pb n="KR2n0005_WYG_015-7b"/>
　唐栁宗元之弟宗直嘗輯此書宗元為序亦四十卷<lb/>
　唐藝文志有之其書不傳今書陶叔獻元之所編次<lb/>
　未詳何人梅堯臣為之序<lb/>
三國文類四十卷<lb/>
　不知何人所集<lb/>
三謝詩一卷<lb/>
　集謝靈運惠連元暉不知何人集中興書目云唐庚<lb/>
　子西<lb/>
<pb n="KR2n0005_WYG_015-8a"/>
謝氏蘭玉集十卷<lb/>
　呉興汪聞集謝安而下子孫十六人詩三百餘篇聞<lb/>
　熙寧六年進士序稱新天子即位丙寅之歲葢元祐<lb/>
　元年也<lb/>
梁詞人麗句一卷<lb/>
　唐李商隠集梁明帝蕭巋而下十五人詩并鬼詩童<lb/>
　謠<lb/>
玉臺後集十卷<lb/>
<pb n="KR2n0005_WYG_015-8b"/>
　唐李康成集<lb/>
篋中集一卷<lb/>
　唐元結次山録沈干運趙微明孟雲卿張彪元季川<lb/>
　于逖王季友七人詩二十四首盡篋中所有次之荆<lb/>
　公詩選盡取不遺唐中世詩髙古如此今人乃專尚<lb/>
　季末亦異矣館閣書目以為結自作入别集類何其<lb/>
　不審也<lb/>
國秀集三卷<lb/>
<pb n="KR2n0005_WYG_015-9a"/>
　唐國子進士苪挺章撰集李嶠至祖詠九十人詩二<lb/>
　百二十首天寳三載國子進士樓頴為之序<lb/>
搜玉小集一卷<lb/>
　自崔湜至崔融三十七人詩六十一首<lb/>
竇氏聨珠集五卷<lb/>
　唐褚藏言所序竇氏兄弟五人詩各有小序曰國子<lb/>
　祭酒常中行國子司業牟貽周容管經畧羣丹列婺<lb/>
　州刺史庠胄卿武昌節度使鞏友封皆拾遺叔向之<lb/>
<pb n="KR2n0005_WYG_015-9b"/>
　子也五人者惟羣以處士薦入諫省庠以辟舉進餘<lb/>
　皆進士科<lb/>
唐御覽詩一卷<lb/>
　唐翰林學士令狐楚纂劉方平而下迄於梁鍠凡三<lb/>
　十人詩二百八十九首一名唐新詩又名選進集又<lb/>
　名元和御覽<lb/>
河嶽英靈集二卷<lb/>
　唐進士殷璠集常建等詩二百三十四首<lb/>
<pb n="KR2n0005_WYG_015-10a"/>
極元集一卷<lb/>
　唐姚合集王維至戴叔倫二十一人詩一百首曰此<lb/>
　詩家射鵰手也<lb/>
　姚氏殘語云殷璠為河嶽英靈集不載杜甫詩髙仲<lb/>
　武為中興間氣集不取李白詩顧陶為唐詩類選如<lb/>
　元白劉栁杜牧李賀張佑趙嘏皆不収姚合作極元<lb/>
　集亦不収杜甫李白彼必各有意也<hi>隨齋批注</hi>
中興間氣集二卷<lb/>
<pb n="KR2n0005_WYG_015-10b"/>
　唐渤海髙仲武序集至徳以後終於大歴錢起等二<lb/>
　十六人詩一百三十二首各有小傳叙其大畧且拈<lb/>
　提其警句而議論文辭皆凡鄙<lb/>
唐類表二十卷<lb/>
　不知集者館閣書目有李吉甫所集五十卷未之見<lb/>
　也<lb/>
斷金集一卷<lb/>
　唐令狐楚李逢吉自為進士以至宦達所與唱酬之<lb/>
<pb n="KR2n0005_WYG_015-11a"/>
　詩開成初裴夷直為之序<hi>案晁公武讀書志作令狐楚韓琪李逢吉所與酬唱</hi>
　<hi>詩什而唐志亦止載楚與逢吉不著韓琪姓氏</hi>
唐詩類選二十卷<lb/>
　唐太子校書郎顧陶集凡一千二百三十二首自為<lb/>
　序大中丙子歲也陶㑹昌四年進士<lb/>
漢上題襟集三卷<lb/>
　唐段成式温庭筠逢皓<hi>案文獻通攷作崔皎無逢皓</hi>余知古韋蟾<lb/>
　徐商等倡和詩什徃來簡牘葢在襄陽時也<lb/>
<pb n="KR2n0005_WYG_015-11b"/>
松陵集十卷<lb/>
　唐皮日休陸龜䝉呉淞倡和詩也<lb/>
本事詩一卷<hi>案唐書藝文志作一卷原本作十卷誤今改正</hi>
　唐司勲郎中孟啓集<lb/>
羣書麗藻六十五卷<lb/>
　按三朝藝文志一千卷崔遵度編中興館閣書目但<lb/>
　有目録五十卷云南唐司門員外郎崔遵度撰以六<lb/>
　例摠括古今之文一曰六籍瓊華二曰信史瑤英三<lb/>
<pb n="KR2n0005_WYG_015-12a"/>
　曰玉海九流四曰集苑金鑾五曰絳闕蘂珠六曰鳳<lb/>
　首龍編為二百六十七門總一萬三千八百首今無<lb/>
　目録合三本共存此卷數斷續訛缺不復成書當其<lb/>
　傳寫時固已如此矣其目止有四種無金鑾蘂珠二<lb/>
　類姑存之以備闕文按江南餘載遵度青州人居金<lb/>
　陵髙尚不仕中興書目云司門郎未知何據也<lb/>
才調集十卷<lb/>
　後蜀韋縠集唐人詩<lb/>
<pb n="KR2n0005_WYG_015-12b"/>
洞天集五卷<lb/>
　漢王貞範集道家神仙隠逸詩篇漢乾祐中也<lb/>
煙花集五卷<lb/>
　蜀後主王衍集艷詩二百篇且為之序<lb/>
文苑英華一千卷<lb/>
　太平興國七年命學士李昉扈䝉徐鉉宋白等閲前<lb/>
　代文學撮其精要以類分之續又命蘇易簡王祜等<lb/>
　至雍熙三年書成<lb/>
<pb n="KR2n0005_WYG_015-13a"/>
唐文粹一百卷<lb/>
　兩浙轉運使合肥姚鉉寳臣撰鉉太平興國八年進<lb/>
　士第三人在杭州與知州薛映不協映摭其罪狀數<lb/>
　條宻以聞當奪一官特除名貶連州文學其自為序<lb/>
　稱呉興姚鉉者葢本郡望也<lb/>
集選目録二卷<hi>案文獻通攷集選作文選</hi>
　丞相元獻公晏殊集中興館閣書目以為不知名者<lb/>
　誤也大略欲續文選故亦及於庾信何遜隂鏗諸人<lb/>
<pb n="KR2n0005_WYG_015-13b"/>
　而云唐人文者亦非也莆田李氏有此書凡一百卷<lb/>
　力不暇傳姑存其目<lb/>
唐百家詩選二十卷<lb/>
　王安石以宋次道家所有唐人詩集選為此編世言<lb/>
　李杜韓詩不與為有深意其實不然按此集非特不<lb/>
　及此三家而唐名人如王右丞韋蘇州元白劉栁孟<lb/>
　東野張文昌之倫皆不在選意荆公所選特世所罕<lb/>
　見其顯然共知者固不待選耶抑宋次道家獨有此<lb/>
<pb n="KR2n0005_WYG_015-14a"/>
　一百五集据而擇之他不復及耶未可以臆斷也<hi>案晁</hi>
　<hi>公武讀書志宋敏求為三司判官嘗取其家所藏唐人一百八家詩選擇其佳者凡一千二百四十六首</hi>
　<hi>為一編王介甫觀之因再有所去取且題曰欲觀唐詩者觀此足矣世遂以為介甫所纂也</hi>
四家詩選十卷<lb/>
　王安石所選杜韓歐李詩其置李於末而歐反在其<lb/>
　上或亦謂有所抑揚云<lb/>
唐僧詩三卷<lb/>
　呉僧法欽集唐僧三十四人詩二百餘篇<hi>案文獻通攷作詩四</hi>
<pb n="KR2n0005_WYG_015-14b"/>
　<hi>百餘篇</hi>楊傑次公為之序<lb/>
名臣贄种隠君書啓一卷<lb/>
　祥符諸賢所與种放明逸書啓也首篇張司空齊賢<lb/>
　書自叙平生出處甚詳可以見國初名臣氣象<lb/>
西崑酬唱集二卷<lb/>
　景徳中館職楊億大年錢惟演希聖劉筠子儀唱和<lb/>
　凡二百四十七章亦有賡屬者共十五人所謂崑體<lb/>
　者於此可見億自為序<lb/>
<pb n="KR2n0005_WYG_015-15a"/>
九僧詩一卷<lb/>
　九僧者希晝保暹文兆行肇簡長惟鳳惠崇宇昭懐<lb/>
　古凡一百七首景徳元年直昭文館陳克<hi>案文獻通攷作陳充</hi>
　序目之曰琢玉工以對姚合射鵰手九人惟惠崇有<lb/>
　别集歐公詩話乃云其集已亡惟記惠崇一人今不<lb/>
　復知有九僧者未知何也<lb/>
　九僧者劔南希晝金華保暹南越文兆天台行肇沃<lb/>
　州簡長青城惟鳳淮南惠崇江東宇昭峨嵋懐古<hi>隨齋</hi>
<pb n="KR2n0005_WYG_015-15b"/>
　<hi>批注</hi>
寳刻叢章三十卷<lb/>
　宋敏求次道以四方碑刻詩文集為此編多有别集<lb/>
　中所逸者<lb/>
樂府集十卷題解一卷<lb/>
　題劉次莊中興書目直云次莊撰取前代樂府分類<lb/>
　為十九門而各釋其命題之意按唐志樂類有樂府<lb/>
　歌詩十卷者二有呉兢樂府古題要解一卷今此集<lb/>
<pb n="KR2n0005_WYG_015-16a"/>
　所載止於陳隋人則當是唐集之舊而序文及其中<lb/>
　頗及杜甫韓愈元白諸人意者次莊因舊而增廣之<lb/>
　歟然館閣書目又自有呉兢題解及别出古樂府十<lb/>
　卷解題一卷未可考也<lb/>
樂府詩集一百卷<lb/>
　太原郭茂倩集凡古今號稱樂府者皆在焉其為門<lb/>
　十有二首尾皆無序文中興書目亦不言其人今按<lb/>
　茂倩侍讀學士勸仲褒之孫昭陵名臣也本鄆州須<lb/>
<pb n="KR2n0005_WYG_015-16b"/>
　城人有子曰源中源明<hi>案文獻通攷郭勸有子曰源中源明原本脱明字今補正</hi>
　茂倩源中之子也但未詳其官位所至<lb/>
和陶集十卷<lb/>
　蘇氏兄弟追和傅共注<lb/>
仕塗必用集十卷<hi>案文獻通攷作二十一卷</hi>
　呉郡祝熙載序云陳君材夫所編皆未詳何人録景<lb/>
　徳以來人表牋雜文亦有熙載所撰者題為祝著作<lb/>
　當是未改官制前人也<lb/>
<pb n="KR2n0005_WYG_015-17a"/>
汝隂唱和集一卷<lb/>
　元祐中蘇軾子瞻守潁與簽判趙令畤徳麟教授陳<lb/>
　師道無已唱和晁説之以道為之序李廌方叔後序<lb/>
　<hi>案李方叔名廌原本作薦誤今改正</hi>二序皆為徳麟作也<lb/>
三家宫詞三卷<lb/>
　唐王建蜀花蘂夫人本朝丞相王珪三人所著<lb/>
五家宫詞五卷<lb/>
　石晉宰相和凝本朝學士宋白中大夫張公庠直祕<lb/>
<pb n="KR2n0005_WYG_015-17b"/>
　閣周彥質及王仲修共五人各百首仲修當是王珪<lb/>
　之子<lb/>
本朝百家詩選一百卷<hi>案文獻通攷作五十七卷</hi>
　太府卿曽慥端伯編官至太府卿編此所以續荆公<lb/>
　之詩選而識鑒不髙去取無法為小傳略無義類議<lb/>
　論亦凡鄙陸放翁以比中興間氣集謂相甲乙非虛<lb/>
　語也其言歐王蘇黄不入選以擬荆公不及李杜韓<lb/>
　之意荆公前選實不然余固言之矣<lb/>
<pb n="KR2n0005_WYG_015-18a"/>
皇朝文鑑一百五十卷<lb/>
　吕祖謙編初淳熙下酉孝廟因觀文海下臨安府校<lb/>
　正刊行翰苑周必大夜直宣引偶及之因奏此書江<lb/>
　佃類編<hi>案宋史作江鈿</hi>殊無倫理書坊板行可耳恐難傳後<lb/>
　莫若委館閣别加詮次遂以命祖謙既成賜名文鑑<lb/>
　詔必大為之序時祖謙已得末疾遂除直中祕且賚<lb/>
　銀絹各三百中書舍人陳騤駮之論皆不行繼有近<lb/>
　臣宻啓云其所取之詩多言田里疾苦乃借舊作以<lb/>
<pb n="KR2n0005_WYG_015-18b"/>
　刺今又所載章疏皆指祖宗過舉尤非所宜於是鋟<lb/>
　板之議亦寢周益公序既成封以遺吕一讀命藏之<lb/>
　葢亦未當乎吕之意也張南軒以為無補治道何益<lb/>
　後學而朱晦庵晚歲嘗語學者曰此書編次篇篇有<lb/>
　意每卷首必取一大文字作壓卷如賦取五鳳樓之<lb/>
　類其所載奏議亦繋一時政治大節祖宗二百年規<lb/>
　模與後來中變之意盡在其中非選粹比也<hi>案每卷首必取</hi>
　<hi>一大文字以下原本脱去今據文獻通攷補入</hi>
<pb n="KR2n0005_WYG_015-19a"/>
歴代確論一百一卷<lb/>
　不知何人集自三皇五帝以及五代凡有論述者隨<lb/>
　世代編次<lb/>
江西詩派一百三十七卷續派十三卷<hi>案宋史藝文志作吕本中江西</hi>
<hi>宗派詩集一百十五卷曽紘江西續宗派詩集二卷</hi>
　自黄山谷而下三十五家又曽紘曽思父子詩詳見<lb/>
　詩集類詩派之説本出於吕居仁前輩多有異論觀<lb/>
　者當自得之<lb/>
<pb n="KR2n0005_WYG_015-19b"/>
輶軒集一卷<lb/>
　鄱陽洪皓歴陽張邵新安朱弁使金得歸道間唱酬<lb/>
　邵為之序<lb/>
古今絶句二卷<lb/>
　呉説傳朋所書杜子美王介甫詩師禮之子王令逢<lb/>
　原之外孫也<lb/>
元真子漁歌碑傳集録一卷<lb/>
　元真子漁歌世止傳誦其西塞山前一章而已嘗得<lb/>
<pb n="KR2n0005_WYG_015-20a"/>
　其一時倡和諸賢之辭各五章及南卓栁宗元所賦<lb/>
　通為若干章因以顔魯公碑述唐書本傳以至近世<lb/>
　用其詞入樂府者集為一編以備呉興故事<lb/>
艇齋師友尺牘二卷<lb/>
　南豐曽季貍裘父之師友徃復書簡其子濰輯而刻<lb/>
　之自吕居仁徐師川以降下至淳熙乾道諸賢咸在<lb/>
　焉裘父蕭然布衣而名流敬愛之若此足以知其人<lb/>
　之賢而亦以見當時風俗之美也<lb/>
<pb n="KR2n0005_WYG_015-20b"/>
膾炙集一卷<lb/>
　朝請郎嚴煥刻於江隂韓吏部而下雜文二十餘篇<lb/>
唐人絶句詩集一百卷<lb/>
　洪邁景盧編七言七十五卷五言六言二十五卷各<lb/>
　百首凡萬上之重華宫可謂博矣而多有本朝人詩<lb/>
　在其中如李九齡郭震滕白王嵒王初之屬其尤不<lb/>
　深攷者梁何仲言也<lb/>
唐絶句選五卷<lb/>
<pb n="KR2n0005_WYG_015-21a"/>
　莆田柯夢得東海編所選僅一百六十六首去取甚<lb/>
　嚴然人之好惡亦各隨所見耳<lb/>
唐絶句選四卷<lb/>
　倉部郎中福清林清之直父以洪氏絶句鈔取其佳<lb/>
　者七言一千二百八十五言百五十六六言十五首<lb/>
攷徳集三卷<lb/>
　强至所集韓魏公琦薨後時賢祭文挽詩<lb/>
四家胡笳詞一卷<lb/>
<pb n="KR2n0005_WYG_015-21b"/>
　蔡琰劉商王安石李元白也<lb/>
選詩七卷<lb/>
　文選中録出别行以人之時代為次<lb/>
宏辭總類四十一卷後集三十五卷第三集十卷第四<lb/>
集九卷<lb/>
　起紹聖乙亥迄嘉定戊辰皆刻於建昌軍學相傳紹<lb/>
　興中太守陸時雍所刻前集也餘皆後人續之戊辰<lb/>
　以後時相不喜此科主司務以艱僻之題困試者縱<lb/>
<pb n="KR2n0005_WYG_015-22a"/>
　有記憶不遺文采可觀輒復推求小疵以故久無中<lb/>
　選者初紹聖設科但曰宏辭不試制誥止於表檄露<lb/>
　布誡諭箴銘頌記序九種亦不用古題及大觀改曰<lb/>
　詞學兼茂<hi>案宋史大觀改曰詞學兼茂原本脱兼茂二字今補正</hi>去誡諭及檄<lb/>
　而益以制誥亦為九種四題而二題以歴代故事及<lb/>
　紹興始名博學宏辭復益以誥贊檄為十一種三日<lb/>
　試六題各一今一古遂為定制<lb/>
古文關鍵二卷<lb/>
<pb n="KR2n0005_WYG_015-22b"/>
　吕祖謙所取韓栁歐蘇曽諸家文標抹注釋以教初<lb/>
　學<lb/>
迂齋古文標注五卷<lb/>
　宗正寺簿四明樓昉暘叔撰大畧如吕氏關鍵而所<lb/>
　取自史漢而下至於本朝篇目增多發明尤精當學<lb/>
　者便之<lb/>
歴代奏議十卷<lb/>
　吕祖謙集<lb/>
<pb n="KR2n0005_WYG_015-23a"/>
國朝名臣奏議十卷<lb/>
　吕祖謙集凡二百篇<lb/>
皇朝名臣奏議一百五十卷<lb/>
　丞相沂國忠定公趙汝愚編進時為蜀帥<lb/>
續百家詩選二十卷<lb/>
　三衢鄭景龍伯允集以續曽慥前選凡慥所遺及在<lb/>
　慥後者皆取之然其率畧尤甚<lb/>
江湖集九卷<lb/>
<pb n="KR2n0005_WYG_015-23b"/>
　臨安書坊所刻本取中興以來江湖之士以詩馳譽<lb/>
　者而方惟深子通承平人物晁公武子止嘗為從官<lb/>
　乃亦在其中其餘亦未免玉石蘭艾混淆雜遝然而<lb/>
　士之不能自暴白於世者或賴此以有傳書坊巧為<lb/>
　射利可未以責備也<lb/>
回文類聚三卷<lb/>
　桑世昌澤卿集以璇璣圖為本初而併及近世詩詞<lb/>
　且以至道御製冠於篇首<lb/>
<pb n="KR2n0005_WYG_015-24a"/>
滁陽慶歴集十卷後集十卷<lb/>
　朝散郎滁人徐徽仲元集斷自慶歴以來曽肇子開<lb/>
　紹聖中謫守為之序其後集則呉珏<hi>案宋史藝文志作班</hi>張康<lb/>
　朝王言㳟<hi>案文獻通攷作王彥恭</hi>所續宣和四年唐恪欽叟序<lb/>
　之末及紹興葢又後人續入之爾<lb/>
呉興詩一卷<lb/>
　熙寧中知湖州孫氏集而不著名以其時攷之孫覺<lb/>
　莘老也<lb/>
<pb n="KR2n0005_WYG_015-24b"/>
呉興分類詩集三十卷<lb/>
　霅川倪祖義子由編大抵以孫氏所集太畧而增廣<lb/>
　之且併及近時諸公之作然亦病於太詳祖義齊齋<lb/>
　之子少聰俊仕未達得年五十以死<lb/>
㑹稽掇英集二十卷續集四十五卷<lb/>
　熙寧中郡守孔延之程師孟相繼纂集其續集則嘉<lb/>
　定中汪綱俾郡人丁燧為之<lb/>
潤州類集十卷<lb/>
<pb n="KR2n0005_WYG_015-25a"/>
　監潤州倉曹曽敗彥和纂始東漢終南唐<lb/>
京口詩集十卷續二卷<lb/>
　鎮江教授熊克集開寳以來詩文本二十卷止刻其<lb/>
　詩續又得二卷自南唐而上曽所遺者補八十餘篇<lb/>
嘉禾詩集一卷<lb/>
　不知集者<lb/>
永嘉集三卷<lb/>
　亦不知何人集<lb/>
<pb n="KR2n0005_WYG_015-25b"/>
天台集二卷别編一卷續集三卷<lb/>
　初李庚子長集本朝人詩為二卷未行太守李兼孟<lb/>
　達得之又得郡士林師箴所輯前代之作為賦二詩<lb/>
　二百乃以本朝人詩為續集而併刻焉别編則師箴<lb/>
　之子表民所補也<lb/>
括蒼集三卷後集五卷别集四卷續一卷<lb/>
　郡人呉飛英陳百朋相繼纂輯<lb/>
釣臺新集六卷續集十卷<lb/>
<pb n="KR2n0005_WYG_015-26a"/>
　郡人王旉集續者郡守謝徳輿子上也<lb/>
長樂集十四卷<lb/>
　福建提刑呉興俞向集<hi>案文獻通攷作俞尚</hi>宣和三年序<lb/>
清漳集三十卷<lb/>
　通判漳州趙不敵編<lb/>
揚州詩集二卷<lb/>
　教授馬希孟編元豐四年秦觀作序<lb/>
宣城集三卷<lb/>
<pb n="KR2n0005_WYG_015-26b"/>
　知宣州安平劉涇元符三年序<lb/>
南州集十卷<lb/>
　太平州教授林桷子長集<lb/>
南紀集五卷後集三卷<lb/>
　知漢陽軍于霆教授施士衡編其後集則教授鞏豐<lb/>
　也<lb/>
相江集三卷<hi>案文獻通攷作湘江</hi>
　不知何人集相江者韶州曲江别名<lb/>
<pb n="KR2n0005_WYG_015-27a"/>
艮嶽集一卷<lb/>
　不知集者其首則御製記文也<lb/>
桃花源集二卷又二卷<lb/>
　紹聖丙子四明田孳序淳熙庚子縣令趙彥琇重編<lb/>
　合為一卷下卷則淳熙以後所續<lb/>
庾樓紀述三卷琵琶亭詩一卷<lb/>
　不知集者<lb/>
東陽記詠四卷<lb/>
<pb n="KR2n0005_WYG_015-27b"/>
　亦不知集者<lb/>
盤洲編二卷<lb/>
　洪丞相适兄弟子姪所賦園池詩也<lb/>
瓊野録一卷<lb/>
　學士洪邁園池記述題詠其曰瓊野者從維揚得瓊<lb/>
　花植之而生遂以名圃<lb/>
清暉閣詩一卷<lb/>
　史正志創閣於金陵僚屬皆賦詩<lb/>
<pb n="KR2n0005_WYG_015-28a"/>
㑹稽紀詠六卷<lb/>
　汪綱仲舉帥越多所修創嚴陵洪璞每事為一絶賡<lb/>
　者四人曰張渂王栐程震龍馮大章又有諸葛興為<lb/>
　古詩二十篇<lb/>
蕭秋詩集一卷<lb/>
　玉山徐文卿斯逺作蕭秋詩四言九章章四句趙蕃<lb/>
　昌甫而下和者十三人紹熙辛亥也趙汝談履常亦<lb/>
　與焉後三十三年嘉定癸未乃序而刻之文卿晚第<lb/>
<pb n="KR2n0005_WYG_015-28b"/>
　進士未授官而死有詩見江湖集<lb/>
唐山集一卷後集三卷<lb/>
　卞圜宋佽編唐山者臨安昌化縣也<lb/>
後典麗賦四十卷<lb/>
　金華唐仲友與政編仲友以辭賦稱於時此集自唐<lb/>
　末以及本朝盛時名公所作皆在焉止於紹興間先<lb/>
　有王戊集典麗賦九十三卷故此名後典麗賦王氏<lb/>
　集未見<lb/>
<pb n="KR2n0005_WYG_015-29a"/>
指南賦箋五十五卷指南賦經八卷<lb/>
　皆書坊編集時文止於紹熙以前<lb/>
指南論十六卷又本前後二集四十六卷<lb/>
　淳熙以前時文<lb/>
擢犀䇿一百九十六卷擢象䇿一百六十八卷<lb/>
　擢犀者元祐宣政以及建紹初年時文也擢象則紹<lb/>
　興末大抵科舉場屋之文每降愈下後生亦不復識<lb/>
　前輩之舊作姑存之以觀世變<lb/>
<pb n="KR2n0005_WYG_015-29b"/>
文章正宗二十卷<lb/>
　參知政事真徳秀希元撰自序正宗云者以後世文<lb/>
　詞之多變欲學者識其源流之正也自昔集録文章<lb/>
　若杜預摯虞諸家往往湮没不傳今行於世者惟梁<lb/>
　昭明文選姚鉉文粹而已繇今眡之二書所録果得<lb/>
　源流之正乎故今所集以明義理切世用為主其體<lb/>
　本乎古而旨近乎經者然後取焉否則辭雖工亦不<lb/>
　録其目凡四曰辭命曰議論曰叙事曰詩賦去取甚<lb/>
<pb n="KR2n0005_WYG_015-30a"/>
　嚴<hi>案此條原本脱漏今據文獻通攷補入</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0005_WYG_015-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　直齋書録解題卷十五<lb/>
</p>
<p>
</p>
  </div>
</body>
</text>
</TEI>
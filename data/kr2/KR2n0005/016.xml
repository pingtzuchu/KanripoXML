<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>直齋書録解題卷十六</head>
    <p>
<pb n="KR2n0005_WYG_016-1a"/>
欽定四庫全書<lb/>
　直齋書録解題卷十六　　宋　陳振孫　撰<lb/>
　　别集類上<lb/>
宋玉集一卷<lb/>
　楚大夫宋玉撰史記屈原傳言楚人宋玉唐勒景差<lb/>
　之徒蓋皆原之弟子也而玉之辭賦獨傳至以屈宋<lb/>
　並稱於後世餘人皆莫能及案隋志集三卷唐志二<lb/>
　卷今書乃文選及古文苑中録出者未必當時本也<lb/>
<pb n="KR2n0005_WYG_016-1b"/>
枚叔集一卷<lb/>
　漢𢎞農都尉淮隂枚乗撰叔其字也隋志梁時有二<lb/>
　卷亡唐志復著録今本乃於漢書及文選諸書鈔出<lb/>
　者<lb/>
董仲舒集一卷<lb/>
　漢膠西相廣川董仲舒撰案隋唐志皆二卷今惟録<lb/>
　本傳中三策及古文苑所載士不遇賦詣公孫𢎞記<lb/>
　室書二篇而已其叙篇略本傳語亦載古文苑仲舒<lb/>
<pb n="KR2n0005_WYG_016-2a"/>
　平生著書如玉杯繁露清明竹林之類其泯没不存<lb/>
　多矣所傳繁露亦非本真也<lb/>
劉中壘集五卷<lb/>
　漢中壘校尉劉向子政撰前四卷封事並見漢書九<lb/>
　歎見楚辭末請雨華山賦見古文苑<lb/>
揚子雲集五卷<lb/>
　漢黄門郎成都揚雄子雲撰大抵皆録漢書及古文<lb/>
　苑所載案宋玉而下五家皆見唐以前藝文志而三<lb/>
<pb n="KR2n0005_WYG_016-2b"/>
　朝志俱不著録崇文總目僅有董集一卷而已蓋古<lb/>
　本多已不存好事者於史傳類書中鈔録以備一家<lb/>
　之作充藏書之數而已<lb/>
二十四箴一卷<lb/>
　揚雄撰今廣德軍所刋本校集中無司空尚書博士<lb/>
　太常四箴集中所有皆據古文苑而此四箴或云崔<lb/>
　駰或云崔子玉疑不能明也<lb/>
蔡中郎集十卷<lb/>
<pb n="KR2n0005_WYG_016-3a"/>
　後漢左中郎将陳留蔡邕伯喈撰唐志二十卷今本<lb/>
　闕亡之外纔六十四篇其間有稱建安年號及為魏<lb/>
　宗廟頌述者非邕文也卷末有天聖癸亥歐陽静所<lb/>
　書辨證甚詳以為好事者雜編他人之文相混非本<lb/>
　書<lb/>
陳思王集二十卷<lb/>
　魏陳王曹植子建撰卷數與前志合其間亦有采取<lb/>
　御覽書鈔類聚諸書中所有者意皆後人附益然則<lb/>
<pb n="KR2n0005_WYG_016-3b"/>
　亦非當時全書矣其間或引摯虞流别集此書國初<lb/>
　已亡猶是唐人舊傳也<lb/>
陳孔璋集十卷<lb/>
　魏丞相軍謀掾廣陵陳琳孔璋撰案魏志文帝為五<lb/>
　官中郎将及平原侯植皆好文學山陽王粲仲宣北<lb/>
　海徐幹偉長廣陵陳琳孔璋陳留阮瑀元瑜汝南應<lb/>
　瑒德璉東平劉楨公榦並見友善自邯鄲淳繁欽路<lb/>
　粹丁廙楊修荀綽等亦有文采而不在此七人之列<lb/>
<pb n="KR2n0005_WYG_016-4a"/>
　世所謂建安七子者也但自王粲而下纔六人意子<lb/>
　建亦在其間耶而文帝典論則又以孔融居其首并<lb/>
　粲琳等謂之七子植不與焉今諸家詩文散見於文<lb/>
　選及諸類書其以集傳者仲宣子建孔璋三人而已<lb/>
　余家亦未有仲宣集<lb/>
阮歩兵集十卷<lb/>
　魏歩兵校尉陳留阮籍嗣宗撰籍瑀之子也<lb/>
嵇中散集十卷<lb/>
<pb n="KR2n0005_WYG_016-4b"/>
　魏中散大夫譙嵇康叔夜撰本姓奚自㑹稽徙譙之<lb/>
　銍縣嵇山家其側遂氏焉取稽字之上志其本也<hi>案晉</hi>
　<hi>書本傳銍縣有嵇山家於其側因而命氏此云取稽字之上蓋以嵇與稽字體相近為不忘㑹稽之意文</hi>
　<hi>獻通攷作取嵇恐誤</hi>所著文論六七萬言今存于世者僅如此<lb/>
　唐志猶有十五卷<lb/>
張司空集三卷<lb/>
　晉司空范陽張華茂先撰前二卷為四言五言詩後<lb/>
　一卷為祭祀哀誄等文<lb/>
<pb n="KR2n0005_WYG_016-5a"/>
陸士衡集十卷<lb/>
　晉平原内史吳郡陸機士衡撰<lb/>
陸士龍集十卷<lb/>
　晉清河内史陸雲士龍撰太康平吳二陸入洛張茂<lb/>
　先所謂利獲二俊者也遜抗之後而有機雲可謂代<lb/>
　不乏人矣然皆不免其身才者身之累也况居亂世<lb/>
　乎機好遊權門抑又有以取之耶<lb/>
劉司空集十卷<lb/>
<pb n="KR2n0005_WYG_016-5b"/>
　晉司空中山劉琨越石撰前五卷差全可觀後五卷<lb/>
　闕誤或一卷數行或斷續不屬殆類鈔節者末卷劉<lb/>
　府君誄尤多訛未有别本可以是正<lb/>
陶靖節集十卷<lb/>
　晉彭澤令潯陽陶潜淵明撰或云淵明字元亮大司<lb/>
　馬侃曾孫自號五栁先生世稱靖節徴士<lb/>
陶靖節年譜一卷年譜辨證一卷雜記一卷<lb/>
　吳郡吳仁傑斗南為年譜蜀人張縯季長辨證之又<lb/>
<pb n="KR2n0005_WYG_016-6a"/>
　雜記前賢論靖節語此蜀本也卷末有陽休之宋庠<lb/>
　序録私記又有治平三年思悦題稱永嘉示以宋丞<lb/>
　相刋定之本思悅者不知何人也<lb/>
鮑叅軍集十卷<lb/>
　宋前軍行叅軍東海鮑照明逺撰世多云鮑昭以避<lb/>
　唐武后諱也沈約宋書李延夀南史皆作鮑照而館<lb/>
　閣書目直以為鮑昭且云上黨人非也<lb/>
謝宣城集五卷<lb/>
<pb n="KR2n0005_WYG_016-6b"/>
　齊中書郎陳郡謝朓元暉撰集本十卷樓炤知宣州<lb/>
　止以上五卷賦與詩刋之下五卷皆當時應用之文<lb/>
　衰世之事可采者已見本傳及文選餘視詩劣焉無<lb/>
　傳可也<lb/>
孔德璋集十卷<hi>案文獻通攷作一卷</hi>
　齊太子詹事山隂孔稚圭德璋撰北山移文其所作<lb/>
　也<lb/>
沈約集十五卷别集一卷又九卷<lb/>
<pb n="KR2n0005_WYG_016-7a"/>
　梁特進吳興沈約休文撰約有文集百卷今所存惟<lb/>
　此而已十五卷者前二卷為賦餘皆詩也别集雜録<lb/>
　詩文不分卷九卷者皆詔草也閣館書目但有此九<lb/>
　卷及詩一卷凡四十八首<lb/>
昭明太子集五卷<lb/>
　梁太子蕭統德施撰<lb/>
何仲言集三卷<hi>案文獻通攷作二卷</hi>
　梁水部郎何遜仲言撰本傳集八卷館閣書目同今<lb/>
<pb n="KR2n0005_WYG_016-7b"/>
　所傳止此<lb/>
江文通集十卷<lb/>
　梁散騎常侍江淹文通撰<lb/>
庾開府集二十卷<lb/>
　周司憲中大夫南陽庾信子山撰信肩吾之子仕梁<lb/>
　及周其在揚都有集四十卷及江陵又有三卷皆兵<lb/>
　火不存今集止自入魏以來所作而哀江南賦實為<lb/>
　首冠<lb/>
<pb n="KR2n0005_WYG_016-8a"/>
稽聖賦三卷<lb/>
　北齊黄門侍郎琅邪顔之推撰其孫師古注蓋擬天<lb/>
　問而作中興書目稱李淳風注<lb/>
唐太宗集三卷<lb/>
　唐太宗皇帝本集四十卷館閣書目但有詩一卷六<lb/>
　十九首而已今此本第一卷賦四篇詩六十五首後<lb/>
　二卷為碑銘書詔之屬而訛謬頗多世所傳太宗之<lb/>
　文見於石刻者如帝京篇秋日效庾信體詩三藏聖<lb/>
<pb n="KR2n0005_WYG_016-8b"/>
　敎序皆不在又晉書紀傳論稱制曰者四皆太宗御<lb/>
　製也今獨載宣武二紀論而陸機王羲之傳論不預<lb/>
　焉宣紀論復重出其他亦多有非太宗文者雜厠其<lb/>
　中非善本也<lb/>
東臯子五卷<lb/>
　唐大樂丞太原王績無功撰績文中子王通仲淹之<lb/>
　弟也仕隋為正字嗜酒簡放不樂仕進晚以大樂吏<lb/>
　焦革善釀求為其丞不問流品亦阮嗣宗歩兵之意<lb/>
<pb n="KR2n0005_WYG_016-9a"/>
　也革死乃歸於所居立杜康祠為文祭之以焦革配<lb/>
　自號東臯子其友吕才鳩訪遺文編成五卷為之序<lb/>
　有醉鄉記傳於世其後陸淳又為後序<lb/>
盧照鄰集十卷<lb/>
　唐新都尉范陽盧照鄰撰以久病自沈潁水<lb/>
駱賔王集十卷<lb/>
　唐臨海丞義烏駱賔王撰賔王後為徐敬業𫝊檄天<lb/>
　下罪状武后所謂一抔之土未乾六尺之孤安在者<lb/>
<pb n="KR2n0005_WYG_016-9b"/>
　也其首卷有魯國郗雲卿序言賔王光宅中廣陵亂<lb/>
　伏誅莫有收拾其文者後有勅搜訪雲卿撰焉又有<lb/>
　蜀本卷數亦同而次序先後皆異序文視前本加詳<lb/>
　而云廣陵起義不㨗因致遁逃文集散失中宗朝詔<lb/>
　令搜訪案本傳言賔王既敗亡命不知所之與蜀本<lb/>
　序合<lb/>
陳拾遺集十卷<lb/>
　唐右拾遺射洪陳子昂伯玉撰黄門侍郎盧藏用為<lb/>
<pb n="KR2n0005_WYG_016-10a"/>
　之序又有别傳系之卷末子昂仕武后既不遇以父<lb/>
　䘮家居縣令段簡貪暴取貨弗厭致之獄以死年財<lb/>
　四十二子昂為明堂議神鳯頌納忠貢諛於孽后之<lb/>
　朝大節不足言矣然其詩文在唐初實首起八代之<lb/>
　衰者韓退之薦士詩言國朝盛文章子昂始高蹈非<lb/>
　虚語也盧序亦簡古清壮非唐初文人所及<lb/>
宋之問集十卷<lb/>
　唐越州長史河汾宋之問延清撰<lb/>
<pb n="KR2n0005_WYG_016-10b"/>
沈佺期集十卷<hi>案文獻通攷作五卷</hi>
　唐中書舍人内黄沈佺期雲卿撰自沈約以來始以<lb/>
　音韻對偶為詩至之問佺期益加靡麗學者宗之號<lb/>
　為沈宋唐律蓋本於此二人者皆以謟附二張進景<lb/>
　龍中俱為修文館學士佺期回波詞有所謂齒録牙<lb/>
　緋者其為人可知之問尤反覆無行卒以罪死<lb/>
張燕公集三十卷<lb/>
　唐宰相范陽張説説之撰一字道濟與蘇頲號燕許<lb/>
<pb n="KR2n0005_WYG_016-11a"/>
　大手筆家未有蘇許公集二人名相而以文擅天下<lb/>
　盛矣哉<lb/>
曲江集二十卷<lb/>
　唐宰相曲江張九齡子夀撰曲江本有元祐中郡人<lb/>
　鄧開序自言得其文於公十世孫蒼梧守唐輔而刋<lb/>
　之卷末附以中書舍人樊子彥所撰行状㑹稽公徐<lb/>
　浩所撰神道碑及太常博士鄭宗珍議諡文獻状蜀<lb/>
　本無之<lb/>
<pb n="KR2n0005_WYG_016-11b"/>
王右丞集十卷<lb/>
　唐尚書右丞河中王維摩詰撰建昌本與蜀本次序<lb/>
　皆不同大抵蜀刻唐六十家集多異于他處本而此<lb/>
　集編次尤無倫維詩清逸追逼陶謝輞川别墅圖畫<lb/>
　摹傳至今嘗與裴廸同賦各二十絶句集中又有與<lb/>
　廸書畧曰夜登華子岡輞水淪漣與月上下寒山逺<lb/>
　火明滅林外深巷寒犬吠聲如豹村墟夜舂復與疎<lb/>
　鐘相間此時獨坐僮僕静黙每思曩昔攜手賦詩當<lb/>
<pb n="KR2n0005_WYG_016-12a"/>
　待春中卉木蔓發輕鯈出水白鷗矯翼露濕青臯麥<lb/>
　雉朝雊儻能從我遊乎余每讀之使人有飄然獨往<lb/>
　之興廸詩亦佳然他無聞於世蓋亦高人也輞川在<lb/>
　藍田縣西南二十里本宋之問别圃維後表為清源<lb/>
　寺終墓其西<lb/>
龍筋鳯髓判十卷<lb/>
　唐司門員外郎陸澤張鷟文成撰鷟調露中進士事<lb/>
　跡見張薦傳薦之祖也唐以書判拔萃科選士此集<lb/>
<pb n="KR2n0005_WYG_016-12b"/>
　凡百題自省臺寺監百司下及州縣類事屬辭蓋待<lb/>
　選預備之具也鷟自號浮休子<lb/>
李翰林集三十卷<hi>案解題中所云應作三十卷原本脱十字今校補</hi>
　唐翰林供奉廣漢李白撰唐志有草堂集二十卷者<lb/>
　李陽氷所録也今案陽氷序文但言十喪其九而無<lb/>
　卷數又樂史序文稱李翰林集十卷别收歌詩十卷<lb/>
　因校勘為二十卷又於館中得賦序表書賛頌等亦<lb/>
　為十卷號曰别集然則三十卷者樂史所定也家所<lb/>
<pb n="KR2n0005_WYG_016-13a"/>
　藏本不知何處本前二十卷為詩後十卷為雜著首<lb/>
　載陽氷史及魏顥曾鞏四序李華劉全白范傳正裴<lb/>
　敬碑誌卷末又載新史本傳而姑孰十詠笑矣悲來<lb/>
　草書三歌行亦附焉復著東坡辨證之語其本最為<lb/>
　完善别有蜀刻大小二本卷數亦同而首卷専載碑<lb/>
　序餘二十三卷歌詩而雜著止六卷有宋敏求後序<lb/>
　言舊集歌詩七百七十六篇又得王溥及唐魏萬集<lb/>
　本因裒唐類詩諸編洎石刻所傳廣之無慮千篇以<lb/>
<pb n="KR2n0005_WYG_016-13b"/>
　别集雜著附其後曾鞏蓋因宋本而次第之者也以<lb/>
　校舊藏本篇數如其言然則蜀本即宋本也耶末又<lb/>
　有元豐中毛漸題云以宋公編類之勤曾公攷次之<lb/>
　詳而晏公又能鏤板以傳於世乃晏知止刻於蘇州<lb/>
　者然則蜀本蓋傳蘇本而蘇本不復有矣<lb/>
杜工部集二十卷<lb/>
　唐左拾遺檢校工部員外郎劔南節度參謀襄陽杜<lb/>
　甫子美撰案唐志六十卷小集六卷王洙原叔蒐裒<lb/>
<pb n="KR2n0005_WYG_016-14a"/>
　中外書九十九卷除其重複定取千四百五篇古詩<lb/>
　三百九十九近體千有六起太平時終湖南所作視<lb/>
　居行之次若嵗時為先後别録雜著為二卷合二十<lb/>
　卷寳元二年記遂為定本王琪君玉嘉祐中刻之姑<lb/>
　蘇且為後記元稹墓銘亦附第二十卷之末又有遺<lb/>
　文九篇治平中太守裴集刋附集外蜀本大畧同而<lb/>
　以遺文入正集中則非其舊也世言子美詩集大成<lb/>
　而無韻者幾不可讀然開天以前文體大畧皆如此<lb/>
<pb n="KR2n0005_WYG_016-14b"/>
　若三大禮賦辭氣壮偉又非唐初餘子所能及也<lb/>
校定杜工部集二十二卷<lb/>
　秘書郎黄伯思長睿所校既正其差誤參攷嵗月出<lb/>
　處異同古律相間凡一千四百十十首<hi>案文獻通攷作一千四百</hi>
　<hi>四十七首</hi>雜著二十九首别為二卷李丞相伯紀為序之<lb/>
賈幼幾集十卷<lb/>
　唐起居舍人河南賈至幼幾撰唐志二十卷别十五<lb/>
　卷李淑書目云至集有三本又有十卷者有序今本<lb/>
<pb n="KR2n0005_WYG_016-15a"/>
　無序中興館閣本亦同<lb/>
元次山集十卷<lb/>
　唐容管經略使河南元結次山撰蜀本但載自序江<lb/>
　州本以李商隠所作序冠其首蜀本拾遺一卷中興<lb/>
　頌五規二惡之屬皆在焉江本分寘十卷結自號漫<lb/>
　叟<lb/>
顔魯公集十五卷補遺一卷附録一卷<lb/>
　唐太子太師京兆顔真卿清臣撰之推五世孫師古<lb/>
<pb n="KR2n0005_WYG_016-15b"/>
　曾侄孫案館閣書目嘉祐中宋敏求惜其文不傳乃<lb/>
　集其刋於金石者為十五卷今本序文劉敞所作乃<lb/>
　云吳興沈侯編輯而不著沈之名留元剛刻於永嘉<lb/>
　為後序則云劉原父所序即宋次道集其刻於金石<lb/>
　者也又不知何據元剛復為之年譜益以拾遺一卷<lb/>
　多世所傳帖語且以行状碑傳為附録魯公之裔孫<lb/>
　裕自五代時官温州與其弟倫祥<hi>案文獻通攷倫作綸</hi>皆徙居<lb/>
　永嘉樂清本朝世復其家且時褒録其子孫亦有登<lb/>
<pb n="KR2n0005_WYG_016-16a"/>
　科者<lb/>
蕭功曹集十卷<lb/>
　唐揚州功曹參軍蕭穎士茂挺撰門人栁并為序穎<lb/>
　士梁鄱陽王之裔敏悟夙成負才尚氣見惡於李林<lb/>
　甫其後卒不遇以死夀亦不逮中年<lb/>
毛欽一集二卷<lb/>
　唐荆州長林毛欽一撰長林荆門軍屬縣欽一上諸<lb/>
　公書自稱毛欽一字傑或時又以傑為名唐人以字<lb/>
<pb n="KR2n0005_WYG_016-16b"/>
　行者多矣自號雲夢子開元中人<lb/>
吳筠集十卷<lb/>
　唐嵩陽觀道士華隂吳筠貞節撰筠舉進士不中第<lb/>
　天寳初召至京師為道士待詔翰林為高力士所惡<lb/>
　而斥後入剡中天台卒弟子諡為宗元先生事見隠<lb/>
　逸傳傳稱筠所善孔巢父李白歌詩相甲乙巢父詩<lb/>
　未之見也筠詩固不碌碌豈能與太白相甲乙哉<lb/>
獨孤常州集二十卷<lb/>
<pb n="KR2n0005_WYG_016-17a"/>
　唐常州刺史洛陽獨孤及至之撰其門人梁肅編集<lb/>
　為後序而李舟為序於篇首且刻崔祐甫所為墓志<lb/>
　其子曰郁字古風者亦有名韓退之志其墓<lb/>
高常侍集十卷<lb/>
　唐左散騎常侍渤海高適逹夫撰適年五十始為詩<lb/>
　即工部子美所善也豪傑之士亦何所往而不能也<lb/>
劉隨州集十卷<lb/>
　唐隨州刺史宣城劉長卿文房撰詩九卷末一卷雜<lb/>
<pb n="KR2n0005_WYG_016-17b"/>
　著數篇而已建昌本十卷别一卷為雜著長卿開元<lb/>
　二十一年進士<lb/>
劉虞部集十卷<lb/>
　唐虞部郎中劉商子夏撰武元衡為之序集中有送<lb/>
　弟歸懐州舊業序言高祖當武德經綸勲在王府案<lb/>
　武德功臣有劉文静宏基政會史皆有傳文静之後<lb/>
　誅絶宏基政㑹傳後無所攷未詳何人之後也胡笳<lb/>
　十八拍行於世<lb/>
<pb n="KR2n0005_WYG_016-18a"/>
戎昱集五卷<hi>案文獻通攷作三卷</hi>
　唐䖍州刺史扶風戎昱撰其侄孫為序言弱冠謁杜<lb/>
　甫於渚宮一見禮遇集中有哭甫詩世所傳在家貧<lb/>
　亦好之句昱詩也<lb/>
梁補闕集二十卷<lb/>
　唐右補闕翰林學士安定梁肅敬之撰崔恭為之序<lb/>
　首稱其從釋氏為天台大師元浩之弟子今案獨孤<lb/>
　及集後序稱門下生頗述師承之意韓愈亦言其佐<lb/>
<pb n="KR2n0005_WYG_016-18b"/>
　助陸相貢士所與及第者皆赫然有聞然則梁固名<lb/>
　儒善士也而獨以為師從釋氏者何哉<lb/>
陸宣公集二十二卷<lb/>
　唐宰相嘉興陸贄敬輿撰權德輿為序稱制誥集十<lb/>
　三卷奏草七卷中書奏議七卷今所存者翰苑集十<lb/>
　卷牓子集十二卷序又稱别集文賦表状十五卷今<lb/>
　不傳<lb/>
權丞相集五十卷<lb/>
<pb n="KR2n0005_WYG_016-19a"/>
　唐宰相畧陽權德輿載之撰楊嗣復為序德輿父臯<lb/>
　以不汙禄山見卓行傳其子璩為中書舍人劾李訓<lb/>
　傾覆亦能世其家性寛和有大體文亦純雅宏贍三<lb/>
　世名迹可謂德門矣墓碑韓昌黎所為也序又言九<lb/>
　年掌誥自纂録為五十卷不在此集内今未之見<lb/>
裴晉公集二卷<lb/>
　唐宰相河東裴度中立撰<lb/>
昌黎集四十卷外集十卷<lb/>
<pb n="KR2n0005_WYG_016-19b"/>
　唐吏部侍郎南陽韓愈退之撰李漢序漢文公壻也<lb/>
　其言辱知最厚且親收拾遺文無所失墜者懼後之<lb/>
　人偽妄輙附益其中也外有註論語十卷傳學者順<lb/>
　宗實録五卷列於史官不在集中今實録在外集然<lb/>
　則世所謂外集者自實録外皆偽妄或韓公及其壻<lb/>
　所刪去也南陽者唐東都之河陽春秋傳晉於是始<lb/>
　啟南陽者也新書以為鄧州非是方崧卿年譜辨之<lb/>
　詳矣<lb/>
<pb n="KR2n0005_WYG_016-20a"/>
韓文公志五卷<lb/>
　金堂樊汝霖澤之撰汝霖嘗為韓集譜注四十五卷<lb/>
　又集其碑誌祭文序譜之屬為一編此是也譜注未<lb/>
　之見汝霖宣和六年進士仕至瀘帥以卒玉山汪端<lb/>
　明志其墓<lb/>
昌黎集四十卷外集一卷附録五卷年譜一卷舉正十<lb/>
卷外抄八卷<lb/>
　年譜洪興祖撰莆田方崧卿增攷且撰舉正以校其<lb/>
<pb n="KR2n0005_WYG_016-20b"/>
　同異而刻之南安軍外集但據嘉祐蜀本劉煜所録<lb/>
　二十五篇而附以石刻聯句詩文之遺見於他集者<lb/>
　及葛嶠刻栁文則又以大庾丞韓郁所編注諸本號<lb/>
　外集者<hi>案文獻通攷作韓都</hi>并攷校疑誤輯遺事共為外鈔刻<lb/>
　之<lb/>
校定韓昌黎集四十卷外集十卷<lb/>
　晦庵朱侍講熹以方氏本校定凡異同定歸於一多<lb/>
　所發明有益後學外集皆如舊本獨用方本益大顛<lb/>
<pb n="KR2n0005_WYG_016-21a"/>
　三書愚案方氏用力於此集勤矣外集刪削甚嚴而<lb/>
　存此書以見其邀速常語初無崇信之説但欲明世<lb/>
　間問答之偽而不悟此書為偽之尤也蓋由歐陽公<lb/>
　跋語之故不知歐陽公自以易大傳之名與已意合<lb/>
　從而實之此自通人之一蔽東坡固嘗深辨之然其<lb/>
　謬妄三尺童子所共識不待坡公也今朱公決以為<lb/>
　韓筆無疑方氏未足責晦翁識高一世而其所定者<lb/>
　廼爾殆不可解今案外集第七卷曰疑誤者韓郁注<lb/>
<pb n="KR2n0005_WYG_016-21b"/>
　云潮州靈山寺所刻末云吏部侍郎潮州刺史者非<lb/>
　也退之自刑部侍郎貶潮晚乃由兵部為吏部流俗<lb/>
　但稱韓吏部爾其書蓋國初所刻故其謬如此又潮<lb/>
　本韓集不見有此書使靈山舊有此刻集時何不編<lb/>
　入可見此書妄也然其妄甚白亦不待此而明<lb/>
栁栁州集四十五卷外集二卷<lb/>
　唐禮部員外郎栁州刺史河東栁宗元子厚撰劉禹<lb/>
　錫作序言編次其文為三十二通退之之誌若祭文<lb/>
<pb n="KR2n0005_WYG_016-22a"/>
　附第一通之末今世所行本皆四十五卷又不附誌<lb/>
　文非當時本也或云沈元用所傳穆伯長本<lb/>
栁先生集四十五卷外集二卷别録一卷<hi>案文獻通攷作二卷</hi>摭<lb/>
異一卷音釋一卷附録二卷事迹本末一卷<lb/>
　方崧卿既刻韓集於南安軍其後江隂葛嶠為守復<lb/>
　刋栁集以配之别録而下皆嶠所裒集也别録者龍<lb/>
　城録及法言注五則龍城近世人偽作<lb/>
重校添注栁文四十五卷外集二卷<lb/>
<pb n="KR2n0005_WYG_016-22b"/>
　姑蘇鄭定刋於嘉興以諸家所注輯為一編曰集注<lb/>
　曰補注曰章曰孫曰韓曰張曰董氏而皆不著其名<lb/>
　其曰重校曰添注則其所附益也<lb/>
韓栁音辨二卷<lb/>
　南劍州教授新安張敦頤撰紹興八年進士也<lb/>
李元賔集五卷<lb/>
　唐太子校書江東李觀元賔撰觀與韓退之貞元八<lb/>
　年同年進士明年試博學宏詞觀中其科而愈不在<lb/>
<pb n="KR2n0005_WYG_016-23a"/>
　選顔子不貳過論其年所試文也又一年觀年二十<lb/>
　九卒愈為之誌銘使觀不死可量也哉陸希聲得其<lb/>
　文二十九篇為之序慶歴中章察又得十四首於楚<lb/>
　人趙昂通為五卷<lb/>
歐陽行周集五卷<lb/>
　唐國子四門助教莆田歐陽詹行周撰詹亦韓愈同<lb/>
　年進士故其集中各有明水賦詹亦早死愈為之哀<lb/>
　詞尤拳拳焉李翺作傳而李集不載其序福建廉使<lb/>
<pb n="KR2n0005_WYG_016-23b"/>
　李貽孫所為也詹之為人有哀辭可信矣黄璞何人<lb/>
　斯乃有太原函髻之謗好事者喜傳之不信愈而信<lb/>
　璞異哉高城已不見之句樂府此類多矣不得以為<lb/>
　實也然高城已不見之詩題云途中寄太原所思蓋<lb/>
　亦有以召其疑也昔人以曖昧受謗傳之千古尚未<lb/>
　能明孰謂今人之行已而可不謹哉<lb/>
元氏長慶集六十卷<lb/>
　唐宰相河南元稹微之撰中興書目止四十八卷又<lb/>
<pb n="KR2n0005_WYG_016-24a"/>
　有逸詩二卷稹嘗自彚其詩為十體其末為豔詩暈<lb/>
　眉約鬢匹配色澤劇婦人之怪艷者今世所傳李娃<lb/>
　鶯鶯夢遊春古決絶句贈雙文示楊瓊諸詩皆不見<lb/>
　於六十卷中意館中所謂逸詩者即其艷體者耶稹<lb/>
　初與白樂天齊名文章相上下出處亦不相悖晚而<lb/>
　欲速化依奄宦得相卒為小人之歸而居易終始全<lb/>
　節嗚呼為士者可以鑒矣<lb/>
白氏長慶集七十一卷年譜一卷又新譜一卷<lb/>
<pb n="KR2n0005_WYG_016-24b"/>
　唐太子少傅太原白居易樂天撰案集後記稱前著<lb/>
　長慶集五十卷元微之為序後集二十卷自為序今<lb/>
　又續後集五卷自為記前後七十五卷時會昌五年<lb/>
　也墓志乃云集前後七十卷當時預為誌時未有續<lb/>
　後集今本七十一卷蘇本蜀本編次亦不同蜀本又<lb/>
　有外集一卷往往皆非樂天自記之舊矣年譜維揚<lb/>
　李璜德劭所作樓大防參政得之以遺吳郡守李伯<lb/>
　珍諫議刻之余嘗病其疎畧牴牾且號為年譜而不<lb/>
<pb n="KR2n0005_WYG_016-25a"/>
　繫年乃别為新譜刋附集首<lb/>
白集年譜一卷<lb/>
　知忠州漢嘉何友諒以居易舊治既刋其文集又作<lb/>
　年譜刋之集首始余為譜既成妹夫王栐叔永守忠<lb/>
　録寄之則忠已有此譜視余譜詳畧互見亦各有發<lb/>
　明其辨李崖州三絶非樂天作及載晁子止之語謂<lb/>
　與楊虞卿為姻家與牛僧孺為師生而不陷牛李黨<lb/>
　中與余暗合因並存之詳見新譜末章<lb/>
<pb n="KR2n0005_WYG_016-25b"/>
劉賔客集三十卷外集十卷<lb/>
　唐檢校禮部尚書兼太子賔客中山劉禹錫夢得撰<lb/>
　集本四十卷逸其十卷常山宋次道裒輯其遺文得<lb/>
　詩四百七篇雜文二十二篇為外集然未必皆十卷<lb/>
　所逸也<lb/>
李文公集十卷<hi>案文獻通攷作十八卷</hi>
　唐山南東道節度使李翺習之撰蜀本分二十卷集<lb/>
　中無詩獨有戲贈一篇拙甚決非其作也然韓集逺<lb/>
<pb n="KR2n0005_WYG_016-26a"/>
　遊聯句有習之一聯云前之詎灼灼此去信悠悠亦<lb/>
　殊不工他無一語意者於詩非所長而不作耶習之<lb/>
　為文源委於退之可謂得其傳矣但其才氣不能及<lb/>
　耳<lb/>
樊宗師集一卷絳守園池記注一卷<lb/>
　唐諫議大夫南陽樊宗師紹述撰韓文公為墓誌稱<lb/>
　魁紀公三十卷樊子三十卷詩文千餘篇今所存纔<lb/>
　數篇耳讀之殆不可句有王晟者天聖中為絳倅取<lb/>
<pb n="KR2n0005_WYG_016-26b"/>
　其園池記章解而句釋之猶有不盡通者孔子曰辭<lb/>
　逹而已矣為文而晦澁若此其湮没弗傳也宜哉<lb/>
　書以魁紀公名異甚文之不可句當亦類是<hi>隨齊批注</hi>
皇甫持正集六卷<lb/>
　唐工部郎中新定皇甫湜持正撰東都修福先寺碑<lb/>
　三千字一字索三縑<hi>案原本無一字二字今據文獻通攷補正</hi>其輕傲不<lb/>
　羈非裴晉公鉅德殆不能容之也今集纔數十篇碑<lb/>
　不復存意其多所亡逸然湜之矜負如此固不苟為<lb/>
<pb n="KR2n0005_WYG_016-27a"/>
　人作人亦未必敢求之也<lb/>
林藻集一卷<lb/>
　唐嶺南節度副使莆田林藻緯乾撰藻貞元七年進<lb/>
　士試珠還合浦賦叙珠去來之意人謂有神助焉<lb/>
林藴集一卷<lb/>
　唐邵州刺史林藴復夢撰藻之弟也見儒學傳藴父<lb/>
　披蘇州别駕有子九人世號九牧林氏其族至今衣<lb/>
　冠詩禮以藴所為父墓碑攷之其八子為刺史司馬<lb/>
<pb n="KR2n0005_WYG_016-27b"/>
　其一號處士而披之父為饒陽郡守祖為瀛州刺史<lb/>
　蓋亦盛矣<lb/>
沈下賢集十二卷<hi>案文獻通攷作十卷</hi>
　唐福建團練副使吳興沈亞之下賢撰元和十年進<lb/>
　士仕不出藩府長慶中為櫟陽尉<hi>案唐詩紀事及文獻通攷俱作樂陽</hi>
　太和中謫掾郢州皆集中可見者也吳興者著郡望<lb/>
　其實長安人<lb/>
孟東野集十卷<lb/>
<pb n="KR2n0005_WYG_016-28a"/>
　唐溧陽尉武康孟郊東野撰惟末卷有書二篇賛一<lb/>
　篇餘皆詩也郊貞元十二年進士<lb/>
吕衡州集十卷<lb/>
　唐衡州刺史河中吕温和叔撰一字化光劉禹錫為<lb/>
　序温本善韋執誼王叔文偶使絶域得免在八司馬<lb/>
　之數而終以好利敗與竇羣羊士諤昵比傾誣宰相<lb/>
　李吉甫謫死屨校不懲至於滅耳此其所以為小人<lb/>
　歟<lb/>
<pb n="KR2n0005_WYG_016-28b"/>
會昌一品集二十卷别集十卷外集四卷<lb/>
　唐宰相趙郡李德裕文饒撰一品集者皆㑹昌在相<lb/>
　位制誥詔冊表疏之類也别集詩賦雜著外集則窮<lb/>
　愁志也德裕自穆宗時已掌内外制累踐方鎮遂相<lb/>
　文宗平生著述詎止此此外有姑臧集五卷而已其<lb/>
　不傳於世者亦多矣窮愁志晚年遷謫後所作凡四<lb/>
　十九篇其論精深其詞峻潔可見其英偉之氣周秦<lb/>
　行紀一篇竒章怨家所為而文饒遂信之爾<lb/>
<pb n="KR2n0005_WYG_016-29a"/>
李衛公備全集五十卷年譜一卷摭遺一卷<lb/>
　比永嘉及蜀本三十四卷之外有姑臧集五卷獻替<lb/>
　記辨謗畧等諸書共十一卷知鎮江府江隂耿秉直<lb/>
　之所輯并攷次為年譜摭遺姑臧集者兵部員外郎<lb/>
　段令緯所集前四卷皆西掖北門制草末卷惟黠戞<lb/>
　斯朝貢圖及歌詩數篇其曰姑臧未詳衛公三為浙<lb/>
　西出入十年皆治京口故秉直刻其集若永嘉則其<lb/>
　事頗異郡故有海神廟本城北隅叢祠元祐中太守<lb/>
<pb n="KR2n0005_WYG_016-29b"/>
　范峋夢其神自言李姓唐武宗時宰相南遷以没寤<lb/>
　而意其為德裕訪得其祠遂作新廟且列上其事自<lb/>
　是日盛賜廟額號王爵然衛公平生於温蓋邈乎不<lb/>
　相及也殊有不可曉者<lb/>
平泉雜文一卷<lb/>
　即别集第九第十卷平泉山居所作詩賦記也<lb/>
樊川集二十卷外集一卷<lb/>
　唐中書舍人京兆杜牧牧之撰牧佑之孫其甥裴延<lb/>
<pb n="KR2n0005_WYG_016-30a"/>
　翰編而序之外集皆詩也又在天台録得集外詩一<lb/>
　卷别見詩集類未知是否牧才高俊邁不覊其詩豪<lb/>
　而艷有氣槩非晚唐人所能及也<lb/>
李義山集八卷樊南甲乙集四十卷<lb/>
　唐太學博士河内李商隠義山撰商隠令狐楚客開<lb/>
　成二年進士書判入等從王茂元鄭亞辟二人皆李<lb/>
　德裕所善坐此為令狐綯所憾竟坎壈以終甲乙集<lb/>
　者皆表章啟牒四六之文既不得志於時歴佐藩府<lb/>
<pb n="KR2n0005_WYG_016-30b"/>
　自茂元亞之外又依盧宏正栁仲郢故其所作應用<lb/>
　若此之多商隠本為古文令狐楚長於章奏遂以授<lb/>
　商隠然以近世四六觀之當時以為工今未見其工<lb/>
　也<lb/>
玉溪生集三卷<hi>案文獻通攷作二卷</hi>
　李商隠自號此集即前卷中賦及雜著也<lb/>
孫樵集十卷<hi>案文獻通攷作三卷</hi>
　唐職方郎中孫樵可之撰自為序凡三十五篇蓋其<lb/>
<pb n="KR2n0005_WYG_016-31a"/>
　刪擇之餘也樵大中九年進士東坡嘗曰學韓愈而<lb/>
　不至者為皇甫湜學湜而不至者為孫樵<lb/>
李甘文集一卷<lb/>
　唐侍御史李甘和鼎撰甘欲壊鄭注麻坐貶死杜牧<lb/>
　所為賦詩者也<lb/>
薛逢四六集一卷<lb/>
　唐秘書監河東薛逢陶臣撰<lb/>
勅語堂判集一卷<lb/>
<pb n="KR2n0005_WYG_016-31b"/>
　唐宰相滎陽鄭畋台文撰<lb/>
文泉子十卷<lb/>
　唐中書舍人長沙劉蛻復愚撰自為序云覃以九流<lb/>
　之㫖配以不竭之義曰泉有文塚銘甚奇蛻大中四<lb/>
　年進士其為西掖在咸通時<lb/>
一鳴集十卷<hi>案文獻通攷作三十卷</hi>
　唐兵部侍郎虞鄉司空圖表聖撰<hi>案虞鄉即今解州原本作虞卿誤今</hi>
　<hi>改正</hi>圖見卓行傳唐末高人勝士也蜀本但有雜著無<lb/>
<pb n="KR2n0005_WYG_016-32a"/>
　詩自有詩十卷别行詩格尤非晚唐諸子所可望也<lb/>
　其論詩以梅止於酸鹽止於鹹鹹酸之外醇美乏焉<lb/>
　東坡嘗以為名言自號知非子又曰耐辱居士<lb/>
文藪十卷<lb/>
　唐太常博士襄陽皮日休襲美撰日休咸通八年進<lb/>
　士黄巢之難陷賊中為果頭三屈律之讖賊疑譏已<lb/>
　髮拳遂見害陸游筆記以皮光業碑辨其不然<lb/>
笠澤叢書四卷補遺一卷<lb/>
<pb n="KR2n0005_WYG_016-32b"/>
　唐處士吳郡陸龜䝉魯望撰為甲乙丙丁詩文雜編<lb/>
　政和中朱衮刋之吳江末有四賦用蜀本增入<lb/>
笠澤叢書蜀本十七卷<hi>案文獻通攷作七卷</hi>
　元符中郫人樊開所序龜䝉自號天隨子甫里先生<lb/>
　江湖散人與皮日休善有松陵倡和集皆不在文藪<lb/>
　叢書中<lb/>
羅江東甲乙集十卷後集五卷湘南集三卷<lb/>
　唐鄉貢進士新城羅隠昭諫撰隠舉進士不第更辟<lb/>
<pb n="KR2n0005_WYG_016-33a"/>
　諸鎮幕府羅紹威待以從叔晚依吳越奏授給事中<lb/>
　甲乙集皆詩後集有律賦數首湘南集者長沙幕中<lb/>
　應用之文也隠又有淮海寓言讒書等求之未獲<lb/>
　讒書刋于新城縣<hi>隨齊批注</hi>
投知小録三卷<lb/>
　唐神策判官郃陽秦韜玉中明撰田令孜客中和二<lb/>
　年特賜及第<lb/>
鳯策聯華三卷<lb/>
<pb n="KR2n0005_WYG_016-33b"/>
　唐虞部郎中淮南從事秋浦顧雲垂象撰多以擬古<lb/>
　為題蓋行卷之文也雲咸通十五年進士<lb/>
聱書十卷<lb/>
　唐天復進士沈顔可鑄撰傳師之孫仕偽吳順義中<lb/>
　為翰苑名聱者以元結聱叟自况也其文骫骳而自<lb/>
　序之語極其矜負<lb/>
李後主集十卷<lb/>
　江南國主李煜重光撰<lb/>
<pb n="KR2n0005_WYG_016-34a"/>
田霖四六集一卷<lb/>
　南唐田霖撰<lb/>
扈載集十卷<lb/>
　後周翰林學士范陽扈載仲熙撰少俊早逹年三十<lb/>
　六以死其子䝉顯於國初<lb/>
　<lb/>
　<lb/>
　<lb/>
<pb n="KR2n0005_WYG_016-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　直齋書録解題卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>直齋書錄解題卷十九</head>
    <p>
<pb n="KR2n0005_WYG_019-1a"/>
欽定四庫全書<lb/>
　直齋書錄解題卷十九　　宋　陳振孫　撰<lb/>
　　詩集類上<lb/>
　　　凡無他文而獨有詩及雖有他文而詩集復獨<lb/>
　　　行者别為一類<lb/>
阮步兵集四卷<lb/>
　魏步兵校尉陳留阮籍嗣宗撰其題皆曰詠懷首卷<lb/>
　四言十三篇餘皆五言八十篇通為九十三篇文選<lb/>
<pb n="KR2n0005_WYG_019-1b"/>
　所收十七篇而已<lb/>
宋武帝集一卷<lb/>
　孝武駿也<lb/>
梁簡文帝集五卷<lb/>
　簡文帝綱也按隋志八十五卷唐已缺五卷中興書<lb/>
　目止存一卷詩百篇又缺其三首今五卷皆詩總二<lb/>
　百四十四篇<lb/>
梁元帝詩一卷<lb/>
<pb n="KR2n0005_WYG_019-2a"/>
　即湘東王繹<lb/>
謝惠連集一卷<lb/>
　宋司徒參軍謝惠連撰本集五卷今惟詩二十四首<lb/>
　惠連得名早輕薄多尤累故仕不顯死時財三十七<lb/>
　歲<lb/>
劉孝綽集一卷<lb/>
　梁秘書監彭城劉孝綽撰宋僕射勔之孫本傳稱文<lb/>
　集數十萬言今所存止此又言兄弟及羣從子姪當<lb/>
<pb n="KR2n0005_WYG_019-2b"/>
　時有七十人並能屬文近古未有其三妹亦並有才<lb/>
　學適徐悱者文尤清拔所謂劉三娘者也今玉臺集<lb/>
　中有悱妻詩<lb/>
栁吳興集一卷<lb/>
　梁吳興太守河東栁惲文暢撰僅有十八首<lb/>
徐孝穆集一卷<lb/>
　陳太子太傅東海徐陵孝穆撰本傳稱其文喪亂散<lb/>
　失存者二十卷今惟詩五十餘篇<lb/>
<pb n="KR2n0005_WYG_019-3a"/>
江總集一卷<lb/>
　陳尚書令考城江總總持撰總在陳為太子詹事以<lb/>
　宫禁為長夜之飲及後主即位當權任日為艷詩君<lb/>
　臣昏亂以至亡國入隋為上開府唐志集三十卷中<lb/>
　興書目七卷今惟存詩僅百首云<lb/>
陰鑑集一卷<lb/>
　陳散騎常侍南平陰鏗子堅撰財三十餘篇杜子美<lb/>
　云李侯有佳句往往似陰鏗今考之未見鏗之所以<lb/>
<pb n="KR2n0005_WYG_019-3b"/>
　似太白者太白固未易似也子美云爾殆必有説<lb/>
薛道衡集一卷<lb/>
　隋内史侍郎河東薛道衡元卿撰詩凡十九篇本集<lb/>
　三十卷所存止此大抵隋以前文集存全者亡幾多<lb/>
　好事者於類書中鈔出以備家數也<lb/>
杜必簡集一卷<lb/>
　唐著作郎襄陽杜審言必簡撰工部之祖也唐初沈<lb/>
　宋以來律詩始盛行然未以平側失眼為忌審言詩<lb/>
<pb n="KR2n0005_WYG_019-4a"/>
　雖不多句律極嚴無一失粘者甫之家傳有自來矣<lb/>
　然遂欲衙官屈宋則不可也<lb/>
薛少保集一卷<lb/>
　唐太子少保河東薛稷嗣通撰稷道衡曾孫魏徵外<lb/>
　孫<lb/>
喬知之集一卷<lb/>
　唐右司郎喬知之撰天授中為酷吏所陷死集中有<lb/>
　綠珠怨蓋其所由以致禍也<lb/>
<pb n="KR2n0005_WYG_019-4b"/>
孟襄陽集三卷<lb/>
　唐進士孟浩然撰宜城王士源序之凡二百十八首<lb/>
　分為七類太常卿韋縚為之重序<lb/>
崔顥集一卷<lb/>
　唐司勲員外郎崔顥撰開元十年進士才俊無行黄<lb/>
　鶴樓詩盛傳于世<lb/>
祖詠集一卷<lb/>
　唐祖詠撰開元十二年進士<lb/>
<pb n="KR2n0005_WYG_019-5a"/>
崔國輔集一卷<lb/>
　唐集賢直學士禮部員外郎崔國輔撰開元十三年<lb/>
　進士應縣令舉為許昌令天寶中加學士後以王鉷<lb/>
　近親坐貶詩凡二十八首臨海李氏本後又得石林<lb/>
　葉氏本多六首<lb/>
綦母潛集一卷<lb/>
　唐待制集賢院南康綦母潛孝通撰南康今贛州<lb/>
儲光羲集五卷<lb/>
<pb n="KR2n0005_WYG_019-5b"/>
　唐監察御史魯國儲光羲撰與崔國輔綦毋潛皆同<lb/>
　年進士天寶末任偽官貶死顧况為集序<lb/>
常建集一卷<lb/>
　唐盱眙尉常建撰<lb/>
王江寜集一卷<lb/>
　唐龍標尉江寜王昌齡少伯撰與常建俱開元十四<lb/>
　年進士二十二年選宏辭超絶羣類為氾水尉不䕶<lb/>
　細行貶龍標世亂還里為刺史閭邱曉所殺為詩緒<lb/>
<pb n="KR2n0005_WYG_019-6a"/>
　密而思清<lb/>
李頎集一卷<lb/>
　唐李頎撰開元二十三年進士<lb/>
崔曙集一卷<lb/>
　唐崔曙撰開元二十六年進士狀頭<lb/>
杜工部詩集注三十六卷<lb/>
　蜀人郭知達所集九家注世有稱東坡杜詩故事者<lb/>
　隨事造文一一牽合而皆不言其所自出且其辭氣<lb/>
<pb n="KR2n0005_WYG_019-6b"/>
　首末若出一口蓋妄人依托以欺亂流俗者書坊輒<lb/>
　勦入集注中殊敗人意此本獨削去之福清曾噩子<lb/>
　肅刻板五羊漕司最為善本<lb/>
門類杜詩二十五卷<lb/>
　稱東萊徐宅居仁編次未詳何人<lb/>
類集詩史三十卷<lb/>
　莆陽方醇道温叟編<lb/>
王季友集一卷<lb/>
<pb n="KR2n0005_WYG_019-7a"/>
　唐王季友撰元結篋中集有季友詩二首今此集有<lb/>
　七篇而篋中二首不在焉杜詩所謂酆城客子王季<lb/>
　友者意即其人耶<lb/>
陶翰集一卷<lb/>
　唐禮部員外郎丹陽陶翰撰開元十八年進士次年<lb/>
　鴻詞<lb/>
秦隱君集一卷<lb/>
　唐處士秦系公緒撰系自天寶間有詩名藩鎭奏辟<lb/>
<pb n="KR2n0005_WYG_019-7b"/>
　皆不就嘗隱越之剡泉之南安至貞元中年八十餘<lb/>
　不知所終此本南安所刻余又嘗於宋次道寶刻叢<lb/>
　章得其逸詩二首書册末<lb/>
岑嘉州集八卷<lb/>
　唐嘉州刺史南陽岑參撰文本之曾孫<hi>案唐書岑參乃岑文本之</hi>
　<hi>曾孫原本脱文本二字今補正</hi>天寶三載進士為補闕左史郎官與<lb/>
　杜甫唱和<lb/>
李嘉祐集一卷<lb/>
<pb n="KR2n0005_WYG_019-8a"/>
　唐台州刺史李嘉祐從一撰天寶七載進士亦號臺<lb/>
　閣集李肇稱其水田飛白鷺夏木囀黄鸝之句王維<lb/>
　取之以為七言今按此集無之<lb/>
皇甫冉集一卷<hi>案唐書藝文志作三卷</hi>
　唐左補闕丹陽皇甫冉茂政撰與其弟曾齊名集有<lb/>
　獨孤及序<lb/>
皇甫曾集一卷<lb/>
　唐侍御史皇甫曾孝常撰天寶十二載進士兄冉後<lb/>
<pb n="KR2n0005_WYG_019-8b"/>
　曾三載登第<lb/>
郎士元集一卷<lb/>
　唐郢州刺史中山郎士元君胄撰天寶十五載進士<lb/>
　寶應中選畿縣官肅宗詔試中書補渭南尉歴拾遺<lb/>
　刺史<hi>案唐書士元於寶應元年選畿縣官詔試中書補渭南尉歴拾遺郢州刺史原本脱誤今改正</hi>
包何集一卷<lb/>
　唐起居舎人延陵包何幼嗣撰<hi>案唐書包何字幼嗣原本作幼正今改正</hi>
　何融之子與弟佶齊名<lb/>
<pb n="KR2n0005_WYG_019-9a"/>
包佶集一卷<lb/>
　唐秘書監包佶撰天寶六載進士兄何後一年<lb/>
錢考功集十卷<lb/>
　唐考功員外郎吳興錢起撰天寶十載進士世所傳<lb/>
　湘靈鼓瑟詩斷句用鬼語者即其試作也蜀本作前<lb/>
　後集十三卷<lb/>
韓翃集五卷<lb/>
　唐中書舎人韓翃君平撰天寶十三載進士以春城<lb/>
<pb n="KR2n0005_WYG_019-9b"/>
　飛花之句受知徳宗<lb/>
顧况集五卷<lb/>
　唐著作郎吳郡顧况逋翁撰至徳二載進士皇甫湜<lb/>
　作序湜嘗言吾自為顧况作序未嘗許他人况在唐<lb/>
　蓋為人推重也集本十五卷<hi>案唐書藝文志作二十卷</hi>今止五卷<lb/>
　不全<lb/>
嚴維集一卷<lb/>
　唐秘書郎山陰嚴維正文撰至徳二載辭藻宏麗科<lb/>
<pb n="KR2n0005_WYG_019-10a"/>
韋蘇州集十卷<lb/>
　唐韋應物京兆人天寶時為三衞後作洛陽丞京兆<lb/>
　府功曹知滁江二州召還或媢其進媒孽之計出為<lb/>
　蘇州刺史詩律自沈宋以後日益靡嫚鎪章刻句揣<lb/>
　合浮切雖音韻諧婉屬對麗密而閑雅平淡之氣不<lb/>
　存矣獨應物之詩馳驟建安以還得其風格云<lb/>
耿湋集二卷<lb/>
　唐右拾遺河東耿湋撰寶應二年進士登科記一作<lb/>
<pb n="KR2n0005_WYG_019-10b"/>
　緯<lb/>
司空文明集二卷<lb/>
　唐虞部郎中京兆司空曙文明撰别本一卷財數篇<lb/>
李端集三卷<lb/>
　唐杭州司馬趙郡李端撰大歴五年進士<lb/>
盧綸集十卷<lb/>
　唐戸部郎中河東盧綸允言撰綸與吉中孚錢起韓<lb/>
　翃司空曙苖發崔峒耿湋夏侯審李端皆有詩名號<lb/>
<pb n="KR2n0005_WYG_019-11a"/>
　大歴十才子<lb/>
李益集二卷<lb/>
　唐集賢學士右散騎常侍李益君虞撰益宰相揆之<lb/>
　族子大歴四年進士歌詩與宗人賀齊名舊史本傳<lb/>
　稱其少有癡病防閑妻妾過於苛酷有散灰扃戸之<lb/>
　説聞於時故時謂妒癡為李益疾按世傳霍小玉傳<lb/>
　所謂李十郎詩開簾風動竹疑是故人來者即益也<lb/>
　舊史所載如此豈小玉将死訣絶之言果驗耶抑好<lb/>
<pb n="KR2n0005_WYG_019-11b"/>
　事者因其有此疾遂為此説以實之也<lb/>
孟東野集一卷<lb/>
　唐溧陽尉孟郊東野撰<lb/>
朱放集一卷<lb/>
　唐右拾遺吳郡朱放長通撰按藝文志云襄州人隱<lb/>
　居剡谿貞元初召為右拾遺不就<lb/>
朱灣集一卷<hi>案唐書藝文志作四卷</hi>
　唐永平從事朱灣撰自號滄州其為從事李勉辟之<lb/>
<pb n="KR2n0005_WYG_019-12a"/>
　也<lb/>
麴信陵集一卷<lb/>
　唐望江令麴信陵撰貞元元年進士<lb/>
長孫佐輔集一卷<lb/>
　唐長孫佐輔撰按百家詩選云徳宗時人其弟公輔<lb/>
　為吉州刺史往依焉當必有所據也其詩號古調集<lb/>
栁宗元詩一卷<lb/>
　唐栁宗元撰子厚詩在唐與王摩詰韋應物相上下<lb/>
<pb n="KR2n0005_WYG_019-12b"/>
　頗有陶謝風氣古律絶句總一百四十五篇在全集<lb/>
　中不便於觀覽因鈔出别行<lb/>
張籍集三卷<hi>案唐書藝文志作七卷</hi>
　唐國子司業張籍文昌撰川本作五卷<lb/>
木鐸集十二卷<lb/>
　張洎所編錢公輔名木鐸集與他本相出八亦有他<lb/>
　本所無者<lb/>
張司業集八卷附錄一卷<lb/>
<pb n="KR2n0005_WYG_019-13a"/>
　湯中季庸以諸本校定且考訂其為吳郡人魏峻叔<lb/>
　高刻之平江續又得木鐸集凡他本所無者皆附其<lb/>
　末<lb/>
王建集十卷<lb/>
　唐陜州司馬王建仲和撰建長於樂府與張籍相上<lb/>
　下大歴十年進士也歴官昭應縣丞太和中為陜州<lb/>
　司馬尤長宫詞<lb/>
王建宫詞一卷<lb/>
<pb n="KR2n0005_WYG_019-13b"/>
　即集中第十卷錄出别行<lb/>
李長吉集一卷<hi>案唐書藝文志作五卷文獻通攷亦云集四卷外集一卷</hi>
　唐奉禮郎李賀長吉撰賀不夀仕不顯而世多喜言<lb/>
　其人此不復叙<lb/>
盧仝集三卷<lb/>
　唐處士洛陽盧仝撰自號玊川子其詩古怪而女兒<lb/>
　曲小婦吟有所思諸篇輒嫵媚豔冶其第三卷號集<lb/>
　外詩凡十首慶歴中有韓盈者為之序川本止前二<lb/>
<pb n="KR2n0005_WYG_019-14a"/>
　卷<lb/>
劉义集二卷<lb/>
　唐處士劉义撰<hi>案唐書附見韓愈傳者乃劉义也作氷柱雪車二詩出盧仝孟郊右有集</hi>
　<hi>二卷原本作劉義今改正</hi>附見新史韓愈傳不知何處人但云歸<lb/>
　齊魯不知所終而已其氷柱雪車二詩狂怪誠出盧<lb/>
　仝右然豈風人之謂哉<lb/>
楊少尹集五卷<hi>案唐書藝文志文獻通攷俱作一卷</hi>
　唐河南少尹楊巨源景山撰按韓退之有送楊少尹<lb/>
<pb n="KR2n0005_WYG_019-14b"/>
　序蓋自司業為少尹稱其都少尹者乃其鄉里也藝<lb/>
　文志乃云太和河中少尹誤<hi>案唐詩紀事揚巨源蒲州人為國子司業時年</hi>
　<hi>滿七十丐歸時宰惜其去署以為其都少尹不絶其祿張籍有送楊少尹赴河中詩云官為本府當身榮</hi>
　<hi>因得還鄉任野情則為河中少尹無疑陳氏稱河南少尹反以河中為誤非也又攷韓愈送楊少尹序乃</hi>
　<hi>在長慶中唐詩紀事稱為大中時固非唐志稱為太和中亦疑誤也</hi>第三卷末二十餘<lb/>
　篇有目無詩<lb/>
武元衡集一卷<lb/>
　唐宰相武元衡伯蒼撰初用莆田李氏本傳錄後以<lb/>
<pb n="KR2n0005_WYG_019-15a"/>
　石林葉氏本校益以六首及李吉甫唱酬六首川本<lb/>
　作二卷<lb/>
張碧歌詩集一卷<hi>案唐書藝文志作張碧歌行集二卷</hi>
　唐張碧太碧撰藝文志云貞元時人集中有覽貫休<lb/>
　上人詩或勦入之也<lb/>
陳羽集一卷<lb/>
　唐東宫衞佐陳羽撰貞元八年陸䞇下第二人<lb/>
羊士諤集一卷<lb/>
<pb n="KR2n0005_WYG_019-15b"/>
　唐侍御史羊士諤撰貞元元年進士竇羣引為御史<lb/>
　共傾李吉甫者也<lb/>
鮑溶集五卷<lb/>
　唐鮑溶撰元和四年進士<lb/>
竇拾遺集一卷<lb/>
　唐左拾遺扶風竇叔向撰包何為序<hi>案竇叔向集包何為之序原本</hi>
　<hi>作包行誤今改正</hi>羣常牟庠鞏皆其子也<lb/>
賈長江集十卷<lb/>
<pb n="KR2n0005_WYG_019-16a"/>
　唐長江尉范陽賈島閬仙撰韓退之有送無本詩即<lb/>
　其人也後返初服舉進士不第文宗時坐飛謗貶長<lb/>
　江會昌初以普州參軍卒<hi>案唐書賈島會昌初以普州司倉參軍遷司戸未受</hi>
　<hi>命卒原本作晉州今改正</hi>本傳所載如此今遂寜刋本首載大中<lb/>
　墨制云比者禮部奏卿風狂且養疾闗外今却攜卷<lb/>
　軸潛至京城遇朕微行聞卿諷詠觀其志業可謂屈<lb/>
　人是用顯我特恩賜卿墨制宜從短簿别俟殊科與<lb/>
　傳所稱誹謗不同蓋宣宗好微行小説載島應對忤<lb/>
<pb n="KR2n0005_WYG_019-16b"/>
　㫖好事者撰此制以實之安有微行而顯著訓詞者<lb/>
　首稱奏卿風狂尤為可笑當以本傳為正本傳亦據<lb/>
　墓志也唐貴進士科故誌言責授長江如温飛卿亦<lb/>
　謫方城尉當時謂鄉貢進士不博上州刺史則簿尉<lb/>
　固宜謂之責授若使今世進士得罪而責授簿尉則<lb/>
　惟恐責之不早耳<lb/>
姚少監集十卷<lb/>
　唐秘書少監姚合撰崇之曾孫也元和十一年進士<lb/>
<pb n="KR2n0005_WYG_019-17a"/>
　嘗為杭州刺史開成末終秘書監川本卷數同編次<lb/>
　異<lb/>
荘南傑集一卷<lb/>
　唐進士荘南傑撰與賈島同時<lb/>
李涉集一卷<lb/>
　唐國子太學博士李涉撰渤之弟也<lb/>
殷堯藩集一卷<lb/>
　唐侍御史殷堯藩撰元和元年進士<hi>案唐書作元和九年進士</hi>
<pb n="KR2n0005_WYG_019-17b"/>
章孝標集一卷<lb/>
　唐秘書省正字章孝標撰元和十四年進士<lb/>
熊孺登集一卷<lb/>
　唐西川從事熊孺登撰元和中人執易其從姪也<lb/>
西山集一卷<hi>案唐書藝文志作十卷</hi>
　唐施肩吾撰元和十五年進士<lb/>
雍裕之集一卷<lb/>
　唐雍裕之撰未詳何時人<lb/>
<pb n="KR2n0005_WYG_019-18a"/>
張南史集一卷<lb/>
　唐試參軍范陽張南史季直撰<lb/>
王涯集一卷<lb/>
　唐宰相王涯廣津撰<lb/>
袁不約集一卷<lb/>
　唐袁不約還朴撰長慶三年進士其年試麗龜賦<lb/>
追昔遊編三卷<lb/>
　唐宰相李紳公垂撰皆平生歴官及遷謫所至述懷<lb/>
<pb n="KR2n0005_WYG_019-18b"/>
　紀遊之作也余嘗書其後云讀此編見其飾智矜能<lb/>
　誇榮殉勢益知子陵元亮為千古高人<lb/>
朱景元集一卷<lb/>
　唐太子諭徳朱景元撰<lb/>
朱慶餘集一卷<lb/>
　唐朱可久慶餘撰以字行受知於張籍寶歴二年進<lb/>
　士<lb/>
李義山集三卷<lb/>
<pb n="KR2n0005_WYG_019-19a"/>
　唐太學博士李商隱義山撰<lb/>
温飛卿集七卷<lb/>
　唐方城尉温庭筠飛卿撰<lb/>
張祜集十卷<hi>案唐書藝文志作一卷</hi>
　唐處士張祜承吉撰<lb/>
丁卯集二卷<lb/>
　唐郢州刺史丹陽許渾用晦撰太和五年進士<hi>案晁公武</hi>
　<hi>讀書志作太和六年進士</hi>丁卯者其所居之地有丁卯橋蜀本又<lb/>
<pb n="KR2n0005_WYG_019-19b"/>
　有拾遺二卷<lb/>
李逺集一卷<lb/>
　唐建州刺史李逺求古撰<lb/>
于鵠集一卷<lb/>
　唐于鵠撰與張籍同時未詳其人<lb/>
薛瑩集一卷<lb/>
　唐薛瑩撰號洞庭集文宗時人集中多蜀詩其曰壬<lb/>
　寅歲者在前則為長慶四年後則為中和二年未知<lb/>
<pb n="KR2n0005_WYG_019-20a"/>
　定何年也<lb/>
薛逢集一卷<hi>案唐書藝文志作十卷</hi>
　唐秘書監薛逢陶臣撰會昌元年進士<lb/>
喻鳧集一卷<lb/>
　唐鳥程尉喻鳧撰開成五年進士<lb/>
潘咸集一卷<lb/>
　唐潘咸撰不知何人與喻鳧同時藝文志不載<lb/>
項斯集一卷<lb/>
<pb n="KR2n0005_WYG_019-20b"/>
　唐丹徒尉江東項斯子遷撰初受知於張籍水部而<lb/>
　楊敬之祭酒亦知之有逢人説項斯之句會昌四年<lb/>
　進士<lb/>
渭南集一卷<hi>案唐書藝文志作三卷</hi>
　唐渭南尉趙嘏承祐撰壓卷有長笛一聲人倚樓之<lb/>
　句當時稱為趙倚樓<lb/>
馬戴集一卷<lb/>
　唐馬戴虞臣撰以上二人皆會昌五年進士<lb/>
<pb n="KR2n0005_WYG_019-21a"/>
薛許昌集十卷<lb/>
　唐許昌節度使薛能撰會昌六年進士<lb/>
李羣玉集三卷<lb/>
　唐宏文校書灃陽李羣玉文山撰裴休以處士薦集<lb/>
　後有乞假歸别業及朝士送行詩<lb/>
曹鄴集一卷<lb/>
　唐洋州刺史曹鄴撰大中四年進士<lb/>
津陽門詩一卷<lb/>
<pb n="KR2n0005_WYG_019-21b"/>
　唐鄭嵎撰大中五年進士或作愚者非也愚嘗為嶺<lb/>
　南節度好著錦半臂者非此鄭嵎也津陽者華清宫<lb/>
　門名<lb/>
劉駕集一卷<lb/>
　唐劉駕司南撰大中六年進士<lb/>
李頻集一卷<lb/>
　唐建州刺史新定李頻徳新撰大中八年進士姚合<lb/>
　之壻也<lb/>
<pb n="KR2n0005_WYG_019-22a"/>
李端公集一卷<lb/>
　唐侍御史李郢楚望撰大中十年進士<lb/>
儲嗣宗集一卷<lb/>
　唐儲嗣宗撰大中十三年進士<hi>案儲嗣宗大中十三年進士原本作十年</hi>
　<hi>係脱誤今改正</hi>
司馬先輩集一卷<lb/>
　唐司馬札撰與儲嗣宗同時<lb/>
李廓集一卷<lb/>
<pb n="KR2n0005_WYG_019-22b"/>
　唐武寜節度李廓撰程之子也<hi>案唐書李程子名廓原本作廊誤今改正</hi>
于濆集一卷<lb/>
　唐于濆子漪撰<hi>案唐書藝文志作于濆集一卷濆字子漪原本作于瀆誤今改正</hi>咸<lb/>
　通二年進士<lb/>
李昌符集一卷<lb/>
　唐膳部員外郎李昌符撰咸通四年進士<lb/>
司空表聖集十卷<lb/>
　唐兵部侍郎司空圖表聖撰咸通十年進士别有全<lb/>
<pb n="KR2n0005_WYG_019-23a"/>
　集此集皆詩也其子永州刺史荷為後記<lb/>
聶夷中集一卷<lb/>
　唐華陰尉聶夷中撰咸通十二年進士<lb/>
許棠集一卷<lb/>
　唐宛陵許棠文化撰亦咸通十二年進士<lb/>
林寛集一卷<lb/>
　唐林寛撰與李頻許棠皆同時集有送二人詩<lb/>
周繇集一卷<lb/>
<pb n="KR2n0005_WYG_019-23b"/>
　唐周繇撰咸通十三年進士<lb/>
無譏集四卷<lb/>
　唐崔櫓撰僖宗時人<lb/>
章碣集一卷<lb/>
　唐章碣撰亦僖宗時人<lb/>
高蟾集一卷<lb/>
　唐御史中丞高蟾撰乾符三年進士<lb/>
崔塗集一卷<lb/>
<pb n="KR2n0005_WYG_019-24a"/>
　唐崔塗禮山撰光啓四年進士<lb/>
雲臺編三卷<lb/>
　唐都官郎中宜春鄭谷守愚撰光啓三年進士<lb/>
香奩集二卷入内廷後詩集一卷别集三卷<lb/>
　唐翰林學士韓偓致光撰<lb/>
唐英集三卷<lb/>
　唐翰林學士吳融子華撰融與偓皆龍紀元年進士<lb/>
張蠙集一卷<lb/>
<pb n="KR2n0005_WYG_019-24b"/>
　唐張蠙象文撰乾寜二年進士<lb/>
靈溪集七卷<lb/>
　唐校書郎上饒王貞白有道撰乾寜二年進士其集<lb/>
　有自序永豐人有藏之者洪景盧得而刻之詩雖多<lb/>
　在一時儕輩未為工也<lb/>
翁承贊集一卷<lb/>
　唐諫議大夫京兆翁承贊文堯撰乾符二年進士<lb/>
褚載集一卷<hi>案唐書藝文志作三卷</hi>
<pb n="KR2n0005_WYG_019-25a"/>
　唐褚載厚之撰<lb/>
王轂集一卷<lb/>
　唐王轂虚中撰二人皆乾寜五年進士<lb/>
浣花集一卷<lb/>
　蜀韋荘撰唐乾寜元年進士也<lb/>
王駕集一卷<hi>案唐書藝文志作六卷</hi>
　唐彭城王駕大用撰大順元年進士自號守素先生<lb/>
喻坦之集一卷<lb/>
<pb n="KR2n0005_WYG_019-25b"/>
　唐喻坦之撰<lb/>
張喬集二卷<lb/>
　唐進士九華張喬撰喬與許棠張蠙鄭谷喻坦之等<lb/>
　同時號十哲喬試京兆月中桂詩擅場傳於今而登<lb/>
　科記無名蓋不中第也<lb/>
高駢集一卷<lb/>
　唐淮南節度使高駢撰<lb/>
周賀集一卷<lb/>
<pb n="KR2n0005_WYG_019-26a"/>
　唐用賀撰嘗為僧名清塞後反初服别本又號清塞<lb/>
　集<lb/>
李洞集一卷<lb/>
　唐李洞撰與張喬同時稱餘杭明經潘熙載編<lb/>
曹唐集一卷<lb/>
　唐桂林曹唐堯賓撰有大小游仙詩<lb/>
來鵬集一卷<lb/>
　唐豫章來鵬撰咸通中舉進士不第<lb/>
<pb n="KR2n0005_WYG_019-26b"/>
任藩集一卷<lb/>
　唐任藩撰或作翻客居天台有宿帢幘山絶句為人<lb/>
　所稱今城中巾子山也<lb/>
元英集十卷<lb/>
　唐處士新定方干撰<lb/>
唐風集三卷<hi>案晁公武讀書志作十卷</hi>
　唐九華山人杜荀鶴撰<lb/>
詠史詩三卷<lb/>
<pb n="KR2n0005_WYG_019-27a"/>
　唐邵陽胡曾撰凡一百五十首曾咸通末為漢南從<lb/>
　事<lb/>
羅江東集十卷<lb/>
　唐羅隱昭諫撰<lb/>
劉滄集一卷<lb/>
　唐進士劉滄藴靈撰<lb/>
羅鄴集一卷<lb/>
　唐羅鄴撰<lb/>
<pb n="KR2n0005_WYG_019-27b"/>
曹松集一卷<hi>案唐書藝文志作三卷</hi>
　唐曹松夢徵撰天復元年進士别本與印本互有詳<lb/>
　畧但别本大遊仙十三首乃曹唐詩也<lb/>
比紅兒詩一卷<lb/>
　唐鄜州從事羅虬撰紅兒者雕隂官妓杜也<lb/>
唐彦謙集一卷<hi>案唐書藝文志作三卷</hi>
　唐河中節度副使襄陽唐彦謙茂業撰號鹿門先生<lb/>
秦韜玉集一卷<lb/>
<pb n="KR2n0005_WYG_019-28a"/>
　唐秦韜玊撰<lb/>
東浮集九卷<lb/>
　唐荆南崔道融撰自稱東甌散人乾寜乙卯永嘉山<lb/>
　齋編成蓋避地於此今缺第十卷<lb/>
唐詩三卷<lb/>
　崔道融撰皆四言詩述唐中世以前事實事為一篇<lb/>
　篇各有小序凡六十九篇<lb/>
裴説集一卷<lb/>
<pb n="KR2n0005_WYG_019-28b"/>
　唐裴説撰天祐三年進士狀頭唐蓋將亡矣説後為<lb/>
　禮部員外郎世傳其寄邊衣古詩甚麗此集無之僅<lb/>
　有短律而已非全集也其詩有避亂一身多之句<lb/>
劉得仁集一卷<lb/>
　唐進士劉得仁撰公主之子累舉不第而卒<lb/>
唐求集一卷<lb/>
　唐唐求撰與顧非熊同時藝文志不載<lb/>
李山甫集一卷<lb/>
<pb n="KR2n0005_WYG_019-29a"/>
　唐魏博從事李山甫撰唐末進士不第<lb/>
邵謁集一卷<lb/>
　唐國子生曲江邵謁撰集後有胡賓王者為之序言<lb/>
　其没後降巫賦詩自稱邵先輩殆若今世請大仙之<lb/>
　類耶<lb/>
李推官披沙集六卷<lb/>
　唐李咸用撰其八世孫兼孟達居宛陵亦能詩嘗為<lb/>
　台州出其家集求楊誠齋作序<lb/>
<pb n="KR2n0005_WYG_019-29b"/>
于武陵集一卷<lb/>
周濆集一卷<lb/>
陳光集一卷<lb/>
劉威集一卷<lb/>
　以上皆唐人于武陵大中進士<hi>案此句原本脱漏今據文獻通攷補入</hi>
　餘莫詳出處濆集藝文志不載<lb/>
殷文珪集一卷<lb/>
　唐殷文珪撰乾寜五年進士後仕南唐其子曰崇義<lb/>
<pb n="KR2n0005_WYG_019-30a"/>
　歸朝更姓名即湯悦也<lb/>
盧士衡集一卷<lb/>
　後唐盧士衡撰天成二年進士<lb/>
劉昭禹集一卷<lb/>
　湖南天策府學士桂陽劉昭禹撰<lb/>
熊皦屠龍集一卷<lb/>
　五代晉九華熊皦撰後唐淸泰二年進士集中多下<lb/>
　第詩蓋老於場屋者<lb/>
<pb n="KR2n0005_WYG_019-30b"/>
符䝉集一卷<lb/>
　題符侍郎同光三年進士也同年四人蒙初為狀頭<lb/>
　覆試為第四<lb/>
李建勲集一卷<hi>案高棅唐詩品彚作三卷</hi>
　南唐宰相李建<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>撰<lb/>
孟賓于集一卷<lb/>
　五代進士孟賓于撰仕湖南江南<lb/>
廖匡圖集一卷<lb/>
<pb n="KR2n0005_WYG_019-31a"/>
　湖南從事廖匡圖撰<lb/>
江為集一卷<lb/>
　五代建安江為撰為為王氏所誅當漢乾祐中<lb/>
劉乙集一卷<lb/>
　似唐末五代人藝文志不載其詩怪而不律亦不上<lb/>
文丙集一卷<lb/>
　稱布衣文丙未詳何人<lb/>
蔣吉集一卷<lb/>
<pb n="KR2n0005_WYG_019-31b"/>
蘇拯集一卷<hi>案文獻通攷作蘇拯原木作極誤今改正</hi>
王周集一卷<lb/>
　皆未詳何人<lb/>
顧非熊集一卷<lb/>
　唐盱眙主簿顧非熊撰<hi>案唐書顧非熊大中盱眙主簿原木誤作台州今改正</hi>
　况之子會昌五年進士<lb/>
吳興集一卷<lb/>
　唐僧吳興謝皎然淸晝撰康樂十世孫顔魯公為刺<lb/>
<pb n="KR2n0005_WYG_019-32a"/>
　史與之唱酬其後刺史于頔為作集序所居龍興寺<lb/>
　之西院今天寧寺是也又嘗居杼山寺<lb/>
靈一集一卷<lb/>
　唐僧與皇甫曾同時<lb/>
無可集一卷<lb/>
　唐僧賈無可撰島弟也<lb/>
禪月集十卷<hi>案唐詩紀事作西嶽集十卷文獻通攷作寶月詩一卷此本作禪月集者貫休號禪</hi>
　<hi>月上人因名其集也</hi>
<pb n="KR2n0005_WYG_019-32b"/>
　唐僧蘭溪貫休撰姓姜氏後入蜀<lb/>
白蓮集十卷<lb/>
　唐僧齊已撰長沙胡氏<lb/>
棲白集一卷<lb/>
脩睦東林集一卷<lb/>
尚顔供奉集一卷<lb/>
　皆唐僧貫休而下盡唐末人也<lb/>
薛濤集一卷<lb/>
<pb n="KR2n0005_WYG_019-33a"/>
　唐成都妓女薛濤撰字洪度號薛校書世傳奏授恐<lb/>
　無是理殆一時州鎭褒借為戲如今世白帖借補之<lb/>
　類耶濤得年最長至近八十<lb/>
李季蘭集一卷<lb/>
　唐女冠與劉長卿同時相譏調之語見中興間氣集<lb/>
魚元機集一卷<lb/>
　唐女冠坐妒殺女婢抵死余嘗言婦女從釋入道有<lb/>
　司不禁亂禮法敗風俗之尤者<hi>原註事見補妬記</hi>
<pb n="KR2n0005_WYG_019-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　直齋書錄解題卷十九<lb/>
</p>
<p>
</p>
  </div>
</body>
</text>
</TEI>
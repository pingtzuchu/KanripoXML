<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>直齋書録解題卷二</head>
    <p>
<pb n="KR2n0005_WYG_002-1a"/>
欽定四庫全書<lb/>
　直齋書録解題卷二　　　宋　陳振孫　撰<lb/>
　　書類<lb/>
尚書十二卷尚書注十三卷<lb/>
　漢諌議大夫魯國孔安國傳初伏生以書教授財二<lb/>
　十九篇以舜典合於堯典益稷合於臯陶謨盤庚三<lb/>
　篇合為一康王之誥合於顧命實三十四篇及安國<lb/>
　攷論魯壁所藏始出舜典諸篇又定其可知者増多<lb/>
<pb n="KR2n0005_WYG_002-1b"/>
　二十五篇引序以冠諸篇之首定為五十八篇雖作<lb/>
　傳既成㑹巫蠱事作不復以聞故未甞列於學官世<lb/>
　亦莫之見也攷之儒林傳安國以古文授都尉朝弟<lb/>
　子相承以及塗惲桑欽至東都則賈逵作訓馬融鄭<lb/>
　康成作傳注解而逵父徽實受書於塗惲逵傳父業<lb/>
　雖曰逺有源流然而兩漢名儒皆未嘗實見孔氏古<lb/>
　文也豈惟兩漢魏晉猶然凡杜征南以前所注經傳<lb/>
　有援大禹謨五子之歌𦙍征諸篇皆云逸書其援泰<lb/>
<pb n="KR2n0005_WYG_002-2a"/>
　誓者則云今泰誓無此文盖伏生書亡泰誓泰誓後<lb/>
　出或云武帝末民有獻者或云宣帝時河南女子得<lb/>
　之所載白魚火烏之祥實偽書也然則馬鄭所解豈<lb/>
　真古文哉故孔頴達謂賈馬輩惟傳孔學三十三篇<lb/>
　即伏生書也亦未得為孔學矣頴達又云王肅注書<lb/>
　始似竊見孔傳故於亂其紀綱以為太康時皇甫謐<lb/>
　得古文尚書於外弟梁柳作帝王世紀徃徃載之蓋<lb/>
　自太保鄭沖授蘇愉愉授梁栁栁授臧曹曹授梅<lb/>
<pb n="KR2n0005_WYG_002-2b"/>
　賾賾為豫章内史奏上其書時已亡舜典一篇至齊<lb/>
　明帝時有姚方興者得於大航頭而獻之隋開皇中<lb/>
　搜索遺典始得其篇夫以孔注歴漢末無傳晉初猶<lb/>
　得存者雖不列學官而散在民間故耶然終有可疑<lb/>
　者余嘗辨之<lb/>
書古經四卷序一卷<lb/>
　侍講朱熹晦庵所録分經與序仍為五十九篇以存<lb/>
　古也<lb/>
<pb n="KR2n0005_WYG_002-3a"/>
尚書正義二十卷<lb/>
　唐孔頴逹與博士王徳韶等共為之其序云歐陽夏<lb/>
　侯二家之所說蔡邕碑石刻之古文安國所注寢而<lb/>
　不用及魏晉稍興故馬鄭諸儒莫覩其學江左學<lb/>
　者咸悉祖焉隋初始流河朔為正義者蔡大寶巢猗<lb/>
　費甝顧彪文義皆淺畧惟劉焯劉炫最為詳雅然焯<lb/>
　穿鑿煩雜炫就而刪焉雖稍省要義更太略詞又過華<lb/>
　未為得也<hi>案此序本係節錄而自為正義者以下又脱十餘字今據文獻通攷校補</hi>
<pb n="KR2n0005_WYG_002-3b"/>
尚書釋文一卷<lb/>
　唐陸徳明撰其言伏生二十餘篇即馬鄭所注是也<lb/>
　可證馬鄭非見古文又言梅賾所上亡舜典一篇以<lb/>
　王肅注頗類孔氏故取王注從慎徽五典以下為舜<lb/>
　典以續孔傳又言若稽古至重華協于帝十二字是<lb/>
　姚方興所上孔氏傳本無或此下更有濬哲文明止<lb/>
　乃命以位總二十八字<lb/>
尚書大傳四卷<hi>案唐宋藝文志文獻通攷俱作三卷</hi>
<pb n="KR2n0005_WYG_002-4a"/>
　漢濟南伏勝撰大司農北海鄭康成注凡八十有三<lb/>
　篇當是其徒歐陽張生之徒雜記所聞然亦未必當<lb/>
　時本書也印板刓缺合更求完善本<lb/>
汲冢周書十卷<lb/>
　晉五經博士孔晁注太康中汲郡發魏安釐王冢所<lb/>
　得竹簡書此其一也凡七十篇序一篇在其末今京<lb/>
　口刋本以序散在諸篇盖以倣孔安國尚書相傳以<lb/>
　為孔子刪書所餘者未必然也文體與古書不類似<lb/>
<pb n="KR2n0005_WYG_002-4b"/>
　戰國後人依倣為之者<lb/>
古三墳書一卷<lb/>
　元豐中毛漸正仲奉使京西得之唐州民舍其辭詭<lb/>
　誕不經盖偽書也三墳之名惟見於左氏右尹子革<lb/>
　之言盖自孔子定書斷自唐虞以下前乎唐虞無徴<lb/>
　不信不復采取於時固己影響不存去之二千載而<lb/>
　其書忽出何可信也况皇謂之墳帝謂之典皆古史<lb/>
　也不當如毛所録其偽明甚人之好竒有如此其僻<lb/>
<pb n="KR2n0005_WYG_002-5a"/>
　者晁公武云張商英偽撰以比李筌隂符經<lb/>
書義十三卷<lb/>
　侍講臨川王雱元澤撰其父安石序之曰熙寧三年<lb/>
　臣安石以尚書入侍遂與政<hi>案王安石與政在熙寧三年原本作二年誤今</hi>
　<hi>改正</hi>而子雱實嗣講事有㫖為之說以進八年下其說<lb/>
　太學頒焉雱盖述其父之學王氏三經義此其一也<lb/>
　初熙寧六年命知制誥吕惠卿充修撰經義以安石<lb/>
　提舉修定又以安石子雱惠卿弟升卿為修撰官八<lb/>
<pb n="KR2n0005_WYG_002-5b"/>
　年安石復入相新傳乃成雱盖主是經者也王氏學<lb/>
　獨行于世者六十年科舉之士熟於此乃合程度前<lb/>
　輩謂如脱墼然案其形模而出之爾士習膠固更喪<lb/>
　亂乃已<lb/>
東坡書傳十三卷<lb/>
　蘇軾撰其於𦙍征以為羲和貳於羿而忠於夏於康<lb/>
　王之誥以釋衰服冕為非禮曰予於書見聖人之所<lb/>
　不取而猶存者有二可謂卓然獨見於千載之後者<lb/>
<pb n="KR2n0005_WYG_002-6a"/>
　又言昭王南征不復穆王初無憤恥之意哀痛惻怛<lb/>
　之語平王當傾覆禍敗之極其書與平康之世無異<lb/>
　有以知周徳之衰而東周之不復興也嗚呼其論偉<lb/>
　矣<lb/>
二典義一卷<lb/>
　尚書在丞山隂陸佃農師撰為王氏學長於攷訂<lb/>
　待制游其孫也<lb/>
石林書傳十卷<lb/>
<pb n="KR2n0005_WYG_002-6b"/>
　尚書左丞吳郡葉夢得少藴撰博極羣書彊記絶<lb/>
　人書與春秋之學視諸儒最為精詳<lb/>
書禆傳十三卷<hi>案宋史藝文志作十二卷</hi>
　太常丞建安吳棫才老撰首卷舉要曰總說曰書序<lb/>
　曰君辨曰臣辨曰攷異曰詁訓曰差牙曰孔傳凡八<lb/>
　篇攷據詳博<lb/>
書辨訛七卷<lb/>
　樞宻院編修官莆田鄭樵漁仲撰其目曰糾謬四<lb/>
<pb n="KR2n0005_WYG_002-7a"/>
　闕疑一復古二樵以遺逸召用博物洽聞然頗迂僻<lb/>
　居莆之夾漈<lb/>
陳博士書解三十卷<lb/>
　禮部郎中永嘉陳鵬飛少南撰秦檜子熺甞從之<lb/>
　遊在禮部時熺為侍郎文書不應令鵬飛輒批還之<lb/>
　熺浸不平鵬飛說書崇政殿因論春秋母以子貴言<lb/>
　公羊說非是檜怒謫惠州以沒今觀其書紹興十三<lb/>
　年所序於文侯之命其言驪山之禍申侯啟之平王<lb/>
<pb n="KR2n0005_WYG_002-7b"/>
　感申侯之立已而不知其徳之不足以償怨鄭桓公<lb/>
　友死於難而武公復娶於申君臣如此而望其振國恥<lb/>
　難矣嗚呼其得罪於檜者豈一端而已哉<lb/>
無垢尚書詳説五十卷<lb/>
　禮部侍郎錢塘張九成子韶撰無垢諸經解大抵援<lb/>
　引詳博文義瀾翻似乎少簡嚴而務欲開廣後學<lb/>
　之見聞使不墮於淺狹故讀之者亦徃徃有得焉<lb/>
書譜二十卷<lb/>
<pb n="KR2n0005_WYG_002-8a"/>
　程大昌撰本以解經而不盡解有所發明則篇為一<lb/>
　論<lb/>
禹貢論二卷圖二卷<hi>案宋史藝文志作禹貢論五卷禹貢論圖五卷後論一卷</hi>
　程大昌撰凡論五十三篇後論八篇圖三十一其於<lb/>
　江河淮漢濟黒弱水七大川以為舊傳失實皆辨<lb/>
　證之淳熙四年上進宇宙廣矣逺矣上下數千載幅<lb/>
　員數萬里身不親厯耳目不親聞見而欲决於一心定<lb/>
　於一說烏保其皆無牴牾然要為卓然不詭隨傳註<lb/>
<pb n="KR2n0005_WYG_002-8b"/>
　者也<lb/>
東莱書說十卷<hi>案宋史藝文志作三十五卷</hi>
　吕祖謙撰其始為之也慮不克終篇故自秦誓以上<lb/>
　逆為之說然亦僅能至洛誥而止世有别本全書者<lb/>
　其門人續成之非東莱本書也<lb/>
晦庵書說七卷<lb/>
　朱熹門人黄士毅集其師說之遺以為此書晦庵<lb/>
　於書一經獨無訓傳每以為錯簡脫文處多不可彊<lb/>
<pb n="KR2n0005_WYG_002-9a"/>
　通吕伯恭書解不可彊通者彊欲通之甞以言伯恭<lb/>
　而未能改也又嘗疑孔安國傳恐是假書小序决非孔<lb/>
　門之舊安國序决非西漢文章至謂與孔叢子文中<lb/>
　子相似則豈以其書出於東晉之世故耶非有絶識<lb/>
　獨見不能及此至言今文多艱澁古文多平易伏生<lb/>
　背文暗誦乃偏得其所難而安國攷定於科斗古書<lb/>
　錯亂磨滅之餘反專得其所易此誠有不可曉者今<lb/>
　惟二典禹謨召誥洛誥金縢有解及九江彭蠡皇極<lb/>
<pb n="KR2n0005_WYG_002-9b"/>
　有辨其他皆文集語録中摘出<lb/>
尚書講義三十卷<lb/>
　參政金壇張綱彦正撰政和四年上舍及第釋褐授<lb/>
　承事郎以三中首選除太學官其仕三朝歴蔡京王<lb/>
　黼秦檜三權臣皆不為之屈紹興末乃預政年八十<lb/>
　四而終此書為學官時作<lb/>
拙齋書集解五十八卷<lb/>
　校書郎三山林之竒少頴撰從吕紫微本中居仁學<lb/>
<pb n="KR2n0005_WYG_002-10a"/>
　而太史祖謙則其門人也初第以樞密陳誠之薦徑<lb/>
　入館以末疾去而終<lb/>
書說七卷<lb/>
　禮部尚書㑹稽黄度文叔撰度篤學窮經老而不倦<lb/>
　晚年制閫江淮著述不輟時得新意徃徃晨夜叩書<lb/>
　塾為友朋道之<lb/>
潔齋家塾書鈔十卷<lb/>
　禮部侍郎鄞袁燮和叔潔齋先生其子喬崇謙録<lb/>
<pb n="KR2n0005_WYG_002-10b"/>
　其家庭所聞至君奭而止<lb/>
袁氏家塾讀書記二十三卷<lb/>
　題四明袁覺集未詳何人大畧倣吕氏讀詩記集諸<lb/>
　說或述已意於後當亦是潔齋之族耶<lb/>
尚書精義六十卷<lb/>
　三山黄倫彛卿編次或書坊所託<lb/>
梅教授書集解三冊<lb/>
　不分卷不著名未詳何人<lb/>
<pb n="KR2n0005_WYG_002-11a"/>
柯山書解十六卷<lb/>
　柯山夏僎元肅撰集二孔王蘇陳林程頤張九成及<lb/>
　諸儒之說便於舉子<lb/>
書小傳十八卷<lb/>
　新安王炎晦叔撰<lb/>
南塘書說三卷<hi>案宋史藝文志作二卷</hi>
　趙汝談撰疑古文非真者五條朱文公嘗疑之而未<lb/>
　若此之決也然于伏生所傳諸篇亦多所掊擊觝排<lb/>
<pb n="KR2n0005_WYG_002-11b"/>
　則似過甚<lb/>
　　詩類<lb/>
毛詩二十卷毛詩故訓傳二十卷<lb/>
　漢河間王博士趙人毛公撰後漢大司農鄭康成箋<lb/>
　漢初齊魯韓三家並行而毛氏後出獨河間獻王好<lb/>
　之未得立其後三家皆廢而毛獨傳故曰毛詩毛公<lb/>
　者有大毛公小毛公案後漢儒林傳稱毛萇傳詩而<lb/>
　孔氏正義据鄭譜云魯人大毛公為詁訓傳於其家<lb/>
<pb n="KR2n0005_WYG_002-12a"/>
　河間獻王得而獻之以小毛公為博士則未知萇者<lb/>
　大毛公歟小毛公歟鄭氏曰箋者案正義云鄭於諸<lb/>
　經皆謂之注獨此言箋者字林云箋表也識也鄭遵<lb/>
　毛學表明毛言記識其事故稱為箋又案後漢傳注<lb/>
　引張華博物志鄭注毛詩曰箋不解此意或云毛公<lb/>
　曽為北海相鄭是郡人故以為敬雖未必由此然漢<lb/>
　魏間逹上之辭皆謂之牋則其為敬明矣其間與毛<lb/>
　異義者甚多王肅盖甞述毛非鄭云<lb/>
<pb n="KR2n0005_WYG_002-12b"/>
詩風雅頌四卷序一卷<lb/>
　朱熹所録以為序出後世不當引冠篇首故别録為<lb/>
　一卷<lb/>
毛詩正義四十卷<lb/>
　唐孔穎達與王徳韶等撰専述毛鄭之學且備鄭譜<lb/>
　於卷首蓋亦増損劉焯劉炫之疏而為之也晁氏讀<lb/>
　書志云自晉東遷學有南北之異南學簡約得其英<lb/>
　華北學深博窮其枝葉至頴逹義疏始混南北以為<lb/>
<pb n="KR2n0005_WYG_002-13a"/>
　一雖未必盡得聖人之意而其形名度數亦已詳矣<lb/>
　自兹以後郊社宗廟冠婚䘮祭其儀法莫不本此元<lb/>
　豐以來廢而不行甚亡謂也<lb/>
毛詩釋文二卷<lb/>
　唐陸徳明撰<lb/>
韓詩外傳十卷<lb/>
　漢常山太傅燕韓嬰撰案藝文志有韓故三十六卷<lb/>
　内傳四卷外傳六卷韓說四十一卷今皆亡所存惟<lb/>
<pb n="KR2n0005_WYG_002-13b"/>
　外傳而卷多於舊葢多記雜説不專解詩果當時本<lb/>
　書否也<lb/>
　故者通其指義也作誥非<hi>隨齋批注</hi>
詩譜三卷<lb/>
　漢鄭康成撰歐陽修補亡其序云慶歴四年至絳州<lb/>
　得之有注而不見名氏譜序自周公致太平已上皆<lb/>
　亡之取孔氏正義所載補足之因為之注自此以下<lb/>
　即用舊注攷春秋史記合以毛鄭之說補譜之亡者<lb/>
<pb n="KR2n0005_WYG_002-14a"/>
　於是其書復完<hi>案宋兩朝國史志歐陽修於綘州得注本卷首殘闕因補成進之而不知</hi>
　<hi>注者乃太叔求也</hi>
毛詩鳥獸草木蟲魚疏二卷<lb/>
　題吳郡庶子陸璣撰案館閣書目稱吳中庻子烏程<lb/>
　令字元恪吳郡人据陸氏釋文也其名從玉固非晉<lb/>
　之士衡而其書引郭璞注爾雅則當在郭之後亦未<lb/>
　必為吳時人也孔疏吕記多引之<lb/>
詩折衷二十卷<lb/>
<pb n="KR2n0005_WYG_002-14b"/>
　皇祐中莆田劉宇撰凡毛鄭異義折衷從一盖倣唐<lb/>
　陳岳三傳折衷論之例凡一百六十八篇<lb/>
詩本義十六卷圖譜附<lb/>
　歐陽修撰先為論以辨毛鄭之失然後斷以己見末<lb/>
　二卷為一義解取舍義時世本末二論豳魯序三問<lb/>
　而補亡鄭譜及詩圖總序附於卷末大意以為毛鄭<lb/>
　之已善者皆不改不得已乃易之非樂求異於先儒<lb/>
　也<lb/>
<pb n="KR2n0005_WYG_002-15a"/>
新經詩義三十卷<hi>案宋史藝文志作二十卷</hi>
　王安石撰亦三經義之一也皆雱訓其辭而安石釋<lb/>
　其義<lb/>
詩解集傳二十卷<lb/>
　門下侍郎眉山蘇轍子由撰於序止存其首一言餘<lb/>
　皆刪去<lb/>
詩學名物解二十卷<lb/>
　知樞密院莆田蔡卞元度撰卞王介甫壻故多用<lb/>
<pb n="KR2n0005_WYG_002-15b"/>
　字說其目自釋天至雜釋凡十類大畧如爾雅而𤨏<lb/>
　碎穿鑿於經無補也<lb/>
詩物性門類八卷<lb/>
　不著名氏多取說文今攷之盖陸農師所作埤雅藁<lb/>
　也詳見埤雅<lb/>
廣川詩故四十卷<lb/>
　董逌撰其說兼取三家不傳毛鄭謂魯詩但見取<lb/>
　於諸書其言莫究齊詩尚存可据韓詩雖亡缺猶可<lb/>
<pb n="KR2n0005_WYG_002-16a"/>
　參攷案逌藏書志有齊詩六卷今館閣無之逌自言<lb/>
　隋唐亦已亡久矣不知今所傳何所從來或疑後世<lb/>
　依託為之然則安得便以為齊詩尚存也然其所援<lb/>
　引諸家文義與毛氏異者亦足以廣見聞續㣲絶云<lb/>
　耳<lb/>
毛詩補音十卷<lb/>
　吳棫撰其說以為詩韻無不叶者如來之為釐慶之<lb/>
　為羌馬之為姥之類詩音舊有九家唐陸徳明始定<lb/>
<pb n="KR2n0005_WYG_002-16b"/>
　為釋文燕燕以南韻心沈重讀南作尼心切徳明則<lb/>
　謂古人韻緩不煩改字揚之水以沃韻樂徐邈讀沃<lb/>
　鬰縛切徳明亦所不載顔氏糺謬正俗以傅毅郊祀<lb/>
　賦穰作而成切張衡東京賦激作吉躍切今之所作<lb/>
　大略倣此其援據精博信而有證朱晦翁注楚辭亦<lb/>
　用棫例皆叶其韻棫又有韻補一書不專為詩作也<lb/>
　要之古人韻緩之說最為確論不必一一改字詳見<lb/>
　韻補<lb/>
<pb n="KR2n0005_WYG_002-17a"/>
夾漈詩傳二十卷辨妄六卷<lb/>
　鄭樵撰辨妄者專指毛鄭之妄謂小序非子夏所作<lb/>
　可也盡削去之而以已意為之序可乎樵之學雖自<lb/>
　成一家而其師心自是殆孔子所謂不知而作者也<lb/>
毛詩詳解三十六卷<hi>案宋史藝文志作四十六卷</hi>
　長樂李樗迂仲撰博取諸家說訓釋名物文意末用<lb/>
　己意為論以斷之樗閩之名儒於林少穎為外兄林<lb/>
　李出也<lb/>
<pb n="KR2n0005_WYG_002-17b"/>
詩集傳二十卷詩序辨說一卷<lb/>
　朱熹撰以大小序自為一編而辨其是非其序吕氏<lb/>
　讀詩記自謂少年淺陋之說久而知其有所未安或<lb/>
　不免有所更定今江西所刻晚年本得於南康胡泳<lb/>
　伯量校之建安本更定者幾什一云<lb/>
吕氏家塾讀詩記三十二卷<lb/>
　吕祖謙撰博采諸家存其名氏先列訓詀後陳文義<lb/>
　剪截貫穿如出一手己意有所發明則别出之詩學<lb/>
<pb n="KR2n0005_WYG_002-18a"/>
　之詳正未有逾於此書者也然自公劉以後編纂已<lb/>
　備而條例未竟學者惜之<lb/>
岷隱續讀詩紀三卷<lb/>
　戴溪撰其書出於吕氏之後謂吕氏於字訓章已悉<lb/>
　而篇意未貫<hi>案謂吕氏以下原本脱今校補</hi>故以續記為名其實自<lb/>
　述己意亦多不用小序<lb/>
黄氏詩說三十卷<lb/>
　黄度撰葉適正則為之序<lb/>
<pb n="KR2n0005_WYG_002-18b"/>
毛詩前說一卷<lb/>
　項安世撰攷定風雅篇次而為之說其曰前說者末<lb/>
　年之論有少不同故也<lb/>
詩解二十卷<lb/>
　陳鵬飛撰不解商魯二頌以為商頌當闕而魯頌可<lb/>
　廢<lb/>
王氏詩總聞三卷<hi>案宋史藝文志作二十卷</hi>
　不知名氏及時代其自序言丁丑入吳見謝君士燮<lb/>
<pb n="KR2n0005_WYG_002-19a"/>
　丙戌入蜀見陳君彦深庚寅再入蜀見楊君左車所<lb/>
　稱甲子不著年號而謝陳楊三君亦竟莫詳為何人<lb/>
　也當俟知者問之其書有聞音聞訓聞章聞句聞字<lb/>
　聞物聞用聞迹聞事聞人凡十聞每篇為總聞又有<lb/>
　聞風聞雅聞頌等其說多出新意不循舊傳<hi>案朱彛尊王氏</hi>
　<hi>詩總聞序王氏名質字景文汶陽人紹興庚辰進士召試館職不就歴樞密院編修官出通判荆南府不</hi>
　<hi>行奉祠山居有集四十卷此書亦作二十卷</hi>
白石詩傳二十卷<lb/>
<pb n="KR2n0005_WYG_002-19b"/>
　宗正少卿樂清錢文子文季撰所居白石巖以為號<lb/>
　<hi>案宋史藝文志白石詩傳二十卷又詩訓詁三卷魏了翁作錢氏集傳序曰别為詁釋如爾雅類例</hi>
詩古音辨一卷<lb/>
　從政郎信安鄭庠撰<lb/>
　　禮類<lb/>
古禮經十七卷古禮注十七卷<lb/>
　漢大司農北海鄭康成撰相傳以為髙堂生所傳者<lb/>
　也<lb/>
<pb n="KR2n0005_WYG_002-20a"/>
古禮釋文一卷<lb/>
　唐陸徳明撰<lb/>
古禮疏五十卷<lb/>
　唐𢎞文館學士臨洛賈公彦等撰初有齊黄慶隋李<lb/>
　孟悊二家行於世公彦據以為本而増損之<lb/>
古禮十七卷釋文一卷識誤三卷<lb/>
　永嘉張淳忠甫所校乾道中太守章貢曾逮仲躬刻<lb/>
　之首有目録一卷載大小戴劉向篇第異同以古監<lb/>
<pb n="KR2n0005_WYG_002-20b"/>
　本巾箱本杭細本嚴本校定識其誤而為之序謂髙<lb/>
　堂生所傳士禮爾今此書兼有天子諸侯卿大夫禮<lb/>
　決非髙堂所傳其篇數偶同自陸徳明賈公彦皆云<lb/>
　然不知何所據也<hi>案朱子曰張淳所云不深攷於劉向所訂之誤又不察其所謂士禮</hi>
　<hi>者特畧舉首篇以名之其云推而致於天子者盖專指冠昏䘮祭而言若燕射朝聘則士豈有是禮而可</hi>
　<hi>推耶</hi>
古禮經傳通解二十三卷集傳集注十四卷<lb/>
　朱熹撰以古十七篇為主而取大小戴禮及他書傳<lb/>
<pb n="KR2n0005_WYG_002-21a"/>
　所載繫於禮者附入之二十三卷已成書缺書數一<lb/>
　篇其十四卷草定未刪改曰集傳集注者盖此書初<lb/>
　名也其子在刻之南康一切仍其舊云<lb/>
古禮經傳續通解二十九卷<lb/>
　外府丞長樂黄榦直卿撰榦朱侍講之髙弟以其子<lb/>
　妻之自號勉齋因婦翁廕入仕為吏亦以材稱始晦<lb/>
　庵著禮書䘮祭二禮未及論次以屬榦續成之然亦<lb/>
　有未備者<lb/>
<pb n="KR2n0005_WYG_002-21b"/>
集釋古禮十七卷釋宫一卷綱目一卷<lb/>
　廬陵李如圭寶之撰淳熙癸丑進士<hi>案文獻通攷作紹興癸丑進士</hi>
　嘗為福建撫幹釋宫者經所載堂室門庭今人所不<lb/>
　曉者一一釋之<lb/>
周禮十二卷周禮注十二卷<lb/>
　漢鄭康成撰案藝文志周官經六篇本注云王莽時<lb/>
　劉歆置博士顔師古曰即今之周禮也亡其冬官以<lb/>
　攷工記足之愚嘗疑周禮六典與書周官不同司徒<lb/>
<pb n="KR2n0005_WYG_002-22a"/>
　掌邦教敷五典擾兆民司空掌邦土居四民時地利<lb/>
　二官各有攸司盖自唐虞九官禹契所職則已然矣<lb/>
　今地官於教事殊畧而田野井牧鄉遂稼穡之事殆<lb/>
　皆司空職耳周官初無邦事之名今所謂事典者未<lb/>
　知定為何事書缺亡而以攷工記足之天下之事止<lb/>
　於百工而已耶先儒固有疑於是書者若林孝存以<lb/>
　為武帝知周官末世瀆亂不經之書作十論七難以<lb/>
　排棄之何休亦以為六國隂謀之書甚者或謂劉歆<lb/>
<pb n="KR2n0005_WYG_002-22b"/>
　附益以佐王莽者也惟鄭康成博覽以為周公致太<lb/>
　平之迹故其學遂行於世愚案此書多古文竒字名<lb/>
　物度數可攷不誣其為先秦古書似無可疑愚所疑<lb/>
　者邦土邦事灼然不同其他繁碎駁雜與夫劉歆王<lb/>
　安石一再用之而亂天下猶未論也康成之學出於<lb/>
　扶風馬融而參取杜子春鄭大夫鄭司農之說子春<lb/>
　河南緱氏人生漢末至永平初尚在年九十餘鄭衆<lb/>
　賈逵皆受業焉大夫者河南鄭興少贛也司農者鄭<lb/>
<pb n="KR2n0005_WYG_002-23a"/>
　衆仲師興之子也融字季長<lb/>
周禮釋文二卷<lb/>
　唐陸徳明撰<lb/>
周禮疏五十卷<lb/>
　唐賈公彦撰其序周禮廢興起於成帝劉歆而成於<lb/>
　鄭康成又言鄭衆以為書周官即此周官也失之矣<lb/>
　書止一篇周禮乃六篇文異數萬非書類是則然矣<lb/>
　但周禮六官實本於周官周官舉其凡周禮詳其目<lb/>
<pb n="KR2n0005_WYG_002-23b"/>
　鄭衆之說未得為失而其大可疑者則邦土邦事之<lb/>
　不同也館閣書目案藝文志謂之周官經此禮器所<lb/>
　謂經禮者是也志有周官經六篇傳四篇但曰經傳<lb/>
　云爾廼便以為經禮尤為可笑廣川藏書志云公彦<lb/>
　此疏据陳邵異同評及沈重義疏為之二書並見唐<lb/>
　藝文志今不復存<lb/>
周禮新義二十二卷<lb/>
　王安石撰其序言自周衰至今歴載千數而太平之<lb/>
<pb n="KR2n0005_WYG_002-24a"/>
　遺迹掃蕩殆盡學者所見無復全經於是時乃欲訓<lb/>
　而發之臣誠不自揆知其難也<hi>案自周襄以下七句原本脱漏今據文獻</hi>
　<hi>通攷補入</hi>以訓而發之之為難又知夫立政造事追而復<lb/>
　之之為尤難也新法誤國於此可推其原矣熙寧八<lb/>
　年詔頒之國子監且置之義解之首其解止於秋官<lb/>
　不及攷工記<lb/>
周禮中義八卷<lb/>
　祠部員外郎長樂劉彛執中撰彛諸經皆有中義<lb/>
<pb n="KR2n0005_WYG_002-24b"/>
周禮詳解四十卷<lb/>
　王昭禹撰未詳何人近世為舉子業者多用之其學<lb/>
　皆宗王氏新說<lb/>
周禮講義四十九卷<lb/>
　林之竒撰<lb/>
周禮說三卷<lb/>
　中書舍人永嘉陳傅良君舉撰曰格君心正朝綱均<lb/>
　國勢各四篇<lb/>
<pb n="KR2n0005_WYG_002-25a"/>
周禮井田譜二十卷<lb/>
　進士㑹稽夏休撰紹興時表上之淳熙中樓鑰刻之<lb/>
　永嘉陳止齋為之序休有破禮記二十卷未見<lb/>
周禮丘乗圖說一卷<lb/>
　項安世撰<lb/>
周禮說五卷<lb/>
　黄度撰不解攷工記葉水心序之<lb/>
周禮綱目八卷摭說一卷<lb/>
<pb n="KR2n0005_WYG_002-25b"/>
　紹興府教授括蒼林椅竒卿撰嘉定初上之朝<lb/>
鶴山周禮折衷二卷<lb/>
　樞密臨卭魏了翁華父之門人稅與權所録條列經<lb/>
　文附以傳注鶴山或時有所發明止於天官餘皆未<lb/>
　及也<lb/>
大戴禮十三卷<lb/>
　漢信都王太傅梁戴徳延君九江太守聖次君皆<lb/>
　受禮於后蒼所謂大小戴禮者也漢初以來迄於劉向<lb/>
<pb n="KR2n0005_WYG_002-26a"/>
　校定中書諸家所記殆數百篇戴徳刪其煩重為八<lb/>
　十五篇聖又刪為四十九篇相傳如此今小戴四十<lb/>
　九篇行於世而大戴之書所存止此自隋唐志所載<lb/>
　卷數皆與今同而篇第乃自三十九而下止於八十<lb/>
　一其前缺三十八篇末缺四篇所存當四十三而於<lb/>
　中又缺四篇第七十二複出一篇實存四十篇意其<lb/>
　缺者即聖所刪耶然哀公問投壺二篇與今禮記文<lb/>
　不異他亦間有同者保傅傳世言賈誼書所從出<lb/>
<pb n="KR2n0005_WYG_002-26b"/>
　也今考禮詧篇湯武秦定取舍一則盡出誼疏中反<lb/>
　若取誼語勦入其中者公符篇全録漢昭帝冠辭則<lb/>
　此書殆後人好事者采獲諸書為之故駁雜不經決<lb/>
　非戴徳本書也題九江太守廼戴聖所歴官尤非是<lb/>
禮記二十卷<lb/>
　即所謂小戴禮也凡四十九篇漢儒輯録前記固非<lb/>
　一家之言大抵駁而不純獨大學中庸為孔氏之正<lb/>
　傳然初非專為禮作也唐魏徵嘗以小戴禮綜彚不<lb/>
<pb n="KR2n0005_WYG_002-27a"/>
　倫更作類禮二十篇蓋有以也<lb/>
禮記注二十卷<lb/>
　漢鄭康成撰<lb/>
禮記釋文四卷<lb/>
　唐陸徳明撰<lb/>
禮記正義七十卷<lb/>
　唐孔穎達等撰舊有義疏行於世者惟皇甫侃熊安<lb/>
　生二家<hi>案此句原本脱生字今校補</hi>皇勝於熊故據皇氏為本有<lb/>
<pb n="KR2n0005_WYG_002-27b"/>
　不備則以熊氏補焉<lb/>
芸閣禮記解十六卷<lb/>
　秘書省正字京兆吕大臨與叔撰案館閣書目作一<lb/>
　卷止有表記冠昏鄉射燕聘義䘮服四制凡八篇今<lb/>
　又有曲禮上下中庸緇衣大學儒行深衣投壺八篇<lb/>
　此晦庵朱氏所傳本刻之臨漳射垜書坊稱芸閣呂<lb/>
　氏解者即其書也續書目始别載之<lb/>
禮記解二十卷<lb/>
<pb n="KR2n0005_WYG_002-28a"/>
　新安方慤性夫撰<hi>案此句原本脫今校補</hi>政和三年表進自為<lb/>
　之序以王氏父子獨無解義乃取其所撰三經義及<lb/>
　字說申而明之著為此解由是得上舍出身其所解<lb/>
　文義亦明白<lb/>
禮記解七十卷<lb/>
　馬希孟彥醇撰未詳何人亦宗王氏<lb/>
中庸大學廣義一卷<lb/>
　司馬光撰<lb/>
<pb n="KR2n0005_WYG_002-28b"/>
中庸大學說各一卷少儀解附<lb/>
　張九成撰曲江本中庸六卷大學二卷<lb/>
兼山中庸說一卷<lb/>
　太中大夫河南郭忠孝立之撰<lb/>
中庸集解二卷<lb/>
　㑹稽石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>子重集録周敦頤程顥程頤張載吕大臨<lb/>
　謝良佐游酢楊時侯仲良尹焞凡十家之說晦翁為<lb/>
　之序<lb/>
<pb n="KR2n0005_WYG_002-29a"/>
大學章句一卷或問二卷中庸章句一卷或問二卷<lb/>
　朱熹撰其說大略宗程氏㑹衆說而折其中又記所<lb/>
　辨論取舍之意别為或問以附其後皆自為之序至<lb/>
　大學則頗補正其脫簡闕文<lb/>
中庸輯略一卷<hi>案宋史藝文志作二卷</hi>
　朱熹既為章句復取石子重所集解刪其繁亂名以<lb/>
　輯略其取舍之意則或問詳之<lb/>
曲禮口義二卷<lb/>
<pb n="KR2n0005_WYG_002-29b"/>
　戴溪撰<lb/>
中庸說一卷<lb/>
　項安世撰<lb/>
禮記集說一百六十卷<lb/>
　直秘閣崑山衛湜正叔集諸家說自注疏而下為一<lb/>
　書各著其姓氏寶慶二年表上之由此寓直中秘魏<lb/>
　鶴山為作序<lb/>
孔子閒居講義一卷<lb/>
<pb n="KR2n0005_WYG_002-30a"/>
　龍圖閣學士慈溪楊簡敬仲撰<lb/>
三禮義宗三十卷<lb/>
　梁國子博士清河崔靈恩撰凡一百四十九條其說<lb/>
　推本三禮參取諸儒之論博而覈矣案本傳四十七<lb/>
　卷中興書目一百五十六篇皆與今卷篇數不同書<lb/>
　目又云慶厯中髙陽許聞誨為之序家本亦無此序<lb/>
　也<lb/>
三禮圖二十卷<lb/>
<pb n="KR2n0005_WYG_002-30b"/>
　國子司業太常博士河南聶崇義撰自周顯徳中受<lb/>
　詔至建隆二年奏之盖用舊圖六本參定故題集註<lb/>
　詔國學圖於宣聖殿後北軒之屋壁至道中改作於<lb/>
　論堂之上以版代壁判監李至為之記吾郷郡庠安<lb/>
　定胡先生所剏論堂繪三禮圖當是依倣京監嘉熙<lb/>
　戊戌風水堂壞今不存矣<lb/>
禮象十五卷<lb/>
　陸佃撰以改舊圖之失其尊爵彛舟皆取公卿家及<lb/>
<pb n="KR2n0005_WYG_002-31a"/>
　秘府所藏古遺器與聶圖大異岷隱戴先生分教<lb/>
　吾鄉作閣齋館池上畫此圖於壁而以禮象名閣<lb/>
　與論堂禮圖相媲云<lb/>
禮書一百五十卷<lb/>
　太常博士長樂陳祥道用之撰論辨詳博間以繪<lb/>
　畫於唐代諸儒之論近世聶崇義之圖或正其失或<lb/>
　補其闕元祐中表上之<lb/>
夾漈鄉飲禮七卷<lb/>
<pb n="KR2n0005_WYG_002-31b"/>
　鄭樵撰<lb/>
　<lb/>
　<lb/>
　<lb/>
　<lb/>
　<lb/>
　<lb/>
　直齋書録解題卷二<lb/>
</p>
<p>
</p>
  </div>
</body>
</text>
</TEI>
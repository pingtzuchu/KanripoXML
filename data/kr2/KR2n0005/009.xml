<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>直齋書錄觧題卷九</head>
    <p>
<pb n="KR2n0005_WYG_009-1a"/>
欽定四庫全書<lb/>
　直齋書錄觧題卷九　　　宋　陳振孫　撰<lb/>
　　儒家類<lb/>
孔子家語十卷<lb/>
　孔子二十二世孫猛所傳魏散騎常侍王肅為之注<lb/>
　肅闢鄭學猛嘗受學於肅肅從猛得此書與肅所論<lb/>
　多合從而證之遂行於世云博士安國所得壁中書<lb/>
　也亦未必然其間所載多已見左氏傳大戴禮諸書<lb/>
<pb n="KR2n0005_WYG_009-1b"/>
　云肅東海人父朗<lb/>
曾子二卷<hi>案唐書藝文志及文獻通攷俱作二卷原本作十卷誤今改正</hi>
　凡十篇具大戴禮後人從其中錄出别行慈谿楊簡<lb/>
　注<lb/>
晏子春秋十二卷<lb/>
　齊大夫平仲晏嬰撰漢志八篇但曰晏子隋唐七卷<lb/>
　始號晏子春秋今卷數不同未知果本書否<hi>案崇文總目謂</hi>
　<hi>其書已亡世所傳者蓋後人采嬰行事而成故栁宗元謂墨氏之徒有齊人者為之非嬰所自著也</hi>
<pb n="KR2n0005_WYG_009-2a"/>
荀子二十卷<lb/>
　楚蘭陵令趙國荀况撰漢志作孫卿子云齊稷下祭<lb/>
　酒其曰孫者避宣帝諱也至楊倞始改為荀卿<lb/>
荀子注二十卷<lb/>
　唐大理評事楊倞注案劉向序校中書三百二十二<lb/>
　篇以校除複重二百九十篇定著三十二篇隋志為<lb/>
　十二卷至倞始分為二十卷而注釋之淳熙中錢佃<lb/>
　耕道用元豐監本參校刋之江西漕司其同異著之<lb/>
<pb n="KR2n0005_WYG_009-2b"/>
　篇末凡二百二十六條視他本最為完善<lb/>
賈子十一卷<hi>案崇文總目云隋唐志皆九卷新唐書藝文志作十卷此本作十一卷疑誤</hi>
　漢長沙王太傅洛陽賈誼撰漢志五十八篇今書首<lb/>
　載過秦論末為弔湘賦餘皆錄漢書語且略節誼本<lb/>
　傳於第十一卷中其非漢書所有者輒淺駁不足觀<lb/>
　決非誼本書也<lb/>
鹽鐵論十卷<lb/>
　漢廬江太守丞汝南桓寛次公撰本始元年召問賢<lb/>
<pb n="KR2n0005_WYG_009-3a"/>
　良文學對願罷鹽鐵𣙜酤均輸與御史大夫宏羊相<lb/>
　詰難於是止罷𣙜酤而鹽鐵卒不變故昭紀贊曰議<lb/>
　鹽鐵而罷𣙜酤也及宣帝時寛推衍增廣著數萬言<lb/>
　凡六十篇其末曰雜論班書取以為論贊其言桑大<lb/>
　夫據當世合時變上權利之畧雖非正法鉅儒宿學<lb/>
　不能自觧博物通達之士也嗚呼世之小人何嘗無<lb/>
　才以熙寧日錄言之王安石之辯雖曰儒者其實桑<lb/>
　大夫之流也霍光號知時務與民更始而鹽鐵之議<lb/>
<pb n="KR2n0005_WYG_009-3b"/>
　乃俾先朝首事之臣與諸儒議論反覆不厭或是或<lb/>
　非一切付之公論而或行或否未嘗容心焉以不學<lb/>
　無術之人而暗合乎孟莊子父臣父政之義曾謂元<lb/>
　祐諸賢而慮不及此乎<lb/>
新序十卷<lb/>
　漢護都水使者光祿大夫劉向子政撰舜禹以来迄<lb/>
　于周嘉言善行徃徃在焉其書最為近古<hi>案曾鞏序畧曰向之</hi>
　<hi>序此書於今最為近古雖不能無失然逺至舜禹而次及於周秦以来古人之嘉言善行亦徃徃而有也</hi>
<pb n="KR2n0005_WYG_009-4a"/>
　<hi>此云自舜禹以来迄於周疑有脱句</hi>
説苑二十卷<lb/>
　劉向撰序言臣向所校中書説苑雜事除去與新序<lb/>
　複重者其餘淺薄不中義理别集以為百家後今以<lb/>
　類相從更以造新事凡二十篇七百八十四章號曰<lb/>
　説苑案漢志劉向所序六十七篇謂新序説苑世説<lb/>
　列女傳頌圖也今本南豐曾鞏序言崇文總目存者<lb/>
　五篇從士大夫得十五篇與舊為二十篇未知即當<lb/>
<pb n="KR2n0005_WYG_009-4b"/>
　時篇章否新苑之名亦不同<lb/>
法言十卷<hi>案唐書藝文志作六卷</hi>
　漢黄門郎蜀揚雄子雲撰凡十三篇篇各有序本在<lb/>
　卷末如班固叙傳然今本分冠篇首自宋咸始也<lb/>
法言注十三卷音義一卷<lb/>
　晉尚書郎李軌宏範注此本歴景祐嘉祐治平三降<lb/>
　詔更監學館閣兩制校定然後頒行與建寧四注本<lb/>
　不同錢佃得舊監本刻之與孟荀文中子為四書<lb/>
<pb n="KR2n0005_WYG_009-5a"/>
太𤣥經十卷<lb/>
　揚雄撰五業主事章陵宋衷仲子觧詰吳鬰林太守<lb/>
　陸績公紀釋文晉尚書郎范望叔明觧贊案漢志揚<lb/>
　雄所叙三十八篇太𤣥十九本傳三方九州二十七<lb/>
　部八十一家七百二十九贊分為三卷有首衝錯測<lb/>
　攡瑩數文掜圖告十一篇皆以觧剝𤣥體蓋與本經<lb/>
　三卷共為十四今志云十九未詳初宋陸二家各依<lb/>
　舊本觧釋范望折中長短或加新意既成此注乃以<lb/>
<pb n="KR2n0005_WYG_009-5b"/>
　𤣥首一篇加經贊之上𤣥測一篇附贊之下為九篇<lb/>
　列為四卷首測一序仍載之第一卷之首蓋猶王弼<lb/>
　離合古易之類也卷首有陸績述元一篇<lb/>
　本傳尚有二百四十三表六字<hi>隨齋批注</hi>
説𤣥一篇<lb/>
　唐宰相河南王涯廣津撰明宗立例揲法占法辨首<lb/>
　凡五篇<lb/>
太𤣥釋文一卷<lb/>
<pb n="KR2n0005_WYG_009-6a"/>
　相傳自侯芭虞翻宋衷陸績互相增損非後人所作<lb/>
　也吳秘嘗作音義豈即此耶<lb/>
太𤣥集注六卷<lb/>
　司馬光撰自宋衷而下四家之外有直昭文館宋惟<lb/>
　幹注天水尉陳漸演元司封郎吳秘音義通前凡七<lb/>
　家集取其説斷以已意<lb/>
𤣥觧四卷𤣥歴一卷<lb/>
　右丞襄陵許翰崧老撰所觧十一篇通温公注為十<lb/>
<pb n="KR2n0005_WYG_009-6b"/>
　卷倣韓康伯注繫辭合王弼為全書之例也大抵𤣥<lb/>
　首如彖贊如爻<hi>案原本脱彖贊如三字今據文獻通攷補入</hi>測如象文如<lb/>
　文言攡瑩掜告如繫辭數如説卦衝如序卦錯如雜<lb/>
　卦之類其於易也規規然擬之勤矣太𤣥歴者亦翰<lb/>
　所傳云温公手錄不著何人作<lb/>
申鑒五卷<lb/>
　漢黄門侍郎潁川荀悦仲豫撰獻帝頗好文學政在<lb/>
　曹氏恭已而已悦志在獻替而謀無所用乃作此書<lb/>
<pb n="KR2n0005_WYG_009-7a"/>
　五篇奏之其曰教化之廢推中人而墮於小人之域<lb/>
　教化之行引中人而納於君子之塗古今名言也<lb/>
　本傳止載政體一篇有曰前鑒既明後復申之故名<lb/>
　<hi>隨齋批注</hi>
中論二卷<lb/>
　漢五官將文學北海徐幹偉長撰唐志六卷今本二<lb/>
　十篇有序而無名氏蓋同時人所作<hi>案貞觀政要太宗嘗稱見幹中</hi>
　<hi>論復三年喪篇宋時館閣本已闕又魏志文帝稱幹著中論二十餘篇則知二十篇非全書也</hi>
<pb n="KR2n0005_WYG_009-7b"/>
孔叢子七卷<lb/>
　孔氏子孫雜記其先世系言行之書也小爾雅一篇<lb/>
　亦出於此中興書目稱漢孔鮒撰一名盤盂案孔光<lb/>
　傳夫子八世孫鮒魏相順之子為陳渉博士死陳下<lb/>
　則固不得為漢人而其書紀鮒之没第七卷號連叢<lb/>
　子者又記太常臧而下數世迄於延光三年季彥之<lb/>
　卒則又安得以為鮒撰案儒林傳所載為博士者又<lb/>
　曰孔甲顏注曰將名鮒而字甲也今攷此書稱子魚<lb/>
<pb n="KR2n0005_WYG_009-8a"/>
　名鮒陳人或謂之子鮒或稱孔甲然則顏監未嘗見<lb/>
　此書耶藝文志有孔甲盤盂二十六篇本注謂黄帝<lb/>
　史或曰夏帝孔甲似皆非也其書蓋田蚡所學者與<lb/>
　孔鮒初不相渉也中興書目乃曰一名盤盂不知何<lb/>
　據豈以漢志所謂孔甲即陳王博士之孔甲邪<lb/>
帝範一卷<hi>案舊唐書經籍志作四卷宋史藝文志作二卷</hi>
　唐太宗撰凡十二篇以賜高宗<lb/>
中説十卷<lb/>
<pb n="KR2n0005_WYG_009-8b"/>
　隋河汾王通仲淹撰唐志五卷今本第十卷有文中<lb/>
　子世家房魏論禮樂事書闗子明事及王氏家書雜<lb/>
　錄舊傳以此為前後序非也<hi>案晁公武讀書志是書係王通之門人共集其</hi>
　<hi>師之語</hi>
中説注十卷<lb/>
　太常丞阮逸天隱撰<lb/>
中説注十卷<lb/>
　正議大夫淄川龔鼎臣輔之撰自甲至癸為十卷而<lb/>
<pb n="KR2n0005_WYG_009-9a"/>
　所謂前後序者在十卷之外亦頗有所刪取李格非<lb/>
　跋云龔自謂明道間得唐本於齊州李冠比阮本改<lb/>
　正二百餘處<lb/>
潛虚一卷<lb/>
　司馬光撰言萬物皆祖於虚𤣥以準易虚以準𤣥<lb/>
潛虚發微論一卷<lb/>
　監察御史張敦實撰凡九篇<lb/>
周子通書一卷太極圖説一卷<lb/>
<pb n="KR2n0005_WYG_009-9b"/>
　廣東提刑舂陵周敦頤茂叔撰<lb/>
周子通書遺文遺事一卷<lb/>
　侍講朱熹集次刋於南康<lb/>
帝學八卷<hi>案文獻通攷作十卷</hi>
　侍講成都范祖禹淳父元祐中編集上自三皇五帝<lb/>
　迄於本朝神宗凡聖學事實皆具焉<lb/>
正䝉書十卷<lb/>
　崇文校書長安張載子厚撰凡十九篇<hi>案晁公武讀書志是書初</hi>
<pb n="KR2n0005_WYG_009-10a"/>
　<hi>無篇次其後門人蘇昞等區别成十七篇</hi>范育吕大臨蘓昞為前後序皆<lb/>
　其門人也又有待制胡安國所傳編為一卷末有行<lb/>
　狀一卷<lb/>
經學理窟一卷<lb/>
　張載撰<lb/>
西銘集觧一卷<lb/>
　張載作訂頑砭愚二銘後更曰東西銘其西銘即訂<lb/>
　頑也大抵發明理一分殊之㫖有趙師侠者集吕大<lb/>
<pb n="KR2n0005_WYG_009-10b"/>
　臨胡安國張九成朱熹四家之説為一編刻之興化<lb/>
　軍<lb/>
通書西銘集觧三卷<lb/>
　戸部侍郎新昌王夢龍慶翔所集<lb/>
河南師説十卷<lb/>
　尚書潁川韓元吉无咎以河南雅言伊川雜説及諸<lb/>
　家語錄釐為十卷以尹和靖所編為卷首不若遺書<lb/>
　之詳訂也<lb/>
<pb n="KR2n0005_WYG_009-11a"/>
山東野錄七卷<lb/>
　殿中丞臨淄賈同公疎撰本名罔真宗御筆改之蓋<lb/>
　祥符祀汾隂時所放經明行修進士也<lb/>
程氏遺書二十五卷附錄一卷外書十三卷<lb/>
　朱熹集錄二程門人李籲端伯而下諸家所聞見問<lb/>
　答之語附錄行狀哀詞祭文之屬八篇其年譜朱公<lb/>
　所撰述也外書則又二十五篇之所遺者<lb/>
皇極經世書十二卷<lb/>
<pb n="KR2n0005_WYG_009-11b"/>
　邵雍堯夫撰其學出於李之才挺之之才受之穆脩<lb/>
　伯長脩受之种放明逸放受之陳摶蓋數學也曰元<lb/>
　會運世以元經會以運經世自帝堯至於五代天下<lb/>
　離合治亂興廢得失邪正之迹以天時而驗人事以<lb/>
　隂陽剛柔窮聲音律吕以窮萬物之數末二卷論所<lb/>
　以為書之意窮日月星辰飛走動植之數以盡天地<lb/>
　萬物之理述皇王帝霸之事以明大中至正之道書<lb/>
　謂之皇極經世篇謂之觀物凡六十二篇其子伯温<lb/>
<pb n="KR2n0005_WYG_009-12a"/>
　為之叙系具載先天後天變卦反對諸圖又為易學<lb/>
　辨惑一篇叙傳授本末真偽然世之能明其學者蓋<lb/>
　鮮焉<lb/>
觀物外篇六卷<lb/>
　康節門人太常寺簿張崏子望記其言雖十纔一二<lb/>
　而足以發明成書<lb/>
觀物内篇二卷<lb/>
　康節之子右奉直大夫伯温撰即經世書之第十一<lb/>
<pb n="KR2n0005_WYG_009-12b"/>
　十二卷也張氏曰先生觀物有内外篇内篇先生所<lb/>
　著之書也外篇門人所記先生之言也内篇理深而<lb/>
　數略外篇數詳而理顯學先天者當自外篇始先生<lb/>
　詩云若無揚子天人學安有莊周内外篇以此知外<lb/>
　篇亦先生之文門人蓋編集之耳又曰皇極經世者<lb/>
　康節之易先天之嗣也觀物篇立言廣大措意精㣲<lb/>
　如繫辭然稽之以理既無不通參之以數亦無不合<lb/>
　<hi>案以上三書皆已見易類而觧題詳畧互異今並仍之</hi>
<pb n="KR2n0005_WYG_009-13a"/>
近思錄十四卷<lb/>
　朱熹吕祖謙取周程之書闗於大體而切於日用者<lb/>
　六百十九條取切問近思之義以教後學<lb/>
元城語錄三卷<lb/>
　右朝散郎維揚馬永卿大年撰永卿初仕亳州永城<lb/>
　主簿從寓公劉安世器之學記其所聞之語<lb/>
劉先生談錄一卷<lb/>
　知秀州韓瓘德全撰瓘億之曾孫緬之孫官二浙道<lb/>
<pb n="KR2n0005_WYG_009-13b"/>
　睢陽徃来必見劉元城記其所談二十一則<lb/>
道䕶錄一卷<lb/>
　胡珵德輝所錄劉元城語凡十九則以上三書皆刻<lb/>
　章貢末又有邵伯温吕本中所記數事附焉<lb/>
庭闈槀錄一卷<lb/>
　即楊迥所錄當政和八年其父亡恙時也<lb/>
龜山别錄二卷<lb/>
　不知何人所錄<lb/>
<pb n="KR2n0005_WYG_009-14a"/>
龜山語錄五卷<lb/>
　延平陳淵幾叟羅從彥仲素建安胡大原伯逄所錄<lb/>
　楊時中立語及其子迥槀錄共四卷末卷為附錄墓<lb/>
　誌遺事順昌廖德明子晦所集也<lb/>
尹和靖語錄四卷<lb/>
　馮忠恕祈寛居之吕堅中崇實所錄尹焞彥明語<lb/>
胡氏傳家錄五卷<lb/>
　曾幾吉父徐時動舜鄰楊訓子中所記胡安國康侯<lb/>
<pb n="KR2n0005_WYG_009-14b"/>
　問答之語及其子寧和仲所錄家庭之訓<lb/>
無垢語錄十四卷言行編遺文共一卷<lb/>
　張九成子韶之甥于恕所編心傳錄及其門人郎昱<lb/>
　所記日新錄近時徐鹿卿德夫教授南安復裒其言<lb/>
　行繫以歲月及遺文三十篇附於末<lb/>
南軒語錄十二卷<lb/>
　蔣邁所記張栻敬夫語<lb/>
晞顏錄一卷<lb/>
<pb n="KR2n0005_WYG_009-15a"/>
　張栻取經傳中凡言及顔子者錄為一編<lb/>
晦庵語錄四十六卷<lb/>
　著作佐郎陵陽李道傳貫之裒晦翁門人廖德明子<lb/>
　晦而下三十二家刻之九江<lb/>
晦庵續錄四十六卷<lb/>
　李太史之弟樞宻性傳成之又得黄幹直卿而下四<lb/>
　十一家及前錄所無者併刻之合貫之前錄益見該<lb/>
　備矣<lb/>
<pb n="KR2n0005_WYG_009-15b"/>
節孝先生語一卷<lb/>
　江端禮季恭所錄山陽徐積仲車語<lb/>
童蒙訓一卷<lb/>
　中書舍人東莱吕本中居仁撰<lb/>
師友雜志一卷雜説一卷<lb/>
　吕本中撰<lb/>
胡子知言一卷<lb/>
　五峰胡宏仁仲撰文定公安國之季子張南軒從之<lb/>
<pb n="KR2n0005_WYG_009-16a"/>
　遊<lb/>
忘筌書二卷<lb/>
　浦城潘植子醇撰多言易亦渉異端凡五十一篇此<lb/>
　書載鳴道集為九十二篇附見者又十有三而館閣<lb/>
　書目又稱七十七篇皆未詳<lb/>
諸儒鳴道集七十二卷<lb/>
　不知何人所集涑水濓溪明道伊川横渠元城上蔡<lb/>
　無垢以及江民表劉子翬潘子醇凡十一家其去取<lb/>
<pb n="KR2n0005_WYG_009-16b"/>
　不可曉<lb/>
兼山遺學六卷<lb/>
　河南郭雍錄其父忠孝之遺書前二卷為易蓍卦次<lb/>
　為九圖又次説春秋又次為性説三篇末卷問答雜<lb/>
　説忠孝父子世系出處本末詳見易類<lb/>
玉泉講學一卷<lb/>
　沙隨程迥可久所記喻樗子才語樗本末見語孟類<lb/>
周簡惠聖傳錄一卷<lb/>
<pb n="KR2n0005_WYG_009-17a"/>
　參政荆溪周葵惇義撰<hi>案周惇義名葵原本誤作蔡今改正</hi>自堯舜至<lb/>
　孔孟聖傳正統為絶句詩二十章而自著其説自為<lb/>
　一家然無高論<lb/>
小學書四卷<lb/>
　朱熹所集古聖格言至論以教學者皆成童幼志進<lb/>
　學之序也内篇曰立教明倫敬身稽古外篇曰嘉言<lb/>
　善行<lb/>
吕氏讀書記七卷<lb/>
<pb n="KR2n0005_WYG_009-17b"/>
　吕祖謙撰乾道癸巳淳熙乙未家居日閲之書隨意<lb/>
　手筆或數字或全篇蓋偶有所感發或以備遺㤀者<lb/>
閫範十卷<lb/>
　吕祖謙撰集經史子傳發明人倫之道見於父子兄<lb/>
　弟之間者為一篇時教授嚴州張南軒守郡實為之<lb/>
　序<lb/>
少儀外傳二卷<lb/>
　吕祖謙撰雜取經傳嘉言善行切於立身應世者皆<lb/>
<pb n="KR2n0005_WYG_009-18a"/>
　博學切問之事也而大要以謹厚為本<lb/>
尊孟辨七卷<lb/>
　建安余允文隱之撰以司馬公有疑孟及李遘泰伯<lb/>
　常語鄭厚叔友折衷皆有非孟之言故辨之為五卷<lb/>
　後二卷則王充論衡刺孟及東坡論語説中與孟子<lb/>
　異者亦辨焉<lb/>
先聖大訓六卷<lb/>
　龍圖閣學士慈溪楊簡敬仲撰<hi>案楊簡官龍圖閣學士此本脱龍圖二字</hi>
<pb n="KR2n0005_WYG_009-18b"/>
　<hi>今補正</hi>取禮記家語左傳國語而下諸書凡稱孔子之<lb/>
　言皆類為此編然聖人之言㫖意未易識也喪欲速<lb/>
　貧死欲速朽自門弟子已不能知其有為而言况於<lb/>
　百氏所記其間淺陋依托可勝道哉多聞闕疑庶乎<lb/>
　其弗畔也<lb/>
已易一卷<lb/>
　楊簡撰<lb/>
慈湖遺書三卷<lb/>
<pb n="KR2n0005_WYG_009-19a"/>
　楊簡撰前二卷雜説末一卷遺文慈湖之學専主乎<lb/>
　心之精神是謂聖一語其誨人惟欲發明本心而有<lb/>
　所覺然其稱學者之覺亦頗輕於印可蓋其用功偏<lb/>
　於上達受人之欺而不疑竊嘗謂誠明一理焉有誠<lb/>
　而不明者乎當淳熙中象山陸九淵之學盛行於江<lb/>
　西朱侍講不然之朱公於前輩不肯張無垢於同流<lb/>
　不肯陸象山為其本原未純故也象山之後一傳而<lb/>
　慈湖遂如此甚矣道之不明賢知者過之也<lb/>
<pb n="KR2n0005_WYG_009-19b"/>
明倫集十卷<lb/>
　高安塗近止撰取經傳言行之要以孝為本推而廣<lb/>
　之為十篇塗有子登科得初品官致仕<lb/>
心經法語一卷<lb/>
　參政建安真德秀希元撰集聖賢論心格言<lb/>
三先生諡議一卷<lb/>
　嘉定中魏了翁華父為潼川憲奏請賜周程諡寳慶<lb/>
　守李大謙集而刻之併及諸郡祠堂記文<lb/>
<pb n="KR2n0005_WYG_009-20a"/>
言子三卷<lb/>
　言偃吳人相傳所居在常熟縣慶元間邑宰孫應時<lb/>
　季和始為立祠求朱晦翁為記近新昌王爚伯晦復<lb/>
　裒論語諸書所載問答為此書邑中至今有言氏亦<lb/>
　買田教飬之<lb/>
　　道家類<lb/>
老子道德經二卷<lb/>
　周柱下史李耳伯陽撰昔人言諡曰耼故世稱老耼<lb/>
<pb n="KR2n0005_WYG_009-20b"/>
　然耼之為訓耳漫無輪也似不得為諡<lb/>
御注老子二卷<lb/>
　徽宗皇帝御製<lb/>
老子注二卷<lb/>
　魏王弼撰魏晉之世𤣥學盛行弼之談𤣥冠於流輩<lb/>
　故其注易亦多𤣥義晁説之以道曰弼本深於老子<lb/>
　而易則未也其於易多假諸老子之㫖而老子無資<lb/>
　於易其有餘不足之迹可見矣世所行老子分道德<lb/>
<pb n="KR2n0005_WYG_009-21a"/>
　經為上下卷此本道德經且無章目當是古本<lb/>
老子道德論述要二卷<lb/>
　司馬光撰太史公曰老子著書言道德之意後人以<lb/>
　其篇首之文名上篇曰道下篇曰德夫道德連體不<lb/>
　可偏舉合從本名温公之説如此其不曰經而曰論<lb/>
　亦公新意也<lb/>
老子新觧二卷<lb/>
　蘓轍撰東坡跋曰使戰國有此書則無商鞅韓非使<lb/>
<pb n="KR2n0005_WYG_009-21b"/>
　漢初有此書則孔老為一使晉宋間有此書則佛老<lb/>
　不為二<lb/>
老子觧二卷<lb/>
　葉夢得撰其説曰孔子稱竊比於我老彭孟子闢楊<lb/>
　墨而不及老氏老氏之書孔孟所不廢也所觧生之<lb/>
　徒十有三死之徒十有三<hi>案老子觧云生之徒十有三死之徒十有三原本作</hi>
　<hi>死之徒有三誤今改正</hi>以為四肢九竅本韓非子觧老之説<lb/>
易老通言十卷<lb/>
<pb n="KR2n0005_WYG_009-22a"/>
　程大昌撰其序言名為訓老而實該六經故曰易老<lb/>
　通言易在而六經皆在矣蓋以易為六經之首也<lb/>
列子八卷<lb/>
　鄭人列禦宼撰穆公時人<hi>案劉向校定八篇謂列禦宼與鄭繆公同時栁宗元</hi>
　<hi>云鄭繆公在孔子前幾百載禦宼書言鄭殺其相駟子陽則鄭繻公二十四年當魯穆公之十年向蓋因</hi>
　<hi>魯穆公而誤為鄭耳</hi>
列子注八卷<lb/>
　晉光祿勲張湛處度撰<lb/>
<pb n="KR2n0005_WYG_009-22b"/>
列子釋文二卷<lb/>
　唐當塗縣丞殷敬順撰<hi>案殷敬順撰列子釋文原本作處順今改正</hi>
莊子十卷<lb/>
　蒙漆園吏宋人莊周撰案史記與齊宣梁惠同時則<lb/>
　亦當與孟子相先後矣<lb/>
莊子注十卷<lb/>
　晉太傅主簿河南郭象子元撰案本傳向秀觧義未<lb/>
　竟而卒頗有别本遷流象竊以為已注乃自注秋水<lb/>
<pb n="KR2n0005_WYG_009-23a"/>
　至樂二篇又易馬蹄一篇其餘㸃定文句而已其後<lb/>
　秀義别出故今有向郭二莊其義一也然向義今不<lb/>
　傳但時見陸氏釋文<lb/>
莊子音義三卷<lb/>
　唐陸德明撰即經典釋文二十六至二十八卷<lb/>
莊子疏三十卷<lb/>
　唐道士西華法師陕郡成元英子實撰元英隱東海<lb/>
　貞觀五年召至京師永徽中流郁州不知坐何事唐<lb/>
<pb n="KR2n0005_WYG_009-23b"/>
　藝文志云<lb/>
鬻子一卷<lb/>
　鬻熊為周文王師封於楚為始祖漢志云爾書凡二<lb/>
　十二篇今書十五篇陸佃農師所校<lb/>
鬻子注一卷<lb/>
　唐鄭縣尉逄行珪撰止十四篇蓋中間以二章合而<lb/>
　為一故視陸本又少一篇此書甲乙篇次皆不可曉<lb/>
　二本前後亦不同姑兩存之<lb/>
<pb n="KR2n0005_WYG_009-24a"/>
闗尹子九卷<lb/>
　周闗令尹喜蓋與老子同時啟老子著書言道德者<lb/>
　案漢志有闗尹子九篇而隋唐及國史志皆不著錄<lb/>
　意其書亡久矣徐藏子禮得之於永嘉孫定首載劉<lb/>
　向校定序篇末有葛洪後序未知孫定從何傳授殆<lb/>
　皆依托也序亦不類向文<lb/>
亢倉子三卷<hi>案唐書藝文志文獻通攷俱作二卷</hi>
　何粲注首篇所載與莊子庚桑楚同亢倉者庚桑聲<lb/>
<pb n="KR2n0005_WYG_009-24b"/>
　之變也其餘篇亦皆依托唐栁子厚辨其非劉向班<lb/>
　固所錄是矣今唐志有王士元亢倉子二卷注云天<lb/>
　寳元年詔號莊子為南華真經列子沖虚文子通元<lb/>
　亢倉子洞靈真經然亢倉子求之不獲襄陽處士王<lb/>
　士元謂莊子作庚桑子太史公列子作亢倉子其實<lb/>
　一也乃取諸子文義類者補其亡然則今之亢倉士<lb/>
　元為之也宗元唐人豈偶不之知耶<lb/>
文子十二卷<lb/>
<pb n="KR2n0005_WYG_009-25a"/>
　題黙希子注案漢志有文子九篇老子弟子與孔子<lb/>
　同時而稱周平王問似依托者也又案史記貨殖傳<lb/>
　徐廣注計然范蠡師名鈃裴駰曰計然葵丘濮上人<lb/>
　姓辛氏字文子黙希子引以為據然自班固時已疑<lb/>
　其依托况又未必當時本書乎至以文子為計然之<lb/>
　字尢不可攷信栁子厚亦辨其為駁書而亦頗有取<lb/>
　焉黙希子不著名氏晁公武曰唐徐靈府自號也<lb/>
鶡冠子三卷<lb/>
<pb n="KR2n0005_WYG_009-25b"/>
　陸佃觧案漢志鶡冠子楚人居深山以鶡為冠今書<lb/>
　十九篇韓吏部稱十有六篇故陸謂非其全也韓公<lb/>
　頗道其書至栁栁州則曰盡鄙淺言也好事者偽為<lb/>
　其書反用鵩賦以文飾之其好惡不同如此自今攷<lb/>
　之栁説為長<lb/>
抱朴子二十卷<lb/>
　晉句漏今丹陽葛洪稚川撰洪所著書内篇言神仙<lb/>
　黄白變化之事外篇駁難通釋此二十卷者内篇也<lb/>
<pb n="KR2n0005_WYG_009-26a"/>
　館閣書目有外篇五十卷<lb/>
坐忘論一卷<lb/>
　唐逸人河内司馬承禎子微撰言坐㤀安心之法凡<lb/>
　七條并樞翼一篇以為修道階次其論與釋氏相出<lb/>
　入<lb/>
天隱子一卷<lb/>
　司馬子㣲作序言不知其何許人著書八篇修鍊形<lb/>
　氣飬和心靈長生久視無出此書今觀其言殆與坐<lb/>
<pb n="KR2n0005_WYG_009-26b"/>
　㤀論相表裏豈天隱云者托之别號歟<hi>案洪興祖云司馬子微得</hi>
　<hi>天隱子之學未知何據</hi>
元真子外篇三卷<lb/>
　唐隱士金華張志和撰唐志元真子十二卷今纔三<lb/>
　卷非全書也既曰外篇則必有内篇矣志和事迹詳<lb/>
　見余所集碑傳<lb/>
無能子三卷<lb/>
　不著名氏唐志云光啟中隱民間蓋其自序云爾<lb/>
<pb n="KR2n0005_WYG_009-27a"/>
莊子義十卷<lb/>
　參政清源吕惠卿吉父撰元豐七年先表進内篇其<lb/>
　餘蓋續成之<lb/>
莊子十論一卷<lb/>
　題李士表撰未詳何人<lb/>
　<lb/>
　<lb/>
　<lb/>
<pb n="KR2n0005_WYG_009-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　直齋書錄觧題卷九<lb/>
</p>
<p>
</p>
  </div>
</body>
</text>
</TEI>
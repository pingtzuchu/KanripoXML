<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>救荒活民書</head>
    <p>
<pb n="KR2m0044_WYG_000-1a"/>
欽定四庫全書　　　　　史部十三<lb/>
　救荒活民書　　　　　　政書類三<hi>邦計之屬</hi>
　　提要<lb/>
　　　　<hi>臣</hi>等謹案救荒活民書三卷宋董煟撰煟字<lb/>
　　　　季興鄱陽人紹熙五年進士嘗知瑞安縣是<lb/>
　　　　書前有自序謂上卷考古以證今中卷條陳<lb/>
　　　　救荒之䇿下卷備述本朝名臣賢士之所議<lb/>
　　　　論施行可為法戒者書中所叙如以常平為<lb/>
<pb n="KR2m0044_WYG_000-1b"/>
　　　　始自隋義倉為始自唐太宗皆不能逺考本<lb/>
　　　　原然其載常平粟米之數固隋書所未及志<lb/>
　　　　也其宋代蠲免優恤之典載在宋史紀志及<lb/>
　　　　文獻通考續通鑑長編者此撮其大要不過<lb/>
　　　　得十之二三而當時利弊言之頗悉實足補<lb/>
　　　　宋志之缺勸分亦宋之政令史所失載而此<lb/>
　　　　書有焉他若減租代種淳熙恤災令格皆可<lb/>
　　　　為史氏拾遺而宋代名臣救荒善政亦多堪<lb/>
<pb n="KR2m0044_WYG_000-2a"/>
　　　　與本傳相叅證猶古書中之有禆實用者也<lb/>
　　　　乾隆四十五年五月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="KR2m0044_WYG_000-3a"/>
救荒活民書原序<lb/>
臣聞水旱霜蝗之變何世無之然救荒無術則民有流<lb/>
離餓莩轉死溝壑之患臣不才㓜嘗竊慕先朝冨弼活<lb/>
河朔飢民五十餘萬私心以為賢於中書二十四考遠<lb/>
矣困處閭閻熟覩民間利病與夫州縣施行之善否心<lb/>
口相誓異時獲預從政願少攄活民之志於是編次厯<lb/>
代荒政釐為三卷上卷考古以證今中卷條陳今日救<lb/>
荒之策下卷則備述本朝名臣賢士之所議論施行可<lb/>
<pb n="KR2m0044_WYG_000-3b"/>
鑒可戒可為矜式者以備緩急觀覽名曰救荒活民書<lb/>
然半生竒蹇晚叨一第而憂患薫心齒髪疎落深恐蒲<lb/>
栁之資不任風雪則臣之素志無由獲伸謹繕寫進呈<lb/>
伏望聖慈萬㡬餘閒俯賜乙夜之覽儻或可備採擇乞<lb/>
賜睿㫖頒行州縣庻㡬上助九重惠澤黎元之萬一云<lb/>
臣誠惶誠恐頓首頓首從政郎臣董煟上進<lb/>
　<lb/>
　救荒活民書原序<lb/>
</p>
<p>
</p>
  </div>
</body>
</text>
</TEI>
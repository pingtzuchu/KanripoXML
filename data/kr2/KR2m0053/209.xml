<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_209-1a"/>
　欽定四庫全書<lb/>
　欽定八旗通志卷一百九十五<lb/>
　　人物志七十五<lb/>
　　　大臣傳六十一<hi>漢軍正黄旗二李金世徳楊耿昭忠  李林隆    輝祖    琳</hi>
　　　　<hi>田文鏡</hi>　<hi>李繩武/</hi>　<hi>楊魁</hi>
　　　　金世徳<lb/>
　　　金世徳遼東鐵領衛人𨽻正黄旗漢軍兵部侍郎<lb/>
　　　維城子順治九年由廕生補内院博士十二年遷<lb/>
<pb n="KR2m0053_WYG_209-1b"/>
　　　侍讀十四年改吏部員外郎十八年遷兵部郎中<lb/>
　　　康熙四年授通政司右通政六年轉左七年正月<lb/>
　　　晉都察院左僉都御史四月授左副都御史五月<lb/>
　　　疏言近例督撫處分惟貪墨欠賦及違限錯擬等<lb/>
　　　其百姓失所地方未治並無處分請<lb/>
敕議如百姓困苦流離田地抛棄地方毫無治理者督撫<lb/>
　　　革職治罪部議從之十二月擢直𨽻巡撫八年四<lb/>
　　　月疏言各省設布政按察二使總理錢粮刑名直<lb/>
<pb n="KR2m0053_WYG_209-2a"/>
　　　𨽻以京畿獨不設惟八道員各管一府其圈地州<lb/>
　　　縣以隣縣地撥補退出者分還各州縣不盡係一<lb/>
　　　道管属彼此牽混難稽至提觧犯人隔界推諉㑹<lb/>
　　　審参差臣查各省道員有屯田督粮驛𫝊全管通<lb/>
　　　省例請于直𨽻八道中改設粮道巡道各一駐省<lb/>
　　　城總理事歸畫一不致舛悮部議改直隸通薊道<lb/>
　　　為總理錢榖守道霸昌道為總理刑名巡道駐保<lb/>
　　　定府先是正定饑<lb/>
<pb n="KR2m0053_WYG_209-2b"/>
上命賑濟至是期滿世徳以各属尚有饑民請再賑得<lb/>
㫖如所請十二年疏言直𨽻事務殷繁長蘆塩政巡撫勢<lb/>
　　　難兼顧請仍差御史専理下部議行十四年請調<lb/>
　　　分防吴橋縣安陵東汛東光縣大龍灣汛千把搃<lb/>
　　　各一馬兵四十歩兵百十三防緝嚴鎮羊兒庄等<lb/>
　　　處私塩從之十八年地震通州三河平谷香河武<lb/>
　　　清永清寳坻薊州固安等處世徳分别被灾輕重<lb/>
　　　請照分數蠲免錢粮如所請行十九年二月以疾<lb/>
<pb n="KR2m0053_WYG_209-3a"/>
　　　求罷<lb/>
允之五月卒遺疏言直属圈撥之餘民多貧乏災傷叠見<lb/>
　　　旗民雜處易有推避凡在外旗丁宜照屯村編定<lb/>
　　　名冊地方官稽查不使容留匪人口北各衛舊有<lb/>
　　　沙壓水衝地畝毎嵗額徴錢粮不多貧民實難賠<lb/>
　　　累望<lb/>
特恩蠲免得<lb/>
㫖金世徳簡任廵撫素以清慎實心任事著有勞續畿輔<lb/>
<pb n="KR2m0053_WYG_209-3b"/>
　重地正資料理溘焉病逝朕心深為憫惻應得䘏典著<lb/>
　察例具奏餘令該部知之尋<lb/>
賜祭葬如例諡清恵<lb/>
　　　　耿昭忠<hi>弟聚忠</hi>
　　　耿昭忠漢軍正黄旗人耿繼茂次子幼隨父於鎮<lb/>
　　　所順治十一年繼茂奏遣長子精忠偕昭忠入侍<lb/>
　　　並授爵一等子<lb/>
命以饒餘親王阿巴㤗女孫妻昭忠封多羅額駙復晋秩<lb/>
<pb n="KR2m0053_WYG_209-4a"/>
　　　視和碩額駙加太子太保康熙十三年精忠等㩀福<lb/>
　　　建反<lb/>
詔拘禁昭忠及其弟聚忠十四年<lb/>
上念昭忠聚忠未與精忠同謀貰之復秩如舊十五年精<lb/>
　　　忠歸順隨大軍剿海賊<lb/>
詔授昭忠鎮平将軍駐福州代精忠理藩務十六年藩下<lb/>
　　　叅領徐鴻弼等首精忠歸順後尚蓄逆謀昭忠據<lb/>
　　　以<lb/>
<pb n="KR2m0053_WYG_209-4b"/>
聞並指劾助逆曽養性等十餘人<lb/>
上留疏於中十七年精忠還福州昭忠遵<lb/>
㫖携其祖父骸骨歸葬葢平十九年八月昭忠疏劾精忠<lb/>
　　　謂前此徐鴻弼等首告罪状皆實乞<lb/>
敕法司勘治疏下廷議如所請逮訊精忠磔死籍沒昭忠<lb/>
　　　聚忠應連坐以其曽疏劾精忠予免議二十五年<lb/>
　　　正月昭忠卒<lb/>
諭部議䘏<lb/>
<pb n="KR2m0053_WYG_209-5a"/>
賜祭葬如内大臣例諡曰勤僖聚忠者繼茂第三子順治<lb/>
　　　十三年繼茂奏遣入侍尚公主封和碩額駙加太<lb/>
　　　子太保康熙十四年奉<lb/>
命招精忠降精忠拒不納仍齎<lb/>
敕以歸後與昭忠同時疏劾精忠其畧曰逆賊耿精忠背<lb/>
恩反叛臣等同氣法應連坐䝉<lb/>
念及臣祖仲明臣父繼茂两世微勞<lb/>
特予寛貰<lb/>
<pb n="KR2m0053_WYG_209-5b"/>
遣臣齎<lb/>
敕招撫精忠豈知冥頑負固抗逆不悛臣等疾首痛心恨弗<lb/>
　　　食其肉幸<lb/>
天威赫濯大兵入閩精忠力竭勢窮復戕害總督范承謨<lb/>
　　　暨其親属數十人委積屍骸道路慘目當此魂逰<lb/>
　　　釡底猶然肆毒不休若使一隙可為更不知若何<lb/>
　　　螳逞尚邀<lb/>
皇仁矜宥復爵如初顧蒙面偷生擁兵觀望泣思臣祖臣<lb/>
<pb n="KR2m0053_WYG_209-6a"/>
　　　父及精忠荷<lb/>
三朝厚恩世授王爵雖捐糜頂踵難酬萬一乃精忠逆倫<lb/>
　　　肆志糾衆反戈臣母周氏哭阻不從逼致殞命且<lb/>
　　　誣臣祖與逆賊吴三桂在山海闗時曽有成約是<lb/>
　　　不獨貽祸手足所弗顧即祖父亦視若仇讐忍心<lb/>
　　　賊䧟臣念及此義不俱生今精忠将至<lb/>
　　闕下乞<lb/>
賜顯戮播告中外以為亂臣賊子戒疏入下法司議行尋<lb/>
<pb n="KR2m0053_WYG_209-6b"/>
命聚忠赴福州宻籌遷移藩兵事聚忠至福州以藩兵皆<lb/>
　　　可遷移覆奏稱<lb/>
㫖遂奉<lb/>
詔携精忠家属還京二十年同昭忠奏言家属衆多艱于<lb/>
　　　飬贍請如漢軍例披甲食粮部議如所請編為五<lb/>
　　　佐領歸𨽻正黄旗漢軍二十六年二月聚忠卒<lb/>
諭部議䘏與昭忠同諡曰慤敏<lb/>
　　　　李林隆<lb/>
<pb n="KR2m0053_WYG_209-7a"/>
　　　李林隆漢軍正黄旗人父色稜授三等男順治十<lb/>
　　　四年林隆襲康熙八年授鑲黄旗漢軍副都統尋<lb/>
　　　兼佐領十三年逆藩吴三桂叛林隆隨大軍赴湖<lb/>
　　　廣剿禦十五年川賊譚洪糾黨犯鄖陽順流而下<lb/>
　　　泊陡嶺之琶琶灘陸路賊聨絡䇿應自鄖陽至均<lb/>
　　　州糧道梗林隆偕提督楊茂勲佟國瑶分路夾攻<lb/>
　　　擒賊将斬二百餘級焚其船獲偽劄器械無筭粮<lb/>
　　　道始通得<lb/>
<pb n="KR2m0053_WYG_209-7b"/>
㫖嘉奨十七年署河南提督二十九年大軍防禦噶爾丹<lb/>
　　　八旗漢軍都統等請毎旗増火礟一於都統副都<lb/>
　　　統内遣一二人率将領軍校礟手送赴圖喇備用<lb/>
　　　奉<lb/>
㫖李林隆人材勇健練習軍務著搃管火礟與副都統阿<lb/>
　南達偕往三十一年授陕西提督三十三年<lb/>
命偕振武将軍孫思克㑹勘黄城兒增設官兵事三十四<lb/>
　　　年<lb/>
<pb n="KR2m0053_WYG_209-8a"/>
諭曰聞噶爾丹将從嘉峪闗外過哈宻之南昆都倫及額<lb/>
　濟内河往投達頼喇嘛果爾此機斷不可失著副都統<lb/>
　阿南達㑹同将軍博霽孫思克提督李林隆公議確探<lb/>
　擇便以行李林隆可選本標兵二百名速徃甘州啇酌<lb/>
　行事三十五年噶爾丹敗遁林隆奏請赴布隆吉爾偵<lb/>
　　　緝奉<lb/>
㫖仍同阿南達往三十七年還京授鑲紅旗漢軍都統四<lb/>
　　　十七年卒<lb/>
<pb n="KR2m0053_WYG_209-8b"/>
賜祭葬如例<lb/>
　　　　李輝祖<lb/>
　　　李輝祖漢軍正黄旗人父恒忠初以侍衛事<lb/>
太宗文皇帝<lb/>
賜名宜哈納授佐領尋陞恭領崇徳八年随鄭親王濟爾<lb/>
　　　哈朗征明克中後所前屯衛二城予雲騎尉世職<lb/>
　　　順治元年同都統葉臣征山西攻克太原汾州府<lb/>
　　　城及文水縣城三年隨肅親王豪格征四川敗流<lb/>
<pb n="KR2m0053_WYG_209-9a"/>
　　　賊楊薦兵於馬湖府五年擢夲旗副都統六年同<lb/>
　　　都統巴顔駐師西安屢破流賊孫可望劉文炳康<lb/>
　　　薦宗等十一年同靖南将軍珠瑪喇征廣東敗李<lb/>
　　　定國兵於新㑹縣之山峪晉世職至一等輕車都<lb/>
　　　尉康熙十年卒第三子儀祖襲世職輝祖其長子<lb/>
　　　也初任佐領尋授兵部員外郎康熙十三年遷郎<lb/>
　　　中奉<lb/>
命督理淮安闗十九年遷貴州按察使二十一年陞湖北<lb/>
<pb n="KR2m0053_WYG_209-9b"/>
　　　布政使丁繼母憂歸服闋補四川布政使川賦舊<lb/>
　　　額九十餘萬張獻忠亂後田多荒蕪吴逆繼亂民<lb/>
　　　益寥寥輝祖勸諭流民開墾按地起徴生聚漸盛<lb/>
　　　舊例令州縣嵗支帑銀採買白蠟解部輝祖以蜀<lb/>
　　　道險逺宜請户部就近採買言於廵撫姚締虞遂<lb/>
　　　入奏得<lb/>
㫖停止三十一年陞太常寺卿尋遷大理寺卿三十四年<lb/>
　　　授河南巡撫三十五年<lb/>
<pb n="KR2m0053_WYG_209-10a"/>
上親征噶爾丹輝祖奉<lb/>
命辦理軍需尋擢湖廣總督三十七年軍需事竣始赴任<lb/>
　　　時湖南田賦不均輝祖奏請清釐改正令民自丈<lb/>
　　　而以官間為覆驗有不實者懲之以期事覈而民<lb/>
　　　不擾因疏劾偏沅巡撫楊鳯起于藩司任内承辦<lb/>
　　　賦冊令各属出具並無不均印結草率造報鳯起<lb/>
　　　坐革職三十八年六月<lb/>
上諭閣臣曰朕南廵浙江詢問地方米貴之由百姓皆謂<lb/>
<pb n="KR2m0053_WYG_209-10b"/>
　数年来湖廣米不至以致價值騰貴然椘省官吏並未<lb/>
　奏報水旱又聞湖南百姓甚苦皆由巡撫興永朝王樑<lb/>
　楊鳯起三人相繼擾害所致總督李輝祖為人誠實辦<lb/>
　事頗優但欲其不徇情面将從前廢弛整理斷㫁不能<lb/>
　可召進京以侍郎用七月授刑部右侍郎先是呉逆偽<lb/>
　　　将軍黄明自康熙十九年大兵取桞州時竄入苖<lb/>
　　　峒至三十七年七月糾黨為亂茶陵州民陳丹書<lb/>
　　　譚廷玉等因知州趙國瑄私派銀两擁衆入州城<lb/>
<pb n="KR2m0053_WYG_209-11a"/>
　　　刦奪印信倉庫與黄明糾結刦掠衡州官兵捕剿<lb/>
　　　先後就擒<lb/>
上命户部郎中剛五達等往鞫黄明等伏法知州趙國瑄<lb/>
　　　因私派激變陳丹書等擬罪如律輝祖以不據實<lb/>
　　　劾奏革職發徃永定河工効力事竣給四品頂帯<lb/>
　　　四十一年卒祀四川名宦<lb/>
　　　　楊琳<lb/>
　　　楊琳奉天鐵嶺衛人𨽻正黄旗漢軍康熙十八年<lb/>
<pb n="KR2m0053_WYG_209-11b"/>
　　　大軍征逆孽吴世璠琳以守備從征有功擢京營<lb/>
　　　逰擊旋遷叅将三十七年遷江南漕標副将三十<lb/>
　　　八年擢雲南臨安鎮總兵四十六年授鑲紅旗漢<lb/>
　　　軍副都統五十年擢福建陸路提督尋<lb/>
命署福建将軍五十四年授廣東巡撫五十五年三月疏<lb/>
　　　言直𨽻各省俱有額設衛學獨廣東衛所未設請<lb/>
　　　廣州等處八衛二所文武童生各取進二名餘三<lb/>
　　　十六衛所各一名撥入各府學從之十月擢两廣<lb/>
<pb n="KR2m0053_WYG_209-12a"/>
　　　總督五十七年碣石鎮總兵陳昴以西洋有和蘭<lb/>
　　　西一族兇狠異常且與澳門一種同派熟悉廣省<lb/>
　　　情形請令督撫闗差諸臣設法防偹輪流貿易不<lb/>
　　　許多船並集<lb/>
上命琳詳查議奏琳疏言外國夷啇利與中國貿易而慴<lb/>
　　　服有素數十年相安應聼如常請于夷船到後令<lb/>
　　　沿海文武官弁晝夜防衛從之又言廣東沿海地<lb/>
　　　方東界福建西界交趾諸畨羅列素稱險要請於<lb/>
<pb n="KR2m0053_WYG_209-12b"/>
　　　沿海泊岸修築礟臺城垣設汛地營房分撥官兵<lb/>
　　　以靖海洋又言两廣米資湖南販米必由永州府<lb/>
　　　經過奸民毎借禁糶阻啇不行請<lb/>
敕湖南督撫查拿遏糴奸民治罪又條陳巡緝廣恵潮三<lb/>
　　　府沿海要地事宜一南澳為閩粤交界宜分路巡<lb/>
　　　查自南澳而西平海營而東為東路自大鵬營而<lb/>
　　　西廣海寨而東為中路自春江協而西龍門協而<lb/>
　　　東為西路令各總兵副将為統巡標員營員為分<lb/>
<pb n="KR2m0053_WYG_209-13a"/>
　　　巡毎年輪班巡查一外洋戰船宜増撥巡哨請於<lb/>
　　　澄海協裁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>漕船六増趕繒大船二於大鵬營内<lb/>
　　　撥艍船二歸澄海協春江協増赶繒大船二碣石<lb/>
　　　協改造艍船二庻巡船不缺一内河哨船宜酌量<lb/>
　　　匀設請裁順徳等營内河哨船十八移設左翼鎮<lb/>
　　　標左右二營及新安營一水師要汛宜増兵守巡<lb/>
　　　請於督撫将軍提鎮等標二十營毎營裁兵丁四<lb/>
　　　新㑹營裁把總二臣標右營裁把總一増入海門<lb/>
<pb n="KR2m0053_WYG_209-13b"/>
　　　達濠两營以備守巡再海門營無額馬請裁達濠<lb/>
　　　營馬移海門營一濵海要地宜移駐文職潮州府<lb/>
　　　饒平縣屬之黄岡副将不便理民事請以潮州海<lb/>
　　　防同知移駐海陽縣属之菴埠距縣逺以海陽縣<lb/>
　　　丞移駐一逺地協将宜属鎮轄請以瓊州水師副<lb/>
　　　将歸瓊州總兵轄龍門水師副将歸髙州總兵轄<lb/>
　　　諸疏俱下部議行五十八年<lb/>
上以各省錢粮虧空多應設法清釐<lb/>
<pb n="KR2m0053_WYG_209-14a"/>
命各督撫詳查議奏琳疏言州縣錢粮虧空由於侵隠挪<lb/>
　　　移二弊今惟責成知府調取州縣流水比簿不時<lb/>
　　　稽查随収随觧毋存留縣庫一遇徴多觧少立即<lb/>
　　　掲報數少押令補解數多即行題恭虧空之弊可<lb/>
　　　除部議從之又疏言廣東沿海險要修造礟臺城<lb/>
　　　垣汛地百二十六處營房千三百八十間撥守官<lb/>
　　　兵三千九百九十一名安礟位八百七請責成州<lb/>
　　　縣不時查閲一有損壊捐俸修整下部議行五十<lb/>
<pb n="KR2m0053_WYG_209-14b"/>
　　　九年两廣巡塩御史昌保疏請将塩課積欠交督<lb/>
　　　撫兼管<lb/>
上命琳兼两廣塩務六十年正月疏言廣西太平府思明<lb/>
　　　土知州黄而芸貪殘不法恭革治罪請改土歸流<lb/>
　　　所轄地方歸入太平府原設吏目一員仍留司捕<lb/>
　　　務七月疏請两廣啇籍子弟照两浙河東例嵗科<lb/>
　　　二試額進二十名均下部議行雍正元年三月奉<lb/>
　㫖入正黄旗四月疏言開平新㑹地方有盗首張祖珠等<lb/>
<pb n="KR2m0053_WYG_209-15a"/>
　　　糾衆掠開平之焦園村新㑹之禮歩村瓦窑村已<lb/>
　　　遣兵役捕獲查向例盗案由州縣府司審觧具題<lb/>
　　　或經部駁覆毎二三年不結奸民得稽顯戮此案<lb/>
　　　請於臣等審明後即請<lb/>
王命梟示再行具奏得<lb/>
㫖所奏甚是似此當行者一面奏聞一面即可舉行七月<lb/>
　　　疏陳稽察奸徒嚴禁海米完葺城郭三事<lb/>
命與浙閩總督滿保酌行八月改两廣總督為廣東總督<lb/>
<pb n="KR2m0053_WYG_209-15b"/>
　　　廣西總督<lb/>
命琳為廣東總督二年正月<lb/>
諭曰楊琳辦理塩務以来錢粮雖然完納聞将窮民生理<lb/>
　盡行霸佔百姓怨憤夫錢糧雖属緊要當為百姓存留<lb/>
　微利飬生若既為錢粮起見又圖自己取利使窮民失<lb/>
　所成羣竊盗其害較缺欠錢糧為大務須謹慎亷潔從<lb/>
　公辦理方属稱職不可祗為錢粮不顧百姓二月卒于<lb/>
　　　官<lb/>
<pb n="KR2m0053_WYG_209-16a"/>
賜祭葬如例<lb/>
　　　　田文鏡<lb/>
　　　田文鏡漢軍正黄旗人由監生於康熙二十二年<lb/>
　　　任福建長樂縣縣丞三十一年遷山西寜鄉縣知<lb/>
　　　縣四十四年遷直省易州知州四十五年内遷吏<lb/>
　　　部員外郎四十八年遷刑部郎中五十一年改授<lb/>
　　　監察御史五十五年巡視長蘆鹽政疏言山東塩<lb/>
　　　引節次請復尚缺額引五萬七千五百五十六道<lb/>
<pb n="KR2m0053_WYG_209-16b"/>
　　　今商人願先輸課増復原引自五十六年為始在<lb/>
　　　長清等縣運行奉<lb/>
㫖加引雖可増課恐于商人無益下九卿議奏行山東廵<lb/>
　　　撫定議具題如所請行五十六年擢内閣侍讀學<lb/>
　　　士雍正元年<lb/>
上命告祭華嶽尋又<lb/>
命徃山西賑濟平定等四州縣九月署山西布政使二年<lb/>
　　　正月授河南布政使八月署河南巡撫奏言開封<lb/>
<pb n="KR2m0053_WYG_209-17a"/>
　　府轄四州三十縣地方遼逺請照晉省改設直𨽻<lb/>
　　州分轄開封府属之西華商水項城沈邱四縣分<lb/>
　　𨽻陳州臨頴襄城郾城長葛四縣分𨽻許州蜜新<lb/>
　　鄭二縣分𨽻禹州滎澤滎陽河隂汜水四縣分𨽻<lb/>
　　鄭州原武縣就近歸懐慶府轄延津縣歸衛輝府<lb/>
　　轄又河南府属之靈寳閿鄉二縣分𨽻陕州汝寜<lb/>
　　府属之光山息縣固始商城四縣分𨽻光州各縣<lb/>
　　錢粮知州查核督催照知府例處分直𨽻各州錢<lb/>
<pb n="KR2m0053_WYG_209-17b"/>
　　粮光州歸南汝道陳許禹鄭陜五州歸開歸道盤<lb/>
　　查徇隠亦照知府例議處部議如所請行十二月<lb/>
　　授河南巡撫三年正月奏言豫省河工向設堡夫<lb/>
　　九百餘名修防嗣因連年水漲撥江南河兵千名<lb/>
　　協力防䕶是河兵原以濟堡夫之不足河臣齊蘇<lb/>
　　勒請過秋汛裁堡夫竊思毎年俱有水發時大堤<lb/>
　　新築更湏巡防新設河兵雖諳鑲墊釘樁捲埽下<lb/>
　　埽而搜索狼窝鼠穴及風防雨守瞭望水勢不若<lb/>
<pb n="KR2m0053_WYG_209-18a"/>
　　　堡夫熟悉所有原設堡夫㫁難裁汰六月又言堡<lb/>
　　　夫學習樁埽湏責河員董率堡夫諳練即可㧞河<lb/>
　　　兵河兵雖有千把統轄應令管河道稽查并責各<lb/>
　　　河同知教習庻可約束疏入俱下部議行是月又<lb/>
　　　言豫省漕船向於衛輝水次受兑道經直𨽻大名<lb/>
　　　府属之濬滑内黄三縣隔省呼應不靈請将三縣<lb/>
　　　改𨽻彰徳衛輝統属既専漕不致悮奉<lb/>
㫖允行四年九月奏言賦役法丁随粮派請将豫省各邑<lb/>
<pb n="KR2m0053_WYG_209-18b"/>
　　　丁糧均𣲖地粮内紳衿富户不分等則一例輸将<lb/>
　　　於雍正五年為始部議從之十二月浙江道御史<lb/>
　　　謝濟世恭奏文鏡貪虐不法<lb/>
諭責謝濟世自恃言官胸懐詭詐令大學士九卿等嚴訊<lb/>
　具奏訊得濟世自認風聞無據顯係受人指使要結朋<lb/>
　　　黨擾亂是非擬斬决疏入<lb/>
諭大學士九卿等曰田文鏡於雍正元年告祭華山復命<lb/>
　時偹言山西荒歉情形朕以其直言無隠令徃山西賑<lb/>
<pb n="KR2m0053_WYG_209-19a"/>
濟即授為山西布政使剔除未清案件吏治一新嗣因<lb/>
河南諸事廢弛調為河南布政使旋即用為巡撫整飭<lb/>
河工毎事秉公潔己實巡撫中第一今大學士九卿等<lb/>
究訊謝濟世所㕘田文鏡各欵皆虚則謝濟世受人指使<lb/>
情弊顯然謝濟世著即革職發往軍前効力贖罪姑免<lb/>
深究五年二月奏言黄河汛水長發素平易者忽成險<lb/>
　　工宜暫用民力毎嵗夏至後将距堤一二里村庄<lb/>
　　照佃户數認夫有急赴工搶䕶工完立散若非計<lb/>
<pb n="KR2m0053_WYG_209-19b"/>
　　日可竣者按名給工食河印汛弁各員不得擾民<lb/>
　　閏三月又言河北彰徳衛輝懐慶三府向設守道<lb/>
　　一員康熙二十五年裁但三府共轄二十二縣幅<lb/>
　　員甚廣請復設河北守道統轄加兵備職銜河北<lb/>
　　堤工埽壩㕔汛各員河兵堡夫一應錢粮令就近<lb/>
　　督率并廵防小丹河等水利再衛輝府属之胙城<lb/>
　　縣地狭且離延津僅三十五里請裁併延津其學<lb/>
　　額仍准附延津照舊考取部議均如所請行七月<lb/>
<pb n="KR2m0053_WYG_209-20a"/>
特授河南總督加兵部尚書䘖先是文鏡係正藍旗漢軍<lb/>
　　　是年奉<lb/>
㫖擡入正黄旗六年正月<lb/>
諭曰田文鏡自到河南忠誠體國公正亷明豫省吏畏民<lb/>
　懐稱為樂土山東吏治民風宜加整飭著授田文鏡為<lb/>
　河東總督管理两省事務此因人設立之曠典不為定<lb/>
　例七月奏言交界地方易蔵匪類伏讀<lb/>
上諭交界地方失事探寔賍盗處一面差役宻拏一面移<lb/>
<pb n="KR2m0053_WYG_209-20b"/>
　文闗㑹拏獲後報該管地方添差移觧洵捕盗良法也<lb/>
　　　但捕役畏奸徒奪犯不敢越界宻拏毎因拒刦致<lb/>
　　　成人命迨隣境闗拏彼處仍復徇庇是以盗賊潜<lb/>
　　　聚請嗣後如隔属宻拏贓盗彼處有縱奪徇庇者<lb/>
　　　許拏盗之地方官詳本省督撫移咨㑹㕘奉<lb/>
㫖允行時豫省漕粮惟附近水次之河北三府運本色其<lb/>
　　　不近水次之河以南州縣均徵折色仍在河北三<lb/>
　　　府採買三府偏累文鏡奏准各徴各漕将距水稍<lb/>
<pb n="KR2m0053_WYG_209-21a"/>
　　逺州縣照舊徵本色臨水之儀封考城暨新改歸<lb/>
　　豫省之濬滑内黄均増辦本色距水㝡逺之靈寳<lb/>
　　減辦米二千石閿鄉減三千石歸臨水五縣徵輸<lb/>
　　南陽汝寧二府光汝二州永寧嵩盧氏三縣皆路<lb/>
　　逺難運勉其辦觧即分撥五縣協辦程逺近毎加<lb/>
　　價銀五分至二錢三錢不等九月奏言東省倉庫<lb/>
　　俱有虧空且多挪新掩舊請嗣後知府直𨽻州知<lb/>
　　州離任時將所轄州縣倉庫錢粮照豫省交代例<lb/>
<pb n="KR2m0053_WYG_209-21b"/>
　　限三個月令接任官查明出結如有虧空知府知<lb/>
　　州均半賠結方許赴新任接任官狥情出結即令<lb/>
　　分賠冄府及直𨽻州倉庫向係該管道盤查嗣後<lb/>
　　道員離任照此例交代又言東省錢粮舊欠二百<lb/>
　　餘萬之多雍正六年錢粮將届全完之期完不及<lb/>
　　五分由於火耗太重私𣲖太多其向民加派加耗<lb/>
　　由於上司需索雖有自愛州縣不淂不改亷易節<lb/>
　　今欲禁加派加耗必先嚴禁収受陋規請<lb/>
<pb n="KR2m0053_WYG_209-22a"/>
㫖嚴諭山東撫藩二臣於半年内協同臣徹底查清分别<lb/>
　　　請恭應追應禁應革毋得瞻徇容隠諸疏入皆䝉<lb/>
俞允七年七月遵<lb/>
㫖議奏山東青州府為適中要地内聫陸路各營外與沿<lb/>
　　　海營汛呼吸相通設立滿洲駐防兵可以資弹壓<lb/>
　　　而重保障府北城外舊有廢東陽古城址建城署營<lb/>
　　　房可駐兵數千議政王大臣議如所請行十月加<lb/>
　　　太子太保十二月奏請分東昌府屬之髙唐州為<lb/>
<pb n="KR2m0053_WYG_209-22b"/>
　　　直𨽻州轄濟南府屬之禹城平原陵縣臨邑四縣<lb/>
　　　濮州為直𨽻州轄觀城范縣朝城三縣兖州府属<lb/>
　　　之東平州為直𨽻州轄東阿平隂夀張陽穀四縣<lb/>
　　　青州府屬之莒州為直𨽻州轄日照沂水䝉隂三<lb/>
　　　縣從前所改之直𨽻濟寧州仍歸兖州府轄其濟<lb/>
　　　寧原轄之鉅野嘉祥縣改𨽻曺州鄆城縣仍𨽻兖<lb/>
　　　州下部議行八年二月奏言武弁養贍家口僕從<lb/>
　　　名粮外别無所資但給步粮不敷用請給提督至<lb/>
<pb n="KR2m0053_WYG_209-23a"/>
　　　守備馬歩各半千搃馬一歩四把搃馬一歩三作<lb/>
　　　為定額一體遵行從之五月<lb/>
特命兼任北河總督十一月奏言今年豫省被水州縣收<lb/>
　　　成雖不等實未成灾士民踴躍輸将所有<lb/>
特恩蠲免之錢粮請仍照額完兑部議應如所請得<lb/>
㫖士民急公奉上固屬可嘉著該督確查歉收分數仍照<lb/>
　例蠲免即将現兊正粮作下年正供九年二月<lb/>
上諭上年山東有水患河南亦有數縣被水朕以田文鏡<lb/>
<pb n="KR2m0053_WYG_209-23b"/>
　自能經理未另遣員查賑今聞祥符封邱等州縣有賣<lb/>
　男女於山陜客商者田文鏡近來年老多病精神不及<lb/>
　為属員欺誑不能撫綏安挿而但禁其賣鬻子女以避<lb/>
　離散之名是絶其生路也豈為民父母者所忍言乎著<lb/>
　刑部侍郎王國棟前往賑濟四月以病乞休<lb/>
命觧任来京調理七月病痊回任十年八月疏言登州鎮<lb/>
　　　新増兵一千其中右二營請増千總一員把搃一<lb/>
　　　　員約束下部議行十二月以病奏請觧任<lb/>
<pb n="KR2m0053_WYG_209-24a"/>
允之四月卒于河南遺疏上得<lb/>
㫖田文鏡老成厯練才守兼優自簡任督撫以来府庫不<lb/>
　虧倉儲充足察吏安民懲貪除暴不避嫌怨庻務具舉<lb/>
　封疆重寄正資料理前以衰病請觧任調理勉従其請<lb/>
　今聞溘逝深為憫惜應得䘏典察例具奏尋<lb/>
賜祭葬諡端肅<lb/>
特命河南省城立専祠祀之並准入祀豫省賢良祠十三<lb/>
　　　年十一月尚書史貽直奏稱河南開墾捐輸累民<lb/>
<pb n="KR2m0053_WYG_209-24b"/>
　　　甚宜速罷請<lb/>
　特簡亷明公正大臣往撫綏查核廷議如所請奉<lb/>
　㫖河南地方自田文鏡為廵撫總督以来苛刻搜求以<lb/>
　　嚴厲相尚而属員又復承其意㫖剥削成風豫民重<lb/>
　　受其困即如前年匿灾不報百姓至於流離䝉<lb/>
皇考嚴飭遣官賑恤始得安全此中外所共知者乃王士<lb/>
　　俊接任河東不能加意恵飬且擾亂紛更以為幹濟<lb/>
　　借開墾之虚名而成累民之弊政彼地方民風淳樸<lb/>
<pb n="KR2m0053_WYG_209-25a"/>
　　竭蹶以從㒺敢或後甚属可嘉然先後遭督臣之<lb/>
　　苛政其情亦可憫矣王士俊著解任來京候㫖並<lb/>
　　將此㫖宣示豫民咸使知之乾隆五年四月河南<lb/>
　　　巡撫雅爾圖奏言文鏡在豫百姓至今怨恨不應<lb/>
　　　入豫省賢良祠奉<lb/>
　上諭朕觀雅爾圖此奏係見朕降㫖令李衛入祀賢良<lb/>
　　意謂李衛與鄂爾㤗素不相合特借田文鏡之應撤<lb/>
　　以見李衛之不應入耳當日王士俊将田文鏡奏請<lb/>
<pb n="KR2m0053_WYG_209-25b"/>
　　入祀賢良係奉<lb/>
皇考允行今若撤出是翻前案矣鄂爾㤗田文鏡李衛皆<lb/>
皇考所㝡稱許者其實田文鏡不及李衛李衛又不及鄂<lb/>
　　爾㤗而彼時三人素不相合亦衆所共知也于是文<lb/>
　　　鏡仍得入豫省賢良祠<lb/>
　　　　李䋲武<lb/>
　　　李䋲武漢軍正黄旂人祖鐸隨明南寧侯左夢庚<lb/>
　　　投誠授騎都尉世職父起龍襲隨征噶爾丹有功<lb/>
<pb n="KR2m0053_WYG_209-26a"/>
　　加一雲騎尉康熙四十四年䋲武襲雍正元年四<lb/>
　　月授佐領十一月補恭領五年遷湖廣黄州副将<lb/>
　　八年擢甘肅寜夏搃兵十年署固原提督乾隆元<lb/>
　　年調河南河北鎮搃兵五月擢甘肅提督三年二<lb/>
　　月<lb/>
命駐防哈宻<lb/>
賞治行装銀五千两三月調固原提督仍駐哈宻先是<lb/>
　　雍正十三年<lb/>
<pb n="KR2m0053_WYG_209-26b"/>
皇上御極噶爾丹䇿凌遣使乞和<lb/>
詔撤北路兵乾隆三年以噶爾丹䇿凌遵<lb/>
㫖議定分界地方<lb/>
允其遣使赴蔵熬茶四年夷使至哈宻軍營䋲武撥兵<lb/>
　　五百遣官協同理藩院章京由扁都口至東科爾<lb/>
　　貿易畢䕶送至蔵六年調甘肅提督七年以揑報<lb/>
　　屯田濫邀議叙鐫二級<lb/>
詔留任十年調西安提督十一年閏三月疏言啇夷賚<lb/>
<pb n="KR2m0053_WYG_209-27a"/>
　　木瑚里等帶牲畜乞在哈宻貿易肅州鎮臣請於<lb/>
　　嘉峪闗外花海子牧放查花海子逼近赤靖等處<lb/>
　　營汛南通青海北接北路卡倫留牧未便臣飭將<lb/>
　　馬駝貨物赴肅州牛羊暫牧哈宻卡外俟價議定<lb/>
　　差員率商出口迎牧疏入報<lb/>
聞六月疏言哈宻西南西喇淖爾地通魯克察克闢展<lb/>
　　等處向設卡倫旋以水草不便議裁準夷多由是<lb/>
　　潛行應𣲖兵守望又巴逹什為貝子玉富素牧厰<lb/>
<pb n="KR2m0053_WYG_209-27b"/>
　　西北為烏拉臺卡倫北五十里有畢栁大板溝應<lb/>
　　設卡與烏拉臺巴逹什聲息相通可以嚴宻防範<lb/>
　　廷議允行十三年七月調甘肅提督十月調固原<lb/>
　　提督十四年二月調直𨽻古北口提督四月調福<lb/>
　　建陸路提督以病未赴十月調浙江提督十二月<lb/>
　　調固原提督十五年授鎮海將軍十六年署安西<lb/>
　　提督印務七月授甘肅提督十月調安西提督十<lb/>
　　七年五月<lb/>
<pb n="KR2m0053_WYG_209-28a"/>
諭曰李繩武奏此次準噶爾夷目額倫瑚里貿易牲畜<lb/>
　貨物較十三年之數不無浮多再毎次到哈宻必有<lb/>
　乏弱牲口求售應查明確數以理責問如果恭順懇<lb/>
　求再行照例辦理等語此番交易係初次定例必當<lb/>
　示之以信不可稍有遷就該夷貪狡無厭不過得尺<lb/>
　進尺得寸進寸向来承辦員弁惟恐生事一味委曲<lb/>
　周旋將就了事朝廷體制尊嚴邉疆奏事有不能盡<lb/>
　實而外藩小國其上下之情轉相聮貫交易一事未<lb/>
<pb n="KR2m0053_WYG_209-28b"/>
　必不早為窺破一次踰例後次又復加増厚利所在<lb/>
　彼何樂而不為耶今該夷内亂又與哈薩克搆釁其<lb/>
　交易較前所増有限已可得其情形此正辦理機㑹<lb/>
　總當悉遵前㫖在十三年定數之内者許其截長補<lb/>
　短通融折算逾數者雖少亦槩駁囘至奏報来使言<lb/>
　語情形務湏一一據寔倘稍有粉飾將来查出惟該<lb/>
　提督是問尋將夷目情形具奏<lb/>
諭曰李繩武所奏竟似毫無主見姑為游移兩可之詞<lb/>
<pb n="KR2m0053_WYG_209-29a"/>
　以俟朕之批示如所稱該夷等似覺失望又不敢違<lb/>
　背章程其詞色深為作難止求轉奏等語又將夷人<lb/>
　伴送北山暫住牧放是已明示以據情入奏矣貿易<lb/>
　既定有章程自當永逺遵行若因其恭順畏懼而曲<lb/>
　為遷就將来勢必逐漸加増何所底止至疲弱馬駝<lb/>
　從前准其變售原属辦理錯誤今既立定限制何得<lb/>
　因循故轍視為常例乎李繩武具摺奏請夷人必無<lb/>
　不知之理著即將入奏奉旨之處明白宣諭以哈宻<lb/>
<pb n="KR2m0053_WYG_209-29b"/>
　貿易原属非例今既新定規條當照十三年肅州貿<lb/>
　易之例永逺遵守其疲乏牲畜不妨在哈宻牧放囘<lb/>
　巢後携囘必湏如此辦理方可杜無厭之請在李繩<lb/>
　武本非辦事果斷之才身為提督於此等重務一味<lb/>
　周章觀望何以承受恩典著嚴行申飭六月<lb/>
上以繩武於夷人貿易一事周章觀望毫無擔當<lb/>
詔革職来京候旨十月署山東登州總兵十九年調陕<lb/>
　　西河州總兵二十一年擢安西提督閏九月授鎮<lb/>
<pb n="KR2m0053_WYG_209-30a"/>
　　海將軍初和碩特汗沙克都爾曼濟率其部来降<lb/>
　　駐牧巴里坤是年十二月㕘賛大臣雅爾哈善疑<lb/>
　　其有異志與繩武合疏言沙克都爾曼濟向内地<lb/>
　　増卡倫偵探巴里坤布隆吉爾安西兵數與綽羅<lb/>
　　斯叛黨扎納噶爾布通移游牧四十餘里迹可疑<lb/>
　　臣等調滿洲緑旗兵分二隊抵賊游牧斬之復分<lb/>
　　兵殱𠞰南山奎蘇博爾和津之厄魯特四千餘人<lb/>
　　䟽入下部議叙二十二年六月赴鎮海將軍任九<lb/>
<pb n="KR2m0053_WYG_209-30b"/>
　　月卒<lb/>
　　　楊魁<lb/>
　　楊魁漢軍正黄旗人曽祖廷耀山東巡撫祖馝四<lb/>
　　川巡撫緣事降光禄寺少卿魁由監生捐通判補<lb/>
　　福建泉州府通判以病囘旗尋發江蘇以通判用<lb/>
　　乾隆十九年借補昭文知縣調江寧縣二十四年<lb/>
　　遷江寧府管糧同知三十年擢鎮江知府尋調揚<lb/>
　　州府三十三年七月調常州府先是兩淮鹽政尤<lb/>
<pb n="KR2m0053_WYG_209-31a"/>
　　拔世奏兩淮預行提引商人交息前任鹽政營私<lb/>
　　侵蝕等弊<lb/>
命江蘓巡撫彰寳嚴訊並以髙恒普福久任塩務肆行<lb/>
　染指宜将高恒任内辦事之顧蓼懐分晰查究彰寶<lb/>
　　等奏訊顧蓼懐代購貸物銀兩自認交高恒収尋<lb/>
　　解京軍機大臣訊出蓼懐經手銀十五萬餘兩俱<lb/>
　　係代商辦物知府楊魁等承審勒供繳高恒収<lb/>
諭曰承審各官固不容代為掩飾亦豈容妄事深文楊<lb/>
<pb n="KR2m0053_WYG_209-31b"/>
　魁等必欲受意勒供致寔事反成虚揑是誠何心楊<lb/>
　魁着解任質訊九月軍機大臣奏高恒令顧蓼懐向<lb/>
　　各商陸續支銀製物並非高恒盡行侵用亦非商<lb/>
　　人託辦顧蓼懐妄供已併案問擬楊魁訊無逼勒<lb/>
　　但不細詰殊属疎忽應交部察議<lb/>
上以楊魁等承審此案既無刑逼情事不復論其小過<lb/>
　免議尋遷松太道三十六年遷安徽按察使三十七<lb/>
　　年擢布政使四十年調江西布政使四十一年擢<lb/>
<pb n="KR2m0053_WYG_209-32a"/>
　　江蘇巡撫四十三年四月奏言江南營兵共千四<lb/>
　　百九十七名遇䕶送遣犯餉鞘及粘補軍装器械<lb/>
　　均有必需之費向来朋扣銀兩除買補馬匹等項<lb/>
　　動用外餘俱報部酌撥並無需賞公項遇僉差事<lb/>
　　毎於月領餉銀攤扣不免拮据查江陰縣有入官<lb/>
　　灘田三百二十三畆水草灘二千六百九十五畆<lb/>
　　現勘募民佃種陞科請將此項給兵承佃按則輸<lb/>
　　科収息以供僉差各費疏入報<lb/>
<pb n="KR2m0053_WYG_209-32b"/>
聞九月葉爾𦍑辦事侍郎高樸家人赴蘇私賣玉石事<lb/>
　　發<lb/>
詔楊魁嚴拿並<lb/>
諭曰高樸家人在蘇半載有餘肆行牟利衆所共知楊<lb/>
　魁身任巡撫近在蘇州豈得委之毫無聞見乃竟任<lb/>
　其骫法無忌一至于此寔不知其是何肺腑深負朕<lb/>
　委任之恩封疆大臣遇此等重案尚敢狥私容隠将<lb/>
　何事不可隠匿朕復何以用人乎況楊魁係漢軍世<lb/>
<pb n="KR2m0053_WYG_209-33a"/>
　僕由縣令用至巡撫乃敢昧良若此自揣當得何罪<lb/>
　著楊魁並将案内張名逺迅速嚴拿解京尋奏高樸<lb/>
　　家人李福熊濂及張名逺即張鑾並于淮闗蘇州<lb/>
　　先後獲解<lb/>
上以魁奉<lb/>
㫖後始将張鑾拿獲尚自稱嚴查確訪<lb/>
諭嚴飭之尋以失察私玉過境及徐述䕫悖逆詩案不<lb/>
　　能寔心查辦先後經部議革任得<lb/>
<pb n="KR2m0053_WYG_209-33b"/>
㫖均寛免仍註冊十月奏言上元等三十四州縣並鎮<lb/>
　　江六衛帮被灾分别輕重給賑酌借所需賑糧請<lb/>
　　概給折色於司庫正項撥給又各處灾田應徵本<lb/>
　　年漕項銀米請分年帶徵其勘不成灾地畆應徵<lb/>
　　新舊漕項銀米請緩至来秋徵収各属應徵新舊<lb/>
　　漕糧明冬帶辦下部議行十一月奏贛榆縣民韋<lb/>
　　昭首伊姪韋玉振為父刋行述語涉狂悖又寶山<lb/>
　　縣職員范起鳯控堂弟范起鎬串竊書籍並委員<lb/>
<pb n="KR2m0053_WYG_209-34a"/>
　　赴查提究<lb/>
上以所辦過當<lb/>
諭曰徐述夔逆詞狂悖顯然是以提犯解京命廷臣集<lb/>
　訊定以大逆不道之罪今楊魁因前案之失意存惶<lb/>
　惑遇有控首逆詞之案不論其事之輕重紛紛提訊<lb/>
　株累多人自以為辦理認真而不知其過當以飾其<lb/>
　前此不能查察徐述䕫之罪夫韋玉振于伊父行述<lb/>
　内叙其自免佃户之租擅用赦字于理固不宜用但<lb/>
<pb n="KR2m0053_WYG_209-34b"/>
　此外並無悖逆之跡豈可因一赦字遂坐以大逆重<lb/>
　罪乎至各處違碍書籍但經繳出其遲早原所不計<lb/>
　若始終隠匿不交後經發覺即不能復為寛貸并當<lb/>
　視其所藏之書係何等違碍以定罪名耳至此等控<lb/>
　首之人不過挟制以快其私非實心尊君親上也設<lb/>
　此後有首告逆案之人該督撫應悉心研鞫辨其真<lb/>
　偽如虚仍當治以反坐之罪使奸頑知警不敢妄行<lb/>
　若如楊魁所辦則怨家欲圖傾䧟者片紙一投而被<lb/>
<pb n="KR2m0053_WYG_209-35a"/>
　告之身家已破拖累無辜成何政體且告訐之風伊<lb/>
　于何底乎朕綜理庶務從不預存成見其情真罪當<lb/>
　必不稍事姑容其事属虚誣者更不肯畧使屈抑楊<lb/>
　魁經朕簡用有年豈尚不能仰體朕意乎楊魁著交<lb/>
　部議處尋議降二級留任四十五年二月<lb/>
上南巡<lb/>
賞戴花翎<lb/>
賜以詩曰久曽為府道上下習嫻知必不許趨奉更當<lb/>
<pb n="KR2m0053_WYG_209-35b"/>
　體溺饑於奢儉應示既養教毋遺勗爾勤本務周忱<lb/>
　有往規四月調河南巡撫七月偕河道總督李奉翰<lb/>
　　奏言黄河上游盛漲漫水墊䧟考城五堡大堤幸<lb/>
　　未掣動大溜現于溝西築挑水壩溝口築攔水壩<lb/>
　　重重堵截並于五堡大堤兩頭趕築壩臺<lb/>
諭令設有淹浸田廬妥為撫恤尋奏考城五堡外灘芝<lb/>
　　麻庄壩工挂纜合龍<lb/>
勅交部議叙十月丁憂四十六年正月署工部侍郎二<lb/>
<pb n="KR2m0053_WYG_209-36a"/>
　　月<lb/>
命往浙江海塘辦工七月同署巡撫陳輝祖奏言老鹽<lb/>
　　倉迤東柴工千七百丈潮汐衝激難資捍禦請改<lb/>
　　為石塘于正項外賞銀二十萬兩以濟工需<lb/>
詔如所議八月署福建巡撫十二月海澄縣民周鏗聲<lb/>
　　控在籍知縣葉廷推纂輯縣誌語渉狂悖魁訊係<lb/>
　　鏗聲挟嫌妄控仍請革廷推職審辦<lb/>
諭曰葉廷推所載碑志𠞰用腐爛舊句原無悖逆之處<lb/>
<pb n="KR2m0053_WYG_209-36b"/>
　該撫自應將周鏗聲照誣告例問擬示懲又何必將<lb/>
　葉廷推革去職銜是欲兩敗俱傷轉使挟嫌妄控者<lb/>
　得長刁風而無辜良善致滋擾累楊魁並非不曉事<lb/>
　之人何茫無定見若此周鏗聲著即按律定擬葉廷<lb/>
　推等即行省釋無容究問四十七年三月奏言前督<lb/>
　　臣三寶奏請臺灣照例報捐監穀偹儲今兩年餘<lb/>
　　報捐甚少而臺灣漳泉府属倉貯充足無藉収捐<lb/>
　　請停臺灣捐監例從之尋以病解任囘京五月道<lb/>
<pb n="KR2m0053_WYG_209-37a"/>
　　卒<lb/>
諭曰楊魁厯任巡撫有年頗著勤勞前聞患病即降㫖<lb/>
　令其囘旗調理方冀速痊以資倚任今聞在途溘逝<lb/>
　深為軫恤所有應得䘏典著該部察例具奏尋<lb/>
賜祭塟如例十月大學士公阿桂等訊陳輝祖籍沒王<lb/>
　　亶望貲財抽換案魁曽協同辦理請併籍其家産<lb/>
諭曰楊魁係差往查勘海塘查抄王亶望一案非其専<lb/>
　辦陳輝祖抽換等弊自在楊魁前往閩省之後且伊<lb/>
<pb n="KR2m0053_WYG_209-37b"/>
　現已身故若將伊一併查抄未免過當朕不為此已<lb/>
　甚也<lb/>
　<lb/>
　<lb/>
　<lb/>
　<lb/>
　<lb/>
欽定八旗通志卷一百九十五<lb/>
</p>
<p>
</p>
  </div>
</body>
</text>
</TEI>
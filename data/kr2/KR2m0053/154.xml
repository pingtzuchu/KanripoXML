<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_154-1a"/>
　欽定四庫全書<lb/>
　欽定八旗通志卷一百四十<lb/>
　　人物志二十<lb/>
　　　大臣傳六<hi>滿洲鑲黄旗六蘇勒達立馬斯喀丹馬齊巴錫音徳  莾鵠    傅爾</hi>
　　　　蘇勒達<lb/>
　　　蘇勒達滿洲鑲黄旗人姓𤓰勒佳原内大臣巴哈<lb/>
　　　第二子也初任侍衛康熈二十一年授䕶軍叅領<lb/>
　　　兼佐領明年擢鑲黄旗蒙古副都統尋調滿洲副<lb/>
<pb n="KR2m0053_WYG_154-1b"/>
　　　都統累遷䕶軍統領前鋒統領二十六年擢鑲黄<lb/>
　　　旗䝉古都統二十八年<lb/>
命為領侍衛内大臣㑹噶爾丹與喀爾喀搆釁侵掠邉境<lb/>
　　　二十九年六月蘇勒達奉<lb/>
命率将校往科爾沁調兵統駐要地時科爾沁親王班第<lb/>
　　　駐圖斯噶爾圖山其兵赴調者僅半喀喇沁阿巴<lb/>
　　　噶奈曼土黙特諸部兵亦未至蘇勒達䟽<lb/>
聞隨移檄諸部速敇軍伍進發㑹噶爾丹已深入烏珠穆<lb/>
<pb n="KR2m0053_WYG_154-2a"/>
　　　沁<lb/>
上命裕親王福全為撫逺大将軍出古北口恭親王常寜<lb/>
　　　為安北大将軍出喜峯口<lb/>
詔蘇勒達俟䝉古諸部軍畢集協力㑹剿七月蘇勒達同<lb/>
　　　土謝圖親王沙津等率兵赴巴林八月㑹大軍合<lb/>
　　　擊大敗噶爾丹于烏蘭布通噶爾丹遣使同濟農<lb/>
　　　胡土克圖至裕親王營設誓歸誠裕親王信之檄<lb/>
　　　蘇勒達所統諸路兵勿擊蘇勒達知噶爾丹将遁<lb/>
<pb n="KR2m0053_WYG_154-2b"/>
　　　欲覊縻之遣使紿噶爾丹與語噶爾丹不應乗間<lb/>
　　　越營遁去十一月師旋王大臣議裕親王等調度<lb/>
　　　乖方賊敗不即追剿乃檄止蘇勒達進兵致窮㓂<lb/>
　　　逃遁應革爵蘇勒達亦罰俸一年得<lb/>
㫖噶爾丹奔竄時若蘇勒達等率兵邀撃可以就擒乃領<lb/>
　兵王大臣反阻使勿進蘇勒達等亦遂聴從不復追剿<lb/>
　俱應依議治罪但已擊敗厄魯特兵噶爾丹逺遁諸王<lb/>
　大臣槩從寛免革于是蘇勒達亦免罰俸三十四年五<lb/>
<pb n="KR2m0053_WYG_154-3a"/>
　　　月噶爾丹復犯邉<lb/>
　上欲發兵進𠞰先檄<lb/>
　　盛京諸處兵設伏圖拉左近伺之<lb/>
命蘇勒達與領侍衛内大臣等詳議蘇勒達言我兵不必<lb/>
　　　即趨圖拉當誘其深入一舉殄滅若彼逡廵不進<lb/>
　　　俟偵實再行議奏<lb/>
上嘉納之三十五年三月<lb/>
上統師親征由中路進以撫逺大将軍費揚古由西路㑹<lb/>
<pb n="KR2m0053_WYG_154-3b"/>
　　　剿五月<lb/>
上駐蹕什巴爾台距敵營甚近而費揚古軍甫至圖拉奏<lb/>
　　　緩師期<lb/>
上以我軍既逼敵境不必俟費揚古當即前行令王大臣<lb/>
　　　等集議蘇勒達與内大臣馬斯喀等議進剿與<lb/>
上意合㑹噶爾丹濳遁<lb/>
上密諭費揚古絶其歸路敗之於特埒爾濟口俘斬無算<lb/>
　　　噶爾丹僅引數騎逺竄乃<lb/>
<pb n="KR2m0053_WYG_154-4a"/>
命班師是年九月蘇勒達復扈<lb/>
駕出居庸闗廵行塞北經理軍務<lb/>
賜内廐馬十一月還京三十六年卒<lb/>
賜祭葬如例諡恪僖<lb/>
　　　　馬斯喀<hi>弟馬武</hi>
　　　馬斯喀滿洲鑲黄旗人姓富察米思翰長子也初<lb/>
　　　任侍衛兼佐領<lb/>
聖祖仁皇帝康熈二十七年由䕶軍叅領授武偹院卿明<lb/>
<pb n="KR2m0053_WYG_154-4b"/>
　　　年遷鑲黄旗滿洲副都統尋兼内務府總管三十<lb/>
　　　四年擢領侍衛内大臣三十五年正月<lb/>
命兼管火器營事二月<lb/>
上親統大軍由中路征噶爾丹馬斯喀領鑲黄旗鳥鎗兵<lb/>
　　　以從先期奉<lb/>
命同内大臣等議定出征營陣隊伍序次三月<lb/>
駕駐郭和蘇台<lb/>
命閲留牧馬匹還奏留牧馬匹數逾二千僅有阿巴噶䝉<lb/>
<pb n="KR2m0053_WYG_154-5a"/>
　　　古總管派八十人守視應於蘇尼特諸蒙古増派<lb/>
　　　六十人各以其長官董率分馬羣為七以二十人<lb/>
　　　管一羣擇水草佳處牧放悉令阿巴噶總管竒塔<lb/>
　　　特稽察遇盗馬者覊候治罪<lb/>
上允其奏四月<lb/>
駕駐什巴爾台距克嚕倫河已近而西路軍尚未至圖拉<lb/>
諭王大臣集議機宜信郡王鄂札等請駐師稍待馬斯喀<lb/>
　　　同内大臣蘇勒達明珠等議奏曰西路軍為雨所<lb/>
<pb n="KR2m0053_WYG_154-5b"/>
　　　滯未克遄行無庸待之宜即進薄敵營<lb/>
上從馬斯喀等議五月師至克嚕倫河噶爾丹望見<lb/>
御營大驚奔竄<lb/>
上親統師追至拖諾山<lb/>
命馬斯喀為平北大将軍率兵進剿至巴顔烏蘭噶爾丹<lb/>
　　　先已遇西路軍于特哷勒濟轉戰至昭莫多大敗<lb/>
　　　竄遁其属下丹巴哈什哈等率百餘人赴巴顔烏<lb/>
　　　蘭乞降馬斯喀迎㑹西路軍収集降人千餘奉<lb/>
<pb n="KR2m0053_WYG_154-6a"/>
詔遣官衛送至張家口外乃班師任事如舊列議政大臣<lb/>
　　　九月扈<lb/>
駕出邉經理軍務十二月<lb/>
命率兵駐大同三十六年正月授昭武将軍移師赴寜夏<lb/>
　　　閏三月<lb/>
勅㕘贊撫逺大将軍費掦古軍務先是伊拉古克三胡土<lb/>
　　　克圖自内地盗馬逃歸噶爾丹至是噶爾丹死率<lb/>
　　　三百餘人奔投策妄阿喇布坦四月費掦古令馬<lb/>
<pb n="KR2m0053_WYG_154-6b"/>
　　　斯喀以降人導引率兵追之馬斯喀行越月至摩<lb/>
　　　該圖知伊拉古克三胡土克圖逺去已數日不能<lb/>
　　　追及引兵還<lb/>
上遣侍郎常綬等齎<lb/>
敕往諭䇿妄阿喇布坦得伊拉古克三胡土克圖及其弟<lb/>
　　　䝉額里以歸磔誅之議政大臣等以馬斯喀追剿<lb/>
　　　遲緩論革任得<lb/>
㫖馬斯喀辦内務府事尚優從寛留内務府總管及佐領<lb/>
<pb n="KR2m0053_WYG_154-7a"/>
　　　四十一年授鑲白旗䝉古都統四十三年六月卒<lb/>
賜銀千兩<lb/>
遣内大臣一員侍衛十員奠茶酒並<lb/>
命皇子於發引時往送<lb/>
賜祭葬如典禮諡襄貞弟馬武亦由侍衛兼管佐領康熈<lb/>
　　　二十七年以一等侍衛同學士開音布奉<lb/>
命閲視中河先是河道總督靳輔議開中河滙駱馬湖之<lb/>
　　　水以通漕漕運總督慕天顔謂中河雖開不久即<lb/>
<pb n="KR2m0053_WYG_154-7b"/>
　　　淤徒費無益至是工竣馬武同開音布往閲還奏<lb/>
　　　啇賈由中河行舟利達無阻惟漕艘載重必盡塞<lb/>
　　　支河之口使駱馬湖水悉滙中河始得遄行乃漕<lb/>
　　　督慕天顔禁止堵塞支河口勒令已進中河之漕<lb/>
　　　船退回有意阻撓得<lb/>
㫖下法司逮勘天顔禠職論罪事詳天顔𫝊三十五年<lb/>
上親征噶爾丹奉<lb/>
命同侍郎阿爾拜閲視獨石口外隨征緑旗兵赴<lb/>
<pb n="KR2m0053_WYG_154-8a"/>
御營復<lb/>
命即從征五月凱旋十月從<lb/>
上駐蹕歸化城<lb/>
命以牛羊迎犒凱旋右衛兵還奏兵丁步行者多食用未<lb/>
　　　裕<lb/>
詔兵部按籍賞銀毎兵三兩四十三年十月擢鑲白旗漢<lb/>
　　　軍副都統四十八年正月因兄大學士馬齊與内<lb/>
　　　大臣阿靈阿等議奏改立皇太子事獲罪馬武亦<lb/>
<pb n="KR2m0053_WYG_154-8b"/>
　　　禠職五十年起為内務府總管六十年擢鑲白旗<lb/>
　　　蒙古都統明年<lb/>
世宗憲皇帝御極授領侍衛内大臣雍正四年十月<lb/>
冊封怡親王以大學士馬齊為正使馬武副之<lb/>
特㫖俱加一級十二月疾<lb/>
遣太醫診視<lb/>
諭曰馬武事我<lb/>
皇考五十餘年不離左右恪恭謹慎當盛暑嚴寒無幾微<lb/>
<pb n="KR2m0053_WYG_154-9a"/>
　倦怠之色其生平胸懐坦白情性和平朕追念<lb/>
皇考凡昔年侍從之人皆加恩眷况馬武年齒最髙効力<lb/>
　最久<lb/>
聖眷最渥之人朕聞其病重屢降㫖往視諸大臣合詞勸<lb/>
　止遣親王皇子前往代朕看視朕尚望其痊可倘至不<lb/>
　起著照伯爵賜與䘏典賞銀一千兩並給與世職以示<lb/>
　朕優眷老臣之至意尋卒<lb/>
賜祭葬如典禮諡勤恪予三等輕車都尉世職以其子薩<lb/>
<pb n="KR2m0053_WYG_154-9b"/>
　　　喇襲<lb/>
　　　　馬齊<lb/>
　　　馬齊滿洲鑲黄旗人姓富察户部尚書米斯翰次<lb/>
　　　子<lb/>
聖祖仁皇帝康熈八年六月由廕生授户部員外郎十一<lb/>
　　　年管佐領十四年調户部二十一年七月遷工部<lb/>
　　　郎中尋監督蕪湖闗以税銀溢額叙陞二十三年<lb/>
　　　九月遷内閣侍讀學士二十四年九月授山西布<lb/>
<pb n="KR2m0053_WYG_154-10a"/>
　　　政使二十五年九月擢山西廵撫十二月<lb/>
　　陛辭<lb/>
諭曰爾居官勤慎聲名亦佳但朕觀各督撫其始未有不<lb/>
　善後多改轍爾若始終如一不易其操則善矣二十六<lb/>
　　　年四月<lb/>
上嘉直𨽻廵撫于成龍清亷<lb/>
命九卿於各督撫中有似其人者各以所知奏大學士等<lb/>
　　　以馬齊及范承勲姚締虞對七月奏定武職副將以<lb/>
<pb n="KR2m0053_WYG_154-10b"/>
　　　上丁憂㕘将以下在任守制例十二月御史陳紫<lb/>
　　　芝䟽劾湖廣廵撫張汧貪黷馬齊與于成龍奉<lb/>
命同副都御史開音布往鞫先是侍郎色楞額往鞫上荆<lb/>
　　　南道祖澤深被劾各欵有<lb/>
㫖并察張汧有無穢跡色楞額覆奏既開釋祖澤深又不<lb/>
　　　紏劾張汧至是馬齊㑹同于成龍等察審張汧勒<lb/>
　　　索属員科派鹽商祖澤深婪取民財皆得實論罪<lb/>
　　　如律色楞額徇情欺罔亦獲罪二十七年三月遷<lb/>
<pb n="KR2m0053_WYG_154-11a"/>
　　　左都御史<lb/>
命籌議遣官與俄羅斯定界事䟽言俄羅斯侵據疆土我<lb/>
　　　守邉官兵困之於雅克薩城本可即行剿滅<lb/>
聖慈寛容不忍加誅釋歸故土今悔罪求和已䝉<lb/>
俞允特遣大臣往議垂之史冊所闗最鉅其檔案宜兼書<lb/>
　　　漢字漢員一體差往事下部議行尋九卿等㑹推<lb/>
　　　應差大臣官員御史陸祖修以病辭楊燝以年老<lb/>
　　　辭馬齊劾罷之又劾大理卿邉聲廷於奉<lb/>
<pb n="KR2m0053_WYG_154-11b"/>
㫖集議河工事詭稱耳聾緘黙無言有愧職掌下部議降<lb/>
　　　調五月<lb/>
命同尚書張玉書圖納等往閲罷任總河靳輔所修中河<lb/>
　　　諸工善否暫署河道總督八月還奏中河挑濬既<lb/>
　　　竣南運河内永安堤及歸仁堤五堡减水壩有被<lb/>
　　　水衝壊處宜令新任河臣修理堅固黄河南北岸<lb/>
　　　之減水各閘壩皆靳輔酌量形勢以防異漲無容<lb/>
　　　更改二十八年十一月䟽言數年以来噶爾丹與<lb/>
<pb n="KR2m0053_WYG_154-12a"/>
　　　喀爾喀搆兵<lb/>
上屢遣大臣曉諭業已和好又分設喀爾喀佐領與内地<lb/>
　　　䝉古視為一體此亘古所未有也臣見理藩院案<lb/>
　　　冊止用滿洲蒙古文並未有漢字請嗣後兼用以<lb/>
　　　昭垂永久下部議如所請添滿洲漢軍漢字堂主<lb/>
　　　事二員繙譯漢字滿洲筆帖式毎旗各一員漢軍<lb/>
　　　筆帖式毎翼各二員二十九年二月<lb/>
命同理藩院尚書阿喇尼列議政大臣舊例理藩院尚書<lb/>
<pb n="KR2m0053_WYG_154-12b"/>
　　　左都御史俱不預議政預議政自是始十一月署<lb/>
　　　兵部尚書尋兼署理藩院尚書三十年正月授兵<lb/>
　　　部尚書三月<lb/>
詔安輯喀爾喀於沿邉内外避噶爾丹刼掠馬齊同侍郎<lb/>
　　　布彦圖等先往調集左右翼部長至上都河額爾<lb/>
　　　屯河兩界中候<lb/>
上親行撫綏四月<lb/>
駕臨閲視<lb/>
<pb n="KR2m0053_WYG_154-13a"/>
命詳定喀爾喀次第宴賚之尋議喀爾喀諸王貝子公等<lb/>
　　　為九等分别坐次禮儀以進五月外藩阿巴噶台<lb/>
　　　吉奔塔爾首告烏珠穆沁台吉車根等叛附噶爾<lb/>
　　　丹馬齊奉<lb/>
命往審覆奏台吉車根阿穆爾充科阿達里諾壘喇扎卜<lb/>
　　　等順附噶爾丹属實二等台吉博託和拉扎布阿<lb/>
　　　喇什博羅特及為引路之綽克圖等曽送駝馬與<lb/>
　　　噶爾丹其部校阿爾塔等為噶爾丹往来通信應<lb/>
<pb n="KR2m0053_WYG_154-13b"/>
　　　分别斬絞從之三十一年二月調户部尚書三十<lb/>
　　　三年<lb/>
　　盛京歉収奉<lb/>
命往賑以開原等八城承徳等九州縣貯倉米石給散兵<lb/>
　　　民七月山西廵撫噶爾圖奏大同右衛駐防兵供<lb/>
　　　給浩繁請以米豆草束抵給本色正賦<lb/>
上命馬齊往㑹将軍希福等確議還奏右衛官兵應用米<lb/>
　　　豆草束折抵銀數並無浮冒其有不敷本色者應<lb/>
<pb n="KR2m0053_WYG_154-14a"/>
　　　照改徴之價支給令官兵自行採買再右衛所出<lb/>
　　　之草不多應以殺虎口迤東地方給與官兵俾資<lb/>
　　　樵牧向有鑲黄旗馬厰應令旗下䝉古遷移殺虎<lb/>
　　　口東北得<lb/>
㫖俞允三十四年奉<lb/>
命往賑山西平陽臨汾等州縣地震被災户口動帑一十<lb/>
　　　二萬餘兩並停徴洪洞浮山等處額賦三十五年<lb/>
　　　二月<lb/>
<pb n="KR2m0053_WYG_154-14b"/>
上親征噶爾丹先期<lb/>
命馬齊往調喀喇沁翁牛特兵還京兼理藩院尚書<lb/>
命與大學士阿蘭泰等分班直宿禁城是年噶爾丹敗遁<lb/>
詔以來春駐蹕邉外調度搜剿機宜<lb/>
命馬齊于沿邉至寜夏先徃安設馹站並查勘行途宿次<lb/>
　　　三十六年十一月<lb/>
命㑹同吏部察審革職按察使囊吉理副将楊琳洮岷道<lb/>
　　　董紹孔等運糧遲悮事覆奏嚢吉理等所運糧米<lb/>
<pb n="KR2m0053_WYG_154-15a"/>
　　　非供進剿大軍但令送至翁金為西安回兵之用<lb/>
　　　囊吉理等依限以一半運至翁金又以一半送至<lb/>
　　　納拉特並無違悮應復原職從之三十七年三月<lb/>
命偕副都統烏達禪侍郎滿丕往莅喀爾喀諸部㑹盟宣<lb/>
諭禁令十二月以漕臣桑額奏請挑濬引河<lb/>
命偕侍郎于成龍常綬往勘三十八年二月䟽言桑額所<lb/>
　　　奏邵伯鎮南金灣小海場鮑家荘等處挑濬引河<lb/>
　　　建造草壩俱属無益惟蝦鬚沙溝及興文閘草堰<lb/>
<pb n="KR2m0053_WYG_154-15b"/>
　　　等處開濬淤塞稍可洩水庶漕有濟而民不害從<lb/>
　　　之時山西廵撫倭倫與布政使齊世武以太原知<lb/>
　　　府孫毓璘等虧空事互訐倭倫又劾齊世武於汾<lb/>
　　　陽知縣李聮虧空任情朦隠<lb/>
上命馬齊往審七月䟽言孫毓璘虧空庫銀倉米属實倭<lb/>
　　　倫駁回齊世武掲文令知府李成龍代孫毓璘彌<lb/>
　　　補又李聨虧空案内有民欠銀兩經通判韓開藩<lb/>
　　　徴解倭倫反指為科𣲖劾齊世武隐諱不報應降<lb/>
<pb n="KR2m0053_WYG_154-16a"/>
　　　三級調用齊世武掲報孫毓璘虧空經廵撫駁回<lb/>
　　　不復再請又於李聮虧空案内未以民欠聲明應<lb/>
　　　降一級調用並從之十一月授武英殿大學士四<lb/>
　　　十三年七月<lb/>
御書永世翼戴扁額<lb/>
賜之四十七年十一月内大臣佟國維等以建儲事密奏<lb/>
上命滿漢大臣㑹議保奏<lb/>
特諭馬齊勿預其事四十八年正月<lb/>
<pb n="KR2m0053_WYG_154-16b"/>
上問廷臣曰去年冬朕躬違和命爾等保奏可為儲貳者<lb/>
　何以獨保允禩其日先舉允禩者為誰諸臣奏公同保<lb/>
　　　舉並無倡首者<lb/>
上曰朕知此事必係佟國維馬齊授意於衆衆乃依阿立<lb/>
　議耳馬齊奏是日議斯事奉<lb/>
㫖命臣毋得干預是以臣即避去諸臣所議臣實不知<lb/>
上復問大學士張玉書等玉書奏曰㑹議日大學士馬齊<lb/>
　　　温逹先臣到班臣問議舉者為誰馬齊答以衆意<lb/>
<pb n="KR2m0053_WYG_154-17a"/>
　　　欲舉允禩臣等同行保奏<lb/>
上曰此事明係馬齊暗中喻衆如此大事尚懐私意伊等<lb/>
　謀立允禩豈非欲結恩於允禩為日後恣肆専行之計<lb/>
　耶翌日<lb/>
諭廷臣曰馬齊効力年久朕初心俟其年老聽彼休致以<lb/>
　保全之昨問保舉允禩之時乃身作威勢拂䄂而出如<lb/>
　此不誅将誰誅乎著将伊族属一併拘挐并𫝊問伊之<lb/>
　作威何益馬齊奏曰臣因事闗重大心中驚懼不覺舉<lb/>
<pb n="KR2m0053_WYG_154-17b"/>
　　　動乖繆臣罪當死奏入下王大臣議擬馬齊立斬<lb/>
　　　弟副都統馬武等坐罪有差族人概革官職<lb/>
諭曰馬齊本應立斬為衆人戒因任用年久不忍加誅即<lb/>
　交允禩嚴行拘禁其族人官職革退四十八年十二月<lb/>
　　　俄羅斯貿易人至<lb/>
上以馬齊舊管俄羅斯事復令其管理馬武等尋亦起用<lb/>
　　　五十一年九月<lb/>
諭廷臣曰内務府事件積滯甚多所闗最要著馬齊署理<lb/>
<pb n="KR2m0053_WYG_154-18a"/>
　總管事又<lb/>
諭曰馬齊兄弟舊所管鑲黄旗佐領前曽撥給允禩今已<lb/>
　撤回可仍令馬齊馬武等管轄其族人並隨入本旗五<lb/>
　　　十五年五月復授武英殿大學士五十七年正月<lb/>
　　　充纂修<lb/>
省方盛典總裁官五十九年五月<lb/>
命察奏副都統永泰所奏<lb/>
世祖章皇帝實録内失載其祖圖頼事覆奏<lb/>
<pb n="KR2m0053_WYG_154-18b"/>
實錄祇載國家大政其餘細㣲之事例不編入永泰妄行<lb/>
　　　陳奏應議處下部議革永泰職六十一年十一月<lb/>
世宗憲皇帝諭曰馬齊任大學士二十餘年甚属敬謹寛<lb/>
　厚<lb/>
皇考出廵毎常隨從殊為出力此畨大事又公同善為辦<lb/>
　理黽勉勤勞著賞給一等輕車都尉世職尋<lb/>
命承襲其祖哈什屯一等男爵合新給世職給二等伯充<lb/>
　　　纂修<lb/>
<pb n="KR2m0053_WYG_154-19a"/>
聖祖仁皇帝實錄縂裁官加太子太傅雍正元年改保和<lb/>
　　　殿大學士晉太保三年八月以總理事務竭盡忠<lb/>
　　　誠<lb/>
賜騎都尉世職以其第十一子富良襲十三年九月引年<lb/>
　　　乞休奉<lb/>
　今上㫖以原官致仕乾隆四年五月<lb/>
　諭廷臣曰原任大學士二等伯馬齊在<lb/>
皇祖時即簡任機務倚毗甚殷及<lb/>
<pb n="KR2m0053_WYG_154-19b"/>
皇考即位特命總理事務嘉予勞績賞給伯爵世襲罔替<lb/>
　　朕即位之初伊以年老力辭觧退朕重違其意俞允<lb/>
　　致仕頥養髙年以示優禮耆舊之意念伊歴相三朝<lb/>
　　年逾大耋抒忠宣力端謹老成領䄂班聮名望夙重<lb/>
　　舉朝大臣未有若此之久者昨聞在家患病即命太<lb/>
　　醫加意調治今聞病勢沉重朕心深為悽惻本欲親<lb/>
　　臨看視因<lb/>
北郊在即時值齋戒不獲親往特命和親王及皇長子永<lb/>
<pb n="KR2m0053_WYG_154-20a"/>
　　璜公訥親代朕看視望其痊可倘果不起著賞給銀<lb/>
　　五千兩辦理後事是月卒年八十有八<lb/>
　諭部議䘏贈太傅<lb/>
　賜祭葬謚文穆以第十二子富興襲爵十三年因富興<lb/>
　　　為散秩大臣不能奮勉行走革退<lb/>
　命富良襲爵合前襲之騎都尉晋一等伯兼一雲騎尉<lb/>
　　　十五年七月<lb/>
　詔加伯號曰敦恵<lb/>
<pb n="KR2m0053_WYG_154-20b"/>
　　　　巴錫<lb/>
　　　巴錫滿洲鑲黄旗人姓𤓰勒佳康熈初由賛禮郎<lb/>
　　　授户部員外郎遷監察御史二十二年廵視兩浙<lb/>
　　　塩課三十年八月授山西按察使三十六年閏三<lb/>
　　　月擢陕西廵撫七月䟽言沿邉衛堡奉<lb/>
㫖照州縣例収貯捐納米穀榆林衛已貯三千石其三十<lb/>
　　　一堡分大中小三等四堡各貯一千二百石九堡<lb/>
　　　各貯八百石十七堡各貯四百石分派商州鎮安<lb/>
<pb n="KR2m0053_WYG_154-21a"/>
　　　武功商南三原収捐各官自偹脚價運交部議如<lb/>
　　　所請<lb/>
上曰此沿邉衛堡積貯米榖若令商州等處官員自偹轉<lb/>
　運之費路逺而險勢必科派小民巴錫所奏户部所議<lb/>
　皆非其俟秋成後酌動正項各就近地採買収貯先是<lb/>
　　　三月<lb/>
駕幸寜夏過榆林有延綏東路黄甫堡民叩<lb/>
閽訴言自順治年間部頒茶引一百三十四道招商納税<lb/>
<pb n="KR2m0053_WYG_154-21b"/>
　　　毎年五百二十餘兩未及數年口外䝉古不復通<lb/>
　　　市商逃民賠<lb/>
詔下所司察奏至是巴錫奏口外蒙古就近在殺虎口買<lb/>
　　　茶不至黄甫堡請<lb/>
勅部停頒茶引從之三十七年十二月擢雲貴總督四十<lb/>
　　　年十二月䟽劾逰擊髙鑑徇隐守偹何公珽為把<lb/>
　　　總張文貴訐告劣蹟請並革職逮問又劾提督李<lb/>
　　　芳述庇䕶髙鑑何公珽牒咨弗實芳述亦劾巴錫<lb/>
<pb n="KR2m0053_WYG_154-22a"/>
　　　買咨弗覆未㑹稿據題有違成例<lb/>
上覽巴錫二䟽皆下廵撫王燕察審及李芳述䟽入<lb/>
諭大學士等曰李芳述在西寜時甚有聲名此事似曲在<lb/>
　總督<lb/>
命侍郎温達往鞫還奏下部核議張文貴誣訐何公珽何<lb/>
　　　公珽以部劄填冩寃詞俱應革職擬杖髙鑑代何<lb/>
　　　公珽揑稱部劄遭火燒燬應革職擬徒李芳述不<lb/>
　　　據實紏劾應罰俸一年巴錫不確查寔情又不㑹<lb/>
<pb n="KR2m0053_WYG_154-22b"/>
　　　同具題應降一級留任罰俸一年得<lb/>
㫖寛免巴錫與李芳述降罰四十四年五月内遷户部右<lb/>
　　　侍郎四十五年三月雲南廵撫佟毓秀以不稱職<lb/>
　　　罷任<lb/>
上詰問巴錫前次何以奏薦為賢巴錫奏曰臣昔在雲南<lb/>
　　　與佟毓秀同事七閲月見其辦事甚勤是以奏稱<lb/>
　　　其効力<lb/>
上曰爾前奏稱佟毓秀賢今云但奏稱効力豈効力不謂<lb/>
<pb n="KR2m0053_WYG_154-23a"/>
　之賢将不効力者謂之為賢乎十一月以不諳部務觧侍<lb/>
　　　郎任<lb/>
命分修通州等處河工越四年以續派工料銀無力完繳<lb/>
　　　革職五十二年三月遇<lb/>
萬夀慶典復原品<lb/>
　　　　音徳<lb/>
　　　音徳滿洲鑲黄旗人姓鈕祜禄祖額亦都父遏必<lb/>
　　　隆俱有𫝊遏必隆五子音徳其四也康熈二十四<lb/>
<pb n="KR2m0053_WYG_154-23b"/>
　　　年由佐領授三等侍衛兼善撲長三十五年從<lb/>
上親征噶爾丹三十六年復扈<lb/>
蹕視師寜夏三十八年改王府長史尋授一等侍衛先是<lb/>
　　　遏必隆襲額亦都所遺一等子縁事削及輔政别<lb/>
　　　封公爵其子爵未議襲五十一年<lb/>
特命音徳襲之六十一年十一月<lb/>
世宗憲皇帝御極擢散秩大臣署鑲白旗䕶軍統領十二<lb/>
　　　月授正藍旗滿洲都統雍正元年<lb/>
<pb n="KR2m0053_WYG_154-24a"/>
命兼管䝉古漢軍都統事二年襲其伯父圖爾格二等公<lb/>
　　　其一等子爵即以圖爾格孫豐阿逹襲是年授領<lb/>
　　　侍衛内大臣三年兼議政大臣五年以病乞休<lb/>
特遣内大臣慰問遂以原品致仕十一月卒<lb/>
賜祭葬如例諡慤敬十年十月<lb/>
諭曰原任領侍衛内大臣音徳乃額亦都之孫居心謹厚<lb/>
　行已端方朕所悉知似應入賢良祠著詢問九卿具奏<lb/>
　　　尋覆請入祀賢良祠<lb/>
<pb n="KR2m0053_WYG_154-24b"/>
允之乾隆元年加贈一等公子五人策楞納親愛必達阿<lb/>
　　　里衮皆至大臣<lb/>
　　　　莽鵠立<lb/>
　　　莽鵠立滿洲鑲黄旗人姓伊爾根覺羅初𨽻䝉古<lb/>
　　　正藍旗曽祖富拉塔居葉赫地天聰時来歸祖莽<lb/>
　　　吉圖崇徳三年隨睿親王多爾衮征明過北京至<lb/>
　　　山東屡敗敵兵克威縣城六年圍明錦州擊敗松<lb/>
　　　山杏山兵又敗洪承疇三營援兵順治元年入山<lb/>
<pb n="KR2m0053_WYG_154-25a"/>
　　　海闗敗流賊李自成追至望都縣叙功授騎都尉<lb/>
　　　三遇<lb/>
恩詔洊晋世職為二等輕車都尉十四年由㕘領擢正藍<lb/>
　　　旗滿洲副都統十五年從征明桂王朱由榔於雲<lb/>
　　　南十七年凱旋追論在軍勘鞫磨盤山敗績事誤<lb/>
　　　坐前鋒統領瑚哩布等罪革一雲騎尉降三等輕<lb/>
　　　車都尉十八年十二月以征雲南時手受礮傷觧<lb/>
　　　副都統任康熈十五年卒莾鵠立於康熈二十八<lb/>
<pb n="KR2m0053_WYG_154-25b"/>
　　　年授理藩院筆帖式四十三年遷内閣中書四十<lb/>
　　　四年授理藩院員外郎五十二年任右翼監督五<lb/>
　　　十八年任滸墅闗監督六十一年十一月<lb/>
世宗憲皇帝御極<lb/>
命協辦理藩院侍郎事十二月擢監察御史以精於繪事<lb/>
諭令恭繪<lb/>
聖祖御容雍正元年正月擢入滿洲鑲黄旗以本族人户<lb/>
　　　另編佐領使管之五月廵視長蘆塩政䟽言長蘆<lb/>
<pb n="KR2m0053_WYG_154-26a"/>
　　　各商行塩地方有額引全不能銷者有額外多銷<lb/>
　　　者苦樂未均請照代銷例准通融運銷并量増引<lb/>
　　　目庶商無包課之累民無淡食之虞下部議行二<lb/>
　　　年八月䟽言雍正元年之引蘆商未領運者十萬<lb/>
　　　餘道臣請寛予展限部議不准良是但衆商實因<lb/>
　　　先運康熈六十一年積引以致元年之引未完請<lb/>
　　　展限二年将現在未完之引毎年帶運一半三四<lb/>
　　　年之内積引可以全完此後年銷年額不至壅滯<lb/>
<pb n="KR2m0053_WYG_154-26b"/>
特㫖如所請山東運學嵗科取文童八名附入府學無廪<lb/>
　　　貢亦無武學莽鵠立請比兩淮河東長蘆一體補<lb/>
　　　廪増按期出貢廪膳銀聼各商自給并添設武學<lb/>
　　　八名從之九月䟽言山東額引順治年間二十三<lb/>
　　　萬道自後生齒日繁額引加増康熈五十七年加<lb/>
　　　至四十五萬五百餘道其節次加増引目未經分<lb/>
　　　别州縣止按引數派散於是易銷之州縣則嫌引<lb/>
　　　少難銷之州縣又苦引多商人苦樂不均未免欠<lb/>
<pb n="KR2m0053_WYG_154-27a"/>
　　　課而東運與長蘆事勢迥異長蘆以一商専辦一州<lb/>
　　　縣之引山東則一州縣多至數十商名毎名或數<lb/>
　　　十引數百引不等此長蘆之法未可行於東省也<lb/>
　　　欲得其平莫如均引請以引多之魚臺等三十一<lb/>
　　　州縣額引减去二萬七千七百道量増于鹿邑等<lb/>
　　　二十一州縣行銷庶商困可甦塩課無欠又以増<lb/>
　　　復引目向係按引分散富商引多者分多貧商引<lb/>
　　　少者分少請照現辦商人三百八十餘名按名均分<lb/>
<pb n="KR2m0053_WYG_154-27b"/>
　　　並得<lb/>
㫖允行三年三月䟽言東省竈丁原額二萬餘額徵丁銀六<lb/>
　　　千餘兩其中有上中下三門九則之分故毎丁有<lb/>
　　　完銀一錢六七分至三錢不等自康熈十八年額<lb/>
　　　定由单報部迄今四十餘年未經編審而户口之<lb/>
　　　消長家産之貧富逈異乃徴収循舊丁多額少者<lb/>
　　　不加増丁少額多者不稍减甚有丁亡户絶額課<lb/>
　　　虚懸則里甲有包貼之累為恤竈計莫若編審請<lb/>
<pb n="KR2m0053_WYG_154-28a"/>
　　　自今逐户清查消耗者開除孶長者増補不分門<lb/>
　　　則按現在丁數均派並遵康熈五十二年<lb/>
恩詔審丁不加賦之例此後五年一編餘丁止令注冊不<lb/>
　　　特窮竈無偏累而灶課亦易徴収矣下部議行五<lb/>
　　　月䟽言長蘆塩政惟竈地一項因久未清查圖冊<lb/>
　　　無存有竈户逃亡荒地被民暗占入民糧者亦有<lb/>
　　　地久典賣于民而糧仍竈户完納歴年久逺竈地<lb/>
　　　失迷惟知糧從户徴得地者種無糧之地失地者<lb/>
<pb n="KR2m0053_WYG_154-28b"/>
　　　納無地之糧民竈搆訟皆由於此臣愚以為宜清<lb/>
　　　查竈地<lb/>
敕直𨽻督臣山東撫臣委員清丈照民地之例造魚鱗冊<lb/>
　　　典賫與民者俱准回贖失迷侵佔之地斷歸竈業<lb/>
　　　並嚴懲恃衿抗糧之竈户以肅法紀庶竈無失業<lb/>
　　　民無争訟場課易完又請禁仕途投拜門生禁主<lb/>
　　　考求索外任門生抽豐並<lb/>
敕九卿議行是月擢大理寺卿留塩政任時直省裁併衛<lb/>
<pb n="KR2m0053_WYG_154-29a"/>
　　　　所天津始改衛為州𨽻河間府莽鵠立奏改為直<lb/>
　　　𨽻州分武清静海青縣近津百里之地轄之又言<lb/>
　　　新奉<lb/>
特恩查議東省民丁攤入地畝徴糧竈丁亦應歸入竈地<lb/>
　　　　以廣<lb/>
皇仁但東省竈地瘠薄丁多地少若以六千餘兩丁銀加<lb/>
　　　入八千餘兩地糧内毎兩應加七錢有零未免太<lb/>
　　　重且竈地有煎曬之役自應仍足額數不容缺少<lb/>
<pb n="KR2m0053_WYG_154-29b"/>
　　　請以丁銀之半歸入地畝仍以其半於實在竈丁<lb/>
　　　按名均攤則賦額無缺而地糧較輕下部議如所<lb/>
　　　請十二月擢兵部右侍郎仍留塩政任四年五月<lb/>
命御史顧琮廵視長蘆塩政仍<lb/>
命莽鵠立監理七月候補道程之煒條奏雲南塩務<lb/>
上令莽鵠立核議覆奏長蘆之産塩以場雲南之産塩以<lb/>
　　　井事雖不同而大局相似如條奏所云不使竈户<lb/>
　　　有餘鹵餘塩并令井官按日冊報此長蘆現行之<lb/>
<pb n="KR2m0053_WYG_154-30a"/>
　　　例也嚴催場官使塩盡歸坨不使餘剰在灘私梟<lb/>
　　　無所得塩即不使竈户有餘塩之意也某日某商<lb/>
　　　告運某州縣塩若干包分司同批騐所稱掣過闗<lb/>
　　　造冊報查即按日冊報之意也在雲南亦宜行之<lb/>
　　　至如鹽道差親信人各井監查則恐不得其人轉<lb/>
　　　以滋弊不若仍責提舉大使為便下部如議十月<lb/>
　　　調禮部右侍郎先是天津<lb/>
詔設水師建營房限秋間完竣<lb/>
<pb n="KR2m0053_WYG_154-30b"/>
命莽鵠立偕顧琮監督十一月工未竣<lb/>
諭曰莽鵠立正直有守但性偏執本不能而自以為知致<lb/>
　将營房遲悮著調補刑部右侍郎来京効力五年三月<lb/>
　　　復署長蘆塩政四月調禮部右侍郎兼理塩政十<lb/>
　　　月<lb/>
命署甘肅廵撫尋實授六年三月題究禮縣武生何登鰲<lb/>
　　　窩盗窩拐並請革知縣周紀等職<lb/>
諭嘉實心辦理時西藏有阿爾布巴等作亂<lb/>
<pb n="KR2m0053_WYG_154-31a"/>
上命大臣領兵往鎮莽鵠立赴西寜料理出口事宜奏言<lb/>
　　　預偹軍需米麪料豆草束及西安解到鞍屉澆薄<lb/>
　　　改製如式拮据無誤而西寜道劉之頊知府江洪<lb/>
　　　以騾失夫逃為總督岳鍾琪㕘革逮問莽鵠立不<lb/>
　　　早察㕘部議降調<lb/>
諭曰莽鵠立市恩沽譽袒䕶属員若舊習不改其罪不止<lb/>
　於降調姑從寛留任尋以援<lb/>
赦擬貸盗犯及審案徇庇属員得<lb/>
<pb n="KR2m0053_WYG_154-31b"/>
㫖切責降二級調用觧任回京十月署正藍旗滿洲副都<lb/>
　　　統七年正月擢正藍旗蒙古都統九年七月署步<lb/>
　　　軍統領十年六月調鑲白旗滿洲都統十二月兼<lb/>
　　　管火器營十三年十月署工部尚書十一月調正<lb/>
　　　藍旗滿洲都統自初署副都統時兼管理藩院侍<lb/>
　　　郎事後數遷調仍兼管如初乾隆元年九月卒年<lb/>
　　　六十有五乍疾劇<lb/>
　上遣太醫診視<lb/>
<pb n="KR2m0053_WYG_154-32a"/>
　賜之葠遺䟽入<lb/>
　諭部議䘏<lb/>
　賜祭葬如例謚曰勤敏<lb/>
　　　　傅爾丹<lb/>
　　　傅爾丹滿洲鑲黄旗人追贈信勇公費英東之曽<lb/>
　　　孫父沃赫襲公爵官都統有𫝊康熈三十年傅爾<lb/>
　　　丹襲三等公兼佐領三十八年授散秩大臣四十<lb/>
　　　二年扈<lb/>
<pb n="KR2m0053_WYG_154-32b"/>
駕西廵駐蹕祁縣鄭家荘<lb/>
上於行宫前閲太原城守兵騎射有卒馬驚近<lb/>
御仗傅爾丹前止其馬擒之下<lb/>
諭曰馬驚逸漸近御仗諸年少大臣俱效年老大臣旁觀<lb/>
　不動惟爾直前勒止之可謂繼武前人矣特賜爾貂皮<lb/>
　褂一領嗣後益加勉力毋以身為大臣而不思奮力向<lb/>
　前也四十三年授正藍旗䝉古都統四十七年調正白<lb/>
　　　旗䝉古都統四十八年授領侍衛内大臣五十四<lb/>
<pb n="KR2m0053_WYG_154-33a"/>
　　　年三月以托疾革領侍衛内大臣職七月<lb/>
命率上黙特兵千赴烏蘭固木等處屯田五十六年正月<lb/>
　　　復授領侍衛内大臣奏請増購農具於本年未播<lb/>
　　　種前送軍前並増遣効力廢員佐屯務議政大臣<lb/>
　　　議如所請三月<lb/>
命為振武将軍率北路大軍由阿爾台襲擊凖噶爾五十<lb/>
　　　七年䟽請與西路靖逆将軍富寜安分路剿賊<lb/>
諭議定師期傅爾丹尋請選兵萬二千偕征西将軍祁里<lb/>
<pb n="KR2m0053_WYG_154-33b"/>
　　　徳賫百一十日糧於五月啟行富寜安請以兵七<lb/>
　　　千賫四十日糧於閏八月啟行議政大臣等以師<lb/>
　　　期不符另議傅爾丹奏言由布魯爾直抵額爾<lb/>
　　　齊斯河與富寜安俱定於七月進剿廷議凖噶爾<lb/>
　　　現遣使来青海已令傳<lb/>
諭䇿妄阿喇布坦應暫停俟回奏仍飭兩路繕兵防守先<lb/>
　　　是奉<lb/>
㫖於烏蘭固木及科布多築城衛喀爾喀逰牧<lb/>
<pb n="KR2m0053_WYG_154-34a"/>
上以傅爾丹等駐北路久稔地形<lb/>
敕相度具奏其設驛同遣往之員外郎保住詳議五十八<lb/>
　　　年正月䟽言鄂勒齋圖郭勒土肥寒暑與内地同<lb/>
　　　宜築城貯糧保柱已從殺虎口至彼詳視宜設站<lb/>
　　　三十六<lb/>
諭曰鄂勒齋圖郭勒居喀爾喀游牧地方之中與大兵駐<lb/>
　劄處相隔千里今欲䕶衛喀爾喀應於阿爾台科布多<lb/>
　等處築城逺立哨兵方是傅爾丹既奏鄂勒齋圖郭勒<lb/>
<pb n="KR2m0053_WYG_154-34b"/>
　應築城貯糧或於科布多另築一城駐兵看管充發人<lb/>
　等耕種著同保柱及喀爾喀王貝勒公等㑹議尋覆奏<lb/>
　　　科布多地隔大河水漲輙阻材木難致近科布多<lb/>
　　　有察罕廋爾水草佳距鄂勒齋圖郭勒千里兩地<lb/>
　　　宜各築城一城置屋二千間自鄂勒齋圖郭勒至<lb/>
　　　察罕廋爾設十一站<lb/>
允之四月<lb/>
命即軍中自授章京等官五十九年六月率兵八千由布<lb/>
<pb n="KR2m0053_WYG_154-35a"/>
　　　拉罕進剿九月䟽報大兵抵格爾額爾格凖噶爾<lb/>
　　　棄帳械驚潰臣等分兵追及之斬二百餘級擒宰<lb/>
　　　桑貝坤等百餘盡降其衆又偵烏蘭呼濟爾為彼<lb/>
　　　屯耕所躪之盡焚其糧草整隊而還報<lb/>
聞雍正元年<lb/>
命撥兵赴巴里坤以傅爾丹兼統祁里徳軍三年率京兵<lb/>
　　　遝授内大臣四年授黒龍江将軍五年五月䟽言<lb/>
　　　墨爾根城舊有額兵九百並無鎗礮船隻請増選<lb/>
<pb n="KR2m0053_WYG_154-35b"/>
　　　漢軍兵百名合為一千置舟械操演下議政王大<lb/>
　　　臣議行十一月<lb/>
諭曰傅爾丹乃勲舊大臣之裔伊在阿爾台一路将軍任<lb/>
　内効力有年因辦理錢糧事務不清以致應賠銀兩甚<lb/>
　多此乃管辦錢糧人員不妥故為所累傅爾丹自署理<lb/>
　黒龍江将軍事務以来竭誠辦事効力勤勞伊名下應<lb/>
　賠銀兩俱從寛免六年授吏部尚書<lb/>
賜兩眼孔雀翎七年剿噶爾丹策凌<lb/>
<pb n="KR2m0053_WYG_154-36a"/>
詔以傅爾丹為靖邉大将軍由北路出師<lb/>
賜御用朝珠及黄帶紫轡銀五千兩尋加少保八年三月<lb/>
　　　噶爾丹策凌奉表請獻叛賊羅卜蔵丹津<lb/>
諭傅爾丹暫緩進兵同西路寜逺大将軍岳鍾琪来京㑹<lb/>
　　　籌軍務十二月還軍營九年二月䟽言北路遵<lb/>
㫖築城科布多地勢接布魯爾與庫列圖近為進兵孔道<lb/>
　　　請仍於此築城大學士等議如其請六月奏言臣<lb/>
　　　統大軍抵科布多據守卡侍衛巴爾善等擒凖噶<lb/>
<pb n="KR2m0053_WYG_154-36b"/>
　　　爾一人曰塔蘇爾海丹巴詢之云噶爾丹策凌發<lb/>
　　　兵三萬令大䇿凌敦多卜小䇿凌敦多卜等分領<lb/>
　　　由阿爾台山竒蘭犯我北路今小䇿凌敦多卜已<lb/>
　　　至察漢哈達而大䇿凌敦多卜因噶爾丹策凌妹<lb/>
　　　夫羅卜藏䇿凌向駐阿里瑪圖沙喇擘勒防哈薩<lb/>
　　　克今與噶爾丹策凌隙率三千餘户來投追者為<lb/>
　　　所敗以是大策凌敦多卜尚未至臣思賊兵未集<lb/>
　　　當乗其不偹襲之選兵一萬輕装由科布多河西<lb/>
<pb n="KR2m0053_WYG_154-37a"/>
　　　分三隊於六月初九日進剿前鋒統領定夀等領<lb/>
　　　第一隊㕘贊馬爾薩等領第二隊臣以大兵繼進<lb/>
　　　掩擊令都統衮泰等以兵七千三百築城都統侯<lb/>
　　　陳泰等以兵五千駐科布多河東扼通竒蘭要路<lb/>
　　　又奏定夀擒賊巴爾塔等十二人扵扎克賽河據<lb/>
　　　云距察罕哈達止三日程凖噶爾兵不過千人尚<lb/>
　　　未立營臣即乗夜往襲奏入報<lb/>
聞七月奏言臣等於六月十七日獲凖噶爾偵者云博克<lb/>
<pb n="KR2m0053_WYG_154-37b"/>
　　　托嶺有賊二千駝馬萬餘臣遣㕘贊蘇圖副都統<lb/>
　　　戴豪等以兵三千往剿十八日遣定夀以兵千五<lb/>
　　　百援與賊陣於庫列圖嶺斬四百餘級賊驅駝馬<lb/>
　　　踰嶺遁十九日定夀蘇圖等與臣合二十日賊二<lb/>
　　　萬餘從髙阜衝我營督戰殺千餘賊副都統塔爾岱<lb/>
　　　馬爾齊以兵二千奪西山二十一日因賊據險我<lb/>
　　　移營於和通呼爾哈諾爾定夀蘇圖及㕘贊覺羅<lb/>
　　　海蘭副都統常禄西彌頼據山梁之東塔爾岱馬<lb/>
<pb n="KR2m0053_WYG_154-38a"/>
　　　爾齊據其西副都統承保居中䇿應㕘贊馬爾薩<lb/>
　　　由東路公逹福戴豪在前副都統舒楞額土黙特<lb/>
　　　公沙津達頼等䕶後營甫移賊犯梁東西兩軍定<lb/>
　　　夀等力戰殺賊忽大風雨雹被圍臣遣兵救出塔<lb/>
　　　爾岱又遣承保援定夀等㑹日暮未觧二十二日<lb/>
　　　海蘭突圍出定夀蘇圖馬爾齊自盡常祿陣殁西<lb/>
　　　彌頼令索倫兵援定夀潰亦自盡二十三日賊連<lb/>
　　　犯大營臣督軍力戰斬賊五百餘沙津達頼等及<lb/>
<pb n="KR2m0053_WYG_154-38b"/>
　　　察哈爾兵皆潰惟滿洲兵四千不動二十四日隨<lb/>
　　　印侍郎永國及海蘭戴豪俱自盡臣等以兵退步<lb/>
　　　設方營䕶輜重令塔爾岱舒楞額殿承保統右翼<lb/>
　　　馬爾薩統左翼臣與副将軍巴賽查弼納往来廵<lb/>
　　　軍副都統徳禄捧敕印行賊衆三萬蜂集我且戰<lb/>
　　　且退殺賊千餘達福殁於陣二十八日渡哈爾噶<lb/>
　　　納河賊猶追衝左翼復擊斬五百餘七月朔日臣<lb/>
　　　等還科布多築城處我兵陸續歸營者二千餘臣<lb/>
<pb n="KR2m0053_WYG_154-39a"/>
　　　遣迎未歸諸将惟塔爾岱負創至巴賽查弼納馬<lb/>
　　　爾薩舒楞額皆陣歿臣輕舉妄動以至敗績請立<lb/>
　　　正典刑奏入<lb/>
諭曰此舉損兵敗績雖属有罪朕覧爾等之竭蹷力戰寛<lb/>
　恕其罪痛惻難忍不覺淚下将朕親束之帶賜與傅爾<lb/>
　丹繫之爾等忿激之下急思報復恐又妄動賊人雖來<lb/>
　不可輕進追擊但能相機堅守即爾等之功科布多地<lb/>
　方若難固守可回至察罕廋爾駐劄今已授馬爾賽為<lb/>
<pb n="KR2m0053_WYG_154-39b"/>
　撫逺大将軍領兵前来到時爾等公同商酌辦理八月<lb/>
　　　奏言臣世受<lb/>
　　國恩復蒙授大将軍重任不能遵奉<lb/>
聖訓妄舉損兵非惟國法不可緩死即臣心亦難以偷生<lb/>
皇上不即加誅降<lb/>
㫖慰諭復加賞賜實從古未有之<lb/>
鴻慈臣此次進軍失利弁兵被傷於時若不鼓勵将士収<lb/>
　　　軍而回轉使賊人得計乃籌議力衛餘軍轉戰而<lb/>
<pb n="KR2m0053_WYG_154-40a"/>
　　　　出至建城處臣已安置哨站並𫝊諭喀爾喀副将<lb/>
　　　　軍等運糧固壘乞<lb/>
皇上速遣賢将統率大軍将臣調回與妻子一併正法<lb/>
諭曰朕從前諭㫖甚明朕之處事豈肯不持大義以定是<lb/>
　非而聊為目前慰勉之理惟輕信賊言冐險深入中賊<lb/>
　詭計是爾之罪至不肯輕生自殺力戰全歸此爾能辨<lb/>
　别輕重之處事定之後朕自有辦理之道爾若念慮紛<lb/>
　擾以致血氣消耗不能報讐雪恥上損國威下玷家聲<lb/>
<pb n="KR2m0053_WYG_154-40b"/>
　罪尤甚焉爾其勉勵勇氣安心静攝計圖逺大以答朕<lb/>
　恩九月奏偵大䇿凌敦多卜在華額爾齊斯謀由必濟<lb/>
　　　掠䝉古㳺牧其地與巴里坤甚近<lb/>
詔西路嚴備又言賊犯黄甲舒魯克距科布多城五十餘<lb/>
　　　里臣已将馬匹牲畜収入城固守仍相機擊之<lb/>
命振武将軍順承郡王錫保𫝊諭傅爾丹撤兵同駐察罕<lb/>
　　　廋爾十月<lb/>
諭傅爾丹曰爾等在科布多地方恃勇輕進堕賊詭計致<lb/>
<pb n="KR2m0053_WYG_154-41a"/>
　失地利損兵折将軍前獲罪我朝例所不貸本應執法<lb/>
　究治但傅爾丹整頓餘兵回至科布多固守城池賊衆<lb/>
　并力来犯復能列陣以待賊人逺遁隨即遣兵各處截<lb/>
　殺奪回被掠馬駝此次擊賊可贖爾等前罪今朕已盡<lb/>
　行寛免嗣後須黾勉効力朕自格外加恩是月傅爾丹<lb/>
　　　至察罕廋爾軍營<lb/>
命以錫保為靖邉大将軍傅爾丹仍掌振武将軍印協辦<lb/>
　　　軍務<lb/>
<pb n="KR2m0053_WYG_154-41b"/>
諭大學士等曰爾等可𫝊諭傅爾丹伊原與順承親王不<lb/>
　合王諸事並無過失近日傅爾丹輕進以致虧損官兵<lb/>
　若大将軍印務仍命管理非但衆心不服即傅爾丹心<lb/>
　亦不安伊既失䝉古等之心即緑旗兵丁亦未必孚信<lb/>
　伊所恃者惟數索倫耳豈知首先潰散幾致伊於危殆<lb/>
　者非索倫乎順承親王諸事遵朕指示領大兵在察罕<lb/>
　廋爾賊夷懼其聲威不敢侵擾旋即敗遁朕今令𫝊爾<lb/>
　丹為王協理以贖前愆至殱賊立功惟王是頼傅爾丹<lb/>
<pb n="KR2m0053_WYG_154-42a"/>
　　宜悉心盡力以圖報効若仍執前見妄存私意與王不<lb/>
　　和不但無益國家傅爾丹恐益増罪戾矣十年七月順<lb/>
　　　　承親王錫保奏賊来侵烏遜珠勒傅爾丹等接戰<lb/>
　　　　數次敗賊前隊及賊後隊全至衝突我師失利還<lb/>
　　　　歸大營<lb/>
諭曰傅爾丹領兵萬餘既已敗賊前隊則後隊自宜敗去<lb/>
　如何我師遂被衝散回營用兵失機罪在不赦去嵗𫝊<lb/>
　爾丹冐昧進剿損傷官兵迨回科布多時尚能整頓軍<lb/>
<pb n="KR2m0053_WYG_154-42b"/>
　旅邀截賊衆是以特恩寛免其罪理應竭力報効冀雪<lb/>
　前恥何以又致僨事倘因賊衆我寡恐有踈失相機回<lb/>
　營尚属可原若係輕躁懦弱以致失機即應革職嚴加<lb/>
　議處著順承親王秉公詳查據實陳奏八月錫保奏傅<lb/>
　　　爾丹並不預籌堵禦輙輕調兵進剿以致有誤軍<lb/>
　　　機<lb/>
詔革領侍衛内大臣振武将軍及公爵十一年二月錫保<lb/>
　　　續㕘傅爾丹于烏遜珠勒遇賊並未身先督戰致<lb/>
<pb n="KR2m0053_WYG_154-43a"/>
　　　士卒怯走軍機大臣議覆應付三法司定擬時<lb/>
上詢知烏遜珠勒之役鍚保奏稱撥兵一萬而所到之兵<lb/>
　　　實僅三千且留傅爾丹于軍營致賊越克爾森齊<lb/>
　　　老遇額駙䇿凌兵始敗走<lb/>
諭曰烏遜珠勒對壘情形朕曽細問額駙策凌傅爾丹情<lb/>
　罪尚有可原著從寛免其治罪留軍營効力贖罪十二<lb/>
　　　年四月北路副将軍額駙䇿凌入<lb/>
覲傅爾丹隨大将軍平郡王福彭赴科布多總統弁兵十<lb/>
<pb n="KR2m0053_WYG_154-43b"/>
　　　三年八月辦理糧餉額外侍郎伊都立及軍營辦<lb/>
　　　事侍讀學士蘇晋侵蝕分肥事覺詞連傅爾丹婪<lb/>
　　　虐等欵<lb/>
命侍郎海望拏觧来京並追論和通呼爾哈諾爾及烏遜<lb/>
　　　珠勒失機罪九月<lb/>
　今上御極<lb/>
　諭曰傅爾丹除貪婪等輕罪外第一是和通呼爾哈諾<lb/>
　　爾所犯之罪甚大伊身係統轄兵丁之大将軍乃不<lb/>
<pb n="KR2m0053_WYG_154-44a"/>
　　　能収拾衆心復與大臣等不睦且不能約束以致失<lb/>
　　　機將官兵損折皆傅爾丹之罪與岳鍾琪無異著将<lb/>
　　　伊監禁俟該部奏請時再派大臣等審訊十月王大<lb/>
　　　臣等覆鞫依律擬斬决得<lb/>
　㫖傅爾丹等失誤軍機負恩欺罔之罪不可勝数本應<lb/>
　　　即正典刑以彰國法但我<lb/>
皇考從前未即降㫖今朕仰體<lb/>
皇考遲回降㫖之意著改為斬監候乾隆四年與岳鍾琪<lb/>
<pb n="KR2m0053_WYG_154-44b"/>
　　　　均蒙<lb/>
　　恩釋放十三年四月<lb/>
　　特授内大臣䕶軍統領馳赴金川軍營並<lb/>
　　命其孫哈寜阿隨往一體馳驛八月署川陕總督同岳<lb/>
　　　　鍾琪辦理軍務<lb/>
　　諭曰川省自瞻對用兵而後繼以金川之役慶復踈縱<lb/>
　　　於前張廣泗怠弛於後曠日持久師老無功朕特起<lb/>
　　　爾等於廢棄之中委以軍機重任今訥親張廣泗俱<lb/>
<pb n="KR2m0053_WYG_154-45a"/>
　　已召取回京軍中事務聽汝二人辦理事權歸一當<lb/>
　　合兩人為一人合兩心為一心汝二人自思曩受<lb/>
皇考異数殊恩歴膺重寄其後干犯重辟者何事即釋放<lb/>
　　家居而敗辱之名終身不能湔洗今棄瑕録用予以<lb/>
　　自新之路當如何感激奮勉如何竭力報稱如果能<lb/>
　　克捷速奏蕩平豈但収之桑榆前恥可雪<lb/>
皇考厚恩向所未能報効者亦足仰酬萬一顯爵厚禄朕<lb/>
　　何吝焉是惟汝二人之福如其彼此各存意見不能<lb/>
<pb n="KR2m0053_WYG_154-45b"/>
　　鼔舞軍心以致公事不能就緒不獨軍法難逭将併<lb/>
　　前罪一體追問非慶復張廣泗可比汝二人當日同<lb/>
　　獲重罪今又同在一方勝則同其功負則同其咎務<lb/>
　　期協力和衷同心籌畫迅奏膚功以稱委任十月奏<lb/>
　　　請増調滿漢官兵並言破險摧碉必資利器臣前<lb/>
　　　在北路軍營見滿兵俱用絲綿長甲抵禦鎗子頗<lb/>
　　　覺有益又糌粑拉烏鎗質輕形短能致逺於山林<lb/>
　　　宻箐中背負亦便請多製應用軍機大臣議行時<lb/>
<pb n="KR2m0053_WYG_154-46a"/>
　　大學士傅恒奉<lb/>
命為經畧奏傅爾丹年近七旬精力就衰惟熟于管理<lb/>
　　滿兵請令専辦營盤諸務十四年正月<lb/>
命為㕘賛㑹金川酋莎羅奔朗卡乞降傅爾丹辦理納<lb/>
　　降及班師事宜四月授黒龍江将軍十七年卒<lb/>
諭曰傅爾丹宣力有年今聞溘逝朕心深為憫惻著加<lb/>
　恩賞銀一千兩辦理䘮事應得䘏典該部察例具奏<lb/>
　　尋<lb/>
<pb n="KR2m0053_WYG_154-46b"/>
賜祭葬如例諡温慤子二長兆徳次哈達哈相繼襲公<lb/>
　　爵哈達哈别有傳<lb/>
　<lb/>
　<lb/>
　<lb/>
　<lb/>
　<lb/>
欽定八旗通志卷一百四十<lb/>
</p>
<p>
</p>
  </div>
</body>
</text>
</TEI>
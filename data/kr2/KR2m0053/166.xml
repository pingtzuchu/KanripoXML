<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_166-1a"/>
欽定四庫全書<lb/>
欽定八旗通志卷一百五十二<lb/>
　人物志三十二<lb/>
　　大臣傳十八<hi>滿洲正黄旗六羅圗理琛瑪貝和諾  查克丹  覺  滿保    拉  素</hi>
　　<hi>圗</hi>　<hi>托特/</hi>　<hi>定夀/</hi>　<hi>拉布敦</hi>
　　　　圗理琛<lb/>
　　　圗理琛滿洲正黄旗人姓阿顔覺羅康熈二十五<lb/>
　　　年由監生考授内閣中書三十六年轉中書科掌<lb/>
<pb n="KR2m0053_WYG_166-1b"/>
　　　印中書尋遷内閣侍讀四十一年監督蕪湖關稅<lb/>
　　　務四十二年充禮部牛羊羣總管四十四年以缺<lb/>
　　　牲被控革職五十一年四月<lb/>
特命復職出使土爾扈特初土爾扈特汗阿玉竒從子阿<lb/>
　　　喇布珠爾嘗假道凖噶爾赴西藏謁達賴喇嘛已<lb/>
　　　而凖噶爾台吉策妄阿喇布坦與阿玉竒搆怨阿<lb/>
　　　喇布珠爾不得歸請内属<lb/>
詔封貝子<lb/>
<pb n="KR2m0053_WYG_166-2a"/>
賜牧嘉峪關外黨色爾騰嗣阿玉竒遣使薩穆坦入貢<lb/>
上憫阿喇布珠爾欲遣歸至是<lb/>
命圗理琛偕侍讀學士殷扎納即中納顔齎<lb/>
敇往諭假道俄羅斯五月圗理琛等自京起行七月達俄<lb/>
　　　羅斯境駐楚庫栢興以假道故俟其國察罕汗信<lb/>
　　　五十二年正月信至始行由烏的柏興越柏海爾<lb/>
　　　湖而北抵厄爾庫其駐托波爾之噶噶林遺属博<lb/>
　　　爾科泥來迎噶噶林者彼國所稱總營也圗理琛<lb/>
<pb n="KR2m0053_WYG_166-2b"/>
　　　等欲行博爾科泥言噶噶林令迎天使由水路行<lb/>
　　　而昻噶拉河氷未泮請駐候之五月由昻噶拉河<lb/>
　　　乘舟抵伊聶謝柏興登陸閏五月抵麻科斯科復乗<lb/>
　　　舟由掲的河順流而行所經者曰那里穆柏興蘇<lb/>
　　　爾呼特柏興薩瑪爾斯科狄穆演斯科七月至<lb/>
　　　托波爾噶噶林名馬提飛費多里魚赤者迎至署<lb/>
　　　留八日仍遣博爾科泥䕶之行抵鴉班沁登陸由<lb/>
　　　費耶爾和土爾斯科越佛落克嶺抵索里喀穆斯<lb/>
<pb n="KR2m0053_WYG_166-3a"/>
　　　科以路濘守凍十月始行所經者曰改郭羅多<lb/>
　　　黒林諾付喀山西穆必爾斯科十一月至薩拉托<lb/>
　　　付是為俄羅斯與土爾扈特界水自東北來折而<lb/>
　　　南俄羅斯呼為佛爾格土爾扈特則呼為額濟勒<lb/>
　　　阿玉竒汗駐牧地曰瑪努托海距此十日程以雪<lb/>
　　　盛不能行五十三年四月阿玉竒遣台吉偉徴等來<lb/>
　　　迎五月圗理琛等渡額濟勒河喇喇布珠爾之父<lb/>
　　　納扎爾瑪穆特遣人獻馬却之六月朔至瑪努托<lb/>
<pb n="KR2m0053_WYG_166-3b"/>
　　　海阿玉竒擇吉聴宣<lb/>
敇我使語之曰阿喇布珠爾已賜爵優飬欲遣歸爾牧以<lb/>
　　　策妄阿喇布坦惡爾恐戕之爾若欲令阿喇布珠<lb/>
　　　爾歸當自俄羅斯來迎阿玉竒曰我雖外夷然冠<lb/>
　　　服與中國同俄羅斯乃嗜欲不同言語不通之國<lb/>
　　　也天使歸經其國當察其情俄羅斯若以往來數<lb/>
　　　故不假道則我無由入貢矣阿喇布珠爾荷<lb/>
厚恩與歸土爾扈特等復何疑慮於是阿玉竒及納扎爾<lb/>
<pb n="KR2m0053_WYG_166-4a"/>
　　　瑪穆特等各贈馬及方物圗理琛等以越境無私<lb/>
　　　交却不受阿玉竒待之有隆禮留十四日筵宴不<lb/>
　　　絶復附表奏謝圗理琛等遂行由舊路歸俄羅斯<lb/>
　　　遣䕶如初五十四年三月還京是役也往返三載<lb/>
　　　餘經行數萬里盖土爾扈特為俄羅斯所隔逺阻<lb/>
　　　聲教而俄羅斯又故導我使紆道行圗理琛等自<lb/>
　　　奉使及反<lb/>
命無辱焉既歸圗理琛撰異域録首冠輿圗次為行記一<lb/>
<pb n="KR2m0053_WYG_166-4b"/>
　　　卷呈<lb/>
覽<lb/>
上嘉恱授兵部貟外郎阿喇布珠爾亦遂留牧黨色爾騰<lb/>
　　　不復遣再傳至其子丹忠於雍正九年遷牧額濟<lb/>
　　　内河四月圗理琛遷郎中雍正元年七月<lb/>
命赴廣東盤查藩庫九月即擢廣東布政使三年正月調<lb/>
　　　陜西布政使四月署陜西廵撫七月實授九月疏<lb/>
　　　言西安延安两府地廣事繁請改商州同州華州<lb/>
<pb n="KR2m0053_WYG_166-5a"/>
　　　乾州邠州耀州鄜州葭州綏徳州俱為直𨽻州分<lb/>
　　　西安府属之鎮安雒南山陽商南四縣𨽻商州朝<lb/>
　　　邑郃陽澄城韓城四縣𨽻同州華隂蒲城二縣𨽻<lb/>
　　　華州武功永夀二縣𨽻乾州三水淳化長武三縣<lb/>
　　　𨽻邠州同官白水二縣𨽻耀州延安府属之雒川<lb/>
　　　中部宜君三縣𨽻鄜州呉堡神木府谷三縣𨽻葭<lb/>
　　　州米脂清澗二縣𨽻綏徳州部議從之四年四月<lb/>
　　　奏請支庫銀六萬兩採買芻豆為西安兵丁備用<lb/>
<pb n="KR2m0053_WYG_166-5b"/>
諭曰圗理琛向任廣東布政使時宻奏不准官兵預支俸<lb/>
　餉廣東及各省原有嵗暮預支兩月錢粮之例伊亦固<lb/>
　執不行以致兵丁度嵗艱窘怨謗繁興撫臣年希堯強<lb/>
　之而後給發隨經具摺奏聞比時朕恐圗理琛在廣東<lb/>
　未必相安故改調西安旋有西安廵撫員缺遂爾擢用<lb/>
　今圗理琛奏請預支銀兩採買豆草以備用是圗理琛<lb/>
　為布政使時則但知有錢粮而不知有兵丁今為廵撫<lb/>
　又但知邀兵弁之歡心而不復計錢粮之出納身為大<lb/>
<pb n="KR2m0053_WYG_166-6a"/>
　臣乃偏執已私遂至前後大相矛盾况雍正元年題定<lb/>
　兵馬豆草折銀之例悉照酌中之價若遇豊年價賤兵<lb/>
　丁可得餘銀若遇歉年價貴許該管上司題請増給是<lb/>
　兵丁原無歉年匱乏之慮今西安兵丁之豆草請預買<lb/>
　以備用則他處兵丁之豆草獨不當預備乎圗理琛身<lb/>
　在西安即欲加厚於西安旗標兵丁豈此外兵丁皆不<lb/>
　當蒙惠乎西安總統滿洲兵馬乃将軍延信專責圗理<lb/>
　琛即謂有益於兵丁亦當與延信同奏今妄憑臆見獨<lb/>
<pb n="KR2m0053_WYG_166-6b"/>
　自敷陳顯欲侵将軍之職掌著傳㫖申飭五月保送遊<lb/>
　　　擊查爾扈<lb/>
諭曰嘗見滿洲為上司則以滿洲為可信任漢人為上司<lb/>
　則以漢人為可信任漢軍為上司則以漢軍為可信任<lb/>
　不思身為大臣管轄之人滿漢俱有一有偏向則諸事<lb/>
　皆不得其平何以服人心而舉庻務前令陜西督撫提<lb/>
　臣各保遊擊一員守備一員送京引見朕意以陜西武弁可<lb/>
　用者甚多而征討桌子山等處又多効力有功之人地方大<lb/>
<pb n="KR2m0053_WYG_166-7a"/>
臣當従公保薦以副朕留心人材之意乃圗理琛扵遊<lb/>
擊内將查爾扈保送前來查爾扈曽在乾清門侍衞行<lb/>
走用為陜西撫標遊擊滿洲在陜西為緑旗武官者只<lb/>
有查爾扈一人而圖理琛即将伊保舉豈此外遂無可<lb/>
保舉者乎且查爾扈係朕深知熟識之人又何必進京<lb/>
引見着即令囬任又潼闗修造滿兵房屋延信圖理琛<lb/>
特差旗員四人前往監造若云滿洲房屋漢官監造未<lb/>
必合宜何妨指示規模令其照式為之而必欲差委滿<lb/>
<pb n="KR2m0053_WYG_166-7b"/>
洲謂其不致侵蝕浮冒是明以漢人為不可信用而以<lb/>
滿洲為可信用即有意偏向之明騐矣著交與延信圖<lb/>
理琛不時稽查若所差旗員不善辦理或有侵蝕浮冒<lb/>
或在地方生事滋擾朕少有所聞定将延信圖理琛一<lb/>
併從重議處十月䟽言靖邉定邉二所距保安安塞膚<lb/>
　　施三縣甚逺請將靖邊所地丁錢糧歸附近之鎮樂<lb/>
　　寧塞二堡令靖邊經厯司徵收定邊所地丁錢糧歸<lb/>
　　附近之磚井鹽埸二堡令定邉縣縣丞徴収下部<lb/>
<pb n="KR2m0053_WYG_166-8a"/>
　　　議行尋遷兵部右侍郎五年四月轉左侍郎六月<lb/>
　　　調吏部右侍郎八月偕喀爾喀郡王額駙䇿凌等<lb/>
　　　往定喀爾喀與俄羅斯界十二月仍調兵部右侍<lb/>
　　　即六年三月追議前定界時與俄羅斯使臣薩瓦<lb/>
　　　鳴礮謝天私立木牌扵定界所旋焚之擅納俄羅<lb/>
　　　斯貿易人入界又前任陕西廵撫時将天下兵数<lb/>
　　　繕摺私給延信<lb/>
命逮治鞫實擬斬十一月<lb/>
<pb n="KR2m0053_WYG_166-8b"/>
宥免十二月<lb/>
命往築扎克拜達里克城十三年九月<lb/>
　今上御極授内閣學士十二月授工部侍郎乾隆元年<lb/>
　諭曰圖理琛年老昏庸不勝工部侍郎之任著仍為内<lb/>
　　閣學士二年乞休<lb/>
　允之五年卒<lb/>
　　　　貝和諾<lb/>
　　　貝和諾滿洲正黄旗人姓冨察尚書濟席哈之孫<lb/>
<pb n="KR2m0053_WYG_166-9a"/>
聖祖仁皇帝康熙二十七年由工部筆帖式授户部主事<lb/>
　　　洊遷兵部員外郎戸部郎中兼佐領三十四年十<lb/>
　　　一月遷兵部督捕右理事官㝷遷大理寺卿三十<lb/>
　　　五年二月奉<lb/>
命往山東經理閘河五月總漕桑額奏漕船盡過濟寧較<lb/>
　　　上年早月餘皆仰賴<lb/>
睿慮周詳豫遣卿臣貝和諾封閘蓄水啟閉以時六月貝<lb/>
　　　和諾還奏漕船陸續抵通<lb/>
<pb n="KR2m0053_WYG_166-9b"/>
上曰遣官有益漕運自後可倣行之七月遷都察院左副<lb/>
　　　都御史三十六年正月擢戸部侍郎十一月禮部<lb/>
　　　奏朝鮮國王李焞以旱澇頻仍廩庾空乏八路流<lb/>
　　　離請開市義州中江貿穀得<lb/>
㫖覽奏朝鮮乞糴朕心深為憫惻可賞給米一萬石令侍<lb/>
　郎陶岱督運前往再運二萬石令侍郎貝和諾往中江<lb/>
　監視貿易三十七年五月事竣李焞表謝八路生靈賴<lb/>
　　　得全活十二月授陕西巡撫二十八年六月疏言<lb/>
<pb n="KR2m0053_WYG_166-10a"/>
　　　陜省兵民被<lb/>
恩撫恤無微不周准開捐事例原期積貯充實緩急足恃<lb/>
　　　臣抵任後計原報捐納米麥撥支兵糧等項應存<lb/>
　　　一百七十七萬八千九百一十九石今省倉及各<lb/>
　　　州縣實存十七萬一千二百石有竒虧缺一百六<lb/>
　　　十萬七千六百八十六石不敢不據實陳明<lb/>
上命尚書富拉塔張鵬翮往同貝和諾察核三十九年正<lb/>
　　　月覆奏原捐米麥分貯長安永夀華隂等縣因防<lb/>
<pb n="KR2m0053_WYG_166-10b"/>
　　　霉爛出糶三十八萬二千八百九十餘石現已糴<lb/>
　　　補足數此外俱係報捐之官生掛欠今亦陸續完<lb/>
　　　納尚少一百九萬九千八百餘石應開造報捐官<lb/>
　　　生姓名及掛欠實数達部俟完納後方准陞𨕖考<lb/>
　　　試仍勒限嚴催倘逾限不完并議處經手各官事<lb/>
　　　下部議從之三月疏言漢興道所轄界連楚蜀幅<lb/>
　　　<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>遼濶最為緊要請以議裁之神木道李杰就近<lb/>
　　　調補疏入<lb/>
<pb n="KR2m0053_WYG_166-11a"/>
諭部臣曰神木地方朕前統領大兵經過見田畆瘠薄人<lb/>
　民稀少最為寒苦然逼近䝉古實属要地前貝和諾奏<lb/>
　裁神木道今又以現任道員李杰題補漢興道是為李<lb/>
　杰規避寒苦希調善地其嚴加議處部議降三級調用<lb/>
　　　得<lb/>
㫖從寛留任五月調四川廵撫十一月<lb/>
命督理進𠞰爐蠻糧餉四十一年四月疏言打箭爐駐劄<lb/>
　　　官兵需用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>餉宜豫為接濟請撥隣省銀十萬两<lb/>
<pb n="KR2m0053_WYG_166-11b"/>
　　　來川應期給發扣捐本省知縣以上各官俸銀補<lb/>
　　　項下部議如所請<lb/>
上曰四川極邉之地官員度日維艱免其扣捐俸銀補項<lb/>
　　　六月疏言打箭爐木鴉等處畨民一萬九千餘戸<lb/>
　　　歸順應添設安撫使五員副使五員土百户四十<lb/>
　　　五員以專管轄又疏言邉末藉茶資生向來邉民<lb/>
　　　造辦賞畨茶包之外聴其以所餘運爐貿易恐有<lb/>
　　　營官撓阻請給天全土司官引四千道副土司官<lb/>
<pb n="KR2m0053_WYG_166-12a"/>
　　引一千六百道定額徴課閏六月疏言各省重犯<lb/>
　　招册久經達部其秋審時令造全招又摘造畧節<lb/>
　　事属繁複請嗣後秋審以原供及督撫㸔語敘入<lb/>
　　册内停止繁複造送十一月疏言化林松潘均属<lb/>
　　邉地素不産米向來化林設兵尚少故照建昌各<lb/>
　　營例折給今兵衆餉多米價騰貴請照松潘之例<lb/>
　　増價給發四十二年正月疏言各省教職毎學二<lb/>
　　員獨川省有五十七學各設一員請於威茂等州<lb/>
<pb n="KR2m0053_WYG_166-12b"/>
　　敘州等府㑹川等衛添設訓導一温江等縣添設<lb/>
　　教諭一九姓司學添設教授一三月疏言前撫臣<lb/>
　　于養志題明松潘小河叠溪三處收捐米穀分貯<lb/>
　　備用自三十八年迄今松潘捐一千七百餘石其<lb/>
　　小河叠溪以道路險峻輸運維艱罕赴捐納請停<lb/>
　　止收貯例四十三年正月疏言川省行鹽潼川中<lb/>
　　江山路﨑嶇艱於陸運額引壅滯難銷惟氷江小<lb/>
　　溪水運可通請増給水引商民交便諸疏並下部<lb/>
<pb n="KR2m0053_WYG_166-13a"/>
　　　議行二月内遷兵部侍郎四十四年五月擢雲貴<lb/>
　　　總督四十五年六月疏言新陞廣東布政使之雲<lb/>
　　　南按察使劉䕃樞老成練逹清亷愛民今現署雲<lb/>
　　　南布政使請即以留補得<lb/>
㫖如所請九月擒獲逆匪李天極王枝葉等於富民縣之<lb/>
　　　響哨山李天極者昆明人冐入廣通縣學與臨安<lb/>
　　　府生員朱六非造為符䜟以師宗州生員之子魏<lb/>
　　　枝葉流蕩不歸誘之詭託明桂王之孫陽以王姓<lb/>
<pb n="KR2m0053_WYG_166-13b"/>
　　　相呼遇開化府賣藥人楊春榮蒙自縣談相人張<lb/>
　　　平山富民縣演伎人楊起鳳同謀不軌偽稱文興<lb/>
　　　三年以鉛摹桂王之寳及諸偽印散播總制大將<lb/>
　　　軍副總兵都督僉事等偽劄願入黨者改装蓬頭<lb/>
　　　僧或長髪道士潛期先掠廣南次掠開化由䝉自<lb/>
　　　刦省城為督標弁兵首報先後擒獲李天極王枝<lb/>
　　　葉楊春榮楊起鳯張平山朱六非請<lb/>
㫖立斬餘黨流徙數人首報者奨賞如例四十六年十月<lb/>
<pb n="KR2m0053_WYG_166-14a"/>
　　　疏陳金銀銅錫等礦厰嵗徵實數戸部以未較舊<lb/>
　　　額加増議駁<lb/>
上曰雲南礦稅一年徴銀八萬兩零用撥兵餉數亦不少<lb/>
　若又令加増有不致累民乎著照原題議給四十九年<lb/>
　　　九月内遷禮部尚書五十年十月以山西太原流<lb/>
　　　匪陳四等六十餘人詭稱赴雲南開墾擕婦女乘<lb/>
　　　馬驘由陜西湖廣至貴陽貝和諾前任總督得布<lb/>
　　　政使張建績牒報不即察究僅令咨回原籍降一<lb/>
<pb n="KR2m0053_WYG_166-14b"/>
　　　級調用十一月授<lb/>
　　盛京工部侍郎五十七年十月復禮部尚書五十九<lb/>
　　　年正月以老乞休得<lb/>
㫖慰留六十年二月卒於官年七十有五子瑪拉自有傳<lb/>
　　　　查克丹<lb/>
　　　查克丹滿洲正黄旗人姓博爾濟吉特曽祖恩格<lb/>
　　　徳爾和碩額駙追封三等奉義公有傳祖索爾哈<lb/>
　　　固倫額駙授三等輕車都尉父色楞頭等侍衛襲<lb/>
<pb n="KR2m0053_WYG_166-15a"/>
　　　世職兼佐領康熈三十年查克丹由官學生襲三<lb/>
　　　等輕車都尉三十八年𨕖侍衛四十三年襲佐領<lb/>
　　　㝷授散秩大臣六十年授鑲藍旗䝉古副都統六<lb/>
　　　十一年遷正黄旗䕶軍統領雍正元年授火器營<lb/>
　　　大臣二年擢鑲藍旗蒙古都統三年<lb/>
命赴甘州署將軍事先是凖噶爾貢使至甘州左衛守備<lb/>
　　　馬徳仁右衛守備王三捷供應失時查克丹抵任<lb/>
　　　知其事疏<lb/>
<pb n="KR2m0053_WYG_166-15b"/>
聞並陳由花馬池至甘州沿途驛馬疲瘦狀<lb/>
詔總督年羮堯等嚴飭所属管驛官加意養馬罰徳仁三<lb/>
　　　捷俸四年旋京仍任正黄旗䕶軍統領五年正月<lb/>
　　　擢正黄旗滿洲都統十月授議政大臣㝷<lb/>
命率班兵赴北路軍營九年振武將軍順承親王錫保由<lb/>
　　　北路討凖噶爾<lb/>
命查克丹㕘贊軍務授内大臣十年凖噶爾小策凌敦多<lb/>
　　　卜謀掠喀爾喀查克丹偕喀爾喀親王丹津多爾<lb/>
<pb n="KR2m0053_WYG_166-16a"/>
　　　濟額駙策凌等赴奔博圗山偵禦未至賊衆越察<lb/>
　　　罕瘦爾軍營入掠杭愛山因反斾尾追至額爾徳<lb/>
　　　尼昭賊衆逼鄂爾坤河而陣為負嵎計查克丹等<lb/>
　　　督兵奮擊大敗之餘賊負傷竄推河復追至察罕<lb/>
　　　托輝斬馘㡬盡捷<lb/>
聞敘功授雲騎尉併原襲世職為二等輕車都尉時順承<lb/>
　　　親王代傅爾丹為靖邉大將軍仍<lb/>
命查克丹㕘贊軍務十二年調鑲藍旗滿洲都統十三年<lb/>
<pb n="KR2m0053_WYG_166-16b"/>
　　　自軍營還調正紅旗䝉古都統乾隆四年五月以病乞休<lb/>
　優詔弗允十月復籲請<lb/>
　諭曰卿才品優長簡任都統内大臣正資料理前因患<lb/>
　　病告休朕降㫖照舊供職今覽奏情詞懇切著以原<lb/>
　　品休致十一年九月卒<lb/>
　賜祭𦵏如例諡敏恪子和爾敦官副都統襲二等輕車<lb/>
　　　都尉三十一年卒停襲<lb/>
　　　　覺羅滿保<lb/>
<pb n="KR2m0053_WYG_166-17a"/>
　　　覺羅滿保滿洲正黄旗人康熈三十三年進士改<lb/>
　　　庻吉士授檢討三十八年充浙江鄉試副考官㝷<lb/>
　　　充<lb/>
　　日講起居注官四十年遷侍講四十一年充山東鄉<lb/>
　　　試副考官四十五年授國子監祭酒四十八年擢<lb/>
　　　内閣學士充<lb/>
　　經筵講官五十年十一月授福建廵撫五十二年正<lb/>
　　　月疏言福州府属之閩縣福清長樂連江羅源興<lb/>
<pb n="KR2m0053_WYG_166-17b"/>
　　　化府属之莆田泉州府属之晉江惠安同安南安<lb/>
　　　漳州府属之龍溪漳浦海澄詔安福寧州與所属<lb/>
　　　之寧徳共十六州縣皆瀕海要地必得諳練庻務<lb/>
　　　素著才能者治之而後人地相宜嗣後遇缺請於<lb/>
　　　直𨽻各省卓異官内<lb/>
特簡調授三年俸滿陞用疏下吏部議御史璩廷祜疏言<lb/>
　　　五方風土不齊秦晋燕趙之治未必可治閩越驟<lb/>
　　　易其處官與民不相習安能遽展其才迨稍稍諳<lb/>
<pb n="KR2m0053_WYG_166-18a"/>
　　　練已屆三年又陞遷他往於地方無益且懸缺乆<lb/>
　　　待事多貽誤滿保所奏未可為例不如就本省擇<lb/>
　　　員調補疏亦下吏部部議滿保所指十六州縣非<lb/>
　　　海外烟瘴地應循例歸部選<lb/>
上諭大學士等曰督撫為地方得人起見懇切陳奏理所<lb/>
　應然御史言其未可為例似皆由卓異官不願往海濵<lb/>
　苦地嘱其於未經部覆之先條奏自然部議不准如此<lb/>
　則權歸科道是明季惡習漸不可長其閩省十六州縣<lb/>
<pb n="KR2m0053_WYG_166-18b"/>
　當㨂選發往問九卿詹事科道再奏㝷覆奏璩廷祜愚<lb/>
　　　昧不逹事宜應如滿保奏即行㨂選卓異官引<lb/>
見補授發往五十四年十一月擢福建浙江總督五十六<lb/>
　　　年十二月疏言鹿耳門為臺灣咽喉澎湖為厦門<lb/>
　　　藩衛安平鎮為水師三營重地及海洋各口岸分<lb/>
　　　别極衝次衝修築礅臺擇地建造營房廵防分守<lb/>
　　　又言海船出入宜取船户澳甲保結限以人數並<lb/>
　　　禁漁船私載米糧軍噐其臺灣商船往來令毋徑<lb/>
<pb n="KR2m0053_WYG_166-19a"/>
　　趨大洋悉赴厦門給照騐行除泊港貿易貨物照<lb/>
　　例納稅外其往江南浙江貿易者仍在江浙海關<lb/>
　　納稅免其重徴五十七年四月疏言福建駐防兵<lb/>
　　孳生衆多有壯丁未得披甲者二千餘名請挑選<lb/>
　　撥補緑旗各標營缺食糧又言淡水鷄籠山為臺<lb/>
　　灣北界三面濵海西南夷舶往琉球日本者皆望<lb/>
　　此山為凖的且澳港深濶可泊巨艦百餘内為肩<lb/>
　　豆門沃野百里畨社衆多請增置淡水營設官駐<lb/>
<pb n="KR2m0053_WYG_166-19b"/>
　　防以扼臺灣之尾五十九年五月同浙江廵撫朱<lb/>
　　軾疏陳修築海塘六事一海寜縣老鹽倉北岸石<lb/>
　　塘自蒲爾兠至姚家堰凡築隄一千三百四十丈<lb/>
　　一石塘髙二丈毎丈累石十層塘外聚漲沙擁䕶<lb/>
　　隄根一開中小亹淤沙使復江海故道一築上虞<lb/>
　　縣夏蓋山石塘一千七百九十丈防南岸潮患一<lb/>
　　調委經理各官以專責成一江海潮神加贈封號<lb/>
　　令有司春秋致祭諸疏俱下部議行六十年四月<lb/>
<pb n="KR2m0053_WYG_166-20a"/>
　　　奸民朱一貴自稱明裔偽號中興王下大元帥<lb/>
　　聚衆倡亂於鳳山縣之姜薗地遂陷臺灣府治總兵<lb/>
　　　歐陽凱副将許雲㕘将羅萬倉逰擊㳺崇功等率<lb/>
　　　兵𠞰賊並遇害五月丁夘滿保聞報檄調水陸兵<lb/>
　　　俱赴澎湖撥運省倉及上㳺州縣各倉穀數萬石<lb/>
　　　濟軍食自率標兵至厦門六月丙午提督施世驃<lb/>
　　　與南澳總兵藍廷珍進征鹿耳門敗賊安平鎮壬<lb/>
　　　子克復臺灣府治乙夘滿保於厦門奉到<lb/>
<pb n="KR2m0053_WYG_166-20b"/>
上頒招撫臺灣衆民<lb/>
硃筆諭㫖曰朕思爾等俱係内地之民非賊㓂可比或為<lb/>
　飢寒所廹或因不肖官員刻剥遂致一二匪類倡誘衆<lb/>
　人殺害官兵情知罪不能免乃妄行强抗其實與衆何<lb/>
　渉今若遽行征𠞰朕心大有不忍故諭總督滿保令其<lb/>
　暫停進兵爾等若即就撫自原諒爾等之罪倘執迷不<lb/>
　悟則遣大兵圍𠞰俱成灰燼矣臺灣只一海島四面貨<lb/>
　物俱不能到本地所産不敷所用止賴閩省錢糧養生<lb/>
<pb n="KR2m0053_WYG_166-21a"/>
　前海賊佔據六十餘年猶且𠞰服不遺餘孽今匪類數<lb/>
　人亦何能為耶諭㫖到時即将困廹情由訴明改惡歸<lb/>
　正仍皆朕之赤子朕知此事非爾等本願必有不得已<lb/>
　苦情意謂與其坐以待斃不如茍且偷生因而肆行擄<lb/>
　掠原其致此之罪俱在不肖官員爾等俱係朕厯年贍<lb/>
　養良民朕不忍𠞰除故暫停進兵若總督提督總兵官<lb/>
　統領大兵圍𠞰爾等安能支持此㫖一到諒必就撫毋<lb/>
　得執迷不悟妄自取死於是滿保令興泉道陶範率都<lb/>
<pb n="KR2m0053_WYG_166-21b"/>
　　　司守備等官往臺灣傳宣<lb/>
上㫖閠六月丙寅諸羅縣溝尾荘民人楊旭等宻約壮丁<lb/>
　　　六百餘人佯與賊附宰牲結盟誘朱一貴等夜飲<lb/>
　　　逹旦俟醉臥收藏其鬬械四面合圍生擒朱一貴<lb/>
　　　及其黨十二人獻施世驃軍前世驃與滿保先後<lb/>
　　　入奏檻送朱一貴等至京磔誅扵市滿保疏言賊<lb/>
　　　匪蠢動時惟淡水營守偹陳策鼓勵兵民堅守汛<lb/>
　　　地擒殺亂民苑景文等以待大兵進援協同𠞰撫<lb/>
<pb n="KR2m0053_WYG_166-22a"/>
　　　寔為奮力効忠<lb/>
上遂擢陳策為臺灣總兵官又疏言前者三月間鳯山縣<lb/>
　　　民在㯽榔林地方演劇羣飲知府王珍縱役需索<lb/>
　　　妄拿多人朱一貴乘機倡亂扵四月十九日樹旗<lb/>
　　　聚衆臺厦道梁文煊及所属官員一無備禦退回<lb/>
　　　澎湖應革職提問其戴罪効力之逰擊張彦賢等<lb/>
　　　應解任審擬得<lb/>
㫖如所請行八月以臺灣颶風大作入奏<lb/>
<pb n="KR2m0053_WYG_166-22b"/>
諭曰臺灣地方官平日但知肥己刻剥小民激變人心及<lb/>
　大兵進𠞰殺戮之氣上干天和颱颶陡發倒塌房屋淹<lb/>
　没船隻傷損人民此皆不肖有司貪殘所致也今宜速<lb/>
　行賑卹以慰兆民<lb/>
世宗憲皇帝雍正元年八月兵部議臺灣陣亡總兵歐陽<lb/>
　　　凱副将許雲等予加贈廕卹征𠞰有功之提督施<lb/>
　　　世驃總兵藍廷珍等予世職敘録有差滿保為封<lb/>
　　　疆大吏致匪類竊發失䧟城池其聞變即赴厦門<lb/>
<pb n="KR2m0053_WYG_166-23a"/>
　　　調度有方應以功抵罪得<lb/>
㫖滿保雖有失䧟地方之罪但一聞事發即親往厦門撫<lb/>
　慰衆心遵依<lb/>
皇考指示調遣官兵七日之内克復臺灣著兼兵部尚書<lb/>
　職銜先是上杭縣奸民温上貴往臺灣從朱一貴得偽<lb/>
　　　元帥劄付及木刻偽印仍還上杭将煽誘其鄉人<lb/>
　　　從賊聞朱一貴伏誅遂竄江西潛結棚匪数百人<lb/>
　　　謀掠萬載縣城知縣施昭庭調集鄉勇同營汛官<lb/>
<pb n="KR2m0053_WYG_166-23b"/>
　　　兵𠞰捕擊斃三百餘人生擒温上貴與其黨十數<lb/>
　　　人並正法扵是大學士白潢尚書張廷玉各條奏<lb/>
　　　禁戢棚匪策<lb/>
勅所在督撫詳議滿保疏言閩浙两省棚民以種蔴種靛<lb/>
　　　種煙造紙燒炭煽鐡等項為業奸民不一令地隣<lb/>
　　　出保結五棚長連環互結若有為匪不法事踪跡<lb/>
　　　可疑人而弗首報者依律連坐則自不敢容隠州<lb/>
　　　縣官於農隙時徧履各棚稽查如始勤終怠約束<lb/>
<pb n="KR2m0053_WYG_166-24a"/>
　　　不嚴即劾罷之浙江之鄞縣奉化等二十七縣福<lb/>
　　　建之閩縣龍巖等四十州縣皆有棚民宜如沿海<lb/>
　　　州縣例扵通省内㨂選才守兼優之員題請調補<lb/>
　　　則治法與治人咸收寔效矣疏下部議以福建通<lb/>
　　　計六十州縣無棚民而又非沿海者僅十三縣難<lb/>
　　　供四十七州縣之選補其約束事宜及浙江二十<lb/>
　　　七縣㨂調應如所奏行議上得<lb/>
㫖嗣後凡有棚民之閩省州縣吏部将所出之缺扵進呈<lb/>
<pb n="KR2m0053_WYG_166-24b"/>
　月官履歴時具奏朕扵月官内㨂補發往二年十一月<lb/>
上諭大學士等曰凡督撫大吏任封疆之寄其所陳奏皆<lb/>
　有關國計民生故扵本章之外准用奏摺以本章所不<lb/>
　能盡者則奏摺可以詳陳而朕諭㫖所不能盡者亦皆<lb/>
　扵奏摺中詳悉批示以定行止此皆機宻𦂳要之事不<lb/>
　可輕洩是以朕将内製皮匣發于諸臣令其封鎖奏逹<lb/>
　盖取堅固慎宻他人不敢私開也去年初行時諸臣尚<lb/>
　皆敬慎近聞浙閩總督滿保山西廵撫諾岷等皆有信<lb/>
<pb n="KR2m0053_WYG_166-25a"/>
　託之人在京私看奏摺及朕所批宻㫖朕待諸臣推心<lb/>
　置腹事事至誠言無不盡諸臣正當仰體朕懐謹慎周<lb/>
　宻凡有摺奏據理敷陳候朕裁奪何必委託其子弟親<lb/>
　戚探聽消息以致洩露宻摺藉生種種弊端此皆由諸<lb/>
　臣不能自信又不能信朕其存心如此則宻摺又何益<lb/>
　乎嗣後停其摺奏有事只照例具本其餘督撫大吏奏<lb/>
　摺若有子弟親朋在京私開者一經發覺朕必將私開<lb/>
　之人正法督撫等照溺職例革職决不寛貸滿保尋疏<lb/>
<pb n="KR2m0053_WYG_166-25b"/>
　　　言摺奏不能慎宻臣罪實無可寛䝉<lb/>
恩不即罷斥仍任海疆重寄遇有𦂳要之事必得具摺奏請<lb/>
聖訓方可料理無悞得<lb/>
㫖滿保旣知過懇切奏請准照常摺奏三年九月卒於官<lb/>
　　　遺疏言新任巡撫毛文銓未至總督印信不便逺<lb/>
　　　送謹交福州將軍宜兆熊署理并留解任巡撫黄<lb/>
　　　國材暫緩起程如舊辦理得<lb/>
㫖滿保向来居官雖無廉介之稱然才幹優長盡心辦事<lb/>
<pb n="KR2m0053_WYG_166-26a"/>
　整飭營伍經理海疆實為稱職昔年臺灣一事雖不能<lb/>
　消弭於未然而能於七日之内即行克復功過足以相<lb/>
　抵朕即位以來時加教誨滿保亦知奮勵矢志亷潔及<lb/>
　至抱病沈篤之際尚能留心地方將黄國材留閩以待<lb/>
　新任廵撫並將總督印務交與將軍宜兆熊其辦理俱<lb/>
　属得體今聞溘逝朕心深為軫惻下部察例議卹時尚<lb/>
　　　書隆科多獲罪法司鞫訊其家人得滿保餽金三<lb/>
　　　百兩狀及禮部議卹疏入<lb/>
<pb n="KR2m0053_WYG_166-26b"/>
上留中乆之始發出<lb/>
諭曰滿保居官賢否衆論不一是以賜卹之典朕未即定<lb/>
　今細加訪察知其居官甚属平常於吏治民生毫無禆<lb/>
　益但謟媚隆科多年羮堯而已不必賜卹與諡<lb/>
　　　　瑪拉<lb/>
　　　瑪拉滿洲正黄旗人姓富察康熙三十六年襲佐<lb/>
　　　領四十三年遷䕶軍㕘領雍正元年三月授鑲藍<lb/>
　　　旗蒙古副都統十一月調本旗滿洲副都統二年<lb/>
<pb n="KR2m0053_WYG_166-27a"/>
　　　二月擢刑部侍郎十一月以本内誤絞為斬降三<lb/>
　　　等侍衛兼佐領四年授正紅旗滿洲副都統五年<lb/>
　　　正月奉使西藏先是副都統宗室鄂齊疏報西藏<lb/>
　　　情形言達賴喇嘛年㓜總理藏務貝子康濟鼐恃<lb/>
　　　其勲績輕視諸噶卜倫衆恨之固山貝子阿爾布<lb/>
　　　巴乘隙與隆布鼐扎爾鼐為黨煽搆事端致達賴<lb/>
　　　喇嘛與康濟鼐不和請予隆布鼐扎爾鼐噶卜倫<lb/>
　　　原銜罷其職掌以翦阿爾布巴羽翼<lb/>
<pb n="KR2m0053_WYG_166-27b"/>
上因命瑪拉偕侍讀學士僧格往<lb/>
諭達賴喇嘛康濟鼐和𠂻共事<lb/>
賞銀一千两總理西藏事務十月阿爾布巴戕康濟鼐以<lb/>
　　　兵圖後藏貝勒頗羅鼐至阿里頗羅鼐截殺其衆<lb/>
　　　遂領兵往剿阿爾布巴<lb/>
上以瑪拉在藏恐為阿爾布巴所惑從中講和以致頗羅<lb/>
　　　鼐受害<lb/>
遣學士班第宻<lb/>
<pb n="KR2m0053_WYG_166-28a"/>
諭機宜六年七月頗羅鼐自藩玉口至喀巴先擊喀木卡<lb/>
　　　倫與隆布鼐遇是夜斥候兵集遂抵西藏瑪拉等<lb/>
　　　趨布達拉䕶達賴喇嘛還藏各廟喇嘛擒阿爾布<lb/>
　　　巴隆布鼐扎爾鼐以獻頗羅鼐縶送瑪拉所瑪拉<lb/>
　　　等鞫謀殺康濟鼐状得實磔阿爾布巴斬隆布鼐<lb/>
　　　扎爾鼐逆孥縁坐十月瑪拉等以達頼喇嘛入隊<lb/>
　　　中率西安滿洲兵四百固原兵五百四川兵百駐<lb/>
　　　察木多應援七年二月調鑲藍旗滿洲副都統留<lb/>
<pb n="KR2m0053_WYG_166-28b"/>
　　　駐裏塘䕶逹賴喇嘛六月<lb/>
賞銀二千兩八年擢正黄旗䕶軍統領九年<lb/>
上念瑪拉在藏年乆以副都統青保代之<lb/>
賞銀一千两<lb/>
命將防衛兵丁酌量帶回十月瑪拉偕額外内閣學士僧<lb/>
　　　格疏報班禪額爾徳尼貝勒頗羅鼐遣使齎牛羊<lb/>
　　　酥麪餉大軍<lb/>
諭曰瑪拉僧格将所送之物核價充裕給與銀两並傳諭<lb/>
<pb n="KR2m0053_WYG_166-29a"/>
　伊等朕遣兵在藏駐劄特為衆唐古忒防守使之寜謐<lb/>
　豈有絲毫貽累之理今所送諸物勢必在伊属下攤取<lb/>
　未免滋擾且我兵糧餉並不缺乏此畨給還銀两並非<lb/>
　外視爾等也可傳諭唐古忒咸悉朕意十一月瑪拉請<lb/>
　　　給貝勒頗羅鼐印<lb/>
詔廷議如所請十二月擢工部尚書兼正紅旗滿洲都統<lb/>
　　　十年三月由藏回京因言畨子等仰賴<lb/>
皇恩各安生理得爾格特部向皆恭順自𨽻内地差務勤<lb/>
<pb n="KR2m0053_WYG_166-29b"/>
　　　慎<lb/>
上命給得爾格特宣慰司銜七月<lb/>
上以瑪拉不曉部務該旗事件亦多昏憒率意著革職以<lb/>
　　　佐領在軍需處章京行走十一年正月<lb/>
諭曰原任都統瑪拉在藏辦事熟諳彼處情形著以副都<lb/>
　統銜前往西藏辦事三月<lb/>
上諭軍機大臣曰西藏駐劄弁兵本為防䕶唐古忒以防<lb/>
　凖噶爾賊夷侵犯邇來賊夷大敗徒步奔逃力蹙勢窮<lb/>
<pb n="KR2m0053_WYG_166-30a"/>
　不能逺涉且頗羅鼐輸誠効力唐古忒兵亦較前氣壮<lb/>
　今藏地無事兵丁多集米穀錢糧雖給自内地而唐古<lb/>
　忒人等不免觧送之勞朕意留兵數百餘盡撤回青保<lb/>
　瑪拉苗壽著總理藏務應撤兵丁詳議具奏瑪拉等合<lb/>
　　　疏言駐藏四川兵二千應留五百餘撤回三年後<lb/>
　　　仍撥四川兵代之雲南兵一千本為援藏設今亦<lb/>
　　　量撤五百三年更代如四川例<lb/>
上從之乾隆元年瑪拉等疏言統轄喀喇烏蘇兵扎薩克<lb/>
<pb n="KR2m0053_WYG_166-30b"/>
　　　頭等台吉那顔和碩齊卒臣與貝勒頗羅鼐議請<lb/>
　　　以其次子頭等台吉珠宻納木扎爾兼轄以其弟<lb/>
　　　塞臣哈什哈襲扎薩克頭等台吉廷議允行八月<lb/>
　　　卒<lb/>
　賜祭𦵏如例<lb/>
　　　　素圖<lb/>
　　　素圖滿洲正黄旗人姓富察三等男斐雅思哈之<lb/>
　　　孫都統素丹之子也<lb/>
<pb n="KR2m0053_WYG_166-31a"/>
聖祖仁皇帝康熈四十年素丹有疾所襲父爵减去<lb/>
恩詔晋加者改為二等輕車都尉以素圖襲初名福列既<lb/>
　　　襲職改今名任䕶軍㕘領五十四年厄魯特策妄<lb/>
　　　阿喇布坦侵掠哈宻北境素圖率烏拉兵隨都統<lb/>
　　　新㤗屯傋阿爾台五十八年十二月<lb/>
詔於駐守阿爾台二萬兵内選一萬五千分道進征明年<lb/>
　　　二月素圖隨征西將軍竒里徳自布勒罕潛師深<lb/>
　　　入擒斬山谷伏兵四百餘人七月抵鏗額爾河其宰<lb/>
<pb n="KR2m0053_WYG_166-31b"/>
　　　桑色布騰等據山拒守我師奮擊賊大敗退駐山<lb/>
　　　麓諭降之色布騰率二千餘人來歸明年移駐巴<lb/>
　　　里坤㝷赴土魯畨督視築城種地<lb/>
世宗憲皇帝雍正元年隨副将軍阿喇納駐布隆吉爾二<lb/>
　　　年三月厄魯特部阿喇布坦及素巴㤗等襲我臺<lb/>
　　　站素圖偕總兵孫繼宗擊敗之賊遁去復追敗其<lb/>
　　　衆乃築城布隆吉爾為駐防邉界十月復隨副都<lb/>
　　　統達鼐追剿羅卜藏丹津至花海子擒丹津台吉<lb/>
<pb n="KR2m0053_WYG_166-32a"/>
　　　及其妻索諾木子衮布并撫定噶斯台吉等三十<lb/>
　　　三人<lb/>
上以口外水凍草枯之候官兵奮勇逺征<lb/>
特㫖嘉奨十一月擢寜夏左翼副都統時其父素丹為寜<lb/>
　　　夏将軍<lb/>
上念素丹年老<lb/>
命素圖協理将軍事務五年奉<lb/>
詔率西安滿洲兵二千赴靖邉大将軍𫝊爾丹軍營七年<lb/>
<pb n="KR2m0053_WYG_166-32b"/>
　　　授㕘贊大臣八年<lb/>
召素圖隨傅爾丹入<lb/>
覲<lb/>
授方略時策妄阿喇布坦之子噶爾丹策凌與羅卜藏丹<lb/>
　　　津同謀濟惡<lb/>
上命寜逺大将軍岳鍾琪由西路𠞰擊而素圖同傅爾丹<lb/>
　　　領兵攻其北路九年六月素圖偕副都統岱豪分<lb/>
　　　兵三千與賊戰於庫列圖嶺殺賊四百餘翼日賊<lb/>
<pb n="KR2m0053_WYG_166-33a"/>
　　　兵二萬從高阜來犯我大營素圖㑹傅爾丹軍夾<lb/>
　　　擊多斬馘時賊據險要我軍議移營至和通呼爾<lb/>
　　　哈諾爾素圖與前鋒統領定壽副都統常祿錫彌<lb/>
　　　賚引兵據山梁東面騎突衝逼我軍分擊殺賊千<lb/>
　　　餘㝷為賊圍困素圖力戰殁於陣定夀常祿錫彌<lb/>
　　　賚皆遇害傅爾丹以聞<lb/>
諭曰朕聞諸臣力戰陣亡痛惻難忍不覺淚下其勅議卹<lb/>
　　　於是<lb/>
<pb n="KR2m0053_WYG_166-33b"/>
賜卹如例素圖得騎都尉又一雲騎尉世職合所襲之職<lb/>
　　　為三等男以子素瑚濟襲<lb/>
　　　　托特<lb/>
　　　托特滿洲正黄旗人姓佟佳康熙五十三年由筆<lb/>
　　　帖式授理藩院主事累遷工部郎中雍正元年三<lb/>
　　　月遷内閣侍讀學士六月擢戸部右侍郎三年五<lb/>
　　　月調倉場侍郎六月<lb/>
上念直𨽻被水灾民乏食<lb/>
<pb n="KR2m0053_WYG_166-34a"/>
命托特等截留漕米二十萬石貯天津倉備賑托特奏地<lb/>
　　　勢卑濕恐浥爛<lb/>
詔往勘建八月<lb/>
命撥通倉陳米十萬石運天津十一月以所撥米不堪用<lb/>
訓飭之四年十一月奏請於萬安倉開東門二增造船八<lb/>
　　　水運入倉毎年疏濬河道部議從之十二月奏言<lb/>
　　　通州大西中南兩倉所儲稄粟米足敷數十年用<lb/>
　　　致厫座不敷新糧露積請嗣後間年全放稄米一<lb/>
<pb n="KR2m0053_WYG_166-34b"/>
　　　次待支用将完仍舊兼放又言向來押運旗丁毎<lb/>
　　　帮留一人住通州名曰守候需索分肥弊由斯起<lb/>
　　　嗣後糧艘到通運官造本管旗丁花名册投坐糧<lb/>
　　　㕔交畢立押回南違者治官弁以疎縱之罪再各<lb/>
　　　倉例有折價給丁三升八合之項往往勒索遲延<lb/>
　　　希圖舞弊倉場侍郎察出題㕘其應行南追給者<lb/>
　　　坐糧㕔行各糧道照數追給取領状申報如糧道<lb/>
　　　有勒索情弊總漕查㕘又各漕帮非失風而掛欠<lb/>
<pb n="KR2m0053_WYG_166-35a"/>
　　　者不得照失風之例止收平米應照當年起運數<lb/>
　　　於次年撘運均下部議行是月<lb/>
命兼理户部侍郎事先是奉<lb/>
㫖修京通各倉工竣五年<lb/>
上遣大臣等往查得損漏状<lb/>
諭曰倉場米石乃國計民命所關顆粒皆當珍惜必厫座<lb/>
　堅完米粟方不至於霉爛朕宵旰勤勞不惜數十萬帑<lb/>
　金創造修整身任倉場之事者自當加意慎重仰副朕<lb/>
<pb n="KR2m0053_WYG_166-35b"/>
　懷乃托特陳守創身任倉場全不實心料理以致倉厫<lb/>
　損壞滲漏處至九百二十九座米粟竟有霉爛者並無<lb/>
　一語奏聞甚為溺職扎特陳守創俱著革職七年<lb/>
賞侍郎銜出使俄羅斯八年襲其祖舜古邇岱所遺騎都<lb/>
　　　尉世職十年使回補刑部右侍郎旋轉左兼理工<lb/>
　　　部侍郎事務十一年調工部右侍郎又調戸部右<lb/>
　　　侍郎十三年因左侍郎海望署尚書托特轉左協<lb/>
　　　辦步軍統領事務乾隆三年正月奉天将軍傅第<lb/>
<pb n="KR2m0053_WYG_166-36a"/>
　　等劾知府傅賚與城守尉朝哈岱通判圗善㑹飲<lb/>
　　起衅角罵互毆<lb/>
命托特往審得實朝哈岱圗善俱革職傳賚論杖徒如<lb/>
　　律七月遷漕運總督九年奏言本年因濬運河開<lb/>
　　兑較遲至渡黄又因清口淤阻途次躭延弁兵等<lb/>
　　星夜儹行多費工力仰䝉<lb/>
恩命令臣加賞奨勞查漕白糧船一百二帮其先渡淮<lb/>
　　者並無阻滯兼閘水深通起剥甚少無需議給惟<lb/>
<pb n="KR2m0053_WYG_166-36b"/>
　　自江西吉安帮至浙江嘉興帮守候二十餘日雇<lb/>
　　船剥米用力獨多臣擬将依限抵通全完者正副<lb/>
　　旗丁賞銀一兩領運千總四兩協運隨帮二兩仰<lb/>
　　副<lb/>
皇上軫念優卹之至意疏入<lb/>
報可十一月奏浙江紹興前後二帮漕船因乾隆二年<lb/>
　　截漕濟閩减存在次旗丁等已領錢糧部議自乾<lb/>
　　隆四年始分三年扣還請将該帮本年應領减半<lb/>
<pb n="KR2m0053_WYG_166-37a"/>
　　糧銀抵充乾隆四年應扣之數餘自乾隆五年起<lb/>
　　分三年扣完庻運費從容各丁不至拮据從之又<lb/>
　　疏言漕運起運例用同知通判以總其成領運隨<lb/>
　　帮弁目以分其任立法詳盡迨回空之日丞倅則<lb/>
　　借詞引<lb/>
見任意推延千總則托故完呈有心留滯既不親押回<lb/>
　　南又不料理空船銀米以致副丁資斧不給棄船<lb/>
　　潛逃或遇淺閣沈溺即至脱帮遺棄弊端百出請<lb/>
<pb n="KR2m0053_WYG_166-37b"/>
　　於起米後令領運千總督同正丁料理回空各項<lb/>
　　齊備其應給糧蓆完呈限坐糧㕔監督衙門於十<lb/>
　　日内給發仍照例給限單飛星趕帮總押丞倅引<lb/>
見後部臣亦給限单令速赴大帮統於到淮日詳核逾<lb/>
　　者即行㕘處<lb/>
允之十二月疏言不法旗丁錢糧到手任意銷糜偶不<lb/>
　　敷動輒逃竄即拏獲懲創一二年後更易姓名復<lb/>
　　僉管駕故智復萌其故由於已革逃丁無從辨<lb/>
<pb n="KR2m0053_WYG_166-38a"/>
　　識以致屢革屢僉誤運蠧漕莫此為甚請嗣後有<lb/>
　　犯除依律治罪外仍照旗逃竊盗例面刺逃丁二<lb/>
　　字察識既易不能復充似亦懲奸救弊之一法疏<lb/>
　　入報<lb/>
聞四年七月疏言湖廣漕船由水次抵通計四五千里<lb/>
　　較他省最遥而行月口糧拆銀四錢較他省獨少<lb/>
　　且該省米價漸昻非從前定價時可比以故丁力<lb/>
　　漸艱伏查行月口糧各省皆有本折二色應将湖<lb/>
<pb n="KR2m0053_WYG_166-38b"/>
　　廣省亦照此例其半仍作折色每石折銀四錢半<lb/>
　　改本色各照該省兵糧例湖北毎石折銀七錢湖<lb/>
　　南毎石六錢丁力既舒體例亦昭畫一經大學士<lb/>
　　等議行十月遷刑部右侍郎九年調補<lb/>
　盛京刑部侍郎十一年以老病乞休<lb/>
許之二十五年卒子佟起襲世職<lb/>
　　　定夀<lb/>
　　定壽滿洲正黄旗人姓赫舎哩父音達蘭襲其兄<lb/>
<pb n="KR2m0053_WYG_166-39a"/>
　　　竒朗阿三等輕車都尉世職㝷卒定夀襲初任三<lb/>
　　　等侍衛授䕶軍㕘領康熈五十五年擢正黄旗䝉<lb/>
　　　古副都統五十六年<lb/>
命振武将軍傅爾丹由阿爾台一路進剿策妄阿喇布坦<lb/>
　　　定壽同副都統圗喇率<lb/>
　　盛京吉林兵一千赴阿爾台㝷為軍營前鋒統領擊<lb/>
　　　賊於博囉布爾哈蘇及烏嚕木齊等處屢有斬獲<lb/>
　　　紀功俟事平議敘<lb/>
<pb n="KR2m0053_WYG_166-39b"/>
世宗憲皇帝雍正二年授鑲藍旗蒙古都統時策妄阿喇<lb/>
　　　布坦遣使納欵部議阿爾台駐防兵應移巴里坤<lb/>
　　　於是定夀率之移駐㝷奉<lb/>
諭曰定壽在軍前年乆朕欲調回另用其所率移駐之兵<lb/>
　令交與将軍富寜安就近派大臣管轄即馳驛來京㑹<lb/>
　　　部議阿爾台一路茂岱察罕蒐勒諸處應仍派兵<lb/>
　　　駐防遂授定夀為阿爾台駐防将軍<lb/>
特㫖敘前軍功予騎都尉世襲㒺替合所襲之職為一等<lb/>
<pb n="KR2m0053_WYG_166-40a"/>
　　　輕車都尉是年十二月<lb/>
命巴里坤軍營前鋒統領穆克登為阿爾台駐防将軍定<lb/>
　　　夀以都統銜㕘贊軍務明年授軍營前鋒統領<lb/>
詔率兵駐守阿爾台山嶺四年振武将軍巴賽奏令定夀<lb/>
　　　率兵往扎布罕駐防降雪後撤回六年<lb/>
詔隨穆克登還京定夀奏請仍留察罕蒐勒軍營効力<lb/>
允之七年策妄阿喇布坦之子噶爾丹策凌率衆犯邉<lb/>
上授傅爾丹為靖邉大将軍由北路進剿<lb/>
<pb n="KR2m0053_WYG_166-40b"/>
命定夀以都統銜為軍營前鋒統領八年傅爾丹奏令定<lb/>
　　　夀率兵二千往伊克斯諾爾附近駐防九年六月<lb/>
　　　噶爾丹策凌糾賊三萬來犯傅爾丹偕定夀領兵<lb/>
　　　至扎克賽河獲賊二十餘人訊之詭言賊兵不滿<lb/>
　　　千在察罕哈達遊牧尚隔三日程傅爾丹信其言<lb/>
　　　令定夀率兵一千五百先行而自統兵繼進定夀<lb/>
　　　至庫列圗嶺遇賊數千接戰斬賊四百餘駐營以<lb/>
　　　待傅爾丹既至令定夀移營和通呼爾哈諾爾賊<lb/>
<pb n="KR2m0053_WYG_166-41a"/>
　　　兵二萬潛伏山谷伺我軍甫移突出分路阻截定<lb/>
　　　夀擊之所向披靡乘勝深入忽大風驟起雨雹交<lb/>
　　　加賊并力衝散我軍傷損将弁甚衆遂環逼定壽<lb/>
　　　圍之數重時定壽已中鳥鎗傷與賊相持竟夜賊<lb/>
　　　欲生致之乃自刎殁於陣傅爾丹以<lb/>
聞下部議䘏晉世爵三等男<lb/>
賜祭𦵏如例入祀昭忠祠其子赫義襲因銷<lb/>
恩詔所加之職改二等輕車都尉孫扎拉豐阿别有傳<lb/>
<pb n="KR2m0053_WYG_166-41b"/>
　　　　拉布敦<lb/>
　　　拉布敦滿洲正黄旗人父尚書錫勒達自有傳康<lb/>
　　　熙五十五年拉布敦由閒散襲其叔祖勒爾圗三<lb/>
　　　等輕車都尉世職雍正七年赴北路軍營隨靖邉<lb/>
　　　大将軍傅爾丹𠞰凖噶爾於和通呼爾哈諾爾拉<lb/>
　　　布敦與賊連戰數晝夜斬獲甚衆十年八月隨額<lb/>
　　　駙策凌敗賊於額爾徳尼昭十二月授世管佐領<lb/>
　　　十一年查敘軍營超勇人員<lb/>
<pb n="KR2m0053_WYG_166-42a"/>
賞戴孔雀翎十二年奉<lb/>
命率兵越阿爾台山偵探十三年保列一等引<lb/>
　見以㕘領用乾隆元年補㕘領六年二月授鑲紅旗滿<lb/>
　　　洲副都統三月調正紅旗八年授北路軍營㕘贊<lb/>
　　　大臣九年署定邉左副将軍疏言偵得布爾吉推<lb/>
　　　河有厄魯特宰桑額勒慎等十餘户駐牧布延圗<lb/>
　　　河源有烏梁海得木齊扎木禪等十餘户駐牧布<lb/>
　　　爾吉推河在阿爾台山梁外布延圗河源在阿爾<lb/>
<pb n="KR2m0053_WYG_166-42b"/>
　　　台山梁内均距卡倫不逺現宻劄坐卡侍衛等嚴<lb/>
　　　防<lb/>
　詔軍機大臣等議尋議伊等或因避雪來但日乆未免生<lb/>
　　　事凖噶爾夷使哈栁現在京應諭以守定界毋任<lb/>
　　　意逰牧令還告台吉噶爾丹策凌即撤回從之十<lb/>
　　　年疏言烏梁海得木齊烏爾巴齊等避雪駐牧黄<lb/>
　　　加書魯克距卡倫甚近託爾和烏蘭及布延圗<lb/>
　　　哈瑪爾沙扎海卡倫外皆有凖噶爾人嚴飭坐卡<lb/>
<pb n="KR2m0053_WYG_166-43a"/>
　　侍衛等小心防範報<lb/>
聞十一年還京補正白旗滿洲副都統十二年署古北<lb/>
　　口提督十三年四月駐藏副都統傅清期滿<lb/>
命拉布敦往代十月<lb/>
諭曰據拉布敦奏西藏新襲郡王珠爾黙特那木扎勒<lb/>
　寄知阿里克交易回人等告稱現在準夷内亂伊即<lb/>
　嚴飭各卡𦂳宻防守如有準夷來到即送至藏等語<lb/>
　藏地關係𦂳要駐藏大臣凡事最宜查取確實權其<lb/>
<pb n="KR2m0053_WYG_166-43b"/>
　輕重相機辦理毋得稍有滋事藏内不可容留凖夷<lb/>
　一人可𫝊諭拉布敦知之十四年正月還京授工部<lb/>
　　左侍郎仍兼正白旗副都統六月兼正藍旗副都<lb/>
　　統並署鑲白旗漢軍都統十二月<lb/>
命仍赴藏辦事傅清亦復往十五年九月擢都察院左<lb/>
　　都御史時珠爾黙特那木扎勒謀叛拉布敦與傅<lb/>
　　清决計先翦除十月十三日召至通司岡公署數<lb/>
　　其罪誅之逆黨羅卜藏扎什糾衆肆逆二人同時<lb/>
<pb n="KR2m0053_WYG_166-44a"/>
　　遇害事詳傅青𫝊總督策楞以<lb/>
聞<lb/>
上軫悼<lb/>
諭奨其奮不顧身忠誠卓越心甚苦而功甚大贈一等<lb/>
　　伯入祀賢良昭忠二祠<lb/>
恩授一等子爵世襲㒺替初拉布敦族𨽻鑲紅旗至是<lb/>
命入正黄旗十六年<lb/>
命立祠通司岡柩至京<lb/>
<pb n="KR2m0053_WYG_166-44b"/>
上親臨奠醊<lb/>
賞治喪銀萬兩仍<lb/>
賜祭𦵏如例諡壮果并<lb/>
特建雙忠祠祀之嗣子隆保襲世爵<lb/>
　<lb/>
　<lb/>
　<lb/>
欽定八旗通志卷一百五十二<lb/>
</p>
<p>
</p>
  </div>
</body>
</text>
</TEI>
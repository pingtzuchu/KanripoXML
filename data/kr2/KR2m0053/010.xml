<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_010-1a"/>
　欽定四庫全書<lb/>
　欽定八旗通志卷首之八<lb/>
　勅諭二<lb/>
　　　　康熈年間<lb/>
　　　康熈九年三月二十日<lb/>
諭户兵二部曰滿洲甲兵係國家根本雖天下平定不可<lb/>
　不加意愛養近聞八旗甲兵喂養馬匹整辦噐械費用<lb/>
　繁多除月餉外别無生理不足養贍妻子家口朕甚憫<lb/>
<pb n="KR2m0053_WYG_010-1b"/>
　之月餉銀米應作何增給著為永例爾二部詳議具奏<lb/>
　　　康熈二十五年八月二十六日<lb/>
諭大學士勒徳洪等曰各省駐防人員有授世職者令其<lb/>
　來京道路遼逺生産苦於遷移此後不必令其來京官<lb/>
　則令其仍留原任撥什庫兵丁則以品職相稱之官弁<lb/>
　及驍騎校缺用之<lb/>
　　　康熈二十六年二月初二日<lb/>
諭大學士勒徳洪等曰京師重地所闗鴻鉅盜賊兇棍察<lb/>
<pb n="KR2m0053_WYG_010-2a"/>
　緝宜嚴其在歩兵尤為專責前歩軍統領費揚古在任嚴<lb/>
　於巡緝其所管轄屏絶情面今現任歩軍校席特庫亦於<lb/>
　情面能為拒絶巡緝管轄甚嚴若歩軍統領總尉皆如席<lb/>
　特庫盜賊兇棍畏罹法網自當歛跡京師庻得肅清左翼<lb/>
　總尉穆呼達年老衰弱右翼總尉沙木布為人庸懦皆令<lb/>
　解任二等侍衛達漢泰其人堪用可任管轄其代沙木布<lb/>
　為總尉穆呼達缺選擇以聞似此總尉之缺既補之後可<lb/>
　令歩軍統領總尉等會同於現任歩軍副尉歩軍校等員<lb/>
<pb n="KR2m0053_WYG_010-2b"/>
　中察其不克任管轄庸劣者罷之其下兵部<lb/>
　　　康熈二十六年二月十二日<lb/>
諭大學士勒徳洪等曰昨夜正陽門外失火漢官皆不事<lb/>
　撲滅但袖手旁視今八旗都統副都統五旗䕶軍統領<lb/>
　向不預直宿可於要地分班輪值若偶遇火即為撲滅<lb/>
　倘有傳集之事亦易齊聚方今時際昇平並無効力之<lb/>
　地分班值宿以盡勤勞分所宜然令滿洲䝉古漢軍都<lb/>
　統副都統五旗䕶軍統領會議以聞<lb/>
<pb n="KR2m0053_WYG_010-3a"/>
　　　康熙二十六年四月二十三日<lb/>
諭大學士勒徳洪等曰汝等可𫝊㫖於八旗滿洲䝉古都<lb/>
　統等令於各旗中阿思哈尼哈畨等官以下拖沙喇哈<lb/>
　畨等官以上或㣲末秩員又或初為部院官後襲父兄<lb/>
　世職𨽻旗下者果有其人正直才具優長而敬謹小心<lb/>
　為國勤勉素行端方者一旗之中或三四人或一二人<lb/>
　以其真知灼見保舉奏聞引見於部院用之此保舉之<lb/>
　人既用後與其所保奏乖違不符者其保舉之都統副<lb/>
<pb n="KR2m0053_WYG_010-3b"/>
　都統等連坐重罪之必不姑恕如各旗無可舉之人則<lb/>
　已或恐坐舉主心懐畏懼隠其真正才賢不肯保奏甚<lb/>
　無謂也可令各該旗都統副都統於二十五日以所舉<lb/>
　之人引見奏聞<lb/>
　　　康熈二十六年十月二十六日<lb/>
諭八旗都統及三品以上等官曰凡人之行莫先於孝近<lb/>
　者漢軍居父母之喪親朋聚會演劇飲酒呼盧鬬牌儼<lb/>
　如筵宴毫無守制之體至孝服鞍轡等類所用素白皆<lb/>
<pb n="KR2m0053_WYG_010-4a"/>
異常華美喪禮止當服用粗惡豈宜華美耶居喪演劇<lb/>
滿洲所無漢人亦未有特漢軍為然耳百行以孝為大<lb/>
如此所行以為孝道其他又何足觀也又漢軍外官赴<lb/>
任每借京債整飾行装務極竒麗且多携僕從致債主<lb/>
抵任索逋復謀贍僕從衣食勢必苛歛於民以資用度<lb/>
且親朋債主叠往任所請託需索不可數計是官雖一<lb/>
人實數人為之以致脧削小民民何以堪又漢軍外官<lb/>
不能騎射乃自稱行獵多帶鷹犬歇宿村莊滋害於民<lb/>
<pb n="KR2m0053_WYG_010-4b"/>
禽獸本在山野豈在村莊耶又漢軍服用多僭越非分<lb/>
終日羣居以馬弔飲酒為樂此等物力從何而出有非<lb/>
苛取諸民者乎漢軍習尚之惡已至於極如原任總兵<lb/>
諾邁原任提督哈喇庫祖永烈等於任所多買良民帶<lb/>
歸原任總督張長庚原任巡撫張徳地韓世琦等皆貪<lb/>
婪虐民居官甚劣今著漢軍都統副都統等凡有居喪<lb/>
演劇飲酒呼盧鬬牌者照賭博例嚴行禁止在外漢軍<lb/>
官員任所有親朋債主前往請託需索貽累小民者亦<lb/>
<pb n="KR2m0053_WYG_010-5a"/>
　令察訪指名題㕘朕此諭㫖專為敦厚風俗陶淑人心<lb/>
　而起使漢軍居官者皆似總督范承勲巡撫于成龍之<lb/>
　善朕又何諭之有此㫖令徐廷璽傳諭<lb/>
　　　又<lb/>
諭滿洲管漢軍副都統㕘領等曰向因漢軍習俗不善故<lb/>
　以爾等補授漢軍副都統㕘領欲訓練其騎射𨗳率以<lb/>
　矩範一如滿洲也近見並不教以騎射凡事不能使之<lb/>
　傚法滿洲反有不肖者恐嚇漢軍指摘其短希圗索詐<lb/>
<pb n="KR2m0053_WYG_010-5b"/>
　此朕所深悉嗣後爾等務加悛改善為教訓漢軍可耳<lb/>
　　　康熙二十七年二月初九日<lb/>
諭宗人府曰自古帝王展親睦族列爵錫封原欲選賢建<lb/>
　能旌别淑慝俾咸知勸勉慶流奕世此國家之常經奨<lb/>
　勵之至意也朕篤念親親恩禮㒺替年至十五即行授<lb/>
　封但誼屬本支必皆飭躬砥行端良醇謹益自刻勵動<lb/>
　不踰則始無忝於宗潢今親王以下奉恩將軍以上年<lb/>
　至十五不問賢否槩予封爵以致視為故典㒺知激勸<lb/>
<pb n="KR2m0053_WYG_010-6a"/>
　嗣後親王以下奉恩將軍以上子孫應俟其年至何嵗<lb/>
　作何辨其賢否定其品級等第始應受封著議政王貝<lb/>
　勒大臣及親王以下奉恩將軍以上㑹同確議具奏特諭<lb/>
　　　康熙二十八年六月二十五日<lb/>
諭大學士伊桑阿等曰八旗㕘領佐領有職任之官多有<lb/>
　以疾告休者此中亦有以不能騎射畏憚而求罷者夫<lb/>
　管轄職任仍湏得舊人為佳其傳諭八旗都統副都統<lb/>
　等自是以後若此告休者詳察之果疾病不可支者允<lb/>
<pb n="KR2m0053_WYG_010-6b"/>
　其休可也若雖不能利於騎射而能管轄者仍留用之<lb/>
　　　康熙二十八年九月二十三日<lb/>
諭大學士伊桑阿等曰佐領所𨽻事務洞知詳察乃佐領<lb/>
　等官専責此後凡令稽察之事佐領官所稽察若不明<lb/>
　晰惛昧無能者户部㕘奏今所察貧窘人户之事倘朦<lb/>
　混不明亦令户部㕘奏<lb/>
　　　康熙二十九年正月十三日<lb/>
諭大學士伊桑阿等曰比年以來部院滿洲司官各處奉<lb/>
<pb n="KR2m0053_WYG_010-7a"/>
　差理事頗著勤勞自郎中以下有職掌官以上可加察<lb/>
　核以頒恩賚是察核也分一二三等以為次序其不入<lb/>
　等次者各部院堂官繕冩摺子啟奏此内有曾經别部<lb/>
　題㕘而復用者無庸序入因公罣誤而復用者仍序之<lb/>
　　　康熈三十年二月初一日<lb/>
諭兵部曰京師為輦轂重地人民商賈四方輻輳京城内<lb/>
　外統轄必有専責務俾稽察奸宄消弭盜賊然後商民<lb/>
　得以安堵今城内地方既屬歩軍統領管理城外巡捕<lb/>
<pb n="KR2m0053_WYG_010-7b"/>
　三營又屬兵部督捕等衙門管轄内外責任各殊不相<lb/>
　統攝遇有盜案反難察緝嗣後巡捕三營亦令歩軍統<lb/>
　領管理京城内外一體巡察責任既専則於芟除盜賊<lb/>
　安輯商民庻有禆益其三營事務作何歸併管理著九<lb/>
　卿詹事科道㑹同確議具奏爾部即遵諭行<lb/>
　　　康熈三十年六月十六日<lb/>
諭大學士伊桑阿等曰黒龍江松花江接壤之地彼處附<lb/>
　近所居根竒勒諸姓中原有可披甲之人應酌量令其<lb/>
<pb n="KR2m0053_WYG_010-8a"/>
　披甲駐防遣滿洲兵八十人往彼教訓之齊七喀爾地<lb/>
　方以索倫達呼里之衆酌量令其披甲駐防遣滿洲兵<lb/>
　二百人往彼教訓之伊等居址附近亦心樂披甲如此<lb/>
　則既無逺徙之苦亦不致需用糗糧矣可以此詢問都<lb/>
　統巴海令理藩院集議政諸臣㑹議以聞<lb/>
　　　康熈三十一年五月二十八日<lb/>
諭大學士伊桑阿等曰朕思此時正當簡閲軍旅以備調<lb/>
　遣每佐領撥鳥鎗䕶軍各一人撥前鋒親軍䕶軍各十<lb/>
<pb n="KR2m0053_WYG_010-8b"/>
　人漢軍火噐營兵撥二千人如無湏調遣朕巡厯塞外<lb/>
　時親率以往此兵各給整理噐械銀十兩使今冬竟不<lb/>
　徵發則所給銀兩可於軍餉之内寛緩其期零星除扣<lb/>
　之其下㫖議政大臣各都統將所派禁旅噐械軍裝皆<lb/>
　令全具無缺以備一有調遣立可啟行大臣官弁併擬<lb/>
　出焉此師不過預備而已可將是意諭軍士知之<lb/>
　　　康熈三十一年七月十五日<lb/>
諭大學士伊桑阿等曰将軍薩布蘇奏請達呼里席白之<lb/>
<pb n="KR2m0053_WYG_010-9a"/>
　五百兵令其學習鳥鎗夫以邊兵訓練火噐所言雖是<lb/>
　但達呼里席白之衆遷徙甫至未獲寧居盡其族類槩<lb/>
　令學習似為未當或俟之數年安土樂業始令操練鳥<lb/>
　鎗或應作何籌度另為訓練其宻咨薩布蘇具議以覆<lb/>
　　　康熈三十一年九月十五日<lb/>
諭大學士伊桑阿等曰今所備禁旅之内每佐領撥䕶軍<lb/>
　七名其前鋒軍則簡四百名火噐營兵則分其半於十<lb/>
　月杪遣赴大同飼養馬匹預備徵調應遣大臣令兵部<lb/>
<pb n="KR2m0053_WYG_010-9b"/>
　奏請曾隨朕之每佐領䕶軍一人可除出之至京師簡<lb/>
　軍預備其事宜亦令具議以聞<lb/>
　　　康熈三十二年二月初五日<lb/>
諭内閣諸臣曰騎射乃我國家振興要務朕深悉其由於<lb/>
　三旗内府佐領中幼稚特命官教之皆各嫻習騎射由<lb/>
　是以觀騎射之優劣繫於教與不教耳凡兹稚子不自<lb/>
　幼時教習則騎射之事漸至衰替今於八旗官學生及<lb/>
　佐領中閒㪚稚子亦當専官教習之汝等㑹同八旗都<lb/>
<pb n="KR2m0053_WYG_010-10a"/>
　統具議以聞<lb/>
　　　康熈三十二年二月初十日<lb/>
諭内閣諸臣曰宗族之始皆一祖所生當極致親睦共相<lb/>
　愛卹扶持以為生也今見諸王以下互相䜛害樂禍幸<lb/>
　災畧無親睦之誼凡若此者朕知而不言誰復言者吾<lb/>
　宗室中如此於我人民得無愧乎以親九族九族既睦<lb/>
　書有之矣且或者同為宗室以他祖父之名名其子若<lb/>
　孫者有之今吾宗室之中不定為親睦以相愛恤扶持<lb/>
<pb n="KR2m0053_WYG_010-10b"/>
　之道長此安窮無所底止朕意此後入八分公以上諸<lb/>
　吉兇事㑹集之禮依向所定者行之如未入八分公以<lb/>
　下至於閒㪚宗室其吉凶之事亦宜定㑹集儀式此皆<lb/>
　令八旗㑹集則不勝其繁矣其令本翼㑹集焉喪事則<lb/>
　一旗之中為之服别旗惟去其纓又閒㪚宗室中有極<lb/>
　貧者一有吉凶之事則稱貸而為之至有窘廹者凡若<lb/>
　此類諸王以下閒㪚宗室以上各以其意出助銀一兩<lb/>
　或數星出者既不以為難而得之者良有所益庻不至<lb/>
<pb n="KR2m0053_WYG_010-11a"/>
　苦於債負矣其㑹集自其身之品級以下者而㑹集之<lb/>
　閒㪚宗室無品級者則視其父之品級㑹集凡㑹集不<lb/>
　至者有司者察㕘如此則皆相識而親不惟是也有為<lb/>
　不善者遇之亦可教以正若貧宗室亦不困於為生此<lb/>
　欲我宗室和協優㳺以安處之意也又宗室中今名有<lb/>
　犯者宗人府悉察改焉自兹以往嵗所送名亦即詳察<lb/>
　其有犯者駁之令改焉朕此㫖汝等同滿洲尚書侍郎<lb/>
　宣示諸王及閒㪚宗室令其㑹同定議以聞<lb/>
<pb n="KR2m0053_WYG_010-11b"/>
　　　康熈三十二年十二月十四日<lb/>
諭大學士伊桑阿等曰行間被創及殘廢者雖已給身價<lb/>
　之半而不食錢糧則貧者無以為生此等人皆奮力兵<lb/>
　陣至於殘廢良可憫惻兹後若此殘廢中尚可支持者<lb/>
　充南苑門甲倉庫諸地老人缺給以錢糧前為䕶軍校<lb/>
　驍騎校而有可支持者諸館之首領及其副缺用之<lb/>
　　　康熈三十二年十二月二十日<lb/>
諭兵部曰本朝滿洲官兵從來精鋭驍勇遇寇必克所向<lb/>
<pb n="KR2m0053_WYG_010-12a"/>
　無敵前厄魯特噶爾丹之役官兵不能悉體朕意即行<lb/>
　𠞰滅致失機㑹㒺奏膚功朕每念及時恚於懐故比年<lb/>
　以來簡閲官兵嵗凡兩舉朕躬臨指示訓誨頃閲武時<lb/>
　見諸士卒行列慗齊隊伍明晰進退嫻熟嚴肅無譁所<lb/>
　有軍令無不遵守該管官員號令約束既嚴且善此皆<lb/>
　官兵協志同心各加奮勵所致朕心深為嘉悦八旗前<lb/>
　鋒䕶軍撥什庫驍騎兵等各賞給一月錢糧閒㪚官員<lb/>
　照䕶軍給一月錢糧火噐驍騎兵亦照䕶軍賞給有管<lb/>
<pb n="KR2m0053_WYG_010-12b"/>
　轄職掌官員悉賞給内庫縀疋其賞賜縀疋户部㑹同<lb/>
　總管内務府衙門議奏這此閲武時官員内有降級罰<lb/>
　俸者俱准開復以示朕體恤將士申明賞罰之至意至<lb/>
　八旗歩軍官兵有察緝盜賊巡理道路等役甚多極為<lb/>
　勞苦歩軍亦各賞給一月錢糧管歩軍官員亦各賞給<lb/>
　縀疋奨勤恤勞用稱朕意爾部即遵諭行特諭<lb/>
　　　康熈三十三年閏五月初三日<lb/>
諭内閣諸臣曰盛京輓運原有船百艘乃實有用之具也<lb/>
<pb n="KR2m0053_WYG_010-13a"/>
　存留預備凡遇緩急為益良多盛京工部無故奏而廢<lb/>
　棄之今年從山東天津所運之米因之轉運之船遂致<lb/>
　遲悞盛京工部堂司官著該部嚴訊議罪具奏<lb/>
　　　康熈三十三年九月二十日<lb/>
諭大學士伊桑阿等曰朕觀四十九旗扎克薩所設哨兵<lb/>
　甚屬疎虞頃者厄魯特來使數百人至而哨兵全未知<lb/>
　之是但有䝉古巡哨之名而無其實矣斥堠所闗至重<lb/>
　今天下承平無事八旗大臣無可勉効馳驅惟噶爾丹<lb/>
<pb n="KR2m0053_WYG_010-13b"/>
　茍延旦夕之命或各旗大臣或部院大臣酌量遣往每<lb/>
　旗派䕶軍十人各給官馬二匹兩人共給駱駝一隻由<lb/>
　歸化城携米偕四十九旗設立哨兵大臣等来往巡察<lb/>
　凡有動靜可以速達無悞良有禆益且大臣等得以諳<lb/>
　悉邊塞情形不亦善乎此安設巡哨之大臣及䕶軍以<lb/>
　幾月一次更代爾等及八旗都統副都統滿九卿官員<lb/>
　㑹同議奏<lb/>
　　　康熈三十六年十月十七日<lb/>
<pb n="KR2m0053_WYG_010-14a"/>
諭大學士伊桑阿等曰右衛屯駐禁軍原因噶爾丹之事<lb/>
　預為之備也今噶爾丹之事已畢此兵仍令全駐則供<lb/>
　給芻秣轉運維艱可留滿洲驍騎一千其䝉古分編佐<lb/>
　領駐防之兵全行留駐此外䕶軍及驍騎火噐營兵俱<lb/>
　應調囘四十九旗之貧乏䝉古有令沿邊居住者俱察<lb/>
　出遣至右衛歸𨽻䝉古佐領下作為甲士此駐防禁軍<lb/>
　應即撤囘抑候時氣和暖後撤爾等與議政大臣㑹議<lb/>
　以聞<lb/>
<pb n="KR2m0053_WYG_010-14b"/>
　　　康熈三十七年五月二十一日<lb/>
諭内閣諸臣曰烏喇寧古塔吉林烏喇黑龍江等處新滿<lb/>
　洲内曾授官職以老病解任者照其原官品級給俸禄<lb/>
　以養贍之矣此等解任之官令其子弟承替則供職得<lb/>
　人而俸禄亦不致虚糜其勅兵部逐一詳察具奏<lb/>
　　　康熈四十二年十月二十九日<lb/>
諭㪚秩内大臣公傅爾丹曰今日閲射時兵丁所乗馬驚<lb/>
　逸漸近御仗諸年少大臣俱效年老大臣旁觀不動惟<lb/>
<pb n="KR2m0053_WYG_010-15a"/>
　爾直前勒止之可謂繼武前人矣特賜爾貂皮褂一領<lb/>
　嗣後益加勉力勿以身為大臣而不思奮力向前也<lb/>
　　　康熈四十五年六月初一日<lb/>
諭修國史諸臣曰開國功臣作𫝊當因其事蹟先後以定<lb/>
　次第若視功蹟分次第或有本人功蹟少而子孫功蹟多<lb/>
　者反置子孫於前列可乎今應分别<lb/>
太祖<lb/>
太宗<lb/>
<pb n="KR2m0053_WYG_010-15b"/>
世祖三朝功臣以何人居首請㫖再定至逮仕三朝功臣<lb/>
　各於本人傳内通行開載事蹟其子孫有立功者附載<lb/>
　於下俟作𫝊畢可錄出分給其子孫各一通令蔵於家<lb/>
　　　康熈四十五年十月初一日<lb/>
諭内閣諸臣曰敦拜向為司官朕洊次擢用至尚書並無<lb/>
　効力勤勞之處凡事不留心詳察聲名亦不佳廷議係<lb/>
　國家大事前曾有事㑹議敦拜全不諳事理恣意妄言<lb/>
　彼時即當黜退今既以年老乞休着解吏部尚書任彼<lb/>
<pb n="KR2m0053_WYG_010-16a"/>
　並非有勞舊臣不必予以優㫖凡為人臣者雖當暮年<lb/>
　宜更加意潔已勤勞王事如謂年老畧不留心諸務黽<lb/>
　勉自効豈任彼為大臣徒使之榮顯已耶如此者罷之<lb/>
　亦何足惜尚書温達自任工部以來聲名甚優凡事敬<lb/>
　慎而寛著調補吏部尚書工部事務亦𦂳要但六部侍<lb/>
　郎名俱不甚佳部臣之優劣外省督撫却知之甚真居<lb/>
　官美惡豈能欺人耶户部錢糧事務弊端極多滿漢大<lb/>
　臣名亦不佳今刑部十日彚題一次猶覺弊竇差少耳<lb/>
<pb n="KR2m0053_WYG_010-16b"/>
　　　康熈四十五年十月二十三日<lb/>
諭大學士馬齊等曰翻譯之事大有闗係向年纂修實錄<lb/>
　校對朝鮮表文滿漢文意總不相符前大學士圖海杜<lb/>
　立徳皆惶急呈朕親覽朕兩年苦心尋繹始得將文義<lb/>
　完美作史之事殊為重大一字不可輕易增減所以朕<lb/>
　於明史不敢自任者亦此故也近日大學士熊賜履以<lb/>
　朱子書呈覽其中數語稍有可疑問之熊賜履以為非<lb/>
　朱子之言殆朱子門人所記此不過託諸空言猶可矢<lb/>
<pb n="KR2m0053_WYG_010-17a"/>
　口而談如係文案供招之事將何以解之信乎垂後之<lb/>
　書不可忽也<lb/>
　　　康熈四十七年七月二十五日<lb/>
諭内閣諸臣曰從前巡捕三營屬督捕管轄時營官侵蝕<lb/>
　兵糧雖兵數具存而京城大臣官員家丁皆充兵冐餉<lb/>
　全無實濟積弊沿流極其懈弛以致漢官所居地方盜<lb/>
　賊叠告外城官民不能聊生因而漢官具疏陳奏朕下<lb/>
　九卿等會議歸併前任歩軍統領等令其清釐營伍選<lb/>
<pb n="KR2m0053_WYG_010-17b"/>
　擇營弁盡力摉稽嚴緝攘刼然後盜賊漸減官民獲安<lb/>
　此衆所共知著有明效者也並非至陶和氣任内方令<lb/>
　統轄陶和氣一人之用舍有何闗係但其人一經㕘劾<lb/>
　則該部自據定例具議絶不在於扶同附和相繼續㕘<lb/>
　此風亦斷不可長且巡捕三營官員或於各省營弁或<lb/>
　於旗下武職皆經朕親選壯健人才補用若果有一二<lb/>
　驕悍不法之人言官即當指名題㕘乃將百餘員之營<lb/>
　弁三千餘名之兵丁一概溷指以為驕悍不法可乎著<lb/>
<pb n="KR2m0053_WYG_010-18a"/>
　仍指名具奏况武職兵丁兵部皆可稽察歩軍統領巡<lb/>
　捕三營亦𨽻於兵部誠欲建言則將兵部題㕘未為不<lb/>
　可高遐昌乃謂巡捕三營應歸併兵部所言大謬又街<lb/>
　道事務司坊等官管理時畏懼顯要職官脧削里巷小<lb/>
　民止知勒索鋪户銀錢而街道事務毫不置念因弊壊<lb/>
　已極故亦歸併歩軍統領管理今既稱受街道之累即<lb/>
　著高遐昌兼管一年務令商民不致累苦街道大加肅<lb/>
　清若果能綽然辦理誠為能言即能行之人矣下所司<lb/>
<pb n="KR2m0053_WYG_010-18b"/>
　知之<lb/>
　　　康熈四十八年十月初五日<lb/>
諭大學士温達等曰朕觀八旗漢軍人等用於文職者多<lb/>
　而用於武職者少嗣後武鄉會試亦著八旗漢軍人等考<lb/>
　試所增額數不過數名可以收健勇人才之用於武科<lb/>
　甚為有益<lb/>
　　　康熈四十九年正月二十四日<lb/>
諭八旗都統副都統㕘領等曰朕經理國家大小事務必<lb/>
<pb n="KR2m0053_WYG_010-19a"/>
長計逺慮期於軍民人等實能永乆奉行蓋無時不籌<lb/>
畫於朕懐也近見八旗茍且治生糜費極多皆因該管<lb/>
人員止圖利己而其族長等又不教之以忠孝為重遂<lb/>
爾致此頃為去冬米價騰貴今將二月應放之米於正<lb/>
月即行支放因而米價隨即稍減據理而論米價貴賤<lb/>
應與八旗人等絶不相渉今細繹其故八旗官兵將所<lb/>
給之米未及抵家止貪得一時小利輒行變賣在所得<lb/>
之利甚㣲而銀兩耗去米價又增於是衆皆怨悔無及<lb/>
<pb n="KR2m0053_WYG_010-19b"/>
將來八月之米勢必六七月間又求放給若米價仍然<lb/>
不減則來年之米又與今年相等矣方今天下承平日<lb/>
乆户口滋繁南方糧米連年不到者甚多舉國中但知<lb/>
計利其慮及日後衆人匱乏者並無一人八旗官員猶<lb/>
如一身一家豈可一時不相勸諭不相訓誡乎嗣後凡<lb/>
所闗給之米務期大加節省用至照常放米之時勿墮<lb/>
奸惡富豪輩收積米糧之詭計此亦八旗人等一効力<lb/>
之處也朕每日進膳二次此外不食别物烟酒及㯽榔<lb/>
<pb n="KR2m0053_WYG_010-20a"/>
　等物皆屬無用試觀衆人於此等無用之物輒日費幾<lb/>
　文人人詰問當無一爽又其甚者貧而效富用必求盈<lb/>
　且用所不當用之物中人之産不乆即罄矣此皆染於<lb/>
　惡俗無教𨗳之人所致爾等俱為大臣官員有養育管<lb/>
　理之職今兵革不用無可効力惟亷潔自持熟練整旅<lb/>
　並為衆人生計時時仰體朕懐多方區畫似此効力不<lb/>
　更愈於行間致命之勞績乎朕為八旗生計慮及乆逺<lb/>
　與為天下萬民謀生計者中外一視愛養無殊故預令<lb/>
<pb n="KR2m0053_WYG_010-20b"/>
　爾等知之特此手書勅諭<lb/>
　　　康熈五十年三月初一日<lb/>
諭大學士温達等曰内閣翻通本事甚𦂳要如不得漢文<lb/>
　意思或一二句言語翻錯於事之輕重大有闗係内院<lb/>
　侍讀學士侍讀官員俱係按俸補授之人所翻本章不<lb/>
　甚妥當朕閲看清文多在内行走和素徐元夢雖係革<lb/>
　職之員現今學翻漢文者無能過之將和素徐元夢補<lb/>
　授内閣額外侍讀學士翻改本章<lb/>
<pb n="KR2m0053_WYG_010-21a"/>
　　　康熈五十一年九月二十日<lb/>
諭湖廣總督鄂海等曰覽鄂海奏鎮筸盤塘窩等八十三<lb/>
　寨生苖俱各實心前赴武昌投順等語紅苖等居深山<lb/>
　之中自古以來並未向化鄂海等宣示朝廷徳澤布揚<lb/>
　聲威盡行招撫殊屬可嘉今紅苖等已去邪輸誠削髪<lb/>
　投順地方文武官員務仰體朕無分内外咸俾盡享昇<lb/>
　平宇内無不樂業之意將紅苖等安插得所從容化𨗳<lb/>
　教之禮義倘有不肖官員將紅苖視為度外侵蝕擾害<lb/>
<pb n="KR2m0053_WYG_010-21b"/>
　者該督撫即行指名題叅<lb/>
　　　康熈五十二年四月初七日<lb/>
諭吏部曰川陜總督殷泰前曾因病奏請解任調理朕念<lb/>
　殷泰清潔自持約束屬下恩威並用陜省軍民㒺不感<lb/>
　戴朕甚愛惜令在任調攝已有諭㫖今病勢未能即愈<lb/>
　總督印務雖有巡撫署理但陜西地方遼濶最屬緊要<lb/>
　總督員缺不可乆懸殷泰著解任湖廣總督鄂海屢任<lb/>
　陜西熟諳地方兵民情性俱可深悉且才具頗優將鄂<lb/>
<pb n="KR2m0053_WYG_010-22a"/>
　海調補川陜總督特諭<lb/>
　　　康熈五十四年四月十五日<lb/>
諭議政大臣曰八旗馬匹俱已出厰著照出厰馬數令佐<lb/>
　領下殷實之家並該佐領人公派拴養照常給發錢糧<lb/>
　目下雖稍覺煩難後來究竟有益如有行動則從此騎<lb/>
　馬前去一到口上彼處之馬又到諸凡便宜著詳議其<lb/>
　拴養駱駝之處一併詳議以聞<lb/>
　　　康熈五十七年七月十五日<lb/>
<pb n="KR2m0053_WYG_010-22b"/>
諭大學士馬齊等曰發往黒龍江伊蘭哈喇三姓地方之<lb/>
　人俱因兇惡發遣人亦日多若發在一處地方必致生<lb/>
　事行兇此後停其發往著發喀爾喀和卜圖烏蘭古木<lb/>
　地方彼處水土甚好著築城安插令其開墾耕種八旗<lb/>
　每佐領派䕶軍披甲各一名於八月内馬匹肥壯時前<lb/>
　去二年一換駐劄彼處看守如此則沿途臺站甚屬緊<lb/>
　要每站應設立車輛預備毋致犯人勞苦方好著交與<lb/>
　京城議政大臣㑹同九卿議奏<lb/>
<pb n="KR2m0053_WYG_010-23a"/>
　　　康熈五十七年十月三十日<lb/>
諭議政大臣内大臣等曰每旗都統副都統或有起家㣲<lb/>
　賤專意徇庇一應補放官員併佐領等事恒有遲至數<lb/>
　年或十年不奏者或一官病故已乆數年尚仍給俸者<lb/>
　一切事件漫不稽查甚是曠廢近聞都統石文英不出<lb/>
　門户亦不見人有事來奏每不俟事畢祇圖早歸亦不<lb/>
　瞻仰朕容甚屬不堪正藍旗滿洲都統顔信前往出兵<lb/>
　其滿洲䝉古漢軍三旗之事著七阿哥辦理正黄旗都<lb/>
<pb n="KR2m0053_WYG_010-23b"/>
　統巴賽署理將軍事務其滿洲䝉古漢軍三旗之事著<lb/>
　十阿哥辦理正白旗滿洲都統何禮差往雲南其滿洲<lb/>
　䝉古漢軍三旗之事著十二阿哥辦理如此辦理别旗<lb/>
　各相效法自必發憤勤事也<lb/>
　　　康熈五十九年正月初五日<lb/>
諭領侍衛内大臣議政大臣軍前調囘大臣八旗都統前<lb/>
　鋒統領䕶軍統領副都統等曰<lb/>
太祖<lb/>
<pb n="KR2m0053_WYG_010-24a"/>
太宗時滿洲兵於凡征戰之所俱自備馬匹口糧行走到<lb/>
　處所向立功並無遲悞今官兵凡有行走之處馬匹糧<lb/>
　餉一切物件俱給自官帑且以為不足而怨咨生焉此<lb/>
　皆我滿洲風習較之曩昔有異亦由於該管官並不嚴飭<lb/>
　之故也朕辦理軍務閲厯甚多當日攻取岳州時但從<lb/>
　陸路抵禦以致許乆不得朕諭在洞庭湖預備船隻以<lb/>
　水路遏賊貝勒查尼以湖中風浪甚大船不能穏恐有<lb/>
　礙於兵丁以請撤船兵奏聞朕諭岳州城已被困不乆<lb/>
<pb n="KR2m0053_WYG_010-24b"/>
　即獲今將船兵撤退賊得由水道往來何能有得岳州<lb/>
　之期哉若兵丁於水道不利即與朕之殺害無異朕自<lb/>
　承任不撤船兵嚴飭看守不乆而岳州下矣再征討雲<lb/>
　南時貝子章泰將軍賴塔率領滿洲兵每佐領下撥二<lb/>
　十七名總督哈詹蔡毓榮董繼國金光祖提督桑格趙<lb/>
　徠等標下營兵合計共三四十萬有餘離雲南城七十<lb/>
　里安營一邊到湖一邊到山並未進兵於湖斷其水路<lb/>
　賊冦米糧照舊運行城内並不危急後趙良棟率領寧<lb/>
<pb n="KR2m0053_WYG_010-25a"/>
夏兵到云我等連營四布不就近往戰何日得城迨至<lb/>
日乆米糧不到雖滿兵無妨營兵何以存立耶章泰云<lb/>
兵丁俱從逺來且城亦朝夕可獲皇上恤養兵丁何可<lb/>
令其傷損設或營兵不能禦敵我等勢必捐軀趙良棟<lb/>
云貝子果領兵進戰奪城此功可邀封親王郡王何故<lb/>
作此等議論乎我領本標營兵徑自前往遂進戰奪取<lb/>
得勝橋而趙良棟之兵亦瘁甚矣章泰向趙良棟云爾<lb/>
兵已瘁何不將爾之兵撤囘令總督蔡毓榮率兵看守<lb/>
<pb n="KR2m0053_WYG_010-25b"/>
趙良棟云我將死戰所得之地如何交與他人看守不聼<lb/>
章泰之言城内賊冦始覺危急不數日而雲南下矣亦<lb/>
由善於計謀相機而動也再出征烏蘭布通時阿密達<lb/>
因天晚要撤兵云皇上必不以撤兵故遂殺我等將兵<lb/>
撤退索額圖明珠選勇士六七百人埋伏勇士云挑選<lb/>
我軰原擬或戰或追詎意止令看守彼此不無忿怨後<lb/>
中路出兵時三品以上大臣官員等㑹議進兵之處衆<lb/>
皆謂不可獨朕與費揚古以兵為可進遂决意進兵及<lb/>
<pb n="KR2m0053_WYG_010-26a"/>
　至科拖地方衆皆不欲前發大臣等勸朕將兵撤囘巴<lb/>
　渾岱爾亦在其中朕諭以祭告<lb/>
天地<lb/>
太廟<lb/>
社稷親統兵前來並不見賊踪如何驟行撤兵不允所請<lb/>
　將兵前進噶爾丹聞我兵威甚是驚懼如䑕竄而去朕<lb/>
　選兵著馬斯喀為將軍尾追噶爾丹遇西路兵攻擊大<lb/>
　敗之朕將中路于成龍所運頭隊米遣明珠速送至費<lb/>
<pb n="KR2m0053_WYG_010-26b"/>
　揚古軍前二隊米亦即著續送三隊米内朕但留十八<lb/>
　天口糧餘米俱送西路軍前是以西路兵未至饑饉俱<lb/>
　得保全而囘朕是時若輕信大臣等言中道撤兵則兩<lb/>
　路兵丁何得立功奏凱耶今看領兵大臣官員等祇為<lb/>
　一身之計不視朕事為緊要内存私意彼此争論不和<lb/>
　又向兵丁沽買好名多取口糧及不能䭾載至於抛棄<lb/>
　毫無珍惜之意如此可乎不可乎朕之滿洲兵俱係精<lb/>
　兵無可議論全在領兵者將朕之事專心辦理不求安<lb/>
<pb n="KR2m0053_WYG_010-27a"/>
逸賞罰精明事體如何得致錯悞進兵西藏時色楞不<lb/>
候衆人獨自前往不知者妄行議論額倫特因病在後<lb/>
隨後追至色楞皆奮不顧身如此猶可謂色楞進之過<lb/>
速乎今策妄諾爾布將伊兵丁善全而歸伊所領之兵<lb/>
甚感亦惟感伊而已朕頗不憐憫也朕祗憐憫西路身<lb/>
亡兵丁事定之後自然分别加恩至文武大臣官員等<lb/>
果能清亷自無可議但領兵大臣專務清亷將何所挾<lb/>
持以勸賞兵丁乎部院衙門清亷者止能自守其身辦<lb/>
<pb n="KR2m0053_WYG_010-27b"/>
理如此大事恐不能也朕年少時每於講武練兵等事<lb/>
違命者即置之於法内外大小悉知儆惕由此觀之訓<lb/>
練之事不可疎忽也兹衆喀爾喀誠服朕之風化青海<lb/>
等亦如之䇿妄阿喇布坦之人霸占藏地毁其寺廟散<lb/>
其畨僧累其臣僚青海等理應棄命忘身奮勇致討乃<lb/>
伊等口稱維持黄教却無實心効力之人䇿零敦多布<lb/>
領兵在藏居住彼處人以地逺我兵不能深入䇿零敦<lb/>
多布從伊地歩行一年有餘忍饑帶餒而至招所以彼<lb/>
<pb n="KR2m0053_WYG_010-28a"/>
　之兵衆以彼之形狀尚且能至我軍顧不能至乎今滿<lb/>
　漢大臣咸謂不必進兵朕意此時不進兵安蔵賊冦漸<lb/>
　至收服畨子等將作何處置耶故特諭爾等安藏大兵<lb/>
　决宜前進<lb/>
　　　康熈六十一年十二月十一日<lb/>
上諭比見八旗官員兵丁内嗜酒沈湎以致面貎改常輕<lb/>
　生破産肆行妄為者甚衆其中豈乏才具可用之人朕<lb/>
　實憫之惜之著八旗都統各將該屬官兵内酗酒不肖<lb/>
<pb n="KR2m0053_WYG_010-28b"/>
　之徒給限一年或二年令其悛改能改者留之如不能<lb/>
　改係官員即行題㕘應襲者令人承襲係兵丁即行革<lb/>
　退將本佐領閑散人内揀選人材可用者充補食糧既<lb/>
　可以養其生又可以得其力如此凡嗜飲酗酒之徒自<lb/>
　知所懲戒矣若禁止之後仍然不改一經查出併將該<lb/>
　管官員嚴行治罪再著行文外省將軍副都統城守尉<lb/>
　等一體嚴加約束務令法在必行特諭<lb/>
　欽定八旗通志卷首之八<lb/>
</p>
<p>
</p>
  </div>
</body>
</text>
</TEI>
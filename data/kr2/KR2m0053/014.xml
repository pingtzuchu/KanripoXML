<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_014-1a"/>
欽定四庫全書<lb/>
欽定八旗通志卷首之十二<lb/>
勅諭六<lb/>
　　　乾隆年間<hi>二</hi>
　　乾隆二十一年二月初二日<lb/>
上諭今八旗人口孳生漸多將另記檔案抱養之子開<lb/>
　檔人等查明業經降㫖將無錢糧者即令出旗任其<lb/>
　各謀生理外其食錢糧者如何定限裁汰出旗之處<lb/>
<pb n="KR2m0053_WYG_014-1b"/>
　著該部㑹同八旗大臣定議具奏矣但宗室王公所<lb/>
　屬包衣佐領下人等原定出力年久之人准該王公<lb/>
　等行文令其出在該旗佐領下現在八旗另記檔案<lb/>
　抱養之子開檔人等俱已查明辦理而王公包衣佐<lb/>
　領下人等若仍准出旗旗人旣多暫時不得錢糧伊<lb/>
　等恐不無拮据兩無利益嗣後宗室王公等包衣佐<lb/>
　領下人等著停其出旗佐領再宗室王公等包衣佐<lb/>
　領下人内想來人口生齒亦繁該王公養贍伊等不<lb/>
<pb n="KR2m0053_WYG_014-2a"/>
　無拮据著交宗室王公等各㑹同本旗都統將包衣<lb/>
　佐領下人等亦明白查辦一次此次辦理後幾年再<lb/>
　查辦一次之處俟酌量降㫖此項人等亦可得一體<lb/>
　各謀生理著該王公都統等即遵諭辦理<lb/>
　　乾隆二十一年六月初七日<lb/>
上諭昨據户部㑹同八旗奏稱將另記檔案及開檔人<lb/>
　等出旗之事議得所有設法贖身作為公中開檔之<lb/>
　人若令一體為民似無分别請查明此等根源分别<lb/>
<pb n="KR2m0053_WYG_014-2b"/>
　辦理等語但令伊等出旗為民者特以旗人生齒日<lb/>
　繁一切差使不能易得伊等徒有旗人名色不得自<lb/>
　謀生理故特格外施恩縱有數人僥倖並無闗礙毋<lb/>
　庸深究若以此項作為公中開檔之人必宜查明其<lb/>
　另記檔案及抱養之子根源亦屬不一豈能人人俱<lb/>
　查耶且伊等原由有年淺者亦有最年久者按次考<lb/>
　查不惟致増繁冗且交各甲喇各佐領陸續究查或<lb/>
　理宜為民之人因無力被屈或實有情節者仗有力<lb/>
<pb n="KR2m0053_WYG_014-3a"/>
　鑚營反得為民種種情弊在所不免是朕曲體伊等<lb/>
　恩䘏反不得周贍也此等作為公中開檔之人亦不<lb/>
　必另行查辦著加恩俱令一體出旗為民此次辦理<lb/>
　後復有設法贖身者再行照例查辦著交該部八旗<lb/>
　遵諭辦理<lb/>
　　乾隆二十二年十月二十三日<lb/>
上諭此數年間每時屆冬出派王大臣等查明紫禁城<lb/>
　内外該班之前鋒䕶軍賞給銀兩此項賞賚乃朕恵<lb/>
<pb n="KR2m0053_WYG_014-3b"/>
　愛旗僕俾受朕恩原為奬勵差使勤勉者自應視其<lb/>
　平素差使勤勉清語騎射嫻熟衣服單薄者賞給亦<lb/>
　不得僅較其衣服美惡何則若以衣服華美而為殷<lb/>
　實不賞伊等皆係一體食錢糧之人或知節省之道<lb/>
　始能殷實耳其不肖之人因滋意妄費遂致艱窘似<lb/>
　此等之人若因其衣服籃縷即行賞給則不肖之徒<lb/>
　相習成風不肯學好且勉强顧臉之人反不能沾恩<lb/>
　矣况人皆兾欲得賞而轉故服籃縷亦皆未可定若<lb/>
<pb n="KR2m0053_WYG_014-4a"/>
　然此項賞賚不但非示以奬勵之道竟將旗人導之<lb/>
　於不善矣嗣後於查賞時只查騐其平時射箭清語<lb/>
　嫻熟差使勤勉者賞賚勿論伊等衣服之美惡將此<lb/>
　著通行曉諭八旗現已天氣寒凉即著照此㫖辦理<lb/>
　　乾隆二十三年二月二十七日<lb/>
上諭從前覺羅内有挑取供鍾子章京並未有翎朕因<lb/>
　降㫖令伊等俱戴藍翎此亦指六品以下人員而言<lb/>
　並非以五品官員概用藍翎之謂也今見該衙門所<lb/>
<pb n="KR2m0053_WYG_014-4b"/>
　有供鍾子覺羅等不論品級概戴藍翎甚属拘泥嗣<lb/>
　後所有挑取供鍾子章京覺羅内六品以下官員仍<lb/>
　戴藍翎其五品以上官員著戴花翎將此著該衙門<lb/>
　永為令<lb/>
　　乾隆二十四年正月十二日<lb/>
上諭從前紫禁城内門上該班之章京䕶軍等皆係輪<lb/>
　流進班是以於有飯食無飯食處所皆得均匀行走<lb/>
　今因午門東華西華神武四門進班𦂳要其章京䕶<lb/>
<pb n="KR2m0053_WYG_014-5a"/>
　軍等皆擬派専人不令轉該他處之班著加恩此四<lb/>
　門該班之章京䕶軍等亦著照他處給與飯食<lb/>
　　乾隆二十四年二月初四日<lb/>
上諭據禮部奏正白旗滿洲詳文内稱舒常之妻應給<lb/>
　格格品級等因相應請㫖給復多羅格格等語舒常<lb/>
　係舒赫徳之子舒赫徳乃屢獲重罪之人因此次將<lb/>
　軍兆恵深入接手辦事乏人伊甚屬奮勉出力朕始<lb/>
　特恩復加錄用此亦伊尚有承受朕恩之福適逢其<lb/>
<pb n="KR2m0053_WYG_014-5b"/>
　㑹耳然朕猶格外加恩將伊子舒常補授侍衛此皆<lb/>
　朕曲予之殊恩稍有人心者即竭力奮勉尚恐不能<lb/>
　仰報况復有為妻懇請品級之理乎復有兾倚妻之<lb/>
　品級以期自身獲大品級之理乎果由舒常本家具<lb/>
　呈是無恥已極朕必將舒常重治其罪今詢問並非<lb/>
　由舒常本家具呈係諴親王意見咨部者舒常之妻<lb/>
　係裕親王之女王等管理旗務即如此袒庇王等之<lb/>
　女狥情咨行可乎且恩典者國家甚要之事當施恩<lb/>
<pb n="KR2m0053_WYG_014-6a"/>
　者始施恩耳豈臣下私行瞻顧即能希冀恩施者耶<lb/>
　即王公之女格格等給與品級亦國家曲予之恩如<lb/>
　平素並無事故始可照例給與應得之恩典若屢獲<lb/>
　重罪仍按照初次給復原品有是理乎諴親王如此<lb/>
　瞻狥非尋常瞻狥可比諴親王著交宗人府嚴加察<lb/>
　議觀保身為副都統乃身同尸位亦屬非是觀保著<lb/>
　一併交部嚴加察議此事禮部理宜駁回該部若果<lb/>
　駁回伊等即無不是即不駁回僅照舒常品級議給<lb/>
<pb n="KR2m0053_WYG_014-6b"/>
　品級其誤尚不過交部查議乃該部並不照例辦理<lb/>
　轉奏請給復多羅格格品級此非瞻狥舒赫徳而何<lb/>
　朕前伊等如此行事可乎禮部堂官著交部嚴加查<lb/>
　議再向例王等之女格格等近派者皆奏明指人逺<lb/>
　派者許人後完姻時奏請品級今接踵相沿近派王<lb/>
　等亦多有先許人始行奏聞者朕従前將王等之女<lb/>
　格格等多指給䝉古台吉此亦因係舊俗且以䝉古<lb/>
　台吉等本係親戚彼此連姻由來已久况查取京城<lb/>
<pb n="KR2m0053_WYG_014-7a"/>
　　世家大臣子弟將王公等之女婚配者亦有今王等<lb/>
　　每欲違棄舊俗惟願給配京城之人或又有無恥之<lb/>
　　徒向王等營求私相議定完姻時始奏請格格品級<lb/>
　　甚屬惡習従前並無此等陋習亦此數年間始興起<lb/>
　　者此風斷不可長除已經婚配者不議外著交該衙<lb/>
　　門現在親王郡王等之格格内如有已經許配京城<lb/>
　　之人尚未迎娶者仍准其給與斷無離人夫婦之理<lb/>
　　著查明指名奏聞將該親王郡王罰俸一年嗣後凡<lb/>
<pb n="KR2m0053_WYG_014-7b"/>
　　親王郡王之格格等俱著照舊例俟朕降㫖指給䝉<lb/>
　　古台吉其中若係伊等之親戚行走相熟之䝉古私<lb/>
　　行給與者尚可准其私下結親後奏聞其不行具奏<lb/>
　　私與京城之人結親之處著嚴行禁止<lb/>
　　　乾隆二十五年五月二十日<lb/>
　上諭行圍乃滿洲故業所以嫻習騎射技勇之事<lb/>
皇祖在位時以滿洲故業為要曽經行圍朕臨御以來效法<lb/>
皇祖恐滿洲故業有失欲令官員兵丁學習騎射技勇嘗<lb/>
<pb n="KR2m0053_WYG_014-8a"/>
　　率伊等行圍每次賞賚乃希圖安逸不肖之徒不識<lb/>
　　朕教養滿洲之意反以行圍為勞衆不無怨望本日<lb/>
　　朕恭讀<lb/>
皇考世宗憲皇帝實錄雍正四年奉<lb/>
上諭<lb/>
皇考六十一年躬行諸務朕能勉力效法者無不敬謹力<lb/>
　行其未能力行者朕則俟諸異日即如<lb/>
皇考慎重武備每嵗巡幸出口行圍訓練軍戎一事朕此<lb/>
<pb n="KR2m0053_WYG_014-8b"/>
　數年來並未舉行其懦弱無識之官員及懶惰不堪之<lb/>
　兵丁等多有以朕之不行圍為是者此皆愚賤之人茍<lb/>
　圖安逸不明大體之言國家武備闗係𦂳要一日不可<lb/>
　廢弛朕之不行圍即朕之不逮<lb/>
皇考處也朕自知之<lb/>
皇考徳盛化神睿慮周詳巡幸所至日理萬㡬無少遺漏<lb/>
　無異宫中朕則自朝至暮殫竭心力猶慮辦理未能允<lb/>
　協行圍一事實無暇舉行此即朕之不如<lb/>
<pb n="KR2m0053_WYG_014-9a"/>
皇考處也<lb/>
皇考神武天縱挽强貫札超絶千古衆䝉古等無不仰瞻<lb/>
　驚服朕之射藝又不逮<lb/>
皇考<lb/>
皇考聖躬彊固行健如天雖至暮年不減少壯朕之精神<lb/>
　復不逮<lb/>
皇考是以於出口訓兵一事意未舉行惟於前嵗遣皇子<lb/>
　等赴口外教演行圍復於引見武弁及旗員時皆觀其<lb/>
<pb n="KR2m0053_WYG_014-9b"/>
　射藝始行補用俟朕辦理政務皆秩然就理後即於農<lb/>
　隙親舉行圍之典朕事事皆不如<lb/>
皇考惟洞達下情躬親經厯朕在藩邸四十餘年凡大臣<lb/>
　官員結黨蓄奸鑽營請託欺蔽朦混面従背違一切假<lb/>
　公濟私之習無不真知灼見可以指數是以於今宵衣<lb/>
　肝食勤勤懇懇為世道人心計其長久不得不嚴訓之<lb/>
　不能不切並非好為講論自取憂勞也雖然由此擴謀<lb/>
　行政尚未能及<lb/>
<pb n="KR2m0053_WYG_014-10a"/>
皇考之萬一亦惟事事黽勉效法而已欽此由此觀之<lb/>
皇考世宗憲皇帝十三年内雖未經行圍而<lb/>
聖心要未嘗不以訓練官兵射獵行圍為要務也朕此數<lb/>
　　年巡幸出口行圍正仰體<lb/>
皇考之心效法<lb/>
皇祖教養滿洲之道且朕巡幸行圍於一切應辦事件仍<lb/>
　　照常辦理毫無遺悮即扈従之官員兵丁等皆特恩<lb/>
　　賞給帮銀路費官馬伊等亦毫無苦處官員兵丁各<lb/>
<pb n="KR2m0053_WYG_014-10b"/>
　　宜仰體朕意勤習騎射技勇一切行走之處皆奮勉<lb/>
　　行走不可希圖安逸流入懶惰習氣以致有失滿洲<lb/>
　　故業將此通行曉諭八旗<lb/>
　　　乾隆二十五年六月十二日<lb/>
　上諭八旗滿洲䝉古皆各有姓氏乃厯年既久多有棄<lb/>
　　置本姓沿漢習者即如牛呼魯氏或妄稱為郎姓即<lb/>
　　使指上一字為稱亦當曰牛豈可直稱為郎同於漢<lb/>
　　姓乎姓氏者乃滿洲之根本所闗甚為𦂳要今若不<lb/>
<pb n="KR2m0053_WYG_014-11a"/>
　行整飭因循日久必致各將本姓遺㤀不復有知者<lb/>
　著將此交八旗各省嗣後引見人員俱將姓氏繕寫<lb/>
　緑頭牌面仍勒限一年如一年後經朕詢問仍有不<lb/>
　能對答者斷乎不可必將該管大臣一併治罪再挑<lb/>
　選秀女時亦一體遵照各將姓氏繕於緑頭牌面將<lb/>
　此通行曉諭<lb/>
　　乾隆二十六年八月初八日<lb/>
上諭八旗滿洲俱係朕世僕出征之事俱係伊等分所<lb/>
<pb n="KR2m0053_WYG_014-11b"/>
　當然且微有勞績年老患病不能當差者子令休致<lb/>
　給與俸禄乃國家格外之恩自古罕有之事但風氣<lb/>
　頽衰似此格外之恩衆悉不曉以致視為應當至上<lb/>
　年據伊勒圖以䕶軍校蘇朗阿在軍營因受潮濕患<lb/>
　病請休致給與全俸等語具奏因其特以出征視為<lb/>
　竒特似有勒請期望給俸之意是以朕將蘇朗阿未<lb/>
　曽給俸將伊勒圖所奏非是之處已降諭㫖通行曉<lb/>
　諭矣今𢎞昉所奏䕶軍校五十七雖係駐戍之兵如<lb/>
<pb n="KR2m0053_WYG_014-12a"/>
　在軍營僅居住一二年尚不便給俸五十七在軍營<lb/>
　居住八年且又在蘇克阿勒達呼地方前往防殺賊<lb/>
　匪即呈請解退亦不過因患眼疾不能當差之故並<lb/>
　非似蘇朗阿在軍營身致殘廢可比看來衆已曉朕<lb/>
　訓飭未敢以出征為竒特妄為矜誇矣𢎞昉理宜將<lb/>
　五十七可否照例賞給俸禄之處奏請乃必不准其<lb/>
　得俸所辦亦屬非是伊以為従前朕未准蘇朗阿得<lb/>
　俸者盖因節省錢糧是以迎合所行甚屬鄙小朕豈<lb/>
<pb n="KR2m0053_WYG_014-12b"/>
　如是之主乎朕於旗下世僕加恩不下盈千累萬至<lb/>
　數人俸禄又需㡬何况大臣等辦理此等事件理應<lb/>
　援例請㫖可否賞給之處以俟加恩豈可自行専主<lb/>
　辦理𢎞昉並不計其事理糊塗辦理甚屬不堪𢎞昉<lb/>
　著交部嚴加察議具奏將此著通行曉諭八旗<lb/>
　　乾隆二十七年五月初八日<lb/>
上諭八旗都統副都統雖係分别頭二品職銜即與尚<lb/>
　書侍郎無異均有管理旗務之責凡遇辦公理宜合<lb/>
<pb n="KR2m0053_WYG_014-13a"/>
　為一心妥辦或都統員缺令王等兼管特因都統員<lb/>
　缺不得其人是以由王等内簡其能辦事者管理此<lb/>
　例亦由來已久俾王等習學事務之意王等自當於<lb/>
　旗務盡心勉力辦理不得驕傲従事至大臣等亦不<lb/>
　得謂其佔伊陞階但習俗日漓不免滋此兩項弊端<lb/>
　即如王等品級雖尊亦不過於應論品級之處論耳<lb/>
　於都統任上行走即與都統相等豈可以王稱呼耶<lb/>
　或副都統内有不曉事之人濫為迎合㕘佐領等又<lb/>
<pb n="KR2m0053_WYG_014-13b"/>
　屈奉謟䛕不惟於旗務尤為無益亦闗國家體制此<lb/>
　豈與朕㨂派王等管理都統事務之意相符耶嗣後<lb/>
　王等有兼管都統者惟當論都統職任於旗務悉心<lb/>
　善為辦理以副朕揀用之意著通諭八旗知之<lb/>
　　乾隆二十七年五月二十三日<lb/>
上諭現詳查另記檔案人等或有一旗分意欲上自康<lb/>
　熈年間徹底查察者大臣等皆未曉朕意前經屢降<lb/>
　㫖令另記檔案人等自行出首昨又降㫖賞給十五<lb/>
<pb n="KR2m0053_WYG_014-14a"/>
　日限期如有自行出首者免其治罪此特為將乾隆<lb/>
　二十二年叧記檔案之人查明其已經為民後復入<lb/>
　旗檔佔有兵丁額缺者詳加查察之意並非欲自二<lb/>
　十二年以前上掀查察也果若此詳查年嵗已久而<lb/>
　旗檔亦不能齊全何時得其始末耶况二十二年另<lb/>
　記檔案人等遵奉朕㫖自行出首時朕尚加恩賞賚<lb/>
　為民今此等業經為民復入旗檔之人内如果十五<lb/>
　日限其自行出首不過不治其罪亦不賞賚而已大<lb/>
<pb n="KR2m0053_WYG_014-14b"/>
　臣等查辦此事惟將二十二年既已自行出首為民<lb/>
　後復入旗檔之人詳查如十五日限内自行出首者<lb/>
　不治其罪亦無庸賞賚仍著為民如尚隠忍不肯自<lb/>
　行出首至限期已滿經大臣等查出即著従重治罪<lb/>
　其中如有二十二年未經首報遵奉新㫖自行出首<lb/>
　者著照前次加恩賞賚為民至近有阿里衮等查出<lb/>
　所奏正白旗䝉古另記檔案中書達賚等十五人均<lb/>
　係二十二年以前即入於叧户檔案之人並非為民<lb/>
<pb n="KR2m0053_WYG_014-15a"/>
　　後復入旗檔者著加恩將達賚等十五人俱免其治<lb/>
　　罪所有伊等家産妻子俱不必賞給王大臣等仍著<lb/>
　　為民現在八旗内若有如達賚者俱照此辦理既將<lb/>
　　達賚等加恩免其治罪所有失察之厯任都統官員<lb/>
　　等亦著加恩免其交部治罪將此著再傳諭八旗遵<lb/>
　　行<lb/>
　　　乾隆二十七年閏五月初六日<lb/>
　上諭従前準噶爾部落素不安分憑陵衆䝉古自噶爾<lb/>
<pb n="KR2m0053_WYG_014-15b"/>
　　丹時即肆跳梁侵擾喀爾喀西藏是以我<lb/>
皇祖<lb/>
皇考不惜帑金先後興兵征討數十年來上煩<lb/>
聖慮伊等野性難馴喜相争奪以致自生内亂互相殘滅<lb/>
　　爰有策凌等各率所屬歸誠朕以機㑹可乗特選將<lb/>
　　出師埽除兇逆大兵所至勢如破竹不一二年平定<lb/>
　　其亂肅清疆宇擬欲撫綏其衆俾各安生計詎伊等<lb/>
　　無福承受數應滅亡復生叛亂是以更遣偏師殱除<lb/>
<pb n="KR2m0053_WYG_014-16a"/>
　　醜類平定伊犁至回人素為準夷役使兩和卓木俱<lb/>
　　經拘禁額林哈畢爾罕我兵𠞰定伊犁時念兩和卓<lb/>
　　木均係派哈怕爾後裔特命釋放送歸原處居住乃<lb/>
　　小和卓木霍集占受朕深恩毫不知感輒敢反噬傷<lb/>
　　我王臣因降㫖令凱旋官兵乗勢將葉爾羌喀什噶<lb/>
　　爾諸回城悉行收服追剿兩和卓木直抵拔達山部<lb/>
　　落該回目即將霍集占斬馘進獻此皆伊等罪惡貫<lb/>
　　盈上干<lb/>
<pb n="KR2m0053_WYG_014-16b"/>
天譴是以軍行所過降服者撫之兇逆者殄之數十載未<lb/>
　　竟之緒五年以來悉為底定拓地二萬餘里均照内<lb/>
　　地兵民駐劄屯墾誠自古罕有之竒功也在事奮勉<lb/>
　　諸臣現經部臣查奏請㫖應得世職者約五百餘人<lb/>
　　朕以敵愾奏功勞績克著酧庸之典即稍従優渥亦<lb/>
　　非賞賚無節者比雖其間實有奮勇出衆及隨營効<lb/>
　　力之不同但宣力行間均屬勤勞王事正不必過為<lb/>
　　區别此内除達爾黨阿哈達哈皆僨事獲罪無庸議<lb/>
<pb n="KR2m0053_WYG_014-17a"/>
　給世職外其餘諸人俱著照部臣所奏一體加恩賞<lb/>
　給世職各於本身兼帶此等皆滿洲世僕得此恩賞<lb/>
　世職俸薪養贍家口更覺充裕而八旗添設世職五<lb/>
　百餘員於旗人生計亦大有禆益並將此通諭知之<lb/>
　　乾隆二十七年七月初四日<lb/>
上諭前降㫖將八旗官員所有應扣應罰俸銀等項俱<lb/>
　已加恩展扣俾得按數全支苐念領俸之期應在八<lb/>
　月初旬為時尚早再著加恩令將應支本年秋季俸<lb/>
<pb n="KR2m0053_WYG_014-17b"/>
　銀俸米均改於七月十四日起即行文支放所有滿<lb/>
　漢大臣官員俸給俱一體早放以資接濟該部遵諭<lb/>
　速行<lb/>
　　乾隆二十八年二月初十日<lb/>
上諭據松春奏西安現有滿洲漢軍副都統各一員滿<lb/>
　洲副都統所管八旗滿洲兵丁七千名漢軍副都統<lb/>
　所管八旗漢軍兵丁二千四百名所管兵丁額數懸<lb/>
　殊請將現任西安副都統偉善定為左翼滿洲副都<lb/>
<pb n="KR2m0053_WYG_014-18a"/>
　統管轄滿洲漢軍兵丁將曹英所遺漢軍都統員缺<lb/>
　改為右翼滿洲副都統員缺管轄滿洲漢軍兵丁等<lb/>
　語西安副都統二員令分左右翼管轄理宜如是但<lb/>
　必以漢軍副都統員缺改為滿洲副都統員缺所奏<lb/>
　殊屬非是滿洲䝉古漢軍皆朕之世僕孰不可以補<lb/>
　放何必定擬為滿洲副都統之缺松春所見甚鄙嗣<lb/>
　後以滿洲人員補放亦可以䝉古漢軍人員補放亦<lb/>
　可將現在西安副都統偉善即為左翼副都統曹英<lb/>
<pb n="KR2m0053_WYG_014-18b"/>
　所遺之缺即為右翼副都統之缺著永為令<lb/>
　　乾隆二十八年十月二十九日<lb/>
上諭向來旗下家奴多有書寫旗奴者甚屬非是著交<lb/>
　各該處嗣後俱寫旗下家奴不得仍書旗奴二字<lb/>
　　乾隆二十九年三月二十四日<lb/>
上諭近聞各部院辦事惟司員説堂畫稿而各司筆帖<lb/>
　式經年不得常見堂官其所熟悉者不過跟班數人<lb/>
　而已筆帖式將來俱可陞用司員若該堂官未經謀<lb/>
<pb n="KR2m0053_WYG_014-19a"/>
　面遇有保題陞用之處止以司官之言為憑於理未<lb/>
　協該堂官自應於筆帖式内留心察看遇有堪以造<lb/>
　就尚能辦事者時加訓勉以期有成嗣後各衙門司<lb/>
　員説堂畫稿時並令筆帖式隨同行走仍就各該處<lb/>
　筆帖式人數多寡酌定班次輪流上堂識認則該堂<lb/>
　官自可悉其才具因材造就如有怠惰庸劣之員該<lb/>
　堂官亦可隨時㕘革<lb/>
　　乾隆三十年六月初九日<lb/>
<pb n="KR2m0053_WYG_014-19b"/>
上諭八旗世職官員原因酌量勲勞議定襲次以昭報<lb/>
　功施恩之意但承襲時皆係由該旗將本支子孫查<lb/>
　眀承襲如本支無人准令於逺近另支派中挑選承<lb/>
　襲此亦曲予恩施但准此等另支承襲族中疎逺人<lb/>
　等甚多與立功得官之人全無干涉或承襲時猶有<lb/>
　調取各省駐防兵丁人等使其承襲此項人等愚昧<lb/>
　者多惟能披甲當差而與世職之任多不相當既經<lb/>
　承襲後竟不能當差一有過失革職乃反不如伊等<lb/>
<pb n="KR2m0053_WYG_014-20a"/>
　披甲且致苦累理應概行查明酌量辦理嗣後將並<lb/>
　非逺派宗族例應承襲者仍照舊例辦理外其極逺<lb/>
　支派及調取外省駐防兵丁來京承襲之處均著停<lb/>
　止於原立軍功本支承襲出缺之家應如何加恩之<lb/>
　處著該部㑹同八旗大臣等詳細查明定議具奏至<lb/>
　例應承襲人等於出缺之名下有應扣賠官銀例應<lb/>
　著落於承襲人員應得俸禄内坐扣完結惟此項人<lb/>
　等多有皆係小官或由兵丁閒散承襲者家計殷實<lb/>
<pb n="KR2m0053_WYG_014-20b"/>
　者少僅得一官伊等應得些小錢糧業經裁去又將<lb/>
　承襲世職俸祿扣賠於伊等當差實屬不無拮据著<lb/>
　交該部八旗將此項官員名下所欠官銀共有若干<lb/>
　之處一併查明繕寫清單進呈以待朕酌量降㫖辦<lb/>
　理<lb/>
　　乾隆三十年九月十二日<lb/>
上諭據兵部八旗㑹議查辦世職一摺甚屬錯悮殊非<lb/>
　朕體䘏加恩之本意前因世職人員内有由兵丁襲<lb/>
<pb n="KR2m0053_WYG_014-21a"/>
　職其本身應得錢糧既經停止而所襲世職俸禄又<lb/>
　代扣本缺之應還官項是一經襲職而當差度日反<lb/>
　無所資且材質兼有宜於兵丁而不宜於服官者往<lb/>
　往易於獲咎斥革轉不如披甲食糧之得以常留生<lb/>
　計而其中或有因一本宗無人遞及疎派承襲者得<lb/>
　官既無所利並至失其故業未嘗不轉以襲職為累<lb/>
　是以降㫖令該旗查議量為變通原欲於酬庸延賞<lb/>
　中寓曲加恩䘏之意也乃該部旗議稱輾轉承襲施<lb/>
<pb n="KR2m0053_WYG_014-21b"/>
　於渺不相涉之人未免濫邀爵賞請停止逺支承襲<lb/>
　者二十餘員等語於大意全未體㑹竟似朕此次查<lb/>
　辦因靳恡世職起見矣試思邇年平定伊犁回部錄<lb/>
　勲錫爵特予世職者不啻五六百員之多何有於此<lb/>
　二十餘人而顧為之查覈裁制耶國家豢養八旗為<lb/>
　之計長久而籌贍育者恩施優渥如果於伊等生計<lb/>
　有益雖稍濫亦非所惜此議不必行現在襲替無人<lb/>
　祗有逺族及别族同姓子孫者亦應俟將來出缺時<lb/>
<pb n="KR2m0053_WYG_014-22a"/>
　再行辦理何必亟亟於此預為計議至所有查出承<lb/>
　襲各官名下應行代扣官項銀四萬一千三百餘兩<lb/>
　及世職佐領代扣出缺人員各欠項六千六百餘兩<lb/>
　俱著一併加恩寛免以示優恤可將此通諭八旗知<lb/>
　之<lb/>
　　乾隆三十年九月二十一日<lb/>
上諭八旗世職官員出缺時將伊等原借官項例應俱<lb/>
　著落於承襲人員賠繳但此等承襲人員内由微員<lb/>
<pb n="KR2m0053_WYG_014-22b"/>
　兵丁閒散承襲者多既承襲後將伊等原食錢糧業<lb/>
　經停止而俸禄又代人扣賠各官項於伊等生計無<lb/>
　益經朕特降諭㫖交該部八旗大臣等查辦嗣據該<lb/>
　部八旗查明具奏承襲人員名下應代扣官項四萬<lb/>
　餘兩並有代世管佐領出缺人員應扣各項銀六千<lb/>
　六百餘兩等語朕即將代賠之項均著寛免此特以<lb/>
　逺族人等雖經承襲官職尚代他人扣賠銀兩於伊<lb/>
　等生計甚屬無益故朕施恩今據永慶等因伊父所<lb/>
<pb n="KR2m0053_WYG_014-23a"/>
　欠官項免其賠繳具奏謝恩是該部八旗大臣等所<lb/>
　辦甚屬錯謬以賠補他人所欠官項謂之代扣可也<lb/>
　而子為父賠繳欠項亦謂之代扣可乎且伊等所欠<lb/>
　俱係支借官項即其子不襲官時亦應著落賠補非<lb/>
　逺族人承襲者可比如弟兄叔姪承襲雖不得謂之<lb/>
　代賠而與父子尚稍屬有異若係父子實屬無所區<lb/>
　别據此辦理竟將父子視為無干之人是導旗人為<lb/>
　不孝有是理乎即朕節年為旗僕一切生計施恩賞<lb/>
<pb n="KR2m0053_WYG_014-23b"/>
　恤亦為數不少果有應施恩者雖數百萬兩亦無所<lb/>
　吝惜若於道理不合情事亦斷不能施行今伊等將<lb/>
　父子視為無干之人而入於代賠數内牽混具奏何<lb/>
　以存心竟不曉事體殊成笑話今朕業經降㫖寛免<lb/>
　仍著施恩寛免其子賠父項銀兩即著落措辦該部<lb/>
　八旗大臣等賠繳併將伊等交部嚴加議處<lb/>
　　乾隆三十年十月初三日<lb/>
上諭八旗官員因事故離任尚有未完宗人府銀並紅<lb/>
<pb n="KR2m0053_WYG_014-24a"/>
　白事借俸資生等銀在伊等親戚家族及保官披甲<lb/>
　兵丁並子孫俸餉各銀内扣還者共一萬六千七十<lb/>
　兩零又因無俸餉可扣按季交納者共七千七百兩<lb/>
　俱係應完之項今八旗世職應接扣前項銀四萬餘<lb/>
　兩已加恩免其扣交此項銀兩並著加恩一併豁免<lb/>
　以示體恤<lb/>
　　乾隆三十二年五月初四日<lb/>
上諭滿洲䝉古人員内由道府等官丁憂回籍者與漢<lb/>
<pb n="KR2m0053_WYG_014-24b"/>
　員不同漢員丁憂回籍必待二十七個月服闋始以<lb/>
　原官補用滿員則滿百日後例應行走當差既令在<lb/>
　原衙門分别補用即有俸糈飯銀足資養贍非家居<lb/>
　持服者可比原不應復照漢員一體起復銓補但思<lb/>
　伊等曽任外省於地方事務自較熟練且現在遇有<lb/>
　道府缺出除授需人著吏部將各衙門由道府服滿<lb/>
　改補京職人員查眀帯領引見如有堪勝外任者交<lb/>
　軍機處記名俟請㫖缺出開單進呈候朕簡用其服<lb/>
<pb n="KR2m0053_WYG_014-25a"/>
　滿同知通判州縣等官亦著該部帶領引見如果其<lb/>
　人仍堪外用即交部照例銓選<lb/>
　　乾隆三十三年六月十二日<lb/>
上諭門上侍衛俱係内廷當差進班隨侍最為𦂳要差<lb/>
　使亦甚榮耀况侍衛等並無别項差使該侍衛等理<lb/>
　宜各顧體面敬謹當差倍加勤勉今據領侍衛内大<lb/>
　臣等奏侍衛等於内紫禁東園前園及跟隨阿哥等<lb/>
　出入者空班多人進班散秩大臣等非専管侍衛之<lb/>
<pb n="KR2m0053_WYG_014-25b"/>
　員每多疎縱請交散秩大臣等嗣後每遇進班嚴察<lb/>
　侍衛等語是侍衛等習氣下流踈懈不堪之至従前<lb/>
　朕曽屢降諭㫖何至下流一至於此此皆領侍衛内<lb/>
　大臣等平素不以為事疎縦瞻狥漫不經心嚴察約<lb/>
　束之所致如富恒阿里衮身係軍機大臣事體繁多<lb/>
　無暇及此其他該管大臣等俱何為者伊等平素惟<lb/>
　事柔懦不行嚴管以致侍衛等習氣下流一至於此<lb/>
　成何事體嗣後各侍衛等均各勤勉當差痛改流習<lb/>
<pb n="KR2m0053_WYG_014-26a"/>
　各顧體面謹慎行走扎拉豐阿趙徳達色等又有何<lb/>
　事理應不時稽察伊等務湏嚴加管束留心稽察再<lb/>
　従前内紫禁進班之䕶軍等坐堆𫝊籌恐其懶惰朕<lb/>
　曽降㫖専派人員稽察迄今並未出派至今日乆又<lb/>
　懶惰不以為事均未可定朕今派人稽察進班侍衛<lb/>
　將進班之䕶軍等一併稽察各該大臣等倘仍不嚴<lb/>
　行管束稽察茍且從事以致空班經朕察出斷不輕<lb/>
　貸必將伊等従重治罪再散秩大臣等雖非専管侍<lb/>
<pb n="KR2m0053_WYG_014-26b"/>
　衛之人但一遇進班是日侍衛差務均係伊之責成<lb/>
　尚可推諉乎嗣後散秩大臣等將本班侍衛等留心<lb/>
　稽察倘有空班者應叅者即行處叅應回領侍衛内<lb/>
　大臣者即為回禀倘不以為事茍且塞責一經領侍<lb/>
　衛内大臣察出將散秩大臣等一併題叅將此㫖交<lb/>
　各該大臣通諭侍衛䕶軍等敬謹遵行外於侍衛䕶<lb/>
　軍等進班之各堆撥處所粘貼以示懲戒<lb/>
　　乾隆三十三年九月二十九日<lb/>
<pb n="KR2m0053_WYG_014-27a"/>
上諭據増海奏廣州八旗滿洲兵丁内年幼身弱披甲<lb/>
　者二百二十九名内仍有兼食錢糧者一百三十六<lb/>
　名請將馬甲革退孀婦孤子無依靠者九十三名照<lb/>
　依現由天津移來養育之例給予錢糧等語各省派<lb/>
　往兵丁駐防特為防守地方起見理應挑年壮技强<lb/>
　者俾成健鋭如不得人暫行懸缺俟得人時再行挑<lb/>
　補有何不可乃將並不能馬步騎射之幼丁挑補充<lb/>
　數可乎今廣州將年幼身弱者挑為馬甲甚屬非是<lb/>
<pb n="KR2m0053_WYG_014-27b"/>
　此内有兼食錢糧者一百三十六名著俱行革退孀<lb/>
　婦孤子無依靠者九十三名照依養育兵例給予錢<lb/>
　糧之處均照増海所請辦理從前將軍大臣等所司<lb/>
　何事將此交李侍堯増海於此項糜費錢糧著落辦<lb/>
　理錯誤之厯任將軍大臣等分賠之處察眀具奏看<lb/>
　來各省駐防似此將㓜丁挑為馬甲者亦不能保其<lb/>
　必無將此交各省駐防之督撫將軍副都統等將有<lb/>
　無將幼丁挑為馬甲之處查眀據實奏聞<lb/>
<pb n="KR2m0053_WYG_014-28a"/>
　　乾隆三十三年十一月初六日<lb/>
上諭上年進𠞰緬匪我滿洲官兵勇往争先經朕加恩<lb/>
　將宣力人等俱交部議叙賞給官銜陣亡者亦分别<lb/>
　賞給官銜銀兩並給養贍孀婦俸餉但官兵内有縁<lb/>
　由不眀者六百四十四名經部議俟事體眀晰後再<lb/>
　行定擬加恩辦理等語此等縁由不眀之人若均算<lb/>
　入陣亡之數一體施恩而賊營内滿洲緑營官兵均<lb/>
　有其一體施恩可乎若竟不算入陣亡數内如此多<lb/>
<pb n="KR2m0053_WYG_014-28b"/>
　人豈盡寄於賊巢或因回兵時因傷病身亡或陣亡<lb/>
　時無人目睹結保未經算入者均亦有之此等之人<lb/>
　若俟事體眀晰後再行加恩伊等妻子現無依靠不<lb/>
　無貧匱朕心實為憫惻况此等未出官兵伊等若在<lb/>
　京城其子弟尚可挑差使今雖事體未眀不過暫停<lb/>
　伊等陣亡䘏典豈有反將伊等子弟如獲重罪不令<lb/>
　挑差使之理乎即伊等事體眀後應加罪者再加之<lb/>
　以罪有何不可都統等念不及此糊塗辦理甚屬不<lb/>
<pb n="KR2m0053_WYG_014-29a"/>
　堪都統等著眀白回奏著將此項人等查眀或有兼<lb/>
　餉尚可生活者不計外其單俸隻餉無依靠者俱著<lb/>
　查出現有馬甲養育兵丁遺缺即將伊等按數挑補<lb/>
　俾得錢糧養贍伊等妻子家口俟事體眀後作何辦<lb/>
　理之處朕另降諭㫖<lb/>
　　乾隆三十四年五月初六日<lb/>
上諭供鐘之宗室覺羅官員賞戴花翎者特為祭祀時<lb/>
　與侍衛等一律齊整若在京城尚可以戴倘奉差外<lb/>
<pb n="KR2m0053_WYG_014-29b"/>
　出即不應戴明善巡查漕運時已不應戴花翎現復<lb/>
　有應問事件解任伊仍照常戴花翎甚屬非是明善<lb/>
　所戴之花翎著即拔去嗣後宗室覺羅供鐘官員凡<lb/>
　奉委外差俱不准戴花翎回在原差行走時再令其<lb/>
　戴再宗室覺羅官員挑入供鐘後陞至三品京堂武<lb/>
　職至副都統均著離供鐘之任不准其戴花翎著交<lb/>
　該衙門遵例奉行<lb/>
　　乾隆三十四年六月三十日<lb/>
<pb n="KR2m0053_WYG_014-30a"/>
上諭本日值年之王等因遇齋戒於奏事帶領引見均<lb/>
　未經到只大臣等前來看來王等遇齋戒日期俱不<lb/>
　來圓明園奏事帶領引見諸處俱不行走惟敬謹齋<lb/>
　戒凡諸祀典慎肅齋戒大禮攸闗理應如是敬謹嗣<lb/>
　後王等俱著在紫禁城内齋戒不可各在本府與紫<lb/>
　禁城外齋戒著永為令<lb/>
　　乾隆三十四年九月二十九日<lb/>
上諭前以東三省人等竟不認識漢字如何辦理緑營<lb/>
<pb n="KR2m0053_WYG_014-30b"/>
　事務曽經降㫖嗣後東三省人等不必補用緑營官<lb/>
　員並交兵部將現在各省緑營人員内東三省人共<lb/>
　有㡬員之處查明具奏特以東三省人等俱係本地<lb/>
　生長不識漢字難以辦理緑營事務之故耳若伊等<lb/>
　子孫生長京城原與舊滿洲無異八旗都統等理宜<lb/>
　分别辦理今竟全無區别將現在各省緑營居官之<lb/>
　東三省人等概行撤回甚屬拘泥除此次召回之東<lb/>
　三省人等帶領引見時朕酌量調補外並著八旗嗣<lb/>
<pb n="KR2m0053_WYG_014-31a"/>
　後東三省人等若係本身移住京城者仍照前降諭<lb/>
　㫖不必陞補緑營若移住京城後所生之孫在京已<lb/>
　居二代與乆居京城舊滿洲䝉古無異即著回京城<lb/>
　之滿洲䝉古一體挑選陞補外任倘因有此㫖即不<lb/>
　盡心教導伊等子弟學習騎射清語技藝唯令専讀<lb/>
　漢書學漢人習氣尤屬非是斷乎不可<lb/>
　　乾隆三十四年十月二十七日<lb/>
上諭各旗王公所屬人員服宦在京者向遇年節生辰<lb/>
<pb n="KR2m0053_WYG_014-31b"/>
　一赴本門叩謁尚屬分所當然若伊等既膺外任則<lb/>
　均有當官公事其迹易涉嫌疑各宜自知防檢前以<lb/>
　王公等於所屬外任人員每多需索曽經降㫖嚴切<lb/>
　申禁比來諸王公頗知奉法自愛不敢踰閑而此等<lb/>
　因公赴京人員尚多照常問謁雖現在不至有結納<lb/>
　逢迎之事但恐日乆因循王公等或㒺知顧忌謁見<lb/>
　之不已必且託其購辦器物購辦之不已必且從而<lb/>
　開說事端甚至忘公狥私習成流弊其所繫於官守<lb/>
<pb n="KR2m0053_WYG_014-32a"/>
　朝常者甚大用是眀晰誥誡為之杜漸防微亦正所<lb/>
　以先事保全之也昨於行在召見永定河道滿保奏<lb/>
　稱係四阿哥屬下人應往叩謁朕思令行自近自當<lb/>
　舉一以例其餘嗣後各王公屬下人等惟京員向各<lb/>
　門往來仍照舊不禁外其有現居外任職官因事來<lb/>
　京者概不許於本管王公處謁見通問以清弊源著<lb/>
　為令倘仍不知省改或乆而復沿故轍一經發覺除<lb/>
　本人從重治罪外其本管王公等亦一體懲治必不<lb/>
<pb n="KR2m0053_WYG_014-32b"/>
　稍為寛貸將此通諭知之<lb/>
　　乾隆三十五年閏五月初三日<lb/>
上諭此次雲南出征陣亡病故之人甚屬可憫雖皆已<lb/>
　加恩賞賚但伊等家口生計恐不免拮据著加恩此<lb/>
　次陣亡病故兵丁内有子者如年已及嵗著即挑補<lb/>
　馬甲其未及嵗者不論大小俱著挑補養育兵俟年<lb/>
　及嵗時亦著挑補馬甲仍著該部咨行盛京吉林黒<lb/>
　龍江荆州成都熱河將軍副都統一體施恩<lb/>
<pb n="KR2m0053_WYG_014-33a"/>
　　乾隆三十五年十月二十日<lb/>
上諭據色布騰巴勒珠爾奏稱將奬賞火器營兵丁銀<lb/>
　十萬兩不必置買田産請借與八旗官員以一分取<lb/>
　利等語色布騰巴勒珠爾所奏只知得利而未念及<lb/>
　於旗人生計無益耳即如旗員等遇有事故雖亦私<lb/>
　行借貸如利息過重尚有不借者即一經借貸其還<lb/>
　時或遲時日皆可自便若係官銀定有交還年限必<lb/>
　於限内照數坐扣且借給之銀僅定以百兩之數又<lb/>
<pb n="KR2m0053_WYG_014-33b"/>
　不甚多豈能以此即可置買産業不過稍修理衣服<lb/>
　雜項費用即可全完亦斷不能濟其𦂳要况今定例<lb/>
　一分而八旗官員等以其利輕不論有無事故所有<lb/>
　各員皆欲指俸支借一經借貸後本人遇有事故不<lb/>
　能抵還遂致著落保人代賠原准行之都統等代為<lb/>
　抵還尤屬不成事體如取一分之利各官俸銀内即<lb/>
　少得一分銀兩八旗官員所領俸銀皆所以養贍伊<lb/>
　等家口以此指借官銀後坐扣伊等俸銀是前次借<lb/>
<pb n="KR2m0053_WYG_014-34a"/>
　項尚未扣完復扣續借之項而八旗官員不論有無事<lb/>
　故所有俸銀皆被官為坐扣旗人竟為官項所累必<lb/>
　致失其生計旗員支借官銀坐扣俸銀一事於旗人<lb/>
　生計甚屬無益斷不可行前經原任大學士傅恒以<lb/>
　旗員支借官銀坐扣俸銀于旗人生計無益情節曽<lb/>
　經具奏嗣朕加恩將官員等紅白事件支借俸銀之<lb/>
　例停止酌定各按品級分别給予恩賞銀兩之例至<lb/>
　如各省滋生銀兩一項亦屬坐扣利息之項然官為<lb/>
<pb n="KR2m0053_WYG_014-34b"/>
　貿易滋生利息亦屬非宜故降㫖全行撤四停其滋<lb/>
　生於伊等紅白事件動用别項賞給再鹽商人等支<lb/>
　借滋生銀兩亦經降㫖撤回停止後因鹽商人等以<lb/>
　此項仍行賞借與伊等深有裨益屢次懇請始酌量<lb/>
　賞借矣且伊等皆係商人自善於滋利今火器營以<lb/>
　賞銀十萬兩辦買田産日乆弊生將此項銀兩亦著<lb/>
　賞借與兩淮鹽商量為滋生利息殊為兩有裨益其<lb/>
　内已經動用置買房間銀兩著照色布騰巴勒珠爾<lb/>
<pb n="KR2m0053_WYG_014-35a"/>
　所奏作為五年歸欵外其餘現有銀兩仍著交内務<lb/>
　府合對此數目交與李志英將現在該處鹽商應交<lb/>
　内務府銀兩内留銀十萬兩即賞借與鹽商人等以<lb/>
　一分徴收利息其所得利銀著交内務府該管轉向<lb/>
　内務府領用如此則旗員不至坐扣俸銀而所得利<lb/>
　銀亦於該營官員兵丁等實有裨益嗣後八旗官員<lb/>
　指俸借銀之風勿令再萌<lb/>
　　乾隆三十五年十月二十六日<lb/>
<pb n="KR2m0053_WYG_014-35b"/>
上諭據總管内務府大臣奏兼攝茶庫之兵部員外郎<lb/>
　五十三現陞禮部郎中請仍留兼辦庫務等語所奏<lb/>
　不可行前因内務府人員習氣不好是以令六部選<lb/>
　派誠幹司員引見兼管六庫俾相牽制此等兼攝之<lb/>
　員若令乆於其任則不但不能糾察轉恐沾染積習<lb/>
　彼此聨為一氣殊非派員兼理之本意嗣後六部人<lb/>
　員兼管六庫者並定限三年更換一次其有陞任等<lb/>
　事總管内務府大臣概不准奏留著為令<lb/>
<pb n="KR2m0053_WYG_014-36a"/>
　　乾隆三十六年正月初九日<lb/>
上諭昨因年老患病休致之頭等侍衛阿弼達二等侍<lb/>
　衛穆克徳璽俱在侍衛上多年行走出力又經出兵<lb/>
　打仗今因患病不能當差請休致尚係病逾半年奏<lb/>
　請休致者非縁别項事故革退之人可比阿弼達穆<lb/>
　克徳璽著加恩仍戴原品頂翎穆克徳璽曽經出兵<lb/>
　打仗得功牌著賞給全俸阿弼達雖經出兵並未打<lb/>
　仗得功牌著賞給半俸嗣後侍衛内果有出力行走<lb/>
<pb n="KR2m0053_WYG_014-36b"/>
　年乆又因年老患病不能當差具呈告退者著仍戴<lb/>
　頂翎若年老未邁患病革退或縁懶惰規避等故革<lb/>
　退者即徑行革退著為令<lb/>
　　乾隆三十六年二月二十三日<lb/>
上諭今據軍機大臣努三等議覆請増健鋭營養育額<lb/>
　缺一摺内稱請將八旗圓明園健鋭營火器營養育<lb/>
　兵之缺一體定為四名兵丁内得給養育兵一缺等<lb/>
　語所奏尚是但如此辦理視原定養育兵之缺較少<lb/>
<pb n="KR2m0053_WYG_014-37a"/>
　矣養育兵特為養贍單分錢糧家口衆多及鰥寡孤<lb/>
　獨身無依靠之人若照軍機大臣所議則養育兵之<lb/>
　缺既少於伊等生計不無拮据非所以副朕矜恤旗<lb/>
　人之意朕撫御天下凡兵丁生計皆頼朕之恩施理<lb/>
　當随時調劑辦理俾伊等永逺寛裕即如各省民人<lb/>
　偶遇偏災俱降㫖將應徴錢糧寛免且不惜庫帑數<lb/>
　十萬賑濟使民得遂其生今八旗滋生蕃庶亦當酌<lb/>
　量施恩増添錢糧以資伊等生計養育兵之缺不便<lb/>
<pb n="KR2m0053_WYG_014-37b"/>
　於四名兵内得給一缺著於三名兵内得給一缺籌<lb/>
　辦此項養育兵缺惟著食單分錢糧人口衆多之家<lb/>
　挑取不得復令鰥寡孤獨分占養育兵之缺朕於此<lb/>
　項人等另行加恩發户部庫銀每人每月賞給銀一<lb/>
　兩五錢養贍此内孤子數年間即可長成至十二嵗<lb/>
　時即可挑換養育兵之缺其所出之缺即可另給此<lb/>
　四項人以為養贍如此定例辦理雖每嵗多需庫餉<lb/>
　五六萬兩而八旗人等均沾朕恩以資生計即用數<lb/>
<pb n="KR2m0053_WYG_014-38a"/>
　十萬兩朕亦不惜著交八旗都統務體朕矜恤旗僕<lb/>
　之至意俾旗人等共沐恩施均匀辦理將此通行曉<lb/>
　諭<lb/>
　　乾隆三十六年四月初九日<lb/>
上諭随圍官員兵丁騎坐官馬内有倒斃者每匹賠交<lb/>
　銀七兩限兩月内交户部官員俱有俸銀限兩月内<lb/>
　交賠伊等力量尚能至兵丁人等每月惟頼此數兩<lb/>
　錢糧若亦照官員限兩月内交賠不無拮据於伊等<lb/>
<pb n="KR2m0053_WYG_014-38b"/>
　生計無益嗣後官員倒斃馬匹仍著限兩月内賠交<lb/>
　兵丁倒斃馬匹著加恩於伊等應得錢糧内每月坐<lb/>
　扣銀一兩著永為令<lb/>
　　乾隆三十六年四月二十七日<lb/>
上諭向來各衙門派往新疆辦事人員三年期滿由該<lb/>
　處大臣出具考語保送引見以應陞之缺即用原所<lb/>
　以示鼓勵但新疆自底定以來乆𨽻版圖與内地郡<lb/>
　縣無異且各給與養亷而新疆事務又極清簡該司<lb/>
<pb n="KR2m0053_WYG_014-39a"/>
　員等出差三年不過循分奉公與在京各衙門辦事<lb/>
　亦無差别乃因期滿遽行保奏該管大臣率以與例<lb/>
　相符不復問其才具短長輙注上考是該員等一經<lb/>
　派出即可借此計日超遷足開躐等者除陞㨗徑殊<lb/>
　非核實課績之道嗣後新疆辦事人員期滿時祗令<lb/>
　該處大臣給咨赴部引見其間果有出色之員朕自<lb/>
　當隨時量加擢用若照常供職者概令仍回本衙門<lb/>
　辦事照依等原官補用於事理方為允協所有該管<lb/>
<pb n="KR2m0053_WYG_014-39b"/>
　大臣出具考語保奏即陞之例著停止<lb/>
　　乾隆三十六年五月二十五日<lb/>
上諭從前因五旗王公屬下包衣人等滋生蕃庶該王<lb/>
　公等養贍伊等不無拮据曽經兩次查辦令其出旗<lb/>
　今越十餘年核計人丁復盛應行查辦著交衆王公<lb/>
　等將包衣人等有情愿令其出旗者仍照從前所辦<lb/>
　之例㑹同本旗都統查明令其出旗或以人少不愿<lb/>
　令其出旗者亦随其自便<lb/>
<pb n="KR2m0053_WYG_014-40a"/>
　　乾隆三十六年八月初二日<lb/>
上諭稽察正白旗滿洲事務給事中永安奏稱據該旗<lb/>
　因本年雨水過多將所有倒塌官房查明造冊五本<lb/>
　呈報前來恐别旗亦有似此者請交八旗都統通查<lb/>
　作何修理之處核計妥協辦理等語此項官房朕另<lb/>
　降諭㫖特派大臣查明施恩官為盖造外此項房間<lb/>
　果係衙署倉庫當報察旗御史二百兩銀以上者由<lb/>
　本旗奏請二百兩銀以下者行工部照例辦理此項<lb/>
<pb n="KR2m0053_WYG_014-40b"/>
　房間係朕特賞給孤寡無産業之旗僕居住者非衙<lb/>
　署倉庫可比即如營房一様該都統所當承辦者伊<lb/>
　等遇有應辦事件即當奏聞辦理何必造冊送察旗<lb/>
　御史似此應辦之事尚如此推諉朕放都統又何為<lb/>
　乎正白旗滿洲旗分如此辦理别旗亦似此辦理否<lb/>
　著正白旗滿洲都統明白回奏外交八旗都統將如<lb/>
　何辦理之處俱各查明具奏<lb/>
　　乾隆三十七年三月二十九日<lb/>
<pb n="KR2m0053_WYG_014-41a"/>
上諭向來内外各衙門題奏咨行事件凡遇滿洲䝉古<lb/>
　人地名應譯對漢字者往往任意書寫並不合清文<lb/>
　䝉古文本音因而舛誤俚鄙之字不一而足甚至以<lb/>
　字義之優劣强為分别軒輊尤屬可笑方今海㝢車<lb/>
　書大同清文鑑一書屢經釐定頒示且曽編輯同文<lb/>
　韻統本三合切音詳加辨訂合之字音無銖黍之差<lb/>
　第篇帙較繁行文或未暇校閲昨因評纂通鑑輯覧<lb/>
　於金遼元人地名之訛謬者悉為改正復命廷臣重<lb/>
<pb n="KR2m0053_WYG_014-41b"/>
　訂金遼元國語解將三史内譌誤字様另為刋定以<lb/>
　示傳信而現在疏章案牘清漢對音轉為畫一於體<lb/>
　制殊為未協著交軍機大臣依國書十二字頭酌定<lb/>
　對音兼寫清漢字様即行刋成簡明篇目頒行中外<lb/>
　大小衙門嗣後遇有滿洲䝉古人地名對音俱查照<lb/>
　譯寫俾各知所遵守將此通諭知之<lb/>
　　乾隆三十七年五月初四日<lb/>
上諭據舒赫徳奏稱今烏嚕木齊築城駐劄滿兵其應<lb/>
<pb n="KR2m0053_WYG_014-42a"/>
　補放官員缺若調取至伊犁選擬似覺繁擾可否令<lb/>
　烏嚕木齊大臣等照伊犁辦理之處請㫖等語舒赫<lb/>
　徳所奏雖因應行補放人員由烏嚕木齊至伊犁其<lb/>
　往返行走繁擾起見但以驍騎校防禦等㣲員尚可<lb/>
　至佐領協領俱係大員由烏嚕木齊㕘賛大臣等自<lb/>
　行㨂選補放不合體制且由烏嚕木齊至伊犁究與<lb/>
　來京較近嗣後烏嚕木齊滿營驍騎校防禦缺出毋<lb/>
　庸送往伊犁將軍該處㕘賛大臣等秉公㨂選擬定<lb/>
<pb n="KR2m0053_WYG_014-42b"/>
　正陪繕寫各員勞績履厯具奏補放免其引見若佐<lb/>
　領㕘領缺出由烏嚕木齊㕘賛大臣於應陞人員内<lb/>
　視其勞績秉公㨂選咨送伊犁將軍復行詳加㨂選<lb/>
　擬定正陪繕寫履厯勞績具奏補放亦照伊犁一體<lb/>
　遇便由驛來京該部帶領引見<lb/>
　　乾隆三十七年九月二十六日<lb/>
上諭向來旗下家奴有酗酒行兇者一經本主報明該<lb/>
　旗即行送部發遣其妻室有年老殘廢及不願隨帶<lb/>
<pb n="KR2m0053_WYG_014-43a"/>
　者俱不同發定例未為周宻如近日秦璜所有發遣<lb/>
　家奴之妻留佔為妻之事不可不另定章程以防流<lb/>
　弊葢家奴犯法其妻亦屬有罪之人自當一體發遣<lb/>
　但此等犯罪旗奴妻室自不值官為資送若其中果<lb/>
　有不能隨帶者或令於親屬依棲或聴本婦另嫁自<lb/>
　不便仍留服役以杜嫌疑嗣後該部旗遇有發遣家<lb/>
　奴之案俱照此辦理著為例<lb/>
　　乾隆三十七年十二月十九日<lb/>
<pb n="KR2m0053_WYG_014-43b"/>
上諭髙樸奏查騐修理八旗營房工程見新修房屋已<lb/>
　有任情汙踐而不愛惜者請照外城街道柵欄之例<lb/>
　交與八旗都統等隨時查明分别粘補修理於年終<lb/>
　咨報值年旗彚奏等語所奏是修建營房原係加恵<lb/>
　八旗兵丁不惜發帑興修俾安棲止自應倍加愛惜<lb/>
　保䕶承受恩澤何致建造方新已有任情汙踐之事<lb/>
　况前經特派八旗都統及查旗御史留心稽察伊等<lb/>
　尤當實力奉行毋致虚文塞責今據髙樸摺奏情形<lb/>
<pb n="KR2m0053_WYG_014-44a"/>
　則前此派查時伊等所司何事甚非核實稽工之道<lb/>
　著交各該旗都統等嗣後八旗營房遇有零星傷損<lb/>
　即令隨時查明分别粘修使住房各兵共知愛䕶不<lb/>
　得任意殘毁並交查旗御史隨時詳查糾核仍令各<lb/>
　該旗於嵗底將查過有無修理及是否完整之處咨<lb/>
　報值年旗彚總具奏一次倘有不行修理以致損壊<lb/>
　過甚者惟各該旗都統及查旗御史等是問髙樸摺<lb/>
　併發<lb/>
<pb n="KR2m0053_WYG_014-44b"/>
　　乾隆三十八年八月十七日<lb/>
上諭親老改補近省本屬漢員相沿之例在漢員各居<lb/>
　本籍若一告親老即扣除其缺并不令改補近省轉<lb/>
　無以遂其禄養之私故定例先期預為呈明將來坐<lb/>
　補原缺既防規避亦體人情行之原屬無碍若八旗<lb/>
　人員與漢員本不相同即不為外任在部在旗均得<lb/>
　當差報効豈可因憚於逺涉仍聴其在外希榮戀棧<lb/>
　乎况我滿洲舊習惟知體國奉公遇有差遣從不敢<lb/>
<pb n="KR2m0053_WYG_014-45a"/>
　畏難避逺今若效尤漢人事例則尊君親上之誼乆<lb/>
　必漸忘於風俗人心甚有闗係吏部照漢員一體定<lb/>
　例之處殊未允協嗣後八旗陞選官員如實係親老<lb/>
　不能逺離者得缺後許其呈報該部聲明縁由帶領<lb/>
　引見候朕臨時酌量或以旗員或以部缺改用自無<lb/>
　不可俟該員養親事畢仍照伊原得之缺坐補其預<lb/>
　為地步巧行䂓避之例永逺著停止庶不致蹈襲虚<lb/>
　名有乖舊俗著為令所奏之岱青阿即照此例行<lb/>
<pb n="KR2m0053_WYG_014-45b"/>
　　乾隆三十九年二月十八日<lb/>
上諭前因陣亡員弁深堪軫念曽經降㫖於伊等襲職<lb/>
　次數已完後著賞給恩騎尉令其世襲罔替為令其<lb/>
　原官之嫡嗣准照此例承襲若係絶嗣撫養兄弟之<lb/>
　子者於承襲世次已完時毋庸給與恩騎尉今覽正<lb/>
　藍旗滿洲都統進呈承襲原任前鋒校兆海所得之<lb/>
　雲騎尉家譜内開兆海在四川軍營受傷身故由部<lb/>
　遵㫖議敘照陣亡例准襲雲騎尉二次因無子嗣將<lb/>
<pb n="KR2m0053_WYG_014-46a"/>
　過繼伊兄伍什哈達之次子承襲等語此項受傷身<lb/>
　故人等朕因念其勞績與陣亡人等一例議敘給與<lb/>
　世襲已屬格外殊恩若承襲世次已完並給與恩騎<lb/>
　尉則與實在陣亡者毫無區别此等人員如承襲世<lb/>
　次已完不但過繼兄弟之子不應賞給恩騎尉即有<lb/>
　子嗣者亦不應令其承襲嗣後此項受傷身故人等<lb/>
　朕特加恩與陣亡人等一體襲職者惟得應襲之官<lb/>
　照例承襲無論有無子嗣於承襲世次已完時概不<lb/>
<pb n="KR2m0053_WYG_014-46b"/>
　准承襲恩騎尉著為令<lb/>
　　乾隆三十九年五月初十日<lb/>
上諭向來八旗人員身任旗職如遇陣亡等事子孫議<lb/>
　給世職其有年未及嵗者並照應得世職給與半俸<lb/>
　至旗人簡用緑營官員陣亡議䘏子孫即照緑營官<lb/>
　職予以廕生其年未及嵗者未經議及應得分例第<lb/>
　思此等同為旗人雖予廕之例不可易而效命疆場<lb/>
　其子孫當幼穉之時養贍無資情殊可憫其應如何<lb/>
<pb n="KR2m0053_WYG_014-47a"/>
　　酌量加恩之處著軍機大臣㑹同該部定議具奏<lb/>
　　　乾隆三十九年十二月初九日<lb/>
　上諭和郡王綿倫薨逝伊雖無子嗣現有親弟二人按<lb/>
　　兄終弟及之例得應襲爵者宗人府於綿循綿倬除<lb/>
　　服後帶領引見候朕簡定至向來王等襲爵惟功勲<lb/>
　　舊諸王例應世襲罔替此外如怡親王之公忠體國<lb/>
　　經<lb/>
皇考<lb/>
<pb n="KR2m0053_WYG_014-47b"/>
特恩有世職罔替之㫖亦應遵守勿替其餘恩封諸王襲<lb/>
　　爵時例應以次逓降盖承恩封爵宜有親疎之别若<lb/>
　　不限以等差則國家延祚奕世王爵愈積愈多既不<lb/>
　　免於冗濫且以勲勞世及者無所區分亦非所以昭<lb/>
　　奬勸此展親之恩不得不示之節制也即如和勤親<lb/>
　　王永珌襲爵時已應降襲郡王朕念其為和恭親王<lb/>
　　嫡長子朕之親姪不忍降封是以仍襲親王迨至綿<lb/>
　　綸則不得不逓減為郡王矣今繼綿綸襲爵者於例<lb/>
<pb n="KR2m0053_WYG_014-48a"/>
　應降封貝勒但朕究念其為和恭親王之孫且綿綸<lb/>
　襲爵未久即嬰疾早逝弗克長享藩封為可憫今若<lb/>
　照例改為貝勒則是和恭親王薨後未五年而王爵<lb/>
　已失於心實有所不忍此次仍著加恩襲封郡王將<lb/>
　來再遇應襲時即照例逓行降襲又念諸王逓降之<lb/>
　例自貝勒貝子公以下至奉恩將軍不過六七傳即<lb/>
　至奉恩將軍世襲罔替朕心仍有所不忍嗣後著加<lb/>
　恩凡親王以次逓降者至鎮國公而止郡王以次逓<lb/>
<pb n="KR2m0053_WYG_014-48b"/>
　降者至輔國公而止其公爵均著世襲罔替俾我大<lb/>
　清國億萬斯年而親王郡王之子子孫孫均得永延<lb/>
　世澤恪守恩封以副朕篤厚宗親至意著為令<lb/>
　　乾隆四十年七月初五日<lb/>
上諭據阿桂等奏訊據脱出之劉均祥供稱係甘肅兵<lb/>
　前往四川軍營充當徳爾森保親隨在木果木後山<lb/>
　防守賊衆前來衝突徳爾森保被圍尚射殺賊五六<lb/>
　名又有一賊拉伊馬尾徳爾森保僅餘一矢仍將此<lb/>
<pb n="KR2m0053_WYG_014-49a"/>
　賊射死後被賊鎗傷咽喉旋即墜馬被賊衆砍死經<lb/>
　伊親見等語前因徳爾森保係特派駐防木果木後<lb/>
　山之人所守山梁被賊奪去以致將軍大營潰亂情<lb/>
　罪重大且賊人衝突之時究不知伊作何下落恐係<lb/>
　被賊擒獲是以將伊子俱挐交刑部監禁今覽劉均<lb/>
　祥供詞徳爾森保於潰亂之際打仗陣亡屬實徳爾<lb/>
　森保如果失䧟𦂳要地方又有奮勇打仗總捐軀亦<lb/>
　不足蔽辜即將伊子一併治罪亦屬當然今伊打仗<lb/>
<pb n="KR2m0053_WYG_014-49b"/>
　陣亡屬實其罪止於失䧟地方不過停其議䘏尚不<lb/>
　至將伊子一併治罪著加恩將刑部監禁徳爾森保<lb/>
　之子即行釋放伊等既屬無罪之人所有應當差使<lb/>
　著交該旗大臣照閑散滿洲例一體挑取行走朕辦<lb/>
　理庶務一秉大公功罪皆由人自取即如徳爾森保<lb/>
　前次失䧟地方情罪重大身死又不分明即將伊子<lb/>
　監禁今既陣亡屬實不至將伊子一併治罪即施恩<lb/>
　寛免毫無偏倚將此交將軍阿桂通行曉諭軍營官<lb/>
<pb n="KR2m0053_WYG_014-50a"/>
　員兵丁外並著通諭八旗知之<lb/>
　　乾隆四十一年七月初十日<lb/>
上諭向來滿洲䝉古用為道府人員丁憂回旗仍在原<lb/>
　衙門走者曽經諭令每過三年吏部將該員等帶領<lb/>
　引見量加簡錄兹自乾隆三十八年冬間查辦以後<lb/>
　迄今又閲三載因思此等滿員曽任道府於地方事<lb/>
　務較為熟習自可仍以外用而旗員向例百日期滿<lb/>
　即可當差行走原不必待至三年服闋始令引見嗣<lb/>
<pb n="KR2m0053_WYG_014-50b"/>
　後著吏部查明滿洲䝉古人員有道府丁憂囘旗已<lb/>
　滿百日在部行走者俱於每年十月内帶領引見一<lb/>
　次即自今嵗為始<lb/>
　　又<lb/>
上諭據正藍旗滿洲旗分因二等侍衛庫勒徳依陣亡<lb/>
　經部議敘應承襲雲騎尉庫勒徳依並無子嗣調取<lb/>
　伊親弟黑龍江馬甲圖倫保帶領引見朕已將庫勒<lb/>
　徳依所得雲騎尉准圖倫保承襲矣但向例陣亡所<lb/>
<pb n="KR2m0053_WYG_014-51a"/>
　得世職襲次完後仍賞給恩騎尉世襲罔替此特為<lb/>
　陣亡人等子孫永受朕恩之至意然陣亡之人生有<lb/>
　子孫自應如此辦理若如庫勒徳依係原立官之人<lb/>
　因並無子嗣將伊親弟兄承襲者即承襲之人尚有<lb/>
　子孫不過照例予以應得襲次自不應賞給恩騎尉<lb/>
　世襲罔替現承襲庫勒徳依官之馬甲圖倫保將來<lb/>
　雖有子嗣亦只將雲騎尉照例再准承襲一次無庸<lb/>
　賞給恩騎尉世襲罔替著為令<lb/>
<pb n="KR2m0053_WYG_014-51b"/>
　　乾隆四十一年九月十三日<lb/>
上諭滿洲䝉古人員由道府丁憂囘旗已滿百日在部<lb/>
　行走者曽降㫖於每年十月内該部查明帶領引見<lb/>
　至滿員内曽任丞倅州縣丁憂回旗在原衙門行走<lb/>
　者伊等曽膺外用於地方事務自較諳習著吏部一<lb/>
　併查明照道府回京人員之例亦於每年十月帶領<lb/>
　引見一次<lb/>
　　乾隆四十二年五月十一日<lb/>
<pb n="KR2m0053_WYG_014-52a"/>
　上諭京察革退之筆帖式駁回本旗仍可挑補馬甲給<lb/>
　　與錢糧以資養贍至司員等既經降革向無給與錢<lb/>
　　糧之例但在旗臣僕俱頼俸餉為生而此等降革人<lb/>
　　員又非犯罪者比伊等雖不能辦理部務若令其看<lb/>
　　守<lb/>
壇<lb/>
廟門庫等項差使尚可充當乃因京察降革後遂致有失<lb/>
　　生計朕心不忍嗣後八旗遇有京察降革司員除年<lb/>
<pb n="KR2m0053_WYG_014-52b"/>
　　老不能當差者不計外其餘人員著交各旗大臣等<lb/>
　　以看守<lb/>
壇<lb/>
廟門庫等缺酌量補用以示朕憐憫旗人之意<lb/>
　　　乾隆四十三年十二月十三日<lb/>
　上諭昨據副都統納木扎爾奏請八旗無依孤女照養<lb/>
　　贍孤寡例給與錢糧養贍一事已交八旗大臣議奏<lb/>
　　矣朕思八旗孤寡並無依倚甚屬可憫是以從前俱<lb/>
<pb n="KR2m0053_WYG_014-53a"/>
　加恩給與錢糧以為養贍是孤女即寓於孤子内自<lb/>
　應一體辦給今所有孤女並未入於孤子之内給與<lb/>
　錢糧者係八旗大臣原辦時遺漏著不必交八旗王<lb/>
　大臣議奏嗣後八旗所有無依孤女即照孤子一體<lb/>
　給與錢糧米石俟出嫁後裁汰<lb/>
　　乾隆四十四年八月初三日<lb/>
上諭近來凡有諭㫖兼䝉古文者必經朕親加考正方<lb/>
　可頒發而以理藩院所擬原稿示䝉古王公等多不<lb/>
<pb n="KR2m0053_WYG_014-53b"/>
　能解縁繙譯人員未能諳習䝉古語就虚文實字敷<lb/>
　衍成篇遂致不相脗合又如從前徳通所繙清文阿<lb/>
　岱閲之往往不能盡曉夫阿岱素精國語無不備知<lb/>
　其所以不曉徳通之清文者非阿岱不通清語乃由<lb/>
　徳通拘泥漢字文義牽綴為文於國語神理全未體<lb/>
　㑹是歧清語與清文而二之無怪其相背也則䝉古<lb/>
　王等之不解理藩院之䝉古文其義亦然總由國朝<lb/>
　定鼎至今百有餘年八旗滿洲䝉古子弟自其祖父<lb/>
<pb n="KR2m0053_WYG_014-54a"/>
　生長京城不但䝉古語不能兼通即滿洲語亦日漸<lb/>
　遺忘又復憚於學習朕屢經訓飭而率教者無幾固<lb/>
　由習俗所移亦其人之不肯念本向上耳朕因絜矩<lb/>
　而思之非特此也即如制義所以代聖賢立言雖古<lb/>
　今時無不同而中國語言相沿未改無難㑹意追求<lb/>
　乃今之所為時文朕覽之多不能解朕雖不喜作時<lb/>
　文然向在書齋中於明季及國初名家大家之文亦<lb/>
　曽誦習其中如歸有光黄淳耀純乎古文讀之心喜<lb/>
<pb n="KR2m0053_WYG_014-54b"/>
　餘亦理精義正足供玩味奈何今之作者相戾若此<lb/>
　至於文體之變固不始於今時曩者魏晉六朝習尚<lb/>
　浮靡斯文極敝韓愈出而起衰八代約六經之㫖以<lb/>
　成文人見之轉以為怪故其言曰作俗下文字下筆<lb/>
　令人慚及示人必以為好小慚者謂之小好大慚者<lb/>
　即以為大好是文字趨向之壊在韓愈時且然何况<lb/>
　今之距唐乂將千載乎夫文風逓降説者每以比之<lb/>
　江河日下然聴其流而不返日甚一日伊於何底昔<lb/>
<pb n="KR2m0053_WYG_014-55a"/>
　韓愈尚思迴狂瀾於既倒矧有移風易俗之責者乎<lb/>
　文以眀道宜以清真雅正為宗朕曽屢降諭㫖諄諄<lb/>
　訓誡無如聴之藐藐恬不為怪讀書人於此理尚不<lb/>
　能喻安望他日之備國家任使乎大抵近來習制義<lb/>
　者祗圖速化而不循正軌每以經籍束之髙閣即先<lb/>
　正名作亦不暇究心惟取庸陋墨卷勦襲撏撦效其<lb/>
　浮詞而全無精義師以是教弟以是學舉子以是為<lb/>
　揣摩試官即以是為棄取且今日之舉子即異日之<lb/>
<pb n="KR2m0053_WYG_014-55b"/>
　試官不知翻然悔悟豈獨文風日下即士習亦不可<lb/>
　問矣嗣後作文者務宜沉潜經義體認先儒傳説闡<lb/>
　發聖賢精藴務去陳言辭達理舉以期合於古人立<lb/>
　言之道慎毋掉以輕心試官閲卷亦當嚴為甄别一<lb/>
　切膚詞爛調槩擯不録庶幾共知謹凛文化蒸然日<lb/>
　上以副朕崇雅黜華之至意其繙譯清文䝉古文亦<lb/>
　當實力講求勿仍陋習此㫖著頒示貢院暨各省學<lb/>
　政暨繙書房理藩院各書一道掲之堂楣俾皆觸目<lb/>
<pb n="KR2m0053_WYG_014-56a"/>
　　驚心欽承毋忽并諭中外知之<lb/>
　　　乾隆四十六年八月十八日<lb/>
　上諭向來由内務府官員擢用道府者丁憂回旗於百<lb/>
　　日滿後例由總管内務府大臣帶領引見其包衣漢<lb/>
　　軍未曽為内務府司員者遇有丁憂事故著照八旗<lb/>
　　漢軍人員之例仍以二十七個月服滿歸部銓選毋<lb/>
　　庸於百日滿後帶領引見著為令<lb/>
　　　乾隆四十六年十月二十七日<lb/>
<pb n="KR2m0053_WYG_014-56b"/>
　上諭向來宗室人員既不分用各部院又不便簡用外<lb/>
　　省道府其宗人府理事等官保送御史止有二缺轉<lb/>
　　科後遺缺仍用八旗滿洲人員陞途未免稍狹現在<lb/>
　　宗室蕃衍其中不少可用之才所有宗室御史著於<lb/>
　　原定二缺之外俟有滿洲御史缺出時再行添用宗<lb/>
　　室二員連前四員作為額缺如有遷轉科員者其御<lb/>
　　史員缺仍以宗室人員補放至<lb/>
陵寢辦事衙門司員俱屬宗室貝勒公等官轄與部院司<lb/>
<pb n="KR2m0053_WYG_014-57a"/>
　　員有間嗣後遇有<lb/>
陵寢辦事衙門司員亦可酌改宗室數員其如何分别補<lb/>
　　用應改若干員缺之處著宗人府㑹同該部詳悉妥<lb/>
　　議具奏<lb/>
　　　乾隆四十七年九月十五日<lb/>
　上諭近觀䝉古世襲家譜知各䝉古王公子嗣及閑散<lb/>
　　台吉他布囊年已及嵗者俱各按定例給以應得品<lb/>
　　級頂帶而宗室中除承襲封爵及現有官職外其閑<lb/>
<pb n="KR2m0053_WYG_014-57b"/>
　　散宗室向無按品給頂之例現在宗支繁衍𤓰瓞綿<lb/>
　　延皆我<lb/>
祖<lb/>
宗派系流傳譜列銀潢名登<lb/>
玉牒乃以身無職級竟至與齊民無别殊不足以示親親<lb/>
　　而崇體制嗣後著將王貝勒貝子公子嗣及閑散宗<lb/>
　　室年已及嵗者俱照䝉古王台吉他布囊之例分别<lb/>
　　給與品級官頂其宗室現在當差職分較小者准其<lb/>
<pb n="KR2m0053_WYG_014-58a"/>
　　與閑散宗室一體照例換給官頂在宗室等身有品<lb/>
　　級自必各知自愛不至蕩檢踰閑其中或有不肖犯<lb/>
　　法之人亦照䝉古台吉他布囊之例即行革去官頂<lb/>
　　如此則於褒榮之中仍寓勸懲之意藉此可以教育<lb/>
　　成全而天家子姓俱得邀章服之榮益足昭國家睦<lb/>
　　族展親之誼甚盛典也所有如何分别嫡庶等第酌<lb/>
　　給官頂之處著大學士軍機大臣㑹同宗人府詳悉<lb/>
　　妥議具奏至<lb/>
<pb n="KR2m0053_WYG_014-58b"/>
聖祖<lb/>
世宗之孫現在皇子皇孫曽孫元孫輩俱可戴紅絨結頂<lb/>
　　其如何分别支派逺近准其用之處亦著一併妥議<lb/>
　　具奏再覺羅雖亦係宗親但派系稍逺向原准其同<lb/>
　　旗人應試出仕且有任各省州縣者若一體另給官<lb/>
　　頂於現行統屬儀制轉多未協毋庸另行議及將此<lb/>
　　通諭知之<lb/>
　　　乾隆四十八年六月二十七日<lb/>
<pb n="KR2m0053_WYG_014-59a"/>
　上諭現任甘肅永安營遊擊廣明福係正黄旗䝉古人<lb/>
　　既係旗人而以廣明福為名直與漢人之名相似觀<lb/>
　　之甚覺不協況旗人以明福廣福俱可為名又何必<lb/>
　　以廣明福為名即著交八旗滿洲䝉古嗣後旗人内<lb/>
　　有似此用漢人名者永行禁止將此通諭知之<lb/>
　　　乾隆四十八年九月十一日<lb/>
　上諭朕恭謁<lb/>
祖陵禮成現降㫖將奉天所屬府州縣乾隆四十九年地<lb/>
<pb n="KR2m0053_WYG_014-59b"/>
　　丁正項錢糧通行蠲免所有各莊及旗地應納糧石<lb/>
　　草束等項自應一體加恩以敷渥澤著將盛京户部<lb/>
　　各莊頭本年應交倉糧一萬餘石免其交納所有各<lb/>
　　處匠役應需口糧著於舊存倉糧内撥給其盛京興<lb/>
　　京遼陽牛莊葢州熊岳復州金州岫巖鳳凰城開原<lb/>
　　錦州寜逺廣寜義州等十五處旗地本年應納米豆<lb/>
　　草束亦著免徵一半俾旗莊均沾嘉恵該部遵諭行<lb/>
　　　乾隆五十一年四月十九日<lb/>
<pb n="KR2m0053_WYG_014-60a"/>
　上諭四庫館進呈八旗通志一書朕詳加披閲其忠烈<lb/>
　　傳提要内詳載開國以來<lb/>
烈祖<lb/>
烈宗褒奬功勲風勵忠節之典而於乾隆年間恩䘏諸大<lb/>
　　政俱闕而不載如八旗陣亡官員世職襲次已完朕<lb/>
　　特降恩㫖賞給恩騎尉世襲㒺替而緑營官員陣亡<lb/>
　　議䘏之例止得難廕一次非奉特㫖加恩不能得有<lb/>
　　世職昨年降㫖凡陣亡人員無論漢人及旗人之用<lb/>
<pb n="KR2m0053_WYG_014-60b"/>
　　於緑營者總與旗人一體給與世職即襲次已完亦<lb/>
　　照例給恩騎尉俾得賞延於世盖以官員等力戰敵<lb/>
　　愾効命疆場其義烈實堪嘉尚是以特沛殊恩使其<lb/>
　　子孫永承恩澤懋答前勛甚盛典也乃通志内竟未<lb/>
　　登載則將來此書之𫝊何足以羽翼國史昭示來兹<lb/>
　　再志内所載壯尼大即䕶軍校他如昂邦章京阿思<lb/>
　　哈尼哈番之為子男阿達哈哈番之為輕車都尉拜<lb/>
　　他拉布勒哈番之為騎都尉拖沙拉哈番之為雲騎<lb/>
<pb n="KR2m0053_WYG_014-61a"/>
　尉雖不便擅改原文亦當加案註明或請朕指示使<lb/>
　後人開卷曉然方為傳信豈多人無一思及此但知<lb/>
　遷延其事以為領桌飯之計乎是鈔史非修史矣前<lb/>
　因遼金元三史人地名原文俱係當時國語而後之<lb/>
　修史者不諸文義率以不善語言為之譯寫是以數<lb/>
　年來特命館臣按照各史不改其事但將語言詳加<lb/>
　改正鋟板重修遂使當時名爵山川瞭如指掌今以<lb/>
　本朝之書敘本朝之事乃止仍原文開載不為分晰<lb/>
<pb n="KR2m0053_WYG_014-61b"/>
　註明列凡例以定章程是為前史盡改正而於本朝<lb/>
　反不經意不㡬貽笑將來傳疑後世辦理太屬疎漏<lb/>
　此書著交軍機大臣㑹同該館總裁重加輯訂詳悉<lb/>
　添註加按進呈候朕披閲定後再將文淵等閣陳設<lb/>
　之書一體改正所有原辦此書之總裁及纂修等俱<lb/>
　著逐一查明交部議處<lb/>
　　乾隆五十一年六月二十日<lb/>
上諭各處拜唐阿内粘杆處備用弓箭傘處鷹狗處拜<lb/>
<pb n="KR2m0053_WYG_014-62a"/>
　唐阿等毎年常隨圍行走且差使亦屬𦂳要此内除<lb/>
　兼拜唐阿行走食䕶軍馬甲錢糧人等外其食二兩<lb/>
　之拜唐阿等較馬甲等差使頗屬𦂳要且所食錢糧<lb/>
　較馬甲反少甚屬不均令加恩食二兩之拜唐阿等<lb/>
　著交各該旗本佐領管領内遇有甲缺即行坐補以<lb/>
　裕伊等之生計著為令<lb/>
　　乾隆五十七年二月二十二日<lb/>
上諭從前八旗官員兵丁名内有與大臣等同名者已<lb/>
<pb n="KR2m0053_WYG_014-62b"/>
　降㫖令其改易矣夫與大臣同名尚行改易况與宗<lb/>
　室近派王等同名反有不行改易之理耶且如保泰<lb/>
　即與裕親王之名相同凡係旗人命名均應避忌此<lb/>
　字汪扎爾那木扎爾皆係身與同時乃以此字命名<lb/>
　伊子甚屬錯謬而保泰又並未改易公然稱謂至今<lb/>
　始致福消獲罪著交八旗都統將現在八旗人等之<lb/>
　名盡行察查如有似此相同者令其改易外嗣後生<lb/>
　子命名呈報該旗時該旗都統等務各切實查核設<lb/>
<pb n="KR2m0053_WYG_014-63a"/>
　　有濫行命名者即時改易<lb/>
　　　乾隆五十七年九月二十九日<lb/>
　上諭朕恭閲<lb/>
聖祖仁皇帝實録内載前任福建總督范承謨雲貴總督<lb/>
　　甘文焜遇吳三桂耿精忠二逆之變抗節不屈殉難<lb/>
　　捐軀忠藎深堪嘉憫因命查核二臣殉節後所得䘏<lb/>
　　典范承謨甘文焜俱贈尚書並廕一子入監此等封<lb/>
　　疆死事之臣雖非効命行間臨陣捐軀者可比但當<lb/>
<pb n="KR2m0053_WYG_014-63b"/>
　　逆竪盜兵偏隅煽燄致命遂志勁節不回實有合於<lb/>
　　成仁取義之道其身雖已仰邀贈䘏而其子僅廕以<lb/>
　　入監尚不足以勵臣節而慰忠魂即使其子孫等能<lb/>
　　承世業疊繼簮纓但所膺官秩祗能及身而止而其<lb/>
　　祖父忠貞之澤究不能流傳勿替非賞延於世之義<lb/>
　　前因滿漢軍功應得世職人員襲次已完者仍賞給<lb/>
　　恩騎尉俾其子孫永逺承襲所有范承謨甘文焜子<lb/>
　　孫亦著照此例各賞給恩騎尉世職罔替其有現任<lb/>
<pb n="KR2m0053_WYG_014-64a"/>
　職官者即准其兼襲此外尚有似此殉節諸臣並令<lb/>
　軍機大臣㑹同部旗查明原有世職罔替者毋庸另<lb/>
　行賞給外其並無世職者均著一體賞給恩騎尉以<lb/>
　為藎臣効節者勸<lb/>
　　乾隆五十八年四月十九日<lb/>
上諭據林寧等將部奏准飭查奉天府屬捕魚船數一<lb/>
　體酌定章程繕寫漢字具奏一摺已批交該部議奏<lb/>
　矣但盛京所有應奏事件理宜繕寫清字摺具奏即遇<lb/>
<pb n="KR2m0053_WYG_014-64b"/>
　有清字繁多難以顯明之處亦應以清漢字兼寫具<lb/>
　奏曽經屢降諭㫖今林寧奏摺僅繕漢字而所奏報<lb/>
　盛京並無蝗蝻萌生一摺亦用漢字具奏殊屬錯謬<lb/>
　即如酌定捕魚船數章程一案若因部咨用漢字語<lb/>
　句繁多則於奏報並無蝗蝻萌生一摺語句無多亦<lb/>
　不能清字具奏耶嗣後部院凡遇咨行東三省事件<lb/>
　俱著清漢兼寫飭交各部院衙門外林寧等著申飭<lb/>
　嗣後凡遇應奏事件俱用清字繕摺具奏若遇語句<lb/>
<pb n="KR2m0053_WYG_014-65a"/>
　　繁冗之事亦著兼寫清漢字摺具奏毋得僅用漢字<lb/>
　　摺具奏<lb/>
　　　乾隆五十八年五月初九日<lb/>
　上諭從前因滿洲䝉古人名地名每有音漢不同特刋<lb/>
　　對音一書將多音阿爾將多音阿勒之處普行宣示<lb/>
　　矣今閲人地名並未遵照頒發字式繕寫仍有將多<lb/>
　　音阿勒多音阿爾濫寫者將此再宣示八旗各衙門<lb/>
　　國史等館舊有人地名訛錯已乆者尚不必更換仍<lb/>
<pb n="KR2m0053_WYG_014-65b"/>
　　遵舊式繕寫外嗣後人名地名音漢必湏遵照頒發<lb/>
　　字式繕寫<lb/>
　　　乾隆五十八年五月十二日<lb/>
　上諭兵部題陞守備引見之火器營䕶軍校阿敏與<lb/>
太宗文皇帝御兄二貝勒重諱昨將凡重宗室王公之名<lb/>
　　者尚令其更改況此諱係斷不可重者伊家因其不<lb/>
　　知固如此命名該都統等所司者竟何事著將正白<lb/>
　　旗䝉古都統等申飭外即將此名著改為阿勒坦將<lb/>
<pb n="KR2m0053_WYG_014-66a"/>
　此㫖通諭八旗嗣後再有似此者務將該都統一併<lb/>
　議處<lb/>
　　乾隆五十九年九月二十四日<lb/>
上諭據永慶等奏協領扎明阿因病休致一摺内稱將<lb/>
　扎明阿履厯造具清漢冊咨送兵部等語此等履厯<lb/>
　册内話語無多即書寫清字咨部自無不識之理現<lb/>
　因各省駐防滿洲漸染漢習正當整飭之時此等無<lb/>
　闗𦂳要檔册事件若兼書漢字日久尤易染成漢人<lb/>
<pb n="KR2m0053_WYG_014-66b"/>
　習氣著交各省將軍大臣等嗣後此等事件即造清<lb/>
　字册不必兼書漢字<lb/>
　　乾隆六十年八月十四日<lb/>
上諭甘肅西寧口外係青海䝉古地方該處道員自應<lb/>
　用滿洲䝉古人員蔡廷衡係屬漢人不能通曉䝉古<lb/>
　言語所有西寧道員缺著榮徳調補所遺員缺即著<lb/>
　蔡廷衡補授嗣後此缺即作為旗員額缺<lb/>
欽定八旗通志卷首之十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_140-1a"/>
　欽定四庫全書<lb/>
　欽定八旗通志卷一百二十六<lb/>
　　人物志六<lb/>
　　　宗室王公傳四<hi>和碩徳豫通親王多鐸貝多羅信郡王多尼  原封多羅  勒察尼</hi>
　　　　和碩徳豫通親王多鐸<lb/>
　　　多鐸<lb/>
太祖髙皇帝第十五子初封貝勒天聰二年二月與同母<lb/>
　　　兄多爾衮從<lb/>
<pb n="KR2m0053_WYG_140-1b"/>
太宗文皇帝征察哈爾多羅特部大捷俘獲萬餘<lb/>
車駕將還瀋陽途中宴從征將士<lb/>
賜多鐸號額爾克楚呼爾三年十月復從征明由龍井闗入<lb/>
　　　同貝勒莽古爾泰多爾衮以偏師圍漢兒荘城降之<lb/>
　　　遂㑹大兵克遵化進薄京師明寧逺巡撫袁崇焕錦<lb/>
　　　州總兵祖大夀以兵二萬来援屯廣渠門外諸貝勒<lb/>
　　　敗之多鐸以年幼留後明潰卒来犯擊却之十二月從<lb/>
上閲視薊州形勢明山海闗援兵五千距城二里許列陣<lb/>
<pb n="KR2m0053_WYG_140-2a"/>
　　　多鐸同諸貝勒擊敗之五年七月<lb/>
上征明大軍抵大凌河夜圍其城正白旗都統喀克篤禮<lb/>
　　　率本旗兵圍東南之北多鐸率䕶軍兵為䇿應又<lb/>
　　　與大貝勒代善等率兵三千以礮攻克明近城臺<lb/>
　　　保九月明援兵七千出錦州拒我前鋒於小凌河<lb/>
　　　岸<lb/>
上以兵二百馳擊敵潰遁多鐸追至錦州墜馬馬逸入敵<lb/>
　　　陣乃乗小校扎福塔之馬而還越十日明援兵四<lb/>
<pb n="KR2m0053_WYG_140-2b"/>
　　　萬距大凌河十五里列營多鐸從<lb/>
上擊敗之十一月與貝勒濟爾哈朗等率兵三千五百往<lb/>
　　　塔山東阻截邉海隘口俘百餘人六年四月從征<lb/>
　　　察哈爾林丹汗遁大兵分路前進多鐸與濟爾哈<lb/>
　　　朗多爾衮等率兵略歸化城西南黄河一帶俘衆<lb/>
　　　千餘八年五月復從征明七月與阿濟格貝勒等<lb/>
　　　率兵自巴顔珠爾格入龍門遇明兵敗之又奉<lb/>
命率兩黄旗每佐領兵五名往略保安州攻克其城殺其<lb/>
<pb n="KR2m0053_WYG_140-3a"/>
　　　守備㑹大兵於應州謁<lb/>
上籍俘獲數以<lb/>
獻八月往略朔州東至五臺山還從<lb/>
上擊敗明兵於大同城南九年二月<lb/>
上命貝勒多爾衮等征明山西五月<lb/>
諭諸貝勒大臣曰出師諸貝勒此時想已入明境明必調<lb/>
　寧逺錦州兵往援我兵今當入寧錦界立營使彼望見<lb/>
　我軍以牽其救援之兵遂於每佐領選䕶軍二人以多<lb/>
<pb n="KR2m0053_WYG_140-3b"/>
　　　鐸為帥艾度禮阿格等輔之入廣寧境遣副都統<lb/>
　　　阿山石廷柱㕘領圗賴呉拜郎邱察哈爾等率兵<lb/>
　　　四百先驅多鐸率大兵繼進逾十三山站立營明<lb/>
　　　錦州總兵祖大夀令副将劉應選穆祿呉三桂等<lb/>
　　　率兵三千五百迎探大夀駐營錦州城外五里時<lb/>
　　　明将劉成功趙國志率兵八百與應選等合兵至<lb/>
　　　大凌河西與我兵遇阿山等以敵數馳報多鐸多<lb/>
　　　鐸遂率所部馳赴飛塵蔽天明諸将見我勢鋭大<lb/>
<pb n="KR2m0053_WYG_140-4a"/>
　　　驚奔潰阿山等四百兵突入掩殺兩路追擊斬應<lb/>
　　　選殱敵兵五百擒逰擊曹得功及守備三員獲馬<lb/>
　　　匹甲胄無算距錦州松山城五里收軍還翼日復<lb/>
　　　攻克一臺回駐廣寧邉境旬餘乃還<lb/>
駕出懐逺門五里外迎勞多鐸獻陣獲官将及所得軍器<lb/>
　　　馬匹<lb/>
上以多鐸初専閫外能出竒制勝嘉奨之<lb/>
賜良馬五甲五崇徳元年四月晉封和碩豫親王六月<lb/>
<pb n="KR2m0053_WYG_140-4b"/>
命掌禮部事八月與睿親王多爾衮等征明分兩翼王率<lb/>
　　　左翼兵由錦州入降胡有陞等由義州還十二月<lb/>
上親征朝鮮遣戸部承政馬福塔等率兵三百為前鋒多<lb/>
　　　鐸等由沙河保領兵千繼之至其都國王李倧棄<lb/>
　　　國遁我兵踰城入城中軍士奔竄追之四十里至<lb/>
　　　南漢山城環圍之朝鮮臣在外者聞其主被圍率<lb/>
　　　兵二萬餘先後来援屢擊敗之迎<lb/>
上駐城西獻所獲馬械<lb/>
<pb n="KR2m0053_WYG_140-5a"/>
命分賚有差二年正月大兵北渡漢江營江岸距王都城<lb/>
　　　東二十里許朝鮮全羅忠清兩道兵来援列營南<lb/>
　　　漢山<lb/>
命多鐸率兵往視天方雪隂晦敵營依山而陣我兵進擊<lb/>
　　　敗之追至山巔還詰旦復率兵進朝鮮兵已㧞營<lb/>
　　　夜遁收其馬千餘二月朝鮮降乃班師三年二月<lb/>
　　　從<lb/>
上征喀爾喀多鐸率本旗䕶軍兵及土黙特兵從寧逺錦<lb/>
<pb n="KR2m0053_WYG_140-5b"/>
　　　州間進發大兵從義州一路進發多鐸将入邉俘<lb/>
　　　斬哨卒十餘攻克桑阿爾齋舊居之大興堡斬守<lb/>
　　　備一及壮丁二百俘其戸口道擒大夀所遣二諜<lb/>
　　　以歸九月<lb/>
上至演武塲送睿親王征明王以目疾甫愈不至<lb/>
詔俟睿親王班師議罪旋<lb/>
命率所部兵往中後所助鄭親王濟爾哈朗十一月将過<lb/>
　　　中後所大夀以兵来襲傷我兵九人掠馬三十王<lb/>
<pb n="KR2m0053_WYG_140-6a"/>
　　　且戰且退殺敵三十人夜達鄭親王營翼日合兵<lb/>
　　　至中後所<lb/>
上統兵至敵不敢出四年五月議前不送出師及中後所<lb/>
　　　失士馬罪降多羅貝勒八月<lb/>
命掌兵部事十月同肅親王豪格征明錦州寧逺敗敵於<lb/>
　　　城北山岡斬總兵金國鳳及其二子五年三月奉<lb/>
命與鄭親王分統左右翼兵往義州葺城屯田逾月畢工<lb/>
　　　墾田東西四十里五月蒙古多羅特部蘇班岱等<lb/>
<pb n="KR2m0053_WYG_140-6b"/>
　　　駐杏山西五里臺宻乞内附<lb/>
上命多鐸與鄭親王等率䕶軍兵千五百往迎之夜過錦<lb/>
　　　州城南至杏山携其貲畜以行黎明松山總兵劉<lb/>
　　　周智列兵環松山錦州兵續至與周智合逼我軍<lb/>
　　　多鐸與鄭親王等進擊敗之追𠞰至城下斬副將<lb/>
　　　楊倫周㕘將李得位等獲旗纛馬匹盔甲還<lb/>
賜多鐸御廏良馬一十一月圍錦州夜伏兵桑阿爾齋保<lb/>
　　　旦敵至敗之追至塔山斬八十餘級獲馬二十六<lb/>
<pb n="KR2m0053_WYG_140-7a"/>
　　　年三月復同鄭親王圍錦州收其守郛䝉古将諾<lb/>
　　　木齊等屢敗明兵松山杏山間事俱詳鄭獻親王<lb/>
　　　傳八月明總督洪承疇㑹八總兵以兵十三萬援<lb/>
　　　錦州<lb/>
上親統大軍臨之自<lb/>
　　盛京馳六日環松山而營明兵大驚八總兵等宵遁<lb/>
上命多鐸設伏明總兵呉三桂王樸率兵從杏山奔寧逺<lb/>
　　　我前鋒兵自杏山西追擊至髙橋伏兵起夾攻之<lb/>
<pb n="KR2m0053_WYG_140-7b"/>
　　　斬殺無算三桂樸僅以身免九月<lb/>
上旋蹕<lb/>
命多鐸與諸王更畨圍松山城内兵夜出犯我鑲黄旗營<lb/>
　　　我兵擊敗之斬級千餘獲礮五十七十一月承疇<lb/>
　　　自松山城出兵六千夜犯我正紅正黄二旗營我<lb/>
　　　兵依汛沿濠射郤之殪四百餘人七年二月明松<lb/>
　　　山副將夏承徳宻約内應以其子夏舒為質夜半<lb/>
　　　梯登南城生擒承疇及巡撫邱民仰總兵王廷臣<lb/>
<pb n="KR2m0053_WYG_140-8a"/>
　　　曹變蛟等七月叙功晉封多羅豫郡王十月以貝<lb/>
　　　勒阿巴泰為奉命大將軍由黄崖口征明薊州<lb/>
命王與郡王阿達禮等屯寧逺邉境牽制明寧逺援兵至則遣<lb/>
　　　人入略俘百餘人敵出戰敗之多獲牲械八年四月因<lb/>
聖躬違和有事祈禱疏言兵者不得已而用今日之勢宜<lb/>
　　　暫息兵至國中興作俟規模既定後舉行但當以<lb/>
　　　農務為急農務克勤則庶民衣食豐足衣食豐足<lb/>
　　　則舉國慶豫舉國慶豫則<lb/>
<pb n="KR2m0053_WYG_140-8b"/>
　　朝廷膺無疆之福而<lb/>
聖躬永享安和此後舉行未晚也順治元年四月從睿親<lb/>
　　　王多爾衮入山海闗破流賊李自成定燕京十月<lb/>
　　　晉封和碩豫親王時明福王朱由崧自立於江寧<lb/>
　　　設江北四鎮扼淮徐為割據計十一月<lb/>
命多鐸為定國大將軍統師南征值河南奏流賊肆掠<lb/>
詔先𠞰賊河南十二月至孟津遣䕶軍統領圗賴先渡黄<lb/>
　　　河流賊偽都司黄士欣果毅將軍張有聲潰遁沿<lb/>
<pb n="KR2m0053_WYG_140-9a"/>
　　河十五寨保望風歸附睢州明總兵許定國玉寨<lb/>
　　首領李際遇等率衆來降大兵至陜州賊将張有<lb/>
　　曽屯靈寶城外我軍夜襲敗之師距潼闗二十里<lb/>
　　立營俟紅衣礮至進攻賊将偽汝侯劉宗敏據山為<lb/>
　　陣我前鋒綂領努山鄂碩等趋破之圖賴復率<lb/>
　　騎掩殺甚多宗敏遁二年正月賊将劉方亮犯我<lb/>
　　營被我兵擊敗自成親率兵迎戰我軍協力並進<lb/>
　　殱其步卒賊騎奔復連夜來犯俱敗之既而紅衣<lb/>
<pb n="KR2m0053_WYG_140-9b"/>
　　礮至進逼潼闗賊鑿重壕立堅壁以拒遂發巨礮<lb/>
　　攻之我師相繼衝入殺賊無算賊又以騎兵三百<lb/>
　　横衝我師貝勒尼堪懐順王耿仲明貝子尚善等<lb/>
　　躍馬夾擊敗之賊又分兵躡我後蒙古都綂恩格<lb/>
　　圖領殿後軍破之諸軍連勝殱賊營精鋭殆盡自<lb/>
　　成喪魄走西安偽守闗吴山伯馬世堯率所部七<lb/>
　　千餘降獲馬千餘匹輜重兵甲無算師入潼闗獲世<lb/>
　　堯所遣致書自成者三人併世堯斬以徇越二<lb/>
<pb n="KR2m0053_WYG_140-10a"/>
　　　日至西安自成已先五日焚宫室挈子女輜重出<lb/>
　　　藍田竄商州南走湖廣遣䕶軍綂領阿爾津等追<lb/>
　　　之不及而還二月㨗<lb/>
聞<lb/>
諭曰聞爾等破流㓂扵潼闗遂得西安不勝嘉悦初曾命<lb/>
　爾等取南京今既破流冦大業已成即將陕西事宜交與<lb/>
　靖逺大将軍和碩英親王等爾等即遵前命趋南京大<lb/>
　丈夫為國建功正在此時汝其勉之三月王率兵抵河<lb/>
<pb n="KR2m0053_WYG_140-10b"/>
　　　南偽平南伯劉忠迎降兵出虎牢闗分遣都綂拜<lb/>
　　　音圖等出龍門闗尚書漢岱副都綂伊爾徳侍郎<lb/>
　　　尼堪等綂外藩䝉古兵出南陽三路同趋歸徳州<lb/>
　　　縣望風投順所至撫兵民設官屬疏請速鑄給印<lb/>
　　　信以防詐偽從之<lb/>
諭奨其方收闗陜旋定中原𠞰㓂安民勲庸茂著<lb/>
賜寶飾刀鋄金鞓帶四月自歸徳趨泗州明守将焚橋遁<lb/>
　　　我兵夜渡淮遣漢岱伊爾徳阿濟格尼堪杜爾徳<lb/>
<pb n="KR2m0053_WYG_140-11a"/>
　　　等先驅趋揚州獲船百餘距揚州城二十里列營<lb/>
　　　復遣署䕶軍綂領固納岱伊爾都齊費揚古烏達<lb/>
　　　禪副都綂阿哈尼堪署副都綂格霸庫等軍城南<lb/>
　　　䕶船二百餘翼日薄城下招諭明大學士史可法<lb/>
　　　翰林學士衛允文等降不從遣拜音圖圖賴阿山<lb/>
　　　等攻之七日克其城可法等死焉五月師至揚子<lb/>
　　　江明鎮海伯鄭鴻逵等以水師分守𤓰州儀徵我<lb/>
　　　軍陳北岸列營相持三日㑹日暮遣拜音圖圖賴<lb/>
<pb n="KR2m0053_WYG_140-11b"/>
　　阿山等率舟師由運河潜渡其夜五鼓復令副都統李率<lb/>
　　泰率舟師渡江留左翼兵泊北岸以備夹擊福王聞揚州<lb/>
　　失守率馬士英及諸太監遁太平大軍至南京<lb/>
　　明忻城伯趙之龍魏國公徐州爵保國公朱國弼隆平<lb/>
　　侯張拱日臨淮侯李祖述懐寧侯孫維城靈璧侯<lb/>
　　湯國祚安逺侯栁祚昌永康侯徐宏爵定遠侯鄧<lb/>
　　文囿項城伯常應俊大興伯鄒順益寧晉伯劉允<lb/>
　　基南和伯方一元東寧伯焦夢熊安城伯張國才<lb/>
<pb n="KR2m0053_WYG_140-12a"/>
　　　洛中伯黄周鼎成安伯柯祚永駙馬齊贊元大學<lb/>
　　　士王鐸翰林程正揆張居禮部尚書錢謙益兵部<lb/>
　　　侍郎朱之臣梁雲構李綽給事中林有本陸朗王<lb/>
　　　之晉徐方來荘則敬及都督十六員巡捕提督一<lb/>
　　　員副將五十五員迎降其沿途来歸者興平伯髙<lb/>
　　　傑子髙元照庸昌伯劉良佐提督李本深總兵胡茂<lb/>
　　　正張士元郭䕶楊承祖李中星何應昌翟鳴鳳王<lb/>
　　　之剛李遇春張天祿張天福李成棟李棲鳳等二<lb/>
<pb n="KR2m0053_WYG_140-12b"/>
　　　十三人監軍道張健柯起鳳副將四十七人㕘將<lb/>
　　　遊擊共八十六人馬步兵二十三萬八千三百捷<lb/>
聞<lb/>
諭曰<lb/>
皇天眷佑<lb/>
宗廟式靈王公將士分猷宣力方平河朔旋定江南覽王<lb/>
　奏報朕深嘉悦王躬履戎行指授方畧克奏膚功特遣<lb/>
　侍臣前赴軍中慰勞一應有功將帥官兵作速察叙以<lb/>
<pb n="KR2m0053_WYG_140-13a"/>
　憑封賞時王入駐城中安撫居民令投誠軍士歸伍遣<lb/>
　　　貝勒尼堪貝子屯齊等追福王于太平福王復走<lb/>
　　　蕪湖登舟欲渡江圖賴等邀之江口明靖國公黄<lb/>
　　　得功迎戰敗之敵兵皆墮水盡奪其舟得功中流<lb/>
　　　矢死總兵田雄馬得功縛福王及其妃歸我軍初<lb/>
　　　福王走太平其大學士馬士英挾福王母走杭州<lb/>
　　　議奉潞王朱常淓拒守六月貝勒博洛等趋杭州<lb/>
　　　士英迎戰大敗夜渡錢塘江逃潞王率衆降浙東<lb/>
<pb n="KR2m0053_WYG_140-13b"/>
　　　西皆歸順明淮王朱常清亦自紹興来降王承<lb/>
制改南京為江南省疏授江寧安慶巡撫以下官三百七<lb/>
　　　十三人復遣人至湖州移周王眷属扵杭州安置<lb/>
　　　收總兵王之仁属下兵将二萬五千人有偽稱杜<lb/>
　　　楊王煽亂廬州和州間者遣總兵吴勝兆等𠞰平<lb/>
　　　之七月<lb/>
詔多羅貝勒勒克徳渾為平南大将軍至江寧<lb/>
命王等俘福王還京十月凱旋<lb/>
<pb n="KR2m0053_WYG_140-14a"/>
上行郊勞禮于南苑晉封和碩徳豫親王<lb/>
賜黒狐帽紫貂朝服黄金五千白金五萬馬十玲瓏鞍二<lb/>
　　　三年五月以蘇尼特部騰機思騰機特等叛奔喀<lb/>
　　　爾喀<lb/>
詔集外藩諸蒙古兵於克嚕倫河以多鐸為揚威大将軍<lb/>
　　　同承澤郡王碩塞等綂師追𠞰七月師至盈阿爾<lb/>
　　　察克山聞騰機思在衮噶嚕台星夜前進三日及<lb/>
　　　之敗賊于諤特克山斬台吉茂海渡圖拉河追至<lb/>
<pb n="KR2m0053_WYG_140-14b"/>
　　　布爾哈圖山斬騰機特子二人孫三人及喀爾喀<lb/>
　　　台吉十三人盡獲其家口輜重師次扎濟布喇克<lb/>
　　　喀爾喀土謝圖汗兩子以兵二萬碩雷汗子以兵<lb/>
　　　三萬兩路迎戰我師奮擊大捷追奔三十餘里先<lb/>
　　　後斬級數千俘千餘人獲駝千九百馬二萬一千<lb/>
　　　一百牛萬六千九百羊十三萬五千三百有竒十<lb/>
　　　月凱旋<lb/>
上出安定門迎勞錫宴所獲牲畜<lb/>
<pb n="KR2m0053_WYG_140-15a"/>
詔頒賚将士加<lb/>
賜王鞍馬一四年七月晉封輔政叔徳豫親王<lb/>
賜黄金千兩白金萬兩鞍馬二<lb/>
冊文稱其定鼎中原以來所建功勲卓越等倫云六年三<lb/>
　　　月薨年三十六以其子多尼襲七年三月立碑紀<lb/>
　　　功九年鄭親王濟爾哈朗等㑹議豫王係多爾衮<lb/>
　　　母弟應盡削王爵<lb/>
上念其功止追降為郡王康熙十年五月追諡曰通乾隆<lb/>
<pb n="KR2m0053_WYG_140-15b"/>
　　　四十三年正月<lb/>
　上諭廷臣曰豫親王多鐸從睿親王入闗肅清京輦即率<lb/>
　　師西平流㓂南定江浙實為開國諸王戰功之最乃以<lb/>
　　睿親王之誣獄株連降其親王之爵其後又改封信郡<lb/>
　　王雖至今承襲罔替但以王之勲績超邁等倫自應世<lb/>
　　胙原封以彰殊眷豈可以風影㣲眚輙加貶易<lb/>
　命追封親王復其封號並配享<lb/>
太廟八月入祀<lb/>
<pb n="KR2m0053_WYG_140-16a"/>
　　盛京賢王祠<lb/>
　　　　多羅信郡王多尼<hi>子鄂扎多尼弟洞鄂</hi>
　　　多尼豫通親王多鐸次子崇徳七年七月封多羅<lb/>
　　　郡王順治六年十月襲父和碩親王爵七年五月<lb/>
　　　預議政八年二月加封號曰信九年三月追降多<lb/>
　　　鐸為郡王多尼亦降多羅信郡王罷議政十月復<lb/>
　　　議政十五年正月<lb/>
上命多尼為安逺靖冦大将軍偕平郡王羅科鐸貝勒<lb/>
<pb n="KR2m0053_WYG_140-16b"/>
　　　尚善杜蘭等征明桂王朱由榔與征西大将軍平西<lb/>
　　　王呉三桂征南将軍都綂卓布泰㑹於平越府之<lb/>
　　　楊老堡定議分兵進取王自貴陽入呉三桂自遵<lb/>
　　　義入卓布泰自都勻入約以十二月㑹雲南省城<lb/>
　　　十一月王由貴陽趋安荘衛由榔将晉王李定國<lb/>
　　　焚磨盤江鐵索橋遁十二月我兵以浮橋濟遂自<lb/>
　　　交水至松嶺衛鞏昌王白文選率兵二萬拒我軍<lb/>
　　　擊走之十六年正月薄雲南省城時呉三桂卓布<lb/>
<pb n="KR2m0053_WYG_140-17a"/>
　　　泰亦至定國文選挟由榔奔永昌王入城駐守遣貝<lb/>
　　　勒尚善等由鎮南州克永昌府及騰越州六月<lb/>
上以王䟦涉險阻經厯寒暑傳<lb/>
諭慰勞<lb/>
賜御用衣一蟒袍一及鞍馬弓矢等物十七年五月凱旋<lb/>
遣内大臣迎勞十八年正月薨年二十六諡曰宣和六月<lb/>
　　　以其子鄂扎襲封多羅信郡王康熙十四年三月<lb/>
　　　察哈爾布爾尼叛<lb/>
<pb n="KR2m0053_WYG_140-17b"/>
上命鄂扎為撫逺大將軍往討以大學士都統圖海副之<lb/>
　　　䕶軍統領哈克山副都統吳丹洪世禄為㕘贊瀕<lb/>
　　　行<lb/>
諭之曰大兵出山海闗當宣布累朝待布爾尼厚恩及朕<lb/>
　不忍加誅之意彼若悔罪来歸則已否則以勅書付縱<lb/>
　還䝉古持往諭之即布爾尼等臨陣来降亦當保全恩<lb/>
　養今值䝉古馬瘦爾等速往毋違四月師次岐爾哈台<lb/>
　　　偵賊屯達禄王留輜重以輕騎進布爾尼設伏山<lb/>
<pb n="KR2m0053_WYG_140-18a"/>
　　　谷間列陣而待王與圖海等分布滿洲蒙古兵進<lb/>
　　　擊厯山澗賊伏發撓我土黙特兵我軍擊破之布<lb/>
　　　爾尼領大隊列火噐以拒我兵奮擊賊大敗復收<lb/>
　　　潰卒戰我軍乘勝連敗之布爾尼偕其弟羅卜藏<lb/>
　　　以三十騎遁至扎嚕特境貴勒蘇台為科爾沁赴<lb/>
　　　調之部長沙津射殪察哈爾平王招撫餘黨編為一<lb/>
　　　千三百餘户閏五月師還<lb/>
上迎勞于南苑<lb/>
<pb n="KR2m0053_WYG_140-18b"/>
諭嘉其逺行征討建立大功<lb/>
賜黄金百兩白金千兩二十四年掌宗人府事二十九年<lb/>
　　　噶爾丹深入烏珠穆沁<lb/>
上命恭親王常寧為安北大将軍鄂扎副之三十五年二<lb/>
　　　月<lb/>
上親征噶爾丹以王綂領正白旗營三十八年以惰解宗<lb/>
　　　人府任四十一年十月薨以其叔洞鄂襲多羅信<lb/>
　　　郡王洞鄂豫郡王多鐸第七子順治十八年正月封<lb/>
<pb n="KR2m0053_WYG_140-19a"/>
　　　多羅貝勒康熙十二年冬逆藩吴三桂反扵雲南<lb/>
　　　四川文武官叛應之十三年六月洞鄂奉<lb/>
命為定西大将軍同貝子温齊輔國公綽克托率貝子凖<lb/>
　　　達所領驍騎之半由陜西進討将抵略陽陜西提<lb/>
　　　督王輔臣叛于寧羗州洞鄂以道阻退次漢中留<lb/>
　　　将軍錫卜臣等駐守自引兵出棧道由鳯縣至鳯<lb/>
　　　翔復留副都綂赫業等駐守自率餘兵回西安十<lb/>
　　　四年正月<lb/>
<pb n="KR2m0053_WYG_140-19b"/>
上諭廷臣曰蘭州近邊要地應速遣兵駐守今保寧大兵<lb/>
　已回西安達禮善巴圖魯兵亦将至西安其餘西安現<lb/>
　在兵每佐領下四五名赴蘭州𠞰禦逸賊洞鄂疏言蘭<lb/>
　　　州固宜遣防但保寧還卒鎧甲未備達禮善巴圖<lb/>
　　　魯兵兼程來恐難驟遣若以西安兵往恐輔臣由<lb/>
　　　陳倉諸路㫁我棧道自秦州平凉來逼深為可虞<lb/>
　　　又疏言興安兵變殺總兵王懐忠臣等出示安撫<lb/>
　　　仍止前往興安之副都綂穆舒渾兵<lb/>
<pb n="KR2m0053_WYG_140-20a"/>
上勅撫慰興安又<lb/>
諭洞鄂曰陜西重地棧道闗係尤急沔州秦州乃通漢中<lb/>
　要路其若何據守保固與總督等會議務期萬全時鳯<lb/>
　　　縣賊毁偏橋守隘阻運輔臣所部王好文等復㫁<lb/>
　　　棧道二月<lb/>
諭責洞鄂等退縮遲延致狡㓂阻截仍<lb/>
嚴飭往定平凉秦州諸路扵是将軍阿宻達署副都綂鄂<lb/>
　　　克濟哈等率所調興京兵西安兵往平凉洞鄂與温<lb/>
<pb n="KR2m0053_WYG_140-20b"/>
　　　齊綽克托等率回自保寧及達禮善巴圖魯兵往<lb/>
　　　秦州是月賊䧟蘭州<lb/>
勅兩路兵速進洞鄂至隴州經仙逸闗偽總兵髙鼎等聚<lb/>
　　　衆四千據闗山河岸立營拒守洞鄂與署前鋒綂<lb/>
　　　領穆占西安将軍佛尼勒副都綂達禮善巴圖<lb/>
　　　魯分布八旗官兵令驍騎兵俱步行為前隊前鋒及<lb/>
　　　䕶軍兵為後隊又預撥都綂赫業為竒兵就近應<lb/>
　　　援比接戰自己至午賊力拒赫業已援兵合力衝<lb/>
<pb n="KR2m0053_WYG_140-21a"/>
　　　擊賊敗遁斬殺甚多因乘勝追擊復闗山闗三月<lb/>
　　　大軍次渭河奪其橋圍秦州四月王輔臣遣賊<lb/>
　　　兵萬餘自平凉來援屯南山城内賊兵八千餘突<lb/>
　　　出我兵分擊大敗之克東西兩闗屢敗賊陣斬偽<lb/>
　　　總兵何隆李國棟招撫偽文武官二百二十餘兵<lb/>
　　　八千四百餘安輯民人九萬有竒遂復秦州又遣<lb/>
　　　振武将軍佛尼勒内大臣坤巴圖魯總兵官孫思<lb/>
　　　克追𠞰至閻闗賊迎戰破之復禮縣追賊至西和<lb/>
<pb n="KR2m0053_WYG_140-21b"/>
　　　殺千餘人陣斬偽官三十清水伏羗俱平捷<lb/>
聞得<lb/>
㫖嘉奨又遣西安将軍穆占率兵援鞏昌復郡城七月<lb/>
上諭洞鄂曰國家仰荷<lb/>
天眷秦州鞏昌蘭州等處漸次恢復朕甚嘉悦此係保寕<lb/>
　還斾之兵間闗䟦涉努力効命所致湏不時存念恤其<lb/>
　勞苦非𦂳要必節其勞無大過則寛其罰爾等将兵在<lb/>
　外事情經練頗多必能同寅協恭折衷而行但相隔遼<lb/>
<pb n="KR2m0053_WYG_140-22a"/>
　逺意慮所及不得不為告誡秦地實為形勝要區今将<lb/>
　軍總督總兵及投誠兵衆雲屯一處将軍張勇勞績甚<lb/>
　多恐貝勒等藐忽視之生彼憤懣時厪朕懐貝勒等既效<lb/>
　勤勞底定秦省務期克奏全功以慰朕望八月偽總兵<lb/>
　　　趙士昇以蘭州降歸川十二保及偽叅将普國祥<lb/>
　　　兵千餘人皆就撫遂與平逆将軍畢力克圖揚威<lb/>
　　　将軍阿宻達㑹于平凉賊出城迎戰我軍合擊屢<lb/>
　　　敗之斬偽總兵郝天祥餘擒斬無算九月遣副都<lb/>
<pb n="KR2m0053_WYG_140-22b"/>
　　　綂鄂泰阿爾琥敗賊于寳雞縣羊添池山焚其營<lb/>
　　　十二月疏言大兵攻平凉克取第一闗廂距城三<lb/>
　　　里許對南山屯營欲進薄城因溝深地險難下壘<lb/>
　　　故未䏻即下<lb/>
諭宜㫁餉道以困之十五年二月<lb/>
諭兵部曰大将軍貝勒洞鄂等屯兵平凉日久賊冦尚未<lb/>
　剿滅城池尚未恢復夫秦省不能即定川賊尚在窺伺<lb/>
　者皆由王輔臣未剿滅平凉未克取故也其以都綂大<lb/>
<pb n="KR2m0053_WYG_140-23a"/>
　學士圖海為撫逺大将軍率每佐領䕶軍二名亟赴陜<lb/>
　西總轄全省滿漢大兵㫁賊餉道剿滅逆孽速靖地方<lb/>
　大将軍抵平凉時盡收各将軍敕印遇有分遣酌量給<lb/>
　付其貝勒洞鄂以下悉聴大将軍節制是月疏言聞逆<lb/>
　　　賊将斷闗山擬遣兵往守現在兵少難分至鞏昌<lb/>
　　　雖有副都統翁愛率兵前赴而賊逼可虞<lb/>
命将軍錫卜臣等調兵守闗山張勇等堵剿出犯秦鞏之<lb/>
　　　賊十六年二月部議陜西軍前功罪以洞鄂在軍<lb/>
<pb n="KR2m0053_WYG_140-23b"/>
　　　前無功革貝勒爵三十一年九月任正藍旗滿洲<lb/>
　　　都綂四十二年三月兄子信郡王鄂扎薨以洞鄂<lb/>
　　　襲多羅信郡王爵四十五年六月薨王薨後禮部<lb/>
　　　請䘏<lb/>
上諭廷臣曰洞鄂補授都綂襲王爵以來並無戴恩効力<lb/>
　之處且係軍政問罪之人不准賜䘏其王爵亦當論嫡<lb/>
　長所生以信郡王鄂扎之子徳昭襲徳昭既襲封多羅<lb/>
　　　信郡王雍正二年十一月授宗人府左宗正四年<lb/>
<pb n="KR2m0053_WYG_140-24a"/>
　　八月管正白旗事務五年十一月轉左宗正乾隆<lb/>
　　二十七年二月薨年六十有三謚曰慤以豫通親<lb/>
　　王多鐸六世孫如松襲初多鐸第三子多爾博出<lb/>
　　為睿親王後睿親王被罪未及襲還本宗封多羅<lb/>
　　貝勒多爾博生蘇爾發襲固山貝子生塞勒塞勒<lb/>
　　生功宜布皆襲輔國公如松功宜布第三子也乾<lb/>
　　隆十一年六月襲父爵輔國公十七年七月任<lb/>
　乾清門散秩大臣二十一年四月管健鋭營事六月<lb/>
<pb n="KR2m0053_WYG_140-24b"/>
　　署鑲黄旗滿洲副都綂二十二年正月署領侍衛<lb/>
　　内大臣尋授宗人府右宗人二月授兵部侍郎四<lb/>
　　月授鑲紅旗滿洲副都綂二十三年二月調正黄<lb/>
　　旗滿洲副都綂九月遷正黄旗漢軍都綂二十四<lb/>
　　年六月轉左宗人九月署兵部尚書十二月授領<lb/>
　　侍衛内大臣二十五年十月授綏逺城將軍二十<lb/>
　　六年十一月調西安將軍二十七年閏五月<lb/>
命襲封多羅信郡王八月授正藍旗䝉古都綂九月署領<lb/>
<pb n="KR2m0053_WYG_140-25a"/>
　　侍衛内大臣二十八年七月授右宗正十月管理<lb/>
　　宗人府銀庫事三十年十一月以縱輿夫開博場<lb/>
　　應革爵得<lb/>
㫖寛免在閒散王上行走如松請嵗繳王俸五千兩贖罪<lb/>
　　宗人府議不足蔽辜應革爵<lb/>
命照如松請仍免革爵三十五年十一月薨年三十有四<lb/>
　　諡曰恪三十六年以慤郡王徳昭第十五子修齡<lb/>
　　襲修齡初于乾隆二十七年六月襲如松所遺之<lb/>
<pb n="KR2m0053_WYG_140-25b"/>
　　輔國公三十年十二月授散秩大臣三十四年十<lb/>
　　月授宗人府右宗人十二月任正白旗滿洲副都<lb/>
　　綂三十五年正月調鑲紅旗滿洲副都綂五月轉<lb/>
　　左宗人閏五月調正紅旗漢軍副都綂三十六年<lb/>
　　四月<lb/>
命襲封多羅信郡王旋授左宗正三十七年三月總理<lb/>
　　鑲白旗覺羅學四十三年正月<lb/>
特命復豫通親王始封爵號晉襲和碩豫親王四月任<lb/>
<pb n="KR2m0053_WYG_140-26a"/>
　　　正白旗䝉古都綂四十八年十月授盟長十一月<lb/>
　　　掌宗人府事四十九年閏三月調鑲藍旗滿洲都<lb/>
　　　綂五十一年三月薨年三十有八諡曰良十月以<lb/>
　　　其長子豫豐襲封和碩豫親王<lb/>
　　　　原封多羅貝勒察尼<lb/>
　　　察尼豫通親王多鐸第四子順治十三年正月封<lb/>
　　　多羅貝勒康熙七年正月授宗人府左宗正七月<lb/>
　　　預議政九年三月充<lb/>
<pb n="KR2m0053_WYG_140-26b"/>
玊牒館副總裁十二年十二月逆藩呉三桂反<lb/>
命寧南靖㓂大将軍順承郡王勒爾錦由湖廣進勦以察<lb/>
　　　尼恭贊軍務十三年三月至荆州時賊已䧟岳州<lb/>
　　　七月察尼與鎮南将軍尼雅翰水陸齊進偽将軍<lb/>
　　　呉應麒以賊七萬餘由陸路来拒察尼等督兵奮<lb/>
　　　擊大敗之斬首萬級舟師抵七里山以礮攻沉賊<lb/>
　　　船十餘六月<lb/>
命貝勒尚善為安逺靖㓂大将軍赴岳州察尼回荆州駐<lb/>
<pb n="KR2m0053_WYG_140-27a"/>
　　　守十四年五月賊䧟榖城察尼佩靖㓂将軍印往<lb/>
　　　援都綂伊里布等先至賊棄城遁時賊䧟南漳興<lb/>
　　　山又増兵犯彞陵據城外鎮荆山掘壕結寨八月<lb/>
　　　察尼至彛陵以賊寨難進攻其粮由江運議増舟<lb/>
　　　師㫁賊運道困之十月遣兵敗賊牛皮了口進攻<lb/>
　　　黄連坪焚其積聚興山賊遁十五年二月呉逆<lb/>
　　　移南漳彞陵賊兵向長沙順承郡王令察尼回荆州<lb/>
　　　渡江剿賊同都綂伊里布等趋石首賊據虎渡口<lb/>
<pb n="KR2m0053_WYG_140-27b"/>
　　　迎戰敗之追至太平街斬級三百餘泊江南岸翼<lb/>
　　　日再登岸擊賊過太平街遇賊伏失利退荆州<lb/>
詔責勒爾錦老師糜餉察尼恭賛無能令立功贖罪十七<lb/>
　　　年八月貝勒尚善薨於岳州軍中<lb/>
上命察尼代為安逺靖㓂大将軍規復岳州九月疏言舟<lb/>
　　　師入湖已久雖未大挫賊鋒賊亦不能出戰近聞<lb/>
　　　賊餉將絶將軍林興珠獻䇿謂宜于湖水涸後圍<lb/>
　　　以木栰立木樁列火礮俾小船巡警以困之然湖<lb/>
<pb n="KR2m0053_WYG_140-28a"/>
　　　水之涸為期尚遲兩三月間賊中安知無變今乘<lb/>
　　　水勢未退立一營扵南津港俟水涸酌撥舟師營<lb/>
　　　於君山髙家廟絶其粮道賊勢窮蹙不難撲滅<lb/>
上善其言令副都綂闗保率兵赴岳州軍聴調遣是月遣<lb/>
　　　提督桑額攝撫逺将軍彰泰率師至南津港大敗<lb/>
　　　賊衆十一月偽将軍杜輝巴養元姜義等賊舟<lb/>
　　　犯陸石口将軍鄂納敗之斬千餘級遣署副都綂<lb/>
　　　葉儲赫進攻岳州破賊萬餘時賊粮已匱屢乘舟<lb/>
<pb n="KR2m0053_WYG_140-28b"/>
　　　出意在疏通餉道每出鏖戰移時偽帥率衆五千<lb/>
　　　自髙家廟渡江來犯我營察尼遣署前鋒綂領杭<lb/>
　　　竒助禦却之先是察尼以舟師屢出戰疏請發江<lb/>
　　　南子母等礮一千又請調荆州水師總兵張忠并<lb/>
　　　標兵營君山髙家廟<lb/>
上皆允之至是又疏言湖水漸涸陸地漸出我兵營伍隔<lb/>
　　　絶恐賊潜通粮饋請增發滿漢兵議政王大臣議<lb/>
　　　不允<lb/>
<pb n="KR2m0053_WYG_140-29a"/>
上以圍取岳州闗係𦂳要賊粮将絶宜益兵遂<lb/>
命安親王岳樂量調長沙閒駐兵赴岳州十八年正月疏<lb/>
　　　請調兵六千圍岳州城並請設随征左右前後四<lb/>
　　　營總兵官分轄<lb/>
詔如所請是月偽總兵王度冲偽将軍陳珀等各以其舟<lb/>
　　　師降呉應麒等棄城遁復岳州計招撫偽官六百<lb/>
　　　餘兵五千餘獲船六十五礮六百四十餘二月安<lb/>
　　　親王自長沙進取衡州察尼發緑旗兵沙船助其<lb/>
<pb n="KR2m0053_WYG_140-29b"/>
　　　軍尋遣都綂珠滿追擊賊于湘隂斬獲無算復其<lb/>
　　　城提督桑額克安鄉降偽官三員四月<lb/>
命察尼由常徳進征辰龍闗軍務在澧州以南者聴調度<lb/>
　　　十九年三月同都綂鄂訥等攻克辰龍闗抵辰州<lb/>
　　　賊潰遁偽知府𫝊祖禄以成降並招撫偽将軍楊<lb/>
　　　有禄周楨楊寳䕃祖述舜等五月疏言自常徳進<lb/>
　　　辰沅沿途雨濘馬乏<lb/>
詔暫屯沅州酌量進發六月疏言在軍前鋒四百有竒䕶<lb/>
<pb n="KR2m0053_WYG_140-30a"/>
　　　軍驍騎每佐領二十餘人應簡前鋒三百每佐領<lb/>
　　　䕶軍六驍騎九進取雲貴<lb/>
上命彰泰統師進征察尼領久征勞苦之滿洲兵還京十<lb/>
　　　一月議察尼出師湖廣不速扼要害退縮不前老<lb/>
　　　師糜餉坐失事機㡬至悮國應削貝勒及議政宗<lb/>
　　　人府職籍家属財産仍拘禁得<lb/>
㫖察尼應如議處分但既克岳州且從前有効力之請著<lb/>
　從寛免其覊禁籍没僅削爵為閑散宗室二十四年十<lb/>
<pb n="KR2m0053_WYG_140-30b"/>
　　　二月<lb/>
特授奉天将軍二十七年九月卒年四十有八喪還<lb/>
遣領侍衛内大臣公費揚古往奠<lb/>
賜祭葬如輔國公例謚曰恪僖爵除<lb/>
　<lb/>
　<lb/>
　<lb/>
　欽定八旗通志卷一百二十六<lb/>
</p>
<p>
</p>
  </div>
</body>
</text>
</TEI>
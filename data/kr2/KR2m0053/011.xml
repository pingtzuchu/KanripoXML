<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_011-1a"/>
　欽定四庫全書<lb/>
　欽定八旗通志卷首之九<lb/>
　勅諭三<lb/>
　　　　雍正年間<lb/>
　　　雍正元年三月十八日<lb/>
上諭下五旗旗下官員兵丁原不在諸王阿哥門下看守<lb/>
　行走朕與大阿哥曾經奏請始令看守其餘並未具奏<lb/>
　亦盡皆倣傚今不得復行如此且旗下官員亦不敷用<lb/>
<pb n="KR2m0053_WYG_011-1b"/>
　著撥回旗下當差行走三阿哥門上者亦著撥回若即<lb/>
　行撤去或有不便之處亦未可知著都統等詳議令諸<lb/>
　王具奏特諭<lb/>
　　　雍正元年三月三十日<lb/>
上諭八旗各佐領下私行科派殊非善事貧乏兵丁所恃<lb/>
　以為生者惟在錢糧嗣後凡佐領下一應公中事務概<lb/>
　不許私自派取若有擅行私派者即以作弊治罪將此<lb/>
　著八旗都統等知之特諭<lb/>
<pb n="KR2m0053_WYG_011-2a"/>
　　　雍正元年七月二十八日<lb/>
上諭八旗䝉古人等仍遵守䝉古本務為善朕今給限三<lb/>
　年令其學習䝉古語如學至三年有不能者一槩應陞<lb/>
　之處俱不准録用將此𫝊諭八旗䝉古人等知之特諭<lb/>
　　　雍正元年八月十六日<lb/>
上諭凡奏章内稱臣稱奴才俱是臣下之詞不宜兩様書<lb/>
　寫嗣後著一槩書寫臣字特諭<lb/>
　　　雍正元年九月十五日<lb/>
<pb n="KR2m0053_WYG_011-2b"/>
上諭八旗事務甚屬緊要都統副都統内有在<lb/>
皇考時因其宣力行間擢用之大臣者看來伊等於旗務<lb/>
　並不辦理惟以曾經効力為足倚恃殊屬不合伊等雖<lb/>
　出征著有勞績然得功牌者已登簿冊得傷者已加賞<lb/>
　賚應授官職者已經議授官職且擢用伊等原為辦事<lb/>
　豈徒以其宣力行間之所致耶伊等不可不知也嗣後<lb/>
　都統有奉差四五日者著即題請署理之人或命本旗<lb/>
　副都統或另派人令其署理特諭<lb/>
<pb n="KR2m0053_WYG_011-3a"/>
　　　雍正元年九月十八日<lb/>
上諭嗣後八旗著各當值一月每月將應當值之旗下大<lb/>
　臣等職名開列具奏俟朕派出一人承管八旗公辦事<lb/>
　件及𫝊集立稿等事若於齊集之時有不到者於會議<lb/>
　摺内不必列其職名特諭<lb/>
　　　雍正元年十月初七日<lb/>
上諭比見䕶軍等仍然競尚服飾朕閲兵丁並不在於衣<lb/>
　服嗣後禁止兵丁等毋得以服飾相争尚特諭<lb/>
<pb n="KR2m0053_WYG_011-3b"/>
　　　雍正元年十月十五日<lb/>
上諭嗣後凡查富户將從外任丁憂及無罪致仕回京者<lb/>
　永逺免其行查如一並行查徒令不肖都統㕘領等借端<lb/>
　取利於事甚屬無益且將伊等俱派富户則人如何能<lb/>
　做好官自降㫖之後若仍有詐索等情定行治罪特諭<lb/>
　　　雍正元年十一月二十七日<lb/>
上諭凡旗人内有借貸籍沒家産人之銀兩者如已定有<lb/>
　限期於限内作速完結如未有定限著勒限完結至於<lb/>
<pb n="KR2m0053_WYG_011-4a"/>
　兵丁内果有無力償還者恐或濫行扣其錢糧若遇有<lb/>
　此等無力償還之人著各該旗詳查據實保送内務府<lb/>
　總管𫝊集伊等當面查訊奏明特諭<lb/>
　　　雍正二年二月初二日<lb/>
上諭八旗文武官員人等國家念爾等祖父皆屬從龍舊<lb/>
　臣著有勲績故加恩後裔量材授官冀收心膂驅策之<lb/>
　效爾等自當恪守官箴勤勞王事建股肱之盛烈垂清<lb/>
　白之家聲庶幾上以仰報君恩下以顯揚世美乃每見<lb/>
<pb n="KR2m0053_WYG_011-4b"/>
　旗員居官賢否雜出不能悉體朕意由筮仕之初輒謂<lb/>
　旗人與漢人不同漢人無累可以硜硜自守旗人則本<lb/>
　旗官屬需索多端親族往來責望甚衆萬一任滿又不<lb/>
　免有當差之累自此念一起百弊叢生不以忠君體國<lb/>
　為心不以曠職殃民為懼潛通賄賂恣意苞苴惟期囊<lb/>
　槖之充盡喪亷隅之守殊不知國家察吏亷者奬貪者<lb/>
　懲滿與漢無二法也爾等果能潔已奉公始終一節休<lb/>
　聲丕著恵政日開朕自當從優擢用以示奬勵凡所過<lb/>
<pb n="KR2m0053_WYG_011-5a"/>
慮皆可不必如其不然則法網難寛縱家擁厚貲安能<lb/>
坐享乎至於爾等家世武功業在騎射近多慕為文職<lb/>
漸至武備廢弛而由文途進身者又祗徼倖成名不能<lb/>
苦心向學玩日愒時迄無所就平居積習尤以奢侈相<lb/>
尚居家器用衣服飲饌無不備極紛華争誇靡麗甚至<lb/>
沉湎梨園遨遊博肆不念從前積累之維艱不顧向後<lb/>
日用之難繼任意糜費取快目前彼此效尤其害莫甚<lb/>
朕特加諄諭自兹以後出仕者各宜精白乃心靖共爾<lb/>
<pb n="KR2m0053_WYG_011-5b"/>
位人人以亷能自矢不得藉漢人無累旗人有累之説<lb/>
以遂其㒺上行私之術八旗子弟各習其業文則潛心<lb/>
制義博覽詩書務求用世之實學武則嫻習弓馬講究<lb/>
韜畧預儲閫外之良材苟謀一業必思一業之成則人<lb/>
無廢業將授一官自獲一官之用而國無曠官矣且各<lb/>
崇儉戒奢安分循禮父以戒其子兄以誡其弟與其恣<lb/>
情縱意博一日之豪華何如量入為出謀百年之生計<lb/>
與其蕩檢踰閑作無藉之匪類何如謹身寡過勉有用<lb/>
<pb n="KR2m0053_WYG_011-6a"/>
　之事功以報朝廷以綿世澤以敦風俗以保身家顧不<lb/>
　美歟大雅之詩云凡周之士不顯亦世盖欲疏附先後<lb/>
　之子孫亦世世修徳與周匹休也爾八旗皆佐命後昆<lb/>
　深願克紹前修榮名悠逺國家亦重有賴焉其各欽承<lb/>
　毋忽特諭<lb/>
　　　雍正二年三月十八日<lb/>
上諭朕因八旗拖欠庫銀前曾降有諭㫖其後朕御乾清<lb/>
　門又向八旗都統面降諭㫖大臣等俱已知其式様乃<lb/>
<pb n="KR2m0053_WYG_011-6b"/>
　遲之既乆並未查明具奏正白旗都統拉錫甫授伊為<lb/>
　都統於兩月之内即將該旗庫銀徹底清查所奏甚詳<lb/>
　朕但令一二人償還其餘盡行寛免此即將朕之滿洲<lb/>
　成就之功也賞伊拜他喇布勒哈畨尚為過薄且將正<lb/>
　白旗式様已經交與大臣等並未照依具奏只鑲藍旗<lb/>
　多羅貝勒阿布蘭曾將減半償還之處奏聞今朕之所<lb/>
　以降此㫖者欲令知悉並非欲令多償銀兩豈獨正白<lb/>
　旗之人係朕之臣下他旗之人皆非朕之臣下耶伊等<lb/>
<pb n="KR2m0053_WYG_011-7a"/>
　専於巧飾隠瞞借貸庫帑仍領俸銀乃猶推諉不還此<lb/>
　等人豈可寛免若不懲治則從前償還之人轉屬不合<lb/>
　矣將此一二人責令償還以愧之者欲以為後人鑒戒<lb/>
　使不敢仍然作弊故也且朕將數百萬銀兩俱已豁免<lb/>
　豈有惜此數萬銀兩之理將朕此㫖詳諭八旗都統等<lb/>
　知之特諭<lb/>
　　　雍正二年三月二十一日<lb/>
上諭鑲藍旗所有親王二郡王二世子一貝勒一鎮國公<lb/>
<pb n="KR2m0053_WYG_011-7b"/>
　一輔國公三所開伊等領過俸銀只一萬餘兩或伊等<lb/>
　有罰俸扣俸之處應將情由註明不然將未領俸銀之<lb/>
　人不開其名亦可今既併開未領俸銀之人其所領俸<lb/>
　銀之數又甚少㕘雜並列甚不明白難於查閲因王等<lb/>
　皆係朕所知者是以看出若官員兵丁所領之銀亦似<lb/>
　此㕘雜書寫如何查閲嗣後八旗有以此等事件具奏<lb/>
　者俱著明白開録特諭<lb/>
　　　雍正二年三月二十八日都統富爾丹等以拖欠<lb/>
<pb n="KR2m0053_WYG_011-8a"/>
　　　新舊公庫銀兩事件具奏奉<lb/>
上諭據爾等奏稱原任察哈爾副總管阿思哈尼哈番碩<lb/>
　塞名下所借銀兩僅扣俸銀一季遂因罪住俸未曾清<lb/>
　還所欠銀一千四百三十兩碩塞故後伊子襲職因年<lb/>
　幼未曾當差無俸可扣於是奏請寛免此即不明白之<lb/>
　處朕之所以施恩但可寛免指俸借銀無罪人内之不<lb/>
　能償還者若將因罪住俸之人槩行寛免則有罪之人<lb/>
　轉得徼倖是乃斷然不可寛免者也此外若仍有因罪<lb/>
<pb n="KR2m0053_WYG_011-8b"/>
　住俸未經償還者其住俸幾年之處俱著查明務令畢<lb/>
　償不准寛免再拖欠公庫銀兩未清之旗分内有似此<lb/>
　因罪住俸者亦俱查明將令其償還之處議奏爾等如<lb/>
　此瞻顧希圖徼倖之人所奏事件朕必詳悉查明斷無<lb/>
　輕易閲過之理特諭<lb/>
　　　雍正二年四月初五日<lb/>
上諭朕以八旗滿洲等生計時廑於懷疊沛恩施其妄行<lb/>
　過費飲酒賭博於歌塲戯館以覔醉飽等事屢經降㫖<lb/>
<pb n="KR2m0053_WYG_011-9a"/>
訓誡即諸臣條奏所請應行禁止之處亦已施行令其<lb/>
禁止凡朕所降諭㫖及各項禁約務須將其利弊詳行<lb/>
剖析明白書寫於旗下每佐領各頒一張嚴示衆人各<lb/>
都統亦宜時加訓誡謂主上廑念八旗滿洲等生計種<lb/>
種恩施不一而足各宜安分謹守儉樸之道力改妄費<lb/>
賭博醉飽於園館等事洗滌惡習求副主上降㫖訓諭<lb/>
仁愛之至意倘不實心感戴不學為善不遵法度必且<lb/>
一生徒自暴棄不但終於下賤且無益於生計而有害<lb/>
<pb n="KR2m0053_WYG_011-9b"/>
於其身任主上作何恩施何益之有况主上頻勞心慮<lb/>
諄諄訓飭者係為誰哉爾等誠宜省悟日夜仰戴歡然<lb/>
遵行凡滿洲儉樸之道及清語騎射當差行走操演技<lb/>
藝嫻習禮儀等事皆當盡心努力學之或有不改前愆<lb/>
不遵法度之人一經查出務必從重治罪以警衆人并<lb/>
將此語書寫不時𫝊示稽察始為有益不然但於朕降<lb/>
㫖時暫申禁令乆而遂輟亦何益哉將此𫝊諭八旗都<lb/>
統等知之特諭<lb/>
<pb n="KR2m0053_WYG_011-10a"/>
　　　雍正二年四月三十日八旗漢軍都統副都統等<lb/>
　　　奉<lb/>
上諭爾等議奏公庫及一切虧空錢糧事件朕俱閲訖夫<lb/>
　懲勸之道甚為緊要頃者朕所賞賜寛免銀兩不下數<lb/>
　百萬豈有惜此無多銀兩之理朕亦為法律計耳此等<lb/>
　之人若不定其處分則不肖之徒何由知所戒懼爾等<lb/>
　所議有令入辛者庫之語其中有係五旗王等包衣佐<lb/>
　領辛者庫之人伊等之人既在辛者庫似此又以何罪<lb/>
<pb n="KR2m0053_WYG_011-10b"/>
　治之爾等將此公同會議或應發遣黑龍江或應發遣<lb/>
　船厰如議令入辛者庫將此等人之子孫永不叙用不<lb/>
　許為官一切考試捐納等處俱行禁止登記檔案其巧<lb/>
　於隠瞞産業之人至入辛者庫雖悔亦無及矣若實係<lb/>
　産業俱盡不能聊生者令入辛者庫俾得錢糧反為有<lb/>
　益於彼再此所議之處内有應於他旗互相催追者亦<lb/>
　明白查核即如爾等漢軍旗分所應催追等事大臣等<lb/>
　父與㕘領㕘領又交與佐領徒有其名於事無益希圖<lb/>
<pb n="KR2m0053_WYG_011-11a"/>
　朦混塞責如此則事何由得結誠如馮國相明白辦理<lb/>
　理宜議敘官職以為旌奬如本身亡故即加恩及其子<lb/>
　嗣再石文英馬三哥等俱係瞻徇情面將不能償還者<lb/>
　即著令伊等賠補伊等若再不能賠補之時即將伊等<lb/>
　妻子亦入辛者庫爾等將此逐一明白分析議奏如此<lb/>
　則一二年間此等事件俱得明晰而嗣後亦㫁無此等<lb/>
　事件矣特諭<lb/>
　　　雍正二年六月十二日刑部將毆斃家人之䕶軍<lb/>
<pb n="KR2m0053_WYG_011-11b"/>
　　　九哥照例定擬具題奉<lb/>
上諭覽九哥毆斃家人達子一案達子並無兇惡别情只<lb/>
　縁酒醉之故伊主即行毆斃殊屬暴戾九哥著枷號三<lb/>
　箇月鞭一百達子之母與伊妻所供之詞甚屬可憫俱<lb/>
　著從伊主家開放嗣後遇毆斃家人事件詳其情罪分<lb/>
　作三等定例議奏刑法者上闗<lb/>
天和下係民命實為治之要也朕御極以来讞斷必加詳<lb/>
　慎務期當罪而得其平惟明克允所以體<lb/>
<pb n="KR2m0053_WYG_011-12a"/>
天心而重民生也向來八旗官軍人等待家人過嚴微小<lb/>
　之失必加毆責甚至傷體斃命以致奴僕畏懼逃遁者<lb/>
　頗多奴僕至於背主而逃即緝拏追獲亦難信任使令<lb/>
　夫奴僕雖賤彼亦人子况性命攸闗何得任意荼毒致<lb/>
　其無容身之地耶朕於刑部成獄除强盜故殺謀殺等<lb/>
　犯不得不依律正法其餘罪犯畧有可恕者俱行寛免<lb/>
　從未降㫖特殺一人朕大君也於有罪者尚不忍輕殺<lb/>
　一人臣下乃可毆死無辜之奴僕乎且奴僕奔走服役<lb/>
<pb n="KR2m0053_WYG_011-12b"/>
　勞苦殊甚兼其質本愚昧易獲過愆全賴上之人矜恤<lb/>
　原宥即有酗酒為非之人雖應加懲治亦不宜過重致<lb/>
　於死地以逞一時之憤暴該部即行文曉諭八旗嗣後<lb/>
　務宜待下以寛不得擅自毆死家人以副朕仁愛生人<lb/>
　之至意特諭<lb/>
　　　雍正二年七月二十三日辦理船厰事務給事中<lb/>
　　　趙殿最請於船厰地方建造<lb/>
　文廟設立學校令滿漢子弟讀書考試等語具奏奉<lb/>
<pb n="KR2m0053_WYG_011-13a"/>
上諭文武學業俱屬一體不得謂孰重孰輕文武二者兼<lb/>
　通世鮮其人我滿洲人等因居漢地不得已與本習日<lb/>
　以相逺惟賴烏喇寧古塔等處兵丁不改易滿洲本習<lb/>
　今若於此崇尚文藝則子弟之稍頴悟者俱専意於讀<lb/>
　書不留心於武備矣即使百方力學豈能及江南漢人<lb/>
　何必舍已所能出人之技而習其不能及人之事乎我<lb/>
　滿洲人等篤於事上一意竭誠孝於父母不好貨財雖<lb/>
　極貧困窘迫不行無恥卑鄙之事此我滿洲人之善行<lb/>
<pb n="KR2m0053_WYG_011-13b"/>
　也讀書者亦欲知此而行之耳徒讀書而不能行轉不<lb/>
　如不讀書而能行之人也本朝龍興混一區宇惟恃實<lb/>
　行與武畧耳並未嘗恃虚文之粉飾而凡厥政務悉脗<lb/>
　合於古來聖帝明王之徽猷並無稍差不及之處觀此<lb/>
　可知實行之勝於空文矣我滿洲人等純一篤實忠孝<lb/>
　亷節之行豈不勝於漢人之文藝䝉古之經典歟今若<lb/>
　崇尚文藝一槩令其習學勢必至一二十年始有端緒<lb/>
　以至武事既廢文藝又未能通徒於其間成兩無所用<lb/>
<pb n="KR2m0053_WYG_011-14a"/>
之人耳爾等理宜遵朕從前所降毋棄滿洲本習之㫖<lb/>
専令兵丁人等各務實行勤學武畧以敦儉樸之習何<lb/>
必留意於此等無有實效之處以貳兵丁之心强其所<lb/>
不能徒事於虚名也此皆妄聽發遣罪人内稍能識字<lb/>
之匪類不顧大體肆言摇惑之所致耳豈但建立<lb/>
文廟考試生童即立學亦屬多事果能盡心鼓勵有成<lb/>
得材勇卓越者數人備朕之用俾為侍衛大臣保障國<lb/>
家收股肱之效較之成就一二駑劣無能貽笑於衆之<lb/>
<pb n="KR2m0053_WYG_011-14b"/>
生員以備朕用者逺勝也將朕所降諭㫖及此奏請之<lb/>
處曉諭烏喇寧古塔等處人等知悉並行知黑龍江將<lb/>
軍共相勉勵但務守滿洲本習不可稍有疑貳再通行<lb/>
京城八旗人員知之在京滿洲人等與盛京烏喇等處<lb/>
之滿洲不同文武二藝俱為不得不學之事如果二者<lb/>
兼優之人朕必重用但人之能精一藝者尚少二者俱<lb/>
優自必更少矣倘不能造詣是徒於其間成一無用之<lb/>
人也滿洲子弟雖教以讀書亦不可棄置本習果有可<lb/>
<pb n="KR2m0053_WYG_011-15a"/>
　學之子弟務須加意教訓俾其精詣優通或雖令學習<lb/>
　不能望其精詣者仍應令其學習滿洲之武畧騎射勿<lb/>
　但崇尚文藝以致二者俱無成就而以滿洲之武畧為<lb/>
　可鄙也惟我滿洲本習純一篤實忠孝亷節之行所宜<lb/>
　敦勉特諭<lb/>
　　　雍正二年八月二十二日都統拉錫以二等侍衛<lb/>
　　　武爾登額越分妄用引馬之處㕘奏奉<lb/>
上諭這所奏甚屬可嘉舉國大臣悉宜如此留心整飭國<lb/>
<pb n="KR2m0053_WYG_011-15b"/>
　法竭誠以輔助朕躬此事豈可謂伊妄行告訐發人細<lb/>
　事不能推廣主上寛仁専引君於刻薄耶凡此賦性卑<lb/>
　鄙諂媚畏縮市賣國法欺瞞君父専私其身全不為國<lb/>
　奸偽險惡罪不容誅之小人等妄行議論無理之言何<lb/>
　足顧慮大臣等悉能仰副朕㫖遵奉國家法度隨在整<lb/>
　飭何患事無成效倘有不應禁止事件國家大臣悉有<lb/>
　陳奏之職理宜奏請罷其禁止且其禁止事件皆係大<lb/>
臣等所議行者乃視之如戯仍有恣意違禁妄行之人<lb/>
<pb n="KR2m0053_WYG_011-16a"/>
　大臣等雖目覩其事竟佯作不知笑而置之是何道理<lb/>
　朕實為大臣等羞之大臣等如各引大義遵奉朕㫖勤<lb/>
　勞公務亦聽爾等如存心甘為卑鄙奸偽欺君賣法罪<lb/>
　不容誅之小人則朕亦無可奈何二者任大臣等自擇<lb/>
　而行可也將朕此㫖通行曉諭八旗文武大臣官員特<lb/>
　諭<lb/>
　　　雍正二年九月十三日<lb/>
上諭凡驍騎校之兼在執事人處行走者因該佐領下事<lb/>
<pb n="KR2m0053_WYG_011-16b"/>
　務緊要由執事人處退回在各該佐領下辦理事務此<lb/>
　事曾經有人條奏其中或有營求請託之人亦未可定<lb/>
　都統等不可以其由執事人處退回遂不審其賢否遇<lb/>
　署㕘領缺出濫行保舉夫㕘領之職甚屬緊要必試之<lb/>
　以辦事劣則糾㕘果係賢員於陞遷列名之時務將從<lb/>
　前在執事人處行走因兼驍騎校奏明退回縁由聲明<lb/>
　具奏著將此㫖通示八旗特諭<lb/>
　　　雍正二年十月初五日<lb/>
<pb n="KR2m0053_WYG_011-17a"/>
上諭凡祭祀之時或朕躬親祭或遣大臣致祭著將兵丁<lb/>
　習射演放鎗礟暫且停止俟過祭祀之時再行操演將<lb/>
　此𫝊諭八旗特諭<lb/>
　　　雍正二年十一月十五日<lb/>
上諭八旗人等人君撫馭羣下如父母之於子保恵愛恤<lb/>
　之心無所不至然必為之計其長乆如不為長乆之計<lb/>
　雖疊沛恩施未有不終至於匱乏者朕自即位以來凡<lb/>
　加恩於爾八旗者不為不多如恩詔内凡披甲礟手步<lb/>
<pb n="KR2m0053_WYG_011-17b"/>
　軍及京城之當差効力者屢次賞給一月錢糧上三旗<lb/>
　内務府佐領下執事人俱賞給一月錢糧其出征大小<lb/>
　官員則賞給半年之俸出征塘汛兵丁則賞給一月錢<lb/>
　糧盡免其所借銀兩八旗舉人生員則賞給銀米資令<lb/>
　讀書又特頒諭㫖八旗所欠公庫銀兩槩行豁免每旗<lb/>
　添設養育兵丁錢糧四百六十分八旗鰥寡孤獨每月<lb/>
　給銀一兩米一斛又發帑金八十萬兩交諸王大臣生<lb/>
　息以賞給八旗喜喪之用凡曽出兵而年老殘疾無倚<lb/>
<pb n="KR2m0053_WYG_011-18a"/>
靠者給與俸禄錢糧贍其終身盔甲弓箭俱賞給銀兩<lb/>
　製備上三旗侍衛窮苦者每月賞給馬錢每旗一百分<lb/>
　䕶軍校驍騎校令在京倉支米省其脚價九門門軍皆<lb/>
　以滿洲兵丁充補又於<lb/>
南郊則有賞祭厯代帝王廟則有賞祭<lb/>
陵則有賞又軫念八旗人等生齒日繁令分居圓明園鄭<lb/>
　家莊熱河寧夏等處俾遂生養又特開井田以為八旗<lb/>
　養贍之地而八旗之因公詿誤革職者則免當苦差八<lb/>
<pb n="KR2m0053_WYG_011-18b"/>
　旗之另户領催馬步兵閒散無陞路者則試其繙譯繕<lb/>
　寫以八品筆帖式用各部院無品級筆帖式無力捐級<lb/>
　者亦以考試量給品級又特開繙譯科考取生員舉人<lb/>
　進士又令滿洲得與武科生員舉人進士以取人材又<lb/>
　設立義學以廣教育盖所以憫爾等之勞苦恤爾等之<lb/>
　窮困資給爾等之衣食成就爾等之功名者亦既委曲<lb/>
　周詳靡不備至然亦須爾等謹身節用克儉克勤以副<lb/>
　朕懷朕在藩邸四十年凡爾等艱苦之處纎悉曲折無<lb/>
<pb n="KR2m0053_WYG_011-19a"/>
　不周知惟其念爾等之切愛爾等之深故必為爾等計<lb/>
　其乆逺若一時漫為非分之施國用既不能繼而爾等<lb/>
　輕易妄費立見其盡終屬無益朕之諄諄訓誨者非欲<lb/>
　以恩澤示恵以結爾等之心使樂於驅使也誠欲爾等<lb/>
　體朕保恵愛恤之苦心庶幾人人自愛朕方將次第經<lb/>
　理務期生養安全俾爾等家給人足子孫安享太平爾<lb/>
　等宜咸知朕意特諭<lb/>
　　　雍正二年十二月初十日八旗大臣等將奉<lb/>
<pb n="KR2m0053_WYG_011-19b"/>
特㫖施行及條奏准行事件内有無成效之處公同㑹議<lb/>
　　　具奏奉<lb/>
上諭爾等所奏甚是但内有兩事無益一事尚未著有成<lb/>
　效等語凡條奏事件所以交與爾等議者特欲爾等據<lb/>
　理詳議爾等彼時不加詳究遽議施行兹又徒云無益<lb/>
　並不將原奏事件情由與爾等如何議行及現今如何<lb/>
　無益之處申明如此則不知之人必謂朕遇有條奏輒<lb/>
　交爾等施行矣今將爾等所奏無益之事明白分析另<lb/>
<pb n="KR2m0053_WYG_011-20a"/>
　摺具奏嗣後凡交與大臣等一應事件著各該旗詳究<lb/>
　擬議再與八旗會議某旗所議當理即照某旗而行如<lb/>
　不便畫一即兩議具奏或一二旗有另議處各將另議<lb/>
　之處奏聞俟朕閲定特諭<lb/>
　　　雍正三年三月初二日兵部帶領左翼軍政卓異<lb/>
　　　官員引<lb/>
見奉<lb/>
上諭爾等宣㫖與八旗大臣保舉卓異乃伊等一生大事<lb/>
<pb n="KR2m0053_WYG_011-20b"/>
　並非陞進官階之可比也果將漢仗好曾經効力應保<lb/>
　之人薦舉方為合宜如平常稍覺去得不至應保者伊<lb/>
　等或受請託入於其間朕必將徇情薦舉之人治罪特<lb/>
　諭<lb/>
　　　雍正三年三月初三日兵部帶領右翼軍政卓異<lb/>
　　　之侍讀學士兼副㕘領桑格等引<lb/>
見奉<lb/>
上諭部院官之兼武職者必多優員但由該旗將伊保舉<lb/>
<pb n="KR2m0053_WYG_011-21a"/>
　其在部院衙門行走如何之處該旗大臣並不得知似<lb/>
　此等兼武職之文員入於各部院衙門分内遇京察時<lb/>
　令其察覈再昨日引見之監察御史岳爾岱等亦著照<lb/>
　此例行特諭<lb/>
　　　本日八旗都統等又奉<lb/>
上諭爾等八旗將雍正元年以來朕所辦理旗務及降㫖<lb/>
　指示改定一應事件俱另立冊籍著為定例遵行以備<lb/>
　查考於事殊為有益嗣後八旗内有一旗奏請事件應<lb/>
<pb n="KR2m0053_WYG_011-21b"/>
　將朕所辦理之處一併知會八旗著為定例照依遵行<lb/>
　如此則八旗一應事件庶不致有參差而可以畫一矣<lb/>
　特諭<lb/>
　　　雍正三年三月初十日正紅旗漢軍都統髙其佩<lb/>
　　　將該旗舉人王文明監生丁士鴻等補授驍騎校<lb/>
　　　之處請<lb/>
㫖具奏奉<lb/>
上諭凡驍騎校缺出定例俱於本佐領下揀選補授嗣後<lb/>
<pb n="KR2m0053_WYG_011-22a"/>
　遇有缺出若本佐領下無可補之人著請㫖於該旗揀<lb/>
　選引見補授將此㫖宣示八旗滿洲䝉古漢軍都統等<lb/>
　令其一體遵行特諭<lb/>
　　　雍正三年三月十三日署理正白旗漢軍都統希<lb/>
　　　爾根因奏事入<lb/>
見奉<lb/>
㫖佐領于珩年逾七十為何故將伊發遣奏稱于珩原當<lb/>
　庫官多用庫銀為此題㕘發遣奉<lb/>
<pb n="KR2m0053_WYG_011-22b"/>
上諭嗣後年逾七十之人若罪應發遣者著另行具奏爾<lb/>
　即轉交該部將于珩速行取回併將此㫖𫝊諭八旗大<lb/>
　臣等特諭<lb/>
　　　雍正三年三月二十八日總理事務王大臣等奉<lb/>
上諭大臣等之家人互相黨比結為兄弟鑽營請託之處<lb/>
　甚多大臣等彼此和洽其請託固不待言如彼此不睦<lb/>
　家人從中或為調停或為激怒千態萬狀各欺其主以<lb/>
　圖己利伊主為其所惑不能辨别是非反為家人所用<lb/>
<pb n="KR2m0053_WYG_011-23a"/>
　而忘己之利害大臣等誰無任使之人往往聽信家人<lb/>
　之言行事獲罪敗名不可勝數此朕數年來所深知亦<lb/>
　衆人所共知也此等事大有闗係不可不嚴行禁止著<lb/>
　交與步軍統領五城官員凡大臣等之家人如有嫁娶<lb/>
　筵席延請親友等事令各禀明家主然後舉行倘有私<lb/>
　結黨與約為兄弟彼此㑹飲請託事件者即行嚴拏具<lb/>
　奏朕必重治其罪再諸大臣之妻互相筵請宴會為樗<lb/>
　蒲之戯借此夤緣請託大臣中現有為伊妻所制凡事<lb/>
<pb n="KR2m0053_WYG_011-23b"/>
　依允者甚屬可恥大臣等宜加防範茍以此為小事漫<lb/>
　不加察遂致敗名獲罪慚愧豈有大於此者且國家大<lb/>
　臣若不能約束妻奴如何辦理國家之事將此通行八<lb/>
　旗曉諭諸大臣各宜加意嚴行約束特諭<lb/>
　　　雍正三年四月初八日<lb/>
上諭看來新滿洲䝉古等艱於子息者大都為出痘所傷<lb/>
　此亦無力種痘之故耳新滿洲䝉古侍衛官員等有未<lb/>
　經出豆之子弟欲行種痘者著告知太醫院交劉聲芳<lb/>
<pb n="KR2m0053_WYG_011-24a"/>
　看好時候派種痘之醫生令其診視若痘疹科醫生不<lb/>
　敷用著奏請添取特諭<lb/>
　　　雍正三年四月十八日八旗滿洲䝉古大臣將各<lb/>
　　　項虧欠錢糧不能賠補之人議罪具奏奉<lb/>
上諭此内或係現任或係廢官若本身虧欠者係欠何項<lb/>
　錢糧併如何議罪之處開明另奏其餘因祖父虧欠錢<lb/>
　糧將子孫治罪者槩行寛免將寛免伊等縁由登記檔<lb/>
　案一應陞遷引見之處俱將縁由申寫其將家産抵補<lb/>
<pb n="KR2m0053_WYG_011-24b"/>
　永行坐扣俸禄錢糧與限年坐扣之處依議將房屋交<lb/>
　與旗下酌量辦理以備該旗公用地畝交與户部查明<lb/>
　給八旗之貧乏人等耕種井田將來亦即賞給八旗之<lb/>
　人耳其賣家人銀兩報明户部存貯該旗另行請㫖朕<lb/>
　將此㫖令其查明應治罪者治罪應寛免者寛免並非<lb/>
　為此數萬銀兩也量此無多房屋地畝能值幾何今亦<lb/>
　俱賞給旗人矣但從前居官之人不守官箴肆將國帑<lb/>
　侵克隠瞞以益私囊既各虧欠任内錢糧積有年嵗並<lb/>
<pb n="KR2m0053_WYG_011-25a"/>
　不交納又全無畏懼者皆仰恃我<lb/>
皇考之寛仁乃敢如此朕若再加寛容聽其流而不止不<lb/>
　但有傷禮體且有闗於國家之政教也朕但欲整飭國<lb/>
　紀俾匪人知所懲戒故自即位以來憐念八旗滿洲實<lb/>
　為根本屢沛恩施不一而足若但恤之以恩不治之以<lb/>
　法度使歸於正必不可也國家垂統萬年之道我<lb/>
皇考之治理俱闗於朕之一身朕所以屢朂諸臣者亦特<lb/>
　為政治之故耳且八旗人等朕加賞一次輒用數十萬<lb/>
<pb n="KR2m0053_WYG_011-25b"/>
　銀兩再各省人民欠錢糧數百萬朕俱豁免豈惜此數<lb/>
　萬虧欠之銀此等虧空侵蝕之軰與拖欠錢糧無罪之<lb/>
　民得邀豁免者不同特欲整飭法紀懲創不肖作後人<lb/>
　警戒也朕仰體<lb/>
皇考至仁之心將此次治罪之處暫行寛免嗣後大臣官<lb/>
　員等若仍怙前行勿復希冀如<lb/>
皇考之仁愛寛容矣朕必按其罪犯據法處分特諭<lb/>
　　　雍正三年六月初七日<lb/>
<pb n="KR2m0053_WYG_011-26a"/>
上諭目今天氣炎熱紫禁城内凡該班處之領侍衛内大<lb/>
　臣前鋒統領䕶軍統領䕶軍㕘領侍衛班領侍衛以至<lb/>
　䕶軍校等有年逾六十五嵗者俱著停其直宿之班伊<lb/>
　等所該之班令年少人代為直宿有應行奏請派出者<lb/>
　即著奏請派出紫禁城内凡守門看堆子之䕶軍等有<lb/>
　年逾六十嵗者亦著停其直宿之班伊等之班令年少<lb/>
　䕶軍等代為直宿俟過三伏至秋涼時再令各赴該直<lb/>
　宿之班天氣炎熱早晨大臣等奏事出入之際看門之<lb/>
<pb n="KR2m0053_WYG_011-26b"/>
　䕶軍等令其照常穿衣至午後脱袍繫帶稍為納涼亦<lb/>
　可特諭<lb/>
　　　雍正三年七月初八日<lb/>
上諭支放八旗兵丁米石原有定限現今雨水稍多恐車<lb/>
　輛難行著展限一月嗣後支放兵丁米石如遇雨水多<lb/>
　時即令展限一月將此永著為例𫝊知八旗及倉塲衙<lb/>
　門特諭<lb/>
　　　雍正三年七月初十日<lb/>
<pb n="KR2m0053_WYG_011-27a"/>
上諭近聞八旗不肖兵丁有妄造重設公庫之言宣揚議<lb/>
　論者此等妄造語言摇惑衆人之匪類爾等務應留意<lb/>
　嚴緝以除此惡習前知公庫之無益故令停止至今公<lb/>
　庫之事繁冗混亂尚未完結豈可重行設立大臣等誠<lb/>
　謂重設公庫大有益於兵丁可保其立産業朕即令設<lb/>
　立從前滿洲人等雖不能咸各饒裕凡遇出征行走俱<lb/>
　係自備並無遺悞之處此皆由其平日節儉勤於生計<lb/>
　故其家貲皆足自給今兵丁等錢糧較前加増一兩又<lb/>
<pb n="KR2m0053_WYG_011-27b"/>
　有馬銀計其所得已多於七八品官之俸禄即此有能<lb/>
　謀生之人儘足其用矣看來兵丁等妄行過費衣服無<lb/>
　制不念生理如此奢靡何所底止今雖加以賞賜又妄<lb/>
　行糜費不過數月罄盡無餘依然如故有何益處當以<lb/>
　兵丁等之永逺生計為念也大臣等俱有教育旗人之<lb/>
　責兵丁等即如諸臣之子弟所當奬善懲惡有蹈於惡<lb/>
　習者挽之使回今大臣等欲令兵丁節儉永逺不致匱<lb/>
　乏或禁止服色或作何辦理之處不必急迫各抒謀畫<lb/>
<pb n="KR2m0053_WYG_011-28a"/>
　務須盡善會議之時詳悉籌度擬令允協具奏特諭<lb/>
　　　雍正三年七月三十日正藍旗滿洲都統等以宗<lb/>
　　　室汝福佐領員缺將補授佐領之處具奏奉<lb/>
上諭此佐領雖屬阿拜専管然原管之人已經子孫累世<lb/>
　管理若以為阿拜所管之佐領一任宗室等擇令佐領<lb/>
　下之人管理則一人之子孫得累世管理乎所謂専管<lb/>
　者惟管轄其人耳取其累世承襲之佐領可乎將此佐<lb/>
　領若不究明即令宗室管理朕意有所不忍日後亦致<lb/>
<pb n="KR2m0053_WYG_011-28b"/>
　紛紜不止此一佐領凡類於此之宗室佐領朕於王内<lb/>
　派出二人㑹同爾等明白辦理令宗室等亦得明悉伊<lb/>
　等之原由其屬於宗室之佐領下人理宜敬重伊等如<lb/>
　妄行藐視宗室即可㕘劾治罪宗室之待佐領下人亦<lb/>
　不可妄有所為如宗室等有王公鎮國將軍等職皆其<lb/>
　分内所當効力之處乃與佐領下人爭其佐領轉卑鄙<lb/>
　矣將此遍諭伊等爾等不可袒䕶宗室亦不可遽以佐<lb/>
　領下人為是須據理辦之特諭<lb/>
<pb n="KR2m0053_WYG_011-29a"/>
　　　雍正三年八月二十四日<lb/>
上諭鑲紅旗察哈爾地方之拖沙喇哈畨阿敏道懇請在<lb/>
　京効力行走因令阿敏道在京居住既令在此居住並<lb/>
　無産業何以為生將阿敏道於三等侍衛分内照依新<lb/>
　滿洲例房地奴僕及一切應用等項俱行給與嗣後似<lb/>
　此自各處来京准其効力居住之人皆照此給與特諭<lb/>
　　　雍正三年九月初八日鑲紅旗都統多羅果郡王<lb/>
　　　允禮等將悞火班之官兵查㕘具奏奉<lb/>
<pb n="KR2m0053_WYG_011-29b"/>
上諭嗣後八旗大臣查出該旗一切應行㕘奏事件即行<lb/>
　㕘奏其奏過之大臣等將職名與事件縁由併奏過幾<lb/>
　次之處於嵗底彚奏以聞至於未經查奏一次者亦著<lb/>
　陳明既為大臣各將所司之事不時稽察嚴加㕘劾乃<lb/>
　分所當為不然諸凡俱不以為事但作好人則法度蔑<lb/>
　如矣或以此為苛刻發人細事而議論者亦有之皆朕<lb/>
　所深悉也將此𫝊示八旗特諭<lb/>
　　　雍正三年九月十三日領侍衛内大臣公馬爾賽<lb/>
<pb n="KR2m0053_WYG_011-30a"/>
　　　等奉<lb/>
上諭宣㫖與大學士八旗大臣等嗣後或奏事來圓明園<lb/>
　或奉朕宣召若遇雨雪大風嚴寒即不必來與其至此<lb/>
　將預備引見等事奏請停止不若自家中不來之為善<lb/>
　若已到有一半即將到來者奏聞其未及到者令其回<lb/>
　去於次日帶來亦可若次日仍然雨雪不止大風嚴寒<lb/>
　尚有他日亦何悞事之有衝冒寒冷徒令人勞耳特諭<lb/>
　　　雍正三年十月初五日多羅果郡王允禮多羅順<lb/>
<pb n="KR2m0053_WYG_011-30b"/>
　　　承郡王錫保奉<lb/>
上諭八旗漢軍内有平居孝友守分讀書之人考試既不<lb/>
　獲中式而捐納又無貲力者爾二人查明分别挑選其<lb/>
　上三旗包衣旗鼔佐領下人令内務府總管保奏其王<lb/>
　等包衣旗鼓佐領下人令各該王保舉如此即人不至<lb/>
　於壅滯而亦可得才能之人矣特諭<lb/>
　　　雍正三年十二月二十日大學士馬齊尚書法海<lb/>
　　　奉<lb/>
<pb n="KR2m0053_WYG_011-31a"/>
上諭朕前曾降諭㫖著八旗將嵗底所奏黄冊於十二月<lb/>
　初間具奏八旗畫一繕寫今既遲於具奏而八旗之冊<lb/>
　又書寫各異有照依他旗式様書寫者亦有任意自行<lb/>
　書寫者彼此並不畫一爾等同裕親王廣寧𫝊集稽察<lb/>
　旗務御史將此八旗奏冊令其閲看有無錯謬之處俟<lb/>
　其看畢爾等再行詳看於其中擇一式様善者呈覽嗣<lb/>
　後即照此式様於每年嵗底繕寫具奏再前令八旗輪<lb/>
　班當月者盖欲事件速行完結不令堆積之意其當月<lb/>
<pb n="KR2m0053_WYG_011-31b"/>
　大臣但圖茍且過去至下月交代自謂其責已塞所行<lb/>
　如此因而事件益至堆積遲悞矣從前朕於八旗派御<lb/>
　史八員令查旗務其當月旗之事件不曾交與是以伊<lb/>
　等未行稽察今交稽察旗務御史將以前當月旗之事<lb/>
　件於限内已完結未完結之處一併稽察其一月所承<lb/>
　接事件若干已完事件若干未完事件若干俱著查明<lb/>
　如有逾限堆積等事一經查出即行㕘奏特諭<lb/>
　　　雍正四年二月初四日八旗大臣等奉<lb/>
<pb n="KR2m0053_WYG_011-32a"/>
上諭今年直𨽻地方雨水過多以致禾稼歉收所恃者河<lb/>
　南山東之榖今值種麥之時其收穫與否尚未可知河<lb/>
　南山東雖有榖米亦暫且存貯不肯糶賣因此京師米<lb/>
　價騰貴是以朕將三月應領米石令其於二月支放現<lb/>
　今已經開倉但因米價騰貴八旗兵丁冀得髙價將米<lb/>
　不行留餘盡皆糶賣於第三季領米之前必至乏食其<lb/>
　時又行倍價糴買兵丁人等何以為生現今麥之收穫<lb/>
　與否尚未可知而秋糧之必得安可恃乎此等之處俱<lb/>
<pb n="KR2m0053_WYG_011-32b"/>
　係爾八旗大臣等之専責理宜留心爾等將此公同曉<lb/>
　示兵丁嚴加禁約計抵脚價之費許其糶賣於第三季<lb/>
　領米之前每日所需之米令其存留始為妥協但如許<lb/>
　兵丁豈能按户稽察爾等可交所屬㕘領佐領驍騎校<lb/>
　等令其嚴禁如有將米盡賣復買米而食者查出定行<lb/>
　懲責事無有要於此者大臣等務須永行禁約再八旗<lb/>
　大臣等宜將各旗兵丁嚴示法紀申明禁令從前朕屢<lb/>
　降諭㫖令緝拏坐地虎光棍等惟拉錫將坐地虎拏獲<lb/>
<pb n="KR2m0053_WYG_011-33a"/>
　奏聞此外更無人矣今聞坐地虎仍然如故兵丁等於<lb/>
　看守之處不行看守轉將看守物件肆行偷盜殊干法<lb/>
　紀即如籍沒年羮堯家物件看守之人已經盜去似此<lb/>
　可乎爾等嚴行查拏務令剔除爾等若不嚴加查拏今<lb/>
　朕亦交與步軍統領令其緝捕彼時若係某旗地方定<lb/>
　行處分朕不能為旗下大臣等寛也再㕘領者係次爾<lb/>
　等辦事之人甚屬緊要現今部院司官朕俱分别閲看<lb/>
　爾等將八旗㕘領副㕘領俟朕回宫時一日著一旗預<lb/>
<pb n="KR2m0053_WYG_011-33b"/>
　備引見朕亦照閲看部院官例詢問伊等令其互相保<lb/>
　舉優員將劣者革退其革退員缺大臣等惟當抒誠秉<lb/>
　公將人舉奏朕即照伊所請補授年少副都統等並無<lb/>
　所事亦可兼辦㕘領之事特諭<lb/>
　　　雍正四年三月二十二日<lb/>
上諭人臣事君須明大義固不可矯情立異尤不可挟私<lb/>
　黨同習氣䧟人流而不返每至乖於大義皆由察之不<lb/>
　早挽之不力也八旗漢軍向來惡習好通聲氣凡内外<lb/>
<pb n="KR2m0053_WYG_011-34a"/>
文武官員無論平素識與不識一登仕籍必信息相通<lb/>
互相袒䕶雖其初意不過矜名圖利然積久不改種種<lb/>
偏私固結害正誤公漸成大惡矣夫立身事主豈有二<lb/>
理若果能孤介一秉至公自然能獲乎上否雖竭盡心<lb/>
力徒然敗品喪名而且犯義攖法况此輩邀結原非至<lb/>
誠利則同爭害則各避究何益乎夫同此固結之心也<lb/>
於君則為忠於友則為黨忠則為君子且賞亦必及之<lb/>
黨則為小人而罰亦必及之雖至愚之人亦未有不欲<lb/>
<pb n="KR2m0053_WYG_011-34b"/>
為忠良之君子而甘為匪黨之小人以避賞就罰者也<lb/>
毫釐之差天淵之判可不慎歟或有云人非聖人誰能<lb/>
無私又云瞞上不瞞下此等陋諺不知出自何典爾等<lb/>
既登仕籍奈何為此市井無賴之談以自絶於聖人而<lb/>
願為有私瞞上之人耶况朕之才識未必不及爾等從<lb/>
前局外旁觀三四十年矣一切情態知之甚悉汝欲瞞<lb/>
上而上究不能瞞汝不瞞下而下實互相瞞也深可憫<lb/>
歎漢軍中公正不阿之人朕皆委任信用深荷恩榮如<lb/>
<pb n="KR2m0053_WYG_011-35a"/>
　楊宗仁一生持身剛介雖既没之後尚屢邀朕恩亦未<lb/>
　見受孤立之害也爾等若咸能實心遵朕訓諭效法正<lb/>
　人必寵渥厥身慶流後裔若面是心非不能悛改惡習<lb/>
　不但身遭黜罰此風不息後人效尤必且貽害子孫嗣<lb/>
　後各宜公忠自立共絶攀依官無論崇卑惟盡已職事<lb/>
　無論大小惟盡已心人人皆能孤介則衆孤介和合而<lb/>
　成一徳同風之盛矣勉之勵之特諭<lb/>
　　　雍正四年四月初四日都統拉錫等以所奏事件<lb/>
<pb n="KR2m0053_WYG_011-35b"/>
　　　内字様錯誤請<lb/>
㫖交部議處具奏奉<lb/>
上諭爾等認罪具奏極是盖自知其過即可無過尚屬可<lb/>
　嘉此係小事著從寛免爾等𫝊諭八旗都統大凡人之<lb/>
　錯誤遺漏亦常事耳將錯誤遺漏之處奏明朕閲其事<lb/>
　件應寛宥者即行寛宥若掩匿其非思欲潛行消釋勢<lb/>
　必至僨厥事嗣後凡具奏事件内有錯誤遺漏之處著<lb/>
　即聲明具奏特諭<lb/>
<pb n="KR2m0053_WYG_011-36a"/>
　　　雍正四年五月十八日領侍衛内大臣等奉<lb/>
上諭朕思教育三旗之記名功臣子孫若令伊等在一處<lb/>
　讀書則教授之人必不加勉而衆幼童聚於一處亦不<lb/>
　得實在肄業將此内二十嵗以上曾習清漢書者爾等<lb/>
　查明各與二兩錢糧米石令在部院為貼寫筆帖式果<lb/>
　好令該管大臣保奏以筆帖式補用若二十嵗以上之<lb/>
　不曾讀書者照䕶軍與四兩錢糧米石令在捕牲執事<lb/>
　人處行走併給養馬錢至於伊等優劣自可得知果有<lb/>
<pb n="KR2m0053_WYG_011-36b"/>
　優者即可用為侍衛或補授官職其十九嵗以下者如<lb/>
　在家能延師教訓無庸併及其餘每月與四兩錢糧以<lb/>
　為延師肄業之費此次恩施爾等不必將大臣之子孫<lb/>
　又行分别務令一體均沾併交伊等父兄令將子弟之<lb/>
　文武學業加意教訓俟伊等至二十嵗時奏聞朕所以<lb/>
　如此施恩者凡欲成就功臣之子孫也伊等父兄理宜<lb/>
　仰體朕意各自諄切教其子弟庶伊等之文武學業俱<lb/>
　得漸進於成就矣朕若不加恩伊等何由得上進行走<lb/>
<pb n="KR2m0053_WYG_011-37a"/>
　之處特諭<lb/>
　　　雍正四年六月十三日八旗都統䕶軍統領副都<lb/>
　　　統等奉<lb/>
上諭從前八旗䕶軍俱由京城往暢春園換班行走朕念<lb/>
　其往返之間稍覺費力特發帑金數十萬兩於圓明園<lb/>
　附近盖造房屋派䕶軍三千名居住以供圓明園之差<lb/>
　役既有益於貧乏無房之人而在京之䕶軍又得免於<lb/>
　往來行走之累又念此三千䕶軍差役甚多是以疊沛<lb/>
<pb n="KR2m0053_WYG_011-37b"/>
　恩施不一而足可見大君之賞賚皆非無故而漫加也<lb/>
　聞得在京之䕶軍遂乃妄生怨望謂此三千䕶軍不啻<lb/>
　登天自悔從前為何不懇吿前往夫圓明園一應差役<lb/>
　俱専責此三千䕶軍衆皆不與是則伊等既代衆人當<lb/>
　差行走况又莫非衆人之兄弟親戚朋友也縱受朕恩<lb/>
　較多衆人亦當歡然同於身受乃岐而二之致生怨望<lb/>
　可乎今若將八旗䕶軍漫無分别一槩照依圓明園之<lb/>
　䕶軍徧加恩養則國家帑項豈容濫施再圓明圓之䕶<lb/>
<pb n="KR2m0053_WYG_011-38a"/>
軍俱在一處居住閭里相接與在京之䕶軍各自散居<lb/>
者不同該管官員便於稽察約束俾得謹身上進莫善<lb/>
於此乃此内不肖之徒因不得肆意妄為又輒生誹議<lb/>
謂該管官員併管及其私務又謂早知如此何故告懇<lb/>
前來設使圓明園䕶軍缺出再由京城䕶軍内挑補則<lb/>
在京之䕶軍又必以管束太嚴皆懷畏憚不願前往矣<lb/>
我朝滿洲人等性情習尚從来質直凡闗君上公務不<lb/>
計得失一意向前隨在矢誠効力若得則歡欣踊躍失<lb/>
<pb n="KR2m0053_WYG_011-38b"/>
則規避怨望此種惡習不特無之而且視為極鄙極可<lb/>
恥之事從未聞有似漢人等羣相聚處違抗長官憤怨<lb/>
誹謗者近來滿洲兵丁稍漸流入漢人之惡習矣爾大<lb/>
臣官員等宜將兵丁不時教訓曉諭其耆宿先進人等<lb/>
亦宜嚴訓子孫善導從輩將我朝滿洲廉善忠純之性<lb/>
情習尚斷不可令其日漓而日逺也夫習俗所闗最為<lb/>
緊要即以此事論之其實由於愛恤兵丁方加恩養乃<lb/>
在京之䕶軍以不得一體遍霑致生怨望而圓明園之<lb/>
<pb n="KR2m0053_WYG_011-39a"/>
　䕶軍又以管束太嚴思欲規避由是觀之滿洲兵丁之<lb/>
　習氣大改於前矣爾大臣等所宜加意整飭者也不然<lb/>
　則朕所以愛養兵丁之心轉於衆人無禆益矣衆人既<lb/>
　不知感戴則朕之此舉為誤嗣後朕再加察看若在京<lb/>
　䕶軍仍以朕加恩於圓明園之䕶軍為過厚朕即令回<lb/>
　京照前由京城換班行走爾等可將此㫖徧諭䕶軍俾<lb/>
　各曉悟知朕加恩於圓明園䕶軍之處並非無故漫加<lb/>
　則彼此歡洽無有怨言而朕亦樂於加恵矣特諭<lb/>
<pb n="KR2m0053_WYG_011-39b"/>
　　　雍正四年十月十二日八旗大臣等奉<lb/>
上諭爾滿洲大臣官員等家中有延師教訓子弟者切不<lb/>
　可為其所欺爾等未曾讀書知識淺鮮以不知之事詢<lb/>
　問於彼伊等係讀書之人自然所知較多將其所知者<lb/>
　稱説爾等輒驚異而優視之因此遂行欺誑爾等或以<lb/>
　事夤縁或妄論人之優劣爾等必須留心詳察其言行<lb/>
　之間稍露此迹即應逺之若果係讀書之人何不出仕<lb/>
　乃在各處教書為業使所學果優亦必不能掩也且現<lb/>
<pb n="KR2m0053_WYG_011-40a"/>
　今教書之人俱係毫無所能希圖餬口之輩必有藉此<lb/>
　營謀射利而妄為者爾等甚宜留心將伊逺之諸事防<lb/>
　閑勿為所欺將朕此㫖徧告大臣官員等咸使知之特<lb/>
　諭<lb/>
　　　雍正四年十月十六日八旗滿洲䝉古都統等奉<lb/>
上諭爾等㑹同九卿奏稱滿洲䝉古漢軍並包衣佐領下<lb/>
　人等有犯軍流罪者皆應與民人一體治罪之處甚屬<lb/>
　得宜夫王公犯法與庶民同罪何况滿洲閑散人等但<lb/>
<pb n="KR2m0053_WYG_011-40b"/>
　滿洲䝉古漢軍等生理迥别念其發往漢人地方較之<lb/>
　漢人更苦是以暫不准行以觀衆人之情狀滿洲䝉古<lb/>
　之性情從來質直犯法者少今素習漸漓伊等不知軍<lb/>
　流為何罪仍以枷責等常刑視之而輕犯者居多爾等<lb/>
　將朕愛惜滿洲䝉古之意詳為曉示嗣後如各守分修<lb/>
　身不但不罹軍流之罪雖犯枷責亦可獲免如仍不改<lb/>
　惡習不顧顔面與頑民一體頻干罪譴不能遵守朕之<lb/>
　訓誡恩綸不愛身命致犯軍流之罪彼時朕亦無可如<lb/>
<pb n="KR2m0053_WYG_011-41a"/>
　何與民人一體治罪爾等詳為曉示不時開導特諭<lb/>
　　　雍正四年十二月二十七日<lb/>
上諭滿洲本性原以淳樸儉約為尚今漸染漢人習俗互<lb/>
　相倣傚以致諸凡用度皆涉侈靡不識樽節之道㒺顧<lb/>
　生計因酌定品次禁止服色勒限一年令其各按品次<lb/>
　服用降有諭㫖甚是明悉此特軫念八旗滿洲官兵如<lb/>
　同保赤闗係尤切故曲為籌畫定其品次以禁服色欲<lb/>
　令日用充足非無故而禁止也或有無知之徒猥稱民<lb/>
<pb n="KR2m0053_WYG_011-41b"/>
　人奴僕且並不禁止聽其任意服用何以禁止我輩等<lb/>
　語又不識朕矜恤之意於禁止限内製作新衣誑稱是<lb/>
　禁前所製若儘教如此製用則終無底止時矣夫民人<lb/>
　奴僕有何闗係安得與官兵比並即使伊等衣服華美<lb/>
　豈遂較官兵榮顯乎須知並非為官兵等不及若輩爰<lb/>
　有是禁亦為官兵等之生計而禁止耳人之尊榮不在<lb/>
　衣服惟在各人行止盖富足之人少而家本貧乏互相<lb/>
　倣傚之人多既已貧乏而又勉强倣傚則生計愈窘矣<lb/>
<pb n="KR2m0053_WYG_011-42a"/>
　衆人與其如此拮据於衣服豈若安守本分砥礪於學<lb/>
　藝品行果能奮發黽勉得厯官階以至大僚自然得服<lb/>
　用矣凡官員兵丁所恃以為生者惟在俸餉且各有應<lb/>
　當之差若因製一衣服即耗費數月之錢糧其日用尚<lb/>
　能饒裕乎夫儉約為持家根本不能節省於衣服等項<lb/>
　焉能有益於生理若能謹遵朕之諭㫖儉約自持不事<lb/>
　奢靡濫用至比户漸臻充盈之時方感戴朕教養之深<lb/>
　恩矣著交與各該管處再行曉諭八旗滿洲䝉古漢軍<lb/>
<pb n="KR2m0053_WYG_011-42b"/>
　内府佐領官兵等務使咸知朕心各求儉約以副朕矜<lb/>
　恤優待旗人之至意特諭<lb/>
　　　雍正五年正月二十日<lb/>
上諭將軍乃邊境大臣一應動用之處甚多别省將軍俱<lb/>
　已量給養廉銀兩惟奉天黒龍江船厰三處將軍並無<lb/>
　養廉之項著將長蘆鹽課餘銀内動用六千兩分給三<lb/>
　處將軍朕思旗下大臣及有職掌之官員亦宜量給養<lb/>
　亷銀兩著動用兩浙鹽課餘銀一萬兩分給兩翼前鋒<lb/>
<pb n="KR2m0053_WYG_011-43a"/>
　統領䕶軍統領前鋒㕘領䕶軍㕘領前鋒侍衛等冄動<lb/>
　用兩淮鹽課餘銀二萬四千兩分給八旗都統以下至<lb/>
　㕘領等特諭<lb/>
　　　雍正五年二月三十日步軍統領阿齊圖摺奏拏<lb/>
　　　獲大盜史五奉<lb/>
上諭此賊於三日之内拏獲甚屬可嘉似此等事件爾衙<lb/>
　門應行記檔嗣後凡十日内將賊犯拏獲者爾衙門將<lb/>
　所存之銀賞給以示鼓勵其官員紀録雖由兵部按例<lb/>
<pb n="KR2m0053_WYG_011-43b"/>
　議給爾衙門亦應設立冊籍嗣後凡有紀録一次紀録<lb/>
　二次者存記明白以便稽察又聞夜間行走之人手執<lb/>
　一紙口稱𫝊事即許其行走如此則不肖之徒詐偽朦<lb/>
　混亦未可定著即𫝊諭八旗都統大臣若有夜間𫝊喚<lb/>
　之事或用印文或用㕘領佐領鈐記闗防方許行走如<lb/>
　無憑據即以犯夜拏問治罪將此遍行曉諭斷不可輕<lb/>
　易放過如此則夜行之人自然禁止矣特諭<lb/>
　　雍正五年三月初六日<lb/>
<pb n="KR2m0053_WYG_011-44a"/>
上諭兵丁等喜喪之事俱已加恩賞給銀兩看來大臣官<lb/>
　員内有家貲饒裕者亦有家計艱窘者其於喜事尚可<lb/>
　若遇喪事倉猝之間必致窘迫無措嗣後八旗大臣官<lb/>
　員内若遇喪事有情願借銀者著户部借給四個月俸<lb/>
　禄至下季扣除若於未及扣除之前有縁事革職者除<lb/>
　世襲官員外仍令其賠補如病故者著即賞給免行賠<lb/>
　補其行取户部庫銀恐一時不能即得先將旗下恩賞<lb/>
　兵丁銀兩給與再行取户部庫銀墊補特諭<lb/>
<pb n="KR2m0053_WYG_011-44b"/>
　　　雍正五年三月二十六日<lb/>
上諭八旗都統奏事所奉諭㫖有應鈐印𫝊示者有應口<lb/>
　𫝊曉諭者有泛論者亦有並非朕㫖而諸臣誤記者似<lb/>
　此不論其應否登記檔案而概行登記者亦必有之著<lb/>
　管理旗務之諸王都統等會同將記檔之諭㫖查看其<lb/>
　記載謬妄者是何意見嗣後八旗大臣所奉諭㫖内有<lb/>
　應𫝊示者俱各呈覽過再行鈐印傳示特諭<lb/>
　　雍正五年四月初六日辦理旗務王大臣等奉<lb/>
<pb n="KR2m0053_WYG_011-45a"/>
上諭驍騎校赫倫泰將行賄一事首出甚屬可嘉朕特示<lb/>
　鼓舞賞銀一百兩紀録一次如此等賞罰之處爾八旗<lb/>
　大臣宜遍行𫝊諭官兵等夫施以恩賞與加以處分並<lb/>
　非為此一人而設盖欲衆人知其為善皆倣效而行之<lb/>
　知其為惡皆懲創而不行也若不明白曉示則人亦何<lb/>
　因而以善相勉以惡為戒耶嗣後凡恩賞與處分事件<lb/>
　俱著該旗咨送當月旗令其遍𫝊八旗再部院已結案<lb/>
　内其恩賞處分有闗於旗務者亦著咨送當月旗由當<lb/>
<pb n="KR2m0053_WYG_011-45b"/>
　月旗𫝊諭八旗交該㕘領佐領等將施以恩賞與加以<lb/>
　處分及一應禁約之情由詳行宣示俾皆曉然於何等<lb/>
　事件即得何等賞罰之處庶人各知勉於為善亦可無<lb/>
　誣妄揑造之論議矣若爾等奉行不留心加勉不遍諭<lb/>
　兵丁朕將爾等該管旗内或官員或兵丁詢以𫝊諭事<lb/>
　件若有不知者即可知爾等之不盡心矣特諭<lb/>
　　　雍正五年四月十三日管理旗務諸王及滿洲文<lb/>
　　　武大臣等奉<lb/>
<pb n="KR2m0053_WYG_011-46a"/>
上諭自古人生以節儉為本盖節儉則不至於困窮糜費<lb/>
　則必至於凍餒此理所必然者也本朝滿洲素性淳樸<lb/>
　凡遇出兵行圍俱係自備並無違悞而生計各足近来<lb/>
　滿洲等不善謀生惟恃主上錢糧度日不知節儉妄事<lb/>
　奢靡朕將滿洲等生計時廑於懐從前屢曾降㫖諄諄<lb/>
　訓諭但兵丁等相染成風仍未改其糜費之習看來滿<lb/>
　洲等不知節儉多有以口腹之故而鬻賣房産者即如<lb/>
　兵丁等每飯必欲食肉市肉一觔其價可抵數日之蔬<lb/>
<pb n="KR2m0053_WYG_011-46b"/>
　食以貴價市肉而食則一月所得之錢糧不過多食肉<lb/>
　數次即行罄盡矣且口腹有何饜足其每日食肉之人<lb/>
　猪肉既厭必更思别味如此每月不計出入隨得隨費<lb/>
　以致失其生計且又將每季米石不思存貯備用但圖<lb/>
　數日之肉食違背禁令以賤價盡行糶賣沽酒市肉飲<lb/>
　食至於無餘則闔家匱乏彼時欲食無糧欲服無衣凍<lb/>
　餒交迫仍自誇張謂我從前曾食美物曾服鮮衣並不<lb/>
　悔悟所以致此困窮者乃以美食鮮衣之故也况飲食<lb/>
<pb n="KR2m0053_WYG_011-47a"/>
　俱由習慣而成綴食美物不過一飽而已其他並無善<lb/>
　處也現今肉價每觔值錢百文而貧乏之人仍復勉强<lb/>
　買食若使衆人稍知儉約不每日買食則肉價自平可<lb/>
　以賤價而得且兵丁等豈能每日皆得美食至食空飯<lb/>
　之時不能下嚥必又不免於蹙額咨嗟夫以<lb/>
上天所賜之飯食乃不欣然食之反以無肉為怨必致孽<lb/>
　及其身而减其福禄今漢人謀生尚知節儉雖殷實之<lb/>
　家而每日食肉者甚少其貧乏之人逐日謀食僅堪餬<lb/>
<pb n="KR2m0053_WYG_011-47b"/>
　口若滿洲等果能節儉各視其分節於肉食每飯惟用<lb/>
　蔬菜將每月所得錢糧少使留餘則日乆習成生計自<lb/>
　裕産業可立矣或有不肖之軰不守本分妄行糜費既<lb/>
　至貧乏惟希恩賞從前<lb/>
皇考之時軫念兵丁効力行間致有債負曽發帑金五百<lb/>
　四十一萬五千餘兩一家獲賞俱至數百如此賞賚未<lb/>
　聞兵丁等置有産業生計滋益者悉由妄用於衣食徒<lb/>
　令貿易之人得利一二年間蕩然無餘心愈奢侈而生<lb/>
<pb n="KR2m0053_WYG_011-48a"/>
計較前反加窘乏其後又發帑金六百五十五萬四千<lb/>
餘兩賞賜兵丁人等亦如從前立時費盡朕自即位以<lb/>
來除特行賞賜外賞給兵丁一月錢糧者數次每次所<lb/>
賞需銀三十五六萬兩此銀一入兵丁之手亦不過妄<lb/>
用於飲食不及十日悉成烏有亦何禆益且庫帑俱係<lb/>
國家之正項天下百姓之脂膏豈可無故濫行賞賚以<lb/>
累百萬之帑項徒供伊等數日口腹之費乎若不將滿<lb/>
洲等不論多寡隨得隨盡之惡習令其改除朕即有施<lb/>
<pb n="KR2m0053_WYG_011-48b"/>
恩之意亦不可舉行爾豈不知之兵丁等果將朕訓諭<lb/>
之意曉然明晰實心遵行痛改妄行糜費之習咸各崇<lb/>
尚滿洲儉約之風節用以謀生則生計自遂朕加恩賞<lb/>
賜衆亦可得永逺均沾優然樂業矣若邀天眷佑衆皆<lb/>
勉遵朕諭感戴歡欣常加淬勵至生計各遂之時始知<lb/>
朕所以愛養滿洲之恩為至深且切也至於人之榮辱<lb/>
俱係於行止並不在於衣服飲食乃習俗既侈人不以<lb/>
妄用過費者為非反以節儉謀生者為鄙吝而譏誚之<lb/>
<pb n="KR2m0053_WYG_011-49a"/>
斯皆由平時之惡習既成以至難於更改也今使衆人<lb/>
如夢初覺如醉初醒惕然省悟將至越分妄費之人衆<lb/>
人皆鄙薄之則奢侈者亦必自止矣即王大臣等亦宜<lb/>
各從儉約以為下人之表率盖在上該管之人如此行<lb/>
之則在下兵丁人等必皆效法知改即一時不能盡改<lb/>
而彼此交相勸勉行之既乆自可挽此惡習兵丁等果<lb/>
能各知儉約節用錢糧預計將來思立産業則風俗漸<lb/>
成而生計饒裕不至有窮困之憂矣朕視滿洲最為闗<lb/>
<pb n="KR2m0053_WYG_011-49b"/>
切乃國家之根本非其他所可比朕知之既深豈有不<lb/>
教之理且朕自即位以來衆人皆論朕為大嚴者斯亦<lb/>
由朕欲衆人痛改惡習進於善良止其奢糜使知儉約<lb/>
教育衆人俾得生計凡朕意慮所及之處悉申禁令而<lb/>
不肖匪類不得肆行其意故妄加議論即如朕曾降㫖<lb/>
禁止飲酒酒者甚非善物飲之過多則能亂性因醉後<lb/>
鬬毆而遭罪譴者往往有之酗酒之惡無人不知將此<lb/>
禁止可以謂之嚴乎又曾降㫖禁止賭博因賭博而破<lb/>
<pb n="KR2m0053_WYG_011-50a"/>
産者非止一人從未聞有以賭博致富者即使賭博能<lb/>
勝其損人利己之物亦斷無滋益之理且例有治罪之<lb/>
條此誠欲使衆人不失生計不干罪譴而禁之也又可<lb/>
謂之嚴乎又曾降㫖禁赴園館行走奢侈之人延請賓<lb/>
客往赴園館一次即費數金兵丁人等有何産業如此<lb/>
過費何所恃以為生若惜此銀兩以養妻孥足支一二<lb/>
月之用此特欲止其妄費以裕其生計而禁之也又可<lb/>
謂之嚴乎又曾降㫖禁止鬬鷄䳺鶉蟋蟀之戯此等皆<lb/>
<pb n="KR2m0053_WYG_011-50b"/>
係無用之物一耽此戲則荒廢正務徒費心思雖家道<lb/>
殷實閑散之人亦應學習文武技藝若耽於此戲以身<lb/>
為鬬鷄䳺鶉等物所役使有何禆益以此戲為賭具致<lb/>
有破壞家産者其害更甚於賭博此特欲滿洲等罷無<lb/>
益之戲習於為善而禁止也又可謂之嚴乎又曾降㫖<lb/>
禁止訛詐盜竊者夫訛詐盜竊之事良善之人斷不肯<lb/>
為俱係妄亂之軰所行之事此特欲使惡人知儆良善獲<lb/>
安而禁之又可謂之嚴乎又曾降㫖禁止僱人當差兵<lb/>
<pb n="KR2m0053_WYG_011-51a"/>
丁人等身既為兵領受錢糧則當差行走習學勞苦俱<lb/>
伊等分所當然理宜遇事向前勉力當差諸事習練乃<lb/>
有不肖之徒安於懶惰將銀僱人代為服役致悞差使<lb/>
罹於罪戾習成懶惰耗費錢糧毫無禆益之處將此禁<lb/>
止又可謂之嚴乎又曾降㫖禁止兵丁不許妄行賣米<lb/>
給與兵丁人等米石者原欲其養贍一家老㓜也乃有<lb/>
不肖兵丁但思食用貴價好物將所得米石賤價糶賣<lb/>
以至下月即有缺米者此特欲使旗人舉家不至乏食<lb/>
<pb n="KR2m0053_WYG_011-51b"/>
而禁之也又可謂之嚴乎又曾降㫖禁放印子銀兩坐<lb/>
扣錢糧此等借放印子銀兩之人既經借給兵丁將每<lb/>
月錢糧盡行坐扣一任兵丁之家有何急務並不一月<lb/>
放寛徒令放銀之惡棍得計於兵丁毫無益處此禁止<lb/>
借放印子銀兩特欲使兵丁人等得其利益也又可謂<lb/>
之嚴乎又曾降㫖禁典錢糧米石夫錢糧米石亦係兵<lb/>
丁終嵗所恃以為生者乃有不肖之人賭博妄費以致<lb/>
拖欠債負無力償還將錢糧米石賤價典當與人若行<lb/>
<pb n="KR2m0053_WYG_011-52a"/>
禁止則兵丁每季得米每月得銀足以養贍其妻子此<lb/>
特欲使滿洲等不致於饑寒而禁之也又可謂之嚴乎<lb/>
又曾降㫖禁令喜喪等事不許妄費衣服各按品級夫<lb/>
貴賤有等服用有制越分服用不徒無益而家産亦盡<lb/>
耗於無用之地如奢侈者既經禁止則守分者自不强<lb/>
相效倣此特欲衆人罷糜費之習俾生計從容而禁之<lb/>
也又可謂之嚴乎又曾降㫖禁用黄銅器皿夫制錢乃<lb/>
係國寶因其價昻於衆無益故行禁止今錢價既平衆<lb/>
<pb n="KR2m0053_WYG_011-52b"/>
人皆獲利益此特欲使兵丁用銀兑錢可以多得而禁<lb/>
之也又可謂之嚴乎又曾降㫖禁止因公科派夫兵丁<lb/>
人等惟恃每月所得錢糧養贍妻子乃有無恥之該管<lb/>
官員假託公事科歛錢糧則兵丁必受其累此特欲使<lb/>
兵丁等皆得全分錢糧而禁之也又可謂之嚴乎又曾<lb/>
降㫖禁止鑚營請託夫請託鑚營之事必致背理犯法<lb/>
不惟是非顛倒而不肖之人不過徼倖於一時亦終不<lb/>
能免於罪戾此特欲剔除弊端使諸事就理而禁之也<lb/>
<pb n="KR2m0053_WYG_011-53a"/>
　又可謂之嚴乎又曾降㫖禁止臣工不可貪黷盖官員<lb/>
　既肆其貪婪則下人必至於窮蹙豈惟有玷官箴亦且<lb/>
　干冐國法如臣工果能亷潔則所屬多獲其益此特欲<lb/>
　使各守官箴而禁之也又可謂之嚴乎又曾降㫖禁止<lb/>
　要結朋黨夫結黨之人乃國家之亂臣賊子若不嚴加<lb/>
　禁止一經事發必致多所殺戮若衆人知懼果能悛改<lb/>
　非惟可保其身亦得全其家産此特欲曉諭衆人使罷<lb/>
　朋黨之習以免於誅戮而禁之也又可謂之嚴乎凡係<lb/>
<pb n="KR2m0053_WYG_011-53b"/>
　朕所禁止諸事悉為兵丁等身家計也此内何事不宜<lb/>
　禁止且於朕躬有何闗礙之處乃衆人雖生怨論而猶<lb/>
　如此諄諄訓誨不已衆人咸應體朕苦𠂻何得更有怨<lb/>
　言此皆係不肖妄亂之人不得肆行其意妄謂法令過<lb/>
　嚴耳其守分畏法方正之人法令雖嚴於伊何礙且凡<lb/>
　禁止之條咸係<lb/>
皇考從前禁止之事並非創始於朕但當時之臣工未能<lb/>
　實意奉行開導訓諭所屬之人是以一應惡習未得盡<lb/>
<pb n="KR2m0053_WYG_011-54a"/>
改今朕特為兵丁生計不時令王大臣等教以節儉禁<lb/>
其奢靡訓誡諄諄而王大臣官員内仰體朕㫖加意奉<lb/>
行者不過十居其五其餘大半尚未惬朕懷而無知之<lb/>
人遂論以為過嚴設使大臣等咸各遵照朕㫖竭力嚴<lb/>
加訓飭則奸惡之徒又不知作何妄論矣如欲使若軰<lb/>
稱為寛仁之主何難之有但不加管教任其酗酒賭博<lb/>
出入園館以及種種糜費妄亂之事俱令得行則若軰<lb/>
必稱為寛仁之主矣然此不但朕不能遂其不肖之念<lb/>
<pb n="KR2m0053_WYG_011-54b"/>
如坐視滿洲等漸流至於不得衣食毫無顔面之時即<lb/>
以國家全力養贍伊等亦且不能給足朕意實有所不<lb/>
忍勢亦必不可也朕今因兵丁食肉之故降㫖訓誡想<lb/>
無知之徒必又云既已禁止我等不穿紗帛不飲酒醴<lb/>
不入園館不用銅噐不賣米石今又禁至於食肉矣如<lb/>
此妄言者勢所必有然朕亦笑而聽之耳要不過頑劣<lb/>
無知之人肆行怨謗若稍有知識者必以朕廑念伊等<lb/>
生計訓諭至於飲食㣲細之事而生感也斷不至有怨<lb/>
<pb n="KR2m0053_WYG_011-55a"/>
　言且此等無知愚昧之言與孩童怨其父師管教之嚴<lb/>
　相類及至成人為官之時始知父師嚴加教育之恩也<lb/>
　今豈因一二愚䝉妄論之故朕即不加教訓聽其底於<lb/>
　窘迫之理乎即此等奢糜頑劣之徒雖懐怨望之念今<lb/>
　見朕為伊等生計再三開導訓諭倘能反復思之亦可<lb/>
　回其不肖之心而進於良善爾等其仰副朕廑念滿洲<lb/>
　等生計之至意各將所屬官兵及閒散人等剖析情理<lb/>
　不時詳加訓誡特諭<lb/>
<pb n="KR2m0053_WYG_011-55b"/>
　　　雍正五年四月二十三日<lb/>
上諭治天下之道在於用人今日刑部堂官塞爾圖等保<lb/>
　舉筆帖式一人陞補主事朕問其在部辦事幾年則對<lb/>
　曰在部三月又問其所以保舉之由則曰因伊坐臺十<lb/>
　二年是以舉之朕令内外各衙門遴選人員者原期官<lb/>
　得其人人稱其職使吏治民生均收實效也况刑部為<lb/>
　民命所闗朕尤加意慎重惟恐用人不當使刑部偶失<lb/>
　其平干<lb/>
<pb n="KR2m0053_WYG_011-56a"/>
天和而枉國法此意乃舉朝所共知者若大臣等能體朕<lb/>
　意秉公去私則所舉之人各稱其職不但國家之事皆<lb/>
　辦理得宜且衆人觀感鼓勵盡心職守而貽誤曠官之<lb/>
　患與鑚營徼倖之弊俱可除矣今塞爾圖等以朝廷量<lb/>
　能授職之典視為用情市恩之地此等事不過身受者<lb/>
　一人感激而已而欲有益國家之事生衆人鼔勵之心<lb/>
　豈可得乎朕嘗為吏治延攬人材而諸臣之薦人也或<lb/>
　稱其文學優長或稱其居家孝友夫優於文學者僅可<lb/>
<pb n="KR2m0053_WYG_011-56b"/>
　以膺翰墨之司而居家孝友者國家自有旌揚之典倘<lb/>
　因其所長而用其所短不幾因其所短而並累其所長<lb/>
　乎天下之人無不誦法孔子試思孔子為政三月而魯<lb/>
　大治則孔子豈無實政及於民生哉朕治天下用賞用<lb/>
　罰悉秉至公夫賞所當賞則在朕並非加恩而受之者<lb/>
　亦不必存私感之念罰所當罰則在朕並非用威而受<lb/>
　之者亦不當懷怨望之心凡受恩而生感者即受罰而<lb/>
生怨者也施恩而喜人之感激者即用罰而懼人之怨<lb/>
<pb n="KR2m0053_WYG_011-57a"/>
望者也然則喜人感激則將日日施恩而懼人怨望則<lb/>
將置法度於無用乎孔子為政之初尚有麛裘之謗愛<lb/>
憎之口何足為憑在大聖人且不免况其他乎孔子曰<lb/>
不如鄉人之善者好之其不善者惡之然則天下之大<lb/>
不能無不善之人即不能無怨望之人得不善者之惡<lb/>
豈不愈足以彰吾之善見吾用法之公乎且古人云任<lb/>
勞任怨則不但不避人之怨且以一身直任之而不推<lb/>
諉於他人夫以朕之才智而又居至尊之位若潤色粉<lb/>
<pb n="KR2m0053_WYG_011-57b"/>
飾使天下人人感頌乃至易之事然虛假以沽名優柔<lb/>
以貽患朕不肯為亦不忍為也夫父母之於子未有養<lb/>
而不教者亦未有不教而可謂之愛其子者朕視天下<lb/>
臣民皆吾赤子安忍茍且姑容之意而不教之以正乎<lb/>
塞爾圖等身為大臣乃庶官之表率今存卑鄙狹小之<lb/>
見既欲市賣私恩則必迴避嫌怨似此市恩避怨之念<lb/>
全是私心即作威作福之所由來也此風斷不可長是<lb/>
以特行宣諭令内外臣工咸以為戒特諭<lb/>
<pb n="KR2m0053_WYG_011-58a"/>
　　　雍正五年七月初四日<lb/>
上諭今日旗下大臣奏稱馬武家人普大藏匿隆科多銀<lb/>
　兩擬以枷號鞭責等語隆科多銀兩與馬武家人何涉<lb/>
　乃公然敢為隠匿該旗止擬以枷責完結明係瞻徇情<lb/>
　面朕已諭令改擬具奏矣伊等倘謂馬武生前効力有<lb/>
　年欲為原諒亦祗可施之馬武本身何得並免其家人<lb/>
　之罪耶從前屢降諭㫖令文武大臣各將家人嚴行約<lb/>
　束無得聽其朋謀結黨串通生事反覆訓誡至再至三<lb/>
<pb n="KR2m0053_WYG_011-58b"/>
　無如漸染既乆積習尚未盡除凡屬旗人一入大臣之<lb/>
　列即有一出名之管家内外𫝊播諸大臣之管家即於<lb/>
　同類中輾轉紏合彼此相邀飲酒唱戲結黨營私各將<lb/>
　主人百般引誘黨與之結大槩多由此起入伊等之黨<lb/>
　者則於伊主之前將入伊黨之主人稱揚賛美令其主<lb/>
　人亦互相交好成黨不入伊等之黨者則於伊主之前<lb/>
　將非伊黨之主人離間䧟害令其主人亦互相傾軋成<lb/>
　讐夫家主果念家僕出力欲加撫育之恩亦祗宜於家<lb/>
<pb n="KR2m0053_WYG_011-59a"/>
　門之内加意恩養何必縱容結成黨與以伊等之好惡<lb/>
　為從違乎如此則大臣等非驅使奴僕直為奴僕軰所<lb/>
　驅使耳况縱僕在外招摇生事實為可恥何得轉以為<lb/>
　榮及至劣敗跡露爾等為其所累誠何苦乃爾耶家僕<lb/>
　結黨雖屬細事此風闗係匪輕嗣後文武大臣等嚴行<lb/>
　約束家僕實力稽查務使各安本分勿得縱容結黨倘<lb/>
　仍前玩忽不加嚴禁致復有結黨生事妄為者經朕聞<lb/>
　知必將此等惡僕即行正法著通行𫝊諭八旗以及内<lb/>
<pb n="KR2m0053_WYG_011-59b"/>
　府佐領咸使知之特諭<lb/>
　　　雍正五年十一月二十五日<lb/>
上諭厯來滿洲人材壯健弓馬技勇自古罕與比倫此天<lb/>
　下所共知者前令八旗查得親軍䕶軍内能開八力以<lb/>
　上硬弓者現有一萬八千餘人昨朕在瀛臺考試天下<lb/>
　武舉騎射之後令八旗硬弓百人當衆人之前校射伊<lb/>
　等所用之弓有十八個力者有十六七個力者其餘則<lb/>
　皆十三個力以上至十五個力不等舉重若輕從容合<lb/>
<pb n="KR2m0053_WYG_011-60a"/>
　度衆武舉等見之咸驚異以為實係從來目中之所未<lb/>
　覩朕心甚為喜悦其開十八箇力者著賞銀一百兩十<lb/>
　七個力者賞銀九十兩十六箇力者賞銀八十兩十五<lb/>
　箇力者賞銀七十兩十四箇力者賞銀六十兩十三箇<lb/>
　力者賞銀五十兩伊等藝勇超羣是其盡心學習之所<lb/>
　致而朕之深加嘉奬者則以伊等鼓舞振興専心向上<lb/>
　竭誠勉勵之故衆人不可因此次加恩遂皆以弓力相<lb/>
　爭尚嗣後以十五箇力為止不許再加總以誠心演習<lb/>
<pb n="KR2m0053_WYG_011-60b"/>
　精詣熟練為要將此通諭八旗知之特諭<lb/>
　　　雍正五年十一月二十八日<lb/>
上諭恩賞銀兩乃朕特施之恩典喜事尚可稍緩喪事則<lb/>
　不可遲悞若有冒領之人既治以罪仍可扣其數月錢<lb/>
　糧再聞得有將官馬駕車者官馬俱有火印爾等宜加<lb/>
　嚴禁朕亦派人稽察特諭<lb/>
　　　雍正五年十二月初二日<lb/>
上諭紫禁城内該班之章京兵丁等俱係飯後換班著每<lb/>
<pb n="KR2m0053_WYG_011-61a"/>
　日賞給一次飯食將此飯食務令潔浄温暖豐盛適口<lb/>
　於一次飯食之分例再加半分置辦其監管及造飯人<lb/>
　等如有從中侵蝕者著嚴行稽察重加懲治特諭<lb/>
　　　雍正五年十二月二十日前鋒統領達福等奉<lb/>
上諭稽察兵丁係甚善之事都統拉錫管正白旗時特派<lb/>
　二三十人稽察匪類大有成效其後補授鑲白旗都統<lb/>
　仍派二三十人令其稽察亦覺有益爾八旗都統前鋒<lb/>
　統領䕶軍統領等亦應將各該旗可信之章京兵丁派<lb/>
<pb n="KR2m0053_WYG_011-61b"/>
　出令其不時稽察若伊該班之人有於他處被人拏獲<lb/>
　者伊等亦必罹罪將爾等派出之官員等嚴加曉示則<lb/>
　不肖之匪類有所畏懼亦知悛改矣再著旗下大臣一<lb/>
　員輪班總理稽察將此諭各大臣等知之特諭<lb/>
　<lb/>
　<lb/>
　<lb/>
　欽定八旗通志卷首之九<lb/>
</p>
<p>
</p>
  </div>
</body>
</text>
</TEI>
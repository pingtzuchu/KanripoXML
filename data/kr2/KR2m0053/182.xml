<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_182-1a"/>
　欽定四庫全書<lb/>
　欽定八旗通志卷一百六十八<lb/>
　　人物志四十八<lb/>
　　　大臣傳三十四<hi>滿洲鑲白旗二哈納  額色赫</hi>　<hi>興鼐/葉璽</hi>　<hi>覺羅巴喀爾塔</hi>
　　　<hi>喇拉</hi>　<hi>烏庫理哈索渾依覺羅果科/逹克薩    莽  圖  瑚圖</hi>　<hi>納都瑚/</hi>　<hi>瑪</hi>
　　　　興鼐<hi>兄孫喀爾竒</hi>
　　　興鼐滿洲鑲白旗人姓納喇世居哈逹地父素巴<lb/>
　　　海於<lb/>
<pb n="KR2m0053_WYG_182-1b"/>
太祖髙皇帝時率二百人來歸編佐領令其長子莽果統<lb/>
　　　之興鼐素巴海第三子也受知<lb/>
太宗文皇帝天聰八年予騎都尉世職崇徳元年隨英親<lb/>
　　　王阿濟格征明同都統逹爾罕攻順義縣先登克<lb/>
　　　城叙功加一雲騎尉三年任工部理事官考滿晉<lb/>
　　　世職三等輕車都尉<lb/>
世祖章皇帝順治元年隨大軍征流賊李自成至陜西賊<lb/>
　　　衆自延安府出犯興鼐率衆截擊大敗之二年追<lb/>
<pb n="KR2m0053_WYG_182-2a"/>
　　　剿自成於武昌躡擊之富池口獲其船賊黨整衆<lb/>
　　　據河岸以拒興鼐同䕶軍統領哈寜阿叅領希爾<lb/>
　　　根擊潰其衆又同䕶軍叅領布克沙至江南池州<lb/>
　　　府明總兵黄斐乘舟拒戰我兵奮擊潰走斬首二<lb/>
　　　百級獲船十二三年蘇尼特部騰機斯等叛奔喀<lb/>
　　　爾喀興鼐隨豫親王多鐸率兵追之敗土謝圖漢<lb/>
　　　及碩類汗兵敘功晉世職二等輕車都尉七年擢工<lb/>
　　　部侍郎尋以考滿並三遇<lb/>
<pb n="KR2m0053_WYG_182-2b"/>
恩詔晉至二等男爵十五年以㑹勘出征福建將士在羅<lb/>
　　　源縣敗遁事徇情定讞罷任革世職十八年<lb/>
聖祖仁皇帝即位以興鼐處分過重復予世職一等輕車<lb/>
　　　都尉兼一雲騎尉康熙三年九月卒子成格襲世<lb/>
　　　職其兄莽果之孫喀爾竒於順治十六年以䕶軍<lb/>
　　　校隨安南將軍明安逹哩駐防荆州聞海賊鄭成<lb/>
　　　功犯江寜率兵赴援敗偽都督楊文英於揚子江<lb/>
　　　口康熙十三年署䕶軍叅領隨定南將軍希爾根<lb/>
<pb n="KR2m0053_WYG_182-3a"/>
　　　討逆藩耿精忠師次南昌賊已䧟建昌撫州因督<lb/>
　　　兵圍撫州敗賊於四十里塘堡地十四年偽都督<lb/>
　　　楊益茂據九江府七里岡喀爾竒偕衆戰郤之尋<lb/>
　　　擊敗偽將軍邵連登復建昌府城時逆賊呉三桂<lb/>
　　　據湖南其黨夏國相䧟萍鄉喀爾竒隨大軍進征<lb/>
　　　國相敗走遂趨長沙破偽總兵謝勝先於瀏陽十<lb/>
　　　七年隨貝子彰泰敗偽將軍呉國貴於武岡州凱<lb/>
　　　旋叙功予雲騎尉世職尋卒子喀爾岱襲<lb/>
<pb n="KR2m0053_WYG_182-3b"/>
　　　　覺羅巴哈納<lb/>
　　　覺羅巴哈納滿洲鑲白旗人<lb/>
景祖翼皇帝第三兄之四世孫也年十七即効力戎行屢<lb/>
　　　從<lb/>
太宗文皇帝征伐著有勞績天聰八年授騎都尉世職九<lb/>
　　　年<lb/>
命免功臣徭役並分設佐領巴哈納與焉崇徳三年授刑<lb/>
　　　部理事官明年擢本部叅政尋兼正藍旗滿洲副<lb/>
<pb n="KR2m0053_WYG_182-4a"/>
　　　都統七年以刑部失勘違禁出邉之布山罪又拒<lb/>
　　　戰錦州之䕶軍阿桑喜自陳戰功於法司巴哈納<lb/>
　　　審㫁不公革世職留副都統任八年七月論登州<lb/>
　　　畧地諸將罪巴哈納以倡議令軍士皆歸坐奪所<lb/>
　　　俘獲論罰如律順治元年四月擢正藍旗蒙古都<lb/>
　　　統尋調滿洲都統六月與都統石廷柱徇霸州滄<lb/>
　　　州徳州臨清皆下之七月<lb/>
詔平山西遂移師㑹都統葉臣軍遣使招降明總督李化<lb/>
<pb n="KR2m0053_WYG_182-4b"/>
　　　熙等十一月同石廷柱率師自汾州趨平陽大敗<lb/>
　　　賊兵於西山寨俘斬甚衆降偽副将三員至黑龍<lb/>
　　　闗降明守偹三員綜計得降卒六千餘人以功<lb/>
賚白金授三等輕車都尉世職三年九月隨肅親王豪格<lb/>
　　　勦流㓂張獻忠於四川分兵討平遵義䕫州茂州諸<lb/>
　　　路斬偽官數百員降甲士數千獲馬驘輜重無算<lb/>
　　　餘冦悉平五年二月以前討張獻忠時䕶軍統<lb/>
　　　領哈寜阿被圍䕶軍統領阿爾津蘇拜援出之叅<lb/>
<pb n="KR2m0053_WYG_182-5a"/>
　　　領希爾根遲留不救及師旋希爾根冒功妄争巴<lb/>
　　　哈納勘察失實又肅親王欲以有罪揚善之弟吉<lb/>
　　　賽為䕶軍統領巴哈納與議政大臣索渾不為阻<lb/>
　　　止扶同進奏部議革職解任得<lb/>
㫖改降世職為騎都尉尋擢户部尚書八年正月<lb/>
世祖章皇帝既親政巴哈納入奏事畢<lb/>
上詢民間疾苦及國家無益之費巴哈納以遣官採辦臨<lb/>
　　　清甎分派漕船載運通州由五閘撥運供用對遂<lb/>
<pb n="KR2m0053_WYG_182-5b"/>
　　　奉<lb/>
諭永行停止二月兼正白旗滿洲都統四月駐防佐領碩<lb/>
　　　爾對訐告户部給餉不均下法司鞫問部議巴哈<lb/>
　　　納阿附睿王私厚白旗兵丁給餉不絶刻待黄旗<lb/>
　　　兵丁屢請不發應論死籍沒<lb/>
上命免死革世職罷任籍沒家産三分之二明年十月起<lb/>
　　　授刑部尚書十一年二月同諸大臣奉<lb/>
命分賑畿輔<lb/>
<pb n="KR2m0053_WYG_182-6a"/>
賜敕印以行八月<lb/>
上嘉其素効忠勤始終不渝<lb/>
特晉太子太保明年二月加少保兼太子太保五月晉少<lb/>
　　　傅兼太子太傅授𢎞文院大學士十五年改中和<lb/>
　　　殿大學士十三年復設内三院仍授秘書院大學<lb/>
　　　士康熙元年兼鑲白旗滿洲都統五年十二月卒<lb/>
　　　贈少師兼太子太師康熈八年五月巴哈納子巴<lb/>
　　　什訴言巴哈納自十七嵗効力行陣厯四十餘年<lb/>
<pb n="KR2m0053_WYG_182-6b"/>
　　　因與鰲拜遏必隆不和不給諡號不與立碑部議<lb/>
　　　給予祭葬得<lb/>
㫖巴哈納准予諡諡敏壯<lb/>
　　　　額色赫<lb/>
　　　額色赫滿洲鑲白旗人姓富察世居訥殷祖莽吉<lb/>
　　　圖當<lb/>
太祖髙皇帝時隨其兄夢古慎郭和來歸額色赫初事<lb/>
太宗文皇帝由䕶軍校屢從征授兵部理事官天聰九年<lb/>
<pb n="KR2m0053_WYG_182-7a"/>
　　　隨副都統巴竒蘭征黒龍江先還奏㨗崇徳三年<lb/>
　　　擢秘書院學士五年齎<lb/>
敕赴錦州<lb/>
諭睿親王多爾衮駐兵機宜㑹都統圖爾格敗明兵於木<lb/>
　　　倫河額色赫以㨗還奏六年三月同内大臣圖爾<lb/>
　　　格大學士范文程剛林等往訊圍錦州大軍離城<lb/>
　　　逺駐遣兵歸家等状王貝勒大臣皆服罪降罰有<lb/>
　　　差八月明總督洪承疇率衆十三萬援錦州至松<lb/>
<pb n="KR2m0053_WYG_182-7b"/>
　　　山額色赫受<lb/>
上方畧往諭都統王貝勒等尋還奏敵勢甚衆宜益兵<lb/>
上遂統師親征擊敗之七年鄭親王濟爾哈朗克錦州祖<lb/>
　　　大夀降額色赫至軍營宣<lb/>
諭慰撫降衆八年隨貝勒阿巴泰征明至山東下兖州同<lb/>
　　　叅領穆成格等奏㨗<lb/>
世祖章皇帝順治元年隨大軍入闗定燕京二年叙功授<lb/>
　　　騎都尉世職四年考滿加一雲騎尉五年遷刑部<lb/>
<pb n="KR2m0053_WYG_182-8a"/>
　　　啟心郎八年擢國史院大學士九年充纂修<lb/>
太宗文皇帝實録總裁官㑹試正考官列議政大臣復充<lb/>
　　　武㑹試正考官屢遇<lb/>
恩詔晉世職至一等輕車都尉十二年加少保兼太子太<lb/>
　　　保再充㑹試正考官時方纂輯<lb/>
太祖<lb/>
太宗聖訓又奉<lb/>
諭取經史中忠臣孝子賢人亷吏之事蹟語言分類採輯<lb/>
<pb n="KR2m0053_WYG_182-8b"/>
　　　成書名曰資政要覽額色赫充總裁官十三年<lb/>
敕使朝鮮鞫獄是年考滿晉少傅兼太子太傅廕一子入<lb/>
　　　監十五年改保和殿大學士十六年<lb/>
詔奨奉職勤勞晉少師兼太子太師十八年十月卒<lb/>
賜祭葬如典禮諡文恪<lb/>
聖祖仁皇帝念額色赫宣力有年敬慎素著<lb/>
特擢其子塞色赫秘書院學士而以其孫常明襲世職<lb/>
世宗憲皇帝時以額色赫入祀賢良祠<lb/>
<pb n="KR2m0053_WYG_182-9a"/>
　　　　葉璽<hi>見子辰市禄</hi>
　　　葉璽滿洲鑲白旗人姓郭絡羅祖常舒為沾河寨<lb/>
　　　長<lb/>
太祖髙皇帝創業時同其弟揚舒率衆來歸從征尼堪外<lb/>
　　　蘭及誅諾宻納皆在事有功尋擢任大臣以其子<lb/>
　　　布哈圖察哈喇並為佐領葉璽布哈圖之子也<lb/>
太宗文皇帝崇徳二年以䕶軍叅領隨睿親王多爾衮征<lb/>
　　　明由青山口毁邉墻入破薊遼總督呉阿衡軍五<lb/>
<pb n="KR2m0053_WYG_182-9b"/>
　　　年圍錦州擊敗杏山騎兵及松山歩兵<lb/>
世祖章皇帝順治元年隨英親王阿濟格征流賊李自成<lb/>
　　　二年正月至延安府賊兵出犯葉璽同左翼兵奮<lb/>
　　　擊大敗之李自成尋遁走湖廣大兵進擊抵安陸<lb/>
　　　府獲賊船四復同䕶軍統領哈寜阿自大江追擊<lb/>
　　　流賊至富池口奪其戰艦賊復列陣岸上又擊敗<lb/>
　　　之尋還京三年四月蘇尼特部騰機斯騰吉特等<lb/>
　　　叛奔喀爾喀葉璽隨豫親王多鐸貝子博和託等<lb/>
<pb n="KR2m0053_WYG_182-10a"/>
　　　征之屢擊敗賊衆追至布爾哈圖山擒斬七人招<lb/>
　　　降喀爾喀二十五户七月師自圖拉河西行至扎<lb/>
　　　濟布拉克遇喀爾喀土謝圖漢兩子率兵二萬來<lb/>
　　　犯葉璽力戰歿於陣<lb/>
賜䘏贈䕶軍統領予騎都尉職世襲罔替無子以弟之子<lb/>
　　　額爾遜襲<lb/>
世宗憲皇帝雍正二年建昭忠祠以葉璽入祀葉璽兄之<lb/>
　　　子辰布禄初任佐領兼工部理事官崇徳三年随<lb/>
<pb n="KR2m0053_WYG_182-10b"/>
　　　睿親王多爾衮征明山東攻克陽信縣城順治三<lb/>
　　　年隨定西大将軍和洛輝擊敗賊賀珍兵於漢中<lb/>
　　　又隨肅親王豪格征流賊張獻忠同䕶軍叅領逹<lb/>
　　　素鄂摩克圖等屢挫賊鋒師還賊躡其後復同前<lb/>
　　　鋒叅領錫卜臣還擊敗之兩遇<lb/>
恩詔予騎都尉世職十一年從征海賊鄭成功至浙江舟<lb/>
　　　山與署䕶軍統領尼雅逹敗偽總制陳六御等叙<lb/>
　　　功晉世職為三等輕車都尉十七年卒子瑪晉襲<lb/>
<pb n="KR2m0053_WYG_182-11a"/>
　　　　喀爾塔喇<hi>子赫特赫</hi>
　　　喀爾塔喇滿洲鑲白旗人姓章佳世居費雅朗阿<lb/>
　　　父圖爾坤歡詹當<lb/>
太祖髙皇帝時率子五人及百餘户來歸授佐領使轄之<lb/>
　　　既卒喀爾塔喇仍其任<lb/>
太宗文皇帝崇徳三年任䕶軍叅領隨豫親王多鐸征明<lb/>
　　　寜逺将入邉截擊敵兵生擒六人及還遇敵兵又<lb/>
　　　連敗之六年大軍圍明錦州城内兵出犯鑲黄旗<lb/>
<pb n="KR2m0053_WYG_182-11b"/>
　　　所守壕塹左翼䕶軍俱退避壕内喀爾塔喇及叅<lb/>
　　　領逹木布等坐罪應論死<lb/>
上命從寛罰鍰<lb/>
世祖章皇帝順治元年四月大軍入山海闗擊流賊李自<lb/>
　　　成喀爾塔喇率本旗兵敗賊騎追至望都盡殱其<lb/>
　　　後隊旋隨都統巴哈納等下河南懐慶擊敗賊兵<lb/>
　　　進定山西破賊於黄河渡口追至榆林二年自成<lb/>
　　　遁走湖廣喀爾塔喇隨䕶軍統領鰲拜攻安陸府<lb/>
<pb n="KR2m0053_WYG_182-12a"/>
　　　克之復率兵追剿連破賊營獲船六十餘五年江<lb/>
　　　西總兵金聲桓以南昌叛<lb/>
上命征南大将軍譚泰往討之大軍至童子渡賊據水為<lb/>
　　　陣喀爾塔喇奪其舟梁擊敗賊衆分兵趨饒州遇<lb/>
　　　偽副将三人率衆三千迎戰喀爾塔喇同叅領巴<lb/>
　　　朗等擊敗之乘勝攻克饒州城進征南昌甫駐營<lb/>
　　　賊衆來犯喀爾塔喇奮戰挫賊既而大軍掘壕圍<lb/>
　　　城喀爾塔喇駐守江岸賊以船運糧入城喀爾塔<lb/>
<pb n="KR2m0053_WYG_182-12b"/>
　　　喇屢率衆邀擊獲船八又縱火焚其船七百餘六<lb/>
　　　年正月大軍合攻城北喀爾塔喇同叅領艮泰另<lb/>
　　　率兵於城南樹雲梯破城凱旋得<lb/>
優賚九年八月擢䕶軍統領時孫可望李定國等擾湖南<lb/>
上命敬謹親王尼堪統師征剿喀爾塔喇領䕶軍以隨十<lb/>
　　　一月大軍至衡州彼衆迎戰我軍既擊敗之乘勝<lb/>
　　　疾趨遇伏喀爾塔喇力戰歿於陣先是叙平流賊<lb/>
　　　功予喀爾塔喇雲騎尉世職嗣叙平金聲桓功凡<lb/>
<pb n="KR2m0053_WYG_182-13a"/>
　　　三遇<lb/>
恩詔洊晉一等輕車都尉及是議䘏晉三等男<lb/>
賜祭葬如典禮諡忠壯立碑墓道子赫特赫襲爵十六年<lb/>
　　　任叅領隨大軍征海賊鄭成功於福建擊敗偽總<lb/>
　　　兵黄昌等尋率舟師進攻厦門殁於陣議䘏予騎<lb/>
　　　都尉世職以其兄赫伸襲弟格爾徳襲三等男<lb/>
　　　　烏庫理<lb/>
　　　烏庫理姓扎庫塔先世居和克通吉父瑪爾圖<lb/>
<pb n="KR2m0053_WYG_182-13b"/>
　　　當<lb/>
太祖髙皇帝創業時率百餘人來歸𨽻滿洲鑲白旗授騎<lb/>
　　　都尉世職從大兵征明圍錦州殁於陣烏庫理襲<lb/>
　　　父職年十六即効力戎行<lb/>
太宗文皇帝命管㕘領事崇徳三年隨貝勒岳託征明至<lb/>
　　　山東明太監馮永盛率兵迎戰擊敗之大軍攻濟<lb/>
　　　陽縣雲梯兵未至攀垜堞先登揮所部兵克其城<lb/>
　　　師還將出邊同歩軍統領薩穆什喀殿後敵不敢<lb/>
<pb n="KR2m0053_WYG_182-14a"/>
　　　逼道經大平寨復歩戰敗敵七年隨征明錦州戰<lb/>
　　　於松山敵遁走旋合潰兵據北山立營壁壘甚固<lb/>
　　　烏庫理直前奮擊三戰皆㨗<lb/>
世祖章皇帝順治元年四月烏庫理隨睿親王多爾衮入<lb/>
　　　山海闗擊敗流賊李自成追躡至望都九月隨都<lb/>
　　　統葉臣攻太原府率數十騎繞城偵視城中兵突<lb/>
　　　出摶戰烏庫理同叅領薩璧圖杭愛往來衝擊斬<lb/>
　　　獲甚衆尋隨英親王阿濟格征陜西湖廣江西班<lb/>
<pb n="KR2m0053_WYG_182-14b"/>
　　　師至池州府偵賊黄斐兵獲賊船十二還京任兵<lb/>
　　　部理事官叙功加一雲騎尉三年隨肅親王豪格<lb/>
　　　征流賊張獻忠於四川擊敗賊将髙汝礪騎兵獻<lb/>
　　　忠敗潰衆遁烏庫理追之多斬獲旋軍賊躡我後<lb/>
　　　還擊却之五年從征大同叛鎮姜瓖圍寜武闗偽<lb/>
　　　巡撫姜輝偽總兵劉維思合兵三千赴援屢犯我<lb/>
　　　營闗内賊衆亦乘隙出拒烏庫理率三旗䕶軍往<lb/>
　　　來協擊轉戰闗下及偏闗西河營等地凡七戰七<lb/>
<pb n="KR2m0053_WYG_182-15a"/>
　　　勝進趨左衛賊兵萬餘列陣以待烏庫理衝擊破<lb/>
　　　之復用紅衣礟攻克其城連敗賊兵多斬殪八年<lb/>
　　　二月調工部理事官十月仍調兵部三遇<lb/>
恩詔晉世職至一等輕車都尉十年同理事官額赫理率<lb/>
　　　禁旅並調江寜杭州駐防兵赴福建㑹勦海賊鄭<lb/>
　　　成功時海澄縣為賊所據大軍進征賊扼要隘列<lb/>
　　　火噐拒戰烏庫理連破其營賊乃毁橋斷路烏庫<lb/>
　　　理躍馬渉河賊衆驚潰大軍畢渡賊又於海岸屯<lb/>
<pb n="KR2m0053_WYG_182-15b"/>
　　　兵三千餘烏庫理歩戰敗之先後與都統金礪及<lb/>
　　　額赫理等招降賊兵數千平賊寨數十叙功加一<lb/>
　　　雲騎尉十二年擢大理寺卿疏陳五事一言<lb/>
　　國家定鼎以來滿洲士卒嵗從征討所領月餉例有<lb/>
　　　定額而買馬置械一切軍装皆所自偹留京家口<lb/>
　　　衣食維艱請<lb/>
恩加賞賚一言兵荒所在民多流離目前已奉<lb/>
㫖賑貸将來作何安輯俾自為生計乞<lb/>
<pb n="KR2m0053_WYG_182-16a"/>
勅部速議便宜一言緑旗死事弁兵䝉<lb/>
恩咸予贈䘏更請推廣<lb/>
皇仁飭所司撫慰其妻孥量為贍給一言江廣閩浙沿江<lb/>
　　　濵海盜賊出沒不常其邉口要區請<lb/>
勅各督撫詳察機宜増設重兵以資防勦一言我<lb/>
　　朝中外一家邉逺畨夷職貢之外仍通貿易而西北<lb/>
　　　䝉古若厄魯特俄羅斯諸部尚阻聲教請<lb/>
勒理藩院大臣酌議互市條例以昭畫一疏上俱下部議<lb/>
<pb n="KR2m0053_WYG_182-16b"/>
　　　行尋奉<lb/>
命往視黄河決口十三年擢漕運總督越三年考滿還<lb/>
　　　京<lb/>
賜鞍馬授<lb/>
　　盛京總管<lb/>
聖祖仁皇帝康熙元年改總管為将軍仍以烏庫理任之<lb/>
　　　是年疏陳所屬兵丁宜定更畨直役之例以均勞<lb/>
　　　逸<lb/>
<pb n="KR2m0053_WYG_182-17a"/>
詔如所請先是<lb/>
　　盛京設户部禮部工部侍郎等官而兵民獄訟悉𨽻<lb/>
　　　其事於總管未設刑部至是烏庫理請増設疏下<lb/>
　　　廷議始設刑部侍郎一郎中二員外郎六主事三<lb/>
　　　四年四月以疾卒於任<lb/>
賜祭葬如例以其世職令二子分襲長子俄謨克圖襲三<lb/>
　　　等輕車都尉次子佛保襲騎都尉兼一雲騎尉<lb/>
　　　　索渾<lb/>
<pb n="KR2m0053_WYG_182-17b"/>
　　　索渾滿洲鑲白旗人姓𤓰勒佳初事<lb/>
太宗文皇帝以佐領兼前鋒叅領崇徳三年同叅領沙爾<lb/>
　　　瑚逹等率兵五十人往偵明義州擒八人歸四年<lb/>
上親征明錦州<lb/>
命索渾分兵畧杏山獲牲畜無算尋以所部兵在松山遇<lb/>
　　　敵退縮被奪弓矢櫜鞬索渾坐約束不嚴<lb/>
命逮繫尋釋之五年隨睿親王多爾衮圍錦州遇敵兵於<lb/>
　　　松山奮戰多斬獲六年復從<lb/>
<pb n="KR2m0053_WYG_182-18a"/>
上親征錦州敗明馬歩軍於松山斬二十九人明兵自松<lb/>
　　　山宵遁追至海岸俘斬甚衆旋遇明杏山騎兵復<lb/>
　　　同叅領席特庫等擊敗之追斬百餘人時蒙古兵<lb/>
　　　有降明者立寨山巔索渾同叅領瑚里布進攻盡<lb/>
　　　殱其衆七年隨貝勒阿巴泰征明薊州敗明總督<lb/>
　　　范志完兵復與都統武頼敗敵於三河敵援兵踵<lb/>
　　　至索渾同都統巴哈納奮力邀擊敵遂潰走八年<lb/>
　　　隨鄭親王濟爾哈朗征寜逺有騎兵千餘迎拒索<lb/>
<pb n="KR2m0053_WYG_182-18b"/>
　　　渾率前鋒力戰却敵既而敵軍擾我牧羣復擊却<lb/>
　　　之擒二人叙功授雲騎尉世職<lb/>
世祖章皇帝順治元年大兵入山海闗討流賊李自成索<lb/>
　　　渾擊敗偽總兵唐通於一片石復隨豫親王多鐸<lb/>
　　　追勦自成師至陜州分兵先驅偽将軍張有曽糾<lb/>
　　　賊騎二百餘屯據靈寳城外索渾率二十人乘夜<lb/>
　　　襲擊獲馬四十餘二年叙入闗功晉世職為騎都<lb/>
　　　尉兼一雲騎尉嗣遇<lb/>
<pb n="KR2m0053_WYG_182-19a"/>
恩詔晉一等輕車都尉六年七月擢䕶軍統領十月隨巽<lb/>
　　　親王滿逹海征叛鎮姜瓖餘黨索渾率兵往圍平<lb/>
　　　遥偽知縣已先率兵民遁走復糾賊五百人回取<lb/>
　　　儲糗我軍奪門入盡殱之七年任吏部侍郎八年<lb/>
　　　改授鑲白旗副都統十五年擢本旗都統十六年<lb/>
　　　同内大臣逹素征海賊鄭成功於福建明年勦賊<lb/>
　　　厦門官軍不習水戰失利康熙元年論死罷任削<lb/>
　　　世職尋卒<lb/>
<pb n="KR2m0053_WYG_182-19b"/>
　　　　覺羅果科<lb/>
　　　覺羅果科滿洲鑲白旗人初任䕶軍叅領<lb/>
太宗文皇帝崇徳六年隨大軍圍明錦州分兵駐杏山河<lb/>
　　　岸敵兵自寜逺來窺果科同前鋒統領努三擊敗<lb/>
　　　之追至連山斬級三十獲馬三十二七年同努三<lb/>
　　　畧寜逺遇中後所敵騎五十犯我牧地戰却之敵<lb/>
　　　援兵四百踵至並擊之潰遁八年復同努三至界<lb/>
　　　嶺口偵軍事與明兵戰斬其守備及歩騎三百餘<lb/>
<pb n="KR2m0053_WYG_182-20a"/>
　　　俘獲甚衆<lb/>
世祖章皇帝順治元年隨睿親王多爾衮入山海闗擊敗<lb/>
　　　流賊李自成追至望都二年隨英親王阿濟格征<lb/>
　　　陜西攻克綏徳城自成兄子錦據延安數犯我營<lb/>
　　　果科同䕶軍統領希爾根奮勇迎擊三戰三㨗自<lb/>
　　　成奔湖廣我軍追至安陸府屢敗賊衆獲賊船八<lb/>
　　　十三年隨肅親王豪格征流賊張獻忠過漢中擊<lb/>
　　　敗叛鎮賀珍獻忠自西充引賊衆迎戰奮擊敗之<lb/>
<pb n="KR2m0053_WYG_182-20b"/>
　　　復與希爾根搜剿賊黨多所斬獲五年隨鄭親王<lb/>
　　　濟爾哈朗征湖南任前鋒叅領時明桂王朱由榔<lb/>
　　　據廣西其總督何騰蛟守湘潭我兵薄城下騰蛟<lb/>
　　　分兵三門拒戰果科與前鋒叅領瑚沙敗其城西<lb/>
　　　兵奪門而入尋隨都統佟圖賚率兵趨衡州距城<lb/>
　　　三十里遇彼衆千餘擊敗之其總兵陶養用據<lb/>
　　　石橋立寨果科隨副都統碩詹等攻㧞其寨復擊<lb/>
　　　敗胡一青周進唐之兵追擊一青至全州還京授<lb/>
<pb n="KR2m0053_WYG_182-21a"/>
　　　刑部理事官叙功予雲騎尉世職兩遇<lb/>
恩詔晉世職為騎都尉兼一雲騎尉十一年三月擢工部<lb/>
　　　左侍郎七月署尚書事十三年十月<lb/>
　　乾清宫成加尚書銜十五年三月<lb/>
壇<lb/>
廟工成議叙晉世職二等輕車都尉十七年九月擢工部<lb/>
　　　尚書先是尚書穆哩瑪甫任事以修理京師通州<lb/>
　　　諸倉所給磚價視時值浮多與新任侍郎巴進泰同<lb/>
<pb n="KR2m0053_WYG_182-21b"/>
　　　議裁減窑户以不敷工費訴於部果科言新任官<lb/>
　　　不知則例令如舊補給十八年五月果科卒輔政<lb/>
　　　大臣鰲拜等以修倉糜費請<lb/>
㫖下王大臣察議由果科主其事罰銀百兩革尚書原銜<lb/>
　　　削世職留軍功所得雲騎尉以其子薩爾布襲康<lb/>
　　　熙七年<lb/>
聖祖仁皇帝親政薩爾布訴枉求復世職大學士圖海等<lb/>
　　　入奏下部議不准<lb/>
<pb n="KR2m0053_WYG_182-22a"/>
諭曰前此議處時果科已故較同案官貟處分過重<lb/>
命復還騎都尉以薩爾布兼襲<lb/>
　　　　納都瑚<lb/>
　　　納都瑚姓𤓰勒佳費英東弟音逹户齊之第八子<lb/>
　　　也初與其兄伊遜鐘金吉賽等俱𨽻滿洲鑲黄旗<lb/>
　　　後改𨽻鑲白旗<lb/>
世祖章皇帝順治元年納都瑚任䕶軍叅領隨睿親王多<lb/>
　　　爾衮入山海闗擊敗流賊李自成尋隨豫親王多<lb/>
<pb n="KR2m0053_WYG_182-22b"/>
　　　鐸敗賊潼闗進定西安移師下江南追明福王朱<lb/>
　　　由崧至蕪湖並有斬獲功授雲騎尉世職三年多<lb/>
　　　尼特部騰機思等叛奔喀爾喀納都瑚隨豫親王<lb/>
　　　追勦遇土謝圖汗及碩羅汗兵拒戰並擊敗之五<lb/>
　　　年隨征南大将軍譚泰討叛鎮金聲桓屢敗賊兵<lb/>
　　　復於章江西岸截賊饟運獲艘三十餘七年遇<lb/>
恩詔晉騎都尉八年二月擢正白旗副都統九月改副都<lb/>
　　　御史先是伊遜之孫沙爾布卒無嗣<lb/>
<pb n="KR2m0053_WYG_182-23a"/>
命納都瑚并襲其一等輕車都尉遂由騎都尉晉三等男<lb/>
　　　復以叙前軍功及兩奉<lb/>
恩詔晉爵三等子至是有<lb/>
㫖核議各官濫邀爵職改納都瑚為一等男兼一雲騎尉<lb/>
　　　十三年四月考滿廕一子入監十四年七月<lb/>
上以都察院奏請更定世職襲例或有受囑徇私情事<lb/>
召集院臣詰問副都御史能圖與納都瑚實先倡議並下<lb/>
　　　部論罪應削爵革任<lb/>
<pb n="KR2m0053_WYG_182-23b"/>
命從寛降爵一等革副都御史仍理院事十五年正月援<lb/>
赦欵復原官及所降之爵十七年卒<lb/>
賜祭葬無子以鐘金之孫貴欽吉賽之子盧栢赫分襲貴<lb/>
　　　欽襲一等輕車都尉盧栢赫襲二等輕車都尉合<lb/>
　　　所襲吉賽之騎都尉晉一等輕車都尉兼一雲騎<lb/>
　　　尉<lb/>
　　　　瑪拉<lb/>
　　　瑪拉滿洲鑲白旗人姓納喇尚書尼堪從子也尼<lb/>
<pb n="KR2m0053_WYG_182-24a"/>
　　　堪卒無子瑪拉與叔阿穆爾圖阿錫圖及其弟兆資分<lb/>
　　　襲尼堪二等子爵瑪拉襲三等輕車都尉初任理<lb/>
　　　藩院筆帖式<lb/>
世祖章皇帝順治五年逆鎮姜瓖叛英親王阿濟格帥師<lb/>
　　　圍大同令瑪拉調䝉古兵隨征七年任户部副理<lb/>
　　　事官累遷理藩院即中康熙十四年察哈爾布爾<lb/>
　　　尼叛<lb/>
聖祖仁皇帝命信郡王鄂扎帥師討之瑪拉自陳久任理<lb/>
<pb n="KR2m0053_WYG_182-24b"/>
　　　藩院習知䝉古情形願赴軍前効力遂奉<lb/>
命與員外郎色稜赴科爾沁翁牛特巴林敖漢喀喇沁土<lb/>
　　　黙特扎嚕特諸部調選兵馬協剿凱旋擢通政使<lb/>
　　　十五年遷禮部侍郎十六年擢工部尚書十七年<lb/>
　　　同内大臣喀岱徃科爾沁諸外藩宣<lb/>
諭禁令先是瑪拉甫任尚書<lb/>
上誡以工部弊端甚多宜盡心釐剔十九年四月<lb/>
詔添給<lb/>
<pb n="KR2m0053_WYG_182-25a"/>
陵寝匠作雇直令工部議行議自奉<lb/>
詔之日始支給新定雇直<lb/>
上詰瑪拉何不於議行奉<lb/>
㫖日始瑪拉謂已牒工所添給未便追扣<lb/>
上以情節朦混下吏部都察院察議應降一級<lb/>
諭責瑪拉不能清釐弊端回奏復巧飾<lb/>
命降五級從寛留任二十年三月因<lb/>
饗殿噐用修造疎忽革尚書任仍留世職二十二年四月<lb/>
<pb n="KR2m0053_WYG_182-25b"/>
上以俄羅斯數犯邉界擾害索倫及斐雅喀諸部<lb/>
命集兵黑龍江為進征計<lb/>
遣瑪拉往索倫預儲軍實並支部帑四千兩量買貨物携<lb/>
　　　赴軍前市易糧米牛羊瑪拉尋疏言索倫總管博<lb/>
　　　克等所獲俄羅斯人及軍前招降者皆迫於大兵<lb/>
　　　始投誠索倫宻邇俄羅斯不宜久留應移之内地<lb/>
　　　事下部議行二十三年五月疏言雅克薩尼布楚二<lb/>
　　　城久為俄羅斯所據臣宻詢情形雅克薩惟耕種<lb/>
<pb n="KR2m0053_WYG_182-26a"/>
　　　自給尼布楚人嵗捕貂與喀爾喀貿易資以養贍<lb/>
　　　請<lb/>
勅喀爾喀車臣漢禁止所部與尼布楚貿易並<lb/>
勅黑龍江将軍水陸並進作攻取雅克薩状因刈其田禾則<lb/>
　　　俄羅斯不久自困<lb/>
上是其言即以瑪拉所奏檄知喀爾喀並以大軍将次進<lb/>
　　　勦𫝊示俄羅斯二十四年正月<lb/>
詔遣都統朋春等師師往黑龍江䇿議進兵又<lb/>
<pb n="KR2m0053_WYG_182-26b"/>
念瑪拉自遣用以來甚為奮勉且頗知雅克薩諸地形勢<lb/>
特授副都統銜叅贊軍務三月瑪拉遣蒙古三十人往雅<lb/>
　　　克薩城生擒俄羅斯七人得城中設備及遣人乞<lb/>
　　　援各部状逮送至京六月朋春等收復雅克薩城<lb/>
　　　大兵告㨗瑪拉在事有功二十五年黒龍江佐領<lb/>
　　　鄂色以耕牛多斃農噐損壊時近東作奏請儲備<lb/>
命瑪拉往黑龍江督理農務<lb/>
諭曰農事闗係兵餉須令合力播種收穫豐稔懋著成效<lb/>
<pb n="KR2m0053_WYG_182-27a"/>
　　　二十七年授䕶軍統領二十九年<lb/>
上以噶爾丹肆掠喀爾喀<lb/>
命瑪拉同都統額赫訥前鋒統領碩鼐等率喀爾喀兵往<lb/>
　　　征噶爾丹<lb/>
賜内廐馬以行未幾噶爾丹掠烏朱穆沁<lb/>
上命裕親王福全等分統大兵協力㑹勦噶爾丹敗遁師<lb/>
　　　旋三十年正月噶爾丹復犯我喀爾喀至阿爾哈<lb/>
　　　賚地無所掠而遁時以土謝圖漢車臣漢率衆來<lb/>
<pb n="KR2m0053_WYG_182-27b"/>
　　　歸<lb/>
駕幸喀爾喀撫綏之瑪拉扈從五月<lb/>
駕回鑾<lb/>
命瑪拉同都統瓦岱等率兵赴圖拉偵軍事七月抵克嚕<lb/>
　　　倫聞噶爾丹逺遁遂旋軍九月<lb/>
上以瑪拉才能素著於䝉古事亦諳練<lb/>
特授西安将軍三十一年三月準噶爾和碩特部台吉巴<lb/>
　　　圖爾額爾克濟農來降<lb/>
<pb n="KR2m0053_WYG_182-28a"/>
上因其人未可深信<lb/>
諭瑪拉相機徙入内地毋致復逸瑪拉疏言巴圖爾額爾<lb/>
　　　克濟農率所屬二千二百餘口窮乏來歸揆其情<lb/>
　　　形不復逸矣遂遣員弁䕶送巴圖爾額爾克濟農<lb/>
　　　及其子育木春來朝<lb/>
上優賚遣之九月瑪拉以疾卒於任年六十有一<lb/>
賜祭葬如典禮諡敏恪子瑪哈逹襲三等輕車都尉世職<lb/>
　　　　逹克薩哈<lb/>
<pb n="KR2m0053_WYG_182-28b"/>
　　　逹克薩哈姓賽宻勒世居黑龍江曽祖塔馨塔<lb/>
太祖髙皇帝時來歸𨽻滿洲鑲白旗逹克薩哈初為䕶軍<lb/>
　　　校隨征明錦州寧逺有功擢前鋒侍衛<lb/>
世祖章皇帝順治六年睿親王多爾衮討叛鎮姜瓖以紅<lb/>
　　　衣礟攻渾源州城逹克薩哈乘城毁處先登克之<lb/>
　　　十七年隨信郡王多尼征貴州明桂王朱由榔使<lb/>
　　　其将李定國白文選祁三省竇名望等分據要隘<lb/>
　　　大軍至永寧州祁三省擁衆萬餘自雞公背迎戰<lb/>
<pb n="KR2m0053_WYG_182-29a"/>
　　　敗潰逹克薩哈率本旗前鋒乘勝追擊至畢節縣<lb/>
　　　蹙之響水河橋斬級甚衆進攻七星闗敗白文選<lb/>
　　　拒戰兵十六年大軍克雲南城朱由榔遁永昌分<lb/>
　　　軍追勦逹克薩哈先驅至普淜挫其衆生擒十一<lb/>
　　　人抵玉龍闗復擊敗白文選兵李定國潛設伏於<lb/>
　　　磨盤山犯我後軍逹克薩哈返軍力戰敗之又同<lb/>
　　　前鋒統領白爾赫圖破其木柵擒斬竇名望㨗<lb/>
聞賚白金裘馬十八年隨定西将軍愛星阿進剿朱由榔<lb/>
<pb n="KR2m0053_WYG_182-29b"/>
　　　至緬甸緬人執由榔以獻師旋叙功予騎都尉世<lb/>
　　　職<lb/>
聖祖仁皇帝康熙十年授䕶軍叅領旋調前鋒叅領十三<lb/>
　　　年隨信郡王鄂扎征察哈爾布爾尼師至逹禄布<lb/>
　　　爾尼伏兵二百從山谷間出突犯我師逹克薩哈<lb/>
　　　禦戰郤賊布爾尼旋整衆三千餘迎戰逹克薩哈<lb/>
　　　率八旗前鋒撃敗其中隊布爾尼復收合潰兵據<lb/>
　　　山岡列火噐以拒逹克薩哈奮勇衝擊賊潰遁叙<lb/>
<pb n="KR2m0053_WYG_182-30a"/>
　　　功晉世職三等輕車都尉二十年擢鑲白旗䝉古<lb/>
　　　副都統二十二年調本旗滿洲副都統尋以年老<lb/>
　　　致仕二十四年卒<lb/>
賜祭塟如典禮子逹賴襲職<lb/>
　　　　莽依圖<lb/>
　　　莽依圖滿洲鑲白旗人姓兆佳父武逹禪<lb/>
太宗文皇帝崇徳三年隨睿親王多爾衮征明攻直𨽻任<lb/>
　　　邱山東濟陽並先登<lb/>
<pb n="KR2m0053_WYG_182-30b"/>
賜號巴圖魯予騎都尉加一雲騎尉世職任太原城守尉<lb/>
世祖章皇帝順治七年武逹禪卒莽依圖襲職兩遇<lb/>
恩詔晉世職至二等輕車都尉十五年隨征南将軍卓卜<lb/>
　　　特征明桂王朱由榔至貴州明年自都匀進師盤<lb/>
　　　江其晉王李定國據雙河口悉衆為三十營列象<lb/>
　　　陣拒戰莽依圖率歩兵衝擊破之隨大軍定雲南<lb/>
聖祖仁皇帝康熙二年隨靖西将軍穆哩瑪征湖廣流賊<lb/>
　　　李來亨等賊據茅麓山列寨拒守莽依圖冒矢石<lb/>
<pb n="KR2m0053_WYG_182-31a"/>
　　　進攻毁寨二賊大敗來亨自經死凱旋授江寕協<lb/>
　　　領十三年逆藩呉三桂䧟湖南莽依圖隨征南将<lb/>
　　　軍尼雅翰率師進剿岳州用紅衣礟擊沉賊舟敗<lb/>
　　　賊七里橋多斬馘十四年三桂遣賊將董重民結<lb/>
　　　廣西叛鎮馬雄犯廣東平南王尚可喜上疏請兵<lb/>
詔尼雅翰率師至廣東莽依圖以署副都統駐守肇慶十<lb/>
　　　五年可喜子之信叛降三桂受偽爵倡兵作亂三<lb/>
　　　桂賊将范齊韓等逼肇慶總督金光祖降賊莽依<lb/>
<pb n="KR2m0053_WYG_182-31b"/>
　　　圖率所部兵突圍出且戰且走還駐江西偽将軍<lb/>
　　　黄士標偽總兵黄割耳糾衆犯信豐莽依圖率兵<lb/>
　　　往援與城内兵奮勇夾勦斬獲甚多賊遁走入山<lb/>
　　　後追敗之圍遂觧十六年三月實授江寜副都統<lb/>
　　　時廣東尚為賊将董重民等所據<lb/>
上命莽依圖為鎮南将軍率師規復以副都統額赫訥署<lb/>
　　　副都統穆成額叅贊軍務四月自安康至南安偽<lb/>
　　　将軍嚴自明以城降遂偕額赫訥穆成額率師進<lb/>
<pb n="KR2m0053_WYG_182-32a"/>
　　　征南雄偽将軍宋思政偽總兵郭茂威等迎降尚<lb/>
　　　之信亦擒董重民率藩屬及金光祖反正歸順莽<lb/>
　　　依圖進駐韶州五月疏言南安南雄韶州所屬文<lb/>
　　　武官弁昔雖迫於賊勢致汚偽職今既望風欵附<lb/>
　　　若悉事更張恐生反側請令暫留原任綏撫殘黎<lb/>
上特允所請且<lb/>
諭奨其進兵迅速六月<lb/>
命翰林院侍講學士顧八代赴軍前傳<lb/>
<pb n="KR2m0053_WYG_182-32b"/>
諭速剿逆賊擇便而行時賊将胡國柱馬寳糾賊萬餘犯<lb/>
　　　韶州莽依圖擊郤之九月賊復據河西斷我水運<lb/>
　　　餉道列營蓮花山以瞰城中㑹将軍額楚率江寕<lb/>
　　　兵至與城内軍夾擊破其四營斬獲甚衆賊敗竄<lb/>
　　　帽峯山我軍乘夜追擊大敗之河西賊亦遁水運<lb/>
　　　遂通十月追擊至樂昌賊據風門澳拒守我軍三<lb/>
　　　路仰攻别令猺兵由間道奮擊擒斬賊二千餘乃<lb/>
　　　撫定仁化仍回駐韶州疏言将軍傅宏烈以五千<lb/>
<pb n="KR2m0053_WYG_182-33a"/>
　　　兵獨當西路恐力不支已遣副都統額赫訥赴梧<lb/>
　　　州協剿得<lb/>
㫖賊犯韶州将軍莽依圖同額楚夾剿既大敗賊衆復追<lb/>
　𠞰仁化諸縣指顧悉定可謂智勇兼擅凡為將者<lb/>
　統兵滅賊底定疆圉不必一一俱俟中㫖惟應機<lb/>
　適變盡乃心力斯克副委任莽依圖當逆賊甫遁即遣<lb/>
　副都統額赫訥等往援粤西深可嘉尚十七年正<lb/>
　　　月三桂遣其孫吳世琮䧟桂林馬寳亦由宜章䧟<lb/>
<pb n="KR2m0053_WYG_182-33b"/>
　　　平樂<lb/>
上命莽依圖赴廣西與傅宏烈㑹師剿賊二月疏言臣抵<lb/>
　　　平樂圍其城賊水陸拒阻宏烈所率緑旗兵與戰<lb/>
　　　不勝臣孤軍難以久留乃退駐中山鎮宏烈亦以<lb/>
　　　莽依圖所率滿洲兵不相應援入奏<lb/>
上念擊賊失利因江水泛漲並免罪<lb/>
諭令和𠂻協議剿滅逆賊莽依圖尋以賊逼賀縣退回梧<lb/>
　　　州乞罷将軍任<lb/>
<pb n="KR2m0053_WYG_182-34a"/>
上切責之仍留任圖功贖罪明年二月呉世琮犯梧州莽<lb/>
　　　依圖同宏烈率師拒戰大敗之賊棄營遁先是<lb/>
　　　偽将軍馬承廕以南寜降至是賊由梧州敗竄糾<lb/>
　　　衆犯南寜六月城中食盡旦夕且䧟莽依圖方卧<lb/>
　　　病聞之督師倍道援勦賊悉鋭聚新村列鹿角西<lb/>
　　　山拒戰額楚額赫訥引前鋒兵擊之賊稍郤莽依<lb/>
　　　圖與将軍舒恕麾大軍進而預遣左翼兵潛出山<lb/>
　　　後截賊歸路盡殪之呉世琮負重傷以數十騎越<lb/>
<pb n="KR2m0053_WYG_182-34b"/>
　　　山遁南寜圍觧<lb/>
上以廣西底定<lb/>
命進取雲貴九月莽依圖以馬承廕雖降心懐叵測恐為<lb/>
　　　肘腋患主言湖南大兵在武岡禦賊臣等一軍先<lb/>
　　　向雲南恐諸路兵不相應援且廣西新定若無兵<lb/>
　　　駐守恐有他虞請暫駐南寜相機進勦<lb/>
上命簡親王喇布鎮桂林莽依圖俟都統希佛兵至取路<lb/>
　恢復疆土十九年四月授䕶軍統領五月馬承䕃<lb/>
<pb n="KR2m0053_WYG_182-35a"/>
　　　叛於栁州莽依圖率師進勦次來賔承廕驅象陣<lb/>
　　　逆戰我軍以勁弩射象回奔賊陣亂乘勝力戰賊<lb/>
　　　大敗棄甲走莽依圖自率輕騎追擊獲象三斬賊<lb/>
　　　甚衆㑹簡親王與總督金光祖分路勦賊並㨗承<lb/>
　　　廕復降栁州平八月莽依圖卒於軍年四十有七<lb/>
　　　二十二年議政王大臣等追論莽依圖征廣西時<lb/>
　　　自平樂退梧州應坐失機籍家産半革去<lb/>
恩詔所得騎都尉<lb/>
<pb n="KR2m0053_WYG_182-35b"/>
上曰莽依圖在行間頗有勞績且屬下兵民俱稱其善凡<lb/>
　所過地方亦不擾害百姓可免籍没削去恩詔所加世<lb/>
　職其原襲之騎都尉又一雲騎尉以其弟博和哩襲五<lb/>
　　　十九年入祀廣西名宦<lb/>
世宗憲皇帝雍正十年入祀賢良祠<lb/>
　今上乾隆元年追諡襄壮<lb/>
　　　　瑚圖<lb/>
　　　瑚圖滿洲鑲白旗人姓洪鄂順治十二年以䕶軍<lb/>
<pb n="KR2m0053_WYG_182-36a"/>
　　　校隨寜南靖冦大将軍辰泰出師湖廣敗明桂王<lb/>
　　　将盧明臣馮雙禮於岳州武昌十七年隨安南将<lb/>
　　　軍洛託赴福建敗海賊鄭成功於厦門康熙二年<lb/>
　　　授駐防江寜協領八年擢江寜副都統十三年逆<lb/>
　　　藩耿精忠叛<lb/>
上命瑚圖同副都統瑪哈逹率所部赴杭州與将軍圖喇<lb/>
　　　計兵事尋以賚塔為平南将軍瑚圖叅其軍務八<lb/>
　　　月偽将軍馬九玉遣其将胡錦等犯衢州至石梁<lb/>
<pb n="KR2m0053_WYG_182-36b"/>
　　　瑚圖與副将王廷梅李承恩分路迎擊賊潰奔崖<lb/>
　　　山進圍之擒錦時賊黨小林别駐大溝源乘勝進<lb/>
　　　擊大敗之十月偽将馬四等率賊衆一由江山至<lb/>
　　　錢塘一由處州至林山謀犯衢州瑚圖分兵東西<lb/>
　　　夾攻陣斬偽将范安國王大頂等已而偽将周列<lb/>
　　　桑明率賊三萬屯焦園紅橋等處分路擊之連破<lb/>
　　　賊衆斬萬餘級十四年三月九玉擁衆屯衢州西<lb/>
　　　南夜渡水犯我營賚塔令瑚圖與廷梅往擊之敗<lb/>
<pb n="KR2m0053_WYG_182-37a"/>
　　諸杭埠斬殺甚衆餘賊多溺死八月九玉遣其將李廷桂<lb/>
　　率賊七千營於衢州北元口村設木城絶官軍糧道並據<lb/>
　　東西山為聲援瑚圖分兵擊敗兩山賊夜衝賊營焚木<lb/>
　　城賊敗遁十五年八月官軍破賊於大溪灘復江山縣<lb/>
　　九玉走常山瑚圖追之賊拒戰又敗之進圍常山賊夜<lb/>
　　開西門遁追至江西玉山界賊大潰斬獲無算復常山<lb/>
　　縣進克仙霞關㧞浦城精忠窮蹙詣康親王傑書軍門<lb/>
　　降瑚圖隨軍駐福州十一月海逆鄭錦將徐耀率衆三<lb/>
<pb n="KR2m0053_WYG_182-37b"/>
　　萬至烏龍江南營於石門枕峰諸山謀犯福州康親王<lb/>
　　傑書遣瑚圖同總兵董大來夾擊破賊營十四賊遁追<lb/>
　　四十餘里尋以瑚圖防守泉州十六年三月泉州城内<lb/>
　　外土賊四起瑚圖遣將領水陸分𠞰盡殪之十月南安<lb/>
　　縣賊陳式陳角等樹旗揚言欲犯泉州瑚圖令營長張<lb/>
　　廷輔副將朱起龍分擊敗之斬陳角先是漳泉多寇南<lb/>
　　安賊首李復貴同安賊首朱寅各據髙山勾海逆乘機<lb/>
　　剽掠康親王傑書令提督段應舉同瑚圖分路進𠞰擒<lb/>
<pb n="KR2m0053_WYG_182-38a"/>
　　復貴及寅之偽軍師林日向等至是寅復犯陽坑<lb/>
　　小黄山瑚圖與三等台吉查渾副都統鄔爾三路<lb/>
　　追勦之殺賊千餘斬偽将謝良楊徳瑚圖尋駐漳<lb/>
　　州十七年二月海逆䧟石瑪逼海澄瑚圖同海澄<lb/>
　　公黄芳世副都統孟安應援敗賊於灣腰樹奪金<lb/>
　　門山進至觀音山賊陳福陳仁來拒擊敗之賊奔<lb/>
　　下滸追之斬偽将洪結賊收餘黨於石瑪築壘拒<lb/>
　　官軍三月賊船二百餘乘潮至壘中賊復出列相<lb/>
<pb n="KR2m0053_WYG_182-38b"/>
　　表裏瑚圖與芳世安令海澄總兵官黄藍潛師夾<lb/>
　　攻陣斬偽将朱成髙榮等十一人沉賊船九賊仍<lb/>
　　遁入壘海澄圍觧時官兵俱屯海澄石瑪漳州兵<lb/>
　　少瑚圖同總督郎廷相晝夜防守忽海逆連䑸數<lb/>
　　百乘虚突犯入東闗擊以礟賊敗退復益船擁衆<lb/>
　　至且勾山賊蔡寅由天寳山斷我糧道瑚圖親督<lb/>
　　戰焚其船賊仍不退閏三月芳世自海澄以兵來<lb/>
　　援大破賊衆寅始遁去時海逆劉國軒呉淑等復<lb/>
<pb n="KR2m0053_WYG_182-39a"/>
　　破海澄䧟長泰糧道復阻賚塔令瑚圖帶甲八百<lb/>
　　防守要路九月淑率賊萬餘逼漳城國軒營對河<lb/>
　　為犄角城内兵少適副都統沃申率兵千餘來援<lb/>
　　瑚圖隨賚塔分路勦至蔗林遇伏我兵小郤斬退<lb/>
　　者三人兵奮遂破賊陣連㧞其營十六殺賊過半<lb/>
　　賊退據長泰謀犯南靖我兵分二隊進賊列營蜈<lb/>
　　蚣山瑚圖同沃申力戰自辰至未賊大敗棄營走<lb/>
　　斬賊将鄭英何觀衆四千餘復長泰賊退據江東<lb/>
<pb n="KR2m0053_WYG_182-39b"/>
　　橋橋為漳泉往來要道十月賚塔營橋西令瑚圖<lb/>
　　同沃申提督石調聲取橋東岸乃由長泰繞道越<lb/>
　　朝天嶺過龍江口深入賊巢賊以礟迎敵瑚圖等<lb/>
　　奮勇衝擊賊棄寨奔船據橋口急擊之賊奔出江<lb/>
　　遂通漳泉路十八年二月賊設伏四山來誘我戰<lb/>
　　瑚圖同大來副都統雅達里分兵突至山下伏<lb/>
　　盡起瑚圖等力戰不退賊大敗奔據玉洲觀音山<lb/>
　　各寨十月賊屯鰲頭山窺江東橋欲斷我路我兵<lb/>
<pb n="KR2m0053_WYG_182-40a"/>
　　　四路迎剿瑚圖與副都統瑪思文為一路擊敗之<lb/>
　　　十九年三月我兵分路剿賊瑚圖攻克玉洲各寨<lb/>
　　　賊戰敗竄厦門遂復海澄四月賊江欽等鳩賊䑸<lb/>
　　　竄聚廣東逹濠島瑚圖隨賚塔至潮州沿海督剿<lb/>
　　　水陸並進賊退乘勝取磊石門賊來争復擊敗之<lb/>
　　　又遇我水師夾攻賊大潰遁出大洋尋閩粤平定<lb/>
　　　瑚圖回江寜任二十三年十一月<lb/>
上南巡<lb/>
<pb n="KR2m0053_WYG_182-40b"/>
駐蹕江寜<lb/>
賜瑚圖蟒袍一十二月擢杭州将軍二十六年三月卒於<lb/>
　　　官得<lb/>
㫖瑚圖才品優長殫心盡職効力行間勞績茂著及授杭<lb/>
　州将軍復能和輯兵民不干預地方事務行止清慎克<lb/>
　盡厥職著從優議䘏尋議祭葬如例<lb/>
特㫖加祭一次諡敏恪<lb/>
　欽定八旗通志卷一百六十八<lb/>
</p>
<p>
</p>
  </div>
</body>
</text>
</TEI>
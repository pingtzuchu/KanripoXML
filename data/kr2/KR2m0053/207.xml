<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_207-1a"/>
　欽定四庫全書<lb/>
　欽定八旗通志卷一百九十三<lb/>
　　人物志七十三<lb/>
　　　大臣傳五十九<hi>漢軍鑲黄旗五張允随英范時繹  楊廷璋  范時綬    亷  范</hi>
　　　<hi>時紀</hi>
　　　　張允隨<lb/>
　　　張允隨漢軍鑲黄旗人祖一魁福建邵武府知府<lb/>
　　　有政績祀名宦祠允隨由監生捐光禄寺典簿康<lb/>
<pb n="KR2m0053_WYG_207-1b"/>
　　　熈五十三年授江南寧國府同知五十七年擢雲<lb/>
　　　南楚雄府知府雍正元年六月調廣南府旋丁憂<lb/>
　　　二年十一月<lb/>
特用曲靖府知府十二月擢雲南糧儲道五年六月遷雲<lb/>
　　　南按察使十一月擢布政使八年五月調貴州布<lb/>
　　　政使八月授雲南廵撫十年十月疏言鎮沅府恩<lb/>
　　　樂縣新改土為流請設鎮沅府教授一員恩樂縣<lb/>
　　　教諭一員二學取進童生各八名下部議行十二<lb/>
<pb n="KR2m0053_WYG_207-2a"/>
　　月疏言滇省各府州或兵少米多或兵多米少米<lb/>
　　少則挽運維艱米多則紅朽足慮請将廣南廣西<lb/>
　　鶴慶永昌曲靖永北尋甸羅平南寕太和南安鎮<lb/>
　　雄保山新平支山㑹澤等處額徴條銀毎兩折收<lb/>
　　米一石阿迷寕州雲龍雲州鎮南通海蒙自姚州<lb/>
　　元謀等處額徵秋米每石折銀一兩其普洱攸樂<lb/>
　　威縣鎮沅等處以一兩折給兵丁不敷買食請酌<lb/>
　　増以癸丑年為始停止採買十二年九月疏請於<lb/>
<pb n="KR2m0053_WYG_207-2b"/>
　　廣西府開罏鼓鑄均議行十三年八月疏報䝉化<lb/>
　　府墾田二十六頃有竒乾隆元年疏請昭通府属<lb/>
　　之永善縣増設縣丞一員駐劄副官村其副官村<lb/>
　　廵檢移駐古寨歸魯甸通判轄二年署雲南總督<lb/>
　　十月疏言滇省水利與别省不同非有長川巨浸<lb/>
　　可分疏引注其水多由山出勢若建瓴水髙田低<lb/>
　　自上而下宜疏濬溝渠使盤旋曲折加以木梘石<lb/>
　　槽引令飛渡間有田髙水低處則宜車戽遇雨水<lb/>
<pb n="KR2m0053_WYG_207-3a"/>
　　漲迅流直下不能停瀦則宜濬塘築壩蓄洩得宜<lb/>
　　使兩岸均沾灌溉至低窪之處下流多係小港水<lb/>
　　發未能暢流恐致淹漫則當疏水口以資宣洩如<lb/>
　　遇山多沙磧又當築堤以䕶田畝滇省水利情形大<lb/>
　　概如此歴年已興之水利内有官民協修者有借<lb/>
　　公項修分年還欵者有動帑興工造册報銷者現<lb/>
　　在勘修水利若不酌定章程難保無推諉之弊請<lb/>
　　分晰定例如田間溝洫及一二村寨閘壩與應修<lb/>
<pb n="KR2m0053_WYG_207-3b"/>
　　之舊有溝堤工小費輕者令地方官查明於農隙<lb/>
　　按田出夫督率興修如工程稍大出夫外尚有應<lb/>
　　須工料者令地方官率士民公議需費多寡於有<lb/>
　　田用水各户照田分派先借與司庫公項興修工<lb/>
　　竣後分年還欵倘有工大費繁非民力能勝者則<lb/>
　　勘定情形估詳結報即於雍正九年官庄變價項<lb/>
　　下動給工竣另委確勘取具册結題銷則已興之<lb/>
　　水利既得永逺保固未興乏水利亦可次第查修<lb/>
<pb n="KR2m0053_WYG_207-4a"/>
　　報<lb/>
聞三年三月疏請停鑄運京錢五年三月疏言滇鹽不<lb/>
　　敷民食查安寕州有洪源鹽井試煎一年獲鹽二<lb/>
　　十一萬六千觔運至省城行銷麗江府有老姆鹽<lb/>
　　井試煎一年獲鹽一十八萬四千一百二十一觔<lb/>
　　分撥鄧州劍川浪穹三州縣行銷俱定為年額得<lb/>
㫖此事若能妥辦實有益之事也六月署貴州縂督六<lb/>
　　年三月報獲鄰省妖言結夥之要犯黄順等<lb/>
<pb n="KR2m0053_WYG_207-4b"/>
諭曰汝不以五日京兆而於此等事無不盡心辦理實<lb/>
　屬可嘉是月疏劾台拱營叅将趙國儀縱兵搶火盗<lb/>
　　帑誣良<lb/>
上奨其不避嫌怨四月署雲南縂督七年三月奏請木<lb/>
　　欺古地方設汛兵一百駐劄文職一千總一外委<lb/>
　　一並於川江兩岸設六塘每塘兵十名所設弁兵<lb/>
　　於昭通鎮標四營抽撥一百東川本營抽撥六十<lb/>
　　遴選千總外委各一文職将就近廵檢移駐下部<lb/>
<pb n="KR2m0053_WYG_207-5a"/>
　　議行六月疏言准部咨各省標營増設兵量加裁<lb/>
　　減查雲南惟昭通鎮普洱鎮有増設兵額均属極<lb/>
　　邉衝要未可議裁惟有通核合省之標鎮營協按<lb/>
　　兵額多寡均匀攤減庶於通省營制無畸輕畸重<lb/>
　　之患請将督提二標各裁兵一百撫標裁四十臨<lb/>
　　元等九鎮各裁五十廣羅等十五協營各裁三十<lb/>
　　順雲營裁二十共應裁一千一百六十名先裁餘<lb/>
　　丁四百四十八名遇缺出漸次開除停補於營制<lb/>
<pb n="KR2m0053_WYG_207-5b"/>
　　並無更張從之先是允隨請開通金沙江水道<lb/>
上命都統新柱四川總督尹繼善㑹勘十一月疏言臣<lb/>
　　與新柱尹繼善和衷查勘金沙江發源西域入滇<lb/>
　　經麗江鶴慶永北姚安武定東川昭通七府至叙<lb/>
　　州府滙入川江源逺流長實為西南大川自東川<lb/>
　　府以下南岸係滇省北岸係川省夾岸營汛分布<lb/>
　　田廬相望至大井壩以上南岸尚有田廬北岸俱<lb/>
　　髙山峻嶺山後即沙馬阿都兩上司地從前棄在<lb/>
<pb n="KR2m0053_WYG_207-6a"/>
　　蕃境舟楫不至自烏䝉改流設鎮滇省毎年赴川<lb/>
　　採買兵糧均由叙州新開灘至永善縣黄草坪五<lb/>
　　百八十里泝運其黄草坪至金沙厰六十里亦商<lb/>
　　賈販運之川路内有大漢漕凹崖三腔鑼鍋耳等<lb/>
　　灘水勢險急冬春之際商船難行應興工修理俾<lb/>
　　下游無險上游自金沙厰至濫田壩二百二十七<lb/>
　　里共十二灘而濫田壩最險次則小溜筒臣親至<lb/>
　　灘頭相度小溜筒係於山根石嘴鑿出石<graphic n="KR2567" url="https://raw.githubusercontent.com/kanripo/KR-Gaiji/master/images/KR2567.png" mimeType="image/png"/>雖因<lb/>
<pb n="KR2m0053_WYG_207-6b"/>
　　江水未退石<graphic n="KR2567" url="https://raw.githubusercontent.com/kanripo/KR-Gaiji/master/images/KR2567.png" mimeType="image/png"/>尚未露而江流汛急㫁無沙石淤<lb/>
　　塞之患濫田壩灘長四里現在水長丈餘南岸所<lb/>
　　開子河亦未露出詢之水手俟江水再退數尺即<lb/>
　　可通舟至開鑿子河之處離山甚逺下係稲田無俟<lb/>
　　防其冲塞自雙佛灘至蜈蚣嶺險灘鱗接石巨工<lb/>
　　艱縱加疏鑿下水仍属堪虞臣業令改修陸路以<lb/>
　　避十五灘之險滇南僻處極邉設遇水旱米價騰<lb/>
　　貴今以次開通川道可以有偹無患<lb/>
<pb n="KR2m0053_WYG_207-7a"/>
諭曰既可開通妥協為之以成此善舉十二月疏言普<lb/>
　　洱府係新闢苗疆所属寕洱縣管轄苗寨逺者五<lb/>
　　六百里每年納秋米供普洱鎮兵糧沿途髙山宻<lb/>
　　箐牛馬不能䭾運肩負徃返十餘日其地有刀耕<lb/>
　　火種産米無多者又有祗堪種荍不能植稲者完<lb/>
　　納本色甚為艱苦請照攸樂縣例每石折徴銀一<lb/>
　　兩地方官採買給兵部議從之八年五月疏言大<lb/>
　　理府洱海發源鶴慶府之瀰沮河至大理合蒼山<lb/>
<pb n="KR2m0053_WYG_207-7b"/>
　　之十八溪滙而成海下合趙州䝉化之水由波羅<lb/>
　　甸出天生橋入合江鋪而總㑹於瀾滄江實迤西<lb/>
　　巨浸但海身長百二十里廣二十餘里而出水之<lb/>
　　天生橋一帶海口濶不及一丈毎當大雨水漲海<lb/>
　　口子河輙致砂石衝塞河旁各溝冲沙成埂水溢<lb/>
　　倒流致太和趙州鄧川及浪寧賔川之沿海田畆<lb/>
　　不免淹浸而鄧川之東湖西湖低田時被水患臣<lb/>
　　飭令太和等州縣調集民夫於正月興工築壩将<lb/>
<pb n="KR2m0053_WYG_207-8a"/>
　　海口子河開寛二丈濬深五尺餘自波羅甸劉家<lb/>
　　園打魚村清風橋黒龍橋子河橋三道子河直逹<lb/>
　　天生橋逐節開濬或施人力或用牛犂壘石砌堤<lb/>
　　外栽桞樹其最要之趙家園拱沙龍則用犂木為<lb/>
　　樁傍溝亦俱修石壩外栽茨桞沙去流暢不特近<lb/>
　　水州縣無漫溢之患且涸出海田約一萬餘畆即<lb/>
　　令附近民認墾照民堤民修之例責成墾户五年<lb/>
　　大修一次按田出夫合力疏濬報<lb/>
<pb n="KR2m0053_WYG_207-8b"/>
聞是月授雲南總督兼管廵撫事務九年四月疏報東<lb/>
　　川府阿壩租地方開採銅礦試煎一月獲銅四萬<lb/>
　　餘觔<lb/>
上奨為甚善之舉十年三月加太子少保十二年三月<lb/>
　　授雲貴縂督七月奏言貴州在在苗疆簽設土弁<lb/>
　　原為綏輯苗民豈容私収濫𣲖甚至串通蠧役藉<lb/>
　　端嚇詐查苗猓雖種類各殊皆具人心如果撫馭<lb/>
　　得宜自不至激成事變臣嚴飭苗疆文武毋許滋<lb/>
<pb n="KR2m0053_WYG_207-9a"/>
　　優至苗人滋事率由漢奸勾結臣飭令地方稽查<lb/>
　　倘有外來奸匪入寨煽惑者立即擒拏究治奏入<lb/>
諭曰此所謂中肯綮之論也實力為之十月疏言黔省<lb/>
　　思州等府與湖南接壤今辰沅一帶饑民百餘人<lb/>
　　赴滇挖蕨度日彼地秋收既薄被灾諒不止此百<lb/>
　　餘人恐交冬以後乏食貧民來者益衆採蕨不足<lb/>
　　資生臣仰體<lb/>
皇上愛養黎元至意即飛飭貴州布政使糧驛道於偹<lb/>
<pb n="KR2m0053_WYG_207-9b"/>
　　公銀内動銀三百兩差員星徃思州㑹同地方官<lb/>
　　按大小口毎名酌給三個月口糧銀兩以資接濟<lb/>
　　並飭查明續到人口即一體散給安置<lb/>
上嘉之十五年正月授東閣大學士兼禮部尚書三月<lb/>
　　加太子太保十六年三月卒遺疏上<lb/>
諭曰張允随簡任中外宣力有年忽聞溘逝朕心深為<lb/>
　軫惻應得卹典察例具奏旋<lb/>
賜祭葬諡文和<lb/>
<pb n="KR2m0053_WYG_207-10a"/>
　　　　范時繹<lb/>
　　　范時繹漢軍鑲黄旗人大學士文程孫兵部尚書<lb/>
　　　承勲子初授佐領遷叅領雍正元年正月授馬蘭<lb/>
　　　口副将二月擢總兵四年四月<lb/>
詔署兩江總督八月遷正藍旗漢軍都統五年六月調鑲<lb/>
　　　白旗漢軍都統皆仍署搃督疏言江南通州地勢<lb/>
　　　西髙東下河水由江入海以通州為咽喉必水口<lb/>
　　　深通蓄洩得宜則㤗州如臯均受其益通州運河<lb/>
<pb n="KR2m0053_WYG_207-10b"/>
　　　入海之口凡三處觀音壩逼近大江地属浮沙鹽<lb/>
　　　倉壩之水髙於江水俱難建閘惟唐家壩舊存閘<lb/>
　　　基距江二十里中間稍淤請行脩復旁有兩小閘<lb/>
　　　一律開通改為石涵洞於農田水利有益十二月<lb/>
　　　奏将江蘇安徽各州縣應徵丁銀匀入地畆内徵<lb/>
　　　收以雍正六年為始均從之先是給事中許承宣<lb/>
　　　條奏揚州水利<lb/>
勅下時繹等定議六年二月覆奏五塘乆淤成陸民墾為<lb/>
<pb n="KR2m0053_WYG_207-11a"/>
　　田難以改挑惟塘内溝汊築土壩截水塘外帶子<lb/>
　　溝烏塔溝槐子河可以挑通接運河之水以灌兩<lb/>
　　岸民田至串場河為髙郵寳應江都㤗州興化鹽<lb/>
　　城如臯等州縣湖河入海尾閭年乆未挑海口浮<lb/>
　　沙仰靣河身淺窄急宜挑浚而下河七邑興化地<lb/>
　　最窪諸水匯歸分流東注又梓新車路白塗海溝<lb/>
　　界河等俱應疏深俾直逹場河其場河自㤗属富<lb/>
　　安場至鹽属伍佑場王家港牛灣等處並宜深挑<lb/>
<pb n="KR2m0053_WYG_207-11b"/>
　　又㤗州城北鮑家壩之運鹽河應築土堤劉荘之<lb/>
　　青龍橋鹽城之石䃮口天妃口廖家港草堰口如<lb/>
　　臯之苴洋黄沙洋宜増建石閘董家溝徐家涵等<lb/>
　　處應設涵洞以資宣洩三月疏言江属蘆洲坍漲<lb/>
　　不常丈勘之年以漲補坍致彼此混淆請将兩江<lb/>
　　蘆洲田地遴員清丈分劃疆界錢糧案件酌歸附<lb/>
　　近州縣管理均下部議行是月擢户部尚書仍署<lb/>
　　搃督六月條奏兩淮鹽務七事一各竈燒鹽處令<lb/>
<pb n="KR2m0053_WYG_207-12a"/>
　　　　商人舉幹練殷寔者按場酌用数人設竈長廵役<lb/>
　　　　查核鹽觔多寡盡入商垣以杜竈丁私賣一各場<lb/>
　　　　大使将入垣鹽觔按月冊報廵鹽御史衙門察核<lb/>
　　　　一州縣場司設十家保甲遇私販據實首明治罪<lb/>
　　　　私鹽變價分别賞給誣者反坐徇隐州縣場司官<lb/>
　　　　照例議處一兩淮所轄隔省鹽務案件請飭湖廣<lb/>
　　　　江西河南各馹鹽道督緝就近審結一兩淮地方<lb/>
　　　　遼濶私梟易於盤據飭官弁兵役廵查緝拏一場<lb/>
<pb n="KR2m0053_WYG_207-12b"/>
　　　員襍職賢愚不等請令督撫將所屬場官甄别留任<lb/>
　　　　餘請揀發家道殷寔之候選同知等員管理塲務<lb/>
　　　　一貧民許負鹽四十觔於不銷官引地方易米度<lb/>
　　　　日如有假託運送窩囤嚴拏治罪又言漕標廟灣<lb/>
　　　　鹽城二營沿海汛逺兵少稽察難周請於射陽湖<lb/>
　　　　口窈子港増守偹把搃各一兵二百沙船八分撥<lb/>
　　　　游廵部議從之七月<lb/>
上以蘇松等處盗風不息廵撫陳時夏不以時嚴拏懲治<lb/>
<pb n="KR2m0053_WYG_207-13a"/>
　　　范時繹戢盗之才亦覺不足<lb/>
詔将江蘇所属七府五州盗案俱令浙江縂督李衛管理<lb/>
　　　七年<lb/>
詔發帑銀交各督撫提督營運濟兵江南督標兵千一百<lb/>
　　　七十應領銀六千時繹慮標員有侵擾弊奏請将<lb/>
　　　應領銀承買入官變價房産交坐落州縣官招租<lb/>
　　　觧總督衙門發中軍以偹恵濟<lb/>
上嘉其妥協時李衛訪得江寕有張雲如者以符咒惑人<lb/>
<pb n="KR2m0053_WYG_207-13b"/>
　　　謀不軌遣遊擊馬空北齎文提拏而時繹及按察<lb/>
　　　使馬世烆囘䕶失察咎又曽與雲如往來輾轉闗<lb/>
　　　查不觧八年二月衛疏劾之<lb/>
命尚書李永陞㑹鞫得寔觧時繹任論世烆罪雲如等伏<lb/>
　　　誅五月<lb/>
命時繹協理河東河務七月河東總督田文鏡叅時繹於<lb/>
　　　伏汛時安坐誤工請革職嚴審<lb/>
諭曰范時繹乃一旗員朕念其為勲臣之後加恩擢用諄<lb/>
<pb n="KR2m0053_WYG_207-14a"/>
諄訓誨望其克紹家聲乃在江南總督任内玩愒廢弛<lb/>
因循茍且無一察吏安民詰奸禁暴之善政且其居心<lb/>
行事詐偽不誠巧令朱鴻緒在朕前奏其操守廉潔至<lb/>
於日食不敷朕聞之惻然動念急令江南江西廵撫等<lb/>
為伊籌畫飬廉之道及查明之後始知伊於應得之項<lb/>
原係收受並不至於艱窘而朕猶欲俾其用度寛餘仍<lb/>
令加増以與之無非成就其操守使之専心殚力於封<lb/>
疆也乃浙江地方漸藏匪類生事不法蠱惑人心朕令<lb/>
<pb n="KR2m0053_WYG_207-14b"/>
李衛悉心查拏又宻諭范時繹務必慎宻拏觧勿使漏<lb/>
網豈料范時繹袒䕶私交縱容匪類竟有與馬世烆通<lb/>
同作弊之事各犯供據鑿鑿不能掩飾朕又宻諭李衛<lb/>
於審訊定案之時留意保全勿使罹於重罪盖猶諒其<lb/>
交結黨逆之心不過贍徇情靣之所致且范氏一門現<lb/>
今為大員者止范時繹范時㨗兩人耳勲臣後裔漸至<lb/>
零落朕心不忍所以委曲成全之者至矣范時繹到京<lb/>
朕不肯令其罷斥廢棄特命料理大平峪吉地工程以<lb/>
<pb n="KR2m0053_WYG_207-15a"/>
　為効力自新之路適因北河縂督不得其人於是命伊<lb/>
　前徃膺兹重任伊出京之時朕靣加訓勉伊自陳感㤙<lb/>
　悔過願圖後効情詞懇切豈料范時繹下愚不移以本<lb/>
　身専司之務又當伏汛危急之時田文鏡所委各員俱<lb/>
　上𦂳搶䕶而范時繹安坐於旁竟同陌路視國事如弁<lb/>
　髦視民命如草芥此等負恩溺職之愆在他人尚且不<lb/>
　可况范時繹之身乎著革職将一切工程交伊加𦂳防<lb/>
　䕶俟伏汛過後拏送來京将伊從前所犯罪案悉行查<lb/>
<pb n="KR2m0053_WYG_207-15b"/>
　出從重定擬具奏部議歸於張雲如案内論斬十一月<lb/>
　　　奉<lb/>
㫖釋放授鑲藍旗漢軍副都統十年四月授工部尚書兼<lb/>
　　　鑲黄旗漢軍都統七月兼管刑部事尋<lb/>
命兼管兵部事不必再兼刑部十一年兼内務府縂管十<lb/>
　　　二年<lb/>
上以時繹玩愒性成革尚書任十三年四月侍衛保柱又<lb/>
　　　以時繹行賄銷事恭奏<lb/>
<pb n="KR2m0053_WYG_207-16a"/>
詔交部治罪尋遇<lb/>
　赦釋放乾隆六年卒<lb/>
　　　　楊廷璋<lb/>
　　　楊廷璋漢軍鑲黄旗人世襲佐領雍正七年由筆<lb/>
　　　帖式授工部主事遷員外郎中十一年遷廣西桂<lb/>
　　　林府知府乾隆二年遷左江道十五年擢按察使<lb/>
　　　二十年遷湖南布政使二十一年擢浙江廵撫二<lb/>
　　　十二年<lb/>
<pb n="KR2m0053_WYG_207-16b"/>
　上南廵<lb/>
　賜以詩曰監司經乆任自是悉民情要以能倡率寕惟<lb/>
　　貴潔清艱難九年蓄生聚五方盈饑溺吾心切勤哉<lb/>
　　撫卹誠<lb/>
　諭曰西湖之水海寕一帶田畆藉以灌溉今聞沿湖多<lb/>
　　有佔墾将來湖身日漸壅塞海邑田畆有涸竭之虞<lb/>
　　於水利民田均有未便除已經開墾成熟者免其清<lb/>
　　出外嗣後不許再行侵佔廷璋尋奏此項田地多礙<lb/>
<pb n="KR2m0053_WYG_207-17a"/>
　　水道若仍准存留恐日漸淤塞請概令開挖歸湖<lb/>
　　照蘇堤式沿岸栽桞以防侵佔根株盤結亦可固<lb/>
　　堤<lb/>
上嘉之二十三年三月奏請仁和錢塘蕭山三縣江塘<lb/>
　　照海塘例以二十丈為凖按叚編號立石仁錢二<lb/>
　　縣江塘除民房堤岸外餘二十餘里照海塘例每<lb/>
　　二里設堡夫一建堡分防從之九月<lb/>
諭曰户部據楊廷璋咨梁詩正現在丁憂應否仍在家<lb/>
<pb n="KR2m0053_WYG_207-17b"/>
　食俸因為具奏請㫖甚属非體現任官員遇有事故<lb/>
　尚即停俸其在家食俸者自不待言此非為節用乃<lb/>
　教孝之大經也國家優眷臣工特昭異數梁詩正曽<lb/>
　以尚書協辦大學士豈每嵗必需較此俸入者料梁<lb/>
　詩正身為大臣且現處苫塊中必不至鄙陋見小若<lb/>
　此楊廷璋或據地方官之請輒為咨部則不惟不知大<lb/>
　臣養廉之義且獨不為梁詩正稍㽞地歩耶楊廷璋<lb/>
　不免有心徇情著交部察議尋議䧏二級留任二十<lb/>
<pb n="KR2m0053_WYG_207-18a"/>
　　四年三月奏言台州府属太平縣黄巖場沿海未<lb/>
　　墾沙塗徹底清查於適中地立界迤南者歸竈迤<lb/>
　　北者歸民築塘試種户以百畆為率分限起科可<lb/>
　　得腴産十萬畆得<lb/>
㫖嘉奨四月授閩浙總督十一月奏言内地洋船赴畨<lb/>
　　貿易每冒混請照臣飭属查明换給的實姓名年<lb/>
　　貌執照查對相符方准放洋囘棹時人數缺少即<lb/>
　　嚴究勒限追回以杜越販偷漏<lb/>
<pb n="KR2m0053_WYG_207-18b"/>
諭朂其實力整頓十二月奏言臺灣榖賤妨農内地歉<lb/>
　　收民人毎偷渡就食查禁終難盡絶不若酌寛米<lb/>
　　禁内地米増價必平減應請徃來臺厦之横洋船<lb/>
　　每船准販米二百石榖倍之糖船照例准帶食米<lb/>
　　六十石米船自臺灣鹿耳門出口收入泉州厦門<lb/>
　　編號給照開報米數令商及船户呈騐繳銷如所<lb/>
　　議行二十五年奏請水師副将叅将照陸路例不<lb/>
　　准以本省人補本省缺遊擊都司守偹等官照陸<lb/>
<pb n="KR2m0053_WYG_207-19a"/>
　　路守備例以隔府别營缺題補部議允行先是督<lb/>
　　臣楊應琚因臺灣地近畨飭查勘按界挑溝築土<lb/>
　　牛以杜私墾至是廷璋奏請酌定章程一彰化縣<lb/>
　　沿山畨界車路旱溝外各有溪溝水圳山根為界<lb/>
　　其無溪圳處則挑溝築土牛為界淡水㕔一帶前<lb/>
　　僅於隘口立石今酌依山傍溪並挑溝堆土分界<lb/>
　　一彰化縣沿邉定例畨地聴畨自墾如新截入彰<lb/>
　　化界内廣福藔等十四處並舊界内廣福新荘等<lb/>
<pb n="KR2m0053_WYG_207-19b"/>
　　五處及新舊界内兼有之萬斗六一處應照例還<lb/>
　　畨耕管但畨黎少諳耕鑿佃民又遷移失業今酌<lb/>
　　議除畨民自耕田均照産管業陞科外至桞樹浦<lb/>
　　一處該畨得價賣出應入官其廣福藔等處以各<lb/>
　　社通事土目為管事以各墾户為佃人照臺例分<lb/>
　　别納租餘粟匀給衆畨一彰化沿邉設隘藔十處<lb/>
　　淡水設十八處其守隘兵粮彰化於該畨社租粟<lb/>
　　内撥給淡水向無租粟各社曠埔未墾者尚多應<lb/>
<pb n="KR2m0053_WYG_207-20a"/>
　　查出報墾以資隘丁口粮疏入報<lb/>
聞二十六年三月奏言鳳山縣属阿里港諸羅縣属斗<lb/>
　　六門地扼要請将鳳山縣萬丹縣丞移駐阿里港<lb/>
　　臺灣縣新港司廵檢移駐斗六門從之五月廷璋<lb/>
　　同福建廵撫吳士功叅奏提督馬龍圖借用公項<lb/>
　　銀聞臣等察知徃盤将銀数歸補應照知人欲告<lb/>
　　而自首例減等定擬<lb/>
上責其辦理錯謬於馬龍圖舞文掩飾置之不問究係<lb/>
<pb n="KR2m0053_WYG_207-20b"/>
　先出何人之意著據實明白廻奏廷璋覆奏定案時<lb/>
　　係臣主稿而審辦則吳士功為政<lb/>
勅革士功職發巴里坤効力廷璋革職從寛留任又叅<lb/>
　　奏黄巖鎮縂兵林洛受網户贓𣲖兵代為守網致<lb/>
　　淹沒兵丁並揑報匪船掠刦<lb/>
命革林洛職定罪如例二十七年<lb/>
上南廵<lb/>
賜以詩曰西粤昔開府南閩今建牙兼知亦舊制勝任<lb/>
<pb n="KR2m0053_WYG_207-21a"/>
　得卿嘉政有羣黎感身無大耋嗟老成方倚頼調攝<lb/>
　意須加十二月奏言湖州府藉太湖為尾閭今烏程<lb/>
　　長興所屬漊港淤淺請開濬寛深俾歸太湖港口<lb/>
詔如所請行二十八年十月加太子太保十二月授<lb/>
　體仁閣大學士仍留總督任二十九年三月奏言晉<lb/>
　　江縣属之西倉地處海濵乾隆五年移駐同知一<lb/>
　　員距縣窵逺請将同知移駐石獅街較西倉更為<lb/>
　　適中從之時廷璋來京<lb/>
<pb n="KR2m0053_WYG_207-21b"/>
陛見福建水師提督黄仕簡奏厦門索出入船隻陋規<lb/>
　　文武衙門朋分收受請<lb/>
簡大員清查<lb/>
上命尚書舒赫徳侍即裘曰修前徃尋查得廷璋令歴<lb/>
　　任同知代購物未經發價状<lb/>
諭曰舒赫徳等查訊道府㕔縣供有與總督楊廷璋墊<lb/>
　買物件銀兩此項並非黄仕簡前奏温㤗所開總督<lb/>
　一萬廵撫八千之本文係屬案外支節但既經訊出<lb/>
<pb n="KR2m0053_WYG_207-22a"/>
　自不應置之不問舒赫徳等應向温㤗究詰一切收<lb/>
　受實據如果該督一萬之數實無指証而現在墊買<lb/>
　之項特係府㕔以陋規為之墊辦在該督原有應得<lb/>
　之咎朕亦不能為之廻䕶即審擬之大臣亦安得謂<lb/>
　之吹求督撫等以上司而派委属員即已自干不合<lb/>
　况價值更有賠墊情事既確安得復貸其處分現令<lb/>
　該督回閩舒赫徳等可就近詳悉覈對不難立見分<lb/>
　曉即楊廷璋亦不能稍存諱飾也六月舒赫徳等奏<lb/>
<pb n="KR2m0053_WYG_207-22b"/>
　　仕簡所開一萬八千之单属虚洋行所開督撫衙<lb/>
　　門八千圓係行户年例貼費其各員代廷璋買物<lb/>
　　貼價亦係各員名下陋規不在八千圓数内<lb/>
諭交部嚴加議處觧任來京候㫖尋議革任奉<lb/>
㫖從寛授散秩大臣<lb/>
諭曰楊廷璋令属員代買人葠珊瑚珍珠等物衆供僉<lb/>
　同固已毫無疑義若不加之懲創則他省或致效尤<lb/>
　滋甚豈可為訓朕特念楊廷璋年齒就衰平時尚能<lb/>
<pb n="KR2m0053_WYG_207-23a"/>
　實心任事不忍遽加擯棄此朕格外加恩薄懲示警<lb/>
　　十月授正紅旗漢軍都統十二月授工部尚書三<lb/>
　　十年六月署兩廣總督三十一年四月小鎮安土<lb/>
　　司怕懐隘外有被交阯攻散之沙匪竄入官兵緝<lb/>
　　獲廷璋奏俟審明押赴隘上照㑹該國王遣頭人<lb/>
　　公同正法未幾交阯夷目報該國隘口聚匪搶掠<lb/>
　　現督兵擒捕懇内地堵截廷璋復奏<lb/>
聞派将弁嚴守卡隘不使外匪竄入<lb/>
<pb n="KR2m0053_WYG_207-23b"/>
諭曰楊廷璋此論似是而實非交阯素屬恭順謹守藩<lb/>
　服原不宜無故加兵即其現在勦捕夷匪並未干渉<lb/>
　内地亦不過攔其竄逸而止設夷匪竄入隘口自當<lb/>
　協力擒捕付彼處分以示懐逺之道或交阯兵目藉<lb/>
　緝匪為名擅至邉境滋擾豈可輕縱不究僅以驅逐<lb/>
　出口了事又或内地人犯逃匿彼境即應向其索取<lb/>
　倘索而不予即當聲其罪而追攝之又豈可置之不<lb/>
　問乎此等邉地夷情惟應審度事理之當辦與否因<lb/>
<pb n="KR2m0053_WYG_207-24a"/>
　時制宜若務為持重鎮静之說則飬癰貽患其弊有<lb/>
　不可勝言者将此通諭各督撫知之五月崖州定安岐<lb/>
　　黎紏衆滋擾客民廷璋檄鎮道擒捕治罪奏杜後<lb/>
　　患事宜一客民乆居黎地有田園廬墓者自為一<lb/>
　　村編保甲立甲長稽查約束一錢債非違例取息<lb/>
　　令欠户清還重利盤剥者追餘息充公禁客民入<lb/>
　　黎放債一民黎交易飭附近州縣汛地設墟場定<lb/>
　　期交易一令黎峒縂管曉諭熟黎普行薙髪一貢<lb/>
<pb n="KR2m0053_WYG_207-24b"/>
　　木貢香𣲖總管黎頭運聽地方官選買給價一凡<lb/>
　　出入黎峒之人盤詰明白放行遇催徵錢糧公事<lb/>
　　票差黎頭飭令交出禁差役入黎滋擾得<lb/>
㫖允行七月奏言鎮安府屬小鎮安土司原設土廵檢<lb/>
　　職㣲難以控制應與歸順州湖潤寨州同一併裁<lb/>
　　汰改設鎮安府通判駐劄小鎮安整飭化導宣化<lb/>
　　縣那南寨與金城寨相近併歸金城廵檢管理即以<lb/>
　　那南廵檢改為湖潤寨廵檢小鎮安之南隴連山<lb/>
<pb n="KR2m0053_WYG_207-25a"/>
　　地險僻請於界連安南及土富州之那波者頼者<lb/>
　　欣等三村各建卡撥兵怕懐大隘近安南為小鎮<lb/>
　　安門户應撥兵廵緝添設把總一打靣梁壤接滇<lb/>
　　省應将南燕山一卡移建以資扼要部議允行十<lb/>
　　二月<lb/>
命赴永昌助理軍務三十二年二月奏言縂督楊應琚<lb/>
　　疾已愈臣遵<lb/>
㫖仍回粤東三月授刑部尚書三十三年正月<lb/>
<pb n="KR2m0053_WYG_207-25b"/>
命紫禁城内騎馬廷璋時年八十<lb/>
御書協中延慶額<lb/>
賜之八月授直𨽻總督加太子少保十月奏言正定縣<lb/>
　　城西南近河向築堤壩今秋滹沱驟長逼城應於<lb/>
　　斜角堤頭増築新堤五百七十六丈至栢棠閘止<lb/>
　　環抱禦水並拆修䕶堤埽壩斜角堤東接築挑水<lb/>
　　壩五座河神祠前築魚鱗壩俾河流仍復舊軌又<lb/>
　　奏言藁城縣東北滹水汕刷應自西北城角起順<lb/>
<pb n="KR2m0053_WYG_207-26a"/>
　　岸築埽工三百六十丈用排樁葦埽鑲築堅厚埽<lb/>
　　後加築土埝保䕶城垣又奏勘任邱沿淀情形楊<lb/>
　　各荘等處極窪水漲難洩請改種稲田文安大窪<lb/>
　　東靣界連大城縣舊有堤埝滹滏盛漲注子牙河<lb/>
　　水髙堤頂宜加倍修築文安積水未涸應於龍潭<lb/>
　　灣等處開堤洩放並從之三十四年正月請撥通<lb/>
　　倉米十二萬石運各災属平糶<lb/>
詔加恩撥二十萬石以為加賑糶借之用四月奏言滹<lb/>
<pb n="KR2m0053_WYG_207-26b"/>
　　沱河故道由晋州之東張岔口東流經束鹿之木<lb/>
　　邱傾井等村入深州歸衡水縣入滏陽河合流岔<lb/>
　　河由束鹿之小王村至冀州亦㑹入滏河乾隆二<lb/>
　　十四年南徙由束鹿西南之曹家荘至寕晉縣之<lb/>
　　營上村歸滏河以至舊河淤墊束鹿向距河逺上<lb/>
　　年滹水盛漲河行故道木邱傾井等村復成巨浸<lb/>
　　河靣寛深間有應裁灣取直處已開挑完竣惟束<lb/>
　　鹿䕶城堤埝年乆坍塌亟應修築奏入報<lb/>
<pb n="KR2m0053_WYG_207-27a"/>
聞十二月奏言四旗㕔現存米萬九千餘石乆貯虞致<lb/>
　　霉朽熱河㕔應購米萬三千餘石定價毎石一兩<lb/>
　　九錢九分不敷採買查四旗原買米價每石八錢<lb/>
　　四分請将四旗現存米撥給熱河既無需増價而<lb/>
　　四旗又可照原價稍盈於兵糈帑項有益<lb/>
詔如所請行三十五年春<lb/>
上廵天津<lb/>
賜以詩曰縂督而兼廵撫事歴來保定此掄賢八閩威<lb/>
<pb n="KR2m0053_WYG_207-27b"/>
　望原騰舊三輔循聲俾繼前練士安民惟要矣疏河<lb/>
　導淀尚勤旃春廵本務兹慇示供帳寕當謂力宣閏<lb/>
　　五月以北運河一帶淺阻請将運通船糧酌留天<lb/>
　　津北倉<lb/>
命截留二十萬石七月奏言武清東安寳坻寕河永清<lb/>
　　香河六縣雨多被淹貧民待哺甚殷復請将被災<lb/>
　　六分以上者八月内先普賑一月俟冬初加賑並<lb/>
　　請照例兼用銀米其米即於天津截留漕糧内動<lb/>
<pb n="KR2m0053_WYG_207-28a"/>
　　撥從之<lb/>
詔再撥通倉米二十萬石部庫銀五十萬兩以資分給<lb/>
　　尋奏言各屬常平榖尚未買足今嵗天津舊欠復<lb/>
　　經蠲免各州縣倉厫所存尚恐不敷得<lb/>
㫖加恩撥通倉米二十萬石俾得寛裕賑給貧民口食<lb/>
　益資接濟九月奏言唐三營官倉向貯米萬二千石<lb/>
　　乾隆四年熱河縂管巴圖奏定五年一次運至熱<lb/>
　　河喀喇河屯貯倉搭放兵餉仍将熱河同知添買<lb/>
<pb n="KR2m0053_WYG_207-28b"/>
　　兵米撥萬二千石運赴唐三營倉歸欵五年後仍<lb/>
　　照前運至熱河喀喇河屯倉徃返徒滋糜費請将<lb/>
　　唐三營米於此次運喀喇河屯後毋庸再為撥抵<lb/>
　　将唐三營空倉歸熱河四旗二㕔分貯採買米穀<lb/>
　　唐三營原設千縂一兵三十移駐布逹拉廟又奏<lb/>
　　言古北口為畿輔重鎮兵糈向藉口外販運應請<lb/>
　　撥熱河㕔穀六千石四旗㕔榖四萬石喀喇河屯<lb/>
　　榖一萬四千石運古北口建倉存貯并移駐滿缺<lb/>
<pb n="KR2m0053_WYG_207-29a"/>
　　　同知一員經理停密雲縣採買兵米即於古北口<lb/>
　　　倉内動支並允行十月奏直𨽻各属需賑銀約八<lb/>
　　　十餘萬兩前所撥不敷得<lb/>
　㫖著加恩於部庫内撥銀三十萬兩又奏滹沱河向設<lb/>
　　　嵗修之項因河流南徙停止今河又北徙請仍撥<lb/>
　　　項購料随時修防奏入報<lb/>
　聞十二月奏言熱河應買明嵗兵米時價稍昂請撥八<lb/>
　　　溝米運熱河偹用俟來年價平買補還倉從之三<lb/>
<pb n="KR2m0053_WYG_207-29b"/>
　　　十六年八月奏言蒙古游牧地方向禁民墾而克<lb/>
　　　什克騰隙地無礙游牧䝉古兼可得租飬贍請照<lb/>
　　　土黙特佃種收租例除礙游牧者不准私墾餘聼<lb/>
　　　自便廷議允行十月授刑部尚書十一月恭遇<lb/>
孝聖憲皇后八旬萬夀廷璋與九老之列<lb/>
　賜遊香山十二月卒三十七年正月<lb/>
　諭曰楊廷璋乆任封疆老成歴練前因年逾八旬畿輔<lb/>
　　事繁恐未能鉅細周到是以用為刑部尚書見其精<lb/>
<pb n="KR2m0053_WYG_207-30a"/>
　力尚未頽邁於部務自可從容經理乃去冬偶感<lb/>
　風痰遽聞溘逝深堪軫惜著加恩晉贈太子太保<lb/>
　應得卹典察例具奏尋<lb/>
賜祭葬如例諡勤慤<lb/>
　　　范時綬<lb/>
　　范時綬漢軍鑲黄旗人大學士文程孫雍正十年<lb/>
　　由筆帖式補户部主事累遷即中乾隆十三年授<lb/>
　　山東濟東㤗武道十五年遷安徽按察使十六年<lb/>
<pb n="KR2m0053_WYG_207-30b"/>
　　五月遷湖北布政使十月署湖南廵撫十七年九<lb/>
　　月疏言湖南常平倉榖廷議照雍正年間除額存<lb/>
　　七十萬二千餘石尚溢五十五萬餘石前撫臣開<lb/>
　　㤗奏准以三十萬石另案存貯偹鄰省及本省賑<lb/>
　　恤以廿五萬石糶價存公上年撥榖十萬石協濟<lb/>
　　安徽應俟觧還糶價日買補惟是湖南上年歉收<lb/>
　　平糶之穀及本年减價糶濟之穀均應籌補若再<lb/>
　　将撥運安省榖同時買補民貯必少查湖南應糶<lb/>
<pb n="KR2m0053_WYG_207-31a"/>
　　溢榖尚存二十萬石請以十萬石撥補協濟安省<lb/>
　　原額餘穀十萬石一併歸入另案存貯其安省觧<lb/>
　　到糶價歸藩庫報部撥用<lb/>
上嘉之十月疏言城歩江華綏寕三縣苗疆要缺沅江<lb/>
　　縣瀕洞庭湖臨湘地當孔道向給飬廉六百兩辦<lb/>
　　公不敷請於地僻事簡之醴陵平江二縣各酌減<lb/>
　　飬廉二百兩武岡州安仁新化石門慈利永定等<lb/>
　　縣各酌減一百兩分増城歩等五縣養廉疏入報<lb/>
<pb n="KR2m0053_WYG_207-31b"/>
聞十八年九月疏言鳳凰㕔舊貯榖萬石建倉石羊哨<lb/>
　　地方兵民借糶以山路維艱又倉厫不敷現貯榖<lb/>
　　七千石缺額三千石未經買補而鎮筸鎮土苗雜<lb/>
　　處並無貯積請将應買額穀三千石於鎮筸鎮建<lb/>
　　倉存貯支領較便得<lb/>
㫖俞允又疏言長沙等處未報陞科田畆已委員丈量<lb/>
　　照例起徴湘隂益陽等縣續查出私墾千餘頃均<lb/>
　　瀕洞庭旱嵗間獲収成一遇水漲呼賑籲免無補<lb/>
<pb n="KR2m0053_WYG_207-32a"/>
　　正供請照峯頂湖澤之隙聽民耕種例暫免陞科<lb/>
　　俟成膄壤日起徴至洞庭為受水之區私垸日増<lb/>
　　則水口日逼上流受害已飭将垸田碍水道者勸<lb/>
　　諭拆毁存案嚴禁添築俾水得暢流報<lb/>
聞是月調江西廵撫十九年以病疏請觧任<lb/>
諭留任調理二十年二月<lb/>
上以廵撫任重事繁恐時綬精力未充致滋貽誤<lb/>
命來京<lb/>
<pb n="KR2m0053_WYG_207-32b"/>
陛見旋以病免二十一年十一月起授户部侍郎二十<lb/>
　　二年授正黄旗漢軍副都統二十三年七月署正<lb/>
　　白旗滿洲都統十月奏請赴西路屯田効力<lb/>
賞戴花翎馳馹前徃二十四年八月副都統定長劾奏<lb/>
　　副都統滿㤗貪婪敗檢及時綬役兵漁利状<lb/>
命御前侍衛安㤗徃㑹審訊滿㤗貪婪属實時綬家人<lb/>
　　藉端營利時綬不知情所開店房用官匠一餘皆<lb/>
　　自雇並未役兵<lb/>
<pb n="KR2m0053_WYG_207-33a"/>
諭曰滿㤗情罪確實已命於該處正法范時綬係特差<lb/>
　辦事之人理應潔已奉公乃營私求利即治以重罪<lb/>
　亦所應得但較之滿㤗尚可少從末減著革職交與<lb/>
　定長令其効力贖罪二十五年由闢展運羊至阿克<lb/>
　蘇<lb/>
賞叅領銜二十六年六月由烏魯木齊運羊至伊犁並<lb/>
　　懇辦送回空駝隻後仍赴伊犂効力<lb/>
諭曰范時綬前因觧送阿克蘇羊隻妥協曾賞𠫭領<lb/>
<pb n="KR2m0053_WYG_207-33b"/>
　職銜此次更属奮勉著加恩授頭等侍衛烏魯木齊<lb/>
　亦有應辦事務仍在原處行走不必又往伊犂二十八<lb/>
　　年<lb/>
詔囬京二十九年授鑲藍旗漢軍副都統三十年閏二<lb/>
　　月授吏部侍郎六月徃哈爾沙爾辦事三十一年<lb/>
　　正月授左都御史仍留辦哈爾沙爾事三十二年<lb/>
　　五月授湖北廵撫十一月<lb/>
召見<lb/>
<pb n="KR2m0053_WYG_207-34a"/>
上以時綬奏對時神氣短弱恐於封疆重寄難任煩勞<lb/>
命留京另用三十三年三月授正白旗漢軍都統六月<lb/>
　　授左都御史三十四年補公中佐領三十五年閏<lb/>
　　五月授工部尚書三十六年二月調刑部尚書十<lb/>
　　月<lb/>
命專辦正白旗漢軍都統事務四十七年卒子宜恒現<lb/>
　　官正藍旗漢軍副都統署工部侍郎<lb/>
　　　英廉<lb/>
<pb n="KR2m0053_WYG_207-34b"/>
　　英廉内府漢軍鑲黄旗人姓馮雍正十年舉人由<lb/>
　　筆帖式授内務府主事乾隆二年<lb/>
命徃江南河工學習補淮安府外河同知六年丁母憂<lb/>
　　服闋補直𨽻天津河捕同知十年遷大名府知府<lb/>
　　十四年總督陳大受委查民典䝉古地畆十五年<lb/>
　　三月擢永定河道六月總督方觀承叅奏五月三<lb/>
　　十日南岸三工大堤淤溝埽鑲被冲水泛月堤英<lb/>
　　廉匿不報聞六月初二日猶禀稱各工保䕶平稳<lb/>
<pb n="KR2m0053_WYG_207-35a"/>
　　及淤口刷寛復禀稱淤溝於初三初四日形勢漸<lb/>
　　變汕刷堤頭揑飾廻䕶貽悮要工請<lb/>
㫖革審英廉以南岸三工於五月三十日淤溝漲滿月<lb/>
　　堤漫開本日即行禀報六月初二日水漲開放十<lb/>
　　壩加築子堰復禀報各工保䕶平稳係指上下兩<lb/>
　　岸各工而言並未指南岸三工而言至十六年五<lb/>
　　月讞乆未定觀承復以英廉輾轉遷延疏請<lb/>
特遣大臣查審<lb/>
<pb n="KR2m0053_WYG_207-35b"/>
命尚書舒赫徳徃鞫尋奏英廉供稱上年五月三十日<lb/>
　　到工大堤淤溝汕刷月堤衝開因思大堤淤口堵<lb/>
　　築尚易所以祇報月堤漫溢非有心揑飾至從前<lb/>
　　供詞支吾實因畏罪非圖狡頼查英廉與㕔汛各<lb/>
　　員上年汛前並未将淤溝先事預防致水漲埽鑲<lb/>
　　衝刷溝頭坍卸已属疎忽其原禀内不言正壩已<lb/>
　　開轉稱鞏固無恙不言月堤衝刷由於正堤先開<lb/>
　　轉稱月堤因風雨衝漫咎實難辭應将堵築漫口<lb/>
<pb n="KR2m0053_WYG_207-36a"/>
　　銀着落英廉勒限分賠<lb/>
諭曰據尚書舒赫徳㑹同縂督方觀承查審永定河道<lb/>
　英廉揑餙悮公一案英廉身任河道隄工乃其専責<lb/>
　遇有衝决寔無所辭咎但其初報月堤漫口而諱言<lb/>
　大堤衝刷或係希冀潜行堵修以圖完局該督據稟<lb/>
　即應一靣查明一靣具奏乃方觀承上年六月初二<lb/>
　日奏摺内祗稱一應工程平稳並不将月堤漫口之<lb/>
　處據禀入告亦未必不思以無事為福是以英廉得<lb/>
<pb n="KR2m0053_WYG_207-36b"/>
　輾轉翻變日乆延挨朕彼時早鍳於此即以報災不<lb/>
　可存粉飾之意批示方觀承亦應服朕之洞燭隐情<lb/>
　自知引咎矣至摺内稱英廉未将淤溝先事豫防以<lb/>
　致大溜直注此語殊未足服英廉之心伊到任未及<lb/>
　兩月淤溝即有疎忽亦係僧保住任内之事未可以<lb/>
　此為英廉罪案朕辦事一秉虗公既確見情形如此<lb/>
　不可不明白宣示然以督臣劾一道員自恭自審何<lb/>
　難任意輕重竟行入罪定案仍懸案經年未敢廻䕶<lb/>
<pb n="KR2m0053_WYG_207-37a"/>
　已見遽為審結俟特遣大臣前徃㑹同查辦是其心<lb/>
　尚知所警畏亦朕辦理庻政務求至當不容稍存含<lb/>
　混之明騐也英廉等已經革職所有糜費工程銀兩<lb/>
　自應照例分賠還項未幾<lb/>
命在髙梁橋迤西稲田厰効力尋授筆帖式十七年授<lb/>
　　内務府主事歴遷戸部員外郎吏部郎中二十年<lb/>
　　兼佐領二十一年調戸部銀庫郎中二十二年兼<lb/>
　　辦提督衙門事尋調户部郎中二十五年擢内務<lb/>
<pb n="KR2m0053_WYG_207-37b"/>
　　府正黄旗䕶軍統領二十六年二月授江寕布政<lb/>
　　使兼管織造事英廉以父年老懇留京<lb/>
命賜二品銜十一月授内務府大臣二十七年三月署<lb/>
　　户部左侍郎兼管三庫事務九月寔授左侍郎二<lb/>
　　十八年丁父憂八月<lb/>
命㑹勘順天府属及宣化永平遵化旗地核定租額二<lb/>
　　十九年<lb/>
諭曰英廉奏確查佃戸一摺甚為得理即著英廉錢汝<lb/>
<pb n="KR2m0053_WYG_207-38a"/>
　誠㑹同該督詳悉妥辦務俾農民均霑寔恵三十年<lb/>
　　兼署錢法堂事三十一年疏奏丈出<lb/>
　盛京旗民餘地請<lb/>
㫖飭辦<lb/>
命将軍府尹定議三十三年管崇文門税務及<lb/>
　武英殿事務三十四年二月<lb/>
諭同尚書記庸等縂理津送出征𬗟甸兵事宜十二月<lb/>
　　充<lb/>
<pb n="KR2m0053_WYG_207-38b"/>
　經筵講官三十七年以鞫寔雄縣知縣胡錫瑛劣欵<lb/>
　　擬罪寛縱䧏一級留任三十八年三月充四庫全<lb/>
　　書舘副縂裁四月署歩軍統領九月<lb/>
諭奨其辦理送兵妥協議加一級是月遷刑部尚書兼<lb/>
　　辦户部侍郎正黄旗滿洲都統事務十月授議政<lb/>
　　大臣<lb/>
賜紫禁城内騎馬三十九年七月太監髙雲從向左都<lb/>
　　御史觀保侍郎申保倪承寛吳壇洩漏道府記載<lb/>
<pb n="KR2m0053_WYG_207-39a"/>
　　侍郎高樸奏<lb/>
聞<lb/>
諭曰英廉係内務府大臣於内廷諸事最為熟悉此等<lb/>
　情事豈有不知乃髙樸尚有見聞豈英廉竟得諉為<lb/>
　不知朕開誠布公以待諸臣而諸臣轉不能竭誠盡<lb/>
　力以圖報効清夜自思良心安在英廉着革職從寛<lb/>
　留任復以審觀保等四人交結髙雲從罪刑部擬斬<lb/>
　候過當<lb/>
<pb n="KR2m0053_WYG_207-39b"/>
諭責英廉另議九月留京辦事四十年<lb/>
諭曰日前總管内務府衙門奏商人義和㤗呈請展限<lb/>
　交銀一案是日召見金簡詢係何人收呈奏稱不知<lb/>
　何人数日後復召見邁拉遜詢及此事奏係六阿哥<lb/>
　收呈交衙門公辦又数日復詢之英廉則稱忘係何<lb/>
　人所收衙門中同辦一事豈有不知呈所從來及遺<lb/>
　忘何人收呈之理不過邁拉遜據實覆奏而英廉金<lb/>
　簡不免含糊隐諱耳盖英廉金簡在内廷年乆心靈<lb/>
<pb n="KR2m0053_WYG_207-40a"/>
　曉事明知阿哥不應收呈恐言之於阿哥有礙故不<lb/>
　肯明言殊属非是英廉金簡著交部嚴議尋部議革<lb/>
　　任<lb/>
命寛免仍註冊四十一年正月署戸部尚書兼署協辦<lb/>
　　大學士十一月時英廉年七十<lb/>
賜斗南介景額四十二年三月署歩軍統領充纂修日<lb/>
　　下舊聞考搃裁五月充翰林院掌院學士四庫全<lb/>
　　書舘縂裁尋<lb/>
<pb n="KR2m0053_WYG_207-40b"/>
命協辦大學士十月調户部尚書仍兼管刑部事務疏<lb/>
　　請将内務府筆帖式照吏部例三年考試一次分<lb/>
　　優劣陞黜下内務府議行四十三年疏言直省督<lb/>
　　撫提鎮等標額設馬歩守兵遇有軍流遣犯銅銀<lb/>
　　餉鞘過境均須䕶觧盤費及脩補軍装器械各費<lb/>
　　向於兵餉攤扣營弁藉端扣派請将各省朋扣銀<lb/>
　　暫停一二年入撥分標營生息永作差費下軍機<lb/>
　　大臣議交直𨽻督撫約計該省毎年差費若干於<lb/>
<pb n="KR2m0053_WYG_207-41a"/>
　　　閒欵奏給得<lb/>
　㫖允行四十四年暫署直𨽻總督四十五年三月<lb/>
　諭曰英廉係内務府漢軍人協辦有年着補授漢大學<lb/>
　　士缺仍管理户部事務四月以失察書吏作弊革職<lb/>
　　　留任四十六年正月暫署戸部尚書及歩軍統領<lb/>
　　　事十一月暫署直𨽻總督疏稱直𨽻大州大縣<lb/>
　　　多虧空俱非近年所積若及時籌辦限以四年尚<lb/>
　　　可彌補<lb/>
<pb n="KR2m0053_WYG_207-41b"/>
　命新任縂督鄭大進㑹同軍機大臣核辦四十七年二<lb/>
　　　月以審擬甘肅鎮廸道巴彦岱受賄罪扶同率結<lb/>
　　　議革任<lb/>
　詔寛免三月署歩軍統領四月以<lb/>
　恭祀<lb/>
雩壇祝版筆畵糢糊下部議革任<lb/>
　命免其革任䧏級仍註册八月加太子太保十月復署<lb/>
　　　直𨽻縂督疏言直𨽻各倉賑卹後儲穀未能足額<lb/>
<pb n="KR2m0053_WYG_207-42a"/>
　　請将天津北倉截存漕米九萬餘石撥補如議行<lb/>
　　四十八年正月奏直𨽻未完耗羡尚有實欠在民<lb/>
　　銀三萬餘兩<lb/>
詔加恩蠲免七月以病疏請開缺<lb/>
諭在家專心調養不必開缺八月卒<lb/>
諭曰太子太保大學士英廉老成練逹奉職恪勤翊贊<lb/>
　綸扉總司讞典寔心宣力倚毗方殷春間偶聞患病<lb/>
　即遣醫診視並屢經䧏㫖諭令加意調攝以冀就痊<lb/>
<pb n="KR2m0053_WYG_207-42b"/>
　近因病勢轉増懇請開缺復降㫖令以大學士在家<lb/>
　專心養病尚冀痊愈後仍照舊入閣辦事今聞溘逝<lb/>
　深為悼惜着派散秩大臣一員帶侍衛十人前徃奠<lb/>
　醊並加恩入祀賢良祠仍賞銀五千兩俾治䘮事其<lb/>
　任内降革罰俸處分均予開復應得卹典察例具奏<lb/>
賜祭葬如例諡文肅<lb/>
　　　范時紀<lb/>
　　范時紀漢軍鑲黄旗人大學士文程孫乾隆八年<lb/>
<pb n="KR2m0053_WYG_207-43a"/>
　　由廕生分工部學習補員外郎十三年管理街道<lb/>
　　㕔尋陞兵部郎中十五年授廣東糧驛道十六年<lb/>
　　署廣東鹽運使未幾實授十七年署按察使二十<lb/>
　　五年引<lb/>
見<lb/>
諭曰范時紀以俸滿送部引見念該員為漢軍世族現<lb/>
　在伊家並無大員范時紀着留京以副都統用六月<lb/>
　　署鑲紅旗漢軍副都統十月寔授二十六年三月<lb/>
<pb n="KR2m0053_WYG_207-43b"/>
　　授工部侍郎十月疏言工部各項工程掌印同各<lb/>
　　員一體派辦但掌印有稽查稿案之責兼派工程<lb/>
　　既難留心稿案且遇工程𦂳廹差分兩地責無專<lb/>
　　成請嗣後但於散走司員内揀派四司兩庫掌印<lb/>
　　不必兼派如該員辦事實心稿案無誤凡遇保題<lb/>
　　保送先儘揀選又尚書秦蕙田奏准派委工程宜<lb/>
　　分别銀數多寡以郎中等官籖派到任未及一年<lb/>
　　者扣除伏思一年中既未經歴練則一年外豈即<lb/>
<pb n="KR2m0053_WYG_207-44a"/>
　　能熟諳請嗣後到任未及一年者除𦂳要大工不派<lb/>
　　外其滿郎中員外在一百兩以内主事五十兩以<lb/>
　　内筆帖式三十兩以内估騐承修各工均令簽派<lb/>
　　俾隨時學習漸次諳練俟一年期滿後一體𣲖辦<lb/>
詔如議行二十七年奏京南霸州文安固安寳坻天津<lb/>
　　静海滄州青縣等處地低遇水多之年即廣種秧<lb/>
　　稲水小仍可布種秋禾黍稷即不能皆成稲田或<lb/>
　　行於数縣数村亦不無禆益應増隄埝處所一體<lb/>
<pb n="KR2m0053_WYG_207-44b"/>
　　添築以䕶民田資宣洩務使溝洫深通如有急公<lb/>
　　捐築者予以議叙并即以工代賑<lb/>
諭曰此不過以近來一二年間雨水稍多竟似此等地<lb/>
　畆素成積潦之區殊不知現在情形乃北省所偶遇<lb/>
　設遇冬春之交晴霽日乆便成陸壤盖物土易宜南<lb/>
　北燥濕不能不從其性倘将窪地盡令改作稲田當<lb/>
　雨水過多即可藉以瀦用而雨澤一歉又将何以救<lb/>
　旱從前近京議修水利營田未嘗不再三經畫乃始<lb/>
<pb n="KR2m0053_WYG_207-45a"/>
　終未收實濟可見地利不能强同亦其明騐但范時<lb/>
　紀既有此奏著将原摺抄寄方觀承閱看或有可以<lb/>
　随宜酌採者該督細心籌議具奏尋觀承議京南惟<lb/>
　　霸州東北煎茶舖等數村及文安之畢家房朱家庄<lb/>
　　等十數村保定府屬安州之壘頭村新安縣之馬家寨<lb/>
　　近濱窪地俱宜稻遇水歉仍聴種黍粟固安寳坻等<lb/>
　　處未便概施從之三十年調倉場侍郎三十二年<lb/>
　　調户部侍即三十四年兼佐領三十六年六月以<lb/>
<pb n="KR2m0053_WYG_207-45b"/>
恩賞八旗兵丁鰥寡孤獨錢糧時紀未經詳核含糊入<lb/>
　　奏議降三級調用<lb/>
詔從寛留任十二月奉<lb/>
命祭告太昊伏羲氏陵三十九年兼署禮部侍郎尋仍<lb/>
　　調倉場侍郎四十一年三月疏奏臣前赴通恵河<lb/>
　　查㸔沿河縴道修艌船隻閱各閘所换閘版儘可<lb/>
　　改作橋梁之用不堪改作亦應變價歸公随檢舊<lb/>
　　案向無囘殘且未定更换限期除慶豐平上平下<lb/>
<pb n="KR2m0053_WYG_207-46a"/>
　　過水闗等四閘舊板向俱改作大通橋朝陽門東<lb/>
　　直門三閘閘板照舊辦理外至通流普濟並下游<lb/>
　　之南浦減水等四閘毎年更换新板舊板並不改<lb/>
　　用亦不變價殊属糜費請将通流等四閘舊板即<lb/>
　　作為本年應换橋梁之用不准另開工價寔在不<lb/>
　　堪改作者亦令坐糧㕔騐明變價為添置新板之<lb/>
　　需并将各閘閘板定限五年外令坐糧㕔騐明結<lb/>
　　報更换下部議行四十二年調禮部侍郎四十三<lb/>
<pb n="KR2m0053_WYG_207-46b"/>
　　年正月<lb/>
諭曰范時紀年力漸衰不勝侍郎之任着以副都統用<lb/>
　　尋卒<lb/>
　<lb/>
　<lb/>
　<lb/>
　<lb/>
欽定八旗通志卷一百九十三<lb/>
</p>
<p>
</p>
  </div>
</body>
</text>
</TEI>
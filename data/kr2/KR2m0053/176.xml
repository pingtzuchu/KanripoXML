<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_176-1a"/>
欽定四庫全書<lb/>
欽定八旗通志卷一百六十二<lb/>
　人物志四十二<lb/>
　　大臣傳二十八<hi>滿洲正白旗七  永  貴</hi>　<hi>烏爾登/</hi>　<hi>舒赫徳</hi>
　　　烏爾登<lb/>
　　烏爾登滿洲正白旗人姓烏禮蘇父喀喇官至寕<lb/>
　　夏副都統雍正六年烏爾登由前鋒授藍翎侍衛<lb/>
　　洊授二等侍衛乾隆六年<lb/>
<pb n="KR2m0053_WYG_176-1b"/>
命御前行走五年授一等侍衛六年補公中佐領八年<lb/>
賞副都統銜赴北路軍營十一年還京授鑲黄旗䝉古<lb/>
　　副都統十二年遷䕶軍統領十三年四月派赴金<lb/>
　　川軍營七月由馬奈一路督戰奪賊卡四尋調赴<lb/>
　　卡撒攻克水碉三層碉雙碉等處及二道山梁十<lb/>
　　二月經畧大學士傅恒抵軍營令烏爾登還馬奈<lb/>
　　駐守十四年金川平還京十六年奉<lb/>
㫖督察平糶事宜十八年<lb/>
<pb n="KR2m0053_WYG_176-2a"/>
命赴北路軍營授恭賛大臣駐防烏里雅蘇台十九年<lb/>
　　正月以扎哈沁宰桑禡木特等䦨入卡倫烏爾登<lb/>
　　偕喀爾喀副都統策登扎卜率兵五百與恭賛大<lb/>
　　臣努三等分路查緝總辦卡倫事務九月恭賛大<lb/>
　　臣薩喇爾徃收烏梁海烏爾登由索郭克接應俘<lb/>
　　獲甚衆事<lb/>
聞奉<lb/>
㫖優叙給一等功牌二十年二月隨大軍進𠞰凖噶爾<lb/>
<pb n="KR2m0053_WYG_176-2b"/>
　　先是<lb/>
上以烏爾登等查緝扎哈沁事竣並不徃擒迯犯巴朗<lb/>
　　又匿所獲烏梁海牲畜<lb/>
諭班第訊問至是<lb/>
諭曰班第奏訊問烏爾登供詞一切推諉俱䣃過於薩<lb/>
　喇爾一人夫薩喇爾歸順未久前收獲烏梁海人衆<lb/>
　即有搶擄以伊舊染凖夷習俗初降未知法度是以<lb/>
　姑為寛容若烏爾登等乃滿洲世僕亦效凖夷之所<lb/>
<pb n="KR2m0053_WYG_176-3a"/>
　為是尚可宥乎且烏爾登於收服烏梁海時未将逃<lb/>
　人巴爾報出殊屬舛謬又将現有牲畜等物開单呈<lb/>
　報伊在軍營已三四年何能将厯年所有一一登記<lb/>
　顯係得信隠匿少開數目希圖䣃罪著班第等徹底<lb/>
　嚴查毋得任其狡餙四月鞫實擬斬監候得<lb/>
㫖烏爾登前不徃擒巴朗實屬貽悞軍機罪不可逭但<lb/>
　念收服扎哈沁烏梁海時伊曾隨同効力著加恩免<lb/>
　其治罪仍留軍營以閒散効力贖罪五月授三等侍<lb/>
<pb n="KR2m0053_WYG_176-3b"/>
　　衛九月授二等侍衛<lb/>
命選厄魯特宰桑厄爾錐音等兵赴伊犁沿途𠞰賊授<lb/>
　　一等侍衛十二月<lb/>
諭曰此次烏爾登帯領厄魯特宰桑等徃西路軍營行<lb/>
　走奮勉着加恩賞給副都統銜在領隊大臣上行走<lb/>
　現在進兵𠞰㓕阿巴噶斯哈丹等㳺牧即着領兵前<lb/>
　徃二十一年三月叛賊阿睦爾撒納竄哈薩克定西<lb/>
　　將軍䇿楞遣烏爾登以兵一千隨恭贊大臣玉保<lb/>
<pb n="KR2m0053_WYG_176-4a"/>
　　追之㑹玉保誤信布庫努特逃人言賊勢窮蹙無<lb/>
　　煩大軍深入遽引兵還烏爾登追至庫隴癸嶺獲<lb/>
　　賊黨額琳沁亦還阿睦爾撒納脱走<lb/>
上訓飭之七月逹爾黨阿代䇿楞為将軍偵哈薩克伏<lb/>
　　山谷中烏爾登以百騎誘之出大軍逆擊大敗之<lb/>
　　時議策楞玉保等疎縱阿睦爾撒納罪烏爾登以<lb/>
　　領隊大臣同在軍營革職鎻拿來京<lb/>
上面詰之烏爾登奏臣前聞逆賊逃信即請發兵五百<lb/>
<pb n="KR2m0053_WYG_176-4b"/>
　　追擒玉保策楞俱謂臣僥倖不允後隨玉保前進<lb/>
　　復請追拿玉保止發兵五十名至庫隴癸嶺僅餘<lb/>
　　二十八駝又疲乏逆賊已於臣起行日過嶺竄哈<lb/>
　　薩克<lb/>
上以其言詢原叅賛大臣扎拉豐阿屬實<lb/>
詔授三等侍衛在<lb/>
　乾清門行走㝷<lb/>
命仍赴軍營二十二年六月叛賊扎那噶爾布尼瑪等<lb/>
<pb n="KR2m0053_WYG_176-5a"/>
　　自額林哈畢爾噶遁哈什河烏爾登偕侍衛瑪瑺<lb/>
　　襲擊敗之擒其黨羙諾和什二十三年三月隨副<lb/>
　　将軍富徳擒扎哈沁得木齊哈勒拜等五月定邉<lb/>
　　将軍兆恵招降布魯特部頭目圖魯啟拜烏爾登<lb/>
　　奉檄由株木罕至圖固斯塔老宣讀<lb/>
恩㫖皆乞降禡木特呼里比因請遣弟舍爾伯克入<lb/>
覲許之烏爾登即伴送來京二十四年三月擢一等侍<lb/>
　　衛<lb/>
<pb n="KR2m0053_WYG_176-5b"/>
諭曰現在大軍搜捕嗎哈沁并堵截逆囬霍集占逃路<lb/>
　烏爾登著授恭賛大臣與喀爾喀郡王車木楚克扎<lb/>
　布為一隊互相策應六月授正藍旗䝉古副都統十<lb/>
　　月以捕嗎哈沁不力革恭賛在領隊大臣上行走<lb/>
　　二十五年凱旋<lb/>
賚幣二十八年遷䕶軍統領三十年叙䕶送逹什逹瓦<lb/>
　　屬衆至伊犁及由烏里雅蘇台觧送伊犁孳生牛<lb/>
　　羊俱辦理妥協加一級三十一年擢鑲黄旗蒙古<lb/>
<pb n="KR2m0053_WYG_176-6a"/>
　　都統三十三年授左翼前鋒統領兼管火器營三<lb/>
　　十五年二月管健鋭營㝷授散秩大臣十二月卒<lb/>
　　　舒赫徳<lb/>
　　舒赫徳滿洲正白旗人祖徐元夣禮部侍郎加尚<lb/>
　　書銜謚文定有傳雍正六年舒赫徳由筆帖式授<lb/>
　　内閣中書十年遷侍讀十三年遷監察御史在軍<lb/>
　　機處行走乾隆元年七月四川廵撫王士俊宻疏<lb/>
　　四事<lb/>
<pb n="KR2m0053_WYG_176-6b"/>
上閲疏内有近日條陳惟在翻駁前案語發王大臣等<lb/>
　　閲㸔舒赫徳因劾士俊妄發狂論請明正其罪<lb/>
詔逮問治罪二年八月奏八旗生齒日繁<lb/>
　盛京黒龍江寕古塔三省土沃可墾若将八旗閒散<lb/>
　　分居三省則京城既多勁旅而根本重地更添丁<lb/>
　　壮請<lb/>
勅三省将軍勘所屬可墾若干畆可駐兵若干酌定人<lb/>
　　數按户攤給並請照舊例設公庫各省税務歸併<lb/>
<pb n="KR2m0053_WYG_176-7a"/>
　　旗員旗地典於民者贖還現存公中收租地分賞<lb/>
　　無地之家以十年為期次第舉行部議如所請<lb/>
諭曰舒赫徳條奏将各省税務歸併旗員管理甚無識<lb/>
　見彼意以為旗人生計艱難若管理税務則可沾餘<lb/>
　潤以資飬贍不知國家設立闗隘原以稽察奸宄利<lb/>
　益商民並非為收税之員身家計也朕日以砥勵亷<lb/>
　隅訓勉臣工尚恐其不能遵奉而可以謀利之見為<lb/>
　之導乎况當日旗員管理闗務者亦指不勝屈惟視<lb/>
<pb n="KR2m0053_WYG_176-7b"/>
　此以為利藪故貪黷之風侵蝕之弊不一而足因而<lb/>
　身罹重譴籍其家産累及子孫是今日旗員之貧乏<lb/>
　未必不由於當日收税之所致也豈可使之復蹈前<lb/>
　轍且各省委辦税務率多道府等官並無滿漢之别<lb/>
　如滿洲有任道府而亷潔自爱者何嘗不可派委而<lb/>
　必定以為例乎總之為上者施逮下之仁惟勵以忠<lb/>
　勤示以節儉固其根本之圖為下者當早作夜思宣<lb/>
　力供職以永受國家恵飬之恩方可謂之計長乆盖<lb/>
<pb n="KR2m0053_WYG_176-8a"/>
　厚其生計之道不可不思而長貪風以為恵下則利<lb/>
　未見其為利且貽害於後日此理甚明非所以教旗<lb/>
　員之道亦並非所以愛旗員之心也初雍正年間京<lb/>
　　師設官米局收買八旗兵米存貯平糶後議裁市<lb/>
　　民買米囤積弋利價日昻舒赫徳奏請復設從之<lb/>
　　三年五月遷内閣侍讀學士四年七月擢副都御<lb/>
　　史十月奏請秋審緩决五次以上者分别减等發<lb/>
　　落從之十二月遷兵部侍郎六年三月兼辦歩軍<lb/>
<pb n="KR2m0053_WYG_176-8b"/>
　　統領事務十月條奏八旗三營事宜一内城九門<lb/>
　　外城五門設銅鐵炮一千九百餘請令工部兵部<lb/>
　　擇可用者分置各城殘缺者修整八旗演砲時載<lb/>
　　徃蘆溝橋騐放一歩軍營向無帳房披甲等廵邏<lb/>
　　修道遇嚴寒雨雪侵膚請每旗滿洲給帳房二十<lb/>
　　䝉古漢軍各十一三營盔甲旗幟年乆敝壊應酌<lb/>
　　留朋扣銀修整每營設鳥鎗百帳房八十一内外<lb/>
　　營馬草料俱有定價惟三營草豆毎月由五城司<lb/>
<pb n="KR2m0053_WYG_176-9a"/>
　　坊官開時價報户部户部始行支放兵丁先期稱<lb/>
　　貸拮据應核實每馬月給銀二両五錢户部按月<lb/>
　　支放七年六月奏言八旗捕盗歩軍校滿洲三員<lb/>
　　蒙古漢軍各一員輪流值月遇盗案與本旗副尉<lb/>
　　一體議處一旗地方遼濶一人值月不能遍及雖<lb/>
　　有議處之條實無弭盗之益請分滿洲旗為三捕<lb/>
　　盗歩軍校三員分管蒙古漢軍捕盗歩軍校各一<lb/>
　　員各管本旗地方以専責成均下部議行十二年<lb/>
<pb n="KR2m0053_WYG_176-9b"/>
　　五月調户部侍郎十三年四月兼理兵部授正黄<lb/>
　　旗漢軍都統九月調鑲紅旗漢軍都統軍機處行<lb/>
　　走七月充㑹典館總裁授兵部尚書㝷調户部管<lb/>
　　理三庫十二月赴四川軍營疏言沿途驛逓絡繹<lb/>
　　䝉<lb/>
聖諭酌設筆帖式領催兼司站務而正腰各站經管知<lb/>
　　縣仍委之書役恐多遲悞請再派筆帖式領催駐<lb/>
　　站親行逓送從之時大學士傅恒經略金川軍務<lb/>
<pb n="KR2m0053_WYG_176-10a"/>
　　十四年正月<lb/>
命舒赫徳為恭賛加太子太保師旋留辦軍需奏言督<lb/>
　　撫咨商皆要務所設驛站應嚴考核請飭各督撫<lb/>
　　將省㑹相接之衝驛未設専員及逺近不接向無<lb/>
　　驛站之處如何接續抽設酌限日行里數定為章<lb/>
　　程報部存案其接連外國要隘亦酌設驛站俾重<lb/>
　　務不致稽阻下部議行軍需奏銷蕆事<lb/>
命徃雲貴湖廣河南查閲營伍軍装並勘雲南金沙江<lb/>
<pb n="KR2m0053_WYG_176-10b"/>
　　運銅水道六月奏勘金沙江自新開灘上至黄沙<lb/>
　　坪銅運無阻其上逰四十餘灘多險蜈蚣嶺等十<lb/>
　　五灘危險異常仍湏陸運總督張允隨奏報一律<lb/>
　　開通請交部嚴議所糜帑八萬餘兩着原辦人賠<lb/>
　　補<lb/>
詔免察議上游糜費銀准将下游節省銀抵補其不足<lb/>
　者令張允隨及承辦各員分賠時古州鎮總兵哈尚<lb/>
　　徳因放水請移建城垣<lb/>
<pb n="KR2m0053_WYG_176-11a"/>
上以城工未便輕遷<lb/>
勅舒赫德相度議奏九月覆奏古州上通都匀下接黎<lb/>
　　平城西有山水三穿城逹江江水倒漾山水為所<lb/>
　　阻不能由㴠洞宣洩屢致水患擬於城外掘溝引<lb/>
　　水入溶江其傍南一水去江較逺仍由冰洞入城<lb/>
　　将城内行水溝掘寛建石閘隨時啟閉可免水患<lb/>
　　無庸移城得<lb/>
㫖如所議行十月調兵部尚書十五年六月奏言定例<lb/>
<pb n="KR2m0053_WYG_176-11b"/>
　　額兵百名内扣名糧二分充營中公用奈繕治軍<lb/>
　　械廵防路費多不敷該管官每借支存公銀給兵<lb/>
　　於領餉時按名坐扣餘餉不敷飬贍似應酌給公<lb/>
　　費查東南山多馳驟難施馬兵可稍减西北馬兵<lb/>
　　十居八亦可酌裁籐牌兵全無實用請<lb/>
勅督撫提鎮各就營伍情形酌議将公費名粮於馬兵<lb/>
　　籐牌兵内扣出舊例每百名二分之外請加増数<lb/>
　　分以偹公用廷議允行十二月赴浙江㑹勘海塘<lb/>
<pb n="KR2m0053_WYG_176-12a"/>
　　十六年四月<lb/>
命㑹勘永定河七工下口十月㑹審杭州将軍覺羅額<lb/>
　　爾登婪賘案鞫實觧宗人府治罪十七年正月偕<lb/>
　　侍郎玉保赴北路軍營防範凖噶爾十八年七月<lb/>
　　以逹瓦齊戕喇嘛逹爾扎自立凖夷内亂徹防守<lb/>
　　兵<lb/>
詔舒赫徳回京九月<lb/>
命馳徃銅山辦理黄河决口㝷疏言正河㫁溜淤墊俟<lb/>
<pb n="KR2m0053_WYG_176-12b"/>
　　水落挑河引溜進埽期冬末竣工至洪湖漲溢工<lb/>
　　多汕刷督官兵搶䕶将下游之舊南闗白家墩等<lb/>
　　壩王營减壩開放决范公堤數處以資暢洩奏入<lb/>
　　報<lb/>
聞又奏言洪湖磚工不能經乆惟石工為有益查江南<lb/>
　　之洞庭龍潭等山塲及山東嶧縣之花山産石料<lb/>
　　并近水次易運分咨両省採辦於明嵗二月到工<lb/>
　　請<lb/>
<pb n="KR2m0053_WYG_176-13a"/>
簡熟諳工程大臣帶工員來江辦理<lb/>
上命侍郎嵇璜徳爾敏徃涖其事十二月奏張家馬路<lb/>
　　及二閘漫口合龍大溜復歸故道得<lb/>
㫖下部優叙加二級時都爾伯特台吉策凌烏巴什等<lb/>
　　率衆投誠凖噶爾宰桑瑪木特追之䦨入北路卡<lb/>
　　倫旋逸出<lb/>
上命舒赫徳赴鄂爾昆軍營先是有<lb/>
㫖令将軍大臣等與薩喇勒查拿瑚圖克等之便招諭<lb/>
<pb n="KR2m0053_WYG_176-13b"/>
　　凖噶爾烏梁海十九年正月舒赫徳奏報恭賛達<lb/>
　　青阿誘擒瑪木特薩喇勒擒獲烏梁海得木齊扎<lb/>
　　木恭瑚圖克等疏至<lb/>
諭曰舒赫徳等奏凖噶爾逹瓦齊復作台吉烏梁海不<lb/>
　願歸順已令薩喇勒暫住卓克索地方宣揚兵勢另<lb/>
　籌辦理等語竟未喻辦理此事之㫖前令将烏梁海<lb/>
　收降招服者非因達瓦齊訥黙庫濟爾噶爾彼此搆<lb/>
　釁乘亂而始辦也特因烏梁海追逐䇿凌直入我卡<lb/>
<pb n="KR2m0053_WYG_176-14a"/>
　倫若不懲治必致肆意妄行是以令於此時或許歸<lb/>
　降或行驅逐一經辦定於地方長乆有益原與達瓦<lb/>
　齊之復作台吉與否全無闗渉朕曽降㫖軍營将軍<lb/>
　大臣毋得偏執己見致令薩喇勒辦理周章今觀此<lb/>
　奏豈非故掣其肘乎若謂薩喇勒馬力疲乏即令其<lb/>
　在駐劄處暫為休息未始不可達瓦齊復作台吉之<lb/>
　處何必齒及此尤朕所不觧也再瑪木特已經釋放<lb/>
　伊若感恩自必來歸如不歸誠必将此事告知伊台<lb/>
<pb n="KR2m0053_WYG_176-14b"/>
　吉其台吉豈肯晏然即已勢必遣使前來索取逃人<lb/>
　策凌等彼時非發兵征討更無善策在舒赫徳等以<lb/>
　為既将瑪木特釋放若扎木恭等亦照此釋放便可<lb/>
　無事獨不思堂堂天朝有如是辦理之法乎今凖夷<lb/>
　正值力弱舒赫徳尚如此畏怯若遇彼猖獗時伊等<lb/>
　不過收入喀爾喀一籌莫展而已俟烏梁海辦竣之<lb/>
　後瑪木特若不來歸亦必一律辦理今應如何防範<lb/>
　瑪木特之處亦宜預為留心此時惟遵朕屢次所降<lb/>
<pb n="KR2m0053_WYG_176-15a"/>
　諭㫖飭諭薩喇勒悉心妥辦舒赫徳倘再行從中阻<lb/>
　撓决不寛恕其罪三月奏凖噶爾烏梁海已逺徙俄<lb/>
　　羅斯界投誠之策凌等暫在推河拜達里克庫爾<lb/>
　　竒勒等處種地㳺牧<lb/>
詔回京面領<lb/>
諭㫖仍赴軍營四月<lb/>
諭曰舒赫徳此次差徃軍營辦理一切舛謬從前行文<lb/>
　凖噶爾達瓦齊一事自應奏聞請㫖遵行乃一面具<lb/>
<pb n="KR2m0053_WYG_176-15b"/>
　奏一面即行擅發甚屬錯悞曾将應行察議之處暫<lb/>
　令存記今令舒赫徳等查奏原任貝勒額林沁公格<lb/>
　勒克巴木丕勒未至調遣地方一案伊等公然為之<lb/>
　奏請寛免此等奉調遲悞之罪軍務攸闗豈得因其<lb/>
　曽効微勞即從寛宥乎况此原係伊等應行查恭之<lb/>
　事乃並未恭奏已屬寛縱及朕諭令查奏復敢巧為<lb/>
　開脱舛謬已極着交部将伊前次存記之案一併嚴<lb/>
　察議奏部議革職得<lb/>
<pb n="KR2m0053_WYG_176-16a"/>
㫖舒赫徳着将從前所有加級紀錄盡行銷去從寛免<lb/>
　其革職七月輝特台吉阿睦爾撒納來歸舒赫徳與<lb/>
　　定邉副将軍策楞疏将阿睦爾撒納等大台吉留<lb/>
　　軍營候<lb/>
㫖眷屬移住蘇尼特<lb/>
上斥其辦理錯謬<lb/>
諭将阿睦爾撒納等妻子撤囘令㑹集一處在烏里雅<lb/>
　蘇台附近㳺牧居住復<lb/>
<pb n="KR2m0053_WYG_176-16b"/>
諭曰舒赫徳自去年命徃北路軍營所辦諸事動輙乖<lb/>
　張其查拿瑪木特擅入卡倫一案有凖噶爾扎那噶<lb/>
　爾布差人投書詢問舒赫徳並不奏聞請㫖竟擅自<lb/>
　致書達瓦齊其舉動冐昧實出意外朕彼時降㫖嚴<lb/>
　行申飭及來京時面加訓諭伊亦自知錯謬因末行<lb/>
　治罪嗣因策凌烏巴什歸誠知凖噶爾簒奪相仍人<lb/>
　心離散實有可乘之機特命策楞為定邉左副将軍<lb/>
　並令舒赫徳協同辦理舒赫徳在熱河面領訓誨指<lb/>
<pb n="KR2m0053_WYG_176-17a"/>
　授極為詳明伊二人自到軍營畏葸猜疑毫無籌畫<lb/>
　凡所部署事事不合機宜即如阿睦爾撒納等窮蹙<lb/>
　來歸尚未接見即議令将兵壮屯駐軍營同來眷屬<lb/>
　悉移置於戈璧之南相距數千里使其父母妻子分<lb/>
　析離居此豈在天理人情之内在阿睦爾撒納等甫<lb/>
　經歸命焉知天朝将伊等分遣安挿究屬何意㫁不<lb/>
　能不生疑畏且並不候㫖竟稱一面奏聞一面辦理<lb/>
　此何等重大事而率意妄行乃爾耶至阿睦爾撒納<lb/>
<pb n="KR2m0053_WYG_176-17b"/>
　稱有徳濟特台吉率衆一千户亦傾心向化因為水<lb/>
　所阻又阿睦爾撒納胞兄及其親子為瑪木特所拘<lb/>
　並求給與口糧馬匹前徃救應接取成衮扎布薩喇<lb/>
　勒努三俱以為可行而策楞舒赫徳悉堅執不允薩<lb/>
　喇勒係熟悉彼處情形之人既以為可行伊二人必<lb/>
　欲執拗不知其出何肺腑方今凖夷叠遭内亂所屬<lb/>
　部落叩闗内附者接踵而至此正可以大示懐柔永<lb/>
　綏邉境之時策楞舒赫徳身膺重寄何顛倒舛謬至<lb/>
<pb n="KR2m0053_WYG_176-18a"/>
　於此極盖舒赫徳因朕有十月間令伊進京之㫖遂<lb/>
　一切茍且辦理其不肯接濟阿睦爾撒納者恐致遷<lb/>
　延不得歸家之故又自以同列大臣才具大率與彼<lb/>
　相若而伊親信已乆即辦事不當不過申飭議處未<lb/>
　有可代其任者國家簡用大臣寄以専閫重任而乖<lb/>
　張僨事如此實為深負朕恩舒赫徳着革職以閑散<lb/>
　在叅賛上効力贖罪家産俱着籍没其子舒常着革<lb/>
　職發徃黒龍江披甲在京諸子着拿交刑部以為大<lb/>
<pb n="KR2m0053_WYG_176-18b"/>
　員負恩者戒旋赴鄂爾昆塔米爾等處經理阿睦爾<lb/>
　　撒納等㳺牧二十年正月<lb/>
命以章京銜協理烏里雅蘇台事務二十一年給副都<lb/>
　　統銜九月廵臺站至努克木倫沿途查拿掠馬之<lb/>
　　厄魯特䕶送運徃軍營口粮牲隻至額爾齊斯有<lb/>
　　掠臺站之烏梁海竄俄羅斯向之索取奏至<lb/>
上嘉其辦理尚合機宜令來京補正紅旗漢軍副都統<lb/>
　　子舒常並授三等侍衛二十二年二月授兵部尚<lb/>
<pb n="KR2m0053_WYG_176-19a"/>
　　書兼鑲黄旗漢軍都統赴巴里坤恭賛軍務七月<lb/>
　　因奏防範沙喇斯游牧内移<lb/>
上以舒赫徳藉作歸計<lb/>
訓飭之十二月<lb/>
諭曰從前舒赫徳在軍營時屢獲重譴朕皆曲為寛宥<lb/>
　因今春西師兩路進𠞰不得其人将伊喚回加恩起<lb/>
　用凡一切機宜朕俱詳晰面諭切嘱不可復行退縮<lb/>
　令其到軍營時傳諭将軍成衮扎布善為協同辦理<lb/>
<pb n="KR2m0053_WYG_176-19b"/>
　詎意舒赫徳到軍營進兵以來所辦諸事俱不奮勉<lb/>
　将軍成衮扎布本係䝉古伊雖經厯戰陣之事然未<lb/>
　面領訓諭則舒赫徳理應盡心相助乃伊等此次所<lb/>
　辦之事違失機宜甚多即如伊等進兵時既将克勒<lb/>
　特烏魯特等游牧招服即當将馬匹收取以益我兵<lb/>
　力使賊無所施其叛逆伎倆方得制禦之道伊等方<lb/>
　且諭彼避入山中以為恐被我軍作躪致使賊有餘<lb/>
　力俟我兵既過即行叛去以此一端而論即可見其<lb/>
<pb n="KR2m0053_WYG_176-20a"/>
　諸事全無成算及朕降㫖責諭方且東遮西露往來<lb/>
　道路以致疲馬力於無用之地此皆舒赫徳並不将<lb/>
　朕諭㫖詳晰曉諭将軍成衮扎布之所致也盖兵法<lb/>
　忌怯弱而舒赫徳選懦性成兵法忌諱飾而舒赫徳<lb/>
　最工文過合計伊前後罪譴即正以典刑亦不足蔽<lb/>
　辜但西路進兵以來事雖未能就緒尚無挫軍威而<lb/>
　損國體之處若即将伊正法伊反得諉過於将軍成<lb/>
　衮扎布矣朕念成衮扎布去嵗擒叛賊青滚襍布之<lb/>
<pb n="KR2m0053_WYG_176-20b"/>
　功看伊顔靣貰舒赫徳以不死然其不足復用所為<lb/>
　下愚不移亦屢試而知之矣舒赫徳著加恩免死革<lb/>
　職令為兵丁在軍營自偹貲斧効力贖罪再伊子舒<lb/>
　常亦因加恩舒赫徳復授為侍衛遣往軍營今舒赫<lb/>
　徳既經革職舒常著仍革退侍衛發黒龍江二十三<lb/>
　　年<lb/>
諭給舒赫徳頭等侍衛銜駐防阿克蘇十月将軍兆恵<lb/>
　　追𠞰逆回霍集占罙入被圍<lb/>
<pb n="KR2m0053_WYG_176-21a"/>
命定邉右副将軍富徳徃援授舒赫徳恭賛大臣舒赫<lb/>
　　徳以阿克蘇通葉爾𦍑喀什噶爾要隘設卡倫令<lb/>
　　囬人辦納糧米<lb/>
上嘉之授副都統旋擢吏部侍郎遷工部尚書鑲紅旗<lb/>
　　滿洲都統<lb/>
賜戴孔雀翎十二月簡阿克蘇鋭卒并諸路兵先至者<lb/>
　　馳援兆恵軍二十四年正月與富徳合軍至呼爾<lb/>
　　璊賊騎五千餘迎戰撃敗之轉戰五日四夜戮賊<lb/>
<pb n="KR2m0053_WYG_176-21b"/>
　　千餘㑹恭賛大臣公阿里衮督觧馬亦至乘夜呼<lb/>
　　突斫陣賊大潰兆恵聞鎗砲聲知援至夾擊逆酋<lb/>
　　布拉呢敦脅中鎗舁入城遁喀什噶爾時恭賛大<lb/>
　　臣巴祿阿桂在巴爾楚克亦悉精鋭徃軍營策應<lb/>
　　㨗<lb/>
聞得<lb/>
㫖嘉奨七月舒赫徳移駐葉爾𦍑<lb/>
命阿桂駐阿克蘇辦事嗣以阿桂䕶送屯田囬人赴伊<lb/>
<pb n="KR2m0053_WYG_176-22a"/>
　　犁廵查邉徼舒赫徳仍駐阿克蘇先後奏定囘城<lb/>
　　賦税䑓站酌設伯克阿克蘇皷鑄騰格以四分存<lb/>
　　公六分散給囬人阿克蘇庫車哈喇沙爾烏什和<lb/>
　　闐設筆帖式専理囬務派陜甘同知通判管粮餉<lb/>
　　牧羣差務分駐侍衛三年更代均得<lb/>
㫖議行二十六年<lb/>
命圖形<lb/>
　紫光閣<lb/>
<pb n="KR2m0053_WYG_176-22b"/>
御製賛曰屢授重寄亦屢左遷厲厥意懦策厥材賢白<lb/>
　衣白水聞黒水信安衆進援爵秩重晋二十七年十<lb/>
　　二月<lb/>
諭於戸部飯銀内每年賞銀五百兩二十八年五月充<lb/>
　經筵講官兼署工部尚書歩軍統領加太子太保二<lb/>
　　十九年<lb/>
命與侍郎裘曰修徃訊福建提督黄仕簡恭奏厦門洋<lb/>
　　行陋規案因所辦未得領要奉<lb/>
<pb n="KR2m0053_WYG_176-23a"/>
諭㫖指示覆審督撫無收受陋規事惟屬員代購物件<lb/>
　　屬實<lb/>
詔觧總督楊廷璋任廵撫定長從寛留任道府同知落<lb/>
　　職治罪有差詳見楊廷璋傳三十年正月暫兼管<lb/>
　　户部事務充<lb/>
　國史館副總裁三十一年二月署陜甘總督時議修<lb/>
　　西寜鞏昌所屬縣及嘉峪闗外燉煌玉門巴里坤<lb/>
　　城舒赫徳奏定章程四條一估計工叚立標簽以<lb/>
<pb n="KR2m0053_WYG_176-23b"/>
　　便勘騐一舊坍卸料物分别應用一工員依限程<lb/>
　　工督辦總辦各員不時嚴催一在工佐雜分叚經<lb/>
　　理聼督工大員稽察分别勸懲<lb/>
詔如所議又奏言甘肅賑務𦂳要部撥城工銀經過多<lb/>
　　係灾區請令州縣就近截領給賑藩庫另撥項給<lb/>
　　辦城工免稽遲而省運費復撥兵先徃穆壘耕作<lb/>
　　備次年送到民户口糧籽種之需其各省發遣新<lb/>
　　疆人犯奏准伊犁三人烏嚕木齊一人周流派撥<lb/>
<pb n="KR2m0053_WYG_176-24a"/>
　　七月署户部尚書三十二年二月充三通館副總<lb/>
　　裁十月<lb/>
命偕侍郎邁拉遜徃審湖南桃源縣生員林鳳鳴控知<lb/>
　　縣狄如煥及湖北棗陽縣監生張舒控知縣永福<lb/>
　　藉差苛派二案均鞫虚抵罪如律因奏雲南大兵<lb/>
　　不日凱旋各站額設夫馬外應添若干請動司庫<lb/>
　　銀發給各屬専雇夫馬至站差竣核銷如有不敷<lb/>
　　按糧均派毋許私行攅凑銀錢以息浮言而杜奸<lb/>
<pb n="KR2m0053_WYG_176-24b"/>
　　弊三十三年正月暫署歩軍統領二月授恭賛大<lb/>
　　臣<lb/>
命赴滇與阿里衮鄂寕籌辦軍務進𠞰緬匪旋以宻奏<lb/>
　　籌辦情形有設法招致投誠語<lb/>
諭曰昨舒赫徳鄂寕宻陳籌辦情形一摺甚屬乖謬内<lb/>
　如計算進兵馬匹一事拘泥成数毎兵千名應給馬<lb/>
　三千九百通計需馬十萬餘匹其説甚誕試問前者<lb/>
　平定凖夷囬部豈此么䯢可比然用馬何嘗至如許<lb/>
<pb n="KR2m0053_WYG_176-25a"/>
　之多即康熈年間征𠞰呉逆滇黔一帶未始不調集<lb/>
　兵衆亦不聞辦馬竭蹶若此滇省籌辦糧馬原不無<lb/>
　少有拮据朕新正閲鄂寕奏摺即已洞鍳所以宻諭<lb/>
　舒赫徳徃辦此事并屢諭該督撫從長計議乃舒赫<lb/>
　徳一到滇省即張皇其詞匆忙入告有似滇省之事<lb/>
　朕總不知藉彼奏而朕始悉其端委者然有是理乎<lb/>
　至摺内稱設法招致緬匪投誠所見尤屬荒唐無耻<lb/>
　逈非情理所應有進𠞰緬匪一事朕初無必欲辦理<lb/>
<pb n="KR2m0053_WYG_176-25b"/>
　之意屢降諭㫖甚明因楊應琚措置乖張其勢難以<lb/>
　中止遂令明瑞徃蕆其事明瑞統兵罙入督率将士<lb/>
　擊斬披靡獨以額勒登額逗遛僨事屢促赴援䘮心<lb/>
　不顧以致賊匪抄出前路窺伺大營明瑞自率扎拉<lb/>
　豐阿觀音保等殿後擁䕶秉志堅貞預存不肯中道<lb/>
　輕還之意是以親冐鋒鏑寕為臨陣捐軀陸續回營<lb/>
　弁士所損不及十之一二此軍行實在情事莫不共<lb/>
　見共聞至現在籌辦機宜原欲從長審慎並無急於<lb/>
<pb n="KR2m0053_WYG_176-26a"/>
　為掃穴殱渠之計第将軍叅賛既勤事効節誼難置<lb/>
　之不問而國體所係應行應止亦當随時制宜如機<lb/>
　有可乘則整兵繕邉厚集繼進無妨稍需時日使将<lb/>
　來果不必辦理朕即明降諭㫖暫行撤兵中外聞之<lb/>
　孰不以為光明正大若如舒赫徳所奏乃漢唐宋明<lb/>
　庸懦無能之君臣所為我堂堂大清勢當全盛簡卒<lb/>
　偫糧殄此醜類於力有何不給而肯效掩耳盗鈴恬<lb/>
　不為耻耶且緬甸毎以詐降為狡獪長技楊應琚等<lb/>
<pb n="KR2m0053_WYG_176-26b"/>
　已屢受其愚即此事賊衆自知得罪天朝懼干申討<lb/>
　或有遣人乞降之信尚當嚴加拒斥責令兇酋束身<lb/>
　歸命或遣大頭目賫表輸誠庻可允其代奏朕亦屢<lb/>
　經諭及舒赫徳在京早熟聞之即起程前朕慮其偏<lb/>
　於将就完局曾面加訓誡伊亦自以更厯已乆必不<lb/>
　敢再致荒唐為對何一離朕前竟爾自相剌謬至是<lb/>
　幸而當今綱紀肅清一切皆稟承朕㫖伊等欲為此<lb/>
　鄙謬之舉尚不敢不先行入告朕得及時飭駁急令<lb/>
<pb n="KR2m0053_WYG_176-27a"/>
　停止朝廷一舉一動皆臣民耳目所屬何所庸其粉<lb/>
　飾况軍國重務豈可自欺欺人設無知之徒聞有此<lb/>
　奏疑朕授意舒赫徳所為無論朕不肯受且朕何如<lb/>
　主若如此等事稍有游移則前此底定西陲何以克<lb/>
　奏膚功於二萬餘里之外哉舒赫徳向在左右承朕<lb/>
　指示調度辦事尚能妥協一行奉差輙難専任此次<lb/>
　所奏竟爾復蹈故轍着交部嚴加議處部議革職並<lb/>
　革雲騎尉世職<lb/>
<pb n="KR2m0053_WYG_176-27b"/>
命給都統銜授恭賛大臣赴烏什辦事三十六年土爾<lb/>
　　扈特汗渥巴錫台吉策伯克多爾濟並各鄂拓克<lb/>
　　台吉烏巴什舍楞等全部歸順<lb/>
命徃伊犁經理撫輯㝷授伊犁将軍舒赫徳遵<lb/>
㫖籌辦安汎設偵飬贍撫綏應行入<lb/>
覲之台吉大頭目驛送入京查明部落户口安置伊犁<lb/>
　　其餘部衆俱量擇善地分編以居俾烏嚕木齊塔<lb/>
　　爾巴哈台兩處大臣就近統理事<lb/>
<pb n="KR2m0053_WYG_176-28a"/>
聞<lb/>
上嘉之十一月授户部尚書先是定議移西安滿洲兵<lb/>
　　二千駐防巴里坤居西城原任緑旗兵移東城三<lb/>
　　十七年五月舒赫徳㑹同總督文綬奏言西北城<lb/>
　　地窪積水滿漢官兵商民同居城狹人衆勘於東<lb/>
　　門外半里許建滿城一座官署兵房四千八百間<lb/>
　　地近屯田泉甘土渥使兩城形勢聨絡廷議允行<lb/>
　　九月奏言沙拉博山鉛厰以廢員委辦而厰中所<lb/>
<pb n="KR2m0053_WYG_176-28b"/>
　　撥遣犯恐聚集滋事請令屯田官一員總理撥屯<lb/>
　　兵四十供驅策遣犯百名一半開礦一半輪流種<lb/>
　　地官給牛種耕具官員三年議叙遣犯分别减年<lb/>
　　即准為民從之是月授領侍衛内大臣三十八年<lb/>
　　二月子舒常責斃家人二名<lb/>
特諭改發伊犁交舒赫徳嚴行管束三月<lb/>
御賜詩曰伊犁萬里撫軍民不比堂亷取㫖頻此豈僅<lb/>
　為保障寄因之特用老成人固思舊侣歡常聚其奈<lb/>
<pb n="KR2m0053_WYG_176-29a"/>
　嚴疆倚獨諄食少事煩正何礙如斯我亦倍精神四<lb/>
　　月加太子太保七月晋<lb/>
　武英殿大學士兼管刑部事務充<lb/>
　國史館四庫全書館清字經館總裁正白旗滿洲都<lb/>
　　統十月<lb/>
賜黒狐端罩總理吏部及户部三庫事務仍兼刑部如<lb/>
　　初以原銜充<lb/>
　經筵講官三十九年三月兼翰林院掌院學士九月<lb/>
<pb n="KR2m0053_WYG_176-29b"/>
命徃江南籌辦黄河老壩口堤工因夀張奸民王倫假<lb/>
　　邪教紏衆據臨清舊城<lb/>
命先赴山東偕額駙拉旺多爾濟左都御史阿思哈及<lb/>
　　廵撫徐績擒𠞰分兵三路舒赫徳與拉旺多爾濟<lb/>
　　自徳州進阿思哈由髙唐州赴梁家淺㑹合廵撫<lb/>
　　徐績進直𨽻總督周元理由故城進㑹兵至臨清<lb/>
　　賊退踞廢城土岡阿思哈徐績率兵掩擊斬戮數<lb/>
　　十人賊竄入城副都統伍什布侍衛伊琳等入城<lb/>
<pb n="KR2m0053_WYG_176-30a"/>
　　殱戮侍衛音濟圖春寕擊賊於塔灣舒赫徳拉旺<lb/>
　　多爾濟赴舊城東南隅與阿思哈徐績兵合令委<lb/>
　　署翼長保倫等進舊城搜𠞰薄暮列兵上城周圍<lb/>
　　廵警令侍衛納穆扎在北門衝要堵賊去路殱賊<lb/>
　　數百生擒百餘村民俱縛賊來獻王倫自焚死有<lb/>
　　名賊目孟燦梵偉等俱檻觧伏誅舒赫徳疏陳善<lb/>
　　後事宜一賊平示諭良民歸里酌給口糧資送一<lb/>
　　舊城民房被燬酌給貧民修費一難民囬籍寒冬<lb/>
<pb n="KR2m0053_WYG_176-30b"/>
　　難傭工覔食照被灾極貧例給四月口糧一城外<lb/>
　　村荘焚掠一空本年錢糧請緩至明秋起徴漕米<lb/>
　　及民借倉榖麥本等項緩至明秋分兩年帶徴附<lb/>
　　近州縣俱照此辦理一首逆及有名賊目房地入<lb/>
　　官變價入於本案動用一民間牛馬被掠請動帑<lb/>
　　買牛五百頭聼小民領用一年後将原價交官歸<lb/>
　　欵十一月叙功加三級<lb/>
賜御用貂尾冠黒狐褂<lb/>
<pb n="KR2m0053_WYG_176-31a"/>
諭曰大學士舒赫徳辦理山東逆匪王倫一案迅速𠞰<lb/>
　除安輯良善經理諸務俱能竭盡心力動合機宜深<lb/>
　可嘉尚着加恩授為御前大臣賞戴雙眼孔雀翎其<lb/>
　從前所得雲騎尉世職仍着賞給四十年五月教習<lb/>
　　庻吉士四十一年二月金川平<lb/>
命繪入前五十功臣<lb/>
御製賛曰土爾扈特安集邉城命入綸閣速定臨清金<lb/>
　川之役未悉端委書㫖承行時亦賛理三月奏山東<lb/>
<pb n="KR2m0053_WYG_176-31b"/>
　　民李承納呈控丁元明鑚通伊子舒寕奪開煤窑<lb/>
　　承納轉托贊善王燕緒闗説現将舒寕拿交刑部<lb/>
諭曰舒寕先因獲罪發徃交伊父舒赫徳管束嗣復加<lb/>
　恩准帶囬京乃竟怙惡不悛敢與人交徃圖利玷辱<lb/>
　伊父顔面實屬敗類適王燕緒隨駕在此因命軍機<lb/>
　大臣及侍郎和珅廵撫楊景素會同詢問舒寕與丁<lb/>
　元明夥開煤窑竟屬實有其事舒寕係大學士之子<lb/>
　本不應交渉外事即或丁元明原係山主應行開採<lb/>
<pb n="KR2m0053_WYG_176-32a"/>
　之人亦非舒寕所當干預若其理曲情虚恃有舒寕<lb/>
　之勢争佔他人窑座則舒寕之罪更重如審訊得實<lb/>
　其人豈可復留今両造具在一經研訊無難水落石<lb/>
　出至舒赫徳自請治罪之處尚可從寛舒寧之生事<lb/>
　不法非伊意料所及且於接呈之後愧憤惶悚即将<lb/>
　伊子拿送刑部據實具奏所辦尚是設舒赫徳敢於<lb/>
　容隠别經發覺則其首領亦不能保但不能管教伊<lb/>
　子咎有應得着交都察院嚴加議處旋議革任<lb/>
<pb n="KR2m0053_WYG_176-32b"/>
詔免舒寕發伊犁充當苦差交舒赫徳自加責處再行<lb/>
　　發徃李承納圖佔煤窑營謀架控罪亦如之七月<lb/>
　　充<lb/>
　文淵閣領閣事四十二年充蒙古源流臨清紀畧正<lb/>
　　總裁四月卒<lb/>
諭曰大學士舒赫徳老成端重練逹有為朕御極之初<lb/>
　即膺任使宣猷中外四十餘年前此平定囬城懋著<lb/>
　勞績嗣於西陲撫輯歸順逺藩東省𠞰捕悖逆匪衆<lb/>
<pb n="KR2m0053_WYG_176-33a"/>
　　悉心籌畫動合機宜實為國家得力大員自簡任綸<lb/>
　　扉日直内庭兼綜部務勤勞匪懈倚毗良深兹以<lb/>
聖母孝聖憲皇后山陵大禮扈從前來至期應恭㸃<lb/>
神主襄事乃於十九日忽遘時疾即𣲖太醫院堂官診視<lb/>
　　頻加存問以冀速痊兹遽聞溘逝深為震悼即賞給<lb/>
　　陀羅被遣額駙福隆安帶領侍衛十員徃奠茶酒俟<lb/>
　　進京仍親臨賜奠加恩晋贈太保入祀賢良祠其任<lb/>
　　内革職降級之案概予開復伊子舒常已諭令馳驛<lb/>
<pb n="KR2m0053_WYG_176-33b"/>
　　來京治䘮應得䘏典該部察例具奏<lb/>
　御製賜酹詩曰扈蹕将㐮事中途忽永辭失斯佐惜矣<lb/>
　　屬我命逄其中外力宣乆絲綸心謹司老成漸凋䘮<lb/>
　　觸緒總興悲五月<lb/>
　上臨奠祭<lb/>
　諭曰大學士舒赫徳應得封典着加恩仍行給與謚文<lb/>
　　襄<lb/>
　賜祭塟如例四十四年<lb/>
<pb n="KR2m0053_WYG_176-34a"/>
上製懐舊詩列入五功臣詩曰遇順饒有智逄艱或失<lb/>
　算究以從政乆經事實明練屢罷屢復用中心惜英<lb/>
　彦踐厯更老成遂掌絲綸渙西師頻建功然職在恭<lb/>
　賛土爾扈歸順經理實妥善六日靖臨清則信資偉<lb/>
　幹爕理原未乆勲伐誠可按懐舊不能忘凄然一染<lb/>
　翰子舒常現官左都御史<lb/>
　　　永貴<lb/>
　　永貴滿洲正白旗人姓拜都父布蘭泰官古北口<lb/>
<pb n="KR2m0053_WYG_176-34b"/>
　　提督世襲雲騎尉自有傳永貴於雍正十三年由<lb/>
　　筆帖式授户部主事乾隆四年遷本部員外郎十<lb/>
　　年遷郎中十一年三月授湖南辰沅永靖道十二<lb/>
　　年三月擢雲南布政使十一月調浙江布政使十<lb/>
　　四年七月署浙江廵撫十五年十二月疏言行銷<lb/>
　　浙鹽之温州台州寕波等府及江南所屬松江府<lb/>
　　向以地近場竈私梟滋事經督臣李衛奏明發帑<lb/>
　　交地方文武官收買場竈餘塩名為帑塩嗣因武<lb/>
<pb n="KR2m0053_WYG_176-35a"/>
　　員領辦較多有浙江提標松江提標黄巖鎮樂清<lb/>
　　協平陽協寕海營等武職衙門經辦塩務責以廵<lb/>
　　緝稽查由是商引疏消但從前立法未周致有奉<lb/>
　　行不善今條例八事一向來各武職請領帑本徑<lb/>
　　赴道庫支領差弁給竈收塩文武不相綂屬不能<lb/>
　　隨時稽察恐啟侵挪扣尅之弊嗣後除地方並無<lb/>
　　文職及不領帑本各營無庸置議外其温州台州<lb/>
　　所屬之黄巖鎮樂清協寕海營均㑹同該縣具批<lb/>
<pb n="KR2m0053_WYG_176-35b"/>
　　由道詳准給領寄貯縣庫給竈時營員㑹同塩大<lb/>
　　使移縣支領據實給發仍令各縣場将收發銀数<lb/>
　　報塩政各衙門其帑商課程塩本外輸等項亦令<lb/>
　　會同徴收起觧支發一各營赴竈收塩均令㑹同<lb/>
　　塩大使遵照官秤收發仍按冊報塩政各衙門以<lb/>
　　杜私售浮收之弊一收發塩銀各營俱係副恭承<lb/>
　　辦仍歸廵撫節制惟黄巖鎮係鎮臣經理應改委<lb/>
　　該鎮中軍辦理責成鎮臣督察其各處司厫廵緝<lb/>
<pb n="KR2m0053_WYG_176-36a"/>
　　收塩之弁俱令詳廵撫給發委牌一辦帑銀塩應<lb/>
　　於嵗底令各員會同盤查其黄巖縣帑塩係黄巖<lb/>
　　鎮中營協辦寕海縣長亭場帑塩係寕海營協辦<lb/>
　　均令台州府會同黄巖鎮盤查樂清縣長林場帑<lb/>
　　塩係樂清協協辦令温州府㑹同温州鎮盤查其<lb/>
　　江浙提標中營所辦責成両處提督率同寕波松<lb/>
　　江二府盤查其温州台州二府令温處道寕紹道<lb/>
　　盤查崇明場令太倉州盤查仁和場令杭州府盤<lb/>
<pb n="KR2m0053_WYG_176-36b"/>
　　查青村下砂袁浦三場令松江府盤查但有挪移<lb/>
　　虧缺将㑹辦盤查文武各官分别恭處着賠一各<lb/>
　　商請領塩引毎商以四百引為率務令全納課程<lb/>
　　方准領運完足全帑再領後塩其給發竈價非實<lb/>
　　在無力窮户不得預行借給一黄巖鎮收發塩觔<lb/>
　　照江浙提標例令該鎮委定弁目専司經理廣為<lb/>
　　銷售所賣引塩餘利量給飯食公費外餘歸帑塩<lb/>
　　盈餘項下報撥充餉有欺隠侵蝕者照侵盗錢糧<lb/>
<pb n="KR2m0053_WYG_176-37a"/>
　　例罪之一武職辦塩地方有失察私塩案副恭等<lb/>
　　照兼轄官議處委辦偹弁照専汛官議處其實力<lb/>
　　緝獲私塩者按所獲分别議叙一各府協營所收<lb/>
　　經費現令據實開報其廵塩兵役虚糜廪禄者逐<lb/>
　　一裁汰分别應留應革奏定章程有浮收侵扣者<lb/>
　　嚴叅究處下部議行十六年閠五月實授浙江廵<lb/>
　　撫先是上年浙省温台等屬偏灾<lb/>
命照例蠲賑永貴奏以知府金洪銓専辦賑務嗣因洪<lb/>
<pb n="KR2m0053_WYG_176-37b"/>
　　銓辦理不善永貴奏請勒令休致總督喀爾吉善<lb/>
　　復奏洪銓玩視民瘼應革職留浙効力贖罪御史<lb/>
　　范廷楷亦以永貴狥庇洪銓劾奏<lb/>
諭曰金洪銓玩賑誤公非㝷常闒茸之員可比該撫僅<lb/>
　請休致實屬瞻徇是以朕見喀爾吉善之奏即将該<lb/>
　知府革職留省効力而傳諭切責永貴者不啻至再<lb/>
　至三矣且永貴辦理未妥之處不獨金洪銓一事其<lb/>
　籌畫灾賑諸務種種張皇竭蹷苐封疆重任一時難<lb/>
<pb n="KR2m0053_WYG_176-38a"/>
　得其人且浙省現多被灾之處驟易新任反於辦理<lb/>
　賑恤之事無益若循例議以降罰使該撫與該督各<lb/>
　存意見轉無補於救灾濟民是以姑從寛貸惟於其<lb/>
　果能實力妥協辦賑與否以定永貴之去留耳是年<lb/>
　　浙東各郡旱永貴先後奏入叠奉<lb/>
恩諭暫弛海禁以通商販截留本省及江蘇漕糧八十<lb/>
　　萬石又借撥江蘇湖廣福建江西米五十五萬石<lb/>
　　以資賑糶並令江浙二省就近報捐俊秀收納本<lb/>
<pb n="KR2m0053_WYG_176-38b"/>
　　色折色以補倉儲十二月<lb/>
諭曰浙省今年春旱成灾本重廵撫永貴竟至張皇失<lb/>
　措茫無定見於附近之江南江西福建湖廣山東等<lb/>
　省既四處告糴不已甚至欲委員逺赴奉天採買米<lb/>
　糧且稱賑糶所需必得三百萬石之數方足以資接<lb/>
　濟從來辦理賑務㫁無因一省被灾遂𣣔竭數省之<lb/>
　力以供其用者故朕降㫖訓飭乃近聞永貴在浙竟<lb/>
　至有心諱飾将來於賑糶諸務必𣣔多所撙節則是<lb/>
<pb n="KR2m0053_WYG_176-39a"/>
　該撫從前并非為民總屬為己其意不過欲多得米<lb/>
　石遂可有恃無恐縱事不竟行且得藉以謝灾黎且<lb/>
　以杜朕責防人彈封疆大臣豈宜如此存心耶然朕<lb/>
　猶以為為百姓起見不妨姑留之以觀後效今乃一<lb/>
　變而有諱灾之意是其辦賑不妥矣朕子恵元元痌<lb/>
　瘝在抱一切政務寛嚴時酌其中至於賑恤灾黎每<lb/>
　不惜加恩格外則十六年如一日此天下臣民所共<lb/>
　知者若以永貴一人辦理不善竟至灾民失所非朕<lb/>
<pb n="KR2m0053_WYG_176-39b"/>
　勤求民瘼本懐且使各省督撫聞風效尤漸啟諱災<lb/>
　之習所闗於民主休息者甚鉅實難再為寛容永貴<lb/>
　著革職來京候㫖十七年正月發徃北路軍營効力<lb/>
　　贖罪四月<lb/>
命辦理糧餉二十年十一月<lb/>
上以其辦理奮勉賞按察使銜署臨洮道仍<lb/>
命速徃巴里坤辦糧餉事務二十一年五月<lb/>
賞副都統銜兼恭賛大臣九月<lb/>
<pb n="KR2m0053_WYG_176-40a"/>
命籌辦西路䑓站是年冬厄魯特宰桑逹什策凌等煽<lb/>
　　亂定邉右副将軍兆恵駐伊犁由濟爾哈朗赴特<lb/>
　　訥格爾沿途𠞰賊二十二年二月永貴抵巴里坤<lb/>
　　具以軍中状<lb/>
聞<lb/>
諭嘉官兵同心奮勉<lb/>
賞永貴三等輕車都尉世職㝷<lb/>
賜玉韘荷嚢鼻烟壺三月偕兆恵等由額林哈畢爾罕<lb/>
<pb n="KR2m0053_WYG_176-40b"/>
　　路進𠞰五月領兵追賊扎那噶爾布尼瑪至孟克<lb/>
　　圖嶺未獲<lb/>
上訓飭之十月協辦軍務<lb/>
命署西安廵撫未任<lb/>
詔徃魯克察克辦理屯田事務二十三年三月以侍郎<lb/>
　　銜留軍營辦事是月奏派兵三千六百在烏嚕木<lb/>
　　齊闢展托克三哈喇沙爾等處墾種可收三萬六<lb/>
　　百石<lb/>
<pb n="KR2m0053_WYG_176-41a"/>
諭朂其親徃察勘董勸並較量收成分數酌籌來嵗次<lb/>
　　第增兵墾種事宜旋奏托克三增兵四百哈喇沙<lb/>
　　爾增兵二千又奏昌吉羅克倫各增兵千五百墾<lb/>
　　種從之八月授刑部侍郎十月奏闢展等處收穫<lb/>
　　較上年多六千餘石除備續墾各處籽種外餘穀<lb/>
　　三萬五千八百餘石足敷官兵口糧七月有竒仍<lb/>
　　俟次年早收小麥青稞接濟<lb/>
諭令悉心經畫時兆恵兵抵葉爾羗需用馬匹<lb/>
<pb n="KR2m0053_WYG_176-41b"/>
詔永貴廵查臺站前至阿克蘇即留駐辦理運送馬糧<lb/>
　　事務二十四年六月<lb/>
命囬京九月行至庫車適布政使徳舒觧送囬人為厄<lb/>
　　魯特嗎哈沁所戕永貴奏調率阿克蘇兵搜捕<lb/>
諭令與䕶軍統領努三協殱逆黨十月囬部全平<lb/>
命來京二十五年六月調倉塲侍郎十月疏言毎嵗漕<lb/>
　　艘抵通必於石壩另換剥船由五閘轉運進京自<lb/>
　　大通橋下至通州通永闗計四十餘里從未大加<lb/>
<pb n="KR2m0053_WYG_176-42a"/>
　　挑浚河身愈髙隄㟁愈庳雨大則冲隄潰㟁雨少<lb/>
　　則淺阻膠舟漕運因之遲滯雖每年嵗修終無實<lb/>
　　濟不如為一勞永逸計大挑一次嗣後嵗修可省<lb/>
　　過半<lb/>
詔如議速行十二月授左都御史二十六年正月<lb/>
命徃哈什哈爾辦事六月奏囬部三十一城阿竒木伯<lb/>
　　克請分别鑄給印信又奏擇伯克子弟及囬人可<lb/>
　　造就者賞戴金頂學習辦事俱從之十一月授禮<lb/>
<pb n="KR2m0053_WYG_176-42b"/>
　　部尚書二十七年授鑲紅旗漢軍都統二十八年<lb/>
　　三月疏言囬部地畆取溉溝渠有赫色勒托庸庫<lb/>
　　森提斯衮等河惟赫色勒布伊提斯衮汗阿里克<lb/>
　　三處分别圖巴里克河之水尚不足用請自赫色<lb/>
　　勒河東南浚渠四十餘里引水入赫色勒布伊村<lb/>
　　以資灌溉又托庸河水湍急衝刷地畆派伯克等<lb/>
　　添建上石隄壩並鑿山石以弱水勢報<lb/>
聞五月奏遣托木齊圖等向霍罕額爾徳尼索所佔阿<lb/>
<pb n="KR2m0053_WYG_176-43a"/>
　　濟北鄂斯等處地額爾徳尼遵約歸還<lb/>
上嘉其辦理妥協下部議叙加一級八月還京二十九<lb/>
　　年六月充<lb/>
　經筵講官三十年三月烏什囬人滋事<lb/>
命徃哈什哈爾辦事八月烏什平<lb/>
命駐劄烏什辦事三十三年十月署伊犁将軍十二月<lb/>
　　調吏部尚書三十四年十月調禮部尚書先是厄<lb/>
　　魯特有放馬兵盗哈薩克馬轉誣哈薩克一案辦<lb/>
<pb n="KR2m0053_WYG_176-43b"/>
　　事大臣巴爾品為人朦蔽任意審㫁至是奏請治<lb/>
　　罪<lb/>
上以永貴既查出此案情節不即叅奏根䆒飾詞缷罪<lb/>
　　殊屬取巧交部嚴議降三級調用三十五年四月<lb/>
　　理藩院尚書增海奏凉州荘浪滿洲兵丁應賠損<lb/>
　　傷馬匹銀兩永貴誤将熱河官兵俸餉坐扣<lb/>
詔切責仍交部嚴加查議五月<lb/>
諭曰永貴自署理伊犁将軍以來未能實心任事所辦<lb/>
<pb n="KR2m0053_WYG_176-44a"/>
　哈薩克馬匹一案伊明知巴爾品被人朦蔽乃隠忍<lb/>
　不奏經朕降㫖訊問始行奏聞又凉州荘浪兵丁應<lb/>
　賠倒馬銀両将並無干渉之熱河官兵俸餉一併扣<lb/>
　存亦未據聲明具奏是以令伊來京自應即予革職<lb/>
　但永貴平日尚屬勤慎不至竟當廢棄著加恩補授<lb/>
　左都御史革職留任効力行走不准戴用翎頂閠五<lb/>
　　月授鑲黄旗漢軍都統八月授禮部尚書革職留<lb/>
　　任准用頂帶不戴花翎十月署鑲黄旗䝉古都統<lb/>
<pb n="KR2m0053_WYG_176-44b"/>
　　十一月充<lb/>
　經筵講官三十六年五月充<lb/>
　國史館副總裁三十八年正月署户部尚書四月署<lb/>
　　兵部尚書七月仍署户部十月<lb/>
命紫禁城騎馬四十一年正月兼署吏部事二月回禮<lb/>
　　部辦事仍署吏部四月<lb/>
上廵山東旋蹕在京王大臣迎<lb/>
駕未候<lb/>
<pb n="KR2m0053_WYG_176-45a"/>
　召見而退<lb/>
　敕交宗人府都察院議處議上<lb/>
　上以宗人府議處王公等俱罰俸二年而都察院於程<lb/>
　　景伊永貴僅議降二級留任實屬徇情改程景伊永<lb/>
　　貴革職留任仍議處都察院堂官十二月充<lb/>
玉牒館副總裁四十二年四月恭逢<lb/>
孝聖憲皇后<lb/>
山陵禮成<lb/>
<pb n="KR2m0053_WYG_176-45b"/>
　命永貴暫署大學士敬襄㸃<lb/>
主大典兼署吏部尚書五月補吏部尚書七月<lb/>
　命在阿哥總諳逹處行走賞戴花翎九月管禮部事務<lb/>
　　　四十三年二月禮部奏儀制司員外員缺主事内<lb/>
　　　别無合例擬陪之員請以李潄芳題補引<lb/>
　見<lb/>
　諭曰李潄芳在給事中任内當山東逆賊王倫倡亂之<lb/>
　　初即奏稱係飢民聚處滋事朕以所言如果有據則<lb/>
<pb n="KR2m0053_WYG_176-46a"/>
　地方官之諱灾醸亂罪難輕逭因諭大學士舒赫徳<lb/>
　於𠞰捕賊匪時留心體訪嗣後舒赫徳覆奏細查夀<lb/>
　張等縣收成俱八九分且逆賊初時搶掠各鄉米豆<lb/>
　糧食所在多有是飢民醸衅之説實係荒唐及賊黨<lb/>
　要犯就獲觧京命軍機大臣會同九卿科道在刑部<lb/>
　公鞫各犯並無供有因灾起事者朕集衆親鞫復令<lb/>
　李潄芳自向各犯詢問亦無以對者是李潄芳前奏<lb/>
　之妄衆皆曉然伊又曾奏直𨽻亦有飢民地方官在<lb/>
<pb n="KR2m0053_WYG_176-46b"/>
　蘆溝橋堵截不令他徃而給事中范宜賓㝷襲其説<lb/>
　入告因派侍郎髙樸袁守侗帯同李潄芳范宜賓前<lb/>
　徃良鄉及黄村東壩各處並未見成羣乞食流民皆<lb/>
　李潄芳等所目擊實無人為之隠餙也是李潄芳肆<lb/>
　行妄言悉屬毫無風影而造作無稽轉𣣔為賊揑詞<lb/>
　䣃過更不知其是何肺腸即治以袒惡惑衆之罪亦<lb/>
　所應得但朕從不肯因言民隠事加罪科道然李潄<lb/>
　芳心術如此豈宜復居言路為世道人心之害范宜<lb/>
<pb n="KR2m0053_WYG_176-47a"/>
　賔已革職發徃新疆効力而李潄芳從寛以主事改<lb/>
　用已屬格外加恩且其時曾經明降諭㫖中外共曉<lb/>
　永貴豈轉未聞知李潄芳現為主事已邀寛典止宜<lb/>
　令黾勉自効以贖前愆豈宜曲為寛徇復為陞用昨<lb/>
　永貴等奏将李潄芳充會試副提調朕以不過禮部<lb/>
　應辦之事遂行㸃派孰意永貴等竟以此試朕見朕<lb/>
　前日允其所請今即請将李潄芳陞補員外郎並云<lb/>
　無合例擬陪之員兾李潄芳之必得是永貴全不思<lb/>
<pb n="KR2m0053_WYG_176-47b"/>
　李潄芳前此之罪由自取一味心存囘䕶必欲令其<lb/>
　遷官員外之不已勢必復以郎中保題郎中之不已<lb/>
　勢必復行保送御史此乃明季惡習乃永貴竟敢以<lb/>
　此等伎倆巧為嘗試其視朕為何如主乎朕披閲禮<lb/>
　部奏摺以其事必係永貴主意及召見侍郎阿肅不<lb/>
　待詢而伊即稱為永貴所誤朕因永貴厯任年乆是<lb/>
　以用為尚書乃伊見朕屢沛渥恩漸無忌惮惟以沽<lb/>
　名取恱為事其居心尚可問乎永貴深負朕恩着将<lb/>
<pb n="KR2m0053_WYG_176-48a"/>
　所有職任悉行革退並㧞去花翎加恩賞給三品頂<lb/>
　戴自備資斧前徃烏什辦事永貴至烏什後若不痛<lb/>
　改前非實心任事必将伊在彼正法以示烱戒三月<lb/>
詔永貴所有輕車都尉仍留其本身九月奏請烏什地<lb/>
　　方照阿克蘇例設立義倉從之先是葉爾𦍑辦事<lb/>
　　侍郎髙樸勒買囬衆金珠寳石不發價值並私將<lb/>
　　玉石為阿竒木伯克色提巴勒底所控詳見髙樸<lb/>
　　傳永貴赴葉爾𦍑質訊屬實疏入<lb/>
<pb n="KR2m0053_WYG_176-48b"/>
諭曰髙樸貪婪無忌罔顧法紀實出情理之外已另降<lb/>
　諭㫖将髙樸革職嚴審即於該處正法矣吏部尚書<lb/>
　員缺仍着永貴補授朕於臣工功罪一秉大公至正<lb/>
　如髙樸貪黷負恩若此較伊父髙恒尤甚不能念係<lb/>
　慧賢皇貴妃之侄髙斌之孫稍為矜宥也永貴原因<lb/>
　市恩李潄芳身獲重譴之人今辦理此事公正可嘉<lb/>
　復加恩擢用此諸臣所共知共見禍福惟視其人<lb/>
　之自取朕不稍存成見於其間十月<lb/>
<pb n="KR2m0053_WYG_176-49a"/>
賞戴花翎十二月授恭賛大臣四十四年正月回京二<lb/>
　　月授鑲藍旗滿洲都統九月<lb/>
命紫禁城騎馬十月充<lb/>
　經筵講官四十五年三月協辦大學士五月調鑲藍<lb/>
　　旗漢軍都統四十八年五月卒<lb/>
諭曰協辦大學士吏部尚書永貴老成端謹練逹精誠<lb/>
　敭厯中外勤勞懋著雖近覺精神稍衰尚能照常辦<lb/>
　事遽聞溘逝深為軫惜着派散秩大臣帶同侍衛十<lb/>
<pb n="KR2m0053_WYG_176-49b"/>
　員前徃奠醊其任内降革罰俸處分准予開復㝷<lb/>
賜祭𦵏如例謚文勤子伊江阿襲職現官副都統銜葉<lb/>
　　爾𦍑領隊大臣<lb/>
　<lb/>
　<lb/>
　<lb/>
　<lb/>
欽定八旗通志卷一百六十二<lb/>
</p>
<p>
</p>
  </div>
</body>
</text>
</TEI>
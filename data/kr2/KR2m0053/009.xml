<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_009-1a"/>
　欽定四庫全書<lb/>
　欽定八旗通志卷首之七<lb/>
　勅諭一<lb/>
　　　　天命天聰崇徳順治年間<lb/>
　　　天命三年四月辛丑<lb/>
頒統兵貝勒諸臣訓習兵法書曰凡安居太平貴於守正<lb/>
　用兵則以不勞已不頓兵智巧謀畧為貴焉若我衆敵<lb/>
　寡我兵潛伏幽䆳之地毋令敵見少遣兵誘之誘之而<lb/>
<pb n="KR2m0053_WYG_009-1b"/>
　來是中吾計也誘而不來即詳察其城堡逺近逺則盡力<lb/>
　追擊近則直薄其城使壅集於門而掩擊之倘敵衆我寡<lb/>
　勿遽近前宜預退以待大軍俟大軍既集然後求敵所在<lb/>
　審機宜决進退此遇敵野戰之法也至於城郭當視其地<lb/>
　之可拔則進攻之否則勿攻倘攻之不克而退反損名矣<lb/>
　夫不勞兵力而克敵者乃稱智巧謀畧之良將也若勞兵<lb/>
　力雖勝何益葢制敵行師之道自居於不可勝以待敵之<lb/>
　可勝斯善之善者也每一牛录製雲梯二出甲二十以備<lb/>
<pb n="KR2m0053_WYG_009-2a"/>
　攻城凡軍士自出兵日至班師各隨牛彔勿離如離本纛執而<lb/>
　訊之五牛录額真不以所頒法令誡諭於衆罰五牛录額<lb/>
　真及本牛录額真馬各一匹若諭之不聼即將梗令之人<lb/>
　論罪五牛录額真及本牛录額真凡有委任職事自度果<lb/>
　能勝任則受之不能則勿受如不勝任而强受之將委任<lb/>
　之意豈為汝一人乎率百人者百人之事敗矣率千人者<lb/>
　千人之事敗矣國家之事莫大於此至於攻取城郭不在<lb/>
　一二人争先競進一二人輕進必致損傷被傷賞不及縱<lb/>
<pb n="KR2m0053_WYG_009-2b"/>
　殞身亦不為功迨列陣已定争為先登以䧟城者方錄其<lb/>
　先進之功馳告固山額真俟環攻軍士四面并進城陷然<lb/>
　後固山額真鳴螺俾各路軍士聼螺聲一時並進<lb/>
　　　又<lb/>
諭李永芳曰爾明發兵疆外衛助葉赫我乃興師而來汝<lb/>
　撫順所一遊擊耳縱戰亦必不勝今諭汝降者汝降則<lb/>
　我兵即日深入汝不降是汝誤我深入之期也汝不戰<lb/>
　而降俾汝職守如故豢養汝汝之軍民亦不擾焉汝素<lb/>
<pb n="KR2m0053_WYG_009-3a"/>
　多才智識時務人也毋論汝矣即無足比數者猶將舉<lb/>
　而用之結為婚媾况汝有不更加優寵與我一等大臣<lb/>
　並列耶汝勿戰戰則我之矢豈能識汝必衆矢交集無<lb/>
　力制勝何益哉汝出城降我兵不入城汝之士卒皆得<lb/>
　安全若我入城則男婦老弱必致驚潰亦大不利於汝<lb/>
　矣勿謂朕虚聲恐嚇而不信也汝思區區一城吾不能<lb/>
　下何用興師為哉失此弗圖悔無及矣其中城大小官<lb/>
　吏兵民諸人獻城來降者保汝父母妻子以及親族俱<lb/>
<pb n="KR2m0053_WYG_009-3b"/>
　無離散豈不慶幸降不降汝熟計之毋不忍一時之忿<lb/>
　違朕言致僨失事機也<lb/>
　　　天聰三年十一月庚寅<lb/>
諭八旗固山額真曰因克遵化自固山額真甲喇額真及<lb/>
　登城士卒以次賞賚者非以固山額真身自登城也以<lb/>
　其督率盡善設備堅固故行賞耳嗣後凡攻城賞賚視<lb/>
　此為例朕與爾等經厯險逺艱苦至此已䝉<lb/>
天佑然此猶佑我之小者後之佑我大者尚有在也此行<lb/>
<pb n="KR2m0053_WYG_009-4a"/>
　既承<lb/>
天眷凡固山額真及大小各官俱宜用心約束本旗人員<lb/>
　明白申飭愛士卒如子弟若能申明紀律如子弟愛養<lb/>
　則本旗士卒亦視爾等如父母自能不忘教令臨陣之<lb/>
　際在爾等之前盡力不違紀律也果能如此本旗士卒<lb/>
　又何至有陷於重罪者乎倘各旗大臣不勤加申飭以<lb/>
　致妄行奸盜不誅則紀律廢弛而為惡者益熾誅之則<lb/>
　勞瘁之卒又實可憫爾固山額真甲喇額真牛录額真<lb/>
<pb n="KR2m0053_WYG_009-4b"/>
　當以此為念勤加教訓所部士卒至於爾大臣各官居<lb/>
　平在家何等期望不皆曰安得於上與諸貝勒前遇敵<lb/>
　効力以自見乎何初念頓忘而遂狃於貪得躭於怠惰<lb/>
　各匿帳中不令人見如此偷安倘䝉<lb/>
天眷大業既成雖欲圖建功名其可得耶今後各宜克勤<lb/>
　厥職<lb/>
　　　天聰四年二月丙辰<lb/>
諭貝勒諸臣曰爾衆貝勒諸臣仰承<lb/>
<pb n="KR2m0053_WYG_009-5a"/>
天佑凡所行之事皆處之以義毋貪黷以利已毋偏庇以<lb/>
　徇人在下之士卒悦則<lb/>
天亦嘉與之矣夫事有不知因而錯誤妄行此無可如何<lb/>
　之事如喀克篤禮令其本旗薩木哈圖巴圖魯為本牛<lb/>
　录人運取栅木以苦之又使往登昌黎城是不明於理<lb/>
　矣爾衆貝勒諸臣視本旗効力勞苦之人當如身親其<lb/>
　勞涕泣憐憫若不加憐憫雖素所親信者亦不盡忠効<lb/>
　用也昔吳起吮其卒之癰卒之母哭之有卒問曰汝子<lb/>
<pb n="KR2m0053_WYG_009-5b"/>
　癰而將軍吮之何以哭為其母曰此子之父被創吳將<lb/>
　軍吮之遂亡於陣吾恐此子亦如其父也是以哭之似<lb/>
　此等厮養之卒幸而得生當思用之以為朝廷及諸貝<lb/>
　勒建功立業凡一次奮勇登城之人倘再遇登城縱彼<lb/>
　欲往切不可令之往也<lb/>
　　　天聰五年七月戊戌<lb/>
諭領兵諸臣曰葢聞古來用兵征伐有道者䝉天佑無道<lb/>
　者被天譴故自恃其力而恣行殺奪未有不敗者也克<lb/>
<pb n="KR2m0053_WYG_009-6a"/>
　盡其道而力行仁義未有不興者也是以天運循環但<lb/>
　易其君不易其民若天意所與者即其民也今日者<lb/>
天心所向豈能預知朕惟欲仗義而行制敵養民而已爾<lb/>
　諸臣當申明法紀訓諭士卒士卒恪遵切識於心務期<lb/>
　力行正事無作奸邪不然為奸為慝行諸悖亂則或責<lb/>
　或誅皆自取之耳至俘獲之人勿離散其夫妻父子勿<lb/>
　祼取其衣服爾諸臣以及士卒各宜戒之<lb/>
　　　又<lb/>
<pb n="KR2m0053_WYG_009-6b"/>
諭征明領兵諸臣曰瀋陽遼東之地原非我有乃<lb/>
天所賜也今不事征討坐視漢人開拓疆土修建城郭繕<lb/>
　治甲兵使得完備我等豈能安處耶朕念及此故以出<lb/>
　兵所得漢人財帛及與朝鮮通市所得貨物盡與䝉古<lb/>
　易馬興師征討此行倘荷<lb/>
天佑凡俘獲之人離散其父子夫婦祼取其衣服甚為不<lb/>
　善似此悖亂盜賊之行爾諸臣與各軍士宜諄切曉諭<lb/>
　乃傳諭時皆唯唯聼命及退而遂忘之此所以生事横<lb/>
<pb n="KR2m0053_WYG_009-7a"/>
　行干戾也今我不自暇逸日事戰争或彼被困而來降<lb/>
　或<lb/>
天垂佑而制勝則自有解甲休息之時矣自征明國以來<lb/>
　凡攻城野戰所向必克然我何以常有懼心彼明國屢<lb/>
　戰屢敗然常不知懼者葢彼雖不長於騎射而於戰陳<lb/>
　之時曉習文武法律故也昔金伐宋遇宋將名宗澤者<lb/>
　金兵十三戰皆敗隨有宋一將率兵來援欲戰有城守<lb/>
　將阻之曰當此六月酷暑揮扇乗涼尚不能堪豈能擐<lb/>
<pb n="KR2m0053_WYG_009-7b"/>
　甲而戰乎諸兵聞之皆無鬬志遂潰以一言之失而城<lb/>
　竟為金所得如阿敏貝勒駐守永平時曾以我兵為弱<lb/>
　曰如此安能克敵彼貝勒之言若此士卒孰肯用命又<lb/>
　如顧三台額駙革其固山非以臨陣怯懦不能稱職也<lb/>
　昔攻昌黎時本旗一卒被傷致死以繩繫其足曳之而<lb/>
　歸夫戰則用之而不加恤誰復効死直前耶必也傷則<lb/>
　臨視調治之乃可為主帥固山額真如此則士卒不惜<lb/>
　其生授命於主將之前矣我兵總計雖衆若固山額真<lb/>
<pb n="KR2m0053_WYG_009-8a"/>
　梅勒額真甲喇額真牛录額真各分所屬之兵而誡諭<lb/>
　之仍覺其少惟在申明法令愛惜士卒孰不願為爾等<lb/>
　効力而前耶<lb/>
　　　天聰五年八月戊申<lb/>
諭圍大淩河諸貝勒大臣等曰攻城恐士卒被傷不若掘<lb/>
　壕築墻以困之彼兵若出我則與戰外援若至我則迎<lb/>
　擊正黄旗固山額真楞額禮率本旗兵圍北靣之西鑲<lb/>
　黄旗固山額真達爾漢額駙率本旗兵圍北面之東阿<lb/>
<pb n="KR2m0053_WYG_009-8b"/>
　巴泰貝勒率擺牙喇兵在後䇿應正藍旗固山額真覺<lb/>
　羅塞勒率本旗兵圍正南面莽古爾泰徳格類兩貝勒<lb/>
　率擺牙喇兵在後策應鑲藍旗固山額真宗室篇古阿<lb/>
　格率本旗兵圍南面之西濟爾哈朗貝勒率擺牙喇兵<lb/>
　在後策應蒙古固山額真吳内格率本旗兵圍南面之<lb/>
　東正白旗固山額真喀克篤禮率本旗兵圍東面之北<lb/>
　額爾克楚虎爾貝勒率擺牙喇兵在後䇿應鑲白旗固<lb/>
　山額真伊爾登率本旗兵圍東面之南墨勒根代青貝<lb/>
<pb n="KR2m0053_WYG_009-9a"/>
　勒率擺牙喇兵在後䇿應正紅旗固山額真和碩圖額<lb/>
　駙率本旗兵圍西面之北大貝勒率擺牙喇兵在後䇿<lb/>
　應䝉古固山額真鄂木兑率本旗兵圍正西面鑲紅旗<lb/>
　固山額真葉臣率本旗兵圍西面之南岳託貝勒率擺<lb/>
　牙喇兵在後䇿應歸降諸部落䝉古貝勒各率所部兵<lb/>
　圍其隙處總兵官佟養性額駙率舊漢兵載紅衣礟跨<lb/>
　錦州大道而營諸將各固守汛地<lb/>
　　　天聰八年二月乙亥<lb/>
<pb n="KR2m0053_WYG_009-9b"/>
諭守錦州多爾衮薩哈亷二貝勒曰爾等可率駐防巨流<lb/>
　河四大臣兵並四路哨卒之半前往量遣數人襲取明<lb/>
　哨卒所守屋執其人又聞敵人哨騎甚衆可乗夜越其<lb/>
　地捉生若我兵先往者已過其在後漢人必為爾等所<lb/>
　俘矣爾等所進之處務湏左右隄防若獲其人即以書<lb/>
　付之帶去如不獲即懸書於十三站山坡而來巨流河<lb/>
　兵將哨卒人等從爾等北路捉生至閭陽峪會兵可也<lb/>
　捉生之後可將人民居住之臺具數開來爾等慎勿恃<lb/>
<pb n="KR2m0053_WYG_009-10a"/>
　兵勢不加意防備也<lb/>
　　　天聰八年五月甲辰<lb/>
諭留守盛京濟爾哈朗貝勒曰凡有敵人來侵應詳確協<lb/>
　議相機往援覘敵情形徐徐而進慎勿深入如深入致<lb/>
　我兵一二人被傷則敵難再克矣敵既深入我境何必<lb/>
　張皇若欲往援則盛京駐守將士可今大臣孟阿圖薩<lb/>
　壁翰舒賽噶布喇統領謹守毋違㫖妄動縱有敵人不<lb/>
　過南路朝鮮於晏安無事樂於搆釁而來耳其沿海諸<lb/>
<pb n="KR2m0053_WYG_009-10b"/>
　島漢人已盡為孔元帥攜來餘者又為尚總兵官所掠今<lb/>
　皮島所遺止有數千彼必不來縱有敵來侵不過侵邊<lb/>
　外䝉古非敢他侵也可令圖爾格率兵防守其地即有<lb/>
　敵至圖爾格駐防之地亦不可輕援尤有慮者大淩河<lb/>
　新附官員恐有潛逃宜嚴加防備朝夕詳察至兵丁勿<lb/>
　令閒居一應盔甲噐械俱令修整倘荷<lb/>
天眷佑或得一隅來調爾等亦未可知其城頭置礟待城<lb/>
　工完日各按汛地布列而以預備隨征小礟列於城下<lb/>
<pb n="KR2m0053_WYG_009-11a"/>
　不時操演之<lb/>
　　　天聰八年十二月<lb/>
諭往征瓦爾喀吳巴海荆古爾代曰兹命爾等往征瓦爾<lb/>
　喀所至之處勿懐他念惟謹慎從事各副委任不可怠<lb/>
　忽聞爾等往畧之處有千餘人在尼滿地方築城屯駐<lb/>
　此處宜往畧之各屯户口多少吳巴海盡知可與計議<lb/>
　其可取者量力取之其分達里所居之屯可問鄉導前<lb/>
　往先取此屯凡此攻畧各屯非有統帥哨防不過泄泄<lb/>
<pb n="KR2m0053_WYG_009-11b"/>
　然散處各邨落耳然其人雖愚昧爾等自寧古塔啟行<lb/>
　之日即防範毋令彼知覺望其烟火所在以智取之所<lb/>
　有俘獲當加意監守如遇天寒則給以火不可令彼凍<lb/>
　傷若得食物必均食之前所遣達朱户以疎忽遂遇害<lb/>
　但因其自幼効力有功方令承襲官職爾等倘亦以疎<lb/>
　忽遇害可有如達朱户之功者乎或俘人逋逃或自被<lb/>
　殺害皆由與彼同處日乆漫無防範以及姦滛其婦女<lb/>
　所致前者東果魁滿征瓦爾喀時每姦淫所獲婦女爾<lb/>
<pb n="KR2m0053_WYG_009-12a"/>
　等切勿效尤毋以其物力豐足留彼無益遂行侵取秋<lb/>
　毫不可侵犯其毋違朕命<lb/>
　　　又<lb/>
諭往征黒龍江霸竒蘭等曰爾等此畨初經其地道路遥<lb/>
　逺惟在不倦不怠奮力直前而已至俘獲之人須用善<lb/>
　言撫慰凡遇飲食一體共之如此則其亂心從何而起<lb/>
　較從前所獲各處瓦爾喀此地人民語音與我國同攜<lb/>
　之而來可以為我用攻畧時語之曰爾我本是一國之<lb/>
<pb n="KR2m0053_WYG_009-12b"/>
　人我皇上乆欲收服特未暇耳爾以不知載籍之故竟<lb/>
　至於此爾等當如此諭之大丈夫凡受委任當圖報稱<lb/>
　古元壇寳蔵有云少壮不立名老大徒傷悲誠如此言<lb/>
　在我若不力圖建樹歸家雖悔何益耶又入畧之後或<lb/>
　報捷或遣兵送俘必令由科爾沁國舅吳克善所屬之<lb/>
　席北綽爾門地方經過至遣迎報捷人及運送兵糧者<lb/>
　亦必於此處相待其應畧地方有夏姓武因屯長喀拜<lb/>
　從役二人庫魯木圖屯長郭爾敦從役三人及納屯一<lb/>
<pb n="KR2m0053_WYG_009-13a"/>
　人俱已至今令其從軍矣爾等率此輩往畧他屯若所<lb/>
　獲已定不可犯此歸附三屯宜仍留於本處諭之曰以<lb/>
　爾等來歸我皇上故留於此今後宜時常往來若稍間<lb/>
　斷必復來畧爾矣若畧他屯不獲如願不必留此三屯<lb/>
　當盡行㩦來來時自小刀以及一切噐械皆可收之務<lb/>
　令結隊而行不可分散<lb/>
　　　又<lb/>
諭朱延慶等曰爾所奏之言甚善凡言事者正當如此陳<lb/>
<pb n="KR2m0053_WYG_009-13b"/>
　奏或有奏事之人多摭拾古事陳奏其言固書中之所<lb/>
　有也凡人建言必實指曰某也賢某也不肖於任國政<lb/>
　諸大臣必實指曰某大臣能稱厥職某大臣惟利是圖<lb/>
　某徇庇所私之人某傾害所惡之人務直指其名以奏<lb/>
　之再朕躬或有過失必亦實指其事以入告凡人於國<lb/>
　之賢才皆得薦舉毋曰賢才何如此衆多朕猶以為未<lb/>
　足也爾等知其賢而舉之彼或變其初心後為不善亦<lb/>
　彼自為不善耳於舉者何與焉今朕將錄用爾等三人<lb/>
<pb n="KR2m0053_WYG_009-14a"/>
　併使大小臣工明知朕意<lb/>
　　　天聰九年<lb/>
諭駐防上都吳拜等曰諸貝勒所遣人若於陽石木遇之<lb/>
　爾等即與同來若於渾河以西遇之可令彼換馬乗來<lb/>
　爾等可知明界沿邊巡哨而還若於遼河遇之亦當令<lb/>
　彼換馬乗來爾等當至杜稜城探望沿邊躡踪而來若<lb/>
　遇使者爾等當選精馬二十名往召濟席哈海塞率之<lb/>
　同來若不遇使者則至海塞濟席哈處即令二人速來<lb/>
<pb n="KR2m0053_WYG_009-14b"/>
　爾等可遣人過上都往前巡哨俟諸貝勒使者至爾等<lb/>
　即與之同來不必待諸貝勒也諸凡加意隄防駐營勿<lb/>
　在一處日間所駐夜必遷移即火患亦宜預防之<lb/>
　　　又<lb/>
諭征瓦爾喀諸將曰爾等到處身勿偷安心勿懈怠加意<lb/>
　防備不可疎忽勿離人父子夫妻勿淫人婦女勿掠人<lb/>
　家資俱收貯攜還其從人或有一二逃走者與爾無渉<lb/>
　至於彼之首領率衆攜財物而逃者皆因離其夫妻濫<lb/>
<pb n="KR2m0053_WYG_009-15a"/>
　行姦淫所致若然罪及上帥以下諸將勿違主帥號令<lb/>
　主帥亦不得隠匿部將功罪必登記於册至於馬匹不<lb/>
　可於駐營時即行牧放勿輙飲以水待其汗乾飼草方<lb/>
　可飲水既至分進之地勿即以榖餵馬先飼以草俟馬<lb/>
　腹稍大方可飼榖爾等諸將勿㤀此律當時時申飭爾<lb/>
　部衆也<lb/>
　　　崇徳三年<lb/>
諭征明奉命大將軍多爾衮等曰先是多羅武英郡王於<lb/>
<pb n="KR2m0053_WYG_009-15b"/>
　丙子嵗領兵征明克昌平時爾等各官猶如漁人下水<lb/>
　取魚擒之以手挾之以脅復以口銜之而出似此貪掠<lb/>
　財物以致獲罪者甚多朕豈願爾等犯法樂於加罪懲<lb/>
　前行亂之人正欲令其警於後使不為亂耳且朕見爾<lb/>
　等有罪甚為惻然朕非誇詡以古人自擬常閲古史云<lb/>
　夏禹道遇罪人而泣侍臣曰此犯法有罪之人王何為<lb/>
　而泣也禹曰堯舜時政教徳澤宣布於民故人無犯法<lb/>
　今我之泣非為囚也我之政教徳澤不如堯舜致有罪<lb/>
<pb n="KR2m0053_WYG_009-16a"/>
　人故泣耳以此朕見爾等有罪亦甚為惻然也爾等互<lb/>
　相勉勵堅執軍令以行毋或怠玩從事今䝉古漢人朝<lb/>
　鮮諸國俱已歸附軍士甚多爾等勿徒自恃强勇以威<lb/>
　懾人各宜申明紀律無或厭倦蓋爾等乃衆所觀瞻也<lb/>
　若能自處以禮濟之以和則歸附各國必以為我國强<lb/>
　而有徳勇而有禮益加悦服矣凡為主帥之人於臨陣<lb/>
　之際使徒計一已之功而不念兵之損傷軍之敗衂及<lb/>
　國之聲名有損非主將也興師致討當思於國有益於<lb/>
<pb n="KR2m0053_WYG_009-16b"/>
　已立功凡軍中議事遇有意見悖謬者即宜在彼勸諭<lb/>
　毋緘黙不言而還時託詞自解亦有在彼故出微詞而<lb/>
　辯時即云我曾如是勸諭者皆不足據必在彼明言於<lb/>
　衆而衆不從始可還時辯理也至陣獲將士聼擒獲之<lb/>
　人收養於朕無預朕與其收養此等之人不若養我新<lb/>
　附之人及加恩舊時窮苦士卒之為愈也<lb/>
　　　崇徳四年八月甲午<lb/>
諭出征庫爾喀主將薩爾糾等曰爾等可於喇發地方養<lb/>
<pb n="KR2m0053_WYG_009-17a"/>
　馬前進爾等兵少宜合為一隊以行如得勝時勿貪得<lb/>
　而輕殺勿妄取以為俘抗拒者諭之使降殺傷我兵者<lb/>
　自當誅戮若歸附則編為户口令貢海貂皮諭以棄惡<lb/>
　從善安輯已畢止可遣人來報一次若頻報則恐兵少<lb/>
　力費往返不可經朝鮮擾害之<lb/>
　　　順治二年二月辛酉<lb/>
諭定國大將軍和碩豫親王多鐸曰聞爾等破流冦於潼<lb/>
　關遂得西安不勝嘉悦初曾指麾爾等往取南京今既<lb/>
<pb n="KR2m0053_WYG_009-17b"/>
　攻破流寇大業已成即將彼處事宜交與靖逺大將軍<lb/>
　和碩英親王等爾等相機即遵前命趨往南京大丈夫<lb/>
　為國建功正及此時汝其勉之其隨英親王豫親王之<lb/>
　烏真超哈自固山額真梅勒章京以下兵丁綿甲紅衣<lb/>
　礟均分為二半著英親王督領半著豫親王督領若相<lb/>
　去已逺可仍如舊至於英親王逗遛之故良因王與貝<lb/>
　勒貝子諸臣為已事越境由土黙特鄂爾多斯地方枉<lb/>
　道取駝馬復轉入邊以致逗遛其罪非小特諭汝等知<lb/>
<pb n="KR2m0053_WYG_009-18a"/>
　之汝等仍遵前命往征南京其流寇餘氛責令英親王<lb/>
　追𠞰<lb/>
　　　又<lb/>
諭靖逺大將軍和碩英親王阿濟格曰爾等自京起行在<lb/>
　先定國大將軍和碩豫親王等起行在後今豫親王等<lb/>
　已至潼關攻破流寇克取西安尚未知爾等兵至何處<lb/>
　此皆枉道越境過土黙特鄂爾多斯地方需索伊國轉<lb/>
　而入邊以致逗遛故也今豫親王兵已令遵前命往定<lb/>
<pb n="KR2m0053_WYG_009-18b"/>
　南京爾等可仍遵前所指麾將流寇餘孽務期𠞰除以<lb/>
　贖從前逗遛之咎勿以流寇已遁西安既平不行殄滅<lb/>
　遽爾班師其隨英親王豫親王之烏真超哈固山額真<lb/>
　梅勒章京以下兵丁綿甲紅衣礟均分為二半著英親<lb/>
　王督領半著豫親王督領若相去已逺可仍如舊<lb/>
　　　順治四年五月<lb/>
諭大學士洪承疇巡撫土國寳曰順治四年四月初四日<lb/>
　拓林逰擊陳可搜獲勅一道内云封承疇為國公國寳<lb/>
<pb n="KR2m0053_WYG_009-19a"/>
　為侯爵又黄斌卿密書内云承疇所具本章已為轉奏<lb/>
　國寳二次密字亦已轉奏國主訖又云内仗承疇殺巴<lb/>
　張二將外託國寳靖除地方則江南不足定等語朕見<lb/>
　此益知賊計真同兒戲因卿等皆我朝効力大臣故反<lb/>
　間以圗隂陷朕豈墮此小人之計耶卿等當益勵忠勤<lb/>
　以報國恩勿以此介意<lb/>
　　　順治八年三月<lb/>
諭吏部曰朕自親政以來觀天下所以治安者闗乎各部<lb/>
<pb n="KR2m0053_WYG_009-19b"/>
　院雖自古無㕘用諸王之例然聞我<lb/>
太宗文皇帝曾設諸王於部院朕欲率由舊典復設諸王<lb/>
　因嘗思之在諸王雖甚勞苦然誠各殫厥職釐剔庻務<lb/>
　禁絶貪汚修整法令俾上下利病不致壅蔽利國家而<lb/>
　致昇平莫此為要今特設和碩巽親王於吏部和碩承<lb/>
　澤親王於兵部多羅端重郡王於户部多羅承謹郡王<lb/>
　於禮部多羅順承郡王於刑部多羅謙郡王於工部多<lb/>
　羅貝勒喀爾楚渾於理藩院固山貝子吳達海於都察<lb/>
<pb n="KR2m0053_WYG_009-20a"/>
　院諸王等其各副朕圗理治安至意爾部即傳與各王<lb/>
　知悉<lb/>
　　　順治九年十二月<lb/>
諭多羅貝勒以下夸蘭大以上各官曰從來行兵全我師<lb/>
　以破敵者亦爾等所悉知爾等此畨晝夜疾趨二百三<lb/>
　十餘里以致士馬疲勞此大失也今後諸事悉與夸蘭<lb/>
　大等以上共相商酌敬慎而行如值渠寇應分遣衆兵<lb/>
　者則於固山額真公韓岱宜爾徳内遣一人其一人毋<lb/>
<pb n="KR2m0053_WYG_009-20b"/>
　使離爾貝勒屯齊左右此外量有分遣者則於䝉古固<lb/>
　山額真纛章京夸蘭大内擇可為帥者遣之其一貝勒<lb/>
　兩貝子勿遣離爾所爾貝勒屯齊率本固山下擺牙喇<lb/>
　居中而營貝勒巴思漢貝子查喀納穆爾祜公韓岱宜<lb/>
　爾徳當各領轄員及戈戚喀擺牙喇同貝勒屯齊軍於<lb/>
　一處其提問章京馬爾泰轄阿進土雷等宜加詳鞫有<lb/>
　墜馬被重創有情可原者執解來京如果情無可原棄<lb/>
　主奔潰者即就彼處處斬<lb/>
<pb n="KR2m0053_WYG_009-21a"/>
　　　順治十一年八月<lb/>
諭吏部曰朕惟旌賢勸能國有常典大學士范文程額色<lb/>
　黒甯完我尚書郎邱巴哈納車克侍郎祝世廕皆我<lb/>
太宗時素効忠勤今始終不渝或匡贊政機勞深啟沃或<lb/>
　經理部務力殫猷為成績已彰宜加恩晉秩范文程著<lb/>
　加少保兼太子太保額色黒車克甯完我郎邱巴哈納<lb/>
　祝世廕俱著加太子太保各照舊辦事赫伯昂邦巴哈<lb/>
　邊古曩在<lb/>
<pb n="KR2m0053_WYG_009-21b"/>
太宗時宣勞有力兹者左右朕躬勤慎㒺替益罄忠誠並<lb/>
　宜加秩示勸巴哈邊古俱著加太子太保爾部即遵諭<lb/>
　行<lb/>
　　　順治十二年正月辛丑<lb/>
諭吏部曰朕惟賢才難得政事需人必舍短以取長宜計<lb/>
　功而忘過特頒恩命圗任舊臣原任吏部尚書韓岱原<lb/>
　任固山額真宜爾徳阿拉善等俱自<lb/>
太祖<lb/>
<pb n="KR2m0053_WYG_009-22a"/>
太宗時効力或膺部務勤劬或佐戎行勞苦若以一𤯝終<lb/>
　錮朕心不忍兹特復其原任用韓岱為吏部尚書宜爾<lb/>
　徳阿拉善為固山額真赦過宥罪既𢎞施雨露之恩盡<lb/>
　職奉公宜益勵氷霜之操尚其永念勿負朕心<lb/>
　<lb/>
　<lb/>
　<lb/>
　<lb/>
<pb n="KR2m0053_WYG_009-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定八旗通志卷首之七<lb/>
</p>
<p>
</p>
  </div>
</body>
</text>
</TEI>
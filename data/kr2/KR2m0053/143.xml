<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_143-1a"/>
　欽定四庫全書<lb/>
　欽定八旗通志卷一百二十九<lb/>
　　人物志九<lb/>
　　　宗室王公傳七<hi>贈和碩親王饒餘敏郡王阿巴泰  原封和碩端重定親王博洛</hi>
　　　<hi>原封和碩安親王岳樂貝温良固山貝子博和託  悼愍固山  子蘇布圗</hi>
　　　　贈和碩親王饒餘敏郡王阿巴泰<lb/>
　　　阿巴泰<lb/>
太祖髙皇帝第七子初授台吉嵗辛亥七月<lb/>
<pb n="KR2m0053_WYG_143-1b"/>
命與費英東安費揚古率兵一千征東海窩集部之烏爾<lb/>
　　　固宸穆稜二路皆取之俘千餘人還天命八年四<lb/>
　　　月喀爾喀札嚕特部長昻安執我使送葉赫被戕<lb/>
命阿巴泰與台吉徳格類齋桑古岳託徃征之乗夜疾行<lb/>
　　　渡遼河由額爾格勒行百餘里攻昻安所居昻安<lb/>
　　　携妻子及二十餘人引牛車遁我總兵達音布先<lb/>
　　　驅追及陣歿阿巴泰督諸将繼進斬昻安及其子<lb/>
　　　俘其衆還<lb/>
<pb n="KR2m0053_WYG_143-2a"/>
上行郊勞禮隨征将士分<lb/>
賜所俘十年十一月同三貝勒莽古爾泰貝勒濟爾哈朗<lb/>
　　　等援科爾沁時察哈爾林丹汗圍科爾沁之克勒<lb/>
　　　珠爾根城已數日我軍至農安塔林丹汗夜遁軍<lb/>
　　　還十一年九月<lb/>
太宗文皇帝即位封阿巴泰貝勒阿巴泰語額駙揚古利<lb/>
　　　達爾漢曰戰則我擐甲胄行獵則我佩弓矢出何<lb/>
　　　得不為和碩貝勒楊古利等以奏<lb/>
<pb n="KR2m0053_WYG_143-2b"/>
上命勸其勿怨望天聰元年五月<lb/>
上親征明錦州留阿巴泰與貝勒杜度居守十二月察哈<lb/>
　　　爾昻坤杜稜来歸設宴阿巴泰語納穆泰曰我與<lb/>
　　　小貝勒列坐蒙古貝勒明安巴克俱坐我上實恥<lb/>
　　　之納穆泰入奏<lb/>
上宣示諸貝勒於是大貝勒代善等率諸貝勒訓責之曰<lb/>
　　　徳格類濟爾哈朗杜度岳託碩託早隨五大臣議<lb/>
　　　政爾不預阿濟格多爾衮多鐸皆<lb/>
<pb n="KR2m0053_WYG_143-3a"/>
先帝分給全旗之子諸貝勒又先爾入八分列今爾為貝<lb/>
　　　勒心猶不足欲與和碩貝勒抗将紊紀綱耶阿巴<lb/>
　　　泰引罪願罰於是罰甲胄雕鞍馬各四素鞍馬八<lb/>
　　　二年五月與貝勒岳託碩託等往征明錦州敵棄<lb/>
　　　城退守寧逺自十三山站以東毁堠二十一斬守<lb/>
　　　者三十人獲人畜毁錦州杏山髙橋三城師還<lb/>
上出城五里郊迎三年十月<lb/>
上親征明由喀喇沁之波羅河屯行七日<lb/>
<pb n="KR2m0053_WYG_143-3b"/>
命阿巴泰同貝勒阿濟格率左翼軍攻龍井闗克之毁水<lb/>
　　　闗入明漢兒荘副将易愛洪山口恭将王遵臣以<lb/>
　　　兵來援我兵迎擊敗之斬愛及遵臣進克漢兒庄<lb/>
　　　事詳英親王傳時右翼軍克大安口<lb/>
上親統師克洪山口並趨遵化十一月敗明援兵自山海<lb/>
　　　闗至者下遵化城由薊州三河縣趨通州明大同<lb/>
　　　總兵滿桂宣府總兵侯世禄屯順義縣阿巴泰與<lb/>
　　　岳託分兵擊走之獲馬千餘駝百餘順義知縣率<lb/>
<pb n="KR2m0053_WYG_143-4a"/>
　　　衆降大軍逼京城<lb/>
上駐營城北土城闗之東北明寧逺廵撫袁崇煥錦州總<lb/>
　　　兵祖大夀以兵二萬来援屯廣渠門外阿巴泰奉<lb/>
命同貝勒莽古爾泰阿濟格多爾衮多鐸豪格等迎擊之<lb/>
　　　聞敵右伏兵甚衆因約軍入隘趨右由正路入者<lb/>
　　　與避敵同豪格趨右敗伏兵轉戰至城壕阿巴泰<lb/>
　　　與豪格離由正路衝潰敵兵亦抵壕既收軍諸貝<lb/>
　　　勒大臣議阿巴泰違約罪應削爵奪所属人户給<lb/>
<pb n="KR2m0053_WYG_143-4b"/>
　　　豪格<lb/>
上曰阿巴泰非怯懦者特以顧其二子致離豪格耳朕奈<lb/>
　何以子故加罪于兄因宥之十二月同阿濟格等略通<lb/>
　　　州焚其船攻克張家灣遂與代善等從<lb/>
上閱形勢于薊州敗山海闗援兵五千餘事具英親王傳<lb/>
　　　四年正月大兵至永平捕斬叛将劉興祚於山海<lb/>
　　　闗攻克永平事具鄭獻親王傳二月<lb/>
上班師<lb/>
<pb n="KR2m0053_WYG_143-5a"/>
命阿巴泰同貝勒濟爾哈朗薩哈璘鎮永平四月明兵自<lb/>
　　　樂亭撫寧来攻我軍之駐守灤州者擊走之事具<lb/>
　　　頴毅親王傳五年七月初設六部<lb/>
命阿巴泰管工部事八月從<lb/>
上圍明大凌河城正黄旗兵圍北面之西鑲黄旗兵圍北<lb/>
　　　面之東阿巴泰軍其中策應十月明總兵祖大夀<lb/>
　　　降復縱囘錦州為内應<lb/>
上議取錦州策<lb/>
<pb n="KR2m0053_WYG_143-5b"/>
命阿巴泰與貝勒徳格類多爾衮岳託率兵四千易漢装<lb/>
　　　偕大夀及降兵三百五十人乗夜襲錦州漏二鼓<lb/>
　　　礮聲不絶錦州城中聞之以為大凌河圍者得脱<lb/>
　　　分路来援我軍擊敗之斬馘甚衆㑹天大霧覿面<lb/>
　　　不相識兵皆失隊伍乃收軍還七年三月監築磐<lb/>
　　　蘭城五月<lb/>
召宴<lb/>
賜御用蟒衣一紫貂皮八馬一六月<lb/>
<pb n="KR2m0053_WYG_143-6a"/>
詔問征明及察哈爾朝鮮三者何先阿巴泰奏言明之情<lb/>
　　　形<lb/>
皇上已悉知之其地利臣等亦熟識之宜選精兵襲其邉<lb/>
　　　墻則闗門可得<lb/>
上親統大軍駐闗外擇貝勒大臣分路馳入駐軍内地獲<lb/>
　　　其人可用者用之消息易得錦州無足顧慮天時<lb/>
　　　已至可令祖大夀入山海闗與我兵㑹合攻取八<lb/>
　　　月與阿濟格薩哈璘豪格等統兵二千略明山海<lb/>
<pb n="KR2m0053_WYG_143-6b"/>
　　　闗而還俘獲人畜四千二百有竒八年五月随<lb/>
上率大兵征明宣府八月同阿濟格攻克靈邱縣及王家<lb/>
　　　莊獻捷大同城南山岡<lb/>
御營九年七月<lb/>
諭之曰爾嘗自謂手疼似覺不耐勞苦不知人身血脉勞<lb/>
　則無滯惟圖家居佚樂身不渉郊原手不持弓矢忽爾<lb/>
　行動疾痛易生若日以騎射為事奚復患此凡有統率<lb/>
　士卒之責者非躬親教演士卒孰肯專心武事騎射之<lb/>
<pb n="KR2m0053_WYG_143-7a"/>
　藝精于勤而荒于嬉不可不時加練習爾當努力奮勉<lb/>
　毋偷安旦夕斯克敵制勝能報<lb/>
先帝養育之恩為國盡忠矣崇徳元年四月晋封多羅饒<lb/>
　　　餘貝勒六月同武英郡王阿濟格等徃征明克雕<lb/>
　　　鶚保長安嶺保薄延慶州先後克定興安肅容城<lb/>
　　　安州雄縣東安文安寳坻順義昌平遇敵五十六<lb/>
　　　戰皆捷生擒總兵巢丕昌等又遣都統譚泰等設<lb/>
　　　伏斬遵化三屯營守将我師方出闗明兵躡其後<lb/>
<pb n="KR2m0053_WYG_143-7b"/>
　　　還擊殱之獲馬百四十餘捷<lb/>
聞<lb/>
勅諭嘉奨<lb/>
賜馬二匹九月凱旋<lb/>
上親迎之十二月<lb/>
上親征朝鮮<lb/>
命阿巴泰駐噶海城收集邉民防敵二年二月遣兵入明<lb/>
　　　義州界捉生獲二人是月朝鮮降<lb/>
<pb n="KR2m0053_WYG_143-8a"/>
上班師阿巴泰携駐噶海兵還瀋陽三年二月<lb/>
上親征喀爾喀<lb/>
命阿巴泰與禮親王代善等留守<lb/>
　　盛京併監築遼陽都爾弼城五月<lb/>
命治盛京至遼河大路九月同睿親王多爾衮征明自青<lb/>
　　　山闗毁邉墻入四年四月凱旋<lb/>
賜馬二銀五千事具睿忠親王傳九月同武英郡王阿濟<lb/>
　　　格等赴明錦州寜逺偵敵五年六月同睿親王多<lb/>
<pb n="KR2m0053_WYG_143-8b"/>
　　　爾衮等赴明義州督兵屯田有功七月同貝勒杜<lb/>
　　　度等率兵設伏寧逺路殱明運糧兵獲米千石九<lb/>
　　　月敗明杏山松山兵時大軍更畨圍錦州受代而<lb/>
　　　還十二月<lb/>
命同親王多爾衮豪格貝勒杜度徃代鄭親王濟爾哈朗<lb/>
　　　等圍錦州六年三月以聴從睿親王離錦州城三<lb/>
　　　十里駐營及遣兵還家事論削爵奪所属户口<lb/>
詔從寛罰銀二千兩六月復攻圍錦州明總兵洪承疇以<lb/>
<pb n="KR2m0053_WYG_143-9a"/>
　　　兵十三萬来援我兵敗其三營獲馬五百七十<lb/>
上親征殱敵數萬九月<lb/>
駕旋留軍合圍松山杏山髙橋<lb/>
命阿巴泰仍與諸王更畨圍錦州七年三月錦州降同鄭<lb/>
　　　親王濟爾哈朗等進克杏山囘駐錦州七月從錦<lb/>
　　　州受代還叙功<lb/>
賜蟒縀七十月<lb/>
特授奉命大将軍同内大臣圖爾格等征明<lb/>
<pb n="KR2m0053_WYG_143-9b"/>
上親送郊外十一月由黄崖口入敗明總兵白騰蛟白廣<lb/>
　　　恩于薊州破河間景州趨兖州擒明魯王朱以派<lb/>
　　　及樂陵陽信東原安邱滋陽諸王分兵徇萊州登<lb/>
　　　州青州莒州沂州南至海州凡攻撫歸順城九十<lb/>
　　　四俘獲人口牲畜九十二萬有竒還略滄州天津<lb/>
　　　三河宻雲八年六月由墻子嶺班師還<lb/>
上遣鄭親王睿親王等郊迎三十里<lb/>
賜銀萬兩順治元年四月叙功晋封多羅饒餘郡王二年<lb/>
<pb n="KR2m0053_WYG_143-10a"/>
　　　正月<lb/>
命統兵鎮守山東勦平滿家洞土賊時明福王朱由崧兵<lb/>
　　　屯徐州東北遣都統凖塔等徃勦捷還三年三月<lb/>
　　　薨年五十有八八年二月以其子岳樂襲康熙元<lb/>
　　　年二月岳樂晉封和碩親王<lb/>
命贈阿巴泰如其爵十年六月追諡曰敏乾隆十九年九<lb/>
　　　月<lb/>
　命入祀<lb/>
<pb n="KR2m0053_WYG_143-10b"/>
　　盛京賢王祠<lb/>
　　　　原封和碩端重定親王博洛<lb/>
　　　博洛饒餘敏郡王阿巴泰第三子天聰九年五月<lb/>
　　　大軍由明宣府大同邉境征朔州代州應州别<lb/>
命貝勒多鐸從廣寧入寧逺錦州牽制明闗外兵俾毋援<lb/>
　　　山西博洛從征有功崇徳元年封固山貝子随父<lb/>
　　　阿巴泰征明延慶州凱旋預宴二年四月任議政<lb/>
　　　三年七月任理藩院承政十月<lb/>
<pb n="KR2m0053_WYG_143-11a"/>
上征明寧逺<lb/>
命随豫親王多鐸分兵趨中後所明總兵祖大夀猝襲我<lb/>
　　　師後衝潰我土黙特䝉古兵䕶軍統領哈寧阿㕘<lb/>
　　　領阿爾津俄羅塞臣等與相持博洛奮勇前擊敵<lb/>
　　　乃却五年五月䝉古多羅特部民蘇班代阿巴爾<lb/>
　　　代等約乞降<lb/>
命從鄭親王濟爾哈朗等迎之於杏山西五里臺敗明追<lb/>
　　　兵<lb/>
<pb n="KR2m0053_WYG_143-11b"/>
賜御廐良馬一尋與諸王更畨圍錦州六年八月<lb/>
上親征明錦州明總督洪承疇來援敗之松山追至塔山<lb/>
　　　獲其筆架山積粟事具英親王傳又同貝勒羅洛<lb/>
　　　渾等設伏桑阿爾齋保擊敗總兵吳三桂王樸七<lb/>
　　　年春松山錦州相繼下博洛與兄輔國公博和託<lb/>
　　　及貝子尼堪等更畨駐防錦州順治元年四月随<lb/>
　　　睿親王多爾衮入山海闗破流賊李自成十月晉<lb/>
　　　封多羅貝勒随豫親王多鐸征河南破自成於潼<lb/>
<pb n="KR2m0053_WYG_143-12a"/>
　　　闗下西安南定江寧豫親王分兵半以博洛領之<lb/>
　　　招撫常州蘇州同鎮國将軍拜音圖等趨杭州明<lb/>
　　　兵拒者皆敗夜渡錢塘江而逃我軍追至江岸駐<lb/>
　　　營敵見之以為潮且至營必沒而潮連日不至敵<lb/>
　　　驚為神明潞王朱常淓遂率杭州官屬開門降浙<lb/>
　　　西湖州嘉興浙東紹興寧波嚴州等府皆下淮王<lb/>
　　　朱常清亦自紹興渡江來歸十月凱旋<lb/>
賜金二百銀萬五千兩鞍馬三三年二月<lb/>
<pb n="KR2m0053_WYG_143-12b"/>
命為征南大将軍同都統公圖頼率師征福建五月至杭<lb/>
　　　州時明魯王朱以海稱監國于紹興其舊将方國<lb/>
　　　安等營于錢塘江東岸綿亘二百里遣䕶軍統領<lb/>
　　　圖頼等從上流渡江分兵擊之至江濵無舟不得<lb/>
　　　渡忽江沙暴漲水淺可渉大兵策馬徑渡敵大驚<lb/>
　　　博洛遣貝子屯齊等繼進國安棄戰艦奔以海遁<lb/>
　　　台州斬殪無算擒總兵武景科等撫定紹興六月<lb/>
　　　圍金華七月克之斬明蜀王朱盛濃等遂克衢州<lb/>
<pb n="KR2m0053_WYG_143-13a"/>
　　　浙江悉平明唐王朱聿鍵猶據福建我軍分常山<lb/>
　　　江山兩路並進遣圖頼等擊敗其閣部黄鳴峻兵<lb/>
　　　於仙霞闗遂破浦城前鋒統領努山等擒斬其總<lb/>
　　　督楊廷清李暄分遣署䕶軍統領杜爾徳前鋒統<lb/>
　　　領拜音岱等攻克建寧延平聿鍵先由延平走汀<lb/>
　　　州博洛遣䕶軍統領阿濟格尼堪杜爾徳等克其<lb/>
　　　城擒斬聿鍵及曲陽王朱盛渡西河王朱盛洤松<lb/>
　　　滋王朱演漢西城王朱通簡及其官屬敵将姜正<lb/>
<pb n="KR2m0053_WYG_143-13b"/>
　　　希率師二萬來援夜襲汀州我師擊敗之斬首萬<lb/>
　　　餘又遣鎮國将軍漢岱等敗敵将師福於分水闗<lb/>
　　　克崇安縣斬其總督楊文忠等遣副都統卓布泰<lb/>
　　　等襲克福州前後二十餘捷降偽國公鄭芝龍等<lb/>
　　　二百九十餘人兵十一萬有竒福建平十一月朔<lb/>
　　　捷<lb/>
聞得<lb/>
㫖嘉奨是月博洛駐福州令總兵佟養甲進征廣東時唐<lb/>
<pb n="KR2m0053_WYG_143-14a"/>
　　　王朱聿鍵弟聿<graphic n="KR2045" url="https://raw.githubusercontent.com/kanripo/KR-Gaiji/master/images/KR2045.png" mimeType="image/png"/>據廣州府偽稱紹武年號養甲<lb/>
　　　等既克潮州恵州遂薄廣州克其城斬聿<graphic n="KR2045" url="https://raw.githubusercontent.com/kanripo/KR-Gaiji/master/images/KR2045.png" mimeType="image/png"/>及周<lb/>
　　　王肅眔益王思□遼王術雅鄧王器䵺鉅野王夀<lb/>
　　　□通山王藴鉞髙宻王宏椅仁化王慈魶鄔陵王<lb/>
　　　肅汭南安王企壠周王世子恭棎遼王世子儼鐐<lb/>
　　　宗室由梧慈䵞等十餘人廣東平四年二月博洛<lb/>
　　　承<lb/>
制以佟養甲為兩廣總督自率貝子博和託都統圖頼等<lb/>
<pb n="KR2m0053_WYG_143-14b"/>
　　　凱旋<lb/>
優賚所獲金幣人口叙功晉封多羅郡王<lb/>
賜王號曰端重五年十一月同親王阿濟格徃大同偵防<lb/>
　　　喀爾喀至則總兵姜瓖已據城叛<lb/>
命阿濟格為平西大将軍討之六年正月叛黨劉遷陷代<lb/>
　　　州<lb/>
命王同承澤郡王碩塞等赴援克其郛賊遁三月旋師大<lb/>
　　　同瓖潜約助馬得勝两路賊五千餘由大同北山<lb/>
<pb n="KR2m0053_WYG_143-15a"/>
　　　逼我營自驅騎千餘出犯王與䕶軍統領鰲拜徹<lb/>
　　　爾布等分禦之擊斬過半北山賊竄瓖亦閉城不<lb/>
　　　敢復出是月睿親王赴大同招撫承<lb/>
制晉封博洛為親王四月賊陷山西汾州<lb/>
命王為定西大将軍移師徃討五月克清源交城文水徐<lb/>
　　　溝祁縣等處六月賊犯平陽王遣副都統譚布等<lb/>
　　　擊敗之賊渡河遁七月賊萬餘犯絳州王遣署副<lb/>
　　　都統洛碩等擊走之斬級二千餘進攻孝義委署<lb/>
<pb n="KR2m0053_WYG_143-15b"/>
　　　副将梁化鳳以火藥伏地中㧞其城賊三千餘犯<lb/>
　　　夀陽王遣副都統卦喇特晉等援勦敗之斬級千<lb/>
　　　餘屢敗賊於平遥遼州榆社時有<lb/>
㫖令博洛酌撤閒駐兵率還京王疏言太原平陽汾州三<lb/>
　　　府屬州縣雖漸次收復而未復者尚多恐撤兵後<lb/>
　　　賊乗虚襲據應仍留守禦<lb/>
上是其言令俟滿達海自朔州移師至汾州併力勦賊八<lb/>
　　　月大同降将楊振威斬瓖首獻英親王軍王與巽<lb/>
<pb n="KR2m0053_WYG_143-16a"/>
　　　親王滿達海合兵攻汾州九月克其城斬偽廵撫<lb/>
　　　姜建勲偽布政使劉炳業復嵐縣永寧州遣軍分<lb/>
　　　勦餘賊于岳陽縣絳州孟城驛老君廟殱之乃班<lb/>
　　　師七年二月<lb/>
命理六部事八月以徇隠尚書阿哈尼堪不親徃迎朝鮮<lb/>
　　　王弟事降郡王八年正月復晉封和碩端重親王<lb/>
　　　二月同諸王奏削故睿親王封爵三月以英親王<lb/>
　　　私藏軍器事隠不奏復降郡王尋<lb/>
<pb n="KR2m0053_WYG_143-16b"/>
命諸王分管六部王管户部五月復封親王八月<lb/>
上察知尚書譚泰持六部權下諸王勘問王與貝子錫翰<lb/>
　　　等證其罪狀伏誅九年三月薨年四十諡曰定八<lb/>
　　　月以博洛第八子齊克新襲封和碩親王十二年<lb/>
　　　四月仍給王號曰端重十四年正月封博洛第四<lb/>
　　　子塔爾納為多羅郡王三月塔爾納卒諡曰敏思<lb/>
　　　十六年十月追論博洛曾諂事睿親王分取睿親<lb/>
　　　王所遺財物掌户部時又不首劾譚泰罪削博洛<lb/>
<pb n="KR2m0053_WYG_143-17a"/>
　　　及塔爾納爵並降齊克新為貝勒十八年正月齊<lb/>
　　　克新薨諡曰懐思爵除<lb/>
　　　　原封和碩安親王岳樂<lb/>
　　　岳樂饒餘敏郡王阿巴泰第四子初封鎮國公順<lb/>
　　　治三年正月随肅親王豪格征四川誅流冦張獻<lb/>
　　　忠五年八月<lb/>
命随英親王阿濟格勦平天津土冦十一月復随英親王<lb/>
　　　阿濟格率兵駐防大同六年九月封多羅貝勒八<lb/>
<pb n="KR2m0053_WYG_143-17b"/>
　　　年二月襲封多羅郡王<lb/>
賜王號曰安九年二月管工部事十月任議政十年八月<lb/>
　　　以喀爾喀部落土謝圖汗車臣汗等違<lb/>
㫖不還所掠巴林户口又来索歸順同部蒙古<lb/>
命王為宣威大将軍駐歸化城相機進勦尋因喀爾喀悔<lb/>
　　　罪入貢撤還十二年八月掌宗人府事十四年十<lb/>
　　　一月<lb/>
諭奨王性行端良蒞事敬慎晉封和碩安親王康熙九年<lb/>
<pb n="KR2m0053_WYG_143-18a"/>
　　　三月<lb/>
命監修玉牒十三年十月<lb/>
命為定逺平冦大将軍由江西徃勦逆藩吳三桂耿精忠<lb/>
　　　賊黨進鎮廣東十二月抵南昌<lb/>
詔移師征湖南王奏江西形勢為廣東咽喉江南湖廣要<lb/>
　　　衝今三十餘城為賊盤據且吳逆造木城于醴陵<lb/>
　　　置偽總兵十餘人兵七萬猓猓三千堅守萍鄉諸<lb/>
　　　隘若撤撫州饒州都昌防兵徃湖南則諸處復為<lb/>
<pb n="KR2m0053_WYG_143-18b"/>
　　　賊有否則兵勢單弱不能長驅且廣東諸路亦恐<lb/>
　　　多阻臣欲先平江西賊無却顧憂然後分防險要<lb/>
　　　移師湖南得<lb/>
㫖令速行整理江西要地旋奏遣副都統穆成額等擊走<lb/>
　　　吳逆偽總兵張泰殺賊五千餘復安福縣又遣副<lb/>
　　　都統雅賚等復都昌縣招撫康山餘賊十四年二<lb/>
　　　月遣䕶軍統領桑格等克復上髙新昌二縣陣斬<lb/>
　　　偽總兵朱一典謝以泰等殺賊萬五千三月将軍<lb/>
<pb n="KR2m0053_WYG_143-19a"/>
　　　希爾根前鋒統領舒恕敗賊於撫州城南之唐埠<lb/>
　　　及七里岡四月副都統珠喇禪等敗賊于五桂寨<lb/>
　　　徐㲼等處并招撫奉新都昌冷口南湖西湖銅鼓<lb/>
　　　營强山諸偽官復東鄉餘干二縣王親攻建昌抵<lb/>
　　　長興遇耿逆偽将軍邵連登水陸迎敵與定南将<lb/>
　　　軍希爾根進擊走之復建昌府城分兵破賊于石<lb/>
　　　頭街鸞石嶺泉山口遂復萬年安仁二縣閏五月<lb/>
　　　饒州陷<lb/>
<pb n="KR2m0053_WYG_143-19b"/>
諭留兵守建昌速囘南昌居中調度尋奏副都統珠喇禪<lb/>
　　　敗賊於武寧縣都統霍特敗賊于新城縣将軍額<lb/>
　　　楚敗賊于弋陽縣復廣信府城六月奏将軍希爾<lb/>
　　　根敗賊餘干縣復饒州又敗賊碣碑舖及景徳鎮<lb/>
　　　復浮梁樂平二縣又遣前鋒統領舒恕總兵官許<lb/>
　　　真等敗賊於宜黄躡之復宜黄崇仁樂安三縣七<lb/>
　　　月奏泰和龍泉永新廬陵永寧及湖廣茶陵並就<lb/>
　　　撫九月奏逰擊周志新等破吳逆偽總兵桂芳等<lb/>
<pb n="KR2m0053_WYG_143-20a"/>
　　　復靖安九月奉<lb/>
諭留兵固守江西乗冬月速取長沙十一月䟽言吳逆聞<lb/>
　　　臣進取長沙必固守要害非緑旗兵無以搜險非<lb/>
　　　紅衣礟不能破壘乞令提督趙國祚屯墾都督陳<lb/>
　　　平各率所属随臣進討其廣東所送紅衣礟甚重<lb/>
　　　路險難致乞<lb/>
敕發新造西洋礟二十具為攻勦之用得<lb/>
㫖勦滅逆賊平定湖南俱頼王練習宿将及精兵火噐俱<lb/>
<pb n="KR2m0053_WYG_143-20b"/>
　不可闕提督趙國祚都督陳平并所屬官兵悉依王所<lb/>
　請南懐仁所造火礟著官兵照數送至江西轉運王軍<lb/>
　前王不必待礮始行亟由吉安或袁州進發王旋奏希<lb/>
　　　爾根額楚等勦殺浮梁餘賊復貴溪招降偽将張<lb/>
　　　輔聖等二百七十餘員十一月奏耿逆偽總兵張<lb/>
　　　存遣使来告顧領所屬兵八千屯順昌俟大兵進<lb/>
　　　閩為内應<lb/>
詔以簡親王喇布已自江寧移駐南昌閩事付之料理王<lb/>
<pb n="KR2m0053_WYG_143-21a"/>
　即進征長沙十五年二月王抵萍鄉分兵四路破賊寨<lb/>
　　　十二斬首萬級吳逆偽将軍夏國相遁復萍鄉遂<lb/>
　　　進薄長沙七月奏賊船集長沙城下我兵無船難<lb/>
　　　破賊長沙附近林木多請先<lb/>
敕撥戰艦七十濟用並令督撫委員伐材造船<lb/>
詔並如所請八月<lb/>
諭曰朕聞王恢復萍鄉大創逆賊直抵長沙甚為嘉恱王<lb/>
　其善撫百姓俾困苦得舒至脅從叛變之人原皆朕之<lb/>
<pb n="KR2m0053_WYG_143-21b"/>
　臣子當加意招徠十六年正月遣副都統阿進泰等敗<lb/>
　　　偽總兵解先聲及馬棚賊於瀏陽縣十一月奉<lb/>
命乗逆賊震動之時速分兵摧破楚逆取湘潭諸處十七<lb/>
　　　年正月官兵敗賊於平江縣復其城三月奏遣兵<lb/>
　　　進勦馬棚賊邱義尚於七家洞擒斬無算又招撫<lb/>
　　　偽總兵揭玉慶朱永昇等吳逆偽将軍林興珠率<lb/>
　　　偽官楊廷言等自湘潭来降九月<lb/>
詔以三桂已伏㝠誅賊勢漸潰宜廣示招徠速行攻勦王<lb/>
<pb n="KR2m0053_WYG_143-22a"/>
　　　請自赴岳州布置舟師調諸路大礮攻賊陸營<lb/>
上命大将軍貝勒察尼急圖岳州王仍圍攻長沙十八年<lb/>
　　　正月岳州偽将軍陳珀偽總兵王度冲等降于察<lb/>
　　　尼軍餘賊潰竄長沙賊亦棄城遁王入城安撫遣<lb/>
　　　前鋒㕘領沙納哈等復湘潭縣賊退據衡山王遣<lb/>
　　　兵㑹簡親王敗賊衆衡州寳慶相繼復六月䟽言<lb/>
　　　臣所統䕶軍驍騎每佐領下十五人䝉古兵百餘<lb/>
　　　人喇布既進取新寧臣當率每佐領兵十一緑旗<lb/>
<pb n="KR2m0053_WYG_143-22b"/>
　　　兵萬與喇布相機進勦武岡東口賊留每佐領兵<lb/>
　　　各一緑旗兵千二百及荆州水師二千守衡州留<lb/>
　　　每佐領兵各一緑旗兵一千守寳慶撥每佐領兵<lb/>
　　　各二協同緑旗兵守岳州<lb/>
詔如所議行是月遣都統釋迦保敗賊寳慶之巖溪斬級<lb/>
　　　七百獲船四十餘偽總兵王熙忠偽副将陳起鳳<lb/>
　　　知府金世正等降七月王統師抵紫陽河賊結營<lb/>
　　　對岸遣提督趙國祚副將尼滿偕降将林興珠渡<lb/>
<pb n="KR2m0053_WYG_143-23a"/>
　　　河進擊䕶軍統領瓦岱等繞賊後夾攻賊潰棄營<lb/>
　　　遁追殺二百餘偽知縣周冠陳殿颺等降進攻武<lb/>
　　　岡賊帥吳國貴胡國柱等以賊二萬據隘口我軍<lb/>
　　　奮擊大破之國貴中礮死賊駭竄貝子彰泰追至<lb/>
　　　木𤓰橋殺賊無算遂復武岡城及楓木嶺八月捷<lb/>
聞得<lb/>
㫖嘉奨十一月<lb/>
命以勅印付貝子彰泰撤每佐領八人率還<lb/>
<pb n="KR2m0053_WYG_143-23b"/>
　　京師十九年正月<lb/>
上遣官迎宣<lb/>
諭曰王連年以來逺蒞巖疆親經百戰櫛風沐雨歴暑逾<lb/>
　寒競揚貔虎之雄克清梟獍之孽湖湘諸處已見蕩平<lb/>
　滇黔餘氛俱成坐困更體朕軫念窮荒之心廣示招徠<lb/>
　深加撫恤王師所至遐邇來歸捷奏屢宣中外稱慶朕<lb/>
　既嘉碩畫益篤親親爰命班師副朕懐想頃者聞王已<lb/>
　抵武昌奏凱可期特遣使臣慰勞兼賜駱駝良馬以示<lb/>
<pb n="KR2m0053_WYG_143-24a"/>
　優眷王即按程以来朕将計日以待三月凱旋<lb/>
上行郊勞禮于盧溝橋南二十里王俘偽太子朱慈燦以<lb/>
　　　來先是順治元年冬有赴明外戚周奎家自稱太<lb/>
　　　子者奎白諸<lb/>
　　朝令舊宫人及東宫官属辨是非真法司鞫實得太<lb/>
　　　監楊玉取劉姓子詐冒狀並伏誅康熙十二年冬<lb/>
　　　京師聞三桂反有自稱三太子朱慈璊者偽署廣<lb/>
　　　徳元年糾黨京城内外舉火作亂擒其黨于鼓樓<lb/>
<pb n="KR2m0053_WYG_143-24b"/>
　　　西街及燈市口詰以朱慈璊云即楊起隆已遁矣<lb/>
　　　十八年秋王駐營楓木嶺土人首擒偽軍師戴必<lb/>
　　　顯無為教姚文明因獲朱慈燦于新化縣僧寺追<lb/>
　　　訊前在京城逆謀慈燦訴已係崇禎帝長子十二<lb/>
　　　嵗遭闖難出奔南京後未再至北京福王由崧曽<lb/>
　　　置諸獄釋為民即徃河南隨朽木和尚為僧流落<lb/>
　　　江西湖廣二十餘年因病還俗徃来永州寳慶欲<lb/>
　　　聲討吳三桂悖逆反覆不忠不孝不義諸罪商之<lb/>
<pb n="KR2m0053_WYG_143-25a"/>
　　　戴必顯姚文明招兵散劄一年因三桂死中止王<lb/>
　　　䟽陳請<lb/>
㫖因言前此屢有冒明太子事朱慈燦雖云欲討吳逆招<lb/>
　　　兵散劄但當大軍復寳慶時不即自首應與戴必<lb/>
　　　顯姚文明並論斬其曾受偽劄人已示許首繳偽<lb/>
　　　劄銷毁免罪慈燦既自稱真係明嗣當械至京辨<lb/>
　　　識得<lb/>
㫖朱慈燦著王帶来俟到日再議至是王移送法司令與<lb/>
<pb n="KR2m0053_WYG_143-25b"/>
　　　前繫獄之朱慈璊逆黨對質俱不識詰其造印散<lb/>
　　　劄與戴必顯姚文明謀亂属實皆擬凌遲如律<lb/>
詔並改為處斬是年秋復有託朱慈璊之名在陜西煽誘<lb/>
　　　者擒之漢中三河口大将軍圖海械送<lb/>
　　京師<lb/>
敕法司勘訊面有刺痕實非明嗣並非楊起隆依大逆律<lb/>
　　　磔于市二十年十二月<lb/>
命王仍掌宗人府事二十七年七月以噶爾丹擾喀爾喀<lb/>
<pb n="KR2m0053_WYG_143-26a"/>
　　　同簡親王雅布各率兵五百赴蘇尼特汛界駐防<lb/>
　　　十月撤還二十八年二月薨年六十有五諡曰和<lb/>
　　　以其子瑪爾渾襲二十九年禮烈親王代善之曾<lb/>
　　　孫原封貝勒諾尼訴岳樂康熙四年掌宗人府事<lb/>
　　　時偏聽諾尼姑母讒言枉坐諾尼不孝死罪繫獄<lb/>
　　　革爵䝉<lb/>
皇上鑒原釋放岳樂誣䧟無辜理應反坐<lb/>
詔宗人府㑹同領侍衛内大臣察議復諾尼貝勒追降岳<lb/>
<pb n="KR2m0053_WYG_143-26b"/>
　　　樂為郡王削其諡岳樂第十五子瑪爾渾初于康<lb/>
　　　熙十九年正月封世子二十九年二月襲封多羅<lb/>
　　　安郡王三十五年正月大將軍征噶爾丹<lb/>
命率兵往歸化城偵防四十年十月掌宗人府事四十五<lb/>
　　　年二月充<lb/>
玉牒館總裁四十八年十一月薨年四十有七諡曰慤四<lb/>
　　　十九年二月以瑪爾渾次子華玘襲多羅安郡王<lb/>
　　　五十八年九月薨年三十有五諡曰節雍正元年<lb/>
<pb n="KR2m0053_WYG_143-27a"/>
　　　十二月<lb/>
諭曰向時安郡王岳樂謟附輔政大臣又自恃長軰每觸<lb/>
　　　忤<lb/>
皇考䝉<lb/>
聖德寛仁始終容宥而伊諸子全不知感不務竭誠効力<lb/>
　弟兄之間互相傾軋競事營求妄冀得爵讒害骨肉此<lb/>
　衆所共知者瑪爾渾係應襲王爵之人似屬安分其子<lb/>
　華玘尚無劣蹟而其嗣夭折封爵虛懸是以<lb/>
<pb n="KR2m0053_WYG_143-27b"/>
皇考審擇其人躊躇有待而安郡王之子伍爾占孫色亨<lb/>
　圖等遂生怨望形于詞色夫國家恩施豈可倚恃而强<lb/>
　邀今亷親王允䙫借此逞其讒説以離間宗室舊人致<lb/>
　朕從容施恩之本念俱不可行將襲封安郡王本章發<lb/>
　囘不准承襲舊所屬佐領撤出另撥乾隆四十三年三<lb/>
　　　月以阿巴泰岳樂累著功績<lb/>
賜奉恩輔國公爵世襲㒺替以華玘之孫竒昆襲竒昆追<lb/>
　　　封奉恩輔國公錫貴次子也是年四月授散秩大<lb/>
<pb n="KR2m0053_WYG_143-28a"/>
　　　臣四十七年七月卒年四十四<lb/>
　　　　温良固山貝子博和託<hi>子彰泰</hi>
　　　博和託饒餘敏郡王阿巴泰次子初封輔國公崇<lb/>
　　　德元年十二月<lb/>
上親征朝鮮博和託隨豫親王多鐸先驅圍其都進圍南<lb/>
　　　漢山城先後敗其援兵二萬餘<lb/>
上駐營城西博和託以所獲獻三年八月隨睿親王多爾<lb/>
　　　衮征明由董家口入略京西南六府至山西界移<lb/>
<pb n="KR2m0053_WYG_143-28b"/>
　　　師山東克濟南四年四月凱還<lb/>
賜銀二千兩六年三月隨鄭親王濟爾哈朗等征明圍錦<lb/>
　　　州七年三月錦州下圍杏山七月<lb/>
命駐防錦州十月隨其父饒餘貝勒阿巴泰征明入黄崖<lb/>
　　　口攻薊州由河間景州進克兖州八年六月凱旋<lb/>
賜銀三千兩十月同輔國公芬古駐防錦州順治元年四<lb/>
　　　月隨奉命大將軍睿親王多爾衮入山海闗破流<lb/>
　　　賊李自成十月晉封固山貝子三年五月隨豫親<lb/>
<pb n="KR2m0053_WYG_143-29a"/>
　　　王多鐸𠞰蘇尼特部騰機思騰機特等有功十月<lb/>
　　　凱旋<lb/>
優賜俘獲五年九月卒諡曰温良順治六年十月封其子<lb/>
　　　佛克齊庫為固山貝子十四年十二月薨諡曰介<lb/>
　　　潔博和託第四子彰泰初于順治八年閏二月封<lb/>
　　　鎮國公尋晉封固山貝子九年四月襲父爵仍為<lb/>
　　　固山貝子康熙十三年春逆藩吳三桂陷湖南<lb/>
命順承郡王勒爾錦由荆州渡江𠞰賊六月復<lb/>
<pb n="KR2m0053_WYG_143-29b"/>
命安逺靖冦大將軍貝勒尚善往征規復岳州以彰泰𠫭<lb/>
　　　賛軍務十五年二月<lb/>
諭責尚善及彰泰進取遲延三月彰泰與尚善議分軍水<lb/>
　　　陸並進遣䕶軍統領額司泰等𠞰賊洞庭湖賊船<lb/>
　　　入南津港泊君山及由岳州出犯者皆敗之獲船<lb/>
　　　五十餘賊攅立枿樁于套湖峽口阻我舟大軍仍<lb/>
　　　駐陸十七年六月伐枿樁棹輕舟擊賊栁林嘴發<lb/>
　　　礮燬其船斃賊無數八月尚善卒于軍<lb/>
<pb n="KR2m0053_WYG_143-30a"/>
詔以貝勒察尼代為大將軍授彰泰撫逺將軍九月師出<lb/>
　　　南津港賊船泊癩子山下令前鋒統領杭竒提督<lb/>
　　　桑額等進擊斃賊百餘獲船四十月復敗賊於陸<lb/>
　　　石口連營白米灘斷賊餉道十八年正月岳州賊<lb/>
　　　帥呉應麒以乏食棄城遁大兵克岳州彰泰同桑<lb/>
　　　額復華容石首二縣三月<lb/>
詔彰泰㑹安親王岳樂軍於衡州七月由寳慶進取武岡<lb/>
　　　州賊渠呉國貴據隘拒我軍礮斃國貴餘賊潰遁<lb/>
<pb n="KR2m0053_WYG_143-30b"/>
　　　彰泰追及木𤓰橋殺賊無算十一月<lb/>
特命岳樂還京以彰泰代為定逺平冦大將軍十九年三<lb/>
　　　月遣都統穆占總督董衛國等敗偽將軍呉應麒<lb/>
　　　復沅州降靖州及綏寧縣附近各土司八月疏言<lb/>
　　　將軍蔡毓榮奉有調遣漢兵之<lb/>
㫖今進取貴州滿漢既合兵一路若調遣不相知恐礙事<lb/>
　　　機<lb/>
上詔毓榮一切軍機闗白大將軍酌行閏八月自沅州進<lb/>
<pb n="KR2m0053_WYG_143-31a"/>
　　　征十月距鎮逺十五里駐營賊據大路及兩山間<lb/>
　　　結壘彰泰遣衛國等攻鎮逺衛闗口穆占等截賊<lb/>
　　　旁遁隘口而自與毓榮攻賊壘賊敗潰衛國奪十<lb/>
　　　向口敗賊將張足法等于大巖門穆占躡賊至偏<lb/>
　　　橋衛賊由山徑竄遂復鎮逺府進定平越府及新<lb/>
　　　添衛直趨貴陽逆孽吳世璠與應麒等皆遁彰泰<lb/>
　　　駐守貴陽遣兵進復安順石阡都匀思南諸府十<lb/>
　　　一月復遣軍復永寧州敗賊兵于安籠舖追𠞰至<lb/>
<pb n="KR2m0053_WYG_143-31b"/>
　　　雞公背山鐵索橋十二月疏言詗賊兵萬三千欲<lb/>
　　　據盤江遣前鋒統領薩克察等率兵至鐵索橋等<lb/>
　　　處守隘<lb/>
上以大兵秣馬貴陽已月餘<lb/>
諭趣彰泰親統兵撲賊進定雲南二十年正月渡盤江偵<lb/>
　　　賊帥線緎等據普安縣之江西坡二月前驅至砂<lb/>
　　　子哨賊拒戰敗之彰泰督兵繼進抵臘茄坡賊在<lb/>
　　　江西坡者夜竄都統拉賽等追之復新興所逐北<lb/>
<pb n="KR2m0053_WYG_143-32a"/>
　　三十里賊千餘還拒陣斬二百餘復普安州時大<lb/>
　　將軍賴塔由廣西入雲南曲靖府彰泰由普安進<lb/>
　　霑益州㑹嵩明州議合兵圍雲南省城距城三十<lb/>
　　里賊將胡國柄劉起龍自城内引賊萬餘列象陣<lb/>
　　拒戰彰泰軍其左賴塔軍其右自卯至午賊殊死<lb/>
　　戰彰泰宻遣前鋒統領沙納哈等衝其兩旁賊兵<lb/>
　　始却大兵續進逼賊歸化寺大敗之陣斬國柄起<lb/>
　　龍及偽將軍總兵九人俘獲無算彰泰與賴塔毓<lb/>
<pb n="KR2m0053_WYG_143-32b"/>
　　榮等近歸化寺駐營令諸軍分布近城南壩薩石<lb/>
　　衛走馬街雙塔寺得勝橋重闗等處以扼其吭仍<lb/>
　　廣布檄諭宣<lb/>
朝廷威德於是大理臨安永順姚安武定各偽官相繼<lb/>
　　詣軍門降先是賊將馬寳胡國柱夏國相等掠四<lb/>
　　川聞雲南圍急還救彰泰遣提督桑額都統希福<lb/>
　　𠞰賊楚雄寳退據烏木山扼險以拒希福等擊敗<lb/>
　　其衆寳越山遁至姚安知偽鎮將等先已歸順乃<lb/>
<pb n="KR2m0053_WYG_143-33a"/>
　　　乞降七月疏言馬寳等已投降夏國相黨羽解散<lb/>
　　奔竄廣南惟胡國柱在鶴慶麗江尚未𠞰滅現有<lb/>
　　　都統希福提督桑額追捕臣等圍城兵力足用頃<lb/>
　　　聞將軍噶爾漢總督哈占自四川移師貴州將由<lb/>
　　　威寧來雲南恐餉不敷臣等議令哈占兵還四川<lb/>
　　　噶爾漢兵至日以厮役補缺額兵量行裁汰則糧<lb/>
　　　不多糜圍城兵亦足用得<lb/>
㫖令哈占噶爾漢並旋師還四川酌防要地餘並遣還京<lb/>
<pb n="KR2m0053_WYG_143-33b"/>
　　　彰泰又疏言馬寳屢經招撫不即悔罪投誠反奔<lb/>
　　　尋甸携妻子赴楚雄糾逆黨為大兵所敗窮蹙已<lb/>
　　　極始率衆不滿百人乞降莫贖其罪同時來降之<lb/>
　　　偽將軍巴養元鄭旺李繼業等應並羈禁候<lb/>
㫖九月希福至雲龍州國柱自縊死總兵李國樑與土司<lb/>
　　　儂朋𠞰賊廣南圍國相于西板橋國相降彰泰奏<lb/>
　　　其罪與寳同並械送京十月彰泰與賴塔及將軍<lb/>
　　　趙良棟等破賊營于南壩得勝橋太平橋走馬街<lb/>
<pb n="KR2m0053_WYG_143-34a"/>
　　　賊竄入城大軍環城攻世璠自縊死偽將軍何進<lb/>
　　　忠林天擎線緎黄明等出降彰泰誡軍士勿搶擄<lb/>
　　　令都統穆占瑪竒先入城撫民清理倉庫籍賊黨<lb/>
　　　屬戮世璠屍函首馳獻<lb/>
　　闕下雲南平是年即軍前授宗人府左宗正二十一<lb/>
　　　年十月凱旋<lb/>
上率王大臣至盧溝橋南二十里迎勞二十二年二月議<lb/>
　　　初征岳州遷延應以恢復貴州雲南功抵罪<lb/>
<pb n="KR2m0053_WYG_143-34b"/>
命仍紀功封冊<lb/>
賜黄金二十兩白金千兩二十四年九月以濫舉宗人府<lb/>
　　　屬官品行不端罷宗正任二十九年正月薨年五<lb/>
　　　十有五以彰泰第三子屯珠襲屯珠初于康熙十<lb/>
　　　一年正月封鎮國公二十七年二月以庸懦降鎮<lb/>
　　　國將軍二十九年六月襲封鎮國公五十二年授<lb/>
　　　宗人府左宗正五十六年十月授禮部尚書五十<lb/>
　　　七年閏八月卒年六十有一<lb/>
<pb n="KR2m0053_WYG_143-35a"/>
特贈固山貝子品級諡曰恪敏初屯珠有子安詹早殤以<lb/>
　　　其兄百綬子文昭之第三子逢信嗣安詹為子十<lb/>
　　　二月<lb/>
詔以逢信降襲輔國公乾隆十二年八月卒諡曰恭恪十<lb/>
　　　二月以逢信第二子盛昌襲封輔國公二十二年<lb/>
　　　七月以侍班失儀削爵二十三年二月封鎮國將<lb/>
　　　軍十二月復封輔國公<lb/>
　　　　悼愍固山貝子蘇布圖<lb/>
<pb n="KR2m0053_WYG_143-35b"/>
　　　蘇布圖饒餘敏郡王阿巴泰之孫追封賢懿貝子<lb/>
　　　尚建之長子初封輔國公順治二年七月隨貝勒<lb/>
　　　勒克德渾駐防江寧十二月移師征湖廣三年正<lb/>
　　　月至武昌破流賊餘黨一隻虎等事詳順承恭恵<lb/>
　　　郡王傳凱旋<lb/>
頒賚有功將士蘇布圖得<lb/>
賜金五十兩銀千兩尋封固山貝子五年九月隨鄭親王<lb/>
　　　濟爾哈朗征湖廣十一月卒於軍年二十有四諡<lb/>
<pb n="KR2m0053_WYG_143-36a"/>
　　曰悼愍爵除<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0053_WYG_143-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定八旗通志卷一百二十九<lb/>
</p>
<p>
</p>
  </div>
</body>
</text>
</TEI>
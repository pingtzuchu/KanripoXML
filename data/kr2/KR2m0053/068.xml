<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_068-1a"/>
欽定四庫全書<lb/>
欽定八旗通志卷五十四<lb/>
　氏族志<lb/>
　　古氏族掌於太史戰國之初智果别族為輔氏尚<lb/>
　　告諸太史是舊制周末未改也司馬遷作年表王<lb/>
　　僧䖍謂旁行斜上體仿周譜盖當時猶見其書然<lb/>
　　不隸於官散佚漸盡沿及東漢乃有家牒故李善<lb/>
　　文選註引劉歆七畧有子雲家諜之文<hi>謹案諜即牒字</hi>亦<lb/>
<pb n="KR2m0053_WYG_068-1b"/>
　　無裒合諸族勒為一編者也魏晉以後甄别流品<lb/>
　　以門第官人譜學於是乎興焉至於北魏南北氏<lb/>
　　族始並見於史籍然各為宗派各有音義彼此不<lb/>
　　相假借也明陶宗儀作輟耕錄<hi>謹案宗儀入明最久其聞明恵宗即</hi>
　　<hi>位詩有老臣忭舞之語是其顯證以為元人非也今改正</hi>妄以金源氏族分配<lb/>
　　漢姓如完顔曰王古里甲<hi>即𤓰爾佳</hi>曰汪女奚烈<hi>即鈕祜禄</hi>
　　曰郎石抹<hi>即舒穆禄</hi>曰蕭納剌<hi>即納/喇</hi>曰康紇石烈<hi>即赫舍哩</hi>
　　曰髙蒲察<hi>即富察</hi>曰李兀顔<hi>即烏/雅</hi>曰朱顔盞<hi>即顔札</hi>曰<lb/>
<pb n="KR2m0053_WYG_068-2a"/>
　　張散答<hi>即薩克達</hi>曰駱斐滿<hi>即費/莫</hi>曰麻温迪罕<hi>即温特赫</hi>曰<lb/>
　　温阿里侃<hi>即阿禮哈</hi>曰何阿典<hi>即阿/克占</hi>曰雷烏林達<hi>即烏林阿</hi>
　　曰蔡抹顔<hi>即穆燕</hi>曰孟都烈<hi>即都/理</hi>曰强斡勒<hi>即倭勒</hi>曰<lb/>
　　石温敦<hi>即温屯</hi>曰宋移剌<hi>即伊/喇</hi>曰劉术虎<hi>即珠勒赫</hi>曰董<lb/>
　　奥屯<hi>即鄂通</hi>曰曹阿不哈<hi>即韓/楚哈</hi>曰田尼忙古<hi>即尼瑪哈</hi>曰<lb/>
　　魚孛术魯<hi>即博都哩</hi>曰魯吾魯<hi>即珠/魯</hi>曰恵僕散<hi>即布薩</hi>曰<lb/>
　　林烏古論<hi>即呉庫理</hi>曰商鑿空杜撰實為無稽之談流<lb/>
　　俗相傳又有𤓰爾佳姓關舒穆嚕姓徐他塔喇姓<lb/>
<pb n="KR2m0053_WYG_068-2b"/>
　　唐那木都魯姓南烏扎拉姓呉兆佳姓趙薩克達<lb/>
　　姓倉巴雅拉姓白之類沿宗儀餘波尤為乖謬夫<lb/>
　　舌人見於周官是譯語從來已久其可考者語言<lb/>
　　文字則譯意東觀漢記載白狼王懷德慕德諸歌<lb/>
　　是也人名地名則譯音史記載南單于姓攣鞮是<lb/>
　　也左傳楚令尹之名稱楚謂乳榖謂虎於莬於有<lb/>
　　義可推者尚不改字况姓氏相沿多莫詳其義而<lb/>
　　曰某當姓某不亦傎乎古來繙經諸家於佛書僅<lb/>
<pb n="KR2m0053_WYG_068-3a"/>
　　　譯其語言而賓頭盧維摩詰之類姓名則概不改<lb/>
　　　職是故也我<lb/>
　　國家<lb/>
龍興之初東北諸部率先歸附遼金元之舊姓往往而存<lb/>
　　　其他因地為氏如分於别邑而稱東野因事為氏<lb/>
　　　如生於平旦而稱東方者亦子孫世守雖遷徙而<lb/>
　　　不改其初支派尚一一可考朝鮮密邇邊陲歸為<lb/>
　　　臣僕者世系亦一一能稽漢軍之隸八旗者閥閲<lb/>
<pb n="KR2m0053_WYG_068-3b"/>
　　　巨族世承爵秩大抵皆譜牒分明更不待論焉我<lb/>
　皇上御極之初<lb/>
　勅修八旗氏族通譜條分縷析叙述備詳近因卷帙稍<lb/>
　　　繁檢尋未易又恐無識之徒拾陶宗儀之瞽説<lb/>
　特勅廷臣編為輯要一書原原本本既簡且該為古今<lb/>
　　　姓氏書之最今叙述八旗族系一以是編為宗惟<lb/>
　　　是編所列氏族凡散居各地者皆標一最著之地<lb/>
　　　而以等處括其餘今則凡一姓系出數處者皆一<lb/>
<pb n="KR2m0053_WYG_068-4a"/>
　　　一臚列盖是編為總括便覽故僅舉大綱今則從<lb/>
　　　志乘之體分詳支派所謂言非一端各有當也至<lb/>
國姓原始則敬遵<lb/>
開國方略自為一篇弁冕此門不敢與庶姓並列亦不敢<lb/>
　　　題綱標目與庶姓同一體裁盖禮貴尊<lb/>
尊春秋之大例即古今之通義矣<lb/>
　　氏族志一<lb/>
國姓原始<lb/>
<pb n="KR2m0053_WYG_068-4b"/>
　　　我<lb/>
　　朝肇建丕基始於長白實金源之舊地而<lb/>
帝系所出則氏族各别受<lb/>
天眷命預發其祥亦實在金源以前恭考<lb/>
開國方畧遼瀋極東之地有長白山即山海經之不咸山<lb/>
　　　也高二百餘里綿亘千餘里山上有潭曰闡門周<lb/>
　　　八十里源深流廣鴨綠混同愛滹三江出焉鴨綠<lb/>
　　　江自山南西流入遼東之南海混同江北流入北<lb/>
<pb n="KR2m0053_WYG_068-5a"/>
　　　海愛滹江東流入東海山川雄厚靈秀斯鍾寳珠<lb/>
　　　珍石竒木靈藥應候挺生多非人迹所能到其東<lb/>
　　　有山曰布庫哩山下有池曰布勒瑚里相傳有三<lb/>
　　　天女長曰恩古倫次曰正古倫季曰錫庫倫同浴<lb/>
　　　於池有神鵲銜朱果置季女衣試取含之倐已入<lb/>
　　　腹遂覺似有身告二女曰吾身重不能冲舉矣二<lb/>
　　　女曰此<lb/>
天授爾娠俟免身再來未晚也季女尋産一男生而能言<lb/>
<pb n="KR2m0053_WYG_068-5b"/>
　　　體貌偉異及長母告以朱果之事因命之曰汝姓<lb/>
　　　愛新覺羅名布庫哩雍順<lb/>
天生汝以定亂國其往治之汝順流而往即其地也與一<lb/>
　　　小舟乗之凌虛而去舟順流至河步而止乃登岸<lb/>
　　　折草木為茵端坐其上是時有三姓争雄長日搆<lb/>
　　　兵尋讐亂靡由定有取水河步者見而異之歸語<lb/>
　　　人曰吾適至河步見一男子察其貌非常人也衆<lb/>
　　　往觀皆以為異詰所自來曰我天女所生天男<lb/>
<pb n="KR2m0053_WYG_068-6a"/>
天生我以定汝等之亂衆曰此<lb/>
天生聖人也遂交手舁迎至家奉為貝勒居長白之俄朶<lb/>
　　　里城<lb/>
　　國號曰滿洲是為我<lb/>
　　大清建國受姓之始盖卜世億萬事非偶然地契天<lb/>
　　　符必有靈異古帝王誕生之瑞載諸史籍及諸子<lb/>
　　　百家者姑置無論若生民之詩歌於周雅元鳥之<lb/>
　　　篇載於商頌皆尼山刪定列在經典前聖必無虛<lb/>
<pb n="KR2m0053_WYG_068-6b"/>
　　　詞後聖必無誤信也以古證今豈不炳然有徵哉<lb/>
　　　若胙土錫姓自三五以下皆權屬帝王而我<lb/>
　　朝錫土錫姓皆由神授尤攝提合雒以來未聞斯事<lb/>
　　　矣謹恭述原始弁冕氏族志之首信篤承<lb/>
佑命垂裕無疆其所由來者久也<lb/>
　<lb/>
　<lb/>
　欽定八旗通志卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_173-1a"/>
欽定四庫全書<lb/>
欽定八旗通志卷一百五十九<lb/>
　人物志三十九<lb/>
　　大臣傳二十五<hi>滿洲正白旗四阿宻逹  碩岱</hi>　<hi>邁圖罕即坦哈伊巴    逹</hi>
　　<hi>塔</hi>　<hi>瑪爾漢/</hi>　<hi>覺羅舒恕/</hi>　<hi>費揚古/</hi>　<hi>桑格</hi>
　　　邁圖<lb/>
　　邁圖滿洲正白旗人姓佟佳父烏進世居哈逹<lb/>
　國初來歸任典儀邁圖初任二等侍衛順治五年從<lb/>
<pb n="KR2m0053_WYG_173-1b"/>
　　征山東破賊首蒋静剛於鋸齒山岩十五年隨信<lb/>
　　郡王多尼征明桂王朱由榔至貴州連破其将李<lb/>
　　成蛟於凉水井李定國於雙河口定國走魯噶立<lb/>
　　寨以拒復擊破之康熈十三年逆藩耿精忠叛邁<lb/>
　　圖隨康親王傑書征之授營總十四年大軍自仙<lb/>
　　居趨黄岩至半山嶺偽都督劉秉仁糾衆萬餘來<lb/>
　　拒邁圖偕副都統吉勒塔布等奮擊斬賊二千餘<lb/>
　　十五年克建陽縣闗廂敗偽總兵王姓三千餘衆<lb/>
<pb n="KR2m0053_WYG_173-2a"/>
　　　十六年正月海逆鄭錦偽總督趙得勝偽将軍何<lb/>
　　　祐等擁衆四萬據興化於城西北太平山屯營二<lb/>
　　　十六伏賊萬餘於白茅山為援邁圖隨寧海将軍<lb/>
　　　拉哈逹先攻其伏賊敗追至太平山盡破其營斬<lb/>
　　　得勝於陣復興化祐退據泉州二月進擊㧞之賊<lb/>
　　　敗遁十七年隨平南将軍賚塔擊鄭逆偽将軍劉<lb/>
　　　國軒吳淑等於蜈蚣山破其營七復長泰縣二十<lb/>
　　　五年正月授正白旗蒙古副都統兼佐領五月叙<lb/>
<pb n="KR2m0053_WYG_173-2b"/>
　　　功授雲騎尉二十九年六月署前鋒統領隨裕親<lb/>
　　　王福全剿厄魯特噶爾丹於烏䦨布通陣殁部議<lb/>
　　　給祭𦵏如例<lb/>
特命加祭一次諡忠毅子瑪喇襲雲騎尉三十年追叙邁<lb/>
　　　圖功加世職為三等輕車都尉<lb/>
　　　　郎坦<lb/>
　　　郎坦滿洲正白旗人姓𤓰勒佳内大臣武拜之子<lb/>
　　　也年十四任三等侍衛<lb/>
<pb n="KR2m0053_WYG_173-3a"/>
世祖章皇帝順治六年遷二等侍衛隨端重親王博洛征<lb/>
　　　叛鎮姜瓖師次渾源州城圍之賊渡濠來犯郎坦<lb/>
　　　射其酋貫心而殪遂敗賊衆師還擢一等侍衛八<lb/>
　　　年以武拜附和内大臣洛什博爾輝等造言搆釁<lb/>
　　　獲罪並革郎坦任九年<lb/>
恩授三等侍衛尋復一等侍衛<lb/>
聖祖仁皇帝康熈二年代父管佐領遷䕶軍恭領隨定西<lb/>
　　　将軍圖海征流賊李來亨等於湖廣茅麓山同䕶<lb/>
<pb n="KR2m0053_WYG_173-3b"/>
　　　軍恭領葉楚赫深入賊巢擒偽官十一人四年襲<lb/>
　　　父一等子爵仍任一等侍衛十二年京城有邪教<lb/>
　　　陳三道等設壇惑衆郎坦率諸侍衛逮繫之十三<lb/>
　　　年奉<lb/>
命行邊捕獲逃盜張飛腿等於板城十九年擢正白旗䝉<lb/>
　　　古副都統明年調本旗滿洲副都統二十一年八<lb/>
　　　月<lb/>
上以俄羅斯屢擾黒龍江邊境久據雅克薩地<lb/>
<pb n="KR2m0053_WYG_173-4a"/>
命郎坦同副都統朋春率兵沿黒龍江行獵覘雅克薩情<lb/>
　　　形相度水陸往來逺近十二月疏言俄羅斯久據<lb/>
　　　雅克薩恃有木城若發兵三千擕紅衣礮二十具<lb/>
　　　即可攻取陸行自興安嶺以往雖無險山而林木<lb/>
　　　叢雜途徑仄隘冬雪之時沙結堅氷夏日遇雨泥<lb/>
　　　深淤阻惟輕装可行水程自雅克薩還至愛滹城<lb/>
　　　於黒龍江順流行船僅須半月觀兩岸悉可縴挽<lb/>
　　　若逆流行船約須三月視從陸倍期於運糧饟軍<lb/>
<pb n="KR2m0053_WYG_173-4b"/>
　　　器輜重為便現有大船四十小船二十六宜増造<lb/>
　　　小船五十餘奏入<lb/>
詔寧古塔将軍巴海等造船偹礮擇要地駐守暫緩進兵<lb/>
　　　二十二年二月擢郎坦前鋒統領九月<lb/>
命往㑹黒龍江将軍薩布素酌議駐兵額素哩事宜還奏<lb/>
　　　額素哩今年七月即經霜雪來年宜乘春和時以<lb/>
　　　寧古塔諸處兵分為三班更番往駐<lb/>
上以更番戍守非久長策不允行二十三年甄别八旗管<lb/>
<pb n="KR2m0053_WYG_173-5a"/>
　　　兵官員之弗勝任者罷郎坦前鋒統領以子爵隨<lb/>
　　　旗行走二十四年正月都統朋春同臺灣投誠左<lb/>
　　　都督何祐率兵征雅克薩副都統班逹爾沙䕶軍<lb/>
　　　統領佟寳為叅贊郎坦以副都統銜隨征師既行<lb/>
上遣侍衛往<lb/>
諭朋春曰朕以仁治天下素不嗜殺爾其嚴諭将士毋違<lb/>
　朕㫖以我兵馬精强器械堅利俄羅斯勢不能敵必獻<lb/>
　地歸誠爾時勿殺一人俾還故土宣朕柔逺至意五月<lb/>
<pb n="KR2m0053_WYG_173-5b"/>
　　　師薄雅克薩城朋春班逹爾沙等軍其城南何祐<lb/>
　　　等集戰船於城東南潜進紅衣礟於城北與副都<lb/>
　　　統温岱等将夹攻之先積柴城下為焚城状其城<lb/>
　　　長額里克舍乞降郎坦宣<lb/>
恩諭宥其罪額里克舍稽顙謝引六百餘人徙去其願來<lb/>
　　　内附者巴什里等四十五人挈妻子及前此被掠<lb/>
　　　之索倫逹呼爾户口百餘俱隨大将軍還奉<lb/>
詔安挿内地毁其木城郎坦與議政王大臣等㑹議鎮守<lb/>
<pb n="KR2m0053_WYG_173-6a"/>
　　　事宜議於墨爾根築城駐兵是年冬俄羅斯復據<lb/>
　　　雅克薩築城明年二月<lb/>
命同班達爾沙擕礮率藤牌兵百往會黒龍江将軍薩布<lb/>
　　　素進征旋奉<lb/>
詔以郎坦諳悉地形即令恭贊軍務六月師薄其城鑿壕<lb/>
　　　築壘四面列圍賊出拒阻擊敗之斬額里克舍尋<lb/>
　　　以俄羅斯察罕汗遣使詣<lb/>
闕謝罪請釋雅克薩圍<lb/>
<pb n="KR2m0053_WYG_173-6b"/>
上命以别遣使來議地界<lb/>
詔釋圍退駐查克丹待之尋還駐寧古塔明年擢郎坦正<lb/>
　　　白旗蒙古都統二十八年俄羅斯議界使人費耀<lb/>
　　　多羅等至尼布楚<lb/>
上遣領侍衛内大臣索額圖等同郎坦往議以格爾必齊<lb/>
　　　河及額爾固訥河為界毁雅克薩城令其人徙去<lb/>
　　　是年調正白旗滿洲都統二十九年古北口外突<lb/>
　　　聚羣盜刦掠屯荘郎坦奉<lb/>
<pb n="KR2m0053_WYG_173-7a"/>
命偕侍衛赫濟爾亨等督石匣城古北口官兵捕剿出喜<lb/>
　　　峯口追及之龍鬚門盜以鳥鎗抗禦逃據山頂擲<lb/>
　　　石拒阻傷害緑旗兵三人從役一人赫濟爾亨率<lb/>
　　　兵發矢殪十餘盜復分兵山坡繞後截擊斬四十<lb/>
　　　餘盜無一脱者郎坦還奏羣盜逞兇傷害兵丁侍<lb/>
　　　衛及衆官兵奮勇擊斬状下部議卹賞紀録有差<lb/>
　　　三十一年正月<lb/>
上以噶爾丹肆掠喀爾喀逼我邊境授郎坦安北将軍駐<lb/>
<pb n="KR2m0053_WYG_173-7b"/>
　　　防大同二月疏請出邊駐喀喇穆倫以偵賊情申<lb/>
　　　嚴邊偹<lb/>
詔暫駐歸化城七月<lb/>
命同副都統碩鼐恭領素丹等勘閲寧夏延綏西寧沿邊<lb/>
　　　進兵道路以<lb/>
聞三十一年擢領侍衛内大臣兼火器營總管列議政大<lb/>
　　　臣三十二年授昭武将軍率兵駐甘州八月擒獲<lb/>
　　　哈宻回人之輸税厄魯特者訊知噶爾丹所在請<lb/>
<pb n="KR2m0053_WYG_173-8a"/>
　　　於來春率兵進剿疏下王大臣等議以噶爾丹已<lb/>
　　　遣使乞宥罪止之三十三年三月<lb/>
上以寧夏近賀蘭山為邊隘要地<lb/>
諭郎坦率兵移駐於甘肅提督孫思克分偵噶爾丹及其<lb/>
　　　侄䇿旺喇布坦搆釁事遇有邊警會啇禦剿七<lb/>
　　　月<lb/>
上聞噶爾丹将逼圖拉<lb/>
諭郎坦熟練邊情移兵圖拉禦剿尋以圖拉無警還京仍<lb/>
<pb n="KR2m0053_WYG_173-8b"/>
　　　任領侍衛内大臣預議政三十四年五月<lb/>
命往盛京察視邊隘至八虎口疾劇<lb/>
遣太醫往視六月卒年六十有二櫬至通州<lb/>
遣侍衛四人奠茶酒<lb/>
賜祭𦵏如例子拉忻襲爵<lb/>
　　　　阿宻達<lb/>
　　　阿宻逹滿洲正白旗人姓他塔喇順治四年授三<lb/>
　　　等侍衛洊遷至一等侍衛兼佐領九年遷䕶軍恭<lb/>
<pb n="KR2m0053_WYG_173-9a"/>
　　　領十四年擢正白旗滿洲副都統康熈八年遷䕶<lb/>
　　　軍統領十年擢領侍衛内大臣明年列議政大臣<lb/>
　　　十三年三月襄陽總兵楊來嘉附逆藩吳三桂據<lb/>
　　　榖城叛河北總兵蔡禄初與來嘉並為海賊鄭成<lb/>
　　　功禆将成功死先後率衆來降並授左都督擢任<lb/>
　　　總兵至是聨結謀叛蔡禄造鳥鎗購驘馬令兵丁<lb/>
　　　以捕魚為名演習披甲適奉使侍衛觀寳偵得其<lb/>
　　　状以奏<lb/>
<pb n="KR2m0053_WYG_173-9b"/>
聖祖仁皇帝命阿宻逹率䕶軍恭領八員每佐領下䕶軍<lb/>
　　　一名馳赴懐慶察視阿宻逹至禄不出迎集礮手<lb/>
　　　以拒阿宻逹直入其廨擒蔡禄及其家口以奏<lb/>
上手勅諭之曰爾行未踰旬克濟厥事以遏亂萌朕心深<lb/>
　為嘉悦但人命至重須研審得實方可正法毋得株連<lb/>
　無辜至所俘人口散給士卒宜重賞被傷者以示鼓勵<lb/>
　　　阿宻逹遵<lb/>
㫖鞫訊得蔡禄與楊來嘉遣人往來潜謀投順吳逆且與<lb/>
<pb n="KR2m0053_WYG_173-10a"/>
　　　子侄家人私議若大兵來懐慶閉城以拒突圍<lb/>
　　　往據太行山情状奏<lb/>
聞<lb/>
命将蔡禄及子姪同謀者俱正法時耿精忠亦叛<lb/>
上慮江寧兵單撥滿洲兵千人駐守以阿宻逹總統授為<lb/>
　　　揚威将軍五月<lb/>
命以所統兵習水戰九月授簡親王喇布揚威大将軍駐<lb/>
　　　江寧以阿宻達為叅贊十一月陕西提督王輔臣<lb/>
<pb n="KR2m0053_WYG_173-10b"/>
　　　叛<lb/>
命阿宻逹率兵赴西安明年正月仍授揚威将軍印以副<lb/>
　　　都統鄂克濟哈覺羅夸岱恭贊軍務率所部兵及<lb/>
　　　西安駐防兵之半赴蘭州剿禦大将軍貝勒洞鄂<lb/>
　　　以西安兵單奏留阿宻逹駐守<lb/>
上以蘭州闗係𦂳要仍<lb/>
諭遵前㫖行二月王輔臣據平凉蘭州諸路皆陷賊洞鄂<lb/>
　　　自率兵赴秦州奏令阿宻達剿平涼賊未至聞賊<lb/>
<pb n="KR2m0053_WYG_173-11a"/>
　　　據涇州分兵遣鄂克濟哈剿擊斬偽總兵衛民譽<lb/>
　　　獲馬匹器械復其城五月復遣兵敗賊於寧州之<lb/>
　　　東山斬馘八百餘復寧州並得<lb/>
㫖嘉奨先是阿宻達與平涼賊戰失利退駐涇州至是聞<lb/>
　　　洞鄂與總兵孫思克等復秦州疏言逆賊王輔臣<lb/>
　　　悉鋭集平涼令秦州遁回之賊又至慶陽羣盜依<lb/>
　　　山結壘與為聲援臣以孤軍前進恐未易奏功乞<lb/>
敕大将軍洞鄂酌量留兵駐守秦州餘兵盡㑹平涼並<lb/>
<pb n="KR2m0053_WYG_173-11b"/>
命提督陳福及鄂爾多斯兵急取定邊固原以遏賊慶陽<lb/>
　　　之援臣率兵出白水由平涼東面進取庶易為力<lb/>
上曰兵貴神速機不可失平涼逆賊聞大兵克取秦州正<lb/>
　在驚擾我兵宜乘勝長驅攻取平涼将軍阿宻達逗遛不<lb/>
　前殊屬非宜前已増調太原兵近總督周有徳又運送<lb/>
　紅衣礮爾等當速取平涼八月洞鄂兵亦至平涼<lb/>
命阿宻逹叅贊軍務速行進攻是月分兵三隊進剿擊敗<lb/>
　　　賊兵萬餘追奔至城外賊據山險拒守㑹總兵孫<lb/>
<pb n="KR2m0053_WYG_173-12a"/>
　　　思克由西路入與大兵合剿屢敗賊衆十二月阿<lb/>
　　　宻達偕孫思克等分兵赴城西掘壕守䕶以防賊<lb/>
　　　逸偽總兵蔡元糾衆四千由山梁擕火器來犯我<lb/>
　　　軍擊敗之克取山梁擒斬甚多十五年二月<lb/>
上以貝勒洞鄂等屯兵日久未能滅賊<lb/>
命大學士圖海代為大将軍阿宻達與洞鄂等並任恭贊<lb/>
　　　五月我兵分兩翼由虎山墩進攻阿宻達與孫思<lb/>
　　　克督兵大敗賊衆斬偽總兵二六月王輔臣降平<lb/>
<pb n="KR2m0053_WYG_173-12b"/>
　　　涼平十七年二月圖海請三路進兵分剿叛附呉<lb/>
　　　逆諸賊阿宻達偕副都統覺和託四川總督周有<lb/>
　　　徳等率兵至秦嶺與賊戰斬馘三百撫定諸賊巢<lb/>
　　　尋<lb/>
命赴湖南安親王岳樂軍營協剿逆孽呉世璠十八年九<lb/>
　　　月大兵克武岡州<lb/>
諭阿宻逹與安親王酌議軍營留兵事宜十一月奏言軍<lb/>
　　　營滿洲兵每佐領酌留十二人防守其每佐領八<lb/>
<pb n="KR2m0053_WYG_173-13a"/>
　　　人前鋒二百人䕶軍每佐領三人驍騎並漢軍每<lb/>
　　　佐領五人俱遣還<lb/>
上命阿宻達率之回京十九年十月授正白旗䝉古都統<lb/>
　　　二十一年七月以三逆平定<lb/>
特遣大臣頒賞厄魯特喀爾喀諸部阿宻逹預焉二十二<lb/>
　　　年三月兵部議阿宻達在平涼攻戰時我兵退回<lb/>
　　　不能禁阻應盡革職任<lb/>
上曰阿宻逹為人頗優且多勞績其令降五級從寛留都<lb/>
<pb n="KR2m0053_WYG_173-13b"/>
　統任二十六年八月調本旗滿洲都統二十八年十月<lb/>
　　　復授領侍衛内大臣二十九年六月噶爾丹與喀<lb/>
　　　爾喀搆釁侵我外藩䝉古烏珠穆沁界<lb/>
上命阿宻達往領副都統噶爾瑪等所轄弁兵偵探賊情<lb/>
　　　具奏七月以裕親王福全為撫逺大将軍阿宻逹<lb/>
　　　與公蘇努等為恭贊是月抵岡阿與喀爾瑪軍合<lb/>
　　　復會尚書阿喇尼軍於葫蘆谷爾河以噶爾丹所<lb/>
　　　在入奏<lb/>
<pb n="KR2m0053_WYG_173-14a"/>
上以噶爾丹退回二宿之地似欲潛遁<lb/>
命阿宻逹速選精壮馬兵率之前往便宜行事時濟隆胡<lb/>
　　　土克圖使人至軍營阿宻逹遣郎中哈爾吉布等<lb/>
　　　與偕至噶爾丹所未㡬噶爾丹亦遣尊多伊格蘇<lb/>
　　　爾為使具述所以入汛為索喀爾喀讐人弗敢秋<lb/>
　　　毫侵犯阿宻逹以<lb/>
聞且奏賊衆内逼状遂與蘇努會合裕親王軍分大軍為<lb/>
　　　三蘇努等率左右兩翼阿宻逹與王等統中軍以<lb/>
<pb n="KR2m0053_WYG_173-14b"/>
　　　進八月朔至烏蘭布通噶爾丹依山列陣卧駱駝<lb/>
　　　於林外拒河以守我左翼兵由山腰衝入大軍臨<lb/>
　　　之大敗其衆㑹日暮收兵次日剿殪餘㓂賊堅壁<lb/>
　　　據險遣使矢誓請和尋自錫喇穆稜河載水横渡<lb/>
　　　大磧山夜遁去十一月師回部議王大臣調度乖<lb/>
　　　方既經戰勝不能乘機剿滅賊敗又不即追殺以<lb/>
　　　致窮㓂遁走貽誤軍機又未經請<lb/>
㫖擅率大軍内徙福全應革王爵阿宻逹與蘇努等皆革<lb/>
<pb n="KR2m0053_WYG_173-15a"/>
　　　職<lb/>
上念我軍已擊敗厄魯特王大臣槩從寛免革爵職阿宻<lb/>
　　　達降四級留任三十一年二月以年老乞休<lb/>
允之三十五年二月<lb/>
上親征噶爾丹阿宻逹奏請隨征與康親王傑書管理鑲<lb/>
　　　藍旗營務五月<lb/>
駕至克嚕倫河復奏請効力𨽻左翼大軍尋揀選精鋭追<lb/>
　　　剿噶爾丹以阿宻達暫充将軍率留後之滿洲兵<lb/>
<pb n="KR2m0053_WYG_173-15b"/>
　　　及緑營歩兵赴克勒和碩既至<lb/>
命兼轄留駐兵尋以撤兵回京四十八年五月卒<lb/>
　　　　碩岱<hi>子海綬</hi>
　　　碩岱滿洲正白旗人姓喜塔臘先世居尼雅滿山<lb/>
　　　有昻郭都哩巴顔者當<lb/>
太祖髙皇帝時來歸碩岱其五世孫也<lb/>
世祖章皇帝順治六年以二等侍衛兼恭領隨睿親王多<lb/>
　　　爾衮討大同叛鎮姜瓖復渾源州九年三月<lb/>
<pb n="KR2m0053_WYG_173-16a"/>
上幸南苑碩岱與一等伯巴什泰及蒙古侍衛素尼並從<lb/>
　　　素尼猝㧞刀殺巴什泰碩岱即舉所執長鎗擊素<lb/>
　　　尼立仆擒之置諸法<lb/>
上嘉其勇敢予騎都尉兼一雲騎尉世職十三年授䕶軍<lb/>
　　　恭領十五年隨征南将軍卓卜特由廣西征貴州時<lb/>
　　　明桂王朱由榔之将李定國李成蛟等分據黔西<lb/>
　　　要隘碩岱率兵渡盤江擊敗成蛟於涼水井復擊<lb/>
　　　敗定國於雙河口十六年大軍取雲南追剿定國<lb/>
<pb n="KR2m0053_WYG_173-16b"/>
　　　至騰越碩岱遇伏於磨盤山力戰克㨗十八年山<lb/>
　　　東土賊于七據棲霞縣之岠嵎山作亂碩岱隨靖<lb/>
　　　東将軍濟什哈往剿斬獲賊黨無算于七竄入海<lb/>
聖祖仁皇帝康熙六年擢前鋒統領十二年冬逆藩呉三<lb/>
　　　桂反<lb/>
上以荆州地當衝要<lb/>
命碩岱領前鋒兵先諸軍進發固守荆州俟諸軍繼至再<lb/>
　　　進據常徳以遏賊勢十三年正月碩岱至荆州二<lb/>
<pb n="KR2m0053_WYG_173-17a"/>
　　　月賊陷常徳及澧州犯宜昌時順承郡王勒爾錦<lb/>
　　　統大軍至碩岱奉<lb/>
詔恭贊軍務同䕶軍統領額斯泰等援宜昌擊郤賊将劉<lb/>
　　　之復陶繼智等十四年十二月<lb/>
諭責順承郡王駐荆州久未能恢復湖南郡邑罷碩岱叅<lb/>
　　　贊十六年安親王岳樂自江西進圍長沙碩岱隨<lb/>
　　　征南将軍穆占都統宜里布等移兵助攻取道岳<lb/>
　　　州韶岡河遇賊艘四十餘運糧至擊敗之進圍長<lb/>
<pb n="KR2m0053_WYG_173-17b"/>
　　　沙數月賊負固不下<lb/>
詔穆占移師規取衡州碩岱隨穆占征茶陵賊棄城遁攸<lb/>
　　　縣碩岱同宜里布率兵追剿賊據河岸拒戰我兵<lb/>
　　　奮擊賊潰奔遂復攸縣十七年隨穆占恢復郴州<lb/>
　　　永興桂陽興寧還駐郴州賊将馬寳胡國柱等犯<lb/>
　　　永興碩岱率兵往援戰失利都統宜里布䕶軍統<lb/>
　　　領哈克三殁於陣副都統託岱宜思孝等還郴州<lb/>
　　　碩岱棄營入永興城穆占奏劾之<lb/>
<pb n="KR2m0053_WYG_173-18a"/>
詔免逮繫令立功贖罪時賊勢猖獗屢逼犯永興碩岱同<lb/>
　　　前鋒統領薩克察等嬰城固守逾三月吴三桂死<lb/>
　　　賊乃遁去十八年大軍復寳慶武岡撤八旗兵三<lb/>
　　　之一還京碩岱同内大臣阿宻逹等率以行既至<lb/>
　　　京追議永興戰敗罪罷任革世職二十九年起為<lb/>
　　　正白旗滿洲副都統三十年隨定北将軍瓦岱征<lb/>
　　　噶爾丹至克魯倫河偵賊衆逺去旋師三十四年<lb/>
　　　十月同都統噶爾瑪率兵駐大同三十五年正月<lb/>
<pb n="KR2m0053_WYG_173-18b"/>
上親征噶爾丹統師出中路以撫逺大将軍費揚古出西<lb/>
　　　路費揚古請選大同所駐䕶軍二百八十人為前<lb/>
　　　鋒<lb/>
詔以碩岱署前鋒統領率之往四月<lb/>
上統師擊噶爾丹於克嚕倫河噶爾丹聞風驚遁時碩岱<lb/>
　　　與費揚古並在圖拉<lb/>
上度賊必遁往西路先傳<lb/>
諭費揚古邀賊費揚古偵賊至特埒爾濟口令碩岱率前<lb/>
<pb n="KR2m0053_WYG_173-19a"/>
　　　鋒挑戰且戰且郤誘至昭莫多合兵奮擊斬獲無<lb/>
　　　算噶爾丹引數騎逺竄師旋擢碩岱内大臣叙功<lb/>
　　　予雲騎尉世職<lb/>
上念其勞績素著<lb/>
命復前所革世職晉為三等輕車都尉五十一年卒年八<lb/>
　　　十有四<lb/>
賜祭𦵏如例以其第三子納丹珠襲職第四子海綬於雍<lb/>
　　　正七年以䕶軍校隨大将軍傅爾丹征凖噶爾九<lb/>
<pb n="KR2m0053_WYG_173-19b"/>
　　　年擊賊於和通呼爾哈諾爾力戰陣亡議卹予雲<lb/>
　　　騎尉世職子沙通阿襲<lb/>
　　　　伊巴罕<lb/>
　　　伊巴罕滿洲正白旗人姓格濟勒世居雅蘭其伯<lb/>
　　　父舒球於天聰八年隨副都統薩木什喀巴竒蘭<lb/>
　　　征黑龍江有功予騎都尉世職卒無子以伊巴罕<lb/>
　　　襲伊巴罕初授三等侍衛旋任刑部郎中兼佐領<lb/>
　　　順治七年九月三遇<lb/>
<pb n="KR2m0053_WYG_173-20a"/>
恩詔晉世職至二等輕車都尉十八年署恭領隨定西将<lb/>
　　　軍愛星阿征明桂王朱由榔至緬甸緬人執由榔<lb/>
　　　以獻康熙十四年任䕶軍恭領隨定南将軍希爾<lb/>
　　　根討逆藩耿精忠至江西偽都督易天錫據建昌<lb/>
　　　府城伊巴罕率兵進攻大敗賊既而撫州賊悉趨<lb/>
　　　援建昌伊巴罕奮戰郤賊復擊敗偽将軍卲連登<lb/>
　　　偽總兵李荗珠等拒戰賊衆尋與䕶軍統領桑額<lb/>
　　　攻復新昌縣擒斬偽總兵朱一典及賊黨無算十<lb/>
<pb n="KR2m0053_WYG_173-20b"/>
　　　五年擢正白旗蒙古副都統隨安親王岳樂討逆<lb/>
　　　藩吴三桂擊敗其偽将軍夏國相等復萍鄉縣十<lb/>
　　　八年隨征南将軍穆占討三桂孫世璠自衡州進<lb/>
　　　征武岡賊将吴國貴以二萬衆據楓木嶺拒戰伊<lb/>
　　　巴罕率本旗兵奮擊大破之十九年擢前鋒統領<lb/>
　　　二十二年遷<lb/>
　　盛京将軍二十四年<lb/>
召還仍授前鋒統領二十五年叙前隨征江西湖廣軍功<lb/>
<pb n="KR2m0053_WYG_173-21a"/>
　　　晉世職為一等輕車都尉兼一雲騎尉後以年老<lb/>
　　　乞休尋卒子蘇完住改襲三等輕車都尉<lb/>
　　　　逹哈塔<lb/>
　　　達哈塔滿洲正白旗人姓佟佳<lb/>
世祖章皇帝順治九年繙譯進士分内院學習十三年授<lb/>
　　　國史院侍讀<lb/>
聖祖仁皇帝康熙三年遷宏文院侍讀學士九年十月定<lb/>
　　　内閣翰林院官制令以内閣撰文中書舍人兼太<lb/>
<pb n="KR2m0053_WYG_173-21b"/>
　　　常寺卿十年正月改翰林院侍讀學士十二年十<lb/>
　　　月遷太僕寺卿十四年洊遷太常寺卿通政使司<lb/>
　　　通政使都察院左副都御史十六年五月授兵部<lb/>
　　　督捕左侍郎十八年三月京察論才力不及降調<lb/>
　　　十月左都御史魏象樞疏薦逹哈塔清謹自守四<lb/>
　　　壁蕭然人有醇樸之風行無奔競之習疏下部議<lb/>
　　　候四品卿録用二十二年九月補通政使司左通<lb/>
　　　政十月仍授兵部督捕左侍郎二十三年八月<lb/>
<pb n="KR2m0053_WYG_173-22a"/>
諭之曰朕以爾素有操守簡任侍郎近見督捕事務尚多<lb/>
　弊端旗下人不無怨言若但守己亷潔而凡事不能肅<lb/>
　清究竟何益嗣後爾當嚴率屬員勉力釐剔以副委任<lb/>
　之意九月調吏部左侍郎管右侍郎事十二月擢左都<lb/>
　　　御史二十四年四月九卿以靖海将軍施琅奏定<lb/>
　　　沿海各港門出洋船數人數及閩海闗監督伍什<lb/>
　　　巴奏給貿易捕魚各船照票增設抽税衙署等事<lb/>
　　　分晰議入<lb/>
<pb n="KR2m0053_WYG_173-22b"/>
命逹哈塔往福建㑹同施琅定議還奏海禁既開應聴啇<lb/>
　　　賈貿易小民捕魚勿限人數船數無篷桅船仍令<lb/>
　　　地方官騐放有篷桅船由監督烙號給票徴税其<lb/>
　　　營船按汛防守不許越界擕貨厦門南臺各設抽<lb/>
　　　税衙署並分撥哨船於沿海要口二十餘處巡行察<lb/>
　　　騐九月擢吏部尚書二十六年三月監修賦役全<lb/>
　　　書先是户部以舊刋賦役全書所載錢糧尾數在<lb/>
　　　絲忽秒撮以下者繁冗易滋弊竇請増入毫勺内<lb/>
<pb n="KR2m0053_WYG_173-23a"/>
　　　重編簡明新書給事中楊周憲言其名為簡明實<lb/>
　　　滋紛擾下廷臣詳酌既定議<lb/>
召詢九卿科道意見同否達哈塔奏錢糧事臣不能洞<lb/>
　　　悉今仍存絲以上之數但刪忽以下之數綜計所<lb/>
　　　刪銀僅數千兩而檔冊簡明易核臣等故同一議<lb/>
上曰朕原不惜刪去些㣲錢糧但論有益於民否耳尚書<lb/>
　　　李之芳給事中任辰旦御史錢珏相繼奏檔冊簡<lb/>
　　　明吏胥不得作弊實有益於民遂以刑部侍郎蘇<lb/>
<pb n="KR2m0053_WYG_173-23b"/>
　　　赫副都御史胡昇猷光禄寺卿龔佳育㑹同户部<lb/>
　　　監造至是達哈塔奉<lb/>
命同尚書王日藻監修四月以雨澤愆期<lb/>
詔同大學士勒徳洪余國柱等清理刑部獄囚時尚書湯<lb/>
　　　斌少詹事耿介等為皇太子允礽講官逹哈塔奉<lb/>
命與湯斌耿介並輔導皇太子六月以講書失儀三人俱<lb/>
　　　罰俸逹哈塔奏言臣奉<lb/>
命輔導東宫誠欲竭力自効恪供厥職奈賦性愚拙動輒<lb/>
<pb n="KR2m0053_WYG_173-24a"/>
　　　愆儀數日之内負罪實多以湯斌耿介尚不能當<lb/>
　　　輔導之任况庸陋如臣敢不亟請罷斥下部察議<lb/>
　　　以輔導東宫為日未久遽自請罷規避圖安應革<lb/>
　　　職得<lb/>
㫖寛免是月正白旗驍騎校阿齊尼叩<lb/>
　閽控訴本旗都統馬哈達與原任征南大将軍賚塔之<lb/>
　　　子侉色孫福保等朋謀誣陷事<lb/>
上命達哈塔鞫訊<lb/>
<pb n="KR2m0053_WYG_173-24b"/>
諭之曰馬哈達係爾族姪侉色亦爾親戚爾素稱鯁直自<lb/>
　能秉公審斷七月奏阿齊尼初以家丁琿齊作滿洲告<lb/>
　　　馬哈逹准令披甲嗣為佐領福保舉首琿齊係漢<lb/>
　　　人不應披甲馬哈逹據詞牒部阿齊尼懐恨控告<lb/>
上以所奏含糊令再審復得琿齊實係滿洲馬哈逹偏聴<lb/>
　　　福保誣坐阿齊尼誑與披甲状請革馬哈逹福保<lb/>
　　　職並以前審未得實情自請議處吏部議達哈塔<lb/>
　　　徇庇馬哈逹福保應革職<lb/>
<pb n="KR2m0053_WYG_173-25a"/>
詔從寛改為降五級留任八月卒於官年五十有五<lb/>
　　　　瑪爾漢<lb/>
　　　瑪爾漢滿洲正白旗人姓兆佳由順治十一年繙<lb/>
　　　譯舉人授工部七品筆帖式累遷内閣侍讀刑部<lb/>
　　　員外郎<lb/>
聖祖仁皇帝康熈十三年陕西提督王輔臣叛應逆藩吴<lb/>
　　　三桂<lb/>
上命揚威将軍阿宻達自江寕移師往討瑪爾漢隨征署<lb/>
<pb n="KR2m0053_WYG_173-25b"/>
　　　驍騎恭領十四年四月同副都統鄂克濟哈穆舒<lb/>
　　　琿等由涇州進剿連破賊寨斬級數百復寧州城<lb/>
　　　十五年六月撫逺大将軍圖海統兵圍平涼王輔<lb/>
　　　臣降瑪爾漢還京十二月圖海請調涼州寧夏固<lb/>
　　　原諸鎮兵進定興安漢中<lb/>
上命副都統烏丹同瑪爾漢赴諸鎮經理征調事並詢商<lb/>
　　　緩急機宜甘肅提督張勇言興安漢中山峻路險<lb/>
　　　運饟維艱宜暫緩進征<lb/>
<pb n="KR2m0053_WYG_173-26a"/>
上是其言令圖海駐守鳯翔泰州諸要隘分兵遣助湖廣<lb/>
　　　大軍<lb/>
命瑪爾漢隨征南将軍穆占規復湖南十七年授監察御<lb/>
　　　史仍留軍營十九年穆占進征貴州二十年進征<lb/>
　　　雲南瑪爾漢俱隨征得功牌十有二嗣追論湖南<lb/>
　　　諸将弗力援永興致将士損傷罪瑪爾漢抵銷功<lb/>
　　　牌九二十二年<lb/>
命巡視河東塩務會御史許承宣羅秉倫先後劾奏前任<lb/>
<pb n="KR2m0053_WYG_173-26b"/>
　　　山西巡撫圖克善勒令平陽府所屬十三州縣増<lb/>
　　　報塩丁加課累民事下巡撫穆爾賽㑹同瑪爾漢<lb/>
　　　確核遂覆奏虚報一萬七千餘丁應豁免此後課<lb/>
　　　銀一萬五百四十餘兩得<lb/>
㫖允行二十五年以審理歸化城都統固穆徳罪案不實<lb/>
　　　降三級調用二十六年補理藩院司務尋遷户部<lb/>
　　　郎中三十三年四月遷翰林院侍講學士七月擢<lb/>
　　　兵部侍郎三十五年<lb/>
<pb n="KR2m0053_WYG_173-27a"/>
上親統大軍由中路征噶爾丹<lb/>
命瑪爾漢經理驛站駐劄土木遇西路軍營奏報本章遞<lb/>
　　　送<lb/>
御營是年八月以解送軍營馬匹在䝉古地方牧養瑪爾<lb/>
　　　漢不遣䝉古司員監視致痩斃者多部議革職<lb/>
命從寛留任三十八年六月擢都察院左都御史十月遷<lb/>
　　　兵部尚書尋充<lb/>
　　經筵講官兼議政大臣四十三年三月<lb/>
<pb n="KR2m0053_WYG_173-27b"/>
上諭八旗都統曰聞京城就食之民近自河間逺自山東<lb/>
　已於五城給食恐尚未徧及著八旗各於本旗城外分<lb/>
　三處煮粥𣲖家計殷實家人衆多之大臣監散凡就賑<lb/>
　之民病則醫治歿則棺歛給粥時各清晰識認務使周<lb/>
　徧於是瑪爾漢同内大臣佟國維明珠阿宻達等並奉<lb/>
命監賑四十六年調吏部尚書四十八年正月以老疾乞<lb/>
　　　休<lb/>
允之五十七年十二月卒年八十有五遺疏上得<lb/>
<pb n="KR2m0053_WYG_173-28a"/>
㫖瑪爾漢宣力年久素著勤勞前以衰老乞休兾其善加<lb/>
　頤養准予解任兹聞溘逝深為憫惻下所司議䘏<lb/>
遣内大臣侍衛往奠<lb/>
賜祭𦵏如例<lb/>
世宗憲皇帝雍正八年六月<lb/>
諭閣臣曰原任吏部尚書瑪爾漢為人謹慎小心老成忠<lb/>
　厚在<lb/>
聖祖仁皇帝時宣力多年完名引退中外皆稱為善人著<lb/>
<pb n="KR2m0053_WYG_173-28b"/>
　加増太子太傅賜祭一次以示朕眷念耆舊之意是年<lb/>
　　　八月<lb/>
詔建賢良祠以大學士圖海都統賚塔尚書顧八代等與<lb/>
　　　瑪爾漢並入祀<lb/>
今上乾隆九年<lb/>
詔九卿核議已祀賢良諸臣之應追諡者列奏<lb/>
賜瑪爾漢諡曰㳟勤<lb/>
　　　　覺羅舒恕<lb/>
<pb n="KR2m0053_WYG_173-29a"/>
　　　覺羅舒恕滿洲正白旗人武功郡王禮敦之三世<lb/>
　　　孫也順治十二年任侍衛由三等洊陞一等<lb/>
聖祖仁皇帝康熙八年六月授兵部督捕侍郎十年三月<lb/>
　　　遷吏部侍郎十三年三月逆藩吳三桂陷湖南<lb/>
命内大臣希爾根為定南将軍帥師之江西以舒恕恭贊<lb/>
　　　軍務尋署前鋒統領六月<lb/>
諭希爾根於每佐領下撥驍騎三名付舒恕剿賊時閩逆<lb/>
　　　耿精忠遣賊犯江西陷撫州九月舒恕隨希爾根<lb/>
<pb n="KR2m0053_WYG_173-29b"/>
　　　進剿擊敗逼城立營之賊賊自城中出拒又自建<lb/>
　　　昌路率衆來犯連擊敗之賊尋棄撫州奔竄舒恕<lb/>
　　　督兵追殺數十里十二月擊敗屯據東鄉縣界賊<lb/>
　　　衆十四年三月賊復犯撫州舒恕督叅領邁蘭協<lb/>
　　　領綽勒們等迎剿敗之七里岡追殺三十餘里時<lb/>
　　　建昌已恢復餘賊尚據新城縣五月舒恕偕都統<lb/>
　　　覺羅霍特督兵克復縣城擒偽遊擊許定國又偕<lb/>
　　　總兵許貞敗賊於宜黄復宜黄崇仁樂安三縣未<lb/>
<pb n="KR2m0053_WYG_173-30a"/>
　　　㡬廣東告急<lb/>
上命舒恕率兵赴援十月授鎮南将軍時叛鎮馬雄偕吴<lb/>
　　　逆偽将王宏勲紏衆犯髙州勢猖甚舒恕擊之失<lb/>
　　　利退駐肇慶十五年二月平南王尚可喜病篤其<lb/>
　　　子之信通賊倡兵作亂舒恕退回贛州簡親王喇<lb/>
　　　布以<lb/>
聞<lb/>
詔舒恕堅守南安梅嶺以保固江西十六年三月<lb/>
<pb n="KR2m0053_WYG_173-30b"/>
諭曰今大兵分路進征逆賊不暇窺贛其改授副都統莽<lb/>
　依圖為定南将軍率兵赴粤侍郎舒恕量留甲兵同巡<lb/>
　撫佟國楨鎮守贛州舒恕尋遣知縣郭毓秀招降偽官<lb/>
　　　劉定邦即令持扎招撫偽總兵闗世榮偽副将周<lb/>
　　　先徳等别遣遊擊陳廷玉招撫偽總兵張輝偽副<lb/>
　　　将鄧瑞等復遣都司廖正英招撫偽總兵王受之<lb/>
　　　合計降兵數萬先後疏<lb/>
聞六月授南安将軍七月簡親王以呉逆聚㓂宜章将窺<lb/>
<pb n="KR2m0053_WYG_173-31a"/>
　　　南韶入奏<lb/>
詔莽依圖迅赴韶州舒恕率兵守南安南雄為之聲援舒<lb/>
　　　恕尋遣副都統赫呼布率兵赴韶州十七年二月<lb/>
　　　将軍額楚疏報總督金光祖潯州失利<lb/>
諭舒恕迅赴南雄鎮守兼顧韶州四月将軍穆占疏言郴<lb/>
　　　州桂陽新復幅員遼濶賊來無兵可禦請<lb/>
敕舒恕移駐防守時尚之信已反正亦以宜章地方𦂳要<lb/>
　　　請令舒恕駐守<lb/>
<pb n="KR2m0053_WYG_173-31b"/>
詔舒恕具南雄韶州情状以聞舒恕疏言南韶為湖南江<lb/>
　　　西廣東三省接壤要地不可輕離十二月莽依圖<lb/>
　　　疏報梧州危急<lb/>
諭曰南雄韶州已為内地舒恕其率所屬兵迅赴梧州十<lb/>
　　　八年四月即軍前授都察院左都御史六月逆賊<lb/>
　　　呉世綜糾衆犯南寧城中食盡旦夕且陷額楚等<lb/>
　　　引前鋒兵擊敗西山賊衆舒恕同莽依圖督衆兵<lb/>
　　　進豫遣左翼兵潜出山後截賊歸路盡殱之世琮<lb/>
<pb n="KR2m0053_WYG_173-32a"/>
　　　負重傷以數十騎遁南寧圍解十月舒恕以病劇<lb/>
　　　乞回肇慶調理<lb/>
詔回京既<lb/>
召對<lb/>
諭大學士等曰朕以舒恕病劇必實故召還京師昨見之<lb/>
　神色如故絶無病状舒恕前在髙州敗回肇慶復自廣<lb/>
　東退奔不據韶州南雄諸要地竟還贛州致江西全省<lb/>
　震動又以巡撫金儁之言盡洩於尚之信又不欲将軍<lb/>
<pb n="KR2m0053_WYG_173-32b"/>
　傅宏烈進兵恐嚇阻撓舒恕身為将軍負如許重罪不<lb/>
　思戮力自贖詐稱病劇肆行欺罔著羈候宗人府俟旋<lb/>
　師之日嚴察議奏十九年七月裕親王福全等覆訊以<lb/>
　　　舒恕身為将軍詐稱患病不行奏明私以印信<lb/>
敕書交将軍莽依圖罪一又前進取髙州至電白為賊所<lb/>
　　　敗罪二又自廣州敗出不據韶州南雄諸要處以<lb/>
　　　遏賊勢乃退歸贛州致江西全省震動罪三又因<lb/>
　　　巡撫金儁之言已知尚之信逆謀乃不行宻奏反<lb/>
<pb n="KR2m0053_WYG_173-33a"/>
　　　疑金儁之言為吴逆離間計遣人潛告尚之信云<lb/>
　　　以安其心辦理錯謬罪四又阻撓傅宏烈進兵罪<lb/>
　　　五應革職任籍沒家産得<lb/>
㫖革職免籍沒三十四年二月授鑲黄旗滿洲副都統六<lb/>
　　　月出任山西右衛左翼䕶軍統領七月授寧夏将<lb/>
　　　軍時<lb/>
上以噶爾丹欲掠墨爾根濟農<lb/>
諭安北将軍費揚古加意防偹費揚古自請率兵防阿爾<lb/>
<pb n="KR2m0053_WYG_173-33b"/>
　　　察圖蘇穆哈逹地以舒恕率兵一千五百名往駐<lb/>
　　　歸化城北額埒蘇台地十一月授費揚古撫逺大<lb/>
　　　将軍以舒恕同都統伊哷慎等恭贊三十五年正<lb/>
　　　月<lb/>
上親征噶爾丹由獨石口出中路授舒恕揚威将軍率右<lb/>
　　　衛兵隨費揚古出西路五月費揚古擊敗噶爾丹<lb/>
　　　於昭莫多舒恕率右衛兵還駐納喇特六月奉<lb/>
詔回歸化城籌辦凱旋軍糧八月疏請仍赴喀喇穆倫費<lb/>
<pb n="KR2m0053_WYG_173-34a"/>
　　　揚古軍前十一月<lb/>
上駐蹕棟斯拉<lb/>
召費揚古議軍務以舒恕暫署大将軍事三十六年閏三<lb/>
　　　月<lb/>
詔費揚古移師郭多里巴勒噶遜舒恕仍以揚威将軍留<lb/>
　　　駐喀喇穆倫屢收納降人遣送入京並偵奏噶爾<lb/>
　　　丹困窘状五月費揚古疏報噶爾丹竄死<lb/>
詔叙功予舒恕雲騎尉世職<lb/>
<pb n="KR2m0053_WYG_173-34b"/>
召還京三十七年二月擢正藍旗滿洲都統四十年十二<lb/>
　　　月以病乞休致仕四十二年五月卒年六十有五<lb/>
賜祭𦵏如例子延夀襲雲騎尉由侍衛洊擢歸化城副都<lb/>
　　　統右衛将軍<lb/>
　　　　費揚古<lb/>
　　　費揚古滿洲正白旗人姓棟鄂内大臣鄂碩之子<lb/>
　　　也<lb/>
世祖章皇帝順治十五年襲父三等伯爵<lb/>
<pb n="KR2m0053_WYG_173-35a"/>
聖祖仁皇帝康熈十三年隨安親王岳樂率兵赴江西討<lb/>
　　　逆藩吴三桂委署營總時賊将黄乃忠糾賊萬餘<lb/>
　　　自長沙犯袁州費揚古與副都統沃赫總兵趙應<lb/>
　　　奎等擊敗之擒偽官童聖功復萬載縣城十五年<lb/>
　　　擊走賊将夏國相於萍鄉毁寨十二進圍長沙屢<lb/>
　　　戰皆㨗十八年敗賊将吴國貴於武岡凱旋紀功<lb/>
　　　擢領侍衛内大臣兼火器營總管列議政大臣二<lb/>
　　　十八年<lb/>
<pb n="KR2m0053_WYG_173-35b"/>
命頒賚喀爾喀左翼土謝圖漢二十九年<lb/>
上以噶爾丹刦掠喀爾喀又數擾我邊境授裕親王福全<lb/>
　　　撫逺大将軍費揚古往科爾沁調兵隨征叅贊軍<lb/>
　　　事是年八月擊敗噶爾丹於烏蘭布通三十二年<lb/>
命費揚古為安北将軍駐歸化城三十三年五月噶爾丹<lb/>
　　　使人至歸化城言欲入貢費揚古偵其踵至者男<lb/>
　　　婦凡二千人遣兵迎問且止之馳疏請<lb/>
㫖<lb/>
<pb n="KR2m0053_WYG_173-36a"/>
上知噶爾丹陽為修好潛蓄窺探意<lb/>
命侍郎滿丕諭責其使遣之還七月<lb/>
上聞噶爾丹将逼圖拉<lb/>
詔費揚古同右衛将軍希佛率兵往禦希佛請益兵<lb/>
上責希佛遇事疑沮令弗偕往<lb/>
諭大學士等曰費揚古勲舊大臣今駐防歸化城軍民皆<lb/>
　心服於此事無不能辦也尋以圖拉無警慮噶爾丹将<lb/>
　　　趨歸化城<lb/>
<pb n="KR2m0053_WYG_173-36b"/>
詔費揚古旋師三十四年七月噶爾丹至塔宻爾費揚古<lb/>
　　　率兵往禦噶爾丹由圖拉河西竄去十月授右衛<lb/>
　　　将軍仍兼管歸化城将軍事十一月疏言聞噶爾<lb/>
　　　丹據巴顔烏蘭距歸化城約二千里宜集兵運糧<lb/>
　　　於來年二月往剿<lb/>
詔授為撫逺大将軍<lb/>
召入覲受<lb/>
方畧三十五年二月以黒龍江将軍薩布素率兵出東路<lb/>
<pb n="KR2m0053_WYG_173-37a"/>
命費揚古集兵歸化城出西路振武将軍孫思克率甘肅<lb/>
　　　兵西安将軍博霽率陜西兵㑹期並進<lb/>
上親統大軍出中路四月費揚古至察罕和碩噶爾丹驅<lb/>
　　　賊衆趍克嚕倫河東路兵未至科圖而<lb/>
上已由科圖進次什巴爾台近壓賊境五月三日費揚古<lb/>
　　　師至圖拉疏言西路有草之地為賊所焚我軍毎<lb/>
　　　迂道秣馬又遇雨糧運遲滯師行七十餘日人困<lb/>
　　　馬疲乞<lb/>
<pb n="KR2m0053_WYG_173-37b"/>
上緩軍以待㑹噶爾丹望見<lb/>
御營於克魯倫河大驚奔竄<lb/>
上宻諭費揚古邀擊<lb/>
親督大軍躡追至拖諾山<lb/>
駐蹕費揚古聞噶爾丹遁歸特哷勒濟遂遣前鋒統領碩<lb/>
　　　岱副都統阿南達阿廸等率兵先往挑戰且戰且<lb/>
　　　郤誘至昭莫多復分兵三隊東則滿洲漢軍及察<lb/>
　　　哈爾兵倚山列陣西則右衛大同及喀爾喀兵沿<lb/>
<pb n="KR2m0053_WYG_173-38a"/>
　　　河列陣而使將軍孫思克率緑旗兵居中並遵<lb/>
上方畧令官兵皆步戰俟賊勢披靡乃上馬衝擊時噶爾<lb/>
　　　丹率衆幾萬人我軍分隊迎戰自未至酉斬級二<lb/>
　　　千餘賊皆潰奔乘夜追逐三十餘里生擒數百人<lb/>
　　　獲馬駝牛羊廬帳器械無算噶爾丹引數騎逺竄<lb/>
　　　費揚古令阿南達齎疏馳報<lb/>
御營<lb/>
召詢其詳阿南達奏曰噶爾丹聞<lb/>
<pb n="KR2m0053_WYG_173-38b"/>
上親征心膽俱裂且不虞我兵絶其去路突然交戰擒斬<lb/>
　　　過半傷斃山谷者相枕藉噶爾丹之妻亦受戮其<lb/>
　　　部衆來降者又二千餘人費揚古恐語涉矜張故<lb/>
　　　疏内約畧言之<lb/>
上乃班師留費揚古駐守科圖七月奉<lb/>
詔由科圖移駐喀爾喀郡王善巴遊牧地甫至噶爾丹潛<lb/>
　　　使台吉丹濟拉率千五百人來掠喀爾喀牲畜糗<lb/>
　　　糧費揚古遣副都統祖良璧御郤之追擊至翁錦<lb/>
<pb n="KR2m0053_WYG_173-39a"/>
　　　賊敗遁費揚古尋以馬瘦移軍喀喇穆倫㑹噶爾<lb/>
　　　丹使其宰桑格類固英等來請納欵<lb/>
上再幸塞外<lb/>
駐蹕棟斯拉<lb/>
命費揚古馳赴黄河西界<lb/>
行在入對<lb/>
諭及昭莫多之戰勢如破竹實為可嘉費揚古奏曰軍中<lb/>
　　　機務皆遵<lb/>
<pb n="KR2m0053_WYG_173-39b"/>
上宻諭以冀成功西路官兵聞<lb/>
聖駕先臨克嚕倫河無不踴躍奮勉噶爾丹之敗衂皆<lb/>
睿謨神武震以軍威追之窮蹙所致臣不能生擒以獻罪<lb/>
　　　也<lb/>
上曰觀來降台吉等及格類固英之言噶爾丹窮蹙是實<lb/>
　朕意不忍悉加屠戮欲招降其衆撫而活之費揚古奏<lb/>
　　　曰<lb/>
聖意實非臣等愚昧所能測真<lb/>
<pb n="KR2m0053_WYG_173-40a"/>
天地好生之仁也翼日<lb/>
賜御佩櫜鞬弓矢遣還軍營三十六年正月阿南達自肅<lb/>
　　　州奏報哈宻囘人擒獻噶爾丹之子塞卜騰巴爾<lb/>
　　　珠爾等<lb/>
上以其疏錄示費揚古<lb/>
賜胙肉鹿尾闗東魚等物<lb/>
諭曰時當上元令節衆蒙古及投誠厄魯特齊集暢春園<lb/>
　適阿南達疏至衆皆喜悦爾獨居邊塞不得在朕左右<lb/>
<pb n="KR2m0053_WYG_173-40b"/>
　殊深軫念故以阿南達疏示知並賜物問爾無恙即如<lb/>
　與爾相見也二月<lb/>
上幸寧夏<lb/>
詔費揚古宻籌進剿噶爾丹費揚古疏請罷大將軍任隨<lb/>
　　　領兵將軍出征<lb/>
上不允所請令便宜調遣兵馬以行<lb/>
上由黄河西岸<lb/>
駐蹕達拉布隆<lb/>
<pb n="KR2m0053_WYG_173-41a"/>
頒賜上駟院馬五十駱駝十費揚古進次薩竒爾巴勒哈<lb/>
　　　遜時厄魯特部衆降者相繼丹濟拉亦遣人納欵<lb/>
　　　言噶爾丹已死欲擕骸骨及其子女並率三百户<lb/>
　　　來歸費揚古以<lb/>
聞<lb/>
上回鑾留費揚古駐師察罕諾爾以待丹濟拉六月丹濟<lb/>
　　　拉至哈宻費揚古有疾<lb/>
詔昭武將軍馬思喀代統其兵費揚古還京仍任領侍衛<lb/>
<pb n="KR2m0053_WYG_173-41b"/>
　　　内大臣晉封一等公費揚古以噶爾丹雖死非係<lb/>
　　　生擒疏辭封爵得<lb/>
㫖宜遵成命毋固辭<lb/>
諭大學士等曰塞外情形不可臆度必身厯其境乃有確<lb/>
　見昔朕欲親征噶爾丹衆皆不欲惟費揚古宻抒謀畧<lb/>
　與朕意合遂悉以西路官兵令其統領進剿道路遼逺<lb/>
　兼乏水草乃全無顧慮直抵昭莫多奮揚軍威俾奸狡<lb/>
　積冦挫衂大敗累年以來統兵諸將未有能過之者又<lb/>
<pb n="KR2m0053_WYG_173-42a"/>
諭曰朕屢出征知為將甚難固不可急亦不可緩費揚古<lb/>
　惟相機調遣緩急合宜是以濟事四十年六月<lb/>
上幸索約勒濟費揚古扈從中途疾作<lb/>
上停蹕一日<lb/>
親往視疾<lb/>
賜御帳蟒縀鞍馬等物銀五千兩<lb/>
遣内大臣侍衛等䕶送還家尋卒<lb/>
賜祭𦵏如典禮諡襄壯以其子辰泰襲一等侯兼一雲騎<lb/>
<pb n="KR2m0053_WYG_173-42b"/>
　　　尉<lb/>
世宗憲皇帝雍正十年入祀賢良祠<lb/>
　　　　桑格<lb/>
　　　桑格滿洲正白旗人姓喜塔臘戸部侍郎庫禮之<lb/>
　　　子庫禮以軍功得騎都尉世職又以考滿及遇<lb/>
恩詔晉一等輕車都尉加一雲騎尉長子堯泰襲旋卒停<lb/>
　　　襲順治十七年更定襲例庫禮之一等輕車都尉<lb/>
　　　加一雲騎尉應世襲桑格由三等侍衛襲父職<lb/>
<pb n="KR2m0053_WYG_173-43a"/>
聖祖仁皇帝康熈六年以桑格善射擢一等侍衛十年五<lb/>
　　　月授䕶軍統領十三年三月逆藩耿精忠叛應呉<lb/>
　　　三桂<lb/>
上命定南将軍希爾根帥兵赴江西以桑格恭贊軍務八<lb/>
　　　月奉<lb/>
諭曰江右為粤東咽喉江浙唇齒所闗綦重今兵民之心<lb/>
　尚持兩端若不先滅地方小醜大兵難以前進爾當協<lb/>
　同将軍領重兵進剿毋使兵力单弱致有踈失時耿精<lb/>
<pb n="KR2m0053_WYG_173-43b"/>
　　　忠之偽都督易明䧟撫州桑格同副都統席布率<lb/>
　　　兵規復賊衆四萬餘迎戰擊敗之進薄撫州城賊<lb/>
　　　衆自建昌至倚城結壘合城内之賊抗拒桑格同<lb/>
　　　席布督兵奮擊克賊壘連敗賊衆賊棄城竄遁追<lb/>
　　　剿百餘里復撫州入城駐守十月昜明糾賊五萬<lb/>
　　　復自建昌來犯桑格乘賊甫渡河擊之賊墮水死<lb/>
　　　者無算斬賊将楊三李茂著於陣十一月希爾根<lb/>
　　　移師撫州桑格率兵趨剿距城九十里之碣山隘<lb/>
<pb n="KR2m0053_WYG_173-44a"/>
　　　口斬賊甚衆十四年正月剿賊上高縣斬偽總兵<lb/>
　　　朱一典謝以泰等遂乘勝破賊将阮國棟於新昌<lb/>
　　　城北山復二縣城進圍東鄉克之復擊敗賊衆於<lb/>
　　　長興鄉連破賊營斬賊将邵連登等昜明引賊竄<lb/>
　　　遁遂復建昌六月鎮南将軍尼雅翰以廣州兵少<lb/>
　　　請<lb/>
敕桑格率兵赴廣東總統将士守禦<lb/>
詔以江西賊㓂未平令前鋒統領覺羅舒恕移兵前往桑<lb/>
<pb n="KR2m0053_WYG_173-44b"/>
　　　格仍留援剿十五年二月安親王岳樂統師由袁<lb/>
　　　州剿呉三桂賊帥夏國相等於萍鄉桑格合諸軍<lb/>
　　　並進破賊十二寨於來龍山夏國相等竄走長沙<lb/>
　　　十八年二月隨安親王復長沙<lb/>
上賜桑格詩有百戰威名早已揚之句八月進征武岡賊<lb/>
　　　帥呉國貴馬寳張祖法等踞隘口拒戰桑格偕副<lb/>
　　　都統伊巴罕等督兵攻剿越三晝夜以礮擊斃呉<lb/>
　　　國貴賊衆悉潰追剿至楓木嶺之木𤓰橋十一月<lb/>
<pb n="KR2m0053_WYG_173-45a"/>
　　　安親王奏令率每佐領下䕶軍三名還京二十年<lb/>
　　　五月<lb/>
詔以桑格前此出征尚能奮勉回京後委頓不堪解䕶軍<lb/>
　　　統領任以世職隨旗行走三十五年二月<lb/>
上親征噶爾丹桑格署䕶軍統領分管鑲白旗大營五月<lb/>
　　　師至克嚕倫河同内大臣阿宻逹請追剿逃㓂得<lb/>
㫖俞允分𨽻左翼軍隨平北大将軍馬思喀追剿至巴顔<lb/>
　　　烏蘭西路軍已擊敗噶爾丹於昭莫多㑹師収集<lb/>
<pb n="KR2m0053_WYG_173-45b"/>
　　　降衆䕶送至張家口尋還京<lb/>
命復䕶軍統領原品三十八年二月卒子阿柱襲世職<lb/>
　<lb/>
　<lb/>
　<lb/>
　<lb/>
　<lb/>
　欽定八旗通志卷一百五十九<lb/>
</p>
<p>
</p>
  </div>
</body>
</text>
</TEI>
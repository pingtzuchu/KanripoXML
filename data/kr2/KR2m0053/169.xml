<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_169-1a"/>
欽定四庫全書<lb/>
欽定八旗通志卷一百五十五<lb/>
　人物志三十五<lb/>
　　大臣傳二十一<hi>滿洲正黄旗九阿努三音官保扎達青阿  愛隆    觀  保</hi>
　　<hi>拉豐阿</hi>　<hi>官達色</hi>
　　　努三<lb/>
　　努三吉林滿洲正黄旗人姓𤓰勒佳雍正六年由<lb/>
　　前鋒授藍翎侍衛九年授三等侍衛十三年授二<lb/>
<pb n="KR2m0053_WYG_169-1b"/>
　　等侍衞乾隆二年<lb/>
命在<lb/>
　乾清門行走八年授頭等侍衛十年在<lb/>
御前行走十一年二月赴北路軍營時四川總督慶復<lb/>
　　𠞰下瞻對土酋班滚三月<lb/>
命努三赴慶復軍營給治装銀四百兩㝷慶復奏班滚<lb/>
　　焚斃十二年接任總督張廣泗奏班滚現在如郎<lb/>
命治慶復罪以努三隨同具奏<lb/>
<pb n="KR2m0053_WYG_169-2a"/>
命銷去議敘加級革退<lb/>
御前行走著在<lb/>
　乾清門行走十三年九月<lb/>
命囘京請訓再赴金川軍營十四年授鑲白旗蒙古副<lb/>
　　都統㝷授正藍旗䕶軍統領十八年四月偕湖廣<lb/>
　　總督永常赴安西籌議防範事宜十九年正月留<lb/>
　　駐鄂爾坤軍營二月凖噶爾宰桑瑪木特追来降<lb/>
　　之都爾伯特台吉策淩闌入卡倫<lb/>
<pb n="KR2m0053_WYG_169-2b"/>
上授努三叅贊大臣偕㪚秩大臣薩喇勒往㑹将軍成<lb/>
　　衮扎布率兵分路查緝時凖噶爾烏梁海宰桑赤<lb/>
　　倫居吹地努三偕貝勒青滚襍卜台吉班珠爾分<lb/>
　　兵往擒赤倫及所屬四得木齊雅爾都所屬一得<lb/>
　　秦家口牲畜至額里音淖爾喀喇烏蘇擒扎哈沁<lb/>
　　噶勒襍特兵百五十餘人及為首之達什敦多卜<lb/>
　　事<lb/>
聞下部優叙二十年二月<lb/>
<pb n="KR2m0053_WYG_169-3a"/>
上以努三及䕶軍統領烏勒登収服扎哈沁未即擒獲<lb/>
　　逃犯巴朗諸事退諉交定北将軍班第定邉左副<lb/>
　　将軍阿睦爾撤納審訊並<lb/>
命叅贊大臣策楞協理北路軍務侍郎兆恵查明努三<lb/>
　等収取牲畜等項有無隠匿一併具奏㝷班第等奏<lb/>
　　至<lb/>
諭曰班第等訊問努三烏勒登供詞一切推諉即卸過<lb/>
　於薩喇勒大薩喇勒歸順未久従前収獲烏梁海人<lb/>
<pb n="KR2m0053_WYG_169-3b"/>
　衆時即有搶擄之事以伊舊染凖夷習俗初到未知<lb/>
　法度是以姑従寛容若努三烏勒登乃滿洲世僕亦<lb/>
　效凖夷之所為是尚可寛宥乎且烏勒登収服烏梁<lb/>
　海時未将逃人巴爾報出努三擒獲包沁逃人特赫<lb/>
　拜哈都理應正法乃並未奏聞請㫖俱屬舛謬策楞<lb/>
　所查努三之事尚未奏到著傳諭班第阿睦爾撤納<lb/>
　即将努三烏勒登併案嚴審定擬具奏四月<lb/>
諭曰據班第等審訊努三烏勒登擬以應斬監候努三<lb/>
<pb n="KR2m0053_WYG_169-4a"/>
　烏勒登收復扎哈沁後並不往挐巴朗實係貽悮軍<lb/>
　機罪不可逭但念伊二人去嵗收復烏梁海扎哈沁<lb/>
　時亦曾隨同効力著加恩免其治罪仍留軍營以閒<lb/>
　㪚効力贖罪努三烏勒登俱係滿洲世僕乃在軍營<lb/>
　逡巡畏葸此次不即正法俾全首領皆朕格外之恩<lb/>
　其由軍營查出馬匹什物及伊二人所有家産俱著<lb/>
　入官五月授藍翎侍衛在嚮道章京上行走二十一<lb/>
　　年正月授三等侍衛二月遷頭等侍衛<lb/>
<pb n="KR2m0053_WYG_169-4b"/>
命同左都御史何國宗往伊犂測量度數並繪地圗詳<lb/>
　　見何國宗傳二十二年二月以送兵赴巴里坤至<lb/>
　　嘉峪闗即奏請回京得<lb/>
㫖降藍翎侍衛仍留巴里坤聴差遣六月招撫巴爾達<lb/>
　　穆特各鄂拓克人衆<lb/>
上嘉其奮勉擢二等侍衛七月授頭等侍衛先是将軍<lb/>
　　兆恵追逆賊阿睦爾撤納至哈薩克哈薩克黨逆<lb/>
　　拒戰兵敗請降兆恵遣努三與哈薩克来使往諭<lb/>
<pb n="KR2m0053_WYG_169-5a"/>
　　即留駐其地㝷阿逆竄死俄羅斯<lb/>
詔努三仍回軍營二十三年正月撤兵至烏隆古聞哈<lb/>
　　薩克錫喇之得木齊達什扎卜等匿博羅爾托輝<lb/>
　　努三偕副都統順徳訥𠞰之又生擒盜巴里坤馬<lb/>
　　之庫魯特宰桑摩羅等於拜塔克収服根敦扎卜<lb/>
　　達什扎卜丁壯二百餘<lb/>
上嘉之二月授鑲藍旗䕶軍統領四月<lb/>
命經理巴里坤等處屯田七月奏言自穆壘至烏魯木<lb/>
<pb n="KR2m0053_WYG_169-5b"/>
　　齊有昌吉羅克倫可耕地十六處令屯兵輪種<lb/>
詔選内地緑營兵七千往屯八月又奏言兩處應各駐<lb/>
　　兵一千五百更畨開種<lb/>
命如數添派十一月偵𠞰嗎哈沁於博羅托海収其馬<lb/>
　　匹疏入<lb/>
詔賜幣時兆恵被遮黒水二十四年正月努三随定邉<lb/>
　　左副将軍富徳往援至呼爾璊分兩翼進擊賊敗<lb/>
　　遁努三與副都統鄂博什截賊去路前至兆恵營<lb/>
<pb n="KR2m0053_WYG_169-6a"/>
　　告援兵至復偹駝馬迎兆恵營官兵努三鄂博什<lb/>
　　為殿回駐阿克蘇事<lb/>
聞下部議叙<lb/>
恩給騎都尉世職三月<lb/>
命赴烏嚕木齊經理哈薩克貿易沿途查勘屯田搜捕<lb/>
　　嗎哈沁賊衆六月奏言烏嚕木齊現屯兵一千再<lb/>
　　留凱旋兵五千在特訥格爾昌吉羅克倫一帶分<lb/>
　　地墾種明年穫糧即運供伊犂口糧籽種<lb/>
<pb n="KR2m0053_WYG_169-6b"/>
上是之九月奏擒嗎哈沁訥克衣等下部議叙<lb/>
命兼管烏嚕木齊屯田事是月奏言博克達山在烏嚕<lb/>
　　木齊之東為西陲重鎮請令駐劄大臣每年春秋<lb/>
　　致祭従之二十五年三月凱旋<lb/>
上御豐澤園幄次宴賚将軍兆恵富徳等及隨征将士<lb/>
賜努三幣十端銀二百五十兩五月兼署正黄旗滿洲<lb/>
　　副都統八月授右翼前鋒統領二十七年正月授<lb/>
　　鑲藍旗䝉古都統兼武偹院事五月兼上駟院卿<lb/>
<pb n="KR2m0053_WYG_169-7a"/>
　　十月<lb/>
命在阿哥總諳達上行走三十年授領侍衛内大臣三<lb/>
　　十一年五月管健鋭營三十二年十月署正紅旗<lb/>
　　䕶軍統領三十三年授<lb/>
御前大臣三十五年五月<lb/>
命紫禁城内騎馬三十八年十月調正藍旗滿洲都統<lb/>
　　四十三年十一月卒<lb/>
諭曰努三内廷行走多年甚屬出力今聞溘逝深為軫<lb/>
<pb n="KR2m0053_WYG_169-7b"/>
　念著施恩派㪚秩大臣一員帶領侍衛十人往奠茶<lb/>
　酒仍賞銀三百兩辦理䘮事應得卹典察例具奏尋<lb/>
賜祭𦵏如例諡恪靖子依什策楞襲病故襲次已完停<lb/>
　　襲<lb/>
　　　官保<lb/>
　　官保滿洲正黄旗人姓呉雅雍正十年由刑部筆<lb/>
　　帖式擢堂主事十一年遷員外郎乾隆五年遷郎<lb/>
　　中七年授江南江寧府知府十一年三月總督尹<lb/>
<pb n="KR2m0053_WYG_169-8a"/>
　　繼善奏官保不宜外任<lb/>
詔以京員用七月補刑部員外郎十三年轉郎中十九<lb/>
　　年改監察御史二十年遷刑科給事中<lb/>
命巡視臺灣二十二年二月擢漢軍鑲黄旗副都統五<lb/>
　　月<lb/>
命往西蔵辦事二十六年正月授刑部右侍郎十一月<lb/>
　　轉左二十七年三月調滿洲正黄旗副都統二十<lb/>
　　八年以刑部侍郎兼管工部侍郎三十年調工部<lb/>
<pb n="KR2m0053_WYG_169-8b"/>
　　侍郎三十一年四月復往西蔵辦事先是西蔵糧<lb/>
　　務通判吴元澄私那蔵庫銀買運貨物虧空銀萬<lb/>
　　八千餘兩厯任駐蔵大臣俱失察官保訪知叅奏<lb/>
上命官保同駐蔵大臣瑪常革吴元澄職在蔵地審明<lb/>
　　正法並遵<lb/>
㫖查失察駐蔵大臣職名入奏<lb/>
上嘉官保沿途留心抵蔵後即查出此事實屬急公交<lb/>
　　部議叙加一級三十二年授正紅旗䝉古都統三<lb/>
<pb n="KR2m0053_WYG_169-9a"/>
　　十三年六月署理藩院尚書七月授刑部尚書仍<lb/>
　　署理藩院事兼正紅旗蒙古都統㝷調正紅旗滿<lb/>
　　洲都統十一月兼署禮部尚書十二月充<lb/>
　經筵講官三十四年正月署户部尚書是月協辦大<lb/>
　　學士二月協理步軍統領刑名署理户部三庫事<lb/>
　　務<lb/>
命紫禁城内騎馬六月<lb/>
上駐蹕熱河<lb/>
<pb n="KR2m0053_WYG_169-9b"/>
命留京辦事是月巡察興平倉奏言興平倉新收漕糧<lb/>
　　粳米八厫内三厫俱乾潔五厫米色較潮潤若不<lb/>
　　豫籌恐霉變虧折查乾隆二十四年江浙漕糧偶<lb/>
　　被風潮總漕楊錫紱奏准先行支放今興平倉新<lb/>
　　漕米色潮潤之五厫請先支放以免虧缺交倉場<lb/>
　　侍郎妥協辦理得<lb/>
㫖俞允嗣經倉場侍郎實麟黄登賢查騐五厰内米色<lb/>
　　果灰暗潮潤<lb/>
<pb n="KR2m0053_WYG_169-10a"/>
上以總漕梁翥鴻不能查察交部嚴加議處實麟黄登<lb/>
　　賢率行収倉交部察議㝷議翥鴻降三級調用實<lb/>
　　麟登賢俱降一級留任九月<lb/>
命偕禮部尚書王際華户部侍郎英亷總理平糶事宜<lb/>
　　官保以西城麫厰虧短将監糶侍郎蒋元益㕘奏<lb/>
　　並遵<lb/>
㫖查中東南北四城麫厰情形嗣查奏北城麩麫短少<lb/>
　　曾經報出中東南三城監糶大臣未能豫行查辦<lb/>
<pb n="KR2m0053_WYG_169-10b"/>
　　請與㑹同辦理之御史一併察議<lb/>
諭曰此案短少麩麫緣由北城據實報出所辦尚是該<lb/>
　城監糶大臣等免其交部中東南三城未能豫行查<lb/>
　辦自應察議但官保等祇知各城監糶之應與處分<lb/>
　不知北城早報出伊等不即妥辦以致屢生事端其<lb/>
　咎更無可辭官保王際華英亷一併交部察議部議<lb/>
　　俱降一級留任十一月實授户部尚書三十五年<lb/>
　　調刑部尚書兼議政大臣三十六年五月充<lb/>
<pb n="KR2m0053_WYG_169-11a"/>
　國史館正總裁六月兼署兵部尚書三十八年調吏<lb/>
　　部尚書四十一年正月以患病年逾八旬請将内<lb/>
　　閣吏部等事務俱行開缺<lb/>
諭曰官保宣力有年尚能誠謹供職今以老病懇請解<lb/>
　任著以原官致仕三月卒遺䟽上<lb/>
敇部查應給恩典照例具奏<lb/>
賜祭𦵏諡文勤子萬寧官至布政使凝徳任獨石口副<lb/>
　　将<lb/>
<pb n="KR2m0053_WYG_169-11b"/>
　　　達青阿<lb/>
　　達青阿滿洲正黄旗人姓顔扎乾隆二年由拜唐<lb/>
　　阿授藍翎侍衛累遷二等侍衞十三年<lb/>
命隨大學士傅恒往金川軍營㝷<lb/>
諭曰朕聞大學士傅恒沿途行走部伍整齊兵丁安静<lb/>
　守法此皆大學士盡心辦理故能妥協如此朕心甚<lb/>
　為欣慰達青阿隨軍偹辦諸務亦能協力黽勉著授<lb/>
　頭等侍衛従此益加奮勉悉聴大學士指示加意勤<lb/>
<pb n="KR2m0053_WYG_169-12a"/>
　慎不可恃恩稍自矜張也十四年二月授鑲藍旗䝉古<lb/>
　　副都統十二月<lb/>
諭曰朕明春幸五臺著達青阿等馳驛前往查勘由太<lb/>
　原至固闗道路尋授㕘贊大臣往北路軍營十七年<lb/>
　　與喀爾喀副将軍得親扎卜叅贊貝勒額林沁駐<lb/>
　　防喀錫喇烏蘇十八年五月駐防察罕淖爾特爾<lb/>
　　竒河源十一月與喀爾喀公格勒克巴木丕勒駐<lb/>
　　防扎卜堪等處時凖噶爾台吉達瓦齊與訥黙庫<lb/>
<pb n="KR2m0053_WYG_169-12b"/>
　　濟爾噶爾連嵗搆兵都爾伯特台吉策淩烏巴什<lb/>
　　等率所部三千餘户来降凖噶爾宰桑瑪木特以<lb/>
　　兵二百追入卡倫達青阿與貝勒策登扎卜公格<lb/>
　　勒克巴木丕勒等率兵赴庫克嶺㑹貝子車木楚<lb/>
　　克扎布密策淩等遷移游牧俟果有追兵相機戰<lb/>
　　守定邊副将軍成滚扎布以聞<lb/>
諭曰凖噶爾瑪木特以二百人䦨入卡倫甚有輕視我<lb/>
　兵之意若不加以懲創将来噶勒蔵多爾濟阿睦爾<lb/>
<pb n="KR2m0053_WYG_169-13a"/>
　撤納必愈加恣肆如入無人之境是邊界住劄兵丁<lb/>
　徒有虚名何以保䕶喀爾喀耶在守卡兵丁僅二三<lb/>
　十名豈能以理曉諭阻止二百之衆成衮扎布達青<lb/>
　阿等即應派兵擒𠞰何以姑息玩愒至此可将現在<lb/>
　如何辦理之處速行具奏尋成滚扎布奏瑪木特復<lb/>
　　逸出卡倫潜回游牧達青阿選兵一千同車木楚<lb/>
　　克扎布等相機擒𠞰十九年正月達青阿遣使誘<lb/>
　　致瑪木特於来路設伏瑪木特等至擒之<lb/>
<pb n="KR2m0053_WYG_169-13b"/>
諭曰従前降㫖原令達青阿領兵前往詢問瑪木特闌<lb/>
　入卡倫情由應以理責其進卡之罪倘呼之不至或<lb/>
　至而心懐不服有所抗拒即以兵力擒拏今但遣一<lb/>
　使曉諭而瑪木特即親身前来並無抗拒情形達青<lb/>
　阿設計誘擒辦理非是且䝉古人内名瑪木特者甚<lb/>
　多並不詢其孰假孰真更極舛錯瑪木特㳟順聴命<lb/>
　釋放回巢達青阿著来京候㫖三月<lb/>
命在藍翎侍衛上行走効力贖罪二十二年五月擢鑲<lb/>
<pb n="KR2m0053_WYG_169-14a"/>
　　藍旗滿洲副都統二十四年三月卒<lb/>
　　　愛隆阿<hi>弟巴靈阿</hi>
　　愛隆阿滿洲正黄旗人姓覺爾察由前鋒厯遷前<lb/>
　　鋒侍衛乾隆十七年授正黄旗䕶軍㕘領二十年<lb/>
　　擢黒龍江左翼齊齊哈爾副都統尋調白都訥副<lb/>
　　都統二十一年授領隊大臣赴巴里坤軍營二十<lb/>
　　二年五月偕叅贊大臣富徳追擒叛賊巴雅爾至<lb/>
　　愛登蘇遇哈薩克阿布賚部衆突出與戰數次哈<lb/>
<pb n="KR2m0053_WYG_169-14b"/>
　　薩克既歸附<lb/>
予議叙八月自巴爾楚克至濟爾哈朗接續臺站搜𠞰<lb/>
　　賊於沙喇博和什嶺遇都爾伯特納木竒游牧乞<lb/>
　　降旋遁去愛隆阿追及殺千餘人納木竒遂納欵<lb/>
　　九月收厄魯特宰桑烏魯木游牧百餘户於察罕<lb/>
　　烏蘇十月大兵撤回濟爾哈朗<lb/>
命愛隆阿協辦軍務尋駐守濟爾哈朗巴里坤適中地<lb/>
　　十二月領兵策應阿里衮追𠞰沙喇斯等賊二十<lb/>
<pb n="KR2m0053_WYG_169-15a"/>
　　三年正月隨靖逆将軍雅爾哈善進討波羅泥都<lb/>
　　霍集占先是愛登蘇之戰侍衛竒徹布陣亡至是<lb/>
　　愛隆阿呈稱前擒巴雅爾與哈薩克對陣奪回竒<lb/>
　　徹布屍富徳未奏定邊将軍兆恵奏言臣等查詢<lb/>
　　富徳従前愛隆阿原報並無奪回竒徹布屍語至<lb/>
　　擒獲巴雅爾時其領隊行走之處業已聲明蒙<lb/>
恩交部議叙愛隆阿顯係争功請嚴議<lb/>
諭曰愛隆阿貪功訐告理應従重治罪但伊此次行走<lb/>
<pb n="KR2m0053_WYG_169-15b"/>
　尚為出力加恩免其治罪所有議叙即著停止又<lb/>
諭曰愛隆阿以羅卜蔵多爾濟晉封王爵伊但邀議叙<lb/>
　心懐不足殊不思羅卜蔵多爾濟係䝉古台吉愛隆<lb/>
　阿何可相比今但停止議叙已屬加恩前令其在雅<lb/>
　爾哈善隊内行走此次進兵當知立功自贖若不奮<lb/>
　勉効力必将伊従重治罪斷不寛宥六月大兵圍庫<lb/>
　　車城賊来援愛隆阿等遇賊於戈壁𠞰殺甚衆霍<lb/>
　　集占親率賊赴救愛隆阿等率吉林及索倫兵追<lb/>
<pb n="KR2m0053_WYG_169-16a"/>
　　敗之於鄂根河殺溺死者無算<lb/>
御製<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>纛行有是時實賴愛隆阿率千騎至皆竒男横<lb/>
　衝截入亂<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>陣斬将獲醜如囊探之句十月隨将軍<lb/>
　　兆恵至葉爾羌城率左翼後隊兵與霍集占賊衆<lb/>
　　接戰時靖逆将軍納穆扎爾将至葉爾羌愛隆阿<lb/>
　　領兵截喀什噶爾来援路並巡查臺站至托罕塔<lb/>
　　罕遇賊𠞰殺百人十一月授叅贊大臣與定邊右<lb/>
　　副将軍富徳策應兆恵二十四年正月率右翼兵<lb/>
<pb n="KR2m0053_WYG_169-16b"/>
　　敗賊於呼爾璊及葉爾羌河與兆恵合二月駐烏<lb/>
　　什兼防喀什噶爾三月仍在領隊大臣上行走閏<lb/>
　　六月兆恵奏言愛隆阿在軍營頗屬効力前議叙<lb/>
　　明瑞等遺漏未及得<lb/>
㫖補行議叙尋議給雲騎尉世職八月隨富徳追勦霍<lb/>
　　集占於伊西洱庫爾淖爾十一月巡查臺站值瑪<lb/>
　　呼斯賓巴等賊謀刼察罕烏蘇臺站愛隆阿即領<lb/>
　　兵追襲勦獲殆盡事<lb/>
<pb n="KR2m0053_WYG_169-17a"/>
聞<lb/>
諭曰愛隆阿一聞瑪呼斯餘孽欲行搶掠即領兵盡勦<lb/>
　賊衆此次奮勉更非尋常可比葢大功既成此等逸<lb/>
　賊並未責伊專辦即使逃脱伊亦不至獲咎乃聞信<lb/>
　即行俾逆黨不致漏網而臺站得以無虞可謂急公<lb/>
　任事大臣官員等果能如此存心何功不就従前賞<lb/>
　伊雲騎尉世職著加恩賞給騎都尉二十五年凱旋<lb/>
　　授正白旗䕶軍統領兼鑲白旗䝉古副都統二十<lb/>
<pb n="KR2m0053_WYG_169-17b"/>
　　六年<lb/>
命圗形<lb/>
　紫光閣<lb/>
御製贊曰将門傑種拍張撫髀受将軍檄力戰全歸整<lb/>
　師再進賈勇䧟堅弟巴靈阿盡節軀捐二十七年叙<lb/>
　　平定凖噶爾回部功授一等輕車都尉兼一雲騎<lb/>
　　尉世職十一月授伊犁叅贊大臣三十一年卒子<lb/>
　　佛爾卿額襲世職官二等侍衛弟巴靈阿由親軍<lb/>
<pb n="KR2m0053_WYG_169-18a"/>
　　校洊陞三等侍衛乾隆二十一年遷二等侍衛授<lb/>
　　察哈爾總管二十二年二月給坤都爾巴圗魯號<lb/>
命赴巴里坤軍營尋授領隊大臣八月在博羅齊搜𠞰<lb/>
　　厄魯特賊衆遇伏戰歿<lb/>
賜卹如例給雲騎尉世職儒臣擬贊曰見賊輒怒如刺<lb/>
　　必拔戰博羅齊矢石交戛奮身揮突竟殞賊中既<lb/>
　　臠叛首祭以報忠子永安襲官貴州遊擊<lb/>
　　　觀音保<lb/>
<pb n="KR2m0053_WYG_169-18b"/>
　　觀音保滿洲正黄旗人姓𤓰勒佳乾隆十五年授<lb/>
　　健鋭營前鋒藍翎長尋補前鋒校二十一年署前<lb/>
　　鋒叅領隨征回部十一月従副将軍兆恵𠞰賊於<lb/>
　　濟爾哈朗沿途鏖戰甚力二十三年正月以送哈薩<lb/>
　　克貢馬来京<lb/>
賞銀三十兩赴叅贊大臣雅爾哈善隊内行走五月雅<lb/>
　　爾哈善奏兵抵庫車城上鎗石如雨觀音保等負<lb/>
　　傷攻城殺賊甚多十月従定邊将軍兆恵渡黒水<lb/>
<pb n="KR2m0053_WYG_169-19a"/>
　　立營二十四年正月兆恵與副将軍富徳合擊賊<lb/>
　　觀音保在事有功二月<lb/>
詔奨軍營奮勉効力之員實授觀音保為前鋒叅領十<lb/>
　　月擢正紅旗漢軍副都統二十五年正月調正白<lb/>
　　旗蒙古副都統六月<lb/>
恩賚軍營大員之未預凱宴者<lb/>
賞緞六端銀二百五十兩二十七年閏五月叙功給騎<lb/>
　　都尉世職<lb/>
<pb n="KR2m0053_WYG_169-19b"/>
詔列五十功臣圗形<lb/>
　紫光閣贊曰濟爾哈朗力固噶蘭喀喇烏蘇襲廹復<lb/>
　　完衆謂神兵出兩竒厄論拒守功兵一賊百二十<lb/>
　　八年十月派往伊犁尋<lb/>
命在領隊大臣上行走八月<lb/>
諭曰伊犁雅爾等處領隊大臣四員尚覺不足著增為<lb/>
　六員伊犂酌派四員觀音保著駐劄伊犂三十年二<lb/>
　　月烏什回衆滋事将軍公明瑞遣觀音保率援兵<lb/>
<pb n="KR2m0053_WYG_169-20a"/>
　　五百赴𠞰先叅贊大臣納世通奏派觀音保堵隘<lb/>
諭曰納世通奏将觀音保所領兵丁撥往隘口堵禦甚<lb/>
　屬非是觀音保所領伊犂官兵既屬可用乃不以之<lb/>
　𠞰賊而置之閒地豈恐觀音保分伊等之功耶納世<lb/>
　通著嚴行申飭尋納世通奏觀音保進攻因厄魯特<lb/>
　　兵先退以致受傷失礮一三月明瑞至烏什賊據<lb/>
　　城拒議分兩路擊之納世通等攻城西明瑞偕觀<lb/>
　　音保攻城東尋偵賊屯近城山口觀音保創未愈<lb/>
<pb n="KR2m0053_WYG_169-20b"/>
　　即率兵四百奮𠞰明瑞分兩翼應之賊以馬步二<lb/>
　　千餘犯西路觀音保馳擊賊披靡偕總管達克塔<lb/>
　　納等奪山隘鎗矢並發賊敗入城殺賊二百餘奏<lb/>
　　入<lb/>
諭曰此次進攻方可謂之奮勇𠞰賊觀音保負傷効力<lb/>
　甚屬可嘉賜號卓理克圗巴圖魯六月明瑞奏言納<lb/>
　　世通辦事錯謬已於軍前正法以觀音保代領其<lb/>
　　衆八月烏什城内賊三四百人犯西南隅長圍垜<lb/>
<pb n="KR2m0053_WYG_169-21a"/>
　　口觀音保率索倫兵力擊退之三十一年補鑲藍<lb/>
　　旗䕶軍統領三十二年四月署雲南楚姚鎮總兵<lb/>
　　五月授領隊大臣赴緬甸軍營十一月隨将軍公<lb/>
　　明瑞至蠻結分據西山梁嚴兵駐守日昳賊由密<lb/>
　　林中突出犯觀音保之隊觀音保等擊斬其衆二<lb/>
　　百餘十二月明瑞統兵督戰觀音保等領右哨乗<lb/>
　　霧深入破賊木寨三十三年二月師至小猛育賊<lb/>
　　四面合圍明瑞歿於陣觀音保中鎗陣亡<lb/>
<pb n="KR2m0053_WYG_169-21b"/>
諭曰觀音保等隨明瑞進𠞰緬匪勤事捐軀深堪嘉尚<lb/>
　觀音保舊有騎都尉世職著加恩給予世襲二等輕<lb/>
　車都尉尋<lb/>
賜祭𦵏如例入祀昭忠祠並附祀旌勇祠子盛明保襲<lb/>
　　五十六年因毆斃傭工婦人革職發往伊犂以其<lb/>
　　子富増阿襲<lb/>
　　　扎拉豐阿<lb/>
　　扎拉豐阿滿洲正黄旗人姓赫舍里前鋒統領定<lb/>
<pb n="KR2m0053_WYG_169-22a"/>
　　夀之孫定夀自有傳扎拉豐阿襲二等輕車都尉<lb/>
　　世職乾隆十三年授三等侍衛十五年<lb/>
命乾清門行走二十年遷二等侍衛二十三年正月隨<lb/>
　　副都統濟福赴青海𠞰沙喇斯瑪呼斯扎拉豐阿<lb/>
　　等巡至噶斯不見賊旋回京二十四年擢<lb/>
御前侍衛赴西路軍營隨𠞰逆回霍集占等叅贊大臣<lb/>
　　阿里衮奏兵至陽阿里克扎拉豐阿等領五百人<lb/>
　　捉生抵巴爾楚克擒獲多倫回人搜黙特等三十<lb/>
<pb n="KR2m0053_WYG_169-22b"/>
　　餘八月<lb/>
命議敘追𠞰賊衆之大臣官兵等<lb/>
賜號西朗阿巴圗魯<lb/>
賞銀百兩二十五年二月<lb/>
上御豐澤園幄次<lb/>
賜将軍叅贊大臣等宴<lb/>
賞賚有差扎拉豐阿<lb/>
賞緞十銀百八十兩三月署正黄旗䝉古副都統二十<lb/>
<pb n="KR2m0053_WYG_169-23a"/>
　　六年正月補正白旗漢軍副都統九月授叅贊大<lb/>
　　臣赴烏里雅蘇台是年<lb/>
命圗形<lb/>
　紫光閣贊曰手格猛虎曾不色變矧驅羣羊窮回敢<lb/>
　　面昔巴圖魯曰丁将軍孫西朗阿克紹前聞二十<lb/>
　　七年敘平定凖噶爾回部㓛<lb/>
賞雲騎尉併原襲世職為一等輕車都尉旋派往科卜<lb/>
　　多經理屯田六月<lb/>
<pb n="KR2m0053_WYG_169-23b"/>
諭曰科卜多新開屯田特派扎拉豐阿前往彼處雖将<lb/>
　墾田二十頃之處呈報一次此時地土肥磽雨澤應<lb/>
　時與否及禾苗若何滋長並未奏及伊係叅贊大臣<lb/>
　副都統又専辦軍屯有事自應入告著明白具奏八<lb/>
　　月扎拉豐阿奏稱科卜多屯田約計大小麥収在<lb/>
　　七分以上惟所種粟因氣寒霜早秀而不實<lb/>
諭曰都爾伯特人等在烏蘭古木耕種烏梁海人等在<lb/>
　布拉罕察罕托輝耕種俱獲豐収科卜多相距不逺<lb/>
<pb n="KR2m0053_WYG_169-24a"/>
　従前扎哈沁等亦曾開墾収成尚好看来此次或播<lb/>
　種稍遲或霜雪早降又或土性不宜種粟著傳諭扎拉<lb/>
　豐阿詳詢該處舊日居人酌量辦理十月奏言科卜<lb/>
　　多屯田用青稞籽種百石向䝉古游牧貿易商民<lb/>
　　等購買不許運送<lb/>
諭曰科卜多既有内地商民行走将来生聚必繁今伊<lb/>
　犂等處俱建造城堡若照例興工甚屬有益科卜多<lb/>
　所有舊城基址既稱地形卑濕著傳諭扎拉豐阿伊<lb/>
<pb n="KR2m0053_WYG_169-24b"/>
　現在安營於科卜多之南哈勒巴山即於該處擇髙<lb/>
　燥之地計可容兵民若干不必過為寛大派屯田緑<lb/>
　旗兵従容興築辦理十一月扎拉豐阿奏言烏梁海<lb/>
　　内大臣察達克等前往辦理庫克新臣亦領兵五<lb/>
　　十名徃偵探策應<lb/>
諭曰此次察達克辦理庫克新因庫克新原係伊部落<lb/>
　人等逃入俄羅斯又指伊等名目為匪是以自請往<lb/>
　辦原不藉扎拉豐阿之助乃伊復請自行領兵前往<lb/>
<pb n="KR2m0053_WYG_169-25a"/>
　徒覺張皇於事無益著速行停止定邊左副将軍成<lb/>
　　衮扎布等尋奏額爾齊斯河渡口有兵馬旗纛踪<lb/>
　　跡此處向係哈薩克行走之路恐因伊等牧羣被<lb/>
　　烏梁海竊取自當加意防範<lb/>
諭曰察達克等曽請自行辦理庫克新今既有此踪跡<lb/>
　當候信息明確酌量行止昨扎拉豐阿奏請領兵策<lb/>
　應察達克等已諭令不必前往此次非専辦庫克新<lb/>
　可比著扎拉豐阿同察達克等前往於偵探策應之<lb/>
<pb n="KR2m0053_WYG_169-25b"/>
　處自可相資為用二十八年正月察達克擒戮庫克<lb/>
　　新扎拉豐阿仍回科卜多六月成衮扎布奏扎拉<lb/>
　　豐阿報稱科卜多土肥但䝉古等未諳耕墾若添<lb/>
　　派緑旗兵百木石鐵匠數人於現在修補農具将<lb/>
　　来建造城房俱有益下軍機大臣議行成衮扎布<lb/>
　　又奏扎拉豐阿咨稱科卜多修城請於種地緑旗<lb/>
　　兵四百内酌派八十名委員監修兩年可竣於屯<lb/>
　　田無悮<lb/>
<pb n="KR2m0053_WYG_169-26a"/>
允之十一月成衮扎布入<lb/>
覲<lb/>
命扎拉豐阿往烏里雅蘇臺署理将軍印務尋来京二<lb/>
　　十九年充右翼監督三十年三月署鑲紅旗漢軍<lb/>
　　都統四月兼武偹院卿三十一年授滿洲正白旗<lb/>
　　䕶軍統領三十二年六月授領隊大臣赴雲南軍<lb/>
　　營十一月隨将軍公明瑞至蠻結分據東山梁十<lb/>
　　二月明瑞督兵進𠞰值大霧扎拉豐阿率左哨薄<lb/>
<pb n="KR2m0053_WYG_169-26b"/>
　　賊壘奪木寨一𠞰殺無算三十三年正月給都統<lb/>
　　銜二月師至小猛育明瑞歿於陣扎拉豐阿等亦<lb/>
　　中鎗陣亡事<lb/>
聞<lb/>
諭曰都統扎拉豐阿等隨明瑞進𠞰緬匪勤事捐軀深<lb/>
　堪嘉尚已降㫖兵部従優議卹若僅循例議給世職<lb/>
　殊未副朕逾格酧庸之意扎拉豐阿舊有承襲一等<lb/>
　輕車都尉世職著加恩給予世襲一等男爵尋<lb/>
<pb n="KR2m0053_WYG_169-27a"/>
賜祭𦵏如例入祀昭忠祠並附祀旌勇祠諡昭節子春<lb/>
　　寧襲世職官正白旗滿洲副都統四十八年縁事<lb/>
　　革職<lb/>
命春寧子富勒洪阿襲四十九年<lb/>
賞藍翎侍衛隨𠞰甘肅回匪田五等有功擢二等侍衛<lb/>
　　遞遷正藍旗䝉古副都統伊犂領隊大臣<lb/>
　　　官達色<lb/>
　　官達色滿洲正黄旗人姓𤓰勒佳乾隆十三年補<lb/>
<pb n="KR2m0053_WYG_169-27b"/>
　　健鋭營前鋒校二十年征準噶爾派往西路軍營<lb/>
　　五月補藍翎長二十一年十一月隨将軍兆恵自<lb/>
　　鄂壘扎拉圖至特納格爾𠞰賊二十二年三月<lb/>
上南巡兆恵遣官達色及副䕶軍校兆坦赴<lb/>
　行在備訊問<lb/>
諭嘉其沿途𠞰賊奮勉行走授藍翎侍衛二十三年進<lb/>
　　𠞰烏什䕶送霍集斯之子漠咱帊爾入<lb/>
覲二十四年正月遷三等侍衛二十六年兼健鋭營行<lb/>
<pb n="KR2m0053_WYG_169-28a"/>
　　走二十七年五月予雲騎尉世職十一月遷二等<lb/>
　　侍衛三十年八月授副叅領三十一年六月遷甘<lb/>
　　肅山丹營遊擊三十三年八月<lb/>
命往雲南以叅将題補三十四年授雲南順雲營叅将<lb/>
　　嗣以不識漢文不能辦理緑營事務自請回京當<lb/>
　　差經畧大學士傅恒以官達色鑄礮奮勉委署翼<lb/>
　　長從征老官屯三十五年副将軍阿桂以官達色<lb/>
　　原任叅将已開缺奏補健鋭營前鋒叅領三十六<lb/>
<pb n="KR2m0053_WYG_169-28b"/>
　　年隨将軍温福征金川十一月率成都滿洲兵四<lb/>
　　百抵甲金達時方進攻巴朗拉山梁官達色與侍<lb/>
　　衛烏什哈達等領瓦寺土兵百餘由山右登奪卡<lb/>
　　六據其東西碉後髙峰十二月復攻巴朗拉官達<lb/>
　　色與侍衛明仁等攜大礮轟賊碉三晝夜克之<lb/>
詔給巴爾丹巴圗魯號白金百兩三十七年正月師踰<lb/>
　　達木巴宗至斯底葉安賊嚴守我兵三路夾擊官<lb/>
　　達色以礮轟破其碉二月署松潘鎮總兵三月官<lb/>
<pb n="KR2m0053_WYG_169-29a"/>
　　兵於北山坡築卡斷賊後賊乗雪夜築二卡攻之<lb/>
　　賊棄卡逃越日資哩賊衆亦逃官達色分追賊泅<lb/>
　　水淹斃無數餘竄阿哈木雅隨移營至其寨外發<lb/>
　　礮轟擊垂破賊夜遁官達色與侍衛賡音素由中<lb/>
　　路躡之斃賊十餘人五月温福等攻南山總兵牛<lb/>
　　天畀既克髙峰大卡官達色率兵二百協擊有賊<lb/>
　　畨突出林中欲截天畀後官達色擊走之遂合天<lb/>
　　畀兵下壓斃第二卡拒敵之賊十餘人餘逃入大<lb/>
<pb n="KR2m0053_WYG_169-29b"/>
　　卡時天畀連攻南山嶺第二碉官達色領兵攻第<lb/>
　　三碉以分賊勢多所斬馘三十八年三月署襄陽<lb/>
　　鎮總兵進攻達爾圗我兵設伏伺賊出擊之賊蔵<lb/>
　　身碉根施鎗礮我兵舉巨礮轟擊日斃數十人時<lb/>
　　豐昇額議移兵日旁官達色同領隊大臣華善等<lb/>
　　率兵六千餘駐守宜喜軍營仍每日發礮作進攻<lb/>
　　状賊守稍懈五月分路攻達爾圖官達色攻第二<lb/>
　　三碉卡拔其木栅殱賊衆六月賊搶佔木波喇嘛<lb/>
<pb n="KR2m0053_WYG_169-30a"/>
　　寺糧站<lb/>
諭五福同官達色防守丹壩等處三十九年四月<lb/>
上以凱立葉一路未能深入<lb/>
命副将軍豐昇額往谷噶㑹𠞰官達色與侍衞普濟保<lb/>
　　等率兵四千赴谷噶五月定邊将軍阿桂派官達<lb/>
　　色隨叅贊大臣海蘭察乗雨雪大作分路攻取喇<lb/>
　　穆喇穆髙峰大碉奪碉下石卡三殺賊十餘餘傷<lb/>
　　竄入大碉至碉根擲火弹以雨濕不燃暫還六月<lb/>
<pb n="KR2m0053_WYG_169-30b"/>
　　破色淜普山梁七月復隨海蘭察率兵六百直取<lb/>
　　喇穆喇穆迤西髙峰兩大碉夜半潛發援石壁蟻<lb/>
　　附而登伏碉旁黎明突破兩碉殱賊無筭旋分三<lb/>
　　隊攻該布達什諾大碉至溝邊賊覺鎗石如雨我<lb/>
　　兵益奮躍踰溝刨碉根或縁碉直上賊見勢鋭逸<lb/>
　　出截擊之殱其在碉者附近各卡栅賊俱逃追斬<lb/>
　　無算時賊尚聚守該布達什諾木城阿桂令海蘭<lb/>
　　察等繞據木城後官兵分道進官達色攻其前賊<lb/>
<pb n="KR2m0053_WYG_169-31a"/>
　　守益堅奮勇分攻之克其石卡木城遂突入遜克<lb/>
　　爾宗十月攻黙格爾山梁官達色與額森特等合<lb/>
　　攻其碉卡三冒鎗石攀援直上砍破碉門殺賊二<lb/>
　　十餘隨上山攻其西面之密拉噶拉木山奪大寨<lb/>
　　一石碉四併克旁近寨落十一月従羅卜克鄂博<lb/>
　　攻溝内碉寨官達色等禦格魯克古来援之賊旋<lb/>
　　同海蘭察額森特等分隊裹糧踰溝攻格魯克古<lb/>
　　了口克當噶海寨及兜烏當噶大碉共焚其沙木<lb/>
<pb n="KR2m0053_WYG_169-31b"/>
　　拉渠寨連日攻作固頂沿途碉寨遂與丹壩官兵<lb/>
　　合復領兵循格魯克古山梁下壓至桑噶斯瑪特<lb/>
　　箐邊有賊卡二躍入殺賊賊潰克山腰石城木栅<lb/>
　　四十年正月實授襄陽鎮總兵三月攻達佳布安<lb/>
　　吉二寨復分兵三路攻勒吉爾博山趾賊碉官達<lb/>
　　色與總兵保寧特成額等分攻第一碉克之四月<lb/>
　　攻榮噶爾博下木城及木思工噶克丫口碉官達<lb/>
　　色截殺来援賊六月攻榮噶爾博第八峰官達色<lb/>
<pb n="KR2m0053_WYG_169-32a"/>
　　與普爾普等踰溝拔木寨二十六進逼巴占七月<lb/>
　　以巴占抗守甚固分道従舍圖枉卡進攻官達色<lb/>
　　循昆色爾山梁東上據雅木則碉對面遂克果克<lb/>
　　多山等碉復同泰斐英阿額爾特等焚附近各寨<lb/>
　　旋圍拉枯喇嘛寺官兵騰入賊不能遁殱焉遂収<lb/>
　　喇嘛科爾所屬之卦爾沙巴等寨焚昆色爾寺及<lb/>
　　山陽什爾徳察烏曲所屬之格思等寨乗勝克雅<lb/>
　　木則戰碉隨同海蘭察等分三路攻章谷大碉賊<lb/>
<pb n="KR2m0053_WYG_169-32b"/>
　　掘溝設栅伏鎗石以待我兵拔栅即取其木植駕<lb/>
　　溝而過縁碉角蟻附至碉頂以次下攻賊驚竄我<lb/>
　　兵𠞰殺數十人克其碉並収其旁木城復従章噶<lb/>
　　下溝分攻各碉卡官達色與保寧仁和等攻克寨<lb/>
　　落七遂合海蘭察兵攻勒烏圍復同普爾普等由<lb/>
　　托古魯山半破栅下逼並分攻隆斯得三寨砍寨<lb/>
　　門先克兩寨殺賊三十餘賊来援潛入最後寨復<lb/>
　　攻克之寨内貯鉛子積地二尺餘火藥百餘簍収<lb/>
<pb n="KR2m0053_WYG_169-33a"/>
　　取之乃設礮臺攻逼勒烏圍之轉經樓旋與保寧<lb/>
　　彰靄等克轉經樓官兵合破烏圍賊巣九月同海<lb/>
　　蘭察等繞道攻達烏達圍破其當噶克底碉連破<lb/>
　　噶拉宇及莫魯古進攻西里賊四出衝抵官達色<lb/>
　　踰溝夾攻力殱賊衆賊穿林逃十月與福康安烏<lb/>
　　什哈達等各領兵循達思里山麓焚碉寨閏十月<lb/>
　　官兵克達噶木攻西里之黄草坪海蘭察攻其前<lb/>
　　官達色拔其旁栅遂克之十一月隨海蘭察攻奔布<lb/>
<pb n="KR2m0053_WYG_169-33b"/>
　　魯木山峰併策應各路克西里諸要隘拔木栅十<lb/>
　　餘復同烏什哈達等逼瓦喇占以礮轟破其碉循<lb/>
　　瓦喇占而下為薩歪有寨落三海蘭察與五福等<lb/>
　　攻其前官達色與烏什哈達左右合擊賊棄寨逃<lb/>
　　邀殪之旋隨海蘭察等攻克科布曲木城及索隆<lb/>
　　古山碉進攻布哈爾朗噶克海蘭察由山坳險徑<lb/>
　　繞出朗阿古後官達色與烏什哈達軍由左破之<lb/>
　　收朗阿古官兵並克布哈爾及朗噶克遂據噶爾<lb/>
<pb n="KR2m0053_WYG_169-34a"/>
　　占山梁四十一年正月我兵既取舎齊喇嘛寺復<lb/>
　　進攻雍中喇嘛寺分兵三路官達色同普爾普等<lb/>
　　由右進及暮兵四合賊不能支有喇嘛六十餘出<lb/>
　　寺降餘驚潰追𠞰之進攻噶拉依賊巣二月金川<lb/>
　　平三月調山西大同鎮總兵四月賞二等輕車都<lb/>
　　尉併所得雲騎尉為一等輕車都尉世職<lb/>
命圗形<lb/>
　紫光閣列前五十功臣<lb/>
<pb n="KR2m0053_WYG_169-34b"/>
御製贊曰連環火攻國之䧺器率領得人無往不利及<lb/>
　至近碉砍門穴孔大呼直入嘉乃獨勇四十三年正<lb/>
　　月丁父憂回旗四月<lb/>
命署直𨽻宣化鎮總兵四十五年七月卒子哈芬布襲<lb/>
　　一等輕車都尉<lb/>
　<lb/>
　<lb/>
欽定八旗通志卷一百五十五<lb/>
</p>
<p>
</p>
  </div>
</body>
</text>
</TEI>
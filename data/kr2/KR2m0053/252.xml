<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_252-1a"/>
欽定四庫全書<lb/>
欽定八旗通志卷二百三十八<lb/>
　人物志一百十八<lb/>
　　循吏𫝊三<hi>漢軍鑲白旗</hi>
　　漢軍廂白旗外任官<lb/>
　　　白登明<lb/>
　　白登明字林九漢軍廂白旂人世居遼東葢平順<lb/>
　　治二年方弱冠以<lb/>
<pb n="KR2m0053_WYG_252-1b"/>
廷試㧞貢生授河南柘城令時鼎革之初疆圉甫定盗<lb/>
　　賊尚多登明偵擒其魁悉按以法羣盗屏息設條<lb/>
　　教勸耕讀考最陞江南太倉州知州才益練達剔<lb/>
　　弊懲奸清糧除耗問疾苦察寃抑尊賢禮士敦孝<lb/>
　　重節杜滛侈訓儉朴嚴逐優娼禁止師巫善政無<lb/>
　　不舉海壖民居因亂蕩析登明召沙民開墾遂成<lb/>
　　村落十年九月海㓂犯劉河堡䦨入内地居民驚<lb/>
　沸登明偹禦有方㓂宵遁十六年夏海㓂破鎮江<lb/>
<pb n="KR2m0053_WYG_252-2a"/>
　　勢猖獗太倉為海隅要衝征剿之師四集雲擾登<lb/>
　　明鎮静應之民恃以無虞迨㓂由江寕敗回急攻<lb/>
　　崇明火礮聲連三晝夜城埀破廵撫蒋國柱治丘<lb/>
　　䇿應無可使渡海先達信者登明乃自駕一艘夜<lb/>
　　半飛渡叩城攀絙以入衆始知援兵将至守益堅<lb/>
　　㓂力窮遂遁州水之下流曰劉河歳乆湮塞上江<lb/>
　　低窪者困於潦本州高亢者復困於旱蓄洩無所<lb/>
　　資登明相視劉河北支有宋范仲淹新塘遺跡名<lb/>
<pb n="KR2m0053_WYG_252-2b"/>
　　曰朱涇請於院司開鑿五十里於是蓄洩有濟廵<lb/>
　　按李森先知其能檄開大劉河六十里復故跡於<lb/>
　　是震澤東北諸水並得入海為一郡利所属崇明<lb/>
　　縣民田舊額正課外有蘆課銀一萬三千餘兩一<lb/>
　　田兩賦力請於院司題請免之州有大蠧吏設法<lb/>
　　擒而斃之蠧習遂息明於聴㫁鄰邑有疑獄院司<lb/>
　　恒委令審讞逺邇頌神明焉性骨鯁不媚人有大<lb/>
　　帥求婚請再三登明薄其人終弗許未幾大帥果<lb/>
<pb n="KR2m0053_WYG_252-3a"/>
　　以事敗又有大吏按州恣索私賄弗從拂其意欲<lb/>
　　甘心焉先是㓂棘時廵撫<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>索剿餉許别項抵補<lb/>
　　因以雲南恊餉應之大吏即以擅那恊餉紏恭遂<lb/>
　　至落職未幾大吏以事敗州人以登明在任正薦<lb/>
　　五紀錄五卓異一保舉要郡太守一又有疏河定<lb/>
　　亂諸功皆未題敘列治状籲請院司湔洗詿誤復<lb/>
　　任終弗能得坐廢二十餘年㑹福建有事例許入<lb/>
　　貲贖詿誤登明貧不能贖縂督姚啟聖廵撫吴興<lb/>
<pb n="KR2m0053_WYG_252-3b"/>
　　祚素知登明以良吏負屈代為捐贖依例開復補<lb/>
　　任高郵州甫抵任值諸湖水漲决清水潭堤役繁<lb/>
　　苦登明設法授食禁吏胥侵尅役夫踴躍堤成名<lb/>
　　曰永安歳荒請蠲賑勸富民分食全活萬衆明年<lb/>
　　再荒四野大潦再請蠲賑艤舟救溺饑者予粥病<lb/>
　　者予藥憂勞盡瘁竟卒於官宦槖蕭然高郵人助<lb/>
　　資以殮哀聲震野如䘮怙恃太倉士民聞訃亦巷<lb/>
　　哭設祭於生祠咸謂宜祀於名宦因列名公請於<lb/>
<pb n="KR2m0053_WYG_252-4a"/>
　　　學臣以康熈二十六年四月奉主入祠州人顧士<lb/>
　　　璉嘗佐登明開二河又為著開江書以良法貽後<lb/>
　　　云去太倉任三十餘年民思念不已茜涇鎮民肖<lb/>
　　　其像於三官廟又州城西郊及夀菴沙溪諸處民<lb/>
　　　並建祠祀之<lb/>
　　　　白允明<lb/>
　　　白允明字正純登明仲弟少與兄及弟啟明並就<lb/>
　　　傅學舉子業比壮兄以㧞貢得官弟亦補弟子員<lb/>
<pb n="KR2m0053_WYG_252-4b"/>
　　　乃慨然曰<lb/>
　　國家肇基東土從入関者多以武功翼運今天下雖<lb/>
　　　大定然西南尚有逋㓂依託明藩竊據雲貴侵擾<lb/>
　　　川湖兩廣兵革不息正志士効命之秋也乃習韜<lb/>
　　　鈐精武事允明固長身善射意氣慷慨識者以大<lb/>
　　　器期之順治十二年<lb/>
　朝廷以比歳南征失利連損大帥日乆未能奏績<lb/>
勅下八旗簡㧞武畧人材本旗首以允明應<lb/>
<pb n="KR2m0053_WYG_252-5a"/>
詔即授雲騎尉品級章京十五年從安南将軍明安達禮<lb/>
　　　率兵駐防貴州明年移駐荆州十六年七月海賊<lb/>
　　　鄭成功入㓂䧟鎮江𤓰州直犯江寕樓櫓甚盛連<lb/>
　　　八十三營又於上江下江及江北等處分布賊艘<lb/>
　　　阻截要路允明隨明安達禮自荆州赴援八月至<lb/>
　　　江南時鄭成功已為滿漢大兵所破逺颺入海而<lb/>
　　　分布江南北兩岸賊衆猶焚掠蔓延允明随明安<lb/>
　　　達禮以初八日至荻港聞賊船千餘隻越江寕泊<lb/>
<pb n="KR2m0053_WYG_252-5b"/>
　　　三山峽随分兵前進至舊縣地方擊偽都督楊文<lb/>
　　　英等於揚子江口大敗之擒斬偽副将一員獲船<lb/>
　　　隻器械無算㨗疏入<lb/>
　告下所司議敘時京口新設駐防将軍石廷柱等竒允<lb/>
　　　明材畧留於京口以防守官補用康熈十年将軍<lb/>
　　　柯永蓁題補本旂叅領十三年逆藩吴三桂耿精<lb/>
　　　忠叛亂海㓂亦乗機窺伺江南京口為重鎮控制<lb/>
　　　江海時三等伯王之鼎來為鎮海将軍蒞官甫数<lb/>
<pb n="KR2m0053_WYG_252-6a"/>
　　月念中軍副将為全標節制縂㑹甚難其人訪於<lb/>
　　部曲共推允明遂特疏<lb/>
　題補允明感知遇首列状白於将軍言逆藩叛亂人<lb/>
　　心惶惑江海之防在於戢兵安民以定人心南方<lb/>
　　初設駐防軍紀未肅兵丁縱營馬踐食田禾甚或<lb/>
　　放牧學宫士民苦之墓木為民間最珍䕶者營兵<lb/>
　　貪樵蘇微利髠伐不忌民尤傷心汛守廵江本以<lb/>
　　譏察非常而兵弁籍以騷擾沿江村鎮塩課上関<lb/>
<pb n="KR2m0053_WYG_252-6b"/>
　國計營兵結私梟掗賣引壅不行又私放印子錢剥<lb/>
　　算貧民追索酷暴至於攘奪並當嚴行禁止而伐<lb/>
　　民墓木尤重請以軍法從事之鼎悉如所請於是<lb/>
　　號令一新猶恐属員奉行不力時時親出訪緝又<lb/>
　　遣親信兵弁四出採捉於是全標凛凜奉法士民<lb/>
　　歡呼鼓舞以為自設駐防以來未之有也是時南<lb/>
　　方九省雲擾所在亡命哨聚響應惟鎮江一帶無<lb/>
　　枹鼓之警允明之力為多至於扣尅餉銀及虛冐<lb/>
<pb n="KR2m0053_WYG_252-7a"/>
　　　籍伍差操累衆諸弊革除必盡故馭衆甚嚴而兵<lb/>
　　　弁仍悦服焉十八年崇明協鎮闕員崇明為縣孤<lb/>
　　　縣海中三沙洄合為海賊入㓂咽喉要地<lb/>
特㫖加允明為都督僉事徃鎮其地二十五年<lb/>
　　廷議三藩既定海宇乂安旂員任營鎮者並令還京<lb/>
　　　師允明以廣東駐防營員恭領需人特令改補尋<lb/>
　　　以乆居炎方水土不習乞病北歸四十二年卒於<lb/>
　　　家子四人潢仕至大學士洵仕至廣西按察使雍<lb/>
<pb n="KR2m0053_WYG_252-7b"/>
　　　正元年二月子潢遇<lb/>
恩詔贈允明光禄大夫文華殿大學士兼兵部尚書是嵗<lb/>
　　　鎮江士民追念允明駐防時功徳羣請於江南江<lb/>
　　　西縂督查弼納等崇祀名宦祠<lb/>
　　　　白啟明<lb/>
　　　白啟明登明季弟康熈十六年由舉人累遷至南<lb/>
　　　安府知府時當三藩變亂田地荒蕪百姓乏食啟<lb/>
　　　明設立義倉借貸救濟捐給牛種俾失業者開墾<lb/>
<pb n="KR2m0053_WYG_252-8a"/>
　　力耕萬民得甦其男婦之被掠者捐俸取贖使室<lb/>
　　家完聚兵燹之後家廢絃誦啟明創立義學捐俸<lb/>
　　延師教習貧士皆得肄業飬教兼舉二十八年陞<lb/>
　　分廵南贛道詰奸除暴訟簡獄清革除陋規属吏<lb/>
　　畏威守法贛郡界連閩粤奸宄出没無常啟明嚴<lb/>
　　飭捕緝民頼以安癸酉甲戌連歳荒歉米價騰貴<lb/>
　　首倡捐賑請發倉榖平價糶賣民皆頼之贛南兩<lb/>
　　郡城垣倒塌率属員捐貲修理兼表彰理學修葺<lb/>
<pb n="KR2m0053_WYG_252-8b"/>
　　道源陽明兩書院諸生肄業其中給以膏火文教<lb/>
　　聿興五十七年崇祀名宦祠<lb/>
　　　王秉忠<lb/>
　　王秉忠漢軍廂白旂人順治十八年任南康知府<lb/>
　　葺白鹿洞書院振起人文賑恤饑民修治橋道在<lb/>
　　任八年惠政甚多康熈五十年崇祀南康府名宦<lb/>
　　祠同旂有蕭永芃者康熈三年任四川温江縣知<lb/>
　　縣甫下車即咨訪地方利弊勸墾荒田掩埋枯骨<lb/>
<pb n="KR2m0053_WYG_252-9a"/>
　　招集流移期年民盡復業至今稱良吏焉亦崇祀<lb/>
　　本縣名宦祠<lb/>
　　　李徳耀<lb/>
　　李徳耀漢軍廂白旂人康熈四年任四川卬州大<lb/>
　　邑縣知縣自奉儉薄以簡約為政嘗單騎遍閲原<lb/>
　　野相視水利俾民開濬功不勞而事集無旱澇之<lb/>
　　患凡先賢祠宇必重加修葺立碑以誌之民思其<lb/>
　　惠乆而不忘五十年崇祀本邑名宦祠<lb/>
<pb n="KR2m0053_WYG_252-9b"/>
　　　王國泰<lb/>
　　王國泰漢軍廂白旂人世居奉天葢平縣康熈十<lb/>
　　二年任福建福州府同知時逆藩耿精忠潜蓄異<lb/>
　　謀國泰每偵其隂事聞於縂督范承謨尋改泉州<lb/>
　　同知就遷驛𫝊道㑹耿逆甫平海氛尚熾軍需旁<lb/>
　　午國泰籌畫有方民以無擾俄泉州告警國泰募<lb/>
　　壮勇得数千人授以衣糧甲仗率先奮擊賊衆大<lb/>
　　潰泉圍以觧敘功増秩擢安徽按察使閩人祀之<lb/>
<pb n="KR2m0053_WYG_252-10a"/>
　　名宦祠<lb/>
　　　張翼鵬<lb/>
　　張翼鵬漢軍廂白旂人初任筆帖式陞部曹康熈<lb/>
　　十七年外補福建廵海僉事道時逆藩耿精忠變<lb/>
　　亂之後兵民雜處翼鵬請於督撫運濟糧糈給房<lb/>
　　以住兵民得安初永定縣䧟賊男婦離散翼鵬力<lb/>
　　為安集復五千餘家而龍巖民苦轉輸奸民謀為<lb/>
　　亂翼鵬單騎曉諭反側始安尋遷廣東分廵副使<lb/>
<pb n="KR2m0053_WYG_252-10b"/>
　　道閩人思之崇祀名宦祠<lb/>
　　　徐崇禮<lb/>
　　徐崇禮漢軍廂白旂人由兵部筆帖式知湖廣徳<lb/>
　　安府應城縣康熈十八年陞許州知州許州地多<lb/>
　　荒蕪崇禮多方勸墾二三年間盡成熟地又設立<lb/>
　　義學訓民間子弟月課嚴於論文人材成就者甚<lb/>
　　多學宫傾坍已乆捐俸修葺焕然一新地有積水<lb/>
　　所淹者民不得耕種開溝渠使通大河歳大旱露<lb/>
<pb n="KR2m0053_WYG_252-11a"/>
　　禱日中三日而甘雨降嚴保甲稽察盗賊許有四<lb/>
　　保一保之民有散處数保者錢糧難於催辦崇禮<lb/>
　　釐正其籍使保有定處民不散居州人至今感之<lb/>
　　三十一年卒於官崇祀本州名宦祠同旂黄極者<lb/>
　　任四川江油縣知縣康熈十九年委署綦江縣印<lb/>
　　務有惠政未幾離任民咸惜之崇祀綦江縣名宦<lb/>
　　祠<lb/>
　　　鄢翼明<lb/>
<pb n="KR2m0053_WYG_252-11b"/>
　　鄢翼明漢軍廂白旂人順治乙未進士康熈二十<lb/>
　　年以禮部郎中出知汀州府賦性仁慈聴㫁詞訟<lb/>
　　片言立决囹圄為之空虚時學宫傾圮翼明率僚<lb/>
　　属及紳士修之後崇祀汀州名宦祠同旂有遲熇<lb/>
　　者康熈二十一年知四川蘆山縣縣分三鄉明制<lb/>
　　照里甲定役康熈二十三年編審熇按畝均丁民<lb/>
　　甚便之遂為成例崇祀本縣名宦祠<lb/>
　　　董守義<lb/>
<pb n="KR2m0053_WYG_252-12a"/>
　　　董守義漢軍廂白旂人康熈二十三年由廕監生<lb/>
　　　任四川達州知州在任期年有兇人手賊叔母假<lb/>
　　　以盗殺訴於州守義察其有異片言摘發其人不<lb/>
　　　能隐竟伏罪州人稱神焉督撫以才能薦居官所<lb/>
　　　至皆有聲崇祀達州名宦祠同旂有胡頊者康熈<lb/>
　　　三十一年任四川瀘州知州清查田賦酌劑維均<lb/>
　　　民利頼之亦崇祀名宦祠<lb/>
　　　　楊朝正<lb/>
<pb n="KR2m0053_WYG_252-12b"/>
　　　楊朝正漢軍廂白旂人由侍衛出為東昌府知府<lb/>
　　　到任後每月朔望親率僚属宣講<lb/>
聖諭傳集士民環聴仰體<lb/>
　朝廷飬老至意歳暮擇年高者䘏賞之行文各學教官<lb/>
　　　課試生童觧卷親閲奨勵偹至每年春秋遍廵四<lb/>
　　　野勸課農桑見田苖茂盛者賞荒蕪者罰於是家<lb/>
　　　無惰民野無曠土訪知臨清有臨米臨銀二項奸<lb/>
　　　弊叢集即詳請廵撫題准歸併正賦項下民䝉其<lb/>
<pb n="KR2m0053_WYG_252-13a"/>
　　利二十四年三春無雨民不得耕種乃齋戒沐浴<lb/>
　　同妻親自㨂麥磨麺作供具焚香告於天曰若知<lb/>
　　府有罪願干天譴乞無降灾百姓自亥時跪禱至<lb/>
　　子時沛然下雨是年大有時盗賊未靖民不安居<lb/>
　　因親查里甲按戸編牌令地方人等嚴驅奸宄盗<lb/>
　　遂屏跡東昌府向有挑淺水夫名色甚累民即行<lb/>
　　文聊城令其申請布政司均役至今士民稱便凡<lb/>
　　理詞訟概不批委属員大事執法小事准息数十<lb/>
<pb n="KR2m0053_WYG_252-13b"/>
　　年間訟獄衰少東阿縣教諭王璜事繼母盡孝值<lb/>
　　歳荒救饑民数百人朝正詳請布政司旌其署監<lb/>
　　生崔允璧於通濟閘設大橋一座橋之南北各施<lb/>
　　義渡一艘亦旌其門王士傑捐資補東関石街親<lb/>
　　置酒勞之由是郡人争先向善郡城西南低窪每<lb/>
　　逢大雨泛溢五六十里民遭淹溺者甚多朝正捐<lb/>
　　俸銀三百兩属武進士何泌等監工創建大石橋<lb/>
　　三座砌路六十丈又慮水大衝堤復捐俸銀五百<lb/>
<pb n="KR2m0053_WYG_252-14a"/>
　　兩修築堅固府城始無水患二十五年春夏不雨<lb/>
　　二麥無成朝正自捐俸煑粥且勸紳衿恊助於是<lb/>
　　教諭王璜監生崔允璧展一鵬等各捐米数百石<lb/>
　　又開倉發粟减價出賣民頼以活者甚多臨清鈔<lb/>
　　関廵攔不時擅到東昌擾害地方啇人執從前碑<lb/>
　　文合詞公籲朝正詳明督撫題請遵照舊例勒碑<lb/>
　　以垂不朽行旅永頼焉今祀本府名宦祠子宗仁<lb/>
　　仕至湖廣縂督宗義仕至河南廵撫宗仁見世職<lb/>
<pb n="KR2m0053_WYG_252-14b"/>
　　大臣𫝊<lb/>
　　　蒋毓英<lb/>
　　蒋毓英漢軍廂白旂人初以官生任浙江温州府<lb/>
　　同知時海氛未靖三軍駐衢征剿毓英悉心籌畫<lb/>
　　輸運糧餉仍加意撫綏嚴行保甲闔郡帖然康熈<lb/>
　　二十九年陞任江西按察使到任見學宫年乆傾<lb/>
　　頺即捐資修葺并檄行各属查學宫凡有傾頺者<lb/>
　　悉估價報明公同捐俸修理一時學校無不聿新<lb/>
<pb n="KR2m0053_WYG_252-15a"/>
　　南昌北城有飛沙擁積上接城雉盗賊乘垣出入<lb/>
　　難於守禦毓英為捐資募夫剔除積沙并建竪木<lb/>
　　柵居民得以安枕三藩甫定河道尚多剽刼者州<lb/>
　　縣官隐匿不報毓英廉察得情檄令各縣查明船<lb/>
　　户編立字號各給用印腰牌飭令未晚停泊守汛<lb/>
　　兵目以五船為一伍十船為一甲輪流支更守宿<lb/>
　　天明放行由是河盗屏息常親理監獄寒冬製棉<lb/>
　　衣分給囚犯尋陞浙江布政使赴任後衆囚聞之<lb/>
<pb n="KR2m0053_WYG_252-15b"/>
　　號泣數日康熙四十六年崇祀名宦祠<lb/>
　　　高起龍<lb/>
　　高起龍漢軍鑲白旗人康熙四十年任四川布政<lb/>
　　使檄州縣徵收<lb/>
　國課令民自封投櫃嚴禁陋規每遇編審年分俾里<lb/>
　　甲均平胥吏不敢為奸士民徳之四十八年公請<lb/>
　　崇祀名宦祠<lb/>
　　　高蔭爵<lb/>
<pb n="KR2m0053_WYG_252-16a"/>
　　高䕃爵字澹菴漢軍廂白旗人雍正元年改入廂<lb/>
　　黄旗初由廕生任直𨽻正定府蠡縣知縣遷湖廣<lb/>
　　安陸府同知康熈四十五年陞四川松茂道僉事<lb/>
　　疏濬都江堰水灌田民食其利督運黄勝關糧儲<lb/>
　　累署布政使按察使事凡所措置動合機宜後轉<lb/>
　　直𨽻口北道四川人至今思之崇祀名宦祠<lb/>
　　　董紹美<lb/>
　　董紹美漢軍廂白旗人由監生授山東沂州州同<lb/>
<pb n="KR2m0053_WYG_252-16b"/>
　　以卓異陞知州康熈五十九年任欽州正直亷明<lb/>
　　申明倫理屏絶苞苴雍正三年卒欽州紳士感徳<lb/>
　　設神主位奉祀天涯亭崇祀名宦祠<lb/>
　　　孫芳<lb/>
　　孫芳漢軍廂白旗人初以正四品職銜任河南陳<lb/>
　　州知州首革編審陋規㑹撥置閩兵至中州開墾<lb/>
　　安揷營房各得其所民不擾害立社學置學田又<lb/>
　　釐正商水所侵故地疆界民頌其功尋陞雲南鶴<lb/>
<pb n="KR2m0053_WYG_252-17a"/>
　　慶府知府崇祀河南名宦同旂有朱廷梅者任江<lb/>
　　南徽州府知府清白自矢潔己愛民善政甚多士<lb/>
　　民徳之亦崇祀名宦祠<lb/>
　　　萬蕭裕<lb/>
　　萬蕭裕漢軍廂白旂人由監生任桃源縣知縣操<lb/>
　　守潔清聴斷明决减火耗禁私派重農恤刑加意<lb/>
　　學校士民頼之崇祀名宦祠<hi>以上二十二人並舊志所載</hi>
　<lb/>
<pb n="KR2m0053_WYG_252-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定八旗通志卷二百三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_159-1a"/>
欽定四庫全書<lb/>
欽定八旗通志卷一百四十五<lb/>
　人物志二十五<lb/>
　　大臣傳十一<hi>滿洲鑲黄旗十一端濟布額明瑞  博清額  福隆安豐昇</hi>
　　　端濟布<lb/>
　　端濟布滿洲鑲黄旗人姓𤓰勒佳乾隆八年由前<lb/>
　　鋒授藍翎侍衞洊授二等侍衞二十年台吉巴雅<lb/>
　　爾等投誠<lb/>
<pb n="KR2m0053_WYG_159-1b"/>
命端濟布齎衣物往<lb/>
賜之還授頭等侍衞遷鑲黄旗察哈爾總管二十<lb/>
　　一年<lb/>
命選兵千赴西路軍營𠞰賊二十二年三月隨將軍兆<lb/>
　　恵由朱爾圖斯進兵四月至瑪納斯擒得木齊鄂<lb/>
　　羅斯獲其屬三百馬駝牛羊二千餘六月扎哈沁<lb/>
　　叛賊巴哈曼集遁端濟布偕侍衞奎瑪岱追𠞰至<lb/>
　　小衞和勒津遇前掠台站賊扎木布擒之招降巴<lb/>
<pb n="KR2m0053_WYG_159-2a"/>
　　哈曼集屬二百餘户九月擒叛賊噶爾藏多爾濟<lb/>
　　宰桑羅卜扎尼瑪得木濟敦多克於羅克倫孟古<lb/>
　　圖領送巴里坤先是布魯古特台吉琿齊呼爾璊<lb/>
　　台吉達瓦斬叛賊扎那噶爾布詣端濟布營詐降<lb/>
　　並請招叛黨額林沁達瓦端濟布信之遽撤兵還<lb/>
　　琿齊等尋遁<lb/>
上命靖逆將軍雅爾哈善查明治罪至是<lb/>
諭曰端濟布此次所辦尚合機宜從前招降惟事姑息<lb/>
<pb n="KR2m0053_WYG_159-2b"/>
　已命查明治罪今功過相扺著加恩寛免十月扎哈<lb/>
　　沁得木齊哈勒拜等謀掠台站㕘贊大臣哈寧阿<lb/>
　　檄端濟布往𠞰至瑪納斯擒諜十餘渡河至美羅<lb/>
　　托山賊遁收其游牧牲畜<lb/>
詔相機速𠞰二十三年正月叙功列一等六月分領吉<lb/>
　　林厄魯特兵圍庫車賊三千自賽里木来援據高<lb/>
　　阜端濟布同侍衞順徳訥等分翼奮擊斬首二千<lb/>
　　餘獲畜械甚衆七月復同侍衛齊凌扎卜等𠞰賊<lb/>
<pb n="KR2m0053_WYG_159-3a"/>
　　之逃往蘓巴什山者三百餘八月邀擊城内逃賊<lb/>
　　於鄂根河十月大兵分三路攻葉爾羗回酋霍集<lb/>
　　占築䑓城東北端濟布以右翼後隊攻之賊拒戰<lb/>
　　我兵擊斃賊二十餘賊退入城時将軍兆恵被圍<lb/>
　　於黒水端濟布轉戰十餘至呼爾璊合兆恵軍二<lb/>
　　十四年二月<lb/>
敕部優叙給三等輕車都尉世職四月授鑲紅旗滿洲<lb/>
　　副都統七月隨大軍追賦至阿爾楚爾及伊西洱<lb/>
<pb n="KR2m0053_WYG_159-3b"/>
　　庫爾淖爾端濟布以兵二百截其逃路偵賊寨山<lb/>
　　巔越嶺攻之被創事<lb/>
聞下部議叙凱旋<lb/>
賜塔什巴圖魯號<lb/>
命圖形<lb/>
　紫光閣<lb/>
御製賛曰将軍黒水先衆徑渡固營待軍實端濟布衆<lb/>
　寡稍挫倉卒周防奪回人馬勇且謀長二十六年卒<lb/>
<pb n="KR2m0053_WYG_159-4a"/>
　　贈都統銜<lb/>
諭曰端濟布前在軍營頗著勞績且打仗受傷得有殘疾<lb/>
　回京身故定例惟陣亡人員始入昭忠祠端濟布雖<lb/>
　非陣亡但念其久在軍營効力打仗得傷回京身故<lb/>
　與陣亡者無異著加恩准入昭忠祠尋<lb/>
賜祭葬諡壮節子伊逹禮襲世職<lb/>
　　　明瑞<lb/>
　　明瑞滿洲鑲黄旗人姓富察一等承恩公富文子<lb/>
<pb n="KR2m0053_WYG_159-4b"/>
　　乾隆十四年由官學生襲世爵授二等侍衛二十<lb/>
　　一年四月管理健鋭營五月<lb/>
命以副都統銜赴西路軍營充領隊大臣時阿睦爾<lb/>
　　撒納叛竄哈薩克明瑞隨定西将軍逹勒黨阿追<lb/>
　　之再與哈薩克戰多斬獲<lb/>
上嘉其奮勇行陣授副都統二十三年四月追擊推素<lb/>
　　隆集賽逃人八十餘户降之殱其拒戰者収駝馬<lb/>
　　軍噐得<lb/>
<pb n="KR2m0053_WYG_159-5a"/>
㫖嘉奨十一月授户部右侍郎二十四年三月授叅賛<lb/>
　　大臣<lb/>
御前侍衛尋<lb/>
諭曰明瑞自到軍營凡遇陣戰領兵奮勇行走可嘉加<lb/>
　恩於現襲公爵加賞毅勇字號授為承恩毅勇公五<lb/>
　　月隨將軍兆恵𠞰逆回霍集占於葉爾𦍑叙功<lb/>
賞雲騎尉世職八月追賊於和斯庫魯克山賊衆六千<lb/>
　　餘負嵎固守我兵九百奮勇鏖戰賊大敗尋復恃<lb/>
<pb n="KR2m0053_WYG_159-5b"/>
　　其馬力來拒陣斬賊五百餘級生擒及傷竄者無<lb/>
　　算<lb/>
諭曰覧奏我師以寡敵衆力戰敗賊實属奮勇効力朕<lb/>
　心甚為嘉悦著交部從優議叙復<lb/>
賜御筆詩扇曰世胄更勲戚少年能老成從軍俾習事<lb/>
　屢戰得英聲適以狂狙遯因将勁旅征欲遮先信漏<lb/>
　不捨竟踪横地利彼雖擅人和我實勍騎惟九百到<lb/>
　賊乃數千迎少卒勝其衆勇還濟以誠勗哉俘二竪<lb/>
<pb n="KR2m0053_WYG_159-6a"/>
　衛霍遜功名十月<lb/>
賞戴䨇眼翎二十五年四月奉<lb/>
㫖明瑞所得之雲騎尉與伊弟奎林承襲明瑞仍承襲<lb/>
　一等承恩毅勇公世襲㒺替二十六年伊犂回部功<lb/>
　　成<lb/>
命圖形<lb/>
　紫光閣<lb/>
御製贊曰椒室懿親年少志雄謂可造就俾學從戎獨<lb/>
<pb n="KR2m0053_WYG_159-6b"/>
　出獨入既忠且壮屢立宏勲惬予所望五月授正白<lb/>
　　旗漢軍都統尋轉户部左侍郎二十七年三月<lb/>
詔赴伊犂九月授領侍衛内大臣十月授伊犂将軍二<lb/>
　　十八年三月叙平定準噶爾及回部功給騎都尉<lb/>
　　時哈薩克汗阿布勒比斯來索逃回伊犂之厄魯<lb/>
　　特明瑞以凖噶爾已平厄魯特等投回伊犂乃其<lb/>
　　故土斥責之并請<lb/>
勅下烏里雅蘓台将軍一體辦理<lb/>
<pb n="KR2m0053_WYG_159-7a"/>
諭曰明瑞所辦其為得體從前雖無彼此不留逃人之<lb/>
　言但成衮扎布曽将自哈薩克逃出之厄魯特給回<lb/>
　阿布勒比斯遂欲援以為例著傳諭成衮扎布等嗣<lb/>
　後遇此等事俱照明瑞等所辦駁之先是明瑞面奉<lb/>
諭㫖籌辦塔爾巴哈䑓駐兵事宜至是奏言屯田兵應<lb/>
　　駐雅爾城留馬兵三百照管貿易餘馬兵千二百<lb/>
　　交領隊大臣於週圍廵查雅爾與伊犂多往返文<lb/>
　　移請自額敏河沿至巴爾楚克沁逹蘭設大卡倫<lb/>
<pb n="KR2m0053_WYG_159-7b"/>
　　三各駐兵三十其庫克托木嶺等處酌安卡倫<lb/>
　　則塔爾巴哈䑓一帶聲勢相接現今烏嚕木齊駐<lb/>
　　兵較多於巴里坤請将二處辦事大臣撤回巴里<lb/>
　　坤提督移駐烏嚕木齊烏嚕木齊兵移駐巴里坤<lb/>
　　奏入<lb/>
詔以烏嚕木齊大臣移駐雅爾餘如所請二十九年四<lb/>
　　月奏請伊犂添設理事同知從之十二月疏言雅<lb/>
　　爾等處駐兵屯田所需器具於緑旗兵内挑選匠<lb/>
<pb n="KR2m0053_WYG_159-8a"/>
　　作購辦物料以備臨時添補輓車輛之馬俱於牧<lb/>
　　羣撥用報<lb/>
聞三十年二月烏什小伯克頼黒木圖拉等聚衆五百<lb/>
　　餘乗夜縱火焚掠據城為變明瑞派副都統觀音<lb/>
　　保往援旋聞駐烏什副都統素誠自戕即親統兵<lb/>
　　進時恭賛納世通先帶兵至烏什之鄂托巴什觀<lb/>
　　音保至納世通派守隘不令進剿復行文止明瑞<lb/>
　　兵明瑞慮觀音保兵既撥防其進剿兵半係回人<lb/>
<pb n="KR2m0053_WYG_159-8b"/>
　　及布魯特不可恃仍統兵進奏入<lb/>
上以所辦甚哈嘉之三月抵烏什賊衆二千餘来犯明<lb/>
　　瑞與觀音保等擊之奪臺七殺賊二百餘俱傷入<lb/>
　　城山險城堅明瑞設防困之復遵<lb/>
㫖查奏素誠狂縱激變及納世通凌辱回衆副都統弁<lb/>
　　塔哈掩餙兵敗狀<lb/>
命尚書阿桂赴烏什傳<lb/>
㫖将納世通弁塔哈正法賊困守既久謀夜襲大營我<lb/>
<pb n="KR2m0053_WYG_159-9a"/>
　　軍偵知之預設備頼黒木圖拉中箭死賊復推其<lb/>
　　父額色木圖拉為阿竒木悉衆死守不敢出明瑞<lb/>
　　簡巴圖魯六百餘中夜携雲梯分道潛往薄其城<lb/>
　　先登東北隅賊未覺梃刃交下守陴賊驚竄即舉<lb/>
　　火招繼進者循城北至東南毁其堞天明収軍仍<lb/>
　　逼城築壘斷其樵汲賊城糧盡遂内潰八月疏報<lb/>
　　克復烏什城<lb/>
上以所奏簡畧<lb/>
<pb n="KR2m0053_WYG_159-9b"/>
勅明瑞阿桂将入城擒賊情形逐一奏聞尋㑹奏領兵<lb/>
　　築垜圍城原充烏什商伯克沙布勒縛首逆額色<lb/>
　　木圖拉及助逆要犯四十二人以獻磔首逆有名<lb/>
　　賊犯分别正法其被賊拘及匠作婦孺萬餘口分<lb/>
　　起觧送伊犂<lb/>
諭曰賊人戕我大臣官兵以死拒守及長圍乆迫始縛<lb/>
　獻首惡希冀茍免誅戮凖以天理人情豈復可赦惟<lb/>
　盡以軍法從事始足申國憲而儆愚頑今伊等既從<lb/>
<pb n="KR2m0053_WYG_159-10a"/>
　事姑息著将送往伊犂人等即交伊二人飬贍交部<lb/>
　嚴加議處又<lb/>
諭曰素誠等苦累回人各情節從前得之俘囚之口今<lb/>
　額色木圖拉等正犯既經就獲理應嚴訊起釁縁由<lb/>
　及素誠所犯是否屬實使情罪確鑿以成信讞乃伊<lb/>
　等一概置之不問輙将賊黨正法有是理乎明瑞阿<lb/>
　桂此次辦理錯謬不得不交部議處以示懲創其在<lb/>
　事将弁兵丁仍交部分别議叙部議革職<lb/>
<pb n="KR2m0053_WYG_159-10b"/>
詔從寛留任旋<lb/>
命冩戰圖<lb/>
奨其奮勇克復<lb/>
御製詩曰勲戚伊犂董重兵早年回部得威名變聞遂<lb/>
　率雄師援途逺仍教兼驛行可笑無能還妬阻幸因<lb/>
　未聼遂遄征逆回始相倉皇守壁壘新知紀律明明<lb/>
　　瑞尋奏酌留兵五百駐守留原恊領伊昌阿侍衛<lb/>
　　舒明阿理工作原御史忠徳理糧餉調巴里坤遊<lb/>
<pb n="KR2m0053_WYG_159-11a"/>
　　擊陳堯典理屯田得<lb/>
㫖烏什事竣滿洲索倫兵無須多駐著留滿洲兵一百<lb/>
　名索倫兵一百名十月㑹奏回部事宜一阿竒木之<lb/>
　　權宜分一格納坦之私派宜革一回人之差役宜<lb/>
　　均一都官伯克之補用宜公一伯克等之親隨宜<lb/>
　　節一賦役之定額宜明一民人之居處宜别一伯<lb/>
　　克等與大臣官員相見之儀宜定廷議允行三十<lb/>
　　二年緬甸滋擾總督楊應琚以措置乖方獲罪三<lb/>
<pb n="KR2m0053_WYG_159-11b"/>
　　月<lb/>
命明瑞為雲貴縂督兼兵部尚書議政大臣經理軍務<lb/>
　　六月奏言永昌騰越至順寜威逺普洱沿邉土境<lb/>
　　延袤二千餘里傍途側出處處駐兵即二三萬衆不<lb/>
　　敷分派臣等酌議土境扼要總區如迤東之九龍<lb/>
　　江迤西之隴川適中之黒山門應各酌留一營派<lb/>
　　土練固守委妥員統領選勇幹馬兵土練不時逺<lb/>
　　偵遇賊隨時勦逐其小路令總區将弁派人時往<lb/>
<pb n="KR2m0053_WYG_159-12a"/>
　　逰廵庶防兵大減而聲勢不分至分路進勦臣由<lb/>
　　龍江一帶出口至阿瓦賊巢係由東轉南折而西<lb/>
　　隔越滚弄江下游倍逺新街水路為緬匪要地必竭<lb/>
　　力守禦新街以東俱石墈小澗舟不能逹擬於新<lb/>
　　街上㳺伐木造船使木片沿江下先聲牽綴大兵<lb/>
　　自永昌騰越出口以宛頂木邦一路為正兵餘臨<lb/>
　　期相機或分兩路由猛宻等處尅期並進叢雜僻<lb/>
　　徑隨時出竒設疑使賊疲於奔救無暇他出窺伺<lb/>
<pb n="KR2m0053_WYG_159-12b"/>
　　我軍裹糧前進較遞運多節省至奏摺文報黒山<lb/>
　　門遮放以内仍設臺站即於進剿官兵内選妥幹<lb/>
　　勇壯者數十賫交黒山門轉遞如經過外夷部有<lb/>
　　誠心向化者再於其部落留兵設站遞送<lb/>
上嘉之十月授将軍管總督事務十一月由宛頂木邦<lb/>
　　進抵臼小破賊寨前渡打叠江過錫箔至蒲卡以<lb/>
　　西擊敗賊伏兵至蠻結四山環繞賊立十六寨防<lb/>
　　守用濕木交排實以土環浚深溝外宻竪木栅内<lb/>
<pb n="KR2m0053_WYG_159-13a"/>
　　列象陣伏兵明瑞統兵居中令領隊大臣扎拉豐<lb/>
　　阿李全踞其東觀音保長青踞其西賊突出犯西<lb/>
　　隊觀音保長青奮力勦擊明瑞督本隊兵並進斬<lb/>
　　級二百餘賊退保栅乃留兵二千令副都統伍三<lb/>
　　㤗音濟圖逹興阿張兩翼以壮聲勢分滿洲緑旗<lb/>
　　兵為十二隊明瑞首先進擊賊驅羣象以拒明瑞<lb/>
　　目鎗傷䇿馬指揮不少挫官兵奮擊羣象反奔我<lb/>
　　兵毁栅進無不一當百逼第二栅貴州籐牌兵王<lb/>
<pb n="KR2m0053_WYG_159-13b"/>
　　連攀栅上飛身躍入縱横賊隊中擊殺十餘人我<lb/>
　　兵遂擁入鼓勇勦殺自申至戍賊棄寨竄斬級二<lb/>
　　千餘生擒三十四人獲軍械糧畜無算㨗<lb/>
聞<lb/>
諭曰明瑞秉性純誠才優幹濟前者西陲之役每身先士<lb/>
　卒効績宣猷昨嵗自伊犁来京陛見方值緬酋滋事<lb/>
　前督臣調度失宜因令節制雲貴並授為将軍領兵<lb/>
　進勦自任事以来凡辦理軍營諸事均能悉心籌畫<lb/>
<pb n="KR2m0053_WYG_159-14a"/>
　動合機宜近自木邦整隊冞入於臼小地方統衆毁<lb/>
　栅今行次蠻結復親冐矢石殱賊因糧摧堅䧟鋭以<lb/>
　致目受鎗傷猶鼓勇直前克掦我武自此酋衆望風<lb/>
　驚潰刻日直搗賊巢佇聞㨗奏朕心深為嘉慰明瑞<lb/>
　現在所襲之公係承恩世爵今既屢著殊績自應特<lb/>
　沛恩施用示優異著授為一等誠嘉毅勇公賞給黄<lb/>
　帶紅寳石頂四團龍補服所有原襲承恩公著伊弟<lb/>
　奎林承襲十二月師次革竜地近天生橋渡口賊預<lb/>
<pb n="KR2m0053_WYG_159-14b"/>
　　毁兩旁所植大木於山頂立栅明瑞令逹興阿率<lb/>
　　兵二千仍由大路進佯為奪取渡口之勢自督兵<lb/>
　　從間道繞至天生橋河上流乗霧畢渡進據山梁<lb/>
　　賊衆驚潰我兵進至象孔取道猛籠土司境就糧<lb/>
　　遇賊擊敗之土司逃避搜得窖氷二萬餘石駐兵<lb/>
　　三日趨猛宻躪賊境數千里屢戰皆㨗旋由大山<lb/>
　　移駐小猛育連攻賊營時恭贊大臣額爾登額頓<lb/>
　　兵旱塔退回虎踞闗避賊遶從内地小隴川緩行<lb/>
<pb n="KR2m0053_WYG_159-15a"/>
　　廵撫鄂寜檄援不應賊偵知孤軍併力攻圍我兵<lb/>
　　火藥粮餉俱匱以疲馬騾作三日糧三十三年二<lb/>
　　月明瑞令将領分隊以次衝出自冒矢石殿後胷<lb/>
　　臂被鎗陣亡都統扎拉豐阿䕶軍統領觀音保亦<lb/>
　　殁於陣事<lb/>
聞<lb/>
上軫悼<lb/>
特㫖照班第例從優議卹<lb/>
<pb n="KR2m0053_WYG_159-15b"/>
御製輓詩曰蠻結之㨗鼓勇進孤軍深入心牽縈屢催<lb/>
　繼援竟弗援僨轅駑馬誠堪驚然猶因糧勦猛宻計當<lb/>
　兩路兵合并誰料援師竟避賊强弩末被魯縞輕蜂<lb/>
　屯蟻襍截歸路将軍體恤諸孱兵携數勇士獨殿後<lb/>
　不虞中要害命傾嗟哉捐軀因為國痛惜如失股與<lb/>
　肱雙忠雙烈及雙義三逄斯四何為情要當専祠表<lb/>
　勲績俾爾千古存如生恨緬事益難中止雪讎大舉<lb/>
　期功成四月柩至京扎拉豐阿觀音保柩亦至<lb/>
<pb n="KR2m0053_WYG_159-16a"/>
上親臨奠酹磔額爾登額於柩前以正逗遛失援罪<lb/>
御製詩曰全師原是出蠻陬何事三臣命獨休被阻稜<lb/>
　稜恥生返捐軀赫赫永名留殿軍無愧孟之反隕節<lb/>
　同如趙慶州故里櫬歸臨奠酹酒盃釃盡淚還流<lb/>
賜祭葬如例謚果烈<lb/>
諭曰将軍公明瑞夙秉忠誠厯著勲績昨命統兵進勦<lb/>
　緬匪身先士卒屢挫賊鋒乃以懸軍深入而額爾登<lb/>
　額等有心逗遛後援不繼困於猛腊地方保䕶諸軍<lb/>
<pb n="KR2m0053_WYG_159-16b"/>
　身留殿後衝冐矢石以受傷身殞已降㫖加恩優恤<lb/>
　並入祀昭忠祠以酧忠藎從前駐藏大臣傅清拉布<lb/>
　敦鋤凶死事曽勅建雙忠祠秩在祀典兹明瑞勤事<lb/>
　捐軀義烈尤堪嘉尚著循前例於京師特建専祠舉<lb/>
　行嵗祀其先後陣亡之都統扎拉豐阿䕶軍統領觀<lb/>
　音保縂兵李全王玉廷均予入祠從祀用慰忠魂並<lb/>
御書賜額曰折衝抒藎四十四年<lb/>
御製懐舊詩列五功臣中<lb/>
<pb n="KR2m0053_WYG_159-17a"/>
詩曰凡經百餘戰戰必先衆軍不謂世胄家而有如此<lb/>
　人讀書知大義挽勁鮮與倫短身既精悍謀畧兼出<lb/>
　羣功難僂指數嘉賚匪因親征緬次猛腊獨入克㨗<lb/>
　頻恨遇忌功者逍遥河上陳力戰絶後繼終焉捐其<lb/>
　身於爾無悔怨於我増悲辛不須讀杜牧謂過趙使<lb/>
　君子恵倫襲一等誠嘉毅勇公世爵<lb/>
　　　博清額<lb/>
　　愽清額滿洲鑲黄旗人姓富察乾隆十七年繙譯<lb/>
<pb n="KR2m0053_WYG_159-17b"/>
　　進士授兵部主事遷户部員外郎軍機章京行走<lb/>
　　三十四年隨經畧大學士公傅恒赴緬甸軍營十<lb/>
　　月大軍敗賊於新街博清額在事有功議叙加一<lb/>
　　級三十五年三月回京授正藍旗滿洲副都統七<lb/>
　　月署兵部侍郎兼理刑部侍郎事<lb/>
詔偕户部侍郎索琳赴土黙特鞫諴親王壻納遜特固<lb/>
　　斯謀鴆格格案三十六年正月因不能究出實情<lb/>
　　反将案犯交納遜特固斯㸔守又不候<lb/>
<pb n="KR2m0053_WYG_159-18a"/>
㫖徑同索琳囘京交部察議降二級留任三月改授内<lb/>
　　閣學士七月<lb/>
命察視永定河不速往傳<lb/>
㫖嚴飭令還京三十八年四月<lb/>
命赴四川軍營㑹鞫提督李煦副都統常保住諱賊事<lb/>
　　五月博清額據防卡兵丁供詞劾煦等諱賊属實<lb/>
命再詳鞫六月木果木大營失利李煦常保住隨叅贊<lb/>
　　海蘭察防駐免治罪時賊勢䲭張博清額偕縂督<lb/>
<pb n="KR2m0053_WYG_159-18b"/>
　　富勒渾馳守䝉古橋復帶兵三百赴美諾與海蘭<lb/>
　　察相機䇿應<lb/>
上嘉之授領隊大臣<lb/>
諭曰博清額以派往審事之人即同富勒渾帶兵馳守<lb/>
　䝉古橋旋往美諾與海蘭察督兵聲援連日海蘭察<lb/>
　奏到諸摺俱有條理必係博清額為軍機章京辦事<lb/>
　年久熟習機宜故能周到若此著賞戴孔雀翎八月<lb/>
　　同海蘭察奏整理軍器俟将軍阿桂至日嚨時擬<lb/>
<pb n="KR2m0053_WYG_159-19a"/>
　　辦進兵事宜十月得<lb/>
㫖博清額辦事不及阿桂其攻勦亦不及海蘭察不必<lb/>
　在軍營領隊即著回京仍在軍機章京上行走三十<lb/>
　　九年署理藩院侍郎四十年授正黄旗䝉古副都<lb/>
　　統四十二年七月署刑部侍郎四十三年閏六月<lb/>
命往庫倫辦事四十四年授兵部侍郎四十五年十月<lb/>
　　遷理藩院尚書署都察院左都御史十一月<lb/>
命往西藏辦事四十九年授正白旗䝉古都統五十年<lb/>
<pb n="KR2m0053_WYG_159-19b"/>
詔還京未至卒<lb/>
諭曰博清額前在軍機章京上行走旋擢卿貳宣力年<lb/>
　久此次前往西藏駐劄辦事已閲數載因念其年力<lb/>
　未衰特命回京供職以資倚任兹聞溘逝殊堪憫惻<lb/>
　除已由藏賞銀三百兩料理䘮事外所有應得䘏典<lb/>
　該部察例具奏尋<lb/>
賜祭葬如例謚恭勤<lb/>
　　　福隆安<lb/>
<pb n="KR2m0053_WYG_159-20a"/>
　　福隆安滿洲鑲黄旗人大學士忠勇公傅恒次子<lb/>
　　尚和嘉公主授和碩額駙乾隆二十三年授<lb/>
御前侍衛二十六年三月兼管光禄寺四月兼管奉宸<lb/>
　　苑七月掌鑾儀衛事三十三年二月擢兵部尚書<lb/>
　　軍機處行走三月兼議政大臣四月調工部尚書<lb/>
　　三十四年正月授<lb/>
御前大臣署縂管内務府大臣九月署理藩院尚書<lb/>
賜紫禁城内騎馬三十五年三月兼歩軍統領七月管<lb/>
<pb n="KR2m0053_WYG_159-20b"/>
　　理藩院事十月授領侍衛内大臣襲忠勇公爵三<lb/>
　　十六年疏言馬兵例准鄉試又可在營陞㧞是一<lb/>
　　人而兼兩途請将籍𨽻大宛兩縣兵丁與武童一<lb/>
　　體應試取中武生再准鄉試部議從之三十七年<lb/>
　　四月署鑲黄旗滿洲都統五月散秩大臣銜阿爾<lb/>
　　㤗總兵宋元俊恭奏四川總督桂林在卡了軍營<lb/>
　　約令叅将薛琮間道夾擊金川賊桂林畧一進攻<lb/>
　　即退並将䕶軍統領明亮副都統鐡保撤回薛琮<lb/>
<pb n="KR2m0053_WYG_159-21a"/>
　　以糧盡救不至戰歿軍盡覆桂林揑餙具奏與鐵<lb/>
　　保終日酣飲将偹罕得見在軍營修房居住勒取<lb/>
　　供應令提督汪騰龍交銀縂兵王萬邦贖取金川<lb/>
　　所遮官兵<lb/>
命福隆安往審六月奏審無酣飲勒𣲖事桂林所居有<lb/>
　　預備貯米板屋三間無不見者薛琮告急即令宋<lb/>
　　元俊往援惟官兵傷損不即查奏属實至贖取官<lb/>
　　兵係户部司員汪承霈聞有巴旺布拉克底土兵送<lb/>
<pb n="KR2m0053_WYG_159-21b"/>
　　出迷失官兵信告知桂林取銀五百交汪騰龍備<lb/>
　　賞後未見送出仍将銀取回其王萬邦給宋元俊<lb/>
　　札揑冩収銀贖人係為宋元俊所愚請分别治罪<lb/>
諭曰宋元俊汪承霈均著革職拿問同桂林一併觧赴<lb/>
　行在候訊至王萬邦初為宋元俊所愚一經詰訊即<lb/>
　吐實情此案得以明確情尚可原且領兵打仗頗為<lb/>
　勇往免其革職治罪明亮鐵保汪騰龍已降㫖革職<lb/>
　鐵保仍遵前㫖留軍營効力未㡬元俊議革職仍留<lb/>
<pb n="KR2m0053_WYG_159-22a"/>
　　軍營桂林得<lb/>
㫖發伊犂効力贖罪是月福隆安又奏言賊畨踞守碉<lb/>
　　樓木寨時出伺我兵舉動軍營事應謹密方可乗<lb/>
　　其不備已申明紀律整肅軍容以杜賊畨窺伺又<lb/>
　　言臣沿途查㸔山險路遥挽運維艱打箭爐等䖏<lb/>
　　雖貯粮萬餘而軍營存粮無㡬不能克期趕運阿<lb/>
　　爾㤗年邁請令陕甘縂督文綬往章谷等處督運<lb/>
　　得<lb/>
<pb n="KR2m0053_WYG_159-22b"/>
㫖調文綬四川縂督三十八年閠三月充四庫館正總<lb/>
　　裁四月加太子太保十月授正白旗滿洲都統三<lb/>
　　十九年四月御史李潄芳劾福隆安家人藍大在<lb/>
　　金陵館酗酒滋事鞫實擬罪部議革福隆安職<lb/>
諭留任十月疏言鳥鎗為行軍利器八旗専操㑹操演<lb/>
　　習九進十連環所向無前各省緑營鳥鎗請照火<lb/>
　　器健鋭二營進歩連環式一體演習下部議行四<lb/>
　　十一年正月調兵部尚書仍管工部事二月金川<lb/>
<pb n="KR2m0053_WYG_159-23a"/>
　　平叙功加三級<lb/>
命圖形<lb/>
　紫光閣<lb/>
御製贊曰父定復叛子嘗愧之是用稽首躬請出師留<lb/>
　於左右俾習規畫頗有嘉謀協予廣益七月兼<lb/>
　文淵閣提舉閣事十一月充<lb/>
　國史館正總裁四十二年四月暫署吏部尚書四十<lb/>
　　三年錦州副都統徳福劾協領福神保藉差斂銀<lb/>
<pb n="KR2m0053_WYG_159-23b"/>
命福隆安查辦尋奏訊福神保歛借商銀交将軍𢎞晌<lb/>
　　所設差局帮貼差費公用𢎞晌並未入已但以宗<lb/>
　　室大臣見小滋弊請交宗人府㑹同刑部治罪福<lb/>
　　神保等發烏嚕木齊効力餘分别枷責得<lb/>
㫖𢎞晌訊無染指亦未授意派歛著加恩以㪚秩大臣<lb/>
　効力贖罪四十四年三月直𨽻總督周元理奏審辦<lb/>
　　井陘縣民李馥等歛錢告官梁進文抗官毆差案<lb/>
　　歩軍統領衙門緝獲案内逸犯供知縣周尚親有<lb/>
<pb n="KR2m0053_WYG_159-24a"/>
　　　科歛侵肥各欵<lb/>
　命福隆安同刑部侍郎喀寧阿錢汝誠㑹鞫尚親派累<lb/>
　　　屬實抵罪周元理以徇庇劣員革職四十七年四<lb/>
　　　月<lb/>
　上躬詣<lb/>
雩壇行禮<lb/>
　諭曰常雩大典朕親詣行禮<lb/>
壇内一切禮噐均宜敬謹安設乃本日行禮時見<lb/>
<pb n="KR2m0053_WYG_159-24b"/>
壇内懸挂天燈僅止二盞又更衣幄次所設坐褥亦不整<lb/>
　　齊<lb/>
郊壇典禮朕親詣行禮尚如此草率不敬若遣官恭代更<lb/>
　　不可問矣其罪甚大非尋常錯誤僅止交部議者可<lb/>
　　比工部堂官羅源漢等近因福隆安患病精神不能<lb/>
　　周到遂各委蛇袖手而派出司員等亦俱怠忽從事<lb/>
　　以致種種玩悞不可不嚴示懲儆福隆安若照常辦<lb/>
　　事時遇有此等錯誤其處分必較諸人加倍姑念患<lb/>
<pb n="KR2m0053_WYG_159-25a"/>
　病屬實著加恩免其革職仍罰其公俸十年四十八<lb/>
　　年五月留京辦事十二月<lb/>
上閲朝審招册疑趙文逹毆斃夫役張二案<lb/>
命覆訊<lb/>
諭曰前閲本年朝審情實招册内趙文逹毆死夫役張<lb/>
　二一案忽疑其或有頂兇情節因詢之和珅福康安<lb/>
　福長安俱不能深悉其中情偽至朝審勾到之晨大<lb/>
　學士阿桂奏此案情節頗有疑竇請㫖再行研審確<lb/>
<pb n="KR2m0053_WYG_159-25b"/>
　情因派阿桂和珅福康安劉墉㑹同刑部堂官覆訊<lb/>
　該犯等始猶堅執前供及研鞫再三據供實係福隆<lb/>
　安管事家人富禮善主使責打趙文逹聼從動手属<lb/>
　實此案既據審明可見從前刑部堂司官不能盡心<lb/>
　推鞫復令查檢原案初供係福隆安署歩軍統領時<lb/>
　移送刑部其原咨内本有家人富禮善喝打之語乃<lb/>
　形部定案時趙文逹挺身直認証佐匠役等亦隨同<lb/>
　指供司官既不嚴鞫而堂官等意在觀望不肯深求<lb/>
<pb n="KR2m0053_WYG_159-26a"/>
　顢頇了事以致富禮善脱然事外福隆安病體至今<lb/>
　未愈被家人始終瞞哄竟無見聞而刑部堂官不加<lb/>
　駁詰推求未免有意瞻徇福隆安情面刑部堂司官<lb/>
　實咎無可寛所有該堂官及主稿隨同畫押之司官<lb/>
　等俱著交部嚴加議處至福隆安於此案雖原報本<lb/>
　有富禮善之名及後改供亦實不知情但致令刑部<lb/>
　司官意存觀望即伊平素恃朕恩以致人畏即其過<lb/>
　也此案若趙文逹已經勾决不特福隆安獲咎更重<lb/>
<pb n="KR2m0053_WYG_159-26b"/>
　即阿桂等亦不能無罪兹幸究出情實未致枉縱其情<lb/>
　節尚可稍從寛减福隆安著罰公俸十年仍交部嚴<lb/>
　加議處部議革職<lb/>
詔免四十九年閏三月卒<lb/>
諭曰尚書額駙公福隆安醇良謹飭勤慎小心綜理部<lb/>
　務宣力有年昨嵗因舊症復發屢經給假調理賜藥<lb/>
　賜醫方冀年力尚强可以漸次平復倚畀正殷近聞<lb/>
　病體加劇即令伊子豐伸濟倫馳驛回京省視兹聞<lb/>
<pb n="KR2m0053_WYG_159-27a"/>
　溘逝深為悼惜著皇八子親往奠醊並賞給内庫銀<lb/>
　五千兩派金簡經理䘮事任内降革䖏分概予開復<lb/>
　前次伊家奴犯罪自請罰公俸十年亦加恩寛免應<lb/>
　得卹典察例具奏尋<lb/>
賜祭葬如例謚勤恪子豐伸濟倫襲一等忠勇公爵現<lb/>
　　官<lb/>
御前侍衛䕶軍統領副都統<lb/>
　　　豐昇額<lb/>
<pb n="KR2m0053_WYG_159-27b"/>
　　豐昇額滿洲廂黄旗人姓鈕祜禄尚書公阿里衮<lb/>
　　子乾隆二十五年由拜唐阿授三等侍衛三十四<lb/>
　　年襲一等公擢領侍衛内大臣三十五年六月管<lb/>
　　理三庫事務旋署兵部尚書七月授<lb/>
御前大臣兼鑲藍旗䝉古都統總管内務府大臣三十<lb/>
　　七年二月将軍温福疏劾恭贊五岱乖謬<lb/>
上命豐昇額偕額駙色布騰巴勒珠爾赴金川軍營訊<lb/>
　　問五岱旋發伊犂効力贖罪三月<lb/>
<pb n="KR2m0053_WYG_159-28a"/>
命豐昇額留軍營授叅贊大臣四月<lb/>
諭曰豐昇額奏事列名應在阿桂前但阿桂厯練軍務<lb/>
　豐昇額甫經學習仍著阿桂列名在前豐昇額列名<lb/>
　在後豐昇額不可稍存意見致有掣肘阿桂亦不得<lb/>
　推諉務須和衷辦理期於軍事有益五月豐昇額以<lb/>
　　大礟擊傾東瑪賊寨翼日飭官兵進攻聞賊營鎗<lb/>
　　聲不絶知賊尚衆佯退突令章京佛進泰富爾賽<lb/>
　　逼寨賊驚拒侍衛伸逹蘓以大礮斃數人賊稍却<lb/>
<pb n="KR2m0053_WYG_159-28b"/>
　　我兵力戰賊或墮崖死或焚斃餘皆遁遂克東瑪<lb/>
上嘉之六月攻固卜濟山梁豐昇額偕舒常馬彪等率<lb/>
　　兵抵色爾渠令烏什哈逹巴三泰等左右進攻舒<lb/>
　　常馬彪等分應豐昇額由中路進近賊卡賊盡竄<lb/>
　　毁其石卡次日復以大礟擊之烏什哈逹等率兵<lb/>
　　潛下巖磡豐昇額由山徑䇿應鏖戰敗之盡獲其<lb/>
　　碉卡七月仍以礟擊賊碉令烏什哈逹佛倫泰等<lb/>
　　設伏彰靄巴三泰等據西北峯斷别斯滿來援賊<lb/>
<pb n="KR2m0053_WYG_159-29a"/>
　　豐昇額等突入殱賊甚衆克色爾渠大碉及卡房<lb/>
　　百餘十一月豐昇額與温福克明郭宗沿途碉卡<lb/>
　　敗賊於公雅山十二月克嘉巴山焚念經樓進次<lb/>
　　布朗郭宗克底木逹等寨擒僧格桑之父澤旺詳<lb/>
　　見温福傳是月授豐昇額為副将軍温福議分三<lb/>
　　路進温福由功噶爾拉進攻喀爾薩爾阿桂由僧<lb/>
　　格宗至當噶爾拉同取噶拉依豐昇額由章谷吉<lb/>
　　地赴綽斯甲布與舒常合取勒烏圍疏入<lb/>
<pb n="KR2m0053_WYG_159-29b"/>
上嘉之自是豐昇額遂駐兵宜喜三十八年四月晉太<lb/>
　　子太保六月木果木師潰七月奏據綽斯甲布土<lb/>
　　司來告賊謀斷宜喜粮䑓現在實力修防智固山<lb/>
諭曰豐昇額在宜喜軍營原屬三路並勦及聞温福軍<lb/>
　營失事諭令撒兵今阿桂既退據得地軍氣復伸各<lb/>
　土司中聞阿桂既出與豊昇額遥為犄角亦斷不敢<lb/>
　復萌動摇之心並可鎮撫綽斯甲布衆心豐昇額必<lb/>
　當仍駐宜喜為是其善體朕㫖妥協行之十一月将<lb/>
<pb n="KR2m0053_WYG_159-30a"/>
　　軍阿桂收復小金川豐昇額奉<lb/>
命移兵丹壩三十九年二月晦夜半豐昇額自逹爾札<lb/>
　　克之北山澗越石踏雪以進黎明抵凱立葉山麓<lb/>
　　令侍衛那木札等過嶺直入見大峯六俱有碉賊<lb/>
　　矙我兵将近鎗石並發官兵直前衝擊又令侍衛<lb/>
　　彰靄明仁取第二峯瑪爾占伊逹里等取第三峯<lb/>
　　令五岱於三峯下立營議取第四峯奏入<lb/>
諭曰凱立葉一路既難遄進原不應過於株守今留五<lb/>
<pb n="KR2m0053_WYG_159-30b"/>
　岱在凱立葉牽綴賊勢而豐昇額前赴阿桂軍營合<lb/>
　力進攻兵勢更盛若果進至勒烏圍則凱立葉之賊<lb/>
　自可不攻而潰十月<lb/>
賜元狐㡌貂馬褂是月攻克凱立葉山梁十一月攻格<lb/>
　　魯克古丫口大兵横越山溝四山梁五獲碉五十<lb/>
　　寨落三百遂通丹壩奏入<lb/>
上深嘉悦四十年正月偕阿桂奏克康薩爾四月克榮<lb/>
　　噶爾木城及木思工噶了口碉座進攻下巴木通<lb/>
<pb n="KR2m0053_WYG_159-31a"/>
　　碉栅盡克勒吉爾博山梁進據得式梯官寨<lb/>
命優叙五月攻遜克爾宗圍將合分三路並進賊不能<lb/>
　　支連取碉十二賊奔箐盡殪之<lb/>
諭曰遜克爾宗一帶攻取年餘尚未得手今豐昇額全<lb/>
　行奪取實為奮勉出衆豐昇額乃巴圖魯額亦都之<lb/>
　孫其果毅公爵即係額亦都傳襲前将軍兆恵因平<lb/>
　定凖噶爾回部曾於公爵上加封四字今豐昇額能<lb/>
　繼其祖著於果毅字下加繼勇二字以示優奨七月攻<lb/>
<pb n="KR2m0053_WYG_159-31b"/>
　　章噶豐昇額督官逹色仁和等左右分攻海蘭察<lb/>
　　攻其正面賊於碉外置壕三壕外立木栅我兵毁<lb/>
　　栅鋪壕乗之緣碉角而上從碉頂壓下賊盡竄克<lb/>
　　之並得其旁木城八月阿桂分兵四面攻勒烏圍<lb/>
　　豐昇額策應克勒烏圍官寨及轉經樓喇嘛寺㨗<lb/>
聞得<lb/>
㫖優叙十二月克格隆古科布曲山梁四十一年正月<lb/>
　　克瑪爾古當噶山梁遂進圍噶拉依賊巢奏入<lb/>
<pb n="KR2m0053_WYG_159-32a"/>
諭曰副将軍豐昇額本襲公爵復加賞繼勇名號著再<lb/>
　賞以一等子暫令伊弟布顔逹頼承襲俟豐昇額生<lb/>
　子後仍令其子承襲是月調户部尚書<lb/>
賞戴雙眼孔雀翎二月金川平<lb/>
賜縀四十端銀四千兩四月凱旋<lb/>
上行郊勞禮<lb/>
恩賜<lb/>
御用鞍轡馬一匹<lb/>
<pb n="KR2m0053_WYG_159-32b"/>
命圖像<lb/>
　紫光閣<lb/>
御製贊曰宜喜弗動定見識機後副西路親勵戎衣遜<lb/>
　克爾宗督兵進取國之藎臣勇繼乃祖是月管崇文<lb/>
　　門税務旋署左都御史兼署理藩院尚書十月授<lb/>
　　歩軍統領兼管太常寺樂部四十二年四月調正<lb/>
　　白旗滿洲都統兼管禮部事務五月<lb/>
諭曰尚書公豐昇額昨在金川奮勇著績克紹祖風且<lb/>
<pb n="KR2m0053_WYG_159-33a"/>
　能勉承伊父阿里衮忠誠素志曽降㫖於所襲果毅<lb/>
　公爵加繼勇二字以示奨勵所有阿里衮原襲公號<lb/>
　亦著加此二字用昭世臣濟羙是年十月卒<lb/>
諭曰尚書果毅繼勇公豐昇額秉性忠誠奉職勤恪昨<lb/>
　以副将軍征剿金川殫力宣忱奮勇著績能承父志<lb/>
　以紹祖風深可嘉尚是以降㫖於伊所襲果毅公爵<lb/>
　加繼勇之號以奨勲勞伊年富力强正堪任使乃於<lb/>
　前月忽遘沉疴即派太醫院堂官胗視頻加存問並<lb/>
<pb n="KR2m0053_WYG_159-33b"/>
　賜人葠以冀速痊遽聞溘逝深為軫惻著加恩賞給<lb/>
　陀羅被派散秩大臣一員帶領侍衛十員往奠茶酒並<lb/>
　著加恩晉贈太子太保復<lb/>
諭免其代賠伊父未完銀二千七百餘兩<lb/>
賜祭葬謚誠武繼子明安襲公爵現官<lb/>
　乾清門頭等侍衛<lb/>
　<lb/>
欽定八旗通志卷一百四十五<lb/>
</p>
<p>
</p>
  </div>
</body>
</text>
</TEI>
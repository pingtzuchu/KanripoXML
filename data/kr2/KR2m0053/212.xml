<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_212-1a"/>
　欽定四庫全書<lb/>
　欽定八旗通志卷一百九十八<lb/>
　　人物志七十八<lb/>
　　　大臣傳六十四<hi>漢軍正白旗三偏徐治都國王國昌  費雅逹    圗  黄  材</hi>
　　　<hi>宜兆熊</hi>　<hi>石文焯</hi>
　　　　徐治都<lb/>
　　　徐治都漢軍正白旗人二等男徐大貴子初任佐<lb/>
　　　領兼叅領康熙七年擢直𨽻天津總兵八年調湖<lb/>
<pb n="KR2m0053_WYG_212-1b"/>
　　　廣彛陵總兵十三年正月逆藩吴三桂䧟湖南沅<lb/>
　　　州治都率兵赴援旋以四川廵撫羅森總兵譚宏<lb/>
　　　叛應呉逆治都奉<lb/>
詔自常徳回守彛陵三月叛鎮楊來嘉劉之復等擁衆數<lb/>
　　　萬乗舟犯彛陵治都率兵撲剿賊衆登岸誘戰驟<lb/>
　　　以飛棹薄我城治都先已布置嚴宻水陸相犄角<lb/>
　　　擊却賊衆八月楊來嘉糾黨據南漳各寨分路出<lb/>
　　　犯治都同襄陽總兵劉成龍率兵征剿斬殺過半<lb/>
<pb n="KR2m0053_WYG_212-2a"/>
上嘉治都乆守衝要下部議叙加左都督銜初治都赴援<lb/>
　　　常徳其妻許氏聞隣境兵民多從逆權以治都令<lb/>
　　　約鎮標将弁撫慰士卒曉以大義并脱簮珥服飾<lb/>
　　　以資犒勞彛陵右瀕江總兵官廨在江濵十五年<lb/>
　　　四月賊衆駕船數百來犯治都沿江堵截賊突逼<lb/>
　　　官廨鎗砲齊發許氏中砲死湖廣總督蔡毓榮提<lb/>
　　　督桑額合疏以<lb/>
聞具述治都矢志忠貞奮不顧家状十八年三月擢湖廣<lb/>
<pb n="KR2m0053_WYG_212-2b"/>
　　　提督四月偽將軍王鳯岐擁賊衆據巫山<lb/>
上慮江水泛漲時賊乗虚突犯彛陵荆州<lb/>
命治都嚴行堵禦七月疏言彛陵一隅為楚蜀咽喉今賊<lb/>
　　　據巫䕫上㳺呼吸可至宜速修五板戰艦一百並<lb/>
　　　招募土著水手操練嫻熟令彛陵鎮臣胡世英統<lb/>
　　　領以備水路防勦臣同襄陽總兵劉成龍前赴歸<lb/>
　　　州興安巴東形勢之地相機進剿事下所司議行<lb/>
詔治都同四川總督楊茂勲統舟師征䕫州重慶十九年正<lb/>
<pb n="KR2m0053_WYG_212-3a"/>
　　　月師至巫山楊來嘉王鳯岐與偽總兵王存仁<lb/>
　　　集賊衆萬餘負險自固我師奮勇奪山隘賊衆奔<lb/>
　　　潰復以數騎突犯治都揮刀力戰敗之楊来嘉棄<lb/>
　　　馬越山而遁王鳯岐就擒陣斬三千餘級復巫山<lb/>
　　　縣城乗勝規取䕫州偽将軍劉之衛偽總兵瞿洪<lb/>
　　　陞開闗納欵遂復䕫州府城叛鎮譚宏遣子偽將<lb/>
　　　軍譚天秘率偽總兵譚地晉譚地升繳敕印詣軍<lb/>
　　　門降治都奉<lb/>
<pb n="KR2m0053_WYG_212-3b"/>
詔還守彛陵荆州諸處九月譚宏譚天秘等復叛瀘州叙州<lb/>
　　　俱䧟䕫州震動治都同鎮安將軍噶爾漢統兵<lb/>
　　　溯江而上分軍三隊擊賊陣擒偽總兵易文竒進<lb/>
　　　抵下闗城賊衆望風胆落棄闗而遁斬殺甚衆餘<lb/>
　　　賊奔入雲陽二十年進征雲陽屢挫賊鋒擒偽總<lb/>
　　　兵向旭暉時譚宏死譚天秘勢窮竄遁萬縣梁山<lb/>
　　　忠州悉平叙功晉階四等二十七年湖廣督標裁<lb/>
　　　兵夏逢龍糾衆倡亂據武昌城治都赴剿至應城<lb/>
<pb n="KR2m0053_WYG_212-4a"/>
　　縣遇賊衆擊却之隨駐軍應城賊衆環逼治都分<lb/>
　　兵内外夾擊賊大潰奔徳安逢龍聚賊衆齊赴金<lb/>
　　口以偽總兵楊兆先潜襲我軍後路治都偵知賊<lb/>
　　情水陸嚴戒既而蒲圻兵縳楊兆先赴軍前降餘<lb/>
　　賊鼓噪來犯復乗北風列巨艦二十順流而下見<lb/>
　　我水師嚴整不敢近遂泊龍州磯下登岸衝我營<lb/>
　　壘我軍奮勇掩擊晝夜鏖戰斬殺殆盡逢龍勢窮<lb/>
　　合賊衆駕船泊鯉魚潦欲紿我軍出敵乗虚犯我<lb/>
<pb n="KR2m0053_WYG_212-4b"/>
　　陸營治都遣叅將鄭興都司楊明錦協力防禦自<lb/>
　　統戰艦沿江施鎗砲焚毁賊船賊旋犯我陸營復<lb/>
　　戰却之斬七百餘級溺水死者無算偽總兵胡耀<lb/>
　　乾率偽文武官以城降治都入武昌安撫軍民逢<lb/>
　　龍竄黄州會振武將軍瓦岱統八旗兵至聞武昌<lb/>
　　賊潰追至廣州偽總兵趙得等至軍前投誠黄岡<lb/>
　　生員宜畏生擒逢龍以獻磔於市武昌黄州悉平<lb/>
　　治軍報㨗得<lb/>
<pb n="KR2m0053_WYG_212-5a"/>
㫖嘉奨<lb/>
賜戴孔雀翎叙功予雲騎尉世職三十二年入<lb/>
覲<lb/>
賜御用冠服三十三年<lb/>
詔嘉其勞績茂著視提督孫思克施琅之例<lb/>
特授為鎮平將軍仍管提督事三十六年閏三月卒年六<lb/>
　　　十有七贈太子少保<lb/>
賜祭塟如典禮諡襄毅長子永㤗先於康熙十九年襲徐<lb/>
<pb n="KR2m0053_WYG_212-5b"/>
　　　大貴二等男爵次子永年襲雲騎尉職<lb/>
　　　　王國昌<lb/>
　　　王國昌漢軍正白旗人康熙七年由官學生補内<lb/>
　　　閣筆帖式尋改辦事中書遷侍讀厯遷刑部郎中<lb/>
　　　監察御史内閣侍讀學士二十八年隨内大臣索<lb/>
　　　額圗等赴尼布楚與俄羅斯議定界事竣遷擢内<lb/>
　　　閣學士三十一年授兵部督捕右侍郎三十四年<lb/>
　　　丁繼母憂時廷議三路征噶爾丹中路以左都御<lb/>
<pb n="KR2m0053_WYG_212-6a"/>
　　　史于成龍督運軍糧<lb/>
命國昌以原銜偕大理寺卿喻成龍赴西路督運三十五<lb/>
　　　年正月授<lb/>
敇印二月西路大將軍費揚古裹五十日糧進剿約國昌<lb/>
　　　等輓運以濟届期未至五月大軍自昭莫多凱旋<lb/>
　　　國昌等運米四千一百餘石還屯烏喇特部界請<lb/>
㫖<lb/>
詔就近分給喀爾喀親王善巴等七旗兵十月<lb/>
<pb n="KR2m0053_WYG_212-6b"/>
勅國昌同于成龍等由呼坦和朔運米至喀喇穆掄軍營<lb/>
　　　贖前遲悞罪並坐塘効力三十六年正月大軍由<lb/>
　　　寧夏肅州兩路追勦噶爾丹國昌復同于成龍等<lb/>
　　　請自備駝馬運糧<lb/>
允之㑹噶爾丹竄斃軍還停運十一月部臣請追議國昌<lb/>
　　　前罪有<lb/>
㫖寛免仍着議叙加四級三十七年擢山東巡撫三十八年<lb/>
上南巡國昌迎<lb/>
<pb n="KR2m0053_WYG_212-7a"/>
駕<lb/>
御書圭璋特達額並淵鍳齋法帖<lb/>
賜之又<lb/>
賜御用夏冠袍服四十年二月吏科給事中馬士芳劾國<lb/>
　　　昌於大計重典濫薦厯城令管承寵又徇庇溺職<lb/>
　　　之長清令崔錫榮不行題叅<lb/>
諭令明白囘奏尋<lb/>
諭大學士等曰朕聼政四十餘年凡條奏之事稍有私意<lb/>
<pb n="KR2m0053_WYG_212-7b"/>
　斷不能欺朕馬士芳特不喜漢軍居督撫之任故將王<lb/>
　國昌叅奏朕所知漢人數員已盡置外任果如張鵬翮<lb/>
　李光地郭琇者能有㡬人朕曽問李光地云山東廵撫<lb/>
　王國昌雖無過人之才但心性和平地方尚受其益果<lb/>
　在地方安静即百姓之福矣五月國昌疏辯部議管承<lb/>
　　　寵為廵撫私人並無實據應免議其溺職之崔錫<lb/>
　　　榮該撫不於大計題叅應降一級准抵從之四十<lb/>
　　　一年六月疏陳東省便民事宜一倉榖遵例存七<lb/>
<pb n="KR2m0053_WYG_212-8a"/>
　　　　糶三於青黄不接時减價平糶秋収糴榖還倉一<lb/>
　　　　徳州倉米支放各營兵糧向係四季徴收春夏農<lb/>
　　　　忙時輸將難猝辦應動司庫價銀米支放其額徴<lb/>
　　　　米石俟秋後徴一額徵班匠銀四千餘兩均入地<lb/>
　　　　丁項下徴觧一魯藩舊基地聼民墾種輸租即於<lb/>
　　　　開墾之年陞科給印帖俾為恒業下部議行閏六<lb/>
　　　　月疏報萊蕪新㤗東平沂州䝉隂沂水六州縣被<lb/>
　　　　水請開倉賑部議如所請國昌又自捐俸三千三<lb/>
<pb n="KR2m0053_WYG_212-8b"/>
　　　　百兩補賑十月<lb/>
上南巡囘鑾<lb/>
賜御書法理寛平清慎勤二額及表裏常交正動静自弗違<lb/>
　　　　聨四十二年七月疏報新㤗等州縣復被水灾<lb/>
　　　　請將倉榖百二十餘萬石並應運漕米十餘萬石<lb/>
　　　　平糶但倉榖不便乆懸仰祈<lb/>
聖慈暫開事例以實倉貯至動用漕米擬將康熙四十三<lb/>
　　　　年以後俸工捐補部議平糶銀於次年秋收後買<lb/>
<pb n="KR2m0053_WYG_212-9a"/>
　　　榖還倉所捐俸工令地方官發買籽粒牛隻助民<lb/>
　　　耕種其請開事例無庸議先是<lb/>
上以巡視河工過濟南軫念東省去嵗被災降<lb/>
㫖蠲免錢糧並<lb/>
命總督桑額以漕米二萬石交總河張鵬翮選員運赴濟<lb/>
　　　寧兖州等属平糶加賑桑額另運米二萬石於泰<lb/>
　　　安一路協濟至是國昌疏報桑額所運米遵<lb/>
㫖散給河臣張鵬翮亦委員運米到東隨即酌撥各属並<lb/>
<pb n="KR2m0053_WYG_212-9b"/>
　　　動用常平倉榖二十八萬石請於俸工分年捐還奉<lb/>
㫖朕前諭桑額張鵬翮各將漕糧二萬運東賑糶此扈從<lb/>
　諸臣所共聞者今觀王國昌所奏將常平倉收貯米榖<lb/>
　俱行糶賣散給與朕原諭不符王國昌又稱捐康熙四<lb/>
　十二三年官員俸資衙門工食賠補似此何時方能完<lb/>
　結此項米榖應令速行賠補貯倉是月<lb/>
特命遣官截留漕米五十萬石並派八旗官員各領帑銀<lb/>
　　　三千兩馳赴山東㑹同地方官賑養饑民以侍郎<lb/>
<pb n="KR2m0053_WYG_212-10a"/>
　　　穆和倫辛保卞永譽分三路巡察九月<lb/>
上諭大學士九卿等曰朕因山左灾荒勞心殫思屢行諮<lb/>
　訪嵗歉非止今嵗為然地方官厯年隐匿不報今春朕<lb/>
　閲視河工親見災黎情形始行籌畫賑濟今嵗田禾尚<lb/>
　有薄收之處巡撫布政使為伊等素有欠缺欲巧圗完<lb/>
　補故甚其詞以奏報又夤縁科道紛紛急奏言人民相<lb/>
　食私兾或開事例或撥銀兩因于其中侵蝕託言賑濟<lb/>
　而實欲完補虧空以施鬼蜮之謀今京師遣往三路人<lb/>
<pb n="KR2m0053_WYG_212-10b"/>
　員惟視巡撫等所指地方賑濟應將此事交三路大臣<lb/>
　加意稽察時布政使劉暟内陞國昌疏留御史顧素因<lb/>
　　　劾國昌匿災又同劉暟覬開事例補虧空請<lb/>
賜罷斥<lb/>
諭曰王國昌不過一謹愿人朕曽詢問李光地張鵬翮伊<lb/>
　等亦言國昌在任並無劣蹟惟劉暟乃一能巧匪人將<lb/>
　國昌任意驅使甚易事耳此事着同前諭九卿之旨一<lb/>
　併議奏㑹議國昌應革職得<lb/>
<pb n="KR2m0053_WYG_212-11a"/>
㫖姑留任十月部臣以國昌等擅動常平倉榖請催令賠補<lb/>
詔傳詢擅動之由同張鵬翮分賠尋<lb/>
諭大學士等曰朕聞山東巡撫將賑濟饑民官員齎去銀<lb/>
　兩俱收藩庫迄今猶未散給如此則賑濟饑民之事不<lb/>
　致遲誤乎此銀俱自京師發往並非伊等庫内之項且<lb/>
　前往賑濟人員係八旗佐領公舉殷實才能之人王國<lb/>
　昌等僅可查其養饑民之優劣其錢糧耗費與否係賑<lb/>
　濟官員之事與伊等何渉而將此銀兩收貯至今仍不<lb/>
<pb n="KR2m0053_WYG_212-11b"/>
　㪚給此係何心朕所不解是又劉暟之詭計也况派去<lb/>
　三百餘人俱留濟南必致米價騰貴人皆受困可將朕<lb/>
　㫖交該部移問王國昌等十一月國昌囘奏巡察大臣<lb/>
　　　辛保等先後開賑因查極次貧民分别賑養稍稽<lb/>
　　　時日疏下部議以國昌於被災時不即令州縣官<lb/>
　　　查明極次貧造冊迨巡察大臣到日藉此推諉應<lb/>
　　　即行議罪奉<lb/>
㫖革任四十三年以新任布政使趙宏爕掲報劉暟虧庫<lb/>
<pb n="KR2m0053_WYG_212-12a"/>
　　　項七萬餘兩<lb/>
命侍郎舒輅傳作楫往勘得實舒輅等劾國昌藉捐俸補<lb/>
　　　賑為名將存貯沂州庫銀擅用一萬三千餘兩又<lb/>
　　　徇隠劉暟於宏爕掲報後補叅塞責部議依律擬<lb/>
　　　流併令照數賠補得<lb/>
㫖限兩月内賠完免其罪五十二年以<lb/>
萬夀覃恩給還原職雍正六年卒<lb/>
　　　　費雅達<lb/>
<pb n="KR2m0053_WYG_212-12b"/>
　　　費雅逹漢軍正白旗人由鑾儀衛整儀尉累遷潼<lb/>
　　　闗副將康熙十四年陜西提督王輔臣叛應逆藩<lb/>
　　　呉三桂附賊日衆費雅達遵<lb/>
㫖招撫郃陽縣神道嶺偽把總雷成金等四百餘名得<lb/>
㫖嘉奨時漢中尚未恢復十五年二月總督哈占提督張<lb/>
　　　勇奏設漢中鎮總兵剿賊以費雅達才能練逹謀<lb/>
　　　畧邁衆請陞補暫駐秦州得<lb/>
㫖費雅達著陞署都督僉事充陕西漢中總兵官十月費<lb/>
<pb n="KR2m0053_WYG_212-13a"/>
　　雅達遣官招撫偽總兵賀天祥副將黄啟遊擊李<lb/>
　　芳春朱彪臣等兵三千九百餘收偽劄闗防馬騾<lb/>
　　噐械無算十七年大兵進取漢中十八年六月賊<lb/>
　　衆萬餘結營於彛門鎮之髙山堡費雅達偕将軍<lb/>
　　佛尼勒為頭隊督兵先登賊敗遁九月隨奮威將<lb/>
　　軍王進寳入棧道費雅達自馬峪河進道險分兵<lb/>
　　越左右山梁自統兵由溝底為中路更撥一軍為<lb/>
　　後應賊伐樹塞路我兵開通直抵秦嶺攻㧞北木<lb/>
<pb n="KR2m0053_WYG_212-13b"/>
　　城賊棄南木城遁斬級四百餘生擒四十左右後<lb/>
　　應兵皆㑹追至靖㓂闗復分三路進賊倚蜈蚣嶺<lb/>
　　拒守我兵自下仰攻進寳遣兵山後夾攻賊驚潰<lb/>
　　追殺五百餘墜崖澗者無算時進寳復鳯縣城合<lb/>
　　兵至武闗費雅達由左攻擊斬闗入賊大敗追至<lb/>
　　雞頭闗生擒偽總兵羅朝興斬獲千餘賊首王屏<lb/>
　　藩走廣元遂復漢中叙功加都督同知十九年六<lb/>
　　月同提督王之鼎防守永寜八月賊來犯拒守月<lb/>
<pb n="KR2m0053_WYG_212-14a"/>
　　　餘援絶城䧟死之二十年追<lb/>
贈左都督太子少保<lb/>
賜祭𦵏諡忠勇<lb/>
予騎都尉世職子維翰襲雍正七年費雅逹入祀昭忠祠<lb/>
　　　　偏圖<lb/>
　　　偏圖漢軍正白旗人本姓李𨽻内務府康熙十三<lb/>
　　　年八月由奉宸苑催長應<lb/>
詔揀選授都司銜赴陕西剿呉三桂叛黨署督標右營遊<lb/>
<pb n="KR2m0053_WYG_212-14b"/>
　　　擊十四年二月叛賊李長腿引賊千餘犯淳化三<lb/>
　　　水焚刦三原縣之杜寨偏圖與遊擊繳應善率兵<lb/>
　　　六百自涇陽進剿至紅水溝擊斬李長腿等生擒<lb/>
　　　四十餘人獲旂械馬驘又隨揚威將軍阿宻逹軍<lb/>
　　　長武率緑旗前鋒兵由南路抵瓦雲驛擒偽守備<lb/>
　　　二遂與副都統鄂克濟哈合兵趨涇州賊衆扼險<lb/>
　　　隘迎戰數四俱擊敗之進薄城下賊出城抵拒復<lb/>
　　　斬三百餘級克其城偽總兵衛民譽等逃出南門<lb/>
<pb n="KR2m0053_WYG_212-15a"/>
　　據寨拒守偏圖率兵圍寨斬民譽降其餘衆三月<lb/>
　　同䕶軍統領舒淑擊敗賊首馬瑞軒於靈臺賊退<lb/>
　　守陶家堡攻克之斬級百餘四月同鄂克濟哈赴<lb/>
　　慶陽進援寜州沿途招降二十餘寨入州城偽總<lb/>
　　兵魏虎山馮嘉徳等領賊兵八千倚山城出拒偏<lb/>
　　圖率緑旗為前隊進攻自辰至未攻克山梁擒斬<lb/>
　　甚衆賊遁蕭家山斷壕而守翼日偏圖分兵兩路<lb/>
　　夾攻斬殪過半餘賊逺竄乃旋軍涇州六月同副<lb/>
<pb n="KR2m0053_WYG_212-15b"/>
　　都統穆舒琿敗賊於鎮原縣八月隨貝勒洞鄂剿<lb/>
　　王輔臣於平凉偏圖率兵二百五十同䕶軍統領<lb/>
　　阿哈多等仰攻髙山賊壘破之十二月實授右營<lb/>
　　遊擊十五年二月同副都統呉國正援商州復山<lb/>
　　陽縣旋師擊敗偽總兵李茂榮於寛平里斬級百<lb/>
　　餘四月賊䧟三原之西陽鎮偏圗馳救賊潰遁追<lb/>
　　至鳯凰山收撫䧟掠男婦百餘五月隨大將軍圗<lb/>
　　海圍平凉偏圗駐軍虎山墩斷賊糧道輔臣降圗<lb/>
<pb n="KR2m0053_WYG_212-16a"/>
　　　海以偏圗屢著戰功題陞潼闗副將得<lb/>
㫖偏圗曽經効力行間今正剿滅賊㓂之時仍留軍前征<lb/>
　剿遇缺另補十六年六月授陜西督標副將十七年閏<lb/>
　　　三月進剿興安偵賊二千餘據小山嶺掘壕樹柵<lb/>
　　　偏圗由窑兒溝繞出嶺旁攻毁賊巢追逐至香泉<lb/>
　　　殪賊無算十八年十月攻梁河闗破賊營七遂復<lb/>
　　　興安及漢隂石泉等縣偽將軍謝泗偽總兵王永<lb/>
　　　實等各率衆降十九年三月<lb/>
<pb n="KR2m0053_WYG_212-16b"/>
諭奨偏圗屢著戰功令隨勇畧將軍趙良棟恢復四川進<lb/>
　　　征雲貴二十年正月<lb/>
詔設雲南總兵七以偏圗與副將馬山等即補時賊黨胡<lb/>
　　　國柱王緒擁衆二萬餘屯馬湖趙良棟檄偏圗堅<lb/>
　　　守雅州整飭官兵相機由間道規取象嶺大渡河<lb/>
　　　曬經闗擒偽守偹楊名聲於榮經縣斬賊一百二<lb/>
　　　十餘五月隨大軍克闗山闗沿途屢敗賊衆陣斬<lb/>
　　　及墮崖死者無算復黎州奪大渡河隘口沿河追<lb/>
<pb n="KR2m0053_WYG_212-17a"/>
　　　賊至火場壩偽總兵蔡國明戴聖恩于登明楊泗<lb/>
　　　等窮蹙乞降六月復越嶲衛及建昌乗勝入雲南<lb/>
　　　八月渡金沙江駐兵石虎闗十月領兵奪取玉皇<lb/>
　　　閣及土橋東寺西寺三市街進薄城下賊平二十一<lb/>
　　　年實授永順總兵叙功加左都督三十三年正月入<lb/>
覲擢雲南提督四十五年復入<lb/>
覲<lb/>
賜孔雀翎良馬五十年内遷鑲白旗漢軍都統五十五年<lb/>
<pb n="KR2m0053_WYG_212-17b"/>
　　　九月卒年七十有七得<lb/>
㫖偏圗才技優長乆著勞績簡任都統謹慎持身實心盡<lb/>
　職忽聞溘逝深為軫惻下部議䘏<lb/>
賜祭葬如例諡襄敬又<lb/>
諭部曰偏圗前在軍前立功同緑旗官員一體議叙加左<lb/>
　都督今可照八旗例議給世職尋<lb/>
允部議予騎都尉世職以其第三子李棟襲<lb/>
　　　　黄國材<lb/>
<pb n="KR2m0053_WYG_212-18a"/>
　　　黄國材漢軍正白旗人祖廷柏由生員授江南靈<lb/>
　　　璧縣知縣調順天大興縣遷山西汾州府知府順<lb/>
　　　治六年大同總兵姜瓖叛攻汾州城䧟廷柏死之<lb/>
　　　贈太僕寺卿國材於康熙十八年由監生考補内<lb/>
　　　閣中書二十二年遷都察院都事三十六年遷湖<lb/>
　　　廣漢陽府知府四十年授廣東雷瓊道莅任三年<lb/>
　　　總督郭世隆巡撫彭鵬以卓異薦格於部議<lb/>
特命引<lb/>
<pb n="KR2m0053_WYG_212-18b"/>
見擢廣東按察使四十八年遷廣東布政使五十六年以<lb/>
　　　粤西山多田少需米湖南而衡湘米船由永州奸<lb/>
　　　民藉禁糶阻索致商販不前米價多昻請於上官<lb/>
　　　禁止總督楊琳巡撫陳元龍疏奏准行尋擢貴州<lb/>
　　　巡撫鎮逺至常徳灘河多溺患雲貴湖南三省官<lb/>
　　　修縴道國材率先捐助併捐修城垣及演武㕔捐<lb/>
　　　衣四千襲給撫標兵捐榖萬石分貯安籠威寧大<lb/>
　　　定三鎮駐劄地方置旂幟弓矢服給各營五十八年<lb/>
<pb n="KR2m0053_WYG_212-19a"/>
　　　雲貴總督蒋廷錫疏叅國材有辦事才但每事任性<lb/>
　　　處死苖子阿容及王阿么等十六名以龍里縣民薛<lb/>
　　　有凌貴定縣民辜瑶平伐營民徐跳等親生女嫁與<lb/>
　　　楚人者指為掠販處以重刑將薛氏等賞兵其進京<lb/>
陛見各府屬指俸工借藩庫銀二萬五千二百兩餽送國<lb/>
　　　材疏入時國材在京<lb/>
命九卿傳訊國材供與原叅互異九卿請<lb/>
㫖派員令國材赴黔面質<lb/>
<pb n="KR2m0053_WYG_212-19b"/>
上遣刑部郎中齊克坦户部主事謝檜齡往審國材實受<lb/>
　　　屬員餽送銀萬四千兩雖供充公究屬不合應降<lb/>
　　　三級調用餘案俱虚免議得<lb/>
㫖黄國材著觧任尋奉<lb/>
命觧餉西寜二次六十一年十月授鴻臚寺卿督理子牙<lb/>
　　　河務逾月擢福建巡撫雍正元年四月疏稱<lb/>
聖朝定例自順治八年奉有熱審减等之條遵行甚乆康<lb/>
　　　熙四十三年停止熱審盖恐罪人希兾减等挨延<lb/>
<pb n="KR2m0053_WYG_212-20a"/>
　　　時日不無夤縁賄縱之弊但近年来夏月必<lb/>
特沛恩綸暫釋刑具臣見閩廣下濕監犯之苦更甚伏思<lb/>
皇上慎重民命直𨽻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>案必<lb/>
親加詳察多予矜全臣以為似宜復熱審舊例准减等如<lb/>
　　　慮延挨倖免則嚴飭各官按限完結毋任胥吏作<lb/>
　　　弊遲延庶囹圄悉蒙寛恤之仁矣<lb/>
上嘉納之下部議行八月疏言章服為等威所繫况物力<lb/>
　　　艱難尤當愛惜臣厯任外吏目睹地方淳樸者頗<lb/>
<pb n="KR2m0053_WYG_212-20b"/>
　　　多殷實奢靡者必至貧寒邇年八旗風俗奢靡衣<lb/>
　　　服貴賤相同請嚴禁僣越杜絶奢華白丁下賤人<lb/>
　　　等止許服黒色布疋不得用綾羅錦縀及各種細<lb/>
　　　毛違者重治<lb/>
上曰此奏切中時病爾等姑且徐徐勸𨗳倘仍不改革然<lb/>
　後嚴為定制以法繩之耳九月疏言浙江雨水缺少寜<lb/>
　　　波等處民食艱難臣與督臣滿保撥福建省倉米<lb/>
　　　五千石臺灣府倉米五千石由海運往减價平糶<lb/>
<pb n="KR2m0053_WYG_212-21a"/>
　　　以濟民食又言浙江象山定海温台等處缺米撥<lb/>
　　　閩省米接濟<lb/>
上深嘉之十一月以年老乞休得<lb/>
㫖黄國材自撫閩以來操守亷潔辦事明白軍民共相愛<lb/>
　戴今雖年老身尚强健著照舊供職二年九月疏言福<lb/>
　　　建鄉試額中八十五名今人文日盛請照浙江湖<lb/>
　　　廣觧額中九十九名<lb/>
上命増四名尋以<lb/>
<pb n="KR2m0053_WYG_212-21b"/>
頒賜御筆詩扇具疏謝<lb/>
恩<lb/>
諭曰爾之才情朕所素悉但於亷隅二字當加砥礪撫閩<lb/>
　以來聲名原居滿保之右近日滿保聲名頓然改觀爾<lb/>
　少不逮矣及其老也戒之在得宜於此語時繹之以自<lb/>
　警焉十二月疏報臺灣鳯山縣南路山前生畨厯厯等<lb/>
　　　五社北路山後生畨八里岡等六十五社諸羅縣<lb/>
　　　北路山前生畨本禄等四社男婦五千七百九十九<lb/>
<pb n="KR2m0053_WYG_212-22a"/>
　　　名口歸化三年二月疏報臺灣彰化縣内山巴萊逺<lb/>
　　　麻著獅子頭等社生畨男婦八百五十一名口歸化<lb/>
諭曰生畨野性難馴全在地方文武官弁安戢得法封疆<lb/>
　大吏當嚴飭屬員施恩布教令其心悦誠服永無變更<lb/>
　方不愧柔逺之道是時廣西巡撫李紱上墾荒六欵請<lb/>
　　　将廣西積榖酌借貧民為牛種農噐資得<lb/>
㫖李紱條陳墾荒請動支監榖為開荒之費不過為開銷<lb/>
　廣西昔年捐納榖石之計此項原係陳元龍王沛憻經<lb/>
<pb n="KR2m0053_WYG_212-22b"/>
　手其間有名無實首尾不清之處甚多可著陳元龍王<lb/>
　沛憻前往廣西將此項徹底清楚倘有不清着李紱查<lb/>
　明據實叅奏三月李紱奏通政使臣王沛憻到粤咨稱<lb/>
　　　康熙五十三年前任廣西巡撫今陞禮部尚書陳<lb/>
　　　元龍奏明廣西捐納榖石至五十五年停止沛憻<lb/>
　　　於五十七年七月到廣西布政使任距停捐将及<lb/>
　　　三年其收捐榖石係陳元龍與前任布政使黄國<lb/>
　　　材任内之事當日經管官係桂林知府呉元臣栁<lb/>
<pb n="KR2m0053_WYG_212-23a"/>
　　　州知府趙世勲南寧知府沈元佐梧州知府李世<lb/>
　　　孝桂林同知黄之孝通判慕國琠六人每榖一石<lb/>
　　　折收銀一兩一二錢不等觧交藩司通計捐榖百<lb/>
　　　十七萬八千餘石應收銀百三十餘萬兩其發價<lb/>
　　　買榖約計銀四十餘萬國材交四府知府給屬採<lb/>
　　　買餘銀㡬及百萬並無着落請将從前經手之督<lb/>
　　　撫司道等官質訊得<lb/>
㫖閲李紱奏疏當日收捐榖價數倍於正項著黄國材将<lb/>
<pb n="KR2m0053_WYG_212-23b"/>
　收捐始末情弊奏聞如敢欺隠必從重治罪國材疏稱<lb/>
　　　廣西捐納一事撫臣陳元龍與督臣趙宏燦委桂<lb/>
　　　林府知府呉元臣等在省城收捐委梧州栁州南<lb/>
　　　寧三府知府李世孝趙世勲沈元佐等在府收捐<lb/>
　　　因捐納人買榖需時議定每榖一石折銀一兩一<lb/>
　　　錢毎石各府自存六錢以為買榖盖倉等項使用<lb/>
　　　内有羡餘係管捐府㕔各官分得其餘銀五錢内<lb/>
　　　部費一錢督撫及布政使各一錢按察使及本道<lb/>
<pb n="KR2m0053_WYG_212-24a"/>
　　　各四分院司衙門書辦紙筆造冊人工飯食等費<lb/>
　　　各一分至部費一錢内臣動用三分凑修桂林平<lb/>
　　　樂梧州三府灘河及縴路營房等項業經奏明其<lb/>
　　　餘七分交撫臣作部科之費通計督撫司道共得<lb/>
　　　羡餘銀四十四萬七千七百三十五兩其四府所<lb/>
　　　得羡餘臣未經手未知其詳尋國材觧任抵廣西<lb/>
　　　與各員對質督撫藩司每石得銀一錢屬實國材<lb/>
　　　扣留部科費内銀兩並藩司書辦人等飯食紙筆<lb/>
<pb n="KR2m0053_WYG_212-24b"/>
　　　銀兩應令賠補共銀二十四萬九百八十兩有竒<lb/>
　　　餘人各按數追賠分限五年完納四年八月<lb/>
命以巡撫職銜署正藍旗漢軍都統事十月協理兵部侍<lb/>
　　　郎未㡬授正黄旗漢軍都統五年閏三月署兵部<lb/>
　　　尚書五月署刑部尚書七月授工部尚書七年四<lb/>
　　　月湖廣總督邁柱疏叅國材子湖北布政使黄焜<lb/>
　　　令家人開當逐利買房賃租國材有廣西捐納案<lb/>
　　　内應賠銀未完雍正四年又用銀六百兩買屋一<lb/>
<pb n="KR2m0053_WYG_212-25a"/>
　　　區恣行欺㒺並不變産完帑得<lb/>
㫖令國材囘奏國材疏稱臣自奉文追銀已交銀十五萬<lb/>
　　　九千兩又有商人領去紬縀皮貨變價銀三萬兩<lb/>
　　　在本年完交其餘房屋一時難售奏入以國材巧<lb/>
　　　辯欺詐革任九年十一月卒<lb/>
　　　　宜兆熊<lb/>
　　　宜兆熊漢軍正白旗人曽祖永貴安徽巡撫以軍<lb/>
　　　功授三等男祖思孝副都統父廷輔襲世爵並見<lb/>
<pb n="KR2m0053_WYG_212-25b"/>
　　　永貴𫝊兆熊初襲三等男康熙二十五年追叙廷<lb/>
　　　輔征雲南功晉二等男仍以兆熊襲四十年補佐<lb/>
　　　領四十一年授叅領五十七年正月遷鑲白旗漢<lb/>
　　　軍副都統十月授正藍旗漢軍都統六十一年調<lb/>
　　　鑲白旗漢軍都統尋<lb/>
命署福州將軍雍正元年二月實授兆熊疏言臣抵任年<lb/>
　　　餘練兵整械查駐防四旗及臣標兩營所用盤槍<lb/>
　　　皆係三叚續成乆必壊又子母礮祗十八位現捐<lb/>
<pb n="KR2m0053_WYG_212-26a"/>
　　　造盤槍千九百六十一桿子母礮二位以資操演<lb/>
上以捐貲過多<lb/>
諭曰向後四旗兩營若有應行增造軍噐不必捐貲宜動<lb/>
　公項為之二年疏言駐防滿洲漢軍協領與在京八旗<lb/>
　　　叅領均三品俟後在京副都統缺出請將協領與<lb/>
　　　叅領一體較俸開列得<lb/>
㫖此奏甚為公當朕即位以來外省副都統缺出多用駐<lb/>
　防協領等補授内外皆朕臣工惟㧞其優者用之耳尋<lb/>
<pb n="KR2m0053_WYG_212-26b"/>
御書世有令徳額<lb/>
賜之<lb/>
諭曰福州駐防兵丁風俗甚劣自爾到任後頗覺更易朕<lb/>
　實嘉之其益加約束務令全善三年七月<lb/>
命署閩浙總督四年正月疏言臺灣南北兩路畨社甚多<lb/>
　　　其為害於鳯山諸羅者則山猪毛等社於彰化則<lb/>
　　　水沙連等社山猪毛社前獲凶犯四名稍知畏至<lb/>
　　　水沙連社半載間焚殺疊見撫之不可勢不得不<lb/>
<pb n="KR2m0053_WYG_212-27a"/>
　　　示以兵威但宜以畨攻畨擇各社通事土官勇壮<lb/>
　　　者數人為𨗳率畨社直掃巢穴而以汛兵駐山口<lb/>
　　　壮聲勢疏入<lb/>
報可尋因春雨漲請俟冬進𠞰九月授湖廣總督嗣繼任<lb/>
　　　閩浙總督髙其倬檄臺厦道呉昌祚協同叅將何<lb/>
　　　勉等率弁兵畨壮分路褁糧剿捕首惡骨宗等二<lb/>
　　　十名就擒分别正法各社相繼歸誠兆熊<lb/>
陛見<lb/>
<pb n="KR2m0053_WYG_212-27b"/>
諭曰昨見宜兆熊精神力量甚覺勉强楚督莭制兩省文<lb/>
　武任鉅事繁統轄匪易且又一字不識但操守尚優心<lb/>
　術亦正藹然有忠愛之誠為可取耳十二月調署直𨽻<lb/>
　　　總督五年正月疏言直𨽻各營兵餉經前任臣李<lb/>
　　　紱奏准将下年春季餉銀於上年冬借司庫銀先<lb/>
　　　行支給俟部撥徴觧到日扣還葢恐撥銀到遲兵<lb/>
　　　未免守候洵良法可行而直屬陋弊於預支春餉<lb/>
　　　外復借領銀於本年夏秋冬三季分扣兵或事故<lb/>
<pb n="KR2m0053_WYG_212-28a"/>
　　　不一借後除名其銀或於新補兵坐扣或於闔營<lb/>
　　　朋扣均非情理况庫帑豈可市恩私借致令虚懸<lb/>
　　　請將現借出者於本年内照扣嗣後永停借給得<lb/>
㫖此奏酌中之論如所請行閏三月擢吏部尚書仍署總<lb/>
　　　督事九月疏言磁州駐防千總一官㣲兵寡請令<lb/>
　　　大名協右營守備領兵百九名移駐並令右營千<lb/>
　　　總領兵百二十五名駐元城縣右營把總領兵六<lb/>
　　　十一名駐小灘鎮從之十月又言覇雄等二十四<lb/>
<pb n="KR2m0053_WYG_212-28b"/>
　　　州縣被水已䝉<lb/>
恩散賑其地丁錢糧暫請緩徴得<lb/>
㫖朕念直𨽻濵河之地易於被水用沛特㤙遣官賑恤至<lb/>
　被水之處仍應勘明分數題請照例蠲恤不得因已遣<lb/>
　官發帑遂不照例遵行也時大名府知府曾逢聖因虧<lb/>
　　　缺庫帑被劾<lb/>
上以逢聖任畿輔有年贓欵必多<lb/>
命總督藩臬等轉諭所屬被屈受害者許據實控告於是<lb/>
<pb n="KR2m0053_WYG_212-29a"/>
　　　呉橋縣生員竇相可控逢聖任呉橋時貪劣各欵<lb/>
　　　而布政使張适袒逢聖杖斃相可與按察使魏定<lb/>
　　　國詐稱監斃兆熊及協理總督劉師恕徇匿不奏<lb/>
上察知之<lb/>
命尚書傅敏侍郎史貽直往鞫六年正月<lb/>
諭大學士等曰宜兆熊乃平常無能之人因其尚忠厚謹<lb/>
　慎䝉<lb/>
聖祖仁皇帝用至福州將軍伊並未出力報効及朕即位<lb/>
<pb n="KR2m0053_WYG_212-29b"/>
　伊亦不過尋常供職前因直𨽻總督一時不得其人令<lb/>
　伊署理畀以畿輔節制重任教𨗳訓誨至再至三乃伊<lb/>
　于此事若罔聞知負朕任用之恩甘蹈徇隠之咎尚得<lb/>
　謂事君以誠無欺無隠者乎二月傅敏等勘得實逢聖<lb/>
　　　擬絞監候适定國斬監候師恕降三級調用兆熊<lb/>
　　　銷加一級仍降二級調用得<lb/>
㫖宜兆熊着降調仍暫署直𨽻總督尋疏言宣化府屬之<lb/>
　　　保安延慶二州旗民雜處向無武弁防禦文職遇<lb/>
<pb n="KR2m0053_WYG_212-30a"/>
　　　調城池倉庫門禁鎻鑰乏員防䕶應撥張家口協<lb/>
　　　標兩營把總二員移駐改歸懐來永寧兩路叅將<lb/>
　　　都司轄從之五月<lb/>
諭曰人臣和衷共濟始于公事有益朕視宜兆熊與劉師<lb/>
　恕意見不合諸事參差若仍令同辦總督事務必致貽<lb/>
　誤宜兆熊原係庸碌之人朕因其操守可取故試用之<lb/>
　自署福建直𨽻兩任觀之全不曉事著囘旗照部議所<lb/>
　降之級補用先是兆熊署直𨽻總督有南宫縣民杜枚<lb/>
<pb n="KR2m0053_WYG_212-30b"/>
　　　擲傷無服族祖母劉氏身死兆熊審擬以枚係<lb/>
　　　獨子請留養至是刑部議駁言枚母范氏年未<lb/>
　　　七十與例不符兆熊所擬失當<lb/>
上敕部嚴加議處尋議革職九年卒子成祚降襲一等輕<lb/>
　　　車都尉卒子宗孔降襲騎都尉兼一雲騎尉卒子<lb/>
　　　榮祖襲<lb/>
　　　　石文焯<lb/>
　　　石文焯漢軍正白旗人康熙三十二年由監生授<lb/>
<pb n="KR2m0053_WYG_212-31a"/>
　　　江南松江府同知三十八年遷蘇州府知府四十<lb/>
　　　三年遷甘肅洮岷道五十三年調貴州貴東道五<lb/>
　　　十五年丁母憂五十八年補江西饒九南道五十<lb/>
　　　九年擢江西按察使六十一年五月署福州將軍<lb/>
　　　六月署福建巡撫十一月授安徽布政使雍正元<lb/>
　　　年三月擢河南巡撫六月疏報沁黄並漲黄河北<lb/>
　　　岸馬營口等處隄壩多有塌䧟桃園口支河三道<lb/>
　　　引溜北趨南岸蔣家寨水逼大隄工俱危險各飭<lb/>
<pb n="KR2m0053_WYG_212-31b"/>
　　　河員搶修無虞得<lb/>
㫖南北岸隄工捍禦有方殊屬可嘉九月疏言黄河經行<lb/>
　　　豫省千餘里自滎澤以下南北隄工均應加謹防<lb/>
　　　守查江南臨河州縣有同知通判専司河務河南<lb/>
　　　所設同知通判管轄數縣隄工而辦料募夫皆責<lb/>
　　　之州縣必得勤幹之員經理查祥符滎澤中牟鄭<lb/>
　　　州陳留蘭陽儀封商邱考城虞城武陟陽武原武<lb/>
　　　封邱十四州縣皆有隄工請定調補之例於本省<lb/>
<pb n="KR2m0053_WYG_212-32a"/>
　　　現任官員内擇亷能調補三年内能盡心辦理工<lb/>
　　　程平稳者題陞以示鼓勵下部議行二年正月疏<lb/>
　　　言豫省各案虧空追比年乆無可變賠者自今年<lb/>
　　　為始將臣衙門所有司道規禮府州縣節禮及上<lb/>
　　　下各衙門一切節夀規禮盡行革除以杜州縣<lb/>
　　　藉口之端以塞上司勒索之路遵例令各知府遴<lb/>
　　　委賢員将州縣銀櫃封騐眼同拆封将正項即行<lb/>
　　　起觧使經徴官絲毫不能侵挪所有耗羡毎兩約<lb/>
<pb n="KR2m0053_WYG_212-32b"/>
　　　一錢三分通計全省耗羡銀四十萬两有竒除各<lb/>
　　　官酌量給以養㢘及各項雜用公費悉於此支給<lb/>
　　　外每年約餘耗羡銀十五六萬兩觧貯司庫彌補<lb/>
　　　虧空及辦公之用至各官俱有養廉足資上司不<lb/>
　　　至苛求属吏州縣不至挪移庫項勒索之弊除而<lb/>
　　　公帑亦長無缺矣疏入<lb/>
上嘉納之七月疏言開封府轄四州三十縣河南府轄一<lb/>
　　　州十三縣汝寧府轄二州十二縣地方遼濶請改<lb/>
<pb n="KR2m0053_WYG_212-33a"/>
　　　設直𨽻州分轄将開封府属之西華商水項城沈<lb/>
　　　邱分𨽻陳州臨潁襄城郾城長葛分𨽻許州宻縣<lb/>
　　　新鄭分𨽻禹州滎澤滎陽河隂氾水分𨽻鄭州其<lb/>
　　　原武延津均在河北原武就近歸懐慶府管轄延<lb/>
　　　津就近歸衛輝府管轄河南府属之靈寳閿鄉分<lb/>
　　　𨽻陕州汝寧府属之光山息縣固始商城分𨽻光<lb/>
　　　州從之是時浙江海潮泛溢仁和等十六縣田廬<lb/>
　　　被淹<lb/>
<pb n="KR2m0053_WYG_212-33b"/>
命文焯署浙江巡撫撫恤災民九月疏言臣抵浙確勘災<lb/>
　　　民户口委員監賑查煑賑浮費甚多弊端不一且<lb/>
　　　小民日赴厰食粥路有逺近扶老携幼更多不便<lb/>
　　　臣與布政使佟吉圖細加商酌每大口日給榖四<lb/>
　　　合小口二合人給三月口糧無榖之處照時價折<lb/>
　　　給各委大員以次賑完其平湖奉化定海嵊縣永<lb/>
　　　嘉五縣海寧二衛所雖被災分數不符蠲賑之例<lb/>
　　　然水淹之苦同一情形酌給兩月口糧以廣<lb/>
<pb n="KR2m0053_WYG_212-34a"/>
皇仁至衝決塘隄已飭各地方官修築以禦鹹潮所有舊<lb/>
　　　　築土塘應請改建石工其一切修砌善後事宜現<lb/>
　　　　在確查估計奉<lb/>
㫖此事當再三斟酌若修砌石隄一勞即可永逸則速議<lb/>
　　改建假如勢小土隄亦可堵遏勢大雖石隄亦不能抵<lb/>
　　敵何必曠日持乆多為糜費也文焯又疏言臣親厯海<lb/>
　　　塘查勘今年風潮原属僅見是以塘工不能捍禦隨<lb/>
　　　　分委大員將應修處丈估詳議土石塘工俱仍舊<lb/>
<pb n="KR2m0053_WYG_212-34b"/>
　　　　制興修至原係土塘請改石工之處海潮勢大難<lb/>
　　　　保無虞不敢輕議舉行<lb/>
上以文焯前後奏互異毫無定見交新任巡撫法海議奏<lb/>
　　　　十一月調西安巡撫三年調甘肅巡撫四年二月<lb/>
　　　　疏言茶法原以裕課裕課必先便商臣查商人赴<lb/>
　　　　楚買茶之船票必開載該商等引目茶數以為沿<lb/>
　　　　途照驗俾無留難再查舊例毎引一道運茶百觔<lb/>
　　　　以五十觔交官貯庫易馬五十觔給商變賣償本<lb/>
<pb n="KR2m0053_WYG_212-35a"/>
　　外有附茶二三十觔以為運費今商人運茶至潼<lb/>
　　闗㕔官盤騐每引祗許過茶百觔附茶不准入陕<lb/>
　　應請照㑹典每茶千觔准帶附茶四十觔又陕西<lb/>
　　向設洮州河州西寧等五司賣茶毎年衆商䦰定<lb/>
　　司分以杜避難就易之弊其地僻茶多不能盡售<lb/>
　　者請准呈改别司發賣接濟新引庶茶法得以疏<lb/>
　　通議如所請又言各省軍犯俱發河西及平慶臨<lb/>
　　鞏四府各衛充伍今各衛俱為州縣祗有赤金靖<lb/>
<pb n="KR2m0053_WYG_212-35b"/>
　　逆大通三衛若充發太多恐致疎縱請照河東各<lb/>
　　衛歸併各府管轄之例令該州縣専管庻無疎虞<lb/>
　　從之尋疏請裁平凉固原慶陽臨洮河州蘭州岷<lb/>
　　州七衛西固一所各千總歸州縣管理下所司議<lb/>
　　行五月以不能拘留叅員噶爾圖追帑完項部議<lb/>
　　革文焯職又追議文焯前署浙江巡撫時蠲賑平<lb/>
　　湖五縣海寧二衛所雖經奏明未具本題報應請<lb/>
　　革任奉<lb/>
<pb n="KR2m0053_WYG_212-36a"/>
㫖從寛革職留任尋因文焯子禮哈為貴州總兵勦平狆<lb/>
　　　苗有功<lb/>
上推恩文焯<lb/>
賜還原職五年六月以承審四川䕫州府知府程如絲販<lb/>
　　　私傷人一案錯誤<lb/>
命永停給俸十月疏言平凉府屬西路同知及鹽捕通判<lb/>
　　　俱駐劄寧夏從前寧夏未經改設郡縣是以掛平<lb/>
　　　凉府銜今寧夏已改衛設府其同知所管驛站錢<lb/>
<pb n="KR2m0053_WYG_212-36b"/>
　　　糧通判所掌鹽務俱由寧夏道考核應請改𨽻寧<lb/>
　　　夏道府下以専考成從之是月以柔懦耳聾<lb/>
召回京六年正月授禮部右侍郎三月調吏部左侍郎五<lb/>
　　　月授兵部尚書十月調禮部尚書八年六月<lb/>
諭曰石文焯原係無知庸材自内陞以來諸凡退縮毫無<lb/>
　踴躍奮勉之心著革職以原品在八旗井田督率効力<lb/>
　行走九年署直𨽻馬蘭鎮總兵十年總理<lb/>
三陵事務十三年正月卒<lb/>
<pb n="KR2m0053_WYG_212-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0053_WYG_212-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定八旗通志卷一百九十八<lb/>
</p>
<p>
</p>
  </div>
</body>
</text>
</TEI>
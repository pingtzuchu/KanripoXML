<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_157-1a"/>
　欽定四庫全書<lb/>
　欽定八旗通志卷一百四十三<lb/>
　　人物志二十三<lb/>
　　　大臣傳九<hi>滿洲鑲黄旗九晉</hi>　<hi>尹繼善/</hi>　<hi>託庸/</hi>　<hi>髙</hi>
　　　　尹繼善<lb/>
　　　尹繼善滿洲鑲黄旗人大學士尹泰子雍正元年<lb/>
　　　進士改庶吉士散館授編修充<lb/>
　　日講起居注官五年三月遷侍講兼户部郎中九月<lb/>
<pb n="KR2m0053_WYG_157-1b"/>
命往廣東察審布政使官達按察使方願瑛受賄徇庇案<lb/>
　　　得實即署按察使六年四月授内閣侍讀學士協<lb/>
　　　理江南河務八月署江蘇巡撫七年二月實授尋<lb/>
　　　署河道總督十二月疏禁收漕上司陋規及官吏<lb/>
　　　浮費每石定為加費六分半給旗丁半給州縣常<lb/>
　　　平社倉捐榖聴民樂輸不得隨漕勒徵<lb/>
詔如議行八年奏言崇明屹峙重洋為江南屏障知縣不<lb/>
　　　足彈壓請増設巡道駐之兼轄太倉通州至縣属<lb/>
<pb n="KR2m0053_WYG_157-2a"/>
　　沙地遼濶鎮標四營駐城内廵察難周應撥左營<lb/>
　　駐永興沙増廵檢一駐半洋沙移縣城廵檢駐大<lb/>
　　安沙並撥左營千把總二恊同分防其戱台等沙<lb/>
　　各設哨舡廵緝福山營為江防門户應撥蘇鎮沙<lb/>
　　舡四𨽻之與京口狼山等汛按期㑹哨又江蘇按<lb/>
　　察使駐江寕距廵撫治所遠請移駐蘇州蘇松道<lb/>
　　責在廵防應移駐上海下部議行九年署兩江總<lb/>
　　督奏請析淮安府属之山陽縣為二増知縣縣丞<lb/>
<pb n="KR2m0053_WYG_157-2b"/>
　　典史各一治廟灣鎮移廟灣司廵檢駐草偃口塩<lb/>
　　城清溝司廵檢駐上岡撥塩城縣訓導歸新縣析<lb/>
　　揚州府属之江都縣為二増知縣典史各一撥主<lb/>
　　簿訓導及邵伯上官二廵司并邵伯驛歸新縣又<lb/>
　　如臯縣増設主簿一駐掘港場均議行定山陽分<lb/>
　　縣曰阜寕江都分縣曰甘泉十年正月恊辦江寕<lb/>
　　将軍兼理兩淮塩政疏言京口為江淮鎻鑰南北<lb/>
　　咽喉向設沙舡五十六艍犂舡三十二水兵千四<lb/>
<pb n="KR2m0053_WYG_157-3a"/>
　　百餘寔水師重鎮乃𨽻将軍標陸路兩營陸路将<lb/>
　　弁不諳水性船隻水手又遠駐距鎮江数十里之<lb/>
　　髙資港春秋兩<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>外将不知兵兵不知伍請於髙<lb/>
　　資港設水師都司千把總各一歸江隂水師副將<lb/>
　　轄<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>暇教以技藝資防禦江寕為省㑹重地襟帶<lb/>
　　長江居京口狼山上㳺駐防兵學習水師向撥将<lb/>
　　軍標沙舡二十水兵三百餘春秋<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>演但<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>期止<lb/>
　　選鎮江千把總四員至江寕分配教習事竣仍回<lb/>
<pb n="KR2m0053_WYG_157-3b"/>
　　本任無論暫時𣲖撥並無責成難収寔效其實鎮<lb/>
　　江将弁初不能教習水師至今三百餘兵技藝未<lb/>
　　習且家在鎮江僕僕往来經管旂員素不熟識請<lb/>
　　撥隙地建營房令挈眷駐扎設水師守偹一把總<lb/>
　　二専司其事歸将軍轄狼山為長江尾閭大海門<lb/>
　　户鎮標三營向設戰船二十二春秋出洋<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>練江<lb/>
　　汛每月㑹哨近年来僅駕舡数隻兵数名往来江<lb/>
　　口並不出洋至㑹哨更属空文尤可異者赶繒大<lb/>
<pb n="KR2m0053_WYG_157-4a"/>
　　　船原為出洋而設近竟髙擱沙灘臣飭交署總兵<lb/>
　　　王廷梅整理期復舊觀再京口江寕𣲖佐領協領<lb/>
　　　二員每月巡查江面狼山鎮標右營将弁巡查海<lb/>
　　　汛中左二營亦輪派㳺巡如此庶長江數千里外<lb/>
　　　聲援聫絡奏入<lb/>
上嘉之先是尹繼善疏請清查江蘇積欠錢粮<lb/>
命侍郎彭維新等㑹同辦理二月合奏言自康熙五十一<lb/>
　　　年至雍正四年官侵吏蝕四百七十二萬餘民欠<lb/>
<pb n="KR2m0053_WYG_157-4b"/>
　　　五百三十九萬餘疏入<lb/>
詔侵蝕自首者免罪尹繼善等下部議敘九月奏請改直<lb/>
　　　𨽻徐州為府設知府一附郭増置一縣設知縣一<lb/>
　　　改直𨽻邳州為属州並所属之睢寧宿遷二縣歸<lb/>
　　　徐州府轄改分駐徐州之淮安府同知為徐州府<lb/>
　　　同知増設通判經厯各一改州同為縣丞吏目為<lb/>
　　　典史南北岸州判為主簿學正為府教授訓導管<lb/>
　　　縣學巡檢驛丞閘官歸縣轄又請分夀州置一縣<lb/>
<pb n="KR2m0053_WYG_157-5a"/>
　　設知縣典史各一改夀州訓導管縣學又増設定<lb/>
　　遠縣池河驛廵檢一均議行定徐州附郭縣曰銅<lb/>
　　山夀州分縣曰鳯台十二月條奏塩政廵緝事宜<lb/>
　　請于儀徴縣之青山頭増一營設守偹把總各一<lb/>
　　兵百廵船四江都縣之馬家橋甘泉縣之邵伯鎮<lb/>
　　北壩僧道橋各設把總一兵三十揚州府搜塩㕔<lb/>
　　委佐雜一員同武弁監查新設之三江營同知改<lb/>
　　為塩務道淮所選府佐監掣淮南之泰壩淮北之<lb/>
<pb n="KR2m0053_WYG_157-5b"/>
　　場闗大伊闗永豊壩烏沙河湖口及泗州天長俱<lb/>
　　揀員管理淮北埧所埸闗事歸淮揚道轄督緝事<lb/>
　　歸淮揚准徐二道分轄部議從之十一年正月調<lb/>
　　雲貴廣西摠督先是雲南思茅土把摠刁興國等<lb/>
　　滋事前督髙其倬擒興國餘黨尚未解六月尹繼<lb/>
　　善奏言元江臨安賊勢猖獗臣調鶴麗鎮總兵楊<lb/>
　　國華領兵往兀江與臨元鎮搃兵董芳恊剿賊潰<lb/>
　　匿腊縱我軍遣諜入賊寨舉火奮勇衝入斬賊酋<lb/>
<pb n="KR2m0053_WYG_157-6a"/>
　　　三從賊百餘生擒六十九十一月又奏言元臨内<lb/>
　　　地現平定而攸樂思茅餘孽未清臣謂兵𠞰捕念<lb/>
　　　地方遼濶兵到勢必奔竄酌出東西兩路東路兵<lb/>
　　　分三支一由紅藤箐黨戞黨别出慢岔河底一由<lb/>
　　　思茅糯竜那列慢蚌等處至茄色猓所及磨胖三<lb/>
　　　達一由孔明山莽通莽瓦及小猛崙等處分布堵<lb/>
　　　𠞰事竣㑹合攸樂清理三十六寨西路兵分二支<lb/>
　　　一由闗舖板角一帶一由白馬山圈羅一帶搜𠞰<lb/>
<pb n="KR2m0053_WYG_157-6b"/>
　　　事竣㑹𠞰六困再分遣土練沿江堵禦防奔軼令<lb/>
　　　投誠賊酋刁輔國等隨軍効力今已攻破賊柵十<lb/>
　　　五寨五招降夷民八十餘寨其遁匿餘黨分路圍<lb/>
　　　𠞰務在廓清臣惟攸思一帶非元臨内地可比非<lb/>
　　　兵不足示威恃兵又無善後所期恩威並濟操縱<lb/>
　　　得宜庶邉圉永寧疏入<lb/>
諭曰𠞰撫名雖二事恩威用豈兩端當撫者未妨明示優<lb/>
　容當𠞰者亦宜顯施斬馘俾其知順則利而逆則害方<lb/>
<pb n="KR2m0053_WYG_157-7a"/>
可期近者悦而遠者来今此目前攻心之師即寓将来<lb/>
善後之舉是乃仁術非關詐謀寕止綏靖普思将見信<lb/>
孚莽緬也識之十二年三月奏貴州新闢苗疆八事一<lb/>
　　台拱舊營改建於歐家寨一升台拱營為鎮移清<lb/>
　　江鎮摠兵駐之置中左右三營設逰擊守備各三<lb/>
　　千縂六把總十二䧏清江鎮為恊設副将統原設<lb/>
　　左右二營一移清江同知駐台拱增鎮遠府理苗<lb/>
　　通判駐清江裁天柱縣縣丞増施秉縣主簿駐台<lb/>
<pb n="KR2m0053_WYG_157-7b"/>
　　拱一歐家寨河可達下秉疏浚以通台拱糧運一<lb/>
　　台拱増兵擇各鎮恊營精練撥補一各寨荒田諭<lb/>
　　復業一清查九股苗寨界址擇舊頭目之良善者<lb/>
　　按寨大小酌定鄉約保長甲長管束稽查一古州<lb/>
　　清江界之朗硐地方分設塘汛令文武官弁廵行<lb/>
　　化諭部議從之七月奏雲南濬土黄河工竣起土<lb/>
　　黄經西隆西林土富州土田州過剥隘至百色袤<lb/>
　　七百四十餘里得<lb/>
<pb n="KR2m0053_WYG_157-8a"/>
㫖嘉奬十二月奏貴州台拱改鎮増兵請令本標右營逰<lb/>
　　　擊帶兵五百駐下秉撥把總一兵八十分防施秉<lb/>
　　　外委一兵二十分防新城原防施秉之黄施營兵<lb/>
　　　改防黄平州改黄施營為黄平營仍𨽻台拱鎮撥<lb/>
　　　黄平營外委一兵三十分防岩門原防岩門之平<lb/>
　　　越營兵撤回再撥鎮標守備把總各一兵二百駐<lb/>
　　　防稿貢汛從之是月<lb/>
詔廣西省仍歸廣東總督轄十三年閏四月奏請於安籠<lb/>
<pb n="KR2m0053_WYG_157-8b"/>
　　　鎮増兵三百定廣協増百四十思南營増設逰擊<lb/>
　　　一兵百五十守備改為中軍守備歸銅仁協轄石<lb/>
　　　阡營増兵百遵義黔西二協各裁都司守備左營<lb/>
　　　改為中軍都司右營改為守偹㽞遵義協右營千<lb/>
　　　總一兵百駐防桐梓縣原防之把總撤囘又請撤<lb/>
　　　黔西協原防安平汛兵另撥千總一兵百二十駐<lb/>
　　　沙土調安順營分防㶚陽汛千總一兵八十移駐<lb/>
　　　安平㶚陽汛改歸長寨營調安順營分防石頭寨<lb/>
<pb n="KR2m0053_WYG_157-9a"/>
　　　把總一兵五十移駐平逺沙之白老虎汛石頭寨<lb/>
　　　撥歸化營千總一兵五十防守又安順營之黎兒<lb/>
　　　哨於提標城守後營内撥兵防守均議行七月奏<lb/>
　　　貴州頑苗聚衆倡亂臣檄調雲南兵四千餘並湖<lb/>
　　　廣廣西兵策應嗣雲南副将紀龍勦破清平賊穴<lb/>
　　　恭将哈尚徳收復新舊黄平二城與紀龍合兵至<lb/>
　　　重安渡江副将周儀叅将崔傑都司陳思儀等収<lb/>
　　　復餘慶縣獲賊酋羅萬象等廣西總兵王無黨帥<lb/>
<pb n="KR2m0053_WYG_157-9b"/>
　　　兵二千五百與古州總兵韓勲援勦八寨髙州總<lb/>
　　　兵譚行義帥兵四千九百恊剿鎮遠一路臣又委<lb/>
　　　無黨帥廣西兵八百並前調至之湖南兵三千至<lb/>
　　　鎮遠摠統㐮陽總兵焦應林帥兵二千已起程大<lb/>
　　　兵雲集分路㑹勦破逆巢数十斬首千餘生擒賊<lb/>
　　　酋阿九清平黄平餘慶平越現俱平定鎮遠施秉<lb/>
　　　偏橋都匀黎平俱無疎失疏入<lb/>
命停派徃駐常徳之熱河保定浙江湖廣兵乾隆元年設<lb/>
<pb n="KR2m0053_WYG_157-10a"/>
　　貴州摠督以尹繼善為雲南摠督二年閏九月奏<lb/>
　　豁雲南軍丁銀萬二千二百有竒<lb/>
允之是月來京<lb/>
陛見以父尹㤗年老乞留京<lb/>
命為刑部尚書兼管兵部事議政處行走十二月充<lb/>
　經筵講官三年丁父憂四年正月疏言臣兄尹立善<lb/>
　　素不安分臣父尹㤗奏請發黒龍江經今五年洗<lb/>
　　心改過乞<lb/>
<pb n="KR2m0053_WYG_157-10b"/>
恩赦回令于錦州看守臣祖父墳墓<lb/>
許之五月晉太子少保教習庻吉士七月充繙譯鄉試<lb/>
　　正考官八月充三禮綱目兩館副總裁五年授川<lb/>
　　陜摠督時松潘鎮縂兵潘紹周以郭羅克畨滋事<lb/>
　　疏請勦之<lb/>
勅與摠督提督㑹商尹繼善檄諭畨目擒獻夾壩畨衆<lb/>
　　畏服六年奏善後四事一分設土目擇上中郭羅<lb/>
　　克副土目給外委土百户委牌分管各寨再設副<lb/>
<pb n="KR2m0053_WYG_157-11a"/>
　　土目数名協理一頒給打牲號帋按畨寨大小酌<lb/>
　　印號片出口人給一紙無者擒治一寛從前積案<lb/>
　　畨人所刦牲畜年遠根究為難夹壩既經痛懲均<lb/>
　　免追問一撤駐防兵前督查郎阿奏准每年撥兵<lb/>
　　二百駐防畨地千餘里兵力不足控制恐日久玩<lb/>
　　生應撤回以省遠戍<lb/>
諭曰所辦甚妥仍因時制宜為之先是御史李㥳叅奏<lb/>
　　甘肅有司諱災不報<lb/>
<pb n="KR2m0053_WYG_157-11b"/>
命㥳與尹繼善㑹勘得寔尹繼善因請将廵撫元展成<lb/>
　　等分别治罪併自請議處尋部議銷加一級七年<lb/>
　　丁母憂八年二月署兩江總督協理河務<lb/>
命馳驛赴任<lb/>
賜以詩曰淮沛今何似災餘不忍言邇来闕二鬴誰與<lb/>
　辦三餐敢靳司農帑還祈大造恩當春應舉趾積<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>
　尚留痕民瘼遐觀在心憂夢想存勉伊經畫策為我<lb/>
　活黎元五月疏言臣欽承<lb/>
<pb n="KR2m0053_WYG_157-12a"/>
恩命同任河防夙夜靡寕寢食㡬廢伏以久離江南情<lb/>
　　形各異詳勘博考體察民情咸以舊制宜循萬口<lb/>
　　如一凡三事一毛城舖宜仍舊也黄河至徐州北<lb/>
　　係山嘴南偪郡城以千支萬派之水納之数十丈<lb/>
　　之中下流不暢則上㳺必壅前河臣靳輔於上㳺<lb/>
　　南岸毛城舖立减水壩下流引河以洩盛漲北岸<lb/>
　　自李道華家楼至蘇家山不設堤工聼其漫入㣲<lb/>
　　山湖由荆山口入運少殺其洶湧之勢近則因毛<lb/>
<pb n="KR2m0053_WYG_157-12b"/>
　　城舖進水過多圈堤築壩層層堵閉致南岸淤髙<lb/>
　　大溜側注北岸石林一帶處處受險<lb/>
欽差大臣議於壩口水底用亂石填髙臣按此處洩水<lb/>
　　之路止有倒勾三河其餘支港俱已淤平若再填<lb/>
　　髙壩口水底是有遵照舊制之名仍與舊制不同<lb/>
　　有隨時啟閉之名寔與𦂳閉無異不惟北岸無堤<lb/>
　　處受全黄水勢堪虞而上㳺山東之滕嶧金魚等<lb/>
　　縣下流徐沛一帶城社更為可慮請仍舊制相機<lb/>
<pb n="KR2m0053_WYG_157-13a"/>
　　啟閉開通倒勾河使之順直壩堰有礙宣洩者量<lb/>
　　為撤平兩岸分流减洩勢緩水平北岸之險工可<lb/>
　　保沿河上下永享太平且减下之水歸入洪澤湖<lb/>
　　濁沙停淤黄澄為清更可助清敵黄轉害為利一<lb/>
　　天然壩宜仍舊也淮水接七十二河之水滙入洪<lb/>
　　澤湖僅恃髙堰一線孤堤為淮揚保障夏秋黄淮<lb/>
　　並漲拍岸盈堤勢難容受前河臣靳輔建三滚水<lb/>
　　壩又設天然南北二壩酌量啟閉以洩異漲思慮<lb/>
<pb n="KR2m0053_WYG_157-13b"/>
　　至為深遠新議以洪湖之水宜蓄而不宜洩欲将<lb/>
　　天然壩改建滚水石壩臣思河南疏濬賈魯河以<lb/>
　　後淮水勢大伏秋盛漲若不将天然壩開放則尾<lb/>
　　閭不暢必病中滿且舊天然土壩相水勢大小酌<lb/>
　　量蓄洩<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>縱在人改建石壩則一定不昜無可増<lb/>
　　减當蓄而不能蓄當洩而不能洩利未見而害隨<lb/>
　　之矣請将天然壩仍照舊制其估建滚壩及南北<lb/>
　　石工無庸建築不惟節省数十萬帑金且洪湖異<lb/>
<pb n="KR2m0053_WYG_157-14a"/>
　　漲之水有所宣洩髙堰全堤可以保固一髙郵三<lb/>
　　壩宜仍舊也髙寳諸湖周圍数百里上受天長七<lb/>
　　十餘河及洪澤湖减下之水滙入運河其勢甚盛<lb/>
　　是以於髙郵迤下設立南關五里車邏昭関各壩<lb/>
　　分注下河歸海遇水漲次第開洩制最精詳新議<lb/>
　　以南闗等壩開放下河必致難受議永閉髙郵三<lb/>
　　壩另建石閘七座抽板開放臣按從前各壩寛一<lb/>
　　百九十餘丈今議建石閘合計八丈四尺較舊制<lb/>
<pb n="KR2m0053_WYG_157-14b"/>
　　寛狭懸殊况髙郵等壩原與天然滚壩上下相應<lb/>
　　天然䓁壩寛至三百餘丈上㳺来水甚多勢必仍<lb/>
　　然壅積雖於邵伯迤南疏浚入江之路亦是减水<lb/>
　　之意但其地距江甚遠江潮朝夕徃来與水相抵<lb/>
　　洩出無多而迤上髙寳一帶為諸湖頂衝之區首<lb/>
　　當其險設遇水勢驟漲自必直趨附近就下之㨗<lb/>
　　徑豈能紆廻流遠以入江倘宣洩不及深為可慮<lb/>
　　况髙寳不能容納勢必仍掘壩以注下河洶湧驟<lb/>
<pb n="KR2m0053_WYG_157-15a"/>
　　至較之循序漸至者受患更猛請将髙郵三壩仍<lb/>
　　照舊制所議石閘七座無庸增建至下㳺宣洩再<lb/>
　　行詳勘疏浚深通近水民田修築堤堰有餘之水<lb/>
　　導之入海可免瀰漫臣悉心籌酌至再至三不敢<lb/>
　　少存成見好為更張不敢狃於前議草率從事搃<lb/>
　　期合舊制而順水性孚公論以洽輿情得<lb/>
㫖應斟酌者湏因時制宜九年尚書公訥親查閲江南<lb/>
　　營伍劾蘇松水師廢弛摠督統轄全省咎難辭下<lb/>
<pb n="KR2m0053_WYG_157-15b"/>
　　部議降三級准抵是年江南生蝻延及山東河南<lb/>
上以江南有司捕治不力貽害鄰封尹繼善等徇隠不<lb/>
　　𠫭下部議銷紀録十二次十年寔授兩江摠督十<lb/>
　　二年三月疏言臣等前奏請於海州宿遷桃源清<lb/>
　　河安東阜寕照髙寳等處修築圩岸臣相其緩急<lb/>
　　分年修治髙厚丈尺俱為酌定修治之法務于圩<lb/>
　　外取土挑濬成溝圩身量留㴠洞使蓄洩有資旱<lb/>
　　澇足備無力者量借帑項再上江鳯潁泗三属頻<lb/>
<pb n="KR2m0053_WYG_157-16a"/>
　　遭水患現在河渠次第開濬而田間水道圩塍寔<lb/>
　　與水利相為表裏亦照例陸續興修俟著有成效<lb/>
　　遠近推行於水利善後之圗似多禆益<lb/>
諭曰此誠務本之圗妥恊寔力為之五月疏劾狼山鎮<lb/>
　　摠兵黄錫申廢弛營伍<lb/>
詔革職十三年正月<lb/>
陛見将回任<lb/>
賜詩曰熙績匪獨能亮工資群彦詞林擅卓犖封疆推<lb/>
<pb n="KR2m0053_WYG_157-16b"/>
　老練簡畀淮海區奏成佇底奠保障財賦地繭絲非<lb/>
　所羨去嵗吳淞災波臣勢方扇每念幸活民玉食不<lb/>
　能嚥賑濟救燃眉其何籌久晏安民首察吏癉惡亦<lb/>
　彰善設誠物乃孚逞明終必眩閏七月以徇庇南河<lb/>
　　摠督周學健部議革職<lb/>
命從寛㽞任九月調兩廣摠督十月授户部尚書協辦<lb/>
　　大學士充<lb/>
　國史館總裁十一月軍機處行走兼正藍旂滿洲都<lb/>
<pb n="KR2m0053_WYG_157-17a"/>
　　統<lb/>
命署川陕總督嗣設四川總督以尹繼善為陜甘總督<lb/>
　　時大學士傅恒經畧金川大兵出陜西<lb/>
上以尹繼善于一切安台馬匹事宜星速赶辦調度得<lb/>
　　宜<lb/>
詔加恩開復其從前革職㽞任十四年正月<lb/>
詔尹繼善與内大臣傅爾丹尚書達勒黨阿舒赫徳㕘<lb/>
　賛軍務二月晉太子太保十五年二月疏請修文武<lb/>
<pb n="KR2m0053_WYG_157-17b"/>
　　成康周公太公陵墓享殿下部知之十一月西蔵<lb/>
　　羅卜蔵扎什不靖四川摠督策楞統兵入蔵<lb/>
敇尹繼善管川陜總督事十六年復調兩江總督十七<lb/>
　　年四月尹繼善以上江頻被水疏請濬宿州之濉<lb/>
　　河彭家溝泗州之謝家溝虹縣之汴河上游又修<lb/>
　　築宿州符離橋靈璧縣新馬橋砂礓河尾黄疃橋<lb/>
　　翟家橋<lb/>
詔如所請行是月湖北羅田奸民馬朝柱聚衆於天堂<lb/>
<pb n="KR2m0053_WYG_157-18a"/>
　　寨圗不軌界連江南尹繼善檄夀春鎮總兵觧光<lb/>
　　宗統兵搜捕並親徃擒獲朝柱家属黨羽甚衆疏<lb/>
聞得<lb/>
㫖嘉奨下部議叙十月<lb/>
召來京十八年正月署陜甘縂督二月以前兩江任内<lb/>
　　承審江西千縂盧魯生等傳抄偽稿一案不能究<lb/>
　　出實情部議革職<lb/>
命從寛留任八月又以徇縱南河劣員虧帑悞工議革<lb/>
<pb n="KR2m0053_WYG_157-18b"/>
　　任<lb/>
命寛免仍註冊九月授江南河道縂督先是哈宻蔡伯<lb/>
　　什湖屯田萬畝於雍正十三年屯兵承種乾隆七<lb/>
　　年改囘民承種嗣貝子玉素富以収成歉薄請罷<lb/>
　　事下尹繼善及安西提督王進泰議至是尹繼善<lb/>
　　奏言從前開渠引水㡬費經營近日歉收寔由回<lb/>
　　民不諳耕作所致即使水澤偶有不敷亦㫁無舉<lb/>
　　萬畝屯田概行廢棄之理伏思開墾此田原為接<lb/>
<pb n="KR2m0053_WYG_157-19a"/>
　　　濟兵食請選安西兵丁子弟或招各衛户民承種<lb/>
　　　既於兵食有益且有此壮丁二百餘依安西屯户<lb/>
　　　團練之法又可寓兵于農協同防守臣已調任南<lb/>
　　　河謹就所見陳之<lb/>
　上韙其言十九年二月疏言黄河之水挟沙而行停滯<lb/>
　　　積久成灘灘之所在則水射對岸而堤工受險<lb/>
聖祖仁皇帝諭於曲處挑直使得暢流誠萬世治河之良<lb/>
　　　法臣按銅沛邳睢宿虹河道多曲折大灘日淤日<lb/>
<pb n="KR2m0053_WYG_157-19b"/>
　　　積急宜切去灘嘴開濬引河導溜歸中央借水刷<lb/>
　　　沙既省兩㟁堤埽費並免偪溜偏趨奔突冲激之<lb/>
　　　患其土堤不甚險要者每年加髙五寸險要者及<lb/>
　　　時修理庻河防穏固而青黄不接時亦可寓賑于<lb/>
　　　工<lb/>
　詔如議行八月署兩江縂督十二月兼署江蘇廵撫二<lb/>
　　　十年正月<lb/>
　上以尹繼善前任兩江有沽名要譽之習<lb/>
<pb n="KR2m0053_WYG_157-20a"/>
諭誡之四月奏言臣長子户部員外郎慶雲性情暴戾<lb/>
　　請革職發往錦州看守墳墓<lb/>
詔如所請並<lb/>
諭曰尹繼善自行覺察據寔直陳無所徇隠著加㤙令<lb/>
　於諸子中擇可承廕者以聞尋請以苐四子慶桂承<lb/>
　　廕<lb/>
許之十二月奏請於江西湖南湖北三省各撥米十萬<lb/>
　　石運至江蘓偹来春平糶<lb/>
<pb n="KR2m0053_WYG_157-20b"/>
上報可二十一年二月疏言洪澤湖有入海入江二路<lb/>
　　入海之路甚遠興塩一帶形如釡底海灘髙於内<lb/>
　　地潮大時内外相抵不能暢流入海惟入江之路<lb/>
　　宣洩盛漲最便然淺阻處多如東西灣兩壩減下<lb/>
　　之水由石羊溝入江河身僅寛三四丈又有兩岸<lb/>
　　灘嘴阻抑應開金灣六閘並金灣滚壩减下之水<lb/>
　　由芒稲閘河達董家溝入江引河淺阻應疏又璧<lb/>
　　虎鳯凰二橋减下之水由廖家溝入江河口淺阻<lb/>
<pb n="KR2m0053_WYG_157-21a"/>
　　灣曲應加寛芒稻迤上石羊溝並廖家溝董家溝<lb/>
　　歸江水道阻塞應濬又興塩等邑之天妃閘青龍<lb/>
　　閘及白駒南閘為下河衆水滙聚磯心閘牆之損<lb/>
　　壊者應修<lb/>
允之三月奉<lb/>
㫖覆審浙江按察使富勒渾劾廵撫鄂樂舜勒𣲖商銀<lb/>
　　案所劾寔仍坐富勒渾以誣告加䓁罪<lb/>
上責尹繼善所擬悖謬<lb/>
<pb n="KR2m0053_WYG_157-21b"/>
詔革職留任十月寔授兩江摠督<lb/>
命紫禁城内騎馬二十二年正月觧南河摠督事務二<lb/>
　　月<lb/>
上南廵<lb/>
賜詩曰幕府山邉開幕府風規得似茂𢎞無保釐務佈<lb/>
　兆民福清蹕寕求一已娛静柝久曾歴数省建牙今<lb/>
　復鎮全呉吏民相習休云易朂爾思艱莫漫圖初丁<lb/>
　　憂江蘓廵撫莊有恭奏捐職州同朱𣆀主使斃命<lb/>
<pb n="KR2m0053_WYG_157-22a"/>
　　律應絞罰贖外結<lb/>
命尹繼善同新任廵撫愛必達查審四月奏有㳟罪在<lb/>
　　專擅贓非入已<lb/>
詔免有恭死發往軍台効力<lb/>
諭曰荘有㳟辦理朱𣆀贖罪外結一案尹繼善既經莊<lb/>
　有㳟告知即應據寔恭奏否則正言阻止荘有㳟自<lb/>
　不敢視為泛常致干重辟及奉到朕㫖尹繼善亦當<lb/>
　備述前情速為辦理乃遲回觀望希圗模<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>了事經<lb/>
<pb n="KR2m0053_WYG_157-22b"/>
　朕屡行飭催并将荘有㳟革職拏問始稱原曾與聞<lb/>
　是縱荘有㳟之情罪而醸成其事始終皆由於尹繼<lb/>
　善也尹繼善交部嚴加議處尋議革任<lb/>
命寛免仍註冊七月疏言沛縣地勢本低昭陽㣲山諸<lb/>
　　湖環之山東濟泗汶滕山水奔注滙歸来源多而<lb/>
　　去路少不能驟消臣按湖水去路自荆山橋外尚<lb/>
　　有湖口閘與韓荘閘相近為洩水尾閭閘僅丈餘<lb/>
　　不足宣洩臣商之山東撫河諸臣或建滚壩或建<lb/>
<pb n="KR2m0053_WYG_157-23a"/>
　　閘座使湖水暢流入運又山東沂河自北而南入<lb/>
　　駱馬湖近因水大於邳州之盧口散漫入運與荆<lb/>
　　山橋洩下之水相阻皆為沛縣受病之由臣飭員<lb/>
　　相度堵修<lb/>
上以所言中形勢俾通盤勘辦十二月同侍郎夢麟等<lb/>
　　㑹奏淮揚徐海支幹各河暨髙寳各河工竣下部<lb/>
　　議敘二十三年疏𠫭夀春鎮總兵納漢泰不勝任<lb/>
詔奨所奏得大臣體二十五年<lb/>
<pb n="KR2m0053_WYG_157-23b"/>
上以江蘓錢榖殷繁令増設布政司分理<lb/>
勅下督撫酌議尹繼善等奏請分江寕淮安揚州徐州<lb/>
　　通州海州為一布政司駐江寕蘇州松江常州鎮<lb/>
　　江太倉為一布政使駐蘓州安徽布政使移駐安<lb/>
　　慶從之二十七年<lb/>
上南廵<lb/>
賜詩曰保障資三省忠勤著兩朝節樓無過久幕府獨<lb/>
　稱超善得軍民服兼能上下調暇還工作誦吉甫可<lb/>
<pb n="KR2m0053_WYG_157-24a"/>
　同條尋<lb/>
命為御前大臣二十九年晉<lb/>
　文華殿大學士仍留摠督任三十年二月<lb/>
上南廵<lb/>
賜詩曰綸扉昨已命和羮江國仍資扈蹕行明代稱賢<lb/>
　必王石漢家推盛則韋平封疆㡬處皆時望旌節三<lb/>
　年獨老成亦識心殷依北闕待宣入閣贊樞衡四月<lb/>
上以尹繼善年届七十<lb/>
<pb n="KR2m0053_WYG_157-24b"/>
恩賞韋平介祉匾九月<lb/>
召來京入閣辦事兼管兵部事務充<lb/>
　國史館總裁十月充<lb/>
　尚書房總師傅教習庻吉士三十一年充㑹試正考<lb/>
　　官三十三年充<lb/>
　經筵講官三十四年兼翰林院掌院學士三十六年<lb/>
　　正月<lb/>
上東廵<lb/>
<pb n="KR2m0053_WYG_157-25a"/>
命留京辦事四月卒遺疏入<lb/>
諭曰大學士尹繼善學識優通老成端謹歴封疆者三<lb/>
　十餘載綏輯恊宜洎入贊綸扉兼直禁近恪勤奉職<lb/>
　倚畀方殷今春東廵啟蹕前見其精力就衰時嬰㣲<lb/>
　疾因令留京安攝兾得速痊每于閣章郵便詢悉病<lb/>
　勢漸増特𣲖御醫診視諭其服藥調理以起沈疴并<lb/>
　令在家静飬不必力疾趨覲回鑾後時遣侍衛存問<lb/>
　知其日漸委頓厪念有加今聞溘逝深為軫悼著加<lb/>
<pb n="KR2m0053_WYG_157-25b"/>
　贈太保入祀賢良祠賞給内帑銀五千兩辦理䘮務<lb/>
　并派皇八子前往奠醊應得䘏典仍著該部察例具<lb/>
　奏尋<lb/>
賜祭𦵏謚文端四十四年<lb/>
御製懐舊詩列之五督臣中<lb/>
詩曰八旂讀書人假藉詞林授然以染漢習率多㤀世<lb/>
　舊問以弓馬事曰我讀書秀及至問文章曰我旂人<lb/>
　胄兩岐失進退故鮮大成就自開國至今任事奏績<lb/>
<pb n="KR2m0053_WYG_157-26a"/>
　　茂若軰一二耳其餘率貿貿繼善為巨擘亦頼<lb/>
訓迪誘八年至總督異數誰能遘政事既明練性情復<lb/>
　　温厚所至皆妥帖自是福量輳能詩畧如白唱和亦<lb/>
　　頗富獨愛馳驛喻知寓意不㽞子慶桂現官兵部尚<lb/>
　　　書慶霖現官青州副都統<lb/>
　　　　託庸<lb/>
　　　託庸滿洲鑲黄旗人姓富察雍正四年由筆帖式<lb/>
　　　授户部主事累遷郎中初託庸曾祖吉勒塔巴以<lb/>
<pb n="KR2m0053_WYG_157-26b"/>
　　　軍功授雲騎尉逓加至三等輕車都尉八年託庸<lb/>
　　　降襲雲騎尉乾隆五年擢署安徽布政使六年調<lb/>
　　　署廣東布政使七年寔授九年署廣西廵撫疏言<lb/>
　　　桞州慶遠二府逼近苗寨不肖之徒包攬詞訟勒<lb/>
　　　謝或冒稱兵役入寨滋擾臣飭属嚴拏究懲<lb/>
　諭奨其留心尋疏劾布政使唐綏祖擅動庫帑假公漁<lb/>
　　　利<lb/>
　詔革綏祖職尋<lb/>
<pb n="KR2m0053_WYG_157-27a"/>
命摠督策楞察審十一年正月審明所㕘全虚惟託属<lb/>
　　購人葠属寔已革職毋庸議事詳綏祖傳先是廣<lb/>
　　西銅礦二八抽課餘銅官買供鑄每百斤給價六<lb/>
　　兩八錢綏祖為布政使時請増價十三兩零部議<lb/>
　　准増至九兩三錢託庸既劾綏祖因請将増價官<lb/>
　　買事停止改為三七抽課餘銅聼商自售閏三月<lb/>
　　奏言試辦已八閲月商本尚属不敷請仍加二抽<lb/>
　　課官買餘銅每百斤應増價十六兩二錢<lb/>
<pb n="KR2m0053_WYG_157-27b"/>
諭曰從前託庸奏稱唐綏祖収買銅觔増價十三兩有<lb/>
　零之處應行停止請将二八抽課之例量加一成作<lb/>
　為三七抽課餘銅聼啇自賣啇民自必争先認採出<lb/>
　銅日多可得源源鼓鑄朕交大學士等面詢楊錫紱<lb/>
　據稱将来銅厰果旺每年出銅七八十萬或百萬斤<lb/>
　方可抽課二三十萬斤若如数年以来抽課不及十<lb/>
　萬觔則于官銅轉絀交部一併定議部議若照三七<lb/>
　抽課恐不敷鼓鑄之用應令該署撫妥議具題嗣據<lb/>
<pb n="KR2m0053_WYG_157-28a"/>
　託庸議稱商人趨利如鶩有利可圗孰不踴躍從事<lb/>
　請将三七抽課之處試行一年再定今則奏稱商本<lb/>
　不敷試辦八月不能有濟仍應加二抽課并請加増<lb/>
　至十六兩二錢方敷収買之價此案經朕徃復致詢<lb/>
　託庸堅執已見以為事属可行今試行八月不能有<lb/>
　效仍請照前辦理不但與唐綏祖所請之意相同而<lb/>
　價值更為増多此又何説可見託庸彼時不過因𠫭<lb/>
　劾唐綏祖之後有意将此事更張以顯唐綏祖之過<lb/>
<pb n="KR2m0053_WYG_157-28b"/>
　耳朕又聞得粤西辦理此事自託庸奏准以来各處<lb/>
　搜查民間藏銅定限比役甚為擾累而伊奏摺中并<lb/>
　不自知辦理未善引過認咎巧於廻䕶掩飾前非著<lb/>
　交部察議尋議革職八月授山西兾寕道十二年調<lb/>
　　河東道十三年閏七月廵撫凖泰疏𠫭託庸承勘<lb/>
　　山陕沿河灘地偏執市恩得<lb/>
㫖革職八月<lb/>
命以郎中銜補杭州織造兼管闋務十五年廣西廵撫<lb/>
<pb n="KR2m0053_WYG_157-29a"/>
　　舒輅疏𠫭託庸前任應賠銀兩屡催不完<lb/>
諭曰託庸由部員擢任藩司簡署廵撫乃乖張任性於<lb/>
　𠫭劾唐綏祖一案經該督等查明俱属誣罔因薄示<lb/>
　惩儆旋復授為山西道員又因承勘所属雞心灘一<lb/>
　案偏執已見經廵撫凖泰𠫭奏朕因其意見偏謬不<lb/>
　宜有司之任但久歴部曺特授為浙江織造予以報<lb/>
　効自新而伊全無感激黾勉之意召見時仍支吾取<lb/>
　巧因勅山陕廵撫覆勘適大學士忠勇公傅恒歸途<lb/>
<pb n="KR2m0053_WYG_157-29b"/>
　之便亦令其公同閲看仍照廵撫所議觀此則託庸<lb/>
　之妄誕殊属無恥著革職該旂查明家産抵補賠項<lb/>
　　二十年授安徽布政使兼𬋩江寕織造二十五年<lb/>
　　調江寕布政使二十六年遷廣西廵撫尋調安徽<lb/>
　　二十七年<lb/>
上南廵<lb/>
賜詩曰連疆来接駕咨政引同舟共濟義應繹勤宣業<lb/>
　可修老看身益壮人寔食無浮虹宿被災地欽哉善<lb/>
<pb n="KR2m0053_WYG_157-30a"/>
　恤賙八月疏言安省應修懐寕桐城等處城垣三十<lb/>
　　四處需銀八十萬有竒若僅動匣費三萬兩興修<lb/>
　　告竣無期請照减二五捐監之例於安省勸輸報<lb/>
　　捐為城工費軍機大臣議如所請二十九年三月<lb/>
　　奏捐項足用<lb/>
命即停止十二月疏言沿河各属圩田堤壩向皆民修<lb/>
　　本年夏江漲漫缺處多無為州尤甚計二百五十<lb/>
　　餘處民力一時不能修築請於廬鳯道水利餘銀<lb/>
<pb n="KR2m0053_WYG_157-30b"/>
　　内借銀三萬兩三年歸欵得<lb/>
㫖允行三十年<lb/>
上南廵<lb/>
賜詩曰又下大江来舟行許扈陪率因諮衆隠遂以訪<lb/>
　羣材莭操古松似精神秋水哉恐妨悞程吏数日便<lb/>
　教回尋擢兵部尚書兼議政大臣三十一年<lb/>
命紫禁城内騎馬三十二年調工部三十三年四月調<lb/>
　　刑部六月授鑲紅旂滿洲都統尋調正黄旂七月<lb/>
<pb n="KR2m0053_WYG_157-31a"/>
　　復調兵部尚書晋太子少保三十四年遷吏部尚<lb/>
　　書三十八年九月以病乞觧任<lb/>
遣醫診視<lb/>
命以原官致仕晋太子太保十月卒<lb/>
諭曰吏部尚書託庸練達老成恪誠匪懈敡歴中外盡<lb/>
　職宣勤比年以来雖齒逾八旬而精力尚未衰邁昨<lb/>
　據奏病後歩履漸艱懇請觧任因准其所請晉太子<lb/>
　太保以原官致仕俾得安居頥飬以葆大年兹聞溘<lb/>
<pb n="KR2m0053_WYG_157-31b"/>
　逝深為軫悼着派散秩大臣一員帶侍衛十員徃奠<lb/>
　茶酒應得䘏典仍著該部察例具奏尋<lb/>
賜祭𦵏如例謚誠慤子富察善襲雲騎尉世職官至<lb/>
　盛京工部侍郎兼奉天府府尹<lb/>
　　　髙晉<lb/>
　　高晉滿洲鑲黄旗人大學士高斌從子父述明官凉州總<lb/>
　　兵雍正十年九月高晉由監生授山東泗水縣知縣調任<lb/>
　　海陽㤙縣乾隆四年遷陕西邠州知州八年擢知<lb/>
<pb n="KR2m0053_WYG_157-32a"/>
　　榆林府十年遷榆葭道十一年調江南淮徐道十<lb/>
　　二年丁憂十三年授山東運河道十四年三月遷<lb/>
　　山東按察使四月署兩淮鹽政六月回任十五年<lb/>
　　三月遷安徽布政使兼管江寕織造二十年擢安<lb/>
　　徽廵撫二十二年春<lb/>
上南廵親蒞河工相度<lb/>
命髙晉與張師載合辦徐州黄河兩岸堤工十月奏言<lb/>
　　宿州靈虹等處浚河夫多鳯潁一帶灾區諸工並<lb/>
<pb n="KR2m0053_WYG_157-32b"/>
　　舉米價日昂臣動工程銀三萬兩購米運工尚虞<lb/>
　　不敷潁属河道将次興修更湏多方接濟<lb/>
皇上念淮徐海工截漕二十萬石平糶懇酌撥五萬分<lb/>
　　濟上江各工從之十一月㑹奏浚安河淤淺以通<lb/>
　　尾閭分林子河入鮑家河使安河進水之地有所<lb/>
　　分更免壅遏<lb/>
上嘉之詳裘曰修傳<lb/>
御賜詩曰江分上下各撫治簡劇因之寄任殊以汝慎<lb/>
<pb n="KR2m0053_WYG_157-33a"/>
　勤應勝此鳯廬共念洊灾區二十三年三月協理江<lb/>
　　南河工四月上江河工告竣下部議叙七月加太<lb/>
　　子少傅二十五年奏言興修水利存銀十三萬餘<lb/>
　　兩貯廬鳯道庫備續辦工程又水利善後章程案<lb/>
　　内嵗撥司庫匣費銀三千兩交道庫偹嵗修用查<lb/>
　　府州縣倉庫錢糧交代例由道府加結咨部嗣後<lb/>
　　廬鳯道到任請照府州縣例限兩月交代藩司按<lb/>
　　限移催接任員具冊由司加結轉詳咨部如逾限<lb/>
<pb n="KR2m0053_WYG_157-33b"/>
　　及交代不清照例𠫭處並責成藩司每年将廬鳯<lb/>
　　道庫委員盤查結報如所議行二十六年三月授<lb/>
　　江南河道總督五月奏髙寳興㤗積年被水<lb/>
㤙允将髙郵之南關車邏等壩封土三尺於金灣壩下<lb/>
　　挑新河洩水歸江洪湖運河之水不致漫壩東注<lb/>
　　髙寳興泰可免西来水患惟是下河州縣支河汊<lb/>
　　港及田間積水俱滙入串場河北至塩城縣石䃮<lb/>
　　天妃等閘歸海驟難消涸是下㳺被淹應杜其来<lb/>
<pb n="KR2m0053_WYG_157-34a"/>
　　源而本地積澇亦當籌其去路查范公堤綿亘六<lb/>
　　百餘里串埸河自南而北向建石閘十八均有引<lb/>
　　河洩水歸海嗣因洪湖水由髙郵各堤東注下河<lb/>
　　形如釡底水未到閘地已被淹是以不暇計及閘<lb/>
　　下之引河今南關等壩既已封土金灣又開引河<lb/>
　　經始既有成模善後必歸全局現在塩城之石䃮<lb/>
　　天妃閘引河由新洋港歸海洩水甚暢興化之白<lb/>
　　駒青龍八社大團等閘引河由鬭龍港歸海頗資<lb/>
<pb n="KR2m0053_WYG_157-34b"/>
　　宣洩迤南之丁溪小梅迤北之上岡北草堰陳家<lb/>
　　冲等五閘未及挑浚請将丁溪小梅二閘引河浚<lb/>
　　通再開一引河滙入王家港歸海上岡草堰陳家<lb/>
　　冲三閘引河浚深再開一引河滙入射陽湖歸海<lb/>
　　俾散漫之水裁灣取直滙歸海口数州縣積水節<lb/>
　　節流通小民見水消涸必合力挑溝築圩蓄洩兼<lb/>
　　資沮洳漸成沃壌<lb/>
詔妥恊辦理二十七年二月授内大臣三月疏言湖河<lb/>
<pb n="KR2m0053_WYG_157-35a"/>
　　之水以五壩為来源以江海為去路運河歸江自<lb/>
　　邵伯以下向設灣頭閘壁虎橋鳯凰橋西灣壩東<lb/>
　　灣壩金灣滚壩金灣六閘宣洩湖水由塩河歸廖<lb/>
　　家溝董家溝石洋溝芒稲閘分流下注查金灣壩<lb/>
　　引河𦂳接六閘地居上㳺由董家溝下注最捷惟<lb/>
　　滚壩寛五十丈河身寛十五丈河底八丈未能暢<lb/>
　　達金湾六閘舊有塩河由<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>稲閘滙金灣壩水入<lb/>
　　江去路甚暢今金灣滚壩既挑新河六閘金門應<lb/>
<pb n="KR2m0053_WYG_157-35b"/>
　　量為展寛又東灣滚壩於乾隆二十二年落低三<lb/>
　　尺西壩應一體落低挑深河頭以導水勢六閘塩<lb/>
　　河舊為歸江水道設南北中各二閘河頭築堤分<lb/>
　　三路滙歸一處應留北二閘以濟塩運南中二閘<lb/>
　　之底稍髙滚壩過水遲滯應添建石壩三十丈接<lb/>
　　長閘下土壩酌挑引河則髙寳湖水歸江宣洩益<lb/>
　　暢<lb/>
上是之<lb/>
<pb n="KR2m0053_WYG_157-36a"/>
御賜詩曰撫皖昔𠫭爼督淮今建旌簡賢我為切盡職<lb/>
　爾應誠兩世司河務一心如水清朂哉為國幹便是<lb/>
　繼家聲十月疏言山陽海州沿海設葦蕩左右二營<lb/>
　　嵗徴蕩柴二百二十五萬束𠫭将一守備二船務<lb/>
　　守偹一督弁兵採運各㕔濟工法誠善也秋冬開<lb/>
　　採新正装運額設採割兵一千四百名浚桞石船<lb/>
　　五百七十船兵一千三百餘名五六兩月載左右<lb/>
　　營蕩柴陸續交工該管武弁於額料欵項冊不能<lb/>
<pb n="KR2m0053_WYG_157-36b"/>
　　稽查細宻兵目沿途盗賣淮揚徐二道各經管黄<lb/>
　　運湖河工程未能兼顧河庫道駐清江與葦營運<lb/>
　　柴之河相近請就近改歸兼管如所議行二十八<lb/>
　　年十月加太子太傅二十九年四月疏言清口以<lb/>
　　上桃宿等廳專受黄水清口東壩以下淮黄合流<lb/>
　　至雲梯闗迤東歸海仰遵<lb/>
聖訓将清口東西壩展寛俾湖水暢注不致由五壩旁<lb/>
　　洩惟山安海防二廳北岸之五套南岸之陳家浦<lb/>
<pb n="KR2m0053_WYG_157-37a"/>
　　<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>勢坐灣将成頂冲入袖之勢廳營請幫築舊堤<lb/>
　　接添魚麟越堤臣查雲梯闗外近海與其築堤束<lb/>
　　水致添新工不如于舊堤上首作斜長子堰約漫<lb/>
　　灘水滙正河入海尾閭寛濶於就下之勢益暢<lb/>
諭曰髙晉奏籌辦雲梯闗黄河下㳺情形一摺所見甚<lb/>
　是雲梯闗一帶為黄河入海尾閭平沙漫衍原不應<lb/>
　設立堤岸與水争地而無識者好循浮言或以上流<lb/>
　清口洩水分数較多遇海潮盛時或不免意存顧慮<lb/>
<pb n="KR2m0053_WYG_157-37b"/>
　因有子埝堤防之議殊不知清口暢洩其収利在下<lb/>
　河州縣者不可数計至雲梯闗附近不過阜寕安東<lb/>
　二邑所轄地面以此衡彼其輕重大小不待智者而<lb/>
　知即令一時偶值盛漲所漫溢者不敵百分之一二<lb/>
　耳髙晉當守其定見既知下㳺之制防一切毋庸置<lb/>
　議益可信清口之展放無難永遠力持於水利民生<lb/>
　交有禆益二十年三月授兩江總督仍統理南河事<lb/>
　　務三十一年正月奏審蘇州府同知段成功縱容<lb/>
<pb n="KR2m0053_WYG_157-38a"/>
　　滋擾案<lb/>
諭曰髙晉具題審擬段成功縱容家人書役詐擾累民<lb/>
　一本内稱該員因患瘧昏迷不能檢㸃案牘家人龔<lb/>
　玉等婪賍各欵該員均未知覺等語所辦甚属錯謬<lb/>
　明係承審之員有意開脱兾圗從輕完結耳髙晉自<lb/>
　擢任搃督以来甫經審辦𠫭案即意存曕徇巧為嘗<lb/>
　試此等伎倆豈能逃朕洞鍳江南吏治廢弛已久現<lb/>
　在督撫正當更換之時髙晉尤宜加意整頓力矯積<lb/>
<pb n="KR2m0053_WYG_157-38b"/>
　習何意竟敢於姑息朦混若此看来案必出自朱奎<lb/>
　掦之意朕知朱奎掦素非善類髙晉遂墮其術中漫<lb/>
　無覺察耳本應将該督交部嚴加議處第念髙晉新<lb/>
　任摠督初次獲咎且在總河任内尚能實心任事姑<lb/>
　從寛宥此後若再不知改悔必不能為之曲貸也髙<lb/>
　晉此事寔属昏憒糊塗負朕恩矣著傳㫖嚴行申飭<lb/>
　此本已交内閣擲還該督另委賢員秉公確審務得<lb/>
　實情以成信<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>若尚迴䕶希圗了事朕必有另辦之<lb/>
<pb n="KR2m0053_WYG_157-39a"/>
　法可惜朕造就髙晉之恩矣<lb/>
命侍郎四達㑹同審訊尋究出成功實有染指弊<lb/>
上以髙晉初審辦時聼属員袒庇開脱交部嚴加議處<lb/>
　　成功復以前任陽曲縣虧帑案上司代為彌補鞫<lb/>
　　實抵罪十月奏督撫文移請槩用紫花印停止布<lb/>
　　政使用得<lb/>
㫖俞允三十二年五月奏揚州府教場向設城内基址<lb/>
　　狹隘操演僅容騎射另在城外打靶一營兩處演<lb/>
<pb n="KR2m0053_WYG_157-39b"/>
　　習與制不符臣飭移建西門外其城内舊基商衆<lb/>
　　呈建神祠按年納租銀除移建支用餘備軍装公<lb/>
　　需疏入報<lb/>
聞三十三年正月奏言江南武鄉試上下江廵撫輪赴<lb/>
　　江寕主考但駐劄較遠請歸摠督就近考試從之<lb/>
　　十月奏河工未備事宜一河庫錢糧應盤查河庫<lb/>
　　道於工料准銷後嵗報具題庫存銀数河臣盤查<lb/>
　　並不保題請每年四月奏銷後及新舊道員交代<lb/>
<pb n="KR2m0053_WYG_157-40a"/>
　　河臣赴庫盤查督臣核實保題一洪澤湖救生樁<lb/>
　　銀宜核减湖遇風濤虞致覆溺嵗支上下江耗羨<lb/>
　　銀各五百兩購樁簽釘湖邉以廣救濟近年全湖<lb/>
　　歸清口湖邉多淺灘汊港入裴家場太平河皆可<lb/>
　　泊請查勘停修其必湏㽞存者核估詳辦<lb/>
詔如所議行十二月署湖廣總督兼攝荆州将軍事三<lb/>
　　十四年二月仍回兩江摠督任三月兼署江蘓廵<lb/>
　　撫十月疏陳採辦滇銅<lb/>
<pb n="KR2m0053_WYG_157-40b"/>
上以江南通洋甚便<lb/>
敇籌辦洋銅鼓鑄髙晉奏言臣遵<lb/>
㫖折中定價収買小錢改鑄制錢請即以應發洋商銅<lb/>
　　本銀収買查寳蘓局嵗用銅鉛㸃錫共九十二萬<lb/>
　　一千六百斤今収買廢錢既多應即以抵補額用<lb/>
　　銅鉛之数小錢質粗性脆以銅鉛㸃錫均勻搭配<lb/>
　　再加配黒鉛試鑄即可以一律光潤除銅鉛錫入<lb/>
　　爐鎔化准折耗統計廢錢一百萬斤較専用洋銅<lb/>
<pb n="KR2m0053_WYG_157-41a"/>
　　節省盈餘錢萬一千餘串再查寳蘓局每年應鑄<lb/>
　　二十八夘額需銅四十六萬八百觔現有商人應<lb/>
　　交銅觔収存廢錢及在途滇銅三十萬觔共銅一<lb/>
　　百四十萬觔每年配用二十萬餘斤足供七年之<lb/>
　　用民間未盡小錢又展限三月収買非特滇銅可<lb/>
　　停即加辦洋銅亦可緩<lb/>
上善之三十五年兼署漕運總督三十六年春<lb/>
上廵幸山東髙晉自江南趨<lb/>
<pb n="KR2m0053_WYG_157-41b"/>
　覲行在<lb/>
賜詩曰壌接因来輦路迎六年一日此丹誠防河積榖<lb/>
　胥籌度察吏安民属老成省嵗稔多原致喜任官賢<lb/>
　少輒為怦俞哉回任勤諸政豈在劬勞扈蹕行五月<lb/>
　　晉<lb/>
　文華殿大學士兼禮部尚書仍㽞兩江總督任八月<lb/>
上以髙晉明練河防<lb/>
詔㑹同侍郎裘曰修總督楊廷璋籌勘永定河蕆事後<lb/>
<pb n="KR2m0053_WYG_157-42a"/>
　　　詣<lb/>
　　闕恭祝<lb/>
皇太后萬夀十一月<lb/>
　賜青狐端罩在<lb/>
　　紫禁城内騎馬是月回縂督任四十年七月河東縂<lb/>
　　　河姚立徳奏請蜀山湖収蓄伏秋汛水工部以向<lb/>
　　　例於十一月煞壩収蓄汶河清水議駁<lb/>
　上以十一月水落歸槽汶水漸㣲不足備来年濟運<lb/>
<pb n="KR2m0053_WYG_157-42b"/>
　命髙晉㑹同立徳山東廵撫楊景素確勘議奏九月㑹<lb/>
　　　奏蜀山湖周六十五里在汶河南運河東素名水<lb/>
　　　櫃濟南北運臨汶有永定永安永㤗三斗門臨運<lb/>
　　　有金綫利運二草閘用資蓄洩乾隆二十八年運<lb/>
　　　河道李清時詳請酌定伏秋汛内収水以九尺八<lb/>
　　　寸為度縁湖東北只馬荘一泉入湖全頼収蓄汶<lb/>
　　　水始敷全漕應用此歴年籌辦濟漕之章程也必<lb/>
　　　俟十一月始収清水誠如<lb/>
<pb n="KR2m0053_WYG_157-43a"/>
聖諭不足存瀦濟運查蜀山湖為苐一水櫃向定九尺<lb/>
　　七八寸不無過拘請以一丈一尺為率從之四十<lb/>
　　一年總河呉嗣爵奏黄河兩腮<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>髙中間溝槽窄<lb/>
　　狹洪湖運河<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>墊現在清口開挑引河帶水澇挖<lb/>
　　恐於事無濟<lb/>
命髙晉同薩載籌酌奏覆五月奏言康熙初年黄河海<lb/>
　　口積沙横亘二十餘里黄河從東北紆廻入海河<lb/>
　　臣董安國創築攔黄大壩另闢馬家港口去路不<lb/>
<pb n="KR2m0053_WYG_157-43b"/>
　　暢轉致上㳺易潰康熙三十八年拆攔黄大壩仍<lb/>
　　由故道入海即今之大通口是也查該處海水黄<lb/>
　　水交接兩岸接生淤灘南岸遂有新淤尖尖頭洋<lb/>
　　之名北岸有二浤三浤四浤之名現今海口距從<lb/>
　　前王家港地方四十餘里灘勢愈長海口愈遠近<lb/>
　　年黄水倒灌致通湖引河淤墊清水不能暢出清<lb/>
　　江淮安一帶運道停沙清口以外黄河兩腮勢髙<lb/>
　　上年秋間豐碭南岸丁家集外灘民堰刷塌溜向<lb/>
<pb n="KR2m0053_WYG_157-44a"/>
　　南趨黄水從毛城舖滾壩旁流徐州以下銅沛邳<lb/>
　　睢宿虹桃源黄河水緩沙停惟有浚清口以内通<lb/>
　　湖引河停淤使清水暢出與黄水滙流東注并力<lb/>
　　刷沙則黄河不濬自深海口不疏自治查向年通<lb/>
　　湖引河五道暢注禦黄鮮有倒灌今年湖水未能<lb/>
　　暢出遇黄水盛漲力不相抵必致倒灌一經倒灌<lb/>
　　則引河復淤非特不能刷沙黄運兩河又不免淤<lb/>
　　墊湏于冬春湖水消時依各引河寛長丈尺兩頭<lb/>
<pb n="KR2m0053_WYG_157-44b"/>
　　煞壩挑深并将清口東西壩址移下一百六十丈<lb/>
　　在平城臺建築使清水源遠流長出口之勢有力<lb/>
　　於陶荘迤上積土之北開引河一道使黄水繞北<lb/>
　　下注清水暢行至周家荘㑹黄東注不獨可免倒<lb/>
　　灌而二凟并流攻刷黄河兩腮浮<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>及海口積沙<lb/>
　　均可漸次刷深下㳺深通則黄河上流可免停<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>
　　且洪湖無壅堰圩磚石工程常資穏固惠濟祠埽<lb/>
　　工更可化險為平得<lb/>
<pb n="KR2m0053_WYG_157-45a"/>
㫖此奏皆合機宜形勢是治淮黄一大闗鍵屆時妥為<lb/>
　之是年冬入<lb/>
覲髙晉年七十<lb/>
御書鈞莭延禧額<lb/>
賜之四十二年八月奏豐碭廳属唐家灣倒勾引河洩<lb/>
　　黄河盛漲由毛城舗石壩下注歴洪河濉河滙歸<lb/>
　　洪澤湖每年伏秋大汛徐城水誌長至一丈一尺<lb/>
　　五寸始開放減洩查倒勾引河居徐城上㳺距徐<lb/>
<pb n="KR2m0053_WYG_157-45b"/>
　　城二百里徐城水誌長至一丈一尺五寸上㳺水<lb/>
　　已逾誌迨輾轉開放徐城水誌已不止一丈一尺<lb/>
　　五寸矣奔騰下注流行不及致洪濉二河壅遏臨<lb/>
　　河之蕭縣宿州靈壁每致被淹與其減于既漲之<lb/>
　　後莫若洩其未漲之先應請嗣後水誌以唐家灣<lb/>
　　為凖俟長至九尺五寸即将倒勾引河草壩啟放<lb/>
　　殺其盛漲由毛城舖及時分洩<lb/>
上善之四十三年四月赴浙㑹同廵撫王亶望相度海<lb/>
<pb n="KR2m0053_WYG_157-46a"/>
　　塘詳見亶望傳七月<lb/>
命赴豫堵築儀封漫口時舊河已淤成陸髙晉籌於漫<lb/>
　　水口門分東西壩堵築就舊有順堤河淤十八堡<lb/>
　　外灘起至翟家荘開引河達入舊河並浚舊河淤<lb/>
　　以暢水勢堵築十八堡缺口攔順堤河水歸新開<lb/>
　　引河切去十六堡口門對㟁灘嘴奏入報<lb/>
聞九月時和驛漫口風暴刷深全河溜注口門髙晉請<lb/>
　　交部議處得<lb/>
<pb n="KR2m0053_WYG_157-46b"/>
㫖寛免十月以徇隱髙樸盗賣官玉部議革任<lb/>
詔免革任註冊十二月時和驛八堡漫口合龍後儀封<lb/>
　　新修埽工蟄䧟請交部嚴加議處<lb/>
諭曰時和儀封兩處本應同時合龍前此髙晉等因時<lb/>
　和驛水深沙活施工稍艱而儀封溜勢平緩辦理較<lb/>
　易即先将儀封堵閉亦属乘便巧辦先完一工之意<lb/>
　如果經理得宜俾無後患未為不可今新収埽工復<lb/>
　因溜勢湍激致有蟄塌之事則工作原未穏固可知<lb/>
<pb n="KR2m0053_WYG_157-47a"/>
　髙晉等督辦何事責無可辭着交部嚴加議處部議<lb/>
　　革任<lb/>
詔免革任註冊尋㑹奏儀封漫水由順堤河奪路直達<lb/>
　　考城其儀封十五堡以上堤外尚有淤灘至十六<lb/>
　　堡漫口逼近河身土性鬆浮口門上下刷深河身<lb/>
　　北髙南下引河在北非将河水湧髙不能掣溜北<lb/>
　　趨注正河但河水一經湧髙壩工難免蟄裂須将<lb/>
　　引河再深三四尺正河底接挖深溝六百餘丈将<lb/>
<pb n="KR2m0053_WYG_157-47b"/>
　　兩壩進埽築實金門兩旁邉埽加寛三四丈口門<lb/>
　　収至二三丈時多壓厚土俟引河挑深水勢湧髙<lb/>
　　開放掣溜後再将壩工堵築則合龍時水勢平稳<lb/>
　　可期鞏固得<lb/>
㫖宜即妥速為之是月卒四十四年正月<lb/>
諭曰髙晉品行端醇材猷練達老成敦樸體用兼優由<lb/>
　州縣洊陟封疆宣勤奉職敡歴多年自簡畀綸扉仍<lb/>
　管兩江總督秉公持正董率有方其兼管南河事務<lb/>
<pb n="KR2m0053_WYG_157-48a"/>
　亦能經理得宜深資倚任昨以豫省漫口工程緊要<lb/>
　特令騎赴工次督辦堵築事宜近據袁守侗等奏其<lb/>
　染患痰咯之症不能眠食即𣲖乾清門侍衛布彦達<lb/>
　賚帶同太醫院堂官陳世倌馳往診視並諭安心調<lb/>
　養以兾速痊兹聞溘逝深為軫惜著仍𣲖乾清門侍<lb/>
　衛布彦達賚馳驛前徃奠醊並加恩入祀賢良祠其<lb/>
　任内革職降級註冊之案俱著開復應得䘏典該部<lb/>
　察例具奏<lb/>
<pb n="KR2m0053_WYG_157-48b"/>
予祭𦵏如例謚文端復<lb/>
賜輓辭曰本以修堤藉碩謨詎虞病不起中都祗縁下<lb/>
　楗虧工屡更值僨轅敗事殊漠不闗心豈卿也愁因<lb/>
　致疾究忠乎考終入祀夫何恨寜識懐賢痛惜吾三<lb/>
　　月<lb/>
上製懐舊詩列入五督臣詩曰從来擢督撫徳才量並<lb/>
　重以此下僚中百無一二中自知縣起者<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斯必超<lb/>
　衆晉也實其人故悉下情洞更兼習河務要任久倚<lb/>
<pb n="KR2m0053_WYG_157-49a"/>
　用乃以治河决来豫屡稽功憤懣因致疾不起誠堪<lb/>
　痛歴歴懐舊臣中外資經綜而予未歇肩籲俊期與<lb/>
　共子書麟官至兩江總督<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0053_WYG_157-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定八旗通志卷一百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_189-1a"/>
　欽定四庫全書<lb/>
　欽定八旗通志卷一百七十五<lb/>
　　人物志五十五<lb/>
　　　大臣傳四十一<hi>滿洲正藍旗一爾達珠瑚山達海  蘇嚕邁  逹  漢  阿    薩</hi>
　　　<hi>璧翰阿鄂莫克圖爾布當雅鄂羅塞臣球    爾津  科  崑    秦</hi>　<hi>覺羅郎</hi>
　　　　達珠瑚<hi>子翁阿岱</hi>
　　　達珠瑚姓兆嘉其先世居訥殷祖曰達爾楚<lb/>
　　國初時來歸後𨽻滿洲正藍旗達珠瑚初任佐領從<lb/>
<pb n="KR2m0053_WYG_189-1b"/>
太祖髙皇帝征烏拉斬級四十大兵克西林屯俘其人以<lb/>
　　　歸敵衆追襲達珠瑚還擊敗之斬級五十旋率兵<lb/>
　　　征葉赫斬級三百俘五十人又遇越界採葠者斬<lb/>
　　　三十人俘六人敵侵我寜古塔境達珠瑚率䕶軍<lb/>
　　　出戰斬敵一將兵百人獲甲百馬三百叙功授三<lb/>
　　　等男天命十年率兵征東海瓦爾喀部凱旋<lb/>
太祖出郊宴勞之明年征卦勒察部俘人户獲馬牛無算<lb/>
太宗文皇帝即位擢列十六大臣佐理鑲黄旗事天聰元<lb/>
<pb n="KR2m0053_WYG_189-2a"/>
　　　年大兵征朝鮮克義州留兵駐守<lb/>
命達珠瑚分統之後復率兵征瓦爾喀斬獲甚衆軍還為<lb/>
　　　俘卒所害年六十有三八年以其子翁阿岱襲爵<lb/>
　　　㑹大兵復征瓦爾喀<lb/>
諭諸將曰前所遣達珠瑚以疎遇害念其効力年久著有<lb/>
　勞績方令承襲世職爾等未能如逹珠瑚之功倘不自<lb/>
　慎欲希格外之恩不可得也<lb/>
世祖章皇帝順治十二年追諡襄敏視一品大臣例立碑<lb/>
<pb n="KR2m0053_WYG_189-2b"/>
　　　翁阿岱初任佐領既襲父爵管㕘領事随都統巴<lb/>
　　　竒蘭薩穆什喀征呼爾哈部有功加一雲騎尉崇<lb/>
　　　徳三年授工部副理事官四年擢都察院㕘政兼<lb/>
　　　正藍旗副都統五年正月奉<lb/>
命同副都統多積禮率兵防禦錦州稽察叛逃六年大軍<lb/>
　　　圍錦州駐營城南山巔明總督洪承疇集衆松山<lb/>
　　　以步兵来犯我左翼兵戰失利翁阿岱時守右翼<lb/>
　　　營率兵突前衝擊敵乃潰走追擊之山下敗其騎<lb/>
<pb n="KR2m0053_WYG_189-3a"/>
　　　兵復與㕘領鰲拜率䕶軍破敵步兵營捷<lb/>
聞得<lb/>
優賚尋合兩翼兵擊敵松山薄營力戰歿扵陣<lb/>
賜䘏白金千兩晉爵一等男無子以其弟之子濟木布襲<lb/>
　　　　達海<hi>子拉們</hi>
　　　逹海滿洲正藍旗人世居覺爾禅以地為氏祖博<lb/>
　　　洛扵<lb/>
　　國初歸附父愛宻禪官至散秩大臣逹海其第三子<lb/>
<pb n="KR2m0053_WYG_189-3b"/>
　　　也九嵗讀書能通清漢文義弱冠<lb/>
太祖髙皇帝召直文館凡<lb/>
　　國家與明及䝉古朝鮮詞命悉出其手有<lb/>
詔旨應兼漢文音者亦承<lb/>
命傳宣悉當<lb/>
上意旋奉<lb/>
命譯明會典及素書三略天聰三年十月<lb/>
太宗文皇帝親統大兵征明十二月破滿桂等四總兵軍<lb/>
<pb n="KR2m0053_WYG_189-4a"/>
上不欲究武遣達海賫書與明議和明人閉闗不啟踰日<lb/>
　　　復賫書二分置德勝安定二門外旋回軍由遵化<lb/>
　　　畧地而歸四年正月從大兵征明至沙河驛以漢<lb/>
　　　語諭降其衆至永平乘夜攻其城克之<lb/>
上命達海執黄旗登城諭官軍百姓薙髮來降城中望見<lb/>
車駕環跪呼萬嵗時貝勒阿巴泰等率明投誠副將孟喬<lb/>
　　　芳楊文魁逰擊楊聲遠自永平入<lb/>
見達海承<lb/>
<pb n="KR2m0053_WYG_189-4b"/>
㫖慰勞之先是三屯營漢兒莊俱已歸順既而明兵襲三<lb/>
　　　屯營<lb/>
上慮漢兒莊降人復叛令達海與啟心郎穆成格副将石<lb/>
　　　廷柱等率兵往偵以漢語諭之遂撫定漢兒莊四<lb/>
　　　月貝勒大臣等將自永平凱旋<lb/>
上令從容謁見所行事宜即令來使奏聞逹海𫝊<lb/>
諭還奏悉稱<lb/>
㫖是年繙譯書成授三等輕車都尉五年七月<lb/>
<pb n="KR2m0053_WYG_189-5a"/>
賜號巴克什九月從攻大凌河既破明兵擒監軍道張春<lb/>
　　　等文武三十三人達海宣<lb/>
上恩徳諭之降十月復偕石廷柱招明總兵祖大夀先遣<lb/>
　　　陣獲㕘將姜新入城既而新偕大凌河遊擊韓棟<lb/>
　　　至𫝊大夀意曰乞使石副將過濠將布心腹於麾<lb/>
　　　下達海曰未奉<lb/>
上命不敢令往棟因送大夀子為質乃使廷柱往與大夀<lb/>
　　　語越日遂降十一月<lb/>
<pb n="KR2m0053_WYG_189-5b"/>
上宴歸降各官達海𫝊<lb/>
諭慰勞如初十二月議定朝賀禮儀明年三月詳定<lb/>
　　國書字體初<lb/>
太祖指授文臣額爾徳尼及噶葢創立<lb/>
　　國書形聲規模大體略具達海繼之増為十二字頭<lb/>
　　　至是<lb/>
上諭達海曰國書十二字頭向無圈㸃上下字雷同無别<lb/>
　幼學習之遇書中尋常語言視其文義猶易通曉若人<lb/>
<pb n="KR2m0053_WYG_189-6a"/>
　名地名必致錯誤爾可酌加圈㸃以分晰之則音義明<lb/>
　曉於字學更有禆益矣逹海遵<lb/>
㫖尋繹酌加圈㸃又以<lb/>
　　國書與漢字對音未全者于十二字頭正字之外増<lb/>
　　　添外字猶有不能盡叶者則以兩字連寫切成其<lb/>
　　　切音較漢字更為精當由是<lb/>
　　國書之用益偹是年六月病逾月卒疾亟時<lb/>
上召侍臣垂淚諭曰朕以逹海偶爾疾病猶異其痊愈今<lb/>
<pb n="KR2m0053_WYG_189-6b"/>
　聞病篤深軫朕懐其及身未曽寵任當優恤其子爾等<lb/>
　以朕言告之<lb/>
賜蟒縀令侍臣賫往逹海聞<lb/>
命感愴垂淚已不能言矣時方譯通鑑六韜孟子三國志<lb/>
　　　大乘經未竣而卒七年二月<lb/>
詔以其長子雅秦降一等襲職授騎都尉仍管佐領文臣<lb/>
　　　例無世職盖異數也十年二月<lb/>
上以逹海通漢書習典故為國宣力注念不忘復<lb/>
<pb n="KR2m0053_WYG_189-7a"/>
召見其子三人<lb/>
賜饌<lb/>
賜幣并<lb/>
諭其次子辰徳勤習漢書<lb/>
賜達海諡曰文成雅秦别有傳第三子拉捫以前鋒統領<lb/>
　　　從征逆藩吳三桂與賊戰衡州殁於陣贈雲騎尉<lb/>
　　　達海少子常額當雅秦卒後<lb/>
特授學士雅秦子禪布康熙八年任秘書院學士為達海請<lb/>
<pb n="KR2m0053_WYG_189-7b"/>
賜立碑得<lb/>
㫖達海巴克什通滿漢文字於滿書字加添圈㸃令其分<lb/>
　明又照漢字增造字樣於今賴之念其効力年久著有<lb/>
　勤勞著仍追立石碑<lb/>
　　　　蘇嚕邁<hi>子蘇爾濟鄂洛順翁鄂洛</hi>
　　　蘇嚕邁滿洲正藍旗人姓嵩佳世居棟鄂部父遜<lb/>
　　　扎哩<lb/>
太祖高皇帝時來歸授其長子蘇巴海為佐領蘇嚕邁其<lb/>
<pb n="KR2m0053_WYG_189-8a"/>
　　　次子也天命三年蘇嚕邁從<lb/>
上征明撫順樹雲梯攻城蘇嚕邁先登克之六年授佐<lb/>
　　　領<lb/>
上統大軍取瀋陽遼陽蘇嚕邁並從征有功<lb/>
太宗文皇帝天聰元年随大貝勒阿敏征朝鮮薄義州城<lb/>
　　　蘇嚕邁率二十人先登諸軍繼之遂取義州俘獲<lb/>
　　　無算三年從<lb/>
上征明攻克洪山口城予騎都尉世職四年春<lb/>
<pb n="KR2m0053_WYG_189-8b"/>
上統師圍永平<lb/>
命副都統阿山葉臣等率勇敢士二十四人乘夜攻城蘇<lb/>
　　　嚕邁與焉城上鎗礮交發蘇嚕邁面中鎗不退乘<lb/>
　　　敵礮裂自焚遂冒火樹雲梯登城大軍繼進取永<lb/>
　　　平<lb/>
上遣醫診視鎗傷<lb/>
賜號巴圖魯<lb/>
賫牲畜布帛晋世職為三等輕車都尉尋征明旅順口及<lb/>
<pb n="KR2m0053_WYG_189-9a"/>
　　　寜逺被重傷得<lb/>
優賚崇徳元年隨武英郡王阿濟格征明北京入邉時攻<lb/>
　　　鵰鶚城中礮傷口因以殘疾家居順治七年九月<lb/>
　　　三遇<lb/>
恩詔晋爵三等男康熙元年十一月卒<lb/>
賜祭𦵏如典禮諡勤勇次子遜塔襲爵仕至副都統長子<lb/>
　　　蘓爾濟初任前鋒侍衛順治元年随睿親王多爾<lb/>
　　　衮討流賊李自成同前鋒統領錫特庫擊敗賊將<lb/>
<pb n="KR2m0053_WYG_189-9b"/>
　　　唐通于一片石三年随端重親王博洛征福建敗<lb/>
　　　明總兵姜正希于汀州叙功予雲騎尉世職遇<lb/>
恩詔晉騎都尉七年卒無子以蘇嚕邁之第三子三塔哈<lb/>
　　　襲第四子鄂洛順初任二等䕶衛康熙十四年随<lb/>
　　　建威將軍佛尼埒討逆藩吳三桂由陜西進四川<lb/>
　　　擊敗偽總兵髙定尋授䕶軍㕘領二十九年調前<lb/>
　　　鋒㕘領隨裕親王福全征噶爾丹有功三十年任<lb/>
　　　江寧副都統三十四年擢江寧將軍四十四年七<lb/>
<pb n="KR2m0053_WYG_189-10a"/>
　　　月卒<lb/>
予祭葬如例第五子翁鄂洛初襲兄三塔哈騎都尉世職<lb/>
　　　康熙二十年随征南大將軍賚塔討逆孽吳世璠<lb/>
　　　由廣西進師偽將軍何繼祖擁衆據石門坎翁鄂<lb/>
　　　洛與都統希福等擊敗之繼祖遁據黃草壩與賊<lb/>
　　　將詹養王有功等合兵拒戰翁鄂洛復大敗賊衆奪<lb/>
　　　其營詹養王有功俱就擒師至雲南殱賊黨胡國<lb/>
　　　柄復追𠞰賊将馬寳巴養元等凱旋叙功晉三等<lb/>
<pb n="KR2m0053_WYG_189-10b"/>
　　　輕車都尉世職尋卒以其子鄂竒襲騎都尉兼一<lb/>
　　　雲騎尉世職<lb/>
　　　　達爾漢<lb/>
　　　達爾漢姓郭絡羅初𨽻滿洲鑲黄旗後改𨽻正藍<lb/>
　　　旗父揚舒為沾河寨長<lb/>
太祖高皇帝時率所部來歸尚長公主為額駙從征尼堪<lb/>
　　　外蘭攻薩爾滸城以計擒其長諾密納而誅之嗣<lb/>
　　　從征屢有功及卒<lb/>
<pb n="KR2m0053_WYG_189-11a"/>
太祖親臨其䘮逹爾漢為長公主所出初任佐領尚和碩<lb/>
　　　公主為額駙從征葉赫誅其貝勒錦台什積功授<lb/>
　　　一等男<lb/>
太宗文皇帝即位擢列八大臣任鑲黄旗都統隨大貝勒<lb/>
　　　代善征扎嚕特部單騎追擒其台吉以歸復征棟<lb/>
　　　䕫俘古穆楚赫爾及杜喀爾代青多爾濟三塔布<lb/>
　　　囊父子晋爵三等子天聰元年隨大軍征朝鮮克<lb/>
　　　義州定州安州斬其府尹李筦等朝鮮國王李倧<lb/>
<pb n="KR2m0053_WYG_189-11b"/>
　　　請議和逹爾漢與都統納穆泰等涖盟師還<lb/>
上賜宴勞之復從<lb/>
上征明攻錦州有功先是貝勒阿巴泰因<lb/>
賜宴時不得與大貝勒並列使逹爾漢以耻與子弟列坐<lb/>
　　　意代奏<lb/>
上諭逹爾漢曰爾宜勸諭之奏朕何為者至是察哈爾使<lb/>
　　　臣昻坤等來歸設宴阿巴泰復使納穆泰申奏<lb/>
上以逹爾漢有啓𨗳貝勒之責前此不能勸諭而以其言<lb/>
<pb n="KR2m0053_WYG_189-12a"/>
　　　入奏<lb/>
命觧都統任尋復之三年從攻遵化率鑲黃旗兵攻北面<lb/>
　　　之西克其城四年敖漢奈曼諸䝉古兵從征明攻<lb/>
　　　昌黎不克<lb/>
詔遣達爾漢與都統喀克篤禮等率兵千人馳赴應援達<lb/>
　　　爾漢進攻又不克㑹永平灤州皆下有<lb/>
詔班師遂焚其近城廬舍而還五年三月<lb/>
上諭八大臣指陳政事闕失達爾漢奏曰臣以微賤之軀<lb/>
<pb n="KR2m0053_WYG_189-12b"/>
　　　拔至大臣之列如<lb/>
　　國家果有過舉豈敢不言既無闕失指諫何從至于<lb/>
　　　小民懐怨實有自來豈有政治和平而致怨者臣<lb/>
　　　請自今洗心正已矢公審㫁以協羣情凡有所見<lb/>
　　　盡心直告以圖報稱而已七月從攻大凌河城率<lb/>
　　　本旗兵圍北面之東深溝築壘與都統楞額禮等<lb/>
　　　環城固守八月明人以步騎五百出戰逹爾漢率<lb/>
　　　八十人擊敗之越日敵復出兵誘戰又率本旗兵<lb/>
<pb n="KR2m0053_WYG_189-13a"/>
　　　邀擊明兵堕壕死者百餘人六年從<lb/>
上親征察哈爾軍次哈納崖逹爾漢從者䝉古二人于軍<lb/>
　　　中盗良馬六潜奔察哈爾告以大軍至林丹汗舉<lb/>
　　　部西奔驅歸化城富户及牲畜盡渡黃河而去逹<lb/>
　　　爾漢坐家人漏洩軍情降爵一等男七年明登州<lb/>
　　　㕘將孔有徳以所部及戰艦來降逹爾漢與都統<lb/>
　　　篇古駐兵江岸守其船八年復從征察哈爾遂入<lb/>
　　　明上方堡毁其邉墻進畧朔州分兵直抵宣府右<lb/>
<pb n="KR2m0053_WYG_189-13b"/>
　　　衛是嵗<lb/>
命免功臣徭役逹爾漢與焉並増給佐領下人户九年<lb/>
上遣諸貝勒統師征明山西<lb/>
命逹爾漢同都統阿山等營于要地制明寜錦兵使不得<lb/>
　　　西援途遇敵兵八百共擊敗之斬錦州副将劉應<lb/>
　　　選凱還得<lb/>
賞所俘獲崇徳元年五月都統篇古拜音圖譚泰葉臣阿<lb/>
　　　山石廷柱奏劾都統伊爾登䜛謗諸王及大臣下<lb/>
<pb n="KR2m0053_WYG_189-14a"/>
　　　法司勘訊逹爾漢助伊爾登訴辯以證辭先後互<lb/>
　　　異坐罸鍰是月武英郡王阿濟格征明攻順義縣<lb/>
　　　逹爾漢率本旗兵先登叙功晋爵一等子尋以克<lb/>
　　　順義城不謀固守致敵復攻䧟且縱兵離伍為敵<lb/>
　　　所殺坐罰鍰奪所俘獲十二月随征朝鮮明年部<lb/>
　　　議朝鮮王李倧謁<lb/>
上時逹爾漢亂班釋甲又扵<lb/>
上前言不飲酒出輙私飲并論其失察狥情諸罪應罰鍰<lb/>
<pb n="KR2m0053_WYG_189-14b"/>
　　　追奪<lb/>
賞賜得<lb/>
㫖罰鍰以懲六年隨鄭親王濟爾哈朗等征錦州師還部<lb/>
　　　議逹爾漢于王召議禦敵時不即至及䕶軍統領<lb/>
　　　鰲拜擊敗明步兵逹爾漢妄謂敵兵為豫親王多<lb/>
　　　鐸所敗且嗾副都統翁阿岱等與諸䕶軍爭功坐<lb/>
　　　革世爵并罷都統任順治元年卒年五十有五長<lb/>
　　　子鄂羅塞臣别有𫝊<lb/>
<pb n="KR2m0053_WYG_189-15a"/>
　　　　阿山<lb/>
　　　阿山姓伊爾根覺羅世居穆溪<lb/>
太祖高皇帝時阿山與其弟阿逹海濟爾垓噶頼從父阿<lb/>
　　　爾塔什率七村户口來歸𨽻滿洲正藍旗<lb/>
太祖以宗室女妻阿爾塔什為額駙而以阿山與阿逹海<lb/>
　　　等令大貝勒代善轄之阿山以大貝勒置之閒散<lb/>
　　　觖望有異志與諸弟及其子塞嚇等逃之明<lb/>
太祖命収其孥遣兵往追斃其二子阿山至明界明臺軍<lb/>
<pb n="KR2m0053_WYG_189-15b"/>
　　　戮其從人于是阿山惶懼與阿達海等復歸請罪<lb/>
上以其悔罪來也<lb/>
宥之而還其孥不令屬代善置諸<lb/>
左右備使令責立後効天命六年從征遼陽有功授二等<lb/>
　　　輕車都尉世職<lb/>
太宗文皇帝嗣統擢居十六大臣之列佐理正白旗事扎<lb/>
　　　魯特之役阿山奉<lb/>
命與都統楞額禮率六百人入巴林多俘獲還晋爵三等<lb/>
<pb n="KR2m0053_WYG_189-16a"/>
　　　男天聰元年從征朝鮮攻克義州城三年同額駙<lb/>
　　　揚古利至雅爾古偵軍事遇明故將毛文龍部下<lb/>
　　　採葠者擊斬甚衆大兵征明從攻洪山口取其城<lb/>
　　　趨燕京軍于城西南隅阿山同㕘領圖魯什周視<lb/>
　　　敵營請速進攻<lb/>
上是其言<lb/>
命即以是夜三鼓列陣明日陣獲其總兵麻登雲等四年<lb/>
　　　圍永平乘夜力戰㑹城上砲裂藥發阿山與副都<lb/>
<pb n="KR2m0053_WYG_189-16b"/>
　　　統葉臣以猛士二十四人冒火登諸軍繼進大破<lb/>
　　　之遂取永平<lb/>
太宗嘉其驍勇晋三等子五年從征大凌河率鋭騎偵錦<lb/>
　　　州松山路俘獲明兵其守将來援阿山與前鋒統<lb/>
　　　領勞薩以兵三百敗其衆二千斬首百餘級獲三<lb/>
　　　纛<lb/>
上特召至酌以金巵尋授都統六年<lb/>
上統大軍親征察哈爾阿山與副都統布爾吉先率兵防<lb/>
<pb n="KR2m0053_WYG_189-17a"/>
　　　邉聞<lb/>
駕臨西拉木倫河以衆來㑹遂奉<lb/>
命率八旗将領及精兵三百人徃助圖魯什前哨軍值察<lb/>
　　　哈爾汗道遁乃還復率兵防邉捕斬逋逃蒙古五<lb/>
　　　人以獻明年與布爾吉往偵鹿島俘獲甚多八年<lb/>
　　　三月與圖魯什等禀受<lb/>
方畧至明錦州畧地貝勒岳託謂圖魯什曰軍中調遣事<lb/>
　　　宜當就阿山商之勿違其言遂往畧地獲牲畜五<lb/>
<pb n="KR2m0053_WYG_189-17b"/>
　　　月復從征察哈爾収集䝉古之潰亡者以歸十二<lb/>
　　　月<lb/>
詔免功臣徭役阿山與焉並給呼爾哈俘百編属佐領九<lb/>
　　　年明國聞我師征山西將調山海闗兵往援<lb/>
上命貝勒多鐸軍廣寧阿山與都統石廷柱領前鋒兵四<lb/>
　　　百先趨錦州㑹明副將劉應選劉成功等引兵三<lb/>
　　　千五百人來禦遇于大凌河未及戰貝勒兵疾馳<lb/>
　　　繼至自山而下士馬騰藉軍容甚盛敵望塵驚潰<lb/>
<pb n="KR2m0053_WYG_189-18a"/>
　　　阿山突入掩擊我軍分路追𠞰陣斬應選擒逰擊<lb/>
　　　曺得功等四員殱其兵五百人復攻克臺堡一凱<lb/>
　　　旋<lb/>
上率諸貝勒郊勞<lb/>
賜良馬鎧甲以旌異之崇徳元年隨武英郡王阿濟格征<lb/>
　　　明攻下鵰鶚長安嶺二城又率本旗兵攻克東安<lb/>
　　　縣師還明兵來追阿山殿後擊斬畧盡既班師<lb/>
迎勞如初是役也以出邉先歸不俟後軍俱至論奪所俘<lb/>
<pb n="KR2m0053_WYG_189-18b"/>
　　　獲二年與葉臣率左翼舟師攻皮島西北隅先登<lb/>
　　　克之斬守将沈世魁晉一等子予世襲四年部臣<lb/>
　　　追論阿山于朝鮮王謁<lb/>
上時亂班釋甲及士卒離伍諸罪坐罰贖六年二月隨睿<lb/>
　　　親王多爾衮圍廣寜先登斬敵襲其城有俘獲三<lb/>
　　　月随征錦州以聴從睿親王離城逺駐私遣兵歸<lb/>
　　　家論死<lb/>
命改輸罰鍰八月復攻錦州掘濠環守敗松山騎兵之援<lb/>
<pb n="KR2m0053_WYG_189-19a"/>
　　　錦州者錦州兵突圍出犯我營松山守將潜謀奪<lb/>
　　　我紅衣礮阿山連擊敗之七年三月部議錦州兵<lb/>
　　　犯鑲黄旗營貝子尼堪不察舉我軍之未戰者阿<lb/>
　　　山坐狥情附和應論罰有<lb/>
詔寛免先是阿山從武英郡王出征時欲奏其雄縣石橋<lb/>
　　　㑹戰功属稿啟王王曰石橋㑹戰無殺敵俘獲功<lb/>
　　　無可書取其奏稿削之既而阿山子塞赫與䕶軍<lb/>
　　　洪科忿爭洪科遂訐塞赫随征雄縣石橋退縮事<lb/>
<pb n="KR2m0053_WYG_189-19b"/>
　　　兵部以問武英郡王王以削阿山奏稿為證及詢<lb/>
　　　阿山阿山又曰石橋未甞交戰亦未甞以疏稿啟<lb/>
　　　王及察疏稿王言實于是部臣議曰阿山邀功則<lb/>
　　　云我曽交戰聞訐其子退縮則云未甞對敵誕妄<lb/>
　　　偏袒應革世職罷都統任尋又以私取外藩蒙古<lb/>
　　　進獻財物事論罪應奪所俘獲並得<lb/>
㫖寛貰令罰贖十月奉<lb/>
命與饒餘貝勒阿巴泰復征明入牆子嶺取邉城至兖州<lb/>
<pb n="KR2m0053_WYG_189-20a"/>
　　　屢敗敵兵分遣將領攻拔數城<lb/>
恩賞銀幣順治元年從擊流賊李自成於山海闗自成敗<lb/>
　　　走阿山復偕左翼副都統阿哈尼堪右翼都統瑪<lb/>
　　　喇希濟蒲津擊破之遂同諸将鎮守平陽二年叙<lb/>
　　　功晉爵三等公是時西安已定豫親王多鐸移師<lb/>
　　　安撫河南進取江南阿山奉<lb/>
詔與諸将各領所部從至泗州與瑪喇希等取淮河橋遂<lb/>
　　　渡淮攻拔揚州進次揚子江明鎮海伯鄭鴻逵等<lb/>
<pb n="KR2m0053_WYG_189-20b"/>
　　　以水師扼瓜洲及儀徵阿山率舟師浮運河而南<lb/>
　　　與右翼舟師分列大江東西岸敵至則以礟夾擊<lb/>
　　　之遂攻下江寧追擒明福王朱由菘于蕪湖江南<lb/>
　　　既定同貝勒博洛及都統拜音圖招撫浙江軍次<lb/>
　　　杭州明潞王朱常淓迎降嘉興湖州紹興寜波嚴<lb/>
　　　州皆下凱旋<lb/>
賜金銀鞍馬三年正月巫者薩海以阿山佐領下雅巴海<lb/>
　　　之妻與人私通事告阿山阿山信之徙雅巴海而<lb/>
<pb n="KR2m0053_WYG_189-21a"/>
　　　幽其妻雅巴海妻奔逸訴于刑部部鞫訊得薩海<lb/>
　　　誣告状阿山坐妄聴巫言削爵罷都統任旋復授<lb/>
　　　一等子四年五月卒子塞赫襲<lb/>
　　　　薩璧翰<hi>子喀爾沁孫喀爾弼</hi>
　　　薩璧翰滿洲正藍旗人姓納喇先世居輝發父三<lb/>
　　　檀<lb/>
太祖高皇帝時率屬来歸任佐領既卒薩璧翰與其兄薩<lb/>
　　　珠瑚並授佐領<lb/>
<pb n="KR2m0053_WYG_189-21b"/>
太宗文皇帝即位以薩璧翰列十六大臣管正藍旗副都<lb/>
　　　統事天聰五年設六部為户部承政是年八月從<lb/>
上征明圍大凌河城明總兵祖大夀遣兵出城来犯薩璧<lb/>
　　　翰舍騎步戰逐敵薄壕獲馬一敵哭于城上發礮<lb/>
　　　矢我軍士巴遜歿于陣薩璧翰衝入敵陣取其屍<lb/>
　　　以還八年五月<lb/>
上親統大軍征察哈爾以貝勒濟爾哈朗留守<lb/>
　　盛京薩璧翰同副都統蒙阿圖副之十一月考滿予<lb/>
<pb n="KR2m0053_WYG_189-22a"/>
　　　騎都尉世職崇徳二年大軍征朝鮮及明皮島凱<lb/>
　　　旋薩璧翰同其兄薩珠瑚首貝子碩託𨼆匿貝勒<lb/>
　　　岳託所獲馬又以死于皮島之厮役六人詭稱甲<lb/>
　　　士冒領賞賚碩託坐罰鍰薩璧翰族属初𨽻碩託<lb/>
　　　下至是奉<lb/>
命改籍饒餘貝勒阿巴泰㑹薩璧翰之從子侍衛烏逹禮<lb/>
　　　随征朝鮮私携葢州駐防甲士為厮役事覺薩璧<lb/>
　　　翰坐失察革世職三年裁六部承政各一員改薩<lb/>
<pb n="KR2m0053_WYG_189-22b"/>
　　　璧翰為吏部右㕘政四年列議政大臣六年八月<lb/>
　　　随大軍圍明錦州明援兵自松山誘戰薩璧翰被<lb/>
　　　創卒于軍長子哈楚罕襲佐領次子喀爾沁亦任<lb/>
　　　佐領康熙十三年擢䕶軍㕘領随大軍討逆藩吴<lb/>
　　　三桂攻沅江縣被創<lb/>
賚銀五十兩先後得功牌三十六三十五年隨撫逺大將<lb/>
　　　軍費揚古征噶爾丹戰于昭莫多有功予雲騎尉<lb/>
　　　世職哈楚罕之子哈爾弼任一等䕶衛康熙十八<lb/>
<pb n="KR2m0053_WYG_189-23a"/>
　　　年隨寜海將軍拉哈逹撃海賊鄭錦扵厦門歿扵<lb/>
　　　陣亦予雲騎尉世職<lb/>
　　　　鄂莫克圖<lb/>
　　　鄂莫克圖姓納喇世居葉赫<lb/>
太祖高皇帝時来歸𨽻滿洲正藍旗初任䕶軍校天聰元<lb/>
　　　年正月大軍征朝鮮鄂莫克圖隨副都統阿山等<lb/>
　　　攻克義州城五月<lb/>
太宗文皇帝統師征寧逺明總兵滿桂於城東二里列陣<lb/>
<pb n="KR2m0053_WYG_189-23b"/>
　　　抗拒鄂莫克圖随諸將進擊殪敵無算三年随貝<lb/>
　　　勒岳託征明大同攻保安州城先登克之<lb/>
賜號巴圖魯授三等輕車都尉世職任㕘領八年隨步軍<lb/>
　　　統領巴竒蘭等征黑龍江呼爾哈部崇徳二年復<lb/>
　　　随都統葉克舒征卦爾察並俘獲丁壯視諸㕘領<lb/>
　　　獨多三年七月授兵部理事官九月随睿親王多<lb/>
　　　爾衮征明由青山口毁邉牆入過燕京擊敗明太<lb/>
　　　監馮永盛兵攻克臨洺闗城畧地至濟南府明年<lb/>
<pb n="KR2m0053_WYG_189-24a"/>
　　　三月班師同啟心郎詹霸先還奏捷七月<lb/>
上遣使齎書與明議和<lb/>
命鄂莫克圖同前鋒㕘領努山等率兵䕶以行五年授前<lb/>
　　　鋒統領随大軍圍錦州明總兵祖大夀糾衆迎戰<lb/>
　　　鄂莫克圖率所部先諸將敗敵追逐至城濠六年<lb/>
　　　復圍錦州明總督洪承疇自松山赴援為大軍擊<lb/>
　　　敗鄂莫克圖追其潰卒至筆架山斬級甚衆獲其<lb/>
　　　馬與纛承疇集兵十三萬分據杏山乳峯山<lb/>
<pb n="KR2m0053_WYG_189-24b"/>
上統師親征駐營松山杏山間鑿濠塹絶其糧運明兵自<lb/>
　　　松山夜遁鄂莫克圖追敗之海濱敵騎自杏山遁<lb/>
　　　又步兵潰奔塔山鄂莫克圖先後邀擊並多斬獲<lb/>
　　　七年随軍圍杏山分兵畧寜逺獲牲畜以還明總<lb/>
　　　兵吳三桂以兵六百躡我後戰郤之尋益兵來窺<lb/>
　　　我營鄂莫克圖拒戰大捷窮追至連山敵騎五十<lb/>
　　　自沙河所犯我牧地復往奮擊敵遁走並敗其後<lb/>
　　　隊兵四百錦州既下晉世職二等輕車都尉<lb/>
<pb n="KR2m0053_WYG_189-25a"/>
世祖章皇帝順治元年隨睿親王多爾衮入山海闗擊流<lb/>
　　　賊李自成追敗之安肅及望都尋率前鋒兵征山<lb/>
　　　西殱流賊于絳州渡口二年随英親王阿濟格征<lb/>
　　　陕西破賊延安自成走湖廣追𠞰至安陸連破賊<lb/>
　　　營獲賊艦三十是年叙入闗戰功晉一等輕車都<lb/>
　　　尉三年随肅親王豪格征張獻忠過漢中擊敗叛<lb/>
　　　鎮賀珍兵進𠞰獻忠于西充同䕶軍統領徳爾得<lb/>
　　　赫等連破拒戰賊衆叙功加一雲騎尉三遇<lb/>
<pb n="KR2m0053_WYG_189-25b"/>
恩詔晉爵一等男十一年授正藍旗滿洲副都統十三年<lb/>
　　　致仕康熙十二年卒年七十有八<lb/>
賜祭葬如例子綽世琦襲爵<lb/>
　　　　布當<hi>弟色<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>
                    </hi>
　　　布當姓博爾濟吉特初為烏嚕特部貝子<lb/>
太祖高皇帝天命七年布當與其叔父台吉恩格類各率<lb/>
　　　所部同貝勒明安等來歸别立烏嚕特䝉古一旗<lb/>
賜賚優厚授世職有差恩格類為三等輕車都尉布當為<lb/>
<pb n="KR2m0053_WYG_189-26a"/>
　　　二等輕車都尉天聰三年<lb/>
太宗文皇帝征明布當随貝勒阿巴泰等左翼兵入龍井<lb/>
　　　闗攻遵化明山海闗總兵趙率教等以步騎四千<lb/>
　　　來援布當與㕘領英俄爾岱合軍奮擊大敗明兵<lb/>
　　　叙功晋爵三等男六年從征察哈爾師還以俘獲<lb/>
　　　數少又弗即遵<lb/>
諭歸𨽻户籍且所獲牲畜妄費殆盡及私行圍獵諸罪部<lb/>
　　　議罸鍰奪回<lb/>
<pb n="KR2m0053_WYG_189-26b"/>
賜物及俘獲<lb/>
詔以布當與諸歸順䝉古所行多違例不令别立䝉古旗<lb/>
　　　俱分𨽻諸貝勒各佐領下于是布當與恩格類並<lb/>
　　　𨽻滿洲正藍旗崇徳三年布當擢刑部右㕘政四<lb/>
　　　年卒子衮濟襲爵恩格類卒無子以布當弟色稜<lb/>
　　　襲色稜初從<lb/>
太宗文皇帝征明克遵化圍錦州並有功<lb/>
世祖章皇帝順治元年随睿親王多爾衮入山海闗敗流<lb/>
<pb n="KR2m0053_WYG_189-27a"/>
　　　賊李自成二年復随豫親王多鐸追擊流賊至潼<lb/>
　　　闗師旋賊分兵躡我後色稜與都統恩格圖殿後<lb/>
　　　擊敗賊衆三年随豫親王追擊叛逃䝉古騰機斯<lb/>
　　　敗喀爾喀部土謝圖汗碩雷汗援兵叙功並遇<lb/>
恩詔晉世職至一等輕車都尉兼一雲騎尉十二年卒子<lb/>
　　　扎木揚襲<lb/>
　　　　鄂羅塞臣<lb/>
　　　鄂羅塞臣滿洲正藍旗人姓郭絡羅額駙逹爾漢<lb/>
<pb n="KR2m0053_WYG_189-27b"/>
　　　長子也天聰元年從其父征明錦州有斬獲尋任<lb/>
　　　䕶軍㕘領三年從征明燕京同䕶軍統領哈寜阿<lb/>
　　　破明巡撫袁崇焕營<lb/>
太宗文皇帝嘉其善戰授騎都尉世職四年署都統事随<lb/>
　　　貝勒阿巴泰等鎮守永平因取糧遇明兵自開平<lb/>
　　　衛迎戰擊敗之五年從征明圍大凌河城連敗城<lb/>
　　　中出戰兵八年随貝勒薩哈亷畧明山西邉境與<lb/>
　　　崞縣兵遇鄂羅塞臣從第三隊先衆擊敵斬四人<lb/>
<pb n="KR2m0053_WYG_189-28a"/>
　　獲其馬累功晉二等輕車都尉崇徳元年從征朝<lb/>
　　鮮與副都統薩穆什喀等敗其援兵二年列議政<lb/>
　　大臣三年十月随豫親王多鐸征明寜逺錦州有<lb/>
　　擒斬諜卒功十一月豫親王至中後所將往㑹鄭<lb/>
　　親王濟爾哈朗軍為明總兵祖大夀所襲㕘領翁<lb/>
　　克等及随征土黙特部兵先奔鄂羅塞臣同䕶軍<lb/>
　　統領哈寜阿等且戰且退士卒有死傷者論罪罰<lb/>
　　贖革世職六年三月随征明圍錦州以聴從睿親<lb/>
<pb n="KR2m0053_WYG_189-28b"/>
　　王多爾衮等私遣兵丁歸家及離城逺駐坐罸鍰<lb/>
　　六月復随鄭親王圍錦州殱其樵採者九人連敗<lb/>
　　明總督洪承疇松山援兵是時祖大夀據錦州突<lb/>
　　糾步騎出城來犯我鑲黄旗營我左翼三旗騎兵<lb/>
　　多避敵鄂羅塞臣同㕘領阿桑喜率䕶軍直前奮<lb/>
　　擊敵挫衂乃遁肅親王豪格欲袒庇三旗之未戰<lb/>
　　者睿親王附和之皆使人謂鄂羅塞臣曰爾所敗<lb/>
　　明兵勿言皆爾䕶軍力亦勿言戰時未見騎兵也<lb/>
<pb n="KR2m0053_WYG_189-29a"/>
　　　于是功罪概不論明年事<lb/>
聞<lb/>
上命罸睿親王白金五百肅親王白金千两予鄂羅塞臣<lb/>
　　　以旌之復授二等輕車都尉世職擢任副都統八<lb/>
　　　年同㕘政巴都禮等征黒龍江克之撫定其地順<lb/>
　　　治元年凱旋<lb/>
世祖章皇帝遣侍郎明安逹禮往迎宴勞以所獲户口分<lb/>
　　　𨽻八旗二年随大軍擊流賊李自成師抵潼闗賊<lb/>
<pb n="KR2m0053_WYG_189-29b"/>
　　　嬰城固守鄂羅塞臣奮勇先登殺賊無算五年正<lb/>
　　　月<lb/>
命統兵駐守滄洲十二月復率兵赴英親王阿濟格軍協<lb/>
　　　𠞰叛鎮姜瓖六年以録叙世効勞績舊臣晉一等<lb/>
　　　輕車都尉<lb/>
詔以鄂羅塞臣為和碩公主子<lb/>
特恩晋爵三等男世襲罔替是嵗七月擢正藍旗䝉古都<lb/>
　　　統尋兼任刑部侍郎两遇<lb/>
<pb n="KR2m0053_WYG_189-30a"/>
恩詔晉二等子七年坐讞獄狥情罷侍郎任明年授都察<lb/>
　　　院左都御史尋觧任専管都統事十三年以疾乞<lb/>
　　　休不允十六年同安南將軍明安逹禮率兵駐防<lb/>
　　　荆州㑹海賊鄭成功犯江寧鄂羅塞臣同明安逹<lb/>
　　　禮等赴援戰于揚子江中海賊敗竄十七年還京<lb/>
　　　仍任都統康熙三年卒贈太子太保<lb/>
賜祭𦵏諡果敏子鄂忒渾襲<lb/>
　　　　覺羅郎球<lb/>
<pb n="KR2m0053_WYG_189-30b"/>
　　　覺羅郎球滿洲正藍旗人<lb/>
景祖翼皇帝第三兄索長阿之曾孫也初任理事官兼䕶<lb/>
　　　軍㕘領天聰三年從<lb/>
太宗文皇帝征明燕京以中途逗遛罰鍰奪所俘獲九年<lb/>
　　　大軍征明廣寜郎球同㕘領圖頼等率兵四百先<lb/>
　　　趨錦州有斬獲功擢刑部承政兼䕶軍統領進列<lb/>
　　　議政大臣崇徳三年睿親王多爾衮征明<lb/>
上親帥諸王送之豫親王多鐸不至<lb/>
<pb n="KR2m0053_WYG_189-31a"/>
詔禁王不得出府門是時郎球為豫親王属下<lb/>
上因怒曰朕屢諭郎球王若有過爾當諫諍乃竟謟媚逢<lb/>
　迎見王怠玩如此不行規正可速執之既而<lb/>
上命豫親王同大軍赴山海闗制明寜逺錦州援兵<lb/>
諭諸王貝勒大臣曰多鐸等前罪姑俟班師後議郎球出<lb/>
　　　任職如初㑹豫親王軍行失律<lb/>
上欲申飭其罪<lb/>
命郎球召王郎球違<lb/>
<pb n="KR2m0053_WYG_189-31b"/>
命不往<lb/>
詔解任下廷議并論前罪明年五月王大臣等以郎球瞻<lb/>
　　　徇𨼆黙復藐視<lb/>
上命罪應死籍沒奏<lb/>
聞得<lb/>
㫖從寛革世職罷任六年随征錦州與副都統星訥擊敗<lb/>
　　　松山援兵登山克敵又與㕘領鰲拜敗敵步兵論<lb/>
　　　功扺前罪復任㕘領<lb/>
<pb n="KR2m0053_WYG_189-32a"/>
命率䕶軍助内大臣錫翰等設伏髙橋擊敗杏山逃兵追<lb/>
　　　至塔山斬獲甚衆七年授禮部㕘政明年擢承政<lb/>
　　　順治元年<lb/>
世祖章皇帝定鼎燕京郎球任禮部尚書賛定<lb/>
郊<lb/>
廟大典二年授騎都尉世職三年随順承郡王勒克徳渾<lb/>
　　　征湖廣流賊師至石首縣偵知賊欲渡江攻荆州<lb/>
　　　大軍進擊郎球先率兵趨江濵㫁賊後路取賊船<lb/>
<pb n="KR2m0053_WYG_189-32b"/>
　　　千餘賊自荆州敗還不得渡悉為大軍斬獲四年<lb/>
　　　六月考滿晉三等輕車都尉六年授本旗都統兼<lb/>
　　　吏部尚書七年四月調刑部尚書先是五年九月<lb/>
　　　鄭親王濟爾哈朗統兵之長沙郎球署副都統以<lb/>
　　　隨至是凱還得<lb/>
優賚八年正月英親王阿濟格有罪郎球坐狥𨼆罷任削<lb/>
　　　世職籍家産之半明年三月復授禮部尚書十月<lb/>
　　　列議政大臣十一年加太子太保尋加少保兼太<lb/>
<pb n="KR2m0053_WYG_189-33a"/>
　　　子太保調戸部尚書十三年五月以員外郎朱世<lb/>
　　　徳虧缺𣙜稅户部援<lb/>
恩詔請豁部臣均坐狥庇郎球削少保觧任康熙五年二<lb/>
　　　月卒年七十有三<lb/>
賜祭𦵏如例<lb/>
　　　　阿爾津<lb/>
　　　阿爾津姓伊爾根覺羅世居穆溪父齊瑪塔<lb/>
太祖高皇帝時来歸𨽻滿洲正藍旗任侍衛阿爾津初與<lb/>
<pb n="KR2m0053_WYG_189-33b"/>
　　　其從兄阿山屢從征伐積功授二等輕車都尉世<lb/>
　　　職任㕘領<lb/>
太宗文皇帝天聰四年都統納穆泰等駐守灤州明兵来<lb/>
　　　攻阿爾津力戰弗能却敵發巨礮擊城城將墮納<lb/>
　　　穆泰等度不能支率衆走永平阿爾津隨行遇敵<lb/>
　　　斬殺甚衆及永平復失守<lb/>
上命盡擊諸將以阿爾津於灤州城内曾力戰既出復能<lb/>
　　　殺敵<lb/>
<pb n="KR2m0053_WYG_189-34a"/>
特貰之九年大軍征察哈爾阿爾津随貝勒岳託駐歸化<lb/>
　　　城有博碩克圖汗之子結阿禄部喀爾喀部陰與<lb/>
　　　明通阿爾津與㕘領吳巴海等擒其往來使者並<lb/>
　　　獲馬駝及貂皮等物晉世職一等輕車都尉崇徳<lb/>
　　　元年<lb/>
上親征朝鮮其國王李倧遁入南漢山城阿爾津率精鋭<lb/>
　　　追躡敗其援兵于要隘二年率每旗親軍五人往<lb/>
　　　鐵山緝明哨卒尋列議政大臣管䕶軍統領事三<lb/>
<pb n="KR2m0053_WYG_189-34b"/>
　　　年随豫親王多鐸征明過中後所明總兵祖大夀<lb/>
　　　以兵襲追阿爾津殿後部卒被殺及王督兵還擊<lb/>
　　　阿爾津戰弗力又不收載亡卒骸骨坐革世職籍<lb/>
　　　家産半仍管䕶軍統領事五年随大軍圍錦州以<lb/>
　　　離城逺駐坐罸鍰六年明總督洪承疇守松山阿<lb/>
　　　爾津屢擊敗其步騎兵敵走保一臺阿爾津率三<lb/>
　　　旗䕶軍攻克其臺斬敵將三人盡殱其衆復破敵<lb/>
　　　營三并援出前鋒之被圍者<lb/>
<pb n="KR2m0053_WYG_189-35a"/>
上嘉其善戰仍授三等輕車都尉世職七年從征寜逺敗<lb/>
　　　城中出戰兵八年同䕶軍統領哈寜阿等往征瑚<lb/>
　　　爾哈部攻克博和哩諾爾噶勒都里三屯其大噶<lb/>
　　　勒達蘇小噶勒逹蘇綽康纒能吉勒四屯皆降俘<lb/>
　　　獲無算師還得<lb/>
優賚順治元年隨大軍入山海闗擊敗流賊李自成率前<lb/>
　　　鋒軍追及扵安肅縣斬殺甚衆二年晉二等輕車<lb/>
　　　都尉兼一雲騎尉尋随豫親王討流冦至潼闗賊<lb/>
<pb n="KR2m0053_WYG_189-35b"/>
　　　將劉方亮來窺我營阿爾津率五旗將士擊破其<lb/>
　　　衆賊望風奔潰我師遂入闗賊渠李自成焚所居<lb/>
　　　室挈子女奔商州阿爾津將兵往追不及别圍賊<lb/>
　　　三百于途盡殺之乃還復從征江南有功晉三等<lb/>
　　　男三年五月同䕶軍統領鰲拜等擊敗叛鎮賀珍<lb/>
　　　兵于漢中張獻忠自四川率馬步兵來戰阿爾津<lb/>
　　　與䕶軍統領蘇拜等連擊敗之時正藍旗兵為賊<lb/>
　　　所困復與蘇拜等往援之出進攻叙州所至克捷<lb/>
<pb n="KR2m0053_WYG_189-36a"/>
　　　五年六月晉一等男十月率兵赴宣化平赤城叛<lb/>
　　　兵六年觧䕶軍統領任七年復任䕶軍統領八年<lb/>
　　　與都統額克青等舉發英親王阿濟格罪狀初睿<lb/>
　　　親王多爾衮薨英親王以阿爾津舊𨽻豫親王下<lb/>
　　　使人召之阿爾津因睿親王甞禁諸王属下人與<lb/>
　　　英親王往來謂使者曰吾弗至王所三年矣當告<lb/>
　　　之睿親王属下大臣遂詢之額克青等僉曰宜往<lb/>
　　　覘其言動乃往英親王責其不附已且妄為大言<lb/>
<pb n="KR2m0053_WYG_189-36b"/>
　　　阿爾津還告額克青等于是共訐英親王言動悖<lb/>
　　　亂諸罪鞫寔幽禁阿爾津得奨叙晋爵二等子两<lb/>
　　　遇<lb/>
恩詔晉一等子加一雲騎尉九年授安西将軍鎮守漢中<lb/>
　　　尋<lb/>
命為定南将軍移𠞰湖廣賊冦十一年由䕶軍統領遷都<lb/>
　　　統十二年授寜南靖冦大将軍統師之荆州時歸<lb/>
　　　州賊姚黄等出沒宜昌襄陽間阿爾津率兵往剿<lb/>
<pb n="KR2m0053_WYG_189-37a"/>
　　　連破走之招撫兵民萬餘分置枝江松滋諸邑十<lb/>
　　　三年同都統卓羅等征辰州賊聞大兵至棄城走<lb/>
　　　追破之于瀘溪賊盡竄入山谷斬獲無算遂復辰<lb/>
　　　州凡寳慶永順諸土司悉籍所轄人户來降先是<lb/>
　　　辰州屢下縁守兵寡輙復為賊䧟至是阿爾津議<lb/>
　　　移常徳鎮兵守之而别移兵駐常徳為應援否則<lb/>
　　　以所部兵留守辰州咨商經畧大學士洪承疇承<lb/>
　　　疇以常徳兵力難分禁旅不宜擅留覆之阿爾津<lb/>
<pb n="KR2m0053_WYG_189-37b"/>
　　　復移咨曰辰州境内之民及各土司相率歸順若<lb/>
　　　増兵守之則沅靖可達沅靖一得可進取滇黔今<lb/>
　　　棄而不守賊必復來我士馬疲煩豈能數數踰越<lb/>
　　　險阻且百姓既歸附一旦棄之去非惟失向化之<lb/>
　　　心亦無以示信于後也承疇以其言疏<lb/>
聞<lb/>
上命阿爾津班師以鎮守事委承疇速籌十五年正月奉<lb/>
命統本旗兵随信郡王多尼進取雲南五月病劇卒于軍<lb/>
<pb n="KR2m0053_WYG_189-38a"/>
贈太子太保諡端果立碑如例子濟世襲爵<lb/>
　　　　科爾崑<lb/>
　　　科爾崑滿洲正藍旗人姓阿顔覺羅世居瓦瑚木<lb/>
　　　父碩色任佐領科爾崑初為貝勒阿巴泰䕶衛天<lb/>
　　　聰六年從<lb/>
太宗文皇帝征察哈爾崇徳元年從征朝鮮皆有功授前<lb/>
　　　鋒䕶衞五年随鄭親王濟爾哈朗攻明錦州明師<lb/>
　　　數萬據松山科爾崑同佐領索渾前鋒㕘領瑚里<lb/>
<pb n="KR2m0053_WYG_189-38b"/>
　　　布誘敵步戰敗之明總督洪承疇總兵祖大夀合<lb/>
　　　兵十餘萬迎戰科爾崑同索渾等衝入敵陣俘斬<lb/>
　　　無算六年随英親王阿濟格駐師杏山寜逺敵騎<lb/>
　　　數千來犯科爾崑先衆馳擊敗敵追至連山馬中<lb/>
　　　流矢仆科爾崑躍起斃敵甲騎奪馬而還尋随英<lb/>
　　　親王閱視寜逺長壕敵騎猝至索渾䧟重圍科爾<lb/>
　　　崑單騎翼以出沙河所數千騎犯我牧地科爾崑<lb/>
　　　率前鋒逆擊敗敵躡追之與明援兵遇射殪一人<lb/>
<pb n="KR2m0053_WYG_189-39a"/>
　　　七年随貝勒阿巴泰征明自薊州入邉次豐潤遇<lb/>
　　　明總督范志完軍奮擊破之又同前鋒㕘領鄂碩<lb/>
　　　敗敵援兵至河西務以數十騎偵敵敵見我軍遁<lb/>
　　　走科爾崑追及一騎手搏之敵與馬俱堕水擒以<lb/>
　　　歸八年授佐領兼兵部理事官<lb/>
世祖章皇帝順治元年四月隨睿親王多爾衮討流賊李<lb/>
　　　自成擊敗賊兵于山海闗追至望都六月随都統<lb/>
　　　葉臣征山西進攻太原賊兵突出城拒戰科爾崑<lb/>
<pb n="KR2m0053_WYG_189-39b"/>
　　　擊敗之設伏以待夜半賊果至伏發盡殱焉又随<lb/>
　　　英親王追李自成于湖廣連破賊營叙功授世職<lb/>
　　　騎都尉兼一雲騎尉三年随肅親王豪格征流賊<lb/>
　　　張獻忠過漢中擊敗叛鎮賀珍兵進擊獻忠于西<lb/>
　　　充之鳯凰山大破之獻忠既殪復分𠞰其餘黨斬<lb/>
　　　獲甚衆五年凱旋晉三等輕車都尉遇<lb/>
恩詔晋二等輕車都尉六年任前鋒叅領隨鄭親王濟爾<lb/>
　　　哈朗征湖廣是時明桂王朱由榔以其衆據湘潭<lb/>
<pb n="KR2m0053_WYG_189-40a"/>
　　　科爾崑與前鋒統領席特庫努山等先薄城破其<lb/>
　　　西門遂取湘潭下寳慶武岡分兵趨沅州偕前鋒<lb/>
　　　㕘領白爾赫圖以數十騎擊賊白爾嚇圖䧟圍失<lb/>
　　　馬科爾崑奪敵馬掖之上並馬突圍出復縦騎奮<lb/>
　　　擊大敗賊進克沅州又克道州龍虎闗復遇<lb/>
恩詔晉一等輕車都尉兼一雲騎尉九年随敬謹親王尼<lb/>
　　　堪征衡州桂王将李定國列象陣抗拒科爾崑對陣<lb/>
　　　射之貫象鼻象奔大破賊兵又敗孫可望于寳慶<lb/>
<pb n="KR2m0053_WYG_189-40b"/>
　　　時敬謹親王自衡州進征遇賊伏歿于陣貝勒屯<lb/>
　　　齊遣學士碩岱同科爾崑先還奏捷不言王陣殁<lb/>
　　　状既而事<lb/>
聞下議政王貝勒大臣㑹勘科爾崑應褫職籍没<lb/>
上從寛僅革世職十三年擢䕶軍統領十四年孫可望與<lb/>
　　　李定國相攻不勝携妻子來降定國遂與同列白<lb/>
　　　文選等擁由榔據雲南<lb/>
詔大兵三路進取貴州寜南大将軍宗室羅託自沅州進<lb/>
<pb n="KR2m0053_WYG_189-41a"/>
　　　科爾崑率兵從既取貴陽羅託駐守令科爾崑率<lb/>
　　　兵五千取黄平州以副都統瑪爾賽副之科爾崑<lb/>
　　　聞白文選方踞七星闗議以瑪爾賽分兵二千由<lb/>
　　　大道緩進誘文選出戰且戰且却而自統兵三千<lb/>
　　　由間道疾趨乘其後瑪爾賽至萬竒嶺文選果率<lb/>
　　　衆迎戰瑪爾賽佯敗退走數十里文選躡追科爾<lb/>
　　　崑突出其背呼噪縦擊文選後軍亂瑪爾賽還師<lb/>
　　　夾攻賊潰遁遂取黄平明年還京初李自成死其<lb/>
<pb n="KR2m0053_WYG_189-41b"/>
　　　黨㪚處湖廣大兵既定湖南貴州乃竄伏歸州興<lb/>
　　　山間<lb/>
聖祖仁皇帝康熈二年<lb/>
命都統穆里瑪為靖西将軍都統圖海為定西将軍統八<lb/>
　　　旗兵赴荆州會合湖廣陕西四川兵𠞰賊科爾崑<lb/>
　　　領䕶軍以随時賊渠李來亨踞茅麓山兩將軍議<lb/>
　　　分道進討圖海出歸州穆里瑪出宜昌料爾崑率<lb/>
　　　兵五千與前鋒統領賴塔先驅遇賊搏戰三戰皆<lb/>
<pb n="KR2m0053_WYG_189-42a"/>
　　捷冄奪賊壘直抵茅麓山已而賊黨郝永忠黨守<lb/>
　　素來援衆且數萬來亨亦悉衆迎戰科爾崑與穆里<lb/>
　　瑪登髙以望伺賊稍怠下令縦擊大破賊衆日<lb/>
　　夕宻傳令設伏夜半来亨果率萬餘衆襲我營伏<lb/>
　　發敗之明日賊黨數千以大刀藤牌列陣我兵分<lb/>
　　两翼緩進科爾崑擣其中堅賊敗潰時賊倚譚家<lb/>
　　砦故巢屯粮為持乆計科爾崑復分兵東絶賊運<lb/>
　　道師扺石坪賊阻險拒守科爾崑偕總兵徐治都<lb/>
<pb n="KR2m0053_WYG_189-42b"/>
　　于大海鮑敬等三路攻拔其柵進至譚家砦偽侯<lb/>
　　李嗣名率衆拒戰中流矢死餘賊遁入砦科爾崑<lb/>
　　以兵扼其衝㫁賊汲道未二旬賊渠髙必正黨守<lb/>
　　素等率偽侯三人偽官属一百六十人詣軍門降<lb/>
　　科爾崑旋師與穆里瑪合而圖海亦滅劉汝魁諸<lb/>
　　賊㑹師茅麓山令緑旗兵作長圍滿洲兵分守衝<lb/>
　　要賊頻犯我軍奮擊之殱殪殆盡来亨自經死餘<lb/>
　　黨悉降乃班師叙功授雲騎尉世職八年十一月<lb/>
<pb n="KR2m0053_WYG_189-43a"/>
　　　卒<lb/>
賜祭𦵏如典禮子莫洛洪襲<lb/>
　　　　雅秦<lb/>
　　　雅秦滿洲正藍旗人姓覺爾禅巴克什逹海之長<lb/>
　　　子也天聰七年<lb/>
太宗文皇帝以逹海淹通典籍宣力有年<lb/>
特賜騎都尉世職<lb/>
命雅秦承襲兼管佐領事崇徳三年随睿親王多爾衮等<lb/>
<pb n="KR2m0053_WYG_189-43b"/>
　　　征明毁董家口邊墻進師過燕京趨山東所至克<lb/>
　　　捷師還出青山口遇明邉兵雅秦以步戰敗之明<lb/>
　　　年随大軍攻松山有功六年鄭親王濟爾哈朗同<lb/>
　　　武英郡王阿濟格等統左右翼将士圍錦州城中<lb/>
　　　兵突出犯我營壘雅秦率所部兵撃退其衆師旋<lb/>
　　　任吏部理事官八年考滿加雲騎尉世職尋調户<lb/>
　　　部理事官<lb/>
世祖章皇帝順治元年正月都察院承政滿逹海劾奏豫<lb/>
<pb n="KR2m0053_WYG_189-44a"/>
　　　親王多鐸擅按籍集視八旗女子雅秦復以不<lb/>
　　　在籍女子私與王視下部議罪王罰鍰雅秦削<lb/>
　　　雲騎尉職仍罰鍰四月隨睿親王多爾衮入山<lb/>
　　　海關擊敗流賊李自成二年敘功復加雲騎尉<lb/>
　　　四年考滿晉職三等輕車都尉世襲罔替八年<lb/>
　　　三月授吏部侍郎七月擢國史院大學士十月<lb/>
　　　卒先是雅秦三遇<lb/>
恩詔累晉世職至三等男九年正月<lb/>
<pb n="KR2m0053_WYG_189-44b"/>
上以吏部前奉<lb/>
覃恩予襲過濫<lb/>
命改為一等輕車都尉兼一雲騎尉予其子禪布襲康<lb/>
　　　熙二十一年<lb/>
聖祖仁皇帝以逆藩殄滅海宇蕩平<lb/>
加恩勲舊諸臣<lb/>
詔遣官致祭雅秦墓<lb/>
　欽定八旗通志巻一百七十五<lb/>
</p>
<p>
</p>
  </div>
</body>
</text>
</TEI>
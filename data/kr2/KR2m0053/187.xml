<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_187-1a"/>
　欽定四庫全書<lb/>
　欽定八旗通志卷一百七十三<lb/>
　　人物志五十三<lb/>
　　　大臣傳三十九<hi>滿洲鑲紅旗三山阿席熙坤瑪祜  宏世禄  哈    擴爾    噶</hi>
　　　<hi>爾弼</hi>　<hi>遜柱/</hi>　<hi>錫勒達/</hi>　<hi>阿爾䕶/</hi>　<hi>穆成額</hi>
　　　　阿席熙<lb/>
　　　阿席熙滿洲鑲紅旗人姓𤓰勒佳<lb/>
世祖章皇帝順治六年由兵部筆帖式遷本部主事九年<lb/>
<pb n="KR2m0053_WYG_187-1b"/>
　　　遷都察院理事官十二年遷兵部督捕左理事官<lb/>
　　　康熙元年遷光禄寺卿二年十二月考滿輔政大<lb/>
　　　臣鰲拜等令解任隨旗行走尋出征茅麓山坐罪<lb/>
　　　革職六年<lb/>
聖祖仁皇帝親政鍳阿席熙無罪<lb/>
命以郎中用七年二月授陜西布政使九年十二月巡撫<lb/>
　　　鄂善疏述其儉樸率屬革除陋規舉為卓異十一<lb/>
　　　年四月擢陜西巡撫十二年六月擢江南江西總<lb/>
<pb n="KR2m0053_WYG_187-2a"/>
　　　督十三年正月逆藩吴三桂犯湖南阿席熙疏請<lb/>
　　　遣發所屬兵赴援<lb/>
諭以江南江西需兵防守不必遣發四月疏言耿精忠據<lb/>
　　　閩反叛賊兵一出汀州一出光澤與江西之贛州<lb/>
　　　建昌接壤請撥現駐安慶滿洲兵赴江西分道𠞰<lb/>
　　　禦又言杭州將軍圖喇以浙江兵力單弱咨請發<lb/>
　　　兵赴援雖江南在在需兵防守而隣封告急無容<lb/>
　　　坐視已於提標及狼山鎮標調馬兵二百步兵八<lb/>
<pb n="KR2m0053_WYG_187-2b"/>
　　　百遴遊擊一員領往浙江聴調遣疏入並<lb/>
報聞七月増設江西總督阿席熙専轄江南時江西之廣<lb/>
　　　信建昌已為耿精忠賊兵所䧟饒州㕘將陳九傑<lb/>
　　　等叛應之<lb/>
詔阿席熙於隣近饒州處増兵防守阿席熙疏言徽州府<lb/>
　　　屬休寜婺源祁門等縣與饒州接壤池州府屬建<lb/>
　　　徳縣亦與饒州府屬之鄱陽浮梁二縣界址相連<lb/>
　　　已分選將弁率兵移駐各隘口加謹防禦疏甫上<lb/>
<pb n="KR2m0053_WYG_187-3a"/>
　　　績溪婺源二縣及徽州府城俱從逆阿席熙遣㕘<lb/>
　　　將馬之駿遊擊姚宏信等率兵隨江寜將軍額楚<lb/>
　　　往𠞰先復績溪次復府城與婺源九月<lb/>
上命簡親王喇布為揚威大將軍率師至江寜以將軍阿<lb/>
　　　宻達額楚華善王之鼎與阿席熙並㕘贊軍務先<lb/>
　　　是阿席熙以徽州及六安為盗賊淵藪請増兵三<lb/>
　　　千分防堵禦部議以饟艱不允而允其募補江寜<lb/>
　　　閒甲千名至是疏請以六百名入徽州營以四百<lb/>
<pb n="KR2m0053_WYG_187-3b"/>
　　　名入六安營増設千把等官並各設副將一員擢<lb/>
　　　遊擊姚宏信劉才任之又徽州營増馬九十六安<lb/>
　　　營増馬五十以符馬一步九營制並從之十七年<lb/>
　　　七月疏言前經部議御史劉安國條奏令察核𨼆<lb/>
　　　漏地糧許自首免罪現年起科隨遍察江南全省<lb/>
　　　清出田地一萬四千四百七十餘頃草山八百六<lb/>
　　　十三里應徴銀三萬五千一百餘兩米麥豆三千<lb/>
　　　一百九十餘石今已照數徴完可撥充軍用得<lb/>
<pb n="KR2m0053_WYG_187-4a"/>
㫖阿席熙察出全省𨼆漏地畆錢糧俱完具見實心任事<lb/>
　可嘉下部議敘加兵部尚書銜二十年三月京口禦防<lb/>
　　　髙騰龍因其族兄已故鎮江知府髙得貴為巡撫<lb/>
　　　慕天顔檄追户部核減草豆價銀七千餘兩於家<lb/>
　　　屬商之㕘領馬崇駿以慕天顔浮冐奏銷各欵訐<lb/>
　　　告於將軍楊鳯翔鳯翔以奏銷非所預知寢其事<lb/>
　　　六月阿席熙劾奏馬崇駿髙騰龍挾詐官民婪惡<lb/>
　　　多端請革職勘治<lb/>
<pb n="KR2m0053_WYG_187-4b"/>
上命兵部郎中圖爾宸刑部郎中鍾有徳赴鎮江察審馬<lb/>
　　　崇駿髙騰龍尋遣人叩<lb/>
閽訟慕天顔奏銷浮冐聞其首告乘秋審赴省與阿席熙<lb/>
　　　宻商三晝夜揑欵劾罷希圖箝口<lb/>
上命圖爾宸鍾有徳一併訊質定讞下部核議馬崇駿髙<lb/>
　　　騰龍婪取事實論絞慕天顔奏銷浮冐經户部核<lb/>
　　　減諉罪於無産可抵之已故屬員又因人訐告私<lb/>
　　　圖寢息應降三級調用仍賠核減銀兩阿席熙任<lb/>
<pb n="KR2m0053_WYG_187-5a"/>
　　　總督多年於婪贓官員置若罔聞直待其訐告巡<lb/>
　　　撫始行糾劾應降二級以加級抵銷仍留任<lb/>
上以阿席熙瞻徇慕天顔無可置辯<lb/>
命降三級調用不准抵銷遂罷任還京尋卒<lb/>
　　　　瑪祜<lb/>
　　　瑪祜滿洲鑲紅旗人姓哲栢由順治九年繙譯進<lb/>
　　　士充王府教習授佐領兼刑部員外郎遷欽天監<lb/>
　　　監正時巡撫缺員多推用漢軍給事中和和達因<lb/>
<pb n="KR2m0053_WYG_187-5b"/>
　　　有江南江西宜用滿洲之奏<lb/>
聖祖仁皇帝康熙八年議政王大臣等奉<lb/>
命㑹推滿洲郎中以上至學士通漢文有才能者為江寜<lb/>
　　　巡撫一再舉奏未當<lb/>
上意遂<lb/>
特簡瑪祜任之九年淮安揚州二府遇夏雨連綿田畆廬<lb/>
　　　舍被淹者多<lb/>
詔發帑賑濟瑪祜疏請蠲免桃源等縣帶徴康熙元年至<lb/>
<pb n="KR2m0053_WYG_187-6a"/>
　　　六年積欠賦銀及六七兩年未完漕米部議漕米<lb/>
　　　無蠲免例<lb/>
上曰桃源等縣屢被水災民生困苦漕米亦予蠲免瑪祜<lb/>
　　　又以蘇州松江常州三府遇水分晰成災輕重請<lb/>
　　　蠲減嵗賦部議令再確查<lb/>
上曰今年江南水災甚大比往年不同其被災情形曽經<lb/>
　科臣柯聳陳奏今瑪祜以低窪淹没田地成災分數奏<lb/>
　請減賦部議再令詳察恐致遲延即照所請行十年疏<lb/>
<pb n="KR2m0053_WYG_187-6b"/>
　　　言蘇州松江二府額賦最重由明洪武初張士誠<lb/>
　　　竊據其地乆攻始克遷怒於民取豪户收租簿付<lb/>
　　　有司定税蘇松兩府賦額較宋代多至七倍比元<lb/>
　　　朝亦多三倍是以民力困竭積逋嵗多現奉<lb/>
㫖分别官侵吏蝕民欠以次察追自康熙元年至八年民<lb/>
　　　欠二百餘萬恐催徴亟而接踵逃亡舊欠仍懸新<lb/>
　　　逋復積請<lb/>
敕部察核蘇松二府浮糧酌量減除以期自後嵗賦清完<lb/>
<pb n="KR2m0053_WYG_187-7a"/>
　　　疏下部議以科則乆定寢其事時布政使慕天顔<lb/>
　　　以蘇松頻遭水患議濬劉河淤道二十九里濬吴<lb/>
　　　松江使復舊規建閘以時蓄洩瑪祜與總督麻勒<lb/>
　　　吉疏請以漕折銀十四萬兩充費得<lb/>
㫖俞允給事中柯聳奏言東南水利宜乘此大工興舉時<lb/>
　　　俾支河悉疏通且為善後計部議令巡撫籌覆瑪<lb/>
　　　祜覆奏各州縣支河已次第興工疏濬其嵗修可<lb/>
　　　令里民分任劉河吴松江口為海潮渾沙所往來<lb/>
<pb n="KR2m0053_WYG_187-7b"/>
　　　宜責成府佐董水利者於每嵗水發時用淘河之<lb/>
　　　法以通淤滯其吴江縣長橋乃太湖洩水要道嵗<lb/>
　　　乆未挑上流盡漲沙灘應令縣民協力開濬又疏<lb/>
　　　言髙郵興化諸州縣賑濟前議四月中停止今清<lb/>
　　　水潭堤岸衝決田地復多淹没請展限俟水涸可<lb/>
　　　耕後疏皆下部議行是年以京口將軍李顯貴鎮<lb/>
　　　江知府劉元輔侵饟事覺不先舉發部議降調得<lb/>
㫖留任十五年六月卒於官年四十有九<lb/>
<pb n="KR2m0053_WYG_187-8a"/>
上曰瑪祜自簡任巡撫以來悉心任事奮勉勤勞且清慎<lb/>
　素著溘焉病逝朕心深為憫惻下部議䘏<lb/>
賜祭𦵏如典禮諡清恪<lb/>
　　　　宏世禄<lb/>
　　　宏世禄滿洲鑲紅旗人姓𤓰勒佳世居瓦爾喀祖<lb/>
　　　噶錫屯<lb/>
太祖時率族衆來歸管佐領順治十一年十一月宏世禄<lb/>
　　　由佐領授䕶軍㕘領十八年隨定西將軍愛星阿<lb/>
<pb n="KR2m0053_WYG_187-8b"/>
　　　出征雲南獲明桂王朱由榔於緬甸阿瓦城康熙<lb/>
　　　三年二月敘功授雲騎尉十二年二月擢鑲紅旗<lb/>
　　　䝉古副都統十四年三月撫逺大將軍信郡王鄂<lb/>
　　　扎副將軍圖海等𠞰察哈爾布爾尼<lb/>
命宏世禄偕䕶軍統領哈克山副都統烏丹㕘贊軍務四<lb/>
　　　月大軍薄達禄賊壘布爾尼設伏山谷擁衆三千<lb/>
　　　餘拒敵宏世禄率右翼兵與哈克山烏丹等進攻<lb/>
　　　伏發鋭卒繼至我師合擊殱之布爾尼悉衆出列<lb/>
<pb n="KR2m0053_WYG_187-9a"/>
　　火器拒戰宏世禄等縦兵分擊大敗之賊復收潰<lb/>
　　衆拒山岡射却之分路掩殺無算布爾尼以三十<lb/>
　　騎遁師還敘功加三等輕車都尉十五年二月調<lb/>
　　滿洲副都統十九年三月逆孽吴世璠據雲貴同<lb/>
　　都統瑪竒趙璉副都統祖植椿率兵往廣西㕘贊<lb/>
　　大將軍賚塔軍務二十年正月偽將軍何繼祖擁<lb/>
　　賊萬衆距安籠所三十里堅據石門坎賚塔令都<lb/>
　　統勒貝等率兵前進宏世禄與副都統赫哷布總<lb/>
<pb n="KR2m0053_WYG_187-9b"/>
　　督金光祖分兵二隊繼之大敗賊衆奪石門坎隘<lb/>
　　口恢復安籠所城二月偽將軍詹養王有功張光<lb/>
　　先等九人據黄草壩我師分隊進擊宏世禄率頭<lb/>
　　隊兵直進自夘至未擒斬賊千二百有竒乘勝自<lb/>
　　曲靖迅馳恢復馬龍州易龍所楊林城時有賊屯<lb/>
　　板橋之渾水塘及嵩明州城相為犄角宏世禄遣<lb/>
　　營總碩塔幹都海等率兵往攻嵩明州克之渾水<lb/>
　　塘賊聞風棄營夜遁進軍歸化寺十一月世璠自<lb/>
<pb n="KR2m0053_WYG_187-10a"/>
　　　殺雲南平軍旋復管佐領二十三年八月議政大<lb/>
　　　臣等遵<lb/>
㫖甄别八旗大員以宏世禄庸劣不能彈壓下人請革職<lb/>
上以宏世禄年老免其黜退尋以老病乞休<lb/>
允之二十七年正月卒<lb/>
賜祭𦵏如例子龍科襲職孫佛保由佐領署火器營總隨<lb/>
　　　大軍平定西藏雍正二年優敘給雲騎尉<lb/>
　　　　哈山<lb/>
<pb n="KR2m0053_WYG_187-10b"/>
　　　哈山滿洲鑲紅旗人姓富察世居訥殷地順治十<lb/>
　　　四年由官學生授鼓㕔筆帖式康熙十五年遷禮<lb/>
　　　部主事二十年四月監督九江闗税務八月疏言<lb/>
　　　九江闗定例徴船税不徴商貨但僻在一隅惟江<lb/>
　　　南等省往雲南貴州四川湖廣之船由此經過其<lb/>
　　　往福建廣東廣西及江西省城者則由湖口縣入<lb/>
　　　鄱陽湖近年用兵雲貴商船不至川木罕下僅徴<lb/>
　　　湖廣一省商船是以嵗多缺額惟湖口為八省咽<lb/>
<pb n="KR2m0053_WYG_187-11a"/>
　　　喉山水接壤之區移闗於此不惟徴税有餘且可<lb/>
　　　控扼八省臣查明宣徳年間始立九江闗嘉靖萬<lb/>
　　　厯中曾移湖口<lb/>
　　本朝順治初年仍歸九江十二年監督費達復以移<lb/>
　　　闗請下撫按議時撫臣郎廷佐以湖口地險易損<lb/>
　　　商船議寢康熙十六年監督梁忠以軍興需餉請<lb/>
　　　移湖口徴收部議不准所以屢移屢止者<lb/>
聖心至仁不以足税為急而以損船為念也臣今親往湖<lb/>
<pb n="KR2m0053_WYG_187-11b"/>
　　　口察看形勢縣城在江東岸大江由城西東北流<lb/>
　　　都陽湖之水南來㑹江城南沿山一里有狀元灣<lb/>
　　　三里有鳯凰磯五里有文昌洑此船自湖出泊處<lb/>
　　　城北臨江一里有麒麟河三里有武曲港五里有<lb/>
　　　柘磯港此船自江入泊處明代移闗時所築舊堤<lb/>
　　　雖壊可以修理停泊將九江僅徴湖廣一省商船<lb/>
　　　移於湖口與六省商船一體徴收庶不致缺税額<lb/>
　　　下九卿科道議<lb/>
<pb n="KR2m0053_WYG_187-12a"/>
命郎中伍什巴王九鼎㑹同巡撫李士楨詳勘奏言附近<lb/>
　　　湖口之八里江梅家洲三里江躭鵝洲琉璃江惟<lb/>
　　　水消可泊柘磯港武曲港文昌洑麒麟河虹橋港<lb/>
　　　狀元灣水漲可泊並繪圖以聞仍下九卿議九卿<lb/>
　　　等一議以順治三年至康熙十九年内溢額者二<lb/>
　　　十年共十二萬七千四百餘缺額者十五年共五<lb/>
　　　十五萬二千五百餘既移闗可以溢額應准行一<lb/>
　　　議湖口消漲隨時無一定泊處恐風濤不測有覆<lb/>
<pb n="KR2m0053_WYG_187-12b"/>
　　　舟之患闗税缺額之年皆因滇黔等省用兵商賈<lb/>
　　　不行所致今各省蕩平商旅通行不致缺額議移<lb/>
　　　未便得<lb/>
㫖仍著畫一議奏尋議移駐一年俟税額具題到日再議<lb/>
　　　得<lb/>
㫖允行後監督蘇赫裴憲度等以二十二年分所收船税<lb/>
　　　銀十二萬九百六兩零具題下部議作為額移闗<lb/>
　　　乃定二十一年遷兵部員外郎二十二年調吏部<lb/>
<pb n="KR2m0053_WYG_187-13a"/>
　　　二十三年<lb/>
御試八旗文學之臣以<lb/>
御製竹賦為題繙譯以覘滿漢文義自通政使以下筆帖<lb/>
　　　式以上共五百餘員<lb/>
上親定等第哈山列一等擢右諭徳二十四年轉左二十<lb/>
　　　九年遷内閣侍讀學士三十五年遷内閣學士三<lb/>
　　　十六年二月調左副都御史六月遷<lb/>
　　盛京禮部侍郎四十二年十月疏言臣部所役網户<lb/>
<pb n="KR2m0053_WYG_187-13b"/>
　　　採牧校尉等八百二十五人内無力婚娶者百六<lb/>
　　　十餘此等人役因無室家往往不務生計逃避官<lb/>
　　　差請發<lb/>
　　盛京户部銀四萬兩倣照公庫例派員經理一分生<lb/>
　　　息以六年為期本還户部可得息銀二萬八千餘<lb/>
　　　兩陸續給與無妻壯丁完娶銀人五十兩仍將餘<lb/>
　　　銀生息乆逺有益下部議從之四十九年五月遷<lb/>
　　　吏部右侍郎五十年五月轉左<lb/>
<pb n="KR2m0053_WYG_187-14a"/>
命往科爾沁審理台吉特古斯違禁留阿雜爾喇嘛一案<lb/>
　　　得特古斯及侍郎拉都渾欺飾狀具奏稱<lb/>
㫖如所擬降革有差旋署禮部尚書事十一月擢刑部尚<lb/>
　　　書列議政大臣五十一年五月<lb/>
諭曰刑部事件甚屬𦂳要自補授哈山以來㕘革劣員剔<lb/>
　除積弊辦理之事明而不煩一應積案漸次完結可謂<lb/>
　効力但意在速完或致草率刑名闗係重大務湏加意<lb/>
　詳慎以副委任至意七月疏奏完結事件得<lb/>
<pb n="KR2m0053_WYG_187-14b"/>
㫖嘉奬五十二年三月<lb/>
萬夀聖節與<lb/>
賜年老大臣宴<lb/>
賚冠服等十二月誤將<lb/>
特㫖發遣不應援<lb/>
赦之流犯常明入彚題釋放得<lb/>
㫖切責下部議革職五十八年卒於家年八十有七子富<lb/>
　　　明安官總督自有傳<lb/>
<pb n="KR2m0053_WYG_187-15a"/>
　　　　擴爾坤<hi>子遜扎齊</hi>
　　　擴爾坤滿洲鑲紅旗人姓薩克達先世居那穆都<lb/>
　　　魯地<lb/>
　　國初有葉古徳者率户口來歸編佐領使統之是為<lb/>
　　　擴爾坤祖父喜福兵部理事官崇徳八年十二月<lb/>
　　　隨副都統鄂羅塞臣征黑龍江攻降圖呼爾禪城<lb/>
　　　順治三年隨都統覺羅巴哈納擊敗叛鎮賀珍於<lb/>
　　　漢中六年𠞰叛鎮姜瓖賊黨於寜武闗及左衛被<lb/>
<pb n="KR2m0053_WYG_187-15b"/>
　　　創力戰紀功初由考滿授雲騎尉兩遇<lb/>
恩詔晉三等輕車都尉後因創發卒十五年贈二等輕車<lb/>
　　　都尉以擴爾坤長子希特哈襲擴爾坤時任佐領<lb/>
　　　隨征貴州敗明桂王朱由榔之將李成蛟於涼水<lb/>
　　　井又擊走其晉王李定國於雙河口十八年希特<lb/>
　　　哈卒擴爾坤次子佛倫雅圖襲職尋亦卒康熙元<lb/>
　　　年擴爾坤襲二等輕車都尉十二年八月由䕶軍<lb/>
　　　㕘領擢鑲紅旗䝉古副都統十二月以逆藩吴三<lb/>
<pb n="KR2m0053_WYG_187-16a"/>
　　　桂反<lb/>
命駐防太原十三年正月移駐西安尋以四川告警<lb/>
命擴爾坤進駐漢中六月同副都統吴國楨㑹總督周有<lb/>
　　　徳軍於廣元接應攻保寜大軍七月叛鎮吴之茂<lb/>
　　　由昭化出犯廣元擴爾坤遣兵敗之八月賊五千<lb/>
　　　餘由廣元西南水陸兩路來犯分兵擊却之九月<lb/>
　　　擊敗刼糧賊衆於二郎闗擒偽都司賀騰龍十一<lb/>
　　　月偽將軍何徳成引賊四千犯廣元分兵渡河擊<lb/>
<pb n="KR2m0053_WYG_187-16b"/>
　　　却之逐北三十餘里尋以七盤朝天諸闗復為賊<lb/>
　　　據<lb/>
詔撤廣元兵還漢中十四年七月漢中乏餉將軍錫卜臣<lb/>
　　　領軍還城固縣擴爾坤率右翼四旗兵殿後偽總<lb/>
　　　兵彭時亨等以八千餘賊據險邀阻擴爾坤擊潰<lb/>
　　　之且戰且行三晝夜次洋縣之金水河與賊七戰<lb/>
　　　皆㨗諸軍前行擴爾坤仍殿後賊衆環逼中鎗力<lb/>
　　　戰殁於陣<lb/>
<pb n="KR2m0053_WYG_187-17a"/>
賜祭𦵏如例加騎都尉又一雲騎尉合舊襲之職為三等<lb/>
　　　男二十五年二月以其孫額爾白納襲甫八嵗是<lb/>
　　　冬殤乃以其子遜扎齊襲遜扎齊初任侍衛尋遷<lb/>
　　　䕶軍㕘領三十二年十二月擢鑲紅旗滿洲副都<lb/>
　　　統三十五年<lb/>
上親征噶爾丹以遜扎齊管鑲紅旗火器營協管鑲紅旗<lb/>
　　　行營事五月師至克嚕倫河噶爾丹竄走<lb/>
命同平北將軍馬思喀追𠞰至巴顔烏蘭六月遷䕶軍統<lb/>
<pb n="KR2m0053_WYG_187-17b"/>
　　　領三十六年扈<lb/>
蹕寜夏以伊拉古克三胡土克圖奔投䇿妄阿喇布坦<lb/>
命同散秩大臣巴當阿率兵齎四十日糧追至瀚海而還<lb/>
　　　四十二年四月遷正黄旗蒙古都統四十四年九<lb/>
　　　月調滿洲都統列議政大臣四十五年<lb/>
命同尚書徐潮等往淮安監修河工自髙家堰三壩下引<lb/>
　　　水至唐漕河入寶應湖自髙郵減水壩下引水従<lb/>
　　　車邏中壩至串場河白駒閘入海又於文華寺開<lb/>
<pb n="KR2m0053_WYG_187-18a"/>
　　　引河及淮安城南澗河清溝引水由蝦溝口入海<lb/>
　　　共濬河十萬四千九百餘丈築隄四萬一千五百<lb/>
　　　餘丈并建閘洞閲五月竣事五十五年五月擢工<lb/>
　　　部尚書五十七年四月調户部六十一年十一月<lb/>
世宗憲皇帝御極<lb/>
命協管<lb/>
陵工雍正元年四月以辦理敬謹盡心<lb/>
賜雲騎尉職合舊襲之三等男晉為二等男十月調工部<lb/>
<pb n="KR2m0053_WYG_187-18b"/>
　　　尚書二年十月因户部庫虧帑二百五十餘萬兩<lb/>
　　　遜扎齊不先舉發及奉<lb/>
㫖察究何人侵蝕復徇情庇䕶<lb/>
命革職分賠越三年以應賠銀十萬兩僅繳一千二百餘<lb/>
　　　兩論斬繫獄六年九月<lb/>
詔八旗及各省督撫確察虧帑罪犯其父祖有偉績殊勲<lb/>
　　　及陣亡盡節者據實具奏於是鑲紅旗都統等以<lb/>
　　　遜扎齊之祖喜福父擴爾坤俱係出征傷亡入奏<lb/>
<pb n="KR2m0053_WYG_187-19a"/>
命免罪釋放并免追繳八年十一月卒其舊襲男爵循例<lb/>
　　　銷去<lb/>
恩加之職改二等輕車都尉以其次子瑪什泰襲<lb/>
　　　　噶爾弼<lb/>
　　　噶爾弼滿洲鑲紅旗人姓納喇父額爾徳赫任敬<lb/>
　　　謹莊親王尼堪府長史從王征伐著績順治十六<lb/>
　　　年署䕶軍統領偕安南將軍達素等𠞰海賊鄭成<lb/>
　　　功於厦門額爾徳赫率右翼兵擒偽民安侯周序<lb/>
<pb n="KR2m0053_WYG_187-19b"/>
命署鎮海將軍康熙元年還京尋卒噶爾弼初任前鋒㕘<lb/>
　　　領康熙四十四年授正黄旗䝉古副都統四十五<lb/>
　　　年調正黄旗滿洲副都統五十一年遷正紅旗䕶<lb/>
　　　軍統領五十七年調鑲紅旗䕶軍統領五十八年<lb/>
　　　凖噶爾賊酋䇿凌敦多卜三濟等襲據西蔵<lb/>
命噶爾弼馳赴四川協理總督年羮堯軍務噶爾弼諜知<lb/>
　　　䇿凌敦多卜與三濟不睦疏請遣諭䇿凌敦多卜<lb/>
　　　降以分賊勢<lb/>
<pb n="KR2m0053_WYG_187-20a"/>
詔可五十九年二月平逆將軍宗室延信奉<lb/>
命由青海往定西蔵<lb/>
詔授噶爾弼為定西將軍偕都統武格率四川雲南兵由<lb/>
　　　拉里協𠞰時䇿凌敦多卜自拒延信軍而遣其黨<lb/>
　　　春丕勒宰桑以兵二千六百由章米爾戎來拒我<lb/>
　　　軍乘其不備取道莫珠貢喀集皮船渡河直趨西<lb/>
　　　蔵八月克之噶爾弼集蔵地大小苐巴頭目及各<lb/>
　　　寺畨僧等宣示<lb/>
<pb n="KR2m0053_WYG_187-20b"/>
皇仁封閉達賴喇嘛倉庫遣兵守隘截凖噶爾糧道擒斬<lb/>
　　　䇿凌敦多卜所授總管喇嘛五人䇿凌敦多卜等<lb/>
　　　為延信所擊大敗遁西蔵平㨗<lb/>
聞<lb/>
諭曰噶爾弼等遵朕指授率領官兵歴從古用兵未到之<lb/>
　絶域各加奮勵克取蔵地撫綏唐古忒人民甚屬可嘉<lb/>
　凱旋之日著従優議敘是年延信留駐蔵六十年四月<lb/>
　　　以病<lb/>
<pb n="KR2m0053_WYG_187-21a"/>
召還<lb/>
命噶爾弼往代仍佩定西將軍印閏六月授鑲藍旗䝉古<lb/>
　　　都統九月至瀘定橋託病不行年羮堯以<lb/>
聞下部議革職尋因來京逗遛擬斬雍正元年六月<lb/>
詔貰其罪<lb/>
賜都統銜赴軍營効力七月署固原提督二年五月署布<lb/>
　　　隆吉爾副將軍十一月授鑲紅旗漢軍都統三年<lb/>
　　　九月調鑲藍旗滿洲都統兼右翼前鋒統領十一<lb/>
<pb n="KR2m0053_WYG_187-21b"/>
　　　月擢奉天將軍四年奏言臣父額爾徳赫數従征<lb/>
　　　有功因任長史未邀議敘懇<lb/>
恩賜諡奉<lb/>
㫖致祭一次諡果毅五年正月疏言奉天金銀銅鉛等礦<lb/>
　　　雖乆禁開採而竊掘者尚多利之所在聚集多人<lb/>
　　　恐其中濳蔵匪類致生事端除盃犀湖等處所産<lb/>
　　　鐵為居民犁具所必需無湏禁止外請將遼陽屬<lb/>
　　　之黄波羅峪開元屬之打金厰等處均照錦州大<lb/>
<pb n="KR2m0053_WYG_187-22a"/>
　　　悲嶺例永禁開採以靖地方疏下部議如所請先<lb/>
　　　是<lb/>
　　盛京户部員外郎滿達禮等侵用買米帑銀為侍郎<lb/>
　　　王朝恩所劾<lb/>
諭曰噶爾弼係赦罪擢用之人理宜稽察積弊整頓陋習<lb/>
　有應奏聞之事即行奏聞此等情弊伊如云不知則是<lb/>
　於地方之事全不留心訪察負朕任用之恩如云知而<lb/>
　不㕘則徇情𨼆匿可乎著明白回奏二月噶爾弼以失<lb/>
<pb n="KR2m0053_WYG_187-22b"/>
　　　察請議處<lb/>
詔下部議㑹噶爾弼卒免議<lb/>
　　　　遜柱<lb/>
　　　遜柱滿洲鑲紅旗人姓棟鄂曾祖郎色<lb/>
太祖髙皇帝時偕其兄郎格率瓦爾哈什所屬來歸祖阿<lb/>
　　　爾泰任䕶軍㕘領順治元年隨睿親王多爾衮入<lb/>
　　　山海闗擊敗流賊李自成兵追至望都縣敘功授<lb/>
　　　雲騎尉世職遜柱於康熙八年補吏科筆帖式三<lb/>
<pb n="KR2m0053_WYG_187-23a"/>
　　　十二年授工部主事三十四年遷户部員外郎三<lb/>
　　　十七年遷本部郎中尋調縀疋庫四十三年授監<lb/>
　　　察御史四十六年遷翰林院侍講學士仍兼御史<lb/>
　　　事明年授内閣學士四十八年奉<lb/>
命祀江瀆明年遷<lb/>
　　盛京工部侍郎五十年調吏部左侍郎五十二年奉<lb/>
命祀東嶽五十六年擢兵部尚書五十九年三月疏言<lb/>
皇上勤求治理加意人才武臣推用時自提鎮以及千總<lb/>
<pb n="KR2m0053_WYG_187-23b"/>
　　　必<lb/>
親考其騎射騐其年力如此其重也兵部向有武舉武生<lb/>
　　　官員子弟効勞一途三年役滿考試弓馬分别一<lb/>
　　　二等以守備千總用定例遵行已乆但人廣銓滯<lb/>
　　　每逢月選効勞出身者多係弓馬生疎人才不及<lb/>
　　　則裁汰不可不嚴也請於差官六十名裁二十名<lb/>
　　　站堂辦事三十名裁四名停用武生官員子弟専<lb/>
　　　取武舉武進士願効勞者其宗人府鑾儀衛兵科<lb/>
<pb n="KR2m0053_WYG_187-24a"/>
　　　効勞之人一體取用武舉三年役滿内大臣㑹同<lb/>
　　　兵部嚴加考試武進士頭等以營守備用二等以<lb/>
　　　衛守備用武舉頭等亦以營守備用二等以守禦<lb/>
　　　所千總用弓馬生疎人才不及者不准推用<lb/>
詔如所請六十年<lb/>
命兼吏部尚書六十一年十一月<lb/>
世宗憲皇帝御極充<lb/>
　　經筵講官雍正元年十月<lb/>
<pb n="KR2m0053_WYG_187-24b"/>
賜老成戎府扁額二年十月疏言國家設官分職一部之<lb/>
　　　事分寄數司司無大小事有繁簡向來滿司員由<lb/>
　　　堂官酌派惟漢司員係指缺補授竊思人才不一<lb/>
　　　或才長而事簡則不得展其才或才短而事繁則<lb/>
　　　致遲悮臣愚請漢司員指缺補授後堂官試看一<lb/>
　　　二月如其人才能與指補之司相宜無庸置議倘<lb/>
　　　才與缺不相宜奏請引<lb/>
見調補庶能員得展其長即中才亦可循分供職下九卿<lb/>
<pb n="KR2m0053_WYG_187-25a"/>
　　　議從之三年六月充<lb/>
實録館副總裁四年二月調吏部尚書仍兼兵部事七月<lb/>
命専理兵部事五年正月署大學士九月授文淵閣大學<lb/>
　　　士兼兵部尚書先是遜柱曾受檢討沈竹原任道<lb/>
　　　石文彬私餽應追入官逾限未完部議奪俸展限<lb/>
　　　七年十一月<lb/>
諭曰遜柱雖素餐多年尚無大過且年已八旬<lb/>
先帝舊臣在朝者甚少伊應追銀兩俱豁免停俸案件亦<lb/>
<pb n="KR2m0053_WYG_187-25b"/>
　著開復以昭優恤老臣至意九年疏陳兵部事宜六欵<lb/>
　　　一各司案件例有専責胥吏以上皆有當盡之職<lb/>
　　　乃或因案涉繁劇或因事稍勞苦遂巧為推缷諉<lb/>
　　　之他司甚至推之别部往返遷延每至遲誤臣等<lb/>
　　　嚴加戒飭倘有漫不悛改仍蹈故轍者㕘處一外<lb/>
　　　省暨各部咨行事件例皆按日登記然輕重緩急<lb/>
　　　難以一律其稍闗𦂳要者分别先後限辦乃有故<lb/>
　　　意推延或稱無例可查或稱舊案未得不思<lb/>
<pb n="KR2m0053_WYG_187-26a"/>
　　朝廷用人惟材原責以隨宜辦理若止據成例舊案<lb/>
　　　只一書吏可查何湏司員何湏堂官請嚴為條約<lb/>
　　　務令司員竭其才力如事涉疑難許呈堂酌定倘<lb/>
　　　有舛錯臣等身任其責若推諉遲誤者照溺職例<lb/>
　　　議處一議敘上闗<lb/>
　　國典奉<lb/>
命之日即應辦理乃展轉支吾如一案議敘人員多至百<lb/>
　　　十人中有一二人註冊未明一二字重複錯誤藉<lb/>
<pb n="KR2m0053_WYG_187-26b"/>
　　　端駁詰延遲日乆弊竇百出請嗣後議敘案件隨<lb/>
　　　到隨辦即一二人當駁查不得因一二人稽遲至<lb/>
　　　一二字重複錯誤詳查原案立可分晰而不肖官<lb/>
　　　吏往往藉此需索臣等現行嚴禁若仍有此弊將<lb/>
　　　該管官吏治罪一軍功議敘所闗尤重介胄之士<lb/>
　　　効命疆埸非尋常勞績可比查從前敘功案内力<lb/>
　　　戰一次予一功牌力戰數次亦止予一功牌所司<lb/>
　　　以為定例是一經立功之人不得再與議敘甚非<lb/>
<pb n="KR2m0053_WYG_187-27a"/>
　　國家勸功行賞之意雖成例亦當更定請查明前<lb/>
　　案盡予改正一武職議處盜案疎防往往反覆駁<lb/>
　　詰如初㕘疎防之案則駁以或係疎防或别有𨼆<lb/>
　　匿及該處以實無𨼆匿報又稱確盜窩主應俟刑<lb/>
　　部審結再議查刑部盜案有遲至數年未結者若<lb/>
　　必俟結案定議則應開復人員其中雖有可用之<lb/>
　　才該上司以㕘案未結例不陞補而應行議處者<lb/>
　　轉得將降級罰俸之處遷延嵗月徒滋弊端請疎<lb/>
<pb n="KR2m0053_WYG_187-27b"/>
　　防案件即照該督撫提督所報定議仍咨刑部如<lb/>
　　審結後有𨼆匿揑報等情將該員及查報不實之<lb/>
　　上司㕘處庶事案隨到隨結不至壅滯於律法亦<lb/>
　　無疎縦一胥吏之設只令收送文簿此外原無執<lb/>
　　掌乃猾吏舞文或將新到文卷故意延捱舊存案<lb/>
　　牘擅自𨼆匿在堂司官以為稍遲一二日偶遺一<lb/>
　　二件未必遽有大弊然推陞之案稍差一二日其<lb/>
　　得缺先後各異承審之案稍遺一二件其情罪輕<lb/>
<pb n="KR2m0053_WYG_187-28a"/>
　　　重迥别請嚴為條禁其遲誤一二日遺漏一二件<lb/>
　　　者量行懲戒遲誤至五日以上遺漏至五件以上<lb/>
　　　者分别輕重杖責若别有行私索詐等弊送刑部<lb/>
　　　定擬並如議行十年三月<lb/>
特諭遜柱年逾八旬不必兼兵部十一年七月<lb/>
命以原官致仕八月卒年八十有四得<lb/>
㫖遜柱醇厚和平服官多年且年逾八旬應給恩典察例<lb/>
　具奏尋<lb/>
<pb n="KR2m0053_WYG_187-28b"/>
賜祭𦵏如例<lb/>
　　　　錫勒達<lb/>
　　　錫勒達滿洲鑲紅旗人先世居棟鄂以地為姓曾<lb/>
　　　祖對齊巴顔於<lb/>
太祖髙皇帝時率屬來歸父格哩官兵部郎中兼佐領<lb/>
世祖章皇帝順治十五年従征雲南卒於軍<lb/>
聖祖仁皇帝康熙十一年錫勒達由太常寺贊禮郎兼管<lb/>
　　　佐領事十六年授太常寺卿二十三年遷左副都<lb/>
<pb n="KR2m0053_WYG_187-29a"/>
　　　御史尋擢内閣學士充<lb/>
　　經筵講官二十四年正月<lb/>
上祈穀禮成<lb/>
顧錫勒達及太常寺卿格斯特曰前見<lb/>
太廟致祭時執事官捧福胙由神位前趨走於尊<lb/>
祖敬<lb/>
宗之意未協爾等曾稽舊例否錫勒達對曰太常寺紀書<lb/>
　　　禮部㑹典俱未載及<lb/>
<pb n="KR2m0053_WYG_187-29b"/>
上復以贊禮郎唱亞獻為次獻義亦與漢字不符<lb/>
命太常寺與内閣禮部集議改定執事各官従殿外側旁<lb/>
　　　趨走改唱次獻為亞獻二十六年擢禮部左侍郎<lb/>
　　　兼管太常寺事三十年與内大臣明珠等奉<lb/>
命頒賞喀爾喀部歸降人衆三十三年禮部奏祭<lb/>
奉先殿儀注誤設皇太子拜褥於檻内下吏部議處尚書<lb/>
　　　薩穆哈革職錫勒達得<lb/>
㫖寛免三十五年<lb/>
<pb n="KR2m0053_WYG_187-30a"/>
上親統大軍征噶爾丹錫勒達扈従與學士三寶隨皇三<lb/>
　　　子允祉等經理鑲紅旗大營軍務三十六年五月<lb/>
　　　擢都察院左都御史九月遷兵部尚書三十八年<lb/>
　　　七月奉<lb/>
命赴陜西署川陜總督十一月調禮部尚書三十九年十<lb/>
　　　月調吏部尚書仍並署總督事時烏思藏喇嘛擅<lb/>
　　　殺内地土官錫勒達疏請<lb/>
敕令喇嘛第巴拘犯解訊并請移化林營兵駐打箭爐以<lb/>
<pb n="KR2m0053_WYG_187-30b"/>
　　　資彈壓得<lb/>
㫖允行既而逆畨刦掠官兵阻絶橋道錫勒達宻陳進勦<lb/>
　　　機宜<lb/>
上命侍郎滿丕率荆州駐防官兵㑹提督唐希順相機𠞰<lb/>
　　　撫至是錫勒達奏請親往㑹𠞰<lb/>
上以秦地𦂳要需人鎮撫<lb/>
諭止之尋滿丕等以㨗<lb/>
聞初錫勒達之未至陜西也四川巡撫于養志提督岳昇<lb/>
<pb n="KR2m0053_WYG_187-31a"/>
　　　龍互訐贓欵<lb/>
遣侍郎洛察布泰往勘養志昇龍並應革職<lb/>
命未下昇龍復以養志交結藏畨宻奏<lb/>
上命錫勒達覆審得養志刪改昇龍咨報文移不據實奏<lb/>
　　　致逆畨侵占内地戕害土官狀罪應斬昇龍革職<lb/>
　　　無餘罪<lb/>
上以洛察布泰前此察審未明並降用尋復昇龍原官四<lb/>
　　　十年十月錫勒達赴<lb/>
<pb n="KR2m0053_WYG_187-31b"/>
召還京任部事明年御史王度昭疏劾尚書李振裕勒取<lb/>
　　　屬員禮物部議振裕收屬員賀夀圍屏屬實應革<lb/>
　　　職<lb/>
諭曰若果勒取禮物其罪寜止革職若收一屏豈宜以細<lb/>
　故輕黜大臣凡稱清吏豈皆一物不受錫勒達自陜西<lb/>
　來曾奏藩庫羨餘嵗分萬金今仍為吏部尚書若以受<lb/>
　屛議革如伊嵗受萬金者更以何罪處之下九卿等㑹<lb/>
　　　訊振裕止收一屏亦非勒索度昭指實一事均免<lb/>
<pb n="KR2m0053_WYG_187-32a"/>
　　　議尋<lb/>
命錫勒達以吏部尚書銜管理部事四十二年八月鎮筸<lb/>
　　　紅苗作亂奉<lb/>
勅偕副都統圖斯海徐九如率前鋒四十名調荆州及廣<lb/>
　　　西貴州湖南兵撫𠞰<lb/>
上指授方畧并<lb/>
諭令㑹同荆州副都統珠滿湖廣提督俞益謨協力酌籌<lb/>
　　　十一月錫勒達至荆州趨鎮筸先遣將士赴苗寨<lb/>
<pb n="KR2m0053_WYG_187-32b"/>
　　　宣<lb/>
諭徳威苗人薙髻摘環呈繳軍械歸誠者三百一寨惟天<lb/>
　　　星寨龍椒洞排六梁等十五寨逆苗並恃險負嵎<lb/>
　　　觀望不至錫勒達乃與圖思海等議令貴州提督<lb/>
　　　李芳述進取糯塘山上葫蘆下葫蘆兠沙等寨廣<lb/>
　　　西提督張旺進取馬鞍打郎老枉山等寨鎮筸總<lb/>
　　　兵雷如進取毛都塘老家寨兩頭羊湄亮七都樹<lb/>
　　　等寨而自與珠滿俞益謨率兵由報木營抵龍椒<lb/>
<pb n="KR2m0053_WYG_187-33a"/>
　　　洞分兵五路預扼遁竄要隘攻滅天星寨并力搜<lb/>
　　　𠞰排六梁箐斬殪無算李芳述張旺雷如等並分<lb/>
　　　率所部攀籐入箐熏峝縁崖奮勇撲𠞰前後斬賊<lb/>
　　　千餘級餘悉納降收獲牛馬軍械均充賞賚明年<lb/>
　　　正月與總督俞成龍巡撫趙申喬等定議安立營<lb/>
　　　汛増設鎮筸道乾州同知鳯凰營通判各一員為<lb/>
　　　善後計三月還京復<lb/>
命繪圖呈<lb/>
<pb n="KR2m0053_WYG_187-33b"/>
覽報聞仍奉<lb/>
命兼管太常寺事四十五年十二月卒年五十有九<lb/>
賜祭如例子六人次子烏禮布官至黑龍江將軍第五子<lb/>
　　　世貴官至内閣學士第六子拉布敦官至左都御<lb/>
　　　史贈壯果伯祀雙忠祠乾隆十五年<lb/>
　詔以其子及同旗兄弟子孫並改𨽻正黄旗拉布敦别<lb/>
　　　有傳<lb/>
　　　　阿爾䕶<lb/>
<pb n="KR2m0053_WYG_187-34a"/>
　　　阿爾䕶滿洲鑲紅旗人姓富察世居輝發地父鄂<lb/>
　　　拜<lb/>
　　國初來歸管佐領<lb/>
世祖章皇帝順治元年隨大軍入山海闗擊走流賊李自<lb/>
　　　成三年隨貝勒博洛征福建明年敘功予世職一<lb/>
　　　等輕車都尉仕至鑲紅旗蒙古副都統第三子斡<lb/>
　　　爾達襲世職阿爾䕶其長子也初任長史康熙十<lb/>
　　　三年九月<lb/>
<pb n="KR2m0053_WYG_187-34b"/>
命署副都統同振武將軍坤巴圖魯率兵之河南駐防汝<lb/>
　　　寜十二月賊帥王屏藩叛鎮吴之茂由四川窺陜<lb/>
　　　西提督王輔臣叛應之阿爾䕶同坤巴圖魯率兵<lb/>
　　　赴西安十四年二月率兵五百守寶雞五月賊兵<lb/>
　　　七百餘由鳯縣犯棋盤宫阿爾䕶遣兵擊敗之追<lb/>
　　　至天王村陣斬偽都司李玉國等四百餘級生擒<lb/>
　　　偽總兵劉偶三遂招撫歸川十二堡偽㕘將普國<lb/>
　　　祥等七員兵一千餘名降八月<lb/>
<pb n="KR2m0053_WYG_187-35a"/>
詔將軍佛尼勒分兵六百令阿爾䕶統轄嚴防棧道諸險<lb/>
　　　要九月同副都統鄂泰分兵三隊擊敗偽總兵彭<lb/>
　　　時亨等於棧道口仰天池賊兵墜崖死者無算復<lb/>
　　　有偽總兵李姓冉姓引賊千餘由棧道螞蟻河出<lb/>
　　　口立三營於九龍山阿爾䕶率兵八百星夜進攻<lb/>
　　　大殪之生擒十七人獲器械縦釋賊營婦女二十<lb/>
　　　九口歸其家十月偽總兵石存禮黒邦俊楊天保<lb/>
　　　徐崇炳任徳旺等率兵八千出棧道據益門鎮口<lb/>
<pb n="KR2m0053_WYG_187-35b"/>
　　　分七營覷寶雞以援平凉阿爾䕶與鄂泰曉諭諸<lb/>
　　　軍此棧道隘口營壘能攻克者與克州城一例論<lb/>
　　　功遂分兵一由西山岡上一由東山岡上一由中<lb/>
　　　路直指賊壘鼓勇奮進自已至未盡破賊七營追<lb/>
　　　奔十五里射死偽總兵一擒斬偽官兵二百餘獲<lb/>
　　　木印二偽劄二百馬匹旗幟盔甲器械無算又敗<lb/>
　　　益門鎮賊兵四千於仰天池山下及益門鎮東邵<lb/>
　　　家山黄兒子溝沈家坡等處尋遇偽總兵四人偽<lb/>
<pb n="KR2m0053_WYG_187-36a"/>
　　　副將六人率賊五千據黄兒山拒戰擊却之賊不<lb/>
　　　敢出棧道十五年二月以軍前効力屢次殺賊立<lb/>
　　　功實授鑲紅旗䝉古副都統是年大軍克平凉阿<lb/>
　　　爾䕶隨將軍穆占移師湖廣十六年擊吴逆偽將<lb/>
　　　軍吴國貴於長沙力戰殁於陣十七年九月<lb/>
賜祭𦵏如例諡敏壯贈三等輕車都尉世職以其子博禮<lb/>
　　　襲<lb/>
世宗憲皇帝雍正二年以阿爾䕶入祀昭忠祠<lb/>
<pb n="KR2m0053_WYG_187-36b"/>
　　　　穆成額<lb/>
　　　穆成額滿洲鑲紅旗人姓那穆都魯西安將軍富<lb/>
　　　喀禪之子也襲父三等子世爵康熙十三年二月<lb/>
　　　耿精忠叛應吴三桂江西寜都廣信各屬騷動<lb/>
聖祖仁皇帝命康親王傑書為大將軍往征福建復<lb/>
命定南將軍希爾根副將軍哈勒哈齊平定江西六月令<lb/>
　　　穆成額署副都統事與副都統倭赫率大兵赴希<lb/>
　　　爾根軍前未至而精忠䧟石城犯寜都穆成額奉<lb/>
<pb n="KR2m0053_WYG_187-37a"/>
諭兼程速赴江西希爾根等方統兵援撫州穆成額遂分<lb/>
　　　兵守南昌九月吴三桂自長沙遣賊將犯袁州<lb/>
詔穆成額率所部往與總兵趙應奎併力固守以俟大軍<lb/>
　　　㑹𠞰<lb/>
遣將軍尼雅翰率駐防江寜兵及副都統碩塔等援之十<lb/>
　　　月偽總兵黄乃忠等合賊衆數萬自萍鄉來犯袁<lb/>
　　　州穆成額與副都統幹都海倭赫等敗賊於西村<lb/>
　　　斬殺萬餘復登山奮擊賊大衂追斬五千餘級復<lb/>
<pb n="KR2m0053_WYG_187-37b"/>
　　　與趙應奎分兵二路疾趨萬載縣環城攻擊賊出<lb/>
　　　拒敵奮擊敗之陣斬賊渠邱以祥擒偽官童聖功<lb/>
　　　收獲俘殪無算復其城十一月偽總兵張泰竊據<lb/>
　　　安福縣穆成額偕㕘領色埓等分路進𠞰殺賊五<lb/>
　　　千餘復安福縣時耿逆未平叛賊劉進忠等隂連<lb/>
　　　鄭錦冦瀕海郡邑平南王尚可喜與總兵黄芳泰<lb/>
　　　連疏請發大兵至潮州<lb/>
上命尼雅翰與鎮南將軍侍郎舒恕率兵赴廣東穆成額<lb/>
<pb n="KR2m0053_WYG_187-38a"/>
　　　㕘贊軍務十四年大兵恢復南䧺始興守備李光<lb/>
　　　明通賊䧟城穆成額與總兵張星耀統衆攻𠞰陣<lb/>
　　　斬賊將郭梓擒光明及所署偽官等復始興明年<lb/>
　　　五月尚之信叛韶州南䧺應之穆成額隨舒恕等<lb/>
　　　退保南安贛州十月與江西巡撫佟國楨合兵勦<lb/>
　　　滅贛州附近諸賊復萬安縣復與副都統額赫訥<lb/>
　　　等屢敗逆賊於南康縣之固鎮堡十六年三月<lb/>
詔舒恕等鎮守贛州而以副都統莽吉圖為鎮南將軍征<lb/>
<pb n="KR2m0053_WYG_187-38b"/>
　　　廣東仍<lb/>
敕穆成額與額赫訥㕘贊軍務駐兵韶州莽吉圖聞賊黨<lb/>
　　　劉進忠冦潮州乃留穆成額守韶而自率兵赴廣<lb/>
　　　東七月三桂遣賊犯韶州穆成額與副都統赫哷<lb/>
　　　布督兵急擊却之及廣韶悉定仍與莽吉圖進兵<lb/>
　　　廣西十七年三月吴逆偽將分犯潯梧桂林平樂<lb/>
　　　等郡有<lb/>
㫖諭莽吉圖鎮梧州令穆成額與將軍額楚都統勒貝巡<lb/>
<pb n="KR2m0053_WYG_187-39a"/>
　　　撫傅宏烈統兵協𠞰七月兵至鬱林戰失利退保<lb/>
　　　藤縣十二月藤縣失守<lb/>
上復遣平南王尚之信及將軍舒恕率師赴援賊乃遁走<lb/>
　　　二十二年議政王大臣等以穆成額藤縣失機不<lb/>
　　　能禦賊且不收陣亡士卒骸骨應褫職籍没編入<lb/>
　　　内務府佐領得<lb/>
㫖免其編𨽻尋以其弟新柱襲世爵<lb/>
　<lb/>
<pb n="KR2m0053_WYG_187-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定八旗通志卷一百七十三<lb/>
</p>
<p>
</p>
  </div>
</body>
</text>
</TEI>
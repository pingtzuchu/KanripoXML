<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_185-1a"/>
　欽定四庫全書<lb/>
　欽定八旗通志巻一百七十一<lb/>
　　人物志五十一<lb/>
　　　大臣傳三十七<hi>滿洲鑲紅旗一庫西喇布洪綽和諾  阿蘭珠    爾禪    尼雅</hi>
　　　<hi>哈蘓庫拜布葉臣薩  喀    顔代</hi>　<hi>哈哈納/巴竒蘭</hi>　<hi>博爾晋/</hi>　<hi>勞薩</hi>
　　　　西喇布<hi>子瑪拉希</hi>
　　　西喇布世居完顔以地為氏<lb/>
太祖髙皇帝時率所部來歸常翼衛<lb/>
<pb n="KR2m0053_WYG_185-1b"/>
太祖列理事十大臣癸巳年富勒佳齊之役哈逹錫特庫<lb/>
　　　以兩矢射叔貝勒西喇布並奮身當之中創而歿<lb/>
卹贈三等輕車都尉後定八旗佐領俾其子噶祿瑪拉希<lb/>
　　　𨽻滿洲鑲紅旗噶祿襲世職從征沙嶺有功加二<lb/>
　　　等輕車都尉卒無嗣天聰九年<lb/>
太宗文皇帝命免功臣徭役瑪拉希以父功授佐領並襲<lb/>
　　　其兄二等輕車都尉崇徳二年隨都統葉克舒等<lb/>
　　　征卦勒察有功明年七月任刑部理事官八月擢<lb/>
<pb n="KR2m0053_WYG_185-2a"/>
　　　䝉古副都統又明年授都統尋隨睿親王多爾衮<lb/>
　　　等圍錦州坐阿狥王貝勒等私遣官兵歸家及離<lb/>
　　　城逺駐論罪罰贖復隨貝勒阿巴泰等征明奪黄<lb/>
　　　崖口入長城所至克㨗七年部臣奏大軍擊明總<lb/>
　　　督洪承疇時瑪拉希承勘䕶軍統領噶布拉敗走<lb/>
　　　罪状任其狡辯不行確察應請議罪<lb/>
上命免之順治元年四月從破流賊李自成復追擊至望<lb/>
　　　都十二月與都統阿山征陜西自蒲州渡河擊斬<lb/>
<pb n="KR2m0053_WYG_185-2b"/>
　　　賊衆叙功加一等輕車都尉尋奉<lb/>
命移師往㑹豫親王多鐸南征二年五月自歸徳渡河率<lb/>
　　　衆奪泗北淮河橋明守泗總兵焚橋遁走大軍遂<lb/>
　　　夜渡瑪拉希與都統宗室拜音圖以紅衣礮攻克<lb/>
　　　武岡寨引兵而東擊敗明守將黄蜚等歩兵數萬<lb/>
　　　於常州下宜興進攻崑山途遇明水軍戰艦擊破<lb/>
　　　之值都統恩格圖等列礮攻城瑪喇希率所部兵<lb/>
　　　趨頺堞先登遂㧞崑山克常熟師旋晋三等男四<lb/>
<pb n="KR2m0053_WYG_185-3a"/>
　　　年八月隨肅親王豪格西征軍至漢中叛將賀珍遁走<lb/>
　　　西鄉瑪拉希與都統鰲拜分兵馳擊躡及於楚湖<lb/>
　　　斬獲甚衆叙功加二等男五年以失勘冐功妄争<lb/>
　　　之叅領希爾根罪論罰贖得<lb/>
㫖寛免㑹睿親王出獵瑪拉希坐與都統噶逹渾等私行<lb/>
　　　射獵鎸秩一等八年<lb/>
世祖章皇帝親政瑪拉希訟削秩寃<lb/>
詔復職贈其父西喇布兼一騎都尉兩遇<lb/>
<pb n="KR2m0053_WYG_185-3b"/>
恩詔晋三等子九年九月奉<lb/>
勅偕䕶軍統領阿勒津平定廣東十月調鎮漢中十二月<lb/>
　　　復調征湖廣辰常諸賊十一年以病卒<lb/>
賜祭葬越明年<lb/>
上復追念西喇布之効命扵<lb/>
太祖也<lb/>
賜謚順壮視一品大臣例立碑墓道<lb/>
賜瑪拉希謚忠僖子瑪爾漢襲爵<lb/>
<pb n="KR2m0053_WYG_185-4a"/>
　　　　綽和諾<lb/>
　　　綽和諾姓那木都魯世居東海窩集部父明安圖<lb/>
　　　巴顔與其族人康古哩等並為部長部衆最繁嵗<lb/>
　　　庚戌<lb/>
太祖髙皇帝命巴圖魯額亦都往招明安圖巴顔遂來朝<lb/>
優賜金幣以還未㡬綽和諾率百人來歸<lb/>
上嘉其輸誠効順<lb/>
賚予甚厚授綽和諾佐領𨽻滿洲鑲紅旗自是屢從<lb/>
<pb n="KR2m0053_WYG_185-4b"/>
上征討每臨陣服綿甲奮勇直前所向披靡嵗辛亥隨額<lb/>
　　　駙何和哩征呼爾哈部攻克扎庫塔城天命四年<lb/>
　　　擊明總兵馬林於尚間崖六年取瀋陽遼陽並有<lb/>
　　　功予三等輕車都尉世職嘗奉<lb/>
命率兵駐防科木索地寜古塔有就善者殺守吏率衆携<lb/>
　　　輜重遁綽和諾追及海濵斬就善並殱其黨<lb/>
命以所獲輜重悉賚之<lb/>
太宗文皇帝嗣位綽和諾列十六大臣任鑲紅旗副都統<lb/>
<pb n="KR2m0053_WYG_185-5a"/>
　　　天聰五年大軍征明圍大凌河城明監軍道張春<lb/>
　　　總兵呉襄等率兵四萬餘自錦州來援綽和諾先<lb/>
　　　衆迎擊冐礮矢力戰歿於陣<lb/>
詔優恤其家晉世職為一等輕車都尉無子以其兄翁格<lb/>
　　　尼襲職仍授佐領轄綽和諾所屬人戸復益以新<lb/>
　　　附呼爾哈百人八年因翁格尼不勝佐領任以其<lb/>
　　　子富哈禪代之並襲世職富哈禪别有𫝊<lb/>
　　　　阿蘭珠<hi>弟布爾堪</hi>
<pb n="KR2m0053_WYG_185-5b"/>
　　　阿蘭珠先世居棟鄂以地為姓父阿格巴顔初與兄<lb/>
　　　對齊巴顔並為屯長當<lb/>
太祖高皇帝征杭佳城時阿格巴顏適在城中守城者為<lb/>
　　　阿格巴顔之妻父屬其助己拒守阿格巴顔不可<lb/>
　　　曰以徳誅亂宜也吾安能助亂而拒有徳乎尋同<lb/>
　　　對齊巴顔各率所屬來歸𨽻滿洲鑲紅旗授對齊<lb/>
　　　巴顔之子噶爾瑚濟及阿蘭珠皆為佐領分轄所<lb/>
　　　屬阿蘭珠旋擢理事大臣從征烏拉部直前衝擊<lb/>
<pb n="KR2m0053_WYG_185-6a"/>
　　　中鎗且傷馬下馬歩戰弗稍郤遂歿於陣<lb/>
太宗文皇帝天聰八年予三等輕車都尉世職以其弟布<lb/>
　　　爾堪襲布爾堪初任佐領尋兼叅領天聰四年同<lb/>
　　　叅領武賚哈寜阿等奉<lb/>
命率精兵百人畧明邉境生擒間諜三人馳獻復渡大凌<lb/>
　　　河斬級四十餘俘獲百六十人八年重定各佐領<lb/>
　　　所屬人戸以新附呼爾哈百人増𨽻布爾堪尋駐<lb/>
　　　防牛庄追獲䝉古逃人晋世職為二等輕車都尉<lb/>
<pb n="KR2m0053_WYG_185-6b"/>
　　　崇徳元年卒以兄之子坦泰襲坦泰卒子圖哩襲<lb/>
　　　三遇<lb/>
恩詔晋世職至三等男順治十二年<lb/>
世祖章皇帝追叙<lb/>
太祖朝攄忠効力著績行間諸臣視一品大臣例<lb/>
賜謚立碑阿蘭珠與焉謚曰順毅<lb/>
　　　　庫爾禪<lb/>
　　　庫爾禪滿洲鑲紅旗人姓鈕祜祿世居長白山祖<lb/>
<pb n="KR2m0053_WYG_185-7a"/>
　　　賚魯琿先為哈逹都督擕子索塔蘭及所屬來歸<lb/>
太祖髙皇帝嘉之<lb/>
命索塔蘭尚主生子四庫爾禪其次子也天命初年<lb/>
召直文館四年十一月䝉古喀爾喀五部來議和庫爾禪<lb/>
　　　齎書涖盟九年二月復往科爾沁修好咸稱<lb/>
㫖授佐領<lb/>
太宗文皇帝即位<lb/>
命諸貝勒率師征扎嚕特部庫爾禪從及凱旋<lb/>
<pb n="KR2m0053_WYG_185-7b"/>
上勞諸貝勒將行飲至禮以館臣逹海宣<lb/>
㫖詢出征事庫爾禪代諸貝勒奏言䝉<lb/>
上天福佑<lb/>
聖主威靈是以所向克㨗天聰元年隨諸貝勒征朝鮮朝<lb/>
　　　鮮王李倧遣使請罪庫爾禪與副將劉興祚往諭<lb/>
　　　倧誓降庫爾禪還請<lb/>
上命朝鮮外臣不知倧已降也率歩騎兵千人邀諸平壤<lb/>
　　　庫爾禪集從者擐甲突圍而出朝鮮兵躡擊之乃<lb/>
<pb n="KR2m0053_WYG_185-8a"/>
　　　令從者前行自率十騎殿殺三人疾馳六十里朝鮮騎<lb/>
　　　兵三百人接跡至庫爾禪率十騎伏諸隘擊敗之斬<lb/>
　　　其四将兵五十餘級獲馬百卒達瀋陽既奏㨗復賫<lb/>
諭還軍中申軍令定盟誓而還土謝圖額駙奥巴者以交<lb/>
　　　通明國<lb/>
上先遺書責之三年正月奥巴至庫爾禪承<lb/>
㫖與館臣希福等復申前書意讓之奥巴叩首服罪獻駝<lb/>
　　　馬以謝四月奉<lb/>
<pb n="KR2m0053_WYG_185-8b"/>
命兼司<lb/>
　　國史記注事四年正月<lb/>
上親征明北京庫爾禪偕逰擊髙鴻中先抵灤州以計<lb/>
　　　啟其城門大兵遂入二月班師庫爾禪與諸将率師<lb/>
　　　駐守五月明監軍道張春等来攻城庫爾禪與佐<lb/>
　　　領覺善等勒兵出戰奮矟踰塹直趨敵師明兵退<lb/>
　　　走旋發礟焚城樓壊垜堞急援之敵不能登遂與<lb/>
　　　覺善馳斬發礟敵兵都統圖爾格等以孤軍無援<lb/>
<pb n="KR2m0053_WYG_185-9a"/>
　　　奔永平敵圍益急復率衆力戰殺敵數人歸永平<lb/>
　　　隨大貝勒阿敏等棄城出關入朝待罪<lb/>
上以其在灤州時有摧鋒䧟陣功<lb/>
命觧其縳而貰之五年十月同副都統石廷柱往諭明總<lb/>
　　　兵祖大夀降十一月復使朝鮮申約貢獻先是庫<lb/>
　　　爾禪語佐領薩木哈云鑲白旗貝勒曾毁汝於<lb/>
上前汝宜慎之我已為汝觧紛矣及薩木哈獲罪被繫遂<lb/>
　　　以其言具奏其使朝鮮也私修漢字書遺朝鮮國<lb/>
<pb n="KR2m0053_WYG_185-9b"/>
　　　王復與其侍即私語受餽遺獨厚事覺論死<lb/>
特㫖免之六年六月使往明得勝堡議和庫爾襌違<lb/>
命逾期始至和議既成得勝堡人各以物來獻<lb/>
上命庫爾禪詰朝引之來見及期又不至七年二月坐逃<lb/>
　　　將劉興祚事并議前罪劉興祚者明之開原人初<lb/>
　　　干法開原道將撻之興祚懼遂棄父母妻子來降<lb/>
太祖既克遼東以興祚為副將領蓋復金三州與庫爾禪<lb/>
　　　友善既而以貪婪被劾落職隂蓄叛志為<lb/>
<pb n="KR2m0053_WYG_185-10a"/>
上所覺加約束庫爾樿力保其忠興祚乗間遁歸明及大<lb/>
　　　兵征明陣斬興祚庫爾禪又收殮焉至是論死家<lb/>
　　　産藉沒<lb/>
上念其素著勤勞<lb/>
命免籍家産<lb/>
世祖章皇帝定鼎燕京復<lb/>
念其前勞<lb/>
詔依一等大臣例賞以房地奴僕官其子瑪拉為户部郎<lb/>
<pb n="KR2m0053_WYG_185-10b"/>
　　　中尋任䕶軍叅領<lb/>
　　　　洪尼雅喀<hi>弟薩穆瑭阿子武拉禪</hi>
　　　洪尼雅喀姓烏扎庫世居噶喀里<lb/>
太祖髙皇帝創業時呼倫諸部争為雄長而烏拉尤横肆<lb/>
　　　聞洪尼雅喀以材武豪於鄉曲欲其臣附刼其孥<lb/>
　　　以要之洪尼雅喀既偕往復念烏拉貝勒不足事<lb/>
　　　中途棄走與弟薩蘇喀薩穆瑭阿携族屬四十人<lb/>
　　　來歸<lb/>
<pb n="KR2m0053_WYG_185-11a"/>
太祖嘉之授佐領撫戢其衆𨽻滿洲鑲紅旗天命三年從<lb/>
　　　征明有功擢叅領天聰二年<lb/>
太宗文皇帝征明錦州師薄城洪尼雅喀先登毁其堞墜<lb/>
　　　傷足敵乘<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>將縳之時薩穆瑭阿以䕶軍校隨征<lb/>
　　　馳䕶其兄與敵格闘死洪尼雅喀乃免八年五月<lb/>
勅叙開創功臣以洪尼雅喀率衆歸附授二等輕車都尉<lb/>
　　　世職尋卒子武拉禪襲順治元年七月授䕶軍叅<lb/>
　　　領十月<lb/>
<pb n="KR2m0053_WYG_185-11b"/>
世祖章皇帝命豫親王多鐸追𠞰流賊李自成武拉禪以右<lb/>
　　　翼從十二月至潼闗甫立營賊衆掩至撃却之敗<lb/>
　　　其歩兵於闗外設伏又敗其騎兵乘勝破賊歩兵<lb/>
　　　二營二年從貝勒博洛下浙江趨平湖敗敵獲戰<lb/>
　　　艦進平杭州明魯王朱以海據紹興遣其督師熊<lb/>
　　　汝霖總兵方國安擁衆來犯武拉禪破之於赭山<lb/>
　　　又破之於朱橋范村等地四年五月授鑲紅旗䝉<lb/>
　　　古副都統五年正月増設滄州大名駐防<lb/>
<pb n="KR2m0053_WYG_185-12a"/>
命武拉禪以副都統駐防大名是年逆鎮金聲桓據江西<lb/>
　　　叛武拉禅隨征南大将軍譚泰攻南昌兵五合五<lb/>
　　　勝聲桓以歩騎七萬拒戰武拉禪率夲旗兵合擊<lb/>
　　　大破之聲桓既死剿餘賊於袁州敗偽總兵朱翊<lb/>
　　　鏦歩卒千五百人定一府二縣六年七月奉<lb/>
詔率將士協同通州總兵由天津至趙北口𠞰淀賊趙鳳<lb/>
　　　岡遇於良店斬之殱其衆千人别遣叅領哈其哈<lb/>
　　　等擊賊寳山村擒其魁田東樓楊牌子七年五月<lb/>
<pb n="KR2m0053_WYG_185-12b"/>
　　　授刑部侍即先是遇<lb/>
恩詔晉世職為一等輕車都尉至是叙平定江西浙江功<lb/>
　　　加一雲騎尉八年三月部議武拉禅曽以英親王<lb/>
　　　阿濟格私藏軍器事告知㢲親王滿逹海等不行<lb/>
　　　奏<lb/>
聞削雲騎尉世職尋遇<lb/>
恩詔晉一等男九年正月<lb/>
上以前此吏部奉<lb/>
<pb n="KR2m0053_WYG_185-13a"/>
恩詔予襲太濫<lb/>
命分别降等改武拉禪世職為二等男十二年隨寧海大<lb/>
　　　將軍宜爾徳攻舟山偽總兵陳六御等以三萬人<lb/>
　　　拒戰武拉禪領纛前進擊敗之十四年凱旋叙功<lb/>
　　　晋一等男遇<lb/>
恩詔加一雲騎尉十六年五月以領侍衛内大臣額爾克<lb/>
　　　岱青家奴毆侍衛阿喇納於市武拉禪承勘不行<lb/>
　　　詳訊枉論阿喇納罪坐削雲騎尉十七年四月自<lb/>
<pb n="KR2m0053_WYG_185-13b"/>
　　　陳有疾觧任康熙六年十月卒<lb/>
賜祭𦵏如例以其子呼喇禪襲爵<lb/>
　　　　庫拜<lb/>
　　　庫拜滿洲鑲紅旗人姓鈕祜禄巴克什庫爾禪之<lb/>
　　　弟也初為䕶軍校<lb/>
太祖高皇帝天命三年大軍征明取撫順凱旋明廣寧總<lb/>
　　　兵張承䕃以兵躡我軍後我軍還戰庫拜領所部<lb/>
　　　先入敵隊擊卻敵衆尋以隨大軍取明瀋陽遼陽<lb/>
<pb n="KR2m0053_WYG_185-14a"/>
　　　有功<lb/>
命管佐領事<lb/>
太宗文皇帝天聰五年隨副都統䝉阿圖征瓦爾喀進師<lb/>
　　　額赫庫倫及額勒約索庫拜與敵戰手中創仍率<lb/>
　　　衆攻克一屯是年七月初設六部授吏部叅政八<lb/>
　　　年叙前戰功予騎都尉世職旋以吏部考滿晋世<lb/>
　　　職為三等輕車都尉是年十二月同副都統巴竒<lb/>
　　　蘭叅領薩穆什喀等征黒龍江諸部俘獲無算収<lb/>
<pb n="KR2m0053_WYG_185-14b"/>
　　　降呼爾哈部人衆九年五月凱旋晋二等輕車都<lb/>
　　　尉崇徳元年冬從<lb/>
上征朝鮮二年春朝鮮降師還屬下䕶軍喀拜訟庫拜畧<lb/>
　　　平壤時奪取喀拜所獲婦女及馬牛征江華島時<lb/>
　　　私令部兵出獵捕麅六殺而食之又縱其兄子瑪<lb/>
　　　拉多携厮卒隨征法司勘議庫拜應罷任革世職<lb/>
　　　論死<lb/>
詔從寛免罷管佐領罰鍰三年七月更定官制裁省叅政<lb/>
<pb n="KR2m0053_WYG_185-15a"/>
　　　改庫拜為吏部理事官五年正月卒長子哈爾丹<lb/>
　　　襲職未㡬卒次子尚堅襲<lb/>
　　　　葉臣<lb/>
　　　葉臣姓完顔世居兆佳後𨽻滿洲鑲紅旗天命四<lb/>
　　　年從<lb/>
太祖高皇帝征明有䝉古兵助明拒戰于鐵嶺奮撃敗之<lb/>
　　　六年從征遼陽積功授三等輕車都尉世職<lb/>
太宗文皇帝即位設十六大臣葉臣與焉佐理鑲紅旗事<lb/>
<pb n="KR2m0053_WYG_185-15b"/>
　　　天聰元年隨大貝勒阿敏征朝鮮過明邉境以兵<lb/>
　　　八十人夜襲斥堠六所盡獲其軍士既至朝鮮攻<lb/>
　　　義州城與佐領艾博先登叙功晋二等輕車都尉<lb/>
　　　尋率兵戍䝉古追斬逋逃晋三等男四年<lb/>
太宗征明将攻永平城<lb/>
召入御幄授方畧與副都統阿山乘夜率兵薄城下城上<lb/>
　　　礮矢交發葉臣伺敵礮裂驚擾領精鋭二十四人<lb/>
　　　立雲梯先登城遂破<lb/>
<pb n="KR2m0053_WYG_185-16a"/>
太宗嘉之稱為驍將並<lb/>
諭衆曰後遇攻城如彼欲先登當阻止愛惜之遂晉三等<lb/>
　　　子列議政八大臣<lb/>
諭以政有闕失隨時陳奏葉臣對曰臣荷<lb/>
恩隆重願罄所知入告勉矢忠良但恐識有未逮耳五年<lb/>
　　　任鑲紅旗都統從征大淩河列營城西南明總兵<lb/>
　　　祖大夀守城突出襲我營葉臣與額駙和碩圖等<lb/>
　　　督兵夾擊之殱敵過半七年六月<lb/>
<pb n="KR2m0053_WYG_185-16b"/>
詔諸貝勒大臣各陳時務時有議攻山海關者葉臣疏言<lb/>
　　　今兵力聚集宜先往大同宣府偵察哈爾聲息近<lb/>
　　　則往征若已逺遁即入明内地進逼北京伐木造<lb/>
　　　梯牌晝夜攻圍城即不克可以震懾敵人<lb/>
太宗是其言是月隨貝勒岳託攻明旅順口斬獲無算八<lb/>
　　　年隨大貝勒代善自喀拉卾博入得勝堡畧大同<lb/>
　　　西至黄河撃敗朔州騎兵二百崇德元年五月隨<lb/>
　　　武英郡王阿濟格征明既入邊分兵克安州又合<lb/>
<pb n="KR2m0053_WYG_185-17a"/>
　　　攻寳坻縣㧞其城十二月<lb/>
太宗親征朝鮮葉臣率兵入其國都二年四月率歩兵助<lb/>
　　　武英郡王征明皮島乘艦進攻島西北隅斬其總<lb/>
　　　兵沈世魁師還晋一等子四年偕副都統八人簡<lb/>
　　　諸佐領下兵各三入明邉青山口由太平寨奪青<lb/>
　　　山闗七年代貝勒阿巴泰駐防錦州順治元年<lb/>
世祖章皇帝遣諸王討流賊李自成自成敗走西安葉臣<lb/>
　　　奉<lb/>
<pb n="KR2m0053_WYG_185-17b"/>
命率兵赴山西任招撫由饒陽至懷慶附近郡邑悉下賊<lb/>
　　　黨猶據太原㑹師進攻克其城先後平二十七州<lb/>
　　　一百四十一縣置官屬安戢居民明總兵李際遇<lb/>
　　　守河南山寨定西伯唐通副將董學禮從賊擁衆<lb/>
　　　邉闗葉臣並招降之又徵薦明翰林朱之俊主事<lb/>
　　　胡全才等十二人山西底定還至定州值土賊掃<lb/>
　　　地王聚衆刼掠遣兵剿滅之比至京坐擅拆<lb/>
　　禁城墻停止叙功<lb/>
<pb n="KR2m0053_WYG_185-18a"/>
賜白金六百兩二年七月隨順承郡王勒克徳渾代豫親<lb/>
　　　王多鐸統兵江南時大學士洪承疇任招撫凡不<lb/>
　　　順命者咨葉臣討之輒奏績十一月以李自成餘<lb/>
　　　黨一隻虎等出沒武昌襄陽荆州諸郡<lb/>
詔葉臣隨勒克徳渾移師剿擊三年十月凱旋<lb/>
賜黄金三十兩白金五百兩五年病卒年六十有三改一<lb/>
　　　等子為二等子兼一雲騎尉<lb/>
命其子分襲長子車爾布襲二等子别有傳第五子車赫<lb/>
<pb n="KR2m0053_WYG_185-18b"/>
　　　圖襲雲騎尉<lb/>
　　　　哈哈納<hi>子斐洋古</hi>
　　　哈哈納姓那木都魯世居東海窩集部<lb/>
太祖髙皇帝時從其父明安圖巴顔來歸編所屬為二佐<lb/>
　　　領以哈哈納及弟綽和諾分統之𨽻滿洲鑲紅旗<lb/>
　　　妻以宗室女尋從征烏拉身中數創仍力戰敗敵<lb/>
　　　復奉<lb/>
命率本旗兵戍守賽明吉未至其人衆叛逃守将瑪爾圖<lb/>
<pb n="KR2m0053_WYG_185-19a"/>
　　　追弗及哈哈納聞之兼程疾進斬三百餘級收男<lb/>
　　　婦五百餘人而還<lb/>
上嘉其功賜以所得叛渠及鞍馬弓矢等物天命四年三<lb/>
　　　月明兵四路來犯<lb/>
上率諸貝勒往征破明兵於界藩尚間崖及阿卜達哩岡<lb/>
　　　時朝鮮遣兵助明亦為我兵所敗<lb/>
上遂統師取明開原鉄嶺二城哈哈納俱在事有功六年<lb/>
　　　從征遼陽同副都統博爾晋偵敵於城旁敗其援兵<lb/>
<pb n="KR2m0053_WYG_185-19b"/>
　　　復分攻沙嶺城敗廣寜兵之來援者<lb/>
太宗文皇帝即位以哈哈納列十六大臣任鑲紅旗副都統<lb/>
　　　事天聰八年率兵畧地錦州敗明兵於城下進征<lb/>
　　　寜逺遇敵掩襲哈哈納所乘馬傷仆徒歩力戰不<lb/>
　　　少却仍擊敗敵往修海州城明人來争哈哈納<lb/>
　　　率所部首先迎戰敵潰走尋赴援耀州釋其圍追<lb/>
　　　敵渡河敗之獲馬三十崇徳元年隨武英郡王阿<lb/>
　　　濟格征明入長城攻克昌平涿州二城尋以傷發<lb/>
<pb n="KR2m0053_WYG_185-20a"/>
　　　病廢致仕哈哈納第三子斐洋古初任佐領<lb/>
聖祖仁皇帝康熙十三年隨順承郡王勒爾錦討逆藩吳<lb/>
　　　三桂師至荆州賊將劉之復陶繼志犯宜昌斐洋<lb/>
　　　古隨䕶軍統領額斯泰率舟師横江逆擊敗之獲其<lb/>
　　　戰艦十七年剿賊將胡國柱於永興鏖戰一日夜<lb/>
　　　國柱敗走進攻長寜耒陽等䖏俱率兵前驅十九<lb/>
　　　年授驍騎叅領二十五年改䕶軍叅領三十五年<lb/>
　　　二月擢鑲紅旗漢軍副都統從<lb/>
<pb n="KR2m0053_WYG_185-20b"/>
上征噶爾丹領火器營兵出古北口五月師抵克嚕倫<lb/>
　　　河噶爾丹棄廬帳遁斐洋古隨大將軍馬斯喀率<lb/>
　　　兵窮追至巴顔烏䦨而還三十六年二月卒<lb/>
予祭𦵏如例<lb/>
　　　　博爾晋<hi>子特錦</hi>
　　　博爾晋世居完顔以地為氏<lb/>
太祖高皇帝時率户口來歸即使轄之任佐領𨽻滿洲鑲<lb/>
　　　紅旗尋授侍衛嘗從征富勒佳齊博爾晋族弟侍<lb/>
<pb n="KR2m0053_WYG_185-21a"/>
　　　衛西喇布為哈逹錫特庫所射中兩矢博爾晋㧞<lb/>
　　　其矢還射遂殪錫特庫天命六年<lb/>
命董築薩爾滸城工竣從大軍征明瀋陽敗其總兵賀世<lb/>
　　　賢陳策等瀋陽既下進征遼陽明總兵李懐信侯<lb/>
　　　世祿蔡國柱姜弼童仲揆等率衆五萬於城東南<lb/>
　　　五里拒戰我左翼兵大敗之明兵在城中聞敗自<lb/>
　　　西門出援時博爾晋奉<lb/>
命留城旁偵敵遂合兩紅旗兵奮擊明兵挫衂争入城自相<lb/>
<pb n="KR2m0053_WYG_185-21b"/>
　　　蹂踐死者枕籍㑹左翼四旗兵已登城博爾晋麾<lb/>
　　　衆畢登遂取其城復分兵攻沙嶺擊敗明廣寜援<lb/>
　　　軍八年扎嚕特貝勒昂安屢害我使臣肆掠牲畜<lb/>
　　　博爾晋時為叅領與前鋒統領逹音布叅領雅希<lb/>
　　　禪進征薄昂安所居寨昂安率衆拒戰逹音布被<lb/>
　　　創歿博爾晋同雅希禪督兵奮擊斬昂安及其子<lb/>
　　　俘獲甚衆凱旋得<lb/>
優賚十年任副都統率兵二千征東海呼爾哈部降其五<lb/>
<pb n="KR2m0053_WYG_185-22a"/>
　　　百户以歸<lb/>
上郊迎於渾河宴勞之尋設理事十大臣博爾晋與焉<lb/>
太宗文皇帝初即位擢鑲紅旗滿洲都統天聰元年正月<lb/>
　　　隨征朝鮮五月<lb/>
上親圍明錦州距城西二里駐營博爾晋自瀋陽率兵至擊<lb/>
　　　敗明兵追至寜逺城下盡殪之嗣以招撫䝉古瓦<lb/>
　　　爾喀各部並追叙前此戰功授一等男爵尋卒後<lb/>
　　　因遺失<lb/>
<pb n="KR2m0053_WYG_185-22b"/>
勅書子孫不得襲康熙三年其子特錦為父奏請<lb/>
賜碑事下禮部以無証騐寝其議旋奉<lb/>
諭曰博爾晋於<lb/>
太祖朝在理事十大臣之列後授為都統勤勞素著可議<lb/>
　加恩於是<lb/>
予謚忠直立碑墓道特錦博爾晋第四子也初任佐領天<lb/>
　　　聰八年授騎都尉世職崇徳五年隨鄭親王濟爾<lb/>
　　　哈朗率兵屯田義州先是多羅特部䝉古蘇班岱<lb/>
<pb n="KR2m0053_WYG_185-23a"/>
　　　等降於明居杏山西五里䑓至是願來歸遣人通<lb/>
　　　欵<lb/>
上命鄭親王移師征迎明總兵祖大夀吳三桂劉周智合<lb/>
　　　據杏山邀戰特錦分隊擊敗之六年隨大兵圍松<lb/>
　　　山明總督洪承疇兵犯我汛界特錦力戰卻敵尋<lb/>
　　　隨征明寜逺敗其騎兵順治元年隨睿親王多爾<lb/>
　　　衮入山海闗以歩軍擊敗流賊李自成追至望都<lb/>
　　　合副都統和託軍大敗賊衆明年叙功晋世職為<lb/>
<pb n="KR2m0053_WYG_185-23b"/>
　　　三等輕車都尉任兵部理事官考滿以辦事勤慎<lb/>
　　　晋二等輕車都尉三年隨肅親王豪格征四川流<lb/>
　　　賊擊敗賊将胡敬徳於三水縣復敗髙汝礪於禮縣<lb/>
　　　進剿賊渠張獻忠於西充賊衆或踞山巔或自山<lb/>
　　　旁繞截我兵後特錦俱擊走之又破賊將楊正於<lb/>
　　　馬湖六年征叛鎮姜瓖於大同時賊由絳州侵及<lb/>
　　　夀陽特錦率兵往剿斬級千餘賊又由阻馬路得<lb/>
　　　勝路犯我兩藍旗汛地特錦連擊敗之復破其援<lb/>
<pb n="KR2m0053_WYG_185-24a"/>
　　　兵移師至汾州府有賊兵七千夜犯兩紅旗營特<lb/>
　　　錦禦戰多斬級又剿賊於平遥遼州榆社次第就<lb/>
　　　平七年擢兵部侍即兼鑲紅旗䝉古副都統三遇<lb/>
恩詔晉爵至三等男九年調本旗滿洲副都統十二年擢<lb/>
　　　本旗䝉古都統列議政大臣十五年隨信郡王多<lb/>
　　　尼征貴州雲南攻戰招撫並有功晋二等男十八<lb/>
　　　年轉本旗滿洲都統康熙十一年卒<lb/>
予祭𦵏如典禮諡襄壮立碑墓道子特爾赫襲爵<lb/>
<pb n="KR2m0053_WYG_185-24b"/>
　　　　勞薩<hi>子程尼</hi>
　　　勞薩姓𤓰勒佳其先世居安楚拉庫<lb/>
太祖髙皇帝征瓦爾喀取安楚拉庫路降其衆勞薩來歸<lb/>
　　　後𨽻滿洲鑲紅旗天命六年從征明克遼陽授三<lb/>
　　　等輕車都尉世職天聰二年從<lb/>
太宗文皇帝征多羅特部有功晉二等輕車都尉三年從<lb/>
　　　征明北京敗敵於徳勝門外斬級五十餘獲馬數<lb/>
　　　十晋世職一等授前鋒統領四年同叅領圖魯什<lb/>
<pb n="KR2m0053_WYG_185-25a"/>
　　　等偵眀邉境有俘獲五年八月大軍圍大淩河城同<lb/>
　　　都統阿山率精兵二百赴錦州偵敵敗松山援兵<lb/>
　　　二千陣斬百餘級獲三纛明兵自錦州踵至我叅<lb/>
　　　領覺善被圍急又有佐領與敵交戰敵揮刄將及<lb/>
　　　勞薩直前奮擊悉援出之還奏<lb/>
行營<lb/>
上親酌金巵以賜九月明監軍道張春總兵呉襄合兵四<lb/>
　　　萬由小淩河移營拒戰勞薩遵<lb/>
<pb n="KR2m0053_WYG_185-25b"/>
上方畧領纛前進破敵營十月與圖魯什往錦州松山偵<lb/>
　　　軍事斬明兵執纛奔寜逺者十餘人十一月<lb/>
上親征察哈爾使勞薩率精兵百人偵敵所在㑹察哈爾<lb/>
　　　引遁追躡之逾興安嶺弗及獲甲仗馬駝之委於<lb/>
　　　道者六年四月大軍次博囉額爾吉勞薩率兵先<lb/>
　　　進獲䝉古之流㪚者二百餘人以獻五月與阿山<lb/>
　　　復率兵百人至喀喇莾鼐遇察哈爾哨卒四人追<lb/>
　　　至益圖斬其一敵兵百人圍我偵者留哈為敵所<lb/>
<pb n="KR2m0053_WYG_185-26a"/>
　　　困勞薩以七騎大呼直前援出之還奏言察哈爾<lb/>
　　　汗棄地逺遁追之無及<lb/>
太宗遂自布龍圖旋師至庫托勞薩還與大軍㑹七年奉<lb/>
命與圖魯什等率兵三百人往畧寧逺迤西路分其兵為<lb/>
　　　兩翼突入沙河所斬獲無算初貝勒大臣等征明<lb/>
　　　山海闗既克㨗遽引兵還僅留圖魯什及勞薩哨<lb/>
　　　兵殿後敵軍數千追至勞薩等以寡敵衆敵兵却<lb/>
　　　走於是<lb/>
<pb n="KR2m0053_WYG_185-26b"/>
太宗召責貝勒大臣而嘉奨勞薩等八年二月巡畧錦州<lb/>
　　　松山邉地俘斬甚衆尋復往錦州齎書與明總兵<lb/>
　　　祖大夀懸於十三站山坡而還五月同承政圖爾<lb/>
　　　格率䕶軍出邉渡遼河沿張武䑓河駐防以衛䝉<lb/>
　　　古扼敵兵叙功晋三等男<lb/>
賜號碩翁科囉巴圖魯十二月率将士百人迎察哈爾降<lb/>
　　　衆九年隨貝勒多爾衮收降察哈爾林丹汗子額<lb/>
　　　哲師還畧明朔州界抵長城勞薩乘夜前進敗明<lb/>
<pb n="KR2m0053_WYG_185-27a"/>
　　　羊房口及寜武闗兵遂毁闗入畧代州忻州至黒<lb/>
　　　峯口遇明哨卒四十人悉斬之獲其馬崇徳元年<lb/>
　　　偕叅領武拜等齎書入邉<lb/>
諭明松棚路潘家口諸守将尋率甲士偵明邉冷口並多<lb/>
　　　斬獲<lb/>
上親征朝鮮<lb/>
命同户部承政瑪福塔等率兵三百先行為賈人装晝夜<lb/>
　　　疾馳將至朝鮮國都其守将合衆禦我軍力戰盡<lb/>
<pb n="KR2m0053_WYG_185-27b"/>
　　　殪之國王李倧遣使迎勞於郊外為緩兵計遂潛<lb/>
　　　遁南漢山城勞薩追敗城中出戰兵復殱其援兵<lb/>
　　　二百餘二年充議政大臣部議征朝鮮時勞薩不嚴<lb/>
　　　設偵哨以致李倧潛遁又約束不嚴士卒離伍應<lb/>
　　　削世職罰鍰得<lb/>
㫖免削職三年二月從征喀爾喀同副都統席特庫等齎<lb/>
　　　書<lb/>
諭明宣府各官及還因曽獲喀爾喀四十餘人收其財物<lb/>
<pb n="KR2m0053_WYG_185-28a"/>
　　　牲畜縱之去法司鞫實論死<lb/>
特命宥之十月隨貝勒岳託征明道燕京畧山東率前鋒<lb/>
　　　兵駐邉外隘口多俘斬自墻子嶺入累敗敵兵獲<lb/>
　　　其馬及礮明以馬歩卒八千迎戰正紅旗䝉古阿<lb/>
　　　蘭泰旁却勞薩同䕶軍統領圖賴等奮勇直入明<lb/>
　　　兵敗北夜復犯我營勞薩擊却之並破其營又率<lb/>
　　　前鋒軍追敵哨騎生擒十九人斬百七十餘級獲<lb/>
　　　馬百三十有奇晋二等男五年二月同武拜率兵<lb/>
<pb n="KR2m0053_WYG_185-28b"/>
　　　偵廣寜邉境由中後所入傍海而南斬二百級獲<lb/>
　　　牲畜十二月以圍錦州時伏兵髙橋縱敵弗擊降<lb/>
　　　世職削巴圖魯號六年七月隨鄭親王濟爾哈朗<lb/>
　　　圍錦州設伏誘擊松山兵獲馬百甲九十明總督<lb/>
　　　洪承疇赴援我師未集勞薩當其二隊諸貝勒軍<lb/>
　　　繼至協力迎擊大敗敵衆於城壕旋往塔山東偵<lb/>
　　　敵擒騎兵一明兵之退走松山也勞薩追之見援<lb/>
　　　軍將至怯使騎馳問鄭親王曰敵至矣若之何至<lb/>
<pb n="KR2m0053_WYG_185-29a"/>
　　　是議罪應罰請<lb/>
㫖<lb/>
上以勞薩此次雖無大功而効力行間勤勞素著且身被<lb/>
　　　重創不宜復懲其小過<lb/>
賜勅復世職及碩翁科囉巴圖魯號尋任副都統隨睿親<lb/>
　　　王軍與洪承疇力戰歿於陣加贈三等子明年<lb/>
命其子程尼襲爵<lb/>
世祖章皇帝時三遇<lb/>
<pb n="KR2m0053_WYG_185-29b"/>
恩詔晋程尼一等伯任議政大臣尋隨敬謹親王尼堪出<lb/>
　　　征湖廣陣亡<lb/>
䘏贈加一雲騎尉十二年九月<lb/>
賜祭葬追謚勞薩曰忠毅謚程尼曰誠介立碑墓道以勞<lb/>
　　　薩弟洛弼襲爵<lb/>
　　　　薩蘇喀<lb/>
　　　薩蘇喀滿洲鑲紅旗人姓烏扎庫世居噶哈里<lb/>
太祖高皇帝時與其兄洪尼雅喀擕族屬來歸任䕶軍恭<lb/>
<pb n="KR2m0053_WYG_185-30a"/>
　　　領天命七年從<lb/>
上征明廣寧至沙嶺敵列陣拒戰我軍有都爾根者馬蹶敵<lb/>
　　　騎二人刄交下薩蘇喀馳入敵陣躍馬大呼斬一<lb/>
　　　人排一人仆地遂翼之出無敢逼者天聰三年<lb/>
　　　從<lb/>
太宗文皇帝征明北京先驅偵敵有俘獲五年大軍圍明<lb/>
　　　大淩河城城内兵突出薩蘇喀截擊追及壕而還<lb/>
　　　再出再敗之八年二月畧明前屯衛與前鋒統領<lb/>
<pb n="KR2m0053_WYG_185-30b"/>
　　　勞薩擊敗寜逺兵獲馬二十有二六月師至大同<lb/>
　　　薩蘇喀率三十人偵明左衛有兵三百營城外十<lb/>
　　　里掩擊皆潰走追至城下斬獲甚衆九年隨貝勒<lb/>
　　　多爾衮招撫察哈爾林丹汗子額哲進畧明邉境<lb/>
　　　都統圖爾格設伏挫敵敵奔逸薩蘇喀躡其後斬戮<lb/>
　　　無算叙功授雲騎尉尋任禮部叅政崇徳二年同<lb/>
　　　恭領丹岱等率䕶軍驍騎各四十畧明邉境次清<lb/>
　　　河敵兵七百據守與戰大㨗奪纛二獲馬二十餘<lb/>
<pb n="KR2m0053_WYG_185-31a"/>
　　　五年圍錦州取來降䝉古蘇班岱之孥於杏山擊<lb/>
　　　潰拒戰明兵旋守穆魯河再却錦州兵破其外城<lb/>
　　　六年進圍松山隨肅親王豪格敗明總督洪承疇<lb/>
　　　兵於郭外時敵援兵夜犯鑲黄旗營薩蘇哈以兵<lb/>
　　　馳擊敵敗去八年從鄭親王濟爾哈朗征明寜逺<lb/>
　　　取中後所前屯衛有功<lb/>
世祖章皇帝順治元年正月擢鑲紅旗滿洲副都統四月<lb/>
　　　大兵入山海闗討流賊李自成薩蘇喀同副都統<lb/>
<pb n="KR2m0053_WYG_185-31b"/>
　　　和託突入敵陣中礮歿事<lb/>
聞贈三等輕車都尉長子阿素喀次子秒齊納先後襲<lb/>
　　　　布顔代<lb/>
　　　布顔代姓博爾濟吉特初為蒙古烏魯特貝子<lb/>
太祖高皇帝天命七年率所屬人户自西拉塔喇來歸尚<lb/>
　　　主為額駙予二等輕車都尉世職𨽻滿洲鑲紅旗<lb/>
　　　十一年大兵征明寜逺攻城未下分兵取覺華島<lb/>
　　　布顔代率䝉古兵隨都統武納格破敵營殱其衆<lb/>
<pb n="KR2m0053_WYG_185-32a"/>
　　　焚所積芻糧而還<lb/>
太宗文皇帝天聰元年隨征朝鮮凱旋分<lb/>
賜降户及所獲馬三年從<lb/>
上征明入龍井闗克大安口取遵化薄燕京四遇敵衆皆<lb/>
　　　擊敗之復擊敵於盧溝橋率七人先衝破敵陣明<lb/>
　　　年春師還駐遵化敵犯我隨征䝉古喀喇沁營布<lb/>
　　　顔代趨援郤敵尋同武訥格畧地取糧遇敵山岡<lb/>
　　　斬級四十餘五年授禮部承政兼右翼䝉古副都統<lb/>
<pb n="KR2m0053_WYG_185-32b"/>
　　　從征大淩河圍其城明兵突出城來犯布顔代被<lb/>
　　　創仍力戰卻敵斬一人六年隨大軍畧明宣府大<lb/>
　　　同邉外地收察喀爾部衆師還以所俘獨少又弗<lb/>
　　　即遵<lb/>
諭歸𨽻户籍並𨼆匿牲畜論革世職罰鍰奪俘獲及<lb/>
賜物<lb/>
上念其前此先衆來歸免革世職八年<lb/>
上親統師征明大同布顔代同侍衛星訥等率䝉古䕶軍<lb/>
<pb n="KR2m0053_WYG_185-33a"/>
　　　八十取道哈麻爾嶺收察哈爾潰散人戸進次西<lb/>
　　　拉木輪招降百餘户又遇率衆來歸之察哈爾部<lb/>
　　　臣俄爾塞圖等携以㑹大軍是年叙功晋爵三等<lb/>
　　　男九年擢鑲紅旗䝉古都統崇徳元年隨武英郡<lb/>
　　　王阿濟格征明既克昌平安州等城旋師出邉敵<lb/>
　　　襲我後隊布顔代還擊不嚴整陣伍為敵所敗又<lb/>
　　　嘗擅令驍騎校等出掠被殺七人論罪罰鍰奪俘<lb/>
　　　獲罷都統任降世職為一等輕車都尉<lb/>
<pb n="KR2m0053_WYG_185-33b"/>
世祖章皇帝順治元年復為前鋒叅領隨睿親王多爾衮<lb/>
　　　入山海闗擊敗流賊李自成同副都統和託等追<lb/>
　　　剿至望都尋隨豫親王多鐸由河南征陜西敗流<lb/>
　　　賊於潼闗明年正月叙功加一雲騎尉四月隨征<lb/>
　　　江南渡黄河與敵接戰所乘馬被傷身受數創猶<lb/>
　　　衝鋒射殪敵人尋以創發卒於軍年六十有一子<lb/>
　　　卾穆布襲職<lb/>
　　　　巴竒蘭<lb/>
<pb n="KR2m0053_WYG_185-34a"/>
　　　巴竒蘭姓納喇世居伊巴丹後𨽻滿洲鑲紅旗<lb/>
太祖高皇帝創業初巴竒蘭率衆來歸屢從征伐沙嶺之<lb/>
　　　役率五佐領兵先衆敗敵天命十一年從征明寧<lb/>
　　　逺奉<lb/>
命同都統武訥格率兵攻覺華島破之叙功援三等輕車<lb/>
　　　都尉世職<lb/>
太宗文皇帝即位進列十六大臣佐理正黄旗事天聰三<lb/>
　　　年從征明至京城北駐營遵<lb/>
<pb n="KR2m0053_WYG_185-34b"/>
上所授方畧擊敗明總兵滿桂等軍於城下七年隨貝勒<lb/>
　　　岳託等征明旅順口為歩軍統領偕鑲白旗大臣<lb/>
　　　薩穆什喀聨舟前進敵據岸拒戰巴竒蘭身中數<lb/>
　　　創冒矢石裹創奮擊獨敗敵一隊號於衆曰孰能<lb/>
　　　用命先登者吾暴其功於<lb/>
上前於是佐領永順珠瑪喇超距而登巴竒蘭率衆繼之<lb/>
　　　敵殊死戰我軍少卻巴竒蘭疾聲大呼曰敵兵敗<lb/>
　　　矣士卒皆踴躍騰藉入遂克旅順口是年九月叙<lb/>
</p>
<p>
</p>
  </div>
</body>
</text>
</TEI>
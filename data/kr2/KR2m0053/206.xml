<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_206-1a"/>
欽定四庫全書<lb/>
欽定八旗通志卷一百九十二<lb/>
　人物志七十二<lb/>
　　大臣傳五十八<hi>漢軍鑲黄旗四楊范時崇髙施世綸  施世驃    長春    其倬</hi>
　　　<hi>郝玉麟</hi>　<hi>范時捷</hi>
　　　范時崇<lb/>
　　范時崇漢軍鑲黄旗人大學士文程孫福建總督<lb/>
　　承謨子也承謨殉耿逆之難時崇以廕入監讀書<lb/>
<pb n="KR2m0053_WYG_206-1b"/>
　　康熙二十三年授遼陽州知州二十八年遷廣西<lb/>
　　梧州府同知二十九年調南寧府同知三十一年<lb/>
　　遷直隸順徳府知府三十三年調宣化府知府三<lb/>
　　十六年遷天津道四十年擢貴州按察使尋調福<lb/>
　　建按察使四十三年遷山東布政使四十四年擢<lb/>
　　廣東巡撫四十五年七月疏言髙州府吳川縣屬<lb/>
　　硇川一島原有田糧户口載在版籍自康熙元年<lb/>
　　遷界户遷田廢丁糧豁免無徵二十三年展界又<lb/>
<pb n="KR2m0053_WYG_206-2a"/>
　　　因孤懸海外仍未給民耕種近奉<lb/>
㫖酌改沿海營制硇川島已設専汛遷民來歸故土已有<lb/>
　　　譚福臻等九十餘家呈請復業應查明原額錢糧<lb/>
　　　户口聴開墾陞科下部議行十月<lb/>
上以兩廣額定鹽税外各處餘費多於額税以致嵗歉正<lb/>
　　　項錢糧<lb/>
命時崇㑹同巡鹽御史圖爾泰兼理鹽政<lb/>
上發函章<lb/>
<pb n="KR2m0053_WYG_206-2b"/>
諭以兩廣鹽政積弊甚多朕已察得陋弊數條著交該撫<lb/>
　查辦十二月時崇遵所<lb/>
發章内情節疏奏鹽政七條一鹽政衙門嵗有羡餘十萬<lb/>
　　　兩向歸鹽政有一種蠧胥名曰發收鹽政初任時<lb/>
　　　任其播弄迨少知事例而一年差期将届急公之<lb/>
　　　心不勝營私之念徵羡餘而置正課於不問應将<lb/>
　　　此項盡充公用其發收一役應革一鹽政到任即<lb/>
　　　遣内司承差坐守場口名為緝私止知勒索致私<lb/>
<pb n="KR2m0053_WYG_206-3a"/>
　　鹽充斥查緝私責在文武官原無藉内司承差應<lb/>
　　革一恤商裕課無過於裁冗員運司職掌兩省餉<lb/>
　　課應與庫官仍留任任事其知事大使及潮州廣<lb/>
　　濟橋運同廣恵分司均屬冗員應裁查驗之任責<lb/>
　　之州府課銀徑解運司一運司向得羡餘六萬兩<lb/>
　　内應解河工銀萬兩銅斤水脚銀萬兩今鹽政羡<lb/>
　　餘充公其鹽政名下銅斤水脚萬兩應在運司羡<lb/>
　　餘項下支解餘三萬兩充公一行鹽地方文武員<lb/>
<pb n="KR2m0053_WYG_206-3b"/>
　　皆有規例名曰茶果應行禁革再犯以枉法贓治<lb/>
　　罪一兩廣場商無力養竈丁不得不售私鹽埠商<lb/>
　　不能向場買運民間又不得不食私鹽商人惟買<lb/>
　　鹽政大票以為行鹽䕶符私鹽盛則官鹽愈滯請<lb/>
　　将運使庫銀借給三萬兩毎府委佐貳賢員将竈<lb/>
　　丁所曬鹽盡行收買鹽價收放責成知府隨賣隨<lb/>
　　收官鹽得行課餉自裕一兩廣鹽埠惟運樂與廣<lb/>
　　濟橋最大利徒揑商人名色賄鹽政承充總商倚<lb/>
<pb n="KR2m0053_WYG_206-4a"/>
　　　勢恣私必應禁革令各州縣自募殷實土著具結<lb/>
　　　保充疏入部議如所請鹽政運司所得羡餘解交<lb/>
　　　内務府得<lb/>
㫖廣東兵餉不敷此項銀兩即存留彼處充餉餘如所議<lb/>
　行四十七年三月疏言粤東濵海各州縣倉榖久貯易<lb/>
　　　於霉爛省城八旗官兵需糧甚多請将近省州縣<lb/>
　　　存榖酌量多寡折米六萬石運省支用其該年派<lb/>
　　　撥額米秋成徵補間遇嵗歉亦可動用賑濟下部<lb/>
<pb n="KR2m0053_WYG_206-4b"/>
　　　議行十二月疏言前耿逆之變隨臣父范承謨殉<lb/>
　　　難者五十三人内生員嵇永仁王龍光儒士沈天<lb/>
　　　成及臣族叔范承譜俱偕臣父幽囚三載殉難死<lb/>
　　　節經前撫臣楊熙題請<lb/>
贈銜部以生員無追贈例議寢臣仰祈<lb/>
皇上特沛恩綸予以一命陪祀臣父祠堂以慰忠魂下部<lb/>
　　　議生員嵇永仁王龍光應追贈國子監助教沈天<lb/>
　　　成范承譜雖庶民無追贈例但係死節應追贈國<lb/>
<pb n="KR2m0053_WYG_206-5a"/>
　　子監學正并入祠陪祀從之四十八年五月疏言<lb/>
　　廣東連州總鹽額引行銷本州及湖廣之桂陽臨<lb/>
　　武藍山嘉禾四州縣樂昌總鹽額引行銷本縣及<lb/>
　　湖廣之郴州宜章興寕永興四州縣但連樂二州<lb/>
　　縣之引多於衡郴八州縣之額以致此壅彼缺請<lb/>
　　量勻十分連州樂昌行銷十分之三桂陽郴州等<lb/>
　　行銷十分之七又潮州恵州贑州三府俱行銷廣<lb/>
　　濟橋鹽此三府所屬平遠鎮平程鄉興寧長樂五<lb/>
<pb n="KR2m0053_WYG_206-5b"/>
　　縣額引較多而恵州府屬之龍川和平永安三縣<lb/>
　　及江西贑州府屬十二縣額引獨少不敷民食應<lb/>
　　將平遠等五縣之引勻銷於龍川等十五縣贑屬<lb/>
　　十二縣内信豐龍南定南三縣接壤惠川距潮路<lb/>
　　遠難運應就近改食恵鹽又福建汀州府屬八縣<lb/>
　　内長汀一縣額引幾居通府之半應撥銷於寧化<lb/>
　　等七縣廣西靈川陽朔義寧三縣鹽引難銷應撥<lb/>
　　於易銷之全州灌陽興安三州縣商民均有禆益<lb/>
<pb n="KR2m0053_WYG_206-6a"/>
　　　部議從之四十九年八月擢福建浙江總督時海<lb/>
　　　賊鄭盡心在洋肆刼遠至錦州等處兵部檄沿海<lb/>
　　　各省嚴緝五十年三月時崇緝獲盡心解京四月<lb/>
　　　疏言兵糧計口授食刻不容緩本年夏秋不敷兵<lb/>
　　　米萬七千七十餘石請於嘉湖二縣府捐米石内<lb/>
　　　各移萬石貯省倉以敷兵米下部議行五十二年<lb/>
　　　五月疏言臺灣屬三縣年徵稻粟十三萬八千餘<lb/>
　　　石除折支各營兵米外嵗餘七萬石現存六十六<lb/>
<pb n="KR2m0053_WYG_206-6b"/>
　　　萬三千餘石貯已十年易致紅朽請将新收者勻<lb/>
　　　留二十萬石備三年兵米之用其四十六萬餘石<lb/>
　　　出糶給臺灣俸餉從之八月又言閩省福興全漳<lb/>
　　　四府一年兩熟本年興漳早禾豐收福州歉薄晚<lb/>
　　　稻則興全雨未霑足福州得雨更遲恐來嵗青黄<lb/>
　　　不接時民食可慮請于江浙運米内撥給収貯米<lb/>
　　　貴平糶得<lb/>
㫖江南運米内速将五萬石運至福建米到日即行平糶<lb/>
<pb n="KR2m0053_WYG_206-7a"/>
　毋致浥爛五十三年三月<lb/>
陛見瀕行<lb/>
賜御製詩有棟梁祖幹家聲重蘭桂孫枝令譽清之句<lb/>
序云浙閩總督范時崇陛見來京朕毎念伊祖為開創宰<lb/>
　輔伊父乃忠義名臣所以待之優重今因回任特書御<lb/>
　詩餞送五十四年十一月授左都御史五十五年五月<lb/>
　　　因祈雨不親到經大學士嵩祝奏劾得<lb/>
㫖范時崇著降三級留任革去恩詔所得廕生五十六年<lb/>
<pb n="KR2m0053_WYG_206-7b"/>
　　　四月授兵部尚書五十八年九月振武将軍博爾<lb/>
　　　丹請於莫代察罕廋爾與鄂爾齋圖果爾各築設<lb/>
　　　站<lb/>
特命時崇前往料理五十九年三月回京十月以疾乞休<lb/>
允之十二月卒<lb/>
　　　　施世綸<lb/>
　　　施世綸漢軍鑲黄旗人靖海侯琅仲子康熙二十<lb/>
　　　四年以廕授江南泰州知州二十八年正月以承<lb/>
<pb n="KR2m0053_WYG_206-8a"/>
　　　修京口沙船遲誤部議降調督臣傅臘塔以世綸清<lb/>
　　　　廉公直題留得<lb/>
㫖留任三月擢揚州知府三十年八月海潮驟漲泰州范<lb/>
　　　　公堤衝塌千九百餘丈民田竈地多沒世綸牒請<lb/>
　　　　捐修三十二年調江寧知府三十五年丁父憂督<lb/>
　　　　臣范承勲以世綸輿情愛戴請在任守制御史胡<lb/>
　　　　徳邁特疏應行離任遂歸連丁母憂嵗餘<lb/>
特㫖授蘇州知府仍以終制辭不赴三十八年服闋授江<lb/>
<pb n="KR2m0053_WYG_206-8b"/>
　　　　南淮徐道四十年十月湖南按察使員缺大學士<lb/>
　　　　伊桑阿等以九卿保舉世綸入奏<lb/>
諭曰施世綸朕深知之其操守果亷但遇事偏執百姓與<lb/>
　　生員訟彼必䕶庇百姓生員與縉紳訟彼必䕶庇生員<lb/>
　　夫處事惟求得中豈可偏私如施世綸者委以錢榖之<lb/>
　　事則相宜耳十二月遷湖南布政使先是議遷五開衛<lb/>
　　　　署於平屯俾黎平府専城而治四十一年世綸牒<lb/>
　　　　稱五開衛界黔粤控蠻彛實為辰沅靖之藩籬明<lb/>
<pb n="KR2m0053_WYG_206-9a"/>
　　　宣徳年間黔省黎平府數被苗患爰僦衛城建府<lb/>
　　　署<lb/>
　　國朝因之自康熈二十七年府衛官弁不和始有遷<lb/>
　　　衛之議平屯僻處一隅不惟建造無資且孤立堪<lb/>
　　　虞若官軍兩遷一旦棄田園壞廬舍必致流離失<lb/>
　　　所若僅遷衛署貢賦出納遥轄最難矧自明迄今<lb/>
　　　府衛同城軍民相安無事請仍舊便議久不决嗣<lb/>
　　　總督喻成龍巡撫趙申喬㑹疏以<lb/>
<pb n="KR2m0053_WYG_206-9b"/>
聞<lb/>
特㫖俞允四十二年以衡州府之安仁嘉禾臨武永州府<lb/>
　　　之江華寳慶府之城步及郴州之桂陽靖州之通<lb/>
　　　道天柱向止訓導一員請添設教諭又永定銅鼓<lb/>
　　　二衛止設教授綏寧㑹同二邑止設教諭俱請添<lb/>
　　　訓導<lb/>
勅部議行四十三年調安徽布政使四十四年遷太僕寺<lb/>
　　　卿四十五年二月因湖南任内失察兵掠當舖事<lb/>
<pb n="KR2m0053_WYG_206-10a"/>
　　　罷職三月<lb/>
特㫖授順天府尹疏陳四欵一禁五城司坊擅理詞訟一<lb/>
　　　禁奸徒包攬捐納一禁牙行要佔客貨一禁逐流<lb/>
　　　娼歌宴<lb/>
勅部議定為令四十八年授左副都御史兼管府尹事四<lb/>
　　　十九年遷户部右侍郎督理錢法尋調總督倉場<lb/>
　　　五十四年奉<lb/>
㫖巡撫雲南㑹漕運總督缺員即以世綸補授先是漕運<lb/>
<pb n="KR2m0053_WYG_206-10b"/>
　　　俱由瓜州閘行其閘下花園港乃糧艘停泊處至<lb/>
　　　是江溜北趨花園港衝塌百餘丈世綸以咨河臣<lb/>
　　　恐糧艘遲滯權將繞城河開壩行五十九年七月<lb/>
上諭曰總漕施世綸居官素優歴年漕船俱催䟎全完並<lb/>
　無遲悞本年漕船已經過淮更無他事漕運印務暫交<lb/>
　與河道總督趙世顯署理施世綸速赴豫省将河南府<lb/>
　至西安黄河輓運路逕勘明具奏陜西現在榖石數目<lb/>
　亦著查奏今陜西正值軍興之際施世綸暫居陜西恊<lb/>
<pb n="KR2m0053_WYG_206-11a"/>
　同總督鄂海辦理世綸乃溯流上尋求古蹟九月疏言<lb/>
　　　河南府孟津縣至陜州太陽渡大小數十餘灘縴<lb/>
　　　路髙低不等或在河南或在河北惟圪把窩魚林<lb/>
　　　漆等處縴路年久間有坍卸其澠池以下水道下<lb/>
　　　水船可載糧三百餘石上水載及其半澠池以上<lb/>
　　　河髙迅激僅可輓數十石由砥柱至三門神門本<lb/>
　　　無縴路若小舟乗東南風猶或可上鬼門水勢洶<lb/>
　　　湧土人從未行舟惟人門稍緩石崖鑿有縴路路<lb/>
<pb n="KR2m0053_WYG_206-11b"/>
　　　旁鑿有方眼又有石鼻臣愚以為石鼻可穿鐵索<lb/>
　　　方眼可装木限援手助力觀此則從前輓運跡猶<lb/>
　　　存自陜州至西安府河水平穏俱有輓運路逕臣<lb/>
　　　謹繪圖呈<lb/>
覽又奏河南府至陜州三門現在無船請自河南府至陜<lb/>
　　　州太陽渡三百餘里用車運計五日可到毎車可<lb/>
　　　装榖八石計榖二十萬石需車價銀四萬三千七<lb/>
　　　百五十兩自太陽渡至西安府黨家馬頭河平穏<lb/>
<pb n="KR2m0053_WYG_206-12a"/>
　　　水運為便需運費銀二萬六千兩自黨家馬頭至<lb/>
　　　西安府倉二十里又需車價銀四千兩其貯榖口<lb/>
　　　袋二十萬餘需價銀三萬兩共計銀十萬三千七<lb/>
　　　百五十兩總於豫省支銷不令陕西接運但運榖<lb/>
　　　二十萬石止得米十萬石請令豫省以二榖易一<lb/>
　　　米起運則運價可省半若慮米難久貯請照例出<lb/>
　　　陳易新奏入<lb/>
嘉其詳悉從之十月<lb/>
<pb n="KR2m0053_WYG_206-12b"/>
上諭曰陜西地方現有軍務又年嵗歉收總漕施世綸協<lb/>
　同總督鄂海動支倉榖散賑但地方官員大半在軍前<lb/>
　辦事之人殊少發帑金五十萬並陜甘常平倉貯榖百<lb/>
　三十餘萬石酌量動用派部院司官往賑交施世綸總<lb/>
　管六十年四月疏言陜西四月無雨秋成可慮豫省先<lb/>
　　　運米十萬石督臣已借支駐防兵餉所存無幾請<lb/>
　　　促豫省将後運米石運到平糶再撥河南湖廣米<lb/>
　　　各十萬石運至陜西存貯備用部議如所請六月<lb/>
<pb n="KR2m0053_WYG_206-13a"/>
命歸淮安理漕事六十一年四月以病乞休<lb/>
温㫖慰留令其子廷祥馳驛省視五月卒遺疏入請隨父<lb/>
　　　琅墓附葬閩省<lb/>
上允之<lb/>
諭曰施世綸簡任總漕清慎自持勤勞素著歴年催儧無<lb/>
　誤前病請解任方冀調理痊愈以副眷懐忽聞溘逝深<lb/>
　為軫惻應得䘏典察例具奏尋<lb/>
賜祭葬如例<lb/>
<pb n="KR2m0053_WYG_206-13b"/>
　　　　施世驃<lb/>
　　　施世驃漢軍鑲黄旗人靖海侯施琅第六子康熈<lb/>
　　　二十二年隨琅𠞰海賊鄭克塽委署守備取澎湖<lb/>
　　　及臺灣叙功加左都督銜三十年授山東濟南城<lb/>
　　　守營叅將三十五年二月<lb/>
上親征噶爾丹天津總兵岳昇飛奏薦世驃隨征<lb/>
召試騎射<lb/>
命䕶糧運既至奎素地復隨大将軍馬斯喀追賊至巴顔<lb/>
<pb n="KR2m0053_WYG_206-14a"/>
　　　烏蘭凱旋仍任濟南叅将乞歸福建葬父得<lb/>
㫖施琅久在海疆功績懋著其子施世驃頃隨軍進𠞰亦<lb/>
　効有勤勞凖給假葬親事畢即回任三十七年遷臨清<lb/>
　　　副將四十年擢浙江定海總兵四十二年四月<lb/>
上南巡<lb/>
御書彰信敦禮匾<lb/>
賜之時海中多盜世驃屢出洋巡緝先遣禆将假商舶以<lb/>
　　　餌盜擒獲甚衆斬盜首江崙四十六年<lb/>
<pb n="KR2m0053_WYG_206-14b"/>
上南巡<lb/>
詢及擒斬海盜事<lb/>
温諭嘉奬<lb/>
賜戴孔雀翎四十七年擢廣東提督五十一年調福建水<lb/>
　　　師提督六十年四月姦民朱一貴自稱明裔偽號<lb/>
　　　中興王下大元帥聚衆倡亂於鳯山縣之姜薗害<lb/>
　　　臺灣總兵歐陽凱副将許雲恭将羅萬倉逰擊㳺崇<lb/>
　　　功等遂䧟臺灣府治五月丙寅世驃聞報即率<lb/>
<pb n="KR2m0053_WYG_206-15a"/>
　　所部進扼彭湖總督滿保檄南澳總兵藍廷珍等<lb/>
　　以師㑹衆議三路進攻世驃謂南路打狗港在臺<lb/>
　　灣正南南風正盛不可泊北路之清風隙去府百<lb/>
　　餘里饟運頗艱度賊必屯聚中路宜直搗鹿耳門<lb/>
　　時臺灣文武官相率退回澎湖惟北路淡水營守<lb/>
　　備陳策堅守汛地世驃遣遊擊張駴等赴援而自<lb/>
　　統師指中路選勁卒乗兩小舟載旗幟先伏於南<lb/>
　　北港六月丙午抵鹿耳門外洋賊據礟臺拒阻世<lb/>
<pb n="KR2m0053_WYG_206-15b"/>
　　驃登船樓督戰擊鼓發礟中賊貯火藥器火大熾<lb/>
　　賊驚潰衆軍齊進兩港悉樹我軍旗幟賊不敢犯<lb/>
　　遂揚帆直度鯤身鯤身者海沙也大舟不能過是<lb/>
　　日海水驟漲八尺戰艦乗風迅達遂復安平鎮明<lb/>
　　日破賊四千於二鯤身辛亥賊悉衆八千來犯復<lb/>
　　擊敗之壬子遣守備林亮等由西港進遊擊朱文<lb/>
　　謝希賢林秀等越七鯤身由鹽埕大井頭諸路奮<lb/>
　　勇登岸並趨府城世驃身先将士指麾布陣賊俱<lb/>
<pb n="KR2m0053_WYG_206-16a"/>
　　　敗潰一貴竄遁遂復府治復遣叅將林鎮等分路<lb/>
　　　撫𠞰閏六月丙寅諸羅縣溝尾荘民楊旭等誘擒<lb/>
　　　一貴及其黨翁飛虎王玉全張阿三李勇陳印等<lb/>
　　　以迎叅將林秀縛送世驃軍前賊黨抗拒者先後<lb/>
　　　擒斬畧盡餘衆就撫臺灣南北兩路悉平<lb/>
上詔部臣優叙有功将士<lb/>
賜世驃東珠㡌黄帶四團龍補服九月世驃卒於臺灣軍<lb/>
　　　營遺疏言臣父琅昔日䝉<lb/>
<pb n="KR2m0053_WYG_206-16b"/>
恩葬閩今臣骸骨願得與父相依并留臣幼子隨臣妻守<lb/>
　　　塋近因𠞰賊借藩庫銀一萬兩容臣長子雲南知<lb/>
　　　府士岡次子廣東遊擊廷専變産交完疏入得<lb/>
㫖施世驃効力年久勞績懋著沿海水師營務極為諳練<lb/>
　簡任提督實心盡職當臺灣匪類竊發即調遣官兵親<lb/>
　渡海洋屢次大敗賊衆七日内克復臺灣擒獲賊首朱<lb/>
　一貴等俾地方寧謐深為可嘉海疆要地正資料理忽<lb/>
　聞将星隕落朕心深為悼念著贈太子少保察例賜䘏<lb/>
<pb n="KR2m0053_WYG_206-17a"/>
　所借藩庫銀一萬兩免其償還其安葬福建及妻子留<lb/>
　住之處並照所請行<lb/>
賜祭葬如典禮諡勇果雍正元年八月兵部議敘克復臺<lb/>
　　　灣功以應否給世職請得<lb/>
㫖臺灣地方自古未屬中國<lb/>
皇考以聖畧神威取之載入版圖逆賊朱一貴等倡亂佔<lb/>
　據臺地<lb/>
皇考籌畫周詳指授地方官員遣調官兵七日之内𠞰滅<lb/>
<pb n="KR2m0053_WYG_206-17b"/>
　數萬賊衆克復全臺<lb/>
皇考當春秋髙邁威揚海外功徳峻偉官兵感戴<lb/>
皇考教養之恩奮勇攻取甚屬可嘉固不必援引前例後<lb/>
　亦不得為例兹仰副<lb/>
皇考從優議叙之㫖官員現行議叙功加之外著概行各<lb/>
　加一等提督施世驃統領大兵徑渡海洋鼓勵将士屢<lb/>
　經大戰擊敗賊衆七日之内克復臺灣著給予一等輕<lb/>
　車都尉世職尋以其子廷専襲<lb/>
<pb n="KR2m0053_WYG_206-18a"/>
　　　　　楊長春<hi>弟長泰</hi>
　　　　楊長春漢軍鑲黄旗人父廷瑜任杭州駐防恊領<lb/>
　　　　從征耿精忠於台州陣亡長春廕八品監生康熙<lb/>
　　　　二十五年授佐領三十五年由中路隨征噶爾丹<lb/>
　　　　管礟有軍功三十八年都統公鄂倫岱奏薦長春<lb/>
上親㨂選以真隸遊擊補用四十一年授京口叅領四十四<lb/>
　　　　年<lb/>
駕南巡長春以沙船備操<lb/>
<pb n="KR2m0053_WYG_206-18b"/>
上追念其父陣亡<lb/>
賜壯節流芳額四十九年鎮海将軍馬三竒奉<lb/>
㫖緝海賊鄭盡心黨與令長春帥兵船出洋搜捕長春由<lb/>
　　　　吳淞出口歴内外洋及江南浙江接壌之盡山花<lb/>
　　　　烏等處扺浙省定海於衢山舟山間獲賊船三賊<lb/>
　　　　五十餘三竒以長春於陸路水路皆諳練奏請授<lb/>
　　　　中軍副将<lb/>
上允其請五十一年三竒保題長春引<lb/>
<pb n="KR2m0053_WYG_206-19a"/>
見<lb/>
親詢出洋緝賊情形得<lb/>
㫖嘉奨五十七年調湖廣鄖陽城守營副将五十九年遷<lb/>
　　　江西南瑞鎮總兵雍正元年<lb/>
賜孔雀翎二年擢浙江提督<lb/>
陛見<lb/>
賜秉心誠悃額並冠服<lb/>
命長春於浙省道府以下官舉所知者一員奏言臣到浙<lb/>
<pb n="KR2m0053_WYG_206-19b"/>
　　　未久整飭營伍文員内才幹廉潔者未盡周知不<lb/>
　　　敢冐昧陳奏得<lb/>
㫖所奏合宜應如是時長春弟長泰任肅州總兵以長春<lb/>
　　　授浙江提督具疏謝<lb/>
上諭之曰汝兄楊長春徳勝於才和平忠厚謹慎有餘所<lb/>
　嫌者稍覺偏於善柔雖然武臣中可謂一好提督四年<lb/>
　　　長春卒<lb/>
賜祭葬如例諡勤恪長泰由營總於康熈二十九年從裕<lb/>
<pb n="KR2m0053_WYG_206-20a"/>
　　親王福全征噶爾丹三十二年授佐領三十六年<lb/>
　　由中路隨征噶爾丹四十年授叅領五十年擢西<lb/>
　　安左翼副都統五十四年策妄阿喇布坦擾哈宻<lb/>
　　長泰隨将軍富寧安駐防巴里坤五十六年襲擊<lb/>
　　策妄阿喇布坦賊衆於烏魯木齊多俘獲還仍駐<lb/>
　　巴里坤下部議叙五十七年遷肅州總兵雍正三<lb/>
　　年富寧安以策妄阿喇布坦已歸順奏撤巴里坤<lb/>
　　等處兵長泰率吐魯番撤回官兵赴肅州汛鎮守<lb/>
<pb n="KR2m0053_WYG_206-20b"/>
　　六年授杭州副都統十年五月以老解任尋卒<lb/>
　　　髙其倬<lb/>
　　髙其倬漢軍鑲黄旗人父廕爵任口北道其倬由<lb/>
　　康熙三十三年進士改庶吉士散館授檢討尋兼<lb/>
　　佐領四十一年充四川鄉試正考官四十五年授<lb/>
　　右中允尋轉左四十六年遷侍講四十八年提督<lb/>
　　山西學政五十一年丁父憂服闋補侍讀遷右庶<lb/>
　　子五十五年轉左五十六年二月遷侍讀學士十<lb/>
<pb n="KR2m0053_WYG_206-21a"/>
　　　　一月遷内閣學士五十八年正月以河南南陽鎮<lb/>
　　　　標兵挾忿圍辱知府<lb/>
命其倬同刑部尚書張廷樞往鞫得實寘首犯於法總兵<lb/>
　　　　髙成等論罪如律二月丁母憂五十九年授廣西<lb/>
　　　　巡撫六十一年二月署雲貴總督十二月實授雍<lb/>
　　　　正元年九月疏言雲貴兩省土司承襲向有陋<lb/>
　　　　規上下衙門每因文結舛錯藉端需索苦累臣已<lb/>
　　　　嚴行禁革并請嗣後咨部文冊内數字舛錯無甚<lb/>
<pb n="KR2m0053_WYG_206-21b"/>
　　　　闗係者免其駁換於疏内代為聲明庶承襲事易<lb/>
　　　　結掯索弊除得<lb/>
㫖嘉奨十二月疏言雲貴魯魁山土目楊方普李四姓糾<lb/>
　　　　衆剽掠不聴約束本年十月内其酋方景明等率<lb/>
　　　　猓夷數百殺元江猓目施和尚焚其寨臣遣兵分<lb/>
　　　　𠞰擒景明及猓夷三百二十六名分别正法<lb/>
報聞先是青海台吉羅卜藏丹津肆逆謀侵西藏定西将<lb/>
　　　　軍策旺諾爾布檄各路偵禦其倬以雲南邊外<lb/>
<pb n="KR2m0053_WYG_206-22a"/>
　　　中甸阿墩子地方為進藏要路檄遊擊劉宗魁劉<lb/>
　　　國候等嚴防並遵<lb/>
㫖令提督郝玉麟以兵二千由中甸進駐察木多副将孫<lb/>
　　　宏本以兵五百赴中甸為聲援二年二月羅卜藏<lb/>
　　　丹津為大軍所敗竄凖噶爾青海平中甸喇嘛營<lb/>
　　　官番目等擕三千五百户繳偽劄納土歸誠其倬<lb/>
　　　疏<lb/>
聞<lb/>
<pb n="KR2m0053_WYG_206-22b"/>
上嘉其辦理妥協給騎都尉世職十月貴州狆家苗酋阿<lb/>
　　　近與弟阿卧倚險作亂其倬以狆家苗聚處定番<lb/>
　　　廣順二州境其附近苗寨多被迫脅遣人招撫阿<lb/>
　　　近等勢窘為官兵所擒疏至<lb/>
諭部優叙加三級尋請増雲南楚姚鎮兵六百并増鎮屬<lb/>
　　　景䝉營叅将守備各一千總二把總四兵千即以<lb/>
　　　新裁援𠞰左右兩協弁兵撥補部議從之十一月<lb/>
　　　條奏中甸善後事宜一中甸開墾商民日増請設<lb/>
<pb n="KR2m0053_WYG_206-23a"/>
　　撫番清餉同知及經歴巡檢等官管理一畨目舊<lb/>
　　有營官神翁列賔名目聴堪布喇嘛指使請給外<lb/>
　　委守備千把總劄付聴中甸文武官轄一中甸向<lb/>
　　行滇茶請照打箭爐例設引収課由麗江府収報<lb/>
　　一中甸沿江數百里及山谷曠土甚多請給牛種<lb/>
　　房屋招佃開墾三年後起科供増駐官兵嵗糈一<lb/>
　　中甸僧衆千餘寺屋數百収藏軍械易於宿奸番<lb/>
　　人舊給喇嘛費甚多應裁减除出身西藏之喇嘛<lb/>
<pb n="KR2m0053_WYG_206-23b"/>
　　外其本地喇嘛選誠實者三百名咨給度牒餘以<lb/>
　　次選補器械入官毎年量給青稞酥油并銀三百<lb/>
　　兩為口糧衣單資至番目受外委劄付亦分别嵗<lb/>
　　給銀兩青稞養贍又條奏魯魁山善後事宜一魯<lb/>
　　魁山内通哀牢外界異域須重兵控壓請設普威<lb/>
　　營置恭将一駐普洱守備二分駐威遠土州及茶<lb/>
　　山千總四把總八分汛控禦一賊巢全在元江協<lb/>
　　與新㠄營所轄地新㠄營隸臨元鎮不隸元江協<lb/>
<pb n="KR2m0053_WYG_206-24a"/>
　　兩界互相推卸誤事請移新㠄營及擬設之普威<lb/>
　　營均隸元江協以臨元鎮統轄一威遠土州為野<lb/>
　　賊逋逃藪請改土歸流設撫彛清餉同知及經歴<lb/>
　　井大使巡檢等官分管鹽井地方事務一方姓普<lb/>
　　姓土職糾衆滋擾請停襲一威遠新開之按板抱<lb/>
　　母二鹽井嵗獲息銀二萬餘兩請充新兵餉一猓<lb/>
　　目施和尚之姪膩勒等妻子請移駐元江府城威<lb/>
　　遠土官刀光煥子弟家口移省城安置一九龍江<lb/>
<pb n="KR2m0053_WYG_206-24b"/>
　　口夷人出入處請設汛照山海闗例給印票客商<lb/>
　　兵役往來一例盤察毋得出境滋事村寨各編里<lb/>
　　甲户口以稽一設義塾數處夷人子弟有志讀書<lb/>
　　者入塾誦習於元江府附考額外加取二名一勸<lb/>
　　誨夷人墾田請照雍正元年定例旱田十年水田<lb/>
　　六年後陞科又條奏貴州苗疆事宜一定番廣順<lb/>
　　頑苗皆就擒請於西猛設汛調定廣營千總駐防<lb/>
　　一定番廣順二州路通廣西泗城土府請於青藤<lb/>
<pb n="KR2m0053_WYG_206-25a"/>
　　斷杉樹二處設汛衛行旅一請改大定鎮為協裁<lb/>
　　中營遊擊以左營兼中營仍守大定移中營守備<lb/>
　　一千把總各一分防廣順州所屬長寨遮貢安順<lb/>
　　府所屬十三枝普定縣所屬五枝等處移把總一<lb/>
　　防羊城<graphic n="KR0749" url="https://raw.githubusercontent.com/kanripo/KR-Gaiji/master/images/KR0749.png" mimeType="image/png"/>統歸定廣協轄至都勻府屬之獨山州<lb/>
　　接廣西南丹土州苗性尤頑請移都勻守備駐防<lb/>
　　一黔省境連川楚姦人勾結掠販人口為害請定<lb/>
　　例地方官一年内分别拏獲人數議叙其不能查<lb/>
<pb n="KR2m0053_WYG_206-25b"/>
　　緝為他處獲者亦照人數議處客民有買貧民子<lb/>
　　女者報官用印不得至四五人違者照興販科斷<lb/>
　　一黔省與楚蜀滇粤接壌請定例夷人越界拏送<lb/>
　　本省滋事者即於其地審辦又黔省有拏白放黒<lb/>
　　之習被人刼殺力不能報将無干之家奪其人畜<lb/>
　　暗插寃單令其轉為報仇否則索贖請加應得罪<lb/>
　　一等一土司等貧困不支往往以有糧田詭稱無<lb/>
　　糧售於紳衿商民買主収無糧之租土司納無田<lb/>
<pb n="KR2m0053_WYG_206-26a"/>
　　　之賦久之完納無資或派令屬苖代完請徹底清<lb/>
　　　查令執業者輸納又土司下設立權目人等報明<lb/>
　　　有司後有事發併懲一黔地潮濕倉米易朽請核<lb/>
　　　計兵米存二年之蓄餘於春夏减糶著為例一黎<lb/>
　　　平府與楚省五開衛同城民苗雜處分隸兩省請<lb/>
　　　改五開衛為縣隸黎平銅鼓衛亦歸併五開古州<lb/>
　　　八萬等苗疆均屬黔省事權歸一又言向來雲貴<lb/>
　　　兩省拔補千總把總皆以本營之兵補本營之缺<lb/>
<pb n="KR2m0053_WYG_206-26b"/>
　　　伏思同為兵丁一旦難以約束即同輩千總亦羣<lb/>
　　　非笑其不肖者則又䕶庇兵丁将備稽查不易為<lb/>
　　　力請嗣後拔補本營時即於外營對調不必仍留<lb/>
　　　本營<lb/>
詔並如所請三年二月加兵部尚書銜五月疏言近聞策<lb/>
　　　妄阿喇布坦萬里効順籌度經久之計正在此時<lb/>
　　　臣以為兵宜酌减備未可全撤西路形勢臣所不<lb/>
　　　知至阿爾台一路臣曽運米二次自殺虎口出經<lb/>
<pb n="KR2m0053_WYG_206-27a"/>
　　　䝉古各部落約三四千里大兵駐劄極邊甚有闗<lb/>
　　　係似宜兵數量减米數微増則遠戍倍加踴躍<lb/>
上嘉納之六月晉太子少傅十月調福建浙江總督其倬<lb/>
　　　以雲南鶴慶府鄧川嵩明騰越三州太和浪穹二<lb/>
　　　縣土軍丁賦係明嘉靖萬歴間因夷人作亂暫撥<lb/>
　　　民人協防隨立太和所鳯梧所名目毎丁徵銀一<lb/>
　　　兩伊等既納民賦於本籍又輸軍賦於防所相仍<lb/>
　　　未革疏請豁除<lb/>
<pb n="KR2m0053_WYG_206-27b"/>
允之四年抵閩浙總督任疏言福興漳泉汀五府地狹人<lb/>
　　　稠自平定臺灣以來生齒日繁山林斥鹵之地悉<lb/>
　　　成村落多無田可耕流為盜賊勢所不免臣再四<lb/>
　　　思維惟廣開其謀生之路如開洋一途前經嚴禁<lb/>
　　　但查富者為船主商人貧者為頭舵水手一船幾<lb/>
　　　及百人其本身既不食本地米糧又得沾餘利歸<lb/>
　　　養家屬若慮盜米出洋則外洋皆産米地慮透漏<lb/>
　　　消息則今廣東船許到外國豈福建獨慮漏洩慮<lb/>
<pb n="KR2m0053_WYG_206-28a"/>
　　　私販船料則中國船小不足資彼之用以臣愚見<lb/>
　　　開洋似於地方有益請弛其禁<lb/>
詔下怡親王㑹同大學士九卿議行五年四月疏言臺灣<lb/>
　　　水沙連等社兇番自朱一貴作亂後不納餉賦肆<lb/>
　　　行焚刼臣令臺厦道吳昌祚同知王汧叅将何勉<lb/>
　　　等率弁兵番壮分路裹糧進剿擒首惡骨宗等二<lb/>
　　　十名各社相繼歸誠<lb/>
報聞十月以李衛為浙江總督<lb/>
<pb n="KR2m0053_WYG_206-28b"/>
命其倬専管福建總督事六年二月條奏福建鹽政事宜<lb/>
　　　一謹産地之收曬閩省鹽場福清最大請倣保甲<lb/>
　　　法添設團長甲長查報日曬之鹽設總倉封鎻以<lb/>
　　　杜私賣且免雨水之患修砌莆田各團鹵窟以資<lb/>
　　　防䕶一嚴銷地之售賣閩鹽向係商行後改官運<lb/>
　　　近用水客肩販請暫令水客認銷而以官運接濟<lb/>
　　　三年無悞報部充為商人再發引以立成法場鹽<lb/>
　　　多産之時仍照官運例動課収積一定鹽課之額<lb/>
<pb n="KR2m0053_WYG_206-29a"/>
　　　數閩省鹽課有額徵公費二項請照定數作正額<lb/>
　　　其溢行之鹽所獲銀數造為盈餘報查除支給鹽<lb/>
　　　道各衙門公用外餘造冊奏銷解部水脚即於長<lb/>
　　　價等項内撥納一酌辦理之人員閩省舊設鹽務<lb/>
　　　各官雍正二年裁汰請嗣後於佐雜官内遴辦無<lb/>
　　　庸另設下部議行六月以原任山西道御史蕭震<lb/>
　　　於康熈十三年遭耿逆之變與原任邵武府知府<lb/>
　　　張瑞午等合謀討賊事洩身殉妻妾媳婢同時死<lb/>
<pb n="KR2m0053_WYG_206-29b"/>
　　　節瑞午業䝉䘏典而震獨遺疏請入鄉賢祠致祭<lb/>
　　　旌其門<lb/>
詔如所請七年六月因與臺灣革職知縣周鍾瑄濫致書<lb/>
　　　扎又未審出加徵耗榖各實情部議革職<lb/>
命降三級留任尋疏言閩省戰船多係平臺灣時所獲長<lb/>
　　　濶不稱請酌定丈尺隨時更改閩安協左營之船<lb/>
　　　多鐵板沙線請改為平底以適進哨之用又請改<lb/>
　　　福建同安泉州長福邵武四營逰擊為叅将増設<lb/>
<pb n="KR2m0053_WYG_206-30a"/>
　　　灌口安海二汛守備各一移泉州府糧捕通判駐<lb/>
　　　安海汛連江縣守備駐東岱汛移東岱汛千總駐<lb/>
　　　可門汛部議從之閏七月來京<lb/>
陛見<lb/>
御製詩<lb/>
賜之有操凛氷霜功帶礪匡時重鎮眷良臣之句八年二<lb/>
　　　月晉太子太保四月回任先是<lb/>
上以其倬通曉堪輿術<lb/>
<pb n="KR2m0053_WYG_206-30b"/>
命詣<lb/>
福陵恭視形勢工程其倬奏言<lb/>
陵前左畔水法因夏日溢流稍更故道弓抱之勢㣲覺外<lb/>
　　　張必湏順導河流方稱盡善至是大學士等議如<lb/>
　　　所奏濬修五月調兩江總督復<lb/>
命來京六月疏恭巡臺御史李元直任性滋事状下部察<lb/>
　　　議元直降三級調用九月以其倬隨怡賢親王允<lb/>
　　　祥相度<lb/>
<pb n="KR2m0053_WYG_206-31a"/>
萬年吉地於易州境内泰寧山太平峪<lb/>
特授一等輕車都尉世職併前所得騎都尉為三等男<lb/>
諭曰髙其倬歴任封疆其樹績建勲揚名垂譽者不可悉<lb/>
　數原不以此為宣力見長之地乃能悉心籌度務期萬<lb/>
　全無一毫瞻顧推諉實出於一片忠愛至誠之悃不僅<lb/>
　才識超羣已也是月<lb/>
命署雲貴廣西總督九年疏言雲南昭通府四面環山請<lb/>
　　　委員専辦墾務定為水旱生熟四項分給兵民猓<lb/>
<pb n="KR2m0053_WYG_206-31b"/>
　　　土各户墾種按年收榖還本後起科輸米以省兵<lb/>
　　　米運費下部議行十一年正月<lb/>
命仍回兩江總督任㑹雲南普洱府屬思茅土把總刀興<lb/>
　　　國勾苦葱蠻煽元江夷攻普洱府城通闗大寨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　　夷復附苦葱蠻過阿黒江犯他郎地方其倬檄提<lb/>
　　　督蔡成貴等分路進剿擒其酋并賊屬五百餘斬<lb/>
　　　級甚衆疏至<lb/>
報聞九月<lb/>
<pb n="KR2m0053_WYG_206-32a"/>
命以總督銜管江蘇巡撫事十二年以瞻狥知縣趙崑珵<lb/>
　　　承修海塘工程賠項部議降調尋授江蘇巡撫十<lb/>
　　　三年疏叅淮闗監督年希堯庇縦玷職<lb/>
詔嚴鞫削希堯職乾隆元年正月以疾<lb/>
　召還京四月授湖北巡撫尋調湖南二年七月以湖南<lb/>
　　　城步綏寧二縣徭糾黨焚刼其倬偕總督史貽直<lb/>
　　　遣兵分𠞰賊黨悉平<lb/>
　諭部優敘加三級三年三月擢工部尚書尋調户部十<lb/>
<pb n="KR2m0053_WYG_206-32b"/>
　　　月卒於寳應舟次遺疏入<lb/>
　諭曰髙其倬練達老成宣力年久今聞溘逝深為悼惜<lb/>
　　著沿途官弁䕶送回旗尋<lb/>
　賜祭葬如例諡文良<lb/>
　　　　郝玉麟<lb/>
　　　郝玉麟本漢軍鑲白旗人由驍騎校於康熈三<lb/>
　　　十四年授門千總四十四年遷守備累遷雲南援<lb/>
　　　𠞰協副将六十一年擢鶴麗鎮總兵雍正元年九月<lb/>
<pb n="KR2m0053_WYG_206-33a"/>
　　　授雲南提督八月青海羅卜藏丹津脅衆台吉叛<lb/>
　　　刼親王察罕丹津掠青海諸部官兵分路進𠞰<lb/>
詔玉麟率兵赴中甸駐劄揚威塞外中甸故屬麗江後為<lb/>
　　　青海畨所㨿受羅卜藏丹津偽劄玉麟至宣布<lb/>
恩威皆畏服上所受偽劄率衆三千五百户男婦萬七千<lb/>
　　　餘投誠納土玉麟安撫夷民清釐户口請於中甸<lb/>
　　　駐兵千阿墩子為扼吭地駐逰擊一兵五百<lb/>
詔嘉其料理合宜頗著勞績俟青海事竣後下部議叙二<lb/>
<pb n="KR2m0053_WYG_206-33b"/>
　　　年正月奉<lb/>
命自中甸進駐察木多招撫夷民七百餘户四月青海平叙<lb/>
　　　功授雲騎尉世職五年三月鎮沅夷不法焚署竄<lb/>
　　　囚玉麟同總督鄂爾泰發兵分𠞰擒首惡置之法<lb/>
　　　夷民漸復業事<lb/>
聞<lb/>
諭嘉玉麟公忠為國能鼓勵弁兵奮勇報効六年二月茶<lb/>
　　　山所屬夷民刼客商拒捕傷官玉麟同鄂爾泰調<lb/>
<pb n="KR2m0053_WYG_206-34a"/>
　　　兵進𠞰擒首逆安撫餘黨後以車里土舍刁正彦<lb/>
　　　狡詐煽惑夷民欲擒治正彦聞風潜逃玉麟於猛<lb/>
　　　腊生擒之由猛崙慢林至思茅普洱元江一帶親<lb/>
　　　勘以茶山袤延千餘里普洱思茅為咽喉九龍江<lb/>
　　　橄㰖壩為藩籬與交趾莽子老撾毘連更有慢達<lb/>
　　　等五渡口𦂳要且幅員遼濶宣尉司刁金寳不能<lb/>
　　　兼顧土産普茶外有鹽井厰務必劃明界址設文<lb/>
　　　武官彈壓列疏入奏得<lb/>
<pb n="KR2m0053_WYG_206-34b"/>
㫖嘉奨五月部議茶山功授玉麟都督同知九月烏䝉所<lb/>
　　　屬大闗米貼土婦陸氏作亂玉麟遣兵𠞰獲陸氏<lb/>
　　　及賊黨設塘汛十二月刁正彦餘黨作亂玉麟領<lb/>
　　　兵二千進攻追擊至橄㰖壩渡整哈江奪渡口又<lb/>
　　　率遊擊郭佑民徐成貞等夾擊賊大敗擒逆黨招撫<lb/>
　　　夷民五百餘户<lb/>
上嘉其辦理妥協七年正月以雲南慶雲見<lb/>
特㫖授玉麟騎都尉世職三月授廣東總督九月奏言廣<lb/>
<pb n="KR2m0053_WYG_206-35a"/>
　　　　州府屬香山廣海新㑹交界傍海依山多巨盜嚴<lb/>
　　　　飭水師巡哨於香山三虎海面見賊船七追至廣<lb/>
　　　　海獨涯清水灣海面戮盜犯及傷溺者二十餘人<lb/>
　　　　擒盜首李奕揚夥盗楊亞干等二十六人訊供積<lb/>
　　　　盜有陳大樂王亞七梁國柱現搜捕務獲<lb/>
諭曰此案非尋常獲盗可比所有将弁照軍功例議叙又<lb/>
　　　　奏查出粤東官運官銷之埠羡並各商請按引増<lb/>
　　　　課毎年六萬兩請帶銷舊引以三年為滿諸疏入<lb/>
<pb n="KR2m0053_WYG_206-35b"/>
諭曰觀爾所奏無非以清楚錢糧為要務不特輕重本末<lb/>
　　失宜粤省民情惟利是趨似此亦不甚相協果能令吏<lb/>
　　治潔清民情淳樸自漸臻弊絶風清若不於根本處著<lb/>
　　力而逐末辦理豈但不勝其繁亦何有吏畏民懐之期<lb/>
　　耶八年正月奏移廣東定海縣青崖司巡檢駐太平汛<lb/>
　　　　儋州安海司巡檢駐薄沙汛崖州抱嵗司巡檢駐<lb/>
　　　　安樂汛添設瓊山縣水尾司巡檢一萬州寳府司<lb/>
　　　　巡檢一裁儋州倉大使一瓊州府司獄一從之三<lb/>
<pb n="KR2m0053_WYG_206-36a"/>
　　　月奏言訪得逸盜王亞七陳大樂潜聚新㑹縣北<lb/>
　　　峯黄陽各山梁國柱匿新㑹縣古兠山已檄弁兵<lb/>
　　　分獲其夥黨李亞三張亞八余文禮等亦就擒查<lb/>
　　　新㑹縣北峯南峯二山向有柴場一汛於香山新<lb/>
　　　㑹廣海三營毎年輪撥官兵駐防今久廢請照向<lb/>
　　　例防守<lb/>
上嘉允之五月奏言廣東肇髙廉羅道駐肇慶府控制千<lb/>
　　　里外之髙㢘二府雷瓊道所轄雷州府在海北瓊<lb/>
<pb n="KR2m0053_WYG_206-36b"/>
　　　州府在海南俱鞭長莫及請増設巡道一駐髙州<lb/>
　　　分轄髙雷廉三府改肇髙廉羅道為肇羅道雷瓊<lb/>
　　　道為海南道並請将髙雷廉道海南道及舊恵潮<lb/>
　　　道俱加兵備銜六月又奏改廣東營制事宜一移<lb/>
　　　左翼鎮標右營遊擊駐蘆苞口汛一改新㑹營遊<lb/>
　　　擊為叅将増守備千總各一把總四兵六百七十<lb/>
　　　七與原設者分左右二營隸叅将管轄一増河頭<lb/>
　　　汛都司千總一把總二兵四百兼防甕峝石窩龍<lb/>
<pb n="KR2m0053_WYG_206-37a"/>
　　逕各汛歸羅定協統轄一龍門營改隸増城管轄<lb/>
　　改増城營逰擊為叅将一抽調廉州營把總一兵<lb/>
　　九十再募兵三十歸化石營一改崖州營逰擊為<lb/>
　　叅將増千總外委各一兵百十八一移原防市橋<lb/>
　　之虎門協都司駐南村並移番禺縣縣丞同駐一<lb/>
　　廣州春江二協以副将専管毋庸隸左翼鎮標并<lb/>
　　増廣州協千總外委各一兵一百四十五一左右<lb/>
　　翼鎮標五營及増城營俱無守糧應改戰為守與<lb/>
<pb n="KR2m0053_WYG_206-37b"/>
　　通省畫一并増右翼鎮標兵三百四十五一増香<lb/>
　　山縣縣丞一駐前山寨調原駐之守備於縣城八<lb/>
　　月請増吳川縣硇州巡檢一九月請復設潮陽縣<lb/>
　　縣丞一十一月請増潮州鹽知事一俱如所請行<lb/>
　　九年四月奏言海豐縣之甲子捷勝二所應改置<lb/>
　　一縣於東海窖建縣治設知縣典史各一移海豐<lb/>
　　縣訓導為新設縣訓導改原駐東海窖千總為新<lb/>
　　設縣城守營千總東海窖巡檢為甲子城巡檢汕<lb/>
<pb n="KR2m0053_WYG_206-38a"/>
　　尾巡檢為黄沙坑巡檢俱隸新設縣轄又奏言新<lb/>
　　㑹開平兩縣界地名大官田距縣治逺請增置一<lb/>
　　縣設知縣訓導典史各一分新㑹藥經司巡檢隸<lb/>
　　新設縣轄俱下部議行尋定東海窖新設縣曰陸<lb/>
　　豐大官田縣曰鶴山又奏裁澄海縣河泊所大使<lb/>
　　改設樟林鎮巡檢一裁平海大城海安大鵬雙魚<lb/>
　　五所改設平海所巡檢一増新安陽江二縣縣丞各<lb/>
　　一駐大鵬雙魚二所城裁陽江縣太平驛陽春<lb/>
<pb n="KR2m0053_WYG_206-38b"/>
　　縣樂安驛驛丞於太平地方設巡檢一十月請改<lb/>
　　化石營守備為都司瓊州興寧和平硇州東莞三<lb/>
　　水四㑹那扶等營守備為都司十二月奏言長寧<lb/>
　　縣之老虎㘭及錫場山翁源縣之磜下鄉各設汛<lb/>
　　一設外委把總駐防又請増磜下鄉巡檢一俱下<lb/>
　　部議行又奏言瓊州鎮孤懸海外産米少又龍門<lb/>
　　香山虎門廣海等處兵民稠集商販罕到均應預<lb/>
　　籌積貯請将鹽政節省銀買榖萬六百石分貯各<lb/>
<pb n="KR2m0053_WYG_206-39a"/>
　　　營春借秋收免加息部議從之十年二月<lb/>
命署福建總督時臺灣大甲西等社兇番不法玉麟赴厦<lb/>
　　　門料理同提督王郡遣官兵進勦旋撲滅<lb/>
上嘉其悉心籌畫調度有方下部優叙加三級十一年三<lb/>
　　　月奏言福清縣依山傍海當孔道其地駐長福營<lb/>
　　　額兵不敷調遣請於通省各營撥防八月奏臺灣<lb/>
　　　營制事宜一府治増城守營設叅将一守備千總<lb/>
　　　各二把總四兵千一南路原設叅将一守備一千<lb/>
<pb n="KR2m0053_WYG_206-39b"/>
　　　總二把總四兵千不敷分防請改山猪毛口守備<lb/>
　　　為下淡水營都司増千總一把總二兵五百合原<lb/>
　　　設弁兵分駐山猪毛口及觀音山石井等處一北<lb/>
　　　路原設叅将一守備一千總二把總四兵千一百<lb/>
　　　二十亦不敷分防請改叅将為副将増都司一守<lb/>
　　　備一千總四把總八兵千二百八十分中左右三<lb/>
　　　營以都司為中營守備為左右二營分駐諸羅縣<lb/>
　　　治彰化縣治及斗六門淡水等迅一安平地方外<lb/>
<pb n="KR2m0053_WYG_206-40a"/>
　　控海洋内扼臺郡請設礟臺七并造倉貯粟三萬<lb/>
　　石資兵餉一臺屬田畝丁口漸増請将荘民編保<lb/>
　　甲並設社學教導一臺屬流寓有從前隨征効力<lb/>
　　者請給外委功加劄付即委為社長約束居民三<lb/>
　　年無過凖與内地兵以把總相間用一臺灣總兵<lb/>
　　有統馭民番之責請照山陜沿邊例改為掛印總<lb/>
　　兵官十一月奏言福州屬南台居民輻輳舊設巡<lb/>
　　檢千總各一不敷彈壓請移福州海防同知及福<lb/>
<pb n="KR2m0053_WYG_206-40b"/>
　　州協都司往駐十二月奏改督標水師逰擊為叅<lb/>
　　将十二年二月奏改建寧協副将為總兵轄延平<lb/>
　　一協楓領一營三月又請移漳州鎮標守備駐南<lb/>
　　勝五月奏酌核海疆情形増改府州縣各事宜一<lb/>
　　福寧地衝要直隸州不足彈壓請改為福寧府設<lb/>
　　知府通判經歴教授各一増置附郭縣設知縣訓<lb/>
　　導典史各一同原轄之福安寧徳二縣并建寧府<lb/>
　　屬之夀寧縣統歸管轄一福州府屬古田縣地寥<lb/>
<pb n="KR2m0053_WYG_206-41a"/>
　　　濶請於雙溪建城増置縣設知縣訓導典史各一<lb/>
　　　仍隸福州府管轄一泉州漳州二府俗刁悍地<lb/>
　　　廣請改泉州屬永春縣為直隸永春州隸以徳化<lb/>
　　　大田二縣漳州屬龍巖縣為直隸龍巖州隸以漳<lb/>
　　　平寧洋二縣設直隸州知州州同吏目各一改教<lb/>
　　　諭為學正部議均如所請尋定福寧府新設附<lb/>
　　　郭縣曰霞浦古田分設縣曰屏南六月奏改南安<lb/>
　　　仙遊寧化三縣驛丞為巡檢仍管驛永春仙逰各<lb/>
<pb n="KR2m0053_WYG_206-41b"/>
　　　増巡檢一裁順昌縣仁夀巡檢改設縣丞又改福<lb/>
　　　建糧儲道為分巡糧驛道鹽驛道為鹽法道専管<lb/>
　　　鹽政兼理福厰船工諸疏俱下部議行七月<lb/>
命來京陛見奉<lb/>
㫖入鑲黄旗十月<lb/>
上以玉麟才具精神足以貫注閩浙二省仍照舊制授為<lb/>
　　　閩浙總督十三年三月奏請於臺灣府大東門小<lb/>
　　　南門各設營房南水門北小門各建大礟臺並増<lb/>
<pb n="KR2m0053_WYG_206-42a"/>
　　　敵樓南路之茹藤港北路之蚊港等處各設礟臺<lb/>
　　　府西南一帶礟臺空隙處各設木柵以資捍禦六<lb/>
　　　月奏南澳洋面島嶼岐雜歸海壇金門兩鎮分巡<lb/>
　　鞭長莫及請以南澳左營銅山洋汛俱改歸南澳鎮<lb/>
　　　巡查並請撥金門鎮巡船二歸南澳如所請行七<lb/>
　　　月奏言臣遍歴海寧等縣東西塘並至尖山勘石<lb/>
　　　壩工見塊石塘及草塘均宜急修即飭員估奏適<lb/>
　　　風潮坍卸者十之八九照舊暫用塊石柴草搶修<lb/>
<pb n="KR2m0053_WYG_206-42b"/>
　　　但欲垂久遠應照内大臣海望等所估改建石塘<lb/>
　　　奈諸臣意見不合毎事齟齬将來興舉大工自必<lb/>
　　　更致参差臣受<lb/>
恩深重何敢顧避嫌怨知而不言除堵築尖山石壩工程<lb/>
　　　已三分之二其現議海塘工程請<lb/>
㫖另簡賢能大員總理<lb/>
詔嘉所奏爽直九月奏言浙省山海交錯凡要衝處居民<lb/>
　　　稠雜當増員料理請於常山之草萍鎮西安之全<lb/>
<pb n="KR2m0053_WYG_206-43a"/>
　　　旺臨海之前所天台之平頭潭太平之松門衛瑞<lb/>
　　　安之大嶨衛平陽之蒲門㑹稽之曹娥壩仁和之<lb/>
　　　塘棲鎮俱増巡檢一仁和錢塘縣各増主簿一専<lb/>
　　　管江塘水利從之乾隆元年二月<lb/>
　諭玉麟以閩浙總督銜専管福建事先是臺灣彰化縣<lb/>
　　　𠞰滅之牛罵等三社田畝奉<lb/>
㫖仍歸番民管業部議以番人界内典賣漢人之地畝若<lb/>
　　　民人往耕兩界錯綜難免侵擾應令該督議還歸<lb/>
<pb n="KR2m0053_WYG_206-43b"/>
　　　結使民番兩界劃然至是玉麟以臺地向係番民<lb/>
　　　雜處漢民耕種之地半係番黎契賣而流寓不下<lb/>
　　　數十萬人現耕番地數十萬畝若令歸還不但原<lb/>
　　　價難追且番黎無力抛荒熟地而漢民無田可耕<lb/>
　　　請将現在民番所耕地查明四至註冊存案嗣後<lb/>
　　　永不許民買番業部議從之三年五月奏言閩省<lb/>
　　　人多田少民食不敷上年福州等府被災奏請截<lb/>
　　　留浙漕十萬石并委員赴江南等省買米接濟奈<lb/>
<pb n="KR2m0053_WYG_206-44a"/>
　　未及月餘浙漕糶完兵民日食仍不敷請於江南<lb/>
　　買回米内酌糶再撥藩庫銀十萬兩赴江廣等省<lb/>
　　採買並請<lb/>
勅發江西倉榖二十萬石湖南十萬石運閩以濟窮黎得<lb/>
㫖允行九月<lb/>
諭玉麟仍兼管閩浙兩省事四年三月奏言閩省偶遇<lb/>
　　歉収兵丁每虞艱食沿海各鎮已有儲榖其餘各<lb/>
　　營計兵一名貯榖二石共六萬一千六百石請以<lb/>
<pb n="KR2m0053_WYG_206-44b"/>
　　節省生息銀採貯於兵食有濟六月又奏閩省沿<lb/>
　　海鹽場離郡縣甚遠曬丁待食常平倉榖毎艱輓<lb/>
　　運查閩省辦課有匿報鹽斤等弊按所犯酌罰陸<lb/>
　　續買榖萬石檄鹽道於曬丁最多離城最逺之福<lb/>
　　清場貯榖五千石蒲田場貯三千石餘各場視可<lb/>
　　以建倉處次第經理諸疏入俱得<lb/>
㫖嘉奨七月擢吏部尚書十一月<lb/>
命署兩江總督先是<lb/>
<pb n="KR2m0053_WYG_206-45a"/>
　上聞福建漳州府知府王徳純居官劣蹟<lb/>
　勅革職令署福建巡撫王士任秉公嚴審至是御史朱<lb/>
　　　續晫奏言風聞現審未結事如王徳純一案有與<lb/>
　　　督撫闗涉處<lb/>
　上命續晫馳驛赴閩㑹同總督徳沛及士任查審尋㑹<lb/>
　　　鞫徳純婪贓屬實合疏具題續晫又以㑹鞫時士<lb/>
　　　任袒䕶玉麟欲出其罪心多欺詐具摺另奏<lb/>
　詔革士任職並以玉麟身為總督於貪婪不法之王徳<lb/>
<pb n="KR2m0053_WYG_206-45b"/>
　　　純不行糾恭且題陞知府又以才情敏練辦事實<lb/>
　　　心保薦<lb/>
　勅部嚴加議處部議降五級調用<lb/>
　諭曰朕命徳沛確查郝玉麟曽否收受王徳純賄賂今<lb/>
　　據奏郝玉麟止於毎年收受王徳純禮物並未受賄<lb/>
　　郝玉麟係<lb/>
皇考簡用之大員久歴外任人亦諳練若照部議降調尚<lb/>
　　屬可惜著從寛降二級調用五年補刑部右侍郎六<lb/>
<pb n="KR2m0053_WYG_206-46a"/>
　　年二月因病乞休<lb/>
上允之九月署閩撫策楞叅奏延建邵道鄂善交結玉<lb/>
　　麟家人郭姓各欵<lb/>
上命革鄂善職並将玉麟家人嚴審得實玉麟革職十<lb/>
　　年三月卒<lb/>
　　　范時捷<lb/>
　　范時捷漢軍鑲黄旗人大學士文程之孫康熙三<lb/>
　　十四年襲一等子兼管佐領三十六年授叅領由<lb/>
<pb n="KR2m0053_WYG_206-46b"/>
　　寧夏運米至噶多立軍功議敘一等三十八年授<lb/>
　　廣東南雄副将四十一年六月調廣西潯州副将<lb/>
　　七月遷廣東韶州總兵四十二年調瓊州總兵四<lb/>
　　十七年調陜西寧夏總兵先是鄂爾多斯王松阿<lb/>
　　喇布請於察罕托輝之地暫行遊牧許之五十二<lb/>
　　年八月時捷疏言察罕托輝係版圖内地今䝉古<lb/>
　　逰牧多越界與寧夏民相混於體制不便請以黄<lb/>
　　河為界<lb/>
<pb n="KR2m0053_WYG_206-47a"/>
上曰前松阿喇布以察罕托輝水草佳茂懇請暫行逰牧並<lb/>
　未有令永逺逰牧之㫖著理藩院查明具奏尋議如時<lb/>
　　　捷所請五十七年署甘肅提督雍正元年四月署<lb/>
　　　陜西巡撫九月實授二年十月疏請裁潼闗榆林<lb/>
　　　靖邊等衛守備千總及教職等缺移華隂縣丞駐<lb/>
　　　潼闗各衛所錢糧歸併附近州縣管理生童歸該<lb/>
　　　管州縣考試潼闗應支兵糧就近改撥潼商道收<lb/>
　　　支從之十一月來京三年三月授鑲白旗漢軍都<lb/>
<pb n="KR2m0053_WYG_206-47b"/>
　　　統五月疏劾川陜總督年羹堯欺㒺貪婪五欵一<lb/>
　　　運米至軍前侵蝕脚價銀四十餘萬兩一管理駝<lb/>
　　　米勒取私費三十萬兩一違<lb/>
㫖派勒屬員捐俸興工一與将軍督撫文書擅用令諭直<lb/>
　　　書官名一保舉題補各官多營私受賄又劾東河<lb/>
　　　運使金啟勲附年羹堯生事擾民啟勲逮下獄治<lb/>
　　　罪年羮堯罷為杭州将軍詳見年羹堯傳五年六<lb/>
　　　月兵部𠫭奏時捷等引<lb/>
<pb n="KR2m0053_WYG_206-48a"/>
見人員班行不整應革職<lb/>
諭曰范時捷乃年羮堯門下鷹犬年羮堯稱其才品超羣<lb/>
　滿漢官員無與比並及年羮堯事敗其案内牽連范時<lb/>
　捷之處甚多朕俱不行究問且念其為勲臣之後仍畀<lb/>
　以都統重任料伊自必感朕深恩力圖報効乃歴年以<lb/>
　來見其辦事昏庸奏對糊塗並無絲毫効力一事可取<lb/>
　之處揣范時捷之意或以朕處治年羮堯之故觖望於<lb/>
　心不肯黽勉亦或才具本屬不及向因工於謟媚故年<lb/>
<pb n="KR2m0053_WYG_206-48b"/>
　羮堯揄揚太過乃至今日底裏畢現耶范時捷著革去<lb/>
　都統在侍衛上行走朕非因偶爾失儀一節處分大臣<lb/>
　也八年正月授散秩大臣總理<lb/>
陵寢事務七月時捷兄時繹因協理河東河務誤工革職<lb/>
　　　十月以時捷授古北口提督<lb/>
諭曰范時捷係開國名臣范文程之孫乃不念國家培植<lb/>
　之恩并不思祖宗積累之厚其在陜西為官時甘心出<lb/>
　年羮堯之胯下諂媚逢迎以至辱身賤行為人所鄙笑<lb/>
<pb n="KR2m0053_WYG_206-49a"/>
　朕令其來京辦理旗務而伊志氣昏庸委靡不振無心<lb/>
　為國家出力是以降為侍衛以示懲戒繼因<lb/>
陵寢地方辦事需人將伊命往今范時繹獲罪罷黜范氏<lb/>
　子孫竟無現居大員之人范時捷尚非棄才可此是以<lb/>
　令其管理古北口提督事務觀其如何改過自新一洗<lb/>
　從前之媿恥直隸總兵官俱聴范時捷節制十二月調<lb/>
　　　署陜西固原提督九年正月寧遠大将軍岳鍾琪<lb/>
　　　奏甘肅固原肅州兵丁撥二千人出口内地應募<lb/>
<pb n="KR2m0053_WYG_206-49b"/>
　　　補固原召募之事令時捷辦理四月協辦西寧總<lb/>
　　　兵官事六月署大通鎮旋仍署西寧總兵十年六<lb/>
　　　月奏修西寧鎮邊牆<lb/>
命興工督修乾隆二年九月偕西寧辦事大臣保祝奏請<lb/>
　　　多倫尼託克圖例交馬價准作次年正賦<lb/>
　上是之閏九月因患病奉<lb/>
　㫖來京以散秩大臣行走俾得調理三年四月卒<lb/>
　欽定八旗通志卷一百九十二<lb/>
</p>
<p>
</p>
  </div>
</body>
</text>
</TEI>
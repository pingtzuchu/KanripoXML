<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_210-1a"/>
　欽定四庫全書<lb/>
　欽定八旗通志卷一百九十六<lb/>
　　人物志七十六<lb/>
　　　大臣傳六十二<hi>漢軍正白旗一國柱  宜永貴</hi>　<hi>和濟格爾徐馬沈永忠    大</hi>
　　　<hi>貴</hi>　<hi>蔡士英/</hi>　<hi>于時躍/</hi>　<hi>趙祥星/</hi>　<hi>孫思克</hi>
　　　　和濟格爾<hi>子拜音達禮</hi>
　　　和濟格爾本䝉古烏嚕特人後𨽻正白旗漢軍遂<lb/>
　　　為何氏<lb/>
<pb n="KR2m0053_WYG_210-1b"/>
太祖高皇帝天命七年征明取廣寧城和濟格爾時為明<lb/>
　　　千總随守備石廷柱来降授㕘領十一年從征巴<lb/>
　　　林部囊努克斬三人追獲叛逃蒙古又從征棟䕫<lb/>
　　　俘獲甚衆<lb/>
太宗文皇帝天聰三年從征明偵敵薊州斬哨卒三敵兵<lb/>
　　　三百来犯和濟格爾衝鋒入斬其把總一五年大<lb/>
　　　軍圍大凌河城明兵自錦州赴援和濟格爾先衆<lb/>
　　　斬敵明總兵祖大夀遣兵出城樵採且刦奪臺堡<lb/>
<pb n="KR2m0053_WYG_210-2a"/>
　　　並奮撃之生擒二人尋與敵戰城下我軍執纛者<lb/>
　　　墜于壕和濟格爾掖之出復以鳥鎗殪敵三人八<lb/>
　　　年予騎都尉世職崇徳三年随貝勒岳託征明至<lb/>
　　　山東屢撃敗敵兵四年始分漢軍為四旗以和濟<lb/>
　　　格爾為鑲白旗副都統五年随大軍圍錦州禦撃<lb/>
　　　松山步兵杏山騎兵皆㨗六年復圍錦州明總督<lb/>
　　　洪承疇率衆駐松山来犯者再和濟格爾俱撃郤<lb/>
　　　之敵自松山分據髙橋南三臺和濟格爾以礮攻<lb/>
<pb n="KR2m0053_WYG_210-2b"/>
　　　克之殱百餘人七年復攻克塔山杏山二城敘功<lb/>
　　　加一雲騎尉是年分漢軍為八旗改正白旗副都<lb/>
　　　統兼任佐領八年随鄭親王濟爾哈朗征明寧逺<lb/>
　　　攻克中後所前屯衛二城順治元年二月敘功晉<lb/>
　　　三等輕車都尉世襲㒺替三年二月卒長子巴圖<lb/>
　　　襲職兼佐領遇<lb/>
恩詔晉二等輕車都尉七年巴圖卒和濟格爾次子拜音<lb/>
　　　達禮襲職兼佐領康熈八年授㕘領九年擢宣化<lb/>
<pb n="KR2m0053_WYG_210-3a"/>
　　　總兵官十三年七月調随征福建總兵官時逆藩<lb/>
　　　吳三桂䧟湖南耿精忠據福建平南王尚可喜請<lb/>
　　　增兵駐防廣東拜音達禮與福建巡撫楊熈並奉<lb/>
命駐廣州十五年二月可喜子之信糾衆據城叛拜音達<lb/>
　　　禮與楊熈議引所部出城㑹大軍撃賊之信已分<lb/>
　　　布叛黨閉城阻之拜音達禮控騎突前斬關奪門<lb/>
　　　出同楊熈率所部還㑹大軍扵贛州疏述其事以<lb/>
聞<lb/>
<pb n="KR2m0053_WYG_210-3b"/>
上以其奮勇奪門忠貞可嘉下部議叙部議予軍功紀録<lb/>
　　　一次復有<lb/>
㫖從優再議于是予雲騎尉職世襲㒺替合所襲巴圖之<lb/>
　　　職為一等輕車都尉十九年授駐防廣州副都統<lb/>
　　　二十七年擢廣州将軍三十七年六月卒于官<lb/>
賜祭塟如例以其子何天培襲職<lb/>
　　　　馬國柱<lb/>
　　　馬國柱遼陽人𨽻正白旗漢軍<lb/>
<pb n="KR2m0053_WYG_210-4a"/>
太宗文皇帝天聰八年<lb/>
命禮部考取舉人國柱與選<lb/>
賜衣一襲免四丁入直内院崇徳三年授都察院理事官<lb/>
　　　順治元年大兵撃走流賊李自成大同代州歸順<lb/>
　　　授國柱山西巡撫自昌平出居庸關至代州任事<lb/>
　　　值都統葉臣巴哈納石廷柱等平忻州太原國柱<lb/>
　　　進駐太原策應大軍汾州平陽潞安澤州等府以<lb/>
　　　次底定賊黨李過髙一功遁據綏徳國柱疏請分<lb/>
<pb n="KR2m0053_WYG_210-4b"/>
　　　兵東西夾撃使賊首尾不能相應則一鼓可以成<lb/>
　　　擒<lb/>
上是其言二年二月疏薦明廢官巡撫張鵬雲苗胙土太<lb/>
　　　僕寺卿王邦柱巡按陳昌言等並下部録用六月<lb/>
　　　陽曲土賊閻汝龍等糾衆刦掠國柱遣逰撃楊㨗<lb/>
　　　率兵往𠞰擒斬汝龍等復𠞰嵐縣土賊髙九英招<lb/>
　　　撫四十餘寨交城賊梁自雨河曲賊李俊等與九<lb/>
　　　英互為犄角國柱亦遣将𠞰平之十月擢宣大總<lb/>
<pb n="KR2m0053_WYG_210-5a"/>
　　　督四年七月調江南江西河南總督五年正月安<lb/>
　　　慶土賊馮洪圖䧟巢縣掠無為州國柱飭按察使<lb/>
　　　王國寳随侍郎鄂屯率兵𠞰撃擒斬洪圖及其黨<lb/>
　　　蒋懋修鍾武等是月江西總兵金聲桓據南昌叛<lb/>
　　　賊将潘永禧突犯徽州國柱遣滿洲駐防官兵進<lb/>
　　　撃賊衆奔潰復祁門黟縣<lb/>
上命征南大将軍譚泰率師討聲桓九江南康饒州以次<lb/>
　　　恢復時偽尚書余應桂據都昌出沒鄱陽湖國柱<lb/>
<pb n="KR2m0053_WYG_210-5b"/>
　　　遣副将楊㨗等随大軍以雲梯攻克都昌城擒應<lb/>
　　　桂斬之復撃敗賊黨鄧雲龍等于武寧十月廣東<lb/>
　　　叛鎮李成棟由南雄犯贛州國柱遣兵與巡撫劉<lb/>
　　　武元等㑹𠞰大敗其衆六年湖廣流賊王定安䧟<lb/>
　　　羅田結連江南英山土賊陳元等謀犯霍山縣國<lb/>
　　　柱遣中軍副将朱運亨撃郤之三尖山檄總兵卜<lb/>
　　　從善𠞰白雲梅家英窠諸寨偽石城王朱統錡糾<lb/>
　　　賊五千餘由金紫寨赴援倚山列陣我兵奮力衝<lb/>
<pb n="KR2m0053_WYG_210-6a"/>
　　　撃斬獲無算連破賊寨擒偽總兵孔文燦偽副将<lb/>
　　　方學達等國柱復自率兵㑹提督巴山張大猷𠞰<lb/>
　　　六安州山賊先圍賊黨侯應龍于将軍寨迎撃賊<lb/>
　　　渠張福寰賊俱敗潰陣斬福寰應龍招降偽總兵<lb/>
　　　王俊偽副将藉維倫等諸賊寨俱燬滅先是明魯<lb/>
　　　王朱以海竄舟山其将吳凱據大蘭山助守國柱<lb/>
　　　奉<lb/>
詔酌籌𠞰撫機宜知寧波貢生方聖時與其僉都嚴我公<lb/>
<pb n="KR2m0053_WYG_210-6b"/>
　　　為舊相識令赴以海處陳說利害我公遂投誠并<lb/>
　　　獻招撫策國柱䕶送京師<lb/>
上遣之齎<lb/>
敕招撫國柱復寓書與凱至是凱偕諸舊将顧竒勲姜君<lb/>
　　　獻陳徳芝等繳敕印来降是年秋江南河南所属<lb/>
　　　州縣有雨雹傷稼者國柱請<lb/>
勅撫按確勘分别蠲卹得<lb/>
㫖嗣後州縣遇有災傷督撫按即察明頃畝分數奏請蠲<lb/>
<pb n="KR2m0053_WYG_210-7a"/>
　卹勿泛奏候㫖遲于察勘著為令國柱又疏言江南既<lb/>
　　　改為省南京國子監宜改為江寧府學即其舊址<lb/>
　　　新之仍支學田租銀以供祀事疏下部議從之七<lb/>
　　　年遇<lb/>
恩詔加太子少保九年七月福建賊渠張自盛竄入江西<lb/>
　　　大覺巖國柱檄提督劉光弼㑹閩兵合𠞰陣斬偽<lb/>
　　　總兵李全等自盛就擒十年五月蘇松巡按秦世<lb/>
　　　楨疏請各省州縣賦課徑解布政司以杜勒索侵<lb/>
<pb n="KR2m0053_WYG_210-7b"/>
　　　那諸弊國柱疏言州縣錢糧由府解司所以察核<lb/>
　　　完欠重郡守之責成請于解府之時府但編號記<lb/>
　　　簿無庸拆封換批則勒索那移之弊可絶<lb/>
詔如國柱所請行十一年正月海賊張名振屢犯崇明及<lb/>
　　　劉河吳淞等地國柱増造戰艦募水師遣總兵王<lb/>
　　　璟副将張思達等分兵夾撃敗賊于靖江又敗之<lb/>
　　　于泰興燬賊船賊衆逺竄二月湖廣紅頭賊賴龍<lb/>
　　　等據桂東犯江西國柱與湖廣總督祖澤逺㑹師<lb/>
<pb n="KR2m0053_WYG_210-8a"/>
　　　協𠞰直搗賊巢擒獲賴龍等是年遇察典加太子<lb/>
　　　太保九月以年老致仕康熈三年二月卒<lb/>
賜祭𦵏如例祀江南山西名宦祠<lb/>
　　　　宜永貴<hi>子思孝孫廷輔</hi>
　　　宜永貴遼陽人後𨽻正白旗漢軍<lb/>
太宗文皇帝崇徳五年永貴任佐領兼㕘領随睿親王多<lb/>
　　　爾衮圍明錦州以礮攻克涼馬山五里屯馬家湖<lb/>
　　　諸臺六年復圍錦州屢撃敗敵兵松山兵乗夜来<lb/>
<pb n="KR2m0053_WYG_210-8b"/>
　　　犯亦以礮郤之明總督洪承疇兵自松山分據髙<lb/>
　　　橋南三臺永貴攻克其臺斬百餘人七年錦州下<lb/>
　　　鄭親王濟爾哈朗等移師攻取塔山杏山城永貴<lb/>
　　　並用礮撃毁附近各臺及其城叙功予雲騎尉世<lb/>
　　　職八年随鄭親王攻克中後所前屯衛二城晉世<lb/>
　　　職為騎都尉順治元年授兵部理事官二年随豫<lb/>
　　　親王多鐸追𠞰流賊李自成敗賊衆于潼關又從<lb/>
　　　征江南攻取揚州四年考滿加一雲騎尉旋授臨<lb/>
<pb n="KR2m0053_WYG_210-9a"/>
　　　清總兵官六年朝城土賊杜全濮州土賊張文齊<lb/>
　　　等分據臺堡刦掠城邑永貴率逰撃王政純曹如<lb/>
　　　松等㑹集滿洲駐防大兵往朝城搜𠞰斬杜全及<lb/>
　　　賊衆五百餘人随移師濮州賊據土城以鎗礮拒<lb/>
　　　戰我兵奮勇攻克殱賊四百餘人追獲張文齊斬<lb/>
　　　之八年復入為兵部理事官九年擢正白旗漢軍<lb/>
　　　副都統尋授總督倉場侍郎屢遇<lb/>
恩詔晉世職至一等輕車都尉十年七月授南贛巡撫十<lb/>
<pb n="KR2m0053_WYG_210-9b"/>
　　　一年偽都督許勝可等擾瑞金永貴發兵㑹𠞰直<lb/>
　　　搗羅漢岩生擒勝可及其黨數百人斬以徇因疏<lb/>
　　　言羅漢岩地勢險僻往往為盜賊盤踞請移兵駐<lb/>
　　　任田寨就近彈壓十二年調福建巡撫十三年以<lb/>
　　　病癭得<lb/>
㫖允解任代未至海賊鄭成功擁衆數十萬襲䧟閩安鎮<lb/>
　　　及連江縣乗潮駕舸據烏龍江洪塘白沙諸要路<lb/>
　　　阻大兵聲援遂逼犯福州時定逺大将軍世子濟<lb/>
<pb n="KR2m0053_WYG_210-10a"/>
　　　度統師駐漳泉間提督馬得功率福州步騎𠞰賊<lb/>
　　　徳化永春城中守兵僅數十永貴力疾登陴率布<lb/>
　　　政使王顯祚按察使鄭廷魁知府彭六翮駐防佐<lb/>
　　　領焦賛三格等並出原任按察使周亮工等于獄<lb/>
　　　集厮役及民間丁壯數百人分門固守令有馬者<lb/>
　　　伏城外截撃士卒數易衣幟更畨出戰賊謂我兵<lb/>
　　　甚衆戰輙退乆之悉衆来犯既竪梯我兵奮力禦<lb/>
　　　撃傷賊甚衆城垣屢為賊穿穴且毁應時堵塞完<lb/>
<pb n="KR2m0053_WYG_210-10b"/>
　　　固當賊之甫逼城也永貴以蠟書招馬得功為賊<lb/>
　　　所阻踰月乃達得功由永福縣山路還援而大軍<lb/>
　　　之在漳泉者亦至于是内外合撃斬賊萬餘人溺<lb/>
　　　死者無算危城得全既受代永貴乃還京十六年<lb/>
　　　起為安徽巡撫十八年四月以疾解任康熙四年<lb/>
　　　復以年老辭世職乃予其孫廷輔襲六年十一月<lb/>
　　　卒<lb/>
賜祭塟如例子思孝任正白旗漢軍副都統十年疏請追<lb/>
<pb n="KR2m0053_WYG_210-11a"/>
　　　叙永貴福州全城功予騎都尉世職合前所得一<lb/>
　　　等輕車都尉為三等男思孝既卒仍以廷輔襲十<lb/>
　　　九年廷輔任㕘領随征南大将軍賚塔討逆賊吴<lb/>
　　　世璠由廣西進師撃敗偽将軍何繼祖等于黄草<lb/>
　　　壩二十年三月圍雲南城賊将胡國炳等率衆萬<lb/>
　　　餘出城拒戰廷輔率兵撃敗之賊平還京二十二<lb/>
　　　年卒二十五年追敘雲南軍功晉二等男子兆熊<lb/>
　　　有傳<lb/>
<pb n="KR2m0053_WYG_210-11b"/>
　　　　沈永忠<hi>從子瑞</hi>
　　　沈永忠續順公沈志祥兄子崇徳初志祥以明皮<lb/>
　　　島副将挈部衆来降𨽻漢軍正白旗永忠授爵至<lb/>
　　　三等男順治六年志祥卒無子永忠襲續順公爵<lb/>
　　　是年十月<lb/>
命率領部衆駐濟南協同巡撫夏玉𠞰除土賊七年二月<lb/>
　　　授𠞰撫湖南将軍時李自成餘黨郝摇旗牛萬才<lb/>
　　　馬進忠等降于明桂王朱由榔永忠奉<lb/>
<pb n="KR2m0053_WYG_210-12a"/>
詔移駐寳慶令總兵許天寵張國柱郝效忠等禦撃馬進<lb/>
　　　忠于靖州進𠞰郝摇旗于黎平皆奏㨗復屢挫牛<lb/>
　　　萬才兵萬才納欵復降其總兵曹應元副将劉芳<lb/>
　　　節及從官二百餘員兵民萬餘九年四月由榔将<lb/>
　　　李定國白文選等䧟沅州武岡永忠在寳慶聞警<lb/>
　　　告急于定南王孔有徳有徳發兵赴援永忠不及<lb/>
　　　待退保湘潭七月遣兵禦賊永州聞桂林已䧟乃<lb/>
　　　撤兵還長沙旋移駐岳州㑹敬謹親王尼堪奉<lb/>
<pb n="KR2m0053_WYG_210-12b"/>
詔率兵至永忠請随征自効王令居後策應十一月白文<lb/>
　　　選䧟辰州總兵徐勇死之敬謹親王亦戰歿永忠<lb/>
　　　具疏請罪十年<lb/>
上遣大學士洪承疇經畧軍務以永忠疏下承疇核議承<lb/>
　　　疇言武岡甫䧟時永忠倡率竄遁致寳慶復為賊<lb/>
　　　據湖南士民至今嗟怨若仍任防𠞰衆心已離軍<lb/>
　　　威難振請令率舊部漢軍還京其随征總兵許天<lb/>
　　　寵張國柱等及新将兵衆雖皆敗奔猶可兾收後<lb/>
<pb n="KR2m0053_WYG_210-13a"/>
　　　效仍留湖南以資戰守<lb/>
上從之十一年給事中魏裔介劾永忠貽悮封疆請治罪<lb/>
　　　定南王女四貞疏述其父殉難事謂因永忠告急<lb/>
　　　分桂林兵以援之永忠既棄寳慶又弗牒知援軍<lb/>
　　　還守要隘致桂林被䧟疏並下王貝勒大臣議應<lb/>
　　　斬念其随志祥投誠有功請免死削爵<lb/>
詔如議以其從弟永興襲公爵㕘領宋文科等因永興甫<lb/>
　　　三嵗請以百八十甲仍屬永忠自備器械馬匹供<lb/>
<pb n="KR2m0053_WYG_210-13b"/>
　　　調遣並請量授官職得<lb/>
㫖予永忠子爵虚銜㑹都統郎賽奉<lb/>
命駐防福建檄永興部衆随往永忠疏請自効遂代永興<lb/>
　　　率所部赴福建十五年永忠疏劾㕘領馬進功贓<lb/>
　　　欵進功亦訐永忠侵尅軍饟事下都統巡撫㑹鞫<lb/>
　　　以永忠擅支軍鑲覆奏部議革銜罷任<lb/>
上以永忠雖擅支與侵欺者有間<lb/>
飭再議改罰嵗俸降銜為男爵十七年授協鎮廣東将軍<lb/>
<pb n="KR2m0053_WYG_210-14a"/>
　　　永忠疏言臣自奉<lb/>
命駐閩連年征𠞰臣弟永明臣子珺㕘将張彦洪俱陣亡<lb/>
　　　今移鎮要地助理需人請以隨征之都督同知牛<lb/>
　　　萬才偕往尋萬才以不願𨽻永忠部下訴于總督<lb/>
　　　李率泰並訐永忠貪虐状率泰奏入<lb/>
命靖南王耿繼茂覆核謂萬才所訐無據永忠馭之近刻<lb/>
　　　是以不願從行乃革萬才職留閩効力康熈元年<lb/>
　　　裁肇慶總兵官即以永忠駐肇慶三年碣石總兵<lb/>
<pb n="KR2m0053_WYG_210-14b"/>
　　　蘇利叛永忠率兵隨平南王尚可喜𠞰滅之四年<lb/>
　　　永忠以年老乞休部議令永興代領部衆駐潮州<lb/>
　　　九年永忠卒尋永興亦卒並<lb/>
賜祭塟如例以永興兄子瑞襲爵仍駐潮州十三年逆藩<lb/>
　　　耿精忠據福建反潮州總兵劉進忠叛應之脅瑞<lb/>
　　　從逆瑞年甫十三與部下副都統張夢吉鄧廣明<lb/>
　　　㕘領蘇雲龍徐彦龍佐領于國璉等謀拒之遣使<lb/>
　　　赴廣州告急先集兵撃賊巷戰三日進忠引賊黨<lb/>
<pb n="KR2m0053_WYG_210-15a"/>
　　　入城刦掠殺國璉驅瑞及家屬入閩行至詔安聞<lb/>
　　　可喜援兵至程鄉仍還潮州未㡬進忠復逼廣明<lb/>
　　　部衆擁瑞赴漳浦羈留之夢吉乃收其部兵之半<lb/>
　　　歸廣州㑹海賊鄭錦侵據内地瑞居漳浦聲援阻<lb/>
　　　絶錦遂擕之至臺灣强授偽爵結婚姻十七年康<lb/>
　　　親王傑書請削瑞公爵其廣州舊部分徙于山西<lb/>
　　　諸省<lb/>
上念瑞及部衆素無叛志<lb/>
<pb n="KR2m0053_WYG_210-15b"/>
詔置勿論二十年大兵平福建将征臺灣瑞宻遣人迎大<lb/>
　　　兵約為内應賊将朱友覺之瑞與從兄珽及家屬<lb/>
　　　並遇害大兵既取臺灣提督施琅入告下部議卹<lb/>
　　　仍予世襲續順公以瑞從子熊昭襲<lb/>
　　　　徐大貴<lb/>
　　　徐大貴漢軍正白旗人<lb/>
太宗文皇帝時任佐領兼工部理事官崇徳五年随大兵<lb/>
　　　圍錦州屢撃敗松山杏山敵兵是時明總督洪承<lb/>
<pb n="KR2m0053_WYG_210-16a"/>
　　　疇駐兵松山遣兵分據髙橋南三臺大貴先衆攻<lb/>
　　　克之既而敵兵千餘乗夜犯我營大貴率衆禦撃<lb/>
　　　斬二十餘級七年攻克塔山杏山二城並有功予<lb/>
　　　雲騎尉世職八年随鄭親王濟爾哈朗征明寧逺<lb/>
　　　取中後所前屯衛二城晉世職為騎都尉順治元<lb/>
　　　年正月擢正白旗漢軍副都統七月從征山西取<lb/>
　　　太原府追𠞰流賊李自成部衆入陜西境賊衆自<lb/>
　　　延安城内突出大貴領所部奮撃大敗之二年随<lb/>
<pb n="KR2m0053_WYG_210-16b"/>
　　　豫親王多鐸平定河南江南叙功晉三等輕車都<lb/>
　　　尉三年遷刑部侍郎仍兼副都統七年任駐防杭<lb/>
　　　州左翼副都統九年八月随平南将軍金礪移師<lb/>
　　　福建𠞰海賊時賊酋鄭成功據海澄以衆二十餘<lb/>
　　　萬㓂漳州大貴與金礪督兵進撃殱賊三萬進攻<lb/>
　　　海澄賊十萬餘扼隘拒戰且欲刦我紅衣礮大貴<lb/>
　　　撃郤之連破賊壘先是三遇<lb/>
恩詔晉世職至一等輕車都尉加一雲騎尉十二年敘撃<lb/>
<pb n="KR2m0053_WYG_210-17a"/>
　　　敗海賊功晉爵三等男十三年随寧海大将軍伊<lb/>
　　　爾徳征舟山偽總制陳六御偽英毅伯阮思等率<lb/>
　　　三萬衆戰艦二百餘迎犯我軍大貴統左翼軍撃<lb/>
　　　敗之獲船二十有六軍械鎗礮無算賊棄舟山遁<lb/>
　　　十四年引疾乞休<lb/>
命加太子少保致仕尋叙復舟山功晉爵二等男康熙十<lb/>
　　　八年十一月卒<lb/>
賜祭塟如例諡勤果以其孫永泰襲爵子治都别有傳<lb/>
<pb n="KR2m0053_WYG_210-17b"/>
　　　　蔡士英<lb/>
　　　蔡士英漢軍正白旗人初為明守備<lb/>
太宗文皇帝崇徳七年鄭親王濟爾哈朗征明克錦州士<lb/>
　　　英随明總兵祖大夀来降順治元年二月叙録降<lb/>
　　　将授佐領尋署㕘領六月随都統石廷柱征山東<lb/>
　　　遇饒陽土賊掃地王康玉環擁衆萬餘阻道𠞰平<lb/>
　　　之擒斬玉環尋随都統葉臣招撫山西以紅衣礮<lb/>
　　　攻太原府敗偽伯陳永福兵二年随英親王阿濟<lb/>
<pb n="KR2m0053_WYG_210-18a"/>
　　格征陕西撃敗流賊于延安府城下随貝勒博洛<lb/>
　　征浙江進定福建五年授都察院左僉都御史遷<lb/>
　　副都御史六年任正白旗漢軍副都統随巽親王<lb/>
　　滿達海征叛鎮姜瓖復朔州及汾州府城九年四<lb/>
　　月授江西巡撫時廣西土賊楊文等集浙閩流亡<lb/>
　　據九仙山肆掠旁邑袁州吉安土賊劉京李文斌<lb/>
　　受明桂王朱由榔侯爵糾衆䧟安福永新諸縣士<lb/>
　　英至與提督劉光弼㑹商援𠞰遣逰撃岑應元等<lb/>
<pb n="KR2m0053_WYG_210-18b"/>
　　率師撃敗賊衆復安福永新李文斌劉京先後擒<lb/>
　　斬遂遣㕘将陳陞等㑹同浙江官兵攻破九仙山<lb/>
　　賊寨楊文中礮死降其弟楊富等餘衆並受撫又<lb/>
　　偽總兵霍武結連福建逆㓂周立滋擾江西偽都<lb/>
　　督曹志攀偽總兵汪文生先後糾賊犯饒州廣信<lb/>
　　士英檄兵征𠞰復遣湖東道安煥通判張羽明等<lb/>
　　諭降之先是江西巡撫夏一鶚請豁荒田税糧部<lb/>
　　議令覆加察核至是士英疏言江右連年兵燹加<lb/>
<pb n="KR2m0053_WYG_210-19a"/>
　　　以天災流行死亡相枕腴産抛荒前撫臣夏一鶚<lb/>
　　　疏報全省荒數及今覆察為數較多前此因地為<lb/>
　　　賊據今始恢復或民徙他鄉今始歸来有闔門遭<lb/>
　　　戮開報無人者又有誤聴訛傳恐報荒即作官田<lb/>
　　　者竟有未報之數臣思有荒而不除除之而不盡<lb/>
　　　非所以廣布<lb/>
皇仁今十三郡所屬尚多㓂盜良民甘心相從正以今日<lb/>
　　　歸来明日即追徵荒逋故寧從賊而不悔耳且貪<lb/>
<pb n="KR2m0053_WYG_210-19b"/>
　　　官汙吏因荒熟未分始則借荒為口寔繼則縁荒<lb/>
　　　而作奸牽混不清窮民徒受催科之苦究無補于<lb/>
　　　國用朝廷亦何樂有紙上之虚數哉惟除荒一舉<lb/>
　　　不過減有名無實之賦額自此按冊而徵無所託<lb/>
　　　詞再督勸開墾遵例起科數年之後可以仍完原<lb/>
　　　額臣委官遍行踏勘通省荒蕪確數實十萬七千<lb/>
　　　五百餘頃較前撫臣所報多二萬五千六十七畝<lb/>
　　　有竒伏乞<lb/>
<pb n="KR2m0053_WYG_210-20a"/>
恩准豁除庶國計民生兩有攸賴疏入得<lb/>
㫖允行又江西右布政使荘應㑹奏袁州瑞州二府科糧<lb/>
　　　獨重請減浮額下士英確勘疏言袁瑞多山素稱<lb/>
　　　瘠土自陳友諒竊據時因饟絀借徵明洪武初奸<lb/>
　　　民黎伯安抱冊以獻沿襲不改較元至治間額徵<lb/>
　　　浮倍視臨江吉安等府亦輕重懸殊應減從原額<lb/>
　　　每畝九升三合起科以蘇積困奉<lb/>
㫖浮糧積乆重困一方應從原額減免毋踵弊混徵士英<lb/>
<pb n="KR2m0053_WYG_210-20b"/>
　　　又因工部議令察勘廣信府之封景山可否採木<lb/>
　　　疏言封景山初名銅塘因其峭險屢為盜藪削平<lb/>
　　　之後即封禁故亦稱封禁山唐代黄巢倡亂其黨<lb/>
　　　藉為窟穴流毒一方明嘉靖間奸民葉宗留賃居<lb/>
　　　燒炭遂謀為不軌鄧茂七為之附援三省摇動㡬<lb/>
　　　危信州邇為山賊楊文竊踞寧謐未乆恐啟奸謀<lb/>
　　　請<lb/>
敇禁開採<lb/>
<pb n="KR2m0053_WYG_210-21a"/>
詔從之十二年擢漕運總督明年疏言舊例本省丁船協<lb/>
　　　運他省糧務未免稽延請改撥就近官丁領兑又<lb/>
　　　言海州先遭兵火致多無主荒田已入新墾冊報<lb/>
　　　原額正供錢糧無憑徵解請<lb/>
㫖豁除並刋正賦役全書以示乆逺事皆下部議行十四<lb/>
　　　年因病解任十六年病痊復授漕運總督先是順<lb/>
　　　治二年設鳳陽巡撫駐泰州六年因標兵調赴廣<lb/>
　　　西裁巡撫歸漕運總督管理至是士英以海防漕<lb/>
<pb n="KR2m0053_WYG_210-21b"/>
　　　務勢難兼理請仍舊制于是復設鳳陽巡撫士英<lb/>
　　　耑理漕務十八年以疾致仕康熙十三年正月卒<lb/>
賜祭塟如典禮諡襄敏祀江西名宦淮安士民亦建祠祀<lb/>
　　　之四十四年<lb/>
聖祖仁皇帝南巡過淮安<lb/>
御書奏績東南以額其祠子毓榮别有傳<lb/>
　　　　于時躍<lb/>
　　　于時躍廣寧人𨽻正白旗漢軍順治二年以生員<lb/>
<pb n="KR2m0053_WYG_210-22a"/>
　　　授合肥令尋遷懐慶府知府四年擢分守河南道<lb/>
　　　值靈寳盧氏二縣土賊劉芳張進澤張三桂等嘯<lb/>
　　　聚剽掠時躍同副将㓂徽音逰撃孔國養入山搜<lb/>
　　　𠞰連破賊寨馘其渠餘黨盡平七年遷陜西按察<lb/>
　　　使九年擢山西布政使尋以陜西藍田縣知縣楊<lb/>
　　　行健為巡按髙爾位劾罷時躍坐薦舉失當部議<lb/>
　　　降二級經畧洪承疇薦其才得<lb/>
㫖赴軍前効用十一年又以承疇請補湖廣驛鹽道十二<lb/>
<pb n="KR2m0053_WYG_210-22b"/>
　　　年正月超擢廣西巡撫時流賊張獻忠餘黨孫可<lb/>
　　　望李定國等降附明桂王朱由榔據貴州雲南十<lb/>
　　　二月明裔朱盛濃偕其弟盛添聚衆富川勾連土<lb/>
　　　賊王心蒋乾相等及猺獞肆行刦掠時躍㑹提督<lb/>
　　　線國安總兵全節等進𠞰陣擒盛濃盛添斬賊無<lb/>
　　　算寨悉平十三年由榔将義寧伯龍韜據栁州結<lb/>
　　　可望為㓂時躍宻移提督線國安定南王䕶衛李<lb/>
　　　茹春與投誠總兵温如珍等㑹𠞰陣斬韜其餘衆<lb/>
<pb n="KR2m0053_WYG_210-23a"/>
　　　皆潰遁十四年冬可望與定國相攻不勝率所部<lb/>
　　　来降定國随朱由榔竄入雲南<lb/>
詔大兵由湖南四川廣西三路分進時躍疏言廣西大兵<lb/>
　　　由栁州慶逺進發則賓州逼近南寧太平宜設重<lb/>
　　　兵防守而栁州亦宜屯兵以策應疏下所司議行<lb/>
　　　時朱由榔之餘将尚擁衆㓂掠鬱林則李勝李喬<lb/>
　　　華懐集則何奎豹李盛功富川賀縣則馬寳梁忠<lb/>
　　　南寧太平則賀九義曹友並據險為巢侵犯城邑<lb/>
<pb n="KR2m0053_WYG_210-23b"/>
　　　獞賊羅法達廖仁倫等復掠臨桂永福荔浦修仁<lb/>
　　　等縣時躍親督将弁𠞰撫所䧟城邑次第克復十<lb/>
　　　七年叙功加都察院副都御史十八年擢廣西總<lb/>
　　　督偽徳陽王朱至濬竄入安南時躍遣守備袁文<lb/>
　　　舉夏仲英至安南招撫至濬率衆投誠叙功加時<lb/>
　　　躍右都御史康熙二年十月卒于官<lb/>
賜祭塟如例祀廣西名宦祠<lb/>
　　　　趙祥星<lb/>
<pb n="KR2m0053_WYG_210-24a"/>
　　　趙祥星漢軍正白旗人順治五年由貢生授山西<lb/>
　　　趙城縣知縣再任直𨽻任縣十三年十一月行取<lb/>
　　　奉<lb/>
㫖以御史用十四年補福建道監察御史巡視中城十五<lb/>
　　　年二月<lb/>
命巡察㑹試外塲疏言考試第一場以四書文為重乞<lb/>
皇上欽定三題宻封發内簾其餘諸題仍令考官照舊擬<lb/>
　　　出庶關節難通弊端盡塞部議從之十月巡按湖<lb/>
<pb n="KR2m0053_WYG_210-24b"/>
　　　南十六年八月疏言衡陽等州縣衛自順治十一<lb/>
　　　年至十五年一切透支挪移欵項造冊咨部覆核<lb/>
　　　應即嚴追其現存倉庫銀米責令起解庶官吏知<lb/>
　　　儆軍需有賴十一月疏言寳慶府之武岡州與靖<lb/>
　　　州之綏寧通道二縣皆山多嶺險地近猺苗現在<lb/>
　　　汛防乏人請于中右兩路或寳慶協及沅州鎮標<lb/>
　　　撥兵分防實未雨綢繆之急務均下所司議行十<lb/>
　　　七年七月差滿考核計清釐挪移等項銀四萬八<lb/>
<pb n="KR2m0053_WYG_210-25a"/>
　　　千餘兩墾荒田三千九十餘頃奉<lb/>
㫖趙祥星准回道管事十月掌山東道監察御史十八年<lb/>
　　　二月疏言輦轂下綱紀肅清而棍徒招摇生事應<lb/>
　　　責司坊官挨户稽查並設循環簿朔望赴五城御<lb/>
　　　史查騐以杜奸宄得<lb/>
㫖京城重大之地惡棍挾詐官民肆行擾害殊属可惡以<lb/>
　後實係光棍俱照强盜例治罪餘如所奏康熙元年正<lb/>
　　　月疏言江南省上江下江學道二員湖廣省湖北<lb/>
<pb n="KR2m0053_WYG_210-25b"/>
　　　湖南學道二員應裁併歸一部議如所請是年巡<lb/>
　　　視兩浙鹽政二年八月任滿回京授工科給事中<lb/>
　　　洊遷順天府府丞十二年六月遷通政司右通政<lb/>
　　　八月轉左通政尋遷大理寺卿十一月擢山東巡<lb/>
　　　撫時軍興需費祥星以暫裁通省存留支給等銀<lb/>
　　　二十餘萬兩充餉先後具奏均奉<lb/>
㫖嘉奨議授為兵部右侍郎祥星又清釐山東隠漏地畝<lb/>
　　　四萬一千餘頃照例起科議授兵部尚書晉正一<lb/>
<pb n="KR2m0053_WYG_210-26a"/>
　　　品銜俱仍留巡撫任十七年五月署山東提督十<lb/>
　　　八年正月疏言去嵗雨澤愆期秋成歉薄除現在<lb/>
　　　賑濟外請将常平倉榖贖鍰動支接賑得<lb/>
㫖允之三月自陳議以不謹應革職奉<lb/>
㫖趙祥星着革職仍留原任七月<lb/>
上諭應行應革事宜着部院科道及各督撫條奏吏科給<lb/>
　　　事中李宗孔等疏㕘祥星已經議革仍留原任豈<lb/>
　　　能頓改前非請即予處分奉<lb/>
<pb n="KR2m0053_WYG_210-26b"/>
㫖着解任三十二年六月卒<lb/>
　　　　孫思克<lb/>
　　　孫思克漢軍正白旗人三等男孫得功次子初任<lb/>
　　　王府䕶衛順治八年二月管佐領六月授刑部理<lb/>
　　　事官十一年六月遷㕘領十三年考滿廕一子入<lb/>
　　　監尋随大軍由湖南進征貴州雲南屢立戰功康<lb/>
　　　熙二年正月擢甘肅總兵官五年三月同提督張<lb/>
　　　勇疏言厄魯特蒙古僻處海隅雖通西蔵亦荒徼<lb/>
<pb n="KR2m0053_WYG_210-27a"/>
　　　絶塞非有肥饒地土資生<lb/>
　　朝廷曲示招徠准開市口貿易且以境内數十萬之<lb/>
　　　番族令每年輸納駝馬牛羊與彼為厄魯特䝉古<lb/>
　　　者理應感戴<lb/>
皇仁鈐束部落各安邉境乃墨爾根台吉等狼心不改鷹<lb/>
　　　眼未化蟻聚蜂屯于祁連山上縱牧内地之大草<lb/>
　　　灘去冬不遵撫諭抗拒于定羌廟為官兵撃退稍<lb/>
　　　挫其鋒猶不悛改狂肆愈盛聲言糾合部落三道<lb/>
<pb n="KR2m0053_WYG_210-27b"/>
　　　分肥一入河州臨洮鞏昌一逼西寧一犯涼州狡<lb/>
　　　謀叵測宜迅速創懲方可議修築而嚴固守得<lb/>
㫖下廷臣宻議以兵端不可輕動令嚴防邉境仍撫恤畨<lb/>
　　　人以和其心于是思克偕張勇修築邉牆自扁都<lb/>
　　　口西水關至嘉峪關六年八月内地住牧黄城兒<lb/>
　　　大草灘之厄魯特䝉古盡數徙去思克至南山各<lb/>
　　　隘相度衝險撥兵固禦總督盧崇峻疏<lb/>
聞下部知之十三年六月<lb/>
<pb n="KR2m0053_WYG_210-28a"/>
諭奨効力邉疆有年下部議加銜右都督是冬平凉提督<lb/>
　　　王輔臣叛應吳三桂臨鞏諸郡相繼從逆蘭州危<lb/>
　　　急思克遣逰撃劉衍等移兵協防自統兵進次苦<lb/>
　　　水㑹蘭州失守乃駐河西尋回凉州十四年五月<lb/>
　　　疏言前因督臣哈占定議南北兩路兵同時進𠞰<lb/>
　　　将軍張勇總兵王進寳等從金城關渡河規復蘭<lb/>
　　　州臣自凉州領標兵由阿壩紅水蘆塘索橋人跡<lb/>
　　　不到之草地結筏渡河規復靖逺一路幸賴<lb/>
<pb n="KR2m0053_WYG_210-28b"/>
天威遐播靖逺周圍三百里城堡皆已納欵正擬趨固原<lb/>
　　　㑹大兵于平凉不料西海蒙古墨爾根台吉等已<lb/>
　　　從山口入内地與官兵拒敵副将陳達陣亡臣留<lb/>
　　　㕘将劉選勝等守靖逺由草地渡河回涼以保河<lb/>
　　　西根本重地墨爾根台吉引衆出口而甘州所属<lb/>
　　　之髙臺與紅崖梨園等堡有黄畨頭目入口刼掠<lb/>
　　　合數千餘騎攻圍暖泉順徳諸堡臣即自凉赴甘<lb/>
　　　畨族乃逺竄因将軍張勇約期㑹𠞰王輔臣復渡<lb/>
<pb n="KR2m0053_WYG_210-29a"/>
　　　河而東由草地往来兵丁勞苦十倍他鎮乞<lb/>
恩加犒賞得<lb/>
㫖往来防𠞰具見忠藎兵丁各加犒賞閏五月同張勇等<lb/>
　　　圍鞏昌時定西大将軍貝勒洞鄂圍秦州城中賊<lb/>
　　　屢出犯其逆黨自四川至者結寨秦州南山上益<lb/>
　　　猖獗洞鄂檄思克率兵二千駐秦州西賊勢乃窘<lb/>
　　　偽總兵陳萬策偽道馬肇升赴思克營乞降偽總<lb/>
　　　兵巴三綱遁遂復秦州南山賊潰竄思克同振武<lb/>
<pb n="KR2m0053_WYG_210-29b"/>
　　　将軍佛尼勒等追撃于閻闗敗之乗勝克禮縣復<lb/>
　　　敗賊于西和奪門入斬偽官三十清水伏羌等縣<lb/>
　　　皆復仍赴鞏昌㑹𠞰遣降将陳萬策等入城曉諭<lb/>
　　　偽道陳台孫總兵陳可等以鞏昌十七州縣降河<lb/>
　　　東悉定八月㑹𠞰平涼思克由静寧隆徳進撃走<lb/>
　　　賊将李國樑陣斬賊兵五百餘生擒偽守備一千<lb/>
　　　總二復静寧州進次華亭偽副将髙鼎率将弁二<lb/>
　　　十八兵千餘迎降遂抵平凉與大軍合十五年三<lb/>
<pb n="KR2m0053_WYG_210-30a"/>
　　　月貝勒洞鄂奏言大軍圍平凉半載賊屢出犯思<lb/>
　　　克標兵徒步當先敗賊于南山者四敗偽總兵蔡<lb/>
　　　元于城北者四又九處設伏敗賊于南門賊别将<lb/>
　　　来襲掘壕軍思克揮兵急撃賊退復逼者三俱敗<lb/>
　　　之𠞰涇州白起寨偽将李茂思克先至寨下遣領<lb/>
　　　旗李錦先登擒李茂斬賊數十又敗賊于南山甲<lb/>
　　　子峪及馬營子麻布嶺宜酌示鼓勵紀功叙錄五<lb/>
　　　月随撫逺大将軍圖海破賊于虎山墩王輔臣窮<lb/>
<pb n="KR2m0053_WYG_210-30b"/>
　　　蹙乞降思克還凉州八月<lb/>
諭部臣曰自逆賊變亂以来奸徒附和侵擾地方大兵未<lb/>
　集人心不無動摇張勇王進寳孫思克一聞蘭州之變<lb/>
　即率兵𠞰殺賊衆收復城邑其功甚大及大兵攻取平<lb/>
　凉復同心協力展布謀猷兼以訓練士卒忠義素孚故<lb/>
　能身先行陣所向克㨗朕甚嘉之于軍功議叙之外應<lb/>
　從優加恩孫思克陞為涼州提督並授一等輕車都尉<lb/>
　世職十月疏言全秦底定仰仗<lb/>
<pb n="KR2m0053_WYG_210-31a"/>
天威臣何功可録䝉<lb/>
皇上溢格優陞復授世職臣即粉身碎骨萬不敢辭今嵗<lb/>
　　　虎山墩之戰随大将軍圖海相度地形并偵通固<lb/>
　　　原路徑賊伏兵萬餘猝起来犯臣率領隊兵奮戰<lb/>
　　　追撃十餘里雖敗賊衆而賊刀斫臣右臂傷筋及<lb/>
　　　骨迄今五閱月已成殘疾乞解任回旗得<lb/>
㫖卿乆鎮巖疆𠞰除賊㓂奮勇克敵屢建戰功新簡提督<lb/>
　正資料理不必求罷十六年四月彚叙前後軍功晉三<lb/>
<pb n="KR2m0053_WYG_210-31b"/>
　　　等男時噶爾丹侵西北諸䝉古其濟農等為所敗<lb/>
　　　突入邉塞擾居民思克同張勇以兵逐之乃徙去<lb/>
　　　十八年七月<lb/>
上敕圖海調思克與提督趙良棟等𠞰賊漢中興安圖海<lb/>
　　　奏九月初旬四路進發思克與将軍畢力克圖由<lb/>
　　　畧陽進㑹有<lb/>
詔因京師地震令内外大臣各抒所見思克疏言漢中興<lb/>
　　　安皆重山疊嶺勢險路紆逆賊盤踞有年又刨斷<lb/>
<pb n="KR2m0053_WYG_210-32a"/>
　　各路要口我兵未能長驅直入賊兵爬山越嶺如<lb/>
　　履平地稔知小路曲徑潛躡我後以絶餉道為害<lb/>
　　滋甚大将軍圖海定議四路進兵雖分賊勢終憂<lb/>
　　兵单緑旗兵毎人止有一馬常需䭾載甲胄器械<lb/>
　　馬料不足嬴瘦甚多步兵背負棉甲乾糧不皆强<lb/>
　　壮惟滿洲勁旅堪恃第為數亦無多若各路調取<lb/>
　　又恐秦省三邉地逼畨夷秋髙馬肥乗機思逞不<lb/>
　　若今秋暫緩進兵揀選各營强壮飼秣馬匹俟来<lb/>
<pb n="KR2m0053_WYG_210-32b"/>
　　春二三月間塞外草尚未生水泉尚涸畨夷不敢<lb/>
　　内犯之時多調邉兵以資戰守秦地大半皆山土<lb/>
　　瘠民貧不産秔稻所種惟麥豆之屬向有捐納一<lb/>
　　項稍禆軍需今已停止専事採買用民負載䭾運<lb/>
　　雇賃之價數倍於應輸之賦各路需餉甚多山逕<lb/>
　　狹隘輓運維艱或照向年捐例轉輸協濟亦宜緩<lb/>
　　期熟計俾士馬得以飽騰况八旗出征官兵聞京<lb/>
　　師地震傾壊房屋壓斃人口各有内顧之憂俟来<lb/>
<pb n="KR2m0053_WYG_210-33a"/>
　　　春人心稍定兵糧俱足再議進兵未晚疏入<lb/>
上命學士拉薩禮至凉州宣<lb/>
諭詰問曰陜西緑旗兵較之各省曏推精鋭賊能跋涉山<lb/>
　嶺我兵何獨不能漢中興安久為内地滿漢大兵經行<lb/>
　熟悉孫思克何得視同絶域荒誕其辭凡将帥用兵前<lb/>
　為衝鋒後顧餉道自有一定機宜倘以賊潛斷餉道為<lb/>
　憂怯懦不前則永無破賊之日矣各省緑旗兵皆止給<lb/>
　一馬越境征𠞰粤東粤西閩楚諸處今又進定滇黔較<lb/>
<pb n="KR2m0053_WYG_210-33b"/>
　之平定境内漢興勞逸何如耶凡将軍提鎮募兵時必<lb/>
　選精壮毋得濫收充數定例嚴明如果兵非强壮難以<lb/>
　應用則孫思克平日所司何事滿洲兵在陜西者亦不<lb/>
　少且有大将軍圖海籌畫周詳何得妄稱单弱正值秋<lb/>
　成凉爽各處賊㓂大敗震驚之餘不速行平蕩反欲扵<lb/>
　来春青黄不接之時進取設或二三月間進取之後四<lb/>
　五月間畨夷馬肥思逞又将若之何粤東粤西山嶺亦<lb/>
　多何曽豫備糧餉官兵豈有止食稻米不食他粟之理<lb/>
<pb n="KR2m0053_WYG_210-34a"/>
　陜西數年以来未曽勞民轉運漢興雖多險阻非隔省<lb/>
　可比今恐輓運累民来春又誰為輓運耶當逆賊敗遁<lb/>
　之時急令進兵者正為早定地方以安百姓耳今以輓<lb/>
　運維艱請開事例為詞其規避進兵明甚八旗官兵世<lb/>
　受渥恩不特房屋傾圮無足重輕即赴湯蹈火誼亦難<lb/>
　辭何得妄言人情憂慮孫思克封疆大臣前者陜西境<lb/>
　内淪䧟即應議處念同大軍進𠞰宥過計功加不次之<lb/>
　擢給世襲之官當捐軀報國自請破賊安疆乃身任提<lb/>
<pb n="KR2m0053_WYG_210-34b"/>
　督統轄全師不思奮力前進反煽惑人心飾辭妄奏深<lb/>
　負朕恩速行詰取供詞思克乃自引罪拉薩禮還奏得<lb/>
㫖俟事平日再議十一月思克與畢力克圖撃敗賊衆扵<lb/>
　　　階州文縣成縣進駐沔縣<lb/>
詔思克還涼州尋以總督哈占請移駐荘浪防守河東河<lb/>
　　　西二十年三月慶陽賊渠耿飛倡亂糾叛畨達爾<lb/>
　　　嘉濟農等犯河州思克與張勇𠞰平之二十二年<lb/>
　　　四月追論前奏緩進兵罪革三等男爵及提督仍<lb/>
<pb n="KR2m0053_WYG_210-35a"/>
　　　留總兵任二十三年六月遷甘肅提督二十八年<lb/>
　　　三月北套生畨犯内地掠錫喇偉古爾畨族思克<lb/>
　　　遣兵截阻斬獲甚衆二十九年十一月出使西域<lb/>
　　　之學士達瑚郎中桑格歸至嘉峪關外為西海阿<lb/>
　　　竒羅卜蔵所刼思克聞報即遣逰撃朱應祥計賺<lb/>
　　　其宰桑質扵關内始反我使臣别遣副将潘育龍<lb/>
　　　逰撃韓成等搗其巢穴斬馘四百餘阿竒羅卜蔵<lb/>
　　　遁復遣人赴西海詰問各台吉責償所掠物各台<lb/>
<pb n="KR2m0053_WYG_210-35b"/>
　　　吉懼罄阿竒羅卜蔵所有以償思克奏請免其窮<lb/>
　　　治<lb/>
諭嘉盡心籌畫區處合宜如所請行三十年二月疏言肅<lb/>
　　　州協去甘州五百里去凉州一千里極邉之地外<lb/>
　　　逼西海北套哈宻諸部内則畨族插帳與民雜處<lb/>
　　　噶爾丹巢穴離邉月餘程其姪策妄阿喇布坦現<lb/>
　　　在西套住牧雖叔姪為讎恐将来復合有侵奪西<lb/>
　　　海之舉嘉峪闗外係其必由之路所設副将威望<lb/>
<pb n="KR2m0053_WYG_210-36a"/>
　　　不尊兵馬不滿一千不足以資控禦調兵接應緩<lb/>
　　　不濟急不可不作先事未然之防請設總兵一員<lb/>
　　　兵三千以固邉圉庶可漸消窺伺又甘肅地瘠民<lb/>
　　　貧一切布種收穫與腹地迥别一年一收縱遇豐<lb/>
　　　年輸将國賦之外僅瞻八口並無葢蔵本地兵馬<lb/>
　　　糧料不敷供支莭年折價已苦無處糴買萬一徴<lb/>
　　　調雲屯何以接濟宜扵河西要地屯積糧草以備<lb/>
　　　戰守但本地無糧可買輓運又恐勞民惟捐輸是<lb/>
<pb n="KR2m0053_WYG_210-36b"/>
　　　賴而本地富庶之家有限請無論本省别省官民<lb/>
　　　一例捐納加級紀録職監俟邉儲稍充即行停止<lb/>
　　　下九卿議從之三十一年三月加太子少保予騎<lb/>
　　　都尉世職五月疏報遣總兵潘育龍等追来降復<lb/>
　　　叛之畨衆于庫列圖嶺擒之請将叛首竒齊克正<lb/>
　　　法宥其從人妻子解京<lb/>
上免竒齊克死令安插内地十一月乞休<lb/>
優㫖慰留加振武将軍銜三十二年二月<lb/>
<pb n="KR2m0053_WYG_210-37a"/>
命内大臣郎坦領京營兵至寧夏同思克駐防即以思克<lb/>
　　　為㕘賛探噶爾丹聲息三十三年正月疏報巴圖<lb/>
　　　爾額爾克濟農之弟博濟扵三十年間叛逃復帶<lb/>
　　　部落窺邉經臣遣兵同總兵柯彩撃敗自其兄蒙<lb/>
恩安插賀蘭山并以博濟被獲人口發往收養後頗知自<lb/>
　　　悔前罪兹特率所屬男婦百餘来投<lb/>
詔與巴圖爾額爾克濟農同住牧三十五年二月<lb/>
上親征噶爾丹由中路<lb/>
<pb n="KR2m0053_WYG_210-37b"/>
命撫逺大将軍費揚古由西路進思克率陜西兵出寧夏<lb/>
　　　至翁金與費揚古兵㑹五月<lb/>
上駐蹕克嚕倫河噶爾丹聞<lb/>
駕親臨倉皇遁去費揚古邀撃之昭莫多令思克率緑旗<lb/>
　　　兵居中與東西二軍并力迎撃斬獲無算追逐三<lb/>
　　　十餘里噶爾丹引數騎逺竄㨗奏至奉<lb/>
諭褒奨<lb/>
召赴京<lb/>
<pb n="KR2m0053_WYG_210-38a"/>
命侍衛迎勞<lb/>
賜袍褂帽靴等物並<lb/>
御製詩箑有鷹揚資逺畧宿望在西陲之句入<lb/>
覲暢春園<lb/>
賜<lb/>
御書綏懐堂額及端罩四團龍補服孔雀翎朝帽朝衣朝<lb/>
　　　珠鞍馬並給随帶官兵糧料<lb/>
命赴肅州駐兵探噶爾丹往哈宻聲息三十七年叙昭莫<lb/>
<pb n="KR2m0053_WYG_210-38b"/>
　　　多戰功加給雲騎尉三十九年二月以病乞休<lb/>
遣御醫及兵部官往視仍<lb/>
命留任調養是月卒<lb/>
詔從優議卹贈太子太保<lb/>
賜祭𦵏諡襄武七月櫬還<lb/>
命皇長子前往奠醊<lb/>
賜鞍馬二銀千兩<lb/>
諭廷臣曰聞孫思克䘮回時自甘州至潼闗沿途軍民無<lb/>
<pb n="KR2m0053_WYG_210-39a"/>
　不號泣相送若平昔居官不善何以得此誠可謂将軍<lb/>
　矣復<lb/>
諭兵部曰孫思克謀勇素裕居官甚優久鎮巖疆允稱良<lb/>
　将給還前所革世職部議并為一等男加一雲騎尉以<lb/>
　　　其子承運襲雍正十年入祀賢良祠乾隆三十二<lb/>
　　　年以思克當吳三桂反叛及噶爾丹犯邉時懋著<lb/>
　　　勞績其一等男爵<lb/>
　詔予世襲㒺替<lb/>
<pb n="KR2m0053_WYG_210-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定八旗通志卷一百九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_091-1a"/>
　欽定四庫全書<lb/>
　欽定八旗通志卷七十七<lb/>
　　土田志十六<lb/>
　　　土田蠲卹<hi>蠲賑銀米</hi>　　<hi>優免徭役</hi>
　　　　蠲賑銀米<lb/>
　　　天聰元年六月<lb/>
諭八旗大臣曰各旗所屬之人勤惰不齊貧富亦異夫務<lb/>
　農積貯為足食之夲而有無相恤實弭盗之原爾諸大<lb/>
<pb n="KR2m0053_WYG_091-1b"/>
　臣務加詳察若力不能耕種而無糧贍養者有兄弟則<lb/>
　令與兄弟相依無兄弟則令殷實有糧者養之其為諸<lb/>
　貝勒素知才能之人有不能耕種而無糧贍養者須詳<lb/>
　察其情告知諸貝勒設法贍養毋俾失所時方大饑諸<lb/>
　　　物騰貴大臣等以嚴懲盗賊入奏<lb/>
上惻然曰今嵗國中因年饑乏食致民不得已而行竊耳<lb/>
詔是嵗讞獄姑從寛典仍大發帑金散賑饑民<lb/>
　　　順治二年題准八旗澇地每晌給米一石<lb/>
<pb n="KR2m0053_WYG_091-2a"/>
　　又題准邉外八旗蒙古地畆被災按饑民名口折<lb/>
　　給米銀許沿邊糴米毋令進邊<lb/>
　　又題准遊牧地方被災人户毎名月給米一斗在<lb/>
　　張家口者給米古北口者給銀<lb/>
　　又題准王貝勒貝子公等府内人役澇地賑米照<lb/>
　　例支給其投充人帶來地不准給<lb/>
　　是年六月免近畿三百里内已圈地土二年分額<lb/>
　　賦三分之二<lb/>
<pb n="KR2m0053_WYG_091-2b"/>
　　六年定八旗每嵗倚恃賑給不務農桑嗣後停其<lb/>
　　踏勘如遇嵗荒王以下有俸官員以上每嵗照俸<lb/>
　　米倍給<lb/>
　　十年題准八旗貧人滿洲蒙古每佐領下給布六<lb/>
　　十疋棉花六百觔米一百石漢軍每佐領下給布<lb/>
　　三十疋棉花三百觔米五十石<lb/>
　　十一年覆准八旗澇地令即賑給到通漕米滿洲<lb/>
　　蒙古每佐領下給倉米二百石漢軍每佐領下給<lb/>
<pb n="KR2m0053_WYG_091-3a"/>
　　　倉米一百石不論有無俸糧該旗員酌量散給<lb/>
　　　又覆准看守南苑海户災地每晌給米一斛<lb/>
　　　十二年<lb/>
詔八旗災地官員以上停其勘騐甲兵以下勘騐得實仍<lb/>
　行賑賜<lb/>
　　　十三年題准滿洲蒙古每佐領給米三百石漢軍<lb/>
　　　每佐領給米一百石着該佐領領催親騐貧户給<lb/>
　　　發其官員家人披甲者不准給<lb/>
<pb n="KR2m0053_WYG_091-3b"/>
　　　又題准八旗被災地畆每晌給米一斛<lb/>
　　　十四年<lb/>
諭發内帑銀十萬兩分給八旗兵丁及賑濟畿輔饑民<lb/>
　　　十八年覆准八旗旱澇地畆遣各部侍郎以下該<lb/>
　　　旗副都統以上大臣率户部司官筆帖式至被災<lb/>
　　　地方該佐領領催指明勘騐若造册舛錯責在部<lb/>
　　　員筆帖式冒指地畆責在領催其災傷輕重地勢<lb/>
　　　髙下不詳加踏勘責在差往大臣事發照例查議<lb/>
<pb n="KR2m0053_WYG_091-4a"/>
　　　是年三月<lb/>
諭户部曰八旗水淹田地毎田二晌給米一斛近聞食用<lb/>
　不敷殊堪憫念着每田一晌給米一斛應給之米候糧<lb/>
　船抵通即於船上支給不必等候入倉既省搬運脚價<lb/>
　之費又杜倉中挿和糠粃且船隻早得回空其支兑時<lb/>
　該管官務嚴加稽察不得疎忽滋弊擾害船丁<lb/>
　　　康熈元年覆准八旗被水災地每晌給米二斛蝗<lb/>
　　　雹災地每晌一斛<lb/>
<pb n="KR2m0053_WYG_091-4b"/>
　　　二年十月給八旗被水淹沒地方米二百五十八<lb/>
　　　萬石<lb/>
　　　三年覆准賑給八旗災地米京通各倉挨給駐防<lb/>
　　　在外者行文該地方官支給<lb/>
　　　四年定八旗遇災地畆停遣都統等勘騐止令驍<lb/>
　　　騎校領催等詳勘保結送部具題<lb/>
　　　六年題准各旗報災不得過七月二十日<lb/>
　　　七年題准各旗災地逺近不一難以徧騐准寛至<lb/>
<pb n="KR2m0053_WYG_091-5a"/>
　　　八月初十日逾期不准<lb/>
　　　九年題准八旗災地各該佐領具結報都統差旗<lb/>
　　　員查勘赴部呈告部委官員騐實具題<lb/>
　　　十一年覆准八旗旱災地每晌給米二斛本折各<lb/>
　　　半其折色照時價支給<lb/>
　　　十八年定各旗壯丁差徭糧草布疋永停輸納<lb/>
　　　二十四年四月大學士㑹同户部遵<lb/>
㫖議覆直𨽻順永保河等處圈撥地方應徴康熈二十一<lb/>
<pb n="KR2m0053_WYG_091-5b"/>
　　　年地丁錢糧已經奉<lb/>
詔蠲免所有直𨽻八府康熈二十三年未完地丁錢糧應<lb/>
　　　盡豁除其順永保河未經圈撥地方及真順廣大<lb/>
　　　等處康熈二十四年地丁各項正賦俱免三分之<lb/>
　　　一<lb/>
　　　二十八年大學士等㑹議今嵗亢旱奉<lb/>
特㫖軫念八旗䕶軍兵丁已増與一倍錢糧伊等莊屯人<lb/>
　　　口足以養贍應將䕶軍兵丁莊屯人口不議外或<lb/>
<pb n="KR2m0053_WYG_091-6a"/>
　　　窮寡婦及屯居倚田為生者又或家無披甲人止<lb/>
　　　食一鐡匠之糧此等窮人應察明酌量賜卹奉<lb/>
㫖兵丁雖已増添錢糧其窮困之人現在家口尚不能養<lb/>
　何能養及莊屯人口可將此等人察明再議<lb/>
　　　是年九月<lb/>
諭户部曰今嵗畿内亢𤾉田畆鮮穫朕所深悉被災人民<lb/>
　已加恩蠲賑八旗田莊俱在畿輔重地同屬災傷滿洲<lb/>
　蒙古漢軍甲兵皆須養馬原資禾稼以供飼秣今榖既<lb/>
<pb n="KR2m0053_WYG_091-6b"/>
　不登芻豆必致湧貴雖給有月餉銀米可以贍育家口<lb/>
　貧乏兵丁經營草料恐滋困累朕殊用軫念着詳察實<lb/>
　係窮兵無力養馬者開列名數送部自本年十月起至<lb/>
　來年秋成時止其馬匹所需錢糧應加給賜以昭朕一<lb/>
　體愛恤兵民之意作何恩給爾部確議具奏<lb/>
　　　十月户部議覆<lb/>
　　盛京遼陽<lb/>
　　興京屯莊所種田地因亢旱及霜隕米榖不收應免<lb/>
<pb n="KR2m0053_WYG_091-7a"/>
　　　其納租移咨<lb/>
　　盛京户部詳計所需米榖發銀採買賑濟奉<lb/>
㫖盛京地方今年亢旱米糧不收聞兵丁現在買米而食<lb/>
　朕心深切軫念其令户部侍郎阿山乘驛速往與盛京<lb/>
　各部大臣公同察明量其度嵗所需令内務府官往取<lb/>
　莊上所有米糧散給俾得均沾實恵<lb/>
　　　二十九年二月户部遵<lb/>
諭議奏八旗不能贍養之莊屯人口及窮官䕶軍撥什庫<lb/>
<pb n="KR2m0053_WYG_091-7b"/>
　　　兵等之莊屯人口共二萬二千四百二十八人每<lb/>
　　　人給米一石至於孑身寡婦退甲䕶軍撥什庫及<lb/>
　　　無馬甲止給一兩錢糧者其家口莊屯人口共六<lb/>
　　　萬三千七百一十九人每人亦給米一石得<lb/>
㫖此等人口俱應給米糧可令速給之<lb/>
　　　九月<lb/>
諭户部曰盛京兵丁全恃南畆耕穫及月給糧餉以為資<lb/>
　生之計昨嵗盛京禾稼不登貧困兵丁艱於粒食曽以<lb/>
<pb n="KR2m0053_WYG_091-8a"/>
　所有屯糧頒發賑救頃值軍興遣一等侍衛齊蘭布往<lb/>
　調盛京兵丁隨發諭㫖令無馬匹者給以官厰馬匹無<lb/>
　行糧者給以莊屯糧米而官兵因踴躍遄往倉卒之際<lb/>
　置辦一切軍裝遂支領明年二月分應給俸餉又預支<lb/>
　五個月錢糧刻期進發比厄魯特噶爾丹敗遁盛京官<lb/>
　兵雖未接戰而奮勇敵愾深可嘉恱今若將預支俸餉<lb/>
　復行抵扣則窮乏兵丁必致生計艱窘朕心殊切憫惻<lb/>
　所預給明年二月分應給俸餉及增給五個月錢糧着<lb/>
<pb n="KR2m0053_WYG_091-8b"/>
　免抵扣仍照常支給俸餉以示朕愛養將士軫恤疾苦<lb/>
　至意爾部即遵諭行<lb/>
　　　三十三年七月<lb/>
諭户部曰盛京等處去嵗禾稼不登粒食艱窘聞今年收<lb/>
　穫亦未豐稔米穀仍貴倘價值日漸翔湧則兵民生計<lb/>
　恐致匱乏盛京等處地方闗係緊要朕心時切軫念宜<lb/>
　預加籌畫作何恩給俾各資生着遣部院堂上官一員<lb/>
　前往自甲兵以及匠役當差人等有力不能餬口者將<lb/>
<pb n="KR2m0053_WYG_091-9a"/>
　人户數目察明造册具奏爾部即遵諭行<lb/>
　　　三十四年五月<lb/>
諭大學士伊桑阿侍郎朱都納學士宋柱户部郎中鄂竒<lb/>
　曰副都統齊蘭布等自盛京還奏言今嵗盛京亢旱麥<lb/>
　禾不成米價翔貴雖市有鬻粟而窮民力不能糴遂致<lb/>
　重困夫盛京者根本之地令朱都納宋柱鄂竒等馳驛<lb/>
　迅往㑹同盛京將軍副都統諸臣詳察果窮乏者於去<lb/>
　嵗海運米二萬石中動支一萬石計㑹散給令可食至<lb/>
<pb n="KR2m0053_WYG_091-9b"/>
　秋成此一萬石散給而有餘者平價糶之若此則兵民<lb/>
　均有利益又諸地有告糧乏者遣城守尉部貟之賢能<lb/>
　者併散給以賑之如一萬石不足散給發糶速具題請<lb/>
　㫖<lb/>
　　　八月<lb/>
諭户部曰盛京地方比嵗荒歉粒食艱難朕心深切軫念<lb/>
　原欲躬親巡省詢問疾苦情形徧敷恩澤今嵗停止東<lb/>
　行而所在貧窶兵丁尚冀朕之臨幸是宜仍加賑卹用<lb/>
<pb n="KR2m0053_WYG_091-10a"/>
　俾資生應作如何加恩爾部議奏又盛京兵丁錢糧兩<lb/>
　季支領兵丁於未支領之際每致有稱貸逋負嗣後着<lb/>
　按月支給至今嵗秋禾聞亦不甚豐茂恐生計漸艱困<lb/>
　乏滋甚自今冬以至來秋應作何賑給不致失所共計<lb/>
　需糧若干着盛京將軍副都統㑹同盛京户部侍郎查<lb/>
　明詳加籌畫具奏爾部即遵諭行<lb/>
　　　雍正五年十二月奉<lb/>
上諭聞得兵丁等於京通二倉支領米石時每因脚價之<lb/>
<pb n="KR2m0053_WYG_091-10b"/>
　費賣米充用致有不善謀生之人並不計其米之接續<lb/>
　輒以賤價糶賣及至缺乏又以貴價糴買此甚無益於<lb/>
　兵丁者也現今旗下俱有官房或按八旗設立八局或<lb/>
　按滿洲蒙古漢軍旗分設立二十四局將兵丁欲賣之<lb/>
　米以時價買貯及其欲買則以平價賣給如此似於兵<lb/>
　丁大有禆益至於應派何等人員管理需銀若干萬兩<lb/>
　及所得利息作何利濟兵丁之處着管理旗務王大臣<lb/>
　等公同詳議具奏<lb/>
<pb n="KR2m0053_WYG_091-11a"/>
　　六年二月管理旗務王大臣㑹議請八旗設立二<lb/>
　　十四處米局通州左右二翼設立二局京師毎局<lb/>
　　給銀五千兩通州毎局給銀八千兩京師各局用<lb/>
　　旗下官房如本旗無房以别旗相近者取用其通<lb/>
　　州各局則以入内務府之官房擇兩處近倉者用<lb/>
　　之京局揀選賢能官二員領催四名令其辦理通<lb/>
　　局則毎翼委官四員領催八名其各局應用冩算<lb/>
　　之人臣等擇兵丁之能者派委其量米之人亦於<lb/>
<pb n="KR2m0053_WYG_091-11b"/>
　　旗人内僱用通州所有二局每翼挨旗各承查一<lb/>
　　年設立米局以後將他處私行糶賣者嚴行禁止<lb/>
　　毎旗派㕘領一員稽查如有違禁買賣者從重治<lb/>
　　罪或被旁人拿獲將稽查之㕘領及都統等一併<lb/>
　　議處管米局官員如有作弊侵漁之處令該管大<lb/>
　　臣嚴㕘治罪如怠玩不以為事至於虧缺本銀將<lb/>
　　所虧銀兩着落賠補不能敷數該管大臣賠補俟<lb/>
　　及一年將用過銀兩及所得利銀奏請指示辦理<lb/>
<pb n="KR2m0053_WYG_091-12a"/>
　　　至此項銀兩從何處支領俟<lb/>
命下之日臣等欽遵施行奉<lb/>
㫖依議銀兩由户部領取<lb/>
　　　乾隆元年二月和碩莊親王允禄等奏言據八旗<lb/>
　　　文稱自設立米局以來有益旗人者半無益旗人<lb/>
　　　者亦半盖旗人不來買徒致局中積累過多故臣<lb/>
　　　等議裁米局蒙<lb/>
　皇上睿鑒以米局裁後恐米價復昂於旗人生計有礙<lb/>
<pb n="KR2m0053_WYG_091-12b"/>
　　　因降<lb/>
　㫖八旗尚應留幾座或三旗共留一座之處令臣等覆<lb/>
　　　議臣查八旗現有之米局共廿四座其局太多請<lb/>
　　　將滿蒙漢三旗共留八座其餘俱行裁汰但米局<lb/>
　　　既裁即不能如前堆積或應暫行照舊辦理俟一<lb/>
　　　二年後再議裁留其現定三旗共立一座如何辦<lb/>
　　　理之處請交八旗都統查辦再包衣三旗毎旗米<lb/>
　　　局各一座亦屬過多請裁去二座三旗共留一座<lb/>
<pb n="KR2m0053_WYG_091-13a"/>
　　至五城米局原以接濟民人請仍其舊奉<lb/>
㫖依議<lb/>
　　是月又奏言廿四座設立之時每座各領本銀五<lb/>
　　千兩續因清辦利息其本銀有全行交納者亦有<lb/>
　　未行全交者現在每旗既經裁汰二座各留一座<lb/>
　　應請仍照前例每座給銀五千兩辦理俟一二年<lb/>
　　後再將裁留之處核議此項銀兩即將現有之三<lb/>
　　座米局内銀米核計五千两之數支給其餘銀兩<lb/>
<pb n="KR2m0053_WYG_091-13b"/>
　　交納部庫外將米散給兵丁即將伊等應得項下<lb/>
　　留倉抵補其三旗米局擇其寛敞者留之其管理<lb/>
　　米局之大臣交當月旗開單請<lb/>
㫖各𣲖一員其現有之滿蒙漢三旗章京内各留一員<lb/>
　　其領催馬甲人等即交派出之大臣酌量去留再<lb/>
　　查現在米局尚賣細米但買者甚少而每月舂米<lb/>
　　多用人工妄費錢糧實屬無益亦應裁汰其米局<lb/>
　　事務仍照從前三年一次報銷奉<lb/>
<pb n="KR2m0053_WYG_091-14a"/>
㫖此米局内既有滿蒙漢章京兵丁即著前派之大臣<lb/>
　管理不必另派餘依議<lb/>
　　二年閏九月户部奏言八旗米局現無存貯米石<lb/>
　　足供糶賣計與放甲米之期尚隔半月有餘請每<lb/>
　　旗米局各撥稉稄米一二千石平價糶賣以濟兵<lb/>
　　食<lb/>
從之<lb/>
　　是年十月歩軍統領鄂善等奏言八旗米局出糶<lb/>
<pb n="KR2m0053_WYG_091-14b"/>
　　米石或有一旗取具佐領圖記為憑然後出賣者<lb/>
　　或有一旗並無佐領圖記直行出糶者是八旗所<lb/>
　　辦不一且旗人買者少而奸商買者多與米價實<lb/>
　　無禆益奉<lb/>
㫖此事交爾與管理八旗米局大臣等㑹議具奏<lb/>
　　十一月鄂善等又奏言米局之設原為兵丁等於<lb/>
　　闗米後賤賣貴買恐失生計故特立此官局俾願<lb/>
　　賣者賣在官局有不能接續者仍在官局買用期<lb/>
<pb n="KR2m0053_WYG_091-15a"/>
　　於旗人大有禆益無如兵丁只圖省便所闗米石<lb/>
　　若由倉賣至米局車脚浩繁是以就近賣與商人<lb/>
　　實得便益再官局之米俱係未舂碓房所售乃多<lb/>
　　細米闗倉後來買米接濟者皆便於碓房買用此<lb/>
　　官局之米所以徒見堆積無濟於旗人欲令民人<lb/>
　　買之則又屬奸商射利者陸續買去私行囤積難<lb/>
　　於稽查此一向米局之情形也本年近京歉收米<lb/>
　　價昂貴蒙<lb/>
<pb n="KR2m0053_WYG_091-15b"/>
聖主厪念兵民生計特將倉中之米每局給與四千石<lb/>
恩意至為優渥乃奸商射利者猶衆臣等伏思兵丁所<lb/>
　　頼者錢糧每一馬甲所闗米石僅可養七八口未<lb/>
　　免不足如伊等能自為謀存留養贍之外以其餘<lb/>
　　賣與小民餬口是兵民兩得其益如其不能自謀<lb/>
　　濫行出賣則雖有官局終歸射利奸商之手究與<lb/>
　　兵民無益臣等以為宜將八旗及包衣三旗現有<lb/>
　　米局全行裁除任其兵民賣買惟於闗米之時將<lb/>
<pb n="KR2m0053_WYG_091-16a"/>
　　摟買之人嚴加查拿如此則奸商不得堆積米價<lb/>
　　亦可平减矣奉<lb/>
㫖所議不准堆積嚴加禁止之處着依議其米局可否<lb/>
　裁除之處王大臣提督八旗大臣等㑹議覆奏<lb/>
　　十二月和碩莊親王允禄等覆奏臣等思米局買<lb/>
　　賣米石皆係兵丁每季應闗額數非比交五城所<lb/>
　　賣之米其闗米兵丁憚運局脚價之費趂便賣與<lb/>
　　商人實難禁止縱使賣與官局而又有奸商買去<lb/>
<pb n="KR2m0053_WYG_091-16b"/>
　　堆積實與兵民無禆合照提督鄂善所奏將八旗<lb/>
　　包衣三旗現在所有九局俱行裁除其局内餘米<lb/>
　　交承辦大臣辦理交部奉<lb/>
㫖依議<lb/>
　　三年三月奉<lb/>
上諭現在八旗復設米局原議於應行買米之時動支<lb/>
　庫銀收買目今米價昂貴旗民糴買不免拮据必須<lb/>
　及早平糶方有禆益朕意欲於毎厰給發銀米各半<lb/>
<pb n="KR2m0053_WYG_091-17a"/>
　令其即行開糶酌量辦理其應如何給發銀米之處<lb/>
　着大學士議奏<lb/>
　　大學士鄂爾泰等奏言八旗米局今既照舊開設<lb/>
　　但現在米價昂貴若每厰給銀五千兩一齊收買<lb/>
　　恐轉致騰涌若給與米石平糶又恐一時糶盡仍<lb/>
　　不能平減時價是以令於應買米石時由庫支領<lb/>
　　銀兩收買今奉<lb/>
諭㫖令毎局給與銀米各半以資平糶實屬允當查原<lb/>
<pb n="KR2m0053_WYG_091-17b"/>
　　議給銀每局為數五千臣等酌議每局給銀二千<lb/>
　　五百兩稄米二千石令其照市肆數目量為降減<lb/>
　　糶賣以平市價其所領銀兩及賣米銀兩應如何<lb/>
　　陸續收買接濟之處應交管米局之大臣酌量辦<lb/>
　　理至所領米石遇有豐收之年作何還倉抵項亦<lb/>
　　俱令管米局大臣臨期妥辦具奏奉<lb/>
㫖依議<lb/>
　　四月奉<lb/>
<pb n="KR2m0053_WYG_091-18a"/>
上諭八旗設立米局原以恵濟貧人從前請裁米局者<lb/>
　係八旗大臣現在議覆米局者亦是八旗大臣從來<lb/>
　朝廷立政有治人無治法必須辦理得宜方為有利<lb/>
　無弊若米局既設而奉行不善有失初設之美意則<lb/>
　雖屬良法終何益之有着傳諭八旗管理米局之大<lb/>
　臣務期悉心籌畫隨時調劑毋得稍有疎忽致生弊<lb/>
　端現今管米局之大臣有止派副都統者該都統亦<lb/>
　當留心查察不可謂身無責成膜視公事<lb/>
<pb n="KR2m0053_WYG_091-18b"/>
　　七月户部議覆正藍旗蒙古恭領七十八奏米局<lb/>
　　剰米無多請照上年毎局給稄米二千石平糶所<lb/>
　　賣錢文即令米局換銀交部以平錢價等語查上<lb/>
　　年内務府并八旗共計九局共發米一萬八千石<lb/>
　　本年添設共二十七局若仍照上年毎局給米二<lb/>
　　千石須發米五萬四千石為數太多臣等酌量毎<lb/>
　　局應各撥稄米一千石及時糶賣以濟民食所賣<lb/>
　　錢文即交米局換銀觧部仍將價值報部查核奉<lb/>
<pb n="KR2m0053_WYG_091-19a"/>
㫖依議速行<lb/>
　　九月奉<lb/>
上諭今年畿輔地方收成有歉薄之處而口外年榖順<lb/>
　成頗稱豐稔昨已降㫖准商人出口往來販運以資<lb/>
　接濟今思京城米價現在不能平減來春青黄不接<lb/>
　之時恐益加騰貴着派出户部司官赫赫那爾善内<lb/>
　務府官員王常保王慎徳於張家口古北口二處每<lb/>
　處各二員擕帶内庫帑銀前往㑹同地方官將米豆<lb/>
<pb n="KR2m0053_WYG_091-19b"/>
　雜糧等項照時價採買運送來京交八旗米局平糶<lb/>
　使都門兵民得資外來之米以供饔飱而口外有餘<lb/>
　之糧亦不致耗費於燒鍋等項無用之地實屬两有<lb/>
　禆益其應齎銀若干并作何輓運之法着該部速行<lb/>
　詳悉妥議具奏<lb/>
　　户部議奏有商人范毓馪自言口外買米係伊熟<lb/>
　　練之事張家口外現有伊之夥計人等斷無貽誤<lb/>
　　請令范毓馪自行採買回京較之官買自然節省<lb/>
<pb n="KR2m0053_WYG_091-20a"/>
　　其派出司官四員應前往古北口喜峯口熱河一<lb/>
　　帶分頭採辦不拘何項米榖照市價購買陸續運<lb/>
　　京分給八旗米局臣伏查口外今嵗雖屬豐稔而<lb/>
　　彼地需用之外其所餘之多寡與市價之長落亦<lb/>
　　難預定且採買需用價值並運脚等費必須較之<lb/>
　　五城米價有減無増方可廣行採買運京平糶臣<lb/>
　　等酌議請先動内庫銀六萬兩交與派出之員齎<lb/>
　　赴彼處相度情形如果較京城平減可以多行收<lb/>
<pb n="KR2m0053_WYG_091-20b"/>
　　買即將應需銀數報明臣部臣部即奏請動撥派<lb/>
　　員送往以資採辦至如何輓運之處查邊口地方<lb/>
　　山路﨑嶇較内地輓運未免繁難或用附近莊頭<lb/>
　　車輛或僱覔駝隻車脚應令派往之員酌量如何<lb/>
　　便易即㑹同地方官辦理其脚價等費俟事竣日<lb/>
　　報部核奏至所買米糧陸續運送到京若在京無<lb/>
　　接辦之員恐交收遲滯車輛人夫不無羈候之虞<lb/>
　　應奏派内務府司官一員户部司官一員令其將<lb/>
<pb n="KR2m0053_WYG_091-21a"/>
　　張家口古北口等處運來米糧在京接領轉交八<lb/>
　　旗内務府米局並預令籌備堆積之處以便隨到<lb/>
　　隨收統俟到齊之日再將作何定價何時𤼵糶之<lb/>
　　處請<lb/>
㫖遵行奉<lb/>
㫖依議速行<lb/>
　　十一月户部奏言派往古北口等處人員陸續運<lb/>
　　到米豆二千餘石據該員赫赫等呈稱先帶銀六<lb/>
<pb n="KR2m0053_WYG_091-21b"/>
　　萬兩採買米糧四萬六千餘石尚可買米一萬餘<lb/>
　　石加運脚尚不敷銀三萬两請撥庫項派員送至<lb/>
　　以資及時採辦等語又據商人范毓馪呈稱買得<lb/>
　　雜糧二萬六千石現今運交官局小米四千餘石<lb/>
　　請領銀三萬兩再行陸續儧運等語以上二處請<lb/>
　　領銀六萬兩仍於臣部庫貯銀兩照數給發統於<lb/>
　　事竣核銷惟是八旗兵丁仰給<lb/>
　天庾均係計口授食按月闗糧非如五城居民専頼<lb/>
<pb n="KR2m0053_WYG_091-22a"/>
　　糴食市米可比且查旗人平日多食老米民人平<lb/>
　　日多食雜糧今若將口外採買之糧全數交八旗<lb/>
　　米局糶賣㣲論現今大檔闗放兵丁尚有應領甲<lb/>
　　米可資食用竊恐髙粱等項旗人尚未食慣來買<lb/>
　　者亦屬無幾若令外城居民赴内城糴糧未免旗<lb/>
　　民雜沓不無擁擠守候之虞臣等酌議所有黒豆<lb/>
　　一項應全數運交八旗官局糶賣以為飼喂馬駝<lb/>
　　之用其已經交局髙粱小米亦即存貯各米局在<lb/>
<pb n="KR2m0053_WYG_091-22b"/>
　　内城發糶外至嗣後運到雜糧俱交五城於城外<lb/>
　　闗廂收貯以待來春平糶如此則厰座既多流通<lb/>
　　自廣於乏食貧民似有禆益再查五城向無貯米<lb/>
　　倉厫應飭各城御史㝷覔閒房暫行收貯俟明年<lb/>
　　青黄不接之時再行定價發糶奉<lb/>
㫖這所議甚好着照所請行<lb/>
　　十二月鑲紅旗漢軍都統恒親王等議覆和親王<lb/>
　　所奏收糴事據稱嗣後毎季開倉時若遇米價少<lb/>
<pb n="KR2m0053_WYG_091-23a"/>
　　貴請令八旗官局暫停收糴任從軍民私相買賣<lb/>
　　彼舖户雖衆必不能將兵丁所賣米石盡行收買<lb/>
　　官局既不收糴則賣米者少而米價或不致昂貴<lb/>
　　矣如果米價既平令官局亦照市價毎日數十石<lb/>
　　至百石陸續糴貯官局以為米價昂貴之備等語<lb/>
　　查毎季開倉八旗及内務府兵丁應闗之米計數<lb/>
　　十萬石除伊等存留食用外其糶賣者亦不過三<lb/>
　　分之一若官局暫停收買先儘舖户糴買則射利<lb/>
<pb n="KR2m0053_WYG_091-23b"/>
　　奸商貪心無已勢必盡行收買堆積以待闗倉之<lb/>
　　後髙擡時價維時欲平其價而官局並無積米何<lb/>
　　所藉以為平之之具且開倉之際米價低昂前後<lb/>
　　不一既先儘舖户糴買俟米價平易再准官局糴<lb/>
　　買彼時不惟八旗及内務府各局一時齊買而奸<lb/>
　　商富户又必乗賤争買米價必又復昂貴矣再查<lb/>
　　八旗米局每季所買不過八九萬石而兵丁所賣<lb/>
　　之米尚属有餘其中雖有舖户兼買亦未必致昂<lb/>
<pb n="KR2m0053_WYG_091-24a"/>
　　　市價應請嗣後開倉時八旗内務府米局准其酌<lb/>
　　　量多寡陸續糴買而舖户民人雖准糴買不得過<lb/>
　　　五十石之數倘有不法之徒堆積過數者嚴行查<lb/>
　　　拿治罪至所稱毎日只准出糶一二十石不許肆<lb/>
　　　行糶賣等語查官局收買米石原以接濟兵民若<lb/>
　　　一時遽行出糶一遇貴價則接濟無由米價勢必<lb/>
　　　難平臣等現將上季所買之米陸續漸糶務期得<lb/>
　　　接下季開倉之時不使間斷以備均平其肆行出<lb/>
<pb n="KR2m0053_WYG_091-24b"/>
　　　糶之處實所當禁奉<lb/>
　㫖依議<lb/>
　　　八年九月奉<lb/>
　上諭盛京户部莊頭每年交納糧石預備<lb/>
陵寢祭祀各項公應外其餘交收入倉以為撥給各處匠<lb/>
　　役口糧之用今朕恭謁<lb/>
祖陵親詣盛京軫念各莊頭終嵗勤苦輸將無誤着將乾<lb/>
　　隆八年分應交倉糧一萬餘石加恩寛免其各處匠<lb/>
<pb n="KR2m0053_WYG_091-25a"/>
　役口糧着於舊存倉糧内撥給再各莊尚有乾隆七<lb/>
　年分未完米豆草束俱着該部查明一併豁免以示<lb/>
　朕優卹旗莊至意<lb/>
　　十五年十一月奉<lb/>
上諭現在京師米價雖不甚貴然較之常價未免加増<lb/>
　八旗設立米局收買米石原視市價之低昂以備平<lb/>
　糶之用今米價既不無稍昂若再行收買恐目下未<lb/>
　受平糶之益轉滋食貴之虞着再行停止如明春應<lb/>
<pb n="KR2m0053_WYG_091-25b"/>
　需平糶之時令管理米局大臣酌量需用米數定議<lb/>
　奏聞由倉支領<lb/>
　　是月奉<lb/>
上諭近來京師米價較上年冬月稍昂已降㫖八旗米<lb/>
　局停其收買但市價一時尚未平減時屆隆冬小民<lb/>
　艱於餬口着將八旗米局現在收買存貯米石照時<lb/>
　價酌減發糶如有不敷着於京倉支領五城由京倉<lb/>
　各領米一千石照八旗定價一體設厰平糶交該御<lb/>
<pb n="KR2m0053_WYG_091-26a"/>
　史等嚴行稽查毋令囤户乗機射利察出從重治罪<lb/>
　該部即遵諭行<lb/>
　　二十一年正月奉<lb/>
上諭據署黒龍江將軍綽爾多奏齊齊哈爾黒龍江黙<lb/>
　爾根呼蘭等處八旗水師營驛站官兵人等各年未<lb/>
　完糧石並本年借給口糧共十五萬五千餘石請分<lb/>
　年完交等語齊齊哈爾等處連年被災歉收兵力自<lb/>
　多拮据兼之調派隨征甚為出力朕心深為軫念着<lb/>
<pb n="KR2m0053_WYG_091-26b"/>
　將齊齊哈爾黒龍江黙爾根呼蘭等處節年未完借<lb/>
　欠糧石並本年借給口糧十五萬五千餘石俱着加<lb/>
　恩免其完納以示優卹該部即遵諭行<lb/>
　　二十七年四月奉<lb/>
上諭朕巡省江浙畿輔所過地方應徴賦額前已特頒<lb/>
　恩㫖分别蠲免但念各屬尚有節年民欠未完之項<lb/>
　分年緩帶錢糧尚應按數徴收兹迴鑾沿途體察民<lb/>
　懐宜敷恩澤着再加恩將乾隆十二年至二十五年<lb/>
<pb n="KR2m0053_WYG_091-27a"/>
　大興静海龍門宣化懐安萬全西寜懐來蔚州四旗<lb/>
　等十州縣㕔未完地糧銀七千一百餘兩改折銀六<lb/>
　千六百餘兩屯糧一萬六千餘石概予豁免其自十<lb/>
　九年至二十五年各屬因災緩帶地糧銀八萬六千<lb/>
　七百餘兩改折銀九千一百餘兩屯糧一萬三千餘<lb/>
　石並着加恩於本年起限再分作三年帶徴俾民力<lb/>
　益紓得資耕耨用稱愛養黎元至意該部遵諭速行<lb/>
　　三十四年二月户部議<lb/>
<pb n="KR2m0053_WYG_091-27b"/>
　盛京户部侍郎瓦爾達奏乾隆三十三年承徳遼陽<lb/>
　　海城廣寜等四州縣夏秋被水其户部所屬被災<lb/>
　　官莊七十五座准其照例賑卹應交本年糧石鹽<lb/>
　　觔亦准其照數蠲免務使被災丁莊均沾實恵如<lb/>
　　有冒銷剋扣等弊即行恭究奉<lb/>
㫖依議速行<lb/>
　　三十八年正月奉<lb/>
上諭各直省秋成普慶豐收即奉天各屬亦臻大有始<lb/>
<pb n="KR2m0053_WYG_091-28a"/>
　　和之布毋庸更沛恩膏惟念盛京各城旗人節欠餘<lb/>
　　地租銀自乾隆三十一年至三十七年計六萬餘兩<lb/>
　　原係該旗人等節年拖欠至此年豐力裕自應踴躍<lb/>
　　輸將苐積欠一時並徴恐不免稍形拮据着加恩分<lb/>
　　作六年帶徴俾完公更得從容而生計益臻饒裕以<lb/>
　　副朕體卹嘉恵至意該部即遵諭行<lb/>
　　　四十三年八月奉<lb/>
　上諭朕恭謁<lb/>
<pb n="KR2m0053_WYG_091-28b"/>
祖陵禮成現降㫖將奉天所屬府州縣乾隆四十四年地<lb/>
　　丁正項錢糧通行蠲免所有各莊頭及旗地應納糧<lb/>
　　石草束等項自應一體加恩以敷渥澤着將盛京户<lb/>
　　部各莊頭本年應交倉糧一萬餘石免其交納所有<lb/>
　　各處匠役應需口糧着於舊存倉糧内撥給其盛京<lb/>
　　興京遼陽牛莊葢州熊岳復州金州岫巖鳳凰城開<lb/>
　　原錦州寜逺廣寧義州等十五處旗地本年應納米<lb/>
　　豆草束亦着免徴一半俾旗莊均沾嘉恵該部即遵<lb/>
<pb n="KR2m0053_WYG_091-29a"/>
　　諭行<lb/>
　　　　　　以上蠲賑銀米<lb/>
　　　　優免徭役<lb/>
　　　天聰四年七月戊子<lb/>
上與諸貝勒議<lb/>
太祖庶福金所生之子阿拜塔拜巴布泰巴布海頼慕布<lb/>
　　　又弟之子呉達海塔津拜尹圖鞏阿岱舒爾赫哈<lb/>
　　　木加族叔呉覇席庫撒哈席庫機爾塔席庫又姑<lb/>
<pb n="KR2m0053_WYG_091-29b"/>
　　　母瑚雷與姨母之子栢爾肯卜頼呉把泰呉齊勘<lb/>
　　　分岱席爾談發庫又勒克舒子孫及顔布魯等俱<lb/>
　　　免徭役<lb/>
　　　八年正月癸己先是<lb/>
興祖真皇帝子六人是為<lb/>
六祖其子孫有官職者免其徭役無官職者不免至是<lb/>
上命分别優免之<lb/>
長祖徳世庫之裔呉山卓爾㑹徳倍羅托禮卓班凱穆布<lb/>
<pb n="KR2m0053_WYG_091-30a"/>
　　　薩岱察翰勞岱扎齊喀拉漢岱塔漢岱内立鄂爾<lb/>
　　　輝孫泰温泰譚布瓦爾喀布山席翰席圖伊圖伊<lb/>
　　　爾門喜福呉丹除本身外仍各免三丁<lb/>
二祖劉闡之裔塔哈布塔哈納特思䕶塔爾布額布格席<lb/>
　　　頼薩璧翰科爾坤葉思䕶富喀公阿除本身外仍<lb/>
　　　各免三丁以朱滿無甲除本身外仍免二丁<lb/>
三祖索長阿之裔勞察布達禮恭格特鐘特阿克善握赫<lb/>
　　　佛爾赫顧爾哈來穆布蘇拉圖他爾圖克徳庫爾<lb/>
<pb n="KR2m0053_WYG_091-30b"/>
　　　蟾黄代拜尹達禮寧淡雍科穆成格郭科岳科格<lb/>
　　　特布泰布爾山阿爾山邁圖巴漢昂阿喇巴哈塔<lb/>
　　　額進祜邁龍什禄赫圖蘭圖禄外庫碩里藍泰喀<lb/>
　　　喇孟特穆布岱布爾哈哈世覃富喀碩塞錫爾門<lb/>
　　　格禮商鑑牛旺堅杜什薩穆哈圖喇塞郎邱索尼<lb/>
　　　和尼鄂岳要覽碩博㑹碩羅碩里喀哈思祜妥鈕<lb/>
　　　邱蘭姚塔羅得格阿哈尼堪碩塔顔諸鄂謨諾富<lb/>
　　　克他喇金塔喇穆臣圖陳達布篤禮鐸郎阿温泰<lb/>
<pb n="KR2m0053_WYG_091-31a"/>
　　　諸西伯圖克錫圖額伯圖克布圖朱孔格塔他布<lb/>
　　　赫塞巴蘭色翰普爾噴海蘭雅布蘭馬星阿鄂星<lb/>
　　　阿薩哈爾察布爾吉阿爾海巴布頼喀喇班布羅<lb/>
　　　碩握赫羅薩乖達布克達庫阿度魯得奥哈花善<lb/>
　　　貴和鐸瑙得索得呉班呉喇納克春莽吉圖除本<lb/>
　　　身外仍各免三丁<lb/>
景祖翼皇帝之裔噶布喇伊頼脱穆多理額爾徳額塞阿<lb/>
　　　拉宻阿塞阿濟頼習頼脱特托業穆濟穆成格何<lb/>
<pb n="KR2m0053_WYG_091-31b"/>
　　　特莽嘉噶思哈席漢除本身外仍各免三丁以瑪<lb/>
　　　爾漢瑪福塔二人無甲除本身外仍各免二丁<lb/>
五祖包朗阿之裔撒哈席庫機爾塔席庫呉霸席庫蘇達<lb/>
　　　喇呉習譚薩哈璉郭河齊蘇達喇之子穆成格機<lb/>
　　　爾塔席庫之子穆成格除本身外仍各免三丁<lb/>
六祖寳實之裔瑪克達屯布禄代尹柱喀蒙愛阿爾布昂<lb/>
　　　古蚌愛羅托理除本身外仍各免三丁凡與父同<lb/>
　　　居者止免本身<lb/>
<pb n="KR2m0053_WYG_091-32a"/>
　　　是月癸夘衆漢官赴管户部事貝勒徳格類前訴<lb/>
　　　稱我等向蒙<lb/>
聖恩每一備禦免丁八名止免其應輸官糧其餘雜差仍<lb/>
　　　與各牛录下堡民三百十五丁一例應付竊思我<lb/>
　　　等本身照官例贍養新人較民例更重所免八丁<lb/>
　　　復與民例一體當差本身又任部務所有差徭從<lb/>
　　　何措辦徭役似覺重科况生員外郎尚有免丁望<lb/>
上垂憐將所免八丁准照官例當差餘丁與民同例徳格<lb/>
<pb n="KR2m0053_WYG_091-32b"/>
　　　類奏聞<lb/>
上遣巴克什龍什希福察訊差役重科之由奏稱所訴皆<lb/>
　　　虚惟前此買婦女配給新人衆皆一體出價未經<lb/>
　　　給還衆遂藉以為辭耳<lb/>
上命將原價發還<lb/>
諭管禮部事貝勒薩哈亷曰此輩皆忘却得遼東時所受<lb/>
　苦累而為此誑言耳若不申諭使之豁然曉暢則此些<lb/>
　少之費動為口實矣於是薩哈亷奉<lb/>
<pb n="KR2m0053_WYG_091-33a"/>
上命傳集衆官於内廷傳諭曰爾衆漢官所訴差徭繁重<lb/>
　可謂直言無隠若非實不得已豈肯迫切陳訴然朕意<lb/>
　亦不可隠而不言當從公論之朕意以為爾等苦累較<lb/>
　前亦少休息矣初爾等俱分𨽻滿洲大臣所有馬匹爾<lb/>
　等不得乗而滿洲官乗之所有牲畜爾等不得用滿洲<lb/>
　官强與價而買之凡官員病故其妻子皆給貝勒家為<lb/>
　奴既為滿官所属雖有腴田不獲耕種終嵗勤劬米榖<lb/>
　仍不足食每至鬻僕典衣以自給是以爾等濳通明國<lb/>
<pb n="KR2m0053_WYG_091-33b"/>
　書信往來㡬蹈赤族之禍自楊文明被訐事覺以來朕<lb/>
　姑宥爾等之罪將爾等拔出滿洲大臣之家另編為固<lb/>
　山從此爾等得乗所有之馬得用所畜之牲妻子得免<lb/>
　為奴擇腴地而耕之米榖得以自給當不似從前之典<lb/>
　衣鬻僕矣爾等以小事來訴無不聼理所控雖虚亦不<lb/>
　重處是皆朕格外加恩甚於待滿洲者也至於困苦之<lb/>
　事間或有之然試取滿洲之功與爾等較之果孰難孰<lb/>
　易乎滿洲竭力為國有經百戰者有經四五十戰者爾<lb/>
<pb n="KR2m0053_WYG_091-34a"/>
　等曽經幾戰乎朕遇爾等稍有㣲勞即因而擢用加恩<lb/>
　過於滿洲若與滿洲一例較傷論功以為陞遷則爾今<lb/>
　之為總兵者未知尚居何職也爾漢官皆謂滿洲官員<lb/>
　雖嫻攻戰貪得茍安不知憂國急公我等戰攻雖不及<lb/>
　滿洲而憂國急公則過之及覽爾等章奏豈皆憂國急<lb/>
　公者耶爾等另編固山之時咸云拯我等於陷溺之中<lb/>
　不受滿洲大臣欺凌雖肝腦塗地不能仰荅上恩於萬<lb/>
　一今覽爾等所訴之詞何頓㤀前言乎爾等訴稱苦累<lb/>
<pb n="KR2m0053_WYG_091-34b"/>
　甚於滿洲盍向熟諳差役者問之若以滿洲相較輕則<lb/>
　有之甚則未也古語有云有家者能養賢則取國而國<lb/>
　可得有國者能養賢則取天下而天下可得此爾等所<lb/>
　素知也是以朕及貝勒之家各量所有均出之以養<lb/>
上天畀我之民此即古聖人所謂養賢以及萬民之義也<lb/>
　今爾等所輸不過大凌河數人贍養之資遂出怨言何<lb/>
　其言行不相顧耶朕謂爾等博知典故雖非聖賢必有<lb/>
　通達事理者由今觀之殆不然矣使爾等果能達於事<lb/>
<pb n="KR2m0053_WYG_091-35a"/>
　理必謂朕及貝勒尚散財無吝我等隨衆輸納豈為苦<lb/>
　耶他國之主皆歛民間財賦以供一己之用有餘方以<lb/>
　養人我國賦税朕與諸貝勒曽有所私用乎我國民力<lb/>
　朕與諸貝勒曽有所私役乎取國賦而糜費於家役民<lb/>
　力以修治其室不以國事為念止圖一己便安爾等自<lb/>
　當諫朕今朕為國家朝夕憂勤荷<lb/>
天眷佑殊方君長頭目接踵來歸猶恐不能招致故解衣<lb/>
　衣之推食食之然一切賞賚之需皆自八家均出何曽<lb/>
<pb n="KR2m0053_WYG_091-35b"/>
　多取一物於爾等乎禮部亦有漢官試往問之八家每<lb/>
　年出羊若干貂裘野獸酒米筵宴若干禮部官員豈不<lb/>
　明告於爾乎至國中年嵗偶歉八家即均出米粟賑濟<lb/>
　貧民朕與諸貝勒又散給各固山滿洲蒙古漢人贍養<lb/>
　之其新附之蒙古漢人瓦爾喀呼爾哈卦爾察以及舊<lb/>
　滿洲漢人蒙古等凡貧窮者則又給與妻室奴僕莊田<lb/>
　牛馬衣食贍養何可勝數此皆爾等所明知者爾等果<lb/>
　憂國急公其間縱有愚昧無知自言其苦者爾等猶當<lb/>
<pb n="KR2m0053_WYG_091-36a"/>
勸諭之且熟計經費所需有若干孰多孰寡何不細思<lb/>
之朕思我國雖貧爾等如此亦足矣欲令爾等與滿洲<lb/>
一例應差尚恐致累今爾等反言苦累過於滿洲滿漢<lb/>
官民雖有新舊皆我臣庶豈有厚薄之分乎滿洲出兵<lb/>
三丁抽一今令爾等亦與滿洲同例三丁抽一為兵爾<lb/>
等以為何如乎且滿洲之偏苦於漢人者不但三丁抽<lb/>
一也毎牛录下守臺淘鐡及一切工匠牧馬人固山下<lb/>
聼事人役等所出不下三十人而當差者凡十有四家<lb/>
<pb n="KR2m0053_WYG_091-36b"/>
又每年耕種以給新附之人每牛录又出婦人三口又<lb/>
耀州燒鹽獵取禽獸供應朝鮮使臣驛馬修築邊境四<lb/>
城出征行獵後巡視邉墻守貝勒門及派兵防守巨流<lb/>
河<hi>即句驪河</hi>在在需人皆惟每牛录是問又毎牛录設哨馬<lb/>
二匹遇有倒斃則均攤買補遇征瓦爾喀時又各喂馬<lb/>
二三匹從征每牛录復派䕶軍十名兵丁二三名往來<lb/>
馳使差回又令喂養所乗馬匹遇各國投誠人至撥給<lb/>
滿洲現住屯堡房屋令滿洲展界移居又分給糧榖令<lb/>
<pb n="KR2m0053_WYG_091-37a"/>
其舂米釀酒解納毎年獵取獸肉分給新附之人又𤼵<lb/>
帑金於朝鮮貿易布疋仍令滿洲負戴運送邊城滿洲<lb/>
又有窖氷之役每年接新附之呼爾哈於教塲看守皮<lb/>
張運送薪水朝鮮蒙古使至駐瀋陽䕶軍章京各出一<lb/>
人運給水草若夏月至更有採給青草之役又毎年採<lb/>
參併負往朝鮮貨賣每固山以一户駐英格地方巡緝<lb/>
蹤跡又以一户駐瀋陽渡口看守船隻此皆滿洲偏苦<lb/>
之處若不向爾等詳切言之爾等亦未必深信今滿漢<lb/>
<pb n="KR2m0053_WYG_091-37b"/>
均属一國人民爾等竟不知差徭之少倍減於滿洲而<lb/>
滿洲差徭之多實踰爾等三十餘項也爾等試將朕言<lb/>
與爾等所言從公忖量果爾等偏苦乎抑滿洲偏苦乎<lb/>
有所欲言直切言之可也諭畢總兵官石廷柱馬光逺<lb/>
　　王世選及副將恭將遊擊各官奏曰控訴之事我<lb/>
　　等不知皆衆備禦所為遂將為首八人執之薩哈<lb/>
　　亷曰爾等既云不知當貝勒徳格類遣布丹往問<lb/>
　　時何云知之又何為將苦累之事備呈於部耶衆<lb/>
<pb n="KR2m0053_WYG_091-38a"/>
　　　官對曰各備禦向我等不曽言差役重科但言欲<lb/>
　　　訴帮丁八人之事故布丹來訊我等答曰知之至<lb/>
　　　具呈之事乃龍什希福令我等將所有差徭備細<lb/>
　　　開冩我等無知故爾開送奏聞薩哈亷具以奏<lb/>
上<lb/>
上曰諸臣既云不知所執備禦八員可並釋之倘治其罪<lb/>
　後有苦累亦更無敢言者矣各官及所執備禦皆勿令<lb/>
　謝恩若謝恩則是欲罪而復赦之也各官復奏曰臣等<lb/>
<pb n="KR2m0053_WYG_091-38b"/>
　　　雖未同訴然不能開諭於先復不能禁止於後此<lb/>
　　　心懵然如醉如夢臣等罪無可逭伏念<lb/>
上及八家貝勒尚爾卹養外國珍賜無吝凡遇迎送宰牲<lb/>
　　　設宴曽無虚日臣等更有何言臣等以瀕死之身<lb/>
　　　蒙<lb/>
上生全另立固山得叨寵遇凡此衣食奴僕馬匹孰非<lb/>
上之恩賜果計功之大小頒行爵賞撥給人丁不特官爵<lb/>
　　　非所敢望更有何物是臣等所應有者今臣等上<lb/>
<pb n="KR2m0053_WYG_091-39a"/>
　　　等之家不下千丁下等之家不下二十餘丁似此<lb/>
　　　豢養之恩雖肝腦塗地實難報稱萬一也<lb/>
　　　是月遊擊祝邦成<hi>天聰三年十二月攻明薊州歿於陣</hi>之妻請免其<lb/>
　　　家數丁差徭管吏部貝勒多爾衮以奏<lb/>
太宗諭曰此功臣之妻准免八丁以後凡功臣已故無兄<lb/>
　弟子嗣承襲而其妻尚存者准照官職免其丁之半著<lb/>
　為令<lb/>
　　　崇徳三年八月優免舉人丁役先是天聰三年<lb/>
<pb n="KR2m0053_WYG_091-39b"/>
諭曰朕今欲振興文教以昭作人之典諸貝勒及滿漢蒙<lb/>
　古之家所有儒生俱令考試取中者則以丁償之遂<lb/>
命諸臣校錄得二百人各免二丁差徭八年四月又合滿<lb/>
　　　洲蒙古試之取中舉人十六名各免四丁至是復<lb/>
　　　取中十名各<lb/>
授牛录章京品級免四丁其生員授䕶軍校品級已入部<lb/>
　　　者免二丁未入部者免一丁<lb/>
　　　九月定優免人丁例無世職固山額真承政准免<lb/>
<pb n="KR2m0053_WYG_091-40a"/>
　　十丁梅勒章京内大臣恭政准免八丁甲喇章京<lb/>
　　一等轄理事官准免五丁牛录章京二等轄副理<lb/>
　　事官准免四丁三等轄准免三丁多羅貝勒三等<lb/>
　　轄准免二丁<lb/>
　　　　　以上優免徭役<lb/>
　<lb/>
　<lb/>
　<lb/>
<pb n="KR2m0053_WYG_091-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定八旗通志卷七十七<lb/>
</p>
<p>
</p>
  </div>
</body>
</text>
</TEI>
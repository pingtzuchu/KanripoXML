<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_193-1a"/>
　欽定四庫全書<lb/>
　欽定八旗通志卷一百七十九<lb/>
　　人物志五十九<lb/>
　　　大臣傳四十五<hi>滿洲鑲藍旗二  遜塔  根特</hi>　<hi>巴都哩/巴特瑪</hi>　<hi>藍拜介山</hi>
　　　　　<hi>哲庫訥</hi>　<hi>巴海/</hi>　<hi>額赫納/</hi>　<hi>嵩祝</hi>
　　　　巴都哩<hi>姪海都</hi>
　　　巴都哩滿洲鑲藍旗人先世居性佳以地為姓父<lb/>
　　　剛格當<lb/>
<pb n="KR2m0053_WYG_193-1b"/>
太祖髙皇帝時同其族人福瑚等来歸巴都哩屢從征任<lb/>
　　　佐領兼叅領<lb/>
太宗文皇帝天聰八年大軍征明大同巴都哩同宗室拜<lb/>
　　　音圖等為嚮導當未入邉牆之先獲察哈爾宰桑<lb/>
　　　四人以歸尋擢䕶軍統領崇徳元年大軍征朝鮮<lb/>
　　　豫親王多鐸統師攻克其國都巴都哩奉<lb/>
命同䕶軍統領鞏阿岱别率兵衆往濟其師進圍南漢山<lb/>
　　　城屢敗敵兵二年従<lb/>
<pb n="KR2m0053_WYG_193-2a"/>
上行圍葉赫巴都哩與䕶軍統領哈寜阿所属兵衆前後<lb/>
　　　亂行<lb/>
上訓責之曰凡獵於布圍時即須分别整齊以次前進合<lb/>
　圍始能得獸今爾等不加約束前後行赱参差何以使<lb/>
　獸不突逸此皆爾等庸懦無能所致今次姑從寛宥後<lb/>
　若再違必從重治罪三年隨睿親王多爾衮征明從宻<lb/>
　　　雲東北毁邉牆入越燕京趋山東克濟南府明年<lb/>
　　　春凱旋出青山口明邉将以衆追襲巴都哩率兵<lb/>
<pb n="KR2m0053_WYG_193-2b"/>
　　　還戰䕶軍尼喀遜被創墜馬巴都哩令䕶軍校拉<lb/>
　　　卜什希遣人䕶之歸因付與䕶軍圖罕旋為圖罕<lb/>
　　　棄於路巴都哩戰郤敵行已逺乃知之不及還携<lb/>
　　　尼喀遜事<lb/>
聞鞭圖罕百貫耳鼻以徇巴都哩不早察知責罰如例六<lb/>
　　　年授兵部叅政尋兼任鑲藍旗滿洲副都統八年<lb/>
　　　同副都統鄂洛塞臣征黒龍江招降圖瑚勒禪等<lb/>
　　　城順治元年五月師旋<lb/>
<pb n="KR2m0053_WYG_193-3a"/>
世祖章皇帝遣侍郎明安達哩徃迎宴勞以所獲户口一<lb/>
　　　千九百有竒分𨽻八旗貂狐水獺等皮給從征将<lb/>
　　　士叙功予雲騎尉世職十一月擢鑲藍旗滿洲都<lb/>
　　　統未幾卒無子以叔父之子杭嘉襲杭嘉卒子海<lb/>
　　　都襲海都初任佐領兩遇<lb/>
恩詔晋世職為騎都尉兼一雲騎尉十一年隨貝勒屯齊<lb/>
　　　出征湖南擊敗孫可望馬歩兵於岔路口其餘衆<lb/>
　　　復来襲我正黄正紅兩旗營海都奮擊却之十五<lb/>
<pb n="KR2m0053_WYG_193-3b"/>
　　　年隨信郡王多尼征雲南擊敗李定國白文選于<lb/>
　　　七星闗<lb/>
聖祖仁皇帝康熙十五年海都任叅領署䕶軍統領事隨<lb/>
　　　安親王岳樂征逆藩吴三桂師至袁州賊将夏國<lb/>
　　　相等踞萍鄉縣拒戰海都領兵擊破之隨安親王<lb/>
　　　至岳州十六年同都統霍特率兵進擊偽總兵陳<lb/>
　　　宗硌等於平江縣賊衆潰奔我師奮勇追擊賊潜<lb/>
　　　出伏拒戰海都復擊敗之又敗賊将邱義朱永昇<lb/>
<pb n="KR2m0053_WYG_193-4a"/>
　　　等於七家洞桕營等地尋以疾卒二十五年叙功<lb/>
賞雲騎尉世職合所襲之職為三等輕車都尉以其子<lb/>
　　　　穆錫屯襲<lb/>
　　　　藍拜<lb/>
　　　藍拜世居佟佳以地為氏父噶哈<lb/>
太祖髙皇帝時来歸任佐領𨽻滿洲鑲藍旗<lb/>
太宗文皇帝天聰八年藍拜任䕶軍叅領奉<lb/>
命隨都統阿山畧明錦州獲牲畜復隨前鋒統領勞薩率<lb/>
<pb n="KR2m0053_WYG_193-4b"/>
　　　兵迎察哈爾部衆之来歸者尋擢副都統崇徳四<lb/>
　　　年五月以不稱職觧任十一月<lb/>
命承政薩穆什喀索海分統左右翼征索倫部仍以藍拜<lb/>
　　　管副都統事取道呼爾哈部攻克雅克薩城獲丁<lb/>
　　　壮甚多索倫部長博穆博果爾迎戰藍拜同索海<lb/>
　　　設伏擊敗其衆叙功授騎都尉世職分<lb/>
賜貂皮及所獲人户六年三月以隨睿親王多爾衮圍明<lb/>
　　　錦州離城逺駐議革世職籍家財半<lb/>
<pb n="KR2m0053_WYG_193-5a"/>
命從寛罰鍰仍隨鄭親王濟爾哈朗圍錦州城明兵自松<lb/>
　　　山来奪我紅衣礮藍拜率兵擊却之五月擢兵部<lb/>
　　　叅政八月明總督洪承疇集衆援錦州據松山列<lb/>
　　　營藍拜同諸将進擊敗其三營尋敵騎乗隂雨犯<lb/>
　　　我右翼藍拜同叅領遜塔等拒戰大捷十一月調<lb/>
　　　禮部叅政明年七月部議圍錦州時狥隐軍士失<lb/>
　　　律諸将罪藍拜應罰鍰得<lb/>
㫖寛免<lb/>
<pb n="KR2m0053_WYG_193-5b"/>
世祖章皇帝順治元年隨大軍入山海闗擊敗流賊李自<lb/>
　　　成叙功晋世職三等輕車都尉三年<lb/>
上遣恭順王孔有徳統師征湖南授藍拜為鑲藍旗滿<lb/>
　　　洲副都統率兵偕征是時明桂王朱由榔據武岡<lb/>
　　　自成餘黨郝摇旗王進才等降附之與明廵撫何<lb/>
　　　騰蛟總兵黄朝宣張先璧等抗拒我師有徳至長<lb/>
　　　沙擊走王進才藍拜同副都統卓羅追擊其衆千<lb/>
　　　餘殱殪過半下湘潭黄朝宣擁衆屯燕子窝藍拜<lb/>
<pb n="KR2m0053_WYG_193-6a"/>
　　　同副都統佟岱乗艦至瀘口督兵破其營尋隨智<lb/>
　　　順王尚可喜援桂陽賊聞風竄遁遂移師征道州<lb/>
　　　擊赱郝摇旗旋會有徳軍征沅州張先璧遣其衆<lb/>
　　　自黔陽出扼要隘列五營有徳令分兵擊之藍拜<lb/>
　　　率先攻戰斬級七千餘遂合兵薄沅州張先璧集<lb/>
　　　衆三萬拒戰悉敗潰取其城捷<lb/>
聞<lb/>
賜白金擢本旗都統五年九月還仍任副都統叙功<lb/>
<pb n="KR2m0053_WYG_193-6b"/>
賜黄金白金晋二等輕車都尉六年九月兼任禮部侍郎<lb/>
　　　八年擢都統兼工部尚書九年四月調刑部十月<lb/>
　　　觧尚書任専管都統事十一月奉<lb/>
命同靖南将軍卓羅征廣東未定州縣尋以廣東漸定撤<lb/>
　　　還屢遇<lb/>
恩詔晉爵至二等男十年十二月<lb/>
命率兵鎮守湖南時流賊張献忠餘黨孫可望劉文秀馮<lb/>
　　　雙禮等亦降附朱由榔由蜀江窺武昌岳州常徳<lb/>
<pb n="KR2m0053_WYG_193-7a"/>
　　　諸郡藍拜督兵防禦賊不能犯十三年正月偕䕶<lb/>
　　　軍統領蘇克薩哈等還京<lb/>
召見<lb/>
上親勞以酒<lb/>
諭曰爾等為朕宣力年久矣今見爾等形貌癯瘠朕心惻<lb/>
　然藍拜奏曰宣力効勞人臣之誼臣等有何功績致厪<lb/>
聖懐今得覲<lb/>
天顔臣心足矣四月以老病乞觧都統任<lb/>
<pb n="KR2m0053_WYG_193-7b"/>
詔允所請加太子太保康熙四年七月卒<lb/>
予祭𦵏如典禮子幹都海襲爵<lb/>
　　　　遜塔<hi>子瑪錫泰</hi>
　　　遜塔滿洲鑲藍旗人姓覺爾察安費揚古之孫也<lb/>
　　　父碩爾輝<lb/>
太祖髙皇帝時分編安費揚古所属人户授為佐領尋卒<lb/>
　　　遜塔承管之天聰八年<lb/>
太宗文皇帝嘉其克副任使予騎都尉世職崇徳三年授<lb/>
<pb n="KR2m0053_WYG_193-8a"/>
　　　　户部副理事官是年冬<lb/>
上遣師征明貝勒岳託帥右翼由墻子嶺毁邉墻入遜塔署<lb/>
　　　　叅領隨前鋒統領席特庫等擊敗明總督吴阿衡<lb/>
　　　　兵遂越燕京畧山東明年春師還将出邉敵躡我<lb/>
　　　　後遜塔隨䕶軍統領圖頼等奮戰郤之敵侵我喀<lb/>
　　　　喇沁營遜塔移兵赴援敵潰走六年大軍圍錦州<lb/>
　　　　明總督洪承疇集兵赴援列營松山遜塔同叅領<lb/>
　　　　藍拜率兵進擊連破三營敵乗隂雨犯我右翼營<lb/>
<pb n="KR2m0053_WYG_193-8b"/>
　　　　復同藍拜步戰郤敵八年十月授叅領<lb/>
世祖章皇帝順治元年四月隨睿親王多爾衮入山海闗<lb/>
　　　　擊敗流賊李自成二年叙功授三等輕車都尉世<lb/>
　　　　職三年隨肅親王豪格征流賊張献忠過漢中同<lb/>
　　　　都統巴哈納等擊敗叛鎮賀珍兵進師西充献忠<lb/>
　　　　紏賊抗拒遜塔同都統李國翰等連挫賊衆五年<lb/>
　　　　凱旋兼任刑部理事官尋奉<lb/>
命駐防淮安六年二月莒州賊曹良臣紏黨數百掠海州<lb/>
<pb n="KR2m0053_WYG_193-9a"/>
　　　城知州張懋勲州同李士麟擊賊遇害遜塔同叅<lb/>
　　　領烏達齊兵偹道卞三元漕標逰擊王欽中等赴<lb/>
　　　援賊遁歸馬鬐山乃進兵圍之絶其去路直搗賊<lb/>
　　　巢良臣及其黨盡殱旋師復剿滅羽山牟山餘賊<lb/>
　　　先是揚州設浙淮鹽務理事官兼僉事銜尋改兼<lb/>
　　　户部右侍郎銜是年十月<lb/>
詔以遜塔任之駐揚州七年改督理漕運户部侍郎移駐<lb/>
　　　淮安八年裁遜塔還京授鑲藍旗滿洲副都統三<lb/>
<pb n="KR2m0053_WYG_193-9b"/>
　　　遇<lb/>
恩詔晋三等男十三年擢工部尚書考滿廕一子入監十<lb/>
　　　五年三月監修<lb/>
壇殿工成晋二等男八月以建造<lb/>
　　乾清宮怠玩議降職得<lb/>
㫖寛免九月兼鑲藍旗䝉古都統十七年二月應<lb/>
詔自陳罷尚書専任都統是年明桂王朱由榔竄緬甸其<lb/>
　　　将李定國白文選等分踞孟艮木邦謀入犯永昌<lb/>
<pb n="KR2m0053_WYG_193-10a"/>
　　　普洱元江<lb/>
上命定西将軍愛星阿偕遜塔及䕶軍統領費雅思哈等<lb/>
　　　率禁旅赴雲南合鎮守兵進剿明年十一月㑹師<lb/>
　　　木邦文選定國皆遁大兵趋緬甸緬人執由榔来<lb/>
　　　献文選降乃班師康熙三年叙功並錄前此隨征<lb/>
　　　張献忠及剿滅曹良臣戰績晋爵一等男兼一雲<lb/>
　　　騎尉世襲罔替四年五月遷本旗滿洲都統十二<lb/>
　　　月卒<lb/>
<pb n="KR2m0053_WYG_193-10b"/>
予祭塟如典禮諡忠襄子瑪錫泰襲爵瑪錫泰初任佐領<lb/>
　　　尋兼前鋒叅領康熙十四年隨信郡王鄂札征察<lb/>
　　　哈爾布爾尼師次達禄布爾尼踞山岡列火器抗<lb/>
　　　拒瑪錫泰率本旗前鋒薄險當其衝四戰皆捷叙<lb/>
　　　功晋三等子十六年從大軍討逆藩吴三桂率兵<lb/>
　　　赴吉安十七年授鑲藍旗䝉古副都統尋遷本旗<lb/>
　　　滿洲副都統隨征南将軍穆占等鎮守茶陵攸縣<lb/>
　　　諸處十九年隨征南將軍莽依圖征廣西至賔州<lb/>
<pb n="KR2m0053_WYG_193-11a"/>
　　　陶屯擊敗偽将軍范齊韓詹養等二十年隨征南<lb/>
　　　大将軍賚塔自廣西征雲南破賊將何繼祖王有<lb/>
　　　功等於石門坎黄草壩進圍雲南城斬賊無算復<lb/>
　　　同都統希福率兵剿賊楚雄賊将馬寳巴養元等<lb/>
　　　窮蹙降雲南平凱旋晋一等子三十年四月以老<lb/>
　　　病致仕尋卒子五爾希襲爵<lb/>
　　　　根特<lb/>
　　　根特姓𤓰勒佳世居尼馬察父尼努<lb/>
<pb n="KR2m0053_WYG_193-11b"/>
太祖髙皇帝時與其兄尼唐阿率衆来歸均任佐領𨽻滿<lb/>
　　　洲鑲藍旗<lb/>
太宗文皇帝嘉尼努能事授騎都尉世職天聰八年隨副<lb/>
　　　都統巴竒蘭征黒龍江呼爾哈部有功加一雲騎<lb/>
　　　尉旋軍時有䝉古兵弗戒於火尼努被焚死根特<lb/>
　　　襲職尋任刑部理事官<lb/>
世祖章皇帝順治元年睿親王多爾衮統師入山海闗討<lb/>
　　　流賊李自成根特署前鋒叅領敗賊將唐通於一<lb/>
<pb n="KR2m0053_WYG_193-12a"/>
　　　片石追剿自成至望都復同前鋒叅領阿爾布尼<lb/>
　　　剿撫馬塍口土賊叙功晋世職三等輕車都尉四<lb/>
　　　年授協領駐防西安時叛賊王光泰據鄖陽<lb/>
詔侍郎喀喀木率禁旅自河南進征並調西安駐防兵㑹<lb/>
　　　剿根特率兵破賊黨甄以鍾等於房縣旋師復敗<lb/>
　　　賊方國成於谷口六年叛鎮姜瓖據大同其黨虞<lb/>
　　　允白璋張萬全等䧟平陽蒲州及臨晋猗氏河津<lb/>
　　　諸邑根特隨總督孟喬芳侍郎額色統軍渡河剿<lb/>
<pb n="KR2m0053_WYG_193-12b"/>
　　　賊復蒲州臨晋河津進征平陽白璋糾步騎六千<lb/>
　　　至榮河迎戰根特同副将趙光瑞等奮擊大破之<lb/>
　　　斬二千餘級復逐賊至黄河賊未及濟我師薄之<lb/>
　　　溺水死者無算遂斬白璋餘賊竄入孫吉鎮悉殱<lb/>
　　　焉移師趋猗氏偽監軍衛登芳依山結寨與張萬<lb/>
　　　全為犄角以抗根特分兵擊斬萬全殱其衆移兵<lb/>
　　　轉戰生擒登芳陣斬偽将王國興等三十員復剿<lb/>
　　　賊聞喜敗偽都督郭中傑兵于侯馬驛追奔三十<lb/>
<pb n="KR2m0053_WYG_193-13a"/>
　　　里斬獲無算仍還駐西安九年還京授㕘領三遇<lb/>
恩詔晉世職一等輕車都尉兼一雲騎尉十年明桂王朱<lb/>
　　　由榔将馮雙禮白文選馬進忠等踞武岡寶慶根<lb/>
　　　特隨貝勒屯齊征之自永州趋寶慶彼衆十餘萬<lb/>
　　　扼險隘抗拒根特鼓勵将士分路截擊以驍騎衝<lb/>
　　　之其衆遂亂時正黄正紅二旗兵方與戰根特復<lb/>
　　　躍馬往夹擊之其衆大敗進征武岡其黨有牧馬<lb/>
　　　者千餘来犯又敗之十一年九月隨寕海大将軍<lb/>
<pb n="KR2m0053_WYG_193-13b"/>
　　　伊爾徳往浙江剿舟山賊以右翼兵擊偽伯阮思及<lb/>
　　　賊将陳六御兵獲其戰艦及紅衣礟復舟山十二年<lb/>
　　　叙功晋爵三等男署鑲藍旗滿洲副都統十四年叙<lb/>
　　　復舟山功晋一等男十五年授鑲藍旗䝉古副都統<lb/>
　　　康熙十六年三月擢本旗滿洲都統列議政大臣二<lb/>
　　　十三年四月以老病乞休三十二年卒<lb/>
賜祭塟如典禮諡㐮壮子格圖肯襲爵<lb/>
　　　　巴特瑪<lb/>
<pb n="KR2m0053_WYG_193-14a"/>
　　　巴特瑪姓博爾濟吉特世居克爾倫䝉古貝子伊<lb/>
　　　蘇特之孫也<lb/>
太宗文皇帝時隨伯父宰桑古英率族属来歸𨽻滿洲鑲<lb/>
　　　藍旗分属貝勒濟爾哈朗下尋授侍衛兼佐領<lb/>
太宗諭之曰爾雖分𨽻貝勒然朝夕侍朕朕必加恩崇徳<lb/>
　　　三年宰桑古英授爵三等男<lb/>
賜達爾漢和碩齊號巴特瑪授三等輕車都尉世職擢任<lb/>
　　　蒙古都統是年十月隨貝勒岳託征明由牆子嶺<lb/>
<pb n="KR2m0053_WYG_193-14b"/>
　　　入宻雲明兵于邉城東小門平垣處拒戰巴特瑪<lb/>
　　　擊敗之於是大軍並進連克城邑畧山東明年凱<lb/>
　　　旋<lb/>
優賚牲畜金幣五年睿親王多爾衮圍明錦州巴特瑪同<lb/>
　　　都統葉克舒設伏松山斬獲無算敵乗夜犯我後<lb/>
　　　營巴特瑪復與貝子羅託擊却敵衆明年三月部<lb/>
　　　議圍錦州時巴特瑪聽從睿親王離營逺駐且私<lb/>
　　　遣兵丁還家應革職籍没<lb/>
<pb n="KR2m0053_WYG_193-15a"/>
詔從寛罰鍰是年秋隨大軍擊敗明總督洪承疇於松山<lb/>
　　　復同都統譚泰等移師圍錦州七年明總兵祖大<lb/>
　　　夀以錦州降部臣追論統師王貝勒於禦戰錦州<lb/>
　　　城壕之役審察功罪弗當巴特瑪狥情附和應罰<lb/>
　　　鍰<lb/>
上以王貝勒大臣等圍城日久勞苦有功槩免罪<lb/>
召集誡諭之尋<lb/>
命巴特瑪同輔國公博和託等駐守錦州八年隨貝勒阿<lb/>
<pb n="KR2m0053_WYG_193-15b"/>
　　　巴泰征明至山東屢擊敗明兵之拒戰者旋師攻<lb/>
　　　克新河棗强二城俘獲甚衆<lb/>
世祖章皇帝順治元年隨睿親王入山海闗討流賊李自<lb/>
　　　成遇賊将唐通兵數百巴特瑪為前驅擊敗之追<lb/>
　　　破自成於望都二年叙功晋一等輕車都尉兼一<lb/>
　　　雲騎尉三年隨肅親王豪格征流賊張献忠於四<lb/>
　　　川賊據西充縣界抗拒巴特瑪同䕶軍統領鰲拜<lb/>
　　　率師奮擊陣殪献忠大破其衆方合戰時䕶軍統<lb/>
<pb n="KR2m0053_WYG_193-16a"/>
　　　領哈寜阿被圍叅領希爾根未赴援及師還與䕶<lb/>
　　　軍統領阿爾津等争功部訊得實以巴特瑪在軍<lb/>
　　　中不能勘定功罪致啓争冒應罰鍰得<lb/>
㫖寛免五年貝子屯齊等訐鄭親王濟爾哈朗過誤坐巴<lb/>
　　　特瑪弗規諌罪削所管人户之半尋三遇<lb/>
恩詔晋爵一等男洊擢一等侍衞散秩大臣復進列内大<lb/>
　　　臣十六年内大臣公額爾克戴青之僕陳保等毆<lb/>
　　　侍衛阿拉那於市巴特瑪之僕亦助毆法司鞫訊<lb/>
<pb n="KR2m0053_WYG_193-16b"/>
　　　聼陳保等誣詞坐阿拉那持刀擊人應革職折贖<lb/>
上鑒其誣下王貝勒覆勘得實額爾克戴青坐縱徇罷任<lb/>
　　　削爵降巴特瑪世職為一等輕車都尉兼一雲騎<lb/>
　　　尉康熙十一年六月卒子班達爾沙襲<lb/>
　　　　介山<lb/>
　　　介山滿洲鑲藍旗人姓舒舒覺羅父法都<lb/>
太宗文皇帝天聰元年任牛荘城守尉同守邉官棟世祿<lb/>
　　　岱達喀爾達塔爾弼喜等擊敗明兵於遼河岸殪<lb/>
<pb n="KR2m0053_WYG_193-17a"/>
　　　其守偹一千總二把總二及兵二百獲船三尋授<lb/>
　　　佐領卒後次子素隆阿襲管介山為法都第四子<lb/>
　　　初由户部筆帖式洊遷理事官<lb/>
世祖章皇帝順治六年署驍騎叅領隨睿親王多爾衮征<lb/>
　　　大同叛鎮姜瓖協理軍餉十年授兵部啟心郎十<lb/>
　　　七年遷工部右侍郎十八年<lb/>
聖祖仁皇帝御極調兵部右侍郎是年八月<lb/>
命往廣東㑹同平南王尚可喜等察看沿海城寨村荘限<lb/>
<pb n="KR2m0053_WYG_193-17b"/>
　　　民毋得出界居住康熙二年正月還京䟽言瓊雷<lb/>
　　　亷欽諸府州各營汛有踰年未領餉者應定限撥<lb/>
　　　運俾隨時給發粤東文武官委署冗雜應飭督撫<lb/>
　　　提鎮慎加遴選沿途驛站苦累嗣後賫<lb/>
詔賫<lb/>
敕官員若在同省者宜併合差遣其餘文書可由驛逓達<lb/>
　　　者宜停遣専員又部發緑旗各營馬匹輙至疲斃<lb/>
　　　皆由途間餵飼失宜宜慎選幹員觧送事並下部<lb/>
<pb n="KR2m0053_WYG_193-18a"/>
　　　議行四月輔政大臣鰲拜以介山在廣東所定海<lb/>
　　　界不於冊檔注明離海里數及詰問又先後矛盾<lb/>
　　　𫝊<lb/>
㫖下吏部坐奏對不實革職八年五月介山以鰲拜挟仇<lb/>
　　　誣枉控訴議政王等謂介山革職由吏部定議非<lb/>
　　　鰲拜専擅寢其事九年四月<lb/>
上以介山前此處分太過<lb/>
命降原官一級復用十二年四月授太僕寺卿十二月遷<lb/>
<pb n="KR2m0053_WYG_193-18b"/>
　　　大理寺卿十三年二月兼管佐領十一月授户部<lb/>
　　　右侍郎十四年擢都察院左都御史十五年五月<lb/>
　　　䟽言京師五方雜處設廵城御史詢民隐察奸宄<lb/>
　　　乃莅事六月稍稍諳練即届更換非所以慎重城務<lb/>
　　　也嗣後應以一年更換下部議如所請定為例十<lb/>
　　　月康親王傑書討逆藩耿精忠降之将進剿海賊<lb/>
　　　鄭錦奏請増叅賛大臣十二月<lb/>
上命介山同兵部侍郎烏努春赴福建叅賛軍務<lb/>
<pb n="KR2m0053_WYG_193-19a"/>
諭之曰耿精忠勢屈而降其心叵測仍須嚴防海賊鄭錦<lb/>
　連䧟府州縣生靈塗炭宜速圖克復爾素曉兵事凡機<lb/>
　宜所在隨時奏聞勿為諸将掣肘十六年四月遷刑部<lb/>
　　　尚書十九年六月康親王将班師奏厦門諸處新<lb/>
　　　經恢復沿海官兵宜撒宜留令介山烏努春與奉<lb/>
　　　使㑹勘之侍郎温岱及總督廵撫提督定議以行<lb/>
　　　尋<lb/>
詔介山率應撤兵一千移駐杭州即率出征福建之察哈<lb/>
<pb n="KR2m0053_WYG_193-19b"/>
　爾兵還京二十年五月調吏部尚書後一月至京<lb/>
上諭曰爾出征甚勞察哈爾衆兵出征亦為勞瘁兹回本<lb/>
　地宜加給行糧二十一年七月應<lb/>
詔陳時務䟽言各省裁兵應設法安挿咸俾得所<lb/>
上因諭督撫提鎮等曰各處兵丁有隨征進剿効力已久<lb/>
　者毋概行裁退已裁兵丁及投誠歸農者其善加撫輯<lb/>
　務俾有以資生二十二年二月調禮部尚書二十三年<lb/>
　　　十二月以疾乞休<lb/>
<pb n="KR2m0053_WYG_193-20a"/>
命原品致仕三十四年九月卒年七十有四<lb/>
賜祭葬如例<lb/>
　　　　哲庫訥<lb/>
　　　哲庫訥滿洲鑲藍旗人姓納喇<lb/>
世祖章皇帝順治八年定考試繙繹之制哲庫訥取中舉<lb/>
　　　人明年㑹試中式<lb/>
　　殿試一甲二名授編修十年遷侍讀十一年遷侍讀<lb/>
　　　學士十二年充<lb/>
<pb n="KR2m0053_WYG_193-20b"/>
　　日講官擢國史館學士十三年教習庻吉士充<lb/>
　　經筵講官十五年四月同侍郎霍達奉<lb/>
命往察直𨽻總督張元錫自刎事得學士麻勒吉胡兆龍<lb/>
　　　竒徹伯奉使湖南歸途呵辱元錫状麻勒吉等並<lb/>
　　　降級十一月改内三院為内閣設翰林院<lb/>
命哲庫訥以禮部侍郎兼翰林院掌院學士十六年䟽言<lb/>
　　　八旗披甲人生計艱難宜授以恒産直省緑旗兵<lb/>
　　　宜汰老弱勤訓練滇黔粤閩尚有負固不服及既<lb/>
<pb n="KR2m0053_WYG_193-21a"/>
　　　降復叛城邑大兵所指宜専戮渠魁宥厥脇從則<lb/>
　　　聞風懐歸者益衆十七年䟽請<lb/>
時御便殿咨詢羣臣選博學方正之士隨侍左右記言記<lb/>
　　　動以垂後世令庻司百職詳察現行事例未協宜<lb/>
　　　者酌擬更改請<lb/>
㫖施行並飭禁風俗之奢侈申嚴國學之考課䟽並下王<lb/>
　　　大臣議行尋<lb/>
詔翰林各官直宿景運門内以備顧問哲庫訥與掌院學士<lb/>
<pb n="KR2m0053_WYG_193-21b"/>
　　　王熈自請分日入直並以讀講學士至編修檢討<lb/>
　　　毎日八員輪直<lb/>
上允所議十八年<lb/>
聖祖仁皇帝御極復内三院舊制改哲庫訥國史院學士<lb/>
　　　旋擢吏部侍郎康熈三年㑹試舉人有逋欠錢糧<lb/>
　　　朦混入塲者議禮部侍郎察布海應降級察布海<lb/>
　　　以持服未在事訴辯輔政大臣鰲拜因哲庫訥弗<lb/>
　　　為奏白傳<lb/>
<pb n="KR2m0053_WYG_193-22a"/>
㫖議處降一級調用補大理寺卿六年京察自陳鰲拜傳<lb/>
㫖解任降四級隨旗行赱八年鰲拜獲罪拘禁哲庫訥訴<lb/>
　　　辯其素與鰲拜齟齬致寃抑降調㑹國史院學士<lb/>
　　　缺員<lb/>
上命以哲庫訥補授九年充<lb/>
玉牒副總裁官教習庻吉士是年仍改内三院為内閣設<lb/>
　　　翰林院哲庫訥任掌院學士㑹復設<lb/>
　　起居注<lb/>
<pb n="KR2m0053_WYG_193-22b"/>
　　日講官<lb/>
命哲庫訥充之又充<lb/>
　　經筵講官<lb/>
太祖<lb/>
太宗聖訓副總裁官十年十二月遷兵部督捕左侍郎十<lb/>
　　　五年正月卒<lb/>
賜祭葬如例<lb/>
　　　　巴海<lb/>
<pb n="KR2m0053_WYG_193-23a"/>
　　　巴海滿洲鑲藍旗人姓𤓰勒佳沙爾瑚達長子也<lb/>
　　　初任佐領順治十四年授秘書院侍讀學士十六<lb/>
　　　年襲父一等男爵<lb/>
世祖章皇帝諭吏部曰寜古塔係邉疆要地沙爾瑚達駐<lb/>
　防年久甚得人心今已病故其子巴海素著勤慎堪代<lb/>
　其父授為寜古塔總管十七年俄羅斯犯邉境巴海同<lb/>
　　　副都統尼哈里等率兵至黒龍江松花江交㑹處<lb/>
　　　偵賊在飛牙喀西境即疾趋使犬部界分布舟師<lb/>
<pb n="KR2m0053_WYG_193-23b"/>
　　　潜伏江隈賊船踵至合擊之賊敗郤棄船登岸竄<lb/>
　　　走巴海督兵追戰斬六十餘級溺水死者甚衆獲<lb/>
　　　其船及鎗礮軍器因招降飛牙喀百二十餘户叙<lb/>
　　　功加一雲騎尉十八年追論禦擊俄羅斯時有五<lb/>
　　　船兵失利巴海不以實奏削一等男及雲騎尉<lb/>
聖祖仁皇帝康熙元年改總管為将軍仍以巴海任之十<lb/>
　　　年<lb/>
上詣盛京<lb/>
<pb n="KR2m0053_WYG_193-24a"/>
召巴海問寜古塔及瓦爾喀呼爾哈人民風俗<lb/>
諭曰朕向聞爾賢能今益知爾矣飛牙喀赫哲雖服然其<lb/>
　性暴戾當廣布教化多方訓廸俄羅斯雖云投誠當加<lb/>
　意防禦訓練士馬整備器械毋墮狡計爾膺邉方重任<lb/>
　尚其黾勉以報朕知遇之恩初邉境有墨爾哲氏者累<lb/>
　　　世輸貢至是巴海招之其長扎努喀布克托等願<lb/>
　　　率衆内移巴海請安輯於寜古塔附近地設佐領<lb/>
　　　四十以扎努喀布克托及諸族属任之分轄其衆<lb/>
<pb n="KR2m0053_WYG_193-24b"/>
　　　號為新滿洲十三年冬巴海率諸佐領入<lb/>
覲<lb/>
頒賚有差<lb/>
特賜巴海黒狐裘貂朝衣各一襲十七年<lb/>
諭奨巴海暨副都統安珠瑚實心任事撫輯新滿洲户口<lb/>
　　　咸令得所各予一等輕車都尉兼一雲騎尉世職<lb/>
　　　二十一年巴海䟽言廵緝採葠官兵宜分别所獲多<lb/>
　　　寡定奨賞之例<lb/>
<pb n="KR2m0053_WYG_193-25a"/>
上諭部曰盗採者緝獲視所獲多寡議叙甚為允當其非<lb/>
　採葠而孑身採捕他物者毋得妄拘並詳議著為令又時<lb/>
上幸吉林回鑾<lb/>
諭巴海以吉林兵丁勞苦宜加憐憫<lb/>
命除捕鷹取魚諸徭役俾勤耕種二十二年以奏報田禾<lb/>
　　　歉収不實部議罷任革世職<lb/>
上曰巴海遷移新滿洲不可謂無功降世職為三等輕車<lb/>
　　　都尉罷将軍任二十三年授鑲藍旗䝉古都統尋<lb/>
<pb n="KR2m0053_WYG_193-25b"/>
　　　列議政大臣三十五年卒<lb/>
賜祭葬如例子四格襲職<lb/>
　　　　額赫納<lb/>
　　　額赫納滿洲鑲藍旗人姓納喇世居葉赫祖蘇巴<lb/>
　　　海<lb/>
　　國初来歸父渥和訥任世管佐領額赫納襲職任䕶<lb/>
　　　衛尋遷䕶軍叅領順治十四年隨寜南靖㓂将軍<lb/>
　　　貝子洛託征雲南康熙元年隨靖東将軍濟席哈<lb/>
<pb n="KR2m0053_WYG_193-26a"/>
　　　剿平山東棲霞縣土㓂于七十一年擢鑲藍旗䝉<lb/>
　　　古副都統尋駐防山東兖州十四年九月以逆藩<lb/>
　　　吴三桂耿精忠叛賊党分犯江西<lb/>
命簡親王喇布為掦威大将軍由江寕移鎮江西<lb/>
詔額赫納叅賛軍務十五年正月麻姑山賊王永召等犯<lb/>
　　　江西省城額赫納同副都統席布敗之先是叛鎮<lb/>
　　　馬雄勾滇賊王宏勲擾廣東<lb/>
上命簡親王於副都統額赫納巴爾堪内擇一為将軍<lb/>
<pb n="KR2m0053_WYG_193-26b"/>
　　　兵援廣東王請以額赫納往<lb/>
命倍道速進未至而平南王尚可喜病其子之信以韶州<lb/>
　　　南雄叛應賊連閩粤諸㓂謀犯贛州額赫納退守<lb/>
　　　南贛賊屯蓮塘口額赫納率頭隊敗賊衆斬偽将<lb/>
　　　黄輝陳可相等遂進兵芝坪敗偽總兵吴漢興焚<lb/>
　　　賊營二十餘十月廣東提督嚴自明叛犯南康縣<lb/>
　　　進圍信豐額赫納同副都統穆成格迎擊之固鎮<lb/>
　　　舖擒斬萬餘自明走南安信豐圍觧十六年三月<lb/>
<pb n="KR2m0053_WYG_193-27a"/>
上命副都統莽依圖為鎮南将軍赴粤以額赫納叅賛軍<lb/>
　　　務大兵抵韶州之信率官民歸正自明亦献南安<lb/>
　　　降十月三桂偽将馬寳王錦等營韶州城東山梗<lb/>
　　　我運道額赫納同江寜将軍額楚分剿大敗之莽<lb/>
　　　依圖以廣西廵撫傅宏烈兵單䟽請令額赫納赴<lb/>
　　　梧州協剿得<lb/>
㫖額赫納速赴梧州即與傅宏烈同定廣西十七年四月<lb/>
　　　調鑲藍旗滿洲副都統時廣東總兵祖澤清據髙<lb/>
<pb n="KR2m0053_WYG_193-27b"/>
　　　州叛<lb/>
命額赫納回剿之次電白賊盡鋭據守額赫納連破其營<lb/>
　　　斬偽總兵江瓊等賊四千餘追二十餘里圍其城<lb/>
　　　賊黨王得功降遂進攻髙州澤清已挈家遁髙州<lb/>
　　　平時賊首吴世琮犯南寜十八年五月額赫納至<lb/>
　　　貴縣㑹莽依圖兵由横州直抵南寜敗賊于新村<lb/>
　　　世琮中流矢以二十騎遁奉<lb/>
詔速剿餘黨乘勝進取雲南十二月調鑲藍旗䕶軍統領十<lb/>
<pb n="KR2m0053_WYG_193-28a"/>
　　　九年五月隨莽依圖進剿桞州至賔州之陶登遇<lb/>
　　　偽将軍范齊馬承烈等由武宣迎敵額赫納同都<lb/>
　　　統勒貝希福分路擊斬無算二十年正月偽将軍<lb/>
　　　何繼祖擁衆屯安籠所拒我師額赫納率前隊<lb/>
　　　進剿大将軍賚塔繼之大敗賊衆復安籠所二月<lb/>
　　　次黄草壩偽将軍王有功張光先等屯曲靖府羅<lb/>
　　　平州界額赫納同希福擊走之奪賊營二十二擒<lb/>
　　　斬甚衆大軍尋平雲貴額赫納隨将軍班師二十<lb/>
<pb n="KR2m0053_WYG_193-28b"/>
　　　三年調鑲藍旗前鋒統領二十四年擢鑲藍旗滿<lb/>
　　　洲都統尋授議政大臣二十九年三月噶爾丹侵<lb/>
　　　喀爾喀犯汎界<lb/>
上命額赫納同侍郎温達等由歸化城分路偵禦㑹噶爾<lb/>
　　　丹為裕親王福全敗遁八月額赫納撤兵還三十<lb/>
　　　五年以老乞休<lb/>
允之四十四年卒<lb/>
賜祭葬如例<lb/>
<pb n="KR2m0053_WYG_193-29a"/>
　　　　嵩祝<lb/>
　　　嵩祝滿洲鑲藍旗人姓赫舍哩父岱衮天聰時協<lb/>
　　　管佐領兄来衮崇徳時任侍衛順治元年二月授<lb/>
　　　内院學士四年考滿予雲騎尉職遇<lb/>
恩詔晋騎都尉世襲卒後弟瑚蘭布子瓦爾達姪雅圖遞<lb/>
　　　襲十八年八月以嵩祝襲騎都尉康熙九年管佐<lb/>
　　　領二十三年遷䕶軍叅領三十三年五月擢内閣<lb/>
　　　學士三十四年五月以<lb/>
<pb n="KR2m0053_WYG_193-29b"/>
　　盛京遇旱<lb/>
命同侍郎珠都納往㑹将軍等支海運存貯米萬石散給<lb/>
　　　貧民以萬石平糶七月回京<lb/>
上問盛京各處田禾嵩祝奏上下不等<lb/>
　　盛京比年失收今嵗雖有秋難支来嵗<lb/>
上曰盛京貯米幾何若散賑可支幾月嵩祝奏臣等往賑<lb/>
　　　五十日所用不至二萬石今天津海口所運及錦<lb/>
　　　州積貯共十二萬石若以賑濟可支六七月<lb/>
<pb n="KR2m0053_WYG_193-30a"/>
上曰海運有定時其令来嵗再運九月<lb/>
命同珠都納往開原等處散給兵米<lb/>
諭曰将軍等請給米但言兵丁而已其<lb/>
陵上執事人及衆百姓並不言及此皆朕赤子可一併散<lb/>
　給嵩祝奏臣等前次散給正當甚乏之時故計口月給<lb/>
　　　倉米一斗五升今總發數月給一斗足矣<lb/>
上曰照前給一斗五升勿减省可給至来嵗四月爾等親<lb/>
　加覈散十一月囘奏遵<lb/>
<pb n="KR2m0053_WYG_193-30b"/>
㫖以盛京倉米計口給散兵丁執事人等均霑實恵三十<lb/>
　　　五年二月<lb/>
上親征噶爾丹嵩祝分管正黄旗行營五月至克嚕倫河<lb/>
　　　凱旋<lb/>
命協同内大臣公長泰統領後隊滿漢兵緩一日行接受<lb/>
　　　西路軍營奏章閲視發逓<lb/>
御營六月遷兵部侍郎九月改䕶軍統領三十六年扈<lb/>
蹕至寜夏<lb/>
<pb n="KR2m0053_WYG_193-31a"/>
命昭武将軍馬斯喀等窮追噶爾丹嵩祝叅賛軍務聞噶<lb/>
　　　爾丹竄死其党伊拉古克三胡土克圖奔投策妄<lb/>
　　　阿喇布坦奉<lb/>
詔追剿至摩該圖不及而還以軍中散給兵丁米粮羊隻<lb/>
　　　缺少嵩祝未以原奉<lb/>
詔㫖宣示軍前削加級罰俸一年四十年九月遷正黄旗<lb/>
　　　漢軍都統十二月廣東官軍剿連州猺人失利<lb/>
命嵩祝偕副都統達爾占侍郎傅繼祖往㑹總督石琳調<lb/>
<pb n="KR2m0053_WYG_193-31b"/>
　　　廣西湖南兵進剿即授為廣東将軍四十一年正<lb/>
　　　月瀕行<lb/>
諭曰猺人所居之山通連廣東廣西湖廣三省林木叢宻<lb/>
　山勢崇竣恃此險僻頑梗不馴自宋明以来即在此三<lb/>
　省擾害民生爾等務體朕好生至意不必遽行征剿先<lb/>
　曉示招撫爾等到彼即以猺人山寨形勢三省官兵進<lb/>
　征之路及立營之處繪圖呈覧如猺人歸順止将殺害<lb/>
　官兵之為首者正法可也二月師次連州駐軍三江口<lb/>
<pb n="KR2m0053_WYG_193-32a"/>
　　　檄三省官兵分布要隘繪圖以進䟽言猺人為數<lb/>
　　　無多棲身之地亦未寛廣所恃者山險路狭耳<lb/>
諭曰猺人就撫則已否則於其居處要隘立營圍之不必<lb/>
　勞兵力彼自窮廹四月䟽言臣等遵奉<lb/>
皇上指示機宜勘視八排山寨即于要地設立營壘先遣<lb/>
　　　人招撫連州界内油嶺行祥横坑三排猺人先行<lb/>
　　　薙髪開報家口荷負雞彘酒食呈送行營而連山<lb/>
　　　界内之軍寮馬箭火燒坪大掌嶺四大排並雞公<lb/>
<pb n="KR2m0053_WYG_193-32b"/>
　　　背等各小排以次薙髪投誠最後里八峝排猺人<lb/>
　　　将為首殺傷官兵之李貴鄧二等九人擒獻即行正<lb/>
　　　法示衆遣官察騐人口共八千一百餘安挿事宜<lb/>
　　　責成督提料理臣等撤兵回京閏六月赴熱河復<lb/>
命奏言猺人俱已受降皆由<lb/>
聖主威徳無逺弗届前者臣等請<lb/>
訓時<lb/>
皇上豫料五月内受撫之事必成今果如<lb/>
<pb n="KR2m0053_WYG_193-33a"/>
聖明洞鍳分毫不爽三省督撫提鎮以及軍民無不欽服<lb/>
　　　九月調正紅旗滿洲都統四十八年二月署奉天<lb/>
　　　将軍四十九年八月疏報錦州離城百二十里䨇<lb/>
　　　島有賊船十停泊又二百餘人樹旗二湖嘴山上<lb/>
　　　施放鎗礮城守尉馬哈達等帶領哨兵屯丁分兩<lb/>
　　　路截賊歸路賊衆争路上船我兵追擊殺死三十<lb/>
　　　餘名獲船一并牌刀鎗礮等物生擒賊船水手王<lb/>
　　　遇機正法得<lb/>
<pb n="KR2m0053_WYG_193-33b"/>
㫖嘉奨陞賞在事官兵有差五十年二月䟽言奉天所属<lb/>
　　　金州鐵山距山東所属隍城島僅半日程請令山<lb/>
　　　東防海水師官兵廵哨直至金州鐵山俾海邉賊<lb/>
　　　匪無所容身又請揀選<lb/>
　　盛京滿洲兵一千教習鳥鎗為火器營俱下部議從<lb/>
　　　之十月遷禮部尚書五十一年四月授文華殿大<lb/>
　　　學士兼禮部尚書五十五年四月扈<lb/>
蹕熱河<lb/>
<pb n="KR2m0053_WYG_193-34a"/>
上以天時亢旱<lb/>
命嵩祝傳<lb/>
諭在京諸臣竭誠祈禱勿因遇端午節互相㑹飲越旬餘<lb/>
　　　在京大學士蕭永藻王掞等以接奉<lb/>
諭示熱河得雨霑足臣等不勝　忭具奏<lb/>
諭責嵩祝曰朕因憂慮暵旱兩降諭㫖在京諸臣遲延日<lb/>
　久始摺奏熱河得雨臣等不勝　忭語止於此處得雨<lb/>
　有何忻幸部院諸臣貪圖在家安逸祈雨之處未必親<lb/>
<pb n="KR2m0053_WYG_193-34b"/>
　到朕兩降諭㫖命爾抄發京師乃並不直書申飭又不<lb/>
　察明劾奏爾乃大學士也是非所在豈特當與衆言之<lb/>
　即於朕前亦當懇切言之可馳驛回京嚴察題叅嵩祝<lb/>
　　　至京察劾祈雨不到及奏報遲延之大學士蕭永<lb/>
　　　藻王掞尚書赫碩色張鵬翮趙申喬陳詵王頊齡<lb/>
　　　等以不早察劾自請<lb/>
敇部議處部議革職得<lb/>
㫖從寛留任革退<lb/>
<pb n="KR2m0053_WYG_193-35a"/>
恩詔所得廕生六十一年冬<lb/>
世宗憲皇帝命復原職加太子太傅充纂修<lb/>
聖祖仁皇帝實録並重修<lb/>
玉牒總裁雍正元年<lb/>
賜詩有訏謨屬老成之句五年八月以奉天將軍噶爾弼<lb/>
　　　察奏<lb/>
　　盛京庫銀虧缺三萬餘兩由康熙三十八年貝子蘇<lb/>
　　　努任將軍私令官員借放收貯接任之將軍䝉俄<lb/>
<pb n="KR2m0053_WYG_193-35b"/>
　　　洛嵩祝唐保住等徇隠不舉應分賠追繳<lb/>
敕部嚴議嵩祝革職罷任十三年卒年七十有九其原襲<lb/>
　　　之騎都尉循例改雲騎尉以其孫蘇楞額襲<lb/>
　<lb/>
　<lb/>
　<lb/>
　<lb/>
　欽定八旗通志卷一百七十九<lb/>
</p>
<p>
</p>
  </div>
</body>
</text>
</TEI>
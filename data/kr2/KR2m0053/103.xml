<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>欽定八旗通志卷八十九</head> <lb/>
    <p>
<pb n="KR2m0053_WYG_103-1a"/>
欽定四庫全書<lb/>
　欽定八旗通志卷八十九<lb/>
　典禮志十二<lb/>
　　滿洲祭神祭天典禮一<hi>祭神祭天議滿薦鮮背鐙祭議  彚記  洲祭祀故</hi>
　　<hi>事禮坤寧宫元旦行禮儀注祀堂子亭式殿元旦行  儀注  堂子亭式殿祭  儀注  堂子亭式</hi>
　　<hi>殿祭祀祝辭恭尚錫神亭祭祀儀注注尚錫神亭祭祀祝辭    請神位祭于堂子儀    恭請神</hi>
　　<hi>位入宮儀注</hi>
　　　祭神祭天議<lb/>
<pb n="KR2m0053_WYG_103-1b"/>
　　　每日<lb/>
　　坤寧宫朝祭夕祭每月祭天毎嵗春秋二季大祭四<lb/>
　　　季獻神每月於<lb/>
堂子亭式殿<lb/>
尚錫神亭内掛獻浄紙春秋二季<lb/>
堂子立杆大祭一切禮儀俱行之已久燦然美備無可置<lb/>
　　　議惟昔日司祝之人國語嫻熟遇有喜慶之事均<lb/>
　　　能應時編纂禱祝厥後司祝之清語不及前人復<lb/>
<pb n="KR2m0053_WYG_103-2a"/>
　　無典冊記載惟口相授受於字句音韻之間不無<lb/>
　　差異即如祭天之贊辭掛獻浄紙之禱辭掌儀司<lb/>
　　俱載有冊檔是以無稍差遺所有司祝之祝禱辭<lb/>
　　章若不及時擬定載在冊檔誠如<lb/>
聖諭音韻字句漸至訛舛今謹將<lb/>
　内廷司祝之一切祭神背鐙禱祝賛祈等辭録出詳<lb/>
　　閲不惟字句多有差謬即左右兩翼承充<lb/>
　内廷司祝之賛辭亦彼此互異是以臣等令五旗王<lb/>
<pb n="KR2m0053_WYG_103-2b"/>
　　公等將各家祭神辭章録送並令從前司祝家内<lb/>
　　將伊等舊有祝禱辭章悉行錄呈彚寫一帙臣等<lb/>
　　公同敬謹覆核訂悞補闕刪複去冗又各就所見<lb/>
　　粘籖恭呈<lb/>
御覽伏候<lb/>
欽定再恭查<lb/>
　坤寧宫每日祭神至祭馬神之時復於祭馬神室内<lb/>
　　另祭所有禱祝之辭亦應更正臣等逐條繕寫恭<lb/>
<pb n="KR2m0053_WYG_103-3a"/>
　　　呈<lb/>
　御覽如蒙<lb/>
　皇上訓示謹遵繕成全部永逺奉行請自王以下宗室<lb/>
　　　覺羅以及奉祭覺羅<lb/>
神之滿洲人等有情願抄録者俱准其抄録庻為臣僕者<lb/>
　　　仰沐<lb/>
　皇仁滿洲舊俗不致湮沒而永逺奉行矣謹此議<lb/>
　　奏<lb/>
<pb n="KR2m0053_WYG_103-3b"/>
　　　　獻鮮背鐙祭議<lb/>
　　　我滿洲之禮凡祭神祭天犧牲俱用整齊全備者<lb/>
　　　稍有殘缺即斥而不用是以祭祀之犧牲供獻<lb/>
神位不稍留剩即膽與蹄甲亦取置碟内陳於旁案初我<lb/>
　　　滿洲在本處圍場既近所獲之獸可乘其鮮好背<lb/>
　　　鐙以祭迨入京師圍場既逺或所獲之獸已越晝<lb/>
　　　夜或係多傷或已取去腑臓因其不全不敢祭獻<lb/>
　　　今<hi>臣</hi>等欽遵<lb/>
<pb n="KR2m0053_WYG_103-4a"/>
　上諭公同詳議如<lb/>
　　盛京等處畋獵<lb/>
　皇上親射之獸既難送京祭獻請仍照從前不獻外現<lb/>
　　　在<lb/>
　　大内凡新得鮮果鮮蔬既恭獻<lb/>
神位而舊例曽以雛雞鮮魚等物背鐙以祭王等以及各<lb/>
　　　滿洲等亦仍有以雛雞鮮魚之類背鐙以祭者請<lb/>
　　　嗣後南苑等處附近畋獵<lb/>
<pb n="KR2m0053_WYG_103-4b"/>
皇上親射麅鹿等獸内傷止一處尾蹄臟腑齊全者如<lb/>
　　有<lb/>
㫖令背鐙以祭則所司恭賫交司爼人等敬謹修整祭<lb/>
　　獻若傷多殘缺不全者仍請勿用至時新鮮物<hi>臣</hi>
　　等按其時令請每嵗春季以雛雞各二夏季以子<lb/>
　　鵞各一秋季以魚各一冬季以雉各二背鐙以祭<lb/>
　　其應獻之雛雞子鵞交㑹計司令莊頭擇肥美者<lb/>
　　交納魚雉交都虞司令網户獵户擇鮮整者交納<lb/>
<pb n="KR2m0053_WYG_103-5a"/>
　　　均以生者由掌儀司官員詳視交司爼官敬謹修<lb/>
　　　整於<lb/>
神位前背鐙以祭等因議准施行<lb/>
　　　　彚記滿洲祭祀故事<lb/>
　　　我<lb/>
　滿洲國自昔敬<lb/>
天與<lb/>
佛與神出於至誠故創基<lb/>
<pb n="KR2m0053_WYG_103-5b"/>
　　盛京即恭建<lb/>
堂子以祀<lb/>
天又於<lb/>
　　寢宫正殿恭建<lb/>
神位以祀<lb/>
佛<lb/>
菩薩<lb/>
神及諸<lb/>
<pb n="KR2m0053_WYG_103-6a"/>
祀位嗣雖建立<lb/>
壇<lb/>
廟分祀<lb/>
天<lb/>
佛暨神而舊俗未敢或改與祭祀之禮並行至我<lb/>
列聖定鼎中原遷都京師祭祀仍遵昔日之制由来久矣<lb/>
　　　而滿洲各姓亦均以祭神為至重雖各姓祭祀皆<lb/>
　　　隨土俗微有差異大端亦不甚相逺若<lb/>
<pb n="KR2m0053_WYG_103-6b"/>
　　大内及王貝勒貝子公等均於<lb/>
堂子内向南祭祀至若滿洲人等均於各家院内向南以<lb/>
　　　祭又有建立<lb/>
　　神杆以祭者此皆祭<lb/>
天也凡朝祭之<lb/>
神皆係恭祀<lb/>
佛<lb/>
菩薩<lb/>
<pb n="KR2m0053_WYG_103-7a"/>
闗帝惟夕祭之<lb/>
神則各姓微有不同原其祭祀所由蓋以各盡誠敬以溯<lb/>
　　　本源或受土地山川<lb/>
神靈顯祐黙相之思而報祭之也<lb/>
　　大内每嵗春秋二季於<lb/>
堂子内立杆祭祀復於<lb/>
　　宫内報祭除齋戒並禁止屠宰日期外每日祭神每<lb/>
　　　月初二日祭天一次四季則有獻神之祭分府之<lb/>
<pb n="KR2m0053_WYG_103-7b"/>
　　　皇子與<lb/>
　　宫内居住之皇子如奉<lb/>
㫖在<lb/>
　　坤寧宫祭神每月於<lb/>
皇上祭神祭天後各按次序祭神一日祭天一日其未分<lb/>
　　　府在<lb/>
　　紫禁城内居住之皇子每月各於所居之處祭神祭<lb/>
　　　天王貝勒貝子公等每嵗春秋二季挨次在<lb/>
<pb n="KR2m0053_WYG_103-8a"/>
堂子内立杆祭祀並各於本家報祭每月祭神祭天公侯<lb/>
　　　伯大臣官員以下至閑散滿洲或毎月或毎嵗或<lb/>
　　　四季二季一季於本家内祭神先是每嵗春秋二<lb/>
　　　季<lb/>
　　大内立杆祭神過二三日後親王以下入八分公以<lb/>
　　　上各按班次由<lb/>
　　坤寧宫内恭請朝祭夕祭<lb/>
神位至於各家屆立杆祭祀之日恭請朝祭<lb/>
<pb n="KR2m0053_WYG_103-8b"/>
神位在<lb/>
堂子内祭畢仍請至家内夕間大祭於是挨次恭請<lb/>
神位祭祀俱照此至於月終<lb/>
　　大内司爼官司爼等恭請<lb/>
神位進宫是時<lb/>
　　坤寧宫每日祭祀朝則於供<lb/>
佛金亭幔帳之前夕則於架幔神位前祭祀康熙五十七<lb/>
　　　年奉<lb/>
<pb n="KR2m0053_WYG_103-9a"/>
聖祖仁皇帝<lb/>
諭㫖停止王等恭請<lb/>
神位雍正元年<lb/>
世宗憲皇帝<lb/>
特命莊親王怡親王恭請<lb/>
神位於其府内各祭一次凡滿洲各姓祭神或用女司祝<lb/>
　　　亦有用男司祝者自<lb/>
　　大内以下閑散宗室覺羅以至伊爾根覺羅錫林覺<lb/>
<pb n="KR2m0053_WYG_103-9b"/>
　　　羅姓之滿洲人等俱用女司祝以祭從前<lb/>
内廷主位及王等福晉皆有為司祝者今<lb/>
　　大内祭祀仍揀擇覺羅大臣官員之命婦為司祝以<lb/>
　　　承祭事凡<lb/>
　　宫内居住之皇子有<lb/>
　㫖令在<lb/>
　　坤寧宫祭神仍用覺羅司祝祭祀外若<lb/>
　　紫禁城内居住之皇子祭神則於上三旗包衣佐領<lb/>
<pb n="KR2m0053_WYG_103-10a"/>
　　管領下之覺羅或異姓大臣官員閑散滿洲人等<lb/>
　　妻室内選擇為司祝令其承祭其已分府之皇子<lb/>
　　及王貝勒貝子公等俱於各該旗屬包衣佐領管<lb/>
　　領下之覺羅或異姓大臣官員閑散滿洲人等妻<lb/>
　　室内選擇為司祝令其承祭如屬下並無為司祝<lb/>
　　之人或於各屬下包衣佐領管領下之滿洲婦人<lb/>
　　内選擇令其為司祝以祭或另請司祝以祭自公<lb/>
　　侯伯大臣官員以下以至閑散滿洲用女司祝祭<lb/>
<pb n="KR2m0053_WYG_103-10b"/>
　　祀者俱於本族中選擇以承祭事如實不能得人<lb/>
　　即於家内仿照司祝祭神之例整理祭物焚香獻<lb/>
　　酒本家家長叩頭省牲供肉叩頭以祭其用男司<lb/>
　　祝祭祀之家各由本家請男司祝以祭自<lb/>
　大内以下閑散宗室覺羅以至伊爾根覺羅錫林覺<lb/>
　　羅姓之滿洲人等祭祀均用猪<lb/>
　大内每日朝夕各用猪二祭天用猪一王以下入八<lb/>
　　分公以上立杆大祭日朝夕各用猪二至閑散宗<lb/>
<pb n="KR2m0053_WYG_103-11a"/>
　　　室覺羅等常祭並報祭之日朝夕各用猪一祭天<lb/>
　　　用猪一<lb/>
　　大内春秋立杆祭神後祭馬神二日各用猪二王公<lb/>
　　　等祭馬神一日各用猪一求福祭祀用鯉魚二其<lb/>
　　　餘各姓滿洲内有惟求福者亦有惟祭天者祭神<lb/>
　　　祭天止用猪一或用羊一或用猪羊各一或用猪<lb/>
　　　數口羊數牽或用小猪鵞魚不等至於灌油熟胙<lb/>
　　　供獻則大畧相同<lb/>
<pb n="KR2m0053_WYG_103-11b"/>
　　大内則<lb/>
主位或以初次所獲禽獸或以新得鵞魚之類背鐙以祭<lb/>
　　　其王等以及滿洲家亦有以鵞雞與魚並新穫米<lb/>
　　　榖等物背鐙以祭者除祭神祭天樹栁枝祭求福<lb/>
　　　以及祭馬神外滿洲人等又有因子女出痘因避<lb/>
　　　以猪餻祭天者謂之痘祭以餻祭天者謂之餻祭<lb/>
　　　昏夜於室西山牆外以小猪祭天者謂之去祟田<lb/>
　　　苖正長因生蟊或遇旱前往田間懸掛紙條如斿<lb/>
<pb n="KR2m0053_WYG_103-12a"/>
　　　以細木夾之蒸餻與飯捧至田間以祭謂之祭田<lb/>
　　　苖神至於秋收後蒸餻捧至場院以祭者謂之祭<lb/>
　　　場院復有夜祭七星者謂之禳祭再滿洲人等久<lb/>
　　　居屯莊有欲祭神者於卧室内以繩貫於新衣飾<lb/>
　　　如神幔照平日祭神之禮以酒餻與猪祭之是以<lb/>
聖祖仁皇帝幸<lb/>
　　暢春園<lb/>
　　熱河駐蹕日久即在<lb/>
<pb n="KR2m0053_WYG_103-12b"/>
　　暢春園<lb/>
　　熱河張掛神幔設<lb/>
佛亭神位以祭今<lb/>
　聖主法<lb/>
祖懿行於乾隆八年駐蹕<lb/>
　　盛京時亦曽懸掛神幔設<lb/>
佛亭神位以祭焉至於祭天之禮滿洲人等於所至之地<lb/>
　　　皆可舉行但尋潔浄之木以為神杆或置祭斗或<lb/>
<pb n="KR2m0053_WYG_103-13a"/>
　　　縛草把購猪灑米以祭自王貝勒貝子公等以至<lb/>
　　　宗室覺羅滿洲各姓大臣官員閑散滿洲凡遇喜<lb/>
　　　慶之事各以財物獻神如有應禱祝之事亦以財<lb/>
　　　物獻神求福再大臣官員滿洲人等聘女先期取<lb/>
　　　壻家財物獻於<lb/>
神位以之獻神祭天而滿洲内亦有<lb/>
神位前不設抽屉桌僅在神板上供獻香碟者凡祭祀行<lb/>
　　　禮時主祭之人皆免冠以至誠敬至於供餻之禮<lb/>
<pb n="KR2m0053_WYG_103-13b"/>
　　大内每嵗春秋二季立杆大祭則以打餻搓條餑餑<lb/>
　　　供獻正月以饊子供獻五月以椵葉餑餑供獻六<lb/>
　　　月以蘇葉餑餑供獻七月以新黍蒸淋漿餻供獻<lb/>
　　　八月以新稷蒸飯用木榔頭打熟作為餃子煠油<lb/>
　　　供獻餘月俱以灑餻供獻除淋漿餻搓條餑餑外<lb/>
　　　俱用稷米王府亦如之至各姓滿洲人家有同此<lb/>
　　　供獻者或有供獻豆麫餑餑者或以稷米蒸飯供<lb/>
　　　獻者或以新麥煮飯供獻者復有以新穫荍磨麫<lb/>
<pb n="KR2m0053_WYG_103-14a"/>
　　　作餅甚薄謂之煎餅以供獻於<lb/>
神位者至若江南各省駐防滿洲人等因其地不産稷米<lb/>
　　　即以江米代之在京之滿洲人等或無莊頭者其<lb/>
　　　醸酒灑餻打餻即以所領俸米内江米代稷米用<lb/>
　　　之其醸酒之法<lb/>
　　大内春秋二季立杆大祭則於四十日前設缸蒸稷<lb/>
　　　米飯和麴醸之謂之清酒每月常祭則三日前亦<lb/>
　　　蒸稷米飯和麫醸之謂之醴酒王府亦如之若滿<lb/>
<pb n="KR2m0053_WYG_103-14b"/>
　　　洲人等醸酒或以稷米或以江米又有滿洲人家<lb/>
　　　或以粟米或以稷米或以蒼耳燒酒以祭者凡滿<lb/>
　　　洲人等祭祀所用之酒與餻皆自醸告並不沽之<lb/>
　　　於市是以<lb/>
　　大内特立神厨每月祭祀醸醴酒製麴磨麴蒸米煮<lb/>
　　　豆炒菽作搓條餑餑饊子蘇油俱於神厨造作其<lb/>
　　　碓磨蒸籠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>缸木槽栁斗簸籮桶擔篩籮簸箕之<lb/>
　　　類皆専設一分以上器皿他處不准使用王府及<lb/>
<pb n="KR2m0053_WYG_103-15a"/>
　　　勲舊滿洲人家均各専設一分若单姓寒門並無<lb/>
　　　另室之家於祭期之前整理祭品後洗滌鍋缸封<lb/>
　　　閉以備祭祀之用是以舊俗當此時或比鄰或戚<lb/>
　　　眷以整理祭品之家已封閉鍋竈各備飯殽送往<lb/>
　　　至祭神祭天之期凡送飯之人俱邀請共食祭肉<lb/>
　　　再從前在本處祭祀時不得上好浄紙是以各家<lb/>
　　　或以夏布或以麻苧擣至熟爛入水浸泡拌以糠<lb/>
　　　粃掛於簾幔以造紙焉至於滿洲人等自昔遵行<lb/>
<pb n="KR2m0053_WYG_103-15b"/>
　　　祭祀諱忌規條凡<lb/>
神位必供於正室背鐙祭祀之肉例得出門其朝祭之肉<lb/>
　　　除皮骨外一概不准出戸凡食祭肉雖奴僕經家<lb/>
　　　長使役亦不得口舍嚼咀以踰户閾必下咽方准<lb/>
　　　出祭室之門亦有人家祭肉俱准出門者又有人<lb/>
　　　家即背鐙祭肉亦不准出門者其祭祀用猪之滿<lb/>
　　　洲人家如遇墓祭䘮祭皆不用猪是以<lb/>
世祖章皇帝<lb/>
<pb n="KR2m0053_WYG_103-16a"/>
特命於<lb/>
陵寝祭獻所用之生牛羊猪内將猪易以牛一羊二凡滿<lb/>
　　　洲豢養牲畜人家不令猪入祭室院内倘有走入<lb/>
　　　者即省其猪以祭之省者避宰割之辭猪死則謂<lb/>
　　　之氣息凡祭祀背鐙所用之猪皆謂之犧牲祭祀<lb/>
　　　時焚掛獻之紙錢曰化之燒燎猪之頭蹄削去其<lb/>
　　　毛則不曰刮之而曰燖之若已整理祭品又已醸<lb/>
　　　酒則不入有服之家倘遇不得已之事必須往者<lb/>
<pb n="KR2m0053_WYG_103-16b"/>
　　　已汚其目則不即入祭室必俟新更月建後始入<lb/>
　　　焉或易其衣冠沐浴過三日後亦可入滿洲人等<lb/>
　　　如本家遇有孝服者必請出<lb/>
神位暫安於潔浄之室若族中孝服則在大門外釋去孝<lb/>
　　　衣始入院内如無另室之家則浄面洗目焚草越<lb/>
　　　火而過之始入供<lb/>
神位之板或以紅紬方幅或以紅氊或以紅紙掩蔽之祭<lb/>
　　　神之室及院不准持鞭以入祭室之内不准露置<lb/>
<pb n="KR2m0053_WYG_103-17a"/>
　　　財帛不准妄行垂淚不綴纓緯者不准其入不責<lb/>
　　　處人不語傷心事不言忌諱惡語務擇嘉祥吉慶<lb/>
　　　事言之<lb/>
聖祖仁皇帝屢降<lb/>
諭㫖於故老所謂諱忌之事<lb/>
訓戒嚴切仰惟<lb/>
聖祖仁皇帝家訓所載故舊滿洲人等諱忌一事皆與古<lb/>
　　　昔載籍相符今夫同一諱忌之事家有尊長者子<lb/>
<pb n="KR2m0053_WYG_103-17b"/>
　　　孫則為尊長諱忌之若子孫衆多之家尊長亦為<lb/>
　　　子孫諱忌之此皆恤下敬上之意爾等當知之而<lb/>
　　　奉行之也<lb/>
　　坤寧宫元旦行禮儀注<lb/>
　　　正月初一日三更司香於<lb/>
　　坤寧宫朝祭夕祭<lb/>
神位前俱㸃香<lb/>
　皇帝<lb/>
<pb n="KR2m0053_WYG_103-18a"/>
　皇后行禮司香鋪氊如遇<lb/>
　皇帝率王貝勒貝子等於<lb/>
　　坤寧宫朝祭夕祭<lb/>
神位前行禮則司香照常㸃香鋪<lb/>
　皇帝行禮之氊<lb/>
堂子亭式殿元旦行禮儀注<lb/>
　　　毎嵗正月初一日<lb/>
　皇帝恭謁<lb/>
<pb n="KR2m0053_WYG_103-18b"/>
堂子行禮武備院卿於甬路中間鋪拜褥<lb/>
　皇帝至<lb/>
亭式殿前向上立鴻臚寺鳴贊贊行禮<lb/>
　皇帝三跪九叩行禮畢還宫預派内務府總管一員於<lb/>
堂子亭式殿内髙案下所立杉木柱上掛净紙錢二十七<lb/>
　　　張自是諸王䕶衛等挨次各掛浄紙錢二十七張<lb/>
　　　司爼官㸃香<lb/>
堂子亭式殿祭祀儀注<lb/>
<pb n="KR2m0053_WYG_103-19a"/>
　　　正月初三日每月初一日於<lb/>
堂子亭式殿祭祀是日司爼官一員司爼一人於<lb/>
亭式殿内高案下所立杉木柱上掛紙錢二十七張案上<lb/>
　　　供時食一盤醴酒一琖又於所設小桌上供椀二<lb/>
　　　一盛酒一空設司香㸃香奏三絃琵琶之内監二<lb/>
　　　人於<lb/>
亭式殿外甬路上西首向東鳴拍板拊掌之㸔守<lb/>
堂子人東面向西俱坐司祝進跪司香舉臺琖授司祝司<lb/>
<pb n="KR2m0053_WYG_103-19b"/>
　　　祝接授臺琖獻酒六次司爼官一員於<lb/>
亭式殿外階下東首立贊鳴拍板即奏三絃琵琶鳴拍板<lb/>
　　　拊掌司爼每一獻將所獻之酒注於空椀内復自<lb/>
　　　盛醴酒椀内挹新酒注於二琖中獻之每一獻司<lb/>
　　　爼官贊歌鄂囉羅㸔守<lb/>
堂子人歌鄂囉羅六次獻畢以臺琖授於司香司祝一叩<lb/>
　　　頭興合掌致敬司爼官贊停拍板其三絃琵琶拍<lb/>
　　　板暫止司香舉神刀授司祝司祝接受神刀進司<lb/>
<pb n="KR2m0053_WYG_103-20a"/>
　　　爼官贊鳴拍板即奏三絃琵琶鳴拍板拊掌司祝<lb/>
　　　一叩頭興司爼官贊歌鄂囉羅衆歌鄂囉羅司祝<lb/>
　　　擎神刀禱祝時則歌鄂囉羅誦神歌祝禱三次如<lb/>
　　　前儀如是九次畢司祝一叩頭興復禱祝三次以<lb/>
　　　神刀授於司香司爼官贊停拍板其三絃琵琶拍<lb/>
　　　板皆止司祝跪祝一叩頭興合掌致敬退所供酒<lb/>
　　　食分給看守<lb/>
堂子之人<lb/>
<pb n="KR2m0053_WYG_103-20b"/>
　　　　正月初三日每月初一日<lb/>
堂子亭式殿祭祀祝辭<lb/>
　　　上天之子紐歡台吉武篤本貝子某年生小子某<lb/>
　　　年生小子<hi>為某人祭則呼某人本生年</hi>今敬祭者豐於首而仔<lb/>
　　　於肩衛於後而䕶於前畀以嘉祥兮齒其兒而髮<lb/>
　　　其黄兮年其増而嵗其長兮根其固而身其康兮<lb/>
　　　神兮貺我神兮佑我永我年而夀我兮<lb/>
尚錫神亭祭祀儀注<lb/>
<pb n="KR2m0053_WYG_103-21a"/>
　　　每月初一日於<lb/>
堂子内東南隅<lb/>
尚錫神亭祭祀獻時食一盤醴酒一琖於髙案上司爼㸃<lb/>
　　　香司爼滿洲掛净紙於髙案下所立杉木柱上自<lb/>
　　　是諸王䕶衛等挨次掛净紙滿洲管領一名掛齋<lb/>
　　　戒數珠免冠脱褂解帶入跪祝叩頭叩頭畢出司<lb/>
　　　爼入將供獻之酒注於桌前地上所設大椀内撤<lb/>
　　　所供時食分給管領<lb/>
<pb n="KR2m0053_WYG_103-21b"/>
　　　　每月初一日祭<lb/>
尚錫神亭管領祝辭<lb/>
　　　上天之子尚錫之神月已更矣建始惟新某年生<lb/>
　　　小子<hi>為某人祭則呼某人本生年</hi>敬備粢盛兮潔楮並陳恵我<lb/>
　　　某年生小子<hi>為某人祭則呼某人本生年</hi>貺以嘉祥兮畀以康<lb/>
　　　寧<lb/>
　　　恭請<lb/>
神位供於堂子儀注<lb/>
<pb n="KR2m0053_WYG_103-22a"/>
　　　毎嵗十二月二十六日恭請<lb/>
神位供於<lb/>
堂子是日屆時衣金黄緞衣内監十六人舁二黄緞<lb/>
神輿進<lb/>
　　内左門<lb/>
　　近光左門<lb/>
　　景和門預備於<lb/>
　　坤寧宫門外衣黄緞衣司爼滿洲二人恭請朝祭<lb/>
<pb n="KR2m0053_WYG_103-22b"/>
神位夕祭<lb/>
神位各安奉輿内衣金黄緞衣内監十六人舁二輿由<lb/>
　　宫殿正門出前引杖四對羊角燈二對亦用衣金黄<lb/>
　　　緞衣太監執之司爼官二員司爼二人司爼滿洲<lb/>
　　　二人由<lb/>
　　宫内前引至<lb/>
　　乾清門外侍衛十員前導掌儀司官一員扈行出<lb/>
　　東長安門至<lb/>
<pb n="KR2m0053_WYG_103-23a"/>
堂子於<lb/>
饗殿内並輿奉安朝祭<lb/>
神位於東夕祭<lb/>
神位於西輿前各設大低桌一桌上各供香碟一㸔守<lb/>
堂子人員每日朝夕㸃香二次<lb/>
　　　恭請<lb/>
神位入宫儀注<lb/>
　　　每嵗正月初二日自<lb/>
<pb n="KR2m0053_WYG_103-23b"/>
堂子恭請<lb/>
神位入<lb/>
　　宫是日屆時衣金黄緞衣内監十六人入<lb/>
饗殿内恭舁二黄緞<lb/>
神輿前引杖四對羊角燈二對俱用衣金黄緞衣内監執<lb/>
　　　之侍衛十員前導掌儀司官一員在後扈行仍入<lb/>
　　東長安門由<lb/>
　　宫殿正門至<lb/>
<pb n="KR2m0053_WYG_103-24a"/>
　　乾清門止司爼官二員司爼二人司爼滿洲二人前<lb/>
　　　導進<lb/>
　　乾清門至<lb/>
　　坤寧宫門外衣黄緞衣司爼滿洲二人由輿内恭請<lb/>
神位至<lb/>
　　坤寧宫各安奉於原<lb/>
位<lb/>
　<lb/>
<pb n="KR2m0053_WYG_103-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定八旗通志卷八十九<lb/>
</p>
<p>
</p>
  </div>
</body>
</text>
</TEI>
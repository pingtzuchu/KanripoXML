<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_253-1a"/>
欽定四庫全書<lb/>
欽定八旗通志卷二百三十九<lb/>
　人物志一百十九<lb/>
　　循吏𫝊四<hi>漢軍鑲紅旗藍旗</hi>　<hi>漢軍正藍旗/</hi>　<hi>漢軍鑲</hi>
　　漢軍鑲紅旗外任官<lb/>
　　　王清彦<lb/>
　　王清彦字亮辰漢軍鑲紅旗人順治初授湖廣耒<lb/>
　　陽縣知縣丁父憂起復九年補任直𨽻大名府魏<lb/>
<pb n="KR2m0053_WYG_253-1b"/>
　　縣年少有肆應才猾吏蠧胥莫能施其奸事至立<lb/>
　　判案無留牘時軍興役繁清彦稽牌甲均頭役雖<lb/>
　　有力之家不得規免窮民無偏累之苦百姓感其<lb/>
　　徳後内陞行人司行人縣民立石畫像以志去思<lb/>
　　復公請於督撫學政崇祀名宦祠<lb/>
　　　盧豫<lb/>
　　盧豫漢軍鑲紅旗人康熙癸夘科舉人十六年任<lb/>
　　山東濰縣知縣朔望同僚屬宣講<lb/>
<pb n="KR2m0053_WYG_253-2a"/>
聖諭十六條風雨不輟小民敦倫睦族教化大行夜不扃<lb/>
　　　户每春下鄉勸農捐助牛種民無游惰田無荒蕪<lb/>
　　　遇蝗蝻撲滅有方禾稼賴以無害捐俸修理黌宫<lb/>
　　　又於北門外買田十畝為義塚倡修大橋於東門<lb/>
　　　外白浪河設立義學俾訓童䝉旌孝子節婦以樹<lb/>
　　　風聲有節坊烈廟碑記𫝊世後陞湖廣荆州府同<lb/>
　　　知崇祀山東名宦祠<lb/>
　　　　徐鳯鳴<lb/>
<pb n="KR2m0053_WYG_253-2b"/>
　　　徐鳯鳴字祥宇漢軍鑲紅旗人順治八年任進賢<lb/>
　　　縣知縣其明年冬土冦入縣鳯鳴與鬭面受一矢<lb/>
　　　仍奮勇追賊手戮數十人賊懼引去邑賴以安事<lb/>
　　　載江西通志十二年調河南郟縣知縣縣當流冦<lb/>
　　　殘敗之後四野荒蕪鳯鳴撫輯招徠安挿八里營<lb/>
　　　等處給地耕種名其保曰鴻宅保塚頭鎮河水時<lb/>
　　　𤼵民多病涉鳯鳴捐修石橋以便行旅其禔躬極<lb/>
　　　亷潔聴訟極公明設立義學振興文教邑人歌頌<lb/>
<pb n="KR2m0053_WYG_253-3a"/>
　　不衰十五年陞廣東儋州知州郟縣人思其徳崇<lb/>
　　祀名宦祠<lb/>
　　　韓昌先<lb/>
　　韓昌先漢軍鑲紅旗人由貢生任浙江蕭山縣知<lb/>
　　縣莅事明敏政簡刑寛立里甲均當法使徭役均<lb/>
　　而詭計弊絶至今遵焉卒於官民為立社西郭以<lb/>
　　祀之事載縣誌康熈六年九月崇祀名宦祠又同<lb/>
　　旗有蘇宏謨者任貴州糧驛道時滇師凱旋供億<lb/>
<pb n="KR2m0053_WYG_253-3b"/>
　　之繁日無寧晷宏謨㳺刃豁如毫無凝滯先是往<lb/>
　　來差遣多以人代馬謂之夾馬夫民苦之又養馬<lb/>
　　草料盡派民間宏謨悉為革除民力以甦歿後崇<lb/>
　　祀貴州名宦祠<lb/>
　　　黄道宏<lb/>
　　黄道宏漢軍鑲紅旗人康熙七年由廕生知福建<lb/>
　　詔安縣縣治負山濱海地瘠民貧俗多頑梗道宏<lb/>
　　至即減耗羨修建申明旌善二亭並設義學以勸<lb/>
<pb n="KR2m0053_WYG_253-4a"/>
　　諭之詔安與粤之潮州接壤奸宄出沒道宏設法<lb/>
　　撫輯皆歸本業㑹歳旱䖍誠祈禱甘霖立沛十一<lb/>
　　年遷臨江府同知閩人祀之名宦祠<lb/>
　　　張仲徳<lb/>
　　張仲徳漢軍鑲紅旗人康熙十五年任廣東布政<lb/>
　　使時粤東初平民多失路仲徳廣為招徠休養生<lb/>
　　息免雜徭杜包侵絶差擾禁挪墊革火耗胥吏不<lb/>
　　敢作奸田有瘠薄給牛種勸民力耕當大兵雲集<lb/>
<pb n="KR2m0053_WYG_253-4b"/>
　　往征粤西南韶等府每苦兵餉不繼仲徳措置得<lb/>
　　宜勸輸有法上不損賦下不擾民兵馬飽騰因得<lb/>
　　恢復諸郡兵燹之後士子失業仲徳勤加訓誨振<lb/>
　　興文教貧士或衣食不周必多方周濟浮糧坍荒<lb/>
　　繪圖詳告編審丁糧隨時消長計糧多寡定差之<lb/>
　　輕重絶丁口混淆糧差偏累詭計之弊凡不便於<lb/>
　　民者悉去之粤中有輕生惡習每因睚眦服毒自<lb/>
　　縊民以病殁者亦架詞誣陷株連牽累其家立破<lb/>
<pb n="KR2m0053_WYG_253-5a"/>
　　仲徳徧諭嚴禁有假命圖賴者重治親人並罪鄰<lb/>
　　人之不為勸解者仍責令本家自行殯𦵏不許地<lb/>
　　棍借端詐騙自是粤民無輕生者時征勦叛鎮祖<lb/>
　　澤清兵馬雜遝積屍甚多仲徳捐俸買棺埋𦵏得<lb/>
　　免暴露歿後士民僉舉入名宦祠<lb/>
　　　金鳴鳯<lb/>
　　金鳴鳯字竹亭漢軍鑲紅旗人康熙十六年以恩<lb/>
　　監生為光澤縣知縣時逆賊初平村落殘燬鳴鳯<lb/>
<pb n="KR2m0053_WYG_253-5b"/>
　　極意招徠常單騎巡行郊邑有强卒凌虐百姓鳴<lb/>
　　鳯痛懲之冦至則統領鄉勇盡力捕殺嘗捐貲施<lb/>
　　賑贖難婦給牛種恤農民以生以聚邑民賴之崇<lb/>
　　祀名宦祠<lb/>
　　　張至隆<lb/>
　　張至隆漢軍鑲紅旗人康熙三十二年任肇慶府<lb/>
　　知府㢘潔率下僚屬敬畏肅學校勸農桑飭保甲<lb/>
　　省刑獄士民頌之郡當牂牁下流歳三四月西流<lb/>
<pb n="KR2m0053_WYG_253-6a"/>
　　暴漲廬舍漂溺至隆親駕小舟躬先負土日夜督<lb/>
　　率堤以永固從肇慶新橋而上人烟寥落山路多<lb/>
　　岐舟人以胡蔓毒藥為香燃之客迷遂竊其資名<lb/>
　　曰悶香船至隆捕得悉投大江中其患始息民立<lb/>
　　祠祀焉<lb/>
　　　姚啟盛<lb/>
　　姚啟盛字際斯漢軍鑲紅旗人以刑科給事中分<lb/>
　　巡贑南持大體不事煩苛而市井豪猾及吏胥貪<lb/>
<pb n="KR2m0053_WYG_253-6b"/>
　　墨者必繩以法先是贑城數被火災啟盛教民造<lb/>
　　綆缶畚挶之具以備救䕶城東小山曰火熖山相<lb/>
　　𫝊以為火祥因於路逵浚大井建閣於其上命名<lb/>
　　天一以壓之啟盛為增修完固火患衰息贑江十<lb/>
　　八灘水險易溺為置船拯救民無水患革雩都大<lb/>
　　庾之派積困以甦尋陞江西督糧道又擢布政使<lb/>
　　每遇贑州事輙留意曰吾未嘗一日忘贑也卒於<lb/>
　　官贑民匍匐往哭焉康熙十七年崇祀名宦祠<lb/>
<pb n="KR2m0053_WYG_253-7a"/>
　　　黄執中<lb/>
　　黄執中漢軍鑲紅旗人康熙十七年授福建古田<lb/>
　　縣知縣時耿逆初定餘黨逃匿山中毎出擄掠居<lb/>
　　民相率遷徙以避執中相率鄉勇攀藤附葛搗其<lb/>
　　巢殱巨魁八人餘黨潰散乃招撫流離各歸安業<lb/>
　　尋以丁憂去官服闋補浙江天台縣㢘以持己恵<lb/>
　　以養民一如在古田時陞河南南陽府同知卒天<lb/>
　　台民懐遺愛崇祀本縣名宦祠古田縣亦崇祀名<lb/>
<pb n="KR2m0053_WYG_253-7b"/>
　　宦祠<lb/>
　　　李遇時<lb/>
　　李遇時字雨若漢軍鑲紅旗人康熙十八年任岳<lb/>
　　州府知府時吳逆之亂大兵初定岳州招撫流亡<lb/>
　　勸農息訟滇黔未靖親詣行間轉餉數百里所屬<lb/>
　　平江縣亂後多積逋遇時曉以大義民咸樂輸郡<lb/>
　　學傾圯捐貲倡率修葺課士勸學振起文教重修<lb/>
　　岳陽樓廢墜咸舉士民公請崇祀名宦祠<lb/>
<pb n="KR2m0053_WYG_253-8a"/>
　　　胡雲龍<lb/>
　　胡雲龍漢軍鑲紅旗人康熙二十一年由廕生知<lb/>
　　四川隣水縣事招撫流移勸諭墾闢經畫井然民<lb/>
　　懐其徳崇祀名宦祠同旗有王瑚者以康熙二十<lb/>
　　二年任四川温江縣知縣性剛果能斷禁科派吏<lb/>
　　胥畏之無敢犯法者卒民人思之亦崇祀名宦祠<lb/>
　　　趙世安<lb/>
　　趙世安字惟康漢軍鑲紅旗人康熙二十七年任<lb/>
<pb n="KR2m0053_WYG_253-8b"/>
　　浙江仁和縣知縣尋擢福建興化府同知强毅多<lb/>
　　幹略嚴禁賭博凡樗蒱之戯有偵得者雖紈袴子<lb/>
　　弟必重懲之又請以罰鍰重修木蘭陂民懐其利<lb/>
　　後攝詔安縣事卒於官閩人祀之名宦祠<lb/>
　　　王登魁<lb/>
　　王登魁漢軍鑲紅旗人康熙二十八年由貢生任<lb/>
　　河南汝州知州設立義學培養人才延請名儒捐<lb/>
　　俸供給文風丕變每逢朔望實力宣講<lb/>
<pb n="KR2m0053_WYG_253-9a"/>
聖諭重修州志三十年秦晉大荒饑民流入中州登魁設<lb/>
　　　法賑濟全活甚衆蝗起露處郊野撲捕不遺餘力<lb/>
　　　遂不為灾先是魯山賊王二等依山嘯聚摽掠隣<lb/>
　　　境登魁親率民兵討平之三十一年運楚省糧賑<lb/>
　　　饑關中所經過州縣無不騷動登魁措置有方民<lb/>
　　　不擾累聴斷果決胥吏毫不敢欺舊例編審冊籍<lb/>
　　　里書那甲換乙登魁每編一里即明張告示使人<lb/>
　　　人皆知那移之弊悉除三十三年薦舉卓異三十<lb/>
<pb n="KR2m0053_WYG_253-9b"/>
　　　四年六月陞江西瑞州府同知紳民列狀保留奉<lb/>
㫖留任三十五年十二月陞工部員外民至今思其徳焉<lb/>
　　　崇祀河南名宦同旗有劉天爵者康熙二十八年<lb/>
　　　任四川屏山縣知縣首重文教士習一新崇祀名<lb/>
　　　宦祠<lb/>
　　　　劉廷璣<lb/>
　　　劉廷璣漢軍鑲紅旗人任處州府知府處郡累石<lb/>
　　　為田十日不雨則旱十日不晴則潦廷璣蒞任閱<lb/>
<pb n="KR2m0053_WYG_253-10a"/>
　　府城東有好溪堰西有通濟堰舊毁於水捐俸築<lb/>
　　之蓄洩有資民賴其利康熙二十九年旱荒廷璣<lb/>
　　上狀督撫並繪饑民圖以獻得請買米平糶饑而<lb/>
　　不害尤留心訟獄所屬麗水縣民李某家被盜縣<lb/>
　　捕盜首曹大鞫之扳連二十餘人獄具報府廷璣<lb/>
　　察盜首甚黠疑其誣因閱所獲器械内有刀刻楊<lb/>
　　禄字宻訪之果有是人近不知所往遂於夜半取<lb/>
　　曹大訊之曰本日獲盜楊禄供同黨惟爾餘俱不<lb/>
<pb n="KR2m0053_WYG_253-10b"/>
　　知也曹大始吐扳連是實因踪跡楊禄捕獲之餘<lb/>
　　皆得白民稱為神君時當耿逆亂後學校荒廢廷<lb/>
　　璣捐貲改建廣其規制又建蓮城書院為義學又<lb/>
　　建南明書院為講學之地親率諸生講誦膏火廪<lb/>
　　餼畢備圭山舊有文昌閣久圯因重建之翼以横<lb/>
　　舍二十八楹擬列宿環拱文昌之象為闔郡士子<lb/>
　　精舍撥社田九十畝資其費既去任士民即其書<lb/>
　　院祀之累陞至江西按察使縁事降淮揚道生平<lb/>
<pb n="KR2m0053_WYG_253-11a"/>
　　　博學留心風雅所著有葛莊詩集在園雜記行於<lb/>
　　　世崇祀浙江名宦祠<lb/>
　　　　張萬言<lb/>
　　　張萬言漢軍鑲紅旗人由恩監生累陞至瓊州府<lb/>
　　　知府在任七年潔己愛民多行善政康熙三十年<lb/>
　　　議設瓊商配引加餉瓊民呈稱瓊郡環海自古竈<lb/>
　　　户皆自煎自賣設商則小民貴販難賣黎人食淡<lb/>
　　　恐生不測萬言據呈力為詳請<lb/>
<pb n="KR2m0053_WYG_253-11b"/>
　　題免是年大旱發穀賑饑士民感徳四十五年士民<lb/>
　　　公請崇祀名宦祠<lb/>
　　　　馬國楨<lb/>
　　　馬國楨漢軍鑲紅旗人由監生康熙二十九年任<lb/>
　　　河南安陽縣知縣清介自持勇於除弊每逢朔望<lb/>
　　　宣講<lb/>
聖諭務令家諭户曉民知向義留心民瘼遇水旱灾荒或<lb/>
　　　䖍誠步禱甘霖立應或捐俸煑粥按户散賑而且<lb/>
<pb n="KR2m0053_WYG_253-12a"/>
　　　加意學宫重修庠舍廣搜經史置之齋房俾單寒<lb/>
　　　之士課誦有資邑素有水患國楨開濬河道境内<lb/>
　　　遇旱則有蓄水之處遇潦則有洩水之區民咸賴<lb/>
　　　之又邑中有孀婦張氏者夜被賊殺凶手未獲拘<lb/>
　　　比鄰之馮三李三二人訊之馮三以李三是夜離<lb/>
　　　家因而誣証其事久未白國楨忽假寐間若有神<lb/>
　　　明指示之者曰馮四訊之始知事由馮三因拆視<lb/>
　　　其衣見血跡猶存腥聞尚在馮三俯首伏罪邑人<lb/>
<pb n="KR2m0053_WYG_253-12b"/>
　　　歎服在任十二載四十年陞廣西潯州府同知四<lb/>
　　　十三年又陞湖廣荆南道尋轉江南鎮江道五十<lb/>
　　　三年丁憂回籍五十九年奉<lb/>
㫖派委運米進蔵以疾卒於軍前河南人思其徳公請崇<lb/>
　　　祀名宦祠<lb/>
　　　　祝鍾哲<lb/>
　　　祝鍾哲漢軍鑲紅旗人康熙三十一年由廕生任<lb/>
　　　江西撫州府知府入境日以生民為念刑罰悉用<lb/>
<pb n="KR2m0053_WYG_253-13a"/>
　　　輕典城牆傾圯者即行修葺嚴禁催科加耗漕項<lb/>
　　　羨餘減香稅革積弊三十二年夏大旱齋戒步禱<lb/>
　　　焦勞致疾歿於任合郡士民感念三十三年公請<lb/>
　　　崇祀名宦祠<lb/>
　　　　呉玥<lb/>
　　　呉玥漢軍鑲紅旗人康熙甲戌進士四十年任河<lb/>
　　　南湯隂縣知縣内慈祥外嚴毅愛民如子而疾惡<lb/>
　　　如仇興利剔弊政簡刑清設義塾置學田延名師<lb/>
<pb n="KR2m0053_WYG_253-13b"/>
　　　訓課生童時親加考校多士振興四十二年<lb/>
聖祖仁皇帝西巡面試經書稱<lb/>
㫖特調江南蘇州府長洲縣知縣士民至今猶歌思不置<lb/>
　　　云後崇祀名宦祠<lb/>
　　　　熊惟傑<lb/>
　　　熊惟傑漢軍鑲紅旗人任浙江按察使性峭直然<lb/>
　　　善拊循百姓杭州兵民雜處强弱不相能常多訐<lb/>
　　　訟或訴於途有司驅車過不問望見按察使前節<lb/>
<pb n="KR2m0053_WYG_253-14a"/>
　　　輒歡然曰熊父來事當白矣惟傑為立剖之兵民<lb/>
　　　咸恱服焉卒祀名宦祠同旗有武國楹者任至浙<lb/>
　　　江按察使清慎慈和貧至不能具饔飱<lb/>
聖祖仁皇帝南巡善其治賜予優渥後陞福建布政使尋<lb/>
　　　卒崇祀浙江名宦祠<lb/>
　　　　張肇經<lb/>
　　　張肇經漢軍鑲紅旗人任杭州府通判才猷練達<lb/>
　　　剖決明敏案無留牘民無寃獄一時有神明之頌<lb/>
<pb n="KR2m0053_WYG_253-14b"/>
　　　靖共厥職以勞卒於官杭州民人思之康熙四十<lb/>
　　　一年崇祀名宦祠同旗有趙士珩字楚卿者任湖<lb/>
　　　廣巴陵縣知縣均徭役請蠲荒糧政簡刑清設登<lb/>
　　　瀛㑹以造士文風丕振士民徳之亦崇祀名宦祠<lb/>
　　　<hi>以上二十六人並舊志所載</hi>
　　　漢軍正藍旗外任官<lb/>
　　　　張朝瑞<lb/>
　　　張朝瑞漢軍正藍旗人世居遼東廣寧順治五年<lb/>
<pb n="KR2m0053_WYG_253-15a"/>
　　　知河南登封縣少年老成洞悉民隠邑經兵燹土<lb/>
　　　地荒蕪多方招徠給牛種勸開墾凋殘頓蘇衙署<lb/>
　　　傾坍捐俸重修又修理學宫雅意作人纂修邑志<lb/>
　　　立義學課士嚴保甲靖盜賊士民徳之秩滿陞河<lb/>
　　　南道御史巡按湖北父老追送百餘里後崇祀登<lb/>
　　　封縣名宦祠<lb/>
　　　　張登選<lb/>
　　　張登選漢軍正藍旗人順治十二年進士仕至浙<lb/>
<pb n="KR2m0053_WYG_253-15b"/>
　　　江按察使執法公平獄無枉滯浙江經逆藩耿精<lb/>
　　　忠之亂冦盜充斥男女流離登選為設法贖之完<lb/>
　　　聚甚衆民感其恩康熙三十年十二月崇祀名宦<lb/>
　　　祠<lb/>
　　　　梁繼祖<lb/>
　　　梁繼祖漢軍正藍旗人世居義州康熙元年由舉<lb/>
　　　人知五臺縣凛遵<lb/>
聖諭每逢朔望躬詣城隍廟親為講解諄諄然以敦教化<lb/>
<pb n="KR2m0053_WYG_253-16a"/>
　　厚風俗為務奸宄革面豪强屏肅勸止鬬争嚴禁<lb/>
　　賭博嵁巗匿盜之藪悉皆解散初蒞任見學宫荒<lb/>
　　廢捐俸補葺宫牆煥然一新署前有隙地一塊建<lb/>
　　文昌祠延師教授生童四鄉亦廣立義學貧乏不<lb/>
　　能讀書者皆教育其中由是科名蔚起又蓋造養<lb/>
　　濟院一所窮獨鰥寡存活甚衆陞江南六安州知<lb/>
　　州又陞平陽府知府尋卒三十五年五臺縣士民<lb/>
　　思其徳崇祀名宦祠<lb/>
<pb n="KR2m0053_WYG_253-16b"/>
　　　劉際昌<lb/>
　　劉際昌漢軍正藍旗人康熙初年由舉人任河南<lb/>
　　考城縣知縣剛方寡言笑處事明斷迎刃而解時<lb/>
　　鄉有盜警親率健卒夜往擒之盡獲由此羣盜屏<lb/>
　　息復捐俸修學宫殿廡振興文教尋陞雲南曲靖<lb/>
　　軍民府知府馬龍州知州後崇祀考城縣名宦祠<lb/>
　　　劉靖寰<lb/>
　　劉靖寰漢軍正藍旗人康熙九年由廕生任四川<lb/>
<pb n="KR2m0053_WYG_253-17a"/>
　　　犍為縣知縣時地方初靖前軍興時相沿派辦差<lb/>
　　　務甚繁胥吏假公濟私侵漁百姓常例之外多所<lb/>
　　　苛求靖寰訪知其弊悉革之出納有經事治而民<lb/>
　　　不病州人徳之崇祀名宦祠同旗有劉際亨字賓<lb/>
　　　虞者康熙二十五年由廕生任四川夾江縣知縣<lb/>
　　　亦當逆藩呉三桂變亂之後都邑荒蕪際亨修理<lb/>
　　　城垣開築新堰有功地方尋陞工部主事士民思<lb/>
　　　之崇祀本縣名宦祠<lb/>
<pb n="KR2m0053_WYG_253-17b"/>
　　　　甘國基<lb/>
　　　甘國基漢軍正藍旗人康熙二十七年任山西太<lb/>
　　　原府知府正躬率屬除舊政之病民者修學校課<lb/>
　　　生童士風鼓舞每月朔望勤講<lb/>
聖諭實心化民折獄明允片言立決嚴訪胥蠧豪惡斂迹<lb/>
　　　又捐俸覔乳母養育嬰兒設立義塚收埋枯骨潔<lb/>
　　　己奉公民皆感頌累陞至河南布政使禁私派革<lb/>
　　　火耗懲貪酷舉廉能民間利弊加意興除又延名<lb/>
<pb n="KR2m0053_WYG_253-18a"/>
　　師以主書院捐義田以資膏火凡有闗名節之事<lb/>
　　曲意成全被恩者至今頌之山西河南並崇祀名<lb/>
　　宦祠<hi>以上七人並舊志所載</hi>
　　漢軍鑲藍旗外任官<lb/>
　　　魏明徳<lb/>
　　魏明徳漢軍鑲藍旗人康熙十五年以䕶軍從征<lb/>
　　福建逆藩耿精忠事平委知龍溪縣旋調赴軍前<lb/>
　　十八年再任龍溪性寛簡遇事敢為時軍需夫役<lb/>
<pb n="KR2m0053_WYG_253-18b"/>
　　旁午交至明徳按籍均應無所瞻徇軍士佔民房<lb/>
　　者請諸大帥立還之邑人感其徳祀之名宦祠<lb/>
　　　何偉<lb/>
　　何偉漢軍鑲藍旗人康熙二十二年由廕生任浙<lb/>
　　江遂安縣知縣遇紳士有禮然正直自矢不可干<lb/>
　　以私剖決庶務民無枉抑田地山場有虚糧者勘<lb/>
　　實具結請均攤本里不使偏累課額亦不虧捐俸<lb/>
　　重修學宫振興文教衡文察行懲勸並行士皆淬<lb/>
<pb n="KR2m0053_WYG_253-19a"/>
　　勵三十九年陞江南和州知州以治遂安者治之<lb/>
　　居五年卒於任先是鑲紅旗漢軍石參為和州十<lb/>
　　年清亷慈恵多善政比卒和民立祠以祀之至是<lb/>
　　奉偉合祀號曰二賢牧祠<lb/>
　　　劉顯謨<lb/>
　　劉顯謨漢軍鑲藍旗人由官學生考取内閣中書<lb/>
　　陞内閣侍讀從鎮南將軍莽依圖南征八年陞刑<lb/>
　　部員外郎旋陞工部郎中康熙二十七年外轉分<lb/>
<pb n="KR2m0053_WYG_253-19b"/>
　　巡荆南道按察司僉事在任敦崇節儉立義學省<lb/>
　　刑罰禁私徭雜派兵民相安尋兼監視三府河工<lb/>
　　修築堅固親身督率隄防百姓安堵陞山西河南<lb/>
　　道卒於官荆州人思其徳崇祀名宦祠<lb/>
　　　齊宗徳<lb/>
　　齊宗徳漢軍鑲藍旗人康熙三十五年任陽山縣<lb/>
　　知縣到任後首隆學校多士奮興陋規雜派次第<lb/>
　　革除民無擾累四十一年邑被大水城垣濠塹及<lb/>
<pb n="KR2m0053_WYG_253-20a"/>
　　人民廬舍多倒塌湮没宗徳為捐俸修築俱得完<lb/>
　　固在任九年興利除害勸課農桑省刑薄斂澹薄<lb/>
　　自甘民霑實恵四十四年丁母憂歸通邑如失怙<lb/>
　　恃勒像於石以誌去思焉<lb/>
　　　阿琳<lb/>
　　阿琳字玉山漢軍鑲藍旗人由廕生任部曹康熙<lb/>
　　四十年外補福建汀漳道副使漳俗苦奸民豪横<lb/>
　　琳執其尤黠者置之法餘則榜其過惡於門使知<lb/>
<pb n="KR2m0053_WYG_253-20b"/>
　　愧悔於是豪强斂戢修理學宫𨗳民嚮學歳饑出<lb/>
　　俸金為粥賑之民甚賴焉尋陞貴州按察使累官<lb/>
　　至太僕寺卿卒康熙六十一年閩人思之崇祀名<lb/>
　　宦祠<hi>以上五人並舊志所載</hi>
　<lb/>
　<lb/>
　<lb/>
欽定八旗通志卷二百三十九<lb/>
</p>
<p>
</p>
  </div>
</body>
</text>
</TEI>
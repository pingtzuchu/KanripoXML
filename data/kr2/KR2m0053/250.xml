<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_250-1a"/>
欽定四庫全書<lb/>
欽定八旗通志卷二百三十六<lb/>
　人物志一百十六<lb/>
　　循吏𫝊一<hi>漢軍鑲黄旗</hi>　<hi>漢軍正黄旗</hi>
　　<hi>謹案循吏列𫝊始於史記然名臣如鄭之國僑搘拄危疆扶持孱主内修政事外禦强鄰僅以循吏</hi>
　　<hi>目之無乃隘乎前後漢書所載州郡之長吏為多斯名實相符矣惟是是非厯义而論定恩讐未盡</hi>
<hi>特㫖好惡多私徳政去思諸碑朱足依據近    仆毁仰見</hi>
<hi>大公至墓誌墓表神道碑蔡邕稱平生所作惟郭有道    碑無愧色則其他有愧可知韓愈號剛正不阿劉</hi>
<pb n="KR2m0053_WYG_250-1b"/>
　　<hi>义乃譏其諛墓得金則不如愈者槩可想見其詞亦難為憑今於舊志所載仍列於𫝊其舊志所</hi>
　　<hi>未載者則惟以各省奏祀名宦者為據猶之節婦烈女以曾邀</hi>
<hi>旌表為斷云爾雖記載寥寥似乎掛漏然於春秋謹嚴    之㫖亦庶㡬乎不悖矣</hi>
　　漢軍鑲黄旗外任官<lb/>
　　　楊天祐<lb/>
　　楊天祐漢軍鑲黄旗人順治三年任直𨽻大名府<lb/>
　　開州知州愛民重士政簡刑清時值山東大寇丁<lb/>
　　鳴吾率賊萬餘自朝城攻開州由北門越城入直<lb/>
<pb n="KR2m0053_WYG_250-2a"/>
　　至州署天祐率家人奮勇禦之殱鳴吾兄子復射<lb/>
　　鳴吾中左脅賊潰鳴吾傷重道死大冦遂滅闔州<lb/>
　　咸獲生全州民感之崇祀名宦祠<lb/>
　　　董鳳舞<lb/>
　　董鳳舞漢軍鑲黄旗人順治五年任上杭縣知縣<lb/>
　　時地方初定人户流移田多荒蕪鳳舞招徕墾闢<lb/>
　　撫恤偹至適援剿潮漳之兵道經上杭往来絡繹<lb/>
　　供需百出鳳舞拮据措置不病民而供億無誤尋<lb/>
<pb n="KR2m0053_WYG_250-2b"/>
　　以積勞卒於官人思其徳祀本縣名宦祠<lb/>
　　　郎熙化<lb/>
　　郎熙化漢軍鑲黄旗人順治十六年任髙州府通<lb/>
　　判執法不撓凡地方賦役陋䂓悉申請革除其驕<lb/>
　　兵悍卒誣陷良民者即覈實按法民恃為長城云<lb/>
　　後崇祀髙州府學名宦祠<lb/>
　　<hi>謹案舊志載郎熙化同旗張可立先世居福建福清縣</hi>
　<hi>國初始入旗籍順治十二年乙未科成進士十七年亡  任四川劍州知州時土㓂初平學校廢弛百姓流</hi>
<pb n="KR2m0053_WYG_250-3a"/>
　　<hi>轉徙未盡復業可立涖官一以重士安民為務州人徳之亦崇祀名宦今通志之例凡已入旗籍之</hi>
　　<hi>人所生子孫乃入志其初由漢人入旗者雖孔有徳洪承疇之功亦不載入是以删去不列其名謹</hi>
　　<hi>附識於此</hi>
　　　金雲鳳<lb/>
　　金雲鳳漢軍鑲黄旗人康熙二年由筆帖式任荆<lb/>
　　州府通判值定西将軍圖海等征茅麓山流寇軍<lb/>
　　需浩繁西山險道輓運維艱家派一夫轉運多道<lb/>
　　斃者雲鳳設法轉輸詳請永免户夫之派民甚賴<lb/>
<pb n="KR2m0053_WYG_250-3b"/>
　　之在任察吏安民弭盗剔奸凡為民害者宻行諮<lb/>
　　訪悉治以法加意學宫分題校課多士咸振興焉<lb/>
　　九年陞浙江嚴州府同知累陞至霸昌道三十六<lb/>
　　年崇祀荆州名宦祠<lb/>
　　　于宗堯<lb/>
　　于宗堯漢軍鑲黄旗人康熙七年由廕生任常<lb/>
　　熟縣知縣時漕政積弊糧俱民運輙至破家宗堯創<lb/>
　　議詳定官收官兊民困得甦至今永賴其利其餘<lb/>
<pb n="KR2m0053_WYG_250-4a"/>
　　　美政尚多備載邑乗以積勞成疾十一年四月卒於<lb/>
　　　官邑人思其徳留𦵏於虞山之麓十八年崇祀名<lb/>
　　　宦祠<lb/>
　　　　趙良璧<lb/>
　　　趙良璧漢軍鑲黄旗人康熙八年由廕生任山西<lb/>
　　　徐溝縣知縣勤課農事見勤於田事者一一奨賞<lb/>
　　　間有怠惰者㣲懲之在任六載荒蕪盡闢勤宣<lb/>
聖諭每月朔望令鄉耆約長以次宣讀有未明晰者必親<lb/>
<pb n="KR2m0053_WYG_250-4b"/>
　　　為詳觧務使人人通曉催科有法民皆踴躍輸将<lb/>
　　　編審丁差加減必核實學宫傾圯捐資改建城樓<lb/>
　　　塌壊者重葺之挑濬城濠沿堤植栁千餘株城隍<lb/>
　　　廟火焚倡率士民重修徐溝乆不發科形家言宜於城<lb/>
　　　外巽地築一文峯力未及舉於去任後寄銀四百<lb/>
　　　兩令建文昌髙閣嗣是科甲有人士子尸祝焉在<lb/>
　　　任值天時亢旱聞太原縣晉祠鎮水母最靈距徐<lb/>
　　　溝四十餘里良璧露頂跣足徒步拜禱甘霖立沛<lb/>
<pb n="KR2m0053_WYG_250-5a"/>
　　革除舖户里民應承陋例詞訟不受錢不聴請託<lb/>
　　察胥役尤嚴差票莫敢需索紳衿士庶賢者奨之<lb/>
　　不肖者懲之先是徐溝黨棍竊盗日夜横行自良<lb/>
　　璧到任匪類潜踪募夫工食按季實發跕馬草豆<lb/>
　親自採買不私派里户善政甚多累陞至浙江布政<lb/>
　　使頗過於威稜然徐溝人徳之崇祀名宦祠<lb/>
　　　許宏勲<lb/>
　　許宏勲漢軍鑲黄旗人康熙十三年任浙江紹興<lb/>
<pb n="KR2m0053_WYG_250-5b"/>
　　府知府時逆藩耿精忠為亂蹂躪浙東是年十二<lb/>
　　月宏勲同恭将滿進貴敗賊於嵊縣之長嶺桂門<lb/>
　　山嶺等處殺賊兵一千七百餘人生擒偽軍師邱<lb/>
　　爾章偽将軍馬玉等十四人賊兵三百六十六名<lb/>
　　招撫偽總兵馬瑞之等下部議叙累陞至雲南按<lb/>
　　察使二十七年楚省兵變震驚逺近滇南奸民造<lb/>
　　言煽惑七月二十日營卒張麻子要結黨羽将為<lb/>
　　亂滇民貧而黠者多附之歃血誓盟期於是夜三<lb/>
<pb n="KR2m0053_WYG_250-6a"/>
　　鼓舉兵刼掠適居民張喬得其謀赴署告急宏勲<lb/>
　　立遣人宻捕謀首飛掲上官委員坐譙樓令止撃<lb/>
　　二鼓時逆黨方聚衆飲酒聴鼓聲而發捕者猝至<lb/>
　　首従皆就縳及旦究出渠魁立即正法脅従悉寛<lb/>
　　宥不動聲色變弭禍息兵民安堵比卒人咸思之<lb/>
　　公舉崇祀名宦祠同旗有盧燦者康熙十三年任<lb/>
　　浙江龍㳺縣知縣亦以值耿逆反叛浙中盗賊竊<lb/>
　　發燦𠞰捕兼施恩威并著邑内賴之二十年卒於<lb/>
<pb n="KR2m0053_WYG_250-6b"/>
　　官士民亦祀之名宦祠<lb/>
　　　王之佐<lb/>
　　王之佐號燮菴漢軍鑲黄旗人康熙十六年由監生<lb/>
　　任寧化縣知縣時耿逆初平海氛未靖徵求軍需<lb/>
　　日三四至之佐權宜變通得減其半二十年大剿<lb/>
　　海寇王師十萬駐漳州日餉千斛上㳺飛輓以次<lb/>
　　逓運寧化應派運夫五百名月一更代之佐念民疲<lb/>
　　役重力以免夫上請語特懇切督撫憐而許之時<lb/>
<pb n="KR2m0053_WYG_250-7a"/>
　　有奉<lb/>
欽差入閩閲查兵餉者頗作威福将入縣境之佐逺迎<lb/>
　　躬為導馬以縣署居之供具彌謹一宿即䕶導出<lb/>
　　境民間秋毫無擾㑹有黄機者乗甲寅三藩之變<lb/>
　　受吴三桂偽劄脅其鄉黨従逆楊地一鄉不従遂<lb/>
　　圍而屠之之佐請兵會𠞰時兵與海賊相持難以<lb/>
　　移師之佐情詞懇切督撫許調三鎮兵㑹剿又值<lb/>
　　同安告急檄調二鎮往援之佐力懇仍留三師言<lb/>
<pb n="KR2m0053_WYG_250-7b"/>
　　令當以官争去留不忍示弱以驕賊致民人糜爛<lb/>
　　聲淚交迸督撫覽其誠許之之佐遂部率兵躬為<lb/>
　　嚮導蹙賊壘分攻之賊盡棄其衆越贛石入江西<lb/>
　　投誠江西撫臣納之𤼵符䕶賊還寕化使招集舊<lb/>
　　部以成一旅之佐堅不奉<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>昌言於大吏曰普天<lb/>
　　王土非列國分疆之比閩賊即江賊也若閩賊入<lb/>
　　江即當宥死江賊入浙又應偷生王法将誰加乎<lb/>
　　如謂法外宥過以招不庭則自江納之即自江用<lb/>
<pb n="KR2m0053_WYG_250-8a"/>
　　之今名寄江籍而身返閩巢閩之文武何顔臨之<lb/>
　　乎大吏韙其言遂搗其巢穴設防兵洞口絶其歸<lb/>
　　路數十年逋誅獷族皆鳥獸散之佐戮力行間每<lb/>
　　領兵數千旦夕巡行營壘聫客師為指臂市井肅<lb/>
　　若無人後以勞得寒疾卒軍民震悼罷市巷哭者<lb/>
　　三日思之不忘崇祀本縣名宦祠<lb/>
　　　張聲逺<lb/>
　　張聲逺漢軍鑲黄旗人康熙二十年由監生任湖<lb/>
<pb n="KR2m0053_WYG_250-8b"/>
　　廣臨武縣知縣在任作士愛民廢墜修舉縣學宫<lb/>
　　燬於眀季康熙初年始建規模未偹聲逺加意振<lb/>
　　興凡兩廡櫺星門及名宦鄉賢祠宇師儒齋舍次<lb/>
　　第營構煥然維新均編徭役釐定里分丁糧均平<lb/>
　　時大兵猶進剿滇黔不無雜派聲逺嚴飭胥役不<lb/>
　　得擾累邑中大水㕓肆多漂沒聲逺步行慰撫按<lb/>
　　户捐資助民營葺縣治南十里向有兩石神像居<lb/>
　　民屠狗以祀供以銀花嵗無虚日聲逺命左右碎<lb/>
<pb n="KR2m0053_WYG_250-9a"/>
　　毁其像作磔狗石神文開示愚民載在邑志民思<lb/>
　　其徳崇祀名宦祠<lb/>
　　黄道行<lb/>
　　黄道行漢軍鑲黄旗人康熙二十四年分守福建<lb/>
　　延建邵道延郡水陸交衝舊有里役大為民累道<lb/>
　　行嚴行禁革郡中火親督員役撲滅之隨捐銀米<lb/>
　　按户撫䘏又時詣學宫進諸生講文藝反覆辨難<lb/>
　　優加禮異士風為之一振士民感徳祀之名宦祠<lb/>
<pb n="KR2m0053_WYG_250-9b"/>
　　　靳襄<lb/>
　　靳襄字天垣漢軍鑲黄旗人初任杭州府督糧通<lb/>
　　判剛方正直不畏强禦撫軍以駐防旗兵驕横題<lb/>
　　陞為理事同知旗軍多以債息折取民人子女襄<lb/>
　　悉為捐俸贖回俾室家完聚浙闈人文日盛號舍<lb/>
　　不足多編蓆補凑辦修貢院因為添設瓦號房千<lb/>
　　餘士子永賴焉其餘濟貧民掩遺骸禦火灾施丹<lb/>
　　藥闔郡感徳康熙二十八年陞南安府知府朔望<lb/>
<pb n="KR2m0053_WYG_250-10a"/>
　　　勤宣<lb/>
聖諭教訓民人作興學校設義學捐俸延師孤寒之士皆<lb/>
　　　得向學詳請増設科舉名數人文蔚起重修道源<lb/>
　　　書院及陽明書院春秋致祭不懈在任緝盗安民<lb/>
　　　革除火耗禁陋規免徭役嵗旱歩禱甘霖立沛捐<lb/>
　　　俸築城垣修横浦橋恵政甚多陞直𨽻天津塩法<lb/>
　　　道卒五十二年崇祀浙江杭州名宦祠<lb/>
　　　　靳治揚<lb/>
<pb n="KR2m0053_WYG_250-10b"/>
　　　靳治揚漢軍鑲黄旗人由筆帖式補用同知陞福<lb/>
　　　建漳州府知府康熙三十四年調臺灣府知府抵<lb/>
　　　任後蕩滌草冦招撫土畨詳免崩䧟田課尤雅意<lb/>
　　　作人捐貲修學舍番童有未知禮義者立社學延<lb/>
　　　師教之臺人崇祀名宦同旗有于有慶者康熙三<lb/>
　　　十五年由官生任四川江油縣知縣在任數載除<lb/>
　　　陋規薄耗羡邑人頌之亦祀名宦祠<lb/>
　　　　王光鼎<lb/>
<pb n="KR2m0053_WYG_250-11a"/>
　　王光鼎漢軍鑲黄旗人任嚴州府知府嚴郡灘髙<lb/>
　　水急津渡最險光鼎捐貲所在多設渡船遂無風<lb/>
　　濤之患行人利之郡有狐妖害民民来愬光鼎禱<lb/>
　　於城隍狐遂絶跡康熙三十六年嚴州旱米騰貴<lb/>
　　光鼎冐盛暑躬行祈禱復捐貲率其属逺糴平糶<lb/>
　　所全活甚衆既而旱甚不雨因自暴烈日中感疾<lb/>
　　不返署遂卒民皆奔哭易服持喪輟耕罷市者七<lb/>
　　日眀年七月公請於大吏奉其主入府縣二學名<lb/>
<pb n="KR2m0053_WYG_250-11b"/>
　　宦祠淳安遂安二學亦祀焉同旗有許國棠者康<lb/>
　　熙四十二年由筆帖式任四川綦江縣知縣撫字<lb/>
　　有方六載陞知冀州亦有政績入祀本州名宦祠<lb/>
　　　徐濬<lb/>
　　徐璿漢軍鑲黄旗人任廣東萬州知州萬處瓊郡<lb/>
　　海田多新墾者民多争競濬蒞任後首清地畆疆<lb/>
　　界以杜争端減免差徭除革濫派優禮士子折獄<lb/>
　　眀敏又捐修<lb/>
<pb n="KR2m0053_WYG_250-12a"/>
　文廟出穀賑濟饑民添設槗梁人無病涉清查保甲<lb/>
　　宵小潛踪弊革利興去任之後猶謳歌不忘康熙<lb/>
　　五十一年崇祀本州名宦祠<lb/>
　　　張綏逺<lb/>
　　張綏逺漢軍鑲黄旗人直𨽻慶雲縣殉難知縣必<lb/>
　　科孫也任廣西思恩府知府嚴絶苞苴遇詞訟虚<lb/>
　　公聴斷民不稱寃嵗荒捐俸賑濟地方疾疫施藥<lb/>
　　調治全活甚衆仕至陕西西寕道按察司副使崇<lb/>
<pb n="KR2m0053_WYG_250-12b"/>
　　祀廣西名宦祠<hi>以上十九人並舊志所載</hi>
　　漢軍正黄旗外任官<lb/>
　　　劉國寕<lb/>
　　劉國寕字漢章漢軍正黄旗人順治七年由恩廕<lb/>
　　生任黄岡縣知縣年甫二十莅任有神君之號徵<lb/>
　　收有法革除一切陋䂓邑為水陸衝衢長江上下<lb/>
　　兵艘差騎踵至國寕輙單騎親往迎送一無擾累<lb/>
　　邑多火灾預設救火具臨時身先往救去任後士<lb/>
<pb n="KR2m0053_WYG_250-13a"/>
　　民思其徳崇祀本縣名宦祠<lb/>
　　　陳邦寄<lb/>
　　陳邦寄漢軍正黄旗人順治八年以廕生授浙江<lb/>
　　石門縣知縣時邉圉未靖師旅往来邦寄善御卒<lb/>
　　伍道無譁兵有海寇鈎連嘯聚村落者邦寄謀勇<lb/>
　　過人随在撲滅民得安枕復以政暇課農桑理文<lb/>
　　教居三載以詿誤去人咸惜焉為立祠於南郊外<lb/>
　　肖像祀之祠圮復改建於新橋之側又崇祀名宦<lb/>
<pb n="KR2m0053_WYG_250-13b"/>
　　祠<lb/>
　　　趙民善<lb/>
　　趙民善漢軍正黄旗人順治十年由貢士任山東<lb/>
　　膠州知州值土賊蹂躪之後潔己愛民加意撫綏<lb/>
　　時以查海産滋累民善濟之以寛旱魃為虐誠禱<lb/>
　　致雨在任八年鞅掌盡瘁甫報陞湖廣衡州府知<lb/>
　　府旋卒於膠膠民思慕不忘崇祀名宦祠又建専<lb/>
　　祠於城隍廟祀之<lb/>
<pb n="KR2m0053_WYG_250-14a"/>
　　　金維藩<lb/>
　　金維藩漢軍正黄旗人順治十七年由廕生選授<lb/>
　　禮部筆帖式累遷至本部郎中康熙六年陞授浙<lb/>
　　江按察使在任潔己奉公愛民禮士尋告終養回<lb/>
　京十七年起補廣東廣南韶道二十五年授廣西按<lb/>
　　察使三十四年正月卒後浙人思其徳政五十二<lb/>
　　年公請崇祀名宦祠<lb/>
　　　吳毓珍<lb/>
<pb n="KR2m0053_WYG_250-14b"/>
　　吳毓珍漢軍正黄旗人順治十二年乙未科進士康熙十<lb/>
　　三年任武昌分守道陞湖廣按察使時逆藩吳三桂反叛<lb/>
　　人心驚惶毓珍多方安輯出示撫慰民心稍安俄蘄州兵<lb/>
　　變毓珍密訪報院擒獲渠魁安定餘卒又大兵進攻岳州毓<lb/>
　　珍督輸糧草供應無缺武昌奸棍多掠賣良家子女毓珍<lb/>
　　密訪嚴挐匪類潛踪又民間向有苛派運夫之累毓<lb/>
　　珍嚴飭各屬永行禁革捐俸修葺學宮敦崇文教楚人<lb/>
　　愛戴二十一年丁憂囘籍服闋補山東按察使卒<lb/>
<pb n="KR2m0053_WYG_250-15a"/>
　　於官崇祀湖廣名宦祠<lb/>
　　　張所志<lb/>
　　張所志漢軍正黄旗人由貢生累官監察御史順<lb/>
　　治十七年廵察四川伸寃理枉吏畏民懐康熙十<lb/>
　　二年出為山西糧驛道㢘介自持經管糧務禁絶<lb/>
　　陋規署布政司印務嚴革火耗飭各户自封投櫃<lb/>
　　勒石署前又禁差役擅騎驛馬及驛逓草料私派<lb/>
　　里民驛馬倒弊派民買補之弊夫馬工料按時給<lb/>
<pb n="KR2m0053_WYG_250-15b"/>
　　發無扣尅短少厰夫站馬足額捐俸設立義學令<lb/>
　　貧民子弟肄業季考月課甄别文藝監鄉試文武<lb/>
　　兩塲捐俸加給飯食毎冬春發米煮粥以濟饑民<lb/>
　　掩暴骸施醫藥嵗旱齋戒誠禱獲甘霖三日十九<lb/>
　　年陞福建按察使平反寃抑訟獄衰息尋署理廵<lb/>
　　撫事值海寇猖獗修理戰艦督運糧餉㑹同将軍<lb/>
　　提鎮䓁進𠞰寇息民安二十一年陞江西布政使<lb/>
　　留心政教凡有闗民社者無不舉行提調鄉試文<lb/>
<pb n="KR2m0053_WYG_250-16a"/>
　　武兩闈禁止派辦時三藩之亂初定㑹計月餉酌<lb/>
　　盈劑虚軍儲充裕而民不擾四川山西福建江西<lb/>
　　并崇祀名宦祠<lb/>
　　　夏瑋<lb/>
　　夏瑋漢軍正黄旗人康熙九年由廕生任江南和<lb/>
　　州知州清白自矢實心任事均賦役省詞訟剔除<lb/>
　　弊蠧嵗饑捐貲賑粥所全活甚多又修學宫輯志<lb/>
　　書文風日盛十九年陞任淮安府同知和州士民<lb/>
<pb n="KR2m0053_WYG_250-16b"/>
　　思其徳崇祀名宦祠<lb/>
　　　袁一相<lb/>
　　袁一相漢軍正黄旗人初任外吏累遷至浙江左<lb/>
　　布政使司布政使浙江州縣書吏與藩司書吏勾<lb/>
　　通解多投少擱批不即發事覺則州縣官并受其<lb/>
　　累一相立循環簿毎遇錢糧徴觧連前數彚書於<lb/>
　　批寓目瞭然上下侵蝕之弊遂除南米嵗入廣豐<lb/>
　　倉倉少不足貯則露積覆以葦多紅朽一相捐俸<lb/>
<pb n="KR2m0053_WYG_250-17a"/>
　　建倉六十餘所属吏請紀其事於石一相曰此藩<lb/>
　　司職耳不足錄也在任凡所區畫悉可經乆以疾<lb/>
　　暴卒人咸惜之事載浙江通志康熙十四年三月<lb/>
　　崇祀名宦祠<lb/>
　　　李國維<lb/>
　　李國維漢軍正黄旗人康熙十二年由舉人知河<lb/>
　　南鞏縣賑濟緝暴勤幹㢘明十三年官兵進剿逆<lb/>
　　藩吴三桂鞏當孔道拮据供應井井有法民皆安<lb/>
<pb n="KR2m0053_WYG_250-17b"/>
　　堵二十年陞雲南新樂州知州鞏人思其徳崇祀<lb/>
　　本縣名宦祠同旗有張國用者世居遼東廣寕順<lb/>
　　治五年貢士康熙十四年任河南浙川縣知縣循<lb/>
　　良正直勤於撫字亦㑹逆藩吴三桂之亂供應軍<lb/>
　　需不累百姓去任後士民感頌崇祀名宦祠<lb/>
　　　王進取<lb/>
　　王進取字簡修漢軍正黄旗人康熙十六年任尤<lb/>
　　溪縣知縣時耿逆初平瘡痍未起進取加意民瘼<lb/>
<pb n="KR2m0053_WYG_250-18a"/>
　　不事苛急嘗重建黌宫捐公廨地以廣學宫俾諸<lb/>
　　生肄業其中文教一新士民徳之崇祀名宦祠<lb/>
　　　王育賢<lb/>
　　王育賢漢軍正黄旗人康熙十七年任福建興泉<lb/>
　　道六月海寇圍泉州育賢治戰守具躬操畚鍤築<lb/>
　　垣與士卒登陴守禦不觧甲者四十餘日㑹援師<lb/>
　　至圍乃觧自臨閭巷撫慰民人以勞卒於官宦囊<lb/>
　　蕭然百姓醵錢為治棺殮携牲醴以祭者數千人<lb/>
<pb n="KR2m0053_WYG_250-18b"/>
　　比喪還京哭送三十餘里設木主於崇陽樓祀之<lb/>
　　　何錫爵<lb/>
　　何錫爵號澹園漢軍正黄旗人初随父天佑判荆<lb/>
　　州府兩攝縣事多所勸助父卒於官有應取七百<lb/>
　　餘金郡守命吏致之錫爵却之曰先父居官㢘直<lb/>
　　吾不敢負且新令逺来貧乏恐累百姓故留為若<lb/>
　　助耳郡守歎服康熙十八年由監生選陕西寳鷄<lb/>
　　縣知縣是時<lb/>
<pb n="KR2m0053_WYG_250-19a"/>
　　王師駐扎城外差務殷繁錫爵年甫弱冠内撫百姓<lb/>
　　　外應軍需兵民相安著有聲績旋丁母憂離任服<lb/>
　　　闋補雲南定邊縣知縣攝定逺事催科不擾摘奸<lb/>
　　　如神吏畏民服稱為包何二十九年推陞河南鄭<lb/>
　　　州知州鄭當孔道素稱難治錫爵下車後杜苞苴<lb/>
　　　雪沉獄除苛政興立學校循行阡陌在任五載時<lb/>
　　　和年豐有蝗不入境之異士民感恱為立生祠於<lb/>
　　　子産祠之南顔其額曰遺愛同流撫臣亷得其實<lb/>
<pb n="KR2m0053_WYG_250-19b"/>
　　　卓異為河南第一陞南陽府同知尋䕶府篆先是<lb/>
　　　秦省饑民有来就食者㡬千人屬官以疫癘為憂<lb/>
　　　錫爵諭之曰秦豫莫非王土子民不可歧視因分<lb/>
　　　部安輯首倡捐賑逾年始為資送回籍全活甚衆<lb/>
　　　三十九年陜西平涼府知府缺出<lb/>
　　廷舉賢吏錫爵名在首列即奉<lb/>
㫖擢用即扺任見兵燹之後一望荒蕪民不堪命慨然捐<lb/>
　　　給老弱粟布加意撫綏至今猶家祝焉後丁生<lb/>
<pb n="KR2m0053_WYG_250-20a"/>
　　母憂起補雲南順寕府知府未及抵任而卒比櫬<lb/>
　　旋都道經鄭州士民擕牲醴迎祭者不絶於路哭<lb/>
　　聲振林谷扶送五十餘里復請崇祀本州名宦祠<lb/>
　　　馬世英<lb/>
　　馬世英漢軍正黄旗人康熙二十二年由廕生任<lb/>
　　河南睢州知州勤於吏治士恱民安二十四年霪<lb/>
　　雨六十餘日平地水深數尺浸漫入城老㓜悲號<lb/>
　　世英親募夫囊土計土給值晝夜拮据壅塞城墉<lb/>
<pb n="KR2m0053_WYG_250-20b"/>
　　廬舍俱得保全州民為勒石以誌功徳尋内陞本<lb/>
　　旗佐領離任之日士民相送者不絶於途崇祀名<lb/>
　　宦祠<lb/>
　　　李興祖<lb/>
　　李興祖漢軍正黄旗人副都統宜哈納之子湖廣<lb/>
　　總督輝祖之弟也由廕生補翰林院筆帖式改督<lb/>
　　捕侍郎衙門筆帖式又改都察院筆帖式外轉直<lb/>
　　𨽻河間府慶雲縣知縣康熙二十四年陞山東兖<lb/>
<pb n="KR2m0053_WYG_250-21a"/>
　　　州府捕盗同知時初設捕盗衙門駐劄郯城縣郯<lb/>
　　　城界山東江南兩省扼要之地東近磨山西鄰黒<lb/>
　　　陵澗南迤羽山北倚蒼山皆羣盗窩巢<lb/>
　　國初羽山土寇李二和尚尤為渠魁肆行擄掠沂城<lb/>
　　　郯城官兵往捕輙匿海濵及沿海捕緝又奔沂郯<lb/>
　　　所出歿之處距四属俱百里而遥康熙十八九年<lb/>
　　　間四州縣彚詳通報始發漕標大兵圍剿於黒陡<lb/>
　　　澗李二和尚身死所遺餘孽日乆尚未盡殄曉散<lb/>
<pb n="KR2m0053_WYG_250-21b"/>
　　　夜聚擾害地方至是興祖蒞任即布令曉諭居民<lb/>
　　　有能擒一賊及指賊所居者有賞其所獲賊果能<lb/>
　　　自新即令招撫免罪不一年間餘黨盡除三年内<lb/>
　　　多方巡察防範甚嚴凡遇竊盗搶奪拐逃等情随<lb/>
　　　到随審恩威并濟兩省所属人民悉遵化導姦宄<lb/>
　　　衰息復捐俸修葺學宫朔望躬宣<lb/>
聖諭諄切教訓禮讓之風日起署沂州印務一載清㢘恵<lb/>
　　　愛咸頌仁眀俸滿陞直𨽻河間府知府累陞江西<lb/>
<pb n="KR2m0053_WYG_250-22a"/>
　　布政使順天府丞卒兖州人思其徳崇祀名宦祠<lb/>
　　　王育良<lb/>
　　王育良漢軍正黄旗人康熙二十九年由例監生<lb/>
　　授山東東阿縣知縣在任善政有三一曰改單頭<lb/>
　　徵糧時設立滚單之法一社共若干村一村共若<lb/>
　　干户輪流滚催不事敲朴追呼民皆依限完納一<lb/>
　　曰淺閘夫往時夫役工食不足簽派里民育良詳<lb/>
　　請河撫兩院不論紳士百姓照地徵錢官覓夫役<lb/>
<pb n="KR2m0053_WYG_250-22b"/>
　　附近州縣俱照此例行焉一曰飛車凡往来差使<lb/>
　　装載行李多派民出車應辦稍遲即加譴責胥吏<lb/>
　　縁是乾沒為奸育良自修官車用驛遞夫馬民無<lb/>
　　所擾此三事迄今遵為定例邑人徳之崇祀名宦<lb/>
　　祠<lb/>
　　　王維翰<lb/>
　　王維翰漢軍正黄旗人康熙三十一年由監生陞<lb/>
　　任江西臨川縣知縣政簡刑清催科有法課試生<lb/>
<pb n="KR2m0053_WYG_250-23a"/>
　　　童必公必明聴斷訟獄不狥情靣屏絶饋遺加意<lb/>
　　　愛民四十五年陞河南睢州知州政聲視臨川益<lb/>
　　　著值州有水灾施衣施粥復捐穀賑濟貧民不使<lb/>
　　　流離失所五十五年丁憂離任睢民感頌為建生<lb/>
　　　祠於州東至今里老猶稱道不置<lb/>
　　　　馬雲従<lb/>
　　　馬雲従漢軍正黄旗人康熙三十四年任四川達<lb/>
　　　州知州己夘秋澇民食維艱雲従多方告糴境内<lb/>
<pb n="KR2m0053_WYG_250-23b"/>
　　　賴以全活邑民至今感頌崇祀本州名宦祠<lb/>
　　　　李清鎧<lb/>
　　　李清鎧漢軍正黄旗人康熙三十六年由官監生<lb/>
　　　知山西太平縣蒞任六年每逢朔望敬宣<lb/>
聖諭睱則履畝勸農大修學宫創建兩廡設義學教士敦<lb/>
　　　詩禮裁革火耗勸民輸将聫保甲修城垣盗賊潜<lb/>
　　　踪士民思其徳五十六年崇祀名宦祠<lb/>
　　　　王敏政<lb/>
<pb n="KR2m0053_WYG_250-24a"/>
　　王敏政字九經漢軍正黄旗人由監察御史外轉<lb/>
　　分巡福建興泉道按察司副使康熙四十三年改蒞<lb/>
　　臺灣仁厚不苛尤加恵畨民凡通事社商之朘削<lb/>
　　及畨車之濫派者咸革除之畨民感恱秩滿陞任<lb/>
　　廣東雷瓊道布政司㕘政尋病卒閩人思其徳<lb/>
　　建専祠祀之并祀名宦祠<lb/>
　　　王授位<lb/>
　　王授位漢軍正黄旗人康熙四十三年由監生任<lb/>
<pb n="KR2m0053_WYG_250-24b"/>
　　龍門縣知縣甫到任見學宫傾頺捐俸創建設立<lb/>
　　義學延師教士縣被大水多方賑恤淹塌房屋者<lb/>
　　給穀淹死者給棺灾民賴以安全防禦盗賊嚴飭<lb/>
　　鄉丁隄防隘口催科撫字革除陋例息訟寕民善<lb/>
　　績甚多後陞福建邵武府同知五十九年崇祀龍<lb/>
　　門縣名宦祠<lb/>
　　　周元文<lb/>
　　周元文字洛書漢軍正黄旗人康熙四十六年由<lb/>
<pb n="KR2m0053_WYG_250-25a"/>
　　福建延平府知府調補臺灣府居官㢘正奸胥猾<lb/>
　　吏畏若神眀置義學田以贍寒士按月課試悉心<lb/>
　　鼔舞嵗荒詳請題免租課十之三定斗斛革火耗<lb/>
　　一切措置悉本實心臺灣民至今猶思其徳崇祀<lb/>
　　本府名宦祠<lb/>
　　　吴存義<lb/>
　　吴存義漢軍正黄旗人任髙州府糧捕通判<hi>案存義授</hi>
　　<hi>官年月舊志未載</hi>天性篤孝蒞任五載氷清自持日用器<lb/>
<pb n="KR2m0053_WYG_250-25b"/>
　　物及修葺衙宇悉皆自辦不損民間絲毫巡察有<lb/>
　　方萑苻遁跡革火耗減差徭政簡刑清愛民禮士<lb/>
　　署事各州縣所至皆著循績殁後士民痛悼如失<lb/>
　　怙恃康熙五十五年崇祀高州府名宦祠<lb/>
　　　張宏猷<lb/>
　　張宏猷漢軍正黄旗人<lb/>
　國初任長沙府知府時軍務旁午一切簿書手自裁<lb/>
　　决不假他人御下以嚴治民以恵尤加意學校待<lb/>
<pb n="KR2m0053_WYG_250-26a"/>
　　士以禮有貧乏者嵗時賙之後擢廣西副使道崇<lb/>
　　祀長沙名宦同旗有李錦者任江南寕國縣知縣<lb/>
　　清<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>介節保障巖邑士民懐之亦祀本縣名宦祠<lb/>
　　　趙金章<lb/>
　　趙金章漢軍正黄旗人由監生任廣西昭平縣知<lb/>
　　縣甫下車即重建學宫設義學訓廸士子捐貲偹<lb/>
　　牛種開墾荒田民安耕鑿又設義塜掩埋露骨邑<lb/>
　　民頌焉後祀本縣名宦祠<hi>以上二十六人並舊志所載</hi>
<pb n="KR2m0053_WYG_250-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定八旗通志卷二百三十六<lb/>
</p>
<p>
</p>
  </div>
</body>
</text>
</TEI>
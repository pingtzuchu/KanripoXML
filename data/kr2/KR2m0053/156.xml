<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_156-1a"/>
欽定四庫全書<lb/>
欽定八旗通志卷一百四十二<lb/>
　人物志二十二<lb/>
　　大臣傳八<hi>滿洲鑲黄旗八偉𫝊清  補熙  完顔</hi>　<hi>保祝/</hi>　<hi>髙斌</hi>
　　　傅清<hi>子明仁</hi>
　　傅清滿洲鑲黄旗人追贈一等公李榮保之次子<lb/>
　　雍正元年由閒散授藍翎侍衛五年授三等侍衛<lb/>
　　十二年授雲麾使乾隆元年晉鑾儀使二年六月<lb/>
<pb n="KR2m0053_WYG_156-1b"/>
　　晉正黄旗滿洲副都統五年授天津總兵九年駐<lb/>
　　蔵副都統索拜期滿<lb/>
命傅清以副都統往代十年疏言駐蔵章京筆帖式向<lb/>
　　照哈宻等處例三年錯綜換班派唐古特巴塘裏<lb/>
　　塘等兵䕶送查唐古特兵沿途不無竊掠請嗣後<lb/>
　　駐蔵大臣率章京等赴蔵舊駐官員帶兵同回不<lb/>
　　另䕶送蔵地不比内地事随到随辦交代後可查<lb/>
　　照無庸錯綜更換下軍機大臣議從之十一年疏<lb/>
<pb n="KR2m0053_WYG_156-2a"/>
　　言西蔵處邉末畨蠻錯處西北界準噶爾北通青<lb/>
　　海為四川西南外郛打箭爐之門户是以<lb/>
特派大臣並文武各員駐兵彈壓自雍正十二年設立<lb/>
　　塘汛不特以𫝊送公文且聨絡聲勢法本周詳上<lb/>
　　年副都統索拜議改畨塘以免糜費乃撤站未㡬<lb/>
　　搶刦纍纍而裏塘一帶夾壩更甚於昔又準噶爾<lb/>
　　不惜重費赴蔵熬茶或萌覬覦意况畨塘初設逓<lb/>
　　送即不妥協倘因循久遇𦂳要事難保無悞請自<lb/>
<pb n="KR2m0053_WYG_156-2b"/>
　　蔵至爐沿途塘汛官兵仍舊苐酌衝僻逺近布置<lb/>
　　總在一千兵數内軍機大臣議如所請行先是西<lb/>
　　蔵郡王頗羅鼐子二長珠爾黙特䇿布登次珠爾<lb/>
　　黙特那木扎勒<lb/>
上奬頗羅鼐勞績令自保一子襲爵頗羅鼐以珠爾黙<lb/>
　　特那木扎勒奏封長子十二年三月頗羅鼐卒<lb/>
命珠爾黙特那木扎勒襲郡王<lb/>
諭曰西蔵地方關係甚要頗羅鼐經事練達下人信服<lb/>
<pb n="KR2m0053_WYG_156-3a"/>
　伊亦能奮勉効力今已身故雖命伊子珠爾黙特那<lb/>
　木扎勒襲封總辦蔵衛事務而蔵地素屬多事衆心<lb/>
　不一珠爾黙特那木扎勒又年㓜未必即能收服衆心<lb/>
　頗羅鼐在時凡事由伊主張不過商同傅清斟酌辦<lb/>
　理今非頗羅鼐時可比着𫝊諭𫝊清逐處留心訪查<lb/>
　如有珠爾黙特那木扎勒意見不到之處即行指示<lb/>
　惟期地方安静不生事端今嵗準噶爾又往熬茶當<lb/>
　留心防範此際衆人意見情形及珠爾黙特那木扎<lb/>
<pb n="KR2m0053_WYG_156-3b"/>
　勒襲爵辦事後各處人心輸服與否俱一一體訪具<lb/>
　摺奏聞倘有一二滋事之人即酌量辦理以示警戒<lb/>
　　四月奏言阿里克地方向係頗羅鼐長子公珠爾黙<lb/>
　　特策布登駐守嗣因足疾回蔵兹頗羅鼐故阿里<lb/>
　　克𦂳要伊病亦全愈臣令仍往駐騰格里諾爾喀<lb/>
　　喇烏蘇等處向係珠爾黙特那木扎勒於夏季領<lb/>
　　兵駐防今伊留蔵辦事臣令派親信宰桑先期往<lb/>
　　駐再自阿哈雅克起至阿里克每卡増兵三十巡<lb/>
<pb n="KR2m0053_WYG_156-4a"/>
　　防疏下軍機大臣議行六月奏言準噶爾夷使進<lb/>
　　蔵熬茶各隘應増兵防範阿哈雅克騰格里諾爾<lb/>
　　一路派兵六千交該管宰桑等駐守另派噶卜倫<lb/>
　　策凌旺扎勒等帶兵三百由喀喇烏蘇䕶夷使進<lb/>
　　蔵珠爾黙特策布登帶兵五千防守阿里克又派<lb/>
　　兵四千於工布達克布及蔵内防偹再準噶爾入<lb/>
　　蔵之徑有五各派兵百設卡偵探又歸併蔵内之<lb/>
　　那克素三十九部落畨衆俱係叛賊羅卜蔵丹津<lb/>
<pb n="KR2m0053_WYG_156-4b"/>
　　舊屬夷使到時難保必無生事令移収别處至準<lb/>
　　噶爾人等赴各寺廟熬茶時仍派兵約束并宻飭<lb/>
　　知各寺廟喇嘛疏入<lb/>
詔軍機大臣議奏尋議調兵太多不但勞費恐伊等聞<lb/>
　　而生懼應令酌調數千於𦂳要處嚴防毋涉張皇<lb/>
　　與珠爾黙特那木扎勒酌辦餘如所奏行十三年<lb/>
　　二月<lb/>
命俟準噶爾熬茶事竣馳驛来京四月補天津總兵九<lb/>
<pb n="KR2m0053_WYG_156-5a"/>
　　月授古北口提督十四年二月調固原提督十月<lb/>
　　駐蔵副都統紀山奏珠爾黙特那木扎勒性情乖<lb/>
　　張與達賴喇嘛隙請將達賴喇嘛移駐泰寧<lb/>
上訓飭之<lb/>
諭曰從前蔵地常派大臣二員駐劄辦事後乃裁去一<lb/>
　員朕思蔵地闗係𦂳要彼處應辦事件有二人相商<lb/>
　較為有益且換班先後更替有一舊人尤覺妥當傅<lb/>
　清曽經駐蔵彼處事體諒屬稔知着賞給都統銜即<lb/>
<pb n="KR2m0053_WYG_156-5b"/>
　由固原馳驛赴蔵十二月紀山復奏珠爾黙特那木<lb/>
　　扎勒告其兄珠爾黙特策布登聚兵攻取果弼奈<lb/>
　　事<lb/>
諭曰現在既有珠爾黙特策布登起兵之信可速寄信<lb/>
　傅清蔵地闗係甚要事之真偽今雖不能即定然不<lb/>
　可不為留意珠爾黙特那木扎勒年㓜燥急性好生<lb/>
　事外貌雖依紀山教導其實紀山轉被欺䝉亦未可<lb/>
　知使伊本無生事之心伊兄實欲進兵来蔵是特其<lb/>
<pb n="KR2m0053_WYG_156-6a"/>
　兄弟間互相侵犯辦理尚易若伊兄並無此事而伊<lb/>
　造言誣搆藉端生事則伊即係不可存留之人速宜<lb/>
　辦理然土伯特人賦性狡詐或因珠爾黙特那木扎<lb/>
　勒嚴刻屬下乘伊兄弟不和從中離間更未可定此<lb/>
　事傅清務須沿途留心細訪倘珠爾黙特那木扎勒<lb/>
　不願派大臣駐蔵藉端設計以陷紀山㫁不可忽畧<lb/>
　以致堕其術中如有見聞即行具奏尋<lb/>
命侍郎拉布敦往代紀山傅清途中覆奏言珠爾黙特<lb/>
<pb n="KR2m0053_WYG_156-6b"/>
　　策布登搆兵事恐未確或係珠爾黙特那木扎勒<lb/>
　　謀據兄地揑詞起兵端臣至蔵察看情形即將珠<lb/>
　　爾黙特那木扎勒辦理得<lb/>
㫖珠爾黙特那木扎勒乖戾詭譎留之終必生事或乘<lb/>
　伊與兄搆兵令四川總督策楞等帶兵以助戰為名<lb/>
　相機擒戮或俟明年章嘉呼圖克圖赴蔵熬茶遣川<lb/>
　督帶兵䕶送至彼伺間殱除二者孰為利便傅清至<lb/>
　蔵可察看情形熟籌具奏十五年五月傅清既抵蔵<lb/>
<pb n="KR2m0053_WYG_156-7a"/>
　　偕拉布敦奏言珠爾黙特䇿布登暴死珠爾黙特<lb/>
　　那木扎勒擅調兵運礟赴薩海<lb/>
諭曰此時惟應静以鎮之待其自起自止在我原無治<lb/>
　罪之心則伊亦不生猜疑之念勿因急欲解其疑心<lb/>
　轉生一畨忙亂俟其回蔵後將如何舉動之處再行<lb/>
　奏聞九月疏劾珠爾黙特那木扎勒往後蔵時誣搆<lb/>
　　噶卜倫第巴布隆贊等抄没其産給所親愛又逐<lb/>
　　珠爾黙特䇿布登之子珠爾黙特旺扎勒戮辱頗<lb/>
<pb n="KR2m0053_WYG_156-7b"/>
　　羅鼐舊人殆盡現帶兵二千餘在距前蔵三百餘<lb/>
　　里之達术地方駐牧<lb/>
諭曰此皆珠爾黙特那木扎勒乖張悖戾但道途遼逺<lb/>
　可暫聴之十月復奏珠爾黙特那木扎勒叛跡漸著<lb/>
　　宜相機擒治<lb/>
上命副都統班第赴蔵並<lb/>
宻諭總督策楞等備兵援𠞰時珠爾黙特那木扎勒隂<lb/>
　　通準噶爾絶我郵置軍書不達者旬日傅清與拉<lb/>
<pb n="KR2m0053_WYG_156-8a"/>
　　布敦决計先翦除是月十三日召珠爾黙特那木<lb/>
　　扎勒至通司岡公署登樓數其罪誅之逆黨羅卜<lb/>
　　蔵扎什等糾衆圍樓縱火施鎗砲達賴喇嘛遣救<lb/>
　　不得入傅清被創自盡拉布敦亦遇害十一月策<lb/>
　　楞馳疏<lb/>
聞<lb/>
諭曰駐蔵都統傅清左都御史拉布敦前因珠爾黙特<lb/>
　那木扎勒潛謀不軌情跡顯著奏請相機翦除朕以<lb/>
<pb n="KR2m0053_WYG_156-8b"/>
　伊等孤懸蔵地未可輕舉曽令俟班第到彼察看情<lb/>
　形降㫖辦理乃伊等未及奉到諭㫖以機有可乘遂<lb/>
　爾便宜行事逆渠已經授首而傅清拉布敦旋為逆<lb/>
　黨所害為國捐軀深用憫惜又<lb/>
諭曰從前西蔵郡王頗羅鼐實心恭順且料理蔵中事<lb/>
　務一切安帖後因年力就邁朕念及將来詢伊二子<lb/>
　之中孰堪為嗣據伊奏稱長子人輭弱又已出家次<lb/>
　子珠爾黙特那木扎勒人尚强幹能勝彈壓因是令<lb/>
<pb n="KR2m0053_WYG_156-9a"/>
　其承襲迨伊奏事一二次以後朕於其詞意之間即<lb/>
　知其非伊父居心可比日後必生事端屢諭駐蔵大<lb/>
　臣留心體察嗣伊摺奏請撤駐蔵官兵朕以兵數原<lb/>
　屬無多若不准其所請轉啟伊疑忌之心是以即依<lb/>
　所請行著紀山前往駐劄詎紀山與之設誓和好即<lb/>
　奏事嘗與同列銜名朕深責其非體是紀山不但不<lb/>
　能懾服其心更已墮其術中矣𫝊清前經駐蔵為伊<lb/>
　等所敬服遂令前往更換且慮其勢孤益以拉布敦<lb/>
<pb n="KR2m0053_WYG_156-9b"/>
　協同駐蔵乃珠爾黙特那木扎勒心益狡悖將伊長<lb/>
　兄珠爾黙特策布登圖害反以伊兄叛逆誣奏又伊<lb/>
　與達賴喇嘛素有讐釁既戕其兄遂欲計害蔵中不<lb/>
　順伊之班第等其勢將延及達賴喇嘛獨據其地雄<lb/>
　長一方近遂將塘汛文書禁絶不通悖逆情形漸益<lb/>
　昭著傅清拉布敦深知奸計摺請便宜從事以絶後<lb/>
　患於今年十月初八日奏到朕以僅二大臣孤懸絶<lb/>
　域未可輕舉即使便宜辦理亦於國體有闗且非萬<lb/>
<pb n="KR2m0053_WYG_156-10a"/>
　全之道批令俟班第更換拉布敦到蔵日㑹同達賴<lb/>
　喇嘛及蔵中大格隆等明正其罪以申國法庶協天<lb/>
　朝體制乃傅清等未及接到諭㫖即於十月十三日<lb/>
　𫝊珠爾黙特那木扎勒到通司岡加以誅戮而傅清<lb/>
　拉布敦旋為伊屬下羅卜蔵扎什所害總督策楞奏<lb/>
　到朕深為憫惻不覺涕零因思傅清拉布敦若静候<lb/>
　諭㫖遵行或不至是但珠爾黙特那木扎勒反形已<lb/>
　露倘不先加誅戮傅清等亦必遭其荼毒則傅清拉<lb/>
<pb n="KR2m0053_WYG_156-10b"/>
　布敦之先㡬籌畫殱厥渠魁實屬可嘉非如霍光之<lb/>
　誘致樓蘭而斬之也夫臨陣捐軀雖奮不顧身然尚<lb/>
　廹以勢所不得不然如傅清拉布敦揆㡬審勢决計<lb/>
　定謀其心較苦而其功為尤大以如此實心為國之<lb/>
　大臣不保其令終安得不倍加軫悼耶傅清拉布敦<lb/>
　着加恩追贈為一等伯着入賢良祠昭忠祠春秋致<lb/>
　祭傅清並入伊家祠從祀伊等子孫給與一等子爵<lb/>
　世襲㒺替以示朕褒忠録庸之至意並將伊二人為<lb/>
<pb n="KR2m0053_WYG_156-11a"/>
　國捐軀之大節明白宣示使天下共知其不得已之<lb/>
　苦心否則好事喜功者將借此二人為口實而事外<lb/>
　無知之人又有議其擅開邉釁而仍邀國家如此厚<lb/>
　恩者朕豈肯令是非倒置若此㢤十六年四月<lb/>
命立祠通司岡柩至京<lb/>
上親臨奠醊<lb/>
賞治喪銀萬兩仍<lb/>
賜祭𦵏如例諡襄烈<lb/>
<pb n="KR2m0053_WYG_156-11b"/>
御製詩紀其事曰衛蔵西南夷極邊入我王化百餘年<lb/>
　始猶羈縻後執賮置兵為守防呼韓䝉古習俗尚黄<lb/>
　教得失視此為轉旋其何小醜背厚澤夜郎自大輕<lb/>
　王臣託詞承平勞物力示之大信休兵屯戕兄虐下<lb/>
　遂無忌更與外賊為牽援血人於牙攫財賄中梗驛<lb/>
　路軍書𫝊惟時奉命監彼土曰傅清暨拉布敦目覩<lb/>
　逆勢日猖獗炎炎不息將燎原戰守不可兵力弱官<lb/>
　軍萬里阻蜀門國事為重餘度外二人同心利斷金<lb/>
<pb n="KR2m0053_WYG_156-12a"/>
　知無一生有九死但期濟事酬深恩珠爾黙特那木<lb/>
　扎汝来示汝大義存天無二日爾二日爾忘爾父叨<lb/>
　藩翰兇渠稔禍力已張藐視二人何有焉籠中之鳥<lb/>
　砧上魚西蔵指日據有全挺身来見忽疑慮潜呼羣<lb/>
　醜施戈鋋傅卿直前扼其臂逆王命者誅無延拉卿<lb/>
　㧞刀剚其脰罪在魁首無牽連羅蔵扎什其羽翼走<lb/>
　險呌詉豕突然桀犬吠堯各為主蜂屯蟻聚来獽狿<lb/>
　吁嘻二臣力不逮如歸視死雙捐軀小魁烏合旋就<lb/>
<pb n="KR2m0053_WYG_156-12b"/>
　縛駢首就戮長竿懸逆誅順撫妖氛靖衛蔵萬衆如<lb/>
　一言忠臣報主有如此智勇兼濟誠通天昔每椎心<lb/>
　今吐氣如披雲霧瞻蒼旻不勞一旅翦渠㓂豈止萬<lb/>
　命免沉淪尸祝社祭衆夙志䖍伸絶域千秋𫝊靈輿<lb/>
　肅肅歸故里建祠臨奠恩頻宣錫爵賜封延後世志<lb/>
　予哀悼旌勲賢雙忠之氣浩千古雙忠之力敵萬軍<lb/>
　罵賊有似奮常山誘致大異斬樓蘭雙忠蹟畧𫝊斯<lb/>
　篇他年以待信史編又<lb/>
<pb n="KR2m0053_WYG_156-13a"/>
諭曰前駐蔵都統𫝊清左都御史拉布敦因珠爾黙特<lb/>
　那木扎勒逆謀顯著先事翦除奮不顧身忠誠卓越<lb/>
　俱已加恩贈卹入祀賢良祠昭忠祠傅清並入伊家<lb/>
　祠從祀不知者或訾二人冒險邀功且議朕為酬庸<lb/>
　過厚也今據駐蔵策楞班第等奏珠爾黙特那木扎<lb/>
　勒自立名號潜遣其心腹堅㕘扎錫等通欵準噶爾<lb/>
　稱策旺多爾濟那木扎勒為汗且求其發兵至拉達<lb/>
　克地方以為聲援幸值準夷内潰所遣使人回蔵被<lb/>
<pb n="KR2m0053_WYG_156-13b"/>
　獲得其逆書并餽獻諸物是其隂蓄異志勾結準夷<lb/>
　罪不容誅設非二臣協力同心决計先辦則其貽害<lb/>
　蔵地將不可言是二臣之心甚苦而有功於國家甚<lb/>
　大特建雙忠祠合祀二人春秋致祭丕昭勸忠令典<lb/>
　傅清既有専祠著不必從祀家廟傅清子明仁初襲<lb/>
　　一等子爵授三等侍衛乾隆二十五年同額爾登<lb/>
　　額齎<lb/>
勅赴巴達克山宣諭<lb/>
<pb n="KR2m0053_WYG_156-14a"/>
威徳三十六年四月赴金川軍營十二月大軍攻巴朗<lb/>
　　拉賊卡明仁偕侍衛新達蘇等於兩碉間施礮擊<lb/>
　　賊三十七年三月攻資哩北山賊乘雪夜逃明仁<lb/>
　　偕侍衛喬蘇爾等分路追之賊泅遁阿喀木雅寨<lb/>
　　我軍以礮環攻賊復竄明仁追擊之五月攻資哩<lb/>
　　南山明仁偕侍衛賡音素等督鑄礮有功七月賊<lb/>
　　三百餘犯明仁所守木卡擊敗之九月提督董天<lb/>
　　弼由納雲達進兵<lb/>
<pb n="KR2m0053_WYG_156-14b"/>
命明仁偕翼長富瑚等往助之尋自咱瑪山梁踰穆陽<lb/>
　　岡分攻木了山梁克石卡三十餘大卡木城三斬<lb/>
　　賊百餘<lb/>
諭部議叙十一月授二等侍衛十二月西南兩路大軍<lb/>
　　合進明仁充領隊侍衛尋随將軍温福攻克布朗<lb/>
　　郭宗擢頭等侍衛三十九年三月大軍攻凱立葉<lb/>
　　明仁偕侍衛彰靄擊第二峯賊卡五月進攻羅博<lb/>
　　瓦山岡下木城石碉賊從箐内拒敵擊敗之四十<lb/>
<pb n="KR2m0053_WYG_156-15a"/>
　　年五月<lb/>
諭曰明仁在阿桂隊内於本年正月攻取康薩爾山梁<lb/>
　等處随衆帶兵乃此後打仗並無伊名着阿桂查明<lb/>
　據實覆奏尋以明仁患病未愈奏<lb/>
諭曰明仁在彼無用着来京明仁懇留軍營自効將軍<lb/>
　　阿桂代奏奉<lb/>
㫖聽其自留看如何効力九月卒於軍營<lb/>
諭曰據阿桂奏明仁自到軍營以来帶兵打仗頗屬奮<lb/>
<pb n="KR2m0053_WYG_156-15b"/>
　勉近雖抱病尚力疾行走兹因病身故等語覽奏深<lb/>
　為憫惻着賞給副都統銜並着該部即照贈銜議卹<lb/>
　所有子爵即着伊子寳綸承襲尋<lb/>
賜祭𦵏如例<lb/>
　　　保祝<lb/>
　　保祝滿洲鑲黄旗人姓富察領侍衛内大臣馬武<lb/>
　　子雍正元年三月以監生授三等侍衛四年三月<lb/>
　　在<lb/>
<pb n="KR2m0053_WYG_156-16a"/>
　　乾清門行走五年四月襲佐領世職九年十一月擢<lb/>
御前侍衛十二年十二月襲三等輕車都尉十三年十一<lb/>
　　　月授正紅旗漢軍副都統乾隆元年調正黄旗滿<lb/>
　　　洲副都統二年三月赴西寧辦事閏九月疏言多<lb/>
　　　倫尼托克安圖等七族及因察族哈爾受族遣人<lb/>
　　　赴西寧交馬價銀並帶貿易之貨行至茶户遇郭<lb/>
　　　洛克格爾側等賊畨掠去銀貨并傷從人今多倫<lb/>
　　　尼托克安圖等族願將掠去馬價即行補交因察<lb/>
<pb n="KR2m0053_WYG_156-16b"/>
　　　族亦随後補解臣查郭洛克格爾側畨族係四川<lb/>
　　　松潘鎮所轄已咨川督飭緝究擬至多倫尼托克<lb/>
　　　安圖等族係新附畨民中途被刼随即補交其向<lb/>
　　　化輸誠洵属可嘉請將該畨今年應貢馬價仰邀<lb/>
　聖慈寛免以卹逺畨其補交銀兩准抵次年正供奏入<lb/>
　諭曰所奏甚是照所請行十月疏言西寧所𨽻之畨民<lb/>
　　　四十族零居錯處逺近不齊每嵗因輸馬價銀赴<lb/>
　　　西寧者每族不過數人而川省所轄之郭洛克邊<lb/>
<pb n="KR2m0053_WYG_156-17a"/>
　　界乃必由之道人單勢弱間被刼殺請嗣後馬價<lb/>
　　銀兩年彚貢一次至應貢年令各畨族預𫝊就所<lb/>
　　居逺近分兩起結伴同行仍按其族分大小貢馬<lb/>
　　多寡每起以五六十人為率可無刼殺之慮並免<lb/>
　　每年跋涉總理事務王大臣議行十一月<lb/>
命来京三年四月署馬蘭鎮總兵十二月署廣東提督<lb/>
　　四年八月奏恵州府連日大兩山水驟湧河道頓<lb/>
　　髙二丈倒灌入城兵民房屋多浸塌臣㑹同道府<lb/>
<pb n="KR2m0053_WYG_156-17b"/>
　　分别瓦房草房酌給銀兩随時脩復又衝塌兵房<lb/>
　　七十間請撥從前買馬價内存剰之項估值量給<lb/>
　　使被水之兵得寛裕料理<lb/>
上是之十一月實授六年七月潮陽縣民因暫止平糶<lb/>
　　罷市三日未㡬嘉應州土豪攔截採買穀船四十<lb/>
　　餘保祝俱以實在情形具奏<lb/>
上以此風不可長著巡撫王安國嚴究勿縱安國尋奏<lb/>
　　分别首從人犯定擬如律保祝疏言今歲雨澤未<lb/>
<pb n="KR2m0053_WYG_156-18a"/>
　　勻早稻豐歉不一地方官固曽開倉平糶但於五<lb/>
　　月中旬即以早稻將登並未計及秋成如何遽行<lb/>
　　停止以致米價日昻愚民自罹法網請糶阻攔若<lb/>
　　非疊遣營員彈壓開導㡬至莫遏夫倉儲原備民<lb/>
　　間不足倘以五月即停為例不顧民間何用豫備<lb/>
　　現在早稻薄収晚禾甫挿宜豫將應糶應卹分别<lb/>
　　辦理報<lb/>
聞八月奏永安歸善二縣被水<lb/>
<pb n="KR2m0053_WYG_156-18b"/>
諭曰地方官設有料理不妥百姓不得實恵之處據實<lb/>
　奏聞十月奏瓊州乏食應飭有司或動公採買或招<lb/>
　　商轉運<lb/>
上命其告知總督慶復随時留心十一月疏言練兵除<lb/>
　　常期操演外每嵗秋冬率弁兵於随近山原往来<lb/>
　　馳逐使士卒習勞<lb/>
諭曰此固美舉然不可擾累地方也七年十月調直𨽻<lb/>
　　提督九年二月奏喀爾喀蒙古王子徳木楚克遣<lb/>
<pb n="KR2m0053_WYG_156-19a"/>
　　　䕶衛巴達瑪等闗領俸銀巴達瑪私帶硝磺出口<lb/>
　　　并於駝䭾内搜出銅條鐡塊解刑部収審至䝉古<lb/>
　　　原闗俸銀及所帶駝䭾飭令中軍同守闗滿漢官<lb/>
　　　兵照數查明交原人収管備文押解理藩院查収<lb/>
　　　辦理得<lb/>
　㫖嘉奬四月保祝以病告<lb/>
　命御醫馳驛前往診視旋准解任調理十年十月授正<lb/>
　　　紅旗䝉古都統十二年四月卒<lb/>
<pb n="KR2m0053_WYG_156-19b"/>
　賜𦵏銀八百兩諡恭簡<lb/>
　　　　髙斌<lb/>
　　　髙斌滿洲鑲黄旗人初𨽻内務府雍正元年正月<lb/>
　　　由内務府主事遷員外郎兼佐領四月遷郎中四<lb/>
　　　年管理蘇州織造六年授廣東布政使尋調浙江<lb/>
　　　七年調江蘇九年二月調河南九月遷河東副總<lb/>
　　　河十年調兩淮鹽政兼署江寜織造十一年二月<lb/>
諭令就近學習河工十二月署江南河道總督十二年四<lb/>
<pb n="KR2m0053_WYG_156-20a"/>
　　月疏言范公堤逼臨江海為鹽場藩籬年久多殘<lb/>
　　缺計六萬四千一百三十八丈請按相距里程設<lb/>
　　堡夫三百五十六及時培修汛官稽其勤惰又宿<lb/>
　　桃中河安清中河宿虹外河山安揚河海防江防<lb/>
　　等㕔前經河臣嵇曾筠等題准分畫所轄界址更<lb/>
　　正銜名闗防其各河營守備與㕔員同汛協防請<lb/>
　　一體更正部議如所請八月回鹽政任十二月仍<lb/>
　　署河道總督十三年四月回鹽政任十二月授江<lb/>
<pb n="KR2m0053_WYG_156-20b"/>
　　南河道總督乾隆元年六月疏言河工搶修工段<lb/>
　　需用土方請照兵四夫六之例責令河兵挑運十<lb/>
　　分之四准用夫工十分之六約計需費銀兩與酌<lb/>
　　給之數相符將此項據實報銷又葦蕩左右二營<lb/>
　　額採蕩柴分為厰運自運二項共需運脚萬餘兩<lb/>
　　請將蕩柴内分給各㕔領運若干照依漕規繳價<lb/>
　　若干其應給運脚即於應繳價銀内扣除餘充兵<lb/>
　　餉至自運易滋弊竇應歸厰運十二月又言江南<lb/>
<pb n="KR2m0053_WYG_156-21a"/>
　　河工向因未設河庫道凡各省州縣外解嵗夫等<lb/>
　　項河銀并闗稅計十八萬五千餘兩係各㕔自行<lb/>
　　收支多弊混請將此項河銀自乾隆二年為始悉<lb/>
　　歸道庫一切收支解放兵餉修船之費俱由河庫<lb/>
　　道經管隨時報明河臣查核均下部議行先是<lb/>
上以河南永城江南蕭縣等處黄河為患<lb/>
命髙斌㑹同兩江總督趙宏恩河南巡撫富徳等籌辦<lb/>
　　疏通之策至是髙斌等奏言黄河南岸徐州府碭<lb/>
<pb n="KR2m0053_WYG_156-21b"/>
　　山縣之毛城舖舊有减水石壩一蕭縣之王家山<lb/>
　　有天然减水石閘一邳州睢寧縣之峰山有减水<lb/>
　　閘四俱建自康熙年間誠分黄導淮以水治水之<lb/>
　　善策因年久淤淺水發為患查毛城舖原有洪溝<lb/>
　　巴河二河為減洩黄水故道因閘下地勢東北髙<lb/>
　　於西南是以水向南行漫入祝家口請於水涸後<lb/>
　　將二河濬令深通並挑寛河頭百餘丈再於二河<lb/>
　　上首逼近毛城舖口門之處將舊有之蔣溝河疏<lb/>
<pb n="KR2m0053_WYG_156-22a"/>
　　通祝家口潘家口等處築夾土大壩攔截南流務<lb/>
　　使減下之水盡入蔣溝洪溝巴河分流下注則永<lb/>
　　城碭山一帶均無淹漫之虞至王家山天然閘減<lb/>
　　下之水亦㑹入徐溪口閘下舊有引河中自齊村<lb/>
　　橋至堌集間被淤墊宿州境内灰谷堆燕子口等<lb/>
　　處亦有淤淺應一律疏浚又峯山減水四閘厯年<lb/>
　　既久自閘塘以迄孟山湖六十餘里引河多淤應<lb/>
　　一併估挑又奏言淮揚運河自清口至𤓰洲三百<lb/>
<pb n="KR2m0053_WYG_156-22b"/>
　　餘里其上源係分清口洪澤湖之水入天妃閘建<lb/>
　　瓴而下經淮安寳應髙郵揚州以達於江惟藉東<lb/>
　　西兩岸一綫漕堤以為防固請於天妃正越兩閘<lb/>
　　之下相距百餘丈各建草<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>三草壩之下酌建正<lb/>
　　石閘二越河石閘二又於所建二閘尾各建草壩<lb/>
　　三重重闗鎖層層收蓄則水平溜緩洪湖之異漲<lb/>
　　可禦運河之水勢可減再查湖水三分入運七分<lb/>
　　㑹黄其山旴尾閭之天然南北二壩原以宣洩洪<lb/>
<pb n="KR2m0053_WYG_156-23a"/>
　　湖異漲今運道無虞髙堰大堤堅固將来非有異<lb/>
　　漲二壩斷不可輕開使清水全力禦黄髙寳諸河<lb/>
　　所受之水循軌入江不至泛溢下河則髙寳興鹽<lb/>
　　等州縣民田可免洪湖洩水之患疏下均議行㑹<lb/>
　　御史夏之芳主事孫濩孫先後條奏河工事宜<lb/>
命髙斌㑹同大學士嵇曾筠副總河劉永澄等詳度妥<lb/>
　　議時安徽布政使晏斯盛廣東學政王安國等復<lb/>
　　請疏濬海口<lb/>
<pb n="KR2m0053_WYG_156-23b"/>
命髙斌同趙宏恩及江蘇巡撫邵基㑹勘二年三月髙<lb/>
　　斌以淮運湖河各事宜有面奏請<lb/>
訓之處疏請来京得<lb/>
㫖俞允四月至京適宏恩亦以户部尚書内擢<lb/>
命王大臣㑹同髙斌宏恩將諸臣所奏海口清口運河<lb/>
　　運口各事宜逐條詳議御史甄之璜鍾衡等復奏<lb/>
　　毛城舖工程有碍運道民生請停止<lb/>
諭曰朕前因蕭永等處屢遭水患應作何辦理為乂安<lb/>
<pb n="KR2m0053_WYG_156-24a"/>
　百姓之計令該督撫總河等勘明妥議嗣據奏稱疏<lb/>
　濬毛城舖迤下一帶河道經徐蕭睢宿靈虹等州縣<lb/>
　下至泗州之安河陡門紆迴曲折六百餘里以達於<lb/>
　洪澤湖復出清口仍與黄㑹已經該部議行據淮揚<lb/>
　京員夏之芳等連名陳奏以為未便朕以該員等生<lb/>
　長淮揚所奏毛城舖引河不便開通之處果有所見<lb/>
　亦未可定此事闗係重大是以復降諭㫖令總河㑹<lb/>
　同該督撫悉心籌畫今據髙斌趙宏恩来京進呈河<lb/>
<pb n="KR2m0053_WYG_156-24b"/>
　圖面奏情事乃知夏之芳等所奏俱非現在情形據<lb/>
　夏之芳等稱毛城舖引河一開則髙堰可危淮揚運<lb/>
　道民生可慮今據髙斌等奏稱毛城舖減水壩原因<lb/>
　徐州一帶兩岸山勢夾束河水屢屢為患是以前河<lb/>
　臣靳輔於康熙十七年題明建設減下之水使歸洪<lb/>
　湖以助清刷黄六十年来上下河道民生均受其益<lb/>
　是現在毛城舖濬河乃因毛城舖壩以下舊有之河<lb/>
　身淤阻量加挑浚使水有所歸並非開鑿毛城舖之<lb/>
<pb n="KR2m0053_WYG_156-25a"/>
　壩也况減下之水紆迴曲折六百餘里經由楊㠉等<lb/>
　五湖為之停蓄一入湖邉即已澄清從無挾沙入洪<lb/>
　湖之患亦無洪湖不能容納之虞又豈至如夏之芳<lb/>
　等所言危髙堰而妨淮揚之運道民生乎朕令髙斌<lb/>
　趙宏恩公同總理事務王大臣與夏之芳等悉心講<lb/>
　論而夏之芳等身未親厯其地徒以惑於浮言復固<lb/>
　執偏見及王大臣等畧與辨論即多遁詞其原無定<lb/>
　見可知矣今日忽據御史甄之璜鍾衡抗疏陳奏甄之<lb/>
<pb n="KR2m0053_WYG_156-25b"/>
　璜奏稱毛城舖開河淮揚百萬之衆憂慮惶恐因致<lb/>
　直𨽻地方雨澤愆期夫淮揚與直𨽻相隔數千里直𨽻<lb/>
　之亢旱與毛城舖引河何涉而乃為此支離誕妄之<lb/>
　語鍾衡條奏二摺皆係毫無禆益之事將毛城舖一<lb/>
　案牽引叙入尤屬巧詐甄之璜鍾衡著革職交部嚴<lb/>
　審定議具奏夏之芳等既以冒昧之識阻撓河務於<lb/>
　前又以巧詐之私希冀掩過於後此并非尋常奏對<lb/>
　不實者比著交部嚴察議奏三年正月淮揚運河工<lb/>
<pb n="KR2m0053_WYG_156-26a"/>
　　竣得<lb/>
㫖嘉奬下部議叙四年三月<lb/>
諭曰從前河道總督髙斌因議疏濬毛城舖水道之時<lb/>
　並請另開新運口堵塞舊運口以避黄河倒灌近據<lb/>
　外間傳說及南来之人多言黄水淤墊之處究未刷<lb/>
　洗浄盡所改新口雖離黄稍逺而上流水勢旁洩其<lb/>
　力已弱不能直注黄河將来倒灌阻塞之患終不能<lb/>
　免人言如此是否確情朕實難以遥定惟有命大學<lb/>
<pb n="KR2m0053_WYG_156-26b"/>
　士鄂爾泰乘驛前往庶與朕親臨閱視相同四月鄂<lb/>
　　爾泰勘奏新運口宜開如髙斌議下大學士九卿<lb/>
　　議行詳鄂爾泰傳七月疏言淮揚所屬黄運湖河<lb/>
　　堤工額設堡夫堆積土牛原以偹増卑培薄之用<lb/>
　　但土牛虚鬆雨淋每多坍缷莫如改築子堰為善<lb/>
　　部議如所請八月請<lb/>
陛見<lb/>
諭令霜降後起程<lb/>
<pb n="KR2m0053_WYG_156-27a"/>
賜詩曰禹功萬古仰平成疏濬隨時賴俊英淮浦建牙<lb/>
　資保障黄流奏績久澄清息機早是無穿鑿順性猶<lb/>
　然矢樸誠潘靳嘉猷編簡在千秋惟爾繼賢聲九月<lb/>
命於進京時取道直𨽻與總督孫嘉淦總河顧琮㑹勘<lb/>
　　直𨽻河道六年八月疏言黄河自宿遷厯桃源至<lb/>
　　清河二百餘里河流湍急險工林立北岸止有縷<lb/>
　　堤一道並無遥堤重障又内逼運河唇齒相依運<lb/>
　　河南岸雖有縷堤卑薄不足以資捍禦請將運河<lb/>
<pb n="KR2m0053_WYG_156-27b"/>
　　南岸縷堤通築髙厚作為黄河北岸之遥堤更於<lb/>
　　縷堤内酌建格堤九道又江都三汊河為𤓰儀二<lb/>
　　河口門江廣漕鹽船必由之要津但𤓰河地勢卑<lb/>
　　不能蓄留淮水引入儀河請塞𤓰河舊口門改向<lb/>
　　洋子橋營房迤下另挑越河以減淮水入𤓰河之<lb/>
　　分數則儀河可以分流刷淤濟運並塞𤓰洲廣恵<lb/>
　　閘上之舊越河於閘下另開一道由城河西行以<lb/>
　　㑹閘河則水勢均平於運道更為便利又請將鎮<lb/>
<pb n="KR2m0053_WYG_156-28a"/>
　　江運河南岸坍缷埽工改建磚工下部議行尋調<lb/>
　　直𨽻總督兼管總河印務<lb/>
賜詩曰淮揚底定早垂勲節鉞新開紫氣分自是經綸<lb/>
　方藉展可知魚水正需殷人言久慶江南兩物望應<lb/>
　歸冀北雲保障繭絲須識取編氓一路頌聲聞十二<lb/>
　　月奏籌永定河全河機宜惟在使尾閭通暢請於<lb/>
　　三角淀舊淤傍南稍淺處開為引河下接大清河<lb/>
　　之老河頭上接鄭家樓水口挑去積土所挑土即<lb/>
<pb n="KR2m0053_WYG_156-28b"/>
　　於北岸廢埝之南圈築坡埝以防北軼南岸之尾<lb/>
　　亦量為接築以遏南溜其下口河唇隨時疏通至<lb/>
　　上游應籌分洩之道請於南岸六工之雙營北岸<lb/>
　　三工之胡林店七工之小恵家莊各増建三合土<lb/>
　　滚壩一周身俱較石壩減落尺寸南岸郭家務舊<lb/>
　　有草壩亦應一律修築如式大學士等議行七年<lb/>
　　三月疏言直𨽻山西沿邉副㕘遊都等缺<lb/>
恩許揀用滿洲人員直𨽻為京畿重地請將已補邉缺<lb/>
<pb n="KR2m0053_WYG_156-29a"/>
　　通曉營務者調補内地别以京員補用邉缺則滿<lb/>
　　洲人員更可疏通四月又請拓天津水師營汛増<lb/>
　　駐滿洲兵千合舊額為三千滄州亦増兵二百合<lb/>
　　舊額為五百均從之七月<lb/>
上以淮揚屢被水灾髙斌乆任江南於地方事宜熟悉<lb/>
命同侍郎周學健往㑹總督徳沛等辦理賑䘏水利事<lb/>
　　宜十二月奏言永定河上游為桑乾河北岸自山<lb/>
　　西大同縣屬之西堰頭村起至直𨽻西寧縣屬之<lb/>
<pb n="KR2m0053_WYG_156-29b"/>
　　辛其村止南岸自大同縣屬之冊田村起至西寧<lb/>
　　縣屬之揣骨疃止可各開渠灌田桑乾河由西寧<lb/>
　　石閘村入山經宣化縣之黒龍灣懐来縣之和合<lb/>
　　堡宛平縣之沿河口兩山夾峙一線中趨若於山<lb/>
　　口取巨石錯落堆疊仿竹絡壩之意作為玲瓏水<lb/>
　　壩以殺汹湧之勢則下游之患可減疏上議行九<lb/>
　　年四月以病<lb/>
聞<lb/>
<pb n="KR2m0053_WYG_156-30a"/>
命醫診視五月奏言現經户部議准直𨽻藁城縣知縣<lb/>
　　髙崶呈請自備工本赴山東開礦臣思開礦之事<lb/>
　　向惟行於滇粤邉省山左内地且近岱嶽孔林似<lb/>
　　屬不宜况擾民滋怨奸竊易生尤為可慮請亟停<lb/>
　　止<lb/>
上嘉是之十年三月加太子太保五月授吏部尚書仍<lb/>
　　管直𨽻水利河道工程六月議政處行走十一月<lb/>
　　兼總管内務府大臣十二月充<lb/>
<pb n="KR2m0053_WYG_156-30b"/>
　經筵講官協辦大學士軍機處行走十一年三月以<lb/>
　　御史楊開鼎疏劾河督白鍾山駁減工費需索河<lb/>
　　員漫口衝决匿灾不報<lb/>
命髙斌往江南㑹同總督尹繼善查辦尋奏駁減需索<lb/>
　　等欵皆虚惟陳家浦衝刷淹没事實鍾山坐革職<lb/>
　　四月疏言淮黄二瀆每年伏秋水漲其大小總以<lb/>
　　老壩口水誌為準則今應酌定以乾隆七年最大<lb/>
　　水誌連底水一丈四尺七寸為準每年水勢較此<lb/>
<pb n="KR2m0053_WYG_156-31a"/>
　　尚差若干令河臣明白奏報以便騐度水勢之大<lb/>
　　小至各處閘壩開閉則應以就近石工一定不易<lb/>
　　水長之尺寸為度如黄河則有徐州城外石堤可<lb/>
　　騐清水則有洪湖山旴石滚壩可騐於此立定準<lb/>
　　則騐度啟閉在工人員皆得遵循無悞如黄河南<lb/>
　　岸洩水門户則有碭山縣之毛城舖壩王家山之<lb/>
　　天然閘睢寧縣之峰山四閘毛城舖壩應以徐城<lb/>
　　石堤連底水長至七尺為度即行開放秋汛過後<lb/>
<pb n="KR2m0053_WYG_156-31b"/>
　　至九月初一日即行堵閉再壩外引水支河現有<lb/>
　　四道而蔣家營一河河頭直順迎溜洩水尤多今<lb/>
　　止留三道其上流之汪家莊引河應行堵閉蔣家<lb/>
　　營河頭應改為倒勾從前太順之口門堅築草壩<lb/>
　　堵塞以防引溜過多之患天然閘應以徐城石堤<lb/>
　　連底水長至八尺為度即行開放水落堵閉不必<lb/>
　　拘定日期峰山四閘在徐城之下非遇異漲毋許<lb/>
　　輕開至黄河北岸洩水門户則有宿遷縣之竹絡<lb/>
<pb n="KR2m0053_WYG_156-32a"/>
　　壩清河縣之王營減壩安東縣之馬家港竹絡壩<lb/>
　　口門應收窄二丈止留四丈其内外之臨黄束黄<lb/>
　　二壩亦應一律收小酌定每年於十月内東省煞<lb/>
　　壩後始行開放以濟来嵗重運過完即行堵閉王<lb/>
　　營減壩應照乾隆八年原議必俟非常之漲始行<lb/>
　　開放馬家港與此一例毋庸常時開放至於清水<lb/>
　　則以洪澤一湖為灌輸蓄納之地水弱則不足禦<lb/>
　　黄濟運水大則髙堰一帶工程受險其洩水之處<lb/>
<pb n="KR2m0053_WYG_156-32b"/>
　　山旴三滚壩外則有旴𣅿之蔣家閘南北天然二<lb/>
　　壩蔣家閘應酌定以洪湖水長與山旴南壩相平<lb/>
　　始令開放南壩一不過水即行堵閉天然南北二<lb/>
　　壩應酌量於南滚壩過水三尺之時始將土壩開<lb/>
　　放俟南滚壩一平即行堵閉又運口分淮入運為<lb/>
　　淮揚運河三百里進水之源不過藉以通舟濟運<lb/>
　　水勢原不宜過大其草壩口門應酌定以四尺為<lb/>
　　度二壩三壩亦照式收小至南壩壩墩應照北壩<lb/>
<pb n="KR2m0053_WYG_156-33a"/>
　　改做磨盤式以便重運挽行出口疏入議行七月<lb/>
　　運河水漲海州一帶被淹<lb/>
命髙斌往勘八月㑹奏河工現行事宜一六塘河謝家<lb/>
　　莊龍溝口等處堤堰應照原估丈尺量地勢髙低<lb/>
　　酌加寛厚六塘河經由之武漳義澤六里各滚壩<lb/>
　　應照原議加培増長再將六塘河尾閭之中墩河<lb/>
　　項家衝東門河挑浚寛深即於口門建石滚壩以<lb/>
　　利宣洩沐陽前後兩河應將舊有子堰及現議増<lb/>
<pb n="KR2m0053_WYG_156-33b"/>
　　築處所一律増培髙厚一海州州同應移駐大伊<lb/>
　　山鎮管理漣河以南六塘河子堰閘壩等工再増<lb/>
　　設州判一管理漣河以北之贑榆縣及薔薇南橋<lb/>
　　等河子堰閘壩等工裁溧水縣縣丞改為沐陽縣<lb/>
　　縣丞管理一切河道圩<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>從之尋請將海州沐陽<lb/>
　　贑榆乾隆十年以前積欠地漕銀米及淮安分司<lb/>
　　所屬之板浦徐瀆中正莞瀆臨洪興莊等六鹽場<lb/>
　　未完折價帶徴銀一體豁免得<lb/>
<pb n="KR2m0053_WYG_156-34a"/>
　㫖俞允十一月充<lb/>
玉牒館副總裁十二年三月授<lb/>
　　文淵閣大學士四月<lb/>
　諭往江南同新任河道總督周學健辦理防汛事宜其<lb/>
　　直𨽻河道總督印務交直𨽻總督那蘇圖暫管五月<lb/>
　　　直𨽻水利工程告竣<lb/>
　上奬髙斌及劉於義勤勞下部議叙十三年三月<lb/>
　命同左都御史劉統勲赴山東查辦災賑先是浙閩總<lb/>
<pb n="KR2m0053_WYG_156-34b"/>
　　　督喀爾吉善劾浙江巡撫常安婪賍各欵<lb/>
　命髙斌偕總河顧琮往訊嗣又<lb/>
　命大學士訥親往㑹審論罪如律至是髙斌與顧琮㑹<lb/>
　　　奏不能按欵窮究請交部嚴加議處<lb/>
　諭曰髙斌等初審以常安婪贓納賄七欵皆虚惟失察<lb/>
　　家人勒索議以革職其意謂罪至革職事已兩平可<lb/>
　　以顢頇了局如所謂和事老人者經朕嚴切批示諭<lb/>
　　令髙斌回浙再行研審髙斌回奏謂將題本内看語<lb/>
<pb n="KR2m0053_WYG_156-35a"/>
　摘叙簡畧未經聲明等語朕看其始終有飾非䕶過<lb/>
　情形因命大學士訥親前往而髙斌等於訥親未到<lb/>
　浙之先即倉忙審出常安婪收銀兩更察出原㕘欵<lb/>
　外婪取差役贓銀此明係聞訥親往浙之信為此先<lb/>
　發掩飾之計髙斌顧琮承審此案若謂其有意瞻徇<lb/>
　常安朕可保其實無是心而身為大臣於特交查審<lb/>
　重案乃不知秉公辦事模棱兩可尚以為識大體而<lb/>
　沽名則實有負委任咎無可辭著交部嚴察議奏部<lb/>
<pb n="KR2m0053_WYG_156-35b"/>
　　議革職<lb/>
詔從寛留任閏七月兼管江南河道總督事務十二月<lb/>
　　以查辦周學健家産徇私瞻顧<lb/>
命革去大學士仍留河道總督任十五年三月以前所<lb/>
　　築十字河竹絡壩之臨黄臨運二壩辦理未協部<lb/>
　　議革任<lb/>
特予寛免十六年三月<lb/>
上南巡<lb/>
<pb n="KR2m0053_WYG_156-36a"/>
命仍以大學士銜管河道總督事閏五月暫管兩江總<lb/>
　　督印務八月河南陽武漫工未合龍<lb/>
詔往相度堵築<lb/>
命未下髙斌奏請赴豫協辦<lb/>
諭奬其急公任事得大臣體十一月工竣交部議叙尋<lb/>
命同侍郎汪由敦往勘天津一帶河工十七年三月髙<lb/>
　　斌年七十<lb/>
賜詩曰早𠫭黄閣侍金鑾晚覺扶鳩步履難卧理藉卿<lb/>
<pb n="KR2m0053_WYG_156-36b"/>
　為保障成功告我永安瀾讀書未懈平生志益夀何<lb/>
　須九轉丹黄髪皤皤在朝衆勤勞軫念乆河干十八<lb/>
　　年七月奏洪澤湖水漲泛髙郵車邏壩决邵伯迤<lb/>
　　北運河二閘及下河髙郵寳慶一帶被淹下部嚴<lb/>
　　議是月學習河務布政司富勒赫劾奏南河虧帑<lb/>
　　事<lb/>
命署尚書策楞尚書劉統勲往查屬實八月<lb/>
諭曰富勒赫初奏時朕意髙斌等為屬員朦蔽咎在失<lb/>
<pb n="KR2m0053_WYG_156-37a"/>
　察今據策楞等查出浮冒朦混種種滋弊如外河同<lb/>
　知陳克濬海防同知王徳宣虧缺皆至二三萬髙斌<lb/>
　等豈竟毫無覺察乃置之不問竟視虧帑為應然彌<lb/>
　補為故智二人之罪其可逭乎至通判周冕應辦物<lb/>
　料全無貯備以致二閘被冲束手無策仍不據實題<lb/>
　𠫭挐問僅稱悞事撤回另委接辦此尤其乖謬之甚<lb/>
　者若非䇿楞等前往則該員竟致漏網髙斌等之居<lb/>
　心尚可問乎髙斌張師載俱着革職留工効力贖罪<lb/>
<pb n="KR2m0053_WYG_156-37b"/>
　　九月黄河復决銅山縣張家馬路南注靈虹諸邑<lb/>
　　歸洪澤湖奪淮而下<lb/>
諭曰秋汛已過何致衝漫河堤其中顯有情弊該管同<lb/>
　知李焞着革職挐問髙斌張師載身任南河日乆不<lb/>
　能留心查察致該處堤身卑薄踈鬆一時潰决漫延<lb/>
　數邑其罪實無可逭伊二人現在留工効力如邵伯<lb/>
　二閘决口已塞着同往銅山工次上緊堵閉若尚未<lb/>
　完即令髙斌赴銅山勒限堵塞如不能刻期告竣即<lb/>
<pb n="KR2m0053_WYG_156-38a"/>
　嚴奏治罪策楞尋奏李焞及革職守備張賔侵帑誤<lb/>
　　工狀<lb/>
諭曰李焞張賔着即於該工正法使在工人員知所懲<lb/>
　戒此皆由髙斌張師載負恩狥縱實無可貸念髙斌<lb/>
　尚係舊人不忍即寘重典張師載因并寛宥然國有<lb/>
　常刑雖於法外矜全亦不可不使知儆惕着將髙斌<lb/>
　等縳赴行刑處所令其目覩行刑訖再行釋放二十<lb/>
　　年三月髙斌卒於工次<lb/>
<pb n="KR2m0053_WYG_156-38b"/>
命賞給内大臣職銜並内庫銀一千兩料理喪事二十<lb/>
　　二年<lb/>
上南巡<lb/>
諭曰原任大學士内大臣髙斌前任河道總督時頗著<lb/>
　勞績即如毛城舖所以分洩黄流髙斌設立徐州水<lb/>
　誌至七尺方開後人不用其法遂致黄弱沙淤隠貽<lb/>
　河患其於黄河兩岸汕刷支河每嵗冬季必督率㕔<lb/>
　汛實力填築近年司河工員疎忽因有孫家集奪溜<lb/>
<pb n="KR2m0053_WYG_156-39a"/>
　之事至三滚壩洩洪湖盛漲髙斌堅持堵閉是以數<lb/>
　年之間下游州縣屢獲豐收其功在生民自不可冺<lb/>
　至於癸酉張家馬路及運河二閘之决則又其果於<lb/>
　自信抑且年邁志滿之失朕不得不治其罪而要其<lb/>
　瑕瑜自不相掩在本朝河臣中即不能如靳輔而較<lb/>
　齊蘇勒嵇曽筠朕以為有過之無不及也兹者翠華<lb/>
　南幸追溯前勞特沛恩綸用孚公論可與靳輔齊蘇<lb/>
　勒嵇曽筠一同祠祀以昭國家念舊酧功之典且亦<lb/>
<pb n="KR2m0053_WYG_156-39b"/>
　使後之司河務者知所激勸二十三年<lb/>
賜諡文定四十四年<lb/>
御製懐舊詩列五督臣中<lb/>
詩曰本朝善治河靳輔齊蘇勒斌實可比靳弗徒保工<lb/>
　急至其於齊也有過無不及惟是閉三壩自信過於<lb/>
　力下河曽受福異漲害亦廹用此抵以罪勸懲國之<lb/>
　則然終諒其心與祠復原職壬午復南巡清口親定<lb/>
　式豫折東西壩頻年已受益昨秋黄河决洪湖漲因<lb/>
<pb n="KR2m0053_WYG_156-40a"/>
　逼無已徐啟壩未至衝潰棘使斌而有知應歎初未<lb/>
　識五十一年<lb/>
命入祀賢良祠子髙恒以兩淮鹽政任内藉端侵肥一<lb/>
　　案論斬如律恒子髙樸在葉爾𦍑勒𣲖回民婪索<lb/>
　　金寳盜賣官玉<lb/>
命即於該處正法五十二年二月<lb/>
諭曰原任大學士髙斌宣力年久伊之子孫皆經獲罪<lb/>
　現在並無服官者着將伊孫候補通判髙杞調取来<lb/>
<pb n="KR2m0053_WYG_156-40b"/>
　京以内務府郎中補用以示朕軫念前勞眷注舊臣<lb/>
　之意髙杞後遷兵科給事中<lb/>
　　　補熈<lb/>
　　補熈滿洲鑲黄旗人姓佟佳父一等公鄂倫岱雍<lb/>
　　正元年補熈由廕生補理藩院員外郎二年調兵<lb/>
　　部四年改刑部七年授鑲白旗漢軍副都統九年<lb/>
　　署天津總兵十年奏言通州營教場順治年間圈<lb/>
　　為旗地操練無定所難免妨農害稼請將遺址還<lb/>
<pb n="KR2m0053_WYG_156-41a"/>
　　　營又言向修天津城毁沿濠民房今工竣應仍搆<lb/>
　　　舖面地租充營費並令兵丁築室四隅於十分内<lb/>
　　　留給二分令配軍搭厦以居一例免租均從之尋<lb/>
　　　署宣化鎮總兵十一年襲祖佟國綱騎都尉世職<lb/>
　　　疏言張家獨石及洗馬林堡三口准種地民出入<lb/>
　　　餘悉禁邉民圖近偷越弁目賄放嗣後凡報州縣<lb/>
　　　給口票騐無違禁物俱准出入無票解究宣化大<lb/>
　　　同貯炮多請撥張家獨石二處各六具紫溝龍門<lb/>
<pb n="KR2m0053_WYG_156-41b"/>
　　　二處各四具以資操演諸汛視衝僻定兵多寡以<lb/>
　　　重巡守十二年疏言逃兵有竊帶餉馬者律未載<lb/>
　　　明請<lb/>
勅部加重議罪家口移縣嚴追賠繳直𨽻營制兵餉從補<lb/>
　　　日始惟宣化至下月初一日起支應改畫一生息<lb/>
　　　銀給兵父母妻子外同居兄弟概停給以杜冒濫<lb/>
　　　俱下部議行九月擢江南提督十三年疏陳營汛<lb/>
　　　事宜一福山至吳淞川沙俱屬水師中間劉河陸<lb/>
<pb n="KR2m0053_WYG_156-42a"/>
　　路營勢不聨絡請撥崇明鎮沙船四交劉河營派<lb/>
　　千總外委輪班㑹哨一崇明狼山二鎮水師統領<lb/>
　　二月出巡前及十月巡竣後令吳淞川沙黄浦劉<lb/>
　　河等營随崇鎮㑹操福山營随狼鎮㑹操俾知練<lb/>
　　習一柘林之漴缺汛南滙之新塘汛青村之青村<lb/>
　　港汛俱沿海要地應各増設千總駐巡原設把總<lb/>
　　留營操練一海口載貨小船漁户網船請照大船<lb/>
　　刻號編船户姓名無者不許出口從之乾隆元年<lb/>
<pb n="KR2m0053_WYG_156-42b"/>
　　授漕運總督疏言漕標左營副將右營遊擊夏秋<lb/>
　　間例出䟎空運營中乏員訓練請増設中營副將<lb/>
　　轄都司一千總二把總及外委千把各四左營改<lb/>
　　設遊擊轄守備千總各一把總三外委千把四右<lb/>
　　營弁兵如左數將原額新舊兵分撥無容増餉又<lb/>
　　言向例漕船未滿十年運損朽者准雇民船一次<lb/>
　　均給回空限單旗丁因費多聽民船回空自行攬<lb/>
　　載至淮别僱應㸃沿途催查兵役知船數不符需<lb/>
<pb n="KR2m0053_WYG_156-43a"/>
　　索滋累請交糧後但給旗丁随身限單到次繳騐<lb/>
　　所僱船免給至白糧船未滿五年限丁疲船朽者<lb/>
　　即減運另選均得<lb/>
㫖允行時山東河南截漕船應扣給錢糧未定章程<lb/>
敕總漕議尋議奏本折色月糧為安家贍養三修銀為<lb/>
　　修艌船隻應全支本折色行糧計程支潤耗銀米<lb/>
　　原以資潤折耗其銀亦計程支其米到截留州縣<lb/>
　　收逾半月限者計月支山東任城幇無贍運屯田<lb/>
<pb n="KR2m0053_WYG_156-43b"/>
　　其贍軍銀全支河南盤剥銀因臨清剥淺設已抵<lb/>
　　者全支未抵者按程支疏入着為例二年六月<lb/>
命㑹勘東省運河九月疏請定閘水以四尺為準視舊<lb/>
　　例深五寸省剥淺費下部議行十一月丁憂回京<lb/>
　　三年補鑲白旗蒙古都統五年二月調正藍旗滿<lb/>
　　洲都統七月授綏逺城建威將軍十月疏稱旗員<lb/>
　　不諳開墾事宜請令雁平道協理又同巡撫喀爾<lb/>
　　吉善奏於歸化城増設巡道於滿洲䝉古内補授<lb/>
<pb n="KR2m0053_WYG_156-44a"/>
　　俱從之六年疏言綏逺城兵額多祇佐領防禦驍<lb/>
　　騎校等各三十五員不敷董率請將右衛滿洲正<lb/>
　　紅鑲紅鑲白正藍鑲藍五旗撥佐領等各一歸綏<lb/>
　　逺下五旗又言托克托城内倉儲數萬防守人寡<lb/>
　　令歸化城都統派兵輪守又言殺虎口距綏逺二<lb/>
　　百餘里應設三十六汛内新店子五松秃路沙兒<lb/>
　　沁大黒河設把總各一二十家子為適中地設都<lb/>
　　司並中軍千總各一管轄各汛均於鎮標殺虎口<lb/>
<pb n="KR2m0053_WYG_156-44b"/>
　　協標内撥兵往駐其寧武八角營都司得勝路千<lb/>
　　總新平虎威水峪樓溝四把總汛僻員冗俱移撥<lb/>
　　新設各汛再城東南係察哈爾四旗兵駐劄餘係<lb/>
　　土黙特䝉古地遇失事即責該地官兵庶無推諉<lb/>
　　均議行八年暫兼管山西提督事九年奏請綏逺<lb/>
　　民願以米穀豆抵交墾户借項及應徴草折銀者<lb/>
　　聽交納免加耗俾積欠早完從之十一年疏請設<lb/>
　　滿漢繙譯官學於綏逺城選在京八旗罣誤人員<lb/>
<pb n="KR2m0053_WYG_156-45a"/>
　　咨充教習有成定年陞轉公費照前蒙古學例給<lb/>
　　予部議教習於右衛八旗舉貢生監並罷間旗員<lb/>
　　内考補餘如所請十四年四月疏言右衛滿洲上<lb/>
　　三旗及䝉古八旗官多兵少請裁佐領防禦驍騎<lb/>
　　校各一裁員俟綏逺右衛二城缺坐補兵均派各<lb/>
　　旗轄領催俟缺出汰除漢軍上四旗官少兵多每<lb/>
　　旗應増佐領防禦驍騎校各一各撥原領催二在<lb/>
　　新佐領下兵亦均派轄増缺令漢軍現任官暫兼<lb/>
<pb n="KR2m0053_WYG_156-45b"/>
　　俟滿洲䝉古裁缺後將漢軍人員揀放不至多糜<lb/>
　　俸餉部議准行八月病<lb/>
命太醫院官往視十月<lb/>
諭来京調養十八年卒<lb/>
賜祭𦵏諡温僖長子嗣睿襲世職<lb/>
　　　完顔偉<lb/>
　　完顔偉滿洲鑲黄旗人完顔即其姓雍正九年由<lb/>
　　内務府筆帖式授堂主事十年遷户部員外郎十<lb/>
<pb n="KR2m0053_WYG_156-46a"/>
　　　二年<lb/>
命往江南學習河務乾隆二年授浙江海防兵備道四年<lb/>
　　　調江南河庫道尋擢浙江按察使時建尖山壩工<lb/>
　　　巡撫盧焯以完顔偉素諳工程奏派赴工督查給<lb/>
　　　公項為往来費<lb/>
　諭每年賞銀五百兩五年條奏現行事宜一歲暮封印<lb/>
　　　遇緊要文移向於年月兩旁硃寫印信遵封上司<lb/>
　　　牌票則刻本官花押鈐盖年月上行用易滋詐偽<lb/>
<pb n="KR2m0053_WYG_156-46b"/>
　　　請於封印時地方官各備空白文移用印鈐盖貯<lb/>
　　　内衙遇緊要事填用上司亦備空白牌劄如批發<lb/>
　　　各屬文書不能鈐印者先用牌劄飭知仍登記號<lb/>
　　　簿其用剩空白開印時銷燬一竊盜拒捕及白晝<lb/>
　　　搶奪殺傷事主之案例照强盜案題𠫭疎防勒緝<lb/>
　　　苐强盜無分首從斬决竊盜拒捕搶奪殺傷止下<lb/>
　　　手者當其重罪且竊盜因追逐始拒捕而搶奪在<lb/>
　　　白晝與黒夜行刼者有間倘照强盜案不論己未<lb/>
<pb n="KR2m0053_WYG_156-47a"/>
　　獲概𠫭疎防恐地方官轉多諱匿請嗣後竊盜拒<lb/>
　　捕與白晝搶奪殺傷人若未經獲賊與雖獲賊而<lb/>
　　為首及下手兇犯未獲者仍照例題𠫭如限内已<lb/>
　　獲為首及下手兇犯惟夥賊未獲者免𠫭仍勒限<lb/>
　　緝拿庶輕重有别部議從之六年二月<lb/>
命為江南副總河八月授江南河道總督初髙郵州南<lb/>
　　闗五里車邏三壩遇河湖漲洩水輒浸下河州縣<lb/>
　　民田前總河髙斌遵<lb/>
<pb n="KR2m0053_WYG_156-47b"/>
㫖閉洪澤湖天然壩及南闗等三壩不使入下河至是<lb/>
　　知州沈光曽因上河濵湖灘地被水詳請將濟運<lb/>
　　有餘之水由三壩減洩并易芒稻河閘為壩以疏<lb/>
　　寳應髙郵甘泉諸湖南注之路完顔偉劾其擾亂<lb/>
　　河工得<lb/>
㫖河工闗係緊要沈光曾以必不可行之事顛倒是非<lb/>
　且不具詳於髙斌在任之時而詳於完顔偉新任之<lb/>
　際眀係倡論惑衆擾亂河務着交部嚴加議處尋將<lb/>
<pb n="KR2m0053_WYG_156-48a"/>
　　沈光曽議以革職先是<lb/>
上以黄河大溜逼近清口每倒漾為患<lb/>
命循康熈年間舊迹開陶莊引河𨗳黄使北大學士鄂<lb/>
　　爾泰往㑹河臣髙斌勘奏議甫定以汛水驟集積<lb/>
　　淤停工髙斌尋亦去任至是復<lb/>
命完顔偉相度施工完顔偉因奏自清口迤西黄河南<lb/>
　　岸設木龍挑溜漸向北趨木龍之議倡自髙斌完<lb/>
　　顔偉踵而行之盖慮引河功不易就圖補偏救弊<lb/>
<pb n="KR2m0053_WYG_156-48b"/>
　　之為然自是陶莊引河之議遂寢厥後四十一年<lb/>
上獨申睿斷决意開之踰年而功竣新河直抵周家莊<lb/>
　　始㑹清東下去清口較昔逺五里倒漾之患永絶<lb/>
　　詳見<lb/>
御製陶莊河神廟碑記七年七月疏報本年淮源上游<lb/>
　　雨多水發河南賈魯河水勢盛長由渦達淮歸洪<lb/>
　　澤以致異漲其自三石滚壩減下之水已歸髙寳<lb/>
　　邵伯等湖而古溝東壩漫刷過水又從白馬湖㑹<lb/>
<pb n="KR2m0053_WYG_156-49a"/>
　　之致髙郵邵伯一帶水勢過大臣督員加築子堰<lb/>
　　捍禦並將入江入海要道相機開放髙郵之柏家<lb/>
　　墩南老土壩并南闗五里車邏三壩次第開放水<lb/>
　　勢始定<lb/>
諭曰朕心正為此厪念覽奏稍慰朕懐是時黄河水漲<lb/>
　　石林口減水過多沛縣被水并及山東魚臺滕嶧<lb/>
　　等縣完顔偉具疏請罪下部議罰俸一年十一月<lb/>
　　御史吳煒疏㕘完顔偉劾罷知州沈光曽信任㕘<lb/>
<pb n="KR2m0053_WYG_156-49b"/>
　　將朱永凡用舍倒置<lb/>
命完顔偉回奏尋言光曽因倡議惑衆題㕘永凡厯練<lb/>
　　辛勤故請留任<lb/>
諭曰今年河湖異漲議者皆歸罪河臣甚非情理之平<lb/>
　但完顔偉未諳河務驟遇此災未免倉皇著調補河<lb/>
　東河道總督九年正月奏言山東連年被水由於上<lb/>
　　游散漫下游梗阻運河南接汶泗沂濟諸水洩入<lb/>
　　微山蜀山南旺馬踏等湖北接漳衛二水洩入鹽<lb/>
<pb n="KR2m0053_WYG_156-50a"/>
　　河徒駭馬頬鈎盤等河遇伏秋異漲每宣洩不及<lb/>
　　應於運河内増閘壩以分其勢疏下河以暢其流<lb/>
　　其經由州縣支分𣲖别或有淤狭溝渠殘缺壩閘<lb/>
　　堤堰均查明浚修報<lb/>
聞十年以母老陳請回京<lb/>
上慰留之十三年三月授左副都御史六月卒<lb/>
　<lb/>
　<lb/>
<pb n="KR2m0053_WYG_156-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定八旗通志卷一百四十二<lb/>
</p>
<p>
</p>
  </div>
</body>
</text>
</TEI>
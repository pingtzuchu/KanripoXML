<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0053_WYG_155-1a"/>
　欽定四庫全書<lb/>
　欽定八旗通志卷一百四十一<lb/>
　　人物志二十一<lb/>
　　　大臣傳七<hi>滿洲鑲黄旗七徳齡  哈達哈</hi>　<hi>法海/顧琮</hi>　<hi>海清徳明達福</hi>
　　　　法海<lb/>
　　　法海滿洲鑲黄旗人姓佟佳祖佟圖賴父佟國綱<lb/>
　　　均有傳法海國綱次子也康熙三十三年進士改<lb/>
　　　庶吉士<lb/>
<pb n="KR2m0053_WYG_155-1b"/>
命在南書房行走三十七年授檢討<lb/>
　　尚書房行走三十九年三月充<lb/>
　　日講起居注官四十四年五月遷侍讀學士五十五<lb/>
　　　年十月擢廣東巡撫五十七年正月疏言沿海官<lb/>
　　　員向有遊巡之例請輕裝減從由粤東至浙江江<lb/>
　　　南等處查勘海道<lb/>
上特允所請四月疏言雷州府屬遂溪海康二縣近海洋<lb/>
　　　田萬頃設堤岸包圍因年久未修致潮溢侵田海<lb/>
<pb n="KR2m0053_WYG_155-2a"/>
　　　康人現任福建巡撫陳璸奏請修築<lb/>
敕臣查明臣查二縣東洋塘堤岸十七處水閘十三處向<lb/>
　　　用土築今請改木石工免随時修築之勞從之先<lb/>
　　　是廣東巡鹽御史常保奏撤鹽政交督撫専管至<lb/>
　　　是法海奏廣東鹽務𦂳要不可無専轄之員請仍<lb/>
　　　遣御史㑹撫臣督徴下部議行八月<lb/>
上覽法海請安奏摺語意似病癲<lb/>
命九卿詢明議奏㝷議法海患噎膈不勝封疆重寄請革<lb/>
<pb n="KR2m0053_WYG_155-2b"/>
　　　職<lb/>
詔赴西寜軍營効力雍正元年<lb/>
召還<lb/>
命提督江南學政二年十一月授浙江巡撫時兵部侍郎<lb/>
　　　牛鈕請酌裁驛馬變價充餉<lb/>
敕下各省督撫詳查議奏三年四月法海奏言浙省驛站<lb/>
　　　從前酌定衝僻議留差馬百匹分隸嘉興秀水石<lb/>
　　　門仁和錢塘五縣所屬西水皂林吳山浙江四驛<lb/>
<pb n="KR2m0053_WYG_155-3a"/>
　　　無可再減惟查仁錢二縣各馬十八匹吳山浙江<lb/>
　　　二驛各十二匹應差相同馬數稍有多寡應將仁<lb/>
　　　錢二縣各撥三匹入吳山浙江兩驛縣驛各設十<lb/>
　　　五匹其嘉秀二縣共一西水驛每縣各十五匹石<lb/>
　　　門縣之皂林驛祇十匹應將嘉秀二縣各撥五匹<lb/>
　　　入皂林驛則西水皂林各二十匹多寡適均至養<lb/>
　　　馬募夫嵗需銀二千九百餘兩今以仁錢二縣每<lb/>
　　　匹日支銀六分每夫日支銀三分適中之數為準<lb/>
<pb n="KR2m0053_WYG_155-3b"/>
　　　一例支放實減充餉銀二百三十兩有竒下部議<lb/>
　　　行六月疏言吳上大夫伍員唐武肅王錢鏐宋安<lb/>
　　　濟公張夏實為浙江江海保障之神明紹興府知<lb/>
　　　府湯紹恩剏建三江閘有功其地請各加封修廟<lb/>
　　　嵗春秋致祭得<lb/>
㫖伍員封英衛公錢鏐封誠應武肅王張夏封静安王湯<lb/>
　紹恩封寜江伯八月<lb/>
諭曰法海操守頗好但為人性情偏執於外任不相宜著<lb/>
<pb n="KR2m0053_WYG_155-4a"/>
　調来京是月署兵部尚書十二月授左都御史四年二<lb/>
　　　月授兵部尚書充繙譯鄉試正考官七月<lb/>
命協理禮部事兼内務府總管十二月<lb/>
諭曰法海本無能之人<lb/>
聖祖仁皇帝加恩擢用嗣因獲罪革職發往軍營効力伊<lb/>
　至西寜遂與允禵私相交結允禵貪縱不法之事法海<lb/>
　並不勸阻朕即位後令允禵来京法海乃効力廢員未<lb/>
　奉朕㫖即潛至京師且謟附年羮堯稱為天下豪傑其<lb/>
<pb n="KR2m0053_WYG_155-4b"/>
　所言之狂悖如此朕近命法海往西寧搬塞思黒家口<lb/>
　伊竟不請訓㫖冒昧前往及至保定又不候朕㫖擅將<lb/>
　塞思黒家口帯領来京强交内務府收管種種不法悖<lb/>
　亂妄行著革職挐問五年閏三月王大臣等議照大不<lb/>
　　　敬律擬斬决<lb/>
特㫖從寛免死發往察罕托輝在水利處効力九年十二<lb/>
　　　月<lb/>
命回京乾隆元年五月給副都統銜協理咸安宫事務二<lb/>
<pb n="KR2m0053_WYG_155-5a"/>
　　　年五月卒<lb/>
　　　　海清<hi>子岱豪</hi>
　　　海清滿洲鑲黄旗人姓戴佳父噶禄順治五年襲<lb/>
　　　其叔色赫騎都尉世職三遇<lb/>
恩詔加至三等輕車都尉十三年色赫之子塞勒年長改<lb/>
　　　令襲職噶禄初由侍衛兼内務府主事累遷内務<lb/>
　　　府總管<lb/>
聖祖仁皇帝特授世管佐領卒後以海清襲管海清甫十<lb/>
<pb n="KR2m0053_WYG_155-5b"/>
　　　餘嵗即任侍衛入直<lb/>
御前洊擢一等侍衛康熙三十四年因征噶爾丹増造制<lb/>
　　　勝礟<lb/>
命海清於景山内董其事凡鑄礟四十有八工既竣<lb/>
敕八旗都統每旗選礟手一人各齎礟一由驛馳送大將<lb/>
　　　軍費揚古軍中三十五年二月<lb/>
上親征噶爾丹海清從三月辛未由青城<lb/>
駐蹕滚諾爾遇雪從官及軍士服物由車運者及暮不至<lb/>
<pb n="KR2m0053_WYG_155-6a"/>
上命海清以駞載既至之<lb/>
　　内府帳房及食物柴炭分<lb/>
賜令棲息舉火海清尋復<lb/>
命奏言軍士因衣服沾濕寒冽殊甚且未得爨食者多得<lb/>
　　　䝉<lb/>
頒結帳房食物柴炭衆皆歡躍如慶更生<lb/>
上又諭曰馬亦畏寒其瘦者猶可無恙肥者或致凍斃宜<lb/>
　順風馳二三里許令人圍繞之使氣息漸温則無妨矣<lb/>
<pb n="KR2m0053_WYG_155-6b"/>
　可諭衆知之四十一年正月奉<lb/>
命同侍衛五格往西安校閱駐防騎射四十二年二月<lb/>
上南巡<lb/>
駐蹕山東長清縣界首舖夜大風南村失火延燒民舎海<lb/>
　　　清率侍衛等撲滅之翌日<lb/>
諭巡撫王國昌率司道等察火燬房屋<lb/>
賜銀散給<lb/>
命海清監視四十九年七月疾劇<lb/>
<pb n="KR2m0053_WYG_155-7a"/>
遣誠親王允祉同侍衛常夀視之<lb/>
諭曰海清自㓜侍直内廷扈從巡幸甚為出力現今不及<lb/>
　伊之人已得為副都統爾等往其家視疾即宣述朕㫖<lb/>
　授為副都統未㡬卒<lb/>
賞銀一千兩<lb/>
賜祭𦵏如典禮諡曰果毅<lb/>
世宗憲皇帝御極贈一品大臣<lb/>
　今上乾隆元年加贈太子太保長子来文襲管佐領洊<lb/>
<pb n="KR2m0053_WYG_155-7b"/>
　　　擢副都統䕶軍統領江寧將軍見大臣表次子佛<lb/>
　　　倫官至領侍衛内大臣第三子岱豪初任侍衛雍<lb/>
　　　正五年三月授鑲白旗漢軍副都統兼佐領六月<lb/>
　　　調鑲白旗䝉古副都統七月調正白旗滿洲副都<lb/>
　　　統六年五月署正藍旗䕶軍統領兼署鑲白旗滿<lb/>
　　　洲都統七年三月<lb/>
命靖邊大將軍傅爾丹征噶爾丹策凌以岱豪為㕘贊大<lb/>
　　　臣八年十月罷㕘贊仍以副都統留軍營九年六<lb/>
<pb n="KR2m0053_WYG_155-8a"/>
　　月傅爾丹令前鋒統領定夀副都統蘇圖同岱豪<lb/>
　　率兵擊賊於庫列圖嶺斬賊四百餘越一日賊兵<lb/>
　　二萬從高阜来犯我營衆軍戰郤之傅爾丹令移<lb/>
　　營和通呼爾哈諾爾賊兵潛伏山谷伺我軍甫移<lb/>
　　突出列陣阻截忽大風驟起雨雹交加賊并力衝<lb/>
　　散我軍定夀蘇圖分路𠞰賊為賊所困副都統錫<lb/>
　　賚遣索倫兵援定夀索倫兵潰走賊勢猖甚晝夜<lb/>
　　環逼我營岱豪遂在營自縊死明年五月靖邉大<lb/>
<pb n="KR2m0053_WYG_155-8b"/>
　　將軍順承親王錫保以岱豪列陣亡冊入奏部議<lb/>
　　予祭𦵏祀昭忠祠授騎都尉世職子倭克精額襲<lb/>
今上乾隆二十年六月<lb/>
諭廷臣曰昔年和通呼爾哈諾爾進兵時岱豪等既不<lb/>
　能殱賊立功又不能奮身拒敵束手受困徒以自盡<lb/>
　了事夫果有捐軀之志何不死于矢石閒為此婦人<lb/>
　女子之所為乎對敵之際而領兵之人相率自盡豈<lb/>
　不先折士氣似此怯懦無能之人損威失重即自行<lb/>
<pb n="KR2m0053_WYG_155-9a"/>
　　引决猶當將子孫議罰尚何功之可錄乎所有和通<lb/>
　　呼爾哈諾爾等處用兵所得世職人員著軍機大臣<lb/>
　　及該部詳悉查明如有冒濫應行裁革者奏明請㫖<lb/>
　　用副覈實奬勵之道尋<lb/>
　允廷臣議定夀蘇圖衝鋒䧟陣矢盡力竭効忠自盡其<lb/>
　　世職准襲岱豪錫蜜賚永國覺羅海蘭赫達色在營<lb/>
　　中自行引决與奮身拒敵親冒矢石者不同並裁革<lb/>
　　世職<lb/>
<pb n="KR2m0053_WYG_155-9b"/>
　　　　徳明<lb/>
　　　徳明滿洲鑲黄旗人姓卦爾察康熙三十七年由<lb/>
　　　閑散考授兵部督捕司司務三十九年遷光禄寺<lb/>
　　　署正五十五年遷户部主事雍正元年晉本部員<lb/>
　　　外郎三年晉郎中四年二月遷直𨽻布政使十一<lb/>
　　　月擢山西巡撫<lb/>
賜孔雀翎五年六月遷刑部尚書充律例館總裁八年二<lb/>
　　　月疏言外任官交代錢糧皆户部専司查核以杜<lb/>
<pb n="KR2m0053_WYG_155-10a"/>
　　　侵虧惟驛道交盤錢糧動撥欵項雖案存户部而<lb/>
　　　交盤向不報核因各省驛站供應夫馬糧料兵牌<lb/>
　　　勘合均在兵部每年奏銷例由兵部核覆止將餘<lb/>
　　　銀數知照户部不無兩相影射請嗣後各省奏銷<lb/>
　　　仍在兵部核銷外其陞轉離任交盤錢糧造具四<lb/>
　　　柱清冊送户部核對不符者即行駁查則錢糧得<lb/>
　　　以歸一不肖官吏不得乘機舞弊又疏言臣部為<lb/>
　　　刑名總滙設立南北監覊禁罪犯司獄係微員責<lb/>
<pb n="KR2m0053_WYG_155-10b"/>
　　　成綦重今雖設滿漢司獄八員僅供收發管束誠<lb/>
　　　難一日虚懸凡司獄缺出部選逺省人員到任需<lb/>
　　　時以致員缺乆懸請嗣後漢司獄缺出俱以人文<lb/>
　　　到部之員掣補<lb/>
命下之日即可到任至陞遷之法滿司獄舊經臣部題定<lb/>
　　　三年無過即陞惟漢司獄必俸滿方准應陞請漢<lb/>
　　　司獄亦照滿司獄例三年無過以應陞之缺用俱<lb/>
　　　下部議行五月調户部尚書十年六月卒遺疏入<lb/>
<pb n="KR2m0053_WYG_155-11a"/>
　　　得<lb/>
㫖徳明老成練達謹慎和平簡任司農正資倚任忽聞溘<lb/>
　逝深為憫惻著加太子少保銜應得䘏典察例具奏尋<lb/>
賜祭𦵏如例諡端勤<lb/>
　　　　徳齡<hi>子書山</hi>
　　　徳齡滿洲鑲黄旗人姓鈕祜禄康熙五十四年進<lb/>
　　　士改庶吉士散館授檢討五十九年充山東鄉試<lb/>
　　　副考官初徳齡曽祖鄂徳以軍功授騎都尉世職<lb/>
<pb n="KR2m0053_WYG_155-11b"/>
　　　三遇<lb/>
恩詔加至二等輕車都尉卒子莫洛渾襲卒子佛隆峩襲<lb/>
　　　即徳齡父六十年卒徳齡降襲騎都尉雍正元年<lb/>
　　　正月充廣西鄉試副考官四月充<lb/>
　　日講起居注官六月遷侍講十二月遷侍講學士充<lb/>
　　　湖北鄉試正考官三年轉侍讀學士八年擢内閣<lb/>
　　　學士十年二月充繙譯鄉試副考官四月兼公中<lb/>
　　　佐領閏五月充<lb/>
<pb n="KR2m0053_WYG_155-12a"/>
　　經筵講官一統志館八旗通志館總裁七月<lb/>
命赴西安同左都御史史貽直辦理軍需十一月貽直署<lb/>
　　　陕西巡撫徳齡仍協理軍需尋授湖北巡撫十一<lb/>
　　　年六月疏言州縣審理刑名案件各有限期逾限<lb/>
　　　不結該管道府直𨽻州未揭請照狥庇例議處知<lb/>
　　　府直𨽻州自審之案逾限亦將督催之道議處更<lb/>
　　　有並非難結之案該管府州揑報縁由展限者臬<lb/>
　　　司未㕘亦照狥庇例議處部議如所請九月疏報<lb/>
<pb n="KR2m0053_WYG_155-12b"/>
　　　武昌等六府墾田千六百頃有竒下部知之十二<lb/>
　　　年二月疏言京山縣多寳灣鎮俗悍並有隄工縣<lb/>
　　　令鞭長莫及請將水利縣丞移駐並將宜都營外<lb/>
　　　委千總撥防又言向例以財行求無禄人照有禄<lb/>
　　　人减一等或照本律逓减二等不畫一嗣後以財<lb/>
　　　行求請照例與受財人同科有禄人槩不减等無<lb/>
　　　禄人各减一等倘承審官不依例擬斷將無禄人<lb/>
　　　仍减二等者照故出人罪例議處再行求說事宜<lb/>
<pb n="KR2m0053_WYG_155-13a"/>
　　　分首從為首者照例科斷為從者各照有禄無禄<lb/>
　　　聽减一等倘所許財物立議封貯官吏雖未收受<lb/>
　　　亦應向許財人追入官並將聽許官吏議處俱下<lb/>
　　　部議行五月<lb/>
命赴肅州同署陜西總督劉於義辦理軍需八月赴西寧<lb/>
　　　總理青海畨人事務十三年疏言哈爾垓圖所駐<lb/>
　　　緑旗兵現遵<lb/>
㫖撤回但噶斯一路為防䕶青海遊牧最要之區請撥青<lb/>
<pb n="KR2m0053_WYG_155-13b"/>
　　　海蒙古兵二千防守再選精兵二百及緑旗兵百<lb/>
　　　派員率赴得卜特爾伊克柴達木等要地更畨防<lb/>
　　　駐<lb/>
詔允所請乾隆元年疏言西寧府屬之大通衛向設守偹<lb/>
　　　稽查彈壓但山徑歧出外連青海内逼棋子卓子<lb/>
　　　等山畨族聚處為䝉古逃人潛匿之藪不早清理<lb/>
　　　久必益多請<lb/>
　敕該督撫㑹同臣衙門派員赴該衛詳查如係有主令<lb/>
<pb n="KR2m0053_WYG_155-14a"/>
　　本主領回收管無主者立有家産准入籍聽該衛<lb/>
　　轄嗣後外来䝉古潛匿照失察逃人例定以處分<lb/>
　　疏下大學士陜甘總督查郎阿議以夷漢雜處不<lb/>
　　便不准入籍餘如所議行是年還京二年七月授<lb/>
　　鑲紅旗漢軍副都統八月仍充一統志館總裁三<lb/>
　　年授鑲紅旗䕶軍統領四年九月補<lb/>
　盛京工部侍郎五年調工部右侍郎七年教習庶吉<lb/>
　　士充<lb/>
<pb n="KR2m0053_WYG_155-14b"/>
　經筵講官八年<lb/>
上聞徳齡母賢年八十<lb/>
御製詩賜之有治身勤四徳教子朂三遷之句九年三<lb/>
　　月充繙譯鄉試副考官疏言繙譯應試童生多至<lb/>
　　千人順天府員役稽察難周請<lb/>
敕左右翼於臣等入場前一日各派㕘領一領催二馬<lb/>
　　甲十聽臣等分派巡察如有越號換卷代倩等弊<lb/>
　　即將該㕘領指㕘至場外𫝊逓踪跡詭秘請令步<lb/>
<pb n="KR2m0053_WYG_155-15a"/>
　　軍統領派幹役密訪獲則重懲如所請行十年子<lb/>
　　書山任安徽廬鳯道徳齡以母念孫情切乞調補<lb/>
　　京職<lb/>
特命書山来京授御史十一年徳齡調吏部右侍郎十<lb/>
　　四年<lb/>
諭曰徳齡不勝吏部侍郎之任著以内閣學士用十六<lb/>
　　年授<lb/>
　盛京禮部侍郎十七年請終養回京三十五年卒書<lb/>
<pb n="KR2m0053_WYG_155-15b"/>
　　山初由内閣中書授侍讀遷御史乾隆六年轉刑<lb/>
　　科給事中巡視台灣八年轉吏科掌印給事中九<lb/>
　　年授安徽廬鳯道十年還京補山西道御史十一<lb/>
　　年二月轉工科給事中五月遷太僕寺卿十一月<lb/>
　　擢内閣學士十二年以巡台灣時派州縣輪值供<lb/>
　　應多設胥役為福建巡撫陳大受所劾<lb/>
詔革職留任十三年四月署倉場侍郎閏七月實授十<lb/>
　　五年調刑部右侍郎正黄旗滿洲副都統十八年<lb/>
<pb n="KR2m0053_WYG_155-16a"/>
　　充繙譯鄉試正考官二十年署工部左侍郎尋充<lb/>
　經筵講官二十三年<lb/>
命以侍郎銜往哈喇沙爾辦理屯田二十四年七月多<lb/>
　　倫回人降㕘贊舒赫徳請移往哈喇沙爾課以耕<lb/>
　　種交書山就近辦理<lb/>
允之十一月疏言自庫車以東哈喇沙爾以西玉古爾<lb/>
　　台至碩爾舒克台皆可引水溉田降衆五千餘分<lb/>
　　布安置臣同吐魯畨公素賚璊等相度妥辦又羅<lb/>
<pb n="KR2m0053_WYG_155-16b"/>
　　卜卓爾有伯克托克托屬三百餘户懇請屯田應<lb/>
　　給其弟阿卜都賚轄報<lb/>
聞二十六年還京署兵部侍郎仍兼副都統尋<lb/>
命駐防京口調錦州三十五年丁父憂三十六年襲騎<lb/>
　　都尉世職授福州副都統以病解任四十年卒姪<lb/>
　　文慧現襲世職<lb/>
　　　哈達哈<lb/>
　　哈達哈滿洲鑲黄旗人黒龍江將軍傅爾丹次子<lb/>
<pb n="KR2m0053_WYG_155-17a"/>
　　　康熙五十九年授藍翎侍衛六十一年改治儀正<lb/>
　　　累遷冠軍使兼公中佐領雍正九年遷頭等侍衛<lb/>
　　　十年二月授蒙古鑲藍旗副都統閏五月調漢軍<lb/>
　　　正藍旗副都統十一月遷䝉古正藍旗都統十一<lb/>
　　　年<lb/>
命率兵千往駐洪郭爾鄂隆十二年授領侍衛内大臣留<lb/>
　　　軍營十三年北路軍撤調赴呼倫貝爾駐防乾隆<lb/>
　　　元年九月還京授勲舊佐領十二月襲其髙祖費<lb/>
<pb n="KR2m0053_WYG_155-17b"/>
　　　英東所遺信勇公爵四年五月授漢軍鑲白旗都<lb/>
　　　統十月調滿洲鑲紅旗都統五年授工部尚書議<lb/>
　　　政大臣兼都統如故六年署步軍統領七年<lb/>
　命為御前大臣尋晉太子少保十年兼鑾儀衛掌衛事<lb/>
　　　十一年以後䕶誤班<lb/>
　詔解領侍衛内大臣<lb/>
　御前大臣十三年四月兼管光禄寺事五月因辦理<lb/>
　孝賢皇后冊寳不慎議革職得<lb/>
<pb n="KR2m0053_WYG_155-18a"/>
㫖從寛留任十二月署兵部尚書及步軍統領十四年<lb/>
　　奏訪獲糾竊積匪及窩家七十餘名分别枷責發<lb/>
　　遣報<lb/>
聞十八年疏劾鄭家莊城守尉長春保侵扣兵餉官租<lb/>
　　鞫實論罪如律十九年<lb/>
命赴北路軍營授㕘贊大臣二十年二月將軍班第統<lb/>
　　大軍勦達瓦齊哈達哈奏以喀爾喀扎薩克台吉<lb/>
　　根敦等留防各汛並管理新舊烏梁海牧接收降<lb/>
<pb n="KR2m0053_WYG_155-18b"/>
　　衆而自統兵繼進六月達瓦齊就擒軍還阿睦爾<lb/>
　　撒納叛遁<lb/>
命哈達哈遣員往諭哈薩克汗阿布賚擒獻九月復授<lb/>
　　㕘贊大臣同定邊左副將軍達勒党阿進𠞰十月<lb/>
　　請率索倫喀爾喀兵千餘先進<lb/>
上奬其奮勉尋<lb/>
詔定西將軍策楞由西路進𠞰以達勒党阿為㕘贊哈<lb/>
　　達哈授定邊左副將軍留屯北路形勝地為聲援<lb/>
<pb n="KR2m0053_WYG_155-19a"/>
　　十二月奏言臣現駐兵布延圖派滿洲察哈爾兵<lb/>
　　各五百還駐烏里雅蘇台察哈爾兵二千駐扎卜<lb/>
　　堪其索倫喀爾喀和托輝特兵七千餘南自伊克<lb/>
　　斯淖爾北至烏哈爾和碩分布防守又布延圖科<lb/>
　　布多庫卜克爾齋拉罕距烏里雅蘇台各千餘里<lb/>
　　兵丁往領錢糧馬力易疲請將直𨽻山西所運米<lb/>
　　徑送各處酌加運價毋庸貯烏里雅蘇台<lb/>
上報可二十一年正月<lb/>
<pb n="KR2m0053_WYG_155-19b"/>
詔由阿爾台進兵四月達勒党阿代策楞為將軍<lb/>
諭曰策楞等領兵擒拿阿睦爾撒納事事舛謬全無籌<lb/>
　畫今西路専任達勒党阿北路専任哈達哈伊二人<lb/>
　尚屬勇往著即領兵前赴哈薩克務期擒獻時北路<lb/>
　　烏梁海叛遁<lb/>
諭查緝事竣馳㑹西路兵毋觀望五月<lb/>
申諭趣之六月特楞古特宰桑敦多克及固爾班和卓<lb/>
　　和克沁等各擕屬潛約烏梁海同遁途遇北路大<lb/>
<pb n="KR2m0053_WYG_155-20a"/>
　　軍詭乞降哈達哈察其詐斬敦多克擒固爾班和<lb/>
　　卓等盡戮賊衆<lb/>
諭奬其奮勇授領侍衛内大臣<lb/>
賜戴雙眼孔雀翎七月大軍至蒿哈薩拉克山偵哈薩<lb/>
　　克賊千餘由巴顔山西行擊敗之復遣副都統銜<lb/>
　　瑚爾起總管鄂博什侍衛竒徹布等往追斬百餘<lb/>
　　級獲馬二百餘是役也哈薩克汗阿布賚實親領<lb/>
　　隊至既敗乃遁去而阿睦爾撒納亦為達勒党阿<lb/>
<pb n="KR2m0053_WYG_155-20b"/>
　　軍擊敗潛遁去兩路軍合九月遵<lb/>
㫖撤兵閏九月<lb/>
上以哈達哈既遇阿布賚不勒兵窮追致脫走飭繳還<lb/>
　　前所賞雙眼翎不准戴用十月軍還在㕘贊大臣<lb/>
　　上行走十一月<lb/>
召来京二十二年正月<lb/>
命往駐科布多仍授㕘贊二月論疏縱阿布賚罪<lb/>
詔革公爵及領侍衛内大臣降補兵部侍郎留駐科布<lb/>
<pb n="KR2m0053_WYG_155-21a"/>
　　多三月還烏里雅蘇台辦事㑹副都統扎爾杭阿<lb/>
　　訐哈達哈前擒固爾班和卓時獲珍珠等物匿不<lb/>
　　奏事下㕘贊大臣舒赫徳查訊屬虚<lb/>
諭曰此事明係扎爾杭阿與哈達哈素不相能為此傾<lb/>
　䧟之計朕辦理庶務一本至公豈肯以一空言而即<lb/>
　治人之罪且哈達哈之罪並不在此伊身為將軍帶<lb/>
　領大兵任意遲延以致阿布賚脫逃是其罪有應得<lb/>
　扎爾杭阿不以此具奏而反以全無影響之事有意<lb/>
<pb n="KR2m0053_WYG_155-21b"/>
　傾軋此風斷不可長著革職八月<lb/>
諭曰去嵗擒𠞰逆賊阿睦爾撒納進兵至哈薩克西路<lb/>
　以達勒党阿為將軍北路以哈達哈為將軍既未能<lb/>
　擒獲阿睦爾撒納又致阿布賚脫逃本應治罪朕意<lb/>
　伊等未必有心僨事不過為賊所愚路逺遲誤之所<lb/>
　致是以從寛免其處分後經詢問自軍營回之侍衛<lb/>
　官員則咸稱達勒党阿追阿睦爾撒納時相距僅一<lb/>
　二里逆賊不及䭾載反遣人托為哈薩克言本欲擒<lb/>
<pb n="KR2m0053_WYG_155-22a"/>
　獻阿睦爾撒納惟待其汗阿布賚至即便送来達勒<lb/>
　党阿堕其計中専候擒獻並不督兵追捕且下令不<lb/>
　許衆兵前進直至逆賊捆載脫逃後方遣兵追逐哈<lb/>
　達哈則路遇阿布賚既經後隊官兵呈報並不勒兵<lb/>
　追捕至阿布賚逃去始尾追一次以塞其責衆奏僉<lb/>
　同是達勒党阿哈達哈之怠玩僨事顯然可見因將<lb/>
　伊等公爵革去降秩示譴今訊問拿獲阿逆之姪達<lb/>
　什策凌等供稱阿睦爾撒納於去嵗九月下旬自敗<lb/>
<pb n="KR2m0053_WYG_155-22b"/>
　走地方潛回又據尼瑪供稱去嵗大兵追及阿睦爾<lb/>
　撒納我催促進𠞰將軍等候阿布賚擒獻以致脫逃<lb/>
　再阿布賚對面安營我兵亦並不迎敵直至逃去始<lb/>
　行追逐旋即撒兵等語與侍衛等所奏脗合觀此則<lb/>
　伊二人不能用朕奮勇之官兵且為逆賊等所輕視<lb/>
　矣達勒党阿哈達哈俱勲舊子孫受恩襲爵乃身為<lb/>
　將軍専任討賊而因循觀望坐失事機若此實出情<lb/>
　理之外且去嵗撤兵時伊等奏稱我兵距逆賊逃竄<lb/>
<pb n="KR2m0053_WYG_155-23a"/>
　之地速行亦需月餘今於九月初撤兵自葉什勒樁<lb/>
　集行五十餘日至巴顔鄂拉南之哈薩拉克地方今<lb/>
　據達什策凌等所供阿睦爾撒納聞大兵既撤於九<lb/>
　月下旬回至葉什勒樁集行二十餘日至巴顔鄂拉<lb/>
　又十五日抵哈薩拉克東之額布根塔爾琿地方共<lb/>
　五十餘日設果如伊等所奏有月餘程途則阿逆復<lb/>
　回必須兩三月且逆賊必確知撤兵之信方敢起程<lb/>
　果與我兵相去月餘往返探聽又必三四月矣乃我<lb/>
<pb n="KR2m0053_WYG_155-23b"/>
　兵則於九月初撤回行五十餘日始至哈薩拉克而<lb/>
　逆賊即自九月盡起程至額布根塔爾琿亦祗五十<lb/>
　餘日何以如此之速耶則其被賊所欺愈為顯著觀<lb/>
　阿逆今春即到額琳哈畢爾噶此即伊等因循推諉<lb/>
　之眀証也况今嵗阿布賚遇我兵三十餘人一戰即<lb/>
　降則去嵗若稍肯奮勉阿布賚早已投誠將逆賊擒<lb/>
　獻矣又伊等擁兵觀望之明証也再兩路官兵㑹合<lb/>
　後自應聨為一體乃伊等竟於相見之次日即分營<lb/>
<pb n="KR2m0053_WYG_155-24a"/>
　行走第三日即議及撤兵有是理乎伊等即協力追<lb/>
　𠞰尚未知獲賊與否况復自分彼此安能集事且如<lb/>
　逆賊兎脫時伊等俱係將軍若肯親行豈不勝於㕘<lb/>
　贊大臣乃伊二人並不前往止遣阿里衮一人領兵<lb/>
　追逐不知將軍所司何事達勒党阿哈達哈如此種<lb/>
　種貽悞若不加罪譴則國家之賞罰何在本當以軍<lb/>
　法從事但達勒党阿本一糊塗無能之人為賊所愚<lb/>
　而哈達哈每圖安逸遇事因循尚非出於有心且係<lb/>
<pb n="KR2m0053_WYG_155-24b"/>
　勲舊子孫似此坐失機宜玷辱滿洲更何顔靦列班<lb/>
　聨達勒党阿哈達哈俱著革職發往熱河披甲効力<lb/>
　　二十三年十一月<lb/>
詔宥前罪授三等侍衛十二月率西安駐防兵千赴西<lb/>
　　路軍營二十四年正月搜捕沙喇斯瑪呼斯逸賊<lb/>
　　二月大軍𠞰回酋霍集占<lb/>
上以哈達哈及達勒党阿厯練<lb/>
諭由巴里坤送馬至阿克蘇八月定邊右副將軍富徳<lb/>
<pb n="KR2m0053_WYG_155-25a"/>
　　等大敗霍集占於阿爾楚爾及伊西洱庫爾淖爾<lb/>
　　哈達哈均在事有功<lb/>
詔授二等侍衛十月卒於軍營子哈寧阿官至都統以<lb/>
　　軍行失律賜自盡<lb/>
　　　顧琮<lb/>
　　顧琮滿洲鑲黄旗人姓伊爾根覺羅祖顧八代禮<lb/>
　　部尚書贈太師諡文端有𫝊父顧儼厯官副都統<lb/>
　　顧琮由監生修算法議叙康熙六十一年授吏部<lb/>
<pb n="KR2m0053_WYG_155-25b"/>
　　員外郎雍正三年七月授户部郎中十二月遷監<lb/>
　　察御史四年五月巡視長蘆鹽政九月奏稱州縣<lb/>
　　於私鹽案每監斃人命請嗣後除大夥興販照例<lb/>
　　審結餘易結之案延至四月外一案監斃三人一<lb/>
　　年監斃三案者照司獄監斃例議處下部議從之<lb/>
　　十一月授坐糧㕔八年遷太僕寺卿九年授霸州<lb/>
　　營田觀察使十一年正月協理直𨽻總河二月遷<lb/>
　　太常寺卿七月署直𨽻總督八月授直𨽻總河十<lb/>
<pb n="KR2m0053_WYG_155-26a"/>
　　　二年四月奏報永定河口深通上流始得暢注入<lb/>
　　　淀近因淤正議挑濬仰䝉<lb/>
天賜引河二十餘里顯著嘉祥<lb/>
諭曰朕因畿輔河渠闗係重大時時軫念今於河臣籌議<lb/>
　疏通之地仰蒙<lb/>
天賜引河自然開刷不勞民力順軌安流河神福佑羣生<lb/>
　功用顯著應䖍誠展祀以答靈貺十月疏言直𨽻向無<lb/>
　　　額設囚糧多致饑斃請一體准設以廣<lb/>
<pb n="KR2m0053_WYG_155-26b"/>
皇仁得<lb/>
㫖俞允十二月疏言直𨽻河道煩多㕔員應改撥就近管<lb/>
　　　轄再於要處酌増河員通永道屬增糧河通判一<lb/>
　　　駐薊州管京東諸河儧薊運船清河道屬滹沱河<lb/>
　　　經正定保定河間三府順徳府同知難以防範撥<lb/>
　　　歸正定府通判兼管束鹿縣有滹沱新工増主簿<lb/>
　　　一瀦龍河滙滋河等水入白洋淀増管河通判一<lb/>
　　　駐祁州蠡縣増縣丞一祁州增州同一分管本州<lb/>
<pb n="KR2m0053_WYG_155-27a"/>
　　及博野兩處民工大名道屬魏縣増縣丞一分防<lb/>
　　漳河順天府屬牤牛新河與永定河南岸咫尺撥<lb/>
　　歸永定道轄霸州係牤牛下口仍令清河道轄涿<lb/>
　　州以北房山等處山水小河並無隄防就近歸霸<lb/>
　　昌道兼理天津道屬三角淀長淀等河增通判一<lb/>
　　駐王慶坨武清縣增縣丞一東安縣増主簿一歸<lb/>
　　通判轄泊河通判所管清河縣運河二十里故城<lb/>
　　縣河道十六里撥河間府同知轄天津同知所管<lb/>
<pb n="KR2m0053_WYG_155-27b"/>
　　南皮縣運河撥歸通判管理静海縣唐官屯千總<lb/>
　　所管運河堤岸錯入静海青縣南皮滄州境内改<lb/>
　　分𨽻州縣管理其千總令督河兵淺夫毋庸裁汰<lb/>
　　至天津清河二道向無搶修物料請照永定通永<lb/>
　　二道例酌工程險易預採大名道無嵗修銀應於<lb/>
　　清河道庫撥用臣標左營崔黄汛右營西儀汛俱<lb/>
　　距河逺並無河務應改𨽻天津鎮標轄南運沿河<lb/>
　　一帶營汛非臣標所轄汛報稽遲應將天津鎮標<lb/>
<pb n="KR2m0053_WYG_155-28a"/>
　　安陵汛歸臣標轄並於永定北運河兵内選熟練<lb/>
　　樁埽者數名教習南運河淺夫歸唐官屯千總轄<lb/>
　　潮河上游增外委把總一駐古北口白河上游增<lb/>
　　外委把總一駐石塘路永定河上游増外委把總<lb/>
　　一駐水闗下部議行乾隆元年正月署江蘇巡撫<lb/>
　　六月奏海塘善後事宜一松江土塘自上海迤西<lb/>
　　連寳山縣境甚屬單弱其舊寳山一段更為頂衝<lb/>
　　宜加帮迅築一寳山對江墩急宜接築土塘現在<lb/>
<pb n="KR2m0053_WYG_155-28b"/>
　　塘形陡削者俱加高寛一寳山䕶城圩係民自築<lb/>
　　併入嵗修估培一塘岸壓佔民田免額徴錢糧一<lb/>
　　塘路綿長請増海防道一駐松太適中地専管一<lb/>
　　通潮小港泥沙易積令道員以時修浚下九卿議<lb/>
　　行九月疏言常平倉榖例存七糶三從前糶價現<lb/>
　　未買補又被水偏灾須賑若穀賤方買恐来嵗青<lb/>
　　黄不接無穀可糶請令各州縣遵新例於隣近産<lb/>
　　穀州縣買補倘隣近亦係歉収即委員赴江西湖<lb/>
<pb n="KR2m0053_WYG_155-29a"/>
　　廣採買下部議行十月丁父憂回旗二年三月協<lb/>
　　辦吏部尚書事七月永定河堤决<lb/>
命顧琮往同總督李衛等搶修八月署河道總督三年<lb/>
　　正月授朱藻為總河顧琮仍同辦理時畿輔西南<lb/>
　　諸水滙於東西兩淀淤墊漫溢為患顧琮奏設垈<lb/>
　　船撈泥並委三角淀通判清河同知司其事經大<lb/>
　　學士鄂爾泰並李衛朱藻等詳酌議行十月授顧<lb/>
　　琮河道總督五年四月疏陳青縣之興濟滄州之<lb/>
<pb n="KR2m0053_WYG_155-29b"/>
　　捷地兩减河善後事宜一兩減河均以岐口海河<lb/>
　　為歸宿連年河尾淤高不能驟達應疏尾閭均於<lb/>
　　李連賓家口㑹通直接岐口俾無阻塞一上半截<lb/>
　　堤逼近河身單薄可危應各就南北岸展築遥堤<lb/>
　　再擇堤身單薄險要處帮築坦坡即於河底取土<lb/>
　　開挖深寛一下半截堤宜相地勢截成拉沙壩使<lb/>
　　河水由此漫入以緩水勢兼肥地畝一兩處閘口<lb/>
　　俟河水歸槽設板下閉使下游窪地涸出可種麥<lb/>
<pb n="KR2m0053_WYG_155-30a"/>
　　一多設涵洞減河水落時將兩岸積水放入掘開<lb/>
　　中間土埂流通歸海一壓佔地已給價除糧將堤<lb/>
　　内灘地令民佃種収租作搶修費六年六月疏言<lb/>
　　河間縣縣丞跨管子牙河東西兩堤百二十里巡<lb/>
　　防維艱請將東岸堤歸駐河東之景和鎮巡檢兼<lb/>
　　管老漳等河亦就近歸杜林鎮巡檢兼管祁河通<lb/>
　　判改設於子牙河將青縣静海子牙河主簿文安<lb/>
　　大城兩縣縣丞主簿霸州州判所管堤工均𨽻該<lb/>
<pb n="KR2m0053_WYG_155-30b"/>
　　通判其祁河通判原管堤工改𨽻清河同知俱議<lb/>
　　行八月題銷永定河脩築銀<lb/>
諭曰前顧琮題報漫工疏内稱専管官並不加謹搶䕶<lb/>
　　及請開銷竟不著落各員分賠眀係有心狥庇此<lb/>
　　項銀俱著顧琮賠補尋裁直𨽻總河缺<lb/>
命回京候㫖十二月授漕運總督七年十月奏漕務十<lb/>
　　條一嚴禁胥役掯勒並受兑弁兵刁索一各帮旗<lb/>
　　丁俱令長運不得仍前逐年僉換一江西湖廣等<lb/>
<pb n="KR2m0053_WYG_155-31a"/>
　　帮由長江至儀徴例不定限浙江帮在大江之南<lb/>
　　每藉風色遲延應咨督撫嚴催出境一各帮頭次<lb/>
　　過淮即委桑園遊擊儹行二次過淮糧道儹行通<lb/>
　　帮告竣臣循例督催北上一江南山東河道淺阻<lb/>
　　處預為挑挖一漕丁遇閘壩即停泊至兩省交界<lb/>
　　因弁兵不能越催更多逗遛委標員催儹毋許遲<lb/>
　　誤一黄河北至臺莊臨清與直𨽻交界處汛逺兵<lb/>
　　稀酌添浮汛接催一飭各閘啟閉得宜閘員不得<lb/>
<pb n="KR2m0053_WYG_155-31b"/>
　　托詞蓄水稽留一江廣帮船逺涉長江多帶木植<lb/>
　　䕶船至内河船重難行今酌定水大至臺莊南水<lb/>
　　小至揚州卸賣一漕船抵通卸完查飯米缺乏之<lb/>
　　帮將副丁應得餘米銀存三給七俾回空不致拮<lb/>
　　据<lb/>
上是之下部議行十二月奏獲刼鹽船匪徒並於安東<lb/>
　　山陽各汛逺處暫増浮汛六撥兵防察<lb/>
上嘉其留心經理十年六月疏請於猫兒窩以下馬莊<lb/>
<pb n="KR2m0053_WYG_155-32a"/>
　　集宿遷皂河以上曹家店各建石閘一束上游之<lb/>
　　水不致直㵼無餘並將駱馬湖入運處改從皂河<lb/>
　　以上之䡐車頭地方建閘挑渠引水濟運又十字<lb/>
　　河之竹絡壩當開放後黄水湍激横截運河糧船<lb/>
　　提溜頗難應於竹絡壩下之束黄壩迤東接堤堵<lb/>
　　截别開河頭接入舊有蘇家閘閘河閘南濬越河<lb/>
　　一導黄入運從之十一年閏三月署江南河道總<lb/>
　　督九月回本任十二年九月浙閩總督喀爾吉善<lb/>
<pb n="KR2m0053_WYG_155-32b"/>
　　劾浙江巡撫常安貪婪各欵<lb/>
命同大學士高斌往訊即授顧琮浙江巡撫嗣又<lb/>
命大學士訥親前往㑹審論如律十三年部議顧琮承<lb/>
　　審常安案不能按欵窮究擬革職奉<lb/>
㫖從寛留任尋調河東總河十七年正月疏言運堤向<lb/>
　　無堡房兵夫巡防雨夜難以棲止有名無實請照<lb/>
　　黄河例每二里建堡房一共四百座撥司庫充公<lb/>
　　耗羨項興造每年酌給嵗修銀十八年四月同巡<lb/>
<pb n="KR2m0053_WYG_155-33a"/>
　　　撫蔣炳合疏言陽武五堡民埝並十三堡大堤因<lb/>
　　　雨沁黄並漲以致漫溢現在搶築斷流上游進水<lb/>
　　　地方亦趕築攔河土小壩又五堡外地勢極窪灘<lb/>
　　　水滙聚急應疏通去路現於壩東開引渠灘水至<lb/>
　　　此循民埝東去漫入灘地以分水勢奏入俱報<lb/>
　聞十九年二月因江南總河任内浮費河工銀部議革<lb/>
　　　職<lb/>
　諭来京候㫖十二月卒<lb/>
<pb n="KR2m0053_WYG_155-33b"/>
　　　　達福<lb/>
　　　達福滿洲鑲黄旗人姓𤓰爾佳一等超武公鰲拜<lb/>
　　　之孫父納穆福襲二等公後鰲拜獲罪爵除康熙<lb/>
　　　五十二年<lb/>
聖祖仁皇帝追念鰲拜功賜一等男以其從孫蘇赫襲蘇<lb/>
　　　赫卒以達福襲雍正三年兼管佐領四年補䕶軍<lb/>
　　　㕘領五年九月補䕶軍統領印務章京十一月授<lb/>
　　　正藍旗滿洲副都統<lb/>
<pb n="KR2m0053_WYG_155-34a"/>
諭曰朕數十年来唯聞鰲拜僭妄無禮擅權作威之罪未<lb/>
　深知伊功勲併子孫現在者何人昨引見達福方知又<lb/>
　恭閱<lb/>
實録鰲拜有超衆功是以<lb/>
聖祖特恩賞給一等男世職<lb/>
皇考既恩免鰲拜之罪應賜還一等公爵即令達福承襲<lb/>
　世襲㒺替仍授為散秩大臣十二月授左翼前鋒統領<lb/>
　　　六年授議政大臣七年三月大軍征準噶爾<lb/>
<pb n="KR2m0053_WYG_155-34b"/>
命達福為㕘贊大臣十二月準噶爾擾喀爾喀游牧靖邊<lb/>
　　　大將軍傅爾丹令前鋒統領定夀以兵䕶阿濟必<lb/>
　　　濟卡倫令達福率兵二千駐庫卜克爾為應援九<lb/>
　　　年六月傅爾丹探知準噶爾賊人在察罕哈達游<lb/>
　　　牧乘其不備襲之分兵三隊以達福偕定夀領第<lb/>
　　　一隊夜擊戰累日賊據山扼險遂移營和通呼爾<lb/>
　　　哈諾爾晝夜力戰殺賊千餘賊益兵逼營我軍步<lb/>
　　　設方營以退達福殿後賊三萬環攻之力戰殺賊<lb/>
<pb n="KR2m0053_WYG_155-35a"/>
　　　千餘歿於陣<lb/>
賜祭𦵏如例<lb/>
贈騎都尉子岱屯襲一等公長孫徳成襲騎都尉徳成卒<lb/>
　　　弟徳生襲尋因岱屯卒徳生襲公爵其騎都尉以<lb/>
　　　弟徳明襲乾隆四十五年十二月奉<lb/>
㫖徳生所襲公爵俟出缺時停襲仍予一等男世襲㒺替<lb/>
　　　詳見鰲拜傳<lb/>
　<lb/>
<pb n="KR2m0053_WYG_155-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定八旗通志卷一百四十一<lb/>
</p>
<p>
</p>
  </div>
</body>
</text>
</TEI>
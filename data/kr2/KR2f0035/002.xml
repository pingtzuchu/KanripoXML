<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文襄奏疏巻二</head> <lb/>
    <p>
<pb n="KR2f0035_WYG_002-1a"/>
欽定四庫全書<lb/>
　文襄奏疏巻二<lb/>
　　　　　　　　　　　　河道總督靳輔撰<lb/>
　治河題藁<lb/>
　　敬陳經理第一疏<hi>以中河之土築堤</hi>
題為敬陳經理河工事宜第一疏事竊<hi>臣</hi>看得今日治<lb/>
　　河之最宜先者無過於挑清江浦以下河身之土<lb/>
　　以築兩岸之堤<hi>臣</hi>前疏巳備陳之矣惟是募夫一<lb/>
<pb n="KR2f0035_WYG_002-1b"/>
　　節如在工程稍緩量用人夫數萬名者不難就近<lb/>
　　招募然<hi>臣</hi>前疏因恐水漲無歸又生他變欲於一<lb/>
　　二年間將兩河工程概圖完竣是以挑浚黄河之<lb/>
　　夫議每日用至十二萬有竒之多尚有其餘各疏<lb/>
　　内挑浚帮堤堵決各工所需人夫每日亦不下七<lb/>
　　八萬總計每日用夫二十萬念淮揚附近斷不能<lb/>
　　有如許多夫應募故不得不將挑浚黄河之夫議<lb/>
　　令江南隣屬并河南山東協募也今<lb/>
<pb n="KR2f0035_WYG_002-2a"/>
廷議謂逺派各省恐不肖官役借端擾民請<lb/>
勅<hi>臣</hi>酌量設法就近募夫不致悞工等語<hi>臣</hi>思道逺工<lb/>
　　長不肖官役借端擾民之事誠難保其必無然就<lb/>
　　近召募則斷不能取齊若倣照舊例多加工食以<lb/>
　　鼓舞招徠之則動須増費數十萬兩從何設處且<lb/>
　　使即加給工食而淮揚被水巳久困苦災黎除死<lb/>
　　亡賣身之外其逃散四方者一時不能聚集應募<lb/>
　　者少必至悞工<hi>臣</hi>反覆籌酌更得侉車代挑之法<lb/>
<pb n="KR2f0035_WYG_002-2b"/>
　　凡下鍬掘土并夯杵成堤俱用人力其往來運土<lb/>
　　則以侉車約可省夫一半并原限二百日完工者<lb/>
　　改為四百日完工則前擬每日用夫十二萬有竒<lb/>
　　者今止須用夫三萬餘名并車三萬餘輛足矣又<lb/>
　　其餘各工每日亦需夫七八萬其間但有可用侉<lb/>
　　車以省人力之處容<hi>臣</hi>隨時斟酌而行則需夫不<lb/>
　　至太多可以仰遵<lb/>
廷議就近設法召募濟工矣至所需侉車查江南非出<lb/>
<pb n="KR2f0035_WYG_002-3a"/>
　　産之處但若議𣲖東豫二省雇募恐仍有不肖官<lb/>
　　役借端擾民之事容<hi>臣</hi>竟動錢糧行濟東兖開歸<lb/>
　　等府價買解淮濟用統計南岸自白洋河歴雲梯<lb/>
　　闗至海口北岸自清河縣歴雲梯闗至海口挑河<lb/>
　　築堤工程其所用人夫工食車輛繩絆以及一切<lb/>
　　諸費容<hi>臣</hi>設法節省總於原題第一疏内所估需<lb/>
　　銀九十八萬九千七百九十八兩四錢數内期於<lb/>
　　足用惟是車輛等項一切俱不𣲖民而盡屬官買<lb/>
<pb n="KR2f0035_WYG_002-3b"/>
　　則其間料理之煩更多數倍<hi>臣</hi>再四思維必須將<lb/>
　　<hi>臣</hi>第七疏内所議守堤官兵豫為設立責令照管<lb/>
　　夫車督率夯杵在伊等即係將來守此堤工之人<lb/>
　　自能盡力以圖堅固更為一舉兩得之道若夫兩<lb/>
　　岸遥堤<hi>臣</hi>原題面寛三丈底寛七丈髙一丈二尺<lb/>
　　每堤一丈用土六十方然<hi>臣</hi>又各處閲歴細察情<lb/>
　　形遥堤固屬必需而縷堤尤不可少蓋黄河流急<lb/>
　　則沙行流緩則沙墊而河身窄則流急寛則流緩<lb/>
<pb n="KR2f0035_WYG_002-4a"/>
　　今莫妙於築縷堤以束水而以遥堤并加築格堤<lb/>
　　用防沖決使守堤人等盡力防䕶縷堤設或大水<lb/>
　　異漲即有漫沖亦至遥堤格堤而止自不至於奪<lb/>
　　河成缺該守堤人等隨即星將縷堤仍舊築起為<lb/>
　　工亦易<hi>臣</hi>請將原估築遥堤之土六十方分築遥<lb/>
　　縷二堤并量増格堤其縷堤頂寛二丈底寛六丈<lb/>
　　髙六尺每縷堤一丈用土二十四方遥堤頂亦寛<lb/>
　　二丈底亦寛六丈髙八尺每遥堤一大用土三十<lb/>
<pb n="KR2f0035_WYG_002-4b"/>
　　二方二共用土五十六方較之原估每丈餘土四<lb/>
　　方或隔五七里或隔十餘里即以所餘之土再築<lb/>
　　格堤一道格堤頂寛二丈底寛六丈髙五尺以上<lb/>
　　各堤均令守堤人等一併加意防䕶并將各堤逐<lb/>
　　年加帮務極髙厚可也再查南岸白洋河以上至<lb/>
　　徐州一帶堤工長二百八十里北岸清河縣以至<lb/>
　　徐州一帶堤工長四百里其間殘缺危險在在皆<lb/>
　　然斷須急為併治至於治之之法<hi>臣</hi>籌維再四若<lb/>
<pb n="KR2f0035_WYG_002-5a"/>
　　徒加帮遥堤則既不能束水而又無重門之障良<lb/>
　　非至穏之著莫妙於亦於近河去處加築縷堤并<lb/>
　　量築格堤以為外藩其殘缺遥堤亦即一體加帮<lb/>
　　髙厚方稱萬全也惟是工程浩大既不能多用民<lb/>
　　力亦不敢全動官銀除<hi>臣</hi>先經嚴行各該州縣速<lb/>
　　撥民夫加帮舊堤俟詳至務令一律加帮外其所<lb/>
　　議加築之縷格二堤必須動支錢糧募夫興舉者<lb/>
　　也至此項堤工凡在駱馬湖以下者俱照白洋河<lb/>
<pb n="KR2f0035_WYG_002-5b"/>
　　以下之式縷堤築頂寛二丈底寛六丈髙六尺每<lb/>
　　堤一丈用土二十四方兩岸共計二百里約長三<lb/>
　　萬六千丈用土八十六萬四千方又應築格堤約<lb/>
　　七千二百丈頂寛二丈底寛六丈髙五尺每丈用<lb/>
　　土二十方共用土十四萬四千方駱馬湖以上縷<lb/>
　　堤格堤俱築頂寛二丈底寛六丈髙五尺每丈用<lb/>
　　土二十方南北兩岸除駱馬湖水占之處不必築<lb/>
　　堤外其餘約長四百六十里計應築縷堤八萬二<lb/>
<pb n="KR2f0035_WYG_002-6a"/>
　　千八百丈格堤一萬六千五百六十丈二共九萬<lb/>
　　九千三百六十丈計用土一百九十八萬七千二<lb/>
　　百方以上兩岸縷格二堤通共用土二百九十九<lb/>
　　萬五千一百方每方止以用夫三名計銀一錢二<lb/>
　　分科算共需銀三十五萬九千四百二十四兩如<lb/>
　　此則人力既盡自可少意外之虞矣至於管工等<lb/>
　　官所管工程堅固合式與否其議叙議處之法容<lb/>
　　<hi>臣</hi>於第七疏内一併確議題<lb/>
<pb n="KR2f0035_WYG_002-6b"/>
請伏候<lb/>
睿裁<lb/>
　　敬陳經理第二疏<hi>爛泥淺挑引河二道</hi>
題為敬陳經理河工事宜第二疏事該<hi>臣</hi>看得洪澤湖<lb/>
　　下流髙家堰西北至清口一帶即爛泥淺等處也<lb/>
　　<hi>臣</hi>原請於河身兩旁各挑引水河一道共需銀一<lb/>
　　萬七千二百八十兩<lb/>
廷<hi>臣</hi>先議應如<hi>臣</hi>議速行挑浚等語後議大修既議暫<lb/>
<pb n="KR2f0035_WYG_002-7a"/>
　　停此第二疏内引水河工程無庸議等語䝉<lb/>
皇上軫念運道民生<lb/>
敕<hi>臣</hi>再行確議查本年八月内洪澤湖下流爛泥淺一<lb/>
　　帶巳經淤斷黄淮相隔約有二十里之遥雖議堵<lb/>
　　決束水而不挑引水河則淤泥攔阻在前淮流不<lb/>
　　能下注是以<hi>臣</hi>隨於急工併舉等事案内一面<lb/>
題請錢糧一面檄行淮揚道召募人夫專委原估淮安府<lb/>
　　山陽縣革職知縣柳天正為監理官著令督同分<lb/>
<pb n="KR2f0035_WYG_002-7b"/>
　　管官六員并<hi>臣</hi>又委<hi>臣</hi>標効用官四員協力催督<lb/>
　　先築土壩一道攔阻黄流將淤斷河身挑挖疏通<lb/>
　　於八月二十一日興工至十一月初二日業巳告<lb/>
　　竣目今淮水直抵土壩秪因河底墊髙髙家堰三<lb/>
　　官廟等大決口雖巳閉合龍門仍有次小決口數<lb/>
　　處尚未堵完淮水下注無多是以未經開壩俟次<lb/>
　　第堵塞淮水加强自即開壩通流惟是原疏因正<lb/>
　　河淺阻估挑引河二道今正河全淤業巳挑通應<lb/>
<pb n="KR2f0035_WYG_002-8a"/>
　　作挑引河一道科算尚有一道未挑必須及早挑<lb/>
　　浚深通庶來年伏秋水漲之時淮水有路遄行不<lb/>
　　致更生他變也伏候<lb/>
睿裁<lb/>
　　敬陳經理第三疏<hi>幇髙堰堤以束淮濟運</hi>
題為敬陳經理河工事宜第三疏事該<hi>臣</hi>看得髙家堰<lb/>
　　等一帶臨湖堤岸無論石埽板工莫不殘缺單薄<lb/>
　　幇修之舉萬不容緩前據淮揚道佟康年山旴同<lb/>
<pb n="KR2f0035_WYG_002-8b"/>
　　知多宏安等估計共需銀三十九萬五千五百五<lb/>
　　十九兩零<hi>臣</hi>相度情形條議槩築坦坡之法可節<lb/>
　　省銀二十萬一千七百餘兩實估銀十九萬三千<lb/>
　　八百兩<lb/>
廷<hi>臣</hi>先議應如<hi>臣</hi>議修築堅固等語後議大修既議暫<lb/>
　　停此第三疏内修築坦坡工程無庸議等語䝉<lb/>
皇上軫念運道民生<lb/>
敕<hi>臣</hi>再行確議<hi>臣</hi>查運河底墊必須大挑以濟來年春<lb/>
<pb n="KR2f0035_WYG_002-9a"/>
　　運<hi>臣</hi>見於第五疏内議請矣但運河既議挑深若<lb/>
　　不束淮水入河濟運而仍容黄流内灌則不久復<lb/>
　　淤豈非徒費錢糧徒勞民力耶<hi>臣</hi>是以將髙家堰<lb/>
　　等臨湖一帶堤工決口見在上緊堵塞束淮濟運<lb/>
　　也但自髙堰三官廟大決口閉合龍門之後湖水<lb/>
　　陡長二尺有竒連日西風鼓浪便見洶湧之形此<lb/>
　　猶在冬涼水落之際也待至來嵗伏秋自是更加<lb/>
　　滂湃似此一帶殘壞之堤若不及早自下而上次<lb/>
<pb n="KR2f0035_WYG_002-9b"/>
　　第火速幇修務極堅固勢必又於單薄之處更生<lb/>
　　衝潰之變一經再衝則淮水仍復旁洩黄水仍復<lb/>
　　内灌運河仍復墊髙漕船既阻滯不通而見在挑<lb/>
　　河堵決一切大費之工盡歸烏有矣<hi>臣</hi>言念及此<lb/>
　　心膽皆慄除一面仰請<lb/>
皇上俯念運道錢糧闗係至重允<hi>臣</hi>仍照原估動銀十<lb/>
　　九萬三千八百兩之數一律幇築外但此幇堤之<lb/>
　　工甚長而來年伏秋水漲之期不逺若待部覆之<lb/>
<pb n="KR2f0035_WYG_002-10a"/>
　　後方行興舉則時日有限而工程浩繁必至貽悞<lb/>
　　<hi>臣</hi>巳一面檄行淮揚道并飭督山旴同知多𢎞安<lb/>
　　協理河務原任揚州府通判俞森原任革職山陽<lb/>
　　縣知縣柳天正等嚴督分管各官<hi>臣</hi>更委<hi>臣</hi>標効<lb/>
　　用候缺守備陳杰等帶領其餘効用各官協力分<lb/>
　　工星飛催儹矣相應一併<lb/>
題明伏候<lb/>
睿裁<lb/>
<pb n="KR2f0035_WYG_002-10b"/>
　　敬陳經理第四疏<hi>併修清水潭以束淮敵黄</hi>
題為敬陳經理河工事宜第四疏事該<hi>臣</hi>看得運河以<lb/>
　　西臨湖一帶堤工自武家墩歴髙家堰髙良澗至<lb/>
　　周橋閘共計大小決口三十四處俱應堵塞又自<lb/>
　　周橋閘至翟家壩應築土堤一道其中成河九道<lb/>
　　之處亦應堵塞以上工程先據淮揚道佟康年山<lb/>
　　旴同知多𢎞安等估計共需銀七十萬五千八百<lb/>
　　餘兩<hi>臣</hi>相度情形議不復砌石工惟下埽與包土<lb/>
<pb n="KR2f0035_WYG_002-11a"/>
　　兼用并築坦坡制水可節省銀四十餘萬兩實估<lb/>
　　需銀三十萬兩又堵塞桃源清河安東三縣黄河<lb/>
　　新舊各決口估銀八萬兩共需銀三十八萬兩等<lb/>
　　因<lb/>
廷臣先議應如<hi>臣</hi>議堵築堅固等語後議大修既議暫<lb/>
　　停此第四疏内築周橋閘等處之堤及堵各處決<lb/>
　　口工程無庸議等語䝉<lb/>
皇上軫念運道民生<lb/>
<pb n="KR2f0035_WYG_002-11b"/>
敕<hi>臣</hi>再行確議查<hi>臣</hi>自到任之後偕<lb/>
欽差侍郎<hi>臣</hi>折爾肯等查勘工程目擊武家墩決口水<lb/>
　　勢汹湧埽臺缺陷詢據原任淮揚道降調副使黄<lb/>
　　桂山旴同知多宏安稟稱自上年九月至本年二<lb/>
　　月經原任革職同知李徳燿署事同知李朝事二<lb/>
　　官在於本工越築埽壩共用過工料銀五千七百<lb/>
　　三十兩有竒築過淺處及稍深處工程一百餘丈<lb/>
　　尚存中泓深處三丈有竒未經閉合忽於本年三<lb/>
<pb n="KR2f0035_WYG_002-12a"/>
　　月初五日桃汛泛漲復行潰衝今決口見寛十丈<lb/>
　　有餘深四丈有餘難以堵塞必須逺越另做又估<lb/>
　　銀一萬七千二百八十二兩有竒等因<hi>臣</hi>往來相<lb/>
　　度見決口之下兩岸俱屬堅堤若築攔河大壩約<lb/>
　　可省費過半隨行淮揚道佟康年力督該㕔於五<lb/>
　　月初二日興工至七月二十三日閉合龍門九月<lb/>
　　初九日完工在案又本年九月初三日<hi>臣</hi>因黄運<lb/>
　　兩河處處淤淺竟有河水僅深數寸者回空阻滯<lb/>
<pb n="KR2f0035_WYG_002-12b"/>
　　難前<hi>臣</hi>焦思籌酌隨具急工併舉需費浩繁等事<lb/>
　　一疏一面<lb/>
請借錢糧一面飛檄中河南河兩分司淮揚淮徐兩道<lb/>
　　并淮安府知府及各㕔印河官至見任官不足於<lb/>
　　用又復遴委罣誤能員并<hi>臣</hi>標効用弁員分頭協<lb/>
　　理<hi>臣</hi>居中調度往來查勘不時嚴加催督及自于<lb/>
　　家岡決口斷流之日黄水陡長二尺而白洋河閉<lb/>
　　合龍門黄水又増尺餘<hi>臣</hi>復親詣下流見黄水盡<lb/>
<pb n="KR2f0035_WYG_002-13a"/>
　　從王家營張家口決口西奔而清江浦以下雲梯<lb/>
　　闗一帶㡬有斷流之勢<hi>臣</hi>復飛檄道㕔印河等官<lb/>
　　將王家營張家口邢家口二舖口并一切無名小<lb/>
　　口盡行堵塞見在加幇寛厚其回空漕船巳進甘<lb/>
　　羅城草壩者約有十分之七八此十一月望前之<lb/>
　　情形也近因天氣久晴兼之隆冬寒凍黄水槩消<lb/>
　　四尺黄河古城一帶運河板閘一帶仍復膠淺其<lb/>
　　未進草壩之回空俱在宿桃地方<hi>臣</hi>一面檄行司<lb/>
<pb n="KR2f0035_WYG_002-13b"/>
　　道府㕔印河各官分頭設法撈浚逐船送過淺處<lb/>
　　一面飛催山旴同知多宏安等星將髙家堰髙良<lb/>
　　澗一帶上緊幇堤堵決以束淮流至髙家堰三官<lb/>
　　廟大決口雖工程浩大水勢湍騰然兩頭儹築計<lb/>
　　長一百八十一丈五尺巳於十一月初一日閉合<lb/>
　　龍門又髙家堰六安溝決口築壩六十八丈五尺<lb/>
　　管家西決口築壩十二丈八尺俱於十二月初一<lb/>
　　日閉合龍門見在各各加幇寛厚惟是臨湖一帶<lb/>
<pb n="KR2f0035_WYG_002-14a"/>
　　決口三十四處尚有三十處未經堵塞兼之黄河<lb/>
　　下流底髙淮水下注未能直下刷沙<hi>臣</hi>再四察度<lb/>
　　見將髙家堰未堵次決口數處飭督各官無分晝<lb/>
　　夜飛星堵塞大約嵗内可以斷流髙家堰決口盡<lb/>
　　行斷流之後淮流便可加强再於來春將髙良澗<lb/>
　　各決口次第上緊堵塞則淮水大强可以助黄刷<lb/>
　　沙併濟來年重運矣至築翟家壩之堤并堵成河<lb/>
　　九道之工程如不乗時併舉則清水潭萬難修治<lb/>
<pb n="KR2f0035_WYG_002-14b"/>
　　不特髙寳等七州縣田畝永無播種之期而重運<lb/>
　　經過決口危險異常殊非長法且將來楊家莊決<lb/>
　　口堵塞黄河復歸故道之後淮水翟壩旁分不能<lb/>
　　敵黄黄水勢必又從清口内灌淤墊運河悞運非<lb/>
　　小必須次第修築是<hi>臣</hi>原題需銀三十八萬兩堵<lb/>
　　決築堤等工業巳陸續興舉斷難議緩以致有半<lb/>
　　途而廢前功盡棄之虞者也<hi>臣</hi>未敢擅便伏候<lb/>
睿裁<lb/>
<pb n="KR2f0035_WYG_002-15a"/>
　　敬陳經理第五疏<hi>挑河以濟重運</hi>
題為敬陳經理河工事宜第五疏事該<hi>臣</hi>看得大挑運<lb/>
　　河并幇堤岸以及堵塞清水潭大潭灣東西堤決<lb/>
　　口六處等工<hi>臣</hi>前疏内條議除可節省堵決銀四<lb/>
　　十餘萬兩之外其實需銀五十六萬七千三百十<lb/>
　　二兩<lb/>
廷<hi>臣</hi>先議應如<hi>臣</hi>議務須挑通堵築堅固等語後議大<lb/>
　　修既議暫停此第五疏内挑浚運河并堵清水潭<lb/>
<pb n="KR2f0035_WYG_002-15b"/>
　　等決口工程無庸議等語䝉<lb/>
皇上軫念運道民生<lb/>
敕<hi>臣</hi>再行確議查運河自黄流内灌之後日墊日髙本<lb/>
　　年八月内不但河水停而不流而河邊拆為十字<lb/>
　　底漸乾涸<hi>臣</hi>隨於急工併舉等事案内一面<lb/>
題明一面嚴督道府㕔印河官并遴委各官星募人夫<lb/>
　　閉壩挑浚彼因回空急須修艌不能久待深挑止<lb/>
　　量挑一二三四尺有竒不等於九月初七日開工<lb/>
<pb n="KR2f0035_WYG_002-16a"/>
　　十月初一日完工即於次日開壩放船目下河水<lb/>
　　深者有四五尺而淺者止二尺及二尺四五寸不<lb/>
　　等回空雖可勉行而重運必須加挑今<hi>臣</hi>擬於來<lb/>
　　年立春後十日地凍將解之時即行閉壩大挑先<lb/>
　　挑面寛八丈底寛六丈深六尺每河一丈先挑土<lb/>
　　四十二方即以之幇築堤工除本年九月内業巳<lb/>
　　每河一丈挑過土十餘方及五六七八方不等外<lb/>
　　其餘應挑土方或俱募人夫或倣照<hi>臣</hi>第一疏内<lb/>
<pb n="KR2f0035_WYG_002-16b"/>
　　以車載代挑之法統容<hi>臣</hi>臨期斟酌量卸土之逺<lb/>
　　近而行總限一百日完工其來年春運過淮之期<lb/>
　　必須略為寛限查康熙十六年起運十五年分糧<lb/>
　　船係五月初九日過淮全完七月初十日過臨全<lb/>
　　完今康熙十七年起運十六年分糧船擬於四月<lb/>
　　初旬内挑河完工開壩放船起約在五月終可以<lb/>
　　盡數過淮全完一經過淮<hi>臣</hi>自不令停留嚴加驅<lb/>
　　趕務於七月中旬内盡催過臨總期不悞十七年<lb/>
<pb n="KR2f0035_WYG_002-17a"/>
　　回空以濟十八年春運可也伏乞<lb/>
皇上敕部將十七年春運過淮之期准<hi>臣</hi>寛限至於<hi>臣</hi>
　　前<lb/>
題疏内每河一丈估挑土八十四方一則深通運河二<lb/>
　　則幇固堤岸原屬必須之工今連本年九月所挑<lb/>
　　合之來春所挑共止擬每丈先挑四十二方者蓋<lb/>
　　工程太大斷斷不能速竣而漕船難以久待又不<lb/>
　　敢將重運輕議由湖冒險越行是以不得不先挑<lb/>
<pb n="KR2f0035_WYG_002-17b"/>
　　一半其餘一半挑河幇堤并堵塞清水潭各決口<lb/>
　　等工程伏祈<lb/>
皇上俯允照<hi>臣</hi>原題之數容<hi>臣</hi>隨時相機而行總之務<lb/>
　　期節省并斷不施工於無用之地以致糜費錢糧<lb/>
　　以盡微<hi>臣</hi>職掌也伏候<lb/>
睿裁<lb/>
　　敬陳經理第六疏<hi>改調河員以供大修</hi>
題為敬陳經理河工事宜第六疏事竊<hi>臣</hi>看得<hi>臣</hi>前題<lb/>
<pb n="KR2f0035_WYG_002-18a"/>
　　此第六疏内一切事宜有經<lb/>
廷<hi>臣</hi>議允者有<lb/>
廷<hi>臣</hi>議稱無庸議者䝉<lb/>
皇上命<hi>臣</hi>再行確議<hi>臣</hi>謹隨時之宜復加詳酌逐一議<lb/>
　　請查南河中河北河通惠四分司向來各止漢官<lb/>
　　一員至前任河<hi>臣</hi>羅多任内各題増滿官一員巳<lb/>
　　經八年矣<hi>臣</hi>到任之後據南河分司蔡音達禮等<lb/>
　　中河分司沈圖等面稱伊等管理河工凡一切催<lb/>
<pb n="KR2f0035_WYG_002-18b"/>
　　夫辦料各事宜必得各有司同心協理方能有濟<lb/>
　　乃地方官員視分司為贅疣往往呼應不靈不若<lb/>
　　道官所行之奉命惟謹而蔡音達禮更稱伊等例<lb/>
　　應三年一換方其初到任之時諸凡未諳及一二<lb/>
　　年後纔覺熟練而又屆瓜期不若道員之久任等<lb/>
　　語<hi>臣</hi>思其言皆切實事屬確情是以請將中河南<lb/>
　　河北河通惠四分司裁去其所管事務就近歸併<lb/>
　　各該道兼理也今部覆中河南河北河三分司俱<lb/>
<pb n="KR2f0035_WYG_002-19a"/>
　　應如<hi>臣</hi>議裁惟通惠分司所管事務有報<hi>臣</hi>衙門<lb/>
　　者有竟報工部者且所屬河道俱係旗下地方不<lb/>
　　便交通永道管理相應仍留等因是此四分司應<lb/>
　　裁應留之處<lb/>
廷<hi>臣</hi>巳有定議<hi>臣</hi>無庸更為置喙矣至於裁同知三員<lb/>
　　將宿桃二縣主簿四員分管兩岸并嗣後堤岸衝<lb/>
　　決該管知府與道員一體處分<lb/>
欽工民工俱照定例議處大計薦舉等典除布政司按<lb/>
<pb n="KR2f0035_WYG_002-19b"/>
　　察司外其餘道府㕔州縣以下各官必河道無衝<lb/>
　　決之事并旋衝旋堵不致奪河成缺淹没田禾殃<lb/>
　　民損課者方准卓異薦舉決口工程限半年内堵<lb/>
　　塞遲違俱有叅罰工大難完者預行<lb/>
題明等各情由俱應照<lb/>
廷<hi>臣</hi>原議俟<lb/>
命下之日即令所裁分司六員同知三員赴部改補并<lb/>
　　宿桃主簿更定職掌餘俱載入例冊遵行惟是淮<lb/>
<pb n="KR2f0035_WYG_002-20a"/>
　　徐道駐劄之處<hi>臣</hi>前疏議令移駐邳州蓋以邳州<lb/>
　　為適中之地也及<hi>臣</hi>親至邳州見該州地雖適中<lb/>
　　而不無偏僻宿遷縣為漕運咽喉之地向有中河<lb/>
　　分司駐劄今中河分司一切事務既裁歸淮徐道<lb/>
　　管理應令該道移駐宿遷縣方為妥協又山旴同<lb/>
　　知所管歸併山清同知運河亦有清河縣地方應<lb/>
　　將山旴同知官銜改為山清旴𣅿同知者也至<hi>臣</hi>
　　前疏請調㕔印官十四員分理大工曽經<lb/>
<pb n="KR2f0035_WYG_002-20b"/>
廷<hi>臣</hi>議允今<hi>臣</hi>將第一疏内原議限二百日完工者改<lb/>
　　為限四百日完工原議用夫十二萬有竒者改為<lb/>
　　用夫三萬餘名其用車運土之處又於第七疏内<lb/>
　　議<lb/>
請預設官兵分頭料理是第一疏内原請用監理官十<lb/>
　　二員者約可省用六員又第二第三第四各疏内<lb/>
　　一切工程見在次第催儹比至部覆之時約可完<lb/>
　　十分之二其原請用監理官五員者約可省用一<lb/>
<pb n="KR2f0035_WYG_002-21a"/>
　　員二共可省監理官七員尚少監理官七員又南<lb/>
　　岸白洋河以上北岸清河縣以上議増縷格堤并<lb/>
　　第五疏内先挑運河淤土一半以幇兩岸堤工約<lb/>
　　需監理官八員内除見在之徐屬同知祖文明邳<lb/>
　　宿同知蘇嵋揚州府管河通判聶文魁等三員可<lb/>
　　以分工監理外尚少監理官五員通共實需監理<lb/>
　　官十二員内有原任揚州府降調通判俞森已經<lb/>
　　奉<lb/>
<pb n="KR2f0035_WYG_002-21b"/>
㫖還其原職見在髙家堰等處協理河務并又有原任<lb/>
　　淮安府山陽縣革職知縣柳天正年壯力强素稱<lb/>
　　才幹因十五年分山陽髙家堰并裏河堤工衝潰<lb/>
　　罣誤革職曽經漕運督<hi>臣</hi>帥顔保等以天正清亷<lb/>
　　愛民<lb/>
題請將天正革職留任雖部覆未經允行而士民之愛<lb/>
　　戴天正者迄今不忘本年八月内<hi>臣</hi>因爛泥淺一<lb/>
　　帶淤斷必需能員督夫挑浚據淮揚道佟康年力<lb/>
<pb n="KR2f0035_WYG_002-22a"/>
　　保天正可用而漕臣又屢屢面稱其能<hi>臣</hi>隨委天<lb/>
　　正為監理官令之督率分管各官逐段深挑而天<lb/>
　　正躬親泥淖之中不辭勞苦不避風雨無分曉夜<lb/>
　　與夫役同甘辛不七旬而將二十里淤土盡行挑<lb/>
　　開其間有泥深丈餘人力難施之處天正隨機造<lb/>
　　器設法疏通不特功難冺没而其實心任事之槩<lb/>
　　與勤敏幹練之才洵為難得之品士民之稱其善<lb/>
　　政而訟其寃枉者牘且盈几<hi>臣</hi>愛其勤能已復委<lb/>
<pb n="KR2f0035_WYG_002-22b"/>
　　令協助山旴同知多宏安分工堵塞髙家堰髙良<lb/>
　　澗等處決口去訖俟其再著勞績之時<hi>臣</hi>當另疏<lb/>
　　保舉以酬其功除此二員之外尚少㕔印官十員<lb/>
　　又查有原任淮安府睢寧縣因錢糧降級續完開<lb/>
　　復見在赴部銓補之知縣石之玫者<hi>臣</hi>因勘閲徐<lb/>
　　州堤岸道過睢寧聞之玫先年為睢令之時督築<lb/>
　　堤工無分晝夜駐宿河干凡一切政務俱在工所<lb/>
　　辦理毫無貽悞且堤工一日不完則之玫一日不<lb/>
<pb n="KR2f0035_WYG_002-23a"/>
　　肯稍自暇逸等情臣復詢之淮徐道降調副使戴<lb/>
　　聖聰而該道之稱許之玫者與臣所聞無異并臣<lb/>
　　前疏所請之山東單縣知縣今陞北城兵馬司指<lb/>
　　揮韓第原任五河縣丁憂知縣陳顯忠皆係實心<lb/>
　　勤幹之員均可不負監理之任者伏乞<lb/>
皇上允臣所請<lb/>
敕下部臣將石之玫韓第二官令之就近來淮監理并<lb/>
　　行陳顯忠原籍催令作速赴工又除此三員之外<lb/>
<pb n="KR2f0035_WYG_002-23b"/>
　　仍少㕔印官七員容<hi>臣</hi>將原疏請調之太平府同<lb/>
　　知劉沛引揚州府同知王興元池州府同知管通<lb/>
　　判事喻成龍寧國府通判常君恩廬州府通判黄<lb/>
　　際㑹清河縣知縣劉光業宿遷縣知縣李燦等七<lb/>
　　員就近調取赴工并責成監理可也至此官七員<lb/>
　　<hi>臣</hi>原請出缺另補今查劉光業李燦二官雖任衝<lb/>
　　疲之邑而年青才敏似可就近兼理河工容<hi>臣</hi>督<lb/>
　　令二官駐工辦事不必更令出缺又劉沛引等五<lb/>
<pb n="KR2f0035_WYG_002-24a"/>
　　官皆係㕔員與正印官不同儘可調取赴工工完<lb/>
　　回任亦無庸出缺此即<hi>臣</hi>前疏所稱或更有應損<lb/>
　　益増減事宜有必當上<lb/>
聞者容<hi>臣</hi>隨時入<lb/>
告者是也至於一切工程凡用監理㕔印官一員者必<lb/>
　　須用分管佐雜官員以佐之今<hi>臣</hi>共用監理官十<lb/>
　　八員計需分管官一百八員查江南微員近因打<lb/>
　　造鳥沙等船閒者甚少除<hi>臣</hi>現於革職廢員之中<lb/>
<pb n="KR2f0035_WYG_002-24b"/>
　　擇其勤幹者一體委用外然不敷尚多<hi>臣</hi>請容<hi>臣</hi>
　　於東豫二省佐雜官員之中查其職掌稍閒而才<lb/>
　　幹可用者隨便調取共襄大工方為有濟也至於<lb/>
　　管工之監理分管各官伊名下派修之工合式堅<lb/>
　　固與否必須優定叙録之典嚴立處分之法以鼓<lb/>
　　勸而儆策之方可責其黽勉趨事今<lb/>
廷<hi>臣</hi>議稱如果工程合式堅固俟奏銷之時工部核明<lb/>
　　交與吏部酌量從優議叙等語<hi>臣</hi>本不應再瀆但<lb/>
<pb n="KR2f0035_WYG_002-25a"/>
　　念黄運兩河無嵗不修無年不壞流弊至今極難<lb/>
　　補救乃以微<hi>臣</hi>庸劣之才孱弱之資而膺兹艱鉅<lb/>
　　之任政不啻以螡負山此<hi>臣</hi>自知之最明者也祗<lb/>
　　以<lb/>
君恩深重不敢不勉竭駑駘以期仰副<lb/>
知遇於萬一是用廣諮博詢考古酌今謬陳修治之計<lb/>
　　然而工程浩逺料理艱繁不得不將<hi>臣</hi>所知所見<lb/>
　　允堪任用之員列名題請惟是此等官員之中除<lb/>
<pb n="KR2f0035_WYG_002-25b"/>
　　栁天正原係廢員外餘者或係見任或係候補因<lb/>
　　其賢能而調取來工使之或離其見在之城郭而<lb/>
　　處於泥淖之中或離其見在之室家而日與夫役<lb/>
　　為伍或離其乗輿張蓋之榮而奔走於荆榛草莽<lb/>
　　之下尤且日費無資舟馬自備直待胼胝辛勤幸<lb/>
　　而工程告竣方得或回任或赴補或歸家若稍不<lb/>
　　合式更有嚴㕘重處之虞其舍易就難舍利就害<lb/>
　　至於如此茍不預定優陞之典使之知有可至之<lb/>
<pb n="KR2f0035_WYG_002-26a"/>
　　途踴躍争趨一官倡率於前而千夫効命於後又<lb/>
　　安望其事之克濟以共成此莫大之工也伏乞<lb/>
皇上俯念運道民生闗係至重此番極大工程與尋常<lb/>
　　築堤堵決者不同將監理分管各官准照微<hi>臣</hi>前<lb/>
　　疏<lb/>
題請之例凡監理分管等官所築堤工處處合式堅固<lb/>
　　該管㕔印河官出具甘結道府驗實加結申送<hi>臣</hi>
　　衙門親勘無異者俱准照伊原任應陞之缺加二<lb/>
<pb n="KR2f0035_WYG_002-26b"/>
　　級從優即陞如有原非正途者俱作正途一體陞<lb/>
　　遷至於分管官所築堤工有一處夯杵不堅盛水<lb/>
　　即漏并有一二丈不豐滿合式者降一級調用兩<lb/>
　　處夯杵不堅盛水即漏并有三四丈不豐滿合式<lb/>
　　者降二級調用三處夯杵不堅盛水即漏并有五<lb/>
　　丈以上不豐滿合式者革職監理官所轄分管官<lb/>
　　有因築堤不堅固合式一員議處者罰俸一年二<lb/>
　　員議處者降一級調用三員議處者降二級調用<lb/>
<pb n="KR2f0035_WYG_002-27a"/>
　　四員以上議處者將監理官革職如議處議叙相<lb/>
　　同者准與抵算如監理官揭㕘者准免連坐如此<lb/>
　　則功罪昭明賢者益奮而不肖者知勉工程可望<lb/>
　　堅固而無闒茸貽悞之虞矣他如劣員凡有更換<lb/>
　　銀色短少分兩扣尅回頭等弊并姦徒揑言惑衆<lb/>
　　暗壞工程等項俱應遵照<lb/>
廷議凡有發覺容<hi>臣</hi>挐問究審具<lb/>
題重懲可也抑<hi>臣</hi>更有陳者挑浚築修之工雖經遴官<lb/>
<pb n="KR2f0035_WYG_002-27b"/>
　　委任然募夫辦料必須附近地方官同心協力始<lb/>
　　克有濟乃邇來之附近有司視河官為贅疣河務<lb/>
　　為餘事一任催呼漠然罔應查定例地方官員催<lb/>
　　夫不發諉非本汛并買料不速解送以致遲悞河<lb/>
　　工者定有處分之例<lb/>
功令煌煌毫不知畏總縁處分尚輕耳<hi>臣</hi>請嗣後興舉<lb/>
　　大工其附近地方官不協同設法募夫不將急需<lb/>
　　之柳草等項一切物料火速協買上緊解運以致<lb/>
<pb n="KR2f0035_WYG_002-28a"/>
　　遲悞河工者容<hi>臣</hi>不時<lb/>
題㕘將州縣官降三級調用道府官降一級調用如此<lb/>
　　庶各各知警可免貽悞又河南山東俱有特設管<lb/>
　　河道嗣後凡勘閲情勢估計工程報銷錢糧應歸<lb/>
　　管河道專責其一切督催挑河築堤夫役并買辦<lb/>
　　物料事理必須該地方之道員協同催儹聨銜㑹<lb/>
　　詳一體責成方為有益也相應一併<lb/>
題請伏候<lb/>
<pb n="KR2f0035_WYG_002-28b"/>
睿裁<lb/>
　　敬陳經理第七疏<hi>立勸懲以儆汙吏</hi>
題為敬陳經理河工事宜第七疏事竊<hi>臣</hi>看得疏通運<lb/>
　　道全在束水歸漕而欲束水歸漕則舍徧築堅堤<lb/>
　　更無善策但不肖官員姦民蠧役率皆喜動惡静<lb/>
　　樂於有事而苦於無事往往有隂求敗廢之者是<lb/>
　　以堅堤既築之後必須設防守之法否則不久必<lb/>
　　壞猶之未修築堤也既設防守之法尤當立勸懲<lb/>
<pb n="KR2f0035_WYG_002-29a"/>
　　之典否則不久必弛猶之不防守也<hi>臣</hi>再四思維<lb/>
　　反覆籌酌是用謬陳盡裁夫役特設官兵令之各<lb/>
　　駐堤上將防守修葺事宜一併責成之并請嚴立<lb/>
　　議處優定議叙之例以鼓舞而儆戒之也<lb/>
廷<hi>臣</hi>先議應照<hi>臣</hi>議等語後議大修既議暫停無庸議<lb/>
　　等語䝉<lb/>
皇上軫念運道民生<lb/>
命<hi>臣</hi>再行確議<hi>臣/</hi>惟髙堰等諸臨湖一帶堤工<hi>臣</hi>見在<lb/>
<pb n="KR2f0035_WYG_002-29b"/>
　　幇寛塞決束淮濟運而黄河兩岸各堤尤須次第<lb/>
　　速築是原議防守之兵誠屬必須者矣惟是堤成<lb/>
　　而後設立官兵交給防守更不若先設官兵而即<lb/>
　　令協同看築堤工之為尤妙也蓋<hi>臣</hi>自到任以來<lb/>
　　迄今八月凡淮揚各處堤岸莫不盡行親勘有虚<lb/>
　　鬆頽塌者貛貍鑽穴者大約皆因夯杵不堅無人<lb/>
　　看守所致及觀民間新幇之堤甚有以大凷溼土<lb/>
　　疊累而成者其空鬆之狀何待水衝凡驟雨一淋<lb/>
<pb n="KR2f0035_WYG_002-30a"/>
　　即便塌卸似此工程又安能禦怒濤之撞擊也揆<lb/>
　　厥所由總縁築堤之人痛癢不闗止圖茍且完工<lb/>
　　并不求其堅固雖督築之官定有黄河一年内河<lb/>
　　三年如限内衝決從重處分之例然大抵止顧目<lb/>
　　前不思逺慮且即有實心任事之官而一二人之<lb/>
　　耳目有限安能徧察數十里之工程與盈千纍萬<lb/>
　　人夫之勤惰是以欲堤岸之堅固原屬最難今興<lb/>
　　舉大工雖設監理之㕔印官率同分管之佐雜官<lb/>
<pb n="KR2f0035_WYG_002-30b"/>
　　不時勘查催督然工程浩逺耳目難周誠有鞭長<lb/>
　　不及之慮若先將應設之官兵預為設立每兵一<lb/>
　　名交河堤四十五丈并人夫一二十名車一二十<lb/>
　　輛與之令其日則催夫運土勤督夯杵夜則看守<lb/>
　　料物照管車輛且告以此堤既成之後即係爾永<lb/>
　　逺防守之工保過三年定即從優拔補若因夯杵<lb/>
　　不堅而有意外衝決之變則獲罪不小性命攸闗<lb/>
　　非比泛常等語在此等官兵既知利害兩途判若<lb/>
<pb n="KR2f0035_WYG_002-31a"/>
　　霄壤且不費巳財而盡皆他人出力自必盡心以<lb/>
　　求堅固况更加分管官之往來催儹監理官之統<lb/>
　　督稽查自可無茍且塞責之工洵為至當不易之<lb/>
　　計也<hi>臣</hi>請<lb/>
皇上俯念河道闗係重大容<hi>臣</hi>將應設官兵即為預設<lb/>
　　責成協同築堤其遴補官弁召募兵丁之處并容<lb/>
　　<hi>臣</hi>量才確酌務令人地相宜另行咨<lb/>
題報部至<hi>臣</hi>前疏議每兵一名所管之堤有三十丈四<lb/>
<pb n="KR2f0035_WYG_002-31b"/>
　　十五丈六十丈九十丈之不等原從汛地有易險<lb/>
　　之不同起見今<hi>臣</hi>復加斟酌頂衝危險之處每兵<lb/>
　　止管三十丈亦屬繁難而尋常平易之堤每兵管<lb/>
　　至九十丈亦皆閒空今莫若每兵一名一律管堤<lb/>
　　四十五丈及待伏秋水漲之時則調取閒空汛地<lb/>
　　之兵協守繁難危險之地更為妥當又每兵一名<lb/>
　　其所管之遥縷堤四十五丈皆係頂寛二丈底寛<lb/>
　　六丈必須逐年加幇髙厚以圖久逺以保萬全其<lb/>
<pb n="KR2f0035_WYG_002-32a"/>
　　按年責成加幇堤工之尺寸容<hi>臣</hi>俟堤成之日另<lb/>
　　行酌議<lb/>
題請為例但以一人而幇堤四十五丈力少工長難期<lb/>
　　寛厚<hi>臣</hi>擬每兵一名聽其自募幇丁四名一併同<lb/>
　　住堤上共相守助至幇丁既同官兵協守堤工必<lb/>
　　須代為預謀生計<hi>臣</hi>往來相度目擊黄河兩岸近<lb/>
　　堤之處頗多無人耕種之荒土即其間亦有成熟<lb/>
　　民田而瘠薄不堪納糧無㡬<hi>臣</hi>請嗣後凡離堤一<lb/>
<pb n="KR2f0035_WYG_002-32b"/>
　　百八十丈以内俱為河地將此地分給幇丁耕種<lb/>
　　責成協保堤工至此等地土凡原係荒地即令幇<lb/>
　　丁開墾或間有見在納糧之田即令業主為幇丁<lb/>
　　或聽業主撥伊家屬為幇丁協同保堤挑土加幇<lb/>
　　髙厚此幇丁之制一成則人力益衆而防守益密<lb/>
　　再加鐵埽帚隨時探浚設有驟淤更調各汛船兵<lb/>
　　協力疏浚之法久而勿替便可永保無虞不特三<lb/>
　　年一年而巳也至<hi>臣</hi>原題共設兵五千八百六十<lb/>
<pb n="KR2f0035_WYG_002-33a"/>
　　名内請於江蘇所屬抽調二千名尚少三千八百<lb/>
　　六十名俱行另募今<lb/>
廷議准於江蘇所屬額兵内抽調戰守兵二千名再於<lb/>
　　<hi>臣</hi>標兵内亦移步兵一千名守堤其尚少二千八<lb/>
　　百六十名准<hi>臣</hi>選募等因查<hi>臣</hi>標官兵係隸山東<lb/>
　　省經制而不在江南且北至張秋起南至珠梅閘<lb/>
　　止一帶三百七十餘里皆係<hi>臣</hi>標官兵汛守其間<lb/>
　　彈壓地方催儹漕船䕶送差使責成甚多尚苦不<lb/>
<pb n="KR2f0035_WYG_002-33b"/>
　　足斷難逺調况設兵守堤責成修葺之法<hi>臣</hi>愈思<lb/>
　　愈當其山東河南二省<hi>臣</hi>亦欲次第一律舉行但<lb/>
　　江南未經定制是以遲遲俟江南定制之後容<hi>臣</hi>
　　再將東豫裁夫設兵之處另為<lb/>
題請是<hi>臣</hi>標官兵應俟將來另題俾防東省堤工此江<lb/>
　　南守堤之兵仍請<lb/>
皇上俯允照<hi>臣</hi>原題添募三千八百六十名所需糧餉<lb/>
　　除裁一切各夫工食之外統容<hi>臣</hi>於河庫内動支<lb/>
<pb n="KR2f0035_WYG_002-34a"/>
　　給發蓋設兵幇丁之制一定則每年嵗修錢糧亦<lb/>
　　可量圖節省以節省工料之資補兵餉不敷之用<lb/>
　　並不更動公帑而河堤保固運道以通民生以奠<lb/>
　　誠一舉數得之利故<hi>臣</hi>敢於力請也又歸仁一堤<lb/>
　　仍在確酌俟隨後另<lb/>
題外至於所修工程内微小事宜准<hi>臣</hi>竟自舉行工完<lb/>
　　銷算之時開明具<lb/>
題若事大者仍行<lb/>
<pb n="KR2f0035_WYG_002-34b"/>
題明并守堤弁兵議處議叙之處以及盜決故決擬罪<lb/>
　　之例俱經<lb/>
廷<hi>臣</hi>議允應照<lb/>
廷<hi>臣</hi>原議<hi>臣</hi>無庸更議倘有未盡事宜應損益増減者<lb/>
　　仍容<hi>臣</hi>臨期分别或竟行或入<lb/>
告可也總之<hi>臣</hi>以一介寒微駑駘陋質䝉<lb/>
皇上屢加拔擢卑以重寄<hi>臣</hi>雖肝腦塗地亦不足以仰<lb/>
　　荅<lb/>
<pb n="KR2f0035_WYG_002-35a"/>
殊恩於萬一是以雖自知才力之不能勝任而仍不敢<lb/>
　　因循茍且必欲勉强籌維以期得當至其間干係<lb/>
　　重大設有疎失獲罪不小旁人每為<hi>臣</hi>危為<hi>臣</hi>慮<lb/>
　　而<hi>臣</hi>不敢自計也<hi>臣</hi>惟竭區區報<lb/>
主之心以盡分内之職掌而巳若夫各疏内一切工程<lb/>
　　如捐納人多錢糧凑手則自奉<lb/>
俞㫖之後大約三年可以告竣如限期之内黄淮不復<lb/>
　　故道糧艘不能通行民生仍在昏墊容<hi>臣</hi>自行糾<lb/>
<pb n="KR2f0035_WYG_002-35b"/>
　　劾恭請<lb/>
皇上嚴賜處分以彰<lb/>
功令倘邀<lb/>
皇上齊天之福幸而告成其堤工之堅固與否仍請<lb/>
皇上特遣大臣確驗定奪者也伏候<lb/>
睿裁<lb/>
　　江南大修疏<lb/>
題為江南大修河道業已題奉<lb/>
<pb n="KR2f0035_WYG_002-36a"/>
俞綸豫省嵗修工程微<hi>臣</hi>勢難兼顧伏乞<lb/>
皇上睿鑒責成河道撫臣就近勘核隨機興舉以固河<lb/>
　　防以保運道事竊<hi>臣</hi>惟河道嵗修工程乃未雨綢<lb/>
　　繆之策若應修而不修則堤岸難保無虞不應修<lb/>
　　而亦修則糜費甚屬可惜是以<hi>臣</hi>於一切工程莫<lb/>
　　不親詣河干與該管各官詳審確勘定議興舉其<lb/>
　　有巳經勘定而仍當損益増減者亦復隨時酌宜<lb/>
　　不憚更改此<hi>臣</hi>區區之心欲於保固河防之中更<lb/>
<pb n="KR2f0035_WYG_002-36b"/>
　　求節省錢糧之法也今據河南管河道王日藻詳<lb/>
　　估三處嵗修工程共需銀二萬六千餘兩當此河<lb/>
　　帑告匱之時動支如許銀兩而<hi>臣</hi>未細勘情形確<lb/>
　　量丈尺設其中有濫興工作浮估錢糧之弊<hi>臣</hi>何<lb/>
　　由而知即欲親行查勘而往返之程不下三千餘<lb/>
　　里江南大工方在興舉<hi>臣</hi>斷不能逺離貽悞反覆<lb/>
　　籌維惟有仰請<lb/>
皇上將豫省河務責成河南撫<hi>臣</hi>就近料理凡一切估<lb/>
<pb n="KR2f0035_WYG_002-37a"/>
　　計嵗修工程但著該撫臣親勘核定一面興工一<lb/>
　　面移㑹<hi>臣</hi>衙門知照其有應<lb/>
題應咨事件亦聴該撫臣主藁㑹<hi>臣</hi>
題咨其間<hi>臣</hi>若有見聞所及必與撫臣盡心參酌斷不<lb/>
　　因巳經責成撫臣而<hi>臣</hi>遂置豫省河工於膜外至<lb/>
　　豫省堤岸自責成撫臣之後設有疎防衝決之事<lb/>
　　<hi>臣</hi>不敢竟諉之撫臣願與撫<hi>臣</hi>一同聴候照例議<lb/>
　　處以重河防以信<lb/>
<pb n="KR2f0035_WYG_002-37b"/>
功令俟江南大工告竣之日應否仍舊容<hi>臣</hi>等再為酌<lb/>
　　議<lb/>
題<lb/>
請定奪蓋河南撫臣衙門駐劄河干而<lb/>
敕書内原有兼理河道字様與别省撫臣不同且撫臣<lb/>
　　就近勘核事必得當而屬員奉行亦速欺冒之弊<lb/>
　　亦無所施<hi>臣</hi>逺處江南鞭長莫及呼應不靈不能<lb/>
　　周知情形確查弊竇是豫省河務責成該撫臣親<lb/>
<pb n="KR2f0035_WYG_002-38a"/>
　　行兼理較之<hi>臣</hi>衙門隔逺遥度者其得失相去正<lb/>
　　不啻天淵之別也縁係條陳河防重務事理貼黄<lb/>
　　難盡伏乞<lb/>
睿鑒全覽<lb/>
敕部議覆施行<lb/>
　　指陳河道疏<lb/>
題為指陳河道危切仰祈<lb/>
睿裁事竊<hi>臣</hi>看得歸仁一堤原以障睢湖諸水使之由<lb/>
<pb n="KR2f0035_WYG_002-38b"/>
　　白洋河入黄刷沙并為髙堰等一帶長堤之外藩<lb/>
　　者也在明時因有泗州祖陵惟慮水侵故所以修<lb/>
　　防歸仁堤者甚力及<lb/>
本朝定鼎之後司河諸<hi>臣</hi>惟盡力於漕艘經行之地歸<lb/>
　　仁堤即有殘損以為無闗運道率緩視之而不為<lb/>
　　修葺以致堤工衝決睢湖諸水盡行束注洪澤湖<lb/>
　　而不復出白洋河口黄流反攝其後將白洋河口<lb/>
　　淤成平陸益以烟墩茆良口七里溝新莊口等處<lb/>
<pb n="KR2f0035_WYG_002-39a"/>
　　屢屢告決河底日墊日髙髙堰勢不能支淮揚水<lb/>
　　患無寧日而運道時憂阻塞矣前任河<hi>臣</hi>羅多王<lb/>
　　光裕雖經估計具<lb/>
題將歸仁堤大為修治挑通引河設立三壩以為啓閉<lb/>
　　宣洩之計無奈黄水髙於内地是以壩雖設而迄<lb/>
　　今未開其原估銀一十七萬六千七百五十六兩<lb/>
　　零業經前任革職歸仁同知劉光耀領用過銀十<lb/>
　　二萬兩又經見任宿桃歸仁丁憂同知佟國聘領<lb/>
<pb n="KR2f0035_WYG_002-39b"/>
　　用過銀八千兩僅存原估未支銀四萬八千七百<lb/>
　　五十六兩零其劉光耀做過工程雖潦草塞責未<lb/>
　　能如式堅固然亦因上流諸水無路宣洩撞衝擊<lb/>
　　汕以致新修之工莫不歪斜傾倒此皆<lb/>
欽差尚書<hi>臣</hi>伊桑阿等侍郎<hi>臣/</hi>折爾肯等所目擊者<hi>臣</hi>
　　自到任之後親勘四次灼見河髙堤矮是以批令<lb/>
　　該㕔道於冬至之後用平水法確量酌奪今據量<lb/>
　　石工堤頂較之河岸見矮四尺九寸五分即將堤<lb/>
<pb n="KR2f0035_WYG_002-40a"/>
　　工照估加髙至一丈仍比河岸低二尺一寸五分<lb/>
　　至於議修滾水壩四座之説<hi>臣</hi>思大修歸仁堤原<lb/>
　　期束水歸河助黄刷沙若改設滾壩則上流諸水<lb/>
　　勢必仍注洪澤湖不能復入黄河與原<lb/>
題大修之義相背若謂堤矮河髙將歸仁堤頂再議加<lb/>
　　髙則必須於原估堤頂之上再加五尺使堤工髙<lb/>
　　過河岸二三尺庶足捍禦然堤頂又加五尺必當<lb/>
　　更為幇寛數丈以壯堤根且劉光耀所修傾倒不<lb/>
<pb n="KR2f0035_WYG_002-40b"/>
　　堪之工尤須從新另修計其甎石土方人夫等項<lb/>
　　約應増費二十餘萬兩當此錢糧匱絀之際斷難<lb/>
　　輕議且大費錢糧而果能束水歸河<hi>臣</hi>何難確議<lb/>
　　上請殊不知黄河未治水行地上而不由地中即<lb/>
　　大費二十餘萬金錢將歸仁堤加髙幇寛亦止可<lb/>
　　蓄睢湖之水於堤内不能挽入黄河以為刷沙之<lb/>
　　助况河底墊髙洪波四漫之際設或伏秋水漲南<lb/>
　　岸遥堤又有潰決之事則黄流内灌勢若建瓴與<lb/>
<pb n="KR2f0035_WYG_002-41a"/>
　　睢湖諸水併力下注其排山倒海之勢雖歸仁堤<lb/>
　　堅固如鐵亦難免於復衝是仍屬無益徒將難措<lb/>
　　之金錢付之一擲也<hi>臣</hi>反覆籌維再三勘度必俟<lb/>
　　黄河復歸故道既浚深通使水由地中安流而不<lb/>
　　泛濫河岸然後歸仁堤可以竣工今<hi>臣</hi>見將經理<lb/>
　　河工事宜各疏内工程分頭興舉并委監理官俞<lb/>
　　森陳顯忠王興元等多造鐵掃帚僱覓大船用溯<lb/>
　　流揭沙之法疏浚黄河俟確有成效隨堵塞楊家<lb/>
<pb n="KR2f0035_WYG_002-41b"/>
　　莊決口挽河使歸故道然後將歸仁未完堤工確<lb/>
　　估另<lb/>
題再為興舉庶不糜費錢糧而且可期經久也<hi>臣</hi>謹具<lb/>
　　疏<lb/>
題明伏乞<lb/>
睿鑒敕部議覆施行<lb/>
　　經理三疏未盡事宜疏<lb/>
題為<lb/>
<pb n="KR2f0035_WYG_002-42a"/>
題明經理河工第三疏内未盡事宜事竊照<hi>臣</hi>先因髙<lb/>
　　家堰髙良澗等處一帶臨湖堤岸殘缺單薄危險<lb/>
　　異常<hi>臣</hi>往來相度必須將殘堤逐一加帮髙厚然<lb/>
　　後次第堵塞庶免巳塞復衝之患等因於敬陳經<lb/>
　　理河工事宜第三疏内<lb/>
題估在案查此等堤岸原髙六七尺不等<hi>臣</hi>估一槩加<lb/>
　　髙三尺共髙一丈并外築坦坡内築陡坡今髙家<lb/>
　　堰石工五千餘丈巳經一律加髙其髙良澗板工<lb/>
<pb n="KR2f0035_WYG_002-42b"/>
　　五千餘丈亦經改為小埽樁工見在督夫挑土尚<lb/>
　　未修竣惟是武家墩決口一處髙家堰石工決口<lb/>
　　七處雖經堵完而髙良澗板工決口二十六處止<lb/>
　　堵完十六處尚有大小口十處未經堵塞并翟家<lb/>
　　壩成河九道之處全未動工計淮水之下清口者<lb/>
　　不過十分之五耳而巳成一派汪洋清波萬頃之<lb/>
　　勢目今運河内湍流直瀉急溜非常幸賴今春將<lb/>
　　挑河之土帮築寛堤僅免意外之虞然掃灣之處<lb/>
<pb n="KR2f0035_WYG_002-43a"/>
　　塌䣃甚多見檄該管道㕔印河官分頭搶救至黄<lb/>
　　河自清江浦以下出漕四漫亦委監理各官或用<lb/>
　　鐵掃帚揭沙之法乗流疏浚或督催夫役搶築堤<lb/>
　　工至於髙家堰一帶石工五千五百餘丈原髙七<lb/>
　　尺者今水與堤平將<hi>臣</hi>原疏所稱可築坦坡之三<lb/>
　　千八百餘丈俱被水占堤根其所恃以捍此滔天<lb/>
　　之水者惟新加之三尺土堤耳淮水僅來一半而<lb/>
　　其勢之洶湧巳至於此若今嵗秋冬來年春月再<lb/>
<pb n="KR2f0035_WYG_002-43b"/>
　　將髙良澗未完決口十處并翟家壩成河九道之<lb/>
　　處盡行堵築則來嵗伏秋湖水益漲大為可虞<hi>臣</hi>
　　反覆籌維但坦坡既不能速築必須將髙家堰石<lb/>
　　工加髙三尺與新加土堤相平然後另加土堤三<lb/>
　　尺共髙一丈三尺至於堤裏原止估築陡坡一丈<lb/>
　　者所恃外有坦坡耳今坦坡既不能施工而堤身<lb/>
　　單薄必需加築戧堤一道面寛一丈底寛二丈髙<lb/>
　　一丈又髙良澗一帶亦應帮戧堤面寛一丈底寛<lb/>
<pb n="KR2f0035_WYG_002-44a"/>
　　二丈髙八尺方為萬全之計其需用土方止須將<lb/>
　　原估坦坡之土移為戧堤加髙之用所少無多惟<lb/>
　　加髙石工三尺除各決口内衝䣃舊石甎由盡行<lb/>
　　撈取濟用外計其添買甎石灰米匠役之費約需<lb/>
　　銀五萬餘兩亦於<hi>臣</hi>原<lb/>
題敬陳經理河工事宜各疏内通融節省應用不復更<lb/>
　　請錢糧除見在檄督該管各官飛星辦料興舉外<lb/>
　　<hi>臣</hi>謹具疏<lb/>
<pb n="KR2f0035_WYG_002-44b"/>
題明伏乞<lb/>
皇上睿鑒施行<lb/>
　　經理七疏未盡事宜疏<lb/>
題為<lb/>
題明經理河工第七疏内未盡事宜事<hi>臣</hi>惟從來河決<lb/>
　　之患率由於堤岸不堅而堤岸之不堅皆縁欲保<lb/>
　　全河道之人少而求廢壞河道之人多是以屢塞<lb/>
　　屢衝愈救愈壞而無所底止也今江南河道䝉<lb/>
<pb n="KR2f0035_WYG_002-45a"/>
皇上軫念運道民生動用正項錢糧<lb/>
命<hi>臣</hi>大為修治<hi>臣</hi>欽承重任刻刻以隕越為虞反覆籌<lb/>
　　維力求善策是以先於敬陳經理河工事宜第八<lb/>
　　疏内條議設兵守堤并<lb/>
請優定叙録之典嚴立處分之條以鼓舞儆戒俾之共<lb/>
　　保河堤等因業經議政王等㑹覆奉有<lb/>
俞㫖欽遵在案惟是<hi>臣</hi>原疏<lb/>
題設守備六員千總十一員把總二十三員兵丁五千<lb/>
<pb n="KR2f0035_WYG_002-45b"/>
　　八百六十名原議守黄河自海口以至徐州運河<lb/>
　　自清口以至江都并髙家堰等一帶臨湖堤岸也<lb/>
　　至於徐州州城以上河堤<hi>臣</hi>原因其離河較逺不<lb/>
　　估大修是以未議設兵及<hi>臣</hi>於本年夏月徧行親<lb/>
　　勘徐州南岸歴蕭縣碭山至河南虞城縣境北岸<lb/>
　　歴豐縣碭山至山東單縣境各長二百餘里除連<lb/>
　　山之處原未築堤外計其有堤之處每岸不下一<lb/>
　　百餘里其間坍塌殘缺在在皆然以致本年七月<lb/>
<pb n="KR2f0035_WYG_002-46a"/>
　　河水泛漲漫缺多口<hi>臣</hi>因思既有堤工亦應防守<lb/>
　　况<hi>臣</hi>條議建設減水石壩而又見在檄行道㕔州<lb/>
　　縣各官勸諭居民共相出力陸續修築堤岸以期<lb/>
　　各保田廬雖此係民力帮修原不動用錢糧不能<lb/>
　　剋期全竣而逐漸所修之堤若不防守是徒勞民<lb/>
　　力無益民生矣是以徐州以上之堤斷當一例設<lb/>
　　兵防守方稱萬全但此一帶地方並無嵗修工程<lb/>
　　與徐州以下不同自此以下一兵管堤九十丈令之<lb/>
<pb n="KR2f0035_WYG_002-46b"/>
　　填補狼窩貛穴植柳蓄草儘可無悞約需増兵五<lb/>
　　百餘名又<hi>臣</hi>原疏議設六營俱就黄河形勢定議<lb/>
　　不照州縣地方分汛今復加籌酌一切河防重務<lb/>
　　必須各專管河㕔與各河營守備同心協力各率<lb/>
　　所屬官弁共相修防守䕶始克有濟而無悞若照<lb/>
　　<hi>臣</hi>前議定立營制不無稍有牽扯莫若就河㕔所<lb/>
　　管地方為河營之汛地内惟山清安海同知所管<lb/>
　　河堤兩岸各緜長三百餘里地方太廣設兵二千<lb/>
<pb n="KR2f0035_WYG_002-47a"/>
　　餘名斷非一守備所能管轄應分為二營通計江<lb/>
　　南淮揚徐三府州并靈璧旴𣅿二縣見設河㕔六<lb/>
　　員者今應設防河守備七員千總十六員把總二<lb/>
　　十九員内管理徐屬河務同知所管地方應設防<lb/>
　　守徐屬河堤守備一員千總三員把總五員分防<lb/>
　　徐蕭豐碭四州縣堤工管理邳睢靈璧河務同知<lb/>
　　所管地方應設防守邳睢靈璧河堤守備一員千<lb/>
　　總二員把總三員分防邳睢靈三州縣堤工管理<lb/>
<pb n="KR2f0035_WYG_002-47b"/>
　　宿桃歸仁河務同知所管地方應設防守宿桃河<lb/>
　　堤守備一員千總三員把總六員分防宿桃二縣<lb/>
　　堤工管理山清旴𣅿河務同知所管地方應設防<lb/>
　　守山清旴𣅿運河湖堰守備一員千總二員把總<lb/>
　　四員分防山清二縣運河并山旴二縣臨湖堤工<lb/>
　　管理揚屬河務通判所管地方應設防守揚屬河<lb/>
　　堤守備一員千總二員把總三員分防髙寳江三<lb/>
　　州縣堤工管理山清安海同知所管地方應分為<lb/>
<pb n="KR2f0035_WYG_002-48a"/>
　　二營共設守備二員千總四員把總八員内分一<lb/>
　　營設防守山清外河守備一員千總二員把總四<lb/>
　　員分防清河一縣并山陽北岸自清河縣界起至<lb/>
　　安東縣界止南岸自清河縣界起至雲梯闗止一<lb/>
　　帶黄河堤工再分一營設防守山安河堤守備一<lb/>
　　員千總二員把總四員分防安東一縣并山陽北<lb/>
　　岸自安東縣界起至海口止山陽南岸自雲梯闗<lb/>
　　起至海口止一帶黄河堤工如此則責成既專防<lb/>
<pb n="KR2f0035_WYG_002-48b"/>
　　守俱便文武協力保全河道之人多而隂謀暗害<lb/>
　　者無所施其姦計可以永固河防於勿替矣至於<lb/>
　　増設官弁十四員増募兵丁五百餘名約每嵗應<lb/>
　　増俸餉之需不過七千餘兩總在河庫内動給増<lb/>
　　費無多而所以保全河防運道<lb/>
國計民生者甚大且所添之兵嗣後一體責辦柳草以<lb/>
　　備嵗修之用則數年之後更可節省買料錢糧誠<lb/>
　　一舉而數善備焉者也若夫各官兵保固三年從<lb/>
<pb n="KR2f0035_WYG_002-49a"/>
　　優議叙設有衝決從重議處之例應於各該營工<lb/>
　　程告竣之日為始如某營汛地工程先完<hi>臣</hi>當先<lb/>
　　咨達部以憑部<hi>臣</hi>扣算年限可也查<hi>臣</hi>原<lb/>
題經理河工事宜疏内倘有未盡事宜應損益増減者<lb/>
　　容<hi>臣</hi>臨期分別或竟行或入<lb/>
告等因經議政王等議覆奉有<lb/>
俞㫖欽遵在案今添設官兵自非微細事宜<hi>臣</hi>謹特疏<lb/>
　　具<lb/>
<pb n="KR2f0035_WYG_002-49b"/>
題至此七營守備應各給條記一顆庶上下一切交移<lb/>
　　可免詐偽舛悞之慮相應一併<lb/>
　題請伏乞<lb/>
皇上睿鑒敕部議覆施行<lb/>
　　再陳一疏未盡事宜疏<lb/>
題為再陳經理河工第一疏内未盡事宜事竊照<hi>臣</hi>於<lb/>
　　康熙十六年七月初六日將江南敝壞河道分列<lb/>
　　八疏<lb/>
<pb n="KR2f0035_WYG_002-50a"/>
　題請大為修治其間第一疏内所估計者黄河南岸自白<lb/>
　　洋河起歴桃源清河山陽三縣出雲梯闗至海口<lb/>
　　共長四百一十里北岸自清河縣起歴山陽安東<lb/>
　　二縣出雲梯闗至海口共長二百八十里兩岸各<lb/>
　　築長堤一道通共估銀九十八萬九千七百九十<lb/>
　　餘兩此就尚書<hi>臣</hi>伊桑阿等條奏内所估工程<hi>臣</hi>
　　惟將尚書<hi>臣</hi>等所估土方酌減十分之三四并於<lb/>
　　尚書<hi>臣</hi>等原估之外増估雲梯闗外一帶工程其<lb/>
<pb n="KR2f0035_WYG_002-50b"/>
　　餘原未估及也迨具<lb/>
題之後<hi>臣</hi>循河而上親行相度目擊南岸自白洋河以<lb/>
　　上歴宿遷睢寧靈璧以至徐州計程二百八十里<lb/>
　　北岸自清河縣以上歴桃源宿遷邳州以至徐州<lb/>
　　計程四百里其間堤工處處殘缺在在堪虞且堤<lb/>
　　離河近設有潰衝必至奪河成患阻運殃民<hi>臣</hi>憂<lb/>
　　心如灼寢處不寧方擬具疏入<lb/>
告間適值<lb/>
<pb n="KR2f0035_WYG_002-51a"/>
廷臣以需餉之時費用無出將<hi>臣</hi>前<lb/>
題各疏俱議暫停荷䝉<lb/>
皇上軫念運道民生<lb/>
敇<hi>臣</hi>再行確議<hi>臣</hi>隨將南岸白洋河北岸清河縣以上<lb/>
　　各至徐州之情形事勢逐一聲明并議各加築縷<lb/>
　　堤一道并築格堤以為重門之障増估銀三十五<lb/>
　　萬九千四百二十餘兩二共實需銀一百三十四<lb/>
　　萬九千二百餘兩統於第一疏内一併<lb/>
<pb n="KR2f0035_WYG_002-51b"/>
題請隨䝉<lb/>
廷議覆允於康熙十七年二月十一日奉有依議之<lb/>
㫖欽遵在案<hi>臣</hi>自奉<lb/>
㫖之後見在嚴督各官將徐州以下估定工程酌量緩<lb/>
　　急分頭儹修設兵委官加意防守當此伏秋大水<lb/>
　　幸皆保固無虞惟是徐州而上南岸歴該州之十<lb/>
　　八里屯楚王墓賈家樓等處經蕭縣并河南之永<lb/>
　　城縣復由江南之碭山至河南之虞城縣界止北<lb/>
<pb n="KR2f0035_WYG_002-52a"/>
　　岸歴該州之大谷山楊家莊許家莊等處經豐縣<lb/>
　　碭山至山東省之單縣界止兩岸各長二百餘里<lb/>
　　其間地髙并有山之處俱無堤工凡屬地窪之區<lb/>
　　悉有堤岸有有堤一道者亦有有堤兩道者其見<lb/>
　　有之堤雖不似徐州而下之頂衝危險然殘缺亦<lb/>
　　多祗以離河甚逺即有漫衝亦不至於奪河妨運<lb/>
　　<hi>臣</hi>是以不敢估用錢糧以煩司農之仰屋惟督令<lb/>
　　該地方官量撥民夫逐漸修築如康熙十六年八<lb/>
<pb n="KR2f0035_WYG_002-52b"/>
　　月三十等日蕭縣之石將軍廟吉門兩河口等處<lb/>
　　共漫堤工一百二十餘丈經<hi>臣</hi>將防守各官<lb/>
題㕘部覆將㕔印河官革職戴罪修築續據該管各官<lb/>
　　督率民夫竭力堵築俱於十七年四月初二日告<lb/>
　　完屢據各官詳請具<lb/>
題開復<hi>臣</hi>因決口雖巳堵完而殘堤未經帮固恐一為<lb/>
　　開復則又泄視不前是以不准所請批令將殘堤<lb/>
　　帮完之日始為具<lb/>
<pb n="KR2f0035_WYG_002-53a"/>
題開復等因在案豈期今嵗七月江南方告旱荒而上<lb/>
　　流之水奔騰沸湧而來虞永曹單豐碭蕭徐之間<lb/>
　　數日之内陡長數尺水髙於堤平漫而過據淮徐<lb/>
　　道吳煒等申報蕭縣長堤漫缺九處共長三百八<lb/>
　　十七丈一尺碭山尚未查確河南虞城縣亦漫三<lb/>
　　口俱經<hi>臣</hi>駁取經修防守職名俟覆至照例<lb/>
題㕘外<hi>臣</hi>因思<lb/>
皇上不惜費數百萬金錢<lb/>
<pb n="KR2f0035_WYG_002-53b"/>
命<hi>臣</hi>大修河道蓋不僅專為濟運而實欲兼之保民也<lb/>
　　今徐州以下雖在大修而上流漫衝以致宿徐等<lb/>
　　州蕭碭虹靈睢宿等縣處處被災雖漫溢之處離<lb/>
　　河甚逺並不奪河阻運然大水驟至之際禾苗盡<lb/>
　　空秋成失望若不併為圖治則嵗嵗伏秋勢必年<lb/>
　　年淹没此數州縣民生又安望其有起色耶除河<lb/>
　　南黄河容<hi>臣</hi>與河南撫<hi>臣</hi>董國興確酌修防毋令<lb/>
　　漫溢外至於江南徐州以上并蕭碭一帶必須設<lb/>
<pb n="KR2f0035_WYG_002-54a"/>
　　法治之庶可稍救此數州縣嵗嵗被災之苦但軍<lb/>
　　興需餉之際安敢再請錢糧<hi>臣</hi>往來相度反覆籌<lb/>
　　維審勢揆情更有一得之慮不敢不亟為我<lb/>
皇上告也<hi>臣</hi>維黄河之水雖合千枝萬派而來然怒漲<lb/>
　　之時亦皆逐寸加増兩岸之堤髙者不過一丈低<lb/>
　　者僅有五六尺若河身之水止増三四尺猶可也<lb/>
　　其如河底勢髙每每驟長一經長與堤平即便漫<lb/>
　　堤而過水過之處堤工隨被洗去頃刻立成缺口<lb/>
<pb n="KR2f0035_WYG_002-54b"/>
　　於是堤外逐漸所積五六尺髙之水盡從決口奔<lb/>
　　騰而下所過之地禾稼漂流室廬傾倒<hi>臣</hi>愚以為<lb/>
　　既知水之逐漸加増則當作一逐漸洩之之法則<lb/>
　　惟有建築減水壩之為得也查桃源縣地方向有<lb/>
　　減水壩四座<hi>臣</hi>親為勘量每座止寛一丈七尺合<lb/>
　　四座計之其洩水之地不及七丈以無窮之水而<lb/>
　　俱欲賴此七丈地面洩之自屬無益今<hi>臣</hi>擬築之<lb/>
　　減水壩東西寛十二丈南北長十八丈六尺中立<lb/>
<pb n="KR2f0035_WYG_002-55a"/>
　　磯心六座兩旁俱用石牆土内密釘排樁灌以漿<lb/>
　　灰上鋪石板聨以鐵錠每壩一座共成七洞每洞<lb/>
　　各寛一丈八尺計其洩水之地共有十二丈六尺<lb/>
　　先於碭山縣南岸建壩一座以減豫東二省驟來<lb/>
　　之水碭山壩内疏洩不及者隨於蕭縣南岸又建<lb/>
　　一壩以減之更於徐州北岸大谷山去處并州城<lb/>
　　對岸子房山去處連建二壩以減之至州城之下<lb/>
　　尚有疏洩未盡者則於花山去處亦建一壩以減<lb/>
<pb n="KR2f0035_WYG_002-55b"/>
　　之如此則隨漲隨減隨減隨流河内之水既無湧<lb/>
　　積漫堤之虞堤内之流亦無泛濫奔騰之害不特<lb/>
　　蕭碭豐徐之田畝漸漸可耕而徐州以下邳睢靈<lb/>
　　璧新舊河堤俱可不至横決以上碭蕭徐三州縣<lb/>
　　地方所建五壩内南岸二壩所減之水導歸睢河<lb/>
　　從姬村永堌等湖而下使沙停湖内聴清水由白<lb/>
　　洋河復入黄河北岸州城迤上二壩所排之水排<lb/>
　　入微山吕孟等湖而下亦使沙停湖内聴清水由<lb/>
<pb n="KR2f0035_WYG_002-56a"/>
　　韓莊閘歸運河出駱馬湖復入黄河花山一壩所<lb/>
　　減之水引令從新決大口内而下亦使沙停口内<lb/>
　　聴清水由貓兒窩歸運河亦出駱馬湖復入黄河<lb/>
　　至宿桃一帶則仍受全河之水自是怒漲非常於<lb/>
　　是亟於宿遷北岸攔馬湖朱家堂温州廟連建三<lb/>
　　壩以減黄河與駱馬湖㑹合之水又於桃源北岸<lb/>
　　之古城黄家嘴二處亦建二壩以減黄河與白洋<lb/>
　　河㑹合之水更於清河北岸西王家營張家莊二<lb/>
<pb n="KR2f0035_WYG_002-56b"/>
　　處安東北岸邢家莊一處連建三壩以減黄河與<lb/>
　　淮河㑹合之水以上宿桃清安四縣所建八壩俱<lb/>
　　在北岸其所減之水内宿遷三壩與古城一壩俱<lb/>
　　引入楊家莊大決口内黄家嘴壩引令歸黄家嘴<lb/>
　　舊衝口内西王家營張家莊二壩俱令歸張家莊<lb/>
　　大決口内邢家莊一壩引令歸邢家莊舊決口内<lb/>
　　各各排入倉基等湖使之東北由沭陽沭河海州<lb/>
　　之漣潮二河入海如此則每嵗五六七八月之間<lb/>
<pb n="KR2f0035_WYG_002-57a"/>
　　凡遇河流暴漲而宣洩有途加以人力修防之密<lb/>
　　自不至於壅積傷堤漫衝横決其餘夏初秋季水<lb/>
　　平之時與冬夏等月水涸之候則皆仍復歸漕安<lb/>
　　流趨海更免旁洩停沙淤髙河底之患以上通共<lb/>
　　建壩一十三座并量挑引河引水入舊口歸各湖<lb/>
　　以免漫淹田畝此項工程約需費銀二十六萬餘<lb/>
　　兩然此壩一建則水不湧漲其原估應築之遥縷<lb/>
　　格堤可以相地勢之髙卑與離河之逺近凡地勢<lb/>
<pb n="KR2f0035_WYG_002-57b"/>
　　卑而頂衝危險離河甚近者仍築遥縷堤二道地<lb/>
　　髙而離河逺者止築一道以省錢糧計<hi>臣</hi>原<lb/>
題第一疏内需銀一百三十四萬九千二百餘兩者<hi>臣</hi>
　　約略計之可以節省五十餘萬兩内除應費建壩<lb/>
　　銀二十六萬餘兩仍可照原估節省銀三十餘萬<lb/>
　　兩且此壩與各工告成之後不特無奪河阻運之<lb/>
　　虞而沿堤田畝水災亦可漸減其於<lb/>
國計民生實大有攸賴也<hi>臣</hi>再三籌度委無疑意除一<lb/>
<pb n="KR2f0035_WYG_002-58a"/>
　　面飛督各官辦料興舉并相度地勢建築堤工外<lb/>
　　相應特疏<lb/>
題明伏乞<lb/>
皇上睿鑒全覽施行<lb/>
　　酌改運口疏<lb/>
題為<lb/>
題明酌改運口以免再墊運河事竊照淮揚運河由江<lb/>
　　達淮綿長四百餘里其出口之處是為清口離淮<lb/>
<pb n="KR2f0035_WYG_002-58b"/>
　　黄交㑹之所不過二百餘丈黄流稍漲即從清口<lb/>
　　灌進運河以致運河之底逐漸墊髙嵗須挑淺勞<lb/>
　　民傷財不可殫計<hi>臣</hi>檢閲明時舊制亦因黄流屢<lb/>
　　墊運河原有重運過淮之後隨即閉壩攔黄除貢<lb/>
　　鮮船隻仍應開放之外直待回空南下始行啟壩<lb/>
　　等因載在河誌諸書可考然<hi>臣</hi>思閉壩之説不特<lb/>
　　不便於商民闗𣙜而空重往來之時仍不能禁黄<lb/>
　　流之不進是茍且之策而非不易之計也今<hi>臣</hi>奉<lb/>
<pb n="KR2f0035_WYG_002-59a"/>
命將運河大為深挑不敢不另圖良法以期永逺查目<lb/>
　　今髙家堰決口七處久巳盡行堵完髙良澗決口<lb/>
　　二十六處亦將堵竣止餘數十丈未合龍門計是<lb/>
　　月之内皆可斷流雖翟家壩成河九道之處尚在<lb/>
　　次第興修而約略淮流之下注者巳有十分之七<lb/>
　　黄河從楊家莊決口北瀉之後桃源清河每多淺<lb/>
　　澁<hi>臣</hi>慮阻運道一面委官僱覔夫船用鐵掃箒往<lb/>
　　來揭沙一面委官多募人夫將楊家莊南岸挑挖<lb/>
<pb n="KR2f0035_WYG_002-59b"/>
　　引水河一道挽流濟運今黄流之下注者尚不及<lb/>
　　十分之一然淮黄交㑹之處觀其水勢每遇西南<lb/>
　　風作則淮流稍勝於黄而東北風起則黄淮勢便<lb/>
　　相敵將來各工告竣之後淮河之水不過増十分<lb/>
　　之三而黄河之水尚當増十分之九則其内灌運<lb/>
　　河有理勢所必然者<hi>臣</hi>往來相度查清口迤南之<lb/>
　　河乃<hi>臣</hi>上年九十月所挑之爛泥淺第一道引河<lb/>
　　也清河西南一里許又有支河一道乃<hi>臣</hi>今年春<lb/>
<pb n="KR2f0035_WYG_002-60a"/>
　　月所挑爛泥淺第二道引河也自清口向東南行<lb/>
　　七里是為七里墩旁有石閘一座即名七里閘閘<lb/>
　　内有淤髙河形一道係明季所挑新河閘外則原<lb/>
　　屬洪澤湖之灘地也今閘之内外悉皆淤成平陸<lb/>
　　矣自清口進河向東北行二里許是為新莊閘即<lb/>
　　天妃閘乃漕運咽喉又東行一里許是為文華寺<lb/>
　　即明季所挑新河之盡頭也<hi>臣</hi>再三籌酌必須將<lb/>
　　清口永逺閉斷從文華寺淤髙之新河迤南挑七<lb/>
<pb n="KR2f0035_WYG_002-60b"/>
　　里直至七里閘以七里閘為運口折而西南又挑<lb/>
　　七八里至武家墩再折而西北又挑三里許達爛<lb/>
　　泥淺第一道引河之上流通舟濟運復將爛泥淺<lb/>
　　第二道引河臨湖去處乗今冬水涸之時再挑小<lb/>
　　支河數道多引湖水使歸第二道引河下注清口<lb/>
　　用以敵黄凡北上之運艘與一應商民船隻不令<lb/>
　　由新莊閘并清口出入而令由文華寺出七里閘遶<lb/>
　　武家墩入爛泥淺第一道引河之上流下達清口<lb/>
<pb n="KR2f0035_WYG_002-61a"/>
　　轉入黄河如此則運口與淮黄交㑹之處相隔十<lb/>
　　有餘里且河身曲折而又另有敵黄之支流則黄<lb/>
　　水雖當伏秋暴漲之際亦不能更灌運河運河既<lb/>
　　不為黄水所灌則自無墊髙之患此後不必年年<lb/>
　　挑浚即或年深月久兩岸積土淋入河中亦止須<lb/>
　　隔數年而量為小挑其節省之民力錢糧殆亦不<lb/>
　　可勝計矣<hi>臣</hi>約估所費查七里閘一座原為減水<lb/>
　　而未常通舟牆底俱髙必須拆修方可通運然石<lb/>
<pb n="KR2f0035_WYG_002-61b"/>
　　料俱在惟用人工與灰米等項併武家墩受水之<lb/>
　　處須築石磡數十丈束水俾湖波雖值大漲之際<lb/>
　　亦不得多進運口又文華寺出口之處亦於北岸<lb/>
　　築石磡數十丈以禦衝擊連一切挑河諸費不過<lb/>
　　需銀三萬餘兩然此工一成則<hi>臣</hi>原題第五疏内<lb/>
　　挑河土方亦可量為減挑節省錢糧十萬餘兩以<lb/>
　　見在可省之資而建此永常之利誠計之最得者<lb/>
　　也<hi>臣</hi>審量巳久事屬萬全除見在檄行該管各官<lb/>
<pb n="KR2f0035_WYG_002-62a"/>
　　備料募夫興舉外縁係更改運口事宜相應特疏<lb/>
題明貼黄難盡伏乞<lb/>
皇上睿鑒全覽<lb/>
敕部議覆施行<lb/>
　<lb/>
　<lb/>
　<lb/>
　<lb/>
<pb n="KR2f0035_WYG_002-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文襄奏疏巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文襄奏疏巻七</head> <lb/>
    <p>
<pb n="KR2f0035_WYG_007-1a"/>
欽定四庫全書<lb/>
　文襄奏疏巻七<lb/>
　　　　　　　　　　　　河道總督靳輔撰<lb/>
　治河題藳<lb/>
　　中河已竣疏<lb/>
題為恭報中河已竣重運刻期進口事竊照康熙二十<lb/>
　　六年<hi>臣</hi>於<lb/>
題明挑築未盡事宜等事疏内<lb/>
<pb n="KR2f0035_WYG_007-1b"/>
請自宿遷桃源清河等處黃河北岸一帶遙縷二堤之<lb/>
　　中加挑中河一道俾將來重運旣出清口即於黃<lb/>
　　河截流徑渡北岸由仲家莊閘進入中河歴攔馬<lb/>
　　河直達北運河則各省重運永得避黃河之險溜<lb/>
　　而行有縴之穩途等因具<lb/>
題奉有<lb/>
俞㫖在案查前疏内<lb/>
題估平旺河以下堤工雖並係𦂳要然較之上流稍緩<lb/>
<pb n="KR2f0035_WYG_007-2a"/>
　　況中河早成可以輓漕速運避險就安<hi>臣</hi>因併力<lb/>
　　加挑中河晝夜疾儹務令本年重運得以早達<lb/>
天庾今據監理揚河通判馮佑呈報完工<hi>臣</hi>又恐初開<lb/>
　　之河地勢高窪不同水流淺深不一復令再加挑<lb/>
　　濬節據該監理呈報已經挑濬深通漕船於三月<lb/>
　　内可徑由仲家莊閘内進中河北上查從前重運<lb/>
　　糧船自清口至張莊運口歴黃河不過二百里而<lb/>
　　急溜險程每遇風浪幾及兩月方得進口今免此<lb/>
<pb n="KR2f0035_WYG_007-2b"/>
　　險道自兹而後各省重運糧艘可早抵通而回空<lb/>
　　亦永無守凍之虞矣但<hi>臣</hi>前疏估<lb/>
題遙堤惟以可防救民田為主原估止高八尺今念運<lb/>
　　道關係重大倘遇伏秋霪漲如二十四年之水則<lb/>
　　見築之堤勢不能禦一有疎虞前功盡棄必得再<lb/>
　　加高一二三四五六尺餘不等比縷堤更高方可<lb/>
　　保固永久而伏秋之水斷須於本年伏秋之前防<lb/>
　　禦加帮方為萬全之䇿所有加帮工費原<lb/>
<pb n="KR2f0035_WYG_007-3a"/>
題於屯墾内取息濟工但以前屯麥業經<lb/>
題明變價還部而目下工程𦂳要刻不可待<hi>臣</hi>通融那<lb/>
　　動飛儹濟工總俟各工全完之日一併彚造清冊<lb/>
　　送部核銷相應一併<lb/>
題明伏乞<lb/>
皇上睿鑒施行<lb/>
　　霪霖漫漲疏<hi>高堰二十二萬工程</hi>
題為霪霖之漫漲非常杜患之綢繆貴蚤謹<lb/>
<pb n="KR2f0035_WYG_007-3b"/>
請再加善後工程以期永奠下河永拯民生事竊<hi>臣</hi>惟<lb/>
　　高家堰一帶臨湖堤工為運河與下河之屏翰<hi>臣</hi>
　　前疏已備陳之矣今安徽按察使<hi>臣</hi>多宏安條奏<lb/>
　　稱高堰一工不特為下河屏翰而實有關乎黃河<lb/>
　　之内灌運道之通塞等因誠一定不易之論<hi>臣</hi>知<lb/>
　　之最確而前疏止陳下河情形未曾併及疎忽之<lb/>
　　愆<hi>臣</hi>實無以自解也兹蒙<lb/>
皇上將<lb/>
<pb n="KR2f0035_WYG_007-4a"/>
廷<hi>臣</hi>議覆微<hi>臣/</hi>前疏并臬<hi>臣</hi>多𢎞安條奏之疏一併<lb/>
敕<hi>臣</hi>確議<hi>臣</hi>欽遵之下敢不分别緩急力籌萬全之䇿<lb/>
　　以仰答<lb/>
皇上保運安民之至意乎竊查微<hi>臣</hi>前疏<lb/>
請將高家堰一帶臨湖堤工約長一萬三千丈估加密<lb/>
　　排樁内下丁頭小埽又於堤裏加築束水堤約長<lb/>
　　一萬一千五百丈又挑浚武家墩以下淤淺工約<lb/>
　　四千丈并楊家廟以下平灘工約長四千丈四共<lb/>
<pb n="KR2f0035_WYG_007-4b"/>
　　估銀二十二萬四千三百二十兩等因今<hi>臣</hi>再四<lb/>
　　籌維此四工雖原為下河而請舉今下河暫停似<lb/>
　　乎當緩但高堰堤工攸關運道民生至重至大上<lb/>
　　年異漲之際危險非常雖幸獲無恙然<hi>臣</hi>不敢不<lb/>
　　仰請<lb/>
皇上發帑興修以保萬全者也至山寶高江四州縣加<lb/>
　　高運河堤工約五萬丈并高江兩州縣湖内加挑<lb/>
　　大河約八千丈二共估銀三十萬八千五百兩内<lb/>
<pb n="KR2f0035_WYG_007-5a"/>
　　<hi>臣</hi>於上年因新建減壩之水無路宣洩巳動歲修<lb/>
　　錢糧六千五百餘兩量挑過金灣三閘迤東小河<lb/>
　　二千餘丈其餘工程尚需銀三十萬餘兩專為下<lb/>
　　河而舉原無關於運道今下河暫停理應一併停<lb/>
　　止者也至於高堰一帶工程倘蒙<lb/>
皇上允行請<lb/>
敕部<hi>臣</hi>速撥錢糧二十二萬四千三百二十兩以便乘<lb/>
　　此青黃不接僱夫易得之際作速發此銀二十二<lb/>
<pb n="KR2f0035_WYG_007-5b"/>
　　萬餘兩亦可於黃河北岸新淤之侍丘蒼頡等湖<lb/>
　　銅盆龍窩等蕩屯墾利息内還項應俟本案所借<lb/>
　　之五十萬兩七年還完之後將此二十二萬餘兩<lb/>
　　再分為三年解還户部又臬<hi>臣</hi>多宏安條奏内稱<lb/>
　　排樁内皆灌碎石等語查貯碎石於排樁之内果<lb/>
　　可禦浪但止可酌量灌高一二尺若太高則其勢<lb/>
　　重恐有敧樁之患容<hi>臣</hi>隨便<graphic n="KR2026" url="https://raw.githubusercontent.com/kanripo/KR-Gaiji/master/images/KR2026.png" mimeType="image/png"/>石相機加灌所費<lb/>
　　錢糧總在二十二萬四千餘兩内銷算又高堰舊<lb/>
<pb n="KR2f0035_WYG_007-6a"/>
　　石工五千餘丈多年未修被去歲異常風浪擊卸<lb/>
　　二千二百九十七丈其未卸者亦俱動搖殘缺若<lb/>
　　今年再被風浪勢必盡卸湖中<hi>臣</hi>見督山清旴𣅿<lb/>
　　同知劉暟購料僱匠普面加修其需用錢糧應於<lb/>
　　歲修内另疏<lb/>
題估者也<hi>臣</hi>謹一併<lb/>
題明伏乞<lb/>
皇上睿鑒<lb/>
<pb n="KR2f0035_WYG_007-6b"/>
敕部議覆施行<lb/>
　　衛河水勢疏<hi>歸漕得運</hi>
題為衛河水勢微弱漕船浮送難前謹請<lb/>
天語申飭輓水歸河立濟重運事竊照重運漕船自進<lb/>
　　𤓰儀閘口之後在清河運口以南則賴淮水浮送<lb/>
　　清河運口以北至於皁河則賴黃水浮送皁河迤<lb/>
　　北至濟寧州之南旺則賴汶水之分流南下者浮<lb/>
　　送南旺迤北至臨清州則賴汶水之分流北注者<lb/>
<pb n="KR2f0035_WYG_007-7a"/>
　　浮送臨清閘口以北至天津則賴衛水浮送我<lb/>
國家數百萬漕糧數千隻運艘惟恃此淮黃汶衛四水<lb/>
　　得以早送<lb/>
天庾今淮黃盡歸故道江南處處深通雖春來雨少汶<lb/>
　　河水弱而各閘蓄水灌塘不過畧遲時日即可儹<lb/>
　　過惟衛河水勢微緩異常兼之並無閘座不能蓄<lb/>
　　儲今據濟寧道副使董安國等詳稱三春久旱汶<lb/>
　　水旣少而衛水弱極臨北一帶淺處甚多且閘河<lb/>
<pb n="KR2f0035_WYG_007-7b"/>
　　無接濟之資一經起閘則建瓴之勢將閘河灌蓄<lb/>
　　之水頃刻洩盡不特閘内易涸而重運漕船從閘<lb/>
　　門乘高放下萬分危險請飭河南道府各官速啓<lb/>
　　五閘之板堵塞㫄洩渠口輓水下濟漕運等因<hi>臣</hi>
　　查衛水發源於河南衛輝府輝縣之蘇門山其泉<lb/>
　　頗大更有洹淇等水併流入衛儘足濟漕秖以自<lb/>
　　衛至臨相隔五百餘里沿途居民往往私洩為灌<lb/>
　　田之計是以下注㑹汶者甚少<hi>臣</hi>雖嚴行該管道<lb/>
<pb n="KR2f0035_WYG_007-8a"/>
　　府㕔縣各官將所有仁義禮智信五閘之板盡行<lb/>
　　取起并各洩水渠口盡行堵塞而牢不可破之積<lb/>
　　習每每陽奉隂違直待時雨頻沛河水大發而後<lb/>
　　重運方得暢行此歴年皆然也但從前漕艘過淮<lb/>
　　甚遲及至稽阻臨北乃在五六月之間彼時入夏<lb/>
　　巳深去伏不遠雖經暫阻而時雨可期故或阻數<lb/>
　　日而得水或阻一二十日而得水若本年漕艘賴<lb/>
　　各督撫<hi>臣</hi>疾儹嚴催加以漕<hi>臣</hi>親行驅督過淮極<lb/>
<pb n="KR2f0035_WYG_007-8b"/>
　　早三月甫半而出清河運口入黃河者將及五千<lb/>
　　餘隻其過濟寧者巳逾三千見今銜尾而北俱阻<lb/>
　　於濟北臨南一帶若照往年故事必待衛河時水<lb/>
　　漲發方得浮送北上則臨南濟北之船必得守候<lb/>
　　兩三月之久是過淮雖早而回空仍復遲悞彼時<lb/>
　　雖將沿河各官從重處分亦無及矣除<hi>臣</hi>見在嚴<lb/>
　　行河北大名兩道并衛輝大名兩府著令將五閘<lb/>
　　閘板取起封貯兩岸洩水渠口盡行堵塞輓流歸<lb/>
<pb n="KR2f0035_WYG_007-9a"/>
　　　衛以濟重運外但<hi>臣</hi>逺在江南呼應不靈鞭長莫<lb/>
　　　及誠恐沿河官民狃於積習陽奉隂違仍前阻水<lb/>
　　　不下貽悞匪輕伏乞<lb/>
　皇上特賜天語敕令直𨽻河南兩撫<hi>臣</hi>嚴著該管道府<lb/>
　　　㕔印等官火速盡啓閘板盡堵渠口務使衛河之<lb/>
　　　水涓滴不致㫄洩全歸運河以濟漕運如再仍前<lb/>
　　　膜視容<hi>臣</hi>㑹同撫<hi>臣</hi>嚴㕘重處俟指日漕船盡行<lb/>
　　　北上或將來河水盈漕之候聽民照舊分洩以滋<lb/>
<pb n="KR2f0035_WYG_007-9b"/>
　　　灌漑如此則無傷於民田而漕運克濟可免阻滯<lb/>
　　　回空之虞矣<hi>臣</hi>謹特疏<lb/>
　題請伏乞<lb/>
　皇上睿鑒<lb/>
　敕部迅賜議覆施行<lb/>
　　　天心之仁愛巳極疏<hi>災異陳言</hi>
　題為<lb/>
天心之仁愛巳極<lb/>
<pb n="KR2f0035_WYG_007-10a"/>
　主德之修省惟誠<hi>臣</hi>謹竭悃陳言以備<lb/>
　睿明採擇事<hi>臣</hi>惟<lb/>
天人感召之理雖甚微而實著帝王致治之道茍力行則<lb/>
　　　無難是故古來朝廷之上禮樂刑政措施偶有未<lb/>
　　　當<lb/>
上天每殷殷告儆以兾君心之悔悟人主統御寰區荷<lb/>
上天垂戒之殷於是充其固有之仁動合應行之義守之<lb/>
　　　以信而<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>之以勇法度明紀綱立風行草偃俾無<lb/>
<pb n="KR2f0035_WYG_007-10b"/>
　　　一夫之不獲自可駕軼三代比隆唐虞故災異之<lb/>
　　　見實安危治亂之機不可不至謹至勉以仰荅極<lb/>
　　　仁極愛之<lb/>
天心也我<lb/>
　皇上天縱聰明𢎞胞與之量一以仁民愛物為本凡政<lb/>
　　　敎施令罔不皆然宜乎日就昇平漸臻至治矣乃<lb/>
　　　邊陲尚有未寧田畝反増荒蕪小民之供億愈繁<lb/>
　　　而司農之仰屋日甚其故何耶良由内外<hi>臣</hi>工不<lb/>
<pb n="KR2f0035_WYG_007-11a"/>
　　　能體<lb/>
　皇上堯舜之心共求治理以致上干<lb/>
天和地震之變譴告非常耳今<lb/>
　皇上特頒<lb/>
　上諭實圖修省將應行應革事宜令部院科道督撫諸<lb/>
　　　臣明白條奏直言無隠并令在京三品以上堂官<lb/>
　　　及在外督撫提鎮據實自陳毋得浮泛塞責<hi>臣</hi>跪<lb/>
　　　誦之下不勝感激除將<hi>臣</hi>不職情由另疏自陳外<lb/>
<pb n="KR2f0035_WYG_007-11b"/>
　　　伏念古者一國之君以一言之善即可弭災況我<lb/>
　皇上以天下之主當地震之異<lb/>
　上諭屢頒修身之切與求治之勤至於如此將見上行<lb/>
　　　下效<lb/>
　皇上一人興起於上内外<hi>臣</hi>工竭勉於下<lb/>
　君責難於<hi>臣臣</hi>責難於<lb/>
　君都俞喜起之象聲溢溥天協和於變之風庥傳萬禩<lb/>
　　　<hi>臣</hi>雖自分庸劣而躬逢至仁之<lb/>
<pb n="KR2f0035_WYG_007-12a"/>
主敢不勉竭<hi>臣</hi>愚敬陳一得以仰佐<lb/>
皇上被格之化於萬一耶事各有𩔖是用列為六疏其<lb/>
　　間有關軍機者仍行宻進<hi>臣</hi>謹具<lb/>
題伏乞<lb/>
皇上睿覽採擇施行<lb/>
　　遵<lb/>
諭敬陳第一疏<hi>修省宜堅</hi>
題為遵<lb/>
<pb n="KR2f0035_WYG_007-12b"/>
諭敬陳修省宜堅永保<lb/>
至徳第一疏事竊惟致治之道力行無難與災異之見為<lb/>
國家治亂安危之機<hi>臣</hi>首疏已敬陳之矣惟是力行無<lb/>
　　難之道<hi>臣</hi>不敢不復進其説以偹<lb/>
皇上去亂逺危久安長治之助夫修身敷政既在力行尤<lb/>
　　貴勿替若夫上行下效之風則又捷於枹鼓焉我<lb/>
皇上勵精求治實欲痛除積習使徳禮政刑施行各當<lb/>
　　紀綱法度煥然一新推<lb/>
<pb n="KR2f0035_WYG_007-13a"/>
皇上之心同堯舜精一執中之心即天地覆載萬物之<lb/>
　　心也<hi>臣</hi>愚以為<lb/>
皇上宜堅持此心永保<lb/>
聖德一日之内雖有萬幾然兵農禮樂用人行政之事<lb/>
皇上必親加詳覽與宰執大<hi>臣</hi>討論得失務期合乎公<lb/>
　　正然後見之施行仍令近臣將逐日行過事宜摘<lb/>
　　叙畧節彚造一冊<lb/>
皇上萬幾之暇不時取覽而詳繹之其間或有巳行而<lb/>
<pb n="KR2f0035_WYG_007-13b"/>
　　未當者不妨隨時酌改左右侍衛之<hi>臣</hi>必擇小心<lb/>
　　勤慎亷幹儉約之人以供使令設有狎邪儇佻諂<lb/>
　　佞奢靡與善為鄭衛之音能作奇技淫巧之飾以<lb/>
　　惑<lb/>
聖聰者悉屏去之臺省諸<hi>臣</hi>宜寛其譴責以養其敢言<lb/>
　　之氣邇來風聞旣不得入<lb/>
告而所<lb/>
告失實則有降謫之愆是以雖有讜言未敢直達今<lb/>
<pb n="KR2f0035_WYG_007-14a"/>
皇上切諭諸<hi>臣</hi>俱令直言無隠則謇諤之風行見賡歌<lb/>
殿陛矣但失實處分若不稍為區别則終有疑畏不前<lb/>
　　之獘<hi>臣</hi>請嗣今以後凡諫<hi>臣</hi>有假公濟私顛倒曲<lb/>
　　直結黨招搖示威求賂者仍行從重處分外其有<lb/>
　　論<lb/>
朝政而切中時弊因風聞而糾劾奇貪雖或至於失實<lb/>
　　并禮樂兵農用人行政諸務在<lb/>
廟堂原無未協<lb/>
<pb n="KR2f0035_WYG_007-14b"/>
皇上原非過舉而諫<hi>臣</hi>堅執巳見據理執法極言廷諍<lb/>
　　骨鯁具在亷介可風者俱槩為優容而免其處分<lb/>
　　使逺近貪婪之吏有所忌憚且<lb/>
朝廷政治得失諸<hi>臣</hi>從此皆盡心講究日漸可益經濟<lb/>
　　之才以備不次之用也伏候<lb/>
上裁<lb/>
　　遵<lb/>
諭敬陳第二疏<hi>斷宜乾    勇</hi>
<pb n="KR2f0035_WYG_007-15a"/>
題為遵<lb/>
諭敬陳<lb/>
乾斷宜勇以除弊竇第二疏事<hi>臣</hi>伏讀<lb/>
皇上續頒<lb/>
上諭令諸<hi>臣</hi>洗心滌慮實意為國為民并<lb/>
御製民生困苦已極等六條備悉<hi>臣</hi>工不職感召災眚更<lb/>
諭以事雖有異而原則同諸<hi>臣</hi>不職情狀<lb/>
皇上非不素知但以正在用兵之際每示寛宥等語<hi>臣</hi>
<pb n="KR2f0035_WYG_007-15b"/>
　　跪讀之下歡忭靡涯伏念<lb/>
皇上自御極以來無刻不以堯舜之心為心今因災異<lb/>
　　警戒而數日之間又復頻頒<lb/>
上諭其中敬謹憂勤深切備極有<lb/>
君如此則凡在<hi>臣</hi>工自莫不洗心滌慮實意為國為民<lb/>
　　唐虞之治不難再遘於今日此<hi>臣</hi>所以歡忭靡涯<lb/>
　　也其逐條飭禁緣由<lb/>
廷<hi>臣</hi>已有定議<hi>臣/</hi>何敢越俎置喙第<hi>臣</hi>重荷<lb/>
<pb n="KR2f0035_WYG_007-16a"/>
君恩末由圖報當<lb/>
皇上力求直言之際<hi>臣</hi>無知則已旣有一得之愚敢不<lb/>
　　併陳備採伏思<lb/>
皇上恐㑹推徇私則用非其才官方敝壞是以諄諄戒<lb/>
　　飭然<hi>臣</hi>愚以為此等弊竇似易剔除查<lb/>
國家於在京大小官員在外督撫有六年京察之典於<lb/>
　　在外文職司道以下有三年<lb/>
大計兩年舉劾之典内外武職有五年軍政之典其間<lb/>
<pb n="KR2f0035_WYG_007-16b"/>
　　凡賢能清正之官俱有事實巻案可考嗣後㑹推<lb/>
　　選擇之時將應推與列官員從前行過事實逐一<lb/>
　　察核查其所行美蹟之多寡大小而品其賢能亷<lb/>
　　幹之實每推一缺查取三員備開事實一併呈<lb/>
覽以備<lb/>
皇上選用如該管衙門或將美蹟多與職大之官匿不<lb/>
　　查開反取美蹟少而小之官先行妄列者作何定<lb/>
　　例從重處分至此後京察等典内而部院堂上官<lb/>
<pb n="KR2f0035_WYG_007-17a"/>
　　外而督撫等官必將所屬各官之事實才品據實<lb/>
　　查開尤須於平時漸察而不宜於臨事方查如屬<lb/>
　　員之中凡有朝夕孜孜黽勉辦事不好外務牘鮮<lb/>
　　積滯者勤也斷大獄決大疑律例精明議論公確<lb/>
　　隨到隨行案無留牘者才也無鑽營之跡有儉約<lb/>
　　之風門少投竿之人室無私語之客安靜供職而<lb/>
　　諸務一一不廢者亷也刻刻以<lb/>
國是民瘼為念不避嫌忌不憚辛勞遇事求當而剖決<lb/>
<pb n="KR2f0035_WYG_007-17b"/>
　　如神吏胥上下之手無所施勢要干求之情莫能<lb/>
　　達行事正直心術光明者才品兼優賢能俱備之<lb/>
　　品也以此進賢用備選拔則賢才愈出而徇私之<lb/>
　　弊自除矣若夫<hi>臣</hi>工不職<lb/>
皇上非不素知但正在用兵每示寛宥仰見我<lb/>
皇上因寇賊未靖民難未抒而并寛及大小臣工也但<lb/>
　　其間有過失故犯之分似宜仍為區别查<lb/>
本朝大清律一書寛嚴各當總不外宥過無大刑故<lb/>
<pb n="KR2f0035_WYG_007-18a"/>
　　　無小八字蓋無心而誤蹈者謂之過有意而故犯<lb/>
　　　者謂之故其間繫人心風俗良非渺小是以過必<lb/>
　　　宥而故必刑也我<lb/>
　皇上敬<lb/>
天勤民每歲刑名先熱審後秋審復别情實可矜可疑三<lb/>
　　　項其慎其詳無非欲明刑弼教刑期無刑也然刑<lb/>
　　　名未協不過一人之寃用人失宜實為一方之害<lb/>
　　　<hi>臣</hi>愚以為處分官員亦應分别過故凡干連罣誤<lb/>
<pb n="KR2f0035_WYG_007-18b"/>
　　　情有可原者酌量從寛以勉其後效若明知故犯<lb/>
　　　情罪可惡者必照定例處分雖在軍興之際<lb/>
　皇上仍勇於<lb/>
　乾斷不稍姑容如此則貪惡之徒雖欲倖免而伎倆莫<lb/>
　　　施將見賢者益勸而不肖者日儆吏風丕變政治<lb/>
　　　平明大法小亷民生日遂即有邊隅小宼不久投<lb/>
　　　戈歸命無煩更事用兵矣伏候<lb/>
　上裁<lb/>
<pb n="KR2f0035_WYG_007-19a"/>
　　遵<lb/>
諭敬陳第三疏<hi>苛駁宜禁</hi>
題為遵<lb/>
諭敬陳苛駁宜禁以杜私派第三疏事<hi>臣</hi>惟錢糧應銷<lb/>
　　與否自有一定<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>項如原未動用揑<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>報銷與所<lb/>
　　用本少開銷甚多希圖侵漁者自是難容<lb/>
國法若實支實用並無揑款朦報用少開多之情則斷<lb/>
　　不宜屢行苛駁以啓科派部費之弊也查邇來各省<lb/>
<pb n="KR2f0035_WYG_007-19b"/>
　　銷算錢糧科抄到部承議司官雖不乏從公議允之<lb/>
　　案然偶值一事或執已見或信部胥任意吹求苛駁<lb/>
　　無巳錢糧數目繁瑣頭緒牽雜非精於核算洞悉<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>
　　項熟知巻案者萬難得其要領司官專司其事除貓<lb/>
　　鼠同眠者不必言外其實心奉公之員設或稍欠精詳<lb/>
　　便為吏胥朦蔽况堂上官不過總其大槩止據説堂<lb/>
　　數言安能備知底裏加以從慎重錢糧起見自是一<lb/>
　　照司議由是而部胥之權重矣權既重則經用錢糧<lb/>
<pb n="KR2f0035_WYG_007-20a"/>
　　之官不得不行賄以求之所謂部費也此項部費<lb/>
　　官無神輸之術勢必問之於民若清亷之官費一<lb/>
　　斂一民猶不至大困一遇貪劣不肖之官借此居<lb/>
　　奇或費一斂二或費一斂三甚至斂四斂五斂十<lb/>
　　均不可定而民困滋甚矣<lb/>
國家受聚斂之名而部胥得婪賄之實有司多一分之<lb/>
　　費而百姓出數倍之資其害可勝言哉嗟嗟此出<lb/>
　　資之百姓若與<lb/>
<pb n="KR2f0035_WYG_007-20b"/>
國家無涉又何足論殊不知此百姓者乃<lb/>
國家之元氣日夕勤耕力織闢地土生貨財出賦稅以<lb/>
　　奉<lb/>
朝廷者也安可今日剝之明日削之使之不得其所抛<lb/>
　　田土逋額賦以至上下交困乎<hi>臣</hi>前任安徽巡撫<lb/>
　　之時知有江安兩藩司積案一件動用錢糧數百<lb/>
　　萬兩而部駁不准開銷暑往寒來歴十餘年而始<lb/>
　　得清結今<hi>臣</hi>帶管漕務知邳宿等州縣康熙元二<lb/>
<pb n="KR2f0035_WYG_007-21a"/>
　　三四五六年分民欠漕項錢糧三萬餘兩業已屢<lb/>
　　奉<lb/>
恩蠲經漕撫兩<hi>臣</hi>數次<lb/>
題請蠲豁而部議堅執不允坐以明係官侵之名而嚴<lb/>
　　著追比<hi>臣</hi>據司道各官痛切呈詳已經具<lb/>
題請豁在案又部議裁減運軍耗贈銀米一案<hi>臣</hi>帶管<lb/>
　　漕務據各屬屢詳灼知斷不可裁之故是以仍請<lb/>
　　照給昨閲邸抄部議又復不准且稱此項銀米從<lb/>
<pb n="KR2f0035_WYG_007-21b"/>
　　前原無皆係順治六九等年添給之項等語殊不<lb/>
　　知順治六九等年添給此項銀米彼時原非得已<lb/>
　　秖因旗軍費用不敷往往勒索里民兼之盜賣漕<lb/>
　　糧拖欠甚多公私交困是以議加銀米且此所加<lb/>
　　之銀米皆係里民求免勒索是以樂於輸將原非<lb/>
　　動公家之物以給軍也自此銀米一加而軍民兩<lb/>
　　安<lb/>
國儲不欠已歴多年今部<hi>臣</hi>若必欲議裁勢必仍蹈前<lb/>
<pb n="KR2f0035_WYG_007-22a"/>
　　轍里民遭勒索之苦漕糧多盜賣之弊豈<lb/>
國家之益耶況錢糧自有定額其地方官民因時制宜<lb/>
　　另為調劑之項原在額外惟因恐涉私派之嫌是<lb/>
　　以不得不為<lb/>
題明要之原非司農之項也在司農總㑹計之權止當<lb/>
　　稽其額徵不宜收及額外若將里民自願樂輸求<lb/>
　　免勒索之項而又裁歸司農則里民旣巳出資而<lb/>
　　仍遭勒索恐亦司農之所不忍聞也諸如此𩔖<hi>臣</hi>
<pb n="KR2f0035_WYG_007-22b"/>
　　聊舉三案其他可知伏乞<lb/>
皇上嚴飭部<hi>臣</hi>嗣後一切錢糧如有不肖官員揑<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>朦<lb/>
　　銷用少開多部<hi>臣</hi>察出實情訪知的弊即便據實<lb/>
題㕘將不肖官員置以重典督撫知情者同罪不知情<lb/>
　　者亦照失察處分若竝無朦銷多報情弊則應銷<lb/>
　　者即銷應豁者即豁可裁者裁不可裁者即止毋<lb/>
　　再徒為混駁使在外不肖官員得以藉口部費肆<lb/>
　　行科斂致傷<lb/>
<pb n="KR2f0035_WYG_007-23a"/>
國本抑<hi>臣</hi>更有請者錢糧之難於核算者以尾數太繁<lb/>
　　也查銀自一分以上方可稱其重輕米自一升以<lb/>
　　上方可量其多寡若銀止於釐則難稱米止於合<lb/>
　　則難量矣又或銀至毫絲更至於忽則不過微末<lb/>
　　之間米至於勺抄更至於撮則不過顆粒之間夫<lb/>
　　銀至於微末米至於顆粒數亦可以止矣乃銀之<lb/>
　　尾數自忽之下尚有微纖沙塵埃渺漠逡巡灰等<lb/>
　　算位米之尾數自撮之下尚有圭粟顆粒黍稷禾<lb/>
<pb n="KR2f0035_WYG_007-23b"/>
　　糠粃粞等算位殊屬無益也且不惟無益而尾數<lb/>
　　太繁適足以滋姦胥之駁竇實則甚有損耳總之<lb/>
　　尾數多則清算難清算難方可藏姦逞弊若一目<lb/>
　　了然人人可核之數則部胥從何弄權耶<hi>臣</hi>
請嗣後錢糧尾數算至忽位為止如一忽之外尚有餘<lb/>
　　零竟作二忽科算米麥尾數算至撮位為止如二<lb/>
　　撮之外尚有餘零竟作三撮科算餘俱倣此裁無<lb/>
　　益之算位以剔無窮之弊端其於<lb/>
<pb n="KR2f0035_WYG_007-24a"/>
國計民生實均有裨益也伏候<lb/>
上裁<lb/>
　　遵<lb/>
諭敬陳第四疏<hi>專差宜減</hi>
題為遵<lb/>
諭敬陳專差宜減以免擾累第四疏事<hi>臣</hi>惟<lb/>
皇上因在外諸<hi>臣</hi>於民生疾苦不為上聞<lb/>
朝廷詔㫖不行下達廢弛驛站侵冒錢糧民隠莫申民<lb/>
<pb n="KR2f0035_WYG_007-24b"/>
　　寃無訴於是屢遣在内諸<hi>臣</hi>訪查察究此<lb/>
皇上軫念民瘼恐一夫不獲其所是以不得不然也但<lb/>
天使之車塵馬跡一經絡繹於道途則閭閻之蒼首黔<lb/>
　　黎未免嗟咨於草野在奉差之<hi>臣</hi>未常不以<lb/>
皇上之心為心未嘗俱有示威掯勒之事并未嘗盡縱<lb/>
　　家人跟役等需索地方官也然往來供應雖盞酒<lb/>
　　粒粟片肉隻雞盡皆小民膏血況地方官員賢能<lb/>
　　亷介者少平庸畏事者多一聞<lb/>
<pb n="KR2f0035_WYG_007-25a"/>
欽差將至惟恐有所駁詰莫不力圖要結以悅之行賄<lb/>
　　與否姑置弗論而飲食之費巳屬不少上司雖戒<lb/>
　　之曰爾無科民有司亦隨荅曰斷不妄派究竟無<lb/>
　　神輸之術也更值不肖官員借端多斂則又不堪<lb/>
　　言矣此等事務<hi>臣</hi>雖未得確情竝無指實然揆之<lb/>
　　情勢在所不免<hi>臣</hi>愚以為除軍機重務必須口授<lb/>
廟謨於兵主確酌商行者自當專差馳驛又在外貪官<lb/>
　　汚吏督撫不行題㕘被科道糾㕘或㫄人告發并<lb/>
<pb n="KR2f0035_WYG_007-25b"/>
　　督撫扶同犯法肆行貪婪之事亦必須遴選部院<lb/>
　　能員秉公確審無庸置議外他如整頓驛站料理<lb/>
　　軍需查勘海疆恤刑督賑諸務似應責成督撫蓋<lb/>
　　督撫為封疆大吏身居八座之尊位列三台之次<lb/>
皇上將數千里地方數千萬百姓託之綏懐撫治乃不<lb/>
　　夙夜黽勉力報<lb/>
君恩將此等分内之事闒茸貽悞甚至揑冒侵漁致煩<lb/>
皇上左顧右慮另差近臣代理似此不職之督撫雖立<lb/>
<pb n="KR2f0035_WYG_007-26a"/>
　　置重典亦不足惜然天下督撫賢愚不同未必盡<lb/>
　　皆不肖也<hi>臣</hi>請嗣今以後凡督撫司道不能料理<lb/>
　　必須差員之事自當照舊遴差其督撫司道能行<lb/>
　　之事俱責成督撫司道料理停其另差如有貽悞<lb/>
　　生弊等情即將該督撫司道立行從重處分以為<lb/>
　　大吏溺職之戒如此庶地方不至因供應而頻派<lb/>
　　擾民矣伏候<lb/>
上裁<lb/>
<pb n="KR2f0035_WYG_007-26b"/>
　　遵<lb/>
諭敬陳第五疏<hi>酌價免賠</hi>
題為遵<lb/>
諭敬陳請酌米豆價值以免包賠第五疏事竊照康熈<lb/>
　　十五年間<lb/>
皇上念軍需浩繁恐在外<hi>臣</hi>工借端冒開侵欺肥已是以<lb/>
特遣部員確訪米豆草束價值彼時奉差之員惟以節<lb/>
　　減為念又徧訪各處而止取一隅極賤之價酌量<lb/>
<pb n="KR2f0035_WYG_007-27a"/>
　　開報部<hi>臣</hi>止照差員所估准銷以致節年以來小<lb/>
　　民負賠累之苦控訴無門除别省情形<hi>臣</hi>未悉知<lb/>
　　者不敢具論外如山東一省<hi>臣</hi>閲工往來每據里<lb/>
　　民以採買豆草貽累難支等詞紛紛呈控<hi>臣</hi>再三<lb/>
　　細訪并差人密訪知濟寧附近一帶康熙十六年<lb/>
　　十二月内黃黒豆每倉石值銀三錢六七八分不<lb/>
　　等康熙十七年九月内每倉石值銀五錢三四分<lb/>
　　不等十一二月内每倉石值銀六錢一二分不等<lb/>
<pb n="KR2f0035_WYG_007-27b"/>
　　本年五月内黒豆每倉石值銀四錢八分今八月<lb/>
　　内每倉石值銀四錢五分前五月内黃豆每倉石<lb/>
　　值銀五錢六分今八月内毎倉石值銀五錢二分前<lb/>
　　五月内穀草每束值銀八釐有奇今八月内每束<lb/>
　　值銀七釐而部定價值每豆一石止給銀一錢一<lb/>
　　分一釐每草一束止給銀一釐三毫計官給之價<lb/>
　　較之民間時值約十分之七有司無㸃金之術不<lb/>
　　得不責成里民里民實歲歲包賠無怪其哀控矣<lb/>
<pb n="KR2f0035_WYG_007-28a"/>
　　<hi>臣</hi>等為督撫者明知里民賠累之苦然有司無米<lb/>
　　之炊竝非私派肥已亦難以加罪於官實無可如<lb/>
　　何之事也查軍興之後里民賠累最苦者莫過於<lb/>
　　採買米豆草束次則解送軍前馬匹也今解馬一<lb/>
　　事巳蒙<lb/>
皇上特㫖嚴禁不許掯勒里民如釋重負莫不感頌<lb/>
皇恩歡呼載道矣至採買米豆草束一事民隠迄未上<lb/>
聞今又蒙<lb/>
<pb n="KR2f0035_WYG_007-28b"/>
皇上軫念民生病苦令<hi>臣</hi>等將應行應革事宜明白條<lb/>
　　奏直言無隠<hi>臣</hi>奉此<lb/>
明綸敢不凜遵入<lb/>
告惟是民間之疾苦固當上<lb/>
聞而米豆之價值亦應查確庶無冒銷之弊伏乞<lb/>
皇上勅下部<hi>臣</hi>作何定議令各省撫<hi>臣</hi>將彼處米豆草<lb/>
　　束價值數目按季據實報部如有以賤報貴者一<lb/>
　　經察出立即嚴加處分部<hi>臣</hi>歲終即將該撫<hi>臣</hi>按<lb/>
<pb n="KR2f0035_WYG_007-29a"/>
　　季所報價值取其酌中之數而准其開銷總期下<lb/>
　　不擾民上不虧<lb/>
國如此則里民更免此採辦米豆草束賠累之苦必且<lb/>
　　徧野歡騰永戴<lb/>
皇仁於生生世世矣伏候<lb/>
上裁<lb/>
　　遵<lb/>
諭敬陳第六疏<hi>緩征養民</hi>
<pb n="KR2f0035_WYG_007-29b"/>
題為遵<lb/>
諭宻陳請緩征海舟師以養殘黎第六疏事竊惟<lb/>
國家自吳逆悖心閩粤繼變以來<lb/>
王師四出供億煩勞幸賴我<lb/>
皇上天縱神威<lb/>
廟堂奇略閩粤後先歸命逆桂隨伏<lb/>
天誅雖滇蜀之境尚有餘孽未平而釜底遊魂自可尅<lb/>
　　期殲滅當此時而出一旅之舟師自是鄭錦可擒<lb/>
<pb n="KR2f0035_WYG_007-30a"/>
　　海氛可奠然<hi>臣</hi>愚以為此宜緩而不宜急何也刼<lb/>
　　掠之難民可憫而水陸之形勢當慎也<hi>臣</hi>聞康熙<lb/>
　　十三四年鄭逆竊踞漳泉一帶迨至十五年間<lb/>
王師南下逆錦自揣難抗遂將民間貨財衣糧子女玉<lb/>
　　帛凡屬溫飽之家不論丁壯老弱男婦人等盡行<lb/>
　　刼令登舟遷之入海此等百姓不下數十餘萬哀<lb/>
　　號之聲悲慘之狀雖逆錦左右之人亦莫不為之<lb/>
　　掩面流涕不忍正視此<hi>臣</hi>得之閩來人士之口傳<lb/>
<pb n="KR2f0035_WYG_007-30b"/>
　　之如此者也<hi>臣</hi>思此等難民入海三載思歸故土<lb/>
　　必有同心第當逆錦大刼民財之後勢尚鴟張且<lb/>
　　孱弱難民驚魂未定水汛未熟兼之逆錦於刼來<lb/>
　　未久之人防之必密而待之必苛難民雖有圖歸<lb/>
　　之念而斯時莫敢遽發若<lb/>
王師於此際進𠞰則逆賊必驅難民而前俾其先罹鋒<lb/>
　　鏑難民妻子資財盡在賊處必且裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>顧戀誠不<lb/>
　　特不即來歸而反迫為賊用況大海茫茫風期水<lb/>
<pb n="KR2f0035_WYG_007-31a"/>
　　汛皆不可忽大兵堂堂正正不勤逺略未嫻海外<lb/>
　　之行逆錦生長水中習熟漂流誠恐出沒靡定以<lb/>
　　堂堂正正之師而討漂流靡定之賊譬之賁育擊<lb/>
　　鼠有勇難施追之急迫逆必更刼難民而他徙矣<lb/>
　　或再從而躡其後未免過勞師而難得利且設遇<lb/>
　　風濤之險或有疎虞則失軍實而損<lb/>
國威攸關良非𣺌小莫若稍遲進𠞰則逆錦刼掠之物<lb/>
　　漸完鴟張之形漸縮難民驚魂旣定水汛亦知兼<lb/>
<pb n="KR2f0035_WYG_007-31b"/>
　　之逆錦與難民相處日久則待之必寛而防之必<lb/>
　　疎於是一人為倡萬人相隨不招而自至者踵且<lb/>
　　相接賊勢日孤將見逆錦舟中左右之人必且盡<lb/>
　　為錦之讐敵斯時特懸重賞自有擒錦來歸者矣<lb/>
　　<hi>臣</hi>故曰宜緩而不宜急也<hi>臣</hi>請<lb/>
皇上特飭在閩文武諸<hi>臣</hi>停止征海之師將<lb/>
禁旅分屯要地并一切綠旗官兵俱令逐日操練晝夜<lb/>
　　嚴緝不許稍有弛懈以防姦宄暗通兵有擾民者<lb/>
<pb n="KR2f0035_WYG_007-32a"/>
　　　立置重法兼擇循良守令責之息訟輕刑除徭緩<lb/>
　　　賦俾見在之百姓時歡欣於樂利之<lb/>
　光天而陷賊之殘黎每懷思夫故鄕之<lb/>
　化日則不必勞師而海疆計日自奠矣抑<hi>臣</hi>更有陳者<lb/>
　　　<hi>臣</hi>伏讀<lb/>
　上諭内一條一用兵地方諸王將軍大臣於攻城克敵<lb/>
　　之時竟不思安民定難以立功名但志在肥已徃徃<lb/>
　　掠占小民子女或借為通賊每將良民廬舍焚燬子<lb/>
<pb n="KR2f0035_WYG_007-32b"/>
　　女俘獲財物攘取名雖救民於水火而實則陷民<lb/>
　　於水火之中也如此有不上干<lb/>
　天和者乎欽此大哉<lb/>
　王言逺邇<hi>臣</hi>民一聞是<lb/>
　諭當莫不感激無地而繼之以泣者矣夫守成之與創<lb/>
　　　業經權原有不同而敵國之與吾民德威自當異<lb/>
　　　用我<lb/>
太祖高皇帝崛起<lb/>
<pb n="KR2f0035_WYG_007-33a"/>
　盛京<lb/>
太宗文皇帝纘開<lb/>
　鴻業斯時直省地土尚屬故明是以<lb/>
　王師所到凡有閉關相抗者即便誅俘此待敵國之道<lb/>
　　　宜然也迨<lb/>
世祖章皇帝定鼎<lb/>
　京師蕩平四海至<lb/>
　皇上御極之年併取雲貴嗣此車書一統向來尚為敵<lb/>
<pb n="KR2f0035_WYG_007-33b"/>
　　　國之姦頑者今則盡屬<lb/>
　朝廷之蒼赤矣創業利於克敵而守成惟在養民敵國<lb/>
　　　之姦頑無妨俘戮而<lb/>
　朝廷之蒼赤不可傷殘此一定不易之理也不意康熙<lb/>
　　　十二年間逆<hi>臣</hi>變亂於邊陲姦宄竊發於内地致<lb/>
　　　煩<lb/>
　王師復出然此變亂竊發者乃係不法之逆徒而非耕<lb/>
　　　織之百姓也地方守土之文武旣不能預靖姦徒<lb/>
<pb n="KR2f0035_WYG_007-34a"/>
　　衛此蒼赤致其淪胥於賊小民之困苦巳屬難堪<lb/>
　　乃領兵之將主又復惟利是圖全不以<lb/>
國計民生為念俘殺竝行嗟乎何斯民之遭厄抑至此<lb/>
　　也如以其不應從賊而俘殺之則民力最弱如暮<lb/>
　　夜被盜不過數人入室耳然執其主而索之未有<lb/>
　　不惟欲是從者今迫之以盈千累百之賊兵何敢<lb/>
　　一言相抗是以任賊驅使無不俯首聽命實勢所<lb/>
　　必然而情非得已也又民業甚微其賴以謀生者<lb/>
<pb n="KR2f0035_WYG_007-34b"/>
　　不過此室廬田土若不從賊便當棄業而逃否則<lb/>
　　死耳棄業而逃則慿何餬口矧彼時到處有賊逃<lb/>
　　將安歸死則有禄者之責蚩蚩之氓原無應死之<lb/>
　　理以不能逃不應死之編民幸獲生於賊退之後<lb/>
　　以待官兵之衛之而忽坐以從賊之罪而俘殺之<lb/>
　　不亦寃且慘乎嗟嗟在統兵將領或以兵馬逺來<lb/>
　　勞苦日久姑從之以示鼓勵殊不知民者<lb/>
國家之元氣也如欲鼓勵兵丁寧使多費<lb/>
<pb n="KR2f0035_WYG_007-35a"/>
朝廷金錢以犒之安可大耗<lb/>
國家元氣以悅之耶且<lb/>
朝廷平日養兵專為保此元氣乃賊巳去而兵反傷之<lb/>
　　何耶即如江西一省從前額賦約有二百餘萬乃<lb/>
　　聞邇來僅存十分之三四是司農每歲之失約計<lb/>
　　一百二三十萬自康熙十三年至今通計所失不<lb/>
　　下六七百萬是鼓勵之兵卒尚未掃靖邊氛而<lb/>
朝廷之額賦先巳虧缺如許究竟孰損孰益耶言念及<lb/>
<pb n="KR2f0035_WYG_007-35b"/>
　　此不禁為我<lb/>
國家痛恨而深惜之也今此等大害<lb/>
廷<hi>臣</hi>業巳恪遵<lb/>
上諭嚴定處分之例<hi>臣</hi>又何庸置喙但<lb/>
皇上為官兵搶掠一事前此曾經嚴飭而統兵將領未<lb/>
　　見凜遵是今日之要不僅在於定例之嚴而端在<lb/>
　　於行法之信<hi>臣</hi>請<lb/>
皇上嚴飭各處兵主務令遵例而行再有犯者必照新<lb/>
<pb n="KR2f0035_WYG_007-36a"/>
　　例處分斷不稍恕方克有濟更請<lb/>
皇上并勅部院通行直省毋論旗下民人凡有收得從<lb/>
　　前難民在家或搶或送或買毋論如何得來之人<lb/>
　　但有難民親屬前來求贖者不計銀之多寡即與<lb/>
　　贖回團聚如有掯勒不放者作何從重處分定罪<lb/>
　　再請<lb/>
皇上勅令部院科道各官將有廉德幹才堪以撫綏殘<lb/>
　　赤整頓巖疆者不拘資格各舉所知保無過悞授<lb/>
<pb n="KR2f0035_WYG_007-36b"/>
　　以江西陜西湖南閩粤等一切新復地方守令之<lb/>
　　職著令招集遺黎開墾荒土此等守令准以兩年<lb/>
　　較俸到任之日先將見存熟地若干戸口若干報<lb/>
　　明上司兩年之内新增戸口若干新墾田地若干<lb/>
　　并查舊存之地是否無荒舊存之民是否俱在地<lb/>
　　方是否漸增起色元氣果否愈加培䕶衡其賢才<lb/>
　　之等第以分别而奬拔之一等者作何從優超陞<lb/>
　　二等者作何酌量加陞絶無才能而貪劣不肖者<lb/>
<pb n="KR2f0035_WYG_007-37a"/>
　　作何從重分别降革治罪并連坐保薦之人若原<lb/>
　　有才能而上司掣肘不得行其志者許其具文直<lb/>
　　達部科該部科即與上<lb/>
聞毋或抑阻蓋被宼之地更復遭兵殘敝至極惟賴綏<lb/>
　　懷是以必需賢能守令加意整頓而在外<hi>臣</hi>工設<lb/>
　　有不能撫民而反行恣虐甚至撥餉半歸私槖而<lb/>
　　軍需仍派里民者亦不可定若係在外<lb/>
題用之員則或徇庇掩飾或猫鼠同眠尤不可定是以<lb/>
<pb n="KR2f0035_WYG_007-37b"/>
　　必得從内保薦發往勸之以重賞儆之以嚴罰而<lb/>
　　又假之以自行達部之權庶可得實心行實政以<lb/>
　　拯此水火中之孑遺也伏候<lb/>
上裁以上六疏<hi>臣</hi>於繕畢之次復為展讀戇直之言不<lb/>
　　一而足<hi>臣</hi>自知嗣此以後招尤不小但歴荷<lb/>
皇上知遇之恩至深至重雖肝腦塗地不足仰報又何<lb/>
　　敢稍避冒昧稍憚嫌怨以負<lb/>
皇上求言之切乎是以將一得之愚遵<lb/>
<pb n="KR2f0035_WYG_007-38a"/>
諭據實陳奏至<hi>臣</hi>尚有未盡愚悃并生財裕餉等事容<lb/>
　　<hi>臣</hi>閱工赴淮隨時確酌另陳<hi>臣</hi>謹一併<lb/>
題明伏乞<lb/>
皇上睿鑒施行<lb/>
　　生財裕餉第一疏<hi>開水田</hi>
題為遵<lb/>
㫖敬陳生財裕餉第一疏事<hi>臣</hi>惟我<lb/>
國家車書一統薄海内外莫不尊親自唐虞迄今幅員<lb/>
<pb n="KR2f0035_WYG_007-38b"/>
　　之廣無如我<lb/>
朝為最夫地方旣如此之大宜乎財賦日增貫朽而粟<lb/>
　　腐矣乃司農猶鰓鰓焉患兵餉之不足此不可解<lb/>
　　也查地方一里有田五頃四十畝地方十里為方<lb/>
　　一里者百有田五百四十頃地方百里為方十里<lb/>
　　者百有田五萬四千頃地方千里為方百里者百<lb/>
　　有田五百四十萬頃依王制所載山陵林麓川澤<lb/>
　　溝瀆城郭宫室塗巷三分去一計之凡方千里之<lb/>
<pb n="KR2f0035_WYG_007-39a"/>
　　地實有田三百六十萬頃或其間有種棉花蔬果<lb/>
　　菱荷藥餌之類以其非係五穀姑再除去四分之<lb/>
　　一計地九十萬頃外亦實有田二百七十萬頃什<lb/>
　　一取民古之常制也每田一畝合夏麥秋禾計之<lb/>
　　至瘠之土亦可收糧一石以什一之制科之每畝<lb/>
　　徵糧一斗每田一頃應徵賦糧十石二百七十萬<lb/>
　　頃應徵賦糧二千七百萬石内其所出亦不及所<lb/>
　　入之半庫藏積帑必且充棟盈庭尚何不敷之足<lb/>
<pb n="KR2f0035_WYG_007-39b"/>
　　患哉然各直省見徵額賦較<hi>臣</hi>前科之數不及三<lb/>
　　分之一自無怪司農之仰屋矣夫天下旣有實在<lb/>
　　之地自當有必產之糧旣有必產之糧自當有應<lb/>
　　輸之稅今量幅員而計地畝則甚多按全書而稽<lb/>
　　額賦則甚少其故何耶蓋天下有三大弊而世莫<lb/>
　　之察也其弊不起於今而來自故明且故明以前<lb/>
　　久同其弊祇以世逺難稽<hi>臣</hi>亦不復具論矣何為<lb/>
　　三大弊一曰水利不修也二曰賦輕而民惰也三<lb/>
<pb n="KR2f0035_WYG_007-40a"/>
　　曰生者寡而食者衆也考之經書孔子贊大禹曰<lb/>
　　卑宮室而盡力乎溝洫孟子對滕文公曰民事不<lb/>
　　可緩也古之聖賢深知民以食為天故凡論治國<lb/>
　　平天下之道必以足民為首務農事為先資齊用<lb/>
　　管仲之䇿而富於山左秦用鄭國之術而强於關<lb/>
　　中即漢唐而下亦有開渠漑田者俱能利民益國<lb/>
　　但惜其不過行之一隅未嘗遍為經畫是以終多<lb/>
　　荒土後世不得盡蒙其利耳今我<lb/>
<pb n="KR2f0035_WYG_007-40b"/>
國家地土之廣古莫與京然荒而不治者所在恒有即<lb/>
　　治矣而類多平陽無蓄洩之資不待奇旱大澇雨<lb/>
　　暘稍不時若其年即便失收以致<lb/>
國賦日逋而民生日困此水利不修之弊也堯舜取民<lb/>
　　必以什一為準白圭欲二十取一孟子非之蓋<lb/>
　　過於什一則民力難供不及什一則國用不足也<lb/>
　　古來天下之利全在西北其江南之蘇松常鎮浙<lb/>
　　江之杭嘉湖等府在唐漢以前不過一澤國耳自<lb/>
<pb n="KR2f0035_WYG_007-41a"/>
　　錢鏐竊據南宋偏安民聚而地闢遂為財賦之藪<lb/>
　　故明初年見東南之賦足以供用於是惟知盡東<lb/>
　　南之利而不復謀及西北是以西北之賦日少而<lb/>
　　民日窮迨及季世盜賊叢生而不可收拾矣我<lb/>
朝定鼎之後凡故明一切弊政盡皆革除惟生財之道<lb/>
　　尚未復三代之古雖墾荒闢土之令時下而奉行<lb/>
　　之有司俱無探源之論是以未有實益今<hi>臣</hi>奉<lb/>
命督河奔走於平原曠野之間目擊淮徐鳯陽之地蒿<lb/>
<pb n="KR2f0035_WYG_007-41b"/>
　　莱多而禾黍少是以前於經理河工疏内請將沿<lb/>
　　河荒地募帮丁墾種以固河防及方將用其荒地<lb/>
　　而即有主出認多稱係伊納糧之田<hi>臣</hi>不解其故<lb/>
　　於是細為訪問始知淮徐鳯陽一帶之民全不用<lb/>
　　人力於農工而惟望天地之代為長養其禾麻菽<lb/>
　　麥多雜蓺於蒿蘆之中不事耕耘罔知糞漑甚有<lb/>
　　并禾麻菽麥亦不樹蓺而惟刈草以資生者比比<lb/>
　　皆然也究厥所由大抵每地一畝其每歲所產之<lb/>
<pb n="KR2f0035_WYG_007-42a"/>
　　草茂者可得千餘觔稀者可得四五百觔刈草千<lb/>
　　觔者運至城市值銀五六錢内去運價一半實可<lb/>
　　得銀二錢有奇刈草四百觔者運至城市值銀二<lb/>
　　錢内去運價一半實可得銀一錢而每畝額稅不<lb/>
　　過徵銀一二分不等在小民有地一畝不費牛種<lb/>
　　不事耕耘每歲止輸分許之額租而可得草價一<lb/>
　　二錢有奇不等是以相因成俗而廢棄<lb/>
國家之地土一至於此此賦輕民惰之獘也古來經野<lb/>
<pb n="KR2f0035_WYG_007-42b"/>
　　之制上農夫食九人上次食八人中食七人中次<lb/>
　　食六人下農夫食五人蓋受地有肥瘠之不同故<lb/>
　　所食用多寡之各别大抵一夫終歲勤動受地肥<lb/>
　　者其所穫之粟不過養九人而受地瘠者其所穫<lb/>
　　之粟亦可養五人也<hi>臣</hi>訪之蘇松嘉湖之民知壯<lb/>
　　夫一丁止可種稻田十二三畝其歲收粒米肥地<lb/>
　　不過三十餘石瘠地亦可得二十石以每人每日<lb/>
　　食米一升科之則三十餘石者可食九人而二十<lb/>
<pb n="KR2f0035_WYG_007-43a"/>
　　石者可食五六人準古證今原無異也至農夫五<lb/>
　　等牽上中下而合算之每夫可食七人内除本夫<lb/>
　　與本夫之母妻女以及本夫之耄父幼子約共食<lb/>
　　其半計可餘一半以食他人古者民之𩔖有四曰<lb/>
　　士農工商而已士能明先王之道佐人君治天下<lb/>
　　農能力作畎畝收粒米以養天下工製必需之器<lb/>
　　物以適天下之用商則通有無聚貨財以利天下<lb/>
　　者也又庶人在官如今胥役之屬為政所必不可少<lb/>
<pb n="KR2f0035_WYG_007-43b"/>
　　者亦得附於四民之末此四民之中力農者居十<lb/>
　　之七而士工商與庶人之在官者居十之三是以<lb/>
　　每歲天下之穫除供天下之食用外尚有儲積以<lb/>
　　備凶年夫天下之治也在於家給人足而其亂也<lb/>
　　由於凍餒流離若使天下之民果能樂歲有餘而<lb/>
　　凶年不困孰不欲安享於光天化日之下而願為<lb/>
　　宼攘奸宄以自取死亡耶是故欲天下之治必先<lb/>
　　使天下多力田之人而後可也乃三代而下四民<lb/>
<pb n="KR2f0035_WYG_007-44a"/>
　　之外更有釋老之流與夫遊民乞匄悉皆不耕而<lb/>
　　食不織而衣絶義滅仁病民蠧<lb/>
國<hi>臣</hi>竊聞釋老諸書雖㫖趣各有不同而其要總欲使<lb/>
　　人棄捐倫理歸於虚無寂寞之鄉其究至於使天<lb/>
　　下之人盡為仙佛斷絶人𩔖而後止嗚呼成仙成<lb/>
　　佛之說怪誕不經姑置勿論設人類而果有可絶<lb/>
　　之理何妨任其妄言乎且即使人𩔖必不可絶而<lb/>
　　聽其怪誕之說不至於殃民蠧國又何妨任其妄<lb/>
<pb n="KR2f0035_WYG_007-44b"/>
　　言乎殊不知自有天地以來即有萬物而萬物之<lb/>
　　中惟人最靈故與天地參而為三人之有男女猶<lb/>
　　天地之有隂陽男女生生不窮之道猶日月運行<lb/>
　　之有晝夜歲時往來之有寒暑也聖人知其然而<lb/>
　　又慮其雜亂無章爭鬬靡巳也是故為之君以統<lb/>
　　之為之師以敎之為之立三綱之道五倫之理又<lb/>
　　慮其頑而不變也復為之明五刑以弼五敎夫如<lb/>
　　是是以天下之民皆知事君當忠事親當孝事夫<lb/>
<pb n="KR2f0035_WYG_007-45a"/>
　　當順親上死長之道油然而生而四海之大賴以<lb/>
　　久安長治也今佛老之說欲使天下斷絶人類猶<lb/>
　　之欲强日月之為晝不為夜歲時之為暑不為寒<lb/>
　　其可得乎不惟是也天下如此其大萬民如此其<lb/>
　　衆政刑井井尚不克使之有恥且格必待德禮兼<lb/>
　　施始可化民成俗今<lb/>
朝廷之上方在整齊而草野之間遍為鼔惑使天下戴<lb/>
　　君之心易為戴佛事親之力移而事僧信其可以<lb/>
<pb n="KR2f0035_WYG_007-45b"/>
　　懺悔免禍之說而輕於犯法信其可以誦經求福<lb/>
　　之說而濫為施財至於父兄宗族鄉黨戚友之間<lb/>
　　雖升斗之粟些微之資不肯假借而修祠建廟塑<lb/>
　　像飯僧則雖千百之多揮之如土親疎厚薄顛倒<lb/>
　　若此而方且自喜其操小祝奢洋洋得意不知所<lb/>
　　操之小者已去而所祝之奢者必不可來而途窮<lb/>
　　無告鬱鬱不得志之輩與干犯法律無所逃罪之<lb/>
　　徒往往竄入其中或談經說法或念咒書符或擊<lb/>
<pb n="KR2f0035_WYG_007-46a"/>
　　磬敲鐘或遊方托盋千百成羣悉皆喪其天良以<lb/>
　　惑此愚夫愚婦究竟姦盜詐偽之事若輩仍無所<lb/>
　　不為即有所謂實在焚修恪守其敎者亦正如不<lb/>
　　肖子弟舍六親而隨匪類不亦大可悲乎至於乞<lb/>
　　匄一途言之似屬可憫而其獘不可勝言文王發<lb/>
　　政施仁必先鰥寡孤獨以其無力自食窮而莫告<lb/>
　　也後世設養濟院以待孤貧亦猶文王遺意豈知<lb/>
　　近來乞匄大半皆屬壯夫手齎穢毒之物以窘良<lb/>
<pb n="KR2f0035_WYG_007-46b"/>
　　民而總屬之者更有匄頭其孤貧口糧俱係匄頭<lb/>
　　領出與蠧役分肥不得充實在孤貧之腹且民間<lb/>
　　凡有吉凶慶弔之事必先喚匄頭勞以酒食給以<lb/>
　　銀錢否則羣匄立聚其門撒潑呼號無所不至而<lb/>
　　城市開張舖面之家羣匄亦不時橫索恃其汚穢<lb/>
　　百端無狀使人敢怒而不敢吝其所得之銀錢半<lb/>
　　為本匄醉飽街衢而以半奉匄頭是以富庶地方<lb/>
　　之匄頭類皆各擁厚貲優遊坐食其溫飽氣象反<lb/>
<pb n="KR2f0035_WYG_007-47a"/>
　　勝於士農工賈之家而坐而得食相因成俗遂有<lb/>
　　將良家幼童子女暗地拐去或折其肢體或去其<lb/>
　　耳目畜養長大以接續其衣盋者焉言念及此殊<lb/>
　　堪痛恨矣他如說書唱曲打把勢搬戲法賣假藥<lb/>
　　請仙扶鸞煉丹禱禳偷雞剪綹之徒不可悉數此<lb/>
　　何為者耶韓愈曰古之為民者四今之為民者六<lb/>
　　農之家一而食粟之家六工之家一而用器之家<lb/>
　　六賈之家一而資焉之家六此正指佛老二氏而<lb/>
<pb n="KR2f0035_WYG_007-47b"/>
　　言也又孰知近世除佛老之外更増此無限游惰<lb/>
　　之民莫不仰給於各地方之良善乎夫天下之民<lb/>
　　求其樂歲有餘凶年有備全在力農者之多於士<lb/>
　　工賈故十人之中科農民七而士工賈三良以農<lb/>
　　民七人所穫七分之粟除自食其半仍有餘粟三<lb/>
　　分五釐以售士工賈而士工賈亦止須食其三分<lb/>
　　尚可餘半分以為儲積也自佛老之說興不得不<lb/>
　　於農民七人之中驅一人以為佛老加以乞匄游<lb/>
<pb n="KR2f0035_WYG_007-48a"/>
　　惰之民悉皆徒手求食者又去半人而農民七人<lb/>
　　者僅存五人有奇矣矧佛老之飲食衣服器具資<lb/>
　　財俱不下於士工賈固已非若農民之儉約而其<lb/>
　　營造之費等于王侯則又百倍于士工賈焉夫佛<lb/>
　　老無神輸鬼運之術也勢不得不又驅農民半人<lb/>
　　以為其工賈是十人之中農民僅居其五而士工<lb/>
　　賈與異端游惰之民以及異端之工賈亦居其五<lb/>
　　夫向之士工賈三人全賴力農七人之餘粟三分<lb/>
<pb n="KR2f0035_WYG_007-48b"/>
　　五釐以資食用是以常見有餘今農民七人僅存<lb/>
　　五人是止餘粟二分五釐矣以二分五釐餘粟食<lb/>
　　向有之士工賈三人尚恐不足而況益以異端游<lb/>
　　惰與為異端工賈者之二人羣起而爭食乎無怪<lb/>
　　樂歲之不免凍餓而凶年之死亡相枕籍也此生<lb/>
　　者寡而食者衆之弊也嗟夫此三弊者攸關於民<lb/>
　　生國計最切最深安可不亟為早圖耶圖之之道<lb/>
　　惟在修明水利水利修則遍處皆係沃壤然後準<lb/>
<pb n="KR2f0035_WYG_007-49a"/>
　　什一之制辨土責貢則賦不輕而民不惰更將一<lb/>
　　切異端游惰之民嚴行禁絶不許官民施舍盡令<lb/>
　　改為良民各各給與地土編入版圖使之自食其<lb/>
　　力而以餘力奉上如是則不出十年民康物阜賦<lb/>
　　稅繁增永免司農仰屋之歎矣至於修明水利之<lb/>
　　法查<hi>臣</hi>前任安徽巡撫之時目擊鳯陽府屬地方<lb/>
　　荒蕪曾具有敬陳溝田之法以期墾荒實効等事<lb/>
　　一疏備陳行溝田之益有五一曰水災之小者可<lb/>
<pb n="KR2f0035_WYG_007-49b"/>
　　不畏也二曰旱災之小者亦不畏也三曰高寶淮<lb/>
　　城之河患可殺也四曰裕將來國課於無窮也五<lb/>
　　曰隠占包賠之弊可除也并請廣開事例募民開<lb/>
　　濬溝田等因詳悉陳奏蒙<lb/>
皇上勅部議覆後值軍興孔亟至今尚未舉行然在今<lb/>
　　日而欲求實在生財之道斷宜倣此溝田之法隨<lb/>
　　地制宜酌量更改而亟行之且此法不但可行於<lb/>
　　江南即直𨽻山陜東豫諸省若俱一律舉行則所<lb/>
<pb n="KR2f0035_WYG_007-50a"/>
　　以益<lb/>
國利民者無窮無盡惟是援納事例見巳廣開則欲行<lb/>
　　溝田必須另措墾本又<hi>臣</hi>從前止閲鳯屬而未歴<lb/>
　　淮徐止見地方之情勢而不諳河務之機宜止知<lb/>
　　水患之由於積霖而不知鳯屬兼受黃河之害且<lb/>
　　更不知河害之不特可除而竝可因之以為大利<lb/>
　　也今<hi>臣</hi>自受任總河以來朝夕奔馳往來相度深<lb/>
　　知江南鳯徐淮揚四府州屬逼近黃淮實有無窮<lb/>
<pb n="KR2f0035_WYG_007-50b"/>
　　之利祇因從前未經講求是以不但不能得水之<lb/>
　　益而反受水之害即<hi>臣</hi>奉<lb/>
命大修河道亦止僅僅求於避害而未議所以興利然<lb/>
　　此四府州并山東兗州一府見有無窮之利<hi>臣</hi>知<lb/>
　　之巳確安敢不力請修舉以為我<lb/>
國家久遠足用之謀乎惟是其間經理事宜頭緒繁多<lb/>
　　且係微<hi>臣</hi>創建之論若<hi>臣/</hi>不躬自請行則諸<hi>臣</hi>必<lb/>
　　且疑而難舉雖<hi>臣</hi>自知庸劣見在拮据河工尚且<lb/>
<pb n="KR2f0035_WYG_007-51a"/>
　　日虞隕越何能任此創舉繁難之務然<hi>臣</hi>身受<lb/>
皇上浩蕩洪慈淪肌浹髓<hi>臣</hi>即肝腦塗地亦不足以仰<lb/>
　　報萬一又何敢畏難避勞以負<lb/>
皇上知遇之隆恩也倘蒙<lb/>
皇上不以<hi>臣</hi>為不肖准<hi>臣</hi>將江南徐鳯淮陽四府州并<lb/>
　　山東兖州一府荒瘠地畝㑹同各該撫<hi>臣</hi>隨機斟<lb/>
　　酌盡心經營則先用墾本銀五十萬兩照<hi>臣</hi>前疏<lb/>
　　溝田之法量加更改召募無家無業之人計口授<lb/>
<pb n="KR2f0035_WYG_007-51b"/>
　　食督令墾土挑溝引水滋漑并照大修河工之例<lb/>
　　多用監理分管等官每分管官一員募夫二百四<lb/>
　　十名墾田一百二十頃其所收之粟俱歸公家更<lb/>
　　為來歲加墾之資以五年為率轉展經營五年以<lb/>
　　後不復計口授食竟將所墾之田給與開墾之人<lb/>
　　為業止量其所產每歲科什一之稅交有司徵收<lb/>
　　除經始第一年不算外約計六年之後可為<lb/>
國家歲增賦米三百萬石<lb/>
<pb n="KR2f0035_WYG_007-52a"/>
國家旣於此五府州地方歲增賦米三百萬石則儘可<lb/>
　　就近運赴京通二倉將江浙等省逺處漕糧盡行<lb/>
　　改徵折色充餉其每歲漕造經費等銀亦可酌量<lb/>
　　節省誠一舉而數善備焉者也至<hi>臣</hi>之以六年為<lb/>
　　請者蓋<hi>臣</hi>年將五十目昬髮白精力漸衰犬馬餘<lb/>
　　生未知盡於何日安敢逺期年歲第此事若行則<lb/>
　　非六載工夫不使規模大定<hi>臣</hi>故不敢不以六年<lb/>
　　為請也至此係創舉之事必須分外設官破格用<lb/>
<pb n="KR2f0035_WYG_007-52b"/>
　　人倘蒙<lb/>
皇上俞允准行容<hi>臣</hi>另疏<lb/>
題請其所需墾本五十萬兩<hi>臣</hi>不敢請動錢糧查<hi>臣</hi>先<lb/>
　　於敬陳經理河工第七疏内請令武生納監已經<lb/>
　　部覆允行後因奉<lb/>
㫖治河著動用正項錢糧是以此例未開今若仍開此<lb/>
　　例約可得墾本一半其不敷一半<hi>臣</hi>請於第四疏<lb/>
　　内撥足濟用又六年以内轉展經營之時雖有每<lb/>
<pb n="KR2f0035_WYG_007-53a"/>
　　歲所收米石然亦必得有銀兩兼用方為有濟此<lb/>
　　須將每歲所收之米代江浙等省兌運漕糧而令<lb/>
　　江浙等省將應徵漕米照時價改折徵銀以濟加<lb/>
　　墾之用又五府州屬一切地畝除見有水利并膏<lb/>
　　肥賦重之田俱聽其仍舊毋庸更議開溝止將無<lb/>
　　主荒地并有主荒地以及有主糧輕瘠地隨便開<lb/>
　　成溝田之後即量給開墾之人永逺為業有主荒<lb/>
　　地瘠田俟濬成溝田規模旣定之日仍行給還為<lb/>
<pb n="KR2f0035_WYG_007-53b"/>
　　業照什一之稅徵納錢糧其規模未定之前凡民<lb/>
　　間應納額賦俱於經理案内代為辦納如此庶人<lb/>
　　人情願樂趨而功効亦易於速見矣至其間更有<lb/>
　　未盡事宜應俟果奉<lb/>
俞㫖允行之後容<hi>臣</hi>另疏逐一<lb/>
題請此生財經常之至計誠足民足<lb/>
國之本謀也伏候<lb/>
上裁<lb/>
<pb n="KR2f0035_WYG_007-54a"/>
　　生財裕餉第二疏<hi>開洋</hi>
題為遵<lb/>
㫖敬陳生財裕餉第二疏事<hi>臣</hi>惟經國之謀旣以闢土<lb/>
　　墾荒修明水利為第一要務矣然天下之賴以流<lb/>
　　通往來不絶者惟白銀為最蓋天下之物無貴賤<lb/>
　　無小大悉皆準其價值於銀雖奇珍異寶莫不皆<lb/>
　　然是銀操世寶之權綦重而不可片時或缺者也<lb/>
　　但海内之銀見存有限而日耗無窮凡貼箔鋄鍍<lb/>
<pb n="KR2f0035_WYG_007-54b"/>
　　剪折鎔折者不可悉數如江浙等省一切村鎮收<lb/>
　　買絲布紬鹽之行市以及天下之開張鋪面者合<lb/>
　　計何止數百萬家些小交易用錢稍大則皆銀也<lb/>
　　其用銀之時或將大塊剪碎或將碎塊傾鎔每鎔<lb/>
　　一兩必被火耗二三釐又加剪碎之耗凡大行大<lb/>
　　鋪每日有耗至數錢者次則日耗錢許或數分或<lb/>
　　分許不等今姑牽作每家每日耗銀一分竝合天<lb/>
　　下行鋪止作一百萬家科之計每日耗銀一萬兩<lb/>
<pb n="KR2f0035_WYG_007-55a"/>
　　每歲耗銀三百餘萬兩矣加以直𨽻十四省商民<lb/>
　　上納地丁雜項關稅鹽課等一切錢糧皆有鎔折<lb/>
　　以及民間鍍器皿鑲螺鈿貼扇花箋紙與夫鋄折<lb/>
　　甲撒袋刀環鞍轡等各物每歲所耗又何止數十<lb/>
　　萬兩合而計之天下歲耗之銀不下四百萬兩而<lb/>
　　江湖之所沈溺者不計焉雖民間有淘沙之徒掃<lb/>
　　塵淘洗每每獲得此須亦俱仍歸世用然習其業<lb/>
　　者多在南方江浙等省而北地甚稀統計不過萬<lb/>
<pb n="KR2f0035_WYG_007-55b"/>
　　人而止以萬人習淘沙之業養彼萬家計其所獲<lb/>
　　每歲不過銀一二十萬兩是仍歸世用之數較之<lb/>
　　實耗之數僅有數十分之中一分耳以天下必需<lb/>
　　之物而計日銷耗不能復來將天下何賴以為流<lb/>
　　通不匱之資耶<hi>臣</hi>愚以為凡可使天下增銀為流<lb/>
　　通不匱之計者洵當併為興舉也夫銀之為物產<lb/>
　　自山中然多生於海外日本諸國而直省則間或<lb/>
　　有之今直省之間有者固當開採而海外之產亦<lb/>
<pb n="KR2f0035_WYG_007-56a"/>
　　宜使之源源而來以足天下之用也查開礦採銀<lb/>
　　一事前此屢經議及而䆒未施行者一格於聚人<lb/>
　　衆多恐生姦宄二格於先需繁費獲利無幾并地<lb/>
　　方官民恐開採之後部差頻來供應無出未免苦<lb/>
　　累是以類多不願而暗為阻之耳<hi>臣</hi>竊計有礦之<lb/>
　　處其開採事宜在附近居民知之必確合無行令<lb/>
　　各省督撫查有礦地方令有司擇土著有身家而<lb/>
　　情願開採之人或聽其自行開採或量行給資開<lb/>
<pb n="KR2f0035_WYG_007-56b"/>
　　採有力之家自能措費開採者作何按山地之大<lb/>
　　小寡多而科徵其賦無力之家必需領費以為開<lb/>
　　採者除徵賦之外仍令納還原領之銀俱責成該<lb/>
　　地方官實心董理定以加級紀錄鼓勵之典并遴<lb/>
　　府佐防弁各一員駐於彼地勤為稽察而嚴加彈<lb/>
　　壓焉總之銀礦一事不必利多於公家方始議採<lb/>
　　但於公家無損即應聽民開採使土内之物流入<lb/>
　　民間以供不窮之用益民即所以益<lb/>
<pb n="KR2f0035_WYG_007-57a"/>
國矣至於海外之銀向有各直省貪利之民往往操紬<lb/>
　　絲藥餌等物為彼地所必需者乘船而往易銀而<lb/>
　　歸聞故明倭宼猖獗之時雖禁民入海而商舶之<lb/>
　　往來自若即我<lb/>
朝定鼎之初商民出洋者亦俱有禁然雖禁不嚴而商<lb/>
　　舶之往來亦自若也後因海逆鄭成功負險抗順<lb/>
　　更於順治十六年突犯江南於是申嚴海禁將沿<lb/>
　　邊之民遷之内地不許片板入海經今二十年矣<lb/>
<pb n="KR2f0035_WYG_007-57b"/>
　　流通之銀日銷而壅滯之貨莫售<hi>臣</hi>屢聞江浙士<lb/>
　　民之言謂順治初年江浙等處一切絲粟布帛器<lb/>
　　具各物價值湧貴而買者甚多民間資財流通不<lb/>
　　乏商賈俱獲厚利人情莫不安恬近來各物價值<lb/>
　　頗賤而買者反少民情拮据商賈虧折大非二十<lb/>
　　年前可比等語<hi>臣</hi>又聞江浙士民云伊等隣里宗<lb/>
　　族戚友順治初年凡十家之中富足與平常可以<lb/>
　　度日者居其七八窮窘者居其二三然亦告貸有<lb/>
<pb n="KR2f0035_WYG_007-58a"/>
　　門覓食有路而不至於大困邇來家家窮窘即有<lb/>
　　外貌平常似乎可以度日而其内中空虚俱岌岌<lb/>
　　然有朝不保夕之勢求其真正富足者百家之中<lb/>
　　不過一二家而已等語言人人同<hi>臣</hi>細察輿論實<lb/>
　　因海禁太嚴財源杜絶有耗無增是以民生窮困<lb/>
　　至於此極夫邊方宼賊如人偶患風寒其病在表<lb/>
　　不難立為治療民生窮困如人氣血虚損其病在<lb/>
　　裏非亟為調理不能復元也近蒙<lb/>
<pb n="KR2f0035_WYG_007-58b"/>
皇上洞悉民隠深念民艱特沛<lb/>
恩綸許令沿海之民採捕魚蝦又於廟灣等處許駕一<lb/>
　　二百石小艇往來覓利沿海之民感誦<lb/>
皇仁莫不歡聲震地自慶更生將見多年積困之殘黎<lb/>
　　從此漸有起色矣惟是沿邊採補所得不過魚蝦<lb/>
　　而日耗之銀不能使之增益<hi>臣</hi>反覆籌維莫若另<lb/>
　　為立法將商人出洋之禁稍為變通方有大禆於<lb/>
國計民生也夫海禁之所以久嚴者蓋恐内地姦民潛<lb/>
<pb n="KR2f0035_WYG_007-59a"/>
　　通海賊將硝磺等項一切犯禁之物私販與之并<lb/>
　　告以地方虚實使得豕突狼奔擾我百姓耳殊不<lb/>
　　知逆之在海譬如鼠逞隙中果有人執器坐守而<lb/>
　　又畜猫以伺之彼何敢輕登几席即如順治十六<lb/>
　　年斃逆鄭成功聚如許烏合之徒當<lb/>
國家江南武備未周之候出我不意大犯江寧一帶尚<lb/>
　　且金陵一戰逆賊敗遁不遑矧今京口等處大兵<lb/>
　　如雲而逆錦之勢又逺不及成功乎至於沿邊各<lb/>
<pb n="KR2f0035_WYG_007-59b"/>
　　處亦間有乘舟飄忽往來無定以及猝然登岸剽<lb/>
　　刼財物者此皆附近島中居民而非大夥逆賊也<lb/>
　　彼因海禁太嚴所需紬布等物無從購覓不得不<lb/>
　　為剽奪之計然此等小宼只須沿邊各地方官兵<lb/>
　　居民齊心有備即不至受其荼毒實不在乎嚴禁<lb/>
　　商人之出洋與否若更諭以<lb/>
聖朝王化之寛厚而撫恤招徠之彼且効順恐後盡為<lb/>
　　良民矣<hi>臣</hi>請<lb/>
<pb n="KR2f0035_WYG_007-60a"/>
皇上睿裁勅部確議行令江南浙江福建廣東等近海<lb/>
　　各省之督撫將該省向來商賈出洋最便之地調<lb/>
　　設道鎮各一員道<hi>臣</hi>稽查收稅鎮<hi>臣</hi>彈壓防姦凡<lb/>
　　有商民出洋者必於此地登舟不於此地而另由<lb/>
　　他處登舟者出洋之商民與放行之官弁俱以違<lb/>
　　禁論其由此登舟之商民務將籍貫姓名并攜帶<lb/>
　　某某貨物俱逐一登簿填記凡有關軍需等物俱<lb/>
　　不準帶去其可以出洋各貨查照各關𣙜抽分則<lb/>
<pb n="KR2f0035_WYG_007-60b"/>
　　例責令上納稅課方許開行其徒手之人竝無資<lb/>
　　本貨物者不許出洋違者仍照例治罪至商舶回<lb/>
　　時凡一切帶来貨物如蘇木胡椒之類亦俱照例<lb/>
　　一體收稅雖金珠亦然惟白銀一項毋論多寡俱<lb/>
　　免抽分并令各省稽防之道鎮凡有商舶去來俱<lb/>
　　彼此移㑹通知設有此省舶隻失風悞入彼省疆<lb/>
　　界者即便詰明籍貫收之登陸<hi>臣</hi>聞内地紬絲等<lb/>
　　一切貨物載至日本等處多者獲利三四倍少者<lb/>
<pb n="KR2f0035_WYG_007-61a"/>
　　亦有一二倍江浙閩粤四省但得每省每歲有值<lb/>
　　銀一百萬兩之貨物出洋則四省之民每歲可增<lb/>
　　貨財七八百萬若慮海逆邀截則海面寛濶異常<lb/>
　　而商舶之瞭望極逺戒備極密預避極早亦無從<lb/>
　　守候邀截不致有藉宼兵資盜糧之弊或因閩省<lb/>
　　見在進𠞰海逆不便遽為通商則宜於江浙二省<lb/>
　　先行通商俟𠞰除海逆之後再將閩粤二省一律<lb/>
　　踵行亦可倘果蒙<lb/>
<pb n="KR2f0035_WYG_007-61b"/>
皇上允行則海内之貨易於求售可免過賤虧商而海<lb/>
　　外之銀必且源源而至雖有日耗隨有日增其所<lb/>
　　以資天下流通不匱之用者無盡無休不五年而<lb/>
　　民困自甦不十年而民生大遂閭閻日見殷康倉<lb/>
　　庫益加盈足而所收稅課亦可資兵餉之用此亦<lb/>
　　生財經常之至計利民益<lb/>
國之要務也伏候<lb/>
上裁<lb/>
<pb n="KR2f0035_WYG_007-62a"/>
　　生財裕餉第三疏<hi>毁銅器</hi>
題為遵<lb/>
㫖敬陳生財裕餉第三疏事<hi>臣</hi>惟修水利以廣墾田旣<lb/>
　　可增天下之粟開礦山而通逺賈兼可裕天下之<lb/>
　　財固為足民利<lb/>
國經常之計矣然銀粟之外於民最便者又莫如錢則<lb/>
　　凡可為錢法之助者亦當亟請併行也<hi>臣</hi>接准部<lb/>
　　文知五觔以上之銅器竝損人腸胃之銅烟袋俱<lb/>
<pb n="KR2f0035_WYG_007-62b"/>
　　經奉<lb/>
㫖嚴禁要在使民間用銅者少則所司易於收買庶有<lb/>
　　濟於鼔鑄耳然天下見有無窮之銅可以不費錢<lb/>
　　糧而即行取用者<hi>臣</hi>不敢不亟為陳明也查佛老<lb/>
　　之徒百計設法以誘天下之財莫不懸鐘鼓擊磬<lb/>
　　盋以為招來之具其鐘之小者重數百觔大者重<lb/>
　　數千觔甚有重至數萬觔者直𨽻十四省遍處皆<lb/>
　　有而浙江為最約而計之何止有鐘數萬口有銅<lb/>
<pb n="KR2f0035_WYG_007-63a"/>
　　數千萬觔耶此皆農夫織婦之血汗精神錙銖積<lb/>
　　累而成者與其置之無益之地惑愚夫亂聖化何<lb/>
　　若盡取鑄錢散於天下俾之足<lb/>
國用而利民生乎然或者曰佛老之說從來甚久三敎<lb/>
　　竝興已非一朝一夕矣而一旦盡收其鐘是盡廢<lb/>
　　其敎矣無乃不可乎此或人之見云然而<hi>臣</hi>則有<lb/>
　　以解之也夫聖王宰御萬方欲使天下知所尊親<lb/>
　　而不為叛亂必以一道同風為首務故曰書同文<lb/>
<pb n="KR2f0035_WYG_007-63b"/>
　　良以敎之不可雜猶之一國之中而共事一君也<lb/>
　　今天下所賴以有君臣父子之義者惟此聖人之<lb/>
　　敎若又任佛老之雜亂於其間是猶一國而三公<lb/>
　　矣將在下之民何所適從乎又何怪鬬爭擾亂之<lb/>
　　靡已乎況天下之人賴聖人之敎得生於綱常倫<lb/>
　　理之間以有其衣食與安富尊榮乃旣得其衣食<lb/>
　　與安富尊榮而旋棄聖人倫理之敎以崇信異端<lb/>
　　是何忍心害理之一至此也且三代以上從無佛<lb/>
<pb n="KR2f0035_WYG_007-64a"/>
　　　老孟子曰我非堯舜之道不敢以陳於王前故齊人<lb/>
　　　莫如我敬王也王珪曰恥君不及堯舜<hi>臣</hi>不如魏徴<lb/>
　　　故人臣事君必以匡君為堯舜始為敬君之立極今<lb/>
　皇上敬<lb/>
天勤民事事必法堯舜則凡在<hi>臣</hi>工又安可姑容三代以<lb/>
　　　下之惡弊而不請<lb/>
　皇上亟去之乎或者又曰佛氏起於東漢姑置弗論若<lb/>
　　　老子道徳一書著於周末即孔子亦常問禮<hi>臣輔</hi>
<pb n="KR2f0035_WYG_007-64b"/>
　　　何人有何學識而敢於排之豈孔子之問非與此<lb/>
　　　又或人之見云然而<hi>臣</hi>則又有以解之也夫老耼<lb/>
　　　固周末高年有徳之隠君子也彼見王迹掃地五<lb/>
　　　霸疊興悉皆假仁義以自利臣弑其君子弑其父<lb/>
　　　綱常倫理之間息滅殆盡而莫可救藥也是以故<lb/>
　　　為高論而輕世肆志焉至孔子問禮一節先儒力<lb/>
　　　言其為附㑹之說而非實有其事然<hi>臣</hi>愚以為其<lb/>
　　　亦似乎有而非謬捏也蓋孔子稟温良恭儉讓之<lb/>
<pb n="KR2f0035_WYG_007-65a"/>
　　德雖小君南子尚且見之乃適周而知有高年有<lb/>
　　德之隠君子如老耼者安肯棄而不見然見而問<lb/>
　　禮則於求敎之中寓敎之之意此聖人正人之微<lb/>
　　權也夫老耼乃放棄禮法而以道自名者也孔子<lb/>
　　如果欲求其奥妙則當問道何乃問禮不問其所<lb/>
　　好而問其所惡何耶蓋禮為綱常倫理之經不可<lb/>
　　一日或廢者也孔子見老耼放言高論恐後世効<lb/>
　　之蕩而不知所止也於是就而問禮孔子之意以<lb/>
<pb n="KR2f0035_WYG_007-65b"/>
　　為禮不可廢故發端以問之問之即所以敎而正<lb/>
　　之也彼老耼者旣不申明其所尚之道而又不直<lb/>
　　荅孔子所問之禮顧曰去子之驕氣夫孔子就而<lb/>
　　請問何等謙光乃反曰驕何也蓋老耼深知孔子<lb/>
　　敎之之意而又自執其棄禮之見其意若曰以我<lb/>
　　之高尚而子顧以微詞求正我乎故曰驕也以聖<lb/>
　　人正人之微權而老耼早巳識破其智有不可及<lb/>
　　者孔子猶龍之歎不亦宜乎然老耼之書至今在<lb/>
<pb n="KR2f0035_WYG_007-66a"/>
　　世其言雖駁而不純而得一守雌之說亦皆詔人<lb/>
　　退讓之義非若近世之書符念咒擊鼓敲鐘假死<lb/>
　　生禍福之說造俚鄙不通之詞設網以羅天下之<lb/>
　　財者比也是近世佛老之徒巳非佛老之本來面<lb/>
　　目不過徒為惑世誣民病農蠧<lb/>
國耳又安可不亟為正之以輓此頽風使天下知君親<lb/>
　　之義而不致叛亂乎是廢害世之異端而收濟世<lb/>
　　之財用誠無疑議矣<hi>臣</hi>請<lb/>
<pb n="KR2f0035_WYG_007-66b"/>
皇上乾斷勅下該部通行直省各督撫除先聖先賢山<lb/>
　　川城社以及名臣之應在祀典者不議外其餘一<lb/>
　　切佛老廟寺庵觀内所有之鐘盡行收取以為鼓<lb/>
　　鑄之用如此則可省買銅之費而立鑄無窮之錢<lb/>
　　雖一時權宜之計而有禆於<lb/>
國計民生<lb/>
皇風世敎者誠非渺小也伏候<lb/>
上裁<lb/>
<pb n="KR2f0035_WYG_007-67a"/>
　　條奏應生應節疏<lb/>
題為請<lb/>
㫖事<hi>臣</hi>惟<lb/>
國家自軍興以來費用浩繁錢糧不足然<lb/>
皇上軫念民生不特從不加賦而凡災荒之見告者或<lb/>
　　賑或蠲<lb/>
洪恩立沛又因河道廢壞江南之民久苦昬墊更不惜<lb/>
　　動用數百萬正項錢糧<lb/>
<pb n="KR2f0035_WYG_007-67b"/>
命<hi>臣</hi>大為修治<lb/>
皇上惠養元元之深仁厚澤真可為無所不用其極矣<lb/>
　　今<lb/>
廷<hi>臣</hi>因加增米豆草束價值與蠲緩賑濟諸務均應議<lb/>
　　准誠恐入不敷出不得不預行籌畫以<hi>臣</hi>等各督<lb/>
　　撫諸<hi>臣</hi>身在地方凡應生應節之處知之必悉是<lb/>
　　以請<lb/>
敕<hi>臣</hi>等將如之何使百姓不致困苦以足<lb/>
<pb n="KR2f0035_WYG_007-68a"/>
國用有益兵餉令<hi>臣</hi>等盡心速議陳奏伏念<hi>臣</hi>以一介<lb/>
　　愚庸安知<lb/>
國家大計然忠<lb/>
君之念戴<lb/>
主之誠則雖頃刻之間未常或離方寸又安敢不竭<hi>臣</hi>
　　一得之愚以備<lb/>
聖明之採擇耶竊思從來理財之道不過日節日生第<lb/>
　　古今時勢不同自昔言之則生節理應並論由今<lb/>
<pb n="KR2f0035_WYG_007-68b"/>
　　言之則其利專在乎生而不在節矣何也節者減<lb/>
　　無益可省之費之謂也生者取天地自然之利之<lb/>
　　謂也減無益可省之費謂之節則禮樂兵工凡屬<lb/>
　　必不可省者俱不在應節之例取天地自然之利<lb/>
　　謂之生則尺土寸壤凡在覆幬之中為雨露之所<lb/>
　　及者皆可使之生使之長以資民食而足<lb/>
國用也粤稽春秋之世載在經傳者大小二十四國大<lb/>
　　國地方千里次者數百里小者數十里雖國有大<lb/>
<pb n="KR2f0035_WYG_007-69a"/>
　　小之殊而内而君禄卿禄大夫上士中士下士等<lb/>
　　祿外而朝聘燕享㑹盟征伐等事悉無虚歲而未<lb/>
　　常取財於異地即如膝地截長補短僅方五十里<lb/>
　　耳而常祿常事之外更有事齊事楚之勞亦皆拮<lb/>
　　据支吾不聞流離死徙今之滕縣即古之滕國也<lb/>
　　見徵額賦寥寥無多考古證今大抵滕地今日之<lb/>
　　產不及古時十分之一夫同一滕地而今昔生財<lb/>
　　多寡之不同至於如此其故何也蓋古時地褊人<lb/>
<pb n="KR2f0035_WYG_007-69b"/>
　　稠不得不曲盡人力取天地自然之利以供繁費<lb/>
　　而今則𩔖多曠土矣夫人力盡則境内隙地必少<lb/>
　　不能别為生法惟有力議節用以期有餘曠土多<lb/>
　　則隨處皆可栽植以圖長養收穫正宜百方生息<lb/>
　　為足民足<lb/>
國之謀<hi>臣</hi>故曰生節並論者昔之時勢宜然而今則耑<lb/>
　　在乎生而不在節也若夫生之之道又宜有經有<lb/>
　　權守經而不知權則無以濟見需之費用行權而<lb/>
<pb n="KR2f0035_WYG_007-70a"/>
　　不知經則無以起後此之瘡痍必須經權竝用庶<lb/>
　　近之可免司農之仰屋而百姓亦無困厄之咨嗟<lb/>
　　逺之可裕倉庫之豐盈而兆民更享無窮之樂利<lb/>
　　誠<lb/>
國家萬世無疆之休也<hi>臣</hi>不揣愚昧謬擬生財經權事<lb/>
　　宜列為四疏陳奏内一疏有關邊海要務遵例密<lb/>
奏伏乞<lb/>
皇上槩賜全覽<lb/>
<pb n="KR2f0035_WYG_007-70b"/>
敕部議覆施行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文襄奏疏巻七<lb/>
</p>
<p>
</p>
  </div>
</body>
</text>
</TEI>
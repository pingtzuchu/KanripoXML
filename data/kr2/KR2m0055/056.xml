<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0055_WYG_056-1a"/>
欽定四庫全書<lb/>
大清律例卷二十<lb/>
　兵律<lb/>
　　關津<lb/>
　私越冒度關津<lb/>
　　凡無文引私度關津者杖八十若關不由門津不<lb/>
　　　由渡<hi>别從閒道</hi>而越度者杖九十若越度緣邊關塞<lb/>
　　　者杖一百徒三年因而<hi>潛</hi>出<hi>交/通</hi>外境者絞<hi>監候</hi>守<lb/>
<pb n="KR2m0055_WYG_056-1b"/>
　　　把之人知而故縱者同罪<hi>至死減一等</hi>失於盤誥者<lb/>
　　　<hi>官</hi>各減三等罪止杖一百軍兵又減一等並罪<lb/>
　　　坐直日者○若有文引冒<hi>他人</hi>名度闗津者杖八<lb/>
　　　十家人相冒者罪坐家長守把之人知情與同<lb/>
　　　罪不知者不坐○其將<hi>無引</hi>馬騾私度冒度闗津<lb/>
　　　者杖六十越度杖七十<hi>私度謂人有引馬騾無引冒度謂馬騾冒他人</hi>
　　　<hi>引上馬騾毛色齒歳越度謂人由闗津馬騾不由闗津而度</hi>
　條例<lb/>
<pb n="KR2m0055_WYG_056-2a"/>
　　一凡雇倩口内之人往口外種地及砍木燒炭者<lb/>
　　　戸工二部照例給票出口回日仍察收無票之<lb/>
　　　人令各處察拿若揑稱種地及砍木燒炭名色<lb/>
　　　起票前往而將票轉賣與人及買者一併拿送<lb/>
　　　該部治罪<lb/>
　　一凡民人無票私出口外者杖一百流二千里緣<lb/>
　　　邊闗口每季將出入人數造冊取具並無匪類<lb/>
　　　出口印甘各結申報倘守口官不驗明印票及<lb/>
<pb n="KR2m0055_WYG_056-2b"/>
　　　賄縱出入該管官察出即行詳報該管將軍督<lb/>
　　　撫提鎮題叅交部嚴行治罪若該管將軍督撫<lb/>
　　　提鎮通同徇庇不行查叅及稽查不嚴以致匪<lb/>
　　　類越境生事者一併從重議處<lb/>
　　一凡土官土人如有差遣公務應赴外省者呈明<lb/>
　　　本管官轉報督撫給咨并知㑹所往省分督撫<lb/>
　　　令事竣勒限毋許逗遛仍知照本省督撫倘不<lb/>
　　　請咨牌私出外省土官革職土人照無引私度<lb/>
<pb n="KR2m0055_WYG_056-3a"/>
　　　關津律杖八十遞囘如潛往外省生事為匪别<lb/>
　　　經發覺除實犯死罪外徒罪以上俱照軍人私<lb/>
　　　出外境擄掠不分首從發邊逺充軍律遞囘照<lb/>
　　　例枷責同家口父母兄弟子姪一并遷徙安插<lb/>
　　　其不行管束之該管官及失於查報之外省地<lb/>
　　　方官均交部議處<lb/>
　　一緣邊闗口有熟識路徑姦徒引領遊民私自偷<lb/>
　　　越或受賄引送夾帶違禁貨物之人出口者除<lb/>
<pb n="KR2m0055_WYG_056-3b"/>
　　　將偷越及夾帶本犯各照律分别治罪外其引<lb/>
　　　送之人如審係僅圖微利並無别情者照違<lb/>
制律杖一百加枷號一個月交該管官嚴行管束如偷<lb/>
　　　越之人出口别有姦謀該犯明知引送婪索多<lb/>
　　　贓照守把之人知情故縱律治罪兵弁失於查<lb/>
　　　拿照例叅處<lb/>
　　一指引逃匪偷越出口之犯如實係不知逃匪情<lb/>
　　　由僅止私行引送者仍照違<lb/>
<pb n="KR2m0055_WYG_056-4a"/>
制律問擬外若明知逃匪故行引送者照故縱律與犯<lb/>
　　　人同罪至再犯三犯者各按本罪以次遞加得<lb/>
　　　財故縱者計贓從重論<lb/>
<pb n="KR2m0055_WYG_056-5a"/>
　私役弓兵<lb/>
　　凡私<hi>事</hi>役<hi>使</hi>弓兵者一人笞四十每三人加一等<lb/>
　　　罪止杖八十每名計<hi>役過</hi>一日追雇工銀八分五<lb/>
　　　釐五毫入官當該官司應付<hi>役使</hi>者同罪罪坐所<lb/>
　　　由<hi>應付之官吏</hi>
<pb n="KR2m0055_WYG_056-6a"/>
　詐冒給路引<lb/>
　　凡不應給路引之人<hi>謂配遣囚徒安置家口之類</hi>而給引及軍<lb/>
　　　詐為民民詐為軍若冒名告給引及以所給引<lb/>
　　　轉與他人者並杖八十若於經過官司停止去<lb/>
　　　處倒<hi>換另</hi>給路引及官豪勢要之人囑託軍民衙<lb/>
　　　門擅給批帖影射<hi>人貨</hi>出入者各杖一百<hi>若官吏人匠供</hi>
　　　<hi>送文引年深於原任原役衙門告給新引照身回還者不在此限</hi>當該官吏聽<lb/>
　　　從及知情給與者<hi>指上三件</hi>並同罪若不從及不知<lb/>
<pb n="KR2m0055_WYG_056-6b"/>
　　　者不坐○若巡檢司越分給引者罪亦如之<hi>依聽</hi>
　　　<hi>從知情律</hi>○其<hi>應給衙門</hi>不立文案空押路引私塡與人<lb/>
　　　者杖一百徒三年○受財者<hi>分有祿無祿</hi>計贓以枉<lb/>
　　　法及有所規避者<hi>或販禁貨通番或避罪犯出境</hi>各從重論<lb/>
<pb n="KR2m0055_WYG_056-7a"/>
　闗津留難<lb/>
　　凡闗津往來船隻守把之人不即盤<hi>詰</hi>驗<hi>文引</hi>放行<lb/>
　　　無故阻當者一日笞二十每一日加一等罪止<lb/>
　　　笞五十<hi>坐直日若取財者照在官人役取受有事人財例以枉法計贓科罪</hi>○若<lb/>
　　　官豪勢要之人乘船經過闗津不服盤驗者杖<lb/>
　　　一百○若撑駕渡船梢水如遇風浪險惡不許<lb/>
　　　擺渡違者笞四十若不顧風浪故行開船至中<lb/>
　　　流停船勒要船錢者杖八十因而殺傷人者以<lb/>
<pb n="KR2m0055_WYG_056-7b"/>
　　　故殺<hi>死</hi>傷<hi>未/死</hi>論<hi>或不曾勒要船錢止是不顧風浪因而沉溺殺傷人者以過失</hi>
　　　<hi>科斷</hi>
<pb n="KR2m0055_WYG_056-8a"/>
　遞送逃軍妻女出城<lb/>
　　凡在京守禦官軍遞送逃軍妻女出京城者絞<hi>雜</hi>
　　　民犯者杖一百若各處守禦城池及屯田官軍<lb/>
　　　遞送逃軍妻女出城者杖一百徒三年民犯者<lb/>
　　　杖八十受財者計贓以枉法從重論<hi>分有祿人無祿人</hi>
　　　其逃軍買求者罪同<hi>若逃罪重者仍從本罪論</hi>守門之人知<lb/>
　　　情故縱者與犯人同罪失於盤詰者<hi>官</hi>減三等<lb/>
　　　罪止杖一百軍人又減一等○若遞送非逃軍<lb/>
<pb n="KR2m0055_WYG_056-8b"/>
　　　妻女出城者<hi>如犯罪取發而妻女私還原籍之類但不係逃者皆是</hi>杖八<lb/>
　　　十有所規避者<hi>如刁姦誘賣或犯罪法應緣坐</hi>從重論<hi>依送令隱避從</hi>
　　　<hi>重論</hi>
<pb n="KR2m0055_WYG_056-9a"/>
　盤詰姦細<lb/>
　　凡緣邊闗塞及腹裏地面但有境内姦細走透消<lb/>
　　　息於外人及境外姦細入境内探聽事情者盤<lb/>
　　　獲到官須要鞫問接引<hi>入内</hi>起謀<hi>出/外</hi>之人得實<hi>不分</hi>
　　　<hi>首從</hi>皆斬<hi>監候</hi>經過去處守把之人知而故縱及隱<lb/>
　　　匿不首者並與犯人同罪<hi>至死減等</hi>失於盤詰者<hi>官</hi>
　　　杖一百軍兵杖九十<hi>罪坐直日者</hi>
　條例<lb/>
<pb n="KR2m0055_WYG_056-9b"/>
　　一交結外國及私通土苗互相買賣借貸誆騙財<lb/>
　　　物引惹邊釁或潛住苖寨教誘為亂<hi>如打劫民財以强盜</hi>
　　　<hi>分别</hi>貽患地方者除實犯死罪<hi>如越邊闗出外境將人口軍器出境</hi>
　　　<hi>賣與硝黄之類</hi>外俱問發邊遠充軍<lb/>
　　一沿邊闗塞及腹裏地面盤詰姦細處所有歸復<lb/>
　　　鄉土人口被獲到官查審明白即行起送歸籍<lb/>
　　　有妄作姦細希圖冒功者以故入人罪論若實<lb/>
　　　係姦細能首降者亦一體給賞安插<lb/>
<pb n="KR2m0055_WYG_056-10a"/>
　　一凡州縣城鄉十户立一牌頭十牌立一甲頭十<lb/>
　　　甲立一保長戸給印牌一張書寫姓名丁數出<lb/>
　　　則註明所往入則稽其所來其客店亦令各立<lb/>
　　　一簿每夜宿客姓名㡬人行李牲口㡬何作何<lb/>
　　　生理徃來何處逐一登記明白至於寺觀亦分<lb/>
　　　給印牌上寫僧道口數姓名稽察出入如有虚<lb/>
　　　文應事徒委捕官吏胥需索擾害者該上司查<lb/>
　　　叅治罪<lb/>
<pb n="KR2m0055_WYG_056-10b"/>
　　一凡盤獲形跡可疑之船貨物人數不符税單牌<lb/>
　　　票者限三日内查明果係商船即速放行如係<lb/>
　　　賊船交與地方官審鞫有無行劫按律例分别<lb/>
　　　治罪如巡緝官兵以賊船作為商船釋放者照<lb/>
　　　諱盗例治罪以商船作為賊船擾害者照誣良為<lb/>
　　　盜例治罪索取財物者拏問該管上司失察照<lb/>
　　　例議處<lb/>
　　一沿栁條邊之䝉古地方有内地民人種地居住<lb/>
<pb n="KR2m0055_WYG_056-11a"/>
　　　者交與渣薩克等十家内設立一長逐戸嚴查<lb/>
　　　不許閒人存留取具十家長保結如民人内有<lb/>
　　　隱匿内地逃人者著該渣薩克將逃人與隱匿<lb/>
　　　逃人之民人一併查拏解部治罪<lb/>
　　一沿邊近䝉古地方令汛渡弁兵將貿易割草人<lb/>
　　　於去時登記人數回時照數稽查如有發遣人<lb/>
　　　犯混入逃匿即行文知㑹䝉古拏送該處照本<lb/>
　　　犯原罪分别治罪倘弁兵踈縱脱逃漫無覺察<lb/>
<pb n="KR2m0055_WYG_056-11b"/>
　　　將弁員交部議處兵照失於盤詰律治罪若䝉<lb/>
　　　古知係内地逃犯仍容留隱匿者照窩藏逃人<lb/>
　　　例治罪<lb/>
　　一廣東省窮民趕山搭寮取香砍柴燒炭種麻種<lb/>
　　　靛等項令各州縣每寮給牌遇有遷徙消長赴<lb/>
　　　縣添除違者寮長照脱漏戸口律治罪倘窩藏<lb/>
　　　姦宄勾通匪類寮長不報官究治或被旁人首<lb/>
　　　告者照總甲容留棍徒例治罪如有不赴官報<lb/>
<pb n="KR2m0055_WYG_056-12a"/>
　　　明徑自搭寮居住者照盜耕田畞律治罪山主<lb/>
　　　不經官驗准私令批佃搭寮者照違令律治罪<lb/>
　　　若文武各官漫不約束以致藏姦該督撫即行<lb/>
　　　題叅交部議處<lb/>
　　一浙江江西福建等省棚民在山種麻種靛開爐<lb/>
　　　扇鐵造紙做菰等項責成山地主並保甲長出<lb/>
　　　具保結造册送該州縣官照保甲之例毎年按<lb/>
　　　戸編查並酌撥官弁防守該州縣官於農隙時<lb/>
<pb n="KR2m0055_WYG_056-12b"/>
　　　務㑹同該營汛逐棚查㸃毋得懈弛如有窩匪<lb/>
　　　姦盜等事山地主並保甲長不行首告照連坐<lb/>
　　　律治罪該管官失察交部議處<lb/>
<pb n="KR2m0055_WYG_056-13a"/>
　私出外境及違禁下海<lb/>
　　凡將馬牛軍需鐵貨<hi>未成軍器</hi>銅錢緞疋紬絹絲綿私<lb/>
　　　出外境貨賣及下海者杖一百<hi>受雇</hi>挑擔䭾載之<lb/>
　　　人減一等物貨船車並入官於内以十分為率<lb/>
　　　三分付告人充賞若將人口軍器出境及下海<lb/>
　　　者絞<hi>監候</hi>因而走泄事情者斬<hi>監候</hi>其該拘束官司<lb/>
　　　及守把之人通同夾帶或知而故縱者與犯人<lb/>
　　　同罪<hi>至死減等</hi>失覺察者<hi>官</hi>減三等罪止杖一百軍<lb/>
<pb n="KR2m0055_WYG_056-13b"/>
　　　兵又減一等<hi>罪坐直日者若守把之人受財以枉法論</hi>
　條例<lb/>
　　一各邊將官并管軍頭目私役及軍民人等私出<lb/>
　　　境外釣豹捕鹿砍木掘䑕等項并把守之人知<lb/>
　　　情故縱該管里老兵目軍吏扶同隱蔽者除實<lb/>
　　　犯死罪外其餘俱發烟瘴地面民發為民軍發<lb/>
　　　充軍<lb/>
　　一凡民人偷越定界私入臺灣番境者杖一百如<lb/>
<pb n="KR2m0055_WYG_056-14a"/>
　　　近番處所偷越深山抽籐釣鹿伐木採棕等項<lb/>
　　　杖一百徒三年其本管頭目鈐束不嚴杖八十<lb/>
　　　鄉保社長各減一等巡查不力之值日兵役杖<lb/>
　　　一百如賄縱計贓從重論<lb/>
　　一凡沿海地方姦豪勢要及軍民人等私造海船<lb/>
　　　將帶違禁貨物下海前往番國買賣潛通海賊<lb/>
　　　同謀結聚及爲鄉道劫掠良民者正犯比照謀<lb/>
　　　叛已行律處斬梟示全家發近邊充軍其打造<lb/>
<pb n="KR2m0055_WYG_056-14b"/>
　　　海船賣與外國圖利者造船與賣船之人為首<lb/>
　　　者立斬為從者發近邊充軍若將船隻雇與下<lb/>
　　　海之人分取番貨及糾通下海之人私行接買<lb/>
　　　番貨與探聽下海之人番貨到來私買販賣蘇<lb/>
　　　木胡椒至一千斤以上者俱發近邊充軍番貨<lb/>
　　　並入官<lb/>
　　一商漁船隻不分單桅雙桅悉從民便造船時呈<lb/>
　　　報州縣官查取澳甲戸族里長隣佑保結方准<lb/>
<pb n="KR2m0055_WYG_056-15a"/>
　　　成造完日報官親驗給照開明在船人年貌籍<lb/>
　　　貫並商船所帶器械件數及船内備用鐵釘等<lb/>
　　　物數目以便汛口察驗若商漁船内夾帶違禁<lb/>
　　　硝黄釘鐵樟板等物接濟外洋者船戸以通賊<lb/>
　　　論斬舵工水手知情同罪不知情者皆杖八十<lb/>
　　　徒二年原保結之人皆杖一百徒三年若船主<lb/>
　　　在籍而船隻出洋有事並責問船主承察取結<lb/>
　　　之該地方官及汎口盤察之文武各官俱革職<lb/>
<pb n="KR2m0055_WYG_056-15b"/>
　　　賣放者革職流二千里其税關衙門先驗看地<lb/>
　　　方官印照然後給牌有妄給者亦照地方官例<lb/>
　　　議處若汛口盤察掛號文武各官有勒索踈縱<lb/>
　　　者亦交與該部議<lb/>
　　一船隻出洋十船編為一甲取具連環保結一船<lb/>
　　　為非餘船並坐餘船能將為非船戸首捕到官<lb/>
　　　者免其坐罪初出口時必於汎口掛號將所有<lb/>
　　　船照呈送地方官或營官驗明填註日月蓋印<lb/>
<pb n="KR2m0055_WYG_056-16a"/>
　　　放行入口時呈驗亦如之總計經過省分一省<lb/>
　　　必掛一號囘籍時仍於本籍印官處送照查驗<lb/>
　　　違者治罪如有不由各汎偷越外洋者船戸船<lb/>
　　　工人等並富民謀利自造商船租與他人及租<lb/>
　　　之者俱各杖一百枷號三箇月失察及知情之<lb/>
　　　該管各官俱交該部議<lb/>
　　一凡商漁船隻分别書刻字様其營船刋刻某營<lb/>
　　　第㡬號哨船舵工水手人等俱各給與腰牌刋<lb/>
<pb n="KR2m0055_WYG_056-16b"/>
　　　明姓名年貌籍貫如船無字號人有可疑即嚴<lb/>
　　　加究治至漁船出洋不許裝載米酒進口不許<lb/>
　　　裝載貨物違者嚴加治罪其守口之文武各官<lb/>
　　　不行盤查照例議處<lb/>
　　一往販外夷之大洋船准其攜帶砲位每船砲不<lb/>
　　　得過二門火藥不得過三十斤其鳥鎗弓箭腰<lb/>
　　　刀等項亦仍准攜帶至製砲之時該船戸呈報<lb/>
　　　地方官給照赴官局製造完日官驗鑿船戸籍<lb/>
<pb n="KR2m0055_WYG_056-17a"/>
　　　貫姓名及製造年月字様仍於縣照内註明所<lb/>
　　　帶砲位輕重大小以備闗口官弁盤驗回日即<lb/>
　　　行繳庫開船再領倘遭風沉失令船戸客商具<lb/>
　　　結報明所在地方官免其治罪如船隻無恙妄<lb/>
　　　稱沉失查究照接濟外洋例治罪<lb/>
　　一沿海一應採捕及内河通海之各色小船地方<lb/>
　　　官取具澳甲隣佑甘結一體印烙編號給票查<lb/>
　　　驗如有私造私賣及偷越出口者俱照違禁例<lb/>
<pb n="KR2m0055_WYG_056-17b"/>
　　　治罪甲隣不行呈報一體連坐倘船隻有被賊<lb/>
　　　押坐出洋者立即報官將船號姓名移知營汛<lb/>
　　　緝究容隱不首日後發覺以接濟洋盜治罪其<lb/>
　　　呈報遭風船隻必查訊實據方准銷號揑報者<lb/>
　　　即行究治<lb/>
　　一附近苗疆五百里以内民人煎穵窩囤興販硝<lb/>
　　　黄事發如在十斤以下杖一百其十斤以上者<lb/>
　　　杖六十徒一年二十斤以上者按照五徒以次<lb/>
<pb n="KR2m0055_WYG_056-18a"/>
　　　遞加五十斤以上者杖一百流二千里八十斤<lb/>
　　　以上者杖一百流二千五百里一百斤者杖一<lb/>
　　　百流三千里多至百斤以上者照合成火藥賣<lb/>
　　　與鹽徒例發近邊充軍若囤積未曾興販減私<lb/>
　　　販罪一等熖硝每二斤作硫黄一斤科斷隣保<lb/>
　　　挑夫船戸照例分别發落其該地銀匠藥鋪染<lb/>
　　　房需用硝黄地方官照例給批定限每次不得<lb/>
　　　過五斤違者治罪<lb/>
<pb n="KR2m0055_WYG_056-18b"/>
　　一沿邊沿海地方有將黄金販賣出洋者照鐵貨<lb/>
　　　銅錢等物私出外境下海律治罪<lb/>
　　一姦民圖利將廢鐵鐵貨潛出邊境及海洋貨賣<lb/>
　　　一百斤以下者杖一百徒三年一百斤以上及<lb/>
　　　舟車捆載者發近邊充軍若賣與外國及海邊<lb/>
　　　賊冦者照將軍器出境下海律絞監候闗隘官<lb/>
　　　弁徇私故縱照例議罪如内地貨賣官弁兵役<lb/>
　　　借端索詐計贓治罪其漢夷船隻有將鐵鍋出<lb/>
<pb n="KR2m0055_WYG_056-19a"/>
　　　洋貨賣者亦照此例行至商船每日煑食之鍋<lb/>
　　　照舊置用官吏不得借端勒索滋擾<lb/>
　　一商人收買鐵斤除近苖産鐵處所令呈明該地<lb/>
　　　方官外其内地興販悉從民便若在沿海地方<lb/>
　　　遞運鐵斤交賣商漁船隻為首照將軍器出境<lb/>
　　　下海律絞監候為從杖一百流三千里船户挑<lb/>
　　　夫減本犯罪二等<lb/>
　　一出海樵採船隻每船准帶食鍋一口外每名許<lb/>
<pb n="KR2m0055_WYG_056-19b"/>
　　　攜斧斤一把在船人數不得過十人俱註明照<lb/>
　　　内出入查驗若有夾帶出口及進口缺少即行<lb/>
　　　嚴究治罪<lb/>
　　一姦徒偷運米榖潛出外洋接濟奸匪者擬絞立<lb/>
　　　決若止將米榖偷運出口圖利並無接濟奸匪<lb/>
　　　情弊者米過一百石發近邊充軍一百石以下<lb/>
　　　杖一百徒三年不及十石者枷號一箇月杖一<lb/>
　　　百為從及船戸知情不首告者各減一等榖每<lb/>
<pb n="KR2m0055_WYG_056-20a"/>
　　　二石作米一石科斷以上船隻貨物俱入官汛<lb/>
　　　口文武各官失察故縱交部照例分别議罪<lb/>
　　一凡外國貢船到岸未曾報官盤驗先行接買番<lb/>
　　　貨及爲外國收買違禁貨物者俱發近邊充軍<lb/>
　　一凡外國差使臣人等<lb/>
　朝貢到京與軍民人等交易止許光素紵絲絹布衣<lb/>
　　　服等件不許買黄紫黑皂大花西番蓮縀疋並<lb/>
　　　不得收買史書及一應違禁軍器硝黄牛角銅<lb/>
<pb n="KR2m0055_WYG_056-20b"/>
　　　鐵等物如有將違禁貨物圖利賣與進貢外國<lb/>
　　　者為首依私將應禁軍器出境因而走泄事情<lb/>
　　　律斬監候為從發近邊充軍<lb/>
　　一姦商販賣軍器與土司番蠻者杖一百發邊遠<lb/>
　　　充軍該管官知情故縱者罪同不知情者道府<lb/>
　　　州縣官及武職專管兼轄官並該管督撫提鎮<lb/>
　　　俱交該部照例分别議處<lb/>
　　一興販鴉片烟照收買違禁貨物例枷號一箇月<lb/>
<pb n="KR2m0055_WYG_056-21a"/>
　　　發近邊充軍如私開鴉片烟館引誘良家子弟<lb/>
　　　者照邪敎惑衆律擬絞監候為從杖一百流三<lb/>
　　　千里船户地保隣佑人等俱杖一百徒三年如<lb/>
　　　兵役人等藉端需索計贓照枉法律治罪失察<lb/>
　　　之汛口地方文武各官並不行監察之海闗監<lb/>
　　　督均交部嚴加議處<lb/>
　　一凡沿海船隻在朝鮮國境界漁採及私行越江<lb/>
　　　者被朝鮮國人捕送嚴行治罪將該地方官員<lb/>
<pb n="KR2m0055_WYG_056-21b"/>
　　　交部查議<lb/>
　　一凡盜賊前徃朝鮮國刦掠者該國王即行追拿<lb/>
　　　殺戮生擒解送其飄風船隻人内實係有票並<lb/>
　　　未生事者照例送囘若無票匪類妄行生事該<lb/>
　　　國王即照伊律審擬咨部具題請<lb/>
㫖完結倘伊國防汛之員不能擒獲題叅治罪該國王<lb/>
　　　一併交部議處<lb/>
　　一閩省不法棍徒如有充作客頭在沿海地方引<lb/>
<pb n="KR2m0055_WYG_056-22a"/>
　　　誘偷渡之人包攬過臺索取銀兩用小船載出<lb/>
　　　澳口復上大船者為首發近邊充軍為從及澳<lb/>
　　　甲地保船户舵工人等知而不舉者俱杖一百<lb/>
　　　徒三年均不准折贖其偷渡之人照私度闗津<lb/>
　　　律杖八十遞囘原籍倘姦徒中途有謀害情事<lb/>
　　　人已被害身死者將同謀之人不分首從俱照<lb/>
　　　江洋行刦大盜例擬斬立決梟示如被害未死<lb/>
　　　將為首者比照強盜傷人例擬斬立決同謀之<lb/>
<pb n="KR2m0055_WYG_056-22b"/>
　　　人照未傷人之夥盗免死減等例發寜古塔等處<lb/>
　　　給披甲人為奴雖未同謀下手但同船知情不<lb/>
　　　首告者杖一百徒三年若有船戸私攬無照之<lb/>
　　　人偷載過臺及將哨船偷載圖利者俱照此例<lb/>
　　　分别治罪如拿獲偷渡人犯訊明從何處開船<lb/>
　　　將失察奸船及隱匿不報之文武官弁交部分<lb/>
　　　别議處<lb/>
　　一臺灣流寓之民凡無妻室者應逐令過水交原<lb/>
<pb n="KR2m0055_WYG_056-23a"/>
　　　籍收管其有妻子田産者如犯歃血訂盟誘番<lb/>
　　　殺人揑造匿名揭帖强盜窩家造賣賭具應擬<lb/>
　　　斬絞軍流等條除本犯依律例定擬外此内為<lb/>
　　　從罪輕之人並敎唆之訟師均應審明逐令過<lb/>
　　　水其越界生事之漢姦如在生番地方謀占番<lb/>
　　　田並勾串棍徒包攬偷渡及販賣鴉片烟者亦<lb/>
　　　分别治罪逐令過水<lb/>
　　一在番居住閩人實係康熈五十六年以前出洋<lb/>
<pb n="KR2m0055_WYG_056-23b"/>
　　　者令各船户出具保結准其搭船囘籍交地方<lb/>
　　　官給伊親族領囘取具保結存案如在番囘籍<lb/>
　　　之人查有揑混頂冒顯非善良者充發<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>瘴地<lb/>
　　　方至定例之後仍有託故不歸復偷渡私囘者<lb/>
　　　一經拿獲即行請<lb/>
㫖正法<lb/>
　　一凡守把海防武職官員有犯聽受外番金銀貨<lb/>
　　　物等項值銀百兩以上許令船貨私入串通交<lb/>
<pb n="KR2m0055_WYG_056-24a"/>
　　　易貽害地方及引惹番賊海㓂出没戕殺居民<lb/>
　　　除實犯死罪外其餘俱發邊遠充軍<lb/>
　　一洋船掛驗出口之時該汛弁詳細驗明押交前<lb/>
　　　途各汛押送俟放洋後方許囘汛如船戸有違<lb/>
　　　禁攬載偷渡者一經拿獲即嚴行究擬兵役按<lb/>
　　　拿獲偷渡人犯名數給賞十名以上各賞銀二<lb/>
　　　兩每過十名遞加二兩至五十名以上各賞銀<lb/>
　　　十兩即於該船戸名下追出充用倘不實力查<lb/>
<pb n="KR2m0055_WYG_056-24b"/>
　　　拿以致疎脱十名以上者兵役各責二十板每<lb/>
　　　過十名加責十板至四十名以上各責四十板<lb/>
　　　革役五十名以上枷號一個月發落專管兼轄<lb/>
　　　官分别議處其洋船囘時如有照外多載或頂<lb/>
　　　充偷渡及潛匿不囘等弊船戸舵水俱照窩藏<lb/>
　　　盜賊例治罪出結之族隣行保杖一百徒三年<lb/>
　　　承查出結及汛口盤查各員交部議處有贓革<lb/>
　　　職杖一百流二千里仍計贓從重論如出洋之<lb/>
<pb n="KR2m0055_WYG_056-25a"/>
　　　人果有病故等情令同徃之人及船戸舵水具<lb/>
　　　結存案<lb/>
　　一各邊兵役出境巡察或探聽賊情若與賊人私<lb/>
　　　擅交易貨物者除實犯死罪外其餘問發烟瘴<lb/>
　　　地面充軍<lb/>
　　一奉天錦復雄葢四城俱係海疆嗣後無論天津<lb/>
　　　山東等處商船俱著於設有官兵處所停泊上<lb/>
　　　岸以便稽查仍飭輪班兵役嚴行訪查如拿獲<lb/>
<pb n="KR2m0055_WYG_056-25b"/>
　　　無票船隻私渡民人者船戸民人俱照越度緣<lb/>
　　　邊闗塞律治罪船隻入官若有票商船私帶票<lb/>
　　　内無名之人查出將本人照私度闗津<lb/>
　　　遞囘原籍船戸照違<lb/>
制律治罪船隻免其入官<lb/>
　　一凡將豆麥雜糧偷運出洋接濟姦匪者照偷運<lb/>
　　　米榖例擬絞立決如止圖漁利並無接濟姦匪<lb/>
　　　情事計所偷運石數照二榖一米之例分别科<lb/>
<pb n="KR2m0055_WYG_056-26a"/>
　　　斷其為從及知情不首之船戸亦照米石例減<lb/>
　　　等問擬船隻貨物入官失察各官照例議處<lb/>
　　一凡商民出洋將紅黃銅器銅斤私販各洋貨賣<lb/>
　　　圖利為首者照姦民圖利將廢鐵鐵貨潛出海<lb/>
　　　洋貨賣例一百斤以下者杖一百徒三年一百<lb/>
　　　斤以上發近邊充軍為從及船戸各減一等貨<lb/>
　　　物銅斤船隻入官其闗汛文武員弁失察故縱<lb/>
　　　賣放者分别議處治罪<lb/>
<pb n="KR2m0055_WYG_056-26b"/>
　　一凡臺灣流寓之人如有過犯罪止杖笞以下查<lb/>
　　　有妻室田産者照常發落免其驅逐至犯該徒<lb/>
　　　罪以上及姦盜詐偽恃强生事擾累地方者審<lb/>
　　　明之日一槩押囘原籍治罪不許再行越度承<lb/>
　　　審各官不行遞逐容留在臺者該督撫查叅交<lb/>
　　　部分别議處<lb/>
　　一絲斤違例出洋過一百斤照米石出洋例發近<lb/>
　　　邊充軍不及百斤者杖一百徒三年不及十斤<lb/>
<pb n="KR2m0055_WYG_056-27a"/>
　　　者枷號一個月杖一百為從及船戸知情不首<lb/>
　　　告者各減一等船隻貨物入官其違例偷漏紬<lb/>
　　　緞綿絹等物按照絲斤分兩多寡分别治罪失<lb/>
　　　察之汛口文武各官並照失察米石出洋例分<lb/>
　　　别議處<lb/>
　　一沿海採捕出洋船隻務將本船作何生業貿易<lb/>
　　　於照内詳細填註俟到口上岸之日稽查官弁<lb/>
　　　令將貨物核對除與原照相符者即行放進外<lb/>
<pb n="KR2m0055_WYG_056-27b"/>
　　　若貨物與照内不符即時盤詰如係來厯不明<lb/>
　　　移交地方官審鞫或來厯有因亦詳記檔簿遇<lb/>
　　　洋面報有失事地方官即開具失單闗查各口<lb/>
　　　設有被竊日期并所失貨物與檔簿相符者立<lb/>
　　　即根究嚴拿仍飭兵役人等不得藉端索詐掯<lb/>
　　　留射影滋事如有失察故縱及擾累無辜情弊<lb/>
　　　各照諱盜誣良例分别治罪<lb/>
　　一出洋船隻除商船仍將在船舵水人等並填給<lb/>
<pb n="KR2m0055_WYG_056-28a"/>
　　　照外其漁船止將船主年貌姓名籍貫及作何<lb/>
　　　生業開填入照并將船甲字號大書深刻於桅<lb/>
　　　篷船傍出口時責成守口員弁將該船前往何<lb/>
　　　處作何生業并在船舵水年貌姓名籍貫逐一<lb/>
　　　查填照後鈐葢印戳並將所填人數照登號簿<lb/>
　　　遇有一船為匪按簿查緝倘州縣官將照給與<lb/>
　　　匪人及汛口文武員弁查填不實均交部分别<lb/>
　　　議處<lb/>
<pb n="KR2m0055_WYG_056-28b"/>
　　一租賃船隻出洋為匪之案除犯該徒罪以下船<lb/>
　　　主不知情者仍照自造商船租與他人例杖一<lb/>
　　　百枷號三個月外其犯該流罪以上者船主雖<lb/>
　　　不知情照夾帶違禁貨物接濟外洋原保結之<lb/>
　　　人治罪例杖一百徒三年船隻入官充賞失察<lb/>
　　　地方官照例議處如船主實有事故不能親自<lb/>
　　　出洋别令親屬押駕許赴地方官呈明取結將<lb/>
　　　親屬開填入照方許出洋如未呈明以頂冐論<lb/>
<pb n="KR2m0055_WYG_056-29a"/>
　　　罪<lb/>
　　一海闗各口如遇往洋船隻倒换照票務須查驗<lb/>
　　　人數登填簿籍鈐葢印戳始准放行進口時責<lb/>
　　　成該委員吏役稽查其有人照不符船貨互異<lb/>
　　　即送地方官審究如失於查察致匪船濫出濫<lb/>
　　　入審明係何處口岸有委員者將該委員照例<lb/>
　　　議處無委員者將該吏役責革加枷號一個月<lb/>
　　　并將失察之該管官交部議處倘闗口員役藉<lb/>
<pb n="KR2m0055_WYG_056-29b"/>
　　　端需索照例分别叅處治罪<lb/>
　　一内洋失事仍照例文武帶同事主㑹勘外如外<lb/>
　　　洋失事聽事主於隨風飄泊進口處帶同舵水<lb/>
　　　赴所在文武衙門呈報該衙門即訊明由何處<lb/>
　　　放洋行至被刦處所約有里數若干即將事主<lb/>
　　　開報贓物報明各該管印官該文武印官查照<lb/>
　　　洋圖定為何州縣營汛所轄飛闗所轄州縣㑹<lb/>
　　　營差緝事主即予寧釋毋庸候勘至詳報督撫<lb/>
<pb n="KR2m0055_WYG_056-30a"/>
　　　衙門無論内外洋失事以事主報到三日内出<lb/>
　　　詳馳遞以便據報行查海闗各口將税簿贓單<lb/>
　　　互相較核有貨物相符者即將盜船夥黨姓名<lb/>
　　　呈報闗拿至守口員弁倘有規避處分互相推<lb/>
　　　卸或指使揑報他界者將推委員弁交部照例<lb/>
　　　議處其稽查闗口員役如於未接文檄之先能<lb/>
　　　查出匪船拿獲禀報者分别議叙吏役酌量給<lb/>
　　　賞如奉到文檄能按照單簿據實查出飛移所<lb/>
<pb n="KR2m0055_WYG_056-30b"/>
　　　在地方將盜犯拿獲者免其處分<lb/>
　<lb/>
　<lb/>
　<lb/>
　<lb/>
　<lb/>
　<lb/>
大清律例卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0055_WYG_002-1a"/>
世宗憲皇帝御製大清律集解序<lb/>
　　周禮大小司寇之職以三典詰四方以五刑聽獄訟<lb/>
　　正歳帥其屬而觀刑象不用法者國有常刑月吉始<lb/>
　　和布刑於邦國都鄙乃懸刑象之法於象魏使萬民<lb/>
　　聚而觀之是知先王立法定制將以明示朝野俾官<lb/>
　　習之而能斷民知之而不犯所由息爭化俗而致於<lb/>
　　刑措也恭惟我<lb/>
皇考聖祖仁皇帝大德如天以至仁涵育羣生法司上奏<lb/>
<pb n="KR2m0055_WYG_002-1b"/>
　　率多全宥停刑肆赦屢沛<lb/>
恩綸<lb/>
臨御六十一年厚澤周浹乎宇内血氣心知之倫熙然安<lb/>
　　處於仁夀之域朕紹守丕圖深懷繼述雍正元年八<lb/>
　　月乃命諸臣將律例館舊所纂修未畢者遴簡西曹<lb/>
　　殫心蒐輯稿本進呈朕以是書民命攸闗一句一字<lb/>
　　必親加省覽每與諸臣辯論商榷折中裁定或析異<lb/>
　　以歸同或删繁而就約務期求造律之意輕重有權<lb/>
<pb n="KR2m0055_WYG_002-2a"/>
　　盡讞獄之情寛嚴得體三年八月編校吿竣刊布内<lb/>
　　外永為遵守易曰先王以明罰敕法漢鄭昌言律令<lb/>
　　一定愚民知所避姦吏無所施是書也豈惟百爾有<lb/>
　　位宜精思熟習悉其聰明以察小大之比凡士之注<lb/>
　　名吏部將膺民社之責者講明有素則臨民治事不<lb/>
　　假於幕客胥吏而判決有餘若自通都大邑至僻壤<lb/>
　　窮鄉所在州縣倣周禮布憲讀法之制時為解說令<lb/>
　　父老子弟遞相吿戒知畏法而重自愛如此則聽斷<lb/>
<pb n="KR2m0055_WYG_002-2b"/>
　　明於上牒訟息於下風俗可正禮讓可興於以體<lb/>
皇考好生之德而追虞廷從欲之治不難矣朕實有厚望<lb/>
　　焉<lb/>
　　　雍正三年嵗次乙巳九月初九日<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0055_WYG_050-1a"/>
欽定四庫全書<lb/>
大清律例卷十七<lb/>
　禮律<lb/>
　　儀制<lb/>
　合和御藥<lb/>
　　凡合和御藥誤不依<hi>對症</hi>本方及封題錯誤<hi>經手</hi>醫人<lb/>
　　　杖一百料理揀擇<hi>誤</hi>不精者杖六十若造御膳<lb/>
　　　誤犯食禁厨子杖一百若飲食之物不潔淨者<lb/>
<pb n="KR2m0055_WYG_050-1b"/>
　　　杖八十揀擇<hi>誤</hi>不精者杖六十<hi>御藥御膳</hi>不品嘗者<lb/>
　　　笞五十監臨提調官各減醫人厨子罪二等○<lb/>
　　　若監臨提調官及厨子人等誤將雜藥至造御<lb/>
　　　膳處所者杖一百所將雜藥就令自喫<hi>御膳所</hi>厨子<lb/>
　　　人等有犯監臨提調官知而不奏者門官及守<lb/>
　　　衛官失於摉檢者與犯人同罪並臨時奏聞區<lb/>
　　　處<lb/>
　條例<lb/>
<pb n="KR2m0055_WYG_050-2a"/>
　　一醫官就<lb/>
　内局修製藥餌本院官診視調服<lb/>
御藥叅看校同㑹近臣就<lb/>
　内局合藥將藥貼連名封記具本開寫本方藥性治<lb/>
　　　症之法於日月之下醫官近臣書名以進置簿<lb/>
　　　書進藥奏本既具隨即附簿年月下書名近臣<lb/>
　　　收掌以憑稽考煎調<lb/>
御藥本院官與近臣監視二服合為一服俟熟分為二<lb/>
<pb n="KR2m0055_WYG_050-2b"/>
　　　器其一器御醫先嘗次院判次近臣其一器進<lb/>
御<lb/>
<pb n="KR2m0055_WYG_050-3a"/>
　乗輿服御物<lb/>
　　凡乗輿服御物<hi>主守之人</hi>收藏修整不如法者杖六十<lb/>
　　　進御差失者<hi>進所不當進</hi>笞四十其車馬之屬不調<lb/>
　　　習駕馭之具不堅完者杖八十○若主守之人<lb/>
　　　將乗輿服御物私自借用或轉借與人及借之<lb/>
　　　者各杖一百徒三年若棄毁者罪亦如之<hi>平時怠玩</hi>
　　　<hi>不行看守</hi>遺失及誤毁者各減三等○若御幸舟船<lb/>
　　　誤不堅固者工匠杖一百若不整頓修飾及在<lb/>
<pb n="KR2m0055_WYG_050-3b"/>
　　　篙棹之屬缺少者杖六十並罪坐所由<hi>經手造作之人</hi>
　　　<hi>並土守之人</hi>監臨提調官各減工匠罪二等並臨時<lb/>
　　　奏聞區處<lb/>
<pb n="KR2m0055_WYG_050-4a"/>
　收藏禁書<lb/>
　　凡私家收藏天象器物<hi>如璇璣玉衡渾天儀之類</hi>圖讖<hi>圖象讖緯之書</hi>
　　　<hi>推治亂</hi>應禁之書及<hi>繪畫</hi>歴代帝王圖像金玉符璽<lb/>
　　　等物<hi>不首官</hi>者杖一百並於犯人名下追銀一十<lb/>
　　　兩給付告人充賞<hi>器物等項並追入官</hi>
<pb n="KR2m0055_WYG_050-5a"/>
　御賜衣物<lb/>
　　凡御賜百官衣物使臣不行親送轉附他人給與<lb/>
　　　者杖一百罷職不敘<lb/>
<pb n="KR2m0055_WYG_050-6a"/>
　失誤朝賀<lb/>
　　凡朝賀及迎接詔書所司不豫先告示者笞四<lb/>
　　　十其已承告示而失誤者罪亦如之<lb/>
<pb n="KR2m0055_WYG_050-7a"/>
　失儀<lb/>
　　凡<hi>陪助</hi>祭祀及謁拜園陵若朝㑹行禮差錯及失儀<lb/>
　　　者罰俸一月其糾儀官應糾舉而不糾者罪同<lb/>
　條例<lb/>
　　一<lb/>
　朝叅近侍病𠻳者許即退班或一時眩暈及感疾不<lb/>
　　　能侍立者許同列官掖出<lb/>
　　一凡<lb/>
<pb n="KR2m0055_WYG_050-7b"/>
壇廟祭祀及<lb/>
聖駕出入並陞殿之日派委司員及步軍校嚴加巡察<lb/>
　　　有厮役肆行喊呌衝突擁擠者拏送該部杖一<lb/>
　　　百其主笞五十尋常<lb/>
　朝㑹日犯者杖六十其主笞三十係官俱交該部議<lb/>
　　　處若在内執事人並大臣侍衛跟役犯者交與<lb/>
　　　該管大臣衙門治罪<lb/>
<pb n="KR2m0055_WYG_050-8a"/>
　奏對失序<lb/>
　　凡在朝侍從官員特承顧問官髙者先行回奏卑<lb/>
　　　者以次進對若先後失序者各罰俸一月<lb/>
<pb n="KR2m0055_WYG_050-9a"/>
　朝見留難<lb/>
　　凡司儀禮官將應朝見官員人等託故留難阻當<lb/>
　　　不即引見者<hi>審實留難之故得情方</hi>斬<hi>監候</hi>大臣知而不問<lb/>
　　　與同罪不知者不坐<lb/>
<pb n="KR2m0055_WYG_050-10a"/>
　上書陳言<lb/>
　　凡國家政令得失軍民利病一切興利除害之事<lb/>
　　　並從六部官面奏區處及科道督撫各陳所見<lb/>
　　　直言無隱○若内外大小官員但有本衙門不<lb/>
　　　便事件許令明白條陳合題奏之本管官實封<lb/>
　　　進呈取自上裁若知而不言苟延歳月者在内<lb/>
　　　從科道在外從督撫糾察<hi>犯者以事應奏不奏論</hi>○其陳<lb/>
　　　言事理並要直言簡易每事各開前件不許虚<lb/>
<pb n="KR2m0055_WYG_050-10b"/>
　　　飾繁文○若縱横之徒假以上書巧言令色希<lb/>
　　　求進用者杖一百○若稱訴寃枉於軍民官司<lb/>
　　　借用印信封皮入遞者及借與者皆斬<hi>雜犯</hi>
　條例<lb/>
　　一内外大小衙門官員但有不公不法等事在内<lb/>
　　　從臺省在外從督撫糾舉須要明著年月指陳<lb/>
　　　實跡明白具奏若係機密重事實封<lb/>
御前開拆並不許虛文泛言若挾私摉求細事及糾言<lb/>
<pb n="KR2m0055_WYG_050-11a"/>
　　　不實者抵罪惟生員不許一言建白違者革黜<lb/>
　　　以違<lb/>
制論<lb/>
<pb n="KR2m0055_WYG_050-12a"/>
　見任官輒自立碑<lb/>
　　凡見任官實無政蹟<hi>於所部内</hi>輒自立碑建祠者杖一<lb/>
　　　百若遣人妄稱已善申請於上<hi>而為之立碑建祠</hi>者杖<lb/>
　　　八十受遣之人各減一等<hi>碑祠拆毁</hi>
<pb n="KR2m0055_WYG_050-13a"/>
　禁止迎送<lb/>
　　凡上司官及<hi>奉朝命</hi>使客經過而所在各衙門官吏<lb/>
　　　出郭迎送者杖九十其客令迎送不舉問者罪<lb/>
　　　亦如之<lb/>
　條例<lb/>
　　一上司入城凡文武屬員止許出城三里迎送如<lb/>
　　　不入城在境内經過處所迎送倘迎送必至交<lb/>
　　　界或因事營求或乗便賄賂將屬員革職拏問<lb/>
<pb n="KR2m0055_WYG_050-13b"/>
　　　如止出界迎送無營求賄賂等情照擅離職役<lb/>
　　　律議處若上司有必欲迎送致屬員畏其威勢<lb/>
　　　至交界迎送者倘有勒索情弊將上司革職提<lb/>
　　　問如止令迎送無勒索情弊照例議處地方官<lb/>
　　　俱免議<lb/>
　　一凡提鎮赴任所屬將弁於是日迎接除跟役外<lb/>
　　　其司事兵丁不得過十名出城不得過五里其<lb/>
　　　副叅遊擊等官赴任本標員弁於是日迎接除<lb/>
<pb n="KR2m0055_WYG_050-14a"/>
　　　跟役外司事兵丁不得過五名出城不得過三<lb/>
　　　里從境内經過者止許在本營汛地經過處所<lb/>
　　　迎送如屬員多帶兵丁越境遠迎及上司容令<lb/>
　　　逺迎并不行揭報者俱交部照律議處<lb/>
　　一文武官員出入應合開道而不開道致令應避<lb/>
　　　官員不曾迴避者不問若因而生事者止問上<lb/>
　　　官<lb/>
　　一軍民人等於街市遇見官員引導經過即須下<lb/>
<pb n="KR2m0055_WYG_050-14b"/>
　　　馬躱避不許衝突違者笞五十<lb/>
　　一書役迎接新官在交界處所等候呈送須知册<lb/>
　　　籍其餘書役概令隨印交代併將頭接二接三<lb/>
　　　接陋習嚴行禁止如有約結多人執批逺迎者<lb/>
　　　照律治罪<lb/>
　　一屬員與上司親戚子姪有乗便夤緣因事賄囑<lb/>
　　　者按律分别革職治罪上司之子姪親戚有官<lb/>
　　　職者經過屬員境内拜候往來屬員供應餽送<lb/>
<pb n="KR2m0055_WYG_050-15a"/>
　　　均照不應重律降三級調用無官職者照不應<lb/>
　　　重律杖八十該上司自行查出叅處者免議漫<lb/>
　　　無覺察者照約束不嚴例降一級調用知而不<lb/>
　　　舉照徇庇例降三級調用如有夤緣賄囑等事<lb/>
　　　通同徇縱者一併分别革職治罪<lb/>
<pb n="KR2m0055_WYG_050-16a"/>
　公差人員欺陵長官<lb/>
　　凡公差人員在外不循禮法<hi>言語傲慢</hi>欺陵守禦官及<lb/>
　　　知府知州知縣者杖六十若校尉有犯杖七十<lb/>
　　　衹候禁子有犯杖八十<lb/>
　條例<lb/>
　　一公堂乃係民人瞻仰之所如奴僕皂隸人等入<lb/>
　　　正門馳當道坐公座者杖七十徒一年半吏員<lb/>
　　　承差人等加一等若六部都察院在京各衙門<lb/>
<pb n="KR2m0055_WYG_050-16b"/>
　　　人役接奉批差敢有似前越禮犯分者許所在<lb/>
　　　官長實封叅奏照例治罪<lb/>
<pb n="KR2m0055_WYG_050-17a"/>
　服舍違式<lb/>
　　凡官民房舍車服器物之類各有等第若違式僣<lb/>
　　　用有官者杖一百罷職不敘無官者笞五十罪<lb/>
　　　坐家長工匠並笞五十<hi>違式之物責令改正工匠自首免罪不給賞</hi>
　　　○若僣用違禁龍鳳紋者官民各杖一百徒三<lb/>
　　　年<hi>官罷職不敘</hi>工匠杖一百違禁之物並入官○首<lb/>
　　　告者官給賞銀五十兩○若工匠能自首者免<lb/>
　　　罪一體給賞<lb/>
<pb n="KR2m0055_WYG_050-17b"/>
　條例<lb/>
　　一公侯文武各官應用帽頂束帶及生儒衣帽照<lb/>
　　　品級次第不許僣越官員越品僣用及民間違<lb/>
　　　禁擅用者照律治罪凡應用東珠重不得過三<lb/>
　　　分如用三分以上即同違式公侯伯起花金帽<lb/>
　　　頂上銜紅寶石一大顆公中嵌東珠四顆侯中<lb/>
　　　嵌東珠三顆伯中嵌東珠二顆帶俱用圓玉版<lb/>
　　　四塊四圍金鑲公中嵌猫睛一顆侯中嵌緣松<lb/>
<pb n="KR2m0055_WYG_050-18a"/>
　　　子石一顆伯中嵌紅寶石一顆俱四爪蟒補服<lb/>
　　　一品起花金帽頂上銜紅寶石一大顆中嵌東<lb/>
　　　珠一顆帶用方玉版四塊四圍金鑲中嵌紅寶<lb/>
　　　石一顆文職仙鶴補服武職麒麟補服二品起<lb/>
　　　花金帽頂上銜起花珊瑚一大顆中嵌小紅寶<lb/>
　　　石一顆帶用起花圓版四塊中嵌紅寶石一顆<lb/>
　　　文職錦雞補服武職獅子補服三品起花金帽<lb/>
　　　頂上銜藍寶石一大顆中嵌小紅寶石一顆帶<lb/>
<pb n="KR2m0055_WYG_050-18b"/>
　　　用起花金圓版四塊文職孔雀補服武職豹補<lb/>
　　　服四品起花金帽頂上銜青金石一大顆中嵌<lb/>
　　　小藍寶石一顆帶用起花金圓版四塊銀鑲邊<lb/>
　　　文職雲雁補服武職虎補服五品起花金帽頂<lb/>
　　　上銜水晶一大顆中嵌小藍寶石一顆帶用素<lb/>
　　　金圓版四塊銀鑲邊文職白鷴補服武職熊補<lb/>
　　　服六品起花金帽頂上銜硨磲一大顆中嵌小<lb/>
　　　藍寶石一顆帶用玳瑁圓版四塊銀鑲邊文職<lb/>
<pb n="KR2m0055_WYG_050-19a"/>
　　　鷺鷥補服武職彪補服七品上銜素金頂中嵌<lb/>
　　　小水晶一顆帶用素銀圓版四塊文職鸂鶒補<lb/>
　　　服武職補服與六品同八品起花金帽頂帶用<lb/>
　　　明羊角圓版四塊銀鑲邊文職鵪鶉補服武職<lb/>
　　　犀牛補服九品及雜職起花銀帽頂帶用烏角<lb/>
　　　圓版四塊銀鑲邊文職練雀補服武職海馬補<lb/>
　　　服在京都察院在外按察使等官俱獬豸補服<lb/>
　　　其朝服披肩接袖俱用粧緞蟒緞都察院都事<lb/>
<pb n="KR2m0055_WYG_050-19b"/>
　　　經歴筆帖式按察司經歴照磨等官補服各照<lb/>
　　　本身品級不得濫用獬豸舉人官生貢監生金<lb/>
　　　雀頂髙二寸帶同八品青袍藍邊披領同生員<lb/>
　　　銀雀頂髙二寸帶同九品藍袍青邊披領同外<lb/>
　　　郎錫葫蘆頂衣及披領皆純青耆老用錫頂不<lb/>
　　　用披領餘與外郎同<lb/>
　　一房舍車馬衣服等物貴賤各有等第上可以兼<lb/>
　　　下下不可以僣上其父祖有官身殁曾經斷罪<lb/>
<pb n="KR2m0055_WYG_050-20a"/>
　　　者除房舍仍許子孫居住其餘車馬衣服等物<lb/>
　　　父祖既與無罪者有别則子孫概不得用<lb/>
　　一房舍並不得施用重拱重簷樓房不在重簷之<lb/>
　　　限職官一品二品㕔房七間九架屋脊許用花<lb/>
　　　樣獸吻梁棟斗拱簷桷彩色繪飾正門三間五<lb/>
　　　架門用緣油獸面銅鐶三品至五品㕔房五間<lb/>
　　　七架許用獸吻梁棟斗拱簷桷青碧繪飾正門<lb/>
　　　三間三架門用黑油獸面擺錫鐶六品至九品<lb/>
<pb n="KR2m0055_WYG_050-20b"/>
　　　㕔房三間七架梁棟止用土黃刷飾正門一間<lb/>
　　　三架門用黑油鐵鐶庶民所居堂舍不過三間<lb/>
　　　五架不用斗拱彩色雕飾<lb/>
　　一庶民男女衣服並不得僣用金繡許用紵絲綾<lb/>
　　　羅紬絹素紗婦人金首飾一件金耳鐶一對餘<lb/>
　　　止用銀翠不得製造花樣金線粧飾<lb/>
　　一帳幔並不許用赭黄龍鳳紋職官一品至三品<lb/>
　　　許用金花刺繡紗羅四品五品刺繡紗羅六品<lb/>
<pb n="KR2m0055_WYG_050-21a"/>
　　　以下許用素紗羅庶民用紗絹<lb/>
　　一傘葢職官一品二品銀葫蘆杏黄羅表紅裏三<lb/>
　　　品四品紅葫蘆杏黄羅表紅裏以上皆三簷<hi>僉事</hi>
　　　<hi>道亦同</hi>五品紅葫蘆藍羅表紅裏六品以下八品<lb/>
　　　以上惟用藍絹皆重簷雨傘通油絹庶民不得<lb/>
　　　用羅絹涼傘許用油紙雨傘<lb/>
　　一鞍轡並不許雕飾龍鳳紋<lb/>
　　一器皿不許造龍鳳紋<lb/>
<pb n="KR2m0055_WYG_050-21b"/>
　　一墳瑩石獸職官一品塋地九十步墳髙一丈八<lb/>
　　　尺二品塋地八十步墳髙一丈四尺三品塋地<lb/>
　　　七十步墳髙一丈二尺以上石獸並六四品塋<lb/>
　　　地六十步五品塋地五十步墳髙八尺以上石<lb/>
　　　獸並四六品塋地四十步七品以下二十步墳<lb/>
　　　髙六尺以上發步皆從塋心各數至邊五品以上<lb/>
　　　許用碑龜趺螭首六品以下許用碣方趺圓首<lb/>
　　　庶人塋地九步穿心一十八步止用礦誌<lb/>
<pb n="KR2m0055_WYG_050-22a"/>
　　一品官服色鞍轡等物除官府應用之家許令織<lb/>
　　　造外其私下與不應用之家製造者工匠依律<lb/>
　　　治罪<lb/>
　　一軍民僧道人等服飾器用俱有定制若常服<hi>言常</hi>
　　　<hi>服則大服不禁</hi>僭用錦綺紵絲綾羅彩繡器物用戧金<lb/>
　　　描金酒器純用<hi>言純用若止用一件不禁</hi>金銀及將大紅銷<lb/>
　　　金製為帳幔被褥之類婦女僭用金繡色衣服<lb/>
　　　金寶首飾鐲釧<hi>言金寶則止用金飾無珠寶不禁</hi>及用珍珠緣<lb/>
<pb n="KR2m0055_WYG_050-22b"/>
　　　綴衣履并結成補子葢額纓絡等件事發俱照<lb/>
　　　律治罪服飾器用等物並追入官<hi>婦女罪坐家長</hi>奴僕<lb/>
　　　准用紡絲絹紬綿紬繭紬毛褐屯絹葛苧梭布<lb/>
　　　狢皮羊皮其緞紗及各樣細皮俱不許用長隨<lb/>
　　　亦照奴僕服飾違者照律治罪<lb/>
　　一官吏軍民人等但有服飾僭用黄紫二色及蟒<lb/>
　　　龍飛魚斗牛器皿僭用硃紅黄顔色及親王法<lb/>
　　　物者俱比照僭用龍鳳紋律擬斷服飾器皿追<lb/>
<pb n="KR2m0055_WYG_050-23a"/>
　　　收入官<lb/>
　　一凡官民人等用線纓者笞五十<lb/>
　　一黃色秋香色五爪龍緞團補服及四爪暗蟒之<lb/>
　　　四團補八團補緞紗官民不許穿用其大臣官<lb/>
　　　員有<lb/>
特賜五爪龍衣服及緞疋無論色樣俱許穿用若頒賜<lb/>
　　　五爪龍緞立龍緞挑去一爪穿用若官員軍民<lb/>
　　　人等違例濫用者係官革職平人枷號一箇月<lb/>
<pb n="KR2m0055_WYG_050-23b"/>
　　　杖一百失察官交部議處衣服入官<lb/>
　　一凡平時所戴煖㡌涼㡌親王世子郡王長子貝<lb/>
　　　勒貝子入八分公俱用紅寶石頂未入八分公<lb/>
　　　固倫額駙和碩公主額駙民公侯伯鎮國將軍<lb/>
　　　和碩額駙及一品大臣俱用珊瑚頂輔國將軍<lb/>
　　　及二品官俱用起花珊瑚頂奉國將軍及三品<lb/>
　　　官俱用藍寶石頂及藍色明玻瓈奉恩將軍及<lb/>
　　　四品官俱用青金石頂及藍色湼玻瓈五品官<lb/>
<pb n="KR2m0055_WYG_050-24a"/>
　　　用水晶頂及白色明玻瓈六品官用硨磲頂及<lb/>
　　　白色湼玻瓈七品官素金頂八品官用起花金<lb/>
　　　頂九品官用起花銀頂未入流與九品同候補<lb/>
　　　候選與現任同凡九品之讀祝贊禮鳴贊序班<lb/>
　　　俱用八品起花金頂進士舉人貢生俱用金頂<lb/>
　　　生員監生俱用銀頂<lb/>
　　一文武官員應用雨㡌雨衣除二品以上仍照舊<lb/>
　　　例戴用大紅三品亦准用大紅雨㡌四品五品<lb/>
<pb n="KR2m0055_WYG_050-24b"/>
　　　六品用紅頂黑鑲邊雨㡌七品八品九品及有<lb/>
　　　頂帶人員俱用黑頂紅鑲邊雨㡌其<lb/>
　内廷行走之員仍照舊例不論品級雨㡌俱戴大紅<lb/>
　　　無論油㡌氊㡌一色服用僣用者照違<lb/>
制論<lb/>
　　一在籍候選吏員有僣穿補服干謁地方官者照<lb/>
　　　違<lb/>
制律治罪<lb/>
<pb n="KR2m0055_WYG_050-25a"/>
　僧道拜父母<lb/>
　　凡僧尼道士女冠并令拜父母祭祀祖先<hi>本宗親屬在内</hi>
　　　喪服等第<hi>謂斬裒期功緦麻之類</hi>皆與常人同違者杖一<lb/>
　　　百還俗○若僧道衣服止許用紬絹布疋不得<lb/>
　　　用紵絲綾羅違者笞五十還俗衣服入官其袈<lb/>
　　　裟道服不在禁限<lb/>
<pb n="KR2m0055_WYG_050-26a"/>
　失占天象<lb/>
　　凡天文<hi>如日月五緯二十八宿之屬</hi>垂象<hi>如日重輪及日月珥蝕景星彗孛之類</hi>
　　　欽天監官失於占候奏聞者杖六十<lb/>
　條例<lb/>
　　一占候天象欽天監設觀星臺令天文生分班晝<lb/>
　　　夜觀望或有變異開具揭帖呈堂上官當奏<lb/>
聞者隨即具奏<lb/>
<pb n="KR2m0055_WYG_050-27a"/>
　術士妄言禍福<lb/>
　　凡隂陽術士不許於大小文武官員之家妄言<hi>國家</hi>
　　　禍福違者杖一百其依經推算星命卜課不在<lb/>
　　　禁限<lb/>
<pb n="KR2m0055_WYG_050-28a"/>
　匿父母夫喪<lb/>
　　凡聞父母<hi>若嫡孫承重與父母同</hi>及夫之喪匿不舉哀者杖<lb/>
　　　六十徒一年若喪制未終釋服從吉忘哀作樂<lb/>
　　　及叅預筵晏者杖八十若聞期親尊長喪匿不<lb/>
　　　舉哀者亦杖八十若喪制未終釋服從吉者杖<lb/>
　　　六十○若官吏父母死應丁憂詐稱祖父母伯<lb/>
　　　叔姑兄姊之喪不丁憂者杖一百罷職役不敘<lb/>
　　　<hi>若父母見在</hi>無喪詐稱有喪或<hi>父母已殞</hi>舊喪詐稱新喪<lb/>
<pb n="KR2m0055_WYG_050-28b"/>
　　　者<hi>與不丁憂</hi>罪同有規避者從<hi>其/</hi>重<hi>者</hi>論　若喪制<lb/>
　　　未終冒哀從仕者杖八十<hi>亦罷職</hi>○其當該官司<lb/>
　　　知而聴行各與同罪不知者不坐○其仕宦遠<lb/>
　　　方丁憂者以聞喪月日為始奪情起復者不拘<lb/>
　　　此律<lb/>
　條例<lb/>
　　一内外官員例合守制者在内經由該部具題闗<lb/>
　　　給執照在外經由該撫照例題咨回籍守制京<lb/>
<pb n="KR2m0055_WYG_050-29a"/>
　　　官取具同鄉官印結外官取具原籍地方官印<lb/>
　　　甘各結將承重祖父母及嫡親父母與為所後<lb/>
　　　父母例應守制開明呈報如有詐冒照律例治<lb/>
　　　罪俱以聞喪月日為始不計閏二十七箇月服<lb/>
　　　滿起復若服滿果無事故在家遷延者交該部<lb/>
　　　照例議處<lb/>
　　一官吏丁憂除公罪不問外其犯贓罪及係官錢<lb/>
　　　糧依例勾問<lb/>
<pb n="KR2m0055_WYG_050-29b"/>
　　一凡文武生員及舉貢監生過本生父母之喪期<lb/>
　　　年内不許應歳科雨考及鄉㑹二試其童生亦<lb/>
　　　不許應府州縣及院試有隱匿不報朦混干進<lb/>
　　　者事發照匿喪例治罪<lb/>
　　一凡官員出繼為人後者於起文赴部選補之時<lb/>
　　　即將本生三代姓氏存殁一并開列選補之後<lb/>
　　　即行知照該省如有出仕之後始行出繼歸宗<lb/>
　　　者即著該員取具本旂原籍印結詳報咨部改<lb/>
<pb n="KR2m0055_WYG_050-30a"/>
　　　正三代倘有臨時先謀出繼歸宗預為匿喪戀<lb/>
　　　職地步者一經發覺將本官照匿喪例革職不<lb/>
　　　准原赦扶同出結之旂籍各官俱交該部照例<lb/>
　　　議處其扶同具結之隣族照不應重律杖八十<lb/>
<pb n="KR2m0055_WYG_050-31a"/>
　棄親之任<lb/>
　　凡祖父母父母年八十以上及篤疾别無以次侍<lb/>
　　　丁而棄親之任及妄稱祖父母父母老疾求歸<lb/>
　　　入侍者並杖八十<hi>棄親者令歸養候親終服闋降用求歸者照舊供職</hi>若<lb/>
　　　祖父母父母及夫犯罪見被囚禁而筵晏作樂<lb/>
　　　者罪亦如之<hi>筵晏不必本家併他家在内</hi>
　條例<lb/>
　　一凡應補應選人員有親老情願終養者於本省<lb/>
<pb n="KR2m0055_WYG_050-31b"/>
　　　起文時即具呈該地方官轉詳咨部在籍終養<lb/>
　　　若現任官員祖父母父母年七十以上家無次<lb/>
　　　丁者或有兄弟而篤疾不能侍養及母老雖有<lb/>
　　　兄弟而同父異母者其父母年至八十以上雖<lb/>
　　　家有次丁願請終養者或出仕後兄弟忽遭事<lb/>
　　　故無人奉事者均不拘歴俸三年之限該督撫<lb/>
　　　查明該員倉穀錢糧並無虧空任内並無罣誤<lb/>
　　　取具印結具題俱准其回籍終養俟親終服滿<lb/>
<pb n="KR2m0055_WYG_050-32a"/>
　　　之日該督撫給咨赴部銓補如有揑報借名詭<lb/>
　　　避者發覺之日將呈請終養之員按律究擬並<lb/>
　　　將出結各官一併叅處<lb/>
<pb n="KR2m0055_WYG_050-33a"/>
　喪葬<hi>職官庶民三月而葬</hi>
　　凡有<hi>尊卑</hi>喪之家必須依禮<hi>定限</hi>安葬若惑於風水及<lb/>
　　　托故停柩在家經年暴露不葬者杖八十<hi>若棄毁死</hi>
　　　<hi>屍又有本律</hi>其從尊長遺言將屍燒化及棄置水中<lb/>
　　　者杖一百從卑幼並減二等若亡殁逺方子孫<lb/>
　　　不能歸葬而燒化者聴從其便○其居喪之家<lb/>
　　　修齋設醮若男女混雜<hi>所重在此</hi>飲酒食肉者家長<lb/>
　　　杖八十僧道同罪還俗<lb/>
<pb n="KR2m0055_WYG_050-33b"/>
　條例<lb/>
　　一旂民喪葬概不許火化除逺鄉貧人不能扶柩<lb/>
　　　歸里不得已擕骨歸葬者姑聴不禁外其餘有<lb/>
　　　犯照違<lb/>
制律治罪族長及佐領等隱匿不報照不應輕律分别<lb/>
　　　鞭責議處<lb/>
　　一民間遇有喪葬之事不許聚集演戲以及扮演<lb/>
　　　雜劇等類違者按律究處<lb/>
<pb n="KR2m0055_WYG_050-34a"/>
　　一民間喪祭之事凡有用絲竹管絃演唱佛戲之<lb/>
　　　處該地方官嚴行禁止違者照違<lb/>
制律治罪<lb/>
<pb n="KR2m0055_WYG_050-35a"/>
　鄉飲酒禮<lb/>
　　凡鄉黨敘齒及鄉飲酒禮已有定式違者笞五十<lb/>
　　　<hi>鄉黨敘齒自平時行坐而言鄉飲酒禮自㑹飲禮儀而言</hi>
　條例<lb/>
　　一鄉黨敘齒士農工商人等平居相見及歳時晏㑹<lb/>
　　　揖拜之禮幼者先施坐次之列長者居上如佃<lb/>
　　　戸見田主不論敘齒並行以少事長之禮若親<lb/>
　　　屬不拘主佃止行親屬禮<lb/>
<pb n="KR2m0055_WYG_050-35b"/>
　　一鄉飲坐敘髙年有徳者居於上髙年淳篤者並<lb/>
　　　之以次序齒而列其有曾違條犯法之人列<lb/>
　　　於外坐不許紊越正席違者照違<lb/>
制論主席者若不分别致使良莠溷淆或察知或坐中<lb/>
　　　人發覺依律科罪<lb/>
　<lb/>
　<lb/>
大清律例卷十七<lb/>
</p>
<p>
</p>
  </div>
</body>
</text>
</TEI>
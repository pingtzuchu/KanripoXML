<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0055_WYG_018-1a"/>
　凡例<lb/>
　　一律文四百五十七條歴代相因至雍正五年刪<lb/>
　　　改增併定為四百三十六門今仍其舊至條例<lb/>
　　　則世輕世重有隨時酌中之義今自雍正五年<lb/>
　　　刻本所載至雍正五年以後乾隆三十三年五<lb/>
　　　月以前現行則例詳為訂正增刪改併計共一<lb/>
　　　千四百五十六條分門别類悉附律文之後<lb/>
　　一律内小註釋難明之義解達未足之語氣句斟<lb/>
<pb n="KR2m0055_WYG_018-1b"/>
　　　字酌實足補律所未備今皆照舊詳載間有增<lb/>
　　　損務在理明辭順無取更張其律文之後大字<lb/>
　　　總註雖亦原本箋釋輯註等書但意在敷宣易<lb/>
　　　生支蔓又或義本明顯無事箋疏今皆不載其<lb/>
　　　中有於律義有所發明實可補律之所不逮則<lb/>
　　　竟别立一條著為成例以便引用<lb/>
　　一律例一書乃<lb/>
聖朝成憲間亦允准羣議無不酌自<lb/>
<pb n="KR2m0055_WYG_018-2a"/>
皇衷從前刊本於條款中間載欽奉<lb/>
上諭今皆編纂成例著之於篇其於例款無涉或止申<lb/>
　　　飭訓誡之文通送<lb/>
上諭館恭修不更登載<lb/>
　　一雍正五年刻本於每條之上分列原例增例<lb/>
欽定例各名目既以時代為先後勢必不能依類編輯<lb/>
　　　今將原例增例等名目概不登載如錢糧則由<lb/>
　　　倉庫而次及雜項侵那賊盜則由正犯而次及<lb/>
<pb n="KR2m0055_WYG_018-2b"/>
　　　搜贓舉首庶幾條分縷析次序秩然<lb/>
　　一律目有數例款繁多間有不應隸此門而誤為<lb/>
　　　附入者今皆考訂詳明移入本條之下如飛詭<lb/>
　　　税糧二百石以上與濫設官吏無涉承審承緝<lb/>
　　　諸限期與官文書稽程無涉而皆入之吏律今<lb/>
　　　分載户律田宅刑律捕亡斷獄各條下閱者以<lb/>
　　　此類推則按籍而稽展卷瞭然矣<lb/>
　　一文武官罰俸降革事隸處分間亦載入律例然<lb/>
<pb n="KR2m0055_WYG_018-3a"/>
　　　多不全不備今吏兵兩部開館編緝各有專書<lb/>
　　　無庸於律例内紛見雜出其有應議罪欵而兼<lb/>
　　　及處分之處並改交部議處或改交部分别議<lb/>
　　　處事以類從義仍貫串叅觀自得<lb/>
　　一凡乾隆三十三年五月以前之例已經逐條考<lb/>
　　　校奏准頒行其乾隆三十三年五月以後之例<lb/>
　　　依乾隆十一年奏准嗣後有陸續增修之處定<lb/>
　　　限五年一次編輯附律例之後頒行直省從此<lb/>
<pb n="KR2m0055_WYG_018-3b"/>
　　　永著為例<lb/>
　　一納贖各條並冠名例之首其應否准其納贖開<lb/>
　　　載未能詳悉易至髙下其手今依律例中已經<lb/>
　　　開明各條因類比附並查照讀律佩觽所載不<lb/>
　　　准納贖罪名詳加酌定於各條下註明以免畸<lb/>
　　　輕畸重之失<lb/>
　　一首卷諸圖皆仍舊刻惟收贖過失殺傷人律云<lb/>
　　　依律收贖而例内又止有收贖過失殺人銀數<lb/>
<pb n="KR2m0055_WYG_018-4a"/>
　　　並無收贖過失傷人若干銀兩之文内外辦理<lb/>
　　　向無憑準查收贖過失殺人絞罪銀十二兩四<lb/>
　　　錢二分即律圖内收贖雜犯絞斬五錢二分五<lb/>
　　　釐之數合成蓋緣前明錢鈔並收故圖内亦照<lb/>
　　　鈔數折算今將收贖傷人銀數亦照收贖殺人<lb/>
　　　銀數按其致傷輕重應得罪名合算折銀另立<lb/>
　　　一圖附諸圖之後以備稽考<lb/>
　　一頒發之後内外問刑衙門凡有問擬悉令遵照<lb/>
<pb n="KR2m0055_WYG_018-4b"/>
　　　辦理其有從前例款此次修輯所不登入者皆<lb/>
　　　經<lb/>
　奏准刪除毋得以曾經通行仍復援引違者論如律<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0039_WYG_092-1a"/>
欽定四庫全書<lb/>
欽定南巡盛典卷六十<lb/>
　海塘<lb/>
　　乾隆四十五年三月初一日閩浙總督三寳浙江<lb/>
　　巡撫王亶望奏言竊照仁和海寧二州縣一帶海<lb/>
　　塘工程沙水情形例應按月繪圗恭<lb/>
　進兹據布政司國棟杭嘉湖海防道董世寧将二月<lb/>
　　分望汛情形禀報到<hi>臣臣</hi>查得時屆仲春潮汐尚<lb/>
<pb n="KR2m0039_WYG_092-1b"/>
　　屬平緩西塘張家庵至潮神廟之西一帶老沙現<lb/>
　　長五百四十餘丈東塘韓家池塘外陰沙現長八<lb/>
　　十餘丈尖山石壩東南面老沙現寛一十五丈外<lb/>
　　接陰沙寛二十餘丈計斜長一百餘丈厎層中層<lb/>
　　竹簍各二百個俱係陰沙擁䕶上層竹簍顯露二<lb/>
　　百個均與上月奏報時相同再塔山口從前起有<lb/>
　　中沙一道計長二千五百餘丈今春水稍旺逐漸<lb/>
　　刷低八百餘丈現長一千七百餘丈其餘南岸各<lb/>
<pb n="KR2m0039_WYG_092-2a"/>
　　沙水情形並無增減一切柴土石塘暨石壩坦水<lb/>
　　各工悉皆穏固謹将二月分海塘各工沙水情形<lb/>
　　並查明上月沙水丈尺逐一比較另繕清單繪圗<lb/>
　　貼說恭候<lb/>
聖駕親臨閱視奏入報<lb/>
聞<lb/>
　　乾隆四十五年三月十一日三寳王亶望奏言竊<lb/>
　　照海寜州塘工現䝉<lb/>
<pb n="KR2m0039_WYG_092-2b"/>
皇上親臨閱視<lb/>
特頒恩㫖改建魚鱗石塘仰見<lb/>
聖主保衞民生永定安瀾至意除欽遵勘估另行具<lb/>
　奏外惟查海塘工程浩大帑項攸闗估計興工在在<lb/>
　　需員専司經理庶工料不致浮冒保固各有責成<lb/>
　　而地方官既有應辦公務即一二閑曹及試用候<lb/>
　　補人員亦時有委署委解事務不敷差委伏查本<lb/>
　　年<lb/>
<pb n="KR2m0039_WYG_092-3a"/>
翠華重幸一切應辦差務遇有丞倅州縣中丁憂等項<lb/>
　　事故伊等踴躍急公籲懇留工効力藉抒誠悃者<lb/>
　　有潘安成等十四員<hi>臣</hi>等因其曽任浙省熟悉風<lb/>
　　土人情且察其平日才具可資任使又有鄰省捐<lb/>
　　納運副及就職州判遞捐分發情愿赴浙自備資<lb/>
　　斧協辦工程之王炳等二員<hi>臣</hi>等亦因差委乏人<lb/>
　　均各據情允准俟差竣酌量核辦兹遇修建海塘<lb/>
　　要工約計興修之期該員等經手差務錢糧已可<lb/>
<pb n="KR2m0039_WYG_092-3b"/>
　　銷算清楚與其另籌揀發更易生手不若留此熟<lb/>
　　練之人就近分資委任較為便易<hi>臣</hi>等公同商酌<lb/>
　　合無仰懇<lb/>
天恩将各該員仍准留浙接辦塘工則伊等自必益加<lb/>
　　感激奮勉且並無本任兼顧事務更可常川在工<lb/>
　　安心任事於工程實有禆益統俟大工告竣容<hi>臣</hi>
　　等将該員前後所辦差務逐一確核其實在奮勉<lb/>
　　出力著有勞績者據實具奏請<lb/>
<pb n="KR2m0039_WYG_092-4a"/>
㫖俟有相當缺出酌量補用以示鼓勵<hi>臣</hi>等為要工需<lb/>
　　人起見謹繕摺恭<lb/>
　奏並另繕各員職名清單敬呈<lb/>
御覽奏入<lb/>
上諭部知之<lb/>
　　乾隆四十五年三月二十九日督辦海塘<hi>臣</hi>王亶<lb/>
　　望奏言竊照海寧仁和二州縣海塘䝉<lb/>
皇上親臨指示改建魚鱗石塘查此次改建石塘四千<lb/>
<pb n="KR2m0039_WYG_092-4b"/>
　　餘丈工繁任重計<hi>臣</hi>往返尚需時日一切工料若<lb/>
　　非預為勘估採辦恐致遲延其應動欵項尤需預<lb/>
　　為籌撥以便給領購料庶可趕𦂳興工<hi>臣</hi>即檄行<lb/>
　　藩司㑹同杭嘉湖道先行勘估将應需銀兩動支<lb/>
　　欵項詳請<lb/>
　題撥一面将石料木樁等物飭令各屬出產地方及<lb/>
　　早購辦運工備用查石料尤為塘工第一𦂳要浙<lb/>
　　省出產石料惟紹興湖州二府屬向有宕户但需<lb/>
<pb n="KR2m0039_WYG_092-5a"/>
　　用浩繁斷不敷用從前興作大工俱於附近之江<lb/>
　　蘇省洞庭山等處委員採辦協濟今應預為妥籌<lb/>
　　循照辦理並将一切預備事宜咨明督臣三寳新<lb/>
　　任撫臣李質頴兩江總督臣薩載江蘇撫臣楊魁<lb/>
　　一體轉飭遵辦奏入報<lb/>
聞<lb/>
　　乾隆四十五年五月二十四日三寳奏言竊照浙<lb/>
　　江海塘老鹽倉一帶柴塘四千二百餘丈荷䝉<lb/>
<pb n="KR2m0039_WYG_092-5b"/>
聖主親臨閱視<lb/>
諭令改築石工實為萬年經久之至計前撫臣王亶望<lb/>
　　交印起程暫行回籍<hi>臣</hi>随委布政司國棟等前往<lb/>
　　相度情形<hi>臣</hi>又親往逐一覆勘縁此時正屆大汛<lb/>
　　現在柴塘實資抵禦<hi>臣</hi>沿塘察看各工俱屬穏固<lb/>
　　惟海神廟前大盤頭西藏字號起舊時柴塘朽腐<lb/>
　　外沙将已坍盡潮水臨塘殊闗𦂳要現在石工採<lb/>
　　辦物料興建尚需時日應将此處趕𦂳鑲修柴塘<lb/>
<pb n="KR2m0039_WYG_092-6a"/>
　　一百丈以資保䕶估需工料銀共二千三百八十<lb/>
　　五兩零已飭司委員趕辦不日告竣至四千二百<lb/>
　　餘丈柴塘改建石工自應籌度萬全現今柴塘既<lb/>
　　臨大汛固未便稍有更動而退後多係民田廬舎<lb/>
　　<hi>臣</hi>與司道等面加籌酌似應𦂳靠柴塘之内下樁<lb/>
　　築砌石工既可以柴塘為外䕶則捍衞更為得力<lb/>
　　居民亦屬相安惟是石工四千二百餘丈所需石<lb/>
　　料甚多辦理不宜稍緩現已於本省紹興湖州二<lb/>
<pb n="KR2m0039_WYG_092-6b"/>
　　府出產地方招集宕户酌發料價承領委員上𦂳<lb/>
　　督採恐本省不敷另行派員前赴江蘇洞庭山等<lb/>
　　處採辦一俟運抵工所彼時秋汛已過前撫臣王<lb/>
　　亶望早已來浙即可擇日興工不致遲滯又<lb/>
諭㫖内指示應修繞海寧城之石塘内有工二十九丈<lb/>
　　地勢較髙兩旁魚鱗舊塘原係十六層其城東八<lb/>
　　里文将字號至陳文港宻字號一百五十餘丈地<lb/>
　　勢稍低兩旁魚鱗舊塘原係十八層今應各照原<lb/>
<pb n="KR2m0039_WYG_092-7a"/>
　　舊層數築砌以期一律鞏固所添二處坦水即以<lb/>
　　所拆舊時條塊石料抵用其應添樁木條石亦經<lb/>
　　派員先行領項購辦因屆大汛不便拆動亦俟秋<lb/>
　　汛平後一律興工<hi>臣</hi>随時督催趕辦料物備貯外<lb/>
　　所有現在相度酌籌情形理合恭摺具<lb/>
　奏奏入報<lb/>
聞<lb/>
　　乾隆四十五年七月十六日三寳奏言本年五月<lb/>
<pb n="KR2m0039_WYG_092-7b"/>
　　二十六日接奉<lb/>
上諭前因浙江海塘改建石工恐該處居民或視柴塘<lb/>
　為可廢任意拆毁竊用致有損壊於城郭田廬甚有<lb/>
　闗係曾明降諭㫖令該督撫嚴飭地方文武各官将<lb/>
　現有柴塘照前加意防䕶以為重闗保障将來石工<lb/>
　告竣之時此塘亦可留為外衛此㫖尚未據三寳奏<lb/>
　到兹據三寳奏到摺内乃與司道等面加籌酌𦂳靠<lb/>
　柴塘之内下樁築砌石工既可以柴塘為外䕶則扞<lb/>
<pb n="KR2m0039_WYG_092-8a"/>
　衛更為得力等語三寳此摺與朕前降諭㫖適相符<lb/>
　合其是否業經接奉前㫖遵辦何以摺内又無遵㫖<lb/>
　籌辦字樣著𫝊諭三寳即将前㫖曾否接到之處據<lb/>
　實覆奏欽此<hi>臣</hi>伏查<hi>臣</hi>前因此案石塘鉅工伊始諸<lb/>
　　當倍加慎重<hi>臣</hi>飭該管㕔備悉心查勘先據禀請<lb/>
　　從柴塘退後數丈建築石工須拆去民房八百餘<lb/>
　　間<hi>臣</hi>思遷移民舎殊非仰體<lb/>
聖恩保䕶田廬至意<hi>臣</hi>即率同司道親徃逐一履勘因<lb/>
<pb n="KR2m0039_WYG_092-8b"/>
　　時屆大汛目擊柴塘𦂳要情形随與司道等面加<lb/>
　　熟籌似應於𦂳靠柴塘之内築砌石工庶捍衛較<lb/>
　　為得力亦可免動民居是以将查勘酌籌縁由於<lb/>
　　四月二十二日恭摺具<lb/>
　奏嗣於五月初六日在邸抄内恭讀<lb/>
諭㫖杭州老鹽倉一帶改建石塘仍留柴塘以作重闗<lb/>
　保障旋於五月十二日接准工部咨恭録<lb/>
上諭行知到<hi>臣</hi>跪讀之下仰見<lb/>
<pb n="KR2m0039_WYG_092-9a"/>
聖明先機燭照於<hi>臣</hi>未經籌及具<lb/>
　奏之前已邀<lb/>
睿慮周詳無微不至<hi>臣</hi>當即欽遵嚴飭地方文武将柴<lb/>
　　塘加意保固勿任居民私自拆毁竊用致有損壊<lb/>
　　是<hi>臣</hi>前次具<lb/>
　奏時尚未接奉<lb/>
諭㫖謹據實恭摺覆<lb/>
　奏奏入報<lb/>
<pb n="KR2m0039_WYG_092-9b"/>
聞<lb/>
　　乾隆四十五年八月十九日王亶望奏言竊照<hi>臣</hi>
　　前於自浙囘籍将應行勘估石塘各事宜檄行司<lb/>
　　道及咨㑹江蘇浙江各督撫<hi>臣</hi>并恭摺奏<lb/>
聞兹<hi>臣</hi>於六月二十日抵浙據藩司國棟等禀陳辦理<lb/>
　　一切情形随率同各員前赴海塘逐一履勘查改<lb/>
　　建石塘即𦂳靠柴塘之内石塘得柴塘捍蔽不特<lb/>
　　易於施功并免潮汐衝刷誠如<lb/>
<pb n="KR2m0039_WYG_092-10a"/>
聖明先㡬之燭以為重闗保障於海塘愈資鞏固統計<lb/>
　　應改石塘四千二百餘丈工段綿長勢難同時並<lb/>
　　舉<hi>臣</hi>與督撫二臣詳加商㩁勘得仁和縣境内柴<lb/>
　　塘天字號以東工二百丈塘外尚有沙塗擁衛可<lb/>
　　暫緩建築擬自辰字號起至伏字號止先估辦二<lb/>
　　千丈據海防道王燧間段開槽扦試可以下樁所<lb/>
　　需條石照部頒營造尺每丈疊砌十七層計用折<lb/>
　　正石一百一十三丈零共工二千丈應需條石二<lb/>
<pb n="KR2m0039_WYG_092-10b"/>
　　十二萬七千五百丈已經<hi>臣</hi>與督撫二臣檄委本<lb/>
　　省產石之山陰㑹稽徳清武康四縣分辦一千丈<lb/>
　　石料十一萬三千七百五十丈業經陸續給領脚<lb/>
　　價銀兩嚴催趕運其一千丈石料在於江蘇洞庭<lb/>
　　等山分頭購備<hi>臣</hi>與督撫二臣先後咨明復於過<lb/>
　　蘇時與撫臣吴壇藩司瑺齡面加商酌飭屬上𦂳<lb/>
　　開採并據吴壇議令就地一手鑿光既省重做之<lb/>
　　繁又節運脚之費現委妥員分解脚價銀十萬兩<lb/>
<pb n="KR2m0039_WYG_092-11a"/>
　　赴蘇交兑又所需樁木共約估三十萬根並飭本<lb/>
　　省金華衢州嚴州三府屬產木各縣領銀購辦并<lb/>
　　一應需用物料亦陸續採買以上二千丈工料價<lb/>
　　脚約共估銀三十三萬六千三百餘兩據藩司詳<lb/>
　　請酌撥地丁項下銀兩業經督撫二臣飭令一面<lb/>
　　借欵先行動用一面<lb/>
　題撥歸欵至承辦收料監工往來催儧并稽察匠役<lb/>
　　先儘於<lb/>
<pb n="KR2m0039_WYG_092-11b"/>
　奏留辦工各員内按段分派以専責成臨期不敷委<lb/>
　　用與督撫二臣於現任人員内再行遴選其自伏<lb/>
　　字號迤東並老鹽倉各段俟此二千丈辦有頭緒<lb/>
　　即行照估接築以仰副<lb/>
聖主宵旰疇咨為沿海生民一勞永逸至意　除俟石<lb/>
　　料樁木物件運有成數秋汛一過即日督率在事<lb/>
　　各員尅期敬謹興工並将確估銀欵㑹同督撫恭<lb/>
　　疏<lb/>
<pb n="KR2m0039_WYG_092-12a"/>
　題報外所有<hi>臣</hi>現在勘辦塘工縁由理合繪圗貼説<lb/>
　　恭呈<lb/>
御覽再時值伏汛舊有柴石各塘均屬穏固業經撫<hi>臣</hi>
　　繪圗具奏秋汛瞬屆<hi>臣</hi>督同工員随時勤加防䕶<lb/>
　　合并陳明奏入報<lb/>
聞<lb/>
　　乾隆四十五年九月二十六日王亶望奏言竊照<lb/>
　　仁和海寧二州縣改建海塘石工先行估辦二千<lb/>
<pb n="KR2m0039_WYG_092-12b"/>
　　丈所需條石最為𦂳要除於浙省產石各縣採辦<lb/>
　　一千丈石料十一萬三千七百五十丈其尚少一<lb/>
　　千丈石料於鄰近江蘇省洞度山等處採辦俱先<lb/>
　　後咨明江蘇督撫<hi>臣</hi>並委員齎銀十萬兩交收縁<lb/>
　　由業經恭摺奏<lb/>
聞嗣准江蘇撫<hi>臣</hi>吴壇咨稱據吴縣知縣陳烈具詳據<lb/>
　　採石宕户禀稱江省採石地方不一開鑿難易不<lb/>
　　同需費較繁各路逺近運脚亦不一律現已批飭<lb/>
<pb n="KR2m0039_WYG_092-13a"/>
　　悉照江省章程辦理移咨到<hi>臣臣</hi>伏思塘工首重<lb/>
　　石料而浙省與江省開採情形原難畫一現在兩<lb/>
　　省各地方官皆仰體我<lb/>
皇上保衛民生至意無不踴躍急公上𦂳趕辦至江省<lb/>
　　石料本有部定成例即一切運脚逺近不齊亦可<lb/>
　　按程核計<hi>臣</hi>與撫<hi>臣</hi>李質頴面商已咨明江蘇督<lb/>
　　撫<hi>臣</hi>轉飭地方官将購辦浙江塘工石料并做光<lb/>
　　工價悉照江省准銷定例給領所需夫船並令該<lb/>
<pb n="KR2m0039_WYG_092-13b"/>
　　處地方官就近僱辦運至仁和縣之施賀兩壩及<lb/>
　　海寜州之長安壩交浙江委員接運工所其自江<lb/>
　　省至壩應給運脚俱照江蘇之例按程計算總期<lb/>
　　加𦂳採辦按期運工應用不致遲延於<lb/>
勅建要工實有禆益所有現在咨明辦理縁由恭摺具<lb/>
　奏奏入報<lb/>
聞<lb/>
　　乾隆四十五年十月十三日王亶望奏言竊<hi>臣</hi>於<lb/>
<pb n="KR2m0039_WYG_092-14a"/>
　　六月二十日自籍到浙業将海塘估辦二千丈並<lb/>
　　督辦本省木石及江蘇省協辦石料各事宜恭摺<lb/>
　　奏䝉<lb/>
聖鑒<hi>臣</hi>與撫<hi>臣</hi>李質頴上𦂳督催料物並據布政司國<lb/>
　　棟等具詳将分段承辦及騐收石木往來督察各<lb/>
　　員逐一飭委已定旋於七月下旬至今據山陰等<lb/>
　　縣禀稱採就石料共計一萬六千餘丈陸續起運<lb/>
　　解工又據金華等府報稱起樁木已有五萬餘根<lb/>
<pb n="KR2m0039_WYG_092-14b"/>
　　統共約計可敷開工需用随行據該司道敬謹選<lb/>
　　擇於八月二十八日開工<hi>臣</hi>㑹同撫<hi>臣</hi>李質頴親<lb/>
　　詣工所於<lb/>
　海神前致祭敬宣<lb/>
聖主軫念濵海民生<lb/>
勅建鉅工永資保障至意虔誠禱告即督同承辦監工<lb/>
　　各員按照分定界址自辰字號起遞行建築惟是<lb/>
　　大工經始第一𦂳要惟厎樁為最重亦惟打樁為<lb/>
<pb n="KR2m0039_WYG_092-15a"/>
　　最難查海神廟翁家埠一帶現在開槽見厎多係<lb/>
　　沙土下樁微覺澀滯必須加工簽釘倘稍有茍簡<lb/>
　　則雖築砌嚴𦂳鈎灌整宻而根厎鬆浮塘身總難<lb/>
　　堅固今到工樁木雖必照原估徑圍尺寸方准量<lb/>
　　收而釘樁之時或匠役希圗省力或工員防範稍<lb/>
　　疎致有私行削截之弊<hi>臣</hi>嚴加查察諄切告誡監<lb/>
　　委各員當此開槽伊始必須親身量記㸃騐入槽<lb/>
　　目覩如式簽釘俾寸土必皆入土百宻總無一疎<lb/>
<pb n="KR2m0039_WYG_092-15b"/>
　　加以安砌條石一切做法並令實料實工在在堅<lb/>
　　好庶塘身上下永資鞏固俟築有成數随時<lb/>
　奏報外所有石塘開工日期理合繕摺具<lb/>
　奏奏入報<lb/>
聞<lb/>
　　乾隆四十五年十一月初三日浙江巡撫李質頴<lb/>
　　奏言據浙江鹽道陳淮詳據商人何永和等呈稱<lb/>
　　竊照仁和海寧二州縣濵臨大海潮汐靡常一帶<lb/>
<pb n="KR2m0039_WYG_092-16a"/>
　　塘工最闗𦂳要屢䝉<lb/>
睿慮念切民依特沛<lb/>
恩綸不惜帑金改建魚鱗石塘永資捍衛商等世業浙<lb/>
　　鹽仰沐<lb/>
皇仁至優極厚且塘堤以内灶舎毗連商等辦運源源<lb/>
　　長荷<lb/>
恩施樂利淪肌浃髄難報髙深情願捐銀二十萬兩稍<lb/>
　　佐塘工之用惟是商等資本營運在外一時不能<lb/>
<pb n="KR2m0039_WYG_092-16b"/>
　　凑齊懇請先於藩庫内借撥交工應用商等分作<lb/>
　　五年按引輸繳道庫彚解歸欵少申微末下忱伏<lb/>
　　祈詳請代<lb/>
　奏由該鹽道轉詳到<hi>臣</hi>随即𫝊詢該商等跪稱荷䝉<lb/>
聖諭改建石塘工程浩大帑費甚多原不需此絲粟之<lb/>
　　添用商等實因受<lb/>
恩深重感戴情殷共願稍抒螻蟻微忱於萬一<hi>臣</hi>恭惟<lb/>
　　我<lb/>
<pb n="KR2m0039_WYG_092-17a"/>
皇上眷念海疆建此萬年鞏固之宏規沿海商民永獲<lb/>
　　安居樂業今該商等同聲跪懇願稍輸将<hi>臣</hi>察看<lb/>
　　情形實出誠悃不敢壅阻謹代為陳<lb/>
　奏合無仰懇<lb/>
聖主俯鑒商等微末之忱<lb/>
恩准所請於藩庫借撥銀二十萬兩先行交工應用俾<lb/>
　　於五年内按引共輸歸欵則該商等益深感激<lb/>
洪慈於無既矣奏入<lb/>
<pb n="KR2m0039_WYG_092-17b"/>
上諭曰此係有益彼桑梓之事可行耳<lb/>
　　乾隆四十五年十一月二十四日王亶望奏言竊<lb/>
　　照浙省海塘十月望汛水勢平緩及辦理柴塘各<lb/>
　　工縁由前經<hi>臣</hi>恭摺奏<lb/>
聞自十月下旬潮勢漸減兼之連日晴霽各工均屬穏<lb/>
　　固惟章家庵一帶對面新漲陰沙日漸寛濶距塘<lb/>
　　僅二里有餘其迤西頭圍地方又新漲陰沙一塊<lb/>
　　以致潮水轉成灣勢直射塘身洄溜捜刷根脚所<lb/>
<pb n="KR2m0039_WYG_092-18a"/>
　　有黄宇等字號竟屬頂衝甚闗險要探量該處水<lb/>
　　深二丈有餘木櫃恐難穏固今柴塘雖已搶築冬<lb/>
　　令自可無虞但轉瞬即交春　汛萬一難資抵禦<lb/>
　　則仁和海寧嘉湖下㳺民田廬舎闗係匪輕今春<lb/>
　　仰䝉<lb/>
皇上諭令改建石塘實為現在𦂳要工程<hi>臣</hi>於六月底<lb/>
　　到浙彼時天字號以東二百丈塘外尚有沙塗擁<lb/>
　　衛先經<lb/>
<pb n="KR2m0039_WYG_092-18b"/>
　奏請從辰字號起至伏字號估辦石工二千丈今自<lb/>
　　九月十月以来天字號以東外沙業已坍盡水刷<lb/>
　　塘根<hi>臣</hi>目擊𦂳要情形不敢因己經<lb/>
　奏定開工字號稍存拘泥随飭令各工員即從天字<lb/>
　　號柴塘以内先行趕辦石工並察看形勢必須於<lb/>
　　天字號以西酌量添建石塘數十丈以備險工上<lb/>
　　下擁䕶之計庶工程較為周宻查老鹽倉至章家<lb/>
　　庵一帶柴塘四千二百餘丈先於乾隆五六年間<lb/>
<pb n="KR2m0039_WYG_092-19a"/>
　　經前督臣徳沛兩次<lb/>
　奏請改建石工并築塘樣二十丈嗣經節次<lb/>
欽派大臣来浙勘視議<lb/>
　奏或緩或停縁其時塘外䕶沙寛廣未即舉行是從<lb/>
　　前本已定有章程並非不可辦之工今值勢當險<lb/>
　　要與昔日情形迥異尤為不可遲緩兹督<hi>臣</hi>富勒<lb/>
　　渾業已抵浙<hi>臣</hi>㑹同履勘意見相同<hi>臣</hi>䝉<lb/>
皇上天恩至深至重當此工程𦂳要惟有竭盡血誠随<lb/>
<pb n="KR2m0039_WYG_092-19b"/>
　　時相度悉心籌辦於柴塘各工不敢稍存岐視并<lb/>
　　不敢依違瞻顧坐失機宜務使工程周妥俾海濵<lb/>
　　黎庶長慶安瀾以仰副<lb/>
聖主委任鉅工之至意所有石塘籌辦情形謹恭摺具<lb/>
　奏并繪圗貼説敬呈<lb/>
御覽奏入<lb/>
上諭曰是勉力為之<lb/>
　　乾隆四十五年十一月二十六日王亶望奏言竊<lb/>
<pb n="KR2m0039_WYG_092-20a"/>
　　<hi>臣</hi>於九月内具<lb/>
　奏海塘開工日期及督辦情形一摺奉到<lb/>
硃批好知道了欽此又於根底鬆浮句奉<lb/>
硃批此斷不可慎之若實遇浮沙不能下樁亦不可迴<lb/>
　䕶前㫖将實情奏来欽此又於致有私行削截句奉<lb/>
硃批此更不可實汝之要事慎之欽此又於㸃騐入槽<lb/>
　　句奉<lb/>
硃批總以親身往來查看為要莫圗安逸且汝今更有<lb/>
<pb n="KR2m0039_WYG_092-20b"/>
　何别事耶欽此跪讀之下仰見我<lb/>
皇上慎重要工至意<hi>臣</hi>以庸愚荷䝉<lb/>
聖恩訓勉䇿勵敢不崇實認真上副<lb/>
鴻慈委任伏查石塘開槽打樁土性愈結實則樁木愈<lb/>
　　堅牢若土係鬆浮即樁難著實誠如<lb/>
聖明洞鑒倘實遇浮沙即當據實奏請<lb/>
訓示遵行不敢稍存迴䕶今辰字等號所開各槽<hi>臣</hi>細<lb/>
　　加查騐土性澀滯並不浮鬆正須多用人力現已<lb/>
<pb n="KR2m0039_WYG_092-21a"/>
　　簽樁三千餘根皆係寸節築打入土根脚實為堅<lb/>
　　固至下樁之際誠恐工員防範稍疎致有私行削<lb/>
　　截之弊俱經<hi>臣</hi>親自往來察看自無從稍滋弊端<lb/>
　　<hi>臣</hi>受<lb/>
恩深重具有天良斷不敢稍萌安逸旁諉之念惟下樁<lb/>
　　之後即需砌石查浙省產石之山陰等四縣先後<lb/>
　　據報採就石料二萬餘丈運抵工所者止三千餘<lb/>
　　丈僅敷二十丈塘工之用若先行儘力開槽石料<lb/>
<pb n="KR2m0039_WYG_092-21b"/>
　　未能應手浙省陰雨較多倘槽厎積水泥濘轉多<lb/>
　　未便其江蘇省採辦石料已准江蘇撫<hi>臣</hi>来咨飭<lb/>
　　屬趕辦尚無採就成數及起運日期<hi>臣</hi>現㑹同撫<lb/>
　　<hi>臣</hi>李質頴分别嚴催運工以濟急需一俟石料充<lb/>
　　裕即可多集人夫上𦂳趕辦<hi>臣</hi>今春叨沐<lb/>
殊恩節次跪聆<lb/>
慈訓兹又欽奉<lb/>
硃批勉勵切至惟有仰體<lb/>
<pb n="KR2m0039_WYG_092-22a"/>
聖心從實妥辦處處親身督率不遺餘力成此鉅工以<lb/>
　　冀稍酬<lb/>
髙厚於萬一所有塘工實在情形恭摺具<lb/>
　奏奏入報<lb/>
聞<lb/>
　　乾隆四十五年十二月初八日王亶望奏言竊照<lb/>
　　十月望汛海塘水勢平穏及辦理柴石各工縁由<lb/>
　　經<hi>臣</hi>等先後奏<lb/>
<pb n="KR2m0039_WYG_092-22b"/>
聞並因黄宇字號已成頂衝即於天字號柴塘以内趕<lb/>
　　辦石工又經<hi>臣</hi>王亶望恭摺具<lb/>
　奏兹十一月初旬以来天氣和暖潮汛長發如常因<lb/>
　　范家埠對面所漲陰沙日漸寛濶北岸頭圍地方<lb/>
　　又有新漲陰沙夹峙以致潮溜轉成灣勢直射塘<lb/>
　　身迴溜捜刷根脚其頂衝黄宇字號新築柴工於<lb/>
　　初三日復有衝刷矬陷之處随經<hi>臣</hi>王亶望督率<lb/>
　　各員下埽搶䕶並知㑹<hi>臣</hi>富勒渾<hi>臣</hi>李質頴赴工<lb/>
<pb n="KR2m0039_WYG_092-23a"/>
　　公同逐處細加相度探量頂衝處所現在水深三<lb/>
　　丈有餘較前又深丈餘上下洄溜湍激加添之竹<lb/>
　　簍木櫃亦被衝去趕𦂳下埽搶築已獲平穏此時<lb/>
　　冬令防䕶自可無虞但轉瞬即交春汛恐難抵禦<lb/>
　　惟有在於柴塘以後儧砌石工以為重闗保障之<lb/>
　　計第查魚鱗石塘每丈需用條石一百十三丈有<lb/>
　　零現在運抵工所者僅有四千餘丈祇敷三十餘<lb/>
　　丈魚鱗之用且查現在搶修石塘處所土性澀滯<lb/>
<pb n="KR2m0039_WYG_092-23b"/>
　　每丈下樁一百五十餘根亦未免有需時日<hi>臣</hi>等<lb/>
　　再四籌酌查乾隆元年大學士嵇曽筠辦理海塘<lb/>
　　曽有搶險石工外用條石疊砌内用石塊填堵計<lb/>
　　每丈所用條石樁木可減魚鱗石塘之半<hi>臣</hi>等以<lb/>
　　勢當險要迫不及待未敢拘泥前<lb/>
　奏公同定議仿照辦理以期施工少易而成事較速<lb/>
　　復察看頂衝上下闗鍵應於柴塘以内自天字號<lb/>
　　起直至辰字號以東趕砌條塊石塘二百數十丈<lb/>
<pb n="KR2m0039_WYG_092-24a"/>
　　再於天字號迤西添砌數十丈共合三百丈以為<lb/>
　　後䕶一面嚴催條石陸續做運以便趕砌務於来<lb/>
　　年春汛以前報竣俟此項條塊石塘辦竣倘或溜<lb/>
　　有改移尚可相機添築如勢已平穏即從辰字號<lb/>
　　以東接辦魚鱗石工與從前間段築砌之案亦屬<lb/>
　　相符<hi>臣</hi>等因預備来年春汛急工酌籌意見相同<lb/>
　　恭摺具<lb/>
　奏奏入報<lb/>
<pb n="KR2m0039_WYG_092-24b"/>
聞<lb/>
　　乾隆四十五年十二月二十四日王亶望奏言竊<lb/>
　　照海塘黄宇字號己成頂衝前於十一月初三日<lb/>
　　該處新築柴工復有衝刷矬陷之處當經<hi>臣</hi>王亶<lb/>
　　望在工率員搶䕶並知㑹<hi>臣</hi>富勒渾<hi>臣</hi>李質頴到<lb/>
　　工㑹同督率下埽搶築平穏随公同酌議在於柴<lb/>
　　塘以後趕辦搶險條塊石塘三百丈以備春汛業<lb/>
　　經恭摺奏<lb/>
<pb n="KR2m0039_WYG_092-25a"/>
聞<hi>臣</hi>等一面嚴催條塊石料迅速儧運一面督飭工員<lb/>
　　上𦂳開槽打樁<hi>臣</hi>等伏查前督<hi>臣</hi>嵇曽筠所辦東<lb/>
　　塘搶險石工下築長樁四千六十餘根用石十四<lb/>
　　層成築外係條石疊砌内用塊石填堵每層各留<lb/>
　　收分厎寛八尺頂寛四尺五寸現在俱屬𦂳固每<lb/>
　　丈用條石二十六丈零今<hi>臣</hi>等仿照辦理必須較<lb/>
　　辦工程酌加髙寛堅實務令搶險之工足抵魚鱗<lb/>
　　石塘之用公同悉心籌畫於塘底外打排樁四十<lb/>
<pb n="KR2m0039_WYG_092-25b"/>
　　根裏用散樁四十根共八十根空處俱用塊石填<lb/>
　　築後接築塊石六尺使一律平坦其第一層加砌<lb/>
　　石板二路進深八尺後砌塊石六尺第二層順砌<lb/>
　　條石四路其餘各層分别條石丁順收分成砌後<lb/>
　　俱逐層用塊石鑲砌灌用灰漿鬬縫𦂳宻面葢條<lb/>
　　石一路計上下十七層成做厎寛一丈四尺頂寛<lb/>
　　四尺較前所辦條塊石塘加髙三層厎加寛六尺<lb/>
　　每丈用條石三十五丈零再於後面加培土戧現<lb/>
<pb n="KR2m0039_WYG_092-26a"/>
　　令工員照式趕辦<hi>臣</hi>王亶望親身督辦務使料實<lb/>
　　工堅足資捍禦查開槽打樁每塘一丈僅能安樁<lb/>
　　架一副該處土性澀滯計每日樁架一副打樁止<lb/>
　　二三根前因柴塘矬陷搶築並補築添建柴塘七<lb/>
　　百餘丈當将樁夫移築柴工現又上𦂳添僱務足<lb/>
　　三百副計搶險塘脚三百丈厎樁二萬四千根按<lb/>
　　每日每副下樁計四十日加以陰雨暫停日期約<lb/>
　　計兩月樁可打完随時夯築逐層砌石計至開春<lb/>
<pb n="KR2m0039_WYG_092-26b"/>
　　三月内即可辦竣三百丈彼時春汛将臨柴塘頂<lb/>
　　衝處所後有石工擁衛周防保䕶自不致稍有疎<lb/>
　　虞并察看大溜有無改移應否添築随時相機辦<lb/>
　　理另行奏<lb/>
聞所有現在趕辦搶險石塘情形恭摺具<lb/>
　奏謹繪具圗說敬呈<lb/>
御覽再查十一月望汛海塘水勢平緩合併陳明奏入<lb/>
上諭曰諸凡用心為之以實可也<lb/>
<pb n="KR2m0039_WYG_092-27a"/>
　　同日大學士公阿柱等奏言本日面奉<lb/>
諭㫖令<hi>臣</hi>等将浙江省海塘工程情形公同酌議仰見<lb/>
聖主虚衷集益慎重要工之至意伏查前奉<lb/>
諭㫖将柴塘改建石工原為保䕶民生一勞永逸之計<lb/>
　　至老鹽倉一帶難以下樁從前<lb/>
聖駕巡幸親臨閱視久邀<lb/>
洞鑒其餘四千餘丈曽經奉<lb/>
㫖将可以下樁處所一律興工今<hi>臣</hi>李質頴在工目擊<lb/>
<pb n="KR2m0039_WYG_092-27b"/>
　　釘樁之難若改照從前嵇曾筠所辦條塊石塘每<lb/>
　　丈可減樁木數十根并可将釘樁入土尺寸減短<lb/>
　　數尺辦理較易<hi>臣</hi>阿桂等查樁木既可減少減短<lb/>
　　即非全不能釘若徒為目前節省起見減短減少<lb/>
　　誠如<lb/>
聖諭或致有捜根汕刷之虞何以永資鞏衛再<hi>臣</hi>李質<lb/>
　　頴之意與其多費帑項辦理石工而柴塘土塘仍<lb/>
　　須嵗修保䕶不若於現在柴塘外一律改築坦水<lb/>
<pb n="KR2m0039_WYG_092-28a"/>
　　實與柴塘有益<hi>臣</hi>阿桂等查改建石塘原為每年<lb/>
　　柴塘需料甚多或致不敷採購於民間殊多不便<lb/>
　　且不如石塘之經久堅固是以不惜帑金興工改<lb/>
　　築俾沿海民生永資樂利若果如<hi>臣</hi>李質頴所奏<lb/>
　　改建石塘後仍須嵗修柴塘自屬徒費無益之舉<lb/>
　　但以上情形<hi>臣</hi>阿桂等均未經目睹難以懸斷即<lb/>
　　<hi>臣</hi>三寳雖離浙未久而於現在沙水情形亦未敢<lb/>
　　確持定見容<hi>臣</hi>阿桂到浙後與富勒渾及李質頴<lb/>
<pb n="KR2m0039_WYG_092-28b"/>
　　虚衷採訪公同熟籌詳勘目下實在形勢應如何<lb/>
　　辦理之處再行妥悉議奏請<lb/>
㫖遵行奏入<lb/>
上諭曰依議海塘工程闗係重大必得廣集衆思以期<lb/>
　經理妥善陳輝祖於此等事務尚能留心講習現在<lb/>
　薩載已回兩江總督之任所有南河總河印信暫交<lb/>
　薩載兼署陳輝祖俟大學士阿桂經過清江浦時即<lb/>
　㑹同前徃海塘與富勒渾公同履勘籌酌詳悉妥議<lb/>
<pb n="KR2m0039_WYG_092-29a"/>
　具奏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0039_WYG_092-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定南巡盛典卷六十<lb/>
</p>
<p>
</p>
  </div>
</body>
</text>
</TEI>
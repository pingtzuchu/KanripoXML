<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0039_WYG_040-1a"/>
　欽定四庫全書<lb/>
　欽定南巡盛典卷二十八<lb/>
　恩綸<lb/>
　　　乾隆二十八年十二月十七日<lb/>
　上諭内閣曰兩江總督尹繼善等合詞具奏請于乾隆<lb/>
　　乙酉年再舉南巡之典以慰臣民顒望一摺朕惟江<lb/>
　　浙地廣民殷一切吏治農功均闗要計且襟江帶河<lb/>
　　濵河近海之區籌䕶澤國田廬無一不重縈宵旰前<lb/>
<pb n="KR2m0039_WYG_040-1b"/>
　　以壬午嵗恭奉<lb/>
安輿時巡周覽凡淮河水誌莭宣牐壩啟閉以及杭屬塘<lb/>
　　工勘建柴石料叚諸事宜曽與封疆大吏目擊手畫<lb/>
　　以期利濟羣生年來疊經督撫等䟽報下河郡邑汎<lb/>
　　水恬流並無漫溢唯是浙中海潮漲沙雖有起機大<lb/>
　　溜尚未趨赴中亹是深所厪念而新修柴石諸塘亦<lb/>
　　當親閲其工以便隨時指示又近日特遣大臣督修<lb/>
　　水利如濉河荆山橋等處亦為數省灌輸喫𦂳闗鍵<lb/>
<pb n="KR2m0039_WYG_040-2a"/>
　　所以驗前功而程後效正惟其時矧東南嵗時頻告<lb/>
　　豐登洪惟<lb/>
聖母皇太后福履康寧彌増純嘏于是承<lb/>
歡行慶答士民望幸之忱稽典實為允協著照所請于乙<lb/>
　　酉之春<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>吉南巡其河工海塘應親臨省視者即行<lb/>
　　先期預偹至前次燈綵繁文暨扈從人員僱覔巨舟<lb/>
　　簽佔公館諸禁已屢頒諭旨即朕所過行宫道路距<lb/>
　　上屆為日匪遥祗須灑掃潔蠲足供頓憇不得稍事<lb/>
<pb n="KR2m0039_WYG_040-2b"/>
　　増華勞費副朕仰承<lb/>
慈豫俯順輿情之至意將此通諭各該衙門知之<lb/>
　　　乾隆二十九年五月初三日<lb/>
　上命軍機大臣傳諭兩淮塩政髙恒曰著傳諭髙恒于<lb/>
　　両淮運庫公項内酌撥銀三十萬兩交與尹繼善為<lb/>
　　乙酉年辦差之用<lb/>
　　　乾隆二十九年九月二十五日<lb/>
　上諭内閣曰朕明春恭奉<lb/>
<pb n="KR2m0039_WYG_040-3a"/>
皇太后聖駕南巡著照從前之例于江浙二省冬兑漕糧<lb/>
　　内各截留十萬石在水陸駐蹕地方分厰平糶即令<lb/>
　　漕運總督及各該督撫妥協辦理該部遵諭速行<lb/>
　　　乾隆二十九年十月二十三日<lb/>
　上諭内閣曰朕明春恭奉<lb/>
皇太后安輿巡幸江浙于正月初九日起鑾所有一應事<lb/>
　　宜著各該衙門照例預備<lb/>
　　　乾隆二十九年十一月十二日<lb/>
<pb n="KR2m0039_WYG_040-3b"/>
　上諭内閣曰明春南巡江浙所過直𨽻山東及江浙等<lb/>
　　省地方其應辦差務原不過就屬員中酌量派委非<lb/>
　　各屬各員皆有承辦之責即派出人員于𦂳要民事<lb/>
　　自可先期趕辦俾案牘速清方為急公之道乃聞向<lb/>
　　来有司故習率以差務展限為詞所有民間詞訟等<lb/>
　　案任意稽延不為尅期完結豈朕察吏安民本意著<lb/>
　　傳諭各該督撫等即行轉飭所屬凡應理事件毋論<lb/>
　　派委不及者固不得因循推諉即派出人員其應辦<lb/>
<pb n="KR2m0039_WYG_040-4a"/>
　之事亦當乘此封印前後加𦂳料理倘有藉名遲滯<lb/>
　以易結之案遷延貽悞必待差竣辦理者即應力破<lb/>
　情面加之創懲使小民不致覊留拖累以副封疆表<lb/>
　率之任朕于該督撫等有厚望焉<lb/>
　　乾隆二十九年十二月初四日<lb/>
上命軍機大臣傳諭直𨽻總督方觀承等曰方觀承查<lb/>
　奏直𨽻辦差州縣出結一事所奏殊屬顢頇此等積<lb/>
　弊固由地方官所用胥役長隨藉端開銷以便其中<lb/>
<pb n="KR2m0039_WYG_040-4b"/>
　飽之計遂爾盤踞把持牢不可破及至查䆒根源此<lb/>
　等庸吏又安肯據實開陳自干罪戾該督從前既據<lb/>
　屬員之言輒行入告迨降旨詳查又以無從根䆒為<lb/>
　詞殊不思若輩小人藉名舞弊固不足惜而車駕所<lb/>
　經一切毫無供頓而長隨人等竟有以支應名色從<lb/>
　中滋為口實其風猶可長乎在前此官更吏易此時<lb/>
　即實有難于逐一質對之處而明春南巡在即現已<lb/>
　先諭總理行營暨提督衙門沿途加意察訪該督務<lb/>
<pb n="KR2m0039_WYG_040-5a"/>
　　須先期嚴飭地方官一體力行防範禁革如有另換<lb/>
　　名色别生弊竇者該州縣官立即扭禀總理行營處<lb/>
　　治罪倘不能查禁一經總理行營處察出則惟該督<lb/>
　　是問並傳諭山東江南浙江各督撫知之<lb/>
　　　乾隆二十九年十二月二十四日<lb/>
　上諭内閣曰前經禮部奏請于正月初五日舉行祭辛<lb/>
　　典禮是以降旨于初九日起鑾恭奉<lb/>
皇太后安輿巡幸江浙但初五日在立春以前為時尚早<lb/>
<pb n="KR2m0039_WYG_040-5b"/>
　　應俟春後初辛舉行於義方協所有<lb/>
　祈榖典禮著扵十五日舉行起鑾之期著改為十六日<lb/>
　　將此傳諭各該衙門並各該處知之<lb/>
　　　乾隆三十年正月十一日<lb/>
　上命軍機大臣傳諭兩江總督尹繼善等曰此次南巡<lb/>
　　衍聖公孔昭煥尚書嵇璜俱現在制中不必前来接駕<lb/>
　　如伊等尚未起程該督尹繼善該撫崔應階可即傳<lb/>
　　諭停止如業已在途亦即令其回籍<lb/>
<pb n="KR2m0039_WYG_040-6a"/>
　　乾隆三十年閏二月初七日<lb/>
上諭内閣曰朕時巡江浙清蹕所經恩膏叠沛軍民士<lb/>
　庶無不忭舞臚歡而清理庶獄亦矜恤所宜逮用循<lb/>
　舊典以廣深仁著将江蘇安徽浙江三省軍流以下<lb/>
　人犯俱加恩各予減等發落俾得改過自新勉為良<lb/>
　善共享太平之福<lb/>
　<lb/>
　<lb/>
<pb n="KR2m0039_WYG_040-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定南巡盛典卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0039_WYG_060-1a"/>
欽定四庫全書<lb/>
欽定南巡盛典卷四十三<lb/>
　河防<lb/>
　　乾隆二十九年四月十三日江南河道總督髙晉<lb/>
　　奏言竊<hi>臣</hi>由徐州至清口查勘黄河各㕔工程料<lb/>
　　物前經恭摺奏<lb/>
聞伏查清口為淮黄交滙之區清口以上宿桃等㕔専<lb/>
　　受黄水自清口東壩以下則淮黄合流計程二百<lb/>
<pb n="KR2m0039_WYG_060-1b"/>
　　餘里至雲梯闗迤東歸海比年来<hi>臣</hi>仰遵<lb/>
皇上聖訓將清口東西壩預為啟拆大加展寛俾湖水<lb/>
　　暢流東注不致由五壩旁洩業已著有成效惟下<lb/>
　　㳺山海二㕔以二瀆之水合為一河兼以伏秋盛<lb/>
　　漲或遇海潮相抵毎致水勢平堤拍岸工程險要<lb/>
　　<hi>臣</hi>前於荆山橋工次據山安海防㕔營稟北岸之<lb/>
　　五套南岸之陳家浦近日溜勢趨逼漸次坐灣將<lb/>
　　成頂冲入䄂之勢舊有土堤卑矮單薄請估帮髙<lb/>
<pb n="KR2m0039_WYG_060-2a"/>
　　厚添築魚鱗越堤方能抵禦估需工料銀二萬餘<lb/>
　　兩<hi>臣</hi>隨于查工時親赴各該處往来周厯細加察<lb/>
　　勘如雲梯闗之内南岸阜寧縣馬起營等工北岸<lb/>
　　安東縣佃湖等工均屬逼近城垣更多民舎村庄<lb/>
　　凡迎溜頂冲之處所謂尺地必争自應將現有埽<lb/>
　　壩工程加謹防䕶隨時修築堅實以資鞏固至雲<lb/>
　　梯闗以外南岸至灶工尾北岸至六套俱係蘆葦<lb/>
　　蕩地離海甚近即間有樵採漁戸散處其間亦遷<lb/>
<pb n="KR2m0039_WYG_060-2b"/>
　　徙無定是以舊制本無堤岸因一朢平灘水勢易<lb/>
　　於散漫曽設卑矮土堤約攔水勢與雲梯闗内𦂳<lb/>
　　要堤工形勢迥别毎年汛水長發海潮倒漾出槽<lb/>
　　漫灘内外皆水無闗𦂳要自應不與水争地無事<lb/>
　　生工檢查舊案乾隆十年南岸陳家浦漫溢因海<lb/>
　　灘土性浮沙樁埽旋築旋塌不能施工直至水落<lb/>
　　掛淤填土補築其北岸五套於乾隆十八年及二<lb/>
　　十五年亦經兩次漫灘過水旋即掛淤並無妨礙<lb/>
<pb n="KR2m0039_WYG_060-3a"/>
　　今若因溜勢坐灣乃復添築越堤勢必又將卑矮<lb/>
　　土堤加帮髙厚修築埽工昔年之陳家浦前車可<lb/>
　　鑒不特虚糜錢糧而海灘地面埽工難期穏固實<lb/>
　　屬無益<hi>臣</hi>與淮揚道吴嗣爵率同各㕔營詳加相<lb/>
　　度冄四講求陳家浦五套二處與其築堤束水致<lb/>
　　生新工不若讓地與水以順其性查現在黄河距<lb/>
　　堤尚有八九十丈以至一百二十丈不等此時可<lb/>
　　以緩辦將来伏秋汛内冄看刷崖情形如溜勢仍<lb/>
<pb n="KR2m0039_WYG_060-3b"/>
　　然兠灣向裹則舊有卑薄土堤不必加帮亦不必<lb/>
　　添築魚鱗越堤只湏預于舊堤上首另做斜長子<lb/>
　　堰一道俾地勢展寛約攔漫灘之水使之滙歸正<lb/>
　　河暢達入海而所築子堰夫工約估需銀不過數<lb/>
　　千金即在該二㕔嵗搶修庫貯内撙節辦理毋庸<lb/>
　　另請錢糧如此則山海二㕔雲梯闗下㳺既可不<lb/>
　　致生工而清口東西壩毎年大加拆展湖水滙黄<lb/>
　　歸海尾閭寛濶於就下之勢益資暢達矣奏入<lb/>
<pb n="KR2m0039_WYG_060-4a"/>
上諭曰覧奏俱悉餘有㫖諭<lb/>
　　乾隆二十九年五月十九日江南河道總督髙晉<lb/>
　　奏言竊<hi>臣</hi>接准<lb/>
　廷寄欽奉<lb/>
上諭朕前嵗南巡在徐州閲視河工見北岸有隄身單<lb/>
　薄髙晉奏稱應行放淤培䕶先挑倒勾引河俟應放<lb/>
　時放淤等語今閲時已乆未見該督摺奏及此其曾<lb/>
　否相度籌辦並現在該處情形若何著傳諭髙晋可<lb/>
<pb n="KR2m0039_WYG_060-4b"/>
　即詳悉具奏欽此<hi>臣</hi>跪讀之下仰見我<lb/>
皇上垂念河防工無鉅細莫不時厪<lb/>
宸𠂻<hi>臣</hi>伏查徐屬宿虹㕔之黄河北岸夏家馬路一工<lb/>
　　係在運河縷隄外正當黄河頂冲築做壩臺鑲埽<lb/>
　　保䕶縷隄與壩臺兩相交峙中隔二三十丈全是<lb/>
　　坑窪深塘工程素稱險要<hi>臣</hi>從前協辦河務時曾<lb/>
　　與前河臣白鍾山以放淤相啇事未果行乾隆二<lb/>
　　十七年春恭逢<lb/>
<pb n="KR2m0039_WYG_060-5a"/>
聖駕南巡<lb/>
親臨閲視該工隄身單薄經<hi>臣</hi>將該處應行放淤培䕶<lb/>
　　先挑倒勾引河俟水長時相機放淤之處面奏請<lb/>
訓仰䝉<lb/>
聖鍳俞允<hi>臣</hi>於跪送<lb/>
聖駕回鑾後即赴該工相度將工頭工尾應開進水出<lb/>
　　水倒勾引河如法辦竣然放淤必待黄河水勢盛<lb/>
　　長開放始克有濟是年伏秋汛内黄水盛長兩次<lb/>
<pb n="KR2m0039_WYG_060-5b"/>
　　䦕放後計澄淤五六尺至八九尺不等<hi>臣</hi>於該年<lb/>
　　奏報查勘徐属各工情形附摺聲明未經耑摺具<lb/>
　奏上年<hi>臣</hi>於勘辦春工時復將該處倒勾引河挑挖<lb/>
　　修慗迨伏秋黄水盛長又經疊次䦕放因工長四<lb/>
　　百四十餘丈尚未一律淤成夲年<hi>臣</hi>督辦徐州荆<lb/>
　　山橋河往返該工查勘數次詳加測探現在上叚<lb/>
　　長一百餘丈下段長九十餘丈已澄淤八九尺不<lb/>
　　等通身坑塘亦俱墊平惟中段計長二百丈許止<lb/>
<pb n="KR2m0039_WYG_060-6a"/>
　　澄淤二三四尺仍湏設法接續辦理未便使其功<lb/>
　　虧一簣隨與道㕔叅逰等冄四講求細心籌計查<lb/>
　　放淤引河形取倒勾是以進水勢緩工頭則水過<lb/>
　　淤停工尾則倒漾之水淤亦易積惟中段所過之<lb/>
　　水沙停兩頭積淤甚少今應於該工中段磨盤埽<lb/>
　　迴溜處另挑倒勾引渠一道俾黄水自中段引入<lb/>
　　由上下兩頭分流而出則中段進水停淤必多可<lb/>
　　期與兩頭所澄之淤一律相平庶隄埽培䕶堅厚<lb/>
<pb n="KR2m0039_WYG_060-6b"/>
　　工程得資鞏固現在督飭㕔營照此辦理<hi>臣</hi>原擬<lb/>
　　今年夏秋放淤工竣恭備明春<lb/>
鑾輅經臨奏請<lb/>
皇上閲視今奉<lb/>
諭旨垂詢所有<hi>臣</hi>厯年相度籌辦並該處現在情形理<lb/>
　　合繪圖貼説詳悉具<lb/>
　奏奏入報<lb/>
聞<lb/>
<pb n="KR2m0039_WYG_060-7a"/>
　　乾隆二十九年五月二十七日山東廵撫崔應階<lb/>
　　奏言竊<hi>臣</hi>因直𨽻全漳歸衞東省沿河州縣及直<lb/>
　　屬下㳺一帶恐致漫溢已照裘曰修所奏將四女<lb/>
　　寺壩口支河展寛一十二丈以資分洩並將沿河<lb/>
　　兩岸堤堰勸民加髙培厚辦理完竣<hi>臣</hi>往来查勘<lb/>
　　如沿河之武城縣境内地勢最窪運河東岸有沙<lb/>
　　河一道遇伏秋雨多臨清夏津等處坡水皆由沙<lb/>
　　河滙注武城之牛蹄窩祝官屯一帶為東岸運堤<lb/>
<pb n="KR2m0039_WYG_060-7b"/>
　　所隔不得入運常至淹浸民田雖牛蹄窩舊有涵<lb/>
　　洞因地勢外髙内低運河漲發反至倒灌民間毎<lb/>
　　年加築䕶堤俟秋後運河水消䦕堤洩水民田方<lb/>
　　得消涸又武城縣境内運河西岸有蔡河一道西<lb/>
　　通黄潞河遇伏秋雨多則上㳺臨清並直𨽻清河<lb/>
　　䓁處坡水俱由黄潞河蔡河滙注武城之馮家灣<lb/>
　　為西岸運堤所隔不得入運浸灌民田毎年亦俟<lb/>
　　秋後運河水消開堤洩水<hi>臣</hi>查武城東西兩岸坡<lb/>
<pb n="KR2m0039_WYG_060-8a"/>
　　水不能入運民間毎年秋後開堤春間堵築出於<lb/>
　　萬不得已且時堵時開堤不堅固運道攸闗任民<lb/>
　　開挖恐失緩急機宜况開堤之處水勢旁刷毎年<lb/>
　　以數十萬之土冲入運河多費撈濬<hi>臣</hi>與布政使<lb/>
　　梁翥鴻運河道李清時濟東道尹嘉銓履勘詳籌<lb/>
　　擬於東岸之牛蹄窩祝官屯西岸之馮家灣䓁三<lb/>
　　處各建石閘一座設板啟閉遇運河水大則下板<lb/>
　　以防倒灌深秋水落則啟板以消積潦較之䦕堤<lb/>
<pb n="KR2m0039_WYG_060-8b"/>
　　顯有節制内如馮家灣坡水甚盛一閘不足以資<lb/>
　　宣洩擬將閘門展寛分為兩空中設磯心開槽下<lb/>
　　板則水勢得以暢洩以上三處閘座除將牛蹄窩<lb/>
　　舊有涵洞甲馬營舊有廢閘選舊石可用者凑用<lb/>
　　外其應添工料飭令據寔確估叧取估冊咨報於<lb/>
　　耗羡項下動用似此辦理庻得大消坡水直東民<lb/>
　　田均免淹浸又免民間毎年䦕堤有悮運道似属<lb/>
　　一勞永逸之事<hi>臣</hi>謹㑹同河<hi>臣</hi>葉存仁恭摺<lb/>
<pb n="KR2m0039_WYG_060-9a"/>
　奏明並將該處情形繪圖貼説恭呈<lb/>
御覧奏入<lb/>
諭如議行<lb/>
　　乾隆二十九年九月十九日江南河道總督髙晋<lb/>
　　奏言竊查宿虹㕔属夏家馬路放淤工程伏汛内<lb/>
　　新淤尺寸業經<hi>臣</hi>繕摺奏䝉<lb/>
聖鍳交秋以来黄河水勢節經加長<hi>臣</hi>又兩次飛飭該<lb/>
　　㕔營䓁如法䦕放旋據㕔營稟報該工中段業已<lb/>
<pb n="KR2m0039_WYG_060-9b"/>
　　淤平應否接續辦理請示到臣兹<hi>臣</hi>前赴上㳺徐<lb/>
　　属查工隨親至該處逐一履勘查該工計長四百<lb/>
　　四十餘丈從前自兩頭進水上段一百餘丈下段<lb/>
　　九十餘丈兩年来已澄淤八九尺不䓁中段之二<lb/>
　　百餘丈只澄淤二三四尺本年伏汛内改由中叚<lb/>
　　進淤雖又増淤二三尺然較兩頭所澄之淤尚少<lb/>
　　一二尺今秋汛内又經兩次進淤二三尺已與兩<lb/>
　　頭一律淤平測量現在淤髙水面三尺是當日埽<lb/>
<pb n="KR2m0039_WYG_060-10a"/>
　　後深塘已成平地從此頂冲要工得有後靠化險<lb/>
　　為平<hi>臣</hi>復再四相度該工淤髙水面三尺雖已著<lb/>
　　有成效然而淤益髙則工益固自應接續辦理以<lb/>
　　期一勞永逸<hi>臣</hi>隨面交該管㕔營督率兵夫在新<lb/>
　　淤中間接挑溝槽寛以一丈深以三尺為率挖起<lb/>
　　之土分鋪淤面並將上中下三道倒勾引渠如式<lb/>
　　修慗目下秋汛未過若遇水長仍可進淤即或水<lb/>
　　不再長亦可為明嵗伏秋放淤之計<hi>臣</hi>並在工上<lb/>
<pb n="KR2m0039_WYG_060-10b"/>
　　下看定安設馬頭地方明春<lb/>
翠華南幸届期敬謹預備恭請<lb/>
聖駕臨工閲視若得仰䝉<lb/>
指示臣更知有所遵守矣奏入報<lb/>
聞<lb/>
　　乾隆三十年二月十三日江南河道縂督髙晋奏<lb/>
　　言本月十二日恭逢<lb/>
聖駕親臨閲視清口木龍工程荷䝉<lb/>
<pb n="KR2m0039_WYG_060-11a"/>
聖明指示應于四架木龍迤下與陶庄積土相對之處<lb/>
　　再添木龍一架庶挑溜更為有力大溜全歸北岸<lb/>
　　則陶庄積土自可冲刷浄盡以收清黄並流之效<lb/>
　　<hi>臣</hi>遵即測量地勢䝉<lb/>
皇上指示之處在四龍迤下相隔一百九十丈正與北<lb/>
　　岸陶莊積土緊對應遵<lb/>
㫖即於該處添建木龍一架擬長五十丈挑溜全趋北<lb/>
　　岸寔属有益除現在委員核寔確估辦料俟料物<lb/>
<pb n="KR2m0039_WYG_060-11b"/>
　　到齊儧辦務於伏汛前完竣奏入<lb/>
上是之<lb/>
　　乾隆三十年二月十四日兩江縂督尹繼善江蘇<lb/>
　　巡撫莊有恭奏言據協辦大學士陳宏謀奏請將<lb/>
　　常鎮二府港汊圩圍責成司道大員前往查勘有<lb/>
　　阻塞破損者疏濬培補其通江尾閭如孟河之類<lb/>
　　如有淤塞大加挑挖期於有蓄有洩奉<lb/>
㫖俟到江南時交該督撫查辦欽此准軍機處移交到<lb/>
<pb n="KR2m0039_WYG_060-12a"/>
　　<hi>臣</hi>䓁竊照農功必藉乎水利而水利之興修全在<lb/>
　　溝洫流通圩隄堅固方足以資灌溉而衞田疇伏<lb/>
　　查江南一省恭逢我<lb/>
皇上疊舉時巡盛典<lb/>
翠華所遇指示機宜如徐海淮揚一帶河道溝渠俱大<lb/>
　　發帑金次第疏瀹並於工竣之後督率民力毎年<lb/>
　　嵗修不使稍有淤塞其蘇松太䓁處前嵗亦經<lb/>
　奏明將淞江婁江河道一體開濬現在宣洩以時旱<lb/>
<pb n="KR2m0039_WYG_060-12b"/>
　　澇有備豐亨屢慶成效可稽至常鎮二府地土寛<lb/>
　　平河流坦易本不至如淮揚蘇松各郡之低窪惟<lb/>
　　是地近江邉潮汐往来不無淤沙停積如鎮江府<lb/>
　　之城河臣䓁已于上年飭令該道府勸諭紳士設<lb/>
　　法開疏報騐竣工又如金壇縣之運河亦據該縣<lb/>
　　紳士呈議集費經<hi>臣</hi>䓁批准定於今嵗農隙築埧<lb/>
　　大挑原俱仰體<lb/>
聖主重農興利至意量民之力因天之時次第辦理今<lb/>
<pb n="KR2m0039_WYG_060-13a"/>
　　據陳宏謀所奏皆属應辦之事<hi>臣</hi>䓁伏查該二府<lb/>
　　支河汊港圍蕩堤塘所在皆有向俱民間自為經<lb/>
　　理但恐心力不齊彼此諉缷自應官為督辦至通<lb/>
　　江尾閭如孟河之類淤塞年乆工煩費重非可茍<lb/>
　　且圖功且東作將興大江以南民勤力作届期即<lb/>
　　刻無寧晷断不能即時興工<hi>臣</hi>䓁擬請先委常鎮<lb/>
　　道督同常鎮二府親往各處逐一查勘分别先後<lb/>
　　舉行如支河汊港圍蕩堤塘坍塌淤滯工費無多<lb/>
<pb n="KR2m0039_WYG_060-13b"/>
　　者即立督各業佃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>期挑挖培固至通江尾閭如<lb/>
　　孟河之類應大加挑濬者先測量髙下淺深工費<lb/>
　　需用若干諭令民間公同議辦或一時民力難於<lb/>
　　集費則酌借公帑分年徴還俟查明之後冄另委<lb/>
　　大員覆勘分定段落預選紳耆多派官員先定規<lb/>
　　模俟本年農隙齊力大舉務期莭莭疏通農田永<lb/>
　　頼以仰副<lb/>
聖懐奏入<lb/>
<pb n="KR2m0039_WYG_060-14a"/>
諭依議行<lb/>
　　乾隆三十年三月二十八日江南河道總督髙晋<lb/>
　　奏言切查徐州豐碭㕔毛城舗原設砕石滚壩為<lb/>
　　宣洩黄水盛漲之水啟閉機宜最關𦂳要乾隆二<lb/>
　　十七年恭逢<lb/>
聖駕南巡臨徐閲視北門外誌樁水勢仰䝉<lb/>
睿謨廣運因時制宜欽奉<lb/>
諭㫖毛城舖迤東之唐家灣引河視徐城水誌長至一<lb/>
<pb n="KR2m0039_WYG_060-14b"/>
　丈一尺五寸以上䦕放宣洩俟漫灘水落即行堵閉<lb/>
　仍令督撫河臣於按誌應放時一面奏聞一面辦理<lb/>
　　欽此臣敬謹遵守二十七八兩年伏秋汛内徐城<lb/>
　　水誌加長逾誌將唐家灣草埧依時啟閉二十九<lb/>
　　年未經漫灘唐家灣亦未開放俱經臣先後具摺<lb/>
　　奏<lb/>
聞<hi>臣</hi>數年以来留心察勘該處從前漫灘係在唐家灣<lb/>
　　迤下二十七年漫灘正對唐家灣引河二十八年<lb/>
<pb n="KR2m0039_WYG_060-15a"/>
　　漫灘又在唐家灣迤上察其所以上下無定之故<lb/>
　　盖漫灘一次則河唇必髙仰數寸以至尺餘不䓁<lb/>
　　水性就下乗低而漫理勢固然惟是唐家灣漫灘<lb/>
　　形勢既已自下而上河崖袤延二三十里地方廣<lb/>
　　濶若聼其自然不加修治將来漸徙漸上正與蔣<lb/>
　　家營傅家窪䓁處逼近恐過水較多致有掣溜之<lb/>
　　虞臣查毛城舗下㳺濉河毎年秋汛後如有淤墊<lb/>
　　俱經勘估挑濬今唐家灣引河外灘既因沙淤髙<lb/>
<pb n="KR2m0039_WYG_060-15b"/>
　　仰自應比較<lb/>
欽定徐城水誌尺寸將該處河灘新淤浮沙剷去一遇<lb/>
　　水長逾誌即䦕放唐家灣引河以資宣洩方合機<lb/>
　　宜臣于上年冬間親往查勘督飭道㕔將該處河<lb/>
　　灘新淤測量剷平地勢髙下悉仍其舊總以徐城<lb/>
　　水誌為凖似於節宣下㳺減洩盛漲均有禆益奏<lb/>
　　入報<lb/>
聞<lb/>
<pb n="KR2m0039_WYG_060-16a"/>
　　乾隆三十年四月十三日河道總督李清時山東<lb/>
　　巡撫崔應階奏言竊查徳州城外衞河因西方菴<lb/>
　　形勢偏趋城垣受險于乾隆二十七年十一月内<lb/>
　　經前河臣張師載前撫臣阿爾泰㑹同<lb/>
　奏明在於對岸魏家庄挑挖引渠長四百九十五丈<lb/>
　　分洩溜勢嗣因新挑引渠河身窄狭䦕放之後舊<lb/>
　　河内西方菴險工仍不能盡除又經前河臣張師<lb/>
　　載<lb/>
<pb n="KR2m0039_WYG_060-16b"/>
　奏明將舊河口門堵築攔河大壩令全流悉歸引渠<lb/>
　　冀其冲刷寛深臣䓁屢至其地逐一勘騐舊河原<lb/>
　　寛三十五六丈今引渠僅口寛十二三丈引渠兩<lb/>
　　崖全係膠淤兩年以来水勢不能冲刷現在口底<lb/>
　　寛深仍與原挑丈尺不相上下伏查衞河之水滙<lb/>
　　合汶漳毎至伏秋大汛勢甚浩瀚在河面較寛之<lb/>
　　慮尚慮出槽盈岸今以十餘丈之引渠承受全衞<lb/>
　　之水咽㗋既束勢必益増其漲上年汛水安瀾至<lb/>
<pb n="KR2m0039_WYG_060-17a"/>
　　此處因引渠窄狭水勢擁髙浸及攔河壩上竭力<lb/>
　　搶䕶始保無虞此其明騐也查舊河現寛三十五<lb/>
　　六丈若將引渠大加展寛與上下舊河一律水勢<lb/>
　　非不可以下達而核計土方銀兩需費較多若䦕<lb/>
　　壩分水不加約束則舊河勢順溜復偏趋險仍未<lb/>
　　除臣䓁公同商酌可否將攔河壩挑開酌留舊河<lb/>
　　口門二十丈聼其分流壩之兩頭用草柴褁䕶并<lb/>
　　於西方菴頂冲迎溜之處修築挑水草壩以挑溜<lb/>
<pb n="KR2m0039_WYG_060-17b"/>
　　勢其舊日埽工酌量應修之處相機辦理庶水勢<lb/>
　　分行俾得有莭制舊河内不致盡吸全河之水而<lb/>
　　迎溜之處復有壩工挑䕶河流暢順于河道城垣<lb/>
　　均属有益奏入報<lb/>
聞<lb/>
　　乾隆三十年九月二十六日大學士管兩江總督<lb/>
　　尹繼善䓁奏言竊照常鎮二府港汊圩圍通江尾<lb/>
　　閭前據協辦大學士陳宏謀奏請修培挑挖經<hi>臣</hi>
<pb n="KR2m0039_WYG_060-18a"/>
　　等議奏先委常鎮道府查勘如支河港汊圍蕩堤<lb/>
　　塘坍塌淤滯工費無多者應督業佃尅期挑挖培<lb/>
　　固至通江尾閭應大加挑浚者諭令民間公同議<lb/>
　　辦或一時力民難以集費酌借公帑分年徴還奉<lb/>
㫖依議欽此當即飭委該道府逐一詳查確勘兹據常<lb/>
　　鎮道陳大化䓁勘明該二府通江尾閭支河汊港<lb/>
　　多属深通圍埂堤岸亦俱完固其武陽宜荆四縣<lb/>
　　聮界之南運河暨金壇丹陽兩邑交界之七里橋<lb/>
<pb n="KR2m0039_WYG_060-18b"/>
　　河冬令水涸均有淤淺現據各該縣士民按田集<lb/>
　　費自行興挑外惟常州府属武進縣之孟瀆徳勝<lb/>
　　兩河南通運道北達大江関係數邑水利蓄洩民<lb/>
　　田萬頃咸資灌溉縁吐納江潮流沙停積河身淤<lb/>
　　墊亟湏築壩大加挑濬孟瀆河計長一萬五百餘<lb/>
　　丈約估工價銀三萬一千九十餘兩徳勝河計長<lb/>
　　六千六百餘丈約估工價銀二萬二千七百五十<lb/>
　　餘兩其孟瀆河旁舊有小河一道分流入江較正<lb/>
<pb n="KR2m0039_WYG_060-19a"/>
　　河近便直㨗潮退盡由小河洩㵼正河水緩沙停<lb/>
　　易致淤墊應于小河分流處添建石閘一座責成<lb/>
　　小河司巡檢同孟河舊閘一並管理依時啟閉使<lb/>
　　潮退全歸正河以免停沙壅滯所有建閘工料約<lb/>
　　估需銀五千六百九十兩零通計孟瀆德勝兩河<lb/>
　　挑浚建閘共約估工料銀五萬九千五百四十餘<lb/>
　　兩工費浩繁民力一時難以措辦據武進陽湖兩<lb/>
　　縣士民呈請備動公項于今冬築壩分叚儧辦按<lb/>
<pb n="KR2m0039_WYG_060-19b"/>
　　兩邑田畝騐派分作四年徴還又鎮江府属丹陽<lb/>
　　縣之九曲河亦係通潮濟運灌溉田疇年久淤塞<lb/>
　　應行挑濬計河長九千五百餘丈内有橋閘坍塌<lb/>
　　均湏修慗共約估工料銀一萬三千七百九十餘<lb/>
　　兩據該縣士民呈請借項于今冬興挑按照沾用<lb/>
　　水利田畝騐派分作三年完<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>詳報到<hi>臣臣</hi>䓁查<lb/>
　　常鎮二府属孟瀆徳勝九曲三河均係通江尾閭<lb/>
　　攸関水利農田今既年乆淤塞自應一律挑濬深<lb/>
<pb n="KR2m0039_WYG_060-20a"/>
　　通以資宣洩灌溉現在行司遴委幹員于秋深水<lb/>
　　涸時再行詳細覆勘核寔一面選擇誠寔士民分<lb/>
　　派段落酌定章程於冬間興舉勒限完竣其孟瀆<lb/>
　　河添建閘座一並選擇紳士購料承修仍遴委諳<lb/>
　　練河員分段督催責成道府随時稽察工竣委員<lb/>
　　騐收務期處處如式工歸寔在惟是三河所需工<lb/>
　　料多至七萬數千兩民力不齊仰懇<lb/>
聖恩俯准於司庫公項銀内借給儧辦仍按所借銀數<lb/>
<pb n="KR2m0039_WYG_060-20b"/>
　　丹陽縣分作三年徴還武進陽湖二縣分作四年<lb/>
　　徴還庶民力稍紓大工得以尅期告竣數邑水利<lb/>
　　農田永資利頼億萬民人感沐<lb/>
隆㤙於靡既矣奏入<lb/>
諭如所議行<lb/>
　　乾隆三十年十月十四日河道總督李宏山東巡<lb/>
　　撫崔應階奏言竊臣䓁接准乾隆三十年七月初<lb/>
　　五日<lb/>
<pb n="KR2m0039_WYG_060-21a"/>
　廷寄欽奉<lb/>
上諭前因㣲山湖蓄水過多遇夏秋漲溢之時瀕湖窪<lb/>
　地毎多淹浸經崔應階䓁奏請宣洩㣲湖以誌一丈<lb/>
　為度於韓庄添建新閘以殺其勢並挑荆山橋以暢<lb/>
　其流辦理以来漸著成效今嵗南巡回鑾時舟行所<lb/>
　經詢悉該處情形知濵湖漥地近多涸出農田耕作<lb/>
　有資但湖水暢消既乆瀦蓄未充亦恐艱于濟運事<lb/>
　難兩利深厪熟籌今據楊鍚紱奏稱湖内之水湏存<lb/>
<pb n="KR2m0039_WYG_060-21b"/>
　一丈二尺用至五月八閘底水尚可得四尺餘寸足<lb/>
　供挽運若止存一丈則五月八閘底水止存二尺六七<lb/>
　寸重運難以遄行請交山東河撫二臣將現在各處<lb/>
　出水口門地勢髙下水勢深淺尺寸與湖口滚水壩<lb/>
　是否相䓁及可否量改水誌之處確切定議如水誌<lb/>
　難以議改或將湖口以下至頓莊閘數十里河底一<lb/>
　律挑深五尺以為調劑䓁語所奏于漕渠轉輸自有<lb/>
　禆益但水誌改加二尺於低窪地畝有無妨礙及挑<lb/>
<pb n="KR2m0039_WYG_060-22a"/>
　深河底是否可行著崔應階同李宏李清時詳悉確<lb/>
　勘定議具奏期於漕運民田均得利頼可將此傳諭<lb/>
　知之楊錫紱摺並抄寄閲看欽此臣崔應階接奉<lb/>
諭㫖後即于九月十四日自省城𧺫程前至濟寧會同<lb/>
　　<hi>臣</hi>李清時馳赴韓庄䓁處臣李宏亦于十九日到<lb/>
　　工隨㑹同悉心相度詳加籌議遵查濟魚䓁處向<lb/>
　　因㣲湖水大不能消掣致淹民田上厪<lb/>
宸𠂻屢荷<lb/>
<pb n="KR2m0039_WYG_060-22b"/>
聖慈欽差大臣㑹同河撫諸臣勘籌妥辦加意疏消近<lb/>
　　年以来積水暢洩嵗獲有秋臣䓁細查水誌濟魚<lb/>
　　濵湖地勢髙于滚壩無幾如消水至一丈濟魚民<lb/>
　　地方能播種若将滚壩加髙二尺則濵湖地畝未<lb/>
　　免浸淹厯冬及春未能速涸越至次年舊水未消<lb/>
　　新水又至民田消涸寔属難期惟是漕運民生均<lb/>
　　関𦂳要不得不反覆籌熟如漕臣所稱八閘水勢<lb/>
　　至五月止存二尺六七寸正值天晴日乆上源放<lb/>
<pb n="KR2m0039_WYG_060-23a"/>
　　水過弱之際誠為不足查現在湖水深九尺九寸<lb/>
　　時届蓄水入湖湖口雙閘未經啟放而目下八閘<lb/>
　　運河之水現存四尺五寸不等即最淺之處亦有<lb/>
　　二尺臣䓁探量湖水現髙於運河水面二尺餘寸<lb/>
　　来春䦕放雙閘河淺處可有五尺餘寸之水厯查<lb/>
　　㣲湖滚壩毎月消水六寸重運經行約有三月之<lb/>
　　乆除消水一尺八寸迨江廣重運入境尚可存水<lb/>
　　三尺四五寸江廣船身重大三尺餘寸之水實難<lb/>
<pb n="KR2m0039_WYG_060-23b"/>
　　浮送<hi>臣</hi>䓁冄四圖維將滚壩内磯心毎空安砌石<lb/>
　　槽設立板片如今嵗水小之年加板攔束多收一<lb/>
　　尺設遇隂雨連綿水勢日増即將所下板片盡行<lb/>
　　啟除俾得及時暢洩至于八閘河㡳多係砂礓難<lb/>
　　於開鑿若自湖口以下至頓庄五六十里悉行挑<lb/>
　　深五尺不特工力浩大糜費帑金而且韓庄以上<lb/>
　　運河亦恐抽掣過甚反至淺阻惟應將八閘運河<lb/>
　　確加勘估不必拘定五尺之數凡有新經淤墊沙<lb/>
<pb n="KR2m0039_WYG_060-24a"/>
　　泥盡行估挑務至舊時河底而止如此則水小之<lb/>
　　年滚壩之上既經加水一尺八閘河㡳又復挑深<lb/>
　　於漕臣増水二尺之數儘可相符而濟魚民地亦<lb/>
　　不致有浸淹之患矣至于各處支河出水之口如<lb/>
　　小梁山内華山蘭家山伊家河䓁處較量河底俱<lb/>
　　低于滚壩今既于該壩設板攔水所有各處水口<lb/>
　　應悉堵閉以俟應行宣洩之時立即啟放臣䓁再<lb/>
　　查韓庄以下地勢西髙東窪勢若建瓴所以舊制<lb/>
<pb n="KR2m0039_WYG_060-24b"/>
　　於數里之内建閘至八座之多原欲莭莭関攔以<lb/>
　　資瀦蓄年来因江南泇口猫兒窩䓁處間有淺澁<lb/>
　　不得不亮八閘之板以為接濟之用督臣髙晋覆<lb/>
　　奏漕臣條奏案内已將盧口亂石壩拆寛五丈沂<lb/>
　　河之水得以引導入運而江南河定河清河成䓁<lb/>
　　閘與山東八閘毗連亦可以下板<hi>臣</hi>李宏已飭令<lb/>
　　管閘官員照山東八閘之例㑹牐啟閉其泇口猫<lb/>
　　兒窩淺澁之處逐一測量于冬底流濬一律深通<lb/>
<pb n="KR2m0039_WYG_060-25a"/>
　　是運河水勢来路増多而山東八閘既無虞淺阻<lb/>
　　而江南邳州一帶足資浮送有餘矣<hi>臣</hi>䓁凛遵<lb/>
聖訓周詳因時斟酌惟在洩所當洩蓄所當蓄務期民<lb/>
　　田無淹浸之患漕渠無淺澁之虞庶幾仰副我<lb/>
皇上重農利漕至意添設滚壩石槽閘板及疏濬八閘<lb/>
　　所需銀兩即在運河道莭省項下通融辦理毋庸<lb/>
　　另請錢粮奏入<lb/>
上諭曰所議甚妥依議行<lb/>
<pb n="KR2m0039_WYG_060-25b"/>
　　乾隆三十年二月二十四日河道總督李清時奏<lb/>
　　言竊照徳州城外西方菴運河逼近州城兠灣迎<lb/>
　　溜年年修做埽工所費不貲乾隆二十七年經原<lb/>
　　任河臣張師載陞任撫臣阿爾泰来往勘籌㑹同<lb/>
　奏明在於對面魏家庄改挑引河一道以免城垣之<lb/>
　　險復將舊河口堵築令全流悉歸引河彼時籌辦<lb/>
　　之初原寛十二三丈深與舊河一律足資粮艘冬<lb/>
　　春運行俟伏秋水盛使兩崖自行刷寛因年来漳<lb/>
<pb n="KR2m0039_WYG_060-26a"/>
　　衞水勢未經盛漲河底雖較舊河刷深而兩崖俱<lb/>
　　係膠泥未能大刷嗣經調任河臣李宏以新河窄<lb/>
　　狭水盛之時恐不能吞納全河于三十年四月内<lb/>
　奏請將所築舊河大壩仍行挑䦕鑲做挑水壩褁頭<lb/>
　　復將西方菴埽工附請鑲做各在案臣来往勘工<lb/>
　　見該處自開挑舊壩以来水勢旁分恐冬春水弱<lb/>
　　運河未免淺澁且舊河既已䦕通伏秋氷長西方<lb/>
　　菴䓁埽工仍湏年年修做以衞城垣<hi>臣</hi>查此叚運<lb/>
<pb n="KR2m0039_WYG_060-26b"/>
　　河自西南直射西方菴折而東北形如灣月該處<lb/>
　　運堤外臨大溜内趺深潭情形備極𦂳要當年創<lb/>
　　挑引河以免城垣受險最為妥協惟原挑河身未<lb/>
　　免過於窄狭再三熟籌仍當将舊河大壩照舊堵<lb/>
　　截其河身窄狭之䖏再加展寛與上下舊河約畧相等<lb/>
　　核計土方共需銀三千餘兩細為核算西方菴及<lb/>
　　挑水壩兩褁頭嵗有搶修所費亦三千餘金今展<lb/>
　　挑引河需用之銀不過搶修之數一年一經告成<lb/>
<pb n="KR2m0039_WYG_060-27a"/>
　　不獨該處堤工可以化險為平徳州城垣可以永<lb/>
　　資保障西方菴䓁各埽工亦可以永停修做至估<lb/>
　　需銀兩仍在運河道属嵗搶項下通融動用毋需<lb/>
　　另請司庫錢粮除確核細數造册送部外所有<hi>臣</hi>
　　籌辦情形謹繕摺恭<lb/>
　奏奏入報<lb/>
聞<lb/>
　<lb/>
<pb n="KR2m0039_WYG_060-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定南巡盛典卷四十三<lb/>
</p>
<p>
</p>
  </div>
</body>
</text>
</TEI>
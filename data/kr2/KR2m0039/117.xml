<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0039_WYG_117-1a"/>
欽定四庫全書<lb/>
欽定南巡盛典巻八十四<lb/>
　　名勝<hi>江南淮安徐州揚州</hi>
　　龍泉荘在宿遷縣為入江南首程距山東接壤之<lb/>
　　紅花埠三十五里<lb/>
鑾輅時巡向皆<lb/>
駐蹕行幄乾隆己亥嵗督臣奏請添搆<lb/>
　便殿數楹欽奉<lb/>
<pb n="KR2m0039_WYG_117-1b"/>
諭㫖勿事浮靡因于舊基西南二里度地營建恭備<lb/>
臨幸自此㟃峿山色駱馬湖光永煥彩于雲楣松棟間<lb/>
　　矣庚子<lb/>
御書堂額曰行春聫曰境因徑曲詩情逺山為林稀畫<lb/>
　　坐開甲辰<lb/>
御書聫曰對時真惬農桑慶寕道非關視聴娱<lb/>
　　順河集在宿遷縣運河遥隄之旁過永濟橋五里<lb/>
　　北拱三山南繞六塘乾隆庚辰嵗恭建<lb/>
<pb n="KR2m0039_WYG_117-2a"/>
　行館以供憇宿自後<lb/>
車駕經臨屢奉<lb/>
清蹕焉壬午<lb/>
御書額曰澤國敷春聫曰百里控長隄利籌行水三間<lb/>
　　開樸字安厪同民又聫曰暇當綈几身聊憩景入<lb/>
　　紗疏意與存甲辰<lb/>
御書聫曰寒勒梅巖紅始吐潤含麥坂緑方蕤<lb/>
　　林家荘在桃源縣乾隆己亥嵗督臣奏請于旱營<lb/>
<pb n="KR2m0039_WYG_117-2b"/>
　　舊基酌添<lb/>
行殿敬體<lb/>
聖心諸従樸斵弗施丹艧恭逢<lb/>
羲馭經臨<lb/>
天章錫咏仰見<lb/>
省方觀民慶行恵施稽之前古無以加云庚子<lb/>
御書齋額曰展義又額曰風日清美聫曰徧野麥針含<lb/>
　　露潤夾衢栁線罥烟䡖又聫曰騁目不遮斯暢矣<lb/>
<pb n="KR2m0039_WYG_117-3a"/>
　　棲心惟静總宜焉甲辰<lb/>
御書聫曰何處不堪體物理于斯亦未忘民艱<lb/>
　　陳家荘在桃源縣<lb/>
皇上三幸江南俱<lb/>
駐蹕扵魯家荘營盤乾隆二十九年欽奉<lb/>
諭㫖即于舊營酌備座落數宇省帶布城一分以節䭾<lb/>
　　運之煩大吏欽遵相度以陳家荘地勢較髙與舊<lb/>
　　營相去無㡬恭建<lb/>
<pb n="KR2m0039_WYG_117-3b"/>
　行館扵此庚子<lb/>
御書堂額曰同和<lb/>
　　楊家荘在清河縣先是督臣於桂家荘恭建<lb/>
　行宫近李家荘新運口乾隆四十五年<lb/>
皇上以漕艘商舶皆願行楊家荘中河舊口因<lb/>
命移建于此<lb/>
翠華臨幸得以<lb/>
閲視堤工猗歟至哉一<lb/>
<pb n="KR2m0039_WYG_117-4a"/>
蹕途暫憇之所而俯順民情若此<lb/>
大聖人如天之仁豈誦説所能盡也庚子<lb/>
御書齋額曰融春<lb/>
　　陶荘河神廟在淮安府清河縣自河淮合流清水<lb/>
　　不能刷黄恒有倒漾之患仰䝉<lb/>
皇上睿㫁<lb/>
訓示周詳扵陶荘開濬引河越丁酉春蕆功于是河流<lb/>
　　北移清口暢逹二瀆乂寜<lb/>
<pb n="KR2m0039_WYG_117-4b"/>
御製碑文紀其事歸功于<lb/>
天佑<lb/>
　神相<lb/>
命于新口石壩建廟妥<lb/>
　神并<lb/>
錫以迎神送神樂章恭逢<lb/>
翠華臨莅<lb/>
崇祀升香仰見<lb/>
<pb n="KR2m0039_WYG_117-5a"/>
至誠歆感扵萬斯年安瀾永慶詩所稱懐柔翕河猶未<lb/>
　　足以方斯昭貺也庚子<lb/>
御書額曰功佑宣流聫曰河勢𨗳而成清黄交頼神庥<lb/>
　　順以助南北胥恬<lb/>
　　恵濟祠在淮安府清河縣祠臨大堤中祀<lb/>
　天后明正徳二年建嘉靖中賜額曰恵濟其神福河<lb/>
　　濟運孚應若響祠前黄淮合流地當形勝為全河<lb/>
　　之樞要<lb/>
<pb n="KR2m0039_WYG_117-5b"/>
　國朝乆邀崇祀我<lb/>
皇上臨幸升香薦帛禮有加隆焉乾隆辛未<lb/>
御書祠額曰福佑河漕曰協順資靈曰道光玉宇聫曰<lb/>
　　璿源順效安瀾慶玉粒長資飛輓功又聫曰靈昭<lb/>
　　雲馬風檣㑹績奏河清海晏時又聫曰神契元符<lb/>
　　傳玉簡妙恭紫炁閟金庭又<lb/>
御書恵濟祠行殿額曰繼述平成曰風帆沙嶼聨曰極<lb/>
　　目雲濤思利濟關心沮洳切疇咨又聨曰上策評<lb/>
<pb n="KR2m0039_WYG_117-6a"/>
　　量懐賈讓一時詞賦憶枚皋丁丑<lb/>
御書額曰恵濟壬午<lb/>
御書聨曰韶光喜不蔵隄樹緑意看将漾沚蘋乙酉<lb/>
御書聨曰天光水態披襟袖岸芷汀蘭入畫圗又聫曰<lb/>
　　湖山入畫迎人翠鳬雁當春得意鳴又聫曰長隄<lb/>
　　罨畫青連墅新水漣漪緑映船<lb/>
　　天寜寺在揚州府拱宸門外舊為晉大傅謝安别<lb/>
　　墅義熈間梵僧譯華嚴經于此禇叔度請于謝琰<lb/>
<pb n="KR2m0039_WYG_117-6b"/>
　　遂捨為寺名謝司空寺宋政和間改今名乾隆丙<lb/>
　　子嵗扵寺之右恭建<lb/>
　行宫自後<lb/>
聖駕南巡俱邀<lb/>
駐蹕乙酉于寺内<lb/>
題省方設教四字掲之楣間臣民仰瞻益敬頌<lb/>
大聖人勤民之至意云辛未<lb/>
御書寺額曰淮南香界曰浮山華海聨曰花雨南天靈<lb/>
<pb n="KR2m0039_WYG_117-7a"/>
　　文傳妙諦香雲蜀阜舊墅表名區丁丑<lb/>
御書寺額曰淮南麗矚曰神威擁䕶聫曰閭里謳歌聞<lb/>
　　樂愷軒忩烟景適清嘉又聨曰楚尾吴頭開畫鏡<lb/>
　　林光鳥語入吟軒壬午<lb/>
御書寺殿聫曰西竺駐祥輪三摩合證東山留浄業二諦<lb/>
　　俱融又聫曰琉璃瓶水資功徳瓔珞龕雲現吉祥<lb/>
　　又聫曰衆香馥郁疑華盖多寳光明駐法輪又聫<lb/>
　　曰寳地生歡喜香臺普吉祥<lb/>
<pb n="KR2m0039_WYG_117-7b"/>
御書行宫堂額曰大觀聫曰樹将暖旭䡖籠牖花與香<lb/>
　　風並入簾又聫曰麗日和風春淡蕩花香鳥語物<lb/>
　　昭蘓又聫曰鈞陶錦繡化工鬯松竹笙簧仙籟諧<lb/>
　　又聫曰牕意延山趣春工鬯物情乙酉<lb/>
御書寺樓曰萬佛樓殿曰大雄寳殿又聫曰商鼎周彛<lb/>
　　自典重檻葩苑樹相芬芳庚子<lb/>
御書行宫額曰東壁流輝又額曰文滙閣聨曰成隂髙<lb/>
　　樹天然爽過雨閒花自在香又聨曰忩虚含爽籟<lb/>
<pb n="KR2m0039_WYG_117-8a"/>
　　座静接朝嵐甲辰<lb/>
御書聫曰問景詎寜欣若繢甄心益覺勅惟㡬<lb/>
萬夀重寜寺在天寜寺後乾隆癸夘嵗鹺<hi>臣</hi>
　奏請恭建為淮商祝<lb/>
釐之所臣民嵗時延集僧衆建設經壇恭祝<lb/>
聖夀以致愛戴之忱寺旁為東園<lb/>
翠華臨莅多邀<lb/>
睿藻焉甲辰<lb/>
<pb n="KR2m0039_WYG_117-8b"/>
御書額曰勅賜萬夀重寜寺又額曰普現荘嚴曰妙香<lb/>
　　花雨又<lb/>
賜寺旁東園堂額曰春熈曰俯鑑室曰琅玕叢聫曰水<lb/>
　木自清華方壺納景烟雲共澄霽圓鏡涵虚又聨曰<lb/>
　春色芳菲入圗畫化機活潑悟魚鳶又聨曰倚巖松<lb/>
　翠龍鱗蔚入牖篁新鳯尾娑又聫曰自覺雲林延静<lb/>
　賞喜従香界覔新題<lb/>
　栁湖春汎在倚虹園之西湖心壘石為山建亭其上<lb/>
<pb n="KR2m0039_WYG_117-9a"/>
　　小橋通之橋之西北亭榭掩映蘆荻參差荷葉田<lb/>
　　田一望無際<lb/>
　　冶春詩社在虹橋之西與倚虹園東西相望皆郡<lb/>
　　人上已修禊之所今為冶春樓取王士正詩名之<lb/>
　　又有香影樓懐仙館秋思山房<lb/>
　　浄香園在虹橋之東築堂以奉<lb/>
宸憩堂左則仿泰西營造法為室五重過此層欄繞屋<lb/>
　　曲檻臨波曰荷浦薰風由春波橋折而之北則接<lb/>
<pb n="KR2m0039_WYG_117-9b"/>
　　趣園矣乾隆壬午<lb/>
御書額曰浄香園聫曰結念底須懐爛漫洗心雅足契<lb/>
　　清涼又聫曰竹喧歸浣女蓮動下漁舟乙酉<lb/>
御書堂額曰怡性聫曰雨過浄倚竹夏前香想蓮甲辰<lb/>
御書聫曰水以澄渟謀目静山惟平逺致心閒<lb/>
　　青琅玕館在浄香園之右蓺竹萬竿中置亭館石<lb/>
　　筍林立掩映葱青春雨抽萌秋風響籜自饒佳趣<lb/>
　　香海慈雲在浄香園之北碧沼數畝澄明如鏡中<lb/>
<pb n="KR2m0039_WYG_117-10a"/>
　　為海雲龕奉大士像其南為來薰堂堂之東為春<lb/>
　　波橋<lb/>
　　長隄春栁由虹橋而北沿海皆髙栁長條踠地如<lb/>
　　行圖畫中橋之東為跨虹樓迤邐而北有濃隂草<lb/>
　　堂曉烟亭曙光樓<lb/>
　　趣園舊稱四橋烟雨四橋者南為春波北為長春<lb/>
　　西為玉版又西則曰蓮花春水方生千頃一碧而<lb/>
　　層軒洞豁曲檻逶迤髙下掩映每當暝烟羃䍥小<lb/>
<pb n="KR2m0039_WYG_117-10b"/>
　　雨亷纎環望四橋如綵虹蜿蜒出没波間極水雲<lb/>
　　縹緲之趣乾隆壬午<lb/>
御題額曰趣園聫曰縈迴水抱中和氣平逺山如藴藉<lb/>
　　人又聫曰目属髙低石步延曲折廊乙酉<lb/>
御書聫曰何曾日涉原成趣恰值雲開亦覺欣甲辰<lb/>
御書額曰半畝塘聫曰妙理清機都逺俗詩情畫趣縂<lb/>
　　怡神<lb/>
　　水雲勝概在趣園之西徧有勝概樓吹香草堂春<lb/>
<pb n="KR2m0039_WYG_117-11a"/>
　　水廊小南屛其右則蓮花橋也<lb/>
　　梅嶺春深即長春嶺也嶺上多植梅花故名兩水<lb/>
　　合流縈繞山麓虚亭曲檻㸃綴有致<lb/>
　　桃花塢在保障河西岸西通法海橋春日繁花齊<lb/>
　　放望如錯繡有蒸霞堂澄鮮閣山半有髙樓可以<lb/>
　　逺眺<lb/>
　　蓮性寺舊名法海寺四面環水白塔峙其中又有<lb/>
　　夕陽雙寺樓雲山閣諸勝橋則法海跨其前蓮花<lb/>
<pb n="KR2m0039_WYG_117-11b"/>
　　踞其後迤北青帘白舫每縈拂于春秋佳日也乾<lb/>
　　隆丁丑<lb/>
御書額曰衆香清梵<lb/>
　　白塔晴雲與蓮性寺白塔隔水相對故名有花南<lb/>
　　水北之堂積翠軒林香草堂諸勝<lb/>
　　望春樓與白塔晴雲相連琢石為池左右二橋彎<lb/>
　　環如月其對岸即熈春臺也<lb/>
　　香阜寺在揚州江都縣運河之東土脈隆起如山<lb/>
<pb n="KR2m0039_WYG_117-12a"/>
　　俗名小五臺岡阜陂陀松篁蒼翠與金碧名藍掩<lb/>
　　映髙下山靈亦若有知敷榮聳秀欣然而望<lb/>
幸焉乾隆丁丑<lb/>
御書額曰臺麓化城聫曰紺宇晴空翠嵐浮蜀阜祗林<lb/>
　　香靄禪月湛䢴流<lb/>
　　竹西芳徑在揚州城北十里唐杜牧詩誰知竹西<lb/>
　　路歌吹是揚州名由此而著有上方寺寺舊蔵石<lb/>
　　刻寳誌像唐吳道子畫李白賛顔真卿書亦稱三<lb/>
<pb n="KR2m0039_WYG_117-12b"/>
　　絶又壁有石刻為宋蘇軾送李孝博詩寺旁為竹<lb/>
　　西亭乾隆甲辰<lb/>
御書額曰竹西精舎聫曰慧草階前亦生意徳山户外<lb/>
　　自佳隣<lb/>
　　平岡艷雪在草河南植紅梅數百本中搆亭館早<lb/>
　　春花放不减嵰山之雪也近水則䕶以長隄垂栁<lb/>
　　疎筠引人入勝<lb/>
　　臨水紅霞在平岡艷雪之左其地多桃花每春深<lb/>
<pb n="KR2m0039_WYG_117-13a"/>
　　　花放爛如錦綺中為桃花庵清磬疎鐘聲出林表<lb/>
　　　亦棲禪之勝地也<lb/>
　　　杏花村舎在草河北岸東連迎恩橋竹籬茅舎頗<lb/>
　　　具野趣<lb/>
　　　䢴上農桑在迎恩河西岸敬仿<lb/>
聖祖仁皇帝耕織圗扵河北藝嘉榖樹條桑井陌蠺房恍如<lb/>
　　　圗繪<lb/>
　皇上教養之恩<lb/>
<pb n="KR2m0039_WYG_117-13b"/>
　聖代恬熈之象舉此可見以視豳風七月殆有加焉<lb/>
　　　慧因寺向為舍利禪院恭逢<lb/>
　車駕臨幸<lb/>
　賜今名旁有小園叢桂古松境絶清逈中有悟香亭寺<lb/>
　　　鐘初動梵唱同聲時得静中之趣西為曲廊水榭<lb/>
　　　低貼水際北折為㕔顔曰綠楊城郭右為芍園多<lb/>
　　　異種小築數椽亦饒秀野静閒之勝乾隆辛未<lb/>
　御題額曰慧因寺丁丑<lb/>
<pb n="KR2m0039_WYG_117-14a"/>
御書額曰慈縁勝果<lb/>
　　卷石洞天在城河北岸疊石為山玲瓏窈窕巖壑<lb/>
　　天然其旁為宛委山房契秋閣<lb/>
　　堞雲春暖在北門外城隅臨水為園屋宇參差竹<lb/>
　　樹蓊鬰大有濠濮間想<lb/>
　　倚虹園本元崔伯亨園址為虹橋修禊之所傍城<lb/>
　　西濠三面臨河有領芳軒餞春館諸勝乾隆壬午<lb/>
御書園額曰倚虹聫曰栁拖弱縷學垂手梅展芳姿初<lb/>
<pb n="KR2m0039_WYG_117-14b"/>
　　試嚬又聫曰明月松間照清泉石上流乙酉<lb/>
御書樓額曰致佳聫曰花木正佳二月景人家疑近武<lb/>
　　陵溪甲辰<lb/>
御書亭額曰潤竹聫曰鈞陶錦繡化工暢松竹笙簧仙<lb/>
　　籟諧<lb/>
　　西園曲水在城河西北水自北而東折若半壁然<lb/>
　　依水曲折以置亭館有新月樓觴詠樓拂栁亭<lb/>
　　春臺祝<lb/>
<pb n="KR2m0039_WYG_117-15a"/>
夀在保障河西岸為兩淮人士獻<lb/>
夀呼嵩之所其左為曲樓數十楹與篠園相属<lb/>
　　篠園花瑞在熈春臺左園廣數十畝徧栽芍藥其<lb/>
　　種有並頭三蕚者尤為罕覯因作瑞芍亭以紀盛<lb/>
　　云<lb/>
　　平流湧瀑在熈春臺右有竹亭水由亭下過石橋<lb/>
　　入保障河又有鏡泉樓含珠堂亦于登眺為宜<lb/>
　　水竹居<lb/>
<pb n="KR2m0039_WYG_117-15b"/>
皇上臨幸賜名也山石壁立屈曲若展畫屏中有花潭<lb/>
　　竹嶼又玉蘭數十本環繞精舎花時清輝照人如<lb/>
　　在瑶林瓊樹間循廊而西巨石臨水上鐫石壁流<lb/>
　　淙四字水由石罅落池中懸流㶁㶁冬夏不竭其<lb/>
　　間為堂為樓為亭為花塢曲折交互最後萬竿浄<lb/>
　　綠一鏡拖藍水竹幽竒于斯為最乾隆乙酉<lb/>
御書額曰水竹居又書軒額曰静照聫曰水色清依榻<lb/>
　　竹聲涼入牕<lb/>
<pb n="KR2m0039_WYG_117-16a"/>
　　髙詠樓在蜀岡朝旭之左舊傳宋蘇軾題西江月<lb/>
　　詞于此乾隆壬午<lb/>
御書額曰髙詠樓聫曰山堂返棹閒留憩畫閣開牕納<lb/>
　　景光甲辰<lb/>
御書堂額曰清韻聫曰水月清懐同迥照神仙翰墨有<lb/>
　　餘芬<lb/>
　　蜀岡朝旭在髙詠樓之右其地近連蜀岡初日照<lb/>
　　萬松間如浮金疊翠所謂西山朝來致有爽氣者<lb/>
<pb n="KR2m0039_WYG_117-16b"/>
　　也有來春堂曠如亭初日軒皆登眺之所<lb/>
　　春流畫舫在蜀岡朝旭之北臨水為屋四壁垂簾<lb/>
　　波紋蕩漾<lb/>
　　錦泉花嶼在保障河東岸南接水竹居北連功徳<lb/>
　　山入門而左為錦雲軒牡丹開時爛若疊錦西有<lb/>
　　微波館泉出澗中泠泠不竭<lb/>
　　功徳山山有觀音寺亦名觀音山在蜀岡最髙處<lb/>
　　天花佛火僧戒梵音儼在靈鷲峯頭也上有小池<lb/>
<pb n="KR2m0039_WYG_117-17a"/>
　　　畜文魚數百頭臨池為屋以邀<lb/>
　睿覽乾隆乙酉<lb/>
　御書額曰天池聫曰淥水入澄照青山猶古姿<lb/>
　　　山亭野眺在功徳山之半前為南樓可以眺逺山<lb/>
　　　後臨池為屋顔曰芰荷深處<lb/>
　　　平山堂在法浄寺之右宋郡守歐陽修建以南徐<lb/>
　　　諸山環拱望與檻平故名其時梅堯臣王安石蘓<lb/>
　　　軾秦觀諸人皆有唱和之什堂之前為行春臺初<lb/>
<pb n="KR2m0039_WYG_117-17b"/>
　　　建扵宋守刁約堂之西曰第五泉復顯扵明僧滄<lb/>
　　　溟其餘樓閣池臺頗饒勝賞恭䝉<lb/>
列聖留題<lb/>
天文舄奕<lb/>
　皇上復疊頒<lb/>
　奎藻寵錫逾常賢守名山何幸七百餘年以後邀此<lb/>
　殊榮乾隆丁丑<lb/>
　御書聫曰詩意豈因今古異山光長在有無中甲辰<lb/>
<pb n="KR2m0039_WYG_117-18a"/>
御書額曰天然三友又聨曰對時真愜農桑慶寜道非<lb/>
　　關視聴娱<lb/>
　　法浄寺古棲靈寺又稱大明寺寺枕蜀岡舊有浮<lb/>
　　圗九級見于大觀圗經唐劉長卿髙適諸人俱有<lb/>
　　詩乾隆乙酉<lb/>
車駕重幸<lb/>
賜名法浄寺<lb/>
御書聫曰竹裏尋幽径梅間卜野居<lb/>
<pb n="KR2m0039_WYG_117-18b"/>
　　萬松疊翠園與蜀岡相對萬松森立滴露飄花近<lb/>
　　落衣袖<lb/>
　　小香雪在蜀岡平衍處東接萬松亭由法浄寺東<lb/>
　　樓石磴而下北過小橋穿竹径復折而東數十步<lb/>
　　古梅繞屋疎影寒花洵為清涼香界乾隆乙酉<lb/>
御書額曰小香雪<lb/>
　　康山在揚州府新城西南隅明正徳中武功康修<lb/>
　　撰海寓居于此山搆草堂于上其東為觀山臺遥<lb/>
<pb n="KR2m0039_WYG_117-19a"/>
　　望郭外風帆來往隔江山色青翠如畫乾隆庚子<lb/>
御書額曰康山草堂聫曰時花二月之中遇古樹千年<lb/>
　　以上論甲辰<lb/>
御書樓額曰對山聫曰籠庭水樹宜涼影匝砌烟花帶<lb/>
　　露<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>
　　九峯園園故多佳石大者逾丈小亦及尋如仰如<lb/>
　　俯如拱如揖如鰲背如駝峯如蛟舞螭盤如獅蹲<lb/>
　　象踏千形萬態不可端倪石間羅植卉木又築臨<lb/>
<pb n="KR2m0039_WYG_117-19b"/>
　　池小榭以擬右軍墨池南為風漪閣可供眺望乾<lb/>
　　隆壬午<lb/>
御書額曰九峯園聫曰雨後蘭芽猶帶潤風前梅朶始<lb/>
　　敷榮又聫曰名園依緑水野竹上青霄乙酉<lb/>
御書聫曰縦目軒忩饒野趣遣懐梅栁入詩情甲辰<lb/>
御書額曰澄空宇聫曰紅梅翠竹天然繪妙理清機不<lb/>
　　盡吟<lb/>
　　髙旻寺在城南十五里之茱茰灣其水北承淮流<lb/>
<pb n="KR2m0039_WYG_117-20a"/>
　　　西逹儀徴南通𤓰步故亦名三㲼河寺踞其上有<lb/>
　　　塔曰天中琳宇嵯峨遥臨俯瞰洵江皋攬勝之地<lb/>
聖祖仁皇帝南巡于此敬建<lb/>
　　行宫<lb/>
　皇上省方重葺其舊以備<lb/>
　臨幸乾隆辛未<lb/>
　御書寺額曰江月澂觀聫曰潮湧廣陵磬聲飛逺梵樹<lb/>
　　　連䢴水鈴語出中天<lb/>
<pb n="KR2m0039_WYG_117-20b"/>
　御書殿額曰䢴江勝地曰江表春暉聫曰衆水迴環蜀<lb/>
　　　岡秀大江遥應廣陵濤又聫曰碧漢雲間晴階分<lb/>
　　　塔影青郊雨足春陌起田歌丁丑<lb/>
　御書行宫佛堂聫曰法雲迥䕃蓮華塔慈照長輝貝葉<lb/>
　　　經又聨曰塔鈴便是廣長舌香篆還成妙鬟雲又<lb/>
　　　寺旁<lb/>
　　關帝廟額曰氣塞宇宙壬午<lb/>
　御書齋額曰罨畫牕乙酉<lb/>
<pb n="KR2m0039_WYG_117-21a"/>
御書聫曰綠野農懽在青山畫意堆庚子<lb/>
御書堂額曰得間聫曰清風明月取無盡山峙水流用<lb/>
　　不窮甲辰<lb/>
御書堂額曰承煦聫曰宇宙以來此山色冲融之際蕩<lb/>
　　烟光<lb/>
　　錦春園在揚州府城南三十里距由閘關二里舊<lb/>
　　有大觀樓後成小築門臨水次丹堊相鮮其中傑<lb/>
　　閣修廊松泉蘿磴頗足幽勝四圍羅植花木每遇<lb/>
<pb n="KR2m0039_WYG_117-21b"/>
　　風日晴美爛若舒錦乾隆辛未<lb/>
御書額曰錦春園丁丑<lb/>
御書額曰竹浄松蕤甲辰<lb/>
御書聫曰鏡水雲岑標道趣䡖荑嫩蘤繢春光又聫曰<lb/>
　　鏡裡林花舒艷裔雲邉樓閣隐神仙<lb/>
　<lb/>
　<lb/>
欽定南巡盛典卷八十四<lb/>
</p>
<p>
</p>
  </div>
</body>
</text>
</TEI>
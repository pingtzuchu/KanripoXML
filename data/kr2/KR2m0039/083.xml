<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0039_WYG_083-1a"/>
欽定四庫全書<lb/>
欽定南廵盛典卷五十五<lb/>
　海塘<lb/>
　　<hi>臣</hi>等謹按海為水宗百流歸徳禹貢之導水也曰<lb/>
　　㑹曰過曰播而於海苐言入而已顧惟不讓積水<lb/>
　　以成其大則又當推九澤既陂之義俾朝宗克底<lb/>
　　於成此海塘之制所由監古利民而為<lb/>
大聖人勞心之先務也浙省襟江帶海而海寧當江海<lb/>
<pb n="KR2m0039_WYG_083-1b"/>
　　交滙之區全頼塘堤衛䕶七郡自唐開元中築捍<lb/>
　　海堤宋嘉定中修袁花等塘元泰定中下石囤木<lb/>
　　櫃明代五修塘堤載在史册具有成法不僅華信<lb/>
　　之千錢募土錢鏐之強弩射潮見於錢塘志乗者<lb/>
　　班班可考且塘以捍海有土有石宋李溥盧守懃<lb/>
　　諸臣修築杭州海塘疊石為㟁固以樁木鈎末壁<lb/>
　　立以捍潮勢而張夏採石修塘隨損隨治衆頼以<lb/>
　　安則石塘之為利溥矣顧地利不齊浮鬆既不能<lb/>
<pb n="KR2m0039_WYG_083-2a"/>
　　　擎石堅澁又不受釘樁於是柴塘之制興而補偏<lb/>
　　　救弊與土石各塘並資捍衛海塘之大略若此我<lb/>
　皇上軫念民生六勤<lb/>
　法駕壬午之春即有老鹽倉一帶改建石工之<lb/>
　諭庚子重申<lb/>
　巽命越二年告成凡四千二百丈甲辰復<lb/>
　勑范公塘接建石工永資保䕶并<lb/>
　諭將柴塘以内石塘以外填土種桞俾柴石聨為一勢<lb/>
<pb n="KR2m0039_WYG_083-2b"/>
　　　鞏固萬年葢自<lb/>
聖祖仁皇帝創建大石塘五百丈<lb/>
世宗憲皇帝改建魚鱗大石塘以來至<lb/>
　皇上而海塘全局遹觀厥成盡善盡羙蔑以加矣若夫<lb/>
　　　築石壩修盤頭加簍坦沙水情形月必有奏奏必<lb/>
　　　有圖<lb/>
　乙夜覽觀<lb/>
　硃筆指示即<lb/>
<pb n="KR2m0039_WYG_083-3a"/>
端拱深宫無不為海隅蒼生共籌樂利夫是以陽侯効<lb/>
　　順永不揚波人㤀畚鍤之勞世享安恬之福而非<lb/>
　　前代之為小補計者比也懿歟盛哉謹志海塘第<lb/>
　　五<lb/>
<pb n="KR2m0039_WYG_083-4a"/>
　欽定四庫全書<lb/>
　欽定南廵盛典卷五十五<lb/>
　　海塘<lb/>
　　　乾隆十四年十月二十日<lb/>
　上諭内閣曰閩浙總督喀爾吉善署理浙江廵撫永貴<lb/>
　　奏請臨幸浙省閲海塘一摺前因江南督撫等奏請<lb/>
　　南廵特命大學士九卿㑹議詢謀僉同業經降㫖俞<lb/>
　　允江浙隣封接壤均係<lb/>
<pb n="KR2m0039_WYG_083-4b"/>
聖祖屡經廵幸之地且海塘亦重務也今既據該省士民<lb/>
　　感恩望幸羣情踴躍督撫合詞代奏宜允所請於辛<lb/>
　　未年春南廵便道至浙省臨視塘工慰黎庶瞻依之<lb/>
　　意所至不煩供億勿事興修勿尚華靡已詳具前㫖<lb/>
　　其共喻焉<lb/>
　　　乾隆十五年十二月二十日<lb/>
　上諭内閣曰浙江海塘為捍衛民生要務朕明春廵幸<lb/>
　　浙省意欲親臨閲視着尚書舒赫徳於江南審訊事<lb/>
<pb n="KR2m0039_WYG_083-5a"/>
　　畢之日即赴浙江㑹同該督撫等查看豫偹奏聞<lb/>
　　　乾隆二十二年三月二十八日<lb/>
　上諭内閣曰浙海之神自雍正八年海塘告成時<lb/>
特加褒封<lb/>
勑於海寧縣地方建廟崇祀邇年以來海波不揚塘工鞏<lb/>
　　固朕省方浙中親臨履視見大溜直趋中小亹两㟁<lb/>
　　沙灘自為捍禦濱海諸邑得慶安瀾利及民生實資<lb/>
　神明顯佑應於杭州省城之觀潮樓敬建海神之廟以<lb/>
<pb n="KR2m0039_WYG_083-5b"/>
　　昭崇徳答佑至意應行事宜該部查例具奏<lb/>
　　　乾隆二十四年閏六月十六日<lb/>
　上命軍機大臣傳諭廵撫莊有恭曰莊有恭奏東西海<lb/>
　　塘柴石塘工豫偹事宜一摺已批該部速議具奏矣<lb/>
　　江溜海潮全勢既趋北大亹則一切應行偹築事宜<lb/>
　　正闗𦂳要現在時屆立秋防汛不宜遲緩而部臣議<lb/>
　　覆不無尚需時日且定議諒亦無可駁詰著傳諭該<lb/>
　　撫速就勘明籌辦之處一面即行發帑興工上𦂳赶<lb/>
<pb n="KR2m0039_WYG_083-6a"/>
　築無庸聽候部覆遲悮要工<lb/>
　　乾隆二十七年三月初二日<lb/>
上諭内閣曰朕稽典時廵念海塘為越中第一保障比<lb/>
　嵗潮勢漸趋北大亹實闗海寧錢塘諸邑利害計於<lb/>
　老鹽倉一帶柴塘改建石工即多費帑金為民間永<lb/>
　逺禦災捍患良所弗惜而議者率以施工難易彼此<lb/>
　所見紛岐昨於行在先命大學士劉統勲河道縂督<lb/>
　髙晋廵撫莊有恭前往工所簽試樁木朕抵浙次日<lb/>
<pb n="KR2m0039_WYG_083-6b"/>
　簡從臨勘則柴塘沙性澁汕一樁甫下始多扞格卒<lb/>
　復動摇石工㫁難措手若舊塘迤内數十丈許土即<lb/>
　宜樁而地皆田廬聚落將移換石工毁拆必多欲衛<lb/>
　民而先殃民其病甚於醫瘡剜肉矣朕心不忍且并<lb/>
　外塘而棄之乎抑兩存而贅疣可乎以兹蒿目熟籌<lb/>
　所可為吾民善後者惟有力繕柴塘得補偏救弊之<lb/>
　一䇿耳地方大吏其明體朕意悉心經理定嵗修以<lb/>
　固塘根増坦水石篓以資擁䕶庶幾盡人事而荷<lb/>
<pb n="KR2m0039_WYG_083-7a"/>
神庥是朕所宵旰厪懐不能刻置者至繕工欲固購料<lb/>
　不得不周現在採辦柴薪非河工秫葦之比向為額<lb/>
　定官價所限未免拮据應酌量議加俾民樂運售而<lb/>
　官易集事其令行在户部㑹同該督撫詳加定議以<lb/>
　聞朕為浙省往復咨度之苦心其詳具見誌事一詩<lb/>
　督撫等可並將此㫖於工次勒石一通永誌遵守毋<lb/>
　忽<lb/>
　　乾隆二十七年三月初三日<lb/>
<pb n="KR2m0039_WYG_083-7b"/>
上諭内閣曰尖山塔山之間舊有石壩朕今親臨閲視<lb/>
　見其横截海中直逼大溜猶河工之挑水大壩實海<lb/>
　塘扼要闗鍵波濤衝激保䕶匪易但就目下形勢而<lb/>
　論或多用竹篓加鑲或改用木櫃排砌固宜隨時經<lb/>
　理加意防修如將來漲沙漸逺宜即改築條石壩工<lb/>
　俾屹然成砥柱之勢庶於北㟁海塘永資保障該督<lb/>
　撫等其善體朕意於可興工時一面奏請一面動帑<lb/>
　儧辦并勒石塔山以誌永久<lb/>
<pb n="KR2m0039_WYG_083-8a"/>
　　乾隆二十七年九月三十日<lb/>
上諭内閣曰浙江海寧一帶塘工最為𦂳要今春廵幸<lb/>
　之次日即赴老鹽倉尖山等處相度指示飭令修築<lb/>
　柴塘並建設竹篓坦水各工用資保䕶今據莊有恭<lb/>
　奏查勘工程俱已陸續完竣餘工並皆稳固等語該<lb/>
　撫督率属員儧辦蕆工甚属盡心深可嘉予莊有恭<lb/>
　著交部議叙所有在工勷事各員並著查明分别咨<lb/>
　部議叙以示奨勵<lb/>
<pb n="KR2m0039_WYG_083-8b"/>
　　乾隆二十七年十月初二日<lb/>
上命軍機大臣傳諭莊有恭等曰莊有恭已有㫖調補<lb/>
　江蘇廵撫其海塘工程莊有恭籌辦甚属盡心且浙<lb/>
　省現有查辦災賑事亦為𦂳要莊有恭奉到調任之<lb/>
　㫖可將廵撫印務暫交索琳䕶理其日行事件照常<lb/>
　接辦惟塘工賑務仍聼莊有恭專司其事蘇杭一水<lb/>
　之地案牘往還本可無虞稽誤至熊學鵬到浙其賑<lb/>
　務自可妥辦若海塘工程自不如莊有恭之輕車熟<lb/>
<pb n="KR2m0039_WYG_083-9a"/>
　路隣封伊邇應令兩撫彼此始終㑹辦在莊有恭亦<lb/>
　㫁不因既經調任稍分畛域也將此一併詳諭知之<lb/>
　　乾隆三十年閏二月初五日<lb/>
上諭内閣曰海寧石塘工程民生攸繫深厪朕懐連年<lb/>
　潮汛安瀾各工俱属稳固茲入疆伊始即日就近親<lb/>
　臨相度先行閲視遶城石塘五百三十餘丈實為全<lb/>
　城保障而塘下坦水尤所以捍衛石塘但向來止建<lb/>
　两層今潮勢似覺頂衝外沙漸有汕刷二層之外應<lb/>
<pb n="KR2m0039_WYG_083-9b"/>
　須預籌保䕶該撫等上年所奏加建三層坦水六十<lb/>
　餘丈止就尤險要處而言於全城形勢尚未通盤籌<lb/>
　畫若一例普築三層石坦則於䕶城保塘尤資禆益<lb/>
　著將應建之四百六十餘丈均即一例添建其二層<lb/>
　舊坦内有樁殘石缺者亦著查明補換該督撫等其<lb/>
　董率所属悉心籌辦動帑興修務期工堅料足無濫<lb/>
　無浮以收實濟副朕為民先事預籌之至意<lb/>
　　乾隆四十五年三月初三日<lb/>
<pb n="KR2m0039_WYG_083-10a"/>
上諭内閣曰海寧州石塘工程所以保衛沿海城郭田<lb/>
　廬民生攸繫從前四次親臨指授機宜築塘保䕶連<lb/>
　年潮汛安瀾各工俱為稳固今朕廵幸浙江入疆伊<lb/>
　始即親往閲視石塘工程尚多完好惟繞海寧城之<lb/>
　魚鱗石塘内有工二十餘丈外係條石作墻内填塊<lb/>
　石厯年久逺為潮汐衝刷底樁霉朽兼有裂縫蹲䟶<lb/>
　之處又城東八里文將字號至陳文港宻字號止有<lb/>
　石塘工七叚約共長一百五六十丈地當險要塘身<lb/>
<pb n="KR2m0039_WYG_083-10b"/>
　单薄亦㣲有裂縫此塘為全城保障塘下坦水所以<lb/>
　捍䕶塘工皆不可不預為籌辦著將两處塘工均改<lb/>
　建魚鱗石工俾一律堅稳并添建坦水以垂永久該<lb/>
　督撫即派妥員確勘估計具奏又石塘迄上前經築<lb/>
　有柴塘四千二百餘丈現尚完整究不如石塘之鞏<lb/>
　固雖老鹽倉有不可下樁為石塘之處經朕親見然<lb/>
　不可下樁處未必四千餘丈皆然朕於民瘼所繫從<lb/>
　不惜帑省工俾資保䕶著該督撫即將該工内柴塘<lb/>
<pb n="KR2m0039_WYG_083-11a"/>
　可以改建石塘之處一併派委誠妥大員據實逐叚<lb/>
　勘估奏聞辦理如計今嵗秋前可以辦竣即撥帑赶<lb/>
　𦂳興修若秋間不能完竣則竟俟秋後辦理該督撫<lb/>
　其董率所属悉心經畫以期工堅料實無濫無浮務<lb/>
　期濵海羣黎永享恬安之福以副朕先事預籌至意<lb/>
　　乾隆四十五年四月初七日<lb/>
上諭内閣曰朕廵幸浙江由海寧閲視塘工至杭州老<lb/>
　鹽倉一帶有柴塘四千二百餘丈雖因其處不可下<lb/>
<pb n="KR2m0039_WYG_083-11b"/>
　樁為石塘然柴塘究不如石塘之堅固業經降㫖將<lb/>
　可以建築石塘之處一律改建石塘以資永久保障<lb/>
　兹忽憶及該地方官及沿塘居民見該處欲建石塘<lb/>
　或視柴塘為可廢之工不但不加意防䕶甚或任聼<lb/>
　居民拆毁竊用致有損壊則石塘未蕆工之前於該<lb/>
　處城郭田廬甚有闗係且改建石塘原為保衛地方<lb/>
　之計若留此柴塘以為重闗保障俾石塘愈資鞏固<lb/>
　豈不更為有益况當石工未竣以前設使潮水大至<lb/>
<pb n="KR2m0039_WYG_083-12a"/>
　而柴塘損壊無可抵禦不幾為開門揖盜乎著該督<lb/>
　撫即嚴飭地方文武官將現有柴塘仍照前加意保<lb/>
　固勿任居民拆損竊用將來石工告竣遲之數年朕<lb/>
　或親臨閲視爾時柴工倘有損壌惟該督撫是問<lb/>
　　乾隆四十五年十一月初九日<lb/>
上諭内閣曰據王亶望奏海塘下樁之後即須砌石浙<lb/>
　省産石之山隂等四縣先後據報採就石料二萬餘<lb/>
　丈運抵工所者止三千餘丈僅敷二十丈塘工之用<lb/>
<pb n="KR2m0039_WYG_083-12b"/>
　若先行儘力開槽石料未能應手浙省隂雨較多倘<lb/>
　槽底積水泥濘轉多未便等語石料為塘工所急需<lb/>
　自應上𦂳購辦尅期儧運以濟要工何以運抵工所<lb/>
　者止三千餘丈以致未能應手王亶望並非現任廵<lb/>
　撫不過令其在工督辦是以呼應不靈李質頴現任<lb/>
　廵撫所有一切購料儧運皆其專責豈可稍存諉缷<lb/>
　之見著傳諭李質頴即嚴催各属將採就石料迅速<lb/>
　運工以偹急需李質頴如已起程來京陛見即著富<lb/>
<pb n="KR2m0039_WYG_083-13a"/>
　勒渾遵照速辦其在江蘇洞庭等山分辦太湖石料<lb/>
　十一萬三千七百餘丈並著傳諭閔鶚元速飭各属<lb/>
　毋分畛域赶𦂳辦運浙省偹用俾石料充裕以濟鉅<lb/>
　工將此由四百里諭令李質頴等並諭王亶望知之<lb/>
　　乾隆四十五年十二月初三日<lb/>
上諭内閣曰前據閔鶚元奏宜興荆溪二縣山石石質<lb/>
　鬆脆難以見方成丈未能適用等語所奏未見實心<lb/>
　已傳㫖申飭並面諭薩載回任實力督辦矣海塘工<lb/>
<pb n="KR2m0039_WYG_083-13b"/>
　程所用石料原有裏外之分所謂背後石料也若不<lb/>
　能多購堅細石料原可酌量於頂冲處所用堅細石<lb/>
　料以禦潮汐衝激其潮平水緩之處將裏層酌量間<lb/>
　用宜興荆溪石料未始不可且即閔鶚元在呉縣太<lb/>
　湖所採及王亶望在浙所購石料亦豈無一二石性<lb/>
　鬆脆者乃閔鶚元竟以宜興荆溪石質線紋碎裂未<lb/>
　能適用一奏塞責此縂因鄰省事務漠不闗心如越<lb/>
　人視秦人之肥瘠實属非是著再傳諭閔鶚元務須<lb/>
<pb n="KR2m0039_WYG_083-14a"/>
　痛改積習實力督率属員認真採辦迅速赶運赴浙<lb/>
　以偹海塘要工之用至王亶望等接收石料時亦當<lb/>
　酌量情形攙撘配用使要工速竣而辦理不致掣肘<lb/>
　將此由五百里發往並諭令富勒渾王亶望知之<lb/>
　　乾隆四十五年十二月初五日<lb/>
上諭内閣曰據富勒渾等奏現在赶辦海塘將黄宇字<lb/>
　號頂衝處所於柴土塘後儧砌石工外用條石内填<lb/>
　石塊加髙培厚毎丈用樁木八十根可減魚鱗石塘<lb/>
<pb n="KR2m0039_WYG_083-14b"/>
　之半一面嚴飭杭嘉湖寧紹五府委派員役多僱人<lb/>
　夫添安樁架上𦂳赶辦以防春汛並嚴催承辦石料<lb/>
　各縣分頭赶辦勒限運工偹用等語自應如此辦理<lb/>
　至需用石料屡經降㫖傳諭閔鶚元督率属員認真<lb/>
　採辦迅速赶運赴浙並因石料有裡層外層之分其<lb/>
　頂衝處所自應用堅細石料以禦潮汐至潮平水緩<lb/>
　之處不防以宜興荆溪等處山石間用已諭知閔鶚<lb/>
　元實力採辦並諭王亶望等於接收石料時酌量情<lb/>
<pb n="KR2m0039_WYG_083-15a"/>
　形攙撘配用矣但浙省亦須就近設法採辦不可專<lb/>
　恃江蘇一省購運著傳諭富勒渾王亶望等務須通<lb/>
　盤籌畫實心經理以期要工速竣不可稍存觀望之<lb/>
　見將此由五百里傳諭知之<lb/>
　　乾隆四十五年十二月二十三日<lb/>
上諭内閣曰浙江海寧改建石塘以王亶望曽為浙撫<lb/>
　且肯擔當其事因命在工督辦但伊在服中不令豫<lb/>
　地方之務此朕用人不得已之苦心屡經降㫖中外<lb/>
<pb n="KR2m0039_WYG_083-15b"/>
　共知近因王亶望與李質頴有意見不合之處兹李<lb/>
　質頴來京召對時奏及改建石塘後柴塘土塘仍須<lb/>
　嵗修以資保䕶等語朕從前親閲塘工老鹽倉一帶<lb/>
　難以下樁素所深悉但思難以下樁處所其長不過<lb/>
　數里非數十里之柴塘皆不可下樁改石也其餘可<lb/>
　以下樁處所若一律改石塘豈不為一勞永逸之計<lb/>
　乃李質頴今有是奏此事闗係重大朕亦不能懸㫁<lb/>
　著大學士阿桂同李質頴馳驛前往㑹同富勒渾將<lb/>
<pb n="KR2m0039_WYG_083-16a"/>
　李質頴王亶望所見不同之處秉公確勘據實覆奏<lb/>
　　乾隆四十六年四月二十七日<lb/>
上命軍機大臣傳諭大學士公阿桂曰本年二月間據<lb/>
　阿桂勘辦石塘工程二千二百餘丈督率工員上𦂳<lb/>
　赶辦務於四十七年冬初完工至老鹽倉立字號至<lb/>
　積字號二百餘丈不能釘樁處所應仍留柴塘外其<lb/>
　餘一千五百丈安樁一丈八尺用硪夯打至四個半<lb/>
　時辰打下一丈四五尺週圍沙土即合籠平樁不能<lb/>
<pb n="KR2m0039_WYG_083-16b"/>
　再打查樁木不能深入其底沙堅硬可知沙齧樁牢<lb/>
　力能擎石或可一律築砌或應仍循其舊恭候臨幸<lb/>
　指示機宜再行多分年限接續辦理等語已批令俟<lb/>
　到京時面奏彼時原以老鹽倉一帶沙性澁汕難以<lb/>
　下樁且改建要工尚多是以可緩昨詢據富勒渾面<lb/>
　奏老鹽倉一帶仍有可以施工之説即阿桂所奏沙<lb/>
　齧樁牢力能擎石或一律砌築之語是其所見亦仍<lb/>
　謂此叚工程可以辦理朕思現辦二千餘丈之石塘<lb/>
<pb n="KR2m0039_WYG_083-17a"/>
　既於明嵗可以完工且屆四十九年南廵之期尚逺<lb/>
　此叚要工既有益於民生即可及時接辦何必復待<lb/>
　南廵親為相度前此阿桂到京面奏原因此叚工程<lb/>
　應否辦理未能明晰是以欲面詢明確再降諭㫖現<lb/>
　在阿桂督勦逆回到京尚需時日著傳諭阿桂即將<lb/>
　老鹽倉一帶實在情形詳悉具奏如果有工費浩繁<lb/>
　不能拘定開銷成例之處亦不妨據實奏明交陳輝<lb/>
　祖接辦朕不惜多費帑金為民生謀一勞永逸之計<lb/>
<pb n="KR2m0039_WYG_083-17b"/>
　也將此隨六百里加𦂳軍報之便傳諭知之著即行<lb/>
　覆奏<lb/>
　　乾隆四十六年閏五月初九日<lb/>
上命軍機大臣傳諭縂督陳輝祖等曰前以浙江老鹽<lb/>
　倉一帶塘工是否可以及時接辦降㫖詢問阿桂茲<lb/>
　據覆奏此叚工程一千五百丈可以接續辦理前在<lb/>
　工時陳輝祖所見亦同至添用帮費現辦二千二百<lb/>
　餘丈塘工除恩賞銀两外尚有另籌添補之項若接<lb/>
<pb n="KR2m0039_WYG_083-18a"/>
　辦一千五百丈釘樁較難所需帮費亦約略相等請<lb/>
　勅下楊魁㑹同陳輝祖將此叚工程共應開銷正項<lb/>
　若干帮費若干之處熟商妥酌等語浙省辦理石塘<lb/>
　二千二百餘丈計明嵗冬間始可蕆工其老鹽倉一<lb/>
　帶塘工若一律築砌自應俟現辦工程完竣後再行<lb/>
　次第籌辦昨經降㫖令楊魁赴閩省暫署撫篆換令<lb/>
　富綱來京陛見所有老鹽倉工程如何接辦並應如<lb/>
　何開銷正項及帮費之處俟楊魁回至工所後再與<lb/>
<pb n="KR2m0039_WYG_083-18b"/>
　陳輝祖妥議熟籌具奏亦不為遲所有阿桂奏到之<lb/>
　摺著先抄寄陳輝祖楊魁同看並諭令阿桂知之<lb/>
　　同日<lb/>
上命軍機大臣傳諭陳輝祖等曰前經降㫖合富綱來<lb/>
　京陛見並諭楊魁即赴福建署理廵撫事務但計此<lb/>
　時楊魁尚未起身著仍留海塘工次候朕另有揀用<lb/>
　之處再降諭㫖至富綱在福建廵撫任内辦理諸事<lb/>
　漸就熟諳朕原欲觀其才具器識是以降㫖令其來<lb/>
<pb n="KR2m0039_WYG_083-19a"/>
　京陛見今楊魁既仍留浙江工次富綱此時亦不必<lb/>
　來京如楊魁富綱已遵前㫖起程接此㫖後即遵照<lb/>
　各回本處將此由五百里發往并諭令陳輝祖知之<lb/>
　　乾隆四十七年七月初十日<lb/>
上命軍機大臣傳諭陳輝祖曰本日據閔鶚元奏分辦<lb/>
　浙江海塘料石情形一摺内稱初次所辦條石十三<lb/>
　萬六千餘丈業經全數起運赴浙其接辦之九萬六<lb/>
　千六百餘丈勒限䟎運扣至明年三四月間可以一<lb/>
<pb n="KR2m0039_WYG_083-19b"/>
　律辦完運竣等語該省所辦塘工料物源源接濟陳<lb/>
　輝祖自當督率工員赶𦂳辦理但未知此時所辦工<lb/>
　程究有幾分約計於何時可以完竣著傳諭該督令<lb/>
　其確核工叚按日計算據實奏聞再從前節次所撥<lb/>
　各項銀两俱留為海塘之用將來工程告竣時是否<lb/>
　足敷應用並著該督詳晰確查開具簡明清单一併<lb/>
　覆奏將此由四百里傳諭令知之<lb/>
　　乾隆四十七年八月初九日<lb/>
<pb n="KR2m0039_WYG_083-20a"/>
上諭内閣曰據陳輝祖奏建築海塘自來字號至食字<lb/>
　號止魚鱗工長二千二百四十丈於六月二十六日<lb/>
　通工一律砌完其續辦鱗塘一千七百丈現在陸續<lb/>
　開工催𦂳赶辦所有在工督辦之布政司盛住海防<lb/>
　道周克開寧紹台道印憲曽金衢嚴道徳克進布並<lb/>
　江南帶至浙省之逰擊田宏謨皆認真稽察董率晨<lb/>
　夕㒺懈其分委承辦及在局司事之同知清㤗劉雁<lb/>
　題潘安智方體㤗唐若瀛州判蔣重耀知縣趙思恭<lb/>
<pb n="KR2m0039_WYG_083-20b"/>
　等皆勇往勤勵奮勉出力等語該省赶辦塘工堅固<lb/>
　妥速在事出力人員自應一體交部甄叙以示鼓勵<lb/>
　該督陳輝祖業經降㫖復還現任縂督頂帶母庸加<lb/>
　恩外其盛住周克開印憲曽徳克進布田宏謨清㤗<lb/>
　劉雁題潘安智方體㤗唐若瀛蔣重耀趙思恭等各<lb/>
　員俱著交部議叙<lb/>
　　乾隆四十七年九月初二日<lb/>
上命軍機大臣傳諭陳輝祖曰據陳輝祖奏續估海塘<lb/>
<pb n="KR2m0039_WYG_083-21a"/>
　魚鱗石工一摺内稱前經題撥㤙賞各項遵㫖留為<lb/>
　塘工應用共銀一百四十二萬一千八百六十二两<lb/>
　零除撥給原估續估工料銀两外尚多餘銀三十九<lb/>
　萬九千二十五两零等語此項多餘銀两毋庸解京<lb/>
　即著賞給該省為四十九年南廵粘修行宫等項應<lb/>
　用上次庚子南廵一入浙江首站屋宇倍増並多㸃<lb/>
　綴比至杭州則添設座落更多繁費無益非朕省方<lb/>
　問俗之意屡經降㫖訓飭將來行宫座落止須將上<lb/>
<pb n="KR2m0039_WYG_083-21b"/>
　屆舊有屋宇畧加粘補此項銀两儘足敷用不必再<lb/>
　動别項其行宫座落㫁不得踵事増華更滋繁飾該<lb/>
　督務須仰體朕意妥協經理將此諭令知之<lb/>
　　乾隆四十八年六月初七日<lb/>
上諭内閣曰浙江范公塘一帶看來竟須一律改建石<lb/>
　塘以資捍衛昨已諭知富勒渾等矣本日閔鶚元奏<lb/>
　江蘇省續辦浙塘石料於四月二十九日全數起運<lb/>
　其由浙省挑退者亦補運完竣等語前經該督撫奏<lb/>
<pb n="KR2m0039_WYG_083-22a"/>
　稱建築魚鱗石塘分限辦理需用石料甚急江蘇隔<lb/>
　省採運稍艱先儘浙省購辦應用前又經降㫖富勒<lb/>
　渾等令將各叚塘工盖面石塊不拘尺寸不妨搭配<lb/>
　鋪墁以期迅速完工是此次已先鋪墁江省續辦石<lb/>
　料運至浙省必有存剰即可留為改建范公塘之用<lb/>
　著富勒渾等細心履勘若該處塘工必須改築方可<lb/>
　永資保䕶浙省亦應預行採辦免致臨時糜費周章<lb/>
　凡事豫則立若今嵗物料齊全明春南廵時朕親臨<lb/>
<pb n="KR2m0039_WYG_083-22b"/>
　閲視指示機宜降㫖後即可興工辦理一年之内無<lb/>
　難告竣俾鉅工屹立海濵黎庶咸慶安瀾至富勒渾<lb/>
　摺内有老土塘根脚同係淤沙土性浮鬆之語從前<lb/>
　老鹽倉一帶亦稱沙性浮鬆難以開槽釘樁乃自改<lb/>
　建石工一律稳固堅實可見事在人為封疆大吏於<lb/>
　民瘼所闗㫁不可存畏難之見該處所建石工所費<lb/>
　不過較前三分之一方今府蔵充盈即多費數十萬<lb/>
　帑金捍衛民生使閭閻永臻樂利亦所不靳也著傳<lb/>
<pb n="KR2m0039_WYG_083-23a"/>
　諭富勒渾等善體朕意熟籌妥酌將此次運到石料<lb/>
　塘工完竣後尚存若干將來興工仍須添用石料若<lb/>
　干之處詳悉核筭據實具奏將此由四百里諭令知<lb/>
　之<lb/>
　　乾隆四十八年九月初九日<lb/>
上諭内閣曰從前盛住來京陛見時面詢海塘石工情<lb/>
　形據稱老鹽倉一帶因沙性澁汕不能釘樁彼時在<lb/>
　工籌辦曽有一老兵言及該工下樁必須衆樁合力<lb/>
<pb n="KR2m0039_WYG_083-23b"/>
　同時齊下方能堅實不致已釘復起後如其法試釘<lb/>
　樁木果有成效及訪查其人無可踪跡似有神助等<lb/>
　語現在老鹽倉石塘一律改築完竣其所稱老兵指<lb/>
　㸃之處是否實有其事富勒渾等即未經眼見不能<lb/>
　深悉而盛住係在工目睹之人及從前道府丞倅兵<lb/>
　弁夫役人等見此神靈助佑必羣相驚異傳述不㤀<lb/>
　如詢其事属實則係神祗効靈如分水龍王廟之白<lb/>
　老人故事或於該處建祠以答靈貺亦為捍衛民生<lb/>
<pb n="KR2m0039_WYG_083-24a"/>
　祀典所應得也著傳諭富勒渾等詢問盛住並詳加<lb/>
　採訪此事究属有無據實覆奏<lb/>
　　乾隆四十九年三月十六日<lb/>
上諭内閣曰浙江建築石塘所以保障民生闗係甚重<lb/>
　前庚子南廵時朕親臨閲視指示機宜於老鹽倉舊<lb/>
　有柴塘後一律添建石塘四千二百餘丈次第興修<lb/>
　於上年七月間告竣因其砌築堅整如期蕆工原欲<lb/>
　將督撫及承辦文武官員交部分别議叙今抵浙後<lb/>
<pb n="KR2m0039_WYG_083-24b"/>
　親臨閲㸔乃所辦工程不惟不應邀叙並多未協之<lb/>
　處盖朕於老鹽倉添建石塘固以衛䕶生民亦因浙<lb/>
　省柴薪日益昻貴嵗修柴塘採辦薪蒭致小民日用<lb/>
　維艱是以建築石工為一勞永逸之計庶於閭閻生<lb/>
　計有益但石塘既建自應砌築坦水保䕶塘根乃陳<lb/>
　輝祖王亶望並未籌畫及此而後之督撫亦皆置之<lb/>
　不論惟云柴塘必不可廢此乃受工員慫恿為日後<lb/>
　嵗修冒銷地步况朕添建石塘原留柴塘為重門保<lb/>
<pb n="KR2m0039_WYG_083-25a"/>
　障並未令拆去柴塘前降諭㫖甚明也若如該督撫<lb/>
　所言復加嵗修又安用費此數百萬帑金添築石塘<lb/>
　為耶又石塘之前柴塘之後見有溝槽一道現有積<lb/>
　水並無去路將來日積日甚石塘根脚勢必淹浸滲<lb/>
　漏該督撫亦並未慮及又石塘上有堆積土牛甚属<lb/>
　無謂不過為適觀起見無當實際設果遇異漲又豈<lb/>
　幾尺浮土所能抵禦耶所有塘上土牛即着填入積<lb/>
　水溝槽之内仍將柴塘後之土順坡斜做祗須露出<lb/>
<pb n="KR2m0039_WYG_083-25b"/>
　石塘三四層為度並於其上栽種桞樹俾根株盤結<lb/>
　塘工益資鞏固如此則石柴連為一勢即以柴塘為<lb/>
　石塘之坦水且今柴塘亦時見其有坦水也縂之現<lb/>
　在柴塘不加嵗修二三十年可保安然無事即如范<lb/>
　公塘尚厯多年况此厯年添建工程更為堅實耶至<lb/>
　范公塘一帯亦必須一體接建石工方於省城足資<lb/>
　永逺鞏䕶著自新築石塘止處之現做柴塘及挑水<lb/>
　叚落起至硃筆圈記處止再接築至烏龍廟止亦照<lb/>
<pb n="KR2m0039_WYG_083-26a"/>
　老鹽倉一帶做法於舊有柴塘土塘後一體添築石<lb/>
　塘將溝槽填實種桞並著撥給部庫銀五百萬两連<lb/>
　從前發交各項帑銀交該督撫據實核筭分限分年<lb/>
　董率承辦工員實力堅築仍予限五年分叚從東而<lb/>
　西陸續修築俟工程全竣後朕另行簡派親信大臣<lb/>
　閲㸔收工以期海疆永慶安恬民生亦資樂利該部<lb/>
　即遵諭行<lb/>
　<lb/>
<pb n="KR2m0039_WYG_083-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定南巡盛典卷五十五<lb/>
</p>
<p>
</p>
  </div>
</body>
</text>
</TEI>
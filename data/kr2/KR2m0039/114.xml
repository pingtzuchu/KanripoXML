<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0039_WYG_114-1a"/>
欽定四庫全書<lb/>
欽定南巡盛典巻八十一<lb/>
　名勝<lb/>
　　<hi>臣</hi>等謹案方域之内山為積徳川為積形而扶輿<lb/>
　　清淑磅礴之氣又必獨鍾靈秀以表異於山水之<lb/>
　　間頌為奥區目為福地圗繪景物美諸形容此亦<lb/>
　　嶽貢川珍之一驗也禹貢冀兖徐揚之域都㑹星<lb/>
　　羅於山見泰岱之髙於水見黄河之深帶以長江<lb/>
<pb n="KR2m0039_WYG_114-1b"/>
　　清淮達於具區漸水其間巖谷森秀花木清妍據<lb/>
　　四達之衝而復擅登覽之美者所在多有豈獨如<lb/>
　　歐陽修所舉金陵錢塘為東南勝境歟然以<lb/>
　　擬<lb/>
聖天子勤民育物之本懐則不在是溯自<lb/>
鑾輿未駕即以率由舊章毋或踵事増華<lb/>
諄諄垂誡迨夫<lb/>
入疆伊始劇易周知時未經旬庻政備舉即偶值<lb/>
<pb n="KR2m0039_WYG_114-2a"/>
幾暇登臨亦無非<lb/>
軫念民依形諸<lb/>
歌詠盖<lb/>
帝心所繾注者惟河工海塘之永慶安瀾而不在問水<lb/>
　　尋山之足供<lb/>
睿覽所欣慰者惟農夫蠶婦之咸安耕織而不在尋幽<lb/>
　　選勝之偶惬<lb/>
宸襟是以<lb/>
<pb n="KR2m0039_WYG_114-2b"/>
徳澤涵濡山川増潤一卉一木莫不共効珍異同副<lb/>
　昌期斯誠極千載一時之嘉㑹矣矧夫<lb/>
駐蹕之所於以敷政覲侯復屢奉<lb/>
訓言務從簡樸大河以北安設帷宫僅列梐枑間備屋<lb/>
　　宇礱斲不施自揚州江寜而至蘇杭則多就名藍<lb/>
　　左近畧為搆葺敬奉<lb/>
宸遊居頌有那<lb/>
夀同無量至是而知朝㑹之地與名勝之區胥沐<lb/>
<pb n="KR2m0039_WYG_114-3a"/>
光榮要非剏建<hi>臣</hi>等所由彚載一編而無所容其侈叙<lb/>
　　者也謹志名勝苐十一<lb/>
<pb n="KR2m0039_WYG_114-4a"/>
　欽定四庫全書<lb/>
　欽定南巡盛典卷八十一<lb/>
　　名勝<lb/>
　　　　乾隆十五年十一月初五日<lb/>
　上諭内閣曰朕明歳巡幸江南随駕人員已經派定左侍郎秦<lb/>
　　蕙田自行奏請以臨幸恵山必至秦園為辭秦園在恵山之麓<lb/>
聖祖嘗經臨駐<lb/>
留賜御書朕清蹕所經自當瞻仰然不過名山古蹟偶爾<lb/>
<pb n="KR2m0039_WYG_114-4b"/>
　　登臨初非因朝臣林園之勝足供遊覽致煩供帳秦<lb/>
　　蕙田已不准隨駕並令軍機大臣等諭知朕意但恐<lb/>
　　秦蕙田指稱臨幸𣲖累闔族人衆出資脩理而伊獨<lb/>
　　居其功且以餘資自潤此則不可著傳諭黄廷桂令<lb/>
　　其留心查察至園亭既有<lb/>
皇祖御筆即動用商捐公項官為脩理俾得世世承守豈<lb/>
　　不更沾愷恵乎<lb/>
　　　乾隆二十年六月十九日<lb/>
<pb n="KR2m0039_WYG_114-5a"/>
　上命軍機大臣傳諭両江總督尹繼善曰朕明嵗南巡<lb/>
　　一應務從簡樸之處已屢降㫖曉諭該督等矣兹據<lb/>
　　尹繼善奏稱從前未及登臨之地如寒山别墅石湖<lb/>
　　石佛寺棲霞山等處一併酌量興修以備省覽等語<lb/>
　　此等處所皆與行宫相去不逺間或登臨眺覽俱可<lb/>
　　即日往返無庸駐蹕只當就山寺内原有屋宇可以<lb/>
　　憩坐之處量為掃除不可耑搆行軒以滋糜費其修<lb/>
　　葺費用一併于普福所奏商捐銀内動支<lb/>
<pb n="KR2m0039_WYG_114-5b"/>
　　　乾隆二十七年三月初九日<lb/>
　上諭内閣曰朕奉<lb/>
皇太后安輿涖兹南服所以省方觀民勤求治理其各處<lb/>
　　舊有行宫清蹕所駐為期不過數日但須掃除潔净<lb/>
　　以供憩宿足矣固無取乎靡麗飾觀也而名山勝蹟<lb/>
　　尤以存其舊規為自然之趣從前屢降諭㫖至為明<lb/>
　　晰乃今自渡淮而南凡所經過悉多重加修建意存<lb/>
　　競勝即如浙江之龍井山水自佳又何必更興土木<lb/>
<pb n="KR2m0039_WYG_114-6a"/>
　雖成事不説而似此踵事増華伊於胡底轉非朕稽<lb/>
　古時巡本意且河工海塘為東南民生攸繫朕厪懐<lb/>
　宵旰時切紆籌地方大吏果能加意修防永資捍禦<lb/>
　則兹之親臨閲視其欣慰當何如耶而田疇豐潤井<lb/>
　里熙恬所以博朕惬覽不在彼而在此也嗣後每屇<lb/>
　巡幸之年江浙各處行宫名勝處所均無庸冄事増<lb/>
　葺徒滋糜費即圬墁裱飾至年久剝落亦可悉任其<lb/>
　舊此寔為愛惜物力起見也該督撫等其各善體朕<lb/>
<pb n="KR2m0039_WYG_114-6b"/>
　諭敬相遵守<lb/>
　　乾隆二十九年十月二十日<lb/>
上諭内閣曰崔應階前奏該省魏家莊大營有四賢祠<lb/>
　陳家莊有晏子祠其建祠時代始末及諸賢姓氏事<lb/>
　蹟並費縣之萬松山有無故實可稽俱著確切查明<lb/>
　詳悉具奏<lb/>
　　乾隆四十五年正月十九日<lb/>
上諭内閣曰朕因東南黎庶望幸情殷爰舉舊章五巡<lb/>
<pb n="KR2m0039_WYG_114-7a"/>
　江浙所以省方觀民勤求治理清蹕所經各處舊有<lb/>
　行宫祗令掃除潔浄以供憇宿毋得踵事増華致滋<lb/>
　糜費屢經降旨諄切曉諭封疆大臣自能仰體朕心<lb/>
　遵㫖辦理苐念直省行館近京數程屢經駐蹕即圬<lb/>
　墁裱飾為費尚属無多其自山東以至江浙所有行<lb/>
　宫則自乙酉南巡至今未經臨莅閲時既久不免<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　舊剥落地方官修理葺治不無所費且山東江蘇二<lb/>
　省俱有添建座落此項用度聞各省俱係捐亷辦理<lb/>
<pb n="KR2m0039_WYG_114-7b"/>
　在地方大吏養亷豐厚分年扣捐以抒忱悃尚属可<lb/>
　行况朕又復加㤙賞給庫銀用示體恤伊等辦理儘<lb/>
　足敷用若更因此𣲖累閭閻致滋苛擾則斷不可且<lb/>
　非朕念切民依行慶施恵之意也苐恐不肖有司或<lb/>
　有藉辦差為名暗中科歛而窮鄉僻壌未及周知亦<lb/>
　有帮貼差費者一經察出必將該督撫等重治其罪<lb/>
　以昭警戒其各遵凛朕㫖慎勿自干嚴譴也<lb/>
　　乾隆四十七年十二月二十七日<lb/>
<pb n="KR2m0039_WYG_114-8a"/>
上諭内閣曰浙省上屇辦理南巡於杭州西湖等處添<lb/>
　設座落㸃綴甚多繁費無益殊非朕省方問俗之意<lb/>
　屢經降㫖訓飭而此内葛嶺一處鑿山開道建盖屋<lb/>
　宇尤属無謂且所費不貲朕心寔所不取是以上屇<lb/>
　即未往臨幸此皆王亶望王燧借辦差為名肆行糜<lb/>
　費外博見長之巧隂遂貪縱之私其罪寔由於此著<lb/>
　傳諭福崧於葛領座落斷不必冄加脩整但係已成<lb/>
　之局竟任其自然可也<lb/>
<pb n="KR2m0039_WYG_114-8b"/>
　　乾隆四十九年五月初一日<lb/>
上諭内閣曰仿宋板五經著於直𨽻趙北口絳河山東<lb/>
　徳州白鶴泉泮池泉林江南天寜寺髙旻寺金山焦<lb/>
　山寄暢園蘇州靈巖山江寜徐州桞泉浙江杭州聖<lb/>
　因寺龍井安瀾園等處各陳設一部其平定凖噶爾<lb/>
　回部両金川得勝圗亦著一併陳設<lb/>
　<lb/>
欽定南巡盛典卷八十一<lb/>
</p>
<p>
</p>
  </div>
</body>
</text>
</TEI>
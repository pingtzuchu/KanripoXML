<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0039_WYG_059-1a"/>
欽定四庫全書<lb/>
欽定南巡盛典卷四十二<lb/>
　河防<lb/>
　　乾隆二十四年二月二十五日兩江總督尹繼善<lb/>
　　江南河道總督白鍾山奏言竊照揚州府属寳應<lb/>
　　縣城居運河東岸當淮泗下游地勢本属低窪加<lb/>
　　以運河北來之水兠灣頂冲僅賴一線土堤為之<lb/>
　　保障每遇汛水漲發城社民生實属危險乾隆二<lb/>
<pb n="KR2m0039_WYG_059-1b"/>
　　十二年恭逢我<lb/>
皇上<lb/>
聖駕南巡<hi>臣</hi>尹繼善面奉<lb/>
諭㫖飭令建砌䕶城磚工以資捍衛今據江蘇布政使<lb/>
　　等委員確估自城北太平菴起至城南宏濟閘止<lb/>
　　創建磚工長七百八十六丈連築壩並修補尾土<lb/>
　　共需工料土方銀三萬八千二百五兩零造冊詳<lb/>
　　請題估<hi>臣</hi>等復核無異恭疏具<lb/>
<pb n="KR2m0039_WYG_059-2a"/>
　題奏入<lb/>
上諭部知之<lb/>
　　乾隆二十四年十月二十六日江南河道總督白<lb/>
　　鍾山等奏言竊查洪澤湖上承淮河七十二山泉<lb/>
　　之水全賴堰盱一帶堤工保障全淮蓄清敵黄最<lb/>
　　闗緊要自武家墩以南至蒋家壩計長百餘里俱<lb/>
　　係磚石工程其武家墩迤北至湖口濟運壩向係<lb/>
　　土堤每遇水大之時搶修柴工搪䕶乾隆二十二<lb/>
<pb n="KR2m0039_WYG_059-2b"/>
　　年<lb/>
聖駕經臨閲視陞任副縂河<hi>臣</hi>嵇璜同<hi>臣</hi>尹繼善随侍<lb/>
　　之下面奉<lb/>
聖訓指示應建石工並奉<lb/>
諭㫖将来做工當先儘此石料用現在徐州石土各工<lb/>
　併舉俟将来次第辦理欽此仰見我<lb/>
皇上睿謨廣運洞悉機宜慎帑重工安愈求安之至意<lb/>
　　兩年以來徐城兩岸興舉土石工程淮揚徐海各<lb/>
<pb n="KR2m0039_WYG_059-3a"/>
　　處有急辦續辦水利大工<hi>臣</hi>等欽遵<lb/>
聖諭俟各工告竣於今秋汛工平之後<hi>臣</hi>白鍾山親赴<lb/>
　　該處率同各道等詳加勘閲查武家墩迤北至濟<lb/>
　　運壩止計堤長一千六丈正當洪湖下游每遇汛<lb/>
　　水長發風浪撞擊原舊土堤易於汕刷塌卸自不<lb/>
　　若改建石工以資鞏固庶可一勞永逸惟是工段<lb/>
　　綿長應需石料繁多入山採取路逺運艱甚費周<lb/>
　　章而堰盱各工所存乾隆十九年分大修石工案<lb/>
<pb n="KR2m0039_WYG_059-3b"/>
　　内餘剩石料除陸續撥用並於二十二年秋間堰<lb/>
　　盱風暴案内補修石工儘數選用無存兹復於沿<lb/>
　　湖一帯逐細捜尋弔撈計得面裡石塊四千餘丈<lb/>
　　<hi>臣</hi>等與各道細加商酌如普例建石實不敷濟用<lb/>
　　再四審度武家墩南首原係磚工擬請於該處一<lb/>
　　律建做磚工其面底葢鋪石塊並将捜尋之石儘<lb/>
　　數估砌少辦河磚通共估需銀五萬八千餘兩既<lb/>
　　可經久抵禦且與南首磚工接連一律更得節省<lb/>
<pb n="KR2m0039_WYG_059-4a"/>
　　錢糧従此洪澤全湖大堤俾得一律鞏固永資保<lb/>
　　障實於河防大有禆益如䝉<lb/>
聖恩鍳允<hi>臣</hi>等即飭該管道㕔逐細確估遴委妥員分<lb/>
　　段承修<hi>臣</hi>白鍾山就近率同淮揚道等不時往来<lb/>
　　實力稽查勒限照估儧辦除俟工竣核實具<lb/>
　題造冊送部查核奏入<lb/>
上諭曰好如所議行<lb/>
　　乾隆二十五年三月二十六日工部奏言工科抄<lb/>
<pb n="KR2m0039_WYG_059-4b"/>
　　出江南河道縂督白鍾山等疏稱裡河髙堰二㕔<lb/>
　　所属山清交界一帶土堤自武家墩迤北起至濟<lb/>
　　運堤止計長一千零六丈坐當洪澤下游毎遇汛<lb/>
　　長風浪撞擊危險堪虞乾隆二十二年春恭逢<lb/>
聖駕南巡<lb/>
親臨指示<lb/>
諭建石工以資捍衛復經<hi>臣</hi>查勘奏明照武家墩南首<lb/>
　　一律建做磚工底面鋪葢石塊捜尋舊石儘數估<lb/>
<pb n="KR2m0039_WYG_059-5a"/>
　　砌既可經久抵禦更得節省錢粮欽奉<lb/>
俞允當經轉飭遵照確估今據淮揚河務道何煟将裡<lb/>
　　河髙堰二㕔應建磚石工程除運用沿湖一帶石<lb/>
　　塊并舊河磚不請錢糧外共估需物料夫工運脚<lb/>
　　銀五萬八千八百七十四兩四錢五分五釐一毫<lb/>
　　零造冊詳請題估臣復核無異除冊結送部查核<lb/>
　　外相應㑹題一疏查先據該督白鍾山等奏稱裡<lb/>
　　河髙堰二㕔属武家墩迤北濟運壩止正當洪澤<lb/>
<pb n="KR2m0039_WYG_059-5b"/>
　　下游每遇汛水長發原舊土堤易於汕刷欽遵<lb/>
皇上指示不若改建石工以資鞏固但工段綿長採石<lb/>
　　艱難即於沿湖捜尋吊撈餘石如普例建石實不<lb/>
　　敷用於武家墩一帶建做磚工面底盖鋪石塊並<lb/>
　　将捜尋之石儘數估砌少辦河磚既可經久且與<lb/>
　　南首磚工接連一律更得節省錢糧奏准咨部經<lb/>
　　<hi>臣</hi>部行令作速確估造冊具題查核今據該督将<lb/>
　　前項建做磚石工程除運用沿湖一帶石塊并舊<lb/>
<pb n="KR2m0039_WYG_059-6a"/>
　　河磚不請錢糧外共估需料物夫工運脚銀五萬<lb/>
　　八千八百七十四兩四錢五分五釐一毫零造冊<lb/>
　　具題應如所題辦理以資捍禦仍令該督俟工完<lb/>
　　之日将做過工段用過銀兩照例核實造具清冊<lb/>
　　題銷可也奏入<lb/>
諭依議行<lb/>
　　乾隆二十五年十月初八日禮部尚書嵇璜奏言<lb/>
　　竊<hi>臣</hi>於九月十三日至清江浦見河臣白鍾山得<lb/>
<pb n="KR2m0039_WYG_059-6b"/>
　　知督<hi>臣</hi>尹繼善等因下河時厪<lb/>
宸衷悉心籌畫議得運河東西二堤勘修堅固以資捍<lb/>
　　衛挑濬淮揚運河酌辦西堤港口疏通諸湖引河<lb/>
　　俾湖水暢達歸江以為保䕶下河之計督臣現在<lb/>
　　㑹摺具<lb/>
　奏恭請<lb/>
聖訓遵循辦理惟歸江之路尚有應行籌辦之處查運<lb/>
　　河東堤之金灣滚壩口門寛四十丈而尾閭仍歸入<lb/>
<pb n="KR2m0039_WYG_059-7a"/>
　　六閘河内未能暢注且易淤阻應請於金灣壩下<lb/>
　　開挑引河一道正對董家溝滚壩並将董家溝淺<lb/>
　　窄之處量加疏挑以注於江則尾閭更為寛暢又<lb/>
　　查廖家溝石羊溝董家溝三壩壩面尚髙應請改<lb/>
　　低三尺以芒稲西閘為凖使就下之水益加暢利<lb/>
　　歸江去路既多則歸下河之水自少矣<hi>臣</hi>謹繪圖<lb/>
　　貼説恭呈<lb/>
御覧伏乞<lb/>
<pb n="KR2m0039_WYG_059-7b"/>
聖明訓示<lb/>
勅下督河撫諸臣一併勘議辦理奏入<lb/>
上諭曰此係卿在京曽奏之事原以待明年南巡舉行<lb/>
　今既改期且督河諸臣已有挑濬之舉則及時此奏<lb/>
　實為允當有㫖交尹繼善等勘議<lb/>
　　乾隆二十六年三月初十日髙晋陳宏謀奏言竊<lb/>
　　<hi>臣</hi>等接准<lb/>
　廷寄尚書嵇璜奏請於邵伯運河東岸之金灣滚壩<lb/>
<pb n="KR2m0039_WYG_059-8a"/>
　　下開挑引河并将廖家溝石羊溝董家溝三壩改<lb/>
　　低三尺使歸江去路既多則歸下河之水自少等<lb/>
　　因欽奉<lb/>
諭㫖交尹繼善等勘議欽此經<hi>臣</hi>等㑹委淮揚道何煟<lb/>
　　勘估詳候覆勘因督臣尹繼善前赴江西審案河<lb/>
　　<hi>臣</hi>白鍾山患病尚未㑹勘今<hi>臣/</hi>髙晋自京回南<hi>臣</hi>
　　陳宏謀正在淮徐接准督臣尹繼善来札以江西<lb/>
　　甫回又現在奉<lb/>
<pb n="KR2m0039_WYG_059-8b"/>
㫖進京不及㑹勘查時届仲春汛水将至不宜再遲<hi>臣</hi>
　　髙晋與<hi>臣</hi>陳宏謀随即㑹同親往查勘金灣壩上<lb/>
　　承諸湖之水為歸江要道縁壩下引河仍滙入金<lb/>
　　灣六閘河内宣洩不暢且易淤阻<hi>臣</hi>等細按地勢<lb/>
　　情形應如該尚書所奏於金湾壩下另開新河一<lb/>
　　道俾减下之水由董家溝直捷注江又董家溝石<lb/>
　　羊溝廖家溝等三壩均屬歸江尾閭現在壩底尚<lb/>
　　髙亦應如所奏将壩底各改低三尺與芒稻西閘<lb/>
<pb n="KR2m0039_WYG_059-9a"/>
　　之底相平則尾閭更為通暢<hi>臣</hi>等復上下相度悉<lb/>
　　心籌議南関等壩現議封土三尺将運河東西兩<lb/>
　　隄量為修補以資防䕶則是髙郵等湖水歸海之<lb/>
　　路既已節减必應将歸江尾閭多方開展以達其<lb/>
　　暢流之勢今金湾壩以下既已另開新河其原設<lb/>
　　之舊壩僅止四十丈不獨壩面覺小且形勢亦覺<lb/>
　　背流并請於壩北展寛十丈連舊壩面共寛五十<lb/>
　　丈以順其吸川建瓴之勢則洩水更多又迤下東<lb/>
<pb n="KR2m0039_WYG_059-9b"/>
　　灣西灣地方舊設有滚壩兩座减洩湖河之水直<lb/>
　　注石羊溝歸江縁西灣壩下引河短促僅長二百<lb/>
　　二十餘丈即與東灣河相合非特水噎不流亦且<lb/>
　　阻遏東灣之水倒漾出運今應将西灣壩下引河<lb/>
　　取直加挑三百二十丈至太平橋始與東灣之水<lb/>
　　合流則流長而勢順庶西灣滚壩方為有益再迤<lb/>
　　下鳯凰橋引河洩水係由廖家溝歸江因年久未<lb/>
　　修河内間有淤灘水勢不能通暢亦應挑濬寛濶<lb/>
<pb n="KR2m0039_WYG_059-10a"/>
　　以資宣洩至金灣壩下既開新河壩面又擬展寛<lb/>
　　則就下之董家溝壩面并應展寛十二丈連舊壩<lb/>
　　共寛三十丈石羊溝壩舊有耳閘兩孔實属無用<lb/>
　　今應将磯心拆去即以閘墻為滚壩裹頭計展寛<lb/>
　　五丈四尺連舊壩共寛三十七丈四尺廖家溝壩<lb/>
　　面原寛十六丈連年刷寛三十八丈應就現寛丈<lb/>
　　尺於東墻修建裹頭共寛四十四丈各壩俱經改<lb/>
　　低又復展寛其壩下引河凡有髙仰淤灘積土酌<lb/>
<pb n="KR2m0039_WYG_059-10b"/>
　　量水平挑切寛深如此一律辦理庶幾歸江之路<lb/>
　　暢而南関車邏東注之水自少矣以上各工約需<lb/>
　　銀一十四萬兩因係急辦之工<hi>臣</hi>等一面咨㑹塩<lb/>
　　政髙恒在於運庫銀内如數觧交河庫道應用一<lb/>
　　面分定段落𣲖委附近之同知通判州縣并河員<lb/>
　　中幹練工程之員按段承修尅期興工并委揚州<lb/>
　　知府孔傳炣原任蘇州府姜順蛟往來監工責成<lb/>
　　淮揚道何煟常鎮道錢琦上下稽查定限汛前完<lb/>
<pb n="KR2m0039_WYG_059-11a"/>
　　工<hi>臣</hi>等仍随時留心督催務期工歸實濟不容草<lb/>
　　率浮冐以副<lb/>
皇上垂念湖河保䕶民生至意除飭司道造具估冊確<lb/>
　　核㑹<lb/>
　題外所有<hi>臣</hi>等勘議飭辦并請動運庫銀兩縁由理<lb/>
　　合繪圖貼説㑹同兩江總督<hi>臣</hi>尹繼善江南河道<lb/>
　　縂督<hi>臣</hi>白鍾山㳟摺具<lb/>
　奏奏入<lb/>
<pb n="KR2m0039_WYG_059-11b"/>
上諭曰諸凡皆妥如所議行<lb/>
　　乾隆二十六年六月初三日髙晋陳宏謀奏言竊<lb/>
　　照揚州府属之髙寳興泰等下河地方積年被渰<lb/>
　　荷䝉<lb/>
皇恩准将髙郵之南関車邏等壩封土三尺於金灣壩<lb/>
　　下加挑新河分流暢洩俾水歸江現在俱已完工<lb/>
　　另摺奏<lb/>
聞自此洪湖運河之水不致漫過三壩而東注則髙寳<lb/>
<pb n="KR2m0039_WYG_059-12a"/>
　　興泰等處可免西来之水患矣惟是下河各州縣<lb/>
　　境内支河汊港及田間積水向来俱滙入串場河<lb/>
　　北流二百餘里於塩城境内之石䃮天妃等閘始<lb/>
　　行歸海道逺紆迴驟難消涸民間雖挑溝築圩不<lb/>
　　足以資捍衛厯来毎有西水不至而雨多水積亦<lb/>
　　足為患者是下游被渰之故固應杜其来源而本<lb/>
　　地積澇之區亦當籌其去路此閘下舊有歸海之<lb/>
　　引河不可不加疏治也而議者有謂海潮勢大近<lb/>
<pb n="KR2m0039_WYG_059-12b"/>
　　海挑濬恐内水未出外水先進者又或謂雨多水<lb/>
　　漲各處滙集即分疏引河不能洩水歸海者<hi>臣</hi>等<lb/>
　　伏查范公堤綿亘六百餘里串場河自南而北向<lb/>
　　建石閘十八座毎閘俱有引河専為洩水歸海之<lb/>
　　計嗣因洪湖之水由髙郵各壩東注下河形如釡<lb/>
　　底水未到閘地已被渰是以不暇計及閘下之引<lb/>
　　河今南関等壩既已封土金湾復又開河經始既<lb/>
　　有成模則善後必規全局查現在塩城境内石䃮<lb/>
<pb n="KR2m0039_WYG_059-13a"/>
　　天妃閘引河寛深由新洋港歸海洩水甚暢又興<lb/>
　　化境内之白駒青龍八竈大團等閘引河於乾隆<lb/>
　　二十二年經前副縂河臣嵇璜<lb/>
　奏准挑濬由鬬龍港歸海雖不能如石䃮等閘之通<lb/>
　　暢而閘水現由外趨頗資宣洩其餘迤南之丁溪<lb/>
　　小海迤北之上岡北草堰陳家冲等五閘縁彼時<lb/>
　　尚可通流列入緩工未及挑濬年来水渰沙停有<lb/>
　　竟成平陸者各閘亦常閉而不用<hi>臣</hi>等先後親往<lb/>
<pb n="KR2m0039_WYG_059-13b"/>
　　各該處上下查勘現有王家港水深八九尺至一<lb/>
　　丈二三尺寛十四五丈又有射陽湖寛深更甚<hi>臣</hi>
　　等凛遵籌辦下河諸務之<lb/>
聖訓悉心討論並與常鎮道錢琦河庫道李宏淮揚河<lb/>
　　務道呉嗣爵等再四講求若将丁溪小海二閘引<lb/>
　　河疏濬深通順勢再開一引河滙入王家港歸海<lb/>
　　又将上岡草堰陳家冲三閘各引河疏濬深通順<lb/>
　　勢亦開一引河滙入射陽湖歸海就其阻塞之途<lb/>
<pb n="KR2m0039_WYG_059-14a"/>
　　因勢利導俾㪚漫之水裁灣取直順軌安流滙歸<lb/>
　　深通之海口庶更併力趨海總以海為歸宿並非<lb/>
　　另疏海口當不致有倒灌之慮至謂引河不能洩<lb/>
　　水歸海則從前所開之白駒等閘引河現在洩水<lb/>
　　歸海已得濟用厯有明徴盖積水之區若得多一<lb/>
　　尺去路即可早消一尺積瀦並可早涸一尺田地<lb/>
　　數州縣之積水増此五閘之引河節節疏通源源<lb/>
　　宣洩小民見水易消涸自必齊心合力各挑河溝<lb/>
<pb n="KR2m0039_WYG_059-14b"/>
　　加築圩圍蓄洩兼資旱澇有備将見沮洳漸成沃<lb/>
　　壌仰沐<lb/>
皇恩永資樂利<hi>臣</hi>等為下河通籌全局起見用是合詞<lb/>
　　備陳恭請<lb/>
聖訓倘䝉<lb/>
俞允容<hi>臣</hi>等於本年封土以後夏秋之間再看下河各<lb/>
　　州縣水勢情形詳籌審度将應需銀兩撙節估計<lb/>
　　另行妥議請<lb/>
<pb n="KR2m0039_WYG_059-15a"/>
㫖遵行謹先行繪圖貼説恭呈<lb/>
御覧奏入<lb/>
上諭曰甚應行之事妥協辦理可也<lb/>
　　乾隆二十七年三月二十六日劉統勲兆恵髙晋<lb/>
　　陳宏謀奏言<hi>臣</hi>等仰䝉<lb/>
皇上訓示前往髙寳甘泉運河相度疏洩機宜沿途查<lb/>
　　勘測探運河水勢現在深通至湖河之水以五壩<lb/>
　　為来源以江海為去路而歸江多一分之水即下<lb/>
<pb n="KR2m0039_WYG_059-15b"/>
　　河受一分之利臣等遵<lb/>
㫖查勘運河歸江之路自邵伯以下向設有灣頭閘壁<lb/>
　　虎橋鳯凰橋西灣壩東湾壩金灣滚壩金湾六閘<lb/>
　　共七處俱係宣洩湖水由塩河歸廖家溝石羊溝<lb/>
　　董家溝芒稻閘等四河分流下注兹細加查勘内<lb/>
　　如湾頭閘洩水最暢壁虎橋河僅長一百餘丈即<lb/>
　　與湾頭閘河相連鳯凰橋河兩岸陡崖厯来積土<lb/>
　　甚髙難以展寛且該處磚木橋三道河面已寛十<lb/>
<pb n="KR2m0039_WYG_059-16a"/>
　　餘丈足敷分洩均不必另行辦理外查金灣壩引<lb/>
　　河係上年新挑該處緊接六閘地居上游由董家<lb/>
　　溝下注宣洩湖河最為便捷惟是滚壩五十丈測<lb/>
　　量河身寛十五丈河底寛八丈尚覺未能暢達又<lb/>
　　金湾六閘舊有塩河由芒稻閘歸江最為寛深從<lb/>
　　前原係與金灣壩之水滙歸入江去路甚暢今金<lb/>
　　湾滚壩既另挑新河該處六閘金門尚存其舊僅<lb/>
　　寛十丈八尺未免來源過窄又東湾滚壩先於乾<lb/>
<pb n="KR2m0039_WYG_059-16b"/>
　　隆二十二年落低三尺西湾壩未經並落宣洩不<lb/>
　　暢以上三處<hi>臣</hi>等公同商度酌議将金湾壩新挑<lb/>
　　引河再行量為展寛以河底十丈為率河身下游<lb/>
　　地勢稍仰亦應一律再加挑濬深通使有建瓴之<lb/>
　　勢六閘塩河舊為歸江水道向設南中北各二閘<lb/>
　　河頭築堤分為三路滙歸一處其北閘二門為運<lb/>
　　塩要津南中二閘閘底較髙原係相機蓄洩較之<lb/>
　　滚壩過水尚覺遲滯應将北二閘仍留以濟塩運<lb/>
<pb n="KR2m0039_WYG_059-17a"/>
　　自中閘迤南添建石壩三十丈并将中閘照舊存<lb/>
　　留與北閘相隔二十四丈閘下土堤再行量為接<lb/>
　　築加長并酌挑引渠以順水勢其下注之水既與<lb/>
　　塩運並無妨礙而盛漲之時湖水得以暢達西湾<lb/>
　　滚壩照東灣一體落低三尺并於西湾河頭酌挑<lb/>
　　寛深以導引水勢如此則髙寳諸湖歸江之路益<lb/>
　　増宣洩之形益暢實於下河民田廬舍大有禆益<lb/>
　　<hi>臣</hi>等於查勘後即星往六塘河等處查勘宿遷等<lb/>
<pb n="KR2m0039_WYG_059-17b"/>
　　州縣河道情形将現議建壩挑河處所交淮揚道<lb/>
　　呉嗣爵揚州府知府楊重英将工段界址挿標立<lb/>
　　誌恭候<lb/>
聖駕順道閲視如䝉<lb/>
允准所有應辦工程督撫河臣詳細確估奏<lb/>
聞請<lb/>
㫖俟秋汛水落即遴委妥員分頭儧辦<hi>臣</hi>等謹繪圖貼<lb/>
　　説恭呈<lb/>
<pb n="KR2m0039_WYG_059-18a"/>
御覽奏入<lb/>
上諭曰所議甚合朕意應如是者圖留覽<lb/>
　　乾隆二十七年四月初九日河道總督張師載山<lb/>
　　東巡撫阿爾泰奏言竊照東省運河荷䝉<lb/>
皇上睿謨廣運閘壩堤堰次第興修節宣有制年來濟<lb/>
　　運行之已有成效但逢上年汛水異漲<hi>臣</hi>等細察<lb/>
　　情形尚有應行籌辦者如下河㕔属之徳州有哨<lb/>
　　馬營滚壩一座恩縣有四女寺滚壩一座壩下各<lb/>
<pb n="KR2m0039_WYG_059-18b"/>
　　有支河一道均係減洩漳衛汶異漲之水由老黄<lb/>
　　河入海漳水渾濁挾帶泥沙毎遇伏秋易致淤墊<lb/>
　　乾隆二年曽經題定嵗修年年疏濬動用徳州河<lb/>
　　灘地租銀两如有不敷於司庫存公項下動撥募<lb/>
　　夫辦理自乾隆二十三年大工挑濬之後毎年留<lb/>
　　淤無多勸諭民力疏濬迨至上年伏秋水漲倍於<lb/>
　　往年<hi>臣</hi>等細勘情形現在哨馬營壩門寛三十丈<lb/>
　　足資宣洩惟四女寺壩門僅寛七丈宣洩不暢應<lb/>
<pb n="KR2m0039_WYG_059-19a"/>
　　将壩門展寛三丈以資吞納其壩下支河亦應一<lb/>
　　例展寛至哨馬營支河河身既寛為渾水經過停<lb/>
　　沙較厚處處淤墊祇湏募夫挑濬應與四女寺滚<lb/>
　　壩展寛工程俱請仍照舊例動用灘租及司庫存<lb/>
　　公銀兩辦理庶壩門展寛而河身又足容納即遇<lb/>
　　盛漲宣洩更属有益又如捕河㕔属有五空橋一<lb/>
　　座係洩沙趙二河之水由大清河入海橋面寛十<lb/>
　　一丈五尺底髙運河一丈二尺乾隆二十三年添<lb/>
<pb n="KR2m0039_WYG_059-19b"/>
　　建八里廟滚壩之時欽奉<lb/>
諭㫖均令髙運河底七尺嗣将各壩落低水勢平稳曽<lb/>
　　經奏明暫請停緩俟酌看来嵗水勢情形請<lb/>
㫖辦理連年以来河水俱平無庸興辦上年水勢既大<lb/>
　　仍應照舊落低七尺為度庶沙趙二河易於減洩<lb/>
　　而東阿夀張東平一帶民田亦深有禆益又如運<lb/>
　　河㕔属魚臺縣西堤辛荘橋北舊有洩水口二處<lb/>
　　每年秋水盛漲由此分洩入昭陽湖逓入㣲山湖<lb/>
<pb n="KR2m0039_WYG_059-20a"/>
　　迨至春間必湏堵閉蓄水以濟漕運不特厯年需<lb/>
　　費而口門過水日漸刷深有二丈在運河既難以<lb/>
　　節制而兩湖受水過大亦非長䇿臣等公同詳勘<lb/>
　　兩水口各寛十數丈應照兩頭碎石堤工之法填<lb/>
　　築堅實另擇就近堅硬處所修建滚水壩一道寛<lb/>
　　二十丈壩脊全髙運河底六尺為度如遇汛水浩<lb/>
　　大至六尺以外可以滚洩入湖六尺以内留為濟<lb/>
　　運即使春夏水小亦無旁淺之虞較之毎年築壩<lb/>
<pb n="KR2m0039_WYG_059-20b"/>
　　拆壩實為一勞永逸且入湖之水有此節制亦不<lb/>
　　致有過大之患矣以上哨馬營四女寺展寛疏濬<lb/>
　　工程所需錢糧仍歸嵗修辦理其五空橋落低並<lb/>
　　辛荘橋建壩工程所需錢糧應請在於運河道庫<lb/>
　　酌撥節省項下銀兩咨部動用毋庸請動司庫地<lb/>
　　丁錢糧<hi>臣</hi>等現飭該司道督同㕔汛等官確估速<lb/>
　　辦奏入<lb/>
諭如所議行<lb/>
<pb n="KR2m0039_WYG_059-21a"/>
　　乾隆二十七年五月初一日大學士劉統勲直𨽻<lb/>
　　縂督方觀承山東巡撫阿爾泰奏言竊<hi>臣</hi>等面奉<lb/>
諭㫖直𨽻景州地方連年被水本處溝渠河道無可疏<lb/>
　　消上游徳州運河毎遇伏秋大汛一有泛漲即波<lb/>
　　及景州田畆運河東岸之四女寺哨馬營原有減<lb/>
　　水壩座<lb/>
命<hi>臣</hi>等前往查勘如有應行修濬之處詳查確議請<lb/>
㫖遵行<hi>臣</hi>等前往恩縣四女寺地方騐看現有壩座其<lb/>
<pb n="KR2m0039_WYG_059-21b"/>
　　金門寛八丈中間磯心二座髙一丈四尺四寸龍<lb/>
　　脊髙河底一丈一尺現在壩下運河水深七尺五<lb/>
　　尺其壩下口門間段停淤減水河亦為地形所束<lb/>
　　運河湏水長至三尺五寸以上始行過水<hi>臣</hi>等查<lb/>
　　此壩座落形勢分水減溜最為得力而壩門窄狹<lb/>
　　壩底較髙壩下減河亦未通暢<hi>臣</hi>阿爾泰於本年<lb/>
　　四月内㑹同河臣請展寛三丈已䝉<lb/>
諭允尚未興工<hi>臣</hi>等酌請於原奏之外再行展寛一丈<lb/>
<pb n="KR2m0039_WYG_059-22a"/>
　　合之原有尺寸共寛一十二丈此處壩底較下游<lb/>
　　哨馬營壩面髙一尺六寸請将此髙出尺寸一律<lb/>
　　落低多有減洩至哨馬營壩座金門寛三十丈建<lb/>
　　築之時龍脊髙出河底一丈五尺後於乾隆十三<lb/>
　　年落低二尺其髙寛丈尺與過水情形甚為得力<lb/>
　　但使引河通順此壩即為減水関鍵不湏更議修<lb/>
　　改<hi>臣</hi>等復查四女寺哨馬營兩處壩座俱藉壩下<lb/>
　　支河減水必湏一律深通下游始無阻礙<hi>臣</hi>等按<lb/>
<pb n="KR2m0039_WYG_059-22b"/>
　　行支河兩岸積土甚髙係民間嵗修未克挖土逺<lb/>
　　送是以日積日髙易於流墊河内下游漸次寛深<lb/>
　　總滙於玉泉荘地方由老黄河至海豐之大沽河<lb/>
　　口入海亦係民間嵗修工程惟此壩下支河一段<lb/>
　　<hi>臣</hi>阿爾泰擬於回途㑹河臣再行相度遴委妥員<lb/>
　　詳加勘估<lb/>
　奏請挑濬俾得水無阻礙以收宣洩之益<hi>臣</hi>等更有<lb/>
　　請者山東運河自臨清以上疏洩閘壩共計八處<lb/>
<pb n="KR2m0039_WYG_059-23a"/>
　　而臨清迤北惟藉四女寺哨馬營兩處宣洩此兩<lb/>
　　壩必宜疏通以防盛漲浸漫波及下游誠如<lb/>
聖明洞鍳但宣洩機宜向無専員管理<hi>臣</hi>方觀承<hi>臣</hi>阿<lb/>
　　爾泰因徳州衛守備不足以任修防曽經<lb/>
　奏請将兩岸堤工分属徳州恩縣地方官承辦今已<lb/>
　　有章程至此兩壩支河均㑹老黄河入海綿長三<lb/>
　　百餘里經由山東直𨽻十數州縣並無㕔汛河員<lb/>
　　管轄愚民各頋其私遇有淤灘地段即希種植獲<lb/>
<pb n="KR2m0039_WYG_059-23b"/>
　　利河身易致淤塞一處阻礙不通兩岸即致漫溢<lb/>
　　所闗誠為緊要查有兩支河交滙之徳州邉臨鎮<lb/>
　　應請将徳州州判移駐於此該員在徳州並無專<lb/>
　　管而邉臨鎮附近徳平商河民情刁健向議設員<lb/>
　　弹壓請即将此州判專司河捕俾不時兩岸巡查<lb/>
　　遇有應行修治之處即移㑹河道坐落之州縣公<lb/>
　　同辦理但州判官職㣲小河道関係兩省恐致呼<lb/>
　　應不靈查山東糧道駐劄徳州哨馬營四女寺近<lb/>
<pb n="KR2m0039_WYG_059-24a"/>
　　在徳州數十里之内管理甚易該道押運赴通經<lb/>
　　由道路皆係運河稽查亦便請将一切疏築事宜<lb/>
　　責成該道管理在直𨽻原係天津道管轄地方遇<lb/>
　　有関㑹事件即令兩道移文商辦免致隔省膜視<lb/>
　　董率既係大員汛官復有専責庶壩座河道辦定<lb/>
　　之後嵗嵗増修永無頹廢徳州上游河勢平緩下<lb/>
　　游景州免受漫溢之患<hi>臣</hi>等公同查勘謹将原圖<lb/>
　　貼説恭呈<lb/>
<pb n="KR2m0039_WYG_059-24b"/>
御覧奏入<lb/>
諭依議行<lb/>
　　乾隆二十七年六月初七日尹繼善髙晋陳宏謀<lb/>
　　髙恒奏言乾隆二十七年四月初六日欽奉<lb/>
上諭駱馬湖水由永濟橋東注為六塘河源流既逺所<lb/>
　受支河甚多河中淤埂阻滯溜勢一遇暴漲猝難容<lb/>
　洩田廬易致漫淹應視兩岸中間窄狹者再加寛展<lb/>
　切去河中淤埂俾游波寛緩不致出槽堤身殘缺单<lb/>
<pb n="KR2m0039_WYG_059-25a"/>
　薄者量為修補以資捍禦其六塘河尾閭横經塩<lb/>
　河由東岸武障等河下洩入海原設條石滚壩為<lb/>
　過水之凖其旁並設草壩水小則蓄水運塩水漲則<lb/>
　拆壩消水商利蓄而民利消彼此各争其便當毎年<lb/>
　權其緩急利害立定限期以時啟閉庶於渠政有禆<lb/>
　其草壩以下各有引河及六塘河北岸之丁家溝南<lb/>
　岸之馬家河鮑營河形勢紆曲阻塞者均如諸臣所<lb/>
　勘估挑辦理務使通流以達於海苐六塘河修防事<lb/>
<pb n="KR2m0039_WYG_059-25b"/>
　宜向無専設之員即塩河各壩亦非塩務㣲員所能<lb/>
　相機經理該督撫於通省事簡同知通判缺内議移<lb/>
　一員置髙家溝適中地方仍應捒選能勝此任者奏<lb/>
　聞補授俾耑司水利及修防啓閉之事地方水利各<lb/>
　員聼其調遣仍歸淮徐海道縂轄亦聼縂河節制務<lb/>
　令宣防無悮而蓄洩合宜此皆朕目擊深維集衆議<lb/>
　而取裁定制如此地方大吏其善體朕意實力奉行<lb/>
　所有應添石壩土堤及一切挑挖疏濬各工該督撫<lb/>
<pb n="KR2m0039_WYG_059-26a"/>
　河臣㑹同塩政悉心確估核議以聞欽此仰見我<lb/>
皇上軫念民生永弭水患之至意<hi>臣</hi>陳宏謀於送<lb/>
駕之後即親赴六塘河将勘定應修之工逐一丈量明<lb/>
　　白竪立封堆簽釘誌樁㑹委淮揚河道呉嗣爵淮<lb/>
　　徐海道瑭琦督同工員逐段確估並将六塘河尾<lb/>
　　閭各河應行挑濬之處一併勘明估計據該道等<lb/>
　　㑹禀前来<hi>臣</hi>尹繼善正在蘇州秋審面同<hi>臣</hi>陳宏<lb/>
　　謀覆加確核除塩河内啓閉草壩例應商辦者仍<lb/>
<pb n="KR2m0039_WYG_059-26b"/>
　　歸商辦外通共估需銀十八萬九千餘兩現在另<lb/>
　　造細冊㑹疏<lb/>
　題報惟是目下已届伏汛水勢漸長挑河切灘難以<lb/>
　　施工湏俟秋後興舉至六塘河展寛堤岸培修堤<lb/>
　　工乘此上游水未漲發之時即應上緊儧辦<hi>臣</hi>等<lb/>
　　遴委明白工程之管工河㕔及沿河附近各州縣<lb/>
　　分段承修専委呉嗣爵瑭琦為縂理大員又委淮<lb/>
　　徐兩知府協同兩道查催稽察如承修人員不照<lb/>
<pb n="KR2m0039_WYG_059-27a"/>
　　估妥辦侵冒錢糧及怠玩遲悮者立即掲報嚴叅<lb/>
　　<hi>臣</hi>等輪流前赴該工督辦工完逐細騐收倘有偷<lb/>
　　减草率者即将該管道府及承修人員一併嚴叅<lb/>
　　重處但前項應辦急工亟湏發帑應用若俟<lb/>
　題准動給未免濡遲<hi>臣</hi>等查蘇松糧道庫内現貯漕<lb/>
　　項銀二十四萬兩尚未觧部仰懇<lb/>
聖恩即於此項内就近酌撥銀十九萬兩觧交河庫存<lb/>
　　貯給發濟用因目下已經動工刻難緩待一面恭<lb/>
<pb n="KR2m0039_WYG_059-27b"/>
　　摺<lb/>
　奏明一面先酌撥銀十萬兩以便趕辦其餘銀兩俟<lb/>
　　奉<lb/>
㫖允准之日再行照數撥足其六塘河移駐經管人員<lb/>
　　<hi>臣</hi>等現在㨂選另疏具<lb/>
　題奏入<lb/>
諭部速議<lb/>
　　乾隆二十七年十二月初二日山東巡撫阿爾泰<lb/>
<pb n="KR2m0039_WYG_059-28a"/>
　　奏言竊<hi>臣</hi>赴武定濟南東昌等處查勘一切所有<lb/>
　　沿途辦理情形業經奏䝉<lb/>
聖鍳<hi>臣</hi>於十一月初五日由東昌赴兖州所属之夀張<lb/>
　　縣地方查該縣境内有沙趙二河上承荷澤濮范<lb/>
　　之水南由趙王河積水閘歸運北由沙河道人橋<lb/>
　　歸運伏秋坡水滙流沙河出水勢當頂冲雍正四<lb/>
　　年於沙河㑹流之處修建大壩以禦其勢此沙河<lb/>
　　大壩之所由来也<hi>臣</hi>查今昔情形不同沙河出水<lb/>
<pb n="KR2m0039_WYG_059-28b"/>
　　之處已於乾隆二十二年八里廟既建有滚壩積<lb/>
　　水閘以北道人橋以南又挑引河一道俾之分洩<lb/>
　　而五空橋又遵<lb/>
㫖落低來源雖廣去路亦多<hi>臣</hi>察看情形商同河臣飭<lb/>
　　令該縣酌将大壩挑開口門使沙趙二河之水暢<lb/>
　　流入運則夀張一帶窪地水患似可少減至聊城<lb/>
　　陽榖東平東阿沿河堤堰伏秋大雨之後間有单<lb/>
　　薄殘缺<hi>臣</hi>先經飭令該州縣加髙培厚現俱一律<lb/>
<pb n="KR2m0039_WYG_059-29a"/>
　　修整完固而東平州尤為出色又該州地畆低窪<lb/>
　　之處於乾隆二十五六兩年開濬金線等河渠十<lb/>
　　四道疏消坡水滙入大清河歸海年来禾稼豐收<lb/>
　　皆成沃壌農夫咸知水利有禆農田争相踴躍其<lb/>
　　州北之榖家荘州西之馮家等荘地勢均属低窪<lb/>
　　今各開渠引水入㑹全大清等河現俱興挑完竣<lb/>
　　<hi>臣</hi>逐加查勘頗合機宜於窪地民田有禆又汶上<lb/>
　　縣稻屯地方查可開稻田之處該縣董勸鄉民将<lb/>
<pb n="KR2m0039_WYG_059-29b"/>
　　馮荘等泉疏濬深通現在開漏築塍并覔善種稻<lb/>
　　田之農夫教以耕耨所需稻種亦俱購辦以備来<lb/>
　　春借給即行布種俟開有成數另行奏報再濟寕<lb/>
　　州之馬塲湖上承寕陽等縣坡水并資蓄以濟運<lb/>
　　縁湖堤殘缺水難容納前經<hi>臣</hi>飭令該州加髙培<lb/>
　　築堅固現已完工則蓄水濟運有資而旁溢可免<lb/>
　　<hi>臣</hi>至嶧縣之韓荘查滚壩過水仍二尺九寸與前<lb/>
　　所查無異至伊家河仰䝉<lb/>
<pb n="KR2m0039_WYG_059-30a"/>
聖訓河身尚需寛展<hi>臣</hi>親至查勘凡可展寛以及砂礓<lb/>
　　石塊較少之處酌量開挑縂期河水暢流俾無淺<lb/>
　　阻<hi>臣</hi>自兖至沂查嶧縣臺荘至郯蘭交錯之馬頭<lb/>
　　地方計程一百二十里不通車路<hi>臣</hi>相度情形飭<lb/>
　　令該縣等兩旁開溝取土疊道並将橋座用石帮<lb/>
　　寛既可行車以便商旅而溝深通廣兼消坡水以<lb/>
　　利田疇已於十一月初八日具報完工至蘭郯二<lb/>
　　縣地勢低窪自乾隆二十三年以迄於今開挑河<lb/>
<pb n="KR2m0039_WYG_059-30b"/>
　　渠六十餘處分疏坡水引入沂河以及芙蓉燕子<lb/>
　　等河年來窪地疊獲豐登地方日有起色<hi>臣</hi>復加<lb/>
　　諄嘱諸凡疏築創始幸有成效善後尤為喫緊務<lb/>
　　湏嵗嵗留心妥辦以期永保前功<hi>臣</hi>復自沂至泰<lb/>
　　查各府所属興修水利地獲有收固已餬口有賴<lb/>
　　有因種植桲欏現據飼蠶收繭以供紡織復被體<lb/>
　　有資凡所以為斯民計者<hi>臣</hi>當率属竭力籌辦以<lb/>
　　仰副<lb/>
<pb n="KR2m0039_WYG_059-31a"/>
　聖主懐保斯民之至意奏入<lb/>
　上諭曰諸凡留心本務實属可嘉<lb/>
　　　乾隆二十七年十二月十七日江南河道縂督髙<lb/>
　　　晋奏言竊查清口淮黄交㑹為河工最要関鍵従<lb/>
　　　前因黄河北岸陶荘漲出沙灘逼溜南行直趨清<lb/>
　　　口毎致倒灌為患康熙三十八年<lb/>
聖祖仁皇帝南巡<lb/>
親臨指授方畧建設<lb/>
<pb n="KR2m0039_WYG_059-31b"/>
御壩挑溜北趨并於陶荘開挑引河以順水勢誠千古不<lb/>
　　　易之良模乾隆五年<hi>臣</hi>叔髙斌推廣<lb/>
聖意奏請<lb/>
　皇上訓示建設木龍自此南岸各壩掃工之外俱長沙<lb/>
　　　灘數十丈至數百丈不等北岸陶荘積土日見刷<lb/>
　　　去已著明效本年春間恭逢<lb/>
　聖駕南巡臨工閲視<lb/>
　指示機宜於現存三架木龍迤下一百二十丈處添建<lb/>
<pb n="KR2m0039_WYG_059-32a"/>
木龍一架挑溜直趨陶荘以期積土盡刷欽此<hi>臣</hi>遵<lb/>
　　即𣲖委署外河同知克爾圖購辦木料復委候補<lb/>
　　通判馮焜騐收齊全秋汛後<hi>臣</hi>察看水勢情形督<lb/>
　　令於九月十一日開工<hi>臣</hi>與淮揚河道呉嗣爵仍<lb/>
　　時常往來稽核查催兹據該員禀報十一月十一<lb/>
　　日儧辦完竣<hi>臣</hi>随率同道㕔前赴該工確勘查該<lb/>
　　處舊設木龍三架保䕶淤灘雖甚有益但三架迤<lb/>
　　下距清口之西壩尚有四百六十餘丈隔陶荘之<lb/>
<pb n="KR2m0039_WYG_059-32b"/>
　　積土亦有二百九十餘丈未免木龍力弱挑溜不<lb/>
　　能及逺黄河全勢尚未北趋今新添木龍計長五<lb/>
　　十丈寛六丈地勢較前移近一百二十丈陞関挺<lb/>
　　入河身挑溜正與陶荘積土斜對其積土外灘現<lb/>
　　已刷去長三十六丈寛一丈至一丈二尺不等木<lb/>
　　龍之下新生淤灘長九十丈寛二丈至三丈有餘<lb/>
　　西壩以外亦已新生淤灘十一二丈此時乃水落<lb/>
　　歸槽之候溜勢平緩其新添木龍已覺得力如此<lb/>
<pb n="KR2m0039_WYG_059-33a"/>
　　若至明春汛水長發溜勢湍急更必大有成效<hi>臣</hi>
　　惟當凛遵<lb/>
聖訓倍加謹守務期陶荘積土漸次刷净黄河大溜全<lb/>
　　趨北岸湖水暢出清口並行東注歸海以仰副我<lb/>
聖主慎重河防永奠民生至意奏入奉<lb/>
上諭欣慰覧之<lb/>
　　乾隆二十八年正月二十九日江南河道縂督髙<lb/>
　　晋奏言竊照上年春恭逢<lb/>
<pb n="KR2m0039_WYG_059-33b"/>
聖駕南巡經臨運河<lb/>
指授方畧特頒<lb/>
上諭髙寳一帶應宣導歸江者邵伯以下西灣壩洩水<lb/>
　情形至為便捷将壩底落低四尺河頭亦加挑寛深<lb/>
　以資利導金湾滚壩新挑引河應再展寛以河底十<lb/>
　丈為率迤下地勢稍仰並一律深通俾成建瓴之勢<lb/>
　金湾六閘應折去南二閘添建石壩接築土堤并挑<lb/>
　引渠以備盛漲湖水自無閼壅之患欽此<hi>臣</hi>等敬沐<lb/>
<pb n="KR2m0039_WYG_059-34a"/>
聖訓将西湾壩落低工程遵<lb/>
㫖於汛前辦竣其金灣河應行展寛挑深并六閘改建<lb/>
　　石壩各工擬俟汛後儧辦縁由俱經㑹摺奏䝉<lb/>
聖鍳<hi>臣</hi>於秋汛霜降後㑹同督撫塩臣将金湾河等工<lb/>
　　於附近㕔營州縣内遴委署江防同知福隆阿等<lb/>
　　十員分段承修於上年十月初二日興工并委淮<lb/>
　　揚道呉嗣爵常鎮道姚成烈揚州府知府楊重英<lb/>
　　往来工所查催<hi>臣</hi>與督撫塩臣随時督察仰賴<lb/>
<pb n="KR2m0039_WYG_059-34b"/>
聖主洪福天氣晴和工員人夫咸知踴躍嗣據各委員<lb/>
　　於十二月初一二等日陸續具報依限完工<hi>臣</hi>随<lb/>
　　親往騐收桉照原估丈尺段落并上下形勢細加<lb/>
　　確核金灣引河河底俱一律挑寛十丈面寛自十<lb/>
　　餘丈至二十餘丈不等迤下地勢稍仰之處亦皆<lb/>
　　挑深自二三尺至六七尺連前深一丈餘尺至二<lb/>
　　丈餘尺不等形如建瓴将来水由董家溝歸江可<lb/>
　　期暢達其金灣南二閘改建石壩寛三十丈其壩<lb/>
<pb n="KR2m0039_WYG_059-35a"/>
　　脊髙下即照西灣滚壩落低四尺之制為凖並接<lb/>
　　築土堤挑濬引渠由芒稻河歸江以上各工均属<lb/>
　　如式辦理並無草率偷減情弊現将用過錢糧再<lb/>
　　加核實飭道另造細冊詳送分别㑹疏<lb/>
　題估題銷<hi>臣</hi>復查芒稻河舊設十閘向例冬春閉板<lb/>
　　夏秋酌定水誌啓板續於乾隆二十三年經尚書<lb/>
　　嵇璜<lb/>
　奏明塩船由舊越河直達金湾北閘将芒稻閘常川<lb/>
<pb n="KR2m0039_WYG_059-35b"/>
　　開放并聲明如遇水小之年再行相機辦理數年<lb/>
　　來毎值冬春下游通泰河流淺涸即在芒稻閘迤<lb/>
　　東築壩蓄水以資農田灌溉并通糧運塩艘直至<lb/>
　　汛水長發方始開放今金湾南二閘業經遵<lb/>
㫖改建石滚壩照西灣滚壩一律落低壩下引渠又經<lb/>
　　加挑寛深與従前形勢不同是伏秋大汛固已暢<lb/>
　　洩無阻而冬春水小又應因時制宜酌量變通<hi>臣</hi>
　　再四熟籌冬春之際與其在芒稻閘迤東築壩蓄<lb/>
<pb n="KR2m0039_WYG_059-36a"/>
　　水不獨多費錢糧且啓拆之時倘壩底稍有未净<lb/>
　　轉於宣洩有礙嗣後應将芒稻閘毎年冬春水小<lb/>
　　時酌量下板數塊於灌溉農田糧塩運行既可兩<lb/>
　　有禆益一交夏令汛水将發即全行開放於減洩<lb/>
　　盛漲仍可不致阻礙従此操縦由人相機啓閉則<lb/>
　　水小水大均資利賴矣奏入奉<lb/>
上諭覧奏俱悉<lb/>
　　乾隆二十八年二月初一日江蘇巡撫荘有恭奏<lb/>
<pb n="KR2m0039_WYG_059-36b"/>
　　言竊照揚州府属之髙寳興泰等州縣下河地方<lb/>
　　節年被渰仰荷<lb/>
皇恩准将髙郵南闗車邏等壩封土三尺又於金灣壩<lb/>
　　下加挑新河分流暢洩下游州縣俾免西来水患<lb/>
　　惟是來源既杜而本地積潦之區亦當籌其去路<lb/>
　　乾隆二十六年五月内經前署督臣髙晋調任撫<lb/>
　　臣陳宏謀凛遵籌辦下河之<lb/>
聖訓與司道等審度形勢悉心討論請将泰州之丁溪<lb/>
<pb n="KR2m0039_WYG_059-37a"/>
　　小海二閘引河疏濬深通順勢再開一引河滙入<lb/>
　　王家港歸海又将塩城阜寕二縣境内之上岡草<lb/>
　　堰陳家冲三閘各引河疏濬深通順勢亦開一引<lb/>
　　河滙入射陽湖歸海俾積水可以早消等因㑹摺<lb/>
　　具<lb/>
　奏欽奉<lb/>
硃批甚應行之事妥協辦理可也欽此欽遵随經髙晋<lb/>
　　陳宏謀轉飭淮揚河道等督同淮揚二府并分委<lb/>
<pb n="KR2m0039_WYG_059-37b"/>
　　佐雜各員勘估議詳<hi>臣</hi>抵任後復查案行催兹據<lb/>
　　淮揚河道呉嗣爵等㑹同各司道等詳稱覆查此<lb/>
　　案工程専為開通閘下引河歸海起見自應先将<lb/>
　　閘下引河挑濬深通再為閘上引河之計現據覆<lb/>
　　估塩城阜寕泰州三州縣境内通共估需銀八萬<lb/>
　　九千四百二十七兩七錢七分零其間工程多係<lb/>
　　裁湾取直順流歸海之道按照估冊確核無浮酌<lb/>
　　擬委𣲖工員另詳飭辦所需前項銀兩應請於運<lb/>
<pb n="KR2m0039_WYG_059-38a"/>
　　庫正欵銀内動支給發并聲明上岡草堰二閘金<lb/>
　　門㕍翅及兩墻石塊脱落之處俟挑河築壩時確<lb/>
　　估另詳造具估冊㑹詳請<lb/>
　題到<hi>臣</hi>伏查丁溪小海上岡草堰陳家冲等五閘引<lb/>
　　河自乾隆二十二年挑濬白駒青龍等閘引河時<lb/>
　　前項河道尚可通流是以列入緩工未及挑濬年<lb/>
　　来水漫沙停竟成平陸一經漲潦四面漫溢自應<lb/>
　　恪遵<lb/>
<pb n="KR2m0039_WYG_059-38b"/>
硃批諭㫖妥協辦理早為挑濬以仰副<lb/>
聖主恵愛瀕海蒼黎之徳意除已照例㑹同督臣尹繼<lb/>
　　善河臣髙晋恭疏具<lb/>
　題估冊送部查核外惟查江南地方毎届春深即多<lb/>
　　雨水如俟部覆到日再行興工誠恐有稽時日應<lb/>
　　請酌動五分銀兩容<hi>臣</hi>與督河二臣遴委妥員分<lb/>
　　定段落檄令領銀儧辦餘俟部覆到日再行給發<lb/>
　　<hi>臣</hi>於明年正月上旬自浙江查勘海塘回江即前<lb/>
<pb n="KR2m0039_WYG_059-39a"/>
　　赴淮揚二府工所督率指示以速要工奏入報<lb/>
聞<lb/>
　　乾隆二十八年四月十七日工部奏言工科抄出<lb/>
　　兩江總督尹繼善等奏六塘河一切挑濬建築等<lb/>
　　工通共估需銀十八萬七千六百八十九兩零先<lb/>
　　後撥蘇松糧道庫貯漕項銀十九萬兩照估動用<lb/>
　　餘銀即留河庫一䟽乾隆二十八年二月十七日<lb/>
　　奉<lb/>
<pb n="KR2m0039_WYG_059-39b"/>
㫖該部議奏欽此<hi>臣</hi>等覆查修築六塘河及挑濬尾閭<lb/>
　　各河一切建橋築壩等工先據該督等遵<lb/>
㫖勘議興修奏請酌撥蘇松糧道庫項銀兩解交河庫<lb/>
　　動給辦理經户部覆准知照<hi>臣</hi>部今據該督将前<lb/>
　　項工程通共估需工料土方銀一十八萬七千六<lb/>
　　百八十九兩零造冊具題應如所題辦理仍行該<lb/>
　　督俟工完之日将做過工段用過銀兩照例核實<lb/>
　　造具清冊題銷至酌撥蘇松糧道庫銀十九萬兩<lb/>
<pb n="KR2m0039_WYG_059-40a"/>
　　先據該督等奏請酌撥經户部議覆應於漕項銀<lb/>
　　内先撥銀十萬兩觧交河庫備用其餘銀兩俟工<lb/>
　　部核准後再於漕項内照數就近撥給今既據将<lb/>
　　工料估報工部核准應准其於蘇松糧道庫内再<lb/>
　　撥銀九萬兩觧交河庫除給發前項工料外其餘<lb/>
　　剰銀二千三百十兩九錢零應令江南縂河照數<lb/>
　　貯庫留為别項工程之用仍造入嵗報庫貯冊内<lb/>
　　報部查核可也奏入<lb/>
<pb n="KR2m0039_WYG_059-40b"/>
諭依議行<lb/>
　　乾隆二十八年十月初七日河道縂督李宏山東<lb/>
　　巡撫崔應階奏言竊臣等接准工部尚書阿爾泰<lb/>
　　吏部侍郎裘曰修咨開東省四女寺減河形勢最<lb/>
　　為得地而下游老黄河寛暢足資容納若将四女<lb/>
　　寺壩門大加展寛則東省多減一分直省便少受<lb/>
　　一分已於<lb/>
　行在<lb/>
<pb n="KR2m0039_WYG_059-41a"/>
召見時口奏現在亟須辦理計湏再加寛二十丈或十<lb/>
　　五丈以外其口門以下亦須一律寛展接到老黄<lb/>
　　河為度<hi>臣</hi>等親赴恩縣四女寺地方㑹同查勘由<lb/>
　　壩口勘至歸入老黄河之處計長十四里壩口及<lb/>
　　壩下支河俱寛十二丈自上年奏明挑濬後現今<lb/>
　　一律深通<hi>臣</hi>等察看形勢查溯來源若将此處壩<lb/>
　　口及支河再為展寛實與直東兩省有益縁衛河<lb/>
　　發源於河南蘇門山之百門泉㑹合大丹小丹淇<lb/>
<pb n="KR2m0039_WYG_059-41b"/>
　　湯洹等水至東省之南館陶復有豫省清濁二漳<lb/>
　　全流注入東北達於臨清厯程九百四十里沿途<lb/>
　　並無支河旁洩至臨清板閘又與汶水㑹合北流<lb/>
　　計二百四十里至恩縣之四女寺始有此減水壩<lb/>
　　洩水由支河入老黄河歸海臣等查昔年清濁二<lb/>
　　漳在直𨽻境内原有支河分洩由威縣寕津達天<lb/>
　　津入海並非全漳歸衛近年直𨽻沙荘地方挑築<lb/>
　　土壩攔截漳水分流之路是以全漳歸衛查衛河<lb/>
<pb n="KR2m0039_WYG_059-42a"/>
　　以二十餘丈之河身受直豫東三省之水而河流<lb/>
　　又復紆迴曲折易漲難消遇伏秋雨水盛行各河<lb/>
　　㑹注衛河常至陡長丈餘盈堤拍岸東省州縣固<lb/>
　　有冲溢之虞直𨽻下游更有漲漫之患誠如部臣<lb/>
　　阿爾泰等所見東省多減一分直𨽻便少受一分<lb/>
　　也<hi>臣</hi>等詳加斟酌衛河正流面寛二十六丈今四<lb/>
　　女寺壩門及支河現寛十二丈若再展寛二十丈<lb/>
　　未免支河寛於正河恐致奪溜掛淤於漕渠有碍<lb/>
<pb n="KR2m0039_WYG_059-42b"/>
　　雖徳州之哨馬營支河現寛三十丈但查哨馬營<lb/>
　　壩口係在運河旁側㵼水而四女寺壩口係迎溜<lb/>
　　項冲是以部臣阿爾泰等以為形勢最為得地兩<lb/>
　　處情形不同寛窄自當酌定<hi>臣</hi>等擬将四女寺壩<lb/>
　　門及壩下支河再行展寛十二丈共寛二十四丈<lb/>
　　已較舊時展寛加倍儘足以分洩盛漲所挑之土<lb/>
　　即於兩岸築成堤堰以資扺禦遇伏秋盛漲先由<lb/>
　　此處掣消則徳州景州以北水既少而勢亦平實<lb/>
<pb n="KR2m0039_WYG_059-43a"/>
　　與直東均有裨益至老黄河形勢雖属寛大但河<lb/>
　　底一律平坦水難暢流是以厯年於河心挑濬子<lb/>
　　河一道現寛四五丈不等今支河既已展寛則老<lb/>
　　黄河中心子河亦應一律加寛方足暢其入海之<lb/>
　　路<hi>臣</hi>等謹将㑹勘情形恭摺<lb/>
　奏明如䝉<lb/>
俞允<hi>臣</hi>等将壩口及支河土石各工撙節確估另行題<lb/>
　　報其老黄河下游應挑之處並咨直𨽻督臣轉飭<lb/>
<pb n="KR2m0039_WYG_059-43b"/>
　　辦理奏入<lb/>
諭如所議行<lb/>
　<lb/>
　<lb/>
　<lb/>
　<lb/>
　<lb/>
欽定南巡盛典卷四十二<lb/>
</p>
<p>
</p>
  </div>
</body>
</text>
</TEI>
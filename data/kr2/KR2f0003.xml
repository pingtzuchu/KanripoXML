<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2f0003_SBCK_002-1a"/>
太宗皇帝實録卷第二十七<hi>起太平興國八年十一月盡十二月</hi>
十一月壬子朔制曰平章百姓唐尭所以疇咨緫領<lb/>
衆職漢宣由是致治非賢㒺乂得士則昌聿求經濟<lb/>
之才授以弼諧之任枚卜斯允成命以行刑部尚書<lb/>
参知政事宋琪宇量冲深規模宏逺工部尚書参知<lb/>
政事李昉欝有公望乆服大僚而皆罄竭謨明禆賛<lb/>
樞軸君臣之際人無間言公家之事行有餘力修經<lb/>
術以自輔體方直而靡渝是冝擢正台衡職兹調爕<lb/>
朕所注意不假審象之求汝旣致君更思𥙷衮之效<lb/>
<pb n="KR2f0003_SBCK_002-1b"/>
唯用盡已佇兹沃心欽若訓詞往踐乃位並守本官<lb/>
同中書門下平章事加金紫光禄大夫琪封廣平侯<lb/>
郡侯昉封隴西郡侯以皇姪孫惟吉為左監門衛将<lb/>
軍封平陽郡侯惟正為左千牛衛将軍惟忠惟貞並<lb/>
為右千牛䘙将軍癸丑詔曰先是開寳二年八月丁<lb/>
亥詔書應廣南東西川峡路諸州民祖父母父母在<lb/>
子孫别籍異財者棄市自今並除之論如律泗州言<lb/>
僧伽塔白晝有光民燃頂及焚指㫁臂者数千人吏<lb/>
不能禁甲寅詔曰並建子弟以藩屏王室申命相輔<lb/>
<pb n="KR2f0003_SBCK_002-2a"/>
以羽翼公朝舊邸之任雖崇鈞台之寄尤重聿分内<lb/>
外須正等威自今宰相序立冝在親王之上刑部尚<lb/>
書平章事臣琪工部尚書平章事臣昉等頓首言鈞<lb/>
衡之任止曰台司盤維之封實承天緒漢法丞相在<lb/>
諸侯王之下唐制元子非百執事之列典故昭晣載<lb/>
在䇿書伏望聖慈俯遵前䡄　上不允琪等又叩頭<lb/>
固讓乆之　上曰宰相之任實緫百揆與羣官禮絶<lb/>
藩邸之設止奉朝請而已元佐等尚㓜欲其知謙損<lb/>
之道卿無至固讓也琪等拜舞稱謝戊午高陽関捕<lb/>
<pb n="KR2f0003_SBCK_002-2b"/>
得契丹生口送至闕下召見言契丹種族攜貳恐王<lb/>
師討伐扵近塞築城為備上謂宰相曰戎虜以剽<lb/>
掠為事乃修城壘為自全之計盖天亡之時也往者<lb/>
劉繼元盗據汾晋周丗宗及　太祖皆親征不利朕<lb/>
决取之除心腹之患為丗宗　太祖刷恥擒劉繼元<lb/>
致闕下今日視之猶机上肉耳當其保堅城結北虜<lb/>
為援豈易制乎宋琪對曰臣少陷虜庭備知戎馬之<lb/>
数自晋末始彊盛然種族蕃多其心不一自石嶺関<lb/>
之敗平劉継元三交高陽関及沿邊諸郡頻有克捷<lb/>
<pb n="KR2f0003_SBCK_002-3a"/>
以臣度之其部下攜貳必多國家不須致討可坐待<lb/>
其㓕也己未御製蓮花心輪回文偈頌十部共二百<lb/>
五十卷回文圖十軸以示宰相近臣城南太一宫成<lb/>
命樞密直學士張齊賢司天春官正楚芝蘭祠五福<lb/>
太一齊賢等上言太一五帝之佐天神之至貴者也<lb/>
請用祀天之禮殺其丰又小損之　上令増教坊伶<lb/>
官百人自昬祠至明如漢祀之制丙寅楚王元佐等<lb/>
五王同日赴中書視事西八作使郝守濬責授慈州<lb/>
團練副使坐護塞河决懲無狀也丁卯宴近臣扵長<lb/>
<pb n="KR2f0003_SBCK_002-3b"/>
春殿餞武勝軍節度使趙普武成軍節度使劉遇赴<lb/>
鎭也　上賜普詩普捧而泣曰陛下賜臣詩當刻扵<lb/>
石與臣朽骨同葬泉下　上亦為之動容宴罷謂近<lb/>
臣曰趙普扵國家有大大力朕布素時與之游從今<lb/>
齒髪哀矣不欲煩以樞務擇善地俾之卧理因詩什<lb/>
以導意普感極且泣朕亦為之墮睫君臣之際亦盡<lb/>
善矣時樞密使王顯等側待頻視　上袴　上怪而<lb/>
問之顯等曰陛下所衣袴文縷側倒上笑謂曰朕<lb/>
未甞御新衣蓋澣濯頻所致耳　上因言此偪下已<lb/>
<pb n="KR2f0003_SBCK_002-4a"/>
<pb n="KR2f0003_SBCK_002-5a"/>
<pb n="KR2f0003_SBCK_002-6a"/>
爲冀王府翊善著作佐郎姚坦為益王府翊善已卯<lb/>
詔江南兩浙劔南東西川峽路嶺南河東知州通判<lb/>
知軍知縣及監掌庶務官等自今滿三考並與移替<lb/>
庚辰詔史館所修太平緫類一千卷冝令日進三卷<lb/>
朕當親覧焉自十二月一日為始宰相宋琪等言曰<lb/>
天寒景短日閱三卷恐聖躬罷倦上曰朕性喜讀<lb/>
書頗得其趣開卷有益豈徒然也因知好學者讀萬<lb/>
卷書非虗語耳以著作佐郎吕文仲為翰林侍讀賜<lb/>
緋魚袋辛已以郴州刺史孫方進為右領軍衛将軍<lb/>
<pb n="KR2f0003_SBCK_002-6b"/>
十二月壬午朔詔曰綏銀夏等州民多流亡入蕃部<lb/>
冝令州縣吏設法招誘俾之復業仍給復三年丁亥<lb/>
詔自京至廣州傳置卒月别給百錢河北河東道沿<lb/>
邉戍卒人賜黄姢𥜗一絮以綿京城内外諸軍卒人<lb/>
給米一石　淮海國王錢俶上言曰臣以蕞爾之軀<lb/>
䝉𬒳恩寵賦禄百萬兼職数四元帥之任實本扵兵<lb/>
柄國王之號盖屏扵王室尚書則緫百揆之重中書<lb/>
則掌八柄之繁維師冠扵上台開府聿當扵極品臣<lb/>
之眇末㒺克負荷邦國之制式著典常名器之間固<lb/>
<pb n="KR2f0003_SBCK_002-7a"/>
有涯分徒速罪戾以取顛擠伏望聖恩特從省罷優<lb/>
詔不允表三上降制曰分茅胙土所以彰丗及之榮<lb/>
大路繁纓所以表器数之重至若襃寵勲舊度越典<lb/>
常曲阜肈分得用六代之楽平䑓光啓許載九斿之<lb/>
旂咨于舊章爰推異数乃有體好謙之徳形固讓之<lb/>
辭三扣帝閽確乎不拔用屈至公之論式光知止之<lb/>
風天下兵馬大元帥開府儀同三司守太師尚書令<lb/>
兼中書令淮海國王食邑八萬户賜劔履上殿詔書<lb/>
不名錢俶方嶽炳靈風雲玄感奄有勾吴之地不忘<lb/>
<pb n="KR2f0003_SBCK_002-7b"/>
象魏之心挈族來朝舉宗宿衛盡以版籍入于朝廷<lb/>
爰分寳玉胙之淮海居天子二老之任啓真王萬室<lb/>
之封併加寵名用荅忠順而乃固形表䟽願避官荣<lb/>
諭之再三誠不可奪若以靈臺偃伯武庫櫜兵天下<lb/>
一家書䡄之無外五侯九伯征伐之不行願寝元帥<lb/>
之名勉徇由衷之請其乃世祚明徳存于帶礪之盟<lb/>
帝賚良弼寵以鈞台之任維師之秩馭貴之階非是<lb/>
懋功適以昭徳勉膺渥澤克副乃懐仍加食采之封<lb/>
載光書社之数可依前守太師尚書令兼中書令淮<lb/>
<pb n="KR2f0003_SBCK_002-8a"/>
海國王加食邑三千户庚子詔曰史館新纂太平緫<lb/>
類一千卷包括羣書指掌千古頗資乙夜之覧何止<lb/>
名山之藏用錫嘉稱以傳來裔可改名太平御覧癸<lb/>
卯滑州言河决已塞羣臣稱賀甲辰詔曰朝廷比設<lb/>
貢舉以待賢材如聞緇褐之流多棄釋老之業反襲<lb/>
襃愽來竊科名自今貢舉人内有曽為僧道者並須<lb/>
禁㫁其進士舉人只務彫刻之工罕有通緗素之學<lb/>
不暁經義何以官人自今宜令禮部貢院特免帖經<lb/>
只試墨義二十道較其能否以定黜陟其諸科舉人于<lb/>
<pb n="KR2f0003_SBCK_002-8b"/>
本業外别試法書墨義十道著為定制乙已以著作<lb/>
郎李沆直史館丙午右𥙷闕直史館胡旦獻河平頌<lb/>
曰巨　宋受命二十有五載夏五月河决于滑示哭<lb/>
也冬十有二月塞之明功也古之王者必有大患然<lb/>
後彰大聖必有大災然後成大成故尭之水湯之旱<lb/>
太宗之蝗玄宗之彗皆所以彰哭患而成聖功也當<lb/>
尭之時三苗未舉四凶未除天示大水以滌羣兇湯<lb/>
之時夏政未釐啇民未熈天示大旱以爍澆風太宗<lb/>
之時餘㓂未平大政未成天示其蝗以噉萬物之豊<lb/>
<pb n="KR2f0003_SBCK_002-9a"/>
玄宗之時羣賢未集大禮未立天示其彗以掃萬國<lb/>
之雄則患息而啓聖災平而著功斯亦我　宋之大<lb/>
道聖績之無窮也太平興國紀號之始在國家經營<lb/>
克復之際蠻戎夷狄㒺不來格礿祠烝甞㒺不充備<lb/>
文教𬒳於内武徳煥其外　天子凝旒以示化宰相<lb/>
備位以充職而姦生治平釁發無事賊臣多遜隂泄<lb/>
大政與孽弟廷美詋詛不道衷<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>大難頼　天地<lb/>
社稷之福　聖皇之靈覺而黜之時又彊臣普恃功<lb/>
貪天違理背正削廢大典<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>豪傑之罪飾帝王之非<lb/>
<pb n="KR2f0003_SBCK_002-9b"/>
榛賢士之路使恩不大賚澤不廣冾越八年夏河擁<lb/>
積石潰龍門盪砥柱泊大伾高峯為覊長岸為梏怒<lb/>
無所作水潦羣汹大决于滑漂澶蕩濮浮曹沈濟灌<lb/>
于彭門注于淮泗孟諸鉅浸漫漫而海獸無攸䖏鳥<lb/>
無攸居况于人民乎况于州邑乎羣臣僉言築防以<lb/>
為捍　帝曰非是也百姓不親五品不訓司徒之過<lb/>
也敷奏不以言明試不以功侍中之咎也壅其下而<lb/>
不聞于上蔽其賢而不進于位宰相之罪也漢家法<lb/>
制以災異責三公申命有司明舉舊典即譴普于鄧<lb/>
<pb n="KR2f0003_SBCK_002-10a"/>
假節為帥示優恩也乃命内客省使郭守文督内謁<lb/>
者中常侍暨廷臣受㫖者凡数十百人役兵籍民凡<lb/>
三十萬竹木土石之数不可勝計以某月日經始至<lb/>
某日畢功自始至畢皆騎置成筭以授之莫不鳩大<lb/>
功集巨力如坻如阜如山如崗衣土以薪實舟以石<lb/>
沈之築之是壅是塞濤回浪轉川動雷駭截洪流之<lb/>
迅奔歸故道以長徃巨岸山峙巨防嶽立大災以寕<lb/>
大功以成是月癸卯使者馳以奏甲辰平章事臣琪<lb/>
臣昉参知政事臣穆臣䝉正臣至與將軍大夫郎中<lb/>
<pb n="KR2f0003_SBCK_002-10b"/>
愽士再拜稱賀上言曰玄天降靈大河已平聖功巍<lb/>
巍子孫相承斯為陛下之徳也小臣職在史氏位司<lb/>
諌列豈不以天祐　聖宋方鳩大功大功無所發必<lb/>
有大哭旱不能有蝗不能生彗不能見必有大水與<lb/>
尭同休是　天子前黜多遜後譴臣普防大患而遏<lb/>
大哭也塞洪河之决䟽徳澤之壅彰大聖而成大功<lb/>
也功已立而不宣儒臣之罪也冝其發頌聲襃形容<lb/>
以明萬萬之休烈臣且不敏不明謹獻頌曰天祚我<lb/>
宋以君兆民配天承休惟尭與鄰粤有大水昬墊下<lb/>
<pb n="KR2f0003_SBCK_002-11a"/>
人非曰聖祚孰究孰度蔽賢者退壅澤者罪我防大<lb/>
患河豈云敗逆遜逺投姦普屏外聖道如堤崇崇海<lb/>
内　帝白守文是塞是親調爾衛兵程爾烝民民以<lb/>
盡力臣以勤職役云其終河以之塞唐尭懐山實警<lb/>
神徳漢武宣防實彰令徳我塞長河融流恵澤明明<lb/>
聖功萬代成則　上覧之震怒召宰相謂曰胡旦所<lb/>
獻頌詞意悖戾朕自擢于甲科歴試外任所至無善<lb/>
狀知海州日為部下所訟獄已具適㑹大赦朕録其<lb/>
材而捨其罪尚令在近列又領史職乃敢自恣兇臆<lb/>
<pb n="KR2f0003_SBCK_002-11b"/>
狂躁如此今朝多君子如此人豈宜尚列扵侍從耶<lb/>
亟逐去之冝以其頌下史館中書舎人史館修撰王<lb/>
祐等奏議曰胡旦幸以常材謬登上第職在史氏身<lb/>
列諌垣而乃獻頌明廷發泄私憤謗讟　聖代指斥<lb/>
大臣躁人詞多前典尤戒下流訕上先儒所悪冝加<lb/>
竄逐以肅縉紳丁未詔曰右𥙷闕直史館胡旦猥以<lb/>
庸瑣謬升科級兼領太史為吾近臣頃以江淮漕運<lb/>
俾司其事賞賜甚厚恩奨備至年少氣鋭所為不法<lb/>
朕思欲全度盡與洗滌俾領東海欲其自新而乃沉<lb/>
<pb n="KR2f0003_SBCK_002-12a"/>
湎於酒恣行鞭扑妄奏部下吏課最以圖僥倖増置<lb/>
胥吏侵用官錢醜跡升聞逮捕繋獄證左已具適㑹<lb/>
大赦朕猶示含垢之道未行黜幽之典俾在禁掖司<lb/>
吾䇿書乃敢獻頌闕廷謗讟公輔詞意狂悖莫甚于<lb/>
兹人之無良唯曰不足言之不善雖逺必違豈可寘<lb/>
於周行所冝投諸四裔尚通朝俾隷方州我非無恩<lb/>
汝冝自省可守殿中丞充啇州團練副使依分司官<lb/>
例支給半俸仍不得簽署州事戊申　上於禁中讀<lb/>
書自已至申始罷有蒼䳽自上始開卷飛上殿吻<lb/>
<pb n="KR2f0003_SBCK_002-12b"/>
殆掩卷而去　上怪之以語近臣對曰此　上好學<lb/>
之所感也昔揚震方講間有觀雀㗸三鱣魚墮扵庭<lb/>
亦同其應宥州言戎人二萬衆入㓂廵檢李詢率所<lb/>
部蕃漢卒撃走之斬首二千級已酉詔曰先是禁民<lb/>
於沿邉諸郡私市馬戎人賣官馬市良而棄駑又禁<lb/>
民不得私市徃來死扵道者甚衆戎人少利國馬無<lb/>
以充舊貫自今邉郡吏謹視馬之良駑者刻毛以記<lb/>
許民私市庶羌戎獲利而歳驅馬通関市有以𥙷戦<lb/>
騎之闕焉福州言先是錢銅兼用鐡錢三直銅錢之<lb/>
<pb n="KR2f0003_SBCK_002-13a"/>
一吏受賕盗用官物参以銅鐡錢計其贓差重自今<lb/>
望悉以銅錢定其罪從之以懿州刺史田漢瓊為錦<lb/>
州刺史錦州刺史田漢希為懿州刺史皆五溪之酋<lb/>
帥願易其地因而授之也庚戌賜左諌議大夫参知<lb/>
政事吕䝉正麗景門宅右諌議大夫簽署樞宻院事<lb/>
張齊賢宜秋門宅王沔崇徳坊宅各一區雷州言颶<lb/>
風飄壊官寺倉庫民廬舎七百區<lb/>
太宗皇帝實録卷第二十七<lb/>
<pb n="KR2f0003_SBCK_002-13b"/>
</p>
<p>
書寫人楊思恭　𥘉對班　紹宗　覆對霍良弼<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_003-1a"/>
太宗皇帝實録卷第二十八<hi>起太平興國九年正月盡二月</hi>
太平興國九年春正月壬子朔上不受朝羣臣詣<lb/>
閤拜表稱賀丙辰命户部推官監察御史索湘元玘<lb/>
按行河决所壊民田丁已　駕幸景龍門外水磑<lb/>
上臨水而坐命近臣觀之因謂近臣曰此水出於山<lb/>
源凊澄甘㓗近河之地水味皆甘豈河澗所及乎宋<lb/>
琪等對曰亦猶人性善惡染習使然也　上曰卿言<lb/>
是也回習射於後園　上中的者五張樂賜從官飲<lb/>
戊午右僕射石熈載薨熈載字凝績洛陽人也周顯<lb/>
<pb n="KR2f0003_SBCK_003-1b"/>
徳中以進士登第在布衣時磊落有度量人皆重之<lb/>
家貧事後母以孝聞治家嚴謹閨門肅然國𥘉　上<lb/>
為殿前都虞候領泰寕軍節度辟為掌書記及上<lb/>
領開封尹表為推官歴右拾遺遷左𥙷闕出為崇義<lb/>
軍掌書記及　上即位召歸復為左𥙷闕岀知潭州<lb/>
徴還擢為兵部貟外郎充樞密直學士旋簽署樞密<lb/>
院事　車駕征河東從至鎮州拜給事中充樞密副<lb/>
使還京遷刑部侍郎副使如故未㡬授户部尚書樞<lb/>
密使以足疾步履蹇澁多請告上幸其第臨問太<lb/>
<pb n="KR2f0003_SBCK_003-2a"/>
醫診視乆之未愈乃抗表求解所職優詔許之拜右<lb/>
僕射至是薨年五十七　上聞之亟幸其第臨䘮涕<lb/>
泗詔輟視朝兩日贈侍中官給葬事　上悲嘆者累<lb/>
日頋謂侍臣曰熈載事君之心可謂純正無他矣方<lb/>
将委用而遽至此豈命乎熈載有文學性忠實遇事<lb/>
盡言是非好惡無所頋避人有善必推薦之時論稱<lb/>
其長者己未以元帥府掌書記黄夷簡為淮海國王<lb/>
府判官元帥府支使慎知禮為淮海國王府掌書記<lb/>
元帥府别駕裴祚為淮海國王府支使以錢俶解元<lb/>
<pb n="KR2f0003_SBCK_003-2b"/>
帥之任故也庚申國子愽士鹿峭以母老拜章求解<lb/>
官就飬從之以國子愽士韓寳為峽路轉運副使徐<lb/>
州豊縣主簿李䝉正縣封張思問並削籍為民部下<lb/>
犯贓故也䝉正配隷商州禁錮壬戌詔曰國家勤求<lb/>
古道啓廸化源國典朝章咸從振舉遺編墜簡蓋在<lb/>
詢求致理之先無以加此宜令三館所有書籍以開<lb/>
元四部書目比校據見闕者特行搜訪仍具録所少<lb/>
書告示中外若臣僚之家有三館闕書許詣館進納<lb/>
及三百卷已上者與一子出身不及三百卷者據卷<lb/>
<pb n="KR2f0003_SBCK_003-3a"/>
帙優給金帛如不願納官者借本繕冩冩畢卻以付<lb/>
之先是　上謂侍臣曰夫教化之本治亂之源若非<lb/>
書籍何以取法今三館貯書数雖不少若觀開元書<lb/>
目即遺逸尚多宜在廣行求訪乃下是詔以右衛大<lb/>
将軍李從謙知隨州癸亥命右神武将軍胡公霸督<lb/>
理汴河堤甲子有司言有以竊盗計贓至死者特詔<lb/>
貸之因謂宰相曰朕常重惜人命如此類者往往貸<lb/>
其極刑但時扵其中取其甚者以警衆多耳不欲小<lb/>
人知寛貸之意恐其犯法者衆乙丑上元節上御<lb/>
<pb n="KR2f0003_SBCK_003-3b"/>
丹鳯楼觀燈見士庶闐咽謂宰相曰國家乗五代干<lb/>
戈之後朕孜孜求理惟望上天垂祐福此生民今天<lb/>
下阜安京師繁盛甚以為慰朕居常罕飲酒今夜與<lb/>
卿等同楽宜各盡醉於是每舉酒以虗爵示羣臣丙<lb/>
寅月有食之既丁夘房州上言涪陵縣公廷美卒<lb/>
上聞之震悼乃降詔曰涪陵縣公廷美朕之同氣也<lb/>
為姦臣所惑溺扵邪說朕以　宗社之故廹扵公議<lb/>
房陵之謫不得不然永惟骨肉之親絶而不殊方欲<lb/>
削平前事復我舊恩忽尔淪謝有志不果痛悼之極<lb/>
<pb n="KR2f0003_SBCK_003-4a"/>
其何可言冝追封為涪陵王輟視朝五日仍賜謚曰<lb/>
悼所司擇日冊命廷美　宣祖第四子也建隆元年<lb/>
出閤領嘉州防禦使遷興元尹山南西道節度使封<lb/>
天水郡侯進封郡公乹徳二年加同平章事開寳六<lb/>
年加侍中京兆尹永興軍節度使上即位加中書<lb/>
令開封尹封齊王從平太原進封秦王開封尹如故<lb/>
七年出為河南尹西京留守坐與宰相盧多遜交通<lb/>
羣臣議請寘扵法　上以至親不忍止令就第未幾<lb/>
黜為涪陵縣公遷房州安置因憂恚成疾至是卒<lb/>
<pb n="KR2f0003_SBCK_003-4b"/>
上聞之嗚咽流涕悲不自勝謂宰相曰廷美自少剛<lb/>
愎及長而兇悪如此朕以同氣至親不忍置之扵法<lb/>
俾居房陵兾其思過中心憫之未甞暫忘方欲推恩<lb/>
與之復舊遽兹殞逝痛傷奈何後因從容言及廷美<lb/>
朕乳母陳國夫人耿氏所生耿氏後出嫁趙氏生供<lb/>
奉官趙延俊即廷美之同母弟也朕待延俊固無猜<lb/>
忌常令屬鞬侍左右而延俊以同母之故頗泄禁中<lb/>
事扵延俊頃者方營西池而橋梁未備朕将欲泛舟<lb/>
於池中廷美與左右謀欲以此時窃發謀若不果即<lb/>
<pb n="KR2f0003_SBCK_003-5a"/>
廷美詐稱疾於邸俟　車駕臨幸即為他變有以是<lb/>
謀來告者當時若令有司窮究則廷美罪不容誅朕<lb/>
以天倫之愛不欲暴揚其醜及與多遜連謀即命居<lb/>
守西洛而廷美猶不悔過益怨望言不遜始命遷房<lb/>
陵以全宥之朕於廷美固無所負李昉對曰涪陵悖<lb/>
逆天下共聞而宫禁中事若非陛下委曲宣示臣等<lb/>
何由知之戊辰命左領軍衛将軍蘓誨等六人分徃<lb/>
諸郡督修河之役辛未詔曰朕每恤烝民務均輿賦<lb/>
或有哭沴即與蠲除蓋欲惠貧下之民豈復以多少<lb/>
<pb n="KR2f0003_SBCK_003-5b"/>
為限自今諸州民訴水旱二十畒以下者皆令檢勘<lb/>
先是澶州上言民訴水旱二十畒以下請不在檢視<lb/>
之限　上以貧民當恤之故有是詔壬申詔諸道州<lb/>
府去年官所貸粟並除之癸酉　上為涪陵王廷美<lb/>
發哀扵别殿羣臣詣崇政門奉慰左諌議大夫参知<lb/>
政事李穆卒穆字孟雍開封陽武人也與弟肃皆中<lb/>
進士第釋褐授郢州軍事推官遷汝州防禦判官未<lb/>
幾拜右拾遺殿中侍御史通判洋州移陜州詔以郡<lb/>
中租輸洛邑不即應命坐免官肃時為愽州從事穆<lb/>
<pb n="KR2f0003_SBCK_003-6a"/>
迎其母就肃居家貧簞瓢自楽兄弟怡怡如也自是<lb/>
優游經史間殆無仕進意乆之徴為太子中允逾年<lb/>
拜左拾遺知制誥書命典雅有元和之遺風穆與参<lb/>
知政事盧多遜同門生　太祖甞謂多遜曰穆士大<lb/>
夫之中仁善者詞學之外他無所預多遜曰穆雖若<lb/>
是然操行端直臨事不以生死易節所謂仁而有勇<lb/>
者也時　太祖方圖取江南已部分諸将而未有發<lb/>
兵之端求所以使江南召李煜入朝者以為履不測<lb/>
之險難其人由是　太祖謂多遜曰若如爾言無以<lb/>
<pb n="KR2f0003_SBCK_003-6b"/>
易穆遂遣之穆至金陵諭以朝㫖煜辭以疾且言上<lb/>
事　大朝者以其望全濟之恩今若此有死而已穆<lb/>
曰朝與否惟國主自䖏之然　大朝兵甲精銳萬物<lb/>
繁冨恐不易當其鋒宜孰思之無使後悔及還具言<lb/>
其状　太祖以謂所諭要切而江南亦謂所言誠實<lb/>
後煜歸朝獲全宥者亦穆之力也　上即位改左補<lb/>
闕知制誥如故尋充史館修撰判館事　上征并汾<lb/>
還真拜中書舎人文學履行益為上所知盧多遜<lb/>
之得罪也以其情分𣢾冾責授司封貟外郎明年春<lb/>
<pb n="KR2f0003_SBCK_003-7a"/>
<pb n="KR2f0003_SBCK_003-8a"/>
<pb n="KR2f0003_SBCK_003-9a"/>
盗捕之經時不獲　上欲必得之令原其罪購賞果<lb/>
有告者乃軍人数軰結約夜踰壘垣而出盡獲而戮<lb/>
之因徧索軍中累有罪犯兇惡無頼者得数百餘人<lb/>
不忍殺以鐡鉗鉗其頸覊扵本軍至是並釋之仍各<lb/>
賜錢三千<lb/>
太宗皇帝實録卷第二十八<lb/>
<pb n="KR2f0003_SBCK_003-9b"/>
</p>
<p>
書冩人張容　𥘉對班　紹宗　覆對霍良弼<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_004-1a"/>
太宗皇帝實録卷第二十九<hi>起太平興國九年三月盡四月</hi>
三月壬子朔宴中書門下翰林學士文武常參官節<lb/>
度觀察防禦團練使刺史諸軍校百夫長已上外國<lb/>
蕃客於大明殿　上謂宰相曰天下無事良辰宴飲<lb/>
無辭盡醉飲畢以虗爵示羣臣宰相言飲酒過度恐<lb/>
有失儀之責　上召權御史中丞滕中正笑而謂曰<lb/>
今日宴㑹蓋以君臣相遇為楽朕賜酒欲其歡洽苟<lb/>
小有失儀卿可勿舉劾也旣罷因召渤海都指揮使<lb/>
大鸞河慰撫乆之謂殿前都指揮使劉延翰曰鸞河<lb/>
<pb n="KR2f0003_SBCK_004-1b"/>
渤海豪将投身歸我朕甚嘉之夷戎之俗以射獵馳<lb/>
逐為楽待秋凉當與馬数十匹令出游獵以遂其性<lb/>
仍賜酒及錢十萬鸞河渤海之酋帥也　上征并汾<lb/>
首率小校李勲等十六人部族三百騎來降　上憐<lb/>
其忠順故有是賜是日以河决将塞命翰林學士宋<lb/>
白乗傳詣白馬津以一太牢沈祠加璧甲寅詔曰蓋<lb/>
聞刑者不可復屬死者不可復生故三聴行誅聖人<lb/>
之所至慎一成不變君子之所盡心朕勤恤兆民哀<lb/>
矜庶獄每至三伏炎烝之際隆冬寒沍之時未甞不<lb/>
<pb n="KR2f0003_SBCK_004-2a"/>
念彼圎扉憫兹徽纆而猾胥姦吏弄法舞文或苛虐<lb/>
以立威㦯稽留而不决撓憲令之綱紀傷　天地之<lb/>
和平而欲百姓阜安四時順序其可得乎應天下繋<lb/>
囚宜令逐䖏州府軍監每十日一具所犯事由收禁<lb/>
月日聞奏仍委刑部糾舉乙卯日本國僧奝然與其<lb/>
徒五六人自其國至進銅器十餘事并本國職貟古<lb/>
今年代紀各一卷奝然衣緑自云俗姓藤原氏父為<lb/>
真連真連者其國之五品官也奝然善書扎與中國<lb/>
無異而不通華言問其土風但書以對云國有五經<lb/>
<pb n="KR2f0003_SBCK_004-2b"/>
及釋氏經教並得自中國有白居易集七十卷五榖<lb/>
果實四時寒暑大抵類中國多米而少麥交易用錢<lb/>
其文曰乹文大寳無槖駞有水牛驢羊及犀象産絲<lb/>
蠶織絹薄緻可爱楽有中國及高麗二部國東鄰海<lb/>
島夷人所居身面皆有毛其東則大海無際東粤則<lb/>
産黄金西别島生白銀為國貢賦國王以王為姓年<lb/>
號天地元管六十八州土地廣而人民少壽百餘歳<lb/>
者徃徃有之其國王傳襲今六十四丗矣文武僚吏<lb/>
亦皆丗官　上聞之歎曰此島夷耳而丗嗣長乆臣<lb/>
<pb n="KR2f0003_SBCK_004-3a"/>
下亦丗官此皆古道中國近自唐季海内分裂梁唐<lb/>
至周丗数甚促大臣子孫鮮能繼襲父祖之業朕雖<lb/>
徳不及徃聖然孜孜求理恐庶獄有枉橈未甞敢自<lb/>
暇自逸以畋游聲伎為楽兾上玄降鍳亦以為子<lb/>
孫計使皇家運祚永乆而臣僚丗襲禄位卿可各冝<lb/>
盡心以輔朕之為治無使逺夷獨享斯慶因賜奝然<lb/>
紫衣館扵太平興國寺丙辰選祕書丞揚延慶等十<lb/>
餘人分為諸州知州　上因謂宰相曰刺史之任最<lb/>
為親民非其人則下受其弊昔後漢秦彭為潁川郡<lb/>
<pb n="KR2f0003_SBCK_004-3b"/>
守教化大行百姓懐惠乃有鳯凰麒麟嘉禾甘露之<lb/>
瑞足為善政故也以一太守善為政猶若此况君天<lb/>
下者乎何謂太平之不可致和氣之不可招也丁已<lb/>
駕幸相國寺回習射於後園　上中的者五召近臣<lb/>
飲宴　上甚恱因謂宰相曰夏州蕃部並己寕謐向<lb/>
之勁悍難制者皆委身歸順凡得酋豪三百七十餘<lb/>
人約三五萬帳族得十年已來戎人所掠人畜凡二<lb/>
萬五千口朕間者所遣将帥皆丁寕誡諭如蕃部中<lb/>
有狡悪為害者必以威武臨之順伏易制者必綏緝<lb/>
<pb n="KR2f0003_SBCK_004-4a"/>
慰勞之是以戎人畏威而感惠昨亦不勞饋運秖令<lb/>
齎茶於蕃部中貿易供給亦無所闕又謂李繼捧曰<lb/>
爾在夏州能制蕃部乎對曰諸族狡惡不可制臣但<lb/>
覊縻而已若非天威所加豈能制御者乎命國子礼<lb/>
記愽士孔維判監事已未滑州言河决已塞羣臣稱<lb/>
賀先是河决於韓村数州之地皆罹其災　上患之<lb/>
集丁夫十餘萬治之自秋逾冬功既旱而復决　上<lb/>
以方春播種不欲重煩民力於是發卒五萬人以侍<lb/>
衛步軍都指揮使田重進緫督其役供奉官劉吉副<lb/>
<pb n="KR2f0003_SBCK_004-4b"/>
之吉河東人有膽勇不畏彊禦明習河堤利害自賛<lb/>
請行且言河决未塞願夷族　上壮之命吉領其役<lb/>
吉親負土與役徒晨夜兼作至是而塞吉之功居多<lb/>
即以吉為西京作坊副使賜予甚厚　上製平河歌<lb/>
賜宰臣宋琪等因謂曰昔漢武有瓠子之歌今朕聊<lb/>
志一時之事壬戌以左羽林統軍周保權知并州以<lb/>
右屯衛上将軍孟玄珏為宋曹兖鄆都廵檢乙丑召<lb/>
宰相近臣賞花於後園　上曰春氣暄和萬物暢茂<lb/>
四方無事朕以天下之楽為楽宜令侍從詞臣各賦<lb/>
<pb n="KR2f0003_SBCK_004-5a"/>
詩　上習射於水心殿宰相宋琪等各以應制詩進<lb/>
上吟味乆之翰林學士承㫖扈䝉有㣲臣自媿頭如<lb/>
雪也向鈞天侍　玉皇之句　上笑謂曰卿善因事<lb/>
陳情也䝉頓首謝辛未詔曰昨以河堤偶决近甸罹<lb/>
哭言念編民載深軫慮應開封府管内諸縣無出今<lb/>
年租賦壬申　駕幸含芳園習射　上中的者四宋<lb/>
琪奏曰陛下控弦發矢一如十五年前在晋邸時<lb/>
上曰朕比徃時筋力雖未覺衰然少時好馬上馳射<lb/>
今不復為矣因謂琪曰囿游之地三数年不一至此<lb/>
<pb n="KR2f0003_SBCK_004-5b"/>
且非数出宴游也時劉繼元孟玄珏錢惟濬李繼捧<lb/>
亦侍坐宋琪奏曰繼元以下各江南塞北之人甞各<lb/>
據土疆累丗不賔今並束身歸命入侍旒扆非神功<lb/>
聖徳冠絶千古豈有如此之盛乎宋琪李昉吕䝉正<lb/>
李至各賦詩進　上皆和而賜之　上又製晩春游<lb/>
含芳園五言十韻詩一首賜宋琪等癸酉麟州言閝<lb/>
門使田仁朗敗戎人斬首三百級獲駞馬生口器甲<lb/>
千計乙亥以連州刺史任知杲本官致仕上章告老<lb/>
故也丙子甘露降太一宫祠庭栢樹先是都城東南<lb/>
<pb n="KR2f0003_SBCK_004-6a"/>
建五福太一祠既成致饗於神祠官悉集未明前数<lb/>
刻而降已卯召宰相近臣宴於後苑　上賦詩一章<lb/>
賜侍臣俾之屬和<lb/>
夏四月壬午光禄卿湯恱卒恱字徳川其先陳人後<lb/>
家於江東之青陽父文圭乹寕五年進士登第以丗<lb/>
方亂将南歸梁祖時節制夷門爱其才欲辟扵幕府<lb/>
文圭不欲就遁去至㑹稽錢鏐欲縻之亦不願止去<lb/>
詣宣州田頵頵執甥姓之禮待之文圭但從容談笑<lb/>
無所預頵敗獲免至淮南楊渥以為掌書記恱㓜頴<lb/>
<pb n="KR2f0003_SBCK_004-6b"/>
悟九歳而孤善屬文仕吴為祕書省校書郎時張廷<lb/>
翰宋齊丘皆掌吴政以恱俊敏共推薦之授祕書郎<lb/>
直門下遷水部貟外郎改本曹郎中並知制誥李昇<lb/>
建國授中書舎人時書命填委恱援筆立成詞理典<lb/>
贍未幾擢為翰林學士李景繼立加學士承㫖遷礼<lb/>
兵部侍郎改中書侍郎簽署省事罷職拜户部尚書<lb/>
依前充學士承㫖周丗宗舉兵至淮上李景以機務<lb/>
方繁命恱知樞密院事顯徳五年淮南平景遣入貢<lb/>
先是丗宗駐蹕扵揚州孝先寺見恱所撰碑歎賞乆<lb/>
<pb n="KR2f0003_SBCK_004-7a"/>
之及至待之禮甚優異　太祖受禅景擢遷洪州以<lb/>
子煜守金陵留恱佐之煜嗣位拜右僕射充樞密使<lb/>
加同平章事節制潤州不楽在鎮改授太子太傅監<lb/>
修國史旋守司空判尚書省再秉政江南平歸朝改<lb/>
授太子少詹事上即位以恱素有才名召直學士<lb/>
院踰年改光禄卿至是卒年七十三輟視朝一日恱<lb/>
本姓犯　翼祖廟諱而名崇義後改姓又改名有詞<lb/>
人從江南來因謁恱從容評及江南文士謂恱曰二<lb/>
徐及公詩皆善帷崇義差不及耳聞者傳以為笑癸<lb/>
<pb n="KR2f0003_SBCK_004-7b"/>
未以涪陵王子徳恭為峯州刺史徳隆為瀼州刺史<lb/>
女壻韓崇義為静難軍節度行軍司馬右衛率府副<lb/>
率叚守榮决杖仍削籍為民坐華州監倉㮣量為姦<lb/>
故也甲申命宰相及羣官分禱京城祠廟祈雨是夕<lb/>
雨足以東上閤門副使王侁為西上閤門使戊子宰<lb/>
相宋琪率文武百官及諸軍将校蕃夷酋長僧道耆<lb/>
老二萬六千三百五十人詣東上閤門再拜稽首上<lb/>
言曰臣等聞皇王大功莫大扵混一中夏古今盛礼<lb/>
莫盛扵登封介丘其或鯨海鷄林已聞于效貢金泥<lb/>
<pb n="KR2f0003_SBCK_004-8a"/>
玉檢尚闕於告成則何以繼三五之鴻猷副億兆之<lb/>
䖍望臣琪等誠惶誠懼頓首頓首伏惟　應運統天<lb/>
睿文英武大聖至明廣孝皇帝陛下紹勛華之正統<lb/>
施造化之玄功亘地罄天㒺不率俾望雲就日無所<lb/>
不賔爰自唐室衰㣲四方雲優東吴西蜀瓜䚯豆分<lb/>
民無邊歸亂靡有定梁唐祚短不暇經營晋漢綱頽<lb/>
莫能恢復陛下膺圖出震執契嚮明四海於是㑹同<lb/>
二儀以之交泰歴代之典章畢舉生民之耳目惟新<lb/>
極千古以牢籠掩八絃而覆肓離肩反踵之俗襲冠<lb/>
<pb n="KR2f0003_SBCK_004-8b"/>
帶者以百数白環碧砮之貢充蠻邸者以千計鑿空<lb/>
萬里攘地千都豈止廣長榆而通大夏靈貺交集珍<lb/>
符揔至豈獨歌赤鴈而頌白麟暢玄化扵胥庭均至<lb/>
和扵㝢縣歴選列辟盛徳大業未有如此之盛者也<lb/>
是以三事大夫洎于黄髪之叟咸願延頸企踵以觀<lb/>
大禮于升中是冝訪制云亭追蹤八九以荅玄貺以<lb/>
徇羣心若却之而不頋抑之而弗䖏則何以塞神祇<lb/>
之望慰夷夏之心哉伏請申命有司草定儀注擇吉<lb/>
日登泰山昭厥成功以光盛礼臣等不勝大願詔荅<lb/>
<pb n="KR2f0003_SBCK_004-9a"/>
曰朕嘗乙夜觀書鍳前王之事迹多矣若乃至聖同<lb/>
尭大功超舜厎績類於伯禹敷佑比扵成湯然後可<lb/>
以髙蹈介丘遐登日觀告成功於　上帝祈景福于<lb/>
下民歴萬代以流光冠百王而擅美者也其或功虧<lb/>
治定徳謝欽明道未洽扵黎甿信未孚扵㝢縣安可<lb/>
告成　天地展禮云亭朕自纉丕圖若涉淵水方思<lb/>
日慎以答天休止期粗洽扵小康焉敢輙言于大禮<lb/>
卿等忠扵事主善則稱君誠雖可嘉事則未暇省覧<lb/>
数四愧畏良深所請冝不允辛卯羣臣再上表曰臣<lb/>
<pb n="KR2f0003_SBCK_004-9b"/>
琪等今月八日拜章丹陛瀝懇明庭叙華夷億兆之<lb/>
心述　天地神祇之意乞展告成之禮聿修帝類之<lb/>
儀庶耀玄功式昭盛徳遽頒明詔未允丹誠中外顒<lb/>
顒萬知所䖏伏惟　應運統天睿文英武大聖至明<lb/>
廣孝皇帝陛下道侔覆載明並照臨追三五以同符<lb/>
體隂陽之不測而自紹開寳運光啓鴻圖親駕戎車<lb/>
自秉武節靈旗所指并汾摧破竹之威文誥所施東<lb/>
南無負海之固此陛下武功震耀之力也視朝之暇<lb/>
靡倦觀書聴政之餘常聞論道酌百王之步驟盡得<lb/>
<pb n="KR2f0003_SBCK_004-10a"/>
英華考夏商之質文皆窮奥妙淳化由是丕変玄功<lb/>
以之孔昭此陛下文徳化成之功也若乃萬機在念<lb/>
常切宵衣一物疚懐未嘗高枕故得刑清訟息俗阜<lb/>
民和草木效祥盡入朱絃之奏羽毛薦瑞皆登清廟<lb/>
之歌臣等歴觀自古受命封禅之君交三神之歡接<lb/>
千歳之統未有如陛下之盛也况道超軒昊功冠古<lb/>
今而尚闕登封之儀猶稽肆覲之禮臣等有所未諭<lb/>
也伏願拾謙讓之小節思光大之逺圖特詔禮官申<lb/>
明大典遂萬國侍祠之願諧百靈望幸之心俾耀寰<lb/>
<pb n="KR2f0003_SBCK_004-10b"/>
區以光簡冊詔答曰朕恹纉丕圖誕膺駿命屬九服<lb/>
清宴四時順成祥瑞荐臻哭沴不作斯盖　天地之<lb/>
垂祐　宗廟之降靈至扵庶政允釐彝倫攸叙則輔<lb/>
弼之力戎夷畏服疆場厎寕則将帥之效在于凉徳<lb/>
何能致是而文武百辟華夷衆心繼瀝懇以同辞願<lb/>
升中而展禮雖歸功于上足見忠誠而涉道未深殊<lb/>
増媿畏再煩啓廸徒切嘉稱所請冝不允癸已内外<lb/>
文武羣臣三上表曰臣琪等言近者以昇平斯乆告<lb/>
謝猶稽再陳率土之心乞展泥金之礼臣誠既竭乃<lb/>
<pb n="KR2f0003_SBCK_004-11a"/>
春未回彌増深薄之憂寕逭再三之凟臣琪等誠懇<lb/>
誠廹頓首頓首伏惟　應運統天睿文英武大聖至<lb/>
明廣孝皇帝陛下慶演丹陵道光赤水勵清明而御<lb/>
俗躬玄黙以化人武暢九垓則華夷偃革恩覃萬彚<lb/>
則翔泳懐仁頳莖玄甲之祥昭宣緗史文鉞碧砮之<lb/>
貢洋溢槀街去冬鄒魯遺氓班白舊老掎裳連𬒮萬<lb/>
衆一心咸陳盛徳之容願覩升中之慶而　皇帝陛<lb/>
下未回宸想猶執謙尊况今上瑞仍臻休徴沓至欽<lb/>
崇玄館則湛露垂甘堙塞洪河則榮光順道漢武之<lb/>
<pb n="KR2f0003_SBCK_004-11b"/>
窮兵逺代遽紀三山丗祖之乗運中興仍修八陛功<lb/>
㣲大定業謝時雍豈若　皇帝陛下今日之盛也又<lb/>
安可乆違玄貺高謝鴻名鬰　宗社之耿光略皇王<lb/>
之丕訓伏覬采倪寛之徃議詢梁松之舊言俾掌故<lb/>
奏儀司歴練日儼搢紳以戒路肃羽衛于周廬日觀<lb/>
儲精俟俟蒼璧之禮天孫冩望迎黄屋之來金泥玉<lb/>
檢以盡誠六舞五声而節歩大備闕典咸秩無文驅彼<lb/>
黎元躋于仁夀垂統成化億萬斯年豈不盛哉豈不<lb/>
偉哉臣等本以㣲生親承大化儻獲侍和鑾而登降<lb/>
<pb n="KR2f0003_SBCK_004-12a"/>
<pb n="KR2f0003_SBCK_004-13a"/>
<pb n="KR2f0003_SBCK_004-14a"/>
事宋琪為封禅大禮使翰林學士承㫖扈䝉為礼儀<lb/>
使翰林學士宋白為鹵簿使賈黄中為儀仗使辛丑<lb/>
以駕部貟外郎劉蟠監察御史索湘為泰山路轉運<lb/>
使太府卿馬峯卒峯太原人仕劉繼元至右僕射致<lb/>
仕歸朝為将作監稍遷太府卿分司西京至是卒年<lb/>
八十餘詔輟視朝一日峯善服食為壽康彊無疾好<lb/>
持論性鄙恡無他可稱述焉癸卯以儀鸞副使康仁<lb/>
寳等部署丁匠七千五百人修宫壇扵㤗山甲辰布<lb/>
衣趙垂慶詣匭上書言　皇家當越五代而上承唐<lb/>
<pb n="KR2f0003_SBCK_004-14b"/>
統為金徳若以梁上繼唐傳後唐至國朝亦合為<lb/>
金徳矧自禅代已來符瑞狎至羽毛之類色白者不<lb/>
可勝紀皆金徳之應也望改正朔易車旗服色以承<lb/>
天統事下尚書省集百官定議右散騎常侍徐鉉等<lb/>
奏議曰五運相承　國家大本著于前載具有明文<lb/>
頃以唐末丧亂朱梁篡代荘宗以早編屬籍繼立丗<lb/>
功親雪國讎天下稱慶即以梁比于泚羿王莽之徒<lb/>
不可以為正統也荘宗中興唐祚重新土徳自後数<lb/>
姓相傳晋以金漢以水周以木天造　皇宋運膺火<lb/>
<pb n="KR2f0003_SBCK_004-15a"/>
徳况國𥘉便祀火帝為感生帝于今二十五年矣而<lb/>
又圎丘展禮已經六祭自是日盛一日年榖豊登干<lb/>
戈偃戢必若聖統未合天心焉有太平得如今日此<lb/>
皆上玄降祐清廟垂休致成恢一統之運也豈可輒<lb/>
因獻議便從改易恐違眷命深所未安又云梁至周<lb/>
不合迭居五運欲我朝上繼唐統冝為金徳且後唐<lb/>
以下奄宅中區合該正統今便廢絶禮實無謂且五<lb/>
代運遷皆親承授質文相次間不容髪豈可越数姓<lb/>
之上繼百年之運此不可之甚也按唐書天寳九載<lb/>
<pb n="KR2f0003_SBCK_004-15b"/>
崔昌獻議自魏晋至周隋皆不得為正統欲唐逺繼<lb/>
漢統立周漢子孫為王者後備三恪之禮當時朝議<lb/>
是非相半集賢學士衛<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>挟同李林甫遂行其事至<lb/>
十二載林甫卒後復以魏周隋之後依舊為三恪崔<lb/>
昌衛包並皆逺貶此又前載之甚明也况今國家封<lb/>
禅有日冝從定制上荅玄休伏乞聖宋永為火徳<lb/>
從之丙午以坊州刺史馮鐸凙州刺史齊超分巡黄<lb/>
河堤堰戊申以侍御史張昉本官知雜事從憲䑓之<lb/>
舉也<lb/>
<pb n="KR2f0003_SBCK_004-16a"/>
太宗皇帝實録卷第二十九<lb/>
<pb n="KR2f0003_SBCK_004-16b"/>
</p>
<p>
書冩人楊思恭　𥘉對班　紹宗　覆對霍良弼<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_005-1a"/>
太宗皇帝實録卷第三十<hi>起太平興國九年五月盡七月</hi>
五月庚戌朔　上御乹元殿受朝賀辛亥　車駕出<lb/>
南薫門觀稼召從官列坐於田中令民刈麥咸賜以<lb/>
錢帛回幸玉津園觀魚張樂習射乆之宴飲極歡而<lb/>
罷壬子西州回鶻與波斯外道來朝貢西州婆羅門<lb/>
僧永丗自云本國名利得國王姓牙羅五得名阿喏<lb/>
你縳衣黄衣冠金冠以七寳飾之每出乗肩輿或乗<lb/>
象馬以音楽鑼鈸前導多㳺佛寺愽施貧乏妃摩訶<lb/>
你尾衣大䄂縷金紅衣歳一出多振施人有冤抑俟<lb/>
<pb n="KR2f0003_SBCK_005-1b"/>
王及妃出即随之伸訴置宰相四貟國中庶務庫藏<lb/>
皆宰相裁制之五榖六畜果實與中國無異市易用<lb/>
銅錢其錢有文縵大如中國所用者但無穿耳東至<lb/>
大食國六月程又東至西州二月程又東至夏州三<lb/>
月程波斯外道阿里熛自云本國王號黒衣王子姓<lb/>
張名㬈里没似衣錦綵衣好乗馬㳺獵每出二月至<lb/>
三日即還委大臣九人同理國事男子以白㲲布爲<lb/>
衣婦人豪冨者衣錦綺貧下者止服綃布種陸田無<lb/>
稲秝土産絲蠶羊馬果實無錢貨以雜物相貿易東<lb/>
<pb n="KR2f0003_SBCK_005-2a"/>
至婆羅門六月程又東至大食國六月程又東至夏<lb/>
州二月程癸丑以西京作坊使順州刺史李克文起<lb/>
復雲麾将軍麟州防禦使依舊知夏州事詔銀州宥<lb/>
州復隷夏州戊午詔曰國家欽恤刑章重惜人命豈<lb/>
容酷吏恣為深文掠治無辜致其殞絶損傷和氣莫<lb/>
甚於斯鳯翔司理参軍楊酀許州司理参軍張睿並<lb/>
掠囚至死已從私罪决遣訖今後犯者並以私罪罪<lb/>
之先是酀睿各無辜考掠人至死法寺定為公罪<lb/>
上怒故有是詔甲子以左神武大将軍吴元輔領平<lb/>
<pb n="KR2f0003_SBCK_005-2b"/>
州刺史以監察御史宋璫為陕西轉運使乙丑詔曰<lb/>
司理参軍專於推鞫研覈情實尤在得人如聞諸道<lb/>
多闕此官盖吏部拘以資叙難為注擬自今應有闕<lb/>
䖏冝令本州扵見任前任簿尉判司内選擇明敏有<lb/>
官業者充秩滿當與陞奨其罷軟不任職者便可選<lb/>
官代之先是諸䖏多闕此官而吏部以資叙相妨難<lb/>
於注擬上以庶獄為重不可暫闕故委本部選擇<lb/>
焉庚午以東上閤門使田仁朗判四方館事辛未以<lb/>
左拾遺直史館宋凖守本官知制誥壬申歸州刺史<lb/>
<pb n="KR2f0003_SBCK_005-3a"/>
高繼元卒繼元字若虗中書令南平王保融之第二<lb/>
子也保融承祖父業據有荊南事具五代史及保融<lb/>
卒弟保朂立保朂卒保融子繼冲立建隆四年朗州<lb/>
周保權以部内将衡州刺史張文表叛求救於朝<lb/>
太祖遣山南東道節度使慕容釗帥師援之假道於<lb/>
荊南繼冲不敢拒之師既入城繼冲乃舉其地内有<lb/>
屬而入覲焉繼元即繼冲弟也繼冲卒後授繼元歸<lb/>
州刺史　上親征太原命繼元京師廵檢　車駕還<lb/>
京以繼元為河隂兵馬都監至是卒年三十一丙子<lb/>
<pb n="KR2f0003_SBCK_005-3b"/>
以判四方館事田仁朗自京至泰山督治道之役丁<lb/>
丑乹元文明二正殿哭是日既夕隂雲四合風雷暴<lb/>
作夜漏𥘉上澍雨如傾雷電震激火發自月華門抱<lb/>
関者不之覺延焼漸北煙焰上出　上遣小黄門開<lb/>
関視火勢已盛亟命宿衛数百人毁回廊連屋比明<lb/>
役士皆至併力救之至辰已乃息已卯以栁州團練<lb/>
使田欽祚為郢州團練使知夏州著作佐郎杜凝除<lb/>
籍為民以其知道州日居喪聴楽為人所訴故也<lb/>
六月壬午以<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>鐵判官虞部郎中樊若水為荊湖轉<lb/>
<pb n="KR2f0003_SBCK_005-4a"/>
運使封故燕國長公主次女髙氏為延昌縣主乙酉<lb/>
麟州防禦使李克文來朝以唐僖宗賜其祖夏州節<lb/>
度使拓䟦思恭鐡劵朱書御扎上獻　上因觀其詞<lb/>
㫖卑替謂宰相曰朕甞覧韓偓金鑾記見昭宗在鳯<lb/>
翔梁太祖引兵至城下號為迎駕其實脅君韓偓為<lb/>
翰林學士昭宗欲見之而為中官所隔潜匿伺便方<lb/>
遂一見可為歎息也宋琪對曰唐末亂離諸侯彊盛<lb/>
其勢固不能乆以雷徳驤石熈古魏庠朱昂李惟清<lb/>
祖吉雷有終陳白楊緘李琯崔邁吕備分為両浙峽<lb/>
<pb n="KR2f0003_SBCK_005-4b"/>
路京西西川淮南荆湖江南廣南河北陕西轉運使<lb/>
丁亥詔曰朕以不明託扵兆人之上夙夜祗惕㒺敢<lb/>
怠荒頼　九廟儲祥　上玄垂祐萬務粗治于今九<lb/>
年而数日前雷之中烈火遽作既延哭扵正殿蓋示<lb/>
譴於眇躬祗畏震驚㒺敢寕䖏　上天警戒必有<lb/>
由然豈非燭理之所未明賞罰之所未當物情尚多<lb/>
於壅塞政理未洽扵和平生靈未息於瘡痍獄訟未<lb/>
除扵枉橈賦調未得均一賢良多所淪滯有一于此<lb/>
足敗政經載深馭朽之誠思啓納言之路卿等列于<lb/>
<pb n="KR2f0003_SBCK_005-5a"/>
有位咸切致君所冝各竭忠規共申讜議揚朝廷之<lb/>
闕失陳時務之否臧當悉乃心必期無隐朕将親覧<lb/>
用自儆焉已丑登聞院引對婦人李氏自陳云無児<lb/>
息身且病恐一旦溘死家業委棄欲未死有所屬<lb/>
上因謂宰相曰此婦人数日前朕已令開封府依所<lb/>
欲裁置之今復來告訴稱其父已𬒳繋矣此是小事<lb/>
何用禁繋京輦之下尚敢如此天下至廣冤枉可知<lb/>
朕恨不能徧閱天下獄訟親行决㫁每見大理寺㫁<lb/>
遣諸州刑獄多為其中小有未盡即卻之今國家封<lb/>
<pb n="KR2f0003_SBCK_005-5b"/>
疆闊遠來徃動是五七千里再令勘覆轉是淹延今<lb/>
後冝令遣使分詣諸州令周細詳酌如不干人命使<lb/>
至便與㫁决不須重勘琪等曰謹奉詔即日分遣殿<lb/>
中侍御史李範等八人徃両浙淮南西川廣南録問<lb/>
刑獄以金部貟外郎奚嶼為京東轉運使壬辰詔曰<lb/>
朕恤念烝民憂勤庶政每令詢訪以導鬰堙苟規益<lb/>
之有聞豈卑髙之是間應天下幕職州縣官俱負吏<lb/>
才咸通時務其或知民俗利害政令否臧並許于本<lb/>
州附傳置以聞如所言有可收採必行旌賞或無所<lb/>
<pb n="KR2f0003_SBCK_005-6a"/>
取亦不加罪先是轉運使及知州通判皆得上書言<lb/>
事而州縣官屬則否　上慮下情壅塞故降是詔乙<lb/>
未鎮安軍節度使守中書令石守信薨守信字徳貞<lb/>
開封沒儀人事周祖爲小校累遷散指揮使從丗宗<lb/>
征并汾遇敵扵高平以戦疾力遷親衛左第一軍都<lb/>
指揮使師還授鐡騎左廂都指揮使顯徳二年從征<lb/>
淮南以功遷鐵騎控鶴四廂都指揮使領嘉州防禦<lb/>
使從平関南以功授殿前都虞侯未㡬遷殿前都指<lb/>
揮使領江州防禦使㳟帝嗣位授滑州刺史充義成<lb/>
<pb n="KR2f0003_SBCK_005-6b"/>
軍節度使軍職如故　太祖陳橋之入也時守信宿<lb/>
衛内庭聞変登左掖門嚴兵設備閉関以守　太祖<lb/>
之典親軍官署在門内　太后居其中　太祖未至<lb/>
先遣帳下親信楚昭輔問　太后起居及昭輔至守<lb/>
信啓関納之　太祖甚徳之踐祚改領宋州刺史歸<lb/>
徳軍節度使從平李筠以功加同平章事李重進據<lb/>
淮揚叛命守信充行營招討使兼知揚州行府事維<lb/>
揚平改鄆州刺史天平軍節度使兼侍衛親軍馬步<lb/>
軍都指揮使上章乞解軍職詔許之以其子保吉尚<lb/>
<pb n="KR2f0003_SBCK_005-7a"/>
許國公主加兼侍中　上嗣位加兼中書令移河南<lb/>
尹西京留守進位守中書令從征幽州以失律降授<lb/>
随州刺史崇信軍節度使兼中書令尋進封衛國公<lb/>
乆之改陳州刺史鎮安軍節度使復守中書令至是<lb/>
薨年五十七詔輟視朝三日贈尚書令追封衛王謚<lb/>
曰武烈守信累任節鎮惟以聚斂為事性貪嗇積財<lb/>
鉅億萬計雅信尚釋教多所施捨在西京造崇徳佛<lb/>
寺役人輦運瓦木督責既急而所給不充其傭直人<lb/>
皆苦之丙申　上岀粟豆数十本以示近臣因謂樞<lb/>
<pb n="KR2f0003_SBCK_005-7b"/>
密使人顯等曰今年風雨雖調猶慮禾稼未得豊茂<lb/>
昨令徃京城四面百里外取得粟豆凡数種皆長数<lb/>
尺大是好田喜形扵色是日草澤上書言時政引對<lb/>
詞甚狂勃　上不之罪慰諭以遣之因謂宰相曰徃<lb/>
昔帝王多以尊極自居詞氣嚴厲左右無敢貢一言<lb/>
者朕雖布衣言事必温顏以待之只如每與卿等款<lb/>
曲商榷時事蓋欲通上下之情無有所隐宋琪等頓<lb/>
首稱謝丁酉宰相以東封在近導駕儀衛合取進止<lb/>
上曰此行蓋為告謝　天地與蒼生祈福廣陳儀衛<lb/>
<pb n="KR2f0003_SBCK_005-8a"/>
即是勞擾非朕意也但一如令式己亥舒州言五色<lb/>
雲見於靈仙觀上庚子詔曰先是六年十二月辛卯<lb/>
詔書應諸道刑獄長吏每五日一録問今天下亦幾<lb/>
於治矣然頗為煩劳特示改更永期遵守今後冝令<lb/>
十日一録問杖罪以下便可依理踈决壬寅詔曰朕<lb/>
以眇躬嗣膺丕<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>涉道猶淺布衣未孚中心惕然常<lb/>
所祗懼頼　昊天垂祐黔首小康豊年屡臻四鄙不<lb/>
聳豈敢暇逸自謂宴安昨者文武羣臣洎手耆耋盈<lb/>
廷抗䟽連袂扣閽謂乎治平之時請舉升中之禮頋<lb/>
<pb n="KR2f0003_SBCK_005-8b"/>
惟凉徳豈可克堪而陳請再三因以俞允載惟盛礼<lb/>
終覺愧懐况封禅之儀廢之已乆百司祇奉辦集尤<lb/>
難萬姓供輸勞優斯甚且令停罷更俟後期國門之<lb/>
南圓丘素備冝輟登封之禮聿修柴燎之誠朕以十<lb/>
一月二十一日有事于南郊凡爾臣僚當體兹意甲<lb/>
辰以定國軍節度使宋偓為右衛上将軍丁未免開<lb/>
封府推官張雍左右軍巡判官韓昭裔宋延煦愽州<lb/>
愽平縣令楊䖏仁等左右軍巡使殿直龎則王業並<lb/>
降充殿前承㫖醫人陳士良等並决杖流海島𥘉寡<lb/>
<pb n="KR2f0003_SBCK_005-9a"/>
婦劉氏有姦状恐事露遂成憂悸之疾復懼其子陳<lb/>
告遂令侍婢陳訴稱其子王元吉寘毒于食中因病<lb/>
但未死事下開封府右軍巡按之未得實状移于左<lb/>
軍巡推典受劉氏賕掠治元吉遂自誣及開封府引<lb/>
問元吉始以實對府中不能决又移扵司録司盡捕<lb/>
兩軍巡元推胥吏按問之稍見誣<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>之迹而府中以<lb/>
追捕者衆遂列状引見　上以元吉薬母事状暗昧<lb/>
令免死决徒開封府将杖元吉元吉大呼曰元吉苟<lb/>
受刑府中官吏豈得了乎頃盡還元吉所用貨賂府<lb/>
<pb n="KR2f0003_SBCK_005-9b"/>
中不敢决因問元吉行賂之状元吉暦指之遂具元<lb/>
吉詞𣢾上言元吉復令妻張氏撾登聞鼓以聞　上<lb/>
覧之臨軒頋問悉見其冤枉之状亟令中使收捕元<lb/>
推官吏送御史䑓再鞫之至是獄具引見自雍而下<lb/>
上一一親問咸伏其辜特詔免元吉而有是命先是<lb/>
元吉繋左軍巡爲獄吏繋縛榜笞備諸惨毒不勝其<lb/>
苦至是　上復令縛獄吏以其法償之獄吏宛轉號<lb/>
呌惟求速死　上曰汝猶不勝其苦他人能勝之乎<lb/>
及觧其縛兩手不能舉良乆方復　上因謂宰相曰<lb/>
<pb n="KR2f0003_SBCK_005-10a"/>
刑獄中有如此惨酷京城尚如此况僻逺乎遂以右<lb/>
諫議大夫辛仲甫代劉保勲知開封府保勲洎判官<lb/>
李繼凝各奪一季俸郴州刺史張再興責授右率府<lb/>
副率坐知雄州日以麤率自任失政故也<lb/>
秋七月己酉朔以保平軍節度使杜審進為右衛上<lb/>
将軍壬子改乹元殿為朝元殿文明殿為文徳殿丹<lb/>
鳯門為乹元門癸丑詔曰先是郊禋五使權用他司<lb/>
印冝令有司各鑄印以賜之乙邜詔曰御史府憲令<lb/>
所繋獄訟攸歸凡在官聮皆為要劇所冝恪謹以承<lb/>
<pb n="KR2f0003_SBCK_005-10b"/>
重任彊毅以肃羣姦豈可因循恣成縦弛如聞䑓中<lb/>
鞫獄多是委之有司御史但雍容端坐飬高自重而<lb/>
已故令羣吏為姦無所不至豈所謂徇公求理欽恤<lb/>
慎重之意乎今後凡有刑獄當推御史並頃躬親訊<lb/>
問研究詞情不得信任胥吏仍令中丞及知雜御史<lb/>
常加糾舉庚申詔改匭院為登聞院東延恩匭為崇<lb/>
仁檢南招諌匭為思諌檢西申冤匭為申明檢北通<lb/>
玄匭為招賢檢壬戌中元節上幸建隆觀謂宰相<lb/>
曰道門以冲澹為本夫道者　天地萬物之祖而其<lb/>
<pb n="KR2f0003_SBCK_005-11a"/>
教終㣲豈主之者非其人乎移幸太平興國寺回御<lb/>
東華門楼觀燈賜從官飲夜分而罷已已兵部侍郎<lb/>
致仕程羽卒羽字冲逺深州陸澤人少好學能屬文<lb/>
晋天福八年擢進士第解褐為鄆州陽榖縣主簿秩<lb/>
滿授易定祁等州觀察支使歴虞郷新都醴泉三縣<lb/>
令皆有政績開寳中選為兩使判官及引對　太祖<lb/>
詢其時事稱㫖擢為著作郎出知興州踰年改知興<lb/>
元府詔歸闕上方尹京邑羽以本官充開封府判<lb/>
官羽性淳厚莅事恪謹上亦以長者待之及　上<lb/>
<pb n="KR2f0003_SBCK_005-11b"/>
嗣位拜給事中賜金紫知開封府未幾出知成都府<lb/>
為政寛簡蜀人便之入朝拜礼部侍郎充文明殿學<lb/>
士以年老艱于歩履求罷近職拜兵部侍郎請告百<lb/>
日假滿上章乞致仕詔從之仍給全俸至是卒年七<lb/>
十三　上嗟悼数四官給葬事贈礼部尚書癸酉有<lb/>
司言有挟私逼脅人致死者請以抵罪　上曰朕讀<lb/>
唐書見李義府逼畢正義死獄中然小人之情何所<lb/>
不至亦不足怪也令論如律歸州言古玉虗觀内天<lb/>
尊以木為骨其木忽生枝葉乙亥以前朔州觀察使<lb/>
<pb n="KR2f0003_SBCK_005-12a"/>
駙馬都尉石保吉起復雲麾将軍新州刺史威塞軍<lb/>
節度使以前如京使石保興起復雲麾将軍領順州<lb/>
團練使<lb/>
太宗皇帝實録卷第三十<lb/>
<pb n="KR2f0003_SBCK_005-12b"/>
</p>
<p>
書冩人張容　𥘉對班紹宗　覆對霍良弼<lb/>
<pb n="KR2f0003_SBCK_005-13a"/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_006-1a"/>
太宗皇帝實録卷第三十一<hi>起太平興國九年八月盡雍熈元年十二月</hi>
八月戊寅朔詔曰國家撫育黎民哀矜庶獄累降詔<lb/>
敕以儆有司而約束之言猶有未盡更條其事申而<lb/>
明之應兩京及諸道州府有鬭競至杖罪以下本處<lb/>
長吏便可躬親決斷不必更下所司廣有逮捕使獄<lb/>
吏因縁爲姦及逺郡刑獄有無可疑而奏案待報者<lb/>
自今並禁止之初　上謂宰相曰朕於刑獄尤所疚<lb/>
懷今西蜀嶺南皆數千里往來覆淹延刑禁冝有條<lb/>
約乃降是詔壬午御製四成字四髙字詩各一首賜<lb/>
<pb n="KR2f0003_SBCK_006-1b"/>
近臣令屬和以殿中侍御史趙安易監察御史趙齊<lb/>
並爲宗正少卿甲申以靜難軍節度行軍司馬劉知<lb/>
信爲左衞將軍領營州刺史嘉州言江水暴漲壞官<lb/>
寺廬舎溺死者千計乙酉以監察御史索湘爲河北<lb/>
轉運副使壬辰詔曰錢刀之用以通有無輕重相權泉<lb/>
流不匱漢魏之後其弊蓋多國家即山鑄銅奄有呉<lb/>
蜀冨姬周之九府法上林之三官而民俗之間犯禁<lb/>
者衆姦僞旣廣輕重滋多自今兩宫及諸道州府冝<lb/>
申明舊禁不得雜用私鑄細小及鐵鑞錢仍每貫須<lb/>
<pb n="KR2f0003_SBCK_006-2a"/>
重四斤半巳上其細雜錢限一月内並須納官癸巳有<lb/>
布衣以皂囊封書獻者其詞狂妄　上覽而不之罪<lb/>
因謂宰相曰比降詔書許人言事近有上章者朕皆<lb/>
一一覽之但外人不知朝廷要務所言孟浪不切機<lb/>
㑹本欲下情上逹庶事無壅故雖狂勃亦不加罪宋<lb/>
琪等對曰陛下廣納言之路苟百中得一亦是國家<lb/>
之利甲午延州淄州言大水壞官寺民舎漂溺人畜<lb/>
丙申太一宫成　上將親祠先一日遣翰林學士賈<lb/>
黃中致祭告之其詞曰維太平興國九年歳次甲申<lb/>
<pb n="KR2f0003_SBCK_006-2b"/>
八月戊寅朔二十日丁酉　皇帝謹遣翰林學士尚<lb/>
書司封郎中知制誥賈黃中稽首上告于五福君基<lb/>
十神太一帝君之神夫明靈之降難可度思精意茍<lb/>
存必垂昭格顧惟寡昧嗣守丕基而德敎未孚化源<lb/>
猶鬱日愼一日于兹九年苟非　上帝垂休明靈降<lb/>
鑒則安得民庶和樂豐穰荐臻荷此殊休實由　玄<lb/>
貺惟神功施造化道貫幽明握　上帝之靈符作羣<lb/>
生之司命頃者觀臺效職保章獻言以爲躔次所經<lb/>
將莅斗牛之分永惟靈馭下屬勾呉且欲伸蠲㓗之<lb/>
<pb n="KR2f0003_SBCK_006-3a"/>
誠豈復以封域爲限載營間館卜此近郊庶苾芬之<lb/>
儀親承於祀事飈欻之駕時覿於神光所望納九有<lb/>
於胥庭躋蒼生於冨壽但以正詞而陳信敢言袐祝<lb/>
以求恩謹以至誠上祈冥祐丁酉　車駕親祠太一<lb/>
宫壬寅澶州言河漲損民田雅州言江水漲九丈壞<lb/>
民廬舎以神武大將軍石曦知襄州左領衞大將軍<lb/>
趙延進知揚州甲辰以監察御史周渭爲兩浙西南<lb/>
路轉運使白州言大風壞官寺民舎<lb/>
九月戊申朔以磁州團練使潘光𥙿爲右千牛衞大<lb/>
<pb n="KR2f0003_SBCK_006-3b"/>
將軍丙辰以太子中允崔邁爲陜府西路轉運使副<lb/>
吕備爲轉運使壬戌宰相率文武百官上言曰臣聞<lb/>
道之大也二儀生焉萬物母焉而豈辭希夷罔象之<lb/>
謂天之髙也四時行焉三光麗焉而靡謝昭回乾健<lb/>
之稱斯蓋物理之常情而聖人所以無避者也伏惟<lb/>
應運統天睿文英武大聖至明廣孝皇帝陛下功參<lb/>
玄極道貫往初思溢六虚恩覃萬彚納百王於軌度<lb/>
懷九有於胥庭大夏九眞條支越裳之貢雜沓乎槀<lb/>
街合穗連理華平闊逹之秀充盈乎瑞諜天人昭荅<lb/>
<pb n="KR2f0003_SBCK_006-4a"/>
符應荐臻猶且翼翼小心乾乾夕惕訪峒山而問道<lb/>
遇乙夜以觀書游神於蠖濩之中端拱於穆清之際<lb/>
昨者人神合契億兆同心將以交歡三神接統千祀<lb/>
追云亭之盛禮踐八九之遐蹤檢玉之祠不陳於袐祝<lb/>
射牛之禮巳講於儒臣而勞謙載懷中道而止神貺<lb/>
集而不荅盛禮闕而弗營今柴燎在辰華夏畢至咸<lb/>
以爲羣心固而天聽不回則何以綏懷萬國盛德著<lb/>
而名號不稱則何以對越穹旻澤以<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>之德以覆之<lb/>
昆虫草木罔不咸遂可不謂至仁乎恩以懷之威以<lb/>
<pb n="KR2f0003_SBCK_006-4b"/>
肅之華夷蠻貊罔有不率可不謂明德乎臣等不勝<lb/>
大願上尊號曰　應運統天睿文英武大聖至仁明<lb/>
德廣孝皇帝伏惟上奉天明下從人欲誕受典策光<lb/>
昭永圖荅詔不允丙寅羣臣三上表詔曰朕祗膺丕<lb/>
構奉若　昊天常懼燭理不明聽斷乖誤日慎一日<lb/>
于今九年賴　上帝顧懷　宗社儲祉兵戎甫定民<lb/>
俗小康載循沖人何能致此愧畏之意不敢弭忘今<lb/>
者輟升中之儀修柴燎之禮匪敢自大要在致誠夫<lb/>
溢美之累於道虚言之過於實朕所不取也無爲煩<lb/>
<pb n="KR2f0003_SBCK_006-5a"/>
數當體至懷所請冝不允庚午免太常博士李頌仍<lb/>
削兩任以知齊州日坐部内與尼姦故也辛未度支<lb/>
使左衞大將軍陳從信卒從信字思齊譙郡人也<lb/>
上在藩邸命從信典財用之出入恭謹彊力心計精<lb/>
敏府中無事大小悉委之開寶二年秋有司言太倉<lb/>
儲廩止於明年二月請分屯諸軍仍盡率民船以資<lb/>
江淮糧運太祖大怒切責計司曰國無九年之蓄<lb/>
曰不足汝不素爲計度而使倉儲垂盡乃請分屯兵<lb/>
師括率民船以資饋運是可卒致乎且設汝何用苟<lb/>
<pb n="KR2f0003_SBCK_006-5b"/>
有所闕必爾乎取之三司使楚昭輔惶懼計不知所<lb/>
出乃詣晉邸見　上泣告乞於　太祖解釋稍寛其<lb/>
罪使得盡力營辦上許之昭輔出　上召從信告<lb/>
之曰理將安出對曰從信嘗游楚泗間見糧運停阻<lb/>
之由蓋是逐處勘給主船軍人糧食是以凝滯若令<lb/>
往復自初起程即令計日併支沿路日食便可責其<lb/>
定限又楚泗間運米入船及至京輦米入倉皆令促<lb/>
其程限如此每運可減數十日楚泗至京千里舊八<lb/>
十日一運一歳三運若此則歳可増一運焉今又聞<lb/>
<pb n="KR2f0003_SBCK_006-6a"/>
三司使令籍民船無好惡皆取之則冬中京師薪炭<lb/>
殆絶不若以新好船令運糧惡者任民載樵薪則公<lb/>
私俱濟今市中米貴官乃定價令㪷計錢七十商賈<lb/>
聞之以不獲利無敢載致京師者雖冨人儲物亦隱<lb/>
匿不糶是以益貴而貧民將憂其餒殍也今若聽其<lb/>
自便四方商旅皆至即米多而價自賤矣上曰然<lb/>
明日具以白　太祖盡從其言於是事集焉上即<lb/>
位遷東上閤門使樞密都承旨坐事責授閑廏使閤<lb/>
門祗候　上征并汾以從信爲大内都部署遷左衞<lb/>
<pb n="KR2f0003_SBCK_006-6b"/>
將軍復爲樞密都承旨未幾以本官罷踰年以本官<lb/>
充度支使加本衞大將軍至是卒年七十二贈太尉<lb/>
從信無他才好詭誕有李八百者自言八百歳從信<lb/>
事之甚謹冀傳其術而終無所得侯莫陳利用者挾<lb/>
左道有妖術因從信推薦獲寵人以此非之壬申以<lb/>
諌議大夫許仲宣權判三司乙亥詔史館所編文集<lb/>
將就可令接續進來　上謂宰相曰自去年冬末日<lb/>
讀御覽三卷未嘗廢闕有故即追𥙷之巳讀八百餘<lb/>
卷矣<lb/>
<pb n="KR2f0003_SBCK_006-7a"/>
冬十月庚辰以知叙州舒德郛爲敘州刺史谿洞之<lb/>
首領來請命也詔曰應諸道州府自今犯竊盗五貫<lb/>
巳上十貫以下並決杖配隷所在徒役不必更奏十<lb/>
貫巳上及兇惡尤甚爲人患者即得取裁先是竊盗<lb/>
獄成皆取裁多致凝滯　上知之故降是詔癸未<lb/>
乹明節羣臣上壽先是飲羣臣酒三行乃止是日上<lb/>
恱顧謂權御史中丞滕中正曰三爵之儀是謂常禮<lb/>
朕欲與羣臣更飲一巵可乎對曰陛下聖恩甚厚臣<lb/>
敢不奉詔殿上皆稱萬歳甲申詔曰華山陳摶養素<lb/>
<pb n="KR2f0003_SBCK_006-7b"/>
丘樊韜光巖穴載應順風之請是増少微之耀慕我<lb/>
至化來儀帝廷不有嘉名何彰貞範可賜號希夷先<lb/>
生仍賜紫衣一襲摶頗工詩什居華山雲臺觀周丗<lb/>
宗聞其名召之旣至館於禁中月餘厚禮遣之還山<lb/>
及上即位來朝今復至　上待之甚厚謂宰相曰<lb/>
摶獨善其身不于勢利所謂方外之士也入華山四<lb/>
十年度其年近百歳人且言天下安治故來朝覲此<lb/>
意亦可念也即令引至中書卿可試與之語摶旣至<lb/>
琪等因問曰先生得玄黙修養之道可以授於人乎摶<lb/>
<pb n="KR2f0003_SBCK_006-8a"/>
<pb n="KR2f0003_SBCK_006-9a"/>
<pb n="KR2f0003_SBCK_006-10a"/>
白山鵶一<hi>乾州貢</hi>赤烏一<hi>趙州/貢</hi>白鷹五<hi>霸濮潞晉夏等州貢</hi>白鷺鷥<lb/>
鷹二<hi>商坊等州貢</hi>白鶻一<hi>夏州/貢</hi>赤鶻一<hi>歸州/貢</hi>白鷂一<hi>鳳翔府貢</hi>
白鸚鵡一<hi>朗州貢</hi>白銅觜一<hi>光州/貢</hi>青花山鵲一<hi>房州貢</hi>琪<lb/>
等拜表稱謝請圖之付史館詔從之戊戌杖殺忠州<lb/>
録事參軍卜元幹免知州國子博士徐澤官仍削兩<lb/>
任並爲受賕枉法故也庚子杖殺禁軍鐵林小校李<lb/>
超坐牧馬濟州求掠民錢及劫殺道上行人故也先<lb/>
是國家以諸軍戰馬數多其外軍屯戍者皆在外而<lb/>
禁軍中騎兵尚多皆本軍飼養之每至三月分出於<lb/>
<pb n="KR2f0003_SBCK_006-10b"/>
近京州郡放牧至九月復還本軍故超因牧馬而爲<lb/>
姦焉<lb/>
十一月壬子髙麗國王王治遣使以方物來貢庚申日<lb/>
有青赤背氣甲子　上齋宿正殿乙丑宿　太廟　上<lb/>
以天氣晴和作歌詩三首賜近臣令屬和丙寅　親<lb/>
饗五室出宿於齋宫丁卯日南至　親祀南郊回<lb/>
御乹元門下制曰惟皇撫運樹洪業於中區惟辟奉<lb/>
天表至誠於大報朕自祗膺睠命嗣守丕基夕惕晨<lb/>
興宵衣旰食九年于此罔敢怠荒而豐歳屢臻五兵<lb/>
<pb n="KR2f0003_SBCK_006-11a"/>
不試符瑞昭應書軌大同顧惟沖人何能致此蓋<lb/>
玄穹之所降鑒　宗社之所儲休所以躬事禋燔告<lb/>
謝　天地文物以之大備聲明於是孔昭六變升聞<lb/>
百神降假純嘏之錫豈獨在予思與萬邦同兹大慶<lb/>
冝改紀元之號仍覃作解之恩可大赦天下改太平<lb/>
興國九年爲雍熈元年自雍熈元年十一月二十一日<lb/>
昧爽巳前應天下繫囚除故殺人并十惡罪至死及<lb/>
官典犯枉法贓不赦外其餘罪無輕重咸赦除之内<lb/>
外馬歩諸軍將卒並等第賞給文武前任見任官諸<lb/>
<pb n="KR2f0003_SBCK_006-11b"/>
軍將校致仕官並與加恩禁軍指揮使巳上未有功臣<lb/>
者特賜功臣諸道州府民户少欠太平興國八年終巳前<lb/>
夏秋稅物及義倉并賑貸斛㪷並與除放文武常參<lb/>
官及内外諸司使副禁軍都虞候已上諸道行軍副<lb/>
使藩方馬歩軍都指揮使父母妻未有官封者並與<lb/>
官封亡殁者亦與封贈文資常參官衣緋緑及二十<lb/>
年者許於吏部投牒以名聞諸處配流徒役人内有<lb/>
曽任職官巳經恩放還者委所司條奏貶官未量移<lb/>
者與量移巳量移者與復巳復資者量與叙用諸處<lb/>
<pb n="KR2f0003_SBCK_006-12a"/>
征討將校殁於王事者自副兵馬使巳上並與贈官<lb/>
有親的子弟孫並與録用諸處監管埸務虧失官物<lb/>
及人户増起課額自後不敷者應舟船沈没及遭水<lb/>
火損敗錢帛西川諸州鹽井煎煉不及者昇杭州等<lb/>
見有積欠係官地基錢物等特與除放兩浙先欠淮<lb/>
海國王回圗質庫錢鹽等應自開寶七年以後舒掦<lb/>
泉福歙等州𬒳江南燒爇却斛㪷故涪陵王先於在<lb/>
京及諸州借過省倉庫錢帛斛㪷見勒元借人填納<lb/>
者河東管内僞命日於人户上舊率配錢物及江南<lb/>
<pb n="KR2f0003_SBCK_006-12b"/>
舊日於興國軍人户上白配供軍茶貨等並特與除<lb/>
放應江南兩浙湖南嶺南人户見有丁身錢起今後<lb/>
並以年二十成丁六十入老其未成丁巳入老者及<lb/>
身有廢疾並與放免應郊廟諸司職掌及行事官並<lb/>
與加恩欠一選者令銓司注擬欠兩選巳上者減一選<lb/>
應自前亡命軍人及草冠聚集之處限詔到兩月並<lb/>
令於所在陳首限滿不首即論其罪諸道進奏使前<lb/>
資官等赴　郊廟陪位者並與加恩西川廣南荆湖<lb/>
江浙漳泉發遣到僞命官吏等如正身亡殁其骨肉<lb/>
<pb n="KR2f0003_SBCK_006-13a"/>
一任歸還應諸抵法人及殁於貶所者並許骨肉歸葬<lb/>
癸酉詔曰建州進士楊億年方髫齓冨有文華召試<lb/>
於前筆不停綴詞體優贍粲然可觀言念俊竒冝加<lb/>
秩序噫進不巳砥礪彌堅越景絶塵一日千里予有<lb/>
望于汝也可特授將仕郎守袐書省正字億建州浦<lb/>
城人刑部郎中徽之從孫也年十一能屬文援筆立<lb/>
成上聞其名乃詔江南轉運使張去華就加考試<lb/>
去華試以詩賦文論咸有可觀送至闕引對便殿神<lb/>
采俊爽占對閑雅　上出詩賦題試之億援筆頃刻<lb/>
<pb n="KR2f0003_SBCK_006-13b"/>
而成詞采靡麗上大嗟賞因謂宰相曰童蒙敏慧<lb/>
未嘗有如此者宋琪等奏曰陛下好文獎善故異人<lb/>
間出　上曰可與一官留於京師時召之令賦詩於<lb/>
前以釋心耳故有是命襄州言襄賜縣百姓劉昉五<lb/>
丗同居長㓜百口内無異爨詔旌表門閭常稅外免<lb/>
其他役<lb/>
十二月庚辰楚王元佐陳王元佑　韓王<hi>眞宗舊名</hi>冀王<lb/>
元儁益王元傑各加食邑一千户以太師尚書令兼中<lb/>
書令淮海國王錢俶爲漢南國王改賜寧江鎭國崇<lb/>
<pb n="KR2f0003_SBCK_006-14a"/>
文耀武宣德守道功臣以刑部尚書平章事宋琪爲<lb/>
門下侍郎昭文館大學士工部尚書平章事李昉爲<lb/>
中書侍郎監修國史左諌議大夫參知政事吕蒙正李<lb/>
至皆爲給事中參知政事如故宣徽南院使兼樞密<lb/>
副使柴禹錫進封平陽郡侯右諌議大夫同簽署樞<lb/>
密院事張齊賢王沔並加左諫議大夫自藩鎭及内<lb/>
外文武官並進秩有差以丁卯詔書加恩故也癸未<lb/>
詔京城耆老百歳已上者凡百許人至長春殿　上<lb/>
親慰撫之老人皆言自五代已來未有如今日之盛<lb/>
<pb n="KR2f0003_SBCK_006-14b"/>
也賜束帛衣服茶荈以遣之乙酉詔曰王者賜酺推恩<lb/>
與衆共樂所以表昇平之盛事契億兆之歡心　累<lb/>
朝已來此事乆廢蓋逢多故莫舉舊章今四海混同<lb/>
萬民康泰嚴禋始畢慶澤均行冝從士庶之情共慶<lb/>
休明之運可賜大酺三日酺飲起自秦法三人巳上<lb/>
㑹飲則罰金故因事賜酺吏民得㑹飲過則禁之魏<lb/>
晉之後無聞焉唐景雲開元天寶間曽舉行之至是<lb/>
郊禋始畢大慶溥洽故有是詔　上因謂宰相曰朕<lb/>
讀唐書見睿宗巳後賜酺或連夜至七日九日亦或<lb/>
<pb n="KR2f0003_SBCK_006-15a"/>
彌月無乃太甚乎娯樂不可過度三日爲得冝矣玄<lb/>
宗令三百里内刺史縣令各率音樂集都下亦勞擾<lb/>
之甚也丙戍月犯昴以少府監段思恭爲右諌議大<lb/>
夫袐書少監郭䞇爲左諌議大夫丁亥詔曰敦本抑<lb/>
末教化於是興行抵璧捐珠浮靡於焉止息朕祗承<lb/>
丕<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>緬慕古風思欲崇尚儉朴革去澆競却難得之<lb/>
竒貨復大化之淳源冝自我先以率天下其嶺南諸<lb/>
州採珠埸罷之己丑以左領軍衞大將軍致仕孫守<lb/>
彬爲右屯衞將軍壬辰制曰王者祗膺寶圖奉若天<lb/>
<pb n="KR2f0003_SBCK_006-15b"/>
命必在詳求淑哲所以翊宣風敎故姬周之盛本自<lb/>
姜任之烈虞舜之聖亦資皇英之助蓋化行於内而<lb/>
隂教以孚位正於中而人倫以叙始於宫閫迨于家<lb/>
邦前典具存敢忘脩舉隴西李氏柔嘉維則和順積<lb/>
中茂慶著於侯藩盛則傳於勲閥清芬桂郁睿問川<lb/>
流明惠成於自然仁孝本於天賦頃自作嬪帝室毓<lb/>
德椒塗象服垂風光昭令則關雎播美巳著樂章内<lb/>
理肅而九御有倫婦道著而六宫承式服阿保之箴<lb/>
誡知臣下之勤勞固已績茂公桑道光彤管而造舟<lb/>
<pb n="KR2f0003_SBCK_006-16a"/>
之禮未加於徽命厭翟之貴未正於中宫豈所謂昭<lb/>
德垂訓嗣丗繼統者乎冝考舊章煥兹縟禮法軒星<lb/>
而踐位配皇極以爲尊可立爲皇后有司擇日備禮<lb/>
冊命甲午駕幸城北水磑回召近臣宴於後苑丙申<lb/>
大酺自丹鳯樓至朱雀門張樂遷四市貨殖五方士<lb/>
女大㑹作山車旱船往來御道爲魚龍曼延之戯又<lb/>
集開封府諸縣及諸軍樂人列於御街音樂雜發觀<lb/>
者隘道上御樓臨視召羣臣宴飲畿甸耆老列坐<lb/>
其下賜之酒食丁酉賜文武常參官詣尚書省宴飲<lb/>
<pb n="KR2f0003_SBCK_006-16b"/>
上賜詩二首特降中使宣㫖曰今日卿等宴㑹恐未<lb/>
盡歡可更賜來日宴樂於是三日羣臣獻歌詩頌賦<lb/>
稱美者數十人並宣付史館庚子以濟州刺史陳廷<lb/>
山爲光州刺史壬寅以氊毯使張延景爲尚食使癸<lb/>
卬麟州防禦使李克文爲博州防禦使甲辰雨雪先<lb/>
是上謂宰相曰今冬天氣和暖開春恐有疫癘今<lb/>
郊禮酺宴之後若得三五寸雪大佳至是隂雲四合<lb/>
積雪盈尺<lb/>
<pb n="KR2f0003_SBCK_006-17a"/>
太宗皇帝實録卷第三十一<lb/>
<pb n="KR2f0003_SBCK_006-17b"/>
</p>
<p>
書寫人李竒　初對吕興宗覆對霍良弼<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_007-1a"/>
太宗皇帝實録卷第三十二<hi>起雍熙二年正月盡二月</hi>
雍熈二年春正月丙午朔　上不受朝羣臣詣閤拜<lb/>
表稱賀庚戌以右諌議大夫段思恭知壽州司農卿<lb/>
李惲知孟州甲寅詔曰國家書軌混同封域遼逺將<lb/>
共康於庶務必廣擇於羣材舉其所知厥有前典況<lb/>
今官常之列俊乂尤多雖藴長材或居下位守道者<lb/>
以躁進爲恥懷能者以自衒爲非式開薦善之門用<lb/>
廣得人之路冝令翰林學士兩省御史臺尚書省官<lb/>
保舉京官幕職縣官可陞朝者各一人丙辰以皇姪<lb/>
<pb n="KR2f0003_SBCK_007-1b"/>
德恭爲左武衞大將軍判濟州封安定侯德隆爲右<lb/>
武衞大將軍判沂州封長寧侯皆故涪陵王廷美之<lb/>
子也初廷美徙房陵諸子皆從行至是並受封仍厚<lb/>
賜緡錢遣髙品衞紹欽送之治所又以起居舎人韓<lb/>
檢通判沂州右𥙷闕劉蒙叟通判濟州以皇姪在郡<lb/>
面諭旨令檢等專郡政焉己未上元節御乹元門樓<lb/>
觀燈夜漏初上密雪忽降　上謂宰相曰可各賦觀<lb/>
燈夜瑞雪滿皇州詩以爲娯樂上賦詩示羣臣宰<lb/>
相宋琪等咸奉和辛酉分命左領衞大將軍郭重吉<lb/>
<pb n="KR2f0003_SBCK_007-2a"/>
等十三人監治河隄癸亥以翰林學士司封郎中賈<lb/>
黃中右散騎常侍徐鉉屯田郎中知制誥趙昌言虞<lb/>
部郎中知制誥韓丕祠部貟外郎知制誥蘇易簡主<lb/>
客貟外郎知制誥宋準禮部郎中張洎左𥙷闕直史<lb/>
范杲著作郎直史館宋湜席貽慶等同知禮部貢舉<lb/>
以登州流人曹翰爲右千牛衞大將軍分司西京令<lb/>
便道之官遇赦故也乙丑詔賜安定侯德恭長寜侯<lb/>
德隆常俸外年支錢各三百萬以水部貟外郎閻象<lb/>
春秋博士袁逢吉毛詩博士解損袐書丞張雍著作<lb/>
<pb n="KR2f0003_SBCK_007-2b"/>
郎杜新殿中丞趙化右賛善大夫呉淑著作佐郎杜<lb/>
鎬大理寺丞王炳國子監丞楊文舉等試禮部諸科<lb/>
貢舉人戊戍以袐書丞何績爲京東轉運副使己亥<lb/>
詔曰國家設俊造之科啓公平之路務要藝實以副<lb/>
勤求近年舉人動盈萬計姦僞之迹朋結相連或成<lb/>
於他人或傳以相授紛然雜亂無以辨明考覈旣難<lb/>
妄冒滋甚冝令知舉官專察之如有濫謬具以名聞<lb/>
甲戍制加髙麗國王王治檢校太傅光禄卿裴迎責授<lb/>
感德軍節度行軍司馬坐知相州日選僕隷伉健夜入<lb/>
<pb n="KR2f0003_SBCK_007-3a"/>
更直與之卧起郡中有卒尤健壯迎召之諸僕由是<lb/>
不平因鬪競事發上令鞫之得實醜狀詔削籍配<lb/>
隷商州禁錮迎錢俶之姻也俶屢請於　上乃改是命<lb/>
二月戊寅詔曰朝廷選用賢能分膺事任必資公共<lb/>
以副憂勤向者聮事同僚多不連署奏牘自今並須<lb/>
同署永定爲式庚辰遣内客省使郭守文領兵屯三<lb/>
交壬午以翰林侍書左拾遺王著翰林侍讀著作郎<lb/>
吕文仲使髙麗甲申權交州三使留後黎桓遣牙校<lb/>
張詔馮阮伯簮等以方物來貢壬辰詔左諫議大夫<lb/>
<pb n="KR2f0003_SBCK_007-3b"/>
滕中正兵部郎中楊徽之屯田郎中孔承恭同試知<lb/>
貢舉官親屬凡九十八人乙未夏州上言都巡檢使<lb/>
汝州團練使曹光實殁於賊光實字顯忠雅州人也<lb/>
父疇唐末爲静南軍使控印峽以捍蠻蜑光實㓜武<lb/>
勇有膽氣輕財好施不事細行意豁如也疇卒僞蜀<lb/>
孟昶以光實爲永平軍管内捕盜游兵使　太祖命<lb/>
王全斌平蜀蜀地羣盜蜂起有夷人張樂忠者常攻<lb/>
劫郡縣且憾光實殺其徒黨率衆數千人中夜掩至<lb/>
環光實所居鼔噪飛矢四面並進光實貟其母揮戈突<lb/>
<pb n="KR2f0003_SBCK_007-4a"/>
圍以出賊衆辟易不敢輒近光實舉族三百餘口賊<lb/>
殺之無噍類又發疇墓壞其棺槨光實詣全斌具以<lb/>
事白時蜀中諸郡多未下乃圖雅州地形要害陳用<lb/>
兵攻取之勢請官軍先下之全斌壯之遂令光實率<lb/>
兵前導旣克其城果得樂忠而甘心焉全斌乃署光<lb/>
實爲義軍都指揮使而殘宼猶保沈黎光實以所部<lb/>
盡平之遂以光實知黎州兼黎雅二州都巡檢使安<lb/>
集來蠻獠懷之全斌遣入貢京師且陳郡境安靜不<lb/>
須義軍巡警請罷之　太祖喜謂左右曰此蜀中之<lb/>
<pb n="KR2f0003_SBCK_007-4b"/>
竒士也乃以爲黎州刺史踰年改唐州刺史時初平<lb/>
交廣羣盗未息以光實爲嶺南五十七州都巡檢旣<lb/>
至捕逐羣盗海隅寜靜上即位遷本州團練使<lb/>
車駕征河東以光實知威勝軍事河東平充汾遼石<lb/>
沁等州都巡檢使領汝州團練使王師北伐與潘美<lb/>
分道出鴈門光實爲前鋒遇賊斬首五千級優詔嘉<lb/>
獎李繼捧之入朝也以光實爲夏銀綏麟等州都巡<lb/>
檢使繼捧弟繼遷遁入蕃落爲宼邊民苦之光實乗<lb/>
間掩襲獲繼遷母妻及牛羊萬計斬首數千級繼遷<lb/>
<pb n="KR2f0003_SBCK_007-5a"/>
僅以身免繼遷旣敗使人紿光實曰我數奔北勢窘<lb/>
不能自存矣公許我降乎因導致情𣢾願陳甥舅之<lb/>
禮之禮期其日於近城十許里約降光實武人勇而<lb/>
無謀心信之且欲專其功故不以語人至期繼遷設<lb/>
伏於隱蔽與數人近城迎光實領數百騎徑赴之繼<lb/>
遷前導北行將至其地忽舉手麾鞭而伏兵盡起光<lb/>
實遂𬒳害年五十五　上聞之驚悼賵贈加等録其<lb/>
子克讓爲五品正貟官丙申詔曰應天下佛寺道宫<lb/>
自來累有詔書約束除舊有名籍者存之所在不得<lb/>
<pb n="KR2f0003_SBCK_007-5b"/>
上請建置初有僧乞於近城之地積薪自焚　上以<lb/>
其惑衆令配流逺惡處仍毀其所居院舎因謂宰相<lb/>
曰近日多奏請建置僧院有十餘間屋宇便求院額<lb/>
甚無謂也多是誑惑閭閻藏隱姦弊冝申明禁止之<lb/>
故有是詔免著作佐郎鄭用和仍削兩任坐密州監<lb/>
稅日受賕故也己亥占城國王施利陀盤呉日歡使<lb/>
婆羅門金歌麻來獻方物三佛齊國舶主金花亦以<lb/>
方物來獻庚子忠武軍節度使潘美來朝壬寅以彰<lb/>
德軍節度使李繼捧爲隨州刺史崇信軍節度使單<lb/>
<pb n="KR2f0003_SBCK_007-6a"/>
州防禦使李克憲爲道州防禦使遣博州防禦使李<lb/>
克文歸本郡克文　先朝集在京師故也癸卯以著<lb/>
作郎韋亶通判隨州殿中侍御史李式通判道州武<lb/>
元潁通判博州初李繼俸歸朝其弟繼遷遁入蕃部<lb/>
率戎人爲宼㑹有從塞上來者繼遷悉知朝廷事意<lb/>
繼捧等漏露之故其宗族悉置之于外令亶等爲通<lb/>
判專司郡政<lb/>
三月丁未以如京使石保興爲銀夏等州都廵檢使<lb/>
己酉以崇儀副使莫侯陳利用爲右監門衞將軍領<lb/>
<pb n="KR2f0003_SBCK_007-6b"/>
應州刺史乙卯武成軍節度使劉遇卒遇浮陽人也<lb/>
周髙祖在鄴遇爲親信吏周有天下遷控鶴都軍頭<lb/>
顯德中改控鶴副指揮使　國初遷御龍直指揮使<lb/>
建隆末領溪州刺史轉控鶴第三軍都指揮使又改<lb/>
眉州刺史乹德初授控鶴右廂都指揮使領瓊州團<lb/>
練使從征河東以功授虎捷右廂都指揮使鬱州防<lb/>
禦使乆之遷應州觀察使侍衞歩軍都虞候開寶七<lb/>
年征江南充昇州西南路行營歩軍兼戰棹右廂都<lb/>
指揮使㑹諸路兵生擒江南大將朱令贇呉人因是<lb/>
<pb n="KR2f0003_SBCK_007-7a"/>
喪氣江南平以功領大同軍節度使　上嗣位改曹<lb/>
州刺史彰信軍節度使從征幽州失律責授宿州觀<lb/>
察使六年入朝從幸魏郡授宿州刺史保靜軍節度<lb/>
使充幽州西路壕寨都部署護築保州威虜靜戎平<lb/>
塞長城等五城八年授滑州刺史武成軍節度使至是<lb/>
卒年六十六詔輟視朝一日贈侍中遇純謹善射上<lb/>
待之尤厚旣卒貶翰林醫官使劉翰爲和州團練副<lb/>
使翰素剛褊同列多𬒳讒<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>及遇病　上使候之言<lb/>
必瘳故𬒳黜焉丙辰詔曰應中外官私發故舊書題<lb/>
<pb n="KR2f0003_SBCK_007-7b"/>
不得用官印記違者罪之丁巳以右諌議大夫劉保勲<lb/>
權御史中丞以日騎天武左右廂都指揮使師州防<lb/>
禦使張訓爲殿前都虞候領永州觀察使日騎右廂<lb/>
都指揮使嚴州團練使傅潜爲日騎天武左右廂都<lb/>
指揮使領雲州防禦使涼州觀察使判霸州趙延浦<lb/>
領蔚州觀察使判冀州内客省使檀州刺史郭守文<lb/>
領武州團練使左神武軍將軍營州刺史劉知信領<lb/>
檀州團練使宫苑使嬀州刺史李繼隆領環州團練<lb/>
使軍器庫使儒州刺史劉文𥙿領順州團練使八作<lb/>
<pb n="KR2f0003_SBCK_007-8a"/>
使張濬領嬀州刺史文思使薛繼昭領儒州刺史戊<lb/>
午習射於後苑　上七發皆中的張樂賜從官飲宦<lb/>
官何紹貞決杖配北班初紹貞護送宫人詣　永昌<lb/>
陵還至中牟天未明見數人持兵行道傍紹貞疑其<lb/>
盗捕而笞掠之人不勝其苦皆自誣服縛送致京師<lb/>
上初聞甚驚旣而思之曰此人雖持兵且未見劫盗之<lb/>
狀假令爲劫豈紹貞能制而縛之乎因令送開封府<lb/>
鞫之及獄成果縣民詣嵩嶽祈禱以兵自防耳　上<lb/>
大駭曰幾陷平民於法各賜茶荈束帛而遣之故紹<lb/>
<pb n="KR2f0003_SBCK_007-8b"/>
貞及於罪己未上御崇政殿親試禮部合格貢舉<lb/>
人得梁顥等一百九十七人第爲三等諸科三百一十八<lb/>
人亦爲三等有經生王從善能并注通誦其書　上<lb/>
乃取五經舉其端從善應聲誦之無有凝滯上甚<lb/>
嗟賞加賜九經及第其時或云下第進士中甚有可<lb/>
取者　上未盡得之壬戌復試又得進士七十六人復<lb/>
爲三等以洪湛文詞可採特陞爲第三人餘皆附本<lb/>
等末癸卯復試下等諸科爲三等凡三百二人學究髙<lb/>
南金自陳曰臣家貧父頔年八十四嘗在大名府幕<lb/>
<pb n="KR2f0003_SBCK_007-9a"/>
罷職乆矣今無存養者願賜一第以慰臣父之老<lb/>
上謂侍臣曰其父何人宋琪對曰前天雄軍掌書記<lb/>
髙頔也性廉介搢紳推之今以致政年老素行愈厲<lb/>
上曰吾早知其爲人惜其不能從政不欲彊起之可<lb/>
即授左𥙷闕致仕仍賜錢十萬擢南金髙第頔開封<lb/>
雍丘人清泰中舉進士儕輩紿之曰何不投裴僕射<lb/>
求知乎是時裴皥以左僕射致仕後進無復至其門<lb/>
者頔純朴信之遂以文爲䞇明年禮部侍郎馬裔孫<lb/>
知舉裔孫即皥之門生也皥以頔語之裔孫曰謹受<lb/>
<pb n="KR2f0003_SBCK_007-9b"/>
命遂擢頔乙科後歷州縣周顯德中佐符彦卿幕府<lb/>
太祖時董禁兵上居近職親迎　懿德皇后于大<lb/>
名府彦卿遣頔迎候接納尤伸誠𣢾　上由是因南<lb/>
金而記憶之故有是命甲子詔御前下第人有十五<lb/>
舉巳上者及貢院第四等人凡八十四人並賜同本科<lb/>
及第丙寅殿直潘昭慶以禇遂良歐陽詢虞丗南墨<lb/>
迹三本來獻戊辰賜新及第進士等詩二章以泰寜<lb/>
軍節度使孫承祐知滑州屯田郎中知制誥趙昌言<lb/>
知大名府祠部貟外郎知制誥蘇易簡罷知制誥初<lb/>
<pb n="KR2f0003_SBCK_007-10a"/>
上使易簡賈黃中等同知貢院各以子弟甥姪籍名<lb/>
求别試易簡妻兄進士崔範故職方貟外郎憲之子<lb/>
也憲死易簡以外服請告範服未闋易簡隱而不奏<lb/>
薦名在髙等又有王千里者故水部貟外郎孚之子<lb/>
也孚在蜀爲翰林學士易簡父協即孚之門生易簡<lb/>
以故薦千里　上聞之甚怒範及千里並加罪仍令<lb/>
御史劾易簡于私第及罷制誥之任壬申宴中書門<lb/>
下文武常參官翰林學士節度防禦團練使刺史諸<lb/>
軍校百夫長巳上及諸州進奉使占城國三佛齊使<lb/>
<pb n="KR2f0003_SBCK_007-10b"/>
諸國蕃客於大明殿癸酉賜新及第貢舉人宴於瓊<lb/>
林苑蘄州言江南歳歉民飢流移入所部津吏以未<lb/>
受詔多拒之望許渡江自占詔從其請<lb/>
太宗皇帝實録卷第三十二<lb/>
書寫人李竒初對吕興宗　覆對霍良弼<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_008-1a"/>
太宗皇帝實緑卷第三十三<hi>起雍熈二年四月盡八月</hi>
夏四月乙亥朔詔曰朕撫御寰區惠養黎庶軫憂勤<lb/>
而是切在夙夜以寧忘江南數州向罹旱歉雖行賑<lb/>
貸未救疲羸更均推食之恩以表憂人之意今遣監<lb/>
察御史安國楨等乗驛至彼與長吏度人户闕食者<lb/>
賑給之仍發官廩減價出糶因令訪察郡縣官吏爲<lb/>
政善惡民間利病以聞先是去秋䖍吉洪撫饒信等<lb/>
州旱歉人民艱食雖巳令賑貸至是又遣國楨及太<lb/>
常丞馮拯榮見素左賛善大夫馬得一王茂之張茂<lb/>
<pb n="KR2f0003_SBCK_008-1b"/>
才樊素著作郎宋鎬張維嵩張濤等分往慰撫察視<lb/>
之丙子詔曰夫經術者王化之本也故懸科取士要<lb/>
在得宜明經入用期於專業向者以毛詩周易尚書<lb/>
三經各爲一科顧其本大小不相倫等況復選序之<lb/>
一致豈容藝學之不侔今後以周易尚書各爲一科<lb/>
而附以論語爾雅孝經三小經毛詩卷秩差大可令<lb/>
專習法家之學最切於時廢之已乆甚無謂也可復<lb/>
置明法一科亦附以三小經庶使爲學精專用功均<lb/>
一是日　上習射於後苑召近臣賞花釣魚張樂賜飲<lb/>
<pb n="KR2f0003_SBCK_008-2a"/>
上連中的者五戊寅遣忠武軍節度使潘美復屯于<lb/>
三交以國子博士鄭濬文爲水部貟外郎致仕老病<lb/>
求解官故也己卯啓聖禪院成詔僧睿齊主之其地<lb/>
即晉之護聖營也　宣祖時典禁軍天福四年上<lb/>
誕於其地　上即位太平興國中詔建爲寺六年而<lb/>
功畢所費鉅數千萬計殿宇凡九百餘間皆以瑠璃<lb/>
瓦覆之先是平江南得旃檀瑞像并桑門寶誌眞身<lb/>
初置内寺至是並遷於是院辛巳詔諸郡選胥吏之<lb/>
廉幹者隷於三司初　上以三司積弊之淵藪也舊<lb/>
<pb n="KR2f0003_SBCK_008-2b"/>
吏姦猾尤爲難制故於外郡選吏補之優給糧禄冀<lb/>
其畏法而自謹也己丑月掩心後星殿前承旨王著<lb/>
棄市坐監護資州兵馬爲姦贓故也庚寅詔曰判四<lb/>
方館事田仁朗任寄腹心職居親近昨因戎羯騷擾<lb/>
邊陲令緫師徒往伸平蕩而稽違詔旨詿誤軍謀畏<lb/>
懦不前張皇邊事遂使腥膻餘類敢揺蠆毒傾陷我<lb/>
城堡俘掠我吏民翫宼長姦實由於爾敗吾師律合<lb/>
寘嚴誅尚念嘗侍軒墀乆經歳月屈於朝憲伸我私<lb/>
恩勉懷思過之心以荷曲全之意可特責授商州團<lb/>
<pb n="KR2f0003_SBCK_008-3a"/>
練副使令御史臺遣吏監送赴任初李繼遷率蕃部<lb/>
屢爲邊患是歳二月攻麟州汝州團練使曹光實領<lb/>
兵檄巡爲其所誘而殁又圍三族寨麟州馳驛以聞<lb/>
上遣仁朗與閤門使王侁宫苑使李繼隆閤門副使<lb/>
董愿馳發邊兵數千擊之仁朗兵至綏州駐月餘奏<lb/>
請益兵於是三族寨蕃將折御乜殺監軍使者與繼<lb/>
遷合　上聞之大怒亟遣軍器庫使劉文𥙿自三交<lb/>
疾馳代仁朗先是繼遷巳攻陷三族因急攻府寧寨<lb/>
報至仁朗喜謂諸將曰戎人隨逐水草散保巖險常<lb/>
<pb n="KR2f0003_SBCK_008-3b"/>
烏合蝟聚以寇邊境勝則進敗則退無以窮其巢穴<lb/>
今繼遷嘯聚羌戎數萬衆圍守孤城慮王師之至必<lb/>
盡銳攻之謂朝夕可拔府寧城小而堅戎兵雖少皆<lb/>
勁卒猶可以旬日受敵我俟其困率大兵擊之遣一<lb/>
將將彊弩三百以邀其歸路北虜成擒矣部署已定<lb/>
㑹使者齎詔召仁朗赴闕下御史按問仁朗陷三族<lb/>
狀對云所征兵在銀綏夏等州本州以城守爲備不<lb/>
遣有兵千餘乃曹光實舊卒器甲不完故請益兵轉<lb/>
運芻粟復未備三族寨與綏州道逺非元詔所救也<lb/>
<pb n="KR2f0003_SBCK_008-4a"/>
昨臣已定擒繼遷䇿㑹詔至其謀不果因言繼遷得<lb/>
蕃情願且降優詔懷來之或懸厚賞以誘部落酋長<lb/>
令斬其酋不爾恐他日漸爲難制雖大益兵深入其<lb/>
地無益也臺司以聞上大怒切責憲府官吏御史<lb/>
遂重劾之法司以乏軍興者斬征人違期二十日者絞<lb/>
上止令降黜焉是行也仁朗誠爲稽緩然計巳決而<lb/>
爲王侁等媒孽<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>成其罪故及於貶人皆惜之丙申<lb/>
上幸金明池因幸瓊林苑習射　上爲歌詩賜羣臣<lb/>
庚子夜甘露降于後苑花木之上辛丑夏州行營上<lb/>
<pb n="KR2f0003_SBCK_008-4b"/>
言破西蕃悉利族斬首六百級虜生口三千梟僞代<lb/>
州刺史折羅遇并弟埋乞獲馬牛羊畜三萬計皆繼<lb/>
遷之黨也癸卯以香藥庫使張遜領嬀州刺史<lb/>
五月庚戌以商州團練使翟守素知延州左諌議大<lb/>
夫滕中正知河中府辛亥天長軍上言有蝗食苗稼<lb/>
癸丑命右諌議大夫權御史中丞劉保勲同知京朝<lb/>
官考課庚申左羽林軍統軍周保權卒保權武平軍<lb/>
節度使行逄之子也建隆三年行逄卒保權尚㓜部<lb/>
將衡州刺史張文表叛率兵襲朗州保權不能制及<lb/>
<pb n="KR2f0003_SBCK_008-5a"/>
王師致討逃于山谷事定來見　太祖不之罪授諸<lb/>
衞大將軍累遷上將軍統軍至是卒壬戌亳州獻兩<lb/>
歧秀麥癸亥賜近臣御製五言詩草書扇各一又草<lb/>
書李白廬山瀑布詩共二十幅分賜之謂宋琪等曰<lb/>
朕公事之外未嘗晝寢讀書冩書自得其趣琪等對<lb/>
曰天下庶務陛下皆親決之又以讀書染翰爲樂前<lb/>
代帝王所不能及也甲子　上幸城南觀麥賜田夫<lb/>
布帛有差庚午中書門下言有常任職官譴謫在外<lb/>
者昨經赦宥望令歸闕責其後效　上不許謂宰相<lb/>
<pb n="KR2f0003_SBCK_008-5b"/>
曰朝廷致理當任賢良君子小人宜在明辨大抵人<lb/>
君宜先正其身亦如治家家長不正家亦亂矣故聽<lb/>
讒邪之言則骨肉至親坐成離間豈能致肥家睦族<lb/>
之道歟大小雖殊其致一也今海島瓊崖逺處甚有<lb/>
竄謫之人郊禋以來豈不在念蓋此等爲行巇嶮若<lb/>
小得其志即復結朋樹黨恣其毁譽如害羣之馬豈<lb/>
宜輕議哉辛未以虞部郎中王龜從水部貟外郎王<lb/>
素左拾遺畢士元袐書丞張茂直充諸王府記室參<lb/>
軍上謂龜從等曰諸子生長深宫未知丗務必資<lb/>
<pb n="KR2f0003_SBCK_008-6a"/>
良士賛導爲善使日聞忠孝之道卿等皆謹恪有行<lb/>
故兹慎選各宜勉之龜從等頓首謝仍詔各賜衣一<lb/>
襲銀帶銀鞍馬以寵之壬申霸州獻白烏癸酉鳯翔<lb/>
府言歧山縣周公廟有泉忽湧耆老相傳云時平則<lb/>
流丗亂則竭唐安史之亂泉竭至大中年復流賜號<lb/>
德潤泉自後又涸今泉忽湧清澄甘㓗甚異於常因<lb/>
圖之以進<lb/>
六月甲戌朔將作監丞木令儀削籍爲民以知化州<lb/>
日坐贓故也己卯詔兩街供奉僧於内殿建道場<lb/>
<pb n="KR2f0003_SBCK_008-6b"/>
上謂宰相曰今夏麥豐登比聞歳稔則民多疾疫朕<lb/>
恐百姓有災患今建此爲民祈福未必便能獲祐且<lb/>
表朕請禱之意壬午中書門下言州縣官舊制南曹<lb/>
判成申流内銓注擬其職事官經中書陳狀除官中<lb/>
書不見本官歷任功過須下南曹勘覆方除官今後<lb/>
望令罷任職事官並赴銓曹準格注擬其特除拜不<lb/>
在此限從之乙酉中書門下言近日諸州府官吏去<lb/>
官赴舉者禮部貢院考試多是所業未精今後望令<lb/>
本處先呈試合格以聞待報方得解送貢舉院考試<lb/>
<pb n="KR2f0003_SBCK_008-7a"/>
若所業紕繆其考試舉送官必當加罪本人免所居<lb/>
官從之丙戌以新及第第一等進士梁顥等二十一<lb/>
人爲節度觀察推官第二等第三等并諸科三等人<lb/>
令右諫議大夫劉保勲兵部郎中楊徽之屯田郎中<lb/>
孔承恭同於吏部依常調注擬戊子詔曰去年有司<lb/>
上請通行江浙鹽商蓋欲均利於民而絶其犯禁者<lb/>
然變法易制自古所難故且行之歳時以觀其利害<lb/>
如聞罷榷之後重擾於民庶便於時宜仍舊貫自今<lb/>
宜依太平興國九年七月己酉已前禁法從事己丑<lb/>
<pb n="KR2f0003_SBCK_008-7b"/>
詔曰先是兩浙轉運司言罷杭州榷酤令民隨稅輸<lb/>
麴錢自聞更改未甚便宜郡縣豪舉之家坐專其利<lb/>
郷村貧弱之户歳責所輸求便於民反罹其害復從<lb/>
舊法庶協通規其所均錢宜並停庚寅詔廢西京稻<lb/>
田務辛卯内客省使麟州巡檢郭守文等上言自四<lb/>
月至六月三族寨諸蕃四十七族來降已令復舊業<lb/>
岌羅賦等一十四族拒命尋率兵擊之斬首數千級<lb/>
焚千餘帳獲人馬牛羊七千計乙未以金部貟外郎<lb/>
楊緘爲江南轉運使比部貟外郎許驤副之庚子崖<lb/>
<pb n="KR2f0003_SBCK_008-8a"/>
州人言長流人盧多遜卒年五十三辛丑詔曰古人<lb/>
云父母之名耳可聞而口不可道則知卒哭而諱止<lb/>
可施於私家閨門之事豈冝責於公府如聞州縣長<lb/>
吏頗以私諱責人甚無謂也今後内外臣僚三代名<lb/>
諱只可行之於已州縣長吏不得出家諱新授職官<lb/>
内有家諱者除三省御史臺五品文班四品武班三<lb/>
品已上許凖式上言其餘不在請改之限<lb/>
秋七月甲辰朔以刑部貟外郎李繼凝爲兩浙轉運<lb/>
使丙午府州上言三族寨折御乜率中府黃乜三族<lb/>
<pb n="KR2f0003_SBCK_008-8b"/>
五百餘户來降丁未蕃族㓂金明寨巡檢李繼周率<lb/>
兵破之丁巳月有食之是日中元節　駕幸啓聖院<lb/>
回御東華門樓觀燈召宰相親王節度使及近臣宴<lb/>
飲夜分而罷庚申詔曰存救之術儲廩是資所以攘<lb/>
凶災防水旱也備豫無素災至而思禦之其可及乎<lb/>
今豐穰屢臻宜多積蓄可令諸道轉運使與所在長<lb/>
吏共計度之考察倉儲無令敗損初　上謂宰相曰<lb/>
國家以百姓爲本百姓以食爲命是知儲蓄最爲急<lb/>
務昨江南災旱朕亟遣賑貸果無流亡盜賊之患若<lb/>
<pb n="KR2f0003_SBCK_008-9a"/>
非積粟何以救之因下是詔甲子詔輟視朝一日以<lb/>
陳王元佑夫人李氏卒故也夫人故隰州防禦使謙<lb/>
浦之女旣歸於王未封而卒朗州上言江水溢害稼<lb/>
乙丑以和州防禦使陸萬友爲右監門衞大將軍庚<lb/>
午賜太平州道士趙王九錢三十萬仍改名自然自<lb/>
然當塗人也丗爲縣民年十六甞萝一人年七八十<lb/>
狀皃甚偉自云我是隂君也汝有道氣今以辟榖之<lb/>
法授汝因出栢一枝令㗖之曰自此當不食矣㗖訖<lb/>
復教篆籀數百字覺以示人皆不能識或曰此天篆<lb/>
<pb n="KR2f0003_SBCK_008-9b"/>
也道家符籙用之自是三五夕或一見於萝中自然<lb/>
遂不食神色俊爽郷里異之長吏以聞召至闕自云<lb/>
不食已三年矣故有是賜而遣之<lb/>
八月癸酉朔詔曰朕以庶政之中獄訟爲切欽恤之<lb/>
意何甞暫忘蓋郡縣至廣械繫者衆苟有冤抑即傷<lb/>
至和今遣袐書丞崔維翰等分路案問小事即決之<lb/>
大事須證佐者促行之仍廉察官吏勤惰以聞己卯<lb/>
以度支貟外郎直史館張宏爲主客郎中史館修撰<lb/>
庚辰詔曰王者任人各有攸處茍適其用則無曠官<lb/>
<pb n="KR2f0003_SBCK_008-10a"/>
近以新及第人爲司理參軍恐其初列官常未通刑<lb/>
法令州郡長吏視其不勝任者於判司簿尉中兩易<lb/>
之内戌熒惑與歳星合于軫癸巳西南奉化王子以<lb/>
慈等三百五十人以方物來貢丙申教坊使郭守忠<lb/>
上言求外任　上賜以束帛因謂宰相曰朕承累朝<lb/>
喪亂之後所以勵情爲治祁寒暑雨未嘗自便蓋恐<lb/>
政事壅滯今天下治自謂勞苦有效矣若以酒樂自<lb/>
娯則萬務將壅百姓何所訴哉然守忠之情亦可念<lb/>
也宋琪等對曰陛下求理切至未甞游心宴樂徘優<lb/>
<pb n="KR2f0003_SBCK_008-10b"/>
之徒無所施其技故守忠求外任以自效辛丑瀛莫<lb/>
二州上言大水損民田<lb/>
太宗皇帝實録卷第三十三<lb/>
書寫人馬頎　初對吕興宗　覆對劉孝廉<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_009-1a"/>
太宗皇帝實録卷第三十四<hi>起雍熈二年九月盡十二月</hi>
九月壬寅朔以主客郎中史館修撰張宏比部郎中<lb/>
知制誥知廣州徐休復並守本官充樞密直學士休<lb/>
復仍知廣州乙巳以西上閤門使王侁領蔚州刺史<lb/>
丙午制曰朕祗膺景命嗣守丕圖夕惕晨興十年於<lb/>
此風雨咸若禾麥屢登四鄙無虞五兵不試富壽之<lb/>
福普及生民顧以眇躬安能臻此蓋乾坤之睠祐致<lb/>
動植以昭蘇特開三面之網羅用荅二儀之覆燾應<lb/>
兩京諸道州府軍監縣鎭繫囚等限德音到日已前<lb/>
<pb n="KR2f0003_SBCK_009-1b"/>
除十惡官典犯贓及謀殺故殺劫殺人不赦其餘罪<lb/>
至死者減一等流罪以下並放江浙之間亢陽爲殄<lb/>
雖行賑貸尚軫憂勞冝行蠲除用伸憫恤應有曽差<lb/>
使臣賑貸處人户欠太平興國九年夏秋稅賦并沿<lb/>
徴物色並特與除放庚戌重陽節賜近臣令飲宴於<lb/>
宰相李昉第御製七言二韻詩一首令中官就賜之<lb/>
是日　上召親王節度觀察防禦團練使及内臣後<lb/>
苑習射張樂賜飲極歡而罷夜分楚王宫火遲明煙<lb/>
熖未止　上以元佐素病心疾意火必元佐也令攝<lb/>
<pb n="KR2f0003_SBCK_009-2a"/>
赴中書遣御史按問置巨校於前元佐恐懼對云數<lb/>
年已來心神迷亂因重陽被酒夜持簾幕卷蠟炬不<lb/>
令左右知覺遂起此火案具　上遣入内都知王仁<lb/>
睿謂曰汝爲親王冨貴極矣何兇悖如是國家典憲<lb/>
我不敢私父子之情從此斷矣元佐無詞以對陳王<lb/>
元佑以下洎宰相近臣號泣營救　上涕泗謂曰朕<lb/>
每讀書見前代帝王子孫不率教訓者無不扼腕憤<lb/>
歎豈知我家自有此事朕爲宗社之計斷不捨之遂<lb/>
下制曰楚王元佐童丱以來慈愛所厚洎其成長性<lb/>
<pb n="KR2f0003_SBCK_009-2b"/>
忽變移訓導莫從往悖自恣親行殘忍之事潜形詛<lb/>
詈之言忽於宫中縱火爲患違教廢禮所不能言宜<lb/>
廢爲庶人送均州安置　上謂宰相曰比者内外安<lb/>
寧方思自適而以元佐縱火實撓朕懷宋琪等對曰<lb/>
堯舜有丹朱商均此不足以上累　聖德元佐若無<lb/>
心疾必不至是惟陛下開適丁巳宰相文武百僚伏<lb/>
閤拜表以庶人元佐乞留京師詔不允表三上乃許<lb/>
之命寘於京師使者監護不通外事元佐　上長子<lb/>
也初名德崇後改今名出閤封衞王及長漸驕恣後<lb/>
<pb n="KR2f0003_SBCK_009-3a"/>
病恍惚煩躁或經時絶朝請自是屢爲殘忍不守法<lb/>
度左右微過必加手刄僕吏過庭輒彎弓射之　上<lb/>
誨責之甚厲皆不悛是歳夏秋疾甚　上深以爲憂<lb/>
是月初以疾小愈　上恱故爲肆赦九日　上宴諸<lb/>
王而元佐以病新間不預㑹至暮罷陳王等往謝之<lb/>
元佐謂曰汝等與　至尊宴射吾不預焉是爲　君<lb/>
父所棄也因發憤中夜閉媵妾於室縱火　上怒遂<lb/>
廢焉楚王府諮議趙齊王遹翊善戴玄以輔導無狀<lb/>
上表請罪　上曰朕教訓猶不從豈汝等能賛導之<lb/>
<pb n="KR2f0003_SBCK_009-3b"/>
乎皆釋不問令解職守本官戊午　上以火故欲廣<lb/>
宫城詔殿前都指揮使劉延翰等經度之以地圖來<lb/>
上　上曰居民甚多吾不欲徙之也令罷己未西南<lb/>
蕃王權南寧州事兼蕃落使龍漢璿使牂牁諸州酋<lb/>
長趙文撟等率種落百餘人來獻方物名馬納僞蜀<lb/>
所給符印而聽朝命即授漢璿歸德將軍南寜州刺<lb/>
史刻印賜之以趙文撟張漢遷等並爲懷化司戈以<lb/>
殿中侍御史張郢爲西川轉運副使崇儀使知府州<lb/>
折御卿兼領成州刺史乙丑以濮州刺史安守忠知<lb/>
<pb n="KR2f0003_SBCK_009-4a"/>
夏州戊辰召近臣習射於後苑　上七發皆中的左<lb/>
驍衞上將軍致仕張美卒美字玄圭清河人也少精<lb/>
書計隷三司爲吏周祖初有天下丗宗爲鎭寧軍節<lb/>
度使美時掌郡中財榖丗宗每有求取美必曲爲供<lb/>
備周祖聞之怒將加譴責而重傷子意故徙爲濮州<lb/>
馬歩軍都虞候丗宗嗣位徴爲樞密都承㫖未幾權<lb/>
判三司丗宗征淮南留美兼大内都部署一日於禁<lb/>
中假寢忽覺心動因周行宫城謹飭諸司俄頃内醖<lb/>
署火起旣有備即撲滅之尋拜左領衞大將軍充三<lb/>
<pb n="KR2f0003_SBCK_009-4b"/>
司使歷宣徽南北院領三司如故專掌邦計條奏利<lb/>
害時論以爲精敏故屢行征討財用不乏然丗宗甞<lb/>
以澶淵有所求假頗不以公忠待之美亦内自懷愧<lb/>
恭帝立李筠鎭上黨美度筠必叛潜於懷孟多積芻<lb/>
粟國初筠果叛　太祖親討之師徒十餘萬出太行<lb/>
糧運素備未幾平之美有力焉以功授同州刺史定<lb/>
國軍節度使時關中官出緡錢以市材木歳至數千<lb/>
萬先是長吏每出錢給民十取其一謂之率分錢多<lb/>
至數百萬少亦不下百萬美至所部吏白其事美曰<lb/>
<pb n="KR2f0003_SBCK_009-5a"/>
官市木長吏何故規其利獨不取後他郡民有訴長<lb/>
吏受率分錢者皆命責償焉乹德中改滄州刺史横<lb/>
海軍節度使　上即位來朝改左驍衞上將軍未幾<lb/>
以本官致仕䑓是卒輟視朝一日己巳㤗寜軍節度<lb/>
使孫承祐卒承祐字祐之餘杭倡家子也錢俶之在<lb/>
浙東以承祐姊爲妃承祐因得處親要之地累遷至<lb/>
浙江東道營田副使改鎭東鎭海兩軍節度副使知<lb/>
威勝軍節度事太祖征江南命俶統所部兵攻常<lb/>
潤承祐以禆將從謀畫居多江南平詔改中呉軍爲<lb/>
<pb n="KR2f0003_SBCK_009-5b"/>
平江軍以承祐爲蘇州刺史平江軍節度使　上即<lb/>
位俶舉國歸明以承祐爲兖州刺史㤗寧軍節度使<lb/>
知大名府踰年移知滑州至是卒年五十詔輟視朝<lb/>
兩日贈太子太師承祐甞夢人以蓍草一本增其一<lb/>
而授之旣寤以語人或謂曰大演之數五十其用四<lb/>
十有九今増其一君年止於是乎及是果驗承祐性<lb/>
奢侈每一食殺生命數十方下筯所居之室皆焚龍<lb/>
腦日費數兩甞從　車駕北征承祐以橐駞負巨斛<lb/>
貯水載魚以隨之至幽州南村落間日已旰西京留<lb/>
<pb n="KR2f0003_SBCK_009-6a"/>
守石守信與其子駙馬都尉保吉洎近臣數十人尚<lb/>
未食適遇承祐承祐即命設幄於野旋令鱠魚窮極<lb/>
水陸人咸異之<lb/>
閏九月壬申朔以<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州刺史孫繼業爲右衞將軍致<lb/>
仕以老病故也甲戌以虞部郎中知制誥韓丕知<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>
州丕有文行朝右稱爲長者然誥命應用傷於稽緩<lb/>
宰相宋琪性褊急常加督責丕不能平故上章求外<lb/>
任焉丙子以感德軍節度使崔翰知滑州辛巳以崇<lb/>
儀使郭令圖領平州刺史癸未司天言太白入南斗<lb/>
<pb n="KR2f0003_SBCK_009-6b"/>
甲申駕幸天駟監　上親選名馬賜宰相參知政<lb/>
事樞密三司使翰林學士節度使因幸含芳園張樂<lb/>
習射丙戌詔曰饒州多荒田其地肥美宜令募民耕<lb/>
種母出五年租庚寅崇儀副使王賛決杖降爲供奉<lb/>
官坐監綾錦院挾私誣奏錦工請加刑　上召錦工<lb/>
詰問之工因言賛隂事賛具伏抵罪　上謂宰相曰<lb/>
朕躬親庶政猶或如是若游宴自適下情何以上通<lb/>
乎乙未詔曰嶺嶠之外封域且殊蓋乆隔於華風乃<lb/>
染成於汙俗朕嘗覽傳記備知其土風飲食男女之<lb/>
<pb n="KR2f0003_SBCK_009-7a"/>
儀婚姻喪葬之制不循敎義有虧禮法昔漢之任延<lb/>
理九眞郡遂變遐陋之地而成禮讓之俗是知時無<lb/>
古今人無逺近問化之如何耳豈有弗率者乎應邕<lb/>
容桂廣諸州婚嫁喪葬衣服制度并殺人以祭鬼疾<lb/>
病不求醫藥及増置妻孥等事並委本屬長吏多方<lb/>
化導漸以治之無宜峻法以致煩擾初　上覽邕管<lb/>
記知其俗陋故下是詔丙申以丹州刺史禹萬成爲<lb/>
右領軍衞將軍己亥坊州獻一角獸左右皆曰麟也<lb/>
上謂宰相曰時和歳豐兆民安泰此爲上瑞鳥獸草<lb/>
<pb n="KR2f0003_SBCK_009-7b"/>
木夫何足云不必宣示中外<lb/>
冬十月辛丑朔　上親録御史臺開封府繫囚及罷<lb/>
謂宰相曰朕日録囚徒殊不覺勞心但坐少時耳若<lb/>
中外臣僚皆留心政務天下安有不治者古人宰一<lb/>
邑治一郡或致飛蝗避境猛虎渡江況人君能惠養<lb/>
黎庶伸理冤滯豈不感召和氣乎宋琪等對曰陛下<lb/>
勤勞致治蒼生之幸也丙午以天竺僧天息災爲譯<lb/>
經三藏明覺大師施護爲傳法大師法天爲傳教大<lb/>
師並授朝散大夫試鴻臚少卿仍月給俸禄初天息<lb/>
<pb n="KR2f0003_SBCK_009-8a"/>
災等旣至詔令與禮部郎中張洎同譯西天𣑽夾而<lb/>
潤色之至是成六十卷以獻詔附於經藏㑹　乹明<lb/>
節天息災等上言昔唐三藏號大廣智不空試鴻臚<lb/>
卿封肅國公臣等微薄無以發明教法然遇盛明之<lb/>
時竊慕前代之美上覽之故有是命丁未　乹明<lb/>
節羣臣上壽己酉汴河押運使臣決杖配隷商州禁<lb/>
錮斷主糧胥吏腕徇於河側三日而後斬初　上或<lb/>
聞汴河漕運軍人至京頗有寒餓乃令中官訪求果<lb/>
得百餘人有飢凍之色詰其故乃主糧吏奪其口食<lb/>
<pb n="KR2f0003_SBCK_009-8b"/>
而自取之　上大怒故加其罪給軍人衣服而慰撫<lb/>
焉癸丑宴中書門下文武常參官翰林樞密直學士<lb/>
節度觀察防禦團練使刺史諸軍校百夫長巳上諸<lb/>
州進奉使外國蕃客於大明殿甲寅黎州卭部川蠻<lb/>
王子阿有等百七十二人以方物良馬來貢乙卯下<lb/>
元節京城張燈賜近臣於樞密使王顯第宴飲夜分<lb/>
上遣中使以御製詩一首賜之丙辰以鹽鐵判官祠<lb/>
部貟外郎張鴻漸爲河北轉運使改左右天廏院爲<lb/>
左右騏驥院丁巳命右諫議大夫雷德驤同知京朝<lb/>
<pb n="KR2f0003_SBCK_009-9a"/>
官考課　上謂宰相曰朕前日閱班籍欲擇一人爲<lb/>
河北轉運使而臣僚旣衆不能盡識亦不知其履行<lb/>
自今令德驤具臣僚歷任功過之跡引對取㫖旣德<lb/>
漸識羣臣可以擇才委任且使有官政者樂於召對<lb/>
負瑕累者恥於顧問懲惡勸善於是在焉以膳部貟<lb/>
外郎鞠礪爲嶺南轉運使命宫苑使李繼隆護髙陽<lb/>
關屯兵六宅使符昭壽左神武將軍劉知信護鎭州<lb/>
屯兵引進副使董思愿護定州屯兵辛酉月掩御女星<lb/>
十一月壬申日南至　上不視朝羣臣詣閤拜表稱<lb/>
<pb n="KR2f0003_SBCK_009-9b"/>
賀以御製詩二首賜宰相宋琪等丙子右領軍衞將<lb/>
軍翟美請還姓李氏從之丁丑詔曰先是郊祀乹明<lb/>
節及國家大慶州郡多遣幕職州縣官入貢自今宜<lb/>
罷之戊寅以光禄卿髙保寅知同州庚辰以左諫議<lb/>
大夫知開封府辛仲甫爲御史中丞以中書舎人王<lb/>
祐知開封府翰林學士賈黃中知吏部選事壬午詔<lb/>
曰順時蒐狩禮有舊章非取樂於畋游將薦誠於<lb/>
宗廟乆隳前制闕熟甚焉今者暫狩近郊爰遵時令<lb/>
其以所獲禽獸付所司薦饗　宗廟永以爲式初<lb/>
<pb n="KR2f0003_SBCK_009-10a"/>
上獵于西郊射中走兎五因謂宰相曰蒐狩之事著<lb/>
于典禮古者以所獲之禽薦饗　宗廟而其禮乆廢<lb/>
今可復之遂下是詔癸未以司門貟外郎陳諤爲工<lb/>
部郎中致仕以老病故也甲申以祠部貟外郎蘇易<lb/>
簡復知制誥詔瓊州送故流人盧多遜家屬于容州<lb/>
安置以元年十一月丁卯赦書故也戊子以時雪未<lb/>
降命羣臣分禱京師祠廟是日雨雪　上恱製詩二<lb/>
首賜宰相等令屬和辛卯詔曰三年之制謂之通喪<lb/>
蓋聖人之垂教貫百代而不易向者臣僚居喪多從<lb/>
<pb n="KR2f0003_SBCK_009-10b"/>
抑奪蓋切於爲理急於用人求便一時誠非乆制方<lb/>
敦孝治以厚時風宜從欒棘之心俾守苴麻之禮自<lb/>
今京官幕職州縣官有丁父母憂者並放離任常參<lb/>
官奏取進止壬辰以左補闕直史館范杲本官知制誥<lb/>
十二月庚子朔日有食之辛丑詔曰國家郡縣至多<lb/>
官吏斯衆拘於選調頗爲滯淹應今年十二月終罷<lb/>
秩幕職州縣官等並特放選犯贓殿選者不在此例<lb/>
壬寅潭州獻白雀癸卯南康軍上言降雪三尺大江<lb/>
凍合其上可勝重載丁未以大寒詔罷京城雜役尚<lb/>
<pb n="KR2f0003_SBCK_009-11a"/>
方減日課遣中使賜邊郡戍卒𥜗袴悉絮以綿丙辰<lb/>
制曰王者欽若大猷允釐庶政必藉台輔以張化源<lb/>
上所以爕和隂陽下所以康濟黎獻惟公是務與衆<lb/>
共之其或時望有虧物情未允進退之際公議在焉<lb/>
門下侍郎兼刑部尚書同平章事宋琪早以時才常<lb/>
依藩邸荐更歳月乆效官常洎朕纉承載懷求舊攀<lb/>
附鱗翼騰躍風雲擢於㑹府之中處以公台之任而<lb/>
識非逺大望闕具瞻曽無端愼之稱但有詼諧之誚<lb/>
朝章政興無所發明百度彞倫如何式叙豈可以承<lb/>
<pb n="KR2f0003_SBCK_009-11b"/>
倚毗之重當憂責之任哉宜以秋卿俾還相印退之<lb/>
以禮不謂無恩勉務欽承自求安逸可刑部尚書同<lb/>
日制曰樞機重地密勿近司倚注所先無加於此苟<lb/>
輿情之未洽在公議以難安宣徽南院使樞密副使<lb/>
柴禹錫早自中㳙陞于近侍載承求舊之寵驟居宥<lb/>
密之任而不能盡瘁于事傾輸乃誠苟且因循孤予<lb/>
委遇退居散地猶示優恩尚參翊衞之榮無忘欽承<lb/>
之意可左驍衞大將軍　上謂宰相李昉等曰朕於<lb/>
大臣豈容易進退事不獲已方行此命禹錫爲性憸<lb/>
<pb n="KR2f0003_SBCK_009-12a"/>
巧昨朕欲廣宫城禹錫有别第在表幟中上言願易<lb/>
闤闠中官邸店朕聞之怳然不樂自此知朕薄其爲<lb/>
人恐罷其職乃潜與宋琪相結爲琪來請流人盧多<lb/>
遜第朕即賜之多遜犯罪籍没琪爲宰相復請居之<lb/>
不避惡名與鍾離意何相逺耶卿等觀之豈大臣之<lb/>
體乎丁巳以太常丞關韙直史館癸亥洪州上言奉<lb/>
新縣民胡仲堯三丗義居置書堂聚游學之士詔旌<lb/>
表門閭常稅外免其他役甲子詔曰瞻彼㤗嶽奠于<lb/>
魯郊升中告成歷代之儀斯在泥金檢玉前聖之迹<lb/>
<pb n="KR2f0003_SBCK_009-12b"/>
猶存所宜肅恭常加營護先有發掘前代石檢隳壞<lb/>
古之壇墠並令完修如故州縣常謹視之丙寅以殿<lb/>
中侍御史夏侯嶠爲右補闕直史館膳部郎中知制<lb/>
誥髙冕卒冕字子莊河中人左拾遺知制誥錫兄之<lb/>
子也周顯德中以布衣詣闕上書送禮部考試有司<lb/>
以甲科處之㑹丗宗將北征復召冕於中書試平燕<lb/>
論丗宗方經略北鄙欲夸大其事以詫戎虜詔并上<lb/>
其藁即以冕爲左諫議大夫宰相范質固執以爲不<lb/>
可授右補闕賜銀鞍勒馬器幣甚厚將加大用㑹丗<lb/>
<pb n="KR2f0003_SBCK_009-13a"/>
宗晏駕國初累遷至都官貟外郎嘗保舉符<graphic n="KR1953" url="https://raw.githubusercontent.com/kanripo/KR-Gaiji/master/images/KR1953.png" mimeType="image/png"/>
                    <graphic n="KR1953" url="https://raw.githubusercontent.com/kanripo/KR-Gaiji/master/images/KR1953.png" mimeType="image/png"/>坐<lb/>
事敗冕責授太子左賛善大夫　上即位遷職方貟<lb/>
外郎出爲兩浙轉運使未幾遷鄯部郎中知制誥踰<lb/>
年出知益州冕性純質奉詔條尤謹蜀民好遨樂冕<lb/>
拘以法民頗不便之至是卒年五十詔贈右諌議大<lb/>
夫以錢二十萬粟三百斛賜其家仍録其子垂休爲<lb/>
光州固始縣主簿<lb/>
太宗皇帝實録卷第三十四<lb/>
<pb n="KR2f0003_SBCK_009-13b"/>
</p>
<p>
書寫人馬頎初對吕興宗　覆對劉孝廉<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_010-1a"/>
太宗皇帝實録卷第三十五<hi>起雍熈三年正月盡二月</hi>
雍熈三年春正月庚午朔<lb/>
上御乹元殿受朝賀禮畢御大明殿羣臣上壽辛未<lb/>
右武衞大將軍長寧侯德隆薨故涪陵王廷美第二<lb/>
子也太平興國九年以廷美卒出判沂州在任不省<lb/>
郡事但同通判專焉至是薨　上爲發哀於別殿輟<lb/>
視朝三日詔贈寜逺軍節度使追封臨沂郡公遣内<lb/>
臣監護喪事壬申　上賜宰相李昉等元日十韻詩<lb/>
令屬和戊寅以皇姪德彞爲右千牛衞大將軍判沂<lb/>
<pb n="KR2f0003_SBCK_010-1b"/>
州封長寧侯德彞即德隆之弟也故繼其兄任焉庚<lb/>
辰夜漏未盡一刻北方有赤雲如城至明不散癸未<lb/>
上元節京城張燈　上御乹元門樓召近臣宴飲夜<lb/>
分而罷乙酉以殿前指揮使右班都虞候播州刺史<lb/>
馮玉充殿前指揮使左右班都虞候領涿州團練使<lb/>
以馬歩軍都軍頭蘇州刺史王杲充日騎右廂都指<lb/>
揮使領寰州團練使以馬歩軍都軍頭薊州刺史李<lb/>
延贇充龍衞右廂都指揮使領營州團練使以馬歩<lb/>
軍都軍頭春州刺史馬貞充神衞右廂都指揮使領<lb/>
<pb n="KR2f0003_SBCK_010-2a"/>
薊州團練使丙戍以左補闕李巨源爲司門貟外郎<lb/>
兼侍御史知雜事丁亥天平軍節度使曹彬來朝召<lb/>
之也己丑左衞上將軍向拱卒拱字星民河内人也<lb/>
始名訓避周恭帝諱改焉少負氣以倜儻聞漢祖在<lb/>
太原欲往事之拱雖貧狀貌雄偉途中羣盜意其冨<lb/>
家之子隨之將劫其財拱知之至石㑹關乃殺其所<lb/>
乗驢大置酒食㑹里民豪傑者告其故里民曰無苦<lb/>
乃率衆送至太原漢祖不之用客於周祖門下及漢<lb/>
有天下周祖領節制署拱爲右職周祖即位授宫苑<lb/>
<pb n="KR2f0003_SBCK_010-2b"/>
使改皇城使從征慕容彦超於兖州授客省使知陜<lb/>
州詔還京轉内客省使知延州未幾遷左神武大將<lb/>
軍充宣徽南院使丗宗即位河東劉崇乗國喪舉兵<lb/>
南攻丗宗親率六軍禦之授滑州刺史義成軍節度<lb/>
使河東行營前軍兵馬都監師旋改陳州刺史鎭安<lb/>
軍節度使先是秦鳯帥以其地叛入蜀丗宗舉兵取<lb/>
之擇將未得其人宰相王溥曰是行無以易拱乃授<lb/>
西南行營兵馬都監率兵討平之丗宗征淮南自陳<lb/>
州召至京兼判開封府事詔赴行在復爲宣徽南院<lb/>
<pb n="KR2f0003_SBCK_010-3a"/>
<pb n="KR2f0003_SBCK_010-4a"/>
<pb n="KR2f0003_SBCK_010-5a"/>
酒極所欲府中事墮廢不能治盜白日劫人於市中<lb/>
拱不能捕　太祖聞之怒以左金吾衞上將軍焦繼<lb/>
勲代之辭日　太祖喻之曰西洛乆不治故命卿治<lb/>
之無復傚向拱也以忠武軍馬歩軍都指揮使髙瓊<lb/>
充馬歩軍都軍頭領薊州刺史以彰信軍馬歩軍都<lb/>
指揮使李贇充馬歩軍都軍頭領營州刺史唐州馬<lb/>
歩軍都指揮使范廷召充馬歩軍都軍頭領平州刺<lb/>
史<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州馬歩軍都指揮使愼鐸汝州馬歩軍都指揮<lb/>
使皇甫繼明商州馬歩軍都指揮使韓彦卿並充馬<lb/>
<pb n="KR2f0003_SBCK_010-5b"/>
歩軍副都軍頭庚寅　上將北征以天平軍節度使<lb/>
曹彬充幽州道行營前軍馬歩水陸都部署河陽節<lb/>
度使崔彦進副之以内客省使郭守文充都監以日<lb/>
騎天武四廂都指揮使傅潜充幽州道行營前軍馬<lb/>
歩軍都指揮使龍衞右廂都指揮使李延贇充前軍<lb/>
馬軍都指揮使神衞右廂都指揮使馬貞充前軍歩<lb/>
軍都指揮使濵州刺史盧漢贇充左廂排陣使萊州<lb/>
刺史楊重進爲右廂排陣使馬歩軍都軍頭范廷召<lb/>
充前軍先鋒都指揮使田斌荆罕帥軍翼之以文思<lb/>
<pb n="KR2f0003_SBCK_010-6a"/>
使薛繼昭爲前軍先鋒都監宫苑使李繼隆帥軍翼<lb/>
之以光州刺史陳廷山隰州刺史史珪充押陣部署<lb/>
以右神武將軍劉知信六宅使符昭壽充都監以侍<lb/>
衞馬軍都指揮使彰化軍節度使米信充幽州西北<lb/>
道行營馬歩軍都部署沙州觀察使杜彦圭副之以<lb/>
蔚州觀察使趙延浦衣庫使張紹勍引進副使董愿<lb/>
充行營都監以亳州刺史蔡玉充排陣使馬歩軍副<lb/>
都軍頭韓彦卿竇暉充先鋒都指揮使曹美帥師翼<lb/>
之侍衞歩軍都指揮使靜難軍節度使田重進充定<lb/>
<pb n="KR2f0003_SBCK_010-6b"/>
州路行營馬歩軍都部署右武衞大將軍呉元輔西<lb/>
上閤門使袁繼忠爲都監辛卯以著作佐郎樂史爲<lb/>
著作郎直史館所著貢舉事二十卷登科記三十二<lb/>
卷解題二十卷唐登科文選五十卷唐孝悌録十<lb/>
五卷續卓異記三卷故有是命壬辰以馬歩軍都軍<lb/>
頭髙瓊充樓櫓戰棹都指揮使崇儀副使張承儼安<lb/>
德𥙿分爲左右廂都監丙申以鎭國軍節度使錢惟<lb/>
治知眞定府六宅使曹璨知定州右諫議大夫劉保<lb/>
勲知幽州行府事丁酉詔幽州吏民曰朕祗膺景命<lb/>
<pb n="KR2f0003_SBCK_010-7a"/>
光宅中區右蜀全呉盡在提封之内東漸西𬒳或歸<lb/>
覆育之中常令萬物以由庚毎恥一夫之不獲睠此<lb/>
北燕之地本爲中國之民晉漢已來戎夷竊據迨今<lb/>
不復垂五十年國家化𬒳華夷恩覃動植豈可使幽<lb/>
燕奥壤猶爲𬒳髪之郷冠帶遺民尚雜茹毛之俗爰<lb/>
興師律以正封疆拯溺救焚聿從於民望執訊獲醜<lb/>
即震於皇威凡爾衆多冝體兹意今遣行營都部署<lb/>
曹彬崔彦進等推鋒直進振旅長驅朕當續御戎車<lb/>
親臨寇境徑指西樓之地盡焚老上之庭灌爝火之<lb/>
<pb n="KR2f0003_SBCK_010-7b"/>
微寧勞巨浸折春螽之股豈待隆車應大軍入界百<lb/>
姓倍加安撫不得誤有傷殺及發掘墳墓焚燒廬舎<lb/>
斬伐桑棗虜掠人畜犯者並當處斬應收復城邑文<lb/>
武官皆依舊任候平幽州日別加擢用若有識機知<lb/>
變因事建功以節度防禦團練刺史州降者即以本<lb/>
任授之仍加優賞軍鎭城邑亦如之其郷縣戸民候<lb/>
平定日除二稅外無名科率並當除放凡在衆庶當<lb/>
體朕懷戊戌以給事中參知政事李至爲禮部侍郎<lb/>
至素病目及參國政疾復作遂連表乞罷職養疾詔<lb/>
<pb n="KR2f0003_SBCK_010-8a"/>
不許固請從之特賜月俸錢十萬<lb/>
二月癸卯賜髙麗國王王治詔曰朕誕膺丕構奄宅<lb/>
萬方草木虫魚罔不蒙澤華夏蠻貊罔不率俾蠢兹<lb/>
北虜敢拒皇威倔強沙漠之中遷延歳月之命幽薊<lb/>
之地本𬒳皇風向以晉漢多虞戎醜因而盜據詩曰<lb/>
我疆我理南東其畒今國家照臨所及書軌大同豈<lb/>
使齊民陷兹胡虜今巳董齊師旅殄滅妖氛元戎啓<lb/>
行分道間出即期誅翦以慶混同惟王乆慕華風素<lb/>
懷明略輸此忠勤之節撫兹禮義之邦而接此犬羊<lb/>
<pb n="KR2f0003_SBCK_010-8b"/>
困於䘍毒舒泄積憤其在兹乎便可申戒師徒相爲<lb/>
掎角叶比鄰國同力厎平奪其一鼔之雄戡此垂亡<lb/>
之虜良時不再王其圖之應虜獲生口牛羊財物器<lb/>
械並給本國將士遣監察御史韓國華齎詔諭之髙<lb/>
麗西與契丹接境常爲虜所侵　上知之故降是詔<lb/>
丙午以西上閤門使王侁右監門衞將軍侯莫陳利<lb/>
用並充并州駐泊都監是日宴近臣於長春殿餞幽<lb/>
州道部署曹彬等各賜戎服金帶銀鞍勒馬二匹丁<lb/>
未詔陳王元佑餞諸將于城北園詔曰天下貨財委<lb/>
<pb n="KR2f0003_SBCK_010-9a"/>
於邦計事之可否責成有司向者或以公事奏取進<lb/>
止甚無謂也自今合行與否具以狀聞當降敕施行<lb/>
如有大事非本司能了者許本使面奏戊申以國子<lb/>
博士劉厚德爲水部貟外郎賜緋厚德丗幽州人也<lb/>
契丹僞署涿州軍事判官知州事太平興國四年幽<lb/>
州之役厚德率官吏舉城降遂受朝命至是令往幽<lb/>
州招誘吏民故遷焉庚戍左拾遺張素等奏諸州多<lb/>
有屬縣繫囚動經旬月此後諸縣鎭或有禁繫不得<lb/>
過十日仍令本州長吏察訪從之壬子以忠武軍節<lb/>
<pb n="KR2f0003_SBCK_010-9b"/>
度使潘美充雲應朔州行營都部署雲州觀察使楊<lb/>
業副之磁州團練使郭超充押陣都監丙辰寒食<lb/>
上製詩賜宰相李昉等庚申以右補闕董儼直史館<lb/>
辛酉劒州上言部民張䖍父死廬於墓側生瑞草一<lb/>
本圖之以獻詔旌表門閭仍令本郡賜以粟帛乙丑<lb/>
上幸新騏驥院回召近臣宴於後苑　上臨池釣魚<lb/>
令侍臣賦詩遂御水心殿習射乆之飲從官酒盡醉<lb/>
而罷丙寅右監門衞大將軍陸萬友卒萬友蔚州靈<lb/>
丘人也少隷太原爲禆將漢祖起義擢爲護聖指揮<lb/>
<pb n="KR2f0003_SBCK_010-10a"/>
使隱帝即位出爲天雄軍馬歩軍都指揮使周祖之<lb/>
起兵也萬友預謀及即位擢爲散指揮都指揮使領<lb/>
獎州刺史丗宗嗣位遷龍捷左第三軍都指揮使轉<lb/>
控鶴右廂都指揮使領䖍州團練使復改虎捷右廂<lb/>
都指揮使領閬州防禦使恭帝嗣位出爲安州防禦<lb/>
使國初歷沂蘄汝三州防禦使開寶中討江南萬友<lb/>
請行㑹造舟于採石磯以濟師命萬友護焉江南平<lb/>
改和州防禦使　上征太原克汾石兩州詔萬友兼<lb/>
知石州事移充鳯翔秦隴等州都廵檢使代歸知瀛<lb/>
<pb n="KR2f0003_SBCK_010-10b"/>
州在郡二年爲政麤率召歸改右監門衞大將軍充<lb/>
河隂兵馬都監連歳寢疾至是卒年七十三萬友始<lb/>
業圬墁旣而貴逹猶不忘本以銀爲圬墁器數十事<lb/>
以示子孫性兇暴以武勇自任所至無善政　上以<lb/>
其勲舊故終始待遇仍詔以萬友次女爲許王妃<lb/>
太宗皇帝實録卷第三十五<lb/>
書寫人張紳初對吕興宗　覆對劉孝廉<lb/>
<pb n="KR2f0003_SBCK_010-11a"/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_011-1a"/>
太宗皇帝實録卷第四十一<hi>起雍熈四年五丹盡八月</hi>
五月甲子定國軍節度使崔翰自高陽關來朝召之<lb/>
也乙丑以容州觀察使劉文𥙿充鎮州兵馬部署以<lb/>
侍御史鄭宣司門貟外郎劉墀户部貟外郎趙載並<lb/>
充如京使以殿中侍御史柳開爲崇儀使左拾遺劉<lb/>
慶爲西京作坊使先是　上以五代戰爭巳來自節<lb/>
鎭至刺史皆用武臣多不曉政事人受其弊　上欲<lb/>
兼用文士漸復舊制故先擢宣等爲内職丙寅命使<lb/>
分往諸郡市民間馬補戰騎之闕第其價爲三等壬<lb/>
<pb n="KR2f0003_SBCK_011-1b"/>
申忠武軍節度使并州兵馬都部署潘美徴赴闕癸<lb/>
酉以右羽林軍大將軍石曦知霸州兼兵馬部署乙<lb/>
亥宴近臣於長春殿以田重進崔翰潘美來朝勞之<lb/>
也丙子以左拾遺曹諫爲崇儀使諫知定逺軍㑹虜<lb/>
入宼兵少而城不固人心危懼欲降於虜諫斬數人<lb/>
乃定因率勵士卒虜不敢犯遂引去　上聞之降詔<lb/>
敦諭賜五品服未幾召赴闕乃改授此命丁丑月有<lb/>
食之是日斬秦州長道縣酒務官李益益秦州冨人<lb/>
家僮數百人橫恣郡中所爲多不法持吏長短郡守<lb/>
<pb n="KR2f0003_SBCK_011-2a"/>
以下皆畏之民負益息錢者數百家郡爲徴督急於<lb/>
租調觀察推官馮伉不爲益徴息錢益怒之伉方按<lb/>
行市中益遣私奴數輩拽伉下馬毀辱之伉不能甘<lb/>
先是益多通貨於朝中權貴率爲庇護故累年不敗<lb/>
至是伉上章論其事章兩上皆爲邸吏所匿不得逹<lb/>
後因市馬譯者附表訴益不法事譯因隨歳市馬入<lb/>
得見即上其表　上覽之大怒詔本郡捕益詔書未<lb/>
至京師權貴巳先報益知益懼因亡命州以聞<lb/>
上愈怒詔州郡以物色捕之甚急數月獲於河中府<lb/>
<pb n="KR2f0003_SBCK_011-2b"/>
冨人郝氏家械送御史府鞫之具得其狀抵罪籍没<lb/>
其家財其子士衡先舉進士任光禄寺丞詔除其籍<lb/>
終身不齒益之伏法郡民皆快之以爲除去災害醵<lb/>
錢飲酒以相慶庚辰改殿前司日騎爲捧日驍猛爲<lb/>
拱辰雄勇爲神勇上鐵林爲殿前司虎翼腰弩爲神<lb/>
射侍衞歩軍司鐵林爲侍衞司虎翼辛巳右拾遺直<lb/>
史館孟知化削籍配隷商州坐知懷州日受賕爲姦<lb/>
贓也壬午以光州刺史王明知并州潭州言衡山嶽<lb/>
廟忽有風雨廟吏聞殿上奏音樂明日見架上鼔置<lb/>
<pb n="KR2f0003_SBCK_011-3a"/>
于地癸未彰國軍節度使駙馬都尉王承衍自天雄<lb/>
軍來朝徴之也丁亥詔曰俞扁之方人命所繫豈無<lb/>
至術冝在精求應諸道醫人藝術精練爲衆所推者<lb/>
仰本處舉送令太醫署考校以聞庚寅　上製平戎<lb/>
萬全陣圖出示近臣因召邊將田重進潘美崔翰等<lb/>
陞殿親授其進退攻擊之方略重進等頓首謝辛卯<lb/>
以袐書丞王嗣宗爲河北東路轉運副使太子中允<lb/>
髙象先爲西路轉運副使<lb/>
六月壬辰朔以殿直都虞候李貴爲龍衞左第四軍<lb/>
<pb n="KR2f0003_SBCK_011-3b"/>
都指揮使領河州刺史以散貟都虞候李琪爲龍衞<lb/>
右第四軍都指揮使領澄州刺史以散祗候都虞候<lb/>
趙業爲拱辰上十指揮使領播州刺史以金槍都虞<lb/>
候李希文爲拱辰下十指揮使領驩州刺史以散祗<lb/>
候都虞候麴斌爲殿前都指揮使左班都虞候領叙<lb/>
州刺史以散都頭都虞候郭密爲殿前都指揮使右<lb/>
班都虞候領冨州刺史以馬歩軍副都軍頭權管拱<lb/>
辰上十指揮使皇甫繼明爲捧日右第三軍都指揮<lb/>
使領羅州刺史以天武左第一軍都虞候張祚爲殿<lb/>
<pb n="KR2f0003_SBCK_011-4a"/>
前司虎翼左第三軍都指揮使領珍州刺史以天武<lb/>
右第一軍都虞候劉進爲歩軍司虎翼左第二軍都<lb/>
指揮使領蒙州刺史以天武左第二軍都虞候賈榮<lb/>
爲歩軍司虎翼右第二軍都指揮使領春州刺史以<lb/>
御龍直都虞候孫謙領勤州刺史以御龍骨䤪子直<lb/>
都虞候孟珂領潘州刺史以御龍弓箭直都虞候王<lb/>
瓊領辰州刺史以御龍弩直都虞候楊瓊領顯州刺<lb/>
史以御龍左第二軍都指揮使傅思讓爲龍衞右廂<lb/>
都指揮使領獎州團練使以馬歩軍都軍頭李斌爲<lb/>
<pb n="KR2f0003_SBCK_011-4b"/>
神衞右廂都指揮使領溪州團練使甲午以天武右<lb/>
第二軍都虞候李福爲神勇上十都指揮使領潯州<lb/>
刺史以天武左第三軍都虞候孫進爲神勇下十都<lb/>
指揮使領髙州刺史以天武右第三軍都虞候趙嗣<lb/>
爲殿前司虎翼右第二軍都指揮使領錦州刺史以<lb/>
神衞第三軍都虞候王祚爲宣武軍都指揮使領雷<lb/>
州刺史丙申以内弓箭庫使領嬀州刺史王文寶爲<lb/>
東上閤門使丁酉以右驍衞上將軍劉廷讓知雄州<lb/>
兼兵馬都部署以左衞上將軍知雄州張永德知定<lb/>
<pb n="KR2f0003_SBCK_011-5a"/>
州戊戍以彰國軍節度使駙馬都尉王承衍充貝冀<lb/>
州兵馬都部署以宣徽北院使郭守文郢州團練使<lb/>
田欽祚並爲北面排陣使以宫苑使河州刺史王繼<lb/>
恩充排陣都監庚子以定國軍節度使崔翰復爲髙<lb/>
陽關兵馬都部署以彰德軍馬歩軍都指揮使邢任<lb/>
爲馬歩軍副都軍頭領顯州刺史詔曰向者嶺南闕<lb/>
官多權以攝官處之而多非其人自今並令試問吏<lb/>
理稍有可取即選用之三年無違闕送赴京當與出<lb/>
身叙録郢州團練使田欽祚卒欽祚潁川人也父令<lb/>
<pb n="KR2f0003_SBCK_011-5b"/>
方漢乾祐中任<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州團練使有伶人靖邊庭者令方<lb/>
之輿隷也邊庭妻有美色令方通之邊庭不勝其忿<lb/>
㑹河中李守貞永興趙思綰鳯翔王景崇等各據城<lb/>
叛自陜以西人情大擾邊庭夜率其徒十數輩害令<lb/>
方於公署因掠郡民西趣投思綰潼關護軍閉門拒<lb/>
之出兵捕逐其衆乃敗朝廷遂擢欽祚爲殿直未㡬<lb/>
改供奉官　太祖之討蜀也欽祚甞乗馹往來報機<lb/>
事蜀平遷西上閤門副使後以何繼筠敗戎虜屢有<lb/>
功遷閤門使判四方館事領賀州刺史開寶八年從<lb/>
<pb n="KR2f0003_SBCK_011-6a"/>
曹彬平江南以功領汾州防禦使　上即位遷引進<lb/>
使太平興國四年從征太原使督前鋒騎兵屯石嶺<lb/>
關以捍北虜欽祚性剛戾貪財復負氣凌物與衆不<lb/>
協衆皆惡其爲人㑹爲部下所訟鞫得實就降爲睦<lb/>
州團練使未幾改房州逾年改柳州以逺郡炎瘴鬱<lb/>
鬱不樂以至成疾累表陳乞願生還闕下言甚激切<lb/>
上憐之遷郢州團練使詔令入覲欽祚見　上感泣<lb/>
不巳㑹將北伐以爲行營排陣使素巳抱疾因不勝<lb/>
其憙而卒年六十欽祚之典石嶺軍也大將郭進屢<lb/>
<pb n="KR2f0003_SBCK_011-6b"/>
有戰功爲欽祚所凌轢進不能甘遂自絰死事甚曖<lb/>
昧時皆以爲欽祚殺之左右無敢言者欽祚性隂狡<lb/>
率易不喜儒生好狎侮同列人皆鄙之辛丑以龍衞<lb/>
軍都指揮使康保裔充馬歩軍都軍頭癸卯邢州進<lb/>
白烏甲辰詔諸道州郡置徴欠司從戸部判官袁廓<lb/>
推官崔維翰之請也以右千牛衞大將軍分司西京<lb/>
曹翰爲左千牛衛上將軍丁未以崇儀副使薛繼昭<lb/>
爲文思使慎州觀察使知澶州駙馬都尉魏咸信來<lb/>
朝召之也戊申賜修汴口卒人千錢以比部郎中樊<lb/>
<pb n="KR2f0003_SBCK_011-7a"/>
若水爲駕部郎中充河北東路轉運使威塞軍節度<lb/>
使知孟州駙馬都尉石保吉愛州團練使知鄆州駙<lb/>
馬都尉呉元扆右衞上將軍知霸州宋偓皆來朝召<lb/>
之也詔應庫藏有脫漏不附籍者自今皆以監主自<lb/>
盜論罪至死者奏取敕裁從侍御史張佖之請也凖<lb/>
律忘失簿書致有乖錯計所錯凖盜論罪止徒二年<lb/>
佖以管庫之吏冝峻其法乃降是詔已酉以蘄州防<lb/>
禦使譚延美爲亳州防禦使汝州刺史李延嗣爲本<lb/>
州團練使庚戍以威塞軍節度使駙馬都尉石保吉<lb/>
<pb n="KR2f0003_SBCK_011-7b"/>
知大名府以愛州團練使駙馬都尉呉元扆知孟州<lb/>
是日酉時西北方有大流星其聲如雷壬子以東上<lb/>
閤門使王文寶充北面排陣都監并州都部署潘美<lb/>
定州都部署田重進髙陽關都部署崔翰貝冀州都<lb/>
部署王承衍鎭州都部署劉文𥙿並辭赴治所是日<lb/>
宴近臣於長春殿餞潘美等赴北面行營也司天言<lb/>
熒惑自歳在丙戍十月庚戍順行翼四度在太微宫<lb/>
西華門上將北五寸餘入太微西垣行至端門左執<lb/>
法北約尺有五寸前留十一月至十二月丁巳退行<lb/>
<pb n="KR2f0003_SBCK_011-8a"/>
軫𥘉度自是疾行至丁亥歳二月丙午退出太微宫<lb/>
西華門據歷驗疾八日而出留在靈臺東北至三月<lb/>
癸酉順行臣等度其行度比謂復入太微宫至五月<lb/>
下旬方出初順行便屈曲疾速漸向東南歸黃道宛<lb/>
如回避之象斯吉徴也請付史館從之甲寅命陳王<lb/>
元僖餞北面將帥於含芳園以鹽鐵推官太子中允<lb/>
張茂宗爲六宅副使水部貟外郎劉湛爲如京使丁<lb/>
巳入内都知洛苑副使王仁睿卒詔贈内侍省内常<lb/>
侍　上在晉邸仁睿時年十餘歳服勤左右甚淳謹<lb/>
<pb n="KR2f0003_SBCK_011-8b"/>
上即位典掌宫闈出納之命嘗與柴禹錫等發秦邸<lb/>
隂事至是卒特加贈典非常例也戊午鄜州獻馬前<lb/>
足如牛以知廣州左諫議大夫許仲宣知江陵府<lb/>
秋七月壬戍朔以侍衞馬軍都虞候李繼隆領武州<lb/>
觀察使侍衞歩軍都虞候戴興領雲州觀察使癸亥<lb/>
以馬歩軍副都軍頭王筠領巖州刺史充龍猛都指<lb/>
揮使以歩軍都軍頭宋璘領叙州刺史充宣武下十<lb/>
都指揮使賜禮部侍郎李至月給本官全俸先是至<lb/>
以目疾罷知政事特給俸錢十萬至以端坐私室而<lb/>
<pb n="KR2f0003_SBCK_011-9a"/>
享厚禄不自安遂置而不敢請　上知之特給全俸<lb/>
優之也以邕州觀察使劉知信爲并州兵馬副部署<lb/>
以亳州防禦使譚延美爲鎮州兵馬鈐轄以汝州團<lb/>
練使李延嗣䕶髙陽關屯兵乙丑捧日天武四廂都<lb/>
指揮使朔州防禦使王杲卒杲京兆人也有武力善<lb/>
騎射　上在晉邸召致左右及即位擢爲日騎指揮<lb/>
使從征河東率兵督梯衝急攻城　上驚其太猛亟<lb/>
召令下累遷至殿前指揮使左班都虞候領順州刺<lb/>
史馬歩軍都軍頭領寰州團練使遷四廂都指揮使<lb/>
<pb n="KR2f0003_SBCK_011-9b"/>
領朔州防禦使雍熈四年春胡虜南㓂以杲爲滄州<lb/>
行營副部署軍敗杲力戰僅以身免詔歸朝至是卒<lb/>
年五十九御製早秋詩二首立秋日暮雨詩一首賜<lb/>
近臣已巳以戸部貟外郎知雜事陳象輿兼知吏部<lb/>
選事壬申以神武都虞候王祚爲宣武都指揮使領<lb/>
雷州刺史丙子中元節京城張燈御製五言十韻觀<lb/>
燈詩賜宰相等已卯以金州觀察使錢信判和州以<lb/>
右領軍衞大將軍李仲㝢爲郢州刺史仲㝢故追封<lb/>
呉王煜之子也　上憫其聚族京師故有是命庚辰<lb/>
<pb n="KR2f0003_SBCK_011-10a"/>
詔置三班院以崇儀副使蔚進掌其事先是供奉官<lb/>
殿直殿前承旨悉隷宣徽院至是以其衆多或出使<lb/>
於外有訴以勞逸不均者因命別置院考校殿最引<lb/>
對便殿定其黜陟焉辛巳銀州獻白兎以如京使慕<lb/>
容德豐爲西上閤門使領蔚州刺史丁亥以度支推<lb/>
官左拾遺孔憲爲河東轉運副使以前濵州刺史髙<lb/>
保膺爲右監門衞大將軍庚寅以蔡州刺史符昭愿<lb/>
充邢州兵馬鈐轄詔曰比部郎中王龜從先負永興<lb/>
軍官錢二十八萬特除之以龜從知德州陷虜故也<lb/>
<pb n="KR2f0003_SBCK_011-10b"/>
八月辛卯朔兵部郎中楊徽之進雍熈詞五言六韻<lb/>
凡十章上覽而嘉賞依韻和以賜之甲午以營州<lb/>
防禦使盧漢贇爲右監門衞大將軍乙未以右補闕<lb/>
李鵬舉充荆湖轉運使詔曰薦賢舉善合徇至公行<lb/>
爵出禄固無虚授苟必得其才實亦何恡於寵恩近<lb/>
者諸處奏薦多是親黨旣傷公道徒啓倖門用塞津<lb/>
蹊冝行條貫自今諸路轉運使副及州郡長吏並不<lb/>
得擅舉人充部下官如有闕貟處當以狀聞詔開封<lb/>
尹陳王元僖餞郭守文等於含芳園已亥鹽鐵使張<lb/>
<pb n="KR2f0003_SBCK_011-11a"/>
平卒平北海臨胊人也甞事單州刺史羅金山金山<lb/>
自單治滁遂補本州馬歩軍都虞候　上在晉邸知<lb/>
其才召致右右尋爲涪陵公親吏後數年有譛平於<lb/>
涪陵者因罷遣之平歎曰吾雖蹇剥然以事勢觀之<lb/>
未必不爲福　上即位擢爲右班殿直監市木於秦<lb/>
隴轉供奉官未幾涪陵敗人以爲有先見四遷至客<lb/>
省使雍熈中授鹽鐵使初平市木於秦隴也甞有贓<lb/>
姦至是知爲陜西轉運使李奚所發遂憂恚成病而<lb/>
卒年六十三輟視朝一日贈右千牛衞大將軍庚子<lb/>
<pb n="KR2f0003_SBCK_011-11b"/>
以<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州刺史劉宇爲右監門衞大將軍以右監門衞<lb/>
大將軍欽州刺史陳廷山護冀州屯兵詔曰在京水<lb/>
運諸倉先是倉吏槩量爲姦致外州吏逋官米二十<lb/>
六萬七千石並除之甲辰御製春夏秋冬松風雪月<lb/>
煙花詩共五十首賜宰相李昉等詔曰應除授廣南<lb/>
西川漳泉福建州縣官等訪聞乆拘選調多是貧虚<lb/>
渉此長途將何以濟自今並令給劵宿於郵置御製<lb/>
中秋翫月詩二章歌一首賜宰相已酉合羅川回鶻<lb/>
第四族首領遣使朝貢水部貟外郎諸王府侍講邢<lb/>
<pb n="KR2f0003_SBCK_011-12a"/>
昺進分門禮選二十一卷賜帛三十叚銀器二事丁<lb/>
巳以殿中侍御史吕祐之爲右補闕直史館<lb/>
太宗皇帝實録卷第四十一<lb/>
<pb n="KR2f0003_SBCK_011-12b"/>
</p>
<p>
　書寫人王輔　初對王丗昌　再對訖劉孝廉<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_012-1a"/>
太宗皇帝實録卷第四十二<hi>起雍熈四年九月盡十二月</hi>
九月辛酉朔濰州進嘉禾御製嘉禾合穗五七言詩<lb/>
二首賜宰相李昉等壬戍賜殿前承旨徐半千同進<lb/>
士出身仍賜緑袍及錢十萬以其上章言時政也癸<lb/>
亥以文思使薛繼昭領巒州刺史知江陵府以右拾<lb/>
遺任仲華直史館乙丑御製五七言六韻菊詩各一<lb/>
首賜近臣丙寅　駕幸金明池觀魚召從臣垂釣因<lb/>
登水心殿習射　上中的者五張樂宴飲極懽而罷<lb/>
以監察御史趙昂爲右拾遺直史館以同進士出身<lb/>
<pb n="KR2f0003_SBCK_012-1b"/>
徐半千賜名巖叟仍授陳州司戸參軍丁卯以右補<lb/>
闕直史館胡旦爲戸部貟外郎充修撰已巳右千牛<lb/>
衞上將軍李從善卒從善字子師江南國主景之次<lb/>
子煜之弟也僞封萬安郡公累遷至兵部尚書紀國<lb/>
公周顯德中景遣從善入貢對見之際丗宗器之使<lb/>
還㑹景遷豫章命督諸軍事封鄧王煜立尊奉朝廷<lb/>
制度多所貶損降封楚國公開寶四年復遣入貢時<lb/>
太祖有平呉之志因留不遣制授兖州刺史泰寧軍<lb/>
節度使江南平改右神武大將軍　上即位遷右衞<lb/>
<pb n="KR2f0003_SBCK_012-2a"/>
大將軍改右千牛衞上將軍出爲通許監軍至是卒<lb/>
年五十輟視朝一日辛未以虞部貟外郎李度直史<lb/>
館翰林學士蘇易簡進　乹明節内道埸歩虚詞二<lb/>
十章上覽而嘉之依韻屬和以賜易簡壬申以戸<lb/>
部貟外郎直史館石熈古爲尚食使癸酉以善醫司<lb/>
徒正等二十一人並充翰林醫學先是詔諸郡訪醫<lb/>
工之良者送闕下令太醫署校其業術優長者得正<lb/>
等故録焉丁丑以起居舎人田錫守本官知制誥錫<lb/>
進　乹明節祝壽詩上覽之深所稱賞因和以賜<lb/>
<pb n="KR2f0003_SBCK_012-2b"/>
之故有是命庚辰以屯田貟外郎崔䇿爲福建路轉<lb/>
運使國子博士范正辭爲江南轉運副使以著作郎<lb/>
王綸直史館辛巳以主客貟外郎知制誥宋準爲金<lb/>
部貟外郎罷制誥之職病故也詔曰王者上事穹蒼<lb/>
下臨黎獻遵執古御今之道推子民育物之心必務<lb/>
嗇以勸農庶家給而人足朕嗣守大寶惟懷永圖發<lb/>
一言必念生靈甞一膳先思稼穡雖燔柴吿類紫壇<lb/>
屢薦於至誠而執耒親耕青輅未行於盛禮敦本之<lb/>
道不其闕歟三推冝舉於舊章百代永垂於信史其<lb/>
<pb n="KR2f0003_SBCK_012-3a"/>
以來年正月擇日有事於東郊行耤田之禮冝令所<lb/>
司詳定儀注以聞無至勞煩務遵典故是禮廢之乆<lb/>
矣制下之日中外歡洽以翰林學士宋白賈黃中蘇<lb/>
易簡同詳定耤田儀注已丑詔以滑州黎陽縣隷澶州<lb/>
冬十月庚寅朔以中書舎人王祐爲兵部侍郎祐乆<lb/>
在病告　上以其舊德優之也壬臣召親王近臣射<lb/>
於後園　上中的者五以左諫議大夫郭䞇爲鹽鐵<lb/>
使丙申　乹明節羣臣上壽已亥賜宰相及近臣御<lb/>
製苑中見羣鶴飛七言詩一首令屬和壬寅詔曰江<lb/>
<pb n="KR2f0003_SBCK_012-3b"/>
南道録問刑獄覆視災傷本處請官或多推避自今<lb/>
並須承牒即往從本道轉運使范正辭所奏也癸卯<lb/>
太白犯進賢星甲辰下元節京城張燈是日宴中書<lb/>
門下翰林學士文武常參官節度觀察防禦團練使<lb/>
刺史諸軍校百夫長巳上諸州進奉使外國蕃客於<lb/>
大明殿乙巳詔宰相李昉召樞密使王顯等於私第<lb/>
宴飲仍降中使賜羊酒丙午詔曰右驍衞上將軍劉<lb/>
廷讓位居上將任處邊城兼資統帥之權制彼㓂戎<lb/>
之境而乃擅離治所輒赴京都不畏憲章頗孤委寄<lb/>
<pb n="KR2f0003_SBCK_012-4a"/>
有司議罪當在極刑特行寛貸之恩止降削除之命<lb/>
所冝自省知此優恩冝除削在身官爵送商州安置<lb/>
廷讓本幽州人唐盧龍軍節度使仁恭之曽孫也祖<lb/>
守文襲滄州盧彦威遂據其城邀節鉞於昭宗因與<lb/>
之後弟守光囚其父仁恭於幽州別室守文因舉兵<lb/>
討之軍敗爲守光所殺廷讓與其父延進南遷焉廷<lb/>
讓始與　上同名故改之少有勇力周祖節制魏博<lb/>
以中㳙從周有天下擢爲内殿直押班累遷龍捷都<lb/>
指揮使從丗宗征淮南以功領雷州刺史尋遷鐵騎<lb/>
<pb n="KR2f0003_SBCK_012-4b"/>
右廂都指揮使領涪州團練使國初改龍捷右廂都<lb/>
指揮使領江州防禦使李筠叛上黨以廷讓爲行營<lb/>
先鋒使澤潞平以功授平江軍節度使侍衞馬軍都<lb/>
指揮使乹德中討西蜀以廷讓爲陜西路行營都部<lb/>
署蜀平王全斌崔彦進皆坐縱部下掠人女子玉帛<lb/>
左授唯廷讓所至秋毫不犯以功授陳州刺史鎮安<lb/>
軍節度使從征太原改澶州刺史鎮寜軍節度使<lb/>
上即位加檢校太尉改右驍衞上將軍雍熈三年曹<lb/>
彬敗於歧溝關復詔廷讓爲瀛州兵馬都部署及君<lb/>
<pb n="KR2f0003_SBCK_012-5a"/>
子館之敗詣闕請罪　上知爲李繼隆所誤不之責<lb/>
四年復爲雄州兵馬部署未幾以疾聞不待報擅離<lb/>
治所　上怒下御史按其罪故有是命因怏怏不食<lb/>
數日行至華州卒年五十九　上録其舊勲詔贈太<lb/>
師壬子左僕射致仕沈倫薨倫字順冝陳留太康人<lb/>
名上一字與　上舊名下一字同倫頗精戴禮常於<lb/>
嵩洛間以敎授自給漢乾祐中白文珂鎭陜召致門<lb/>
下周丗宗即位　太祖節制同州宣徽使昝居潤甞<lb/>
與倫厚善乃薦倫於　太祖　太祖辟在幕府後遷<lb/>
<pb n="KR2f0003_SBCK_012-5b"/>
滑許宋三鎮皆爲從事及即位自睢陽召至賜五品<lb/>
服翌日授戸部郎中建隆三年遷給事中賜金紫爲<lb/>
陜西轉運使乹德中蜀平以倫爲計度制置使先是<lb/>
大將王全斌崔彦進等入成都也皆厚掊斂民家玉<lb/>
帛子女洎倫至獨居佛寺𬞞食而巳及受代歸闕篋<lb/>
中唯圖書數卷　太祖廉知之故貶全斌等擢倫爲<lb/>
戸部侍郎樞密副使開寶二年　太祖征太原以倫<lb/>
判留司事六年授中書侍郎同中書門下平章事集<lb/>
賢殿大學士兼判荆南劒南水陸發運等使九年<lb/>
<pb n="KR2f0003_SBCK_012-6a"/>
太祖郊祀西洛復以倫留守　上即位遷右僕射兼<lb/>
門下侍郎依前平章事監修國史太平興國四年<lb/>
上征太原又以倫爲留守判開封府事河東平進位<lb/>
左僕射盧多遜之敗責授工部尚書罷知政事是年<lb/>
秋被病請告　上憐之復授左僕射致仕至是薨年<lb/>
七十九輟視朝兩日贈侍中追封魯國公謚曰恭惠<lb/>
倫純朴謹厚故　車駕每出多以倫爲留守然十年<lb/>
相位但齷齪固寵不能有所建明性尤好釋氏雅信<lb/>
因果之說常盛夏祼坐室中恣蚊蚋噆其膚通夕不<lb/>
<pb n="KR2f0003_SBCK_012-6b"/>
寐以徼福人皆笑之倫微時妻老且醜有妾田氏甚<lb/>
寵之及貴於太康治居第令故妻處焉遂以田氏爲<lb/>
魯國夫人搢紳以此非之翰林學士賈黃中等以所<lb/>
集神醫普救方一千卷來上賜詔曰盧扁之方雷桐<lb/>
之術佇之以十全之效言之於七日之前古法在焉<lb/>
人命所繫朕纂承大寶撫育兆人毎念夭傷思伸救<lb/>
療而方書舛誤編秩繁多因命分以部居條其類例<lb/>
黃中等思窮精詣識本䟽通集彼羣方著成千卷垂<lb/>
於後丗所利益多克副朕懷深嘉乃績冝加頒賚以<lb/>
<pb n="KR2f0003_SBCK_012-7a"/>
示優恩仍宣付史館令刋板流布天下黃中等賜器<lb/>
幣有差丙辰出益州所進九穗禾牛生三犢圖并六<lb/>
眸龜以視近臣戊午以右賛善大夫程文度爲監察<lb/>
御史荆湖轉運副使詔建廣德軍郎歩鎮爲建平縣<lb/>
十一月庚申朔山南東道節度使趙普上表以耤田<lb/>
乞入朝詞甚懇切　上憫之謂宰相曰普開國元臣<lb/>
朕所尊禮冝從其意癸亥兵部侍郎王祐卒祐字景<lb/>
叔魏郡人也父徹唐同光初與桑維翰同年登進士<lb/>
第授晉昌軍節度推官拜右拾遺祐少孤篤志詞學<lb/>
<pb n="KR2f0003_SBCK_012-7b"/>
性倜儻而俊急遇事輒發中無所隱洎維翰入相祐<lb/>
以父同年門生裁書自陳維翰竒之禮待甚厚自是<lb/>
文價益重鄴帥杜重威辟爲觀察支使漢初重威叛<lb/>
祐責授遼州司戸參軍周有天下歷魏縣南樂二令<lb/>
召赴闕時楚州有滯獄累遣使不能決命祐鞫之研<lb/>
究其情即時具伏還奏拜監察御史出知光州轉殿<lb/>
中侍御史歸闕遷禮部貟外郎知制誥時方平蜀詔<lb/>
命填委祐致思敏速有餘力焉翰林學士陶榖見之<lb/>
深加歎伏遷戸部貟外郎集賢殿修撰　太祖親征<lb/>
<pb n="KR2f0003_SBCK_012-8a"/>
并門已濟河召祐謂曰上黨素爲要害之地汝爲吾<lb/>
暫往控制之遂知潞州踰年又知大名府　太祖謂<lb/>
曰此卿之故郷所謂晝錦者也詔還改知襄州移知<lb/>
潭州所至皆理代還以本官知吏部選事及知貢舉<lb/>
未幾坐事出爲鎮國軍行軍司馬　上即位知河中<lb/>
府事徴爲左司貟外郎復判大理寺知吏部選事拜<lb/>
中書舎人史館修撰受詔撰普照王寺碑經宿上進<lb/>
中外驚其神速乆之知開封府以病請告拜兵部侍<lb/>
郎至是卒年六十四　上尤悼念賻贈加等祐之知<lb/>
<pb n="KR2f0003_SBCK_012-8b"/>
制誥盧多遜同列多遜與宰相趙普相傾每諷祐欲<lb/>
與已協共擠普祐不從以爲唐宇文融嘗與張說有<lb/>
隙時說爲融所擯而出及說復入融遂敗祐因以融<lb/>
傳示多遜多遜不恱及多遜參知政事乃出祐華州<lb/>
後終以隂事中普普復入多遜果及禍與宇文融事<lb/>
正同識者以是許祐之先見　上嘗詔於史館集撰<lb/>
神醫普救千卷中官王文壽監視其事權勢甚盛館<lb/>
中學士皆往謁見待之甚厚祐獨不請謁人亦以是<lb/>
多之有集三十卷行於丗祐死之日家無餘財搢紳<lb/>
<pb n="KR2f0003_SBCK_012-9a"/>
稱其清儉乙丑以三司開拆推官左拾遺直史館韓<lb/>
國華判開拆司鹽鐵推官叚惟一度支推官朱賦戸<lb/>
部推官崔維翰判本部憑由司專主天下錢榖出入<lb/>
之數不更隷本部癸酉以主客貟外郎安德𥙿直史<lb/>
館庚辰詔曰王者設班爵以馭貴差禄秩以養賢所<lb/>
以各懋厥官共成庶務顧其禄食冝在優豐應内外<lb/>
文武臣僚等折支俸錢舊以八分爲十分支給自今<lb/>
並以實價給之癸未日南至　上不受朝羣臣詣閤<lb/>
拜表稱賀<lb/>
<pb n="KR2f0003_SBCK_012-9b"/>
十二月庚寅朔詔曰國家設貢舉之任懸俊造之科<lb/>
必在敷求取其藝實使戔戔束帛盡聘竒才一一吹<lb/>
竽更無濫進眷言考覈冝在精詳委於有司誠爲舊<lb/>
典可依往例命官知貢舉應曽取解舉人限來年三<lb/>
月一日巳前到京其未取解者許至秋取解辛卯詔<lb/>
曰冝融柳等三州部内百姓及蠻界人戸等朕纉承<lb/>
皇極臨御萬方覆育之恩惟恐不至矧於逺俗尤所<lb/>
軫懷前知州賛善大夫侯汀委以方州殊無政術不<lb/>
能安集但恣侵陵致此蠻夷肆爲驚擾重煩師旅始<lb/>
<pb n="KR2f0003_SBCK_012-10a"/>
獲平寧蓋由綏輯之無方遂使黔黎之被害其侯汀<lb/>
已行降黜汝等冝體兹朝旨各務自安悛革前非保<lb/>
全舊業苟或不遵撫喻尚敢陸梁當議勦除使無遺<lb/>
類壬辰以翰林學士中書舎人宋白右補闕知制誥<lb/>
李沆同知貢舉甲午以時雪稍愆分遣宰相及近臣<lb/>
偏詣京城諸寺觀祈禱己亥以御製自勉五七言詩<lb/>
六首雜言詩一首賜近臣翰林學士知貢舉宋白等<lb/>
上言今進士諸科凡八千餘人其間終埸落者四百<lb/>
九十餘人御前落者六百八十餘人伏請應已曽解<lb/>
<pb n="KR2f0003_SBCK_012-10b"/>
送舉人在千里内委本處重加考試發解千里外者<lb/>
兩京發解仍乞誡勵試官務令精覈從之壬寅詔曰<lb/>
應兩京及諸道擒獲劫賊獄成遇赦者隷本城軍仍<lb/>
廪給之先是江南轉運使許驤上言劫盜遇赦得原<lb/>
還本郷讎告捕者多行殺害請以隷軍故從之甲辰<lb/>
上幸建隆觀相國寺祈雪庚戍　車駕狩於西郊行<lb/>
次近甸命從臣飲謂翰林學士宋白等曰可各賦臘<lb/>
辰從獵詩及至行宫白等以詩上至暮還宫親獲雉<lb/>
兎五付有司以備宗廟薦饗辛亥以戸部貟外郎胡<lb/>
<pb n="KR2f0003_SBCK_012-11a"/>
旦知制誥癸丑詔以常潤二州隷江南道甲寅以左<lb/>
驍衞大將軍趙鎔知滄州兼兵馬部署山南東道節<lb/>
度使趙普來朝召陞殿慰撫普見　上感咽流涕<lb/>
上亦爲之動容丁巳大雨雪近臣稱賀<lb/>
太宗皇帝實録卷第四十二<lb/>
<pb n="KR2f0003_SBCK_012-11b"/>
</p>
<p>
　書寫人王輔　初對王丗昌　覆對訖劉孝廉<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_013-1a"/>
太宗皇帝實録卷第四十三<hi>起雍熈五年正月盡端拱元年二月</hi>
雍熈五年春正月已未朔　上不受朝以將有事於<lb/>
耕耤也羣臣詣閤拜表稱賀庚申御製喜雪五言二<lb/>
十韻詩賜宰相李昉等令屬和癸亥土犯建星甲子<lb/>
成都府言部内比歳不稔榖價翔貴請發公廪賑糶<lb/>
以濟貧民從之乙丑以監察御史宋鎬爲右拾遺直<lb/>
史館進賀雪詩稱旨故也丙寅以大理評事王禹偁<lb/>
爲右拾遺羅處約爲著作郎並直史館戊辰澶州言<lb/>
黃河清二百里癸酉　上宿齋於朝元殿甲戍次東<lb/>
<pb n="KR2f0003_SBCK_013-1b"/>
郊是夜宿於齋室乙亥日未明三刻　上親饗神農<lb/>
氏壇以后稷氏配焉次詣耕耤田位行三推之禮有<lb/>
司板奏禮畢　上顧謂侍臣曰朕志在勸農恨不能<lb/>
終千畝豈止以三推爲限乎遂耕數十歩侍臣固請<lb/>
乃止回御丹鳯樓下制曰王者握圗御極膺駿命於<lb/>
上玄務穡勸農利烝民於率土朕嗣臨大寶十有三<lb/>
年毎師勤儉之風用洽雍熈之化民惟邦本雖無怠<lb/>
於輯寜食乃民天顧未隆於教道是用舉累朝之墜<lb/>
典耤千畝於近郊載陟青壇躬展事神之禮三推黛<lb/>
<pb n="KR2f0003_SBCK_013-2a"/>
耜式隆敦本之風豈惟備郊廟之粢盛抑亦勵烝黎<lb/>
之播殖萬國駿奔而述職千官星拱以在庭望宫闕<lb/>
城社之尊睹聲明文物之盛豈予寡昧獨荷於鴻休<lb/>
思與華夷同均於大慶冝革紀年之號仍覃作解之<lb/>
恩可大赦天下改雍熈五年爲端拱元年自正月十<lb/>
七日昧爽巳前應天下罪人除犯十惡及官典犯正<lb/>
枉法贓至殺人者不赦外其餘罪無輕重咸赦除之<lb/>
内外馬歩軍諸將卒等第加賞給文武臣僚並與加<lb/>
恩諸貶降官未量移者與量移巳量移者與復資巳<lb/>
<pb n="KR2f0003_SBCK_013-2b"/>
復資者與叙用除名免官人等所司具名以聞天下<lb/>
人户雍熈三年已前係欠夏秋稅物並與除放應軍<lb/>
民爲盜亡命山澤百日不來陳首復罪如初民有年<lb/>
七十巳上見爲家長耆年宿德爲郷里所宗者冝令<lb/>
本州具名以聞當賜爵一級舊制天子孟春吉亥饗<lb/>
先農於東郊親耕耤田自東晉南遷此禮廢墜唐貞<lb/>
觀中太宗始耤於千畝至元和五年憲宗以河朔師<lb/>
旅之後物力凋耗將行而復止自是歷五代二百餘<lb/>
祀不復舉行上以承平旣乆乃詔有司参酌典故<lb/>
<pb n="KR2f0003_SBCK_013-3a"/>
行三推之禮所以示勸農而興墜典也丙子　上賦東<lb/>
郊耤田五七言詩各一首賜侍臣丁丑詔改晉州洪崖<lb/>
廟爲棲眞觀從本州之請也庚辰詔郡國不得以司<lb/>
理參軍兼莅他職先是成都府言以司理參軍承府縣<lb/>
之闕故降詔以止之辛巳右屯衞上將軍伊審徴卒審<lb/>
徴太原人同光中父延瓌隨孟知祥入蜀知祥僣即<lb/>
僞位以女妻延瓌歷嘉眉二州刺史審徴以父歷任<lb/>
僞蜀州刺史通奏使同平章事武泰寧江兩軍節度<lb/>
使蜀平歸朝爲邠州刺史靜難軍節度使移鎭延安<lb/>
<pb n="KR2f0003_SBCK_013-3b"/>
開寶末徴爲右屯衞上將軍至是卒年七十五先是<lb/>
審徴與王昭逺俱爲僞通奏使掌機務即樞密使之<lb/>
任也孟昶國事無大小一以咨之常自以康濟經略<lb/>
爲己任㑹王師入境審徴首奉降表詣軍前昭逺時<lb/>
統精卒數萬出城拒戰聞王師之至棄軍走匿東川<lb/>
城倉中後數日擒獲時人笑之壬午南康軍判官朱<lb/>
覃棄市覃淮西俚人也㓜寒賤始爲人厮役及長竊<lb/>
弄筆硯冒爲士流游科埸凡數年止以利口持人長<lb/>
短士君子頗患之洎䇿名從政其志益橫與大理評<lb/>
<pb n="KR2f0003_SBCK_013-4a"/>
事王悅素不協恱掌建昌縣酒榷告覃部内爲姦贓<lb/>
鞫得實故抵於法殿中侍御史龔頴編歷代年紀爲<lb/>
二圗來上優詔襃之癸未　上幸玉津園習射張樂<lb/>
賜從官宴飲乙酉詔曰典獄之官理資於欽恤經國<lb/>
之道政尚於寛仁庶洽時雍用期刑措如聞酷吏頗<lb/>
恣兇威慮致陷於平人必有傷於和氣冝行禁止以<lb/>
示哀矜應天下刑獄罪人内有合行訊問者只得一<lb/>
依律令其䑕彈箏非理殘忍之類並禁之先是諸處<lb/>
獄吏搒掠罪人以繩接縛其手系於足指用挺叩其<lb/>
<pb n="KR2f0003_SBCK_013-4b"/>
繩則痛入骨髓謂之䑕彈箏　上聞頗悼其酷故下<lb/>
詔禁之<lb/>
二月辛卯詔輟視朝以皇舅靜江軍節度使杜審進<lb/>
夫人張氏卒故也癸巳以殿中侍御史柴成務爲户<lb/>
部貟外郎直史館甲午宴中書門下文武常參官翰<lb/>
林學士節度觀察防禦團練使刺史諸軍校百夫長<lb/>
巳上諸州進奉使外國蕃客於大明殿乙未詔曰補<lb/>
闕拾遺位居諫省榮踐清華之列是爲獻納之臣朝<lb/>
廷之得失須論刑政之煩苛必舉睠兹職業寄任非<lb/>
<pb n="KR2f0003_SBCK_013-5a"/>
輕上則輔佐大臣次則公卿庶尹歷朝選任何莫由<lb/>
斯苟或但務因循止思愼黙忠言讜議寂寥無聞殊<lb/>
乖申諷之規曷副建官之意冝更舊號特立新名庶<lb/>
明立制之文咸勵匪躬之節其左右補闕冝改爲左<lb/>
右司諫左右拾遺冝改爲左右正言　上欲令諫官<lb/>
修其職業故改其官號特降是詔以申明之己亥詔<lb/>
免瀛州部民租調三年傜役五年以其再遭犬戎蹂<lb/>
躪故也庚子制曰端揆崇資文昌右相蓋非賢而不<lb/>
授諒出綍以惟公告示具僚舉兹明命中書侍郎兼<lb/>
<pb n="KR2f0003_SBCK_013-5b"/>
工部尚書同中書門下平章事李昉巖廊舊德文學<lb/>
名儒踐臺閣之通班素髙問望處鈞衡之大任乆展<lb/>
謨猷謙和秉君子之風純懿擅吉人之美今者輟從<lb/>
三事緫彼六卿董齊喉舌之官載光北斗領袖搢紳<lb/>
之列首冠南宫用資鎮俗之清規式表尊賢之茂典<lb/>
禮異適遵於表著睠懐別示於股肱佩服渥恩優游<lb/>
名器恭踐厥位往惟欽哉可尚書右僕射同日制曰<lb/>
尊賢養老上古格言念舊録勲前王令典而況再登<lb/>
廊廟三秉節旄始終不易於純誠岀入咸膺於大用<lb/>
<pb n="KR2f0003_SBCK_013-6a"/>
爰疇茂德用降徽章山南東道節度襄州管内觀察<lb/>
處置等使檢校太師兼侍中許國公趙普大昴儲祥<lb/>
維嵩挺秀翊天飛之景運名冠王公藴台輔之嘉謨<lb/>
功書簡冊早從黃閤荐擁髙牙隆中盡偃於仁風峴<lb/>
首賡歌於善政加以心惟許國道在安民封章屢納<lb/>
於忠言致理率陳於正道佑予涼德繄乃宗臣朕所<lb/>
以卜在㑹朝委之論道彞倫未叙將俟於緝熈庶政<lb/>
缺然佇期於寅亮是以輟從藩輔復踐巖廊加帝保<lb/>
之崇資冠鸞臺之舊列咨上公而詢庶政彌切倚毗<lb/>
<pb n="KR2f0003_SBCK_013-6b"/>
昌洪業以永丕圗更資光輔可守太保兼侍中昭文<lb/>
館大學士又制曰天道無私日月星辰助其照皇王<lb/>
不宰股肱輔弼代其功所以端拱仰成垂衣致理建<lb/>
千年之景運追三代之令猷其有業茂經綸才推謹<lb/>
厚參大政而載罹寒暑秉純誠而無替初終冝推爰<lb/>
立之恩式副至公之選朝散大夫給事中參知政事<lb/>
上柱國賜紫金魚袋吕蒙正四氣均和五行鍾秀藴<lb/>
濟時之明略輔之以温恭挺命代之宏材守之以淵<lb/>
黙凡膺歷試畢振芳猷公忠推社稷之臣凝重見廟<lb/>
<pb n="KR2f0003_SBCK_013-7a"/>
堂之器睠兹大體乆鬰具瞻爰資作礪之功用正秉<lb/>
鈞之任崇階馭貴列爵増封兼司太史之書載踐地<lb/>
官之秩爾冝周旋庶政佐佑眇躬緩兹宵旰之憂翊<lb/>
我隆平之運同厎於道豈不美歟可光禄大夫中書<lb/>
侍郎兼户部尚書同中書門下平章事監修國史又<lb/>
以開封尹陳王元僖進封許王韓王<hi>真宗舊名</hi>進封襄王<lb/>
冀王元份進封越王益王元傑加食邑一千户武勝<lb/>
軍節度使許王錢俶進封鄧王樞密使王顯加檢校<lb/>
太傅給事中參知政事辛仲甫加户部侍郎樞密副<lb/>
<pb n="KR2f0003_SBCK_013-7b"/>
使左諫議大夫趙昌言加工部侍郎以樞密副使左<lb/>
諫議大夫王沔爲户部侍郎參知政事以御史中丞<lb/>
張宏爲工部侍郎充樞密副使甲辰詔陞建州爲建<lb/>
寧軍節度以武寧軍節度使曹彬加檢校太尉安逺<lb/>
軍節度使錢惟濬進封譙國公彰國軍節度使駙馬<lb/>
都尉王承衍改貝州刺史永清軍節度使威塞軍節<lb/>
度使駙馬都尉石保吉改滄州刺史橫海軍節度使<lb/>
殿前都虞候張訓領歸義軍節度使傅潜領昭化軍<lb/>
節度使並充殿前副都指揮使侍衞馬軍都虞候李<lb/>
<pb n="KR2f0003_SBCK_013-8a"/>
繼隆領保順軍節度使充侍衞馬軍都指揮使侍衞<lb/>
歩軍都虞候戴興領振武軍節度使充侍衞歩軍都<lb/>
指揮使愼州觀察使駙馬都尉魏咸信爲相州刺史<lb/>
彰德軍節度使以左衞上將軍張永德爲密州刺史<lb/>
安化軍節度使乙巳以内客省使楊守一爲宣徽北<lb/>
院使簽署樞密院事丙午詔郡國民有艱食處聽發<lb/>
公廪賑濟之丁未以刑部尚書宋琪爲吏部尚書禮<lb/>
部侍郎李至爲刑部侍郎翰林學士中書舎人宋白<lb/>
爲禮部侍郎司封郎中知制誥賈黃中爲中書舎人<lb/>
<pb n="KR2f0003_SBCK_013-8b"/>
祠部貟外郎知制誥蘇易簡爲本曹郎中知制誥並<lb/>
依前翰林學士以右補闕知制誥李沆爲職方貟外<lb/>
郎王化基爲駕部貟外郎宋湜爲庫部貟外郎起居<lb/>
舎人知制誥田錫爲兵部貟外郎知制誥户部貟外<lb/>
郎知制誥胡旦爲司封貟外郎並依前知制誥以左<lb/>
神武大將軍順州刺史王繼昇領本州團練使餘文<lb/>
武官進秩有差以乙亥赦書加恩故也戊申以右諫<lb/>
議大夫郭䞇雷德驤並爲工部侍郎以度支使張選<lb/>
爲鹽鐵使户部使魏㔻爲度支使度支副使李惟清<lb/>
<pb n="KR2f0003_SBCK_013-9a"/>
爲右諫議大夫户部使以刑部貟外郎陳象輿董儼<lb/>
屯田貟外郎雷有終並爲本曹郎中分充鹽鐵度支<lb/>
户部副使己酉以職方郎中韓丕兵部郎中楊徽之<lb/>
並爲左諫議大夫司勲郎中羅延吉爲右諫議大夫<lb/>
以屯田貟外郎楊礪爲庫部貟外郎充襄王府記室<lb/>
參軍庚戍以皇子元偓爲左衞上將軍元偁爲右衞<lb/>
上將軍以皇姪孫惟吉爲左驍衞大將軍惟正爲右<lb/>
驍衞大將軍惟叙爲左武衞將軍惟和爲右武衞將<lb/>
軍惟憲爲左屯衞將軍惟能爲右屯衞將軍壬子興<lb/>
<pb n="KR2f0003_SBCK_013-9b"/>
化軍言甘露降工部侍郎同知京朝官考課雷德驤<lb/>
上表求致政先是德驤與趙普不協普再入相制下<lb/>
之日德驤方立朝手不覺墜笏遂拜章求退避普之<lb/>
讎也因請於便殿見　上具陳所以　上勉諭乆之<lb/>
謂曰第去朕終當保全卿勿以爲慮乃懇乞罷知京<lb/>
朝官考課以奉朝請從之仍賜白金三千兩以慰其<lb/>
心癸丑以右散騎常侍徐鉉爲左散騎常侍以皇城<lb/>
使薊州刺史王延德領本州團練使乙卯右千牛衞<lb/>
上將軍李崇矩卒崇矩字守則上黨人也㓜孤貧長<lb/>
<pb n="KR2f0003_SBCK_013-10a"/>
而謹厚爲郷里所稱晉天福之亂漢祖起自并汾師<lb/>
次上黨史洪肈時爲先鋒軍帥聞崇矩之名召署親<lb/>
吏漢祖踐阼以洪肈爲侍衞親軍都指揮使徼廵闕<lb/>
下洪肈性殘忍好殺軍民橫罹其毒者不可勝計至<lb/>
於屠李崧之家皆洪肈蘇逢吉之偁也時人冤之左<lb/>
右懼其兇威亦稍稍遁去惟崇矩事之益謹迨洪肈<lb/>
被誅卒免其禍周祖初有天下素與洪肈厚善訪求<lb/>
親舊將恤其孤得崇矩而悉以委之崇矩嘗主洪肈<lb/>
之家籍由是盡獲史氏之財産以付洪肈弟福周祖<lb/>
<pb n="KR2f0003_SBCK_013-10b"/>
聞而嘉之乃命隷於丗宗帳下丗宗嗣位擢爲供奉<lb/>
官是年河東劉崇入㓂從征敗崇於髙平以功轉供<lb/>
備庫副使俄遷作坊使恭帝嗣位以崇矩判四方館<lb/>
事　太祖受禪李筠叛上黨率并㓂鼔行而南　太<lb/>
祖患之命崇矩爲行營護軍率兵戍河陽以禦其衝<lb/>
與石守信髙懷德羅彦瓌同破筠衆於碾子谷乃表<lb/>
請太祖親征澤潞平以功授右監門衞大將軍充<lb/>
三司使累遷至樞密使時趙普爲相崇矩在宥密皆<lb/>
數年分秉大柄因以女妻普之子承宗厚相交結<lb/>
<pb n="KR2f0003_SBCK_013-11a"/>
太祖聞之頗怒㑹門下客鄭伸上書發其隂事開寶<lb/>
五年出爲鎭國軍節度使六年追入朝授左衞大將<lb/>
軍上即位出爲嶺南道都廵檢使未㡬遣使齎詔<lb/>
就移爲瓊崖儋萬四州都廵檢使所部兵士憚於從<lb/>
行有逗撓之色崇矩乃盡以車服器用金帛凡數百<lb/>
萬分給之衆遂感恱樂爲其用累年海上無恙受代<lb/>
歸闕遷右千牛衞上將軍尋被病請長告至是卒年<lb/>
六十五輟視朝一日詔贈太尉謚曰元靖崇矩性純<lb/>
厚寡言而志敦信義好黃白之術尤重佛法以始事<lb/>
<pb n="KR2f0003_SBCK_013-11b"/>
洪肇迨乎通貴見洪肈之子孫必厚禮而優濟之或<lb/>
聞有學黃白之道者必自逺邀之至以師禮待之雖<lb/>
知其詐而猶以爲神仙之士卒無恨悔在官凡得俸<lb/>
入除朝夕伏臘費用外多輸於僧室故身死之日家<lb/>
無厚積焉<lb/>
太宗皇帝實録卷第四十三<lb/>
書冩人趙弼　初對王丗昌　再對訖劉孝廉<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_014-1a"/>
太宗皇帝實録卷第四十四<hi>起端拱元年三月盡六月</hi>
三月戊午朔以左監門衞將軍侍其稹爲本衞大將<lb/>
軍庚申以户部郎中喬維岳爲兩浙轉運使馬歩軍<lb/>
都軍頭田斌爲冀州防禦使壬戍左神武軍大將軍<lb/>
順州團練使王繼昇卒繼昇冀州阜城人與子昭逺<lb/>
同事上於藩邸性質朴謹愿　上頗信任之即位<lb/>
補供奉官累遷軍器庫使㑹陳洪進獻地泉州賊十<lb/>
餘萬據游洋洞叛命繼昇討平之歸遷左神武將軍<lb/>
領順州刺史知發運使事號爲稱職遷本衞大將軍<lb/>
<pb n="KR2f0003_SBCK_014-1b"/>
領團練使至是卒年六十四　上頗嗟悼以舊恩詔<lb/>
贈洋州觀察使令中貴人護葬事癸亥許州言行軍<lb/>
司馬李惲卒惲字孟深開封陽武人也少力學爲文<lb/>
漢乾祐中舉進士及第惲妻父任嵐州合河令惲與<lb/>
其妻省之㑹劉崇拒命僞署州從事擢知制誥翰林<lb/>
學士累至司空平章事惲在僞邦頗盡忠所事母任<lb/>
氏在郷里不知存亡居常戚戚不樂但以弈棊飲酒<lb/>
爲務政事多廢劉繼元頗以爲言方與僧弈棊繼元<lb/>
命近侍直抵惲前取博局焚之惲怡然徐詣繼元謝<lb/>
<pb n="KR2f0003_SBCK_014-2a"/>
繼元又切責之來日別造新局弈棊如故歸朝爲殿<lb/>
中監始知母亡上表求追服母喪詔不許出知廣州<lb/>
改司農卿連知許孟二州以足疾不任朝謁上章求<lb/>
解官出爲忠武軍司馬至是卒年七十三惲有器度<lb/>
善談名理故相王溥薛居正李昉皆與之善重其爲<lb/>
人溥與昉皆惲同門生也甲子詔曰朕嗣守丕基君<lb/>
臨萬國每旁求於俊乂思茂育於黎元然則官脩其<lb/>
方而罕聞舉職政失於上而莫之肯言置五諫以何<lb/>
施列七臣而焉用是以明發不寐耿歎良深冝申誡<lb/>
<pb n="KR2f0003_SBCK_014-2b"/>
勵之文用警搢紳之士應兩省諫官等自今後各思<lb/>
砥礪共守箴規政有不便者咸得上言事或乖當者<lb/>
悉須陳請儻能中時利病廣朕聦明必當獎乃公忠<lb/>
優加爵賞或心非鯁直志在回邪殊無藥石之言但<lb/>
藴脂韋之行如斯巧僞必寘嚴刑至於御史臺郎寺<lb/>
卿宫尹儼簮裳於著位荷榮寵於公朝是冝振紀律<lb/>
於憲臺肅羽儀於㑹府服勤卿寺陳力春坊共傾許<lb/>
國之心副我官人之意咨爾有位咸聽朕言先是臣<lb/>
僚上章言事者率多虚誕蓋僥求幸進之心<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>以成<lb/>
<pb n="KR2f0003_SBCK_014-3a"/>
風人莫之舉而諫官廢職未嘗聞箴規謇諤之言<lb/>
上勵精求理思致太平乃責任諫官使極言得失至<lb/>
於有位之士欲令各稱其職故降是詔以申警之己<lb/>
巳以右正言宋沆爲京西轉運副使以樞密直學士<lb/>
比部郎中徐休復爲左諫議大夫依前樞密直學士<lb/>
甲戍以袐書監錢昱爲工部侍郎詔曰朝廷設爵位<lb/>
以待賢能明刑法以馭羣下茍回邪之自露在典憲<lb/>
以冝行樞密副使工部侍郎趙昌言早以微才擢居<lb/>
重任訐謨之效未見於盡忠險詖之蹤頗聞於樹黨<lb/>
<pb n="KR2f0003_SBCK_014-3b"/>
交結非類玷辱清朝比合分首從之元情正刑書之<lb/>
顯戮特寛窮究以示包荒俾出佐於藩垣仍不奪於<lb/>
章綬噫予之待士豈忘於至公爾之戴君頗乖於誠<lb/>
節冝思自咎勿謂無恩可責授崇信軍節度行軍司<lb/>
馬仍不得簽署公事同日詔曰爵禄所以育賢能刑<lb/>
罰所以正綱紀顧爾回邪之輩玷予明備之朝爰舉<lb/>
憲章是爲公議鹽鐵副使户部郎中陳象輿等自膺<lb/>
選任累踐清華戴君旣乏於盡忠結黨乃通於非類<lb/>
險詖無已蹤跡自彰冝並寘於嚴誅用顯懲於多士<lb/>
<pb n="KR2f0003_SBCK_014-4a"/>
特寛窮究以示恩容俾佐郡城頗屈刑典爾冝自省<lb/>
法不虚行象輿可責授復州團練副使度支副使刑<lb/>
部郎中董儼可責授海州團練副使司封貟外郎知<lb/>
制誥胡旦可責授坊州團練副使右正言直史館梁<lb/>
顥可責授<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州司户參軍坐昌言之黨也象輿素與<lb/>
昌言善董儼胡旦皆昌言同年生顥又常在昌言幕<lb/>
下四人皆與昌言厚善日夕多㑹於昌言之第故京<lb/>
師有陳三更董半夜之言先是有傭筆人翟潁者姦<lb/>
險誕妄素與胡旦親狎旦知可使乃作大言怪誕之<lb/>
<pb n="KR2f0003_SBCK_014-4b"/>
辭使潁上之初爲潁改名馬周以爲唐馬周復出也<lb/>
其言多排毀持政自薦可爲天子大臣力舉十數人<lb/>
皆公輔之器令昌言内爲之助人多識其辭氣知旦<lb/>
之爲也㑹京尹陳王使親吏儀替廉知其事白　上<lb/>
捕馬周繫獄時張去華爲府判官親窮治之具狀聞<lb/>
上怒杖馬周脊黥面流海島禁錮終身昌言等並加<lb/>
貶黜先是蘇州人徐半千亦詣闕上書言事　上召<lb/>
見與語頗竒之因賜名巖叟擢爲陳州户曹椽巖叟<lb/>
請告歸郷里迎妻子因恐喝州郡恣爲不法事本路<lb/>
<pb n="KR2f0003_SBCK_014-5a"/>
轉運使以聞㑹馬周之敗　上怒亦令杖巖叟流海<lb/>
島乙亥詔曰鄭州團練使侯莫陳利用身本賤微性<lb/>
惟險詖結黨潜誣於良善在官但恣於踰違惡跡滿<lb/>
盈醜聲騰沸尚尸榮於列郡實有玷於清朝冝屏姦<lb/>
邪用行黜削可除名配商州禁錮利用西蜀人始賣<lb/>
藥於都市多變幻之術誑惑閭里時樞密承旨陳從<lb/>
信得之以爲方士遂聞於　上即日召見驟加恩遇<lb/>
遂歷職外内累至單州刺史鄭州團練使前後賜與<lb/>
寵澤莫二恃以左道得幸於　上無復畏憚所爲不<lb/>
<pb n="KR2f0003_SBCK_014-5b"/>
法至於居處服玩皆僣乗輿宫殿之名他亦稱是依<lb/>
附者頗獲薦用士君子畏其黨而不復敢言㑹趙普<lb/>
再入中書廉得其狀乃力於　上前盡發其事因遣<lb/>
近臣就按咸得姦狀故貶竄焉普復上言以爲利用<lb/>
罪重責輕未塞天下之望存之何益　上不獲巳尋<lb/>
賜死於商州旣而悔之遽遣使馳傳以免其死使者<lb/>
至新安廐置馬踣墜傷趾追不能及利用巳磔於市<lb/>
聞者快之丁丑火山軍言河西蕃部直蕩族内附己<lb/>
卯翰林學士禮都侍郎知貢舉宋白等言凖敕放進<lb/>
<pb n="KR2f0003_SBCK_014-6a"/>
士并諸科舉人程宿等一百二十九人癸未　上幸<lb/>
玉津園習射賜從官宴飲乙酉黔州言蕃部首領龍<lb/>
漢璿乞開道以通中國朝貢從之丙戌少府監言本<lb/>
監配役人前太常丞郭冕等九人以㑹赦上請　上<lb/>
曰此輩秪可免其居作而終不可復齒朝行蓋以冕<lb/>
等皆贓吏也<lb/>
夏四月丁亥朔建黎陽縣爲通利軍以右神武將軍<lb/>
王賔知軍事以右司諫宋泌左正言牛冕並直史館<lb/>
己丑制加髙麗國王王治靜海軍節度使黎桓並檢<lb/>
<pb n="KR2f0003_SBCK_014-6b"/>
校太尉國子司業孔維上言請禁原蠶以益廐馬<lb/>
上覽奏嘉稱令付史館辛卯詔曰先是江南兩浙荆<lb/>
湖州郡所差京朝官幕職州縣官等咸不得家族行<lb/>
如聞中外物情甚鬱今海内寜一願攜家者聽之癸<lb/>
巳詔曰朕祗命　上玄居尊人上惟思禁暴豈欲加<lb/>
兵至如幽薊之民皆吾赤子毎聞交鬪䀌然傷懐近<lb/>
者巳許邊疆互相貿易自今沿邊戍兵不得輒恣侵<lb/>
掠務令安靜稱朕意焉先是國家累行弔伐千里饋<lb/>
糧民力疲乏至是　上頗有厭兵之意故降是詔甲<lb/>
<pb n="KR2f0003_SBCK_014-7a"/>
午以工部侍郎錢昱知壽州以前軍器庫使趙延俊<lb/>
爲右班殿直㑹赦自嶺外放還故有是命庚子以國<lb/>
子司業孔維爲祭酒乙巳宴近臣於長奏殿餞感德<lb/>
軍節度使李繼捧之鎮也丙午以監察御史髙象先<lb/>
爲廣南西路轉運使乙酉賜京城耆老九十八人帛<lb/>
各五匹庚戍命考功貟外郎知雜事吕端起居舎人<lb/>
吕祐之使髙麗户部郎中魏庠虞部貟外郎李度使<lb/>
交州壬子賜光禄寺丞知開封府兵曹事蘇恊五品<lb/>
服翰林學士易簡之父也　上方寵待易簡故有是命<lb/>
<pb n="KR2f0003_SBCK_014-7b"/>
五月辛酉朔詔置袐閣於崇文院以吏部侍郎李至<lb/>
兼袐書監右司諫直史館宋泌兼直袐閣右賛善大<lb/>
夫史館檢討杜鎬充校理按六典袐書省中外三閣<lb/>
掌典圗書古今文字皆在禁中兩漢或徙金馬門外<lb/>
歷代不常厥處唐季亂離中原多故儒雅之風幾將<lb/>
墜地故百王之書蕩然散失蘭臺延閣空存名號<lb/>
上崇尚儒術屢下明詔購求羣書四方文籍往往而<lb/>
出未數年間巳充創於書府矣至是乃於史館建袐<lb/>
閣仍選三館書萬餘卷以實其中故以至主之庚午<lb/>
<pb n="KR2f0003_SBCK_014-8a"/>
以東上閤門使安忠護髙陽關屯兵辛未詔賜感德<lb/>
軍節度使李繼捧姓趙氏名保忠　上以李繼遷頻<lb/>
擾邊陲欲委保忠邊事故以五色花牋一幅御書姓<lb/>
名以賜之壬申制曰王者鑒丹青之像念公侯必復<lb/>
之徴聞鼔鼙之音重將帥專征之寄矧夏臺之奥壤<lb/>
控朔漠之雄邊甘棠之遺愛尚多飛將之英風未泯<lb/>
冝推丗及之典載光節制之權感德軍節度使耀州<lb/>
管内觀察處置等使光禄大夫檢校太傅兼御史大<lb/>
夫天水郡開國公趙保忠神授韜鈐丗傳忠孝頃者<lb/>
<pb n="KR2f0003_SBCK_014-8b"/>
抗章象魏來獻提封願宿衞於京師尋載移於旄節<lb/>
屢遷近鎮益見勤王是用特舉新恩俾臨舊地再委<lb/>
邊陲之任慰其夷落之心爾其善繼家聲務綏戎索<lb/>
勉樹勲業副我倚毗可特授依前檢校太傅行夏州<lb/>
刺史兼御史大夫充定難軍節度夏銀綏宥靜等州<lb/>
觀察處置押蕃落等使戊寅賜定難軍節度使趙保<lb/>
忠金銀器一萬兩英州言江水漲五丈壞民田及官<lb/>
寺數百區庚辰以朔州觀察使左驍衞大將軍趙希<lb/>
賛爲秦州刺史先是王師征幽薊也希賛以城降因<lb/>
<pb n="KR2f0003_SBCK_014-9a"/>
授本州觀察使既而棄城來歸　上貸其罪故有是<lb/>
命辛巳以殿中丞温仲舒爲右正言直史館壬午定<lb/>
難軍節度使趙保忠辭之鎭賜襲衣玉帶鞍馬錦綵<lb/>
三千匹銀器三千兩別賜錦𫀆銀帶各五百散馬百匹<lb/>
閏五月丙戍朔命許王元僖餞保忠於瓊林苑己丑<lb/>
以襄州衙内都虞候趙承煦爲六宅使承煦宰相普<lb/>
之子也庚寅以左諫議大夫韓丕知孟州辛卯以洺<lb/>
州防禦使劉福爲髙陽關兵馬部署棣州防禦使楊<lb/>
賛爲貝州兵馬都部署甲午以崇儀使周瑩爲西上<lb/>
<pb n="KR2f0003_SBCK_014-9b"/>
閤門使乙未以金部貟外郎王澣爲荆湖轉運副使<lb/>
以前青州録事參軍麻希萝爲工部貟外郎致仕希<lb/>
夢北海人也梁龍德二年擢明經第累居宰字之任<lb/>
素有吏幹凡所踐歷皆有能名以老退居臨淄有美<lb/>
田數百頃積貲鉅萬年九十五齒髪不衰　上聞其<lb/>
眉壽召至闕下對於便殿面賜金紫因有是命放歸<lb/>
別墅踰年而卒希萝居郷里常兼并不法毎持州郡<lb/>
吏之長短橫恣營丘人皆畏之丙申賜諸道髙年一<lb/>
百二十七人爵爲公士以正月乙亥詔書從事也按<lb/>
<pb n="KR2f0003_SBCK_014-10a"/>
秦爵二十級一曰公士二曰上造三曰簮裊四曰不<lb/>
更五曰大夫六曰官大夫七曰公大夫八曰公乗九<lb/>
曰五大夫十曰左庶長十一曰右庶長十二曰左更<lb/>
十三曰中更十四曰右更十五曰少上造十六曰大<lb/>
上造十七曰駟車庶長十八曰大庶長十九曰關内<lb/>
侯二十曰徹侯凡民爵庶人吏卒得加至大夫第五<lb/>
爵也至漢惠帝詔令民有罪得買爵三十級以免死<lb/>
罪一級直二千凡爲六萬歷代不行至是　上始以<lb/>
賜耆年者丁酉交州節度使黎桓遣使朝貢戊戍以<lb/>
<pb n="KR2f0003_SBCK_014-10b"/>
殿中丞㓂凖爲右正言直史館庚子信州言玉山縣<lb/>
民俞携八丗同居詔旌表門閭常稅外免其他役壬<lb/>
寅上御崇政殿試禮部貢院不合格進士諸科舉<lb/>
人得馬國祥等七百人令樞密院給牒以試中爲目<lb/>
謂樞密副使張宏曰朕自即位已來親選貢士大則<lb/>
爲棟梁小則爲榱桷今封疆萬里人無棄材所以不<lb/>
倦孜孜庶臻理本卿與吕蒙正等曩者頗爲大臣所<lb/>
沮非朕獨斷則不及此矣宏頓首謝癸卯定國軍節<lb/>
度使崔翰自髙陽關來朝甲辰宣徽南院使郭守文<lb/>
<pb n="KR2f0003_SBCK_014-11a"/>
自常山來朝丙午以水部貟外郎任惟則爲福建轉運<lb/>
使戊申侍衞親軍馬歩軍都虞候彰化軍節度使田<lb/>
重進自易定來朝癸丑以左諫議大夫陳恕知澶州<lb/>
六月丙辰朔右領軍衛大將軍欽州刺史陳廷山伏<lb/>
法磔尸於市三日其黨翟賛等四人並腰斬廷山上<lb/>
黨人也少與父崇叛歸太原劉崇累僞署廷山至佐<lb/>
聖指揮使開寶中領所部兵百餘人來降　太祖擢<lb/>
爲龍衞都虞候未幾領儒州刺史遷本軍都指揮使<lb/>
出爲濟州光州二刺史　上即位雍熈三年從曹彬<lb/>
<pb n="KR2f0003_SBCK_014-11b"/>
北征失律責授復州團練副使踰年擢授右監門衞<lb/>
將軍領欽州刺史改右領軍衞大將軍出護冀州戍<lb/>
兵時尚食使石熈古知州事誣奏廷山縱部下卒劉<lb/>
福等放火焚民家朝廷不問狀即就斬福等移廷山<lb/>
知平戎軍自是廷山日夕憂疑心懷怨望因與親吏<lb/>
翟賛等謀爲帛書致蠟九中使部曲田勍齎入虜中<lb/>
召于越令入㓂廷山内爲之應㑹虜復以帛書遺廷<lb/>
山約其入宼之日虜諜者即以帛書詣霸州告之霸<lb/>
州遣戰櫂都監侯延濟捕廷山送闕下詔御史按得<lb/>
<pb n="KR2f0003_SBCK_014-12a"/>
實故戮焉丁巳以左諫議大夫劉蟠同知京朝官考<lb/>
課靜江軍節度使杜審進卒審進眞定人　昭憲皇<lb/>
太后同母弟也性純質年踰五十不仕　太祖受禪<lb/>
徴至闕下授左神武大將軍尋改右羽林大將軍乹<lb/>
德初領賀州刺史知陜州尋授保義軍節度觀察留<lb/>
後五年遷陜州大都督府長史充保義軍節度使<lb/>
太祖幸西洛郊祀審進自鎭來侍祠封國公　上嗣<lb/>
位來朝加檢校太尉太平興國五年北征留審進巡<lb/>
警輦轂六年歸鎭九年徴爲右衞上將軍未幾領桂<lb/>
<pb n="KR2f0003_SBCK_014-12b"/>
州刺史靜江軍節度使至是卒於京師之私第年七<lb/>
十九　上聞車駕親幸哀慟乆之賻贈加等詔親王<lb/>
公主就第哭之輟視朝三日贈中書令謚曰恭惠審<lb/>
進重厚寡言有公侯之體鎭陜郊二十餘年然無尤<lb/>
異之政而勸農敦本民頗便之己未　上爲審進素<lb/>
服發哀於便殿羣臣詣崇政殿奉慰丙寅忠武軍節<lb/>
度使潘美自三交來朝丁丑以殿中丞夏侯嘉貞爲<lb/>
右正言直史館兼直袐閣嘉貞有文學嘗任官岳陽<lb/>
爲洞庭賦右散騎常侍徐鉉見之曰木玄虚之流也<lb/>
<pb n="KR2f0003_SBCK_014-13a"/>
其詞彩又過之　上知其名召試禁中稱旨故有是<lb/>
命復以潭州爲武安軍節度先是建隆中湖南平降<lb/>
爲防禦使至是以　眞宗兼領始命復之是日　上<lb/>
御政殿試進士諸科舉人得葉齊等一百二十九人<lb/>
並放及第　上以郡縣闕官甚多先是禮部放牓<lb/>
上慮有司遺才故命右正言王丗則等於武成王廟<lb/>
召諸道進士諸科重試得合格者數百人至是　上<lb/>
親試焉甲午詔曰王者設官分職求材任能必若責<lb/>
其廉隅所冝豐其廪禄今州縣之吏最爲親民俸禄<lb/>
<pb n="KR2f0003_SBCK_014-13b"/>
至微甚無謂也先是除西川廣南外諸道州府幕職<lb/>
州縣官俸錢三分中二分給以他物自今以緍錢給<lb/>
其半餘以他物充<lb/>
太宗皇帝實録卷第四十四<lb/>
　書冩人趙弼　初對王丗昌　覆對劉孝廉<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_015-1a"/>
太宗皇帝實録卷第四十五<hi>起端拱元年七月盡九月</hi>
秋七月乙酉朔以捧日左廂都指揮使范廷召爲齊<lb/>
州防禦使右廂都指揮使傅思讓爲鄭州防禦使天<lb/>
武左廂都指揮使髙瓊爲單州防禦使右廂都指揮<lb/>
使王超爲懷州防禦使龍衞右廂都指揮使孔貞爲<lb/>
潁州防禦使神衞右廂都指揮使徐興爲衞州防禦<lb/>
使馬歩軍都軍頭葛霸爲博州團練使彌進超爲磁<lb/>
州團練使王漢忠爲賔州團練使康保裔爲淄州團<lb/>
練使馬歩軍副都軍頭竇睴領播州刺史充許州馬<lb/>
<pb n="KR2f0003_SBCK_015-1b"/>
歩軍都指揮使喬清領溪州刺史充陳州馬步軍都<lb/>
指揮使牛韜領諒州刺史充襄州馬歩軍都指揮使<lb/>
辛卯賜衢州烏巨山僧儀晏紫衣時年一百一十四歳<lb/>
上聞之徴至闕下舎於相國寺月餘放還山癸巳以<lb/>
殿前指揮使左班都虞候麴斌領敘州刺史殿前指<lb/>
揮使右班都虞候郭密領冨州刺史貟僚左右六直<lb/>
都虞候王榮領懿州刺史並充馬歩軍都軍頭以馬<lb/>
歩軍副都軍頭呼延賛領冨州刺史散指揮都虞候<lb/>
李璘領獎州刺史東西班都虞候時遇領峯州刺史<lb/>
<pb n="KR2f0003_SBCK_015-2a"/>
散貟都虞候張璲領冨州刺史並充馬歩軍副都軍<lb/>
頭甲午以内殿直都虞候楊逺領獎州刺史充殿前<lb/>
指揮使左班都虞候以散祗候都虞候任斌領愛州<lb/>
刺史充殿前指揮使右班都虞候以拱辰下十指揮<lb/>
都指揮使李希文領驩州刺史充捧日左第三軍都<lb/>
指揮使拱辰上十指揮都指揮使趙鄴領播州刺史<lb/>
充捧日右第二軍都指揮使龍衞左第一軍都虞候<lb/>
張玘領巒州刺史充捧日右第三軍都虞候散都頭<lb/>
都虞候劉用領諒州刺史充馬軍副都軍頭捧日右<lb/>
<pb n="KR2f0003_SBCK_015-2b"/>
第二軍都指揮使劉超領珮州刺史充捧日左第二<lb/>
軍都指揮使乙未以天武左第二軍都虞候孫遇領<lb/>
勤州刺史充殿前虎翼左第一軍都指揮使天武右<lb/>
第二軍都虞候潘超領獎州刺史充虎翼右第一軍<lb/>
都指揮使神衞左第三軍都虞候王美領牢州刺史<lb/>
充殿前虎翼右第三軍都指揮使神衞右第一軍都<lb/>
虞候戴贇領誠州刺史充殿前虎翼右第二軍都指<lb/>
揮使天武左第一軍都虞候劉遇領潘州刺史充宣<lb/>
武上十都指揮使丙申以金槍直都虞候安習領冨<lb/>
<pb n="KR2f0003_SBCK_015-3a"/>
州刺史充拱辰上十都指揮使内貟僚直都虞候張<lb/>
斌領巖州刺史充拱辰下十都指揮使天武右第一<lb/>
軍都虞候張訓領溪州刺史充宣武下十都指揮使<lb/>
馬歩軍副都軍頭張鐸領錦州刺史充鄆州馬歩軍<lb/>
都指揮使神衞左第一軍都虞候常德領溪州刺史<lb/>
充御龍弓箭直都虞候戊戍有大星流入羽林光明<lb/>
燭地是秋大熱　上以宰相趙普耆年詔許每日長<lb/>
春殿對罷便歸私第頥養候涼赴中書視事普頓首<lb/>
謝丙午詔曰西川編戸繁庶民間食鹽不足自今關<lb/>
<pb n="KR2f0003_SBCK_015-3b"/>
西階文青白鹽峽路井鹽永康崖鹽等勿復禁許商<lb/>
旅貿易入川以濟民食丁未衞尉卿崔仁冀卒仁冀<lb/>
字子遷餘杭人也少篤學有文采事呉越王錢俶累<lb/>
遷至元帥府推官隨俶入朝授淮南節度副使俶又<lb/>
薦仁冀稱才可用擢授衞尉卿判大理寺乆之出知<lb/>
宿州踰年移知撫州以疾求代歸闕途至南康軍卒<lb/>
年六十三己酉以蔡州刺史符昭愿知并州均州刺<lb/>
史盧漢贇知平塞軍辛亥以忠武軍節度使潘美知<lb/>
鎮州癸丑以龍衞右第二軍都虞候張玘領巒州刺<lb/>
<pb n="KR2f0003_SBCK_015-4a"/>
史充捧日右第三軍都指揮使<lb/>
八月乙卯朔司天言壽星見丙辰以亳州防禦使譚<lb/>
仁美知寜邊軍六宅使何承矩領潘州刺史丁巳以<lb/>
前龍衞都指揮使張思鈞領澄州刺史思鈞先陷幽<lb/>
薊累年今逃歸故有是命甲子以宣徽南院使郭守<lb/>
文充鎭州路都部署丙寅彰武軍節度使米信來朝<lb/>
辛未以河南府法曹參軍梁正辭棣州司法參軍吕<lb/>
易從齊州司法參軍李祐之宋州楚丘縣主簿喬蔚<lb/>
陳州宛丘縣尉羊道沖並授將作監丞分補中書諸<lb/>
<pb n="KR2f0003_SBCK_015-4b"/>
房堂後吏先是宰相以堂吏缺欲選於百司以補之<lb/>
上不許因令吏部選正辭等充焉甲戍月掩建星戊<lb/>
寅武勝軍節度使鄧王錢俶薨俶字文德名上一字<lb/>
犯　宣祖廟諱呉越武肅王鏐之孫文穆王瓘之第<lb/>
九子也母呉氏瓘卒其子佐立佐卒弟倧理國事倧<lb/>
即俶之兄也晉開運中俶出爲台州刺史下車數月<lb/>
有僧德詔謂俶曰此地非君爲藩之所冝速歸不然<lb/>
將不利矣俶從其言即求還國是年冬倧爲牙校胡<lb/>
思進所廢請俶揔國事漢乾祐初制授東南面兵馬<lb/>
<pb n="KR2f0003_SBCK_015-5a"/>
都元帥鎭海鎭東等軍節度使開府儀同三司檢校<lb/>
太師兼中書令杭越等州都督呉越國王三年江南<lb/>
僞將查文徽宼福州俶發兵擒文徽獻捷于朝尋授<lb/>
尚書令周廣順初授諸道兵馬都元帥顯德元年授<lb/>
天下兵馬都元帥四年夏四月杭州火災府寺官舎<lb/>
悉爲煨燼將延及倉庾俶命酒祝之曰食爲民命若<lb/>
盡焚之民命安仰火遂止國初授天下兵馬大元帥<lb/>
是年宣國軍節度使呉延福俶之舅也有異圖左右<lb/>
勸俶誅之俶曰吾以先夫人同氣之故安忍置之於<lb/>
<pb n="KR2f0003_SBCK_015-5b"/>
法言訖因嗚咽流涕終全呉氏之族開寶八年朝廷<lb/>
舉兵平江表以俶爲昇州東南招撫制置使江南國<lb/>
主李煜貽書于俶其略曰今日無我明日豈有君一<lb/>
旦明天子易地酬勲王亦大梁一布衣耳俶覽書投<lb/>
之地曰以此誘人不亡何待因表其書來上　太祖<lb/>
嘉其忠俶遂率前鋒抜常州制授守太師江南平九<lb/>
年二月與其子惟濬妻孫氏來朝　太祖遣皇子興<lb/>
元尹德昭至睢陽迎勞洎至對見之禮皆從異等館<lb/>
于禮賢宅　車駕臨幸尋賜劒履上殿詔不書名封<lb/>
<pb n="KR2f0003_SBCK_015-6a"/>
孫氏爲呉越國王妃是年三月詔遣歸國留其子惟<lb/>
濬扈從赴洛陽郊祀　上嗣位太平興國二年四月<lb/>
來朝因籍其府庫地圖以獻徙封淮海國王以其子<lb/>
惟濬爲淮南節度使惟治爲鎮國軍節度使其諸子<lb/>
弟姪將佐各分領節制牧守五年夏俶以足疾賜告<lb/>
上親臨撫問八年三上表讓元帥從之雍熈元年改<lb/>
封漢南國王四年春　上以俶抱病俾遂頥養授武<lb/>
勝軍節度使改封南陽國王俶拜章固辭國王之號<lb/>
因改封許王端拱元年春徙封鄧王㑹　上遣使以<lb/>
<pb n="KR2f0003_SBCK_015-6b"/>
生辰器弊就賜之俶方與使者宴飲罷殆暮有大流<lb/>
星墮于正寢前光燭一庭是夕暴薨年六十俶以天<lb/>
成四年八月二十四日生至是年八月二十四日卒<lb/>
人皆異之　上聞訃震悼輟視朝七日追封秦國王<lb/>
謚曰忠懿命中使監䕶喪事葬洛陽俶任太師尚書<lb/>
令兼中書令四十年爲元帥三十五年窮極冨貴福<lb/>
履之盛近代無比頗知書能草隷性謙謹未嘗忤物<lb/>
然崇信釋氏在錢塘日造寺數百歸朝又以其愛子<lb/>
爲僧甞乆病家居有黃門趙海𬒳酒中夜直造俶第<lb/>
<pb n="KR2f0003_SBCK_015-7a"/>
求見俶因出藥一九與之云此藥　上所賜願王爲<lb/>
海即餌之俶家人皆號泣勸俶勿餌恐藥有毒且疑<lb/>
上遣海賜之也俶曰　主上待我厚使者賜藥必良<lb/>
藥也又何疑哉因大嚼以巵酒下之海去以其事聞<lb/>
上怒捕海繫獄決杖流海島識者許其忠己卯詔曰<lb/>
三司吏自今除歳給衣糧外每月前行特支料錢五<lb/>
千後行三千食廚料前行二千飯料後行千五百自<lb/>
前行巳上每年並令吏部流外銓較考至五考無曠<lb/>
闕許參選前行注中縣簿尉句押官注望縣簿尉官<lb/>
<pb n="KR2f0003_SBCK_015-7b"/>
滿勒歸司如未願出官者亦聽孔目吏依雍熈四年<lb/>
五月己丑詔書從事右千牛衞上將軍呉處𥙿卒處<lb/>
𥙿字恭美許田人也少爲本郡吏漢祖鎭許昌一見<lb/>
器之署爲右職及移鎮太原又以處𥙿從漢祖即位<lb/>
授引進使轉内客省使隱帝立遷宣徽北院使時李<lb/>
守貞叛河中命周祖爲統率討之以處𥙿爲行營都<lb/>
監旣班師出爲鄭州防禦使周有天下慕容彦超叛<lb/>
於兖州周祖親討之處𥙿爲御營使彦超平移授汝<lb/>
州防禦使丗宗嗣位入爲右衞大將軍遷右金吾衞<lb/>
<pb n="KR2f0003_SBCK_015-8a"/>
大將軍國初判街仗事　上即位轉右千牛衞上將<lb/>
軍判金吾如故至是卒年八十八贈太尉處𥙿性頗<lb/>
麤率言多輕肆接物之禮殆缺如也先是同列王彦<lb/>
超致政巳乆處𥙿常自云處𥙿縱僵仆於　玉陛前<lb/>
斷不學王彦超七十便致仕人傳以爲笑每朝㑹及<lb/>
後苑賜宴　上憐其壽考多面加撫諭焉庚辰永清<lb/>
軍節度使駙馬都尉王承衍橫海軍節度使駙馬都<lb/>
尉石保吉彰德軍節度使駙馬都尉魏咸信各赴鎮<lb/>
以鄯州觀察使駙馬都尉呉元扆知孟州以右司諫<lb/>
<pb n="KR2f0003_SBCK_015-8b"/>
直史館王仲華爲淮南轉運副使監蔡御史程文度<lb/>
爲河北西路轉運副使　車駕幸太學命博士李覺<lb/>
講周易泰卦賜雜綵五十叚移幸玉津園習射　上<lb/>
中的者五張樂賜從官飲辛巳　上謂宰相曰朕昨<lb/>
日聽說泰卦而文理深奥足以爲君臣鑒誡朕與卿<lb/>
等遵守之趙普等頓首謝以右衞上將軍判右金吾<lb/>
街仗宋渥判左金吾街仗事左千牛衛上將軍曹翰<lb/>
判右金吾街仗事廣州上言清逺縣公署中有合懽<lb/>
樹一株髙百餘尺今年三月十日有鳯捷集其上鳯<lb/>
<pb n="KR2f0003_SBCK_015-9a"/>
髙六尺下有衆禽隨從樹下生芝草三莖畫圖來獻<lb/>
樞密直學士刑部郎中李繼凝卒繼凝故宣徽使處<lb/>
耘兄作坊使處疇之子也漢乾祐初天德軍節度使<lb/>
郭勲奏爲豐州永豐縣令周顯德中改國子律學博<lb/>
士　上即位遷四門博士出知房州改太常丞知唐<lb/>
州六年拜監察御史未幾充開封府判官改殿中侍<lb/>
御史踰年轉刑部貟外郎充兩浙轉運使尋知杭州<lb/>
召歸闕改刑部郎中充樞密直學士至是卒年五十<lb/>
一葬事官給繼凝無文采性頗廉謹所至皆以勤幹<lb/>
<pb n="KR2f0003_SBCK_015-9b"/>
稱屢爲宰相趙普推薦　上於便殿召繼凝與語諭<lb/>
以將大用之意繼凝心喜旣歸忽中風眩是夕卒<lb/>
九月乙酉朔以冀州防禦使田紹斌爲解州防禦使<lb/>
以侍衞馬軍都指揮使李繼隆爲定州兵馬都部署<lb/>
宣徽北院使簽署樞密院事楊守一卒守一故　上<lb/>
晉邸㳙人即位自供奉官遷翰林副使初名守素至<lb/>
是賜名守一與趙鎔柴禹錫相里勲等告秦王廷美<lb/>
隂謀不道等事擢爲東上閤門使判四方館事内客<lb/>
省使並兼樞密都承旨遷宣徽北院使同知樞密院<lb/>
<pb n="KR2f0003_SBCK_015-10a"/>
事至是卒贈忠武軍節度使葬事官給丙申以起居<lb/>
郎夏侯嶠爲襄王府翊善庚子以懷州防禦使王超<lb/>
領誠州刺史澤州團練使王昭逺領勤州防禦使並<lb/>
充殿前都虞候左千牛衞大將軍鄭彦華卒彦華福<lb/>
州長樂人也少有膂力本道節度使李達以隷帳下<lb/>
補勇勝軍都指揮使與留從効陳洪進董思安張漢<lb/>
思戍臨汀一日馳獵彦華獨射殺乳虎於寜化山中<lb/>
從効等皆服由是知名江南遣大將王崇文等率師<lb/>
七萬攻圍福州崇文卒李興登城詬罵李逹逹不勝<lb/>
<pb n="KR2f0003_SBCK_015-10b"/>
其憤募生得興者彦華請行夜縋出城外壕中伏岸<lb/>
傍興嫚罵如初彦華操長鈎鈎而拉之皆墜水中城<lb/>
上引綆與興俱縋而入萬衆鼔譟達得興而甘心焉<lb/>
㑹崇文食盡引軍退彦華益以拳勇聞於郡中歳餘<lb/>
劒州刺史陳誨治水軍數萬攻圍逹會積雨江漲誨<lb/>
沿流七百里一夕至城下彦華將兵屯候官自度力<lb/>
屈以所部降誨誨與語大竒之留署軍小校時江南<lb/>
李景以淮右用兵不利遣禮部尚書潘承祐使福建<lb/>
募驍果以備濠泗承祐以林仁肈及陳誨子德成曁<lb/>
<pb n="KR2f0003_SBCK_015-11a"/>
彦華應詔後皆至節鎮彦華率兵與周師相持淮上<lb/>
大小百餘戰身𬒳五十餘創累遷至節度使同平章<lb/>
事王師征金陵旣自採石渡江李煜遣彦華督水軍<lb/>
萬人又遣別將杜真率歩軍萬人逆戰誡之曰水陸<lb/>
兩軍相爲表裏則師克濟矣旣行真乃率兵先往彦<lb/>
華擁兵不救真於是敗散自是城中喪氣閉壘不議<lb/>
戰矣江南平授左千牛衞將軍　上親征河東以彦<lb/>
華爲京城左廂廵檢從曹彬北征以彦華督糧運累<lb/>
遷至左屯衞將軍改左千牛衞大將軍至是卒年七<lb/>
<pb n="KR2f0003_SBCK_015-11b"/>
十三丁束吏部侍郎兼袐書監李至上言著作局撰<lb/>
告饗宗廟及諸祠祭祝文稱尊號唐室已來惟開<lb/>
元禮有之稽古者以爲非禮且尊號起於近代請舉<lb/>
舊典饗　宗廟稱　嗣皇帝臣某諸祠祭稱　皇帝<lb/>
斯爲得禮從之主客郎中和峴卒和峴字晦仁周右<lb/>
僕射凝之子也以門䕃七歳爲左千牛備身十六爲<lb/>
著作郎國初授太常博士從祀南郊峴賛導乗輿<lb/>
進退閑雅　太祖謂近侍曰誰氏之子何相禮之明<lb/>
辨乎左右即以峴門閥對尋拜刑部貟外郎兼判太<lb/>
<pb n="KR2f0003_SBCK_015-12a"/>
常寺先是王朴竇儼考正雅樂有所未備者峴繼而<lb/>
成之遷司勲貟外郎判吏部南曹出爲夔晉二州通<lb/>
判　上即位遷主客郎中知兖州改京東轉運使峴<lb/>
性苛刻鄙吝好殖財貨復輕侮人嘗以官船載私貨<lb/>
敗易規利爲彰信軍節度使劉遇所發坐削籍配隷<lb/>
汝州禁錮未㡬起爲太常丞分司西京踰年復授主<lb/>
客郎中判太常寺兼禮院事至是卒年五十六<lb/>
太宗皇帝實録卷第四十五<lb/>
<pb n="KR2f0003_SBCK_015-12b"/>
</p>
<p>
書寫人張伸　初對王丗昌　覆對訖劉孝廉<lb/>
<pb n="KR2f0003_SBCK_015-13a"/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_016-1a"/>
太宗皇帝實録卷第七十六<hi>起至道二年正月盡二月</hi>
至道二年正月壬寅朔　上不視朝羣臣詣閤拜表<lb/>
稱賀戊申　上齋宿于朝元殿已酉宿　太廟庚戍<lb/>
親饗五室出次南郊齋宫禮儀使宋白上言臣今詳<lb/>
儀注朝饗　大廟　皇帝先詣罍洗奠瓉祀　昊天<lb/>
上帝即未詣罍洗奠玉幣望詣罍洗後奠玉幣為允<lb/>
上遽召宰相問前代祀　上帝未罍洗而先奠玉幣<lb/>
於禮可乎吕端等對曰王者親執玉帛以事　上帝<lb/>
玉帛者接神之物也於禮尤冝蠲㓗若未盥沃而先<lb/>
<pb n="KR2f0003_SBCK_016-1b"/>
奠獻殊失恭䖍之意宋白奏曰如允臣所陳止一次<lb/>
升壇　上<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然改容而言曰朕親行郊祀蓋為蒼生<lb/>
祈福若變禮為允固當依卿所奏如合遵舊典雖百<lb/>
次登降亦不以為勞也吕端等皆言斯所謂得禮之<lb/>
中也遂從宋白之議　上以文物仗衛之盛因詔有<lb/>
司畫南郊圖凡為三幅外幅列儀衛中幅車輅及導<lb/>
駕官人物皆令長寸餘警場青城别為圖以紀一時<lb/>
之盛辛亥合祭　天地於圎丘回御乹元門下制曰<lb/>
我國家誕膺玄貺光啓鴻圖　列聖在天鍳臨乎下<lb/>
<pb n="KR2f0003_SBCK_016-2a"/>
土羣后在位翊戴于眇躬奄有多方殆兹二紀夙夜<lb/>
寅畏若涉淵谷小心祗惕罔敢遑寕而風雨弗迷蠻<lb/>
夷率服疆埸甫定無復金革之聲田疇屡登聿起京<lb/>
坻之詠流亡云集冨庶可期天瑞荐臻朝政粗治非<lb/>
三靈之眷命　九廟之儲祥不榖不徳安能致此是<lb/>
用講求典禮祗祀郊丘爰祈福於　天宗因譲徳于<lb/>
穹昊高煙上逹既展於精誠麗澤滂流冝覃於大慶<lb/>
可大赦天下自至道二年正月十日昧爽已前天下<lb/>
繫囚除故殺謀殺劫殺闘殺官典犯正枉法贓至死<lb/>
<pb n="KR2f0003_SBCK_016-2b"/>
并犯十惡外其餘罪無輕重咸赦除之内外諸軍将<lb/>
士並與兵級優賞文武前任見任官並與加恩文武<lb/>
常参官内諸司使副内殿崇班禁軍都指揮使已上<lb/>
藩鎮馬步軍都指揮行軍使諸道節度副使行軍司<lb/>
馬父母妻並與敘封亡父母即與追贈殿前指揮使<lb/>
及御龍直未有功臣者並與功臣應亡命卒及聚山<lb/>
林為羣盗者限詔到百日許于所在陳首限滿不首<lb/>
即論其罪貶降官未量移者與量移已量移者與復<lb/>
資已復資者與叙用除籍削任免所居官人等並令<lb/>
<pb n="KR2f0003_SBCK_016-3a"/>
於刑部投牒三班使臣亦各於本院投牒引對取進<lb/>
止配流徒役人及先配充奴婢等並免為庶人内有<lb/>
曽任職官者件析以聞别聴敕㫖文班常参官衣緋<lb/>
緑及二十周年者許以吏部投牒引對五嶽四凟名<lb/>
山大川及厯代聖帝明王忠臣烈士有祠字在逐䖏<lb/>
並令精㓗致祭近祠廟陵寝䖏並禁樵採如廟貌隳<lb/>
壞令所在量加修葺天下義夫節婦孝子順孫及高<lb/>
蹈山林不求聞逹者冝令所在捜訪以聞孤老惸獨<lb/>
不能自給者長吏倍加存恤自淳化五年已前諸道<lb/>
<pb n="KR2f0003_SBCK_016-3b"/>
州府逋懸租調及官吏監筦酒榷茶鹽市征所逋官<lb/>
錢無以償者並與除放貶降官殁於貶所者許令歸<lb/>
葬先削奪官爵並與追復叛逆縁坐者不在此限應<lb/>
官吏殁于王事者先已録其子弟内有妻息寡弱不<lb/>
能自逹者委所在長吏搜訪聞奏諸司職掌及郊廟<lb/>
行事官等並與加恩欠一選者吏部即與注擬欠兩<lb/>
選與減一選者乙卯陕西轉運使上言成州界金坑<lb/>
両䖏先是州遣長吏掌之歳課不能充入舊貫望遣<lb/>
使按行更立新制詔曰捐金于山前聖之盛徳所寳<lb/>
<pb n="KR2f0003_SBCK_016-4a"/>
惟榖舊史之格言朕緬慕太古之風不貴難得之貨<lb/>
何必言利徒以剿民其成州金坑両䖏並冝停癈丁<lb/>
已祕書丞高紳上言臣受詔徃江南諸州首至宣州<lb/>
勘責部内共欠官物千二百四十八萬数望擇清幹<lb/>
勤事常参官一人專徴督之　上召宰相等謂曰高<lb/>
紳言一郡之内逋負官物千餘萬盖轉運使不稱職<lb/>
長吏非其人之所致也吕端等奏曰近亷得荆湖轉<lb/>
運使何士宗為政苛細河東轉運使王嗣宗蒞事麄<lb/>
率江南轉運使李若拙奉公弛慢　上曰悉罷之更<lb/>
<pb n="KR2f0003_SBCK_016-4b"/>
授以他任即以若拙知涇州嗣宗知耀州士宗知華<lb/>
州既而遣太常丞黄夢錫乗傳詣宣州挍計民所負<lb/>
官物皆李煜日吏掌郵驛及鹽鐵酒榷供軍槀秸等<lb/>
物以鐵錢計其数逮四十年州郡不為削去其籍夢<lb/>
錫凡撿勘合徴督者纔三四萬数民貧皆無以償吏<lb/>
督責猶急夢錫盡條奏其事云乃髙紳廣増其数以<lb/>
誑惑人主之聴顗望恩澤也上覧奏徴夢錫赴闕<lb/>
紳亦不加罪焉以四方館使曺璨知靈州庚申太常<lb/>
寺言音律官田琮以上新増九絃琴五絃阮均配十<lb/>
<pb n="KR2f0003_SBCK_016-5a"/>
二律旋相為宫隔八相生並已叶律冠于雅楽以旋<lb/>
宫相生之法畫為圖以獻　上覧之喜詔本寺即與<lb/>
琮遷職以賞之辛酉宣政使王繼恩徴赴闕對于便<lb/>
殿慰勞乆之丁夘禮部侍郎兼祕書監賈黄中卒黄<lb/>
中字媧民滄州南皮人唐相魏國公耽之四代孫父<lb/>
玭舉進士仕至兵部郎中開寳中坐舉官縁累削籍<lb/>
上即位起為水部貟外郎卒官玭嚴毅善教子每士<lb/>
大夫家有子弟好學必持刺修謁孜孜誨誘之故舊<lb/>
親黨有未葬者皆有收瘞貧無以自給者悉字飬使<lb/>
<pb n="KR2f0003_SBCK_016-5b"/>
至成人為畢㛰嫁黄中㓜聦悟其父教督甚嚴日誦<lb/>
書千言漢乾祐𥘉舉童子登科年始六歳自是能屬<lb/>
文每觸類必賦詠多傳誦人口其父常令𬞞食日俟<lb/>
業成即得食肉十六舉進士中第解褐校書郎集賢<lb/>
校理遷著作佐郎直史館國𥘉改左拾遺左𥙷闕判<lb/>
太常礼院黄中多識故實每詳㝎典礼損益得中號<lb/>
為稱職㑹嶺表平以黄中為採訪使亷直平恕逺人<lb/>
便之凡奏利害数十事皆稱㫖江南平受詔知宣州<lb/>
歳飢民多起為盗賊黄中以已俸造糜粥以濟飢民<lb/>
<pb n="KR2f0003_SBCK_016-6a"/>
全活者以千数設法招誘盗悉解去　上即位拜礼<lb/>
部貟外郎知昇州金陵歸復之始人心俶優黄中以<lb/>
簡易為政不任苛察部内甚治未幾召歸闕執政有<lb/>
薦黄中文學高第令召試丞相府稱㫖擢為駕部貟<lb/>
外郎知制誥遷司封郎中知制誥充翰林學士未幾<lb/>
真拜中書舎人學士如故俄兼史館修撰同知京朝<lb/>
官考課銓量平允逺近稱之両受詔知貢舉多柬抜<lb/>
寒雋號為無私又掌吏部選事除擬官吏数千負品<lb/>
藻精當上益知其材拜給事中参知政事召見其<lb/>
<pb n="KR2f0003_SBCK_016-6b"/>
母王氏命坐與語曰教子如是真所謂今之孟母矣因<lb/>
賦詩以美之賜予甚厚故與吕端厚善重其為人端<lb/>
出領㐮陽黄中力薦扵　上因留為摳密直學士擢<lb/>
参知政事黄中之引薦皆此類頗小心畏慎廟堂政<lb/>
事多稽留不决時論以此少之未幾以本官罷出知<lb/>
澧州事上誡之曰夫小心翼翼君臣皆當如是若<lb/>
乃太過即深失大臣之體黄中頓首謝　上因謂侍<lb/>
臣曰朕常念其母有賢徳年七十餘未覺衰老每与<lb/>
之語甚明敏黄中終日憂畏如此必先其母老矣至<lb/>
<pb n="KR2f0003_SBCK_016-7a"/>
所部視事数月疾作俄而瘳受代赴闕黄中先豊碩<lb/>
氣貌雄壮自是頓羸瘵鬰若枯腊　上憐之拜禮部<lb/>
侍郎兼袐書監以黄中素嗜文籍而祕府無事優之<lb/>
也纔数日疾復作　上亟命太醫診視勞問旁午至<lb/>
是卒年五十六而其母尚無恙卒如　上言　上聞<lb/>
之悼惜贈禮部尚書賵賻加等以其素貧别賜錢三<lb/>
十萬給葬事起三子皆授官既葬其母求見　上謝<lb/>
又賜白金三百兩謂之曰勿以諸孫為念朕常記<lb/>
之矣先是黄中之卒上悼惜之甚念翰林無良醫<lb/>
<pb n="KR2f0003_SBCK_016-7b"/>
因遍令索京城善醫者得百餘人悉令試以方脉又<lb/>
詔諸道州府令訪能醫者乗疾置闕下俾近臣各得<lb/>
薦所知以隷太醫署其恩遇如此黄中端謹能守家<lb/>
法多知䑓閣故事頗接引後進當丗知名之士多由<lb/>
門下出清白恭恪中心常若憂畏未嘗暫釋然善談<lb/>
論亹亹不絶令人聽之忘倦在翰林日　上多召見<lb/>
訪以時政得失黄中但言臣職當書詔思不出位至<lb/>
于外事臣何由知　上益重之以為謹厚及知政事<lb/>
專務循默無所發明不為時論所許有文集三十卷<lb/>
<pb n="KR2f0003_SBCK_016-8a"/>
行於丗戊辰升眉州為防禦使陵州為團練使詔廢<lb/>
諸州司理判官只令参軍專鞫獄訟從著作佐郎虞綽<lb/>
之請也以都官貟外郎梁鼎為江南轉運副使太常<lb/>
丞王挺為荆湖轉運副使以江南轉運副使宗搏為<lb/>
轉運使庚午以翰林學士承㫖宋白兼祕書監内侍<lb/>
裴愈自江東還凡購得古書六十餘卷名畫四十五<lb/>
軸古琴九王羲之貝靈該懷素等墨跡共八本詔藏<lb/>
於祕閣辛未詔曰先是祕書郎不給月俸自今冝與<lb/>
著作佐郎同又詔京官先以三十月為滿即罷給俸<lb/>
<pb n="KR2f0003_SBCK_016-8b"/>
料自今冝續之並著于甲令<lb/>
二月壬申朔癸酉司空致仕李昉薨昉字明逺真㝎<lb/>
人父超仕至都官郎中集賢殿學士昉自襁褓叔父<lb/>
沼飬為已子沼亦仕至右賛善大夫昉以門子𥙷齋<lb/>
郎選授太子校書乾祐𥘉舉進士及第解褐袐書郎<lb/>
宰相馮道引昉與吕端同直昭文館遷右拾遺集賢<lb/>
殿修撰周顯徳中宰相李榖帥師征淮南表昉為記<lb/>
室丗宗每覧軍中奏記爱其詞理明白多稱善問誰<lb/>
為之左右以昉名對軍還擢為主客貟外郎知制誥<lb/>
<pb n="KR2f0003_SBCK_016-9a"/>
充集賢殿直學士㑹丗宗親征淮南駐蹕壽春城下<lb/>
即行在所拜屯田郎中知制誥充翰林學士在内署<lb/>
頗稱謹密國𥘉真拜中書舎人學士如故俄罷職改<lb/>
給事中㑹湖外𥘉平受詔祀南嶽因命知衡州未踰<lb/>
年受代歸闕翰林學士承㫖陶榖適掌選誣奏昉嘗<lb/>
薦親黨求為東畿令太祖怒召吏部尚書張昭面<lb/>
質其事昭老儒氣直扵　上前投冠于地抗聲論列<lb/>
云榖㒺上　太祖終疑之昉亦不自辯出為彰武軍<lb/>
行軍司馬在延州六年以吟嘯柸酒自適徴還復拜<lb/>
<pb n="KR2f0003_SBCK_016-9b"/>
中書舎人未幾入直翰林先是盧多遜已先任學士<lb/>
因重陽宴近臣于講武殿太祖見昉在多遜下問<lb/>
其所以宰相對曰昉以本官直學士院非即真即日<lb/>
真拜學士令在多遜之上俄知貢舉㑹貢士徐士亷<lb/>
訴昉取拾非當　太祖召問多遜奏云頗有遺落因<lb/>
命覆試有覆退者坐是左遷太常少卿不踰年復拜<lb/>
中書舎人翰林學士㑹宰相趙普為盧多遜所構数<lb/>
以其短聞扵　太祖　太祖惑之因訪于昉昉對曰<lb/>
臣書詔之外思不出位趙普行事臣何由而知　太<lb/>
<pb n="KR2f0003_SBCK_016-10a"/>
祖黙然既而普出鎮盧多遜知政事昉獨當制命自<lb/>
江南平洎　車駕雩祀西洛書詔填委昉略無凝滯<lb/>
時論稱之上即位拜户部侍郎學士如故受詔與<lb/>
扈蒙李穆郭贄宋白同修　太祖實録数年而成從<lb/>
征太原　車駕次常山常山即昉之故里有居第園<lb/>
林焉賜羊酒俾為讌樂自丞相卿大夫藩侯悉預㑹<lb/>
又召班白故老置酒盡歡如是者七日公卿皆賦詩<lb/>
以美其事刋扵石師還拜工部尚書充翰林學士承<lb/>
㫖改文明殿學士俄以本官参知政事㑹趙普出鎮<lb/>
<pb n="KR2f0003_SBCK_016-10b"/>
與宋琪同拜平章事加監修國史昉建議復時政記<lb/>
故事時政記月終送史館昉先以進御而後付有司<lb/>
時政記進御自昉始也雍熈𥘉郊祀進位中書侍郎<lb/>
平章事如故先是　上面授昉與琪為左右傼射昉<lb/>
率琪懇譲得㫖止加中書侍郎而已端拱𥘉耤田禮<lb/>
畢布衣翟馬周訟昉任宰相屬戎虜入㓂不憂邊事<lb/>
但賦詩飲宴并奏女楽等数事上悪之召翰林學<lb/>
賈黄中草制以昉為右僕射罷知政事令詔書切責<lb/>
賈黄中言僕射中䑓師長舊日宰相之任今日工部<lb/>
<pb n="KR2f0003_SBCK_016-11a"/>
尚書拜斯為美遷非黜責之義當以文昌務簡均劳<lb/>
逸為詞　上然之淳化二年復以本官兼中書侍郎<lb/>
平章事監修國史未幾以嫡孫死拜章求免優詔不<lb/>
許遣張齊賢等就弟諭㫖昉復起視事後数月罷先<lb/>
是　上召翰林學士張洎草制罷昉為左僕射洎固<lb/>
沮之上不得已止令本官罷張洎因草制書切責昉<lb/>
弼諧無狀昉惶恐就位明年上表求解官凡両上詔<lb/>
以司空致仕　上頗優待之每逰讌必首召昉引至<lb/>
御搨之側　上勞問安否又詔大朝㑹令綴丞相班<lb/>
<pb n="KR2f0003_SBCK_016-11b"/>
歳時賜予一與丞相等二年以三公陪祀南郊得疾<lb/>
将亟召其孫昭廸口占遺表教戒諸子以忠謹無令<lb/>
門户衰替至是薨年七十二　上聞之嗟悼輟視朝<lb/>
兩日贈司徒有司謚文貞昉寛厚多恕士大夫稱其<lb/>
長者両在相位循諱自守無赫赫稱為文章慕白居<lb/>
易標格簡徑易曉為人温和無城府不念舊悪小心<lb/>
畏謹在相位日不敢有所請託給事中張佖耿介士<lb/>
也昉𥘉甚薄之而雅厚善張洎及昉之罷政事也洎<lb/>
草制深攻昉之短而佖朔望常詣昉第謁見人或謂<lb/>
<pb n="KR2f0003_SBCK_016-12a"/>
佖李公待君素不厚佖曰我掌廷尉日朝廷公卿多<lb/>
所請求李公未嘗以私事于我我由此重之故也昉<lb/>
先蓄妓楽所居有園亭城外又有别墅每良辰美景<lb/>
多召親友飲宴娱楽自翟馬周上書後昉甚恐懼因<lb/>
不復逰宴矣昉素病心悸每数歳一發必彌年不瘳<lb/>
常語諸子曰我典誥命三十年勞役思慮而致是疾<lb/>
汝曹當戒之素與盧多遜善待之不疑多遜知政事<lb/>
多譛昉扵　上人有言于昉者昉曰盧與我厚不當<lb/>
爾後盧敗昉知政事上言及盧事昉頗為揮解之<lb/>
<pb n="KR2f0003_SBCK_016-12b"/>
上因言盧多遜居常毁卿不直一錢昉始信　上由<lb/>
此益重昉常目為善人丙子宴中書門下翰林學士<lb/>
文武常参官節度觀察防禦團練使刺史諸軍校百<lb/>
夫長已上諸州進奉使外國蕃客于含光殿丁丑寕<lb/>
州團練使侯延廣卒延廣西河平遥人祖益仕至太<lb/>
子太師先是晋末益自鳯翔召赴闕王景崇據城叛<lb/>
盡殺益親屬百餘口延廣時在襁褓乳母劉氏以己<lb/>
子代延廣死劉氏丐扶抱延廣至京師以還益後延<lb/>
廣甫十数歳父仁矩任徳州刺史𥙷牙校會虜数十<lb/>
<pb n="KR2f0003_SBCK_016-13a"/>
騎突入州城居民驚擾延廣引親信数騎馳出牙門<lb/>
引弓亂射殺其酋長一人斬首数級悉擒其餘黨仁<lb/>
矩聞之喜曰他日興吾門者必汝也護軍李漢超以<lb/>
其事聞　太祖嘉歎詔以錦𫀆銀帶以賜之仁矩死<lb/>
起家授供奉官預修　永昌陵督石作功畢賜予加<lb/>
等㑹西北戎人擾亂求可使徼廵者左右言延廣将<lb/>
家子習邊事無出其右延廣時𬒳病強起之拜崇儀<lb/>
副使充同鄜坊延丹河西廵撿遣太醫随延廣之<lb/>
治所視其疾疾亦㝷愈叛卒劉渥嘯聚亡命数百人<lb/>
<pb n="KR2f0003_SBCK_016-13b"/>
㓂耀州冨平縣謀入京兆其势甚盛所過州郡皆城<lb/>
守渥必殺居民奪其財物縦火而去関右騷然延廣<lb/>
率輕兵数百自間道追之㑹渥于冨平西十五里衆<lb/>
已千餘人相持乆之渥素惮延廣傳言我草間求活<lb/>
視死如鴻毛爾公侯家丗冨貴柰何不思保守而与<lb/>
亡卒争一旦之命扵鋒鏑之下乎延廣怒因急擊之<lb/>
挺身與渥闘于大樹下㫁其右臂因亡走乗勝大破<lb/>
其衆渥創甚止谷中後数日為追兵所獲渥素號驍<lb/>
勇無敵至是為延廣所殺羣盗丧氣餘黨稍稍自歸<lb/>
<pb n="KR2f0003_SBCK_016-14a"/>
関右以定　上嘉之擢拜崇儀使領奨州刺史知靈<lb/>
州㑹趙保忠隂結繼遷上遣大将李繼隆率兵問<lb/>
罪以延廣護其軍既而夏䑓平保忠就縛受詔知延<lb/>
州兼管内廵撿先是延廣知靈州日戎人悦服部下<lb/>
嚴整李繼遷素避之護軍康賛元害其功誣奏延廣<lb/>
得虜情恐後倔彊難制遽徴還以慕容徳豊代之部<lb/>
内甚不治至是繼遷㓂靈武即拜延廣寕州圑練使<lb/>
知靈州戎人塞道糧餽使命皆不通延廣獨引数十<lb/>
騎之鎮戎人素服其威名皆却略引避既至視事日<lb/>
<pb n="KR2f0003_SBCK_016-14b"/>
𬒳病亟謂中貴曰人李知信曰延廣自度必不起家<lb/>
丗受國恩今日得死所矣但恨未立尺寸功以報陛<lb/>
下爾言訖而卒年五十　上聞之傷悼賵贈甚厚以<lb/>
其子為六品正貟官戊寅以越王元份為抗州大都<lb/>
督府兼領㑹稽吴王元傑為揚州大都督府兼領壽<lb/>
春先是二王皆領大都督府長史張洎任翰林學士<lb/>
曰適草吴王制嘗抗䟽論列至是洎知政事因郊祀<lb/>
覃慶遂改正焉已夘以左衛上将軍徐國公元偓領<lb/>
洪州都督鎮南軍節度使右衛上将軍涇國公元偁<lb/>
<pb n="KR2f0003_SBCK_016-15a"/>
領鄂州都督武清軍節度使先是　上謂宰相等曰<lb/>
元偓等可與一徼外藩鎮若内郡國則本郡遣吏來<lb/>
賀盖為劳擾爾吕端等曰奏故事皇子不合領徼外<lb/>
藩鎮但可下詔本道不得遣人上京可也從之而有<lb/>
是命以河隂縣依舊隷孟州庚辰制曰國家譲徳于<lb/>
天聿舉吉蠲之典注意于相冝推蕃庶之恩銀青光<lb/>
禄大夫行尚書户部侍郎同中書門下平章事上柱<lb/>
國東平郡侯吕端岳瀆粹靈陽秋正氣自参大政式<lb/>
副具瞻接物之誠薎聞於澄撓致君之節曷有於緇<lb/>
<pb n="KR2f0003_SBCK_016-15b"/>
磷朕倚之為股肱人望之若霖雨頃以郊祀　上帝<lb/>
祈福　天宗琮犖具陳梯航畢至汝佐佑薄質翊宣<lb/>
大猷威儀三千率周禮以無爽玉帛萬國奉禹㑹而<lb/>
益恭文物聲明震疊華裔将順其美時乃之功是冝<lb/>
踐黄闥之崇正夏卿之任併増階秩式示寵光勉罄<lb/>
嘉謨永輔台徳可光禄大夫行門下侍郎兼兵部尚<lb/>
書依前同中書門下平章事餘如故給事中参知政<lb/>
事㓂凖張洎並加金紫光禄大夫進封郡侯以御史<lb/>
中丞李昌齡為給事中参知政事以皇姪孫左羽林<lb/>
<pb n="KR2f0003_SBCK_016-16a"/>
大将軍惟吉領閬州觀察使故魏王徳昭之長子也<lb/>
辛已以左諫議大夫許<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>為御史中丞右僕射吕䝉<lb/>
正為左僕射吏部尚書宋琪為右僕射禮部尚書張<lb/>
齊賢為刑部尚書吏部侍郎張宏為尚書右丞工部<lb/>
侍郎王化基為禮部侍郎餘文武官進位有差以壬<lb/>
子制書加恩故也以水部貟外郎祕閣校理吴淑兼<lb/>
掌起居舎人事戊子以京東轉運使李中庸為劔南<lb/>
轉運使先是轉運使劉錫擅舉牒與元廵檢水丘隆<lb/>
同知利州隆不敢受牒以聞　上怒錫專逹故命中<lb/>
<pb n="KR2f0003_SBCK_016-16b"/>
庸代之也以兵部貟外郎郭異為京東轉運使工部<lb/>
侍郎錢昱為郢州團練使昱秦國王俶兄之子歸朝<lb/>
領白州刺史上表自陳嘗習文藝求改職除祕書監<lb/>
遷工部侍郎連知宋宿泗等州無善政至是郊祀中<lb/>
外官進秩　上謂宰相曰昱貴家子無撿操不冝任<lb/>
丞郎故有是命壬辰内侍裴愈上言先受詔與越州<lb/>
山隂縣令許待旦㑹稽縣令李易直等同尋訪縣界<lb/>
得晋右将軍王羲之蘭亭舊跡其流抷褉飲䖏尚在<lb/>
僧子謙状欲建佛廟殿閣以藏所賜御扎望賜名額<lb/>
<pb n="KR2f0003_SBCK_016-17a"/>
從之號天章寺又言茅山道觀凡九䖏有水田三百<lb/>
頃並免租税令金壇句容兩縣籍入之歲量供給外<lb/>
餘蓄藏以備修葺及三元齋醮從之戊戍詔先是造<lb/>
明光細綱甲以給卒者無裏冝以紬裏之俾擐者不<lb/>
磨傷肌體焉<lb/>
太宗皇帝實録卷第七十六<lb/>
<pb n="KR2f0003_SBCK_016-17b"/>
</p>
<p>
書冩人杜友諒　𥘉對揩書王良弼　覆對劉孝<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_017-1a"/>
太宗皇帝實録卷第七十七<hi>起至道二年三月盡四月</hi>
三月辛丑朔　上幸晉國公主第省疾也台州言黄<lb/>
巖縣民郭琮年七十四歲兄弟三人事母年一百四歲<lb/>
終身𬞞食爲郷里所稱詔旌表門閭賜其母米五碩<lb/>
帛十匹壬寅詔曰淮南西川峽路等處州府軍監每<lb/>
歲度僧尼並如江浙福建之例癸卯訪王府侍講邢<lb/>
昺上言𬒳皇太子令召臣於府内講毛詩乆之賔客<lb/>
李至李沆皆列坐共聽戊申靈州言兵馬部署安州<lb/>
觀察使郭密卒密大名涇城人氣貌雄偉膂力絶人<lb/>
<pb n="KR2f0003_SBCK_017-1b"/>
少喪父隨母適同郡人王乙因冒姓王氏瀛帥馬仁<lb/>
瑀聞其名使人召之因以隷帳下上在晉邸方寤寐<lb/>
竒傑仁瑀薦密得侍左右即位補衞士始復姓郭氏<lb/>
遷直長累遷至都虞候領冨州刺史改馬歩軍都軍<lb/>
頭出爲棣州刺史遷本州團練使髙陽關兵馬都部<lb/>
署㑹李繼遷冦邊郡以密有武略擢領安州觀察使<lb/>
充靈州兵馬部署至是卒年五十八贈保順軍節度<lb/>
使庚戌以府州界五族大首領折突厥移爲安逺大<lb/>
將軍父死來請命故也詔曰應伎術官見任京官者<lb/>
<pb n="KR2f0003_SBCK_017-2a"/>
自今遇慶澤只加勲階不得擬常參官仍著爲定式<lb/>
癸丑靈州言部署洋州觀察使皇甫繼明卒繼明信<lb/>
都蓨人也父濟仕至汾川令繼明身長七尺善騎射<lb/>
以膂力聞於郡中刺史張延翰以隷左右國𥘉𥙷衞<lb/>
士遷本班直長　上即位累遷至馹騎都指揮使領<lb/>
檀州刺史龍神衞四廂都指揮使領羅州防禦使未<lb/>
幾改領洋州觀察使出環慶路兵馬部署受詔護送<lb/>
輜重靈州繼明巳先約靈州部署田紹斌率軍迎援<lb/>
適𬒳疾篤禆將白守榮謂繼明曰君疾甚不可行恐<lb/>
<pb n="KR2f0003_SBCK_017-2b"/>
失期㑹我率兵先往繼明宿將慮守筞等輕佻與戎<lb/>
人接戰失利因謂之曰我疾少間遂矍鑠𬒳甲上馬<lb/>
彊行至清逺軍而卒年六十三　上聞之惜悼詔贈<lb/>
彰武軍節度使繼明性謹愿御下嚴肅士卒頗畏憚<lb/>
之甲寅保州團練使曹思進卒思進中山人少時戎<lb/>
人入冦虜其父思進奮擊得之州里稱其勇應募𥙷<lb/>
本城永順軍使選爲鐵騎軍使累遷至馹騎指揮使<lb/>
馬歩軍都軍頭領澄州刺史受詔護邊兵屢與戎虜<lb/>
接戰殺獲甚衆以功遷領本州團練使改濮州圑練<lb/>
<pb n="KR2f0003_SBCK_017-3a"/>
使定州兵馬副部署移保州團練使至是卒年七十<lb/>
贈滄州觀察使司天言熒惑守東井河北轉運使言<lb/>
順安軍民鄭彦珪六丗同居内無異㸑詔旌表門閭<lb/>
常稅外免其他役庚申詔曰先是諸道州府借官民<lb/>
錢令市耕牛皆貧無價以償並除之吏勿復徴督辛<lb/>
酉桂陽監言方鎔銀次騞然有聲銀液皆湧起若山<lb/>
峯狀以獻以宗正少卿趙安易爲宗正卿丙寅有流<lb/>
星過中天分爲三星相隨而隱丁卯内殿崇班閻光<lb/>
澤國子博士邢用之上言請開白溝河自京師抵吕<lb/>
<pb n="KR2f0003_SBCK_017-3b"/>
梁口凡五六百里以通漕運無山源毎歳京師水潦<lb/>
甚則通流可勝百餘石舟踰月不雨即渴涸光澤等<lb/>
妄言其利　上聽之大發數郡丁夫以充役末幾宋<lb/>
州通判王矩上表極陳其不可且言用之襄邑有田<lb/>
園每歳苦水潦河渠成即無患矣上覽奏知其終<lb/>
不可成因詔罷其事以皇后母陳留郡太夫人吳<lb/>
氏進封衞國太夫人以歳旱宿戒乗輿將出諸寺觀<lb/>
祈雨㑹大風不果遣宣政使王繼恩巳下分禱焉戊<lb/>
辰詔曰自今侍御史寒暑服及殿中侍御史左右司<lb/>
<pb n="KR2f0003_SBCK_017-4a"/>
俸料春秋賜帛並如貟外郎例給之　上以京師少<lb/>
雨命有司講求故實有司言凡京都旱則祈岳鎭海<lb/>
瀆及諸山川能興雲雨者於北郊望而告又祈<lb/>
宗廟社稷每七日一祈不雨還從北郊如初雨足則<lb/>
報賽用酒脯醢如常祀詔以給事中參知政事李昌<lb/>
齡祠北郊張洎祠　太廟冦準祠　社稷己巳以崇<lb/>
信軍節度使王顯知泰州鎭寜軍節度使柴禹錫知<lb/>
涇州以皇太子妃郭氏進封秦國夫人庚午以比部<lb/>
貟外郎陳如錫爲河東轉運副使誠州觀使趙滔卒<lb/>
<pb n="KR2f0003_SBCK_017-4b"/>
滔貝州清河人嘗給事壽帥趙賛上在藩邸日以<lb/>
隷帳下即位補衞士遷直長累遷至都虞候領敏州<lb/>
刺史龍衞右第三軍都指揮使領本州團練使出護<lb/>
鎭州屯兵從破虜徐河降璽書襃諭遷本軍右廂都<lb/>
指揮使出爲博州團練使俄充鎭州兵馬副部署遷<lb/>
誠州觀察使部署如故至是卒年七十詔贈歸義軍<lb/>
節度使葬事官給<lb/>
夏四月甲戌以侍衞馬歩軍都指揮使李繼隆爲環<lb/>
慶靈等州兵馬都部署殿前都虞候范延召副之以<lb/>
<pb n="KR2f0003_SBCK_017-5a"/>
㑹州觀察使知靈州田紹斌爲靈州兵馬都部署内<lb/>
外都巡檢使先是　上命洛苑使白守榮馬紹忠等<lb/>
率兵護送芻粟四十萬於靈州李繼遷偵知之要擊<lb/>
於浦洛河我師與戰不利役夫棄輜重潰走悉爲繼<lb/>
遷所獲始　上令調發車乗分爲三輩護送冦至易<lb/>
爲禦而民力不匱乏轉運使違旨擅併爲一遂致陷<lb/>
没而丁夫相踏藉死者數萬人　上聞之怒遽命繼<lb/>
隆等率師討致又遣國子博士王用和乗傳捕轉運<lb/>
副使竇玭繫獄詔驗問丙子宴近臣於長春殿餞李<lb/>
<pb n="KR2f0003_SBCK_017-5b"/>
繼隆等赴河西行營故也丁丑命宰相及羣官分於<lb/>
京城寺觀祠廟祈雨布衣韓拱辰詣檢院上言訴宣<lb/>
政使王繼恩有平賊大功當秉機務今止得防禦使<lb/>
賞甚薄無以慰中外之望　上大怒以拱辰妖言惑<lb/>
衆杖脊黥面配隷崖州禁錮癸未澍雨霑足近臣稱<lb/>
賀甲申屯田貟外郎吕奉天上言臣伏見經史年曆<lb/>
自漢魏巳降雖有編聮周秦巳前多無甲子太史公<lb/>
司馬遷雖言歳次詳求朔閏則與經傳都不符合乃<lb/>
言周武王元年歳在乙酉唐兵部尚書王起撰五位<lb/>
<pb n="KR2f0003_SBCK_017-6a"/>
圖言周桓王十年歳在甲午四月八日佛生常星不<lb/>
見又言孔子生於周靈王庚戌之年卒於周悼王四<lb/>
十一年壬戌之歳皆非是也馬遷乃古之良史王起<lb/>
又近丗名儒後人因循莫敢改易臣竊以史氏凡編<lb/>
一年則有十二月有晦朔氣閏則須與歳次合同苟<lb/>
不合同何名歳次恭惟　聖朝文教聿興禮樂咸備<lb/>
唯此一事乆未刋詳臣探隱百家用心十載乃知唐<lb/>
堯即位之年歲在丙子迄太平興國元年歳亦在丙<lb/>
子凡三年三百一年矣虞夏之間未有甲子可證成<lb/>
<pb n="KR2f0003_SBCK_017-6b"/>
湯旣没太甲元年始有二月乙丑朔旦冬至伊尹祀<lb/>
于先王至武王伐商之年正月辛卯朔二十八日戊<lb/>
午二月五日甲子昧爽又康王十二年六月戊辰朔<lb/>
三日庚午朏王命作冊畢自堯即位年距春秋魯隱<lb/>
公元年凡一千六百七年從隱公元年距今至道二<lb/>
年凡一千七百一十五年從太甲元年距今至道二<lb/>
年凡二千七百三十二年魯莊公七年四月辛卯夜<lb/>
常星不見距今至道二年凡一千六百八十一年從<lb/>
周靈王二十年孔子生其年九月庚戍十月庚辰兩<lb/>
<pb n="KR2f0003_SBCK_017-7a"/>
朔頻食距今至道二年凡一千五百四十五年從魯<lb/>
哀公十六年四月已丑孔子卒距今至道二年凡一<lb/>
千四百七十二年巳上並據經傳正文用古曆推校<lb/>
無不符合乃知史記及五位圖所編之年殊爲闊略<lb/>
諸如此事觸類甚多若盡披陳恐煩聖覽臣耽研旣<lb/>
乆引證尤明起商王小甲七年二月甲申朔旦冬至<lb/>
自此之後每七十六年得一朔旦冬至至此及古曆<lb/>
一蔀每蔀積月九百四十積日二萬七千七百五十<lb/>
九率以爲常直至春秋魯僖公五年正月辛亥朔冬<lb/>
<pb n="KR2f0003_SBCK_017-7b"/>
至了無差爽用此爲法以推經傳縱小有増減抑有<lb/>
經傳之誤皆可以發明也古曆到齊梁巳來或差一<lb/>
日更用近曆校課亦得符合伏望聖慈許臣撰進不<lb/>
出百日其書必成儻有可觀願藏袐府詔許之書終<lb/>
不就戊子賜川峽路知州袁逢吉朱協李虚已薛顔<lb/>
邵曄查道劉檢等七人璽書奬諭章衮部内不理<lb/>
即令代還韓起嗜酒郡務多稽留不決李文斐得狂<lb/>
易病舉事乖當下轉運使問狀張嵩不曉時務委<lb/>
轉運使按驗以聞皆採訪使廉得其狀故也庚寅錫<lb/>
<pb n="KR2f0003_SBCK_017-8a"/>
劒南招安使上官正手札曰言者君子之樞機也樞<lb/>
機之發榮辱之主禍福無門唯人所召不可以不愼<lb/>
不密遇事輒發悔不可追至若劒南遺妖尚未殄滅<lb/>
民庶未得安堵朝廷未得髙枕其誰罪乎汝律身御<lb/>
下雖爲允當然而爲之首領如有聞見善惡但當密<lb/>
具奏陳不令喜怒形於顔色使巴蜀官吏各安其所<lb/>
豈不善乎先是上謂近臣曰上官正於國家甚著<lb/>
忠節蜀川盜起之際氣𦦨甚盛朝廷深以棧道爲憂<lb/>
正時在劒門逆黨奄至以孤軍破賊數萬之衆首挫<lb/>
<pb n="KR2f0003_SBCK_017-8b"/>
其鋒及李順就誅其餘黨多亡命山澤憑恃巖險復<lb/>
相結集攻劫郡縣甚爲民患王繼恩等多方招誘猶<lb/>
未能致正外抗威稜内推信誓諭以朝廷恩德稍稍<lb/>
投戈來降蜀境漸寧正之力也正自以受朕特逹之<lb/>
知左右<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>潤之不行由是不畏彊禦不求聲援勵力<lb/>
盡瘁乃心公家人有所不及必面攻其短至於詬詈<lb/>
兩川官吏咸懷怨怒屢有封章訴其違越者朕以其<lb/>
嘗著功効意欲全愛之縱謗書押至朕終與明辯其<lb/>
如衆怒難犯古人不侮鰥寡柔亦不茹正終是武人<lb/>
<pb n="KR2f0003_SBCK_017-9a"/>
不知書率意麤暴因知人之材力兼備者亦云鮮矣<lb/>
朕恐正功業未終而禍難先作因親書一幅以戒之<lb/>
癸巳上以梁雍宿兵歳凶歉心憂之令宰相召司<lb/>
天少監苗守信問以天道咎徴安在守信具爲奏曰<lb/>
臣仰瞻玄象及推驗太一經歷宫分其荆楚呉越交<lb/>
廣並安寧自來五緯凌犯彗星出見及四神太一臨<lb/>
井鬼之間屬秦分雍及梁益之地民罹其災四神太<lb/>
一來歳入燕分歳在房心正當京都之地自兹朝野<lb/>
多有喜慶上覽奏令付史館乙未詔自今五品以<lb/>
<pb n="KR2f0003_SBCK_017-9b"/>
上官任子不得復攝太祝悉令同學究出身依例赴<lb/>
選集先是上謂宰相曰膏粱之族官勲固以崇貴<lb/>
子孫仕宦者多至四五人每覃慶中書多授以攝官<lb/>
末幾即授正貟不十數年至閨籍此甚弊政亟冝革<lb/>
之故有是詔丁酉大理寺丞皇甫選光禄寺丞何亮<lb/>
等言先受詔往諸州興水利臣等先至鄭渠相視舊<lb/>
䟽按史記鄭渠元引涇水自仲山西抵瓠口並北山<lb/>
東注洛三百餘里漑田四萬頃收皆畒一鐘白渠引<lb/>
涇水首起谷口尾入櫟陽注渭中袤二百餘里漑田<lb/>
<pb n="KR2f0003_SBCK_017-10a"/>
四千五百頃兩處共田四萬四千五百頃今之存者<lb/>
不及二千頃乃二十二分之一分也詢其所由皆云<lb/>
因近代職守之人改脩渠堰坼壊舊防走失其水故<lb/>
灌漑之功絶不及古況此水二郡六縣資其利以漑<lb/>
田畒望令增築堰埭舊有於水斗門一百六十七處<lb/>
悉巳毀壊望繕治之嚴禁豪民盜用水移大石洪門<lb/>
就近上河岸不損處開渠口通河水愼選能吏專掌<lb/>
其事又言鄧許陳潁蔡亳宿等七郡民力耕種不及<lb/>
之處官私閑田共二十二萬餘頃凡三百五十一處<lb/>
<pb n="KR2f0003_SBCK_017-10b"/>
並是漢魏巳來邵信臣杜詩任峻司馬宣王鄧艾等<lb/>
制置墾闢之地内鄧州界鑿山穿嶺䟽導河水散入<lb/>
唐鄧襄等三州灌漑田土又諸處陂塘防埭大者長<lb/>
三十里至五十里闊五丈至八丈髙一丈五尺至二<lb/>
丈其溝渠大者長五十里至一百里闊三丈至五丈<lb/>
深一丈至一丈五尺可行小舟臣等按視諸處増築<lb/>
陂堰大費工役欲望於舊防未壞可以䟽引水利處<lb/>
先耕二萬餘頃漸興置之詔從其請令自鄧州始但<lb/>
募民耕墾免其稅令選等保舉一人與鄧州通判同<lb/>
<pb n="KR2f0003_SBCK_017-11a"/>
掌其事選與亮分路按察焉以右諫議大夫雷有終<lb/>
知許州戊戍右領軍衞大將軍薛惟吉卒惟吉字丗<lb/>
康故相國居正之養子居正妻妬悍不生育婢妾皆<lb/>
不得侍側養惟吉爲已子愛之甚篤少有勇力形質<lb/>
魁偉多追逐京師無頼少年蒲博角觝縱酒爲不法<lb/>
事居正不能禁及居正卒　上親臨哭之居正妻拜<lb/>
謁上撫存數四問不肖子安在頗改節否必不能<lb/>
負荷堂構如何惟吉適在苫塊中聞其言驚懼愧赧<lb/>
伏不敢起自是益變節謝絶故與遊不逞輩居喪哀<lb/>
<pb n="KR2f0003_SBCK_017-11b"/>
戚甚爲得禮惟吉以父累遷至左千牛衞大將軍出<lb/>
知澶州改揚州俄丁母艱抗表求終制國朝故事唯<lb/>
環衞之列有墨縗從事之文多卒哭起視事至是惟<lb/>
吉懇求居喪時論異之優詔不從起復知河南府連<lb/>
典歧秦二郡改左領軍衞大將軍受詔知延州未行<lb/>
而卒於秦州之治所年四十二惟吉長貴家旣能折<lb/>
節下士視財如糞土輿議稱之然治閨門無法度及<lb/>
其死家人競財物妻子滿獄矣以西上閤門使張昭<lb/>
允護靈州屯兵己亥殿前都虞候并代州都部署王<lb/>
<pb n="KR2f0003_SBCK_017-12a"/>
昭逺徴赴闕福州言天雨黄菽詔曰諸州司法參軍<lb/>
有不明律令者冝令本路轉運司於管内判司簿尉<lb/>
選通明格法者兩換之先是興國軍軍資庫卒十六<lb/>
人共盜官錢並按棄市獄上有司駮奏内六人止坐<lb/>
徒十人並合流三千里　上覽奏驚悼故有是詔<lb/>
太宗皇帝實錄卷第七十七<lb/>
<pb n="KR2f0003_SBCK_017-12b"/>
</p>
<p>
書寫王壽昌𥘉對訖王良弼再對霍良弼<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_018-1a"/>
太宗皇帝實録卷第七十八<hi>起至道二年五月盡八月</hi>
五月辛丑詔開封府判官楊徽之等三人分按行管<lb/>
内諸縣田畒旱損甚者蠲其稅壬寅新作相國寺三<lb/>
門成　上親書額金塡其字以賜之癸卯四方館使<lb/>
曹璨自河西來奏邊事云李繼遷率衆萬餘窺靈州<lb/>
上召宰相等於北苑門語其故曰繼遷因劫得輜重<lb/>
遂猖蹶自恣敢窺靈武驅烏合之衆頓堅城之下固<lb/>
無持乆之理却縁城中人齎表告急爲賊所獲賊以<lb/>
爲危窘因頓兵未即引去卿等冝熟慮之朕固有成<lb/>
<pb n="KR2f0003_SBCK_018-1b"/>
筭矣吕端奏曰靈武軍儲甚闕逆黨又據守瀚海津<lb/>
要環慶路不通臣愚以爲朝廷於麟府丹延環慶三<lb/>
道各發勁卒約輕齎徑走平夏攻取繼遷帳幕繼遷<lb/>
必顧惜巢穴望風引退如此則靈武之圍解而糧<lb/>
餽得通矣　上曰不然三道起兵深入其所發甲卒<lb/>
凡幾萬人何人爲將領何人將輜重況塞垣表裏沙<lb/>
磧三道兵馬於何處㑹合須更熟籌其事不可輕舉<lb/>
向來芻粟朕令分三輩護送丁夫悉令持弓矢自衞<lb/>
并給拒馬勁弩以衞車乗行李士卒令爲方陣而行<lb/>
<pb n="KR2f0003_SBCK_018-2a"/>
若冦之至則分布拒馬發勁弩士卒列陣以待之誠<lb/>
能遵守紀律豈至敗衂而將校皆自率匈臆不用條<lb/>
教當冦之至戰具未暇施設而丁夫先潰亂相蹂踐<lb/>
而死豈謨畫不臧蓋違朕節制所致也參知政事張<lb/>
洎曰盛暑之月水泉乏絶芻粟未集而議者欲三道<lb/>
舉兵深入以分賊勢陛下以爲未見其利誠如聖㫖<lb/>
丙午上飛白書數幅以示近臣字皆廣袤盈尺先<lb/>
賜宰相呂端一幅侍臣因競前争取　上笑曰昔劉<lb/>
洎登床正如此矣戊申詔劾廣南西路轉運使張觀<lb/>
<pb n="KR2f0003_SBCK_018-2b"/>
採訪使太常丞陳士隆坐先奏交州黎桓爲亂兵所<lb/>
殺丁璿復位不實故也庚戍司天中官正韓顯符言<lb/>
熒惑犯輿鬼秦雍之分國家當有兵在西北冬官正<lb/>
趙昭益言犯輿鬼中積尸秦分野有兵人民災害之<lb/>
象上語宰相等曰天文謫見如此秦地民罹其災<lb/>
五星凌犯朕常候之未嘗無其應朕旦夕念之不遑<lb/>
寧處李繼隆等兵馬巳到環慶賊聞王師之至固巳<lb/>
破膽其如靈州救援未及萬一不守城中皆漢民必<lb/>
盡爲此賊所屠戮自閉壘來居人乏食饑死者必衆<lb/>
<pb n="KR2f0003_SBCK_018-3a"/>
上因嗟嘆乆之辛亥降手詔云靈州孤絶救援不及<lb/>
賊遷猖蹶未就誅夷居廟堂侍幃幄者正合運竒兵<lb/>
而伸婉畫冝令宰相吕端知樞密院趙鎔等各述所<lb/>
見利害再護送軍儲至靈武合發軍民多少舉兵深<lb/>
入賊境以分其勢又合用兵幾何何人將領何人監<lb/>
護直書其事言不必文只今日實封來上吕端等相<lb/>
率詣長春殿見上言曰臣等若各陳所見乖詢謀<lb/>
僉同之義望共爲一狀述其利害張洎越次奏曰吕<lb/>
端等備位廊廟上有所詢問乃緘黙而不言深失<lb/>
<pb n="KR2f0003_SBCK_018-3b"/>
訏謨之體端曰洎欲有言不過揣摩陛下意爾必無<lb/>
逆鱗忤旨之事　上黙然壬子張洎上䟽徴賈捐之<lb/>
棄朱崖事願棄靈武以省關隴餽餉　上𥘉有意<lb/>
旣而悔之覽洎奏不恱却以付洎謂之曰卿所陳朕<lb/>
不曉一句洎惶恐流汗而退　上召知樞密院事向<lb/>
敏中等謂曰張洎上言果爲吕端所料朕以其奏付<lb/>
之矣癸丑以給事中魏羽知潭州　上曰魏羽雅有<lb/>
心計通明吏道但無執持與物遷徙爾朕自任使來<lb/>
末十年髭鬢盡白亦可憐也丙辰以左諫議大夫李<lb/>
<pb n="KR2f0003_SBCK_018-4a"/>
惟清爲嶺南東西路都轉運使丁巳以河北轉運使<lb/>
祠部郎中陳緯爲陜西轉運使以江南轉運副使起<lb/>
居舎人梁鼎爲陜西轉運副使太常博士直史館陳<lb/>
堯叟爲廣南西路轉運使已未以西京作坊使叙州<lb/>
刺史御帶石普繫御史府驗問坐爲西川巡檢擅離<lb/>
本部入奏事故也　上謂宰相等曰石普恃在朕左<lb/>
右不畏王法徑赴闕庭朕巳令禁繫鞫問使知有刑<lb/>
獄艱苦昔蕭何周勃韓安國皆將相大臣猶不免於<lb/>
縲絏況此小臣乎旣而召見赦其罪復遣歸任辛酉<lb/>
<pb n="KR2f0003_SBCK_018-4b"/>
詔曰濵州管内蒲臺南北口岸等五處先是置渡官<lb/>
以船渡行旅取其課今水潦不降河道枯涸而吏猶<lb/>
責其直冝除之以靈州牙校丁惟清爲殿直知西涼<lb/>
州事從戎人之請也<lb/>
六月甲戍　上遣中使齎飛白書二十軸賜宰相吕<lb/>
端等人五軸又以四十軸藏於袐閣字皆方圎數尺<lb/>
吕端等相率詣便殿稱謝　上謂之曰飛白依小草<lb/>
書體與隷書不同朕君臨天下復何事於筆硯乎中<lb/>
心好之不能輕棄歳月旣乆遂盡其法焉向來有江<lb/>
<pb n="KR2f0003_SBCK_018-5a"/>
浙人稱能小草書因召問之殊未知向背但務塡行<lb/>
塞白裝成卷帙而巳小草書字學難究飛白筆勢難<lb/>
工朕亦恐此書遂成廢絶矣庚辰温州言永嘉縣民<lb/>
陳侃五丗同居内無異爨侃事親至孝爲郷里所稱<lb/>
詔旌表門閭賜侃母秔米束帛上因謂侍臣曰江<lb/>
州德安縣義門陳旭一族孝友恭儉無比參知政事<lb/>
張洎奏曰旭家長㓜千餘口丗丗守家法孝謹不衰<lb/>
閨門之内肅如公府　上曰近聆本郡歲或小歉以<lb/>
官倉米二千石貸之旭但肯受其半且云省嗇而食<lb/>
<pb n="KR2f0003_SBCK_018-5b"/>
可以及秋成謂之曰何不受而糶之以邀善價旭曰<lb/>
朝廷以旭羣從千口聚居荒歉之歳特以王賦借貸<lb/>
私室豈可見利忘義爲罔上之事乎此深可嘉賞甲<lb/>
申月有食之壬辰駙馬都尉魏咸信上言以其父仁<lb/>
浦郊祀覃慶自晉王進封齊王有避乞改封他國<lb/>
上以問宰相吕端奏曰晉國之上唯秦國爲大冦準<lb/>
對曰自來中書不與朝廷執綱紀如魏仁浦進王爵<lb/>
當用三等以次追叙豈合便封晉國況晉國是陛下<lb/>
藩邸舊封用爲贈典非允乃致邇來自晉封齊不滿<lb/>
<pb n="KR2f0003_SBCK_018-6a"/>
望託以他故求改　上曰可因此下詔以近丗巳來<lb/>
天下多故憲章隳壊古道者若干事並從釐改有司<lb/>
不能遵守者許憲司彈劾旣而宰相等終不能奉行<lb/>
上旨甲午以五溪蠻酋向通漢爲冨州刺史從其請<lb/>
也乙未以兵部貟外郎韓國華爲京東轉運副使袐<lb/>
書丞任中正爲江南轉運副使追復故静難軍節度<lb/>
行軍司馬徐鉉左散騎常侍寧國軍節度行軍司馬<lb/>
李符右諫議大夫徐鉉等先坐事左遷没於貶所至<lb/>
是始復之也丁酉河南府言瀍澗洛三水漲壞鎭國<lb/>
<pb n="KR2f0003_SBCK_018-6b"/>
橋亳州言蝗從北飛來食田稼戊戌㑹州觀察使靈<lb/>
州兵馬部署田紹斌徴赴闕以引進使慕容德豐知<lb/>
靈州斬布衣鄭元輔於都市坐告醫官副使趙自化<lb/>
隂事不實故也始元輔依吏部令史張崇敏家崇敏<lb/>
自化之姻也元輔嘗從自化丐乞無所獲心銜之因<lb/>
詣檢上書告自化漏泄禁中語及指斥非所冝言等<lb/>
事上𥘉甚駭亟命宣政使王繼恩就御史府鞫之<lb/>
皆無狀故抵於法自化坐侍醫禁中與非類交結貶<lb/>
郢州別駕<lb/>
<pb n="KR2f0003_SBCK_018-7a"/>
秋七月已亥朔綿州言魏城縣麥秀兩𡵨以殿前都<lb/>
指揮使王超爲夏綏麟府州兵馬都部署庚子新作<lb/>
壽寧觀成觀在崇明門之北所費巨萬計凡數年而<lb/>
功畢辛丑建州言溪水漲溢入州城壞倉庫居民廬<lb/>
舎萬餘區鄆州言河水漲壊連堤四處甲辰賜嵩陽<lb/>
書院及版本九經書䟽從本道轉運使之請也乙巳<lb/>
宴近臣於崇政殿以殿前都指揮使王超赴河西行<lb/>
營故也戊申陜西都轉運使刑部郎中宋太初責授<lb/>
懷州圑練副使轉運使吏部貟外郎盧之翰副使袐<lb/>
<pb n="KR2f0003_SBCK_018-7b"/>
書丞竇玭並除籍以之翰爲許州司户玼爲商州司<lb/>
户掾並貟外　供歴官閤門祗候李守仁決杖配隷<lb/>
汝州禁錮皆坐違制發軍糧詣靈州爲李繼遷所剽<lb/>
劫故也嶺南諸州言大雨水以西京作坊使張守恩<lb/>
領綿州刺史河南府言河南縣民崔筞家牛生三犢<lb/>
已酉以侍御史任肅爲工部郎中河北轉運使壬子<lb/>
宋州言河決榖熟縣詔發丁夫塞之以馬歩軍都軍<lb/>
頭劉能護其役給事中知襄州劉昌言上言臣自下<lb/>
車視事巳來屬連歳水旱之後百姓艱食輸納王賦<lb/>
<pb n="KR2f0003_SBCK_018-8a"/>
多是後期先是六月開倉臣先一月令開倉受民輸<lb/>
納應管内館驛臣並權冝制置許民於逐處輸稅以<lb/>
備經費不受轉運司約束以便民部内擒獲羣盜臣<lb/>
盡令窮䆒沈命去處準近詔杖脊配役丁壯先準詔<lb/>
遣吏部送闕下臣恐吏柔懦不能制再亡命悉杖脊<lb/>
配隷本城禁錮此二事皆臣權冝處置不如詔書慮<lb/>
讒慝之口因而<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>潤願陛下察之上賜璽書曰制詔<lb/>
劉昌言國家徴納租賦以資國用宣布律令以肅天<lb/>
刑三時之限甚寛畫一之法巳定何乃妄率匈臆作爲<lb/>
<pb n="KR2f0003_SBCK_018-8b"/>
聦明不循舊章撓亂經制廢格明詔建立新規斂怨<lb/>
於民莫斯爲甚自今敢叛離官次背棄詔條當遣薄<lb/>
責不復恕也以京東轉運使韓國華爲峽路轉運使<lb/>
甲寅青州言益都縣蝗生庚申太常博士直史館陳<lb/>
靖上言願募民墾田官給耕具糧種五年外輸租稅<lb/>
敷引利害凡數千言　上覽之喜謂宰相曰地廣荒<lb/>
大而不治士之辱也朕常念五代戰争巳來民多捨<lb/>
本趨末極目千里汚萊不闢心欲恢復古道驅民於<lb/>
南畒致於冨庶晝夜思之未嘗暫捨前後上書言農田<lb/>
<pb n="KR2f0003_SBCK_018-9a"/>
利害者多矣或知其末而暗其本有其說而無其用<lb/>
陳靖此奏甚詣理舉而行之正是朕之本意因召對<lb/>
奬諭賜食而遣之吕端奏曰上失其道民散乆矣今<lb/>
靖所立田法更易舊制大費國家資用望令三司詳<lb/>
議其可否從之乙丑宋州言榖熟縣河決巳塞丙寅<lb/>
以給事中參知政事冦準守本官罷知政事先是郊<lb/>
祀行慶中外官吏皆進秩準遂率意輕重其素所喜<lb/>
者多得臺省清秩所惡及不知者即序進焉廣州左<lb/>
通判馮拯任右正言右通判彭惟節任太常博士惟<lb/>
<pb n="KR2f0003_SBCK_018-9b"/>
節序於拯之下及改秩爲貟外郎拯得虞部惟節得<lb/>
屯田反在拯上惟節自以素居拯下如舊不易位會<lb/>
奏報準覆視怒其亂班制下詔書切責之拯憤曰<lb/>
上日閱萬機安察見此細事蓋冦準弄權爾因上䟽<lb/>
極言并及嶺南管内官吏除拜不平凡數事條列以<lb/>
聞嶺南東路轉運使康戬又上書言除拜不平事因<lb/>
言吕端張洎李昌齡皆準所引端心德之洎曲奉準<lb/>
昌齡畏愞皆不敢與準抗故得以任匈臆亂經制皆<lb/>
準所爲也上大怒準適祀　太廟行事召吕端等<lb/>
<pb n="KR2f0003_SBCK_018-10a"/>
詰責之端曰臣等皆陛下擢用待罪相府至於除拜<lb/>
專恣實準所爲也準剛彊自任臣等忝備大臣不欲<lb/>
忿爭慮傷國體因再拜請罪㑹準入對　上說及馮<lb/>
拯事準抗言與端等同議除拜　上曰廷辯是非又<lb/>
深失執政之體準猶力爭不巳　上先巳惡準因歎<lb/>
曰雀䑕尚知人意況人乎翌日準又抱中書簿領論<lb/>
曲直於　上前　上益不恱至是遂罷丁卯以主客<lb/>
郎中直昭文館李若拙使交州戊辰詔曰峽路諸州<lb/>
民先欠至道元年租稅及沿徴物並除之劒州言尤<lb/>
<pb n="KR2f0003_SBCK_018-10b"/>
溪縣民鄭安母疾安割股肉爲羮以飼母母病愈許<lb/>
州宿州齊州言蝗生不爲災皆抱草死邢州言内丘<lb/>
縣民劉顯父死割左乳以祭<lb/>
閏七月已巳朔以給事中冦準知鄧州庚午有司言<lb/>
諸州闕釐務京朝官共五十餘貟詔左右丞李至等<lb/>
八十四人各於州縣幕職中保舉廉恪有吏幹可任<lb/>
以事者一人辛未詔曰自今中書門下只令宰相押<lb/>
班知印其參知政事遇正衙横行參假並重行異位<lb/>
非議軍國政事不得升都堂祠祭行香署敕並以𨳩<lb/>
<pb n="KR2f0003_SBCK_018-11a"/>
寶六年六月庚戍詔書從事先是吕端入相因上言<lb/>
臣兄餘慶任參知政事日班制悉與宰相同願舉而<lb/>
行之　上從其請至是旣逐準即命復舊甲戍慶州<lb/>
言懹安鎭屬國戎人誘諸族爲冦護軍趙繼昇率兵<lb/>
擊敗之獲羊馬數千計斬首三百級乙亥陜州言河<lb/>
水漲一丈三尺有大樹流下衝壞浮禍失巨艦一丙<lb/>
子吏部引對常選人内一人自言臣在本州掌法按<lb/>
牘多晨夜讀之眼盡瘡生上謂之曰一州巳如是<lb/>
若在廷尉決獄即當喪明矣笑而遣之丁丑罷嶺南<lb/>
<pb n="KR2f0003_SBCK_018-11b"/>
都轉運使詔李惟清乗傳赴闕詔曰先是邢州監牧<lb/>
草地爲民所占佃者俟秋成收刈畢並以入官更以<lb/>
他處閑田給之丙戌以深州團練使尹繼倫爲本州<lb/>
防禦使充靈慶路兵馬都部署丁亥桂州上言前轉<lb/>
運使起居郎張觀先坐奏交州事不實使者就劾獄<lb/>
未具而死觀字仲賔毗陵人江南舉進士及第歸朝<lb/>
爲興元府掾復舉進士第改忠武軍掌書記上書言<lb/>
事稱旨召拜監察御史獻文章賜進士及第㑹三司<lb/>
言劒外賦輕詔遣觀乗傳按行諸州因稍増之觀上<lb/>
<pb n="KR2f0003_SBCK_018-12a"/>
䟽言俗異民逺不可撓動因而撫之猶慮其失所況<lb/>
擾之乎　上深然之因留不遣俄兼度支判官改左<lb/>
司諫上䟽諫治佛寺不報又諫　上與計臣論錢<lb/>
榖失尊嚴之道願一切責有司不親細務出爲諸路<lb/>
茶鹽副使上䟽言更置茶鹽非便不合旨改知廣州<lb/>
遷揚州有善政徴爲三司河南東道判官㑹詔計司<lb/>
官屬不離得局言他事觀自以任諫官上書指言拾<lb/>
遺𥙷闕之職　上怒出知道州移嶺南西南轉運使<lb/>
𬒳劾至是卒年五十三觀博通史漢雅好論事典麗<lb/>
<pb n="KR2f0003_SBCK_018-12b"/>
切直有古人之風采焉免國子博士李元吉坐知宋<lb/>
州日河決故也單州言大雨水淹没管内諸縣民田<lb/>
苗稼盡死庚寅詔曰江南兩浙福建等路州府軍監<lb/>
部内先是貧民負欠冨人息錢物無以償没入男女<lb/>
爲奴婢者限詔到並令檢勘還其父母敢隱慝者許<lb/>
鄰里告訴差定其賞焉<lb/>
八月已亥朔司天言壽星丙地是日詔江南兩浙淮<lb/>
南諸州置糴分遣京朝官蒞之以歳熟故也辛丑許<lb/>
州舞陽縣尉劉蒙杖脊配役少府監三年坐決殺本<lb/>
<pb n="KR2f0003_SBCK_018-13a"/>
縣役夫故也密州言蝗生不爲災患抱草死丁未容<lb/>
州觀察使傅思讓卒思讓冀州信都人武勇善騎<lb/>
上在藩邸日以隷帳下𥙷親事都校即位𥙷衞士直<lb/>
長累遷馬歩軍副都軍頭領平州刺史北征破虜於<lb/>
唐興口以戰功累遷龍衞右廂都指揮使領奬州圑<lb/>
練使出爲鄭州防禦使知冀州兼兵馬都部署改容<lb/>
州觀察使知莫州移知隴州至是卒年七十四詔贈<lb/>
保順軍節度使已酉以前虞部貟外郎李宗訥爲駕<lb/>
部貟外郎前太常博士直昭文館李宗諤爲禮部貟<lb/>
<pb n="KR2f0003_SBCK_018-13b"/>
外郎直昭文館前袐書省校書郎李宗諒爲大理評<lb/>
事前國子四門助教李昭迪爲袐書省校書郎皆故<lb/>
司空昉之子及孫也　上推恩舊老而有是命蜀州<lb/>
言捕獲劫賊十人内文次年十三其父令持兵器從<lb/>
行法當死　上以其㓜騃特宥之庚戍前商州豐陽<lb/>
令喻蟾接宰相自言江東人歸朝廷凡四任令宰年<lb/>
七十五吏部以年當免望許歸故郡宰相以聞<lb/>
上憐之特授以光州定城令壬子以右賛善大夫袁<lb/>
及甫爲殿中丞峽路轉運副使免前轉運副使太常<lb/>
<pb n="KR2f0003_SBCK_018-14a"/>
丞張曄仍削一任曄均定果閬等州民歳輸租絹爲<lb/>
有司所糾故也先是峽路諸州承孟氏僞政賦稅輕<lb/>
重不等閬州稅錢千八百爲絹一匹果州稅錢六百<lb/>
爲絹一匹民前後詣闕擊登聞鼔陳訴者凡二十年<lb/>
矣詔下本道官吏多因循不爲理曄年少氣銳㑹受<lb/>
詔按覆因便冝行之鹽鐵使陳恕奏曄擅改法制計<lb/>
果州歳虧上供絹萬餘匹以是獲罪駕部貟外郎李<lb/>
宗訥上言乞河南府官地五十畒以廣父塋城從之<lb/>
甲寅以給事中魏庠知審刑院張佖判大理寺丙辰<lb/>
<pb n="KR2f0003_SBCK_018-14b"/>
遣翰林畫工二人赴國子監畫三禮圖待詔一人督<lb/>
其事已未潮州言有胡僧一人在海岸持帝鐘鈴杵<lb/>
銅鈴各一銅佛一軀貝葉書一篋與之語不能曉免<lb/>
太常博士劉顥仍削一任坐先受詔鞫獄眞定擅掠<lb/>
治囚致死故也庚申深州防禦使靈慶路兵馬副部<lb/>
署尹繼倫卒繼倫開封浚儀人父勲終郢州防禦使<lb/>
以父任𥙷殿直　上即位改供奉官累遷至洛苑使<lb/>
北面沿邊巡檢破虜於唐徐二河間大克獲虜畏之<lb/>
以繼倫狀貌竒偉面黧黒相戒曰當避黒大王威聲<lb/>
<pb n="KR2f0003_SBCK_018-15a"/>
大震戎人自是不敢窺邊以功領長州刺史朝議以<lb/>
賞薄改尚食使領長州團練使遷深州團練使兼兵<lb/>
馬部署會分遣將帥五道討李繼遷大將李繼隆部<lb/>
署靈環路逗撓不進軍　上怒急召繼倫改本州防<lb/>
禦使充靈慶兵馬副部署繼倫先以𬒳病聞詔遽起<lb/>
受詔即自殿門乗驛赴行營旣至病甚而卒年五十<lb/>
上聞之嗟悼追録其功賻贈加等遣中使護其喪歸<lb/>
葬京師辛酉以太常博士直史館陳靖爲勸農使按<lb/>
行陳許潁蔡襄鄧唐汝等州勸民墾田以大理寺丞<lb/>
<pb n="KR2f0003_SBCK_018-15b"/>
皇甫選光禄寺丞何亮副之選等上言以爲功難成<lb/>
願罷其事上初不從猶詔靖經度未幾三司議以<lb/>
爲費用官錢多萬一水旱恐遂散失　上重違羣議<lb/>
遂寢癸亥殿中丞柳冝上言第三男蒙叟願於楊州<lb/>
崇道觀度爲道士許之乙丑月入太微垣端門丙寅<lb/>
詔制置劒南峽路諸州旁户先是巴蜀民以財力相<lb/>
君毎冨人家役屬至數千户小民歳輸租庸亦甚以<lb/>
爲便上言者以爲蜀川兆亂職豪民嘯聚旁户之由<lb/>
也遂下詔令州縣檢責俾郷豪更相統馭三年能肅<lb/>
<pb n="KR2f0003_SBCK_018-16a"/>
靜冦盜民庶安堵者並以其豪署州縣職以勸之遣<lb/>
職方貟外郎時載監察御史劉師道乗傳齎詔書諭<lb/>
旨旣而載等復奏旁户素役屬豪家民皆相承數丗<lb/>
一旦更以他帥領之恐人心遂擾因有他變　上然<lb/>
之其事遂寢丁卯史館以史記雕版成　上之詔以<lb/>
諸州販易私鹽三十九人黥面爲卒號平河指揮以<lb/>
潤州亡卒十二人隷焉先是御馬以織成帊覆鞍勒<lb/>
詔以黄絹代之<lb/>
<pb n="KR2f0003_SBCK_018-16b"/>
太宗皇帝實録卷第七十八<lb/>
書寫人王壽昌𥘉對訖王良弼<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_019-1a"/>
太宗皇帝實錄卷第七十九<hi>起至道二年九月盡十二月</hi>
九月已已以單州刺史揚瓊為本州防禦使充靈慶<lb/>
路兵馬副部署壬申蘓州言虎夜入福山寨食戍卒<lb/>
四人癸酉六宅使富州刺史張茂宗卒茂宗魏郡繁<lb/>
水人舉進士及第解褐大理評事累遷太子中允直<lb/>
御史府先是洛陽官市赤堊吏第其價為三第民有<lb/>
訴其㒺上者事下河南府踰年不能决命茂宗馳傳<lb/>
視之茂宗徑詣出赤堊䖏按驗堊皆同色無他異吏<lb/>
伏罪俄兼鹽鐵推官　上命欲儒士領内職遷茂宗<lb/>
<pb n="KR2f0003_SBCK_019-1b"/>
為六宅副使改西京作坊使知潭州民甚便之善待<lb/>
過客取名譽使車出其境以美声聞於上者日以充<lb/>
斥徴為六宅使冨州刺史知河南府移知梓州綿州<lb/>
又知興元府至是卒年四十九　上頗嗟悼之戊寅<lb/>
右僕射宋琪薨琪字淑寳范陽薊人少好學問與同<lb/>
郡室昉齊名晋天福中戎虜猖熾每歳開貢藉琪舉<lb/>
偽進士中第署夀安王侍讀幽帥趙延壽恐其陷極<lb/>
塞辟為從事㑹戎虜猾夏随延夀至京師延夀以其<lb/>
子賛領河中節制署琪為記室周廣順中府罷調𥙷<lb/>
<pb n="KR2f0003_SBCK_019-2a"/>
澶州觀城未幾丗宗征淮南起賛為排陣使復辟琪<lb/>
在幕府及鎮廬江表為觀察判官部有冤獄琪辯之<lb/>
活三人死命制加朝散大夫國𥘉賛連移鎮壽陽延<lb/>
安皆表為從事召拜左𥙷闕開封府推官　上時領<lb/>
府尹禮遇甚厚坐與宰相趙普厚善多逰其門<lb/>
上惡之白　太祖出琪知隴州移閬州改護國軍節<lb/>
度判官　上即位召拜太子洗馬選太常丞徴歸将<lb/>
大用為盧多遜所沮改都官郎中出知廣州将行求<lb/>
對于便殿　上以藩邸舊僚不欲使之逺去因留不<lb/>
<pb n="KR2f0003_SBCK_019-2b"/>
遣改兵部郎中判三司句院廷辯事忤㫖責授本曹<lb/>
貟外郎通判開封府事先是開封府未嘗置通判通<lb/>
判之召自琪始也俄拜右諌議大夫同判三司遷左<lb/>
諫議大夫参知政事時李昉参知政事昉已任工部<lb/>
尚書欲令琪居昉上即日拜刑部尚書参知政事如<lb/>
故趙普出鎮與昉同平章事㑹郊祀加門下侍郎昭<lb/>
文館大學士琪嘗遣柴禹錫白　上請盧多遜舊宅<lb/>
上悪琪無鍾離意委珠之操又素好詼諧無大臣體<lb/>
因罷為刑部尚書琪将罷前数日晨至侍漏舎有異<lb/>
<pb n="KR2f0003_SBCK_019-3a"/>
烏大于鴞集琪之坐左右驅不去至是罷人皆異之<lb/>
端拱𥘉　上親耕耤田以舊相進位吏部尚書琪生<lb/>
長戎虜習知邊事㑹北戎入㓂下詔慱訪有位琪獻<lb/>
平戎十䇿　上嘉納之事未果行頗為識者所許拜<lb/>
右僕射月給真俸上以其衰老特詔五日一朝数<lb/>
月𬒳病作多幸老民自叙以見志又口占遺表数百<lb/>
字而卒年八十詔輟視朝兩日贈司空謚惠安琪學<lb/>
術素淺頗口諧捷給在使府前後三十年周知人之<lb/>
情偽尤通明吏術在相位每百執事謁見有所求請<lb/>
<pb n="KR2f0003_SBCK_019-3b"/>
必面折之以是人用胥怨詔劔南峡路諸州民家先<lb/>
蓄藏兵器限詔到百日悉上送官敢匿而不以聞發<lb/>
覺者斬已卯夏綏延行营上言兩路合勢破賊于烏<lb/>
池斬首五千級生擒二千餘人獲米募軍主吃囉指<lb/>
揮使等二十七人馬二千匹兵器鎧甲数萬羣臣稱<lb/>
賀先是　上怒繼遷親部分諸將攻討李繼隆自環<lb/>
州丁罕自慶州范廷召自延州王超自夏州張守恩<lb/>
自麟州凡五路率兵抵平夏上皆先授以成筭師<lb/>
已有期㑹繼隆遣其弟繼和馳驛上言路回逺欲自<lb/>
<pb n="KR2f0003_SBCK_019-4a"/>
清岡峡直抵繼遷巢穴不及援靈武　上怒召繼和<lb/>
於便殿詰之曰汝兄如此必敗吾事矣因手扎数幅<lb/>
切責繼隆命引進使周瑩齎詣軍前督之瑩至而繼<lb/>
隆已便冝發兵不俟報而與丁罕兵合行十数日不<lb/>
見虜引軍還張守恩見虜不撃率兵歸本部獨王超<lb/>
范廷召至烏白池與賊遇大小数十戦雖頗克捷而<lb/>
諸将失期士卒困乏終不能擒賊焉庚辰詔陳州管<lb/>
内先是節度使石守信在任日科屬縣民輸藥物十<lb/>
二種非風土所産者並除之甲申貶㑹州觀察使環<lb/>
<pb n="KR2f0003_SBCK_019-4b"/>
慶路副部署田紹斌為右監門衛率府副率<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州安<lb/>
置先是白守荣馬紹忠受詔與大将皇甫繼明護送<lb/>
軍糧紹斌自靈州率兵迎援次浦洛河㑹繼明卒守<lb/>
榮等後期一日至適為繼遷所圍守榮等欲擊之紹<lb/>
斌曰蕃賊輕佻勿棄輜重與戦但按轡結陣徐行守<lb/>
榮等忿曰我不受節度若但率兵來迎爾勿預吾事<lb/>
紹斌因率所部去輜重四五里繼遷𥘉望見紹斌旌<lb/>
旗不敢撃守榮等自欲邀竒功遂與戦敗丁夫相驚<lb/>
潰走蹂踐死者無数紹斌振旅徐還所部不亡失<lb/>
<pb n="KR2f0003_SBCK_019-5a"/>
一人　上𥘉嘉之未幾李繼隆遣護軍馮訥入奏<lb/>
言浦洛河之敗紹斌握精䘚登隴上頋望不救自言<lb/>
靈武非我不能守欲規圖方面有異志　上大怒曰<lb/>
是嘗背太原來投今又首䑕兩端真賊臣也立遣使<lb/>
捕繋詔獄鞫問而有是命癸已以右武衛将軍韋韜<lb/>
為本衛大将軍致仕韜年八十餘病足不任序班為<lb/>
御史䑓所糾　上以其老病憐之故有是命甲午詔<lb/>
翰林學士兩省五品尚書省四品已上各賜一子出<lb/>
身以壽寕節特推恩故也以都官郎中黄夷簡直祕<lb/>
<pb n="KR2f0003_SBCK_019-5b"/>
閣夷簡上言浙右人無預館閣之職者因自陳故吴<lb/>
越王僚佐嘗勸王入朝詞甚懇激　上憐之故有是<lb/>
命以右諌議大夫雷有終知并州乙未詔建州歳貢<lb/>
龍鳯茶先是研茶丁夫悉鬀去鬚髪自今但幅巾洗<lb/>
滌手瓜給新净衣吏敢違者論其罪丙申詔廢衢州<lb/>
銀冶建三泉縣為大安軍以西縣隷焉丁酉以天長<lb/>
軍降為縣依舊隸揚州六合縣隷建安軍<lb/>
冬十月戊戌朔有司言諸州職事令録判司簿尉等<lb/>
共闕一千七百餘貟望令京東江浙荆湖漳泉等䖏<lb/>
<pb n="KR2f0003_SBCK_019-6a"/>
州縣官有両貟䖏不更置有三貟䖏發遣一貟赴闕<lb/>
從之庚子殿前都指揮使夏綏銀等州都部署王超<lb/>
徴闕辛丑環慶丹延晋絳州京兆府皆上言前月十<lb/>
九日地晝夜十二震甲辰壽寕節羣臣上壽退赴佛<lb/>
寺宴飲詔令　皇太子赴㑹辛亥月有食之已未以<lb/>
池州新鑄錢監為永豊監庚申宴中書門下翰林學<lb/>
士文武常参官節度觀察防禦圑練使刺史諸軍校<lb/>
百夫長已上諸州進奉使外國蕃客於含光殿辛酉<lb/>
以主客負外郎周澣為京東轉運副使壬戍以泰寕<lb/>
<pb n="KR2f0003_SBCK_019-6b"/>
軍節度使兼侍中張永徳為左衛上将軍永徳遣親<lb/>
吏市言茶興販規利闌出徼外買羊犒将卒為轉運<lb/>
使王嗣宗所糾故罷其節鎮而有是命虢州刺史劉<lb/>
宇卒宇范陽盧龍人受虜署易州刺史　車駕北征<lb/>
宇開門迎王師歸朝累受郡印至是來朝卒于京師<lb/>
年七十五宇伉健有勇力以弧矢鞍馬自任雖老猶<lb/>
矍鑠不衰徃往以騎射為楽為政寛易郡民甚爱之<lb/>
甲子免京東轉運使工部郎中郭異坐前知越州用<lb/>
法失入故也詔併三司句院為一以工部貟外郎劉<lb/>
<pb n="KR2f0003_SBCK_019-7a"/>
<pb n="KR2f0003_SBCK_019-8a"/>
<pb n="KR2f0003_SBCK_019-9a"/>
以詩戒之昜簡恐懼每入直不敢復飲酒或休假在<lb/>
私第賔客候之常醉矣以致其死　上曰易簡果以<lb/>
酒敗可惜也雅善筆扎好談誚所著文房四譜及文<lb/>
集二十卷行于丗丙午䖏州言稲再熟命宰相及羣<lb/>
臣分于京城諸寺觀祠廟禱雪甲寅雨雪近臣稱賀<lb/>
乙卯以給事中温仲舒為户部侍郎左諫議大夫李<lb/>
惟清為給事中丙辰以工部郎中直集賢院胡旦守<lb/>
本官知制誥右賛善大夫宋貽序上表乞終䘮紀從<lb/>
之貽序故右僕射琪之次子琪卒　上悉起諸子授<lb/>
<pb n="KR2f0003_SBCK_019-9b"/>
以官廪給之至是貽序上言故不奪其志丁已命工<lb/>
部郎中知制誥胡旦序立于馮起之上故事知制誥<lb/>
先入者居上不繋于官次至是馮起任祠部郎中故<lb/>
命旦居其上非常例也戊午　詔曰自今州縣官部<lb/>
内流民及亡失租調計之一者並書下考東上閤門<lb/>
使安忠卒忠洛陽人事上扵藩邸形質魁岸書纔<lb/>
記姓名　上即位授供奉官累遷至東上閤門使俄<lb/>
遷左龍武大将軍判右金吾街仗事忠泣訴於<lb/>
上以環衛之任在外朝不得侍左右願復舊職<lb/>
<pb n="KR2f0003_SBCK_019-10a"/>
上笑曰大将軍三品顯官汝終不知朝廷表著因從<lb/>
其請出護洪吉七州屯兵至是卒年六十四是歳天<lb/>
下户四百五十七萬四千二百五十七<lb/>
太宗皇帝實録卷七十九<lb/>
<pb n="KR2f0003_SBCK_019-10b"/>
</p>
<p>
書冩王壽昌　𥘉對揩書王良弼　再對霍良弼<lb/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_020-1a"/>
太宗皇帝實録卷第八十<hi>起至道三年正月盡山陵</hi>
至道三年春正月丙寅朔上不受朝羣臣詣閤門<lb/>
拜表稱賀丁邜癸酉並輟視朝以　孝章皇后啓櫕<lb/>
并發引故也羣臣詣閤奉慰丙子以户部侍郎温中<lb/>
舒禮部侍郎王化基並守本官参知政事給事中李<lb/>
惟清同知樞密院事以給事中参知政事張洎為刑<lb/>
部侍郎己邜上元節京城張燈　上幸乹元門楼宴<lb/>
從官夜分而罷戊子　孝章皇后神主還京宰相率<lb/>
百官拜迎於順天門外己丑刑部侍郎張洎卒洎滁<lb/>
<pb n="KR2f0003_SBCK_020-1b"/>
陽人少有俊才慱通墳典李景日舉進士及第解褐<lb/>
上元尉遷校書郎景長子燕王冀卒有司謚武宣洎<lb/>
獻議駮正詞理精當擢拜監察衘史自以論事稱㫖<lb/>
遂率意弹撃不避權貴大臣游簡言等共嫉之㑹景<lb/>
避地豫章留其子煜居守即共薦洎掌煜記室不得<lb/>
從未幾景䘚於豫章煜襲位擢為工部貟外郎試知<lb/>
制誥滿歲為禮部負外郎知制誥累遷中書舎人清<lb/>
輝殿學士参預機密恩寵第一洎故字師黯煜令字<lb/>
偕仁常以字呼之清輝殿在後苑中煜爱之不令旦<lb/>
<pb n="KR2f0003_SBCK_020-2a"/>
夕離左右故授以内殿之職中外之務一以咨之每<lb/>
兄弟宴飲宫中作妓樂洎獨得預宫城東北隅賜以<lb/>
大第為冩書萬餘卷别創書堂煜自科著之常至其<lb/>
第召見妻子慰撫賜予甚厚洎尤好建議每所規畫<lb/>
煜未即行必稱疾不起煜以手扎開釋之始復視事<lb/>
及王師圍城踰年城危甚洎每勸煜勿降廣言符命<lb/>
指引玄象無變金湯之固未易取也旦夕當引退願<lb/>
勿憂又言一旦有不虞當先死社稷既而城陷洎携<lb/>
妻子及金玉重寳自便門入止宫中與摳密使陳喬<lb/>
<pb n="KR2f0003_SBCK_020-2b"/>
同升閣将俱死既至喬自經氣絶洎乃下見煜曰臣<lb/>
與喬同掌機務今日國亡當俱死念主入朝誰辯明<lb/>
主所以不死爾将有以報也歸朝　太祖召見責之<lb/>
曰汝教煜不降使至今日因出帛書示之乃王師圍<lb/>
城煜遣洎草徴上江救兵蠟丸中詔書也洎頓首請<lb/>
罪曰臣之所為也犬各吠非其主此其一爾他尚多<lb/>
今得死臣之分也詞色不變　太祖𥘉欲殺之及是<lb/>
喜拜太子中允　上即位以文雅選直舎人院未幾<lb/>
使高麗復命改户部貟外郎出知相貝二州頗簡慢<lb/>
<pb n="KR2f0003_SBCK_020-3a"/>
部内不治轉運使田錫言其狀徴還洎求見廷辯<lb/>
上以其儒生不復責以吏事詔不問以本官知譯經<lb/>
院改兵部貟外郎禮部户部二郎中選爲太僕少卿<lb/>
拜右諫議大夫判大理寺俄充史館修撰判集賢院<lb/>
事　上令以儒行篇刻扵版賜近臣及新及第貢舉<lb/>
人洎上表稱述敷引前代以媚　上上以其該慱命<lb/>
丞相奨諭数月擢拜中書舎人充翰林學士洎性便<lb/>
佞能伺候人主意愽涉經史多知典故每　上有所<lb/>
著述及賜近臣詩什洎必上表廣徴引以将順其美<lb/>
<pb n="KR2f0003_SBCK_020-3b"/>
與蘓易簡同在翰林数月尤不恊及易簡秉政洎旦<lb/>
夕攻之既而昜簡罷以洎為給事中参知政事與冦<lb/>
凖同列先是凖知吏部選事洎掌考功為吏部官屬<lb/>
凖年少新進氣鋭思欲老儒附已以自大洎夙夜坐<lb/>
曹視事每冠帶候凖于省門揖而退不交一談凖益<lb/>
重之因召與語洎捷給善持論多為凖規畫凖心伏<lb/>
遂兄事之極口誇洎扵　上漸欲進用又知其在江<lb/>
表日多讒毁良善李煜殺中書舎人潘佑洎嘗預謀<lb/>
心疑之待詔尹熈古吴郢皆江東人洎常善待之<lb/>
<pb n="KR2f0003_SBCK_020-4a"/>
上一夕召熈古等侍書禁中因問以佑得罪故熈古<lb/>
言煜忿佑諫説太直爾非洎也自是洗然遂擢用盖<lb/>
凖推挽之也旣同秉大政凖亦忌之洎奉事凖愈謹<lb/>
政事一决於凖洎無所参預專修時政記甘言䛕詞<lb/>
以自媚於　上㑹議靈州事不稱㫖恐懼欲自固權<lb/>
寵上已嫉凖專恣恩寵衰替洎慮一旦同罷免因<lb/>
奏事大言㓂凖退後多誹謗上凖但色變不敢自<lb/>
辯　上由是大悪凖旬日罷未幾洎𬒳病家居滿百<lb/>
日力疾請對方拜踣於　上前明日表解職優詔不<lb/>
<pb n="KR2f0003_SBCK_020-4b"/>
允後月餘改刑部侍郎罷知政事捧詔嗚咽疾遂亟<lb/>
後十餘日卒年六十四　上聞之軫悼特贈本曹尚<lb/>
書賻禭賵贈加等以其二子皆為六品正貟官洎風<lb/>
儀灑落文彩清麗兼通禅寂虗無之理終日清談亹<lb/>
亹可聼尤險詖好攻人之短舊事李煜及煜歸朝甚<lb/>
貧洎猶丐索之煜以銀頮面器與洎洎怒不得金者<lb/>
時潘慎修掌煜記室洎疑慎修教煜素與慎修善自<lb/>
是亦稍踈之煜子仲㝢雅好蒲慱飲宴洎因切諌之<lb/>
仲㝢謝過後数月人有言仲㝢蒲慱如故洎遂與之<lb/>
<pb n="KR2f0003_SBCK_020-5a"/>
絶及仲㝢死郢州歸葬京師洎亦不赴吊與張佖議<lb/>
事不恊遂為讎隙始父事佖既而不拜尤善事黄門<lb/>
宦官在翰林日引唐故事奏内供奉官藍敏貞為翰<lb/>
林學士使内侍裴愈副之上覧奏謂曰此唐室弊<lb/>
政疑貳大臣䖏處以中人監之朕方恢復古道安肯<lb/>
踵此覆轍卿言過也洎慙而退洎自江東歸朝廷故<lb/>
舊無登其門者性鄙恡雖親戚無所及常與故散騎<lb/>
常侍徐鉉厚善心重之因議事小不恊遂絶然手冩<lb/>
鉉文章訪求其筆札藏於篋笥甚於珍玩此其異也<lb/>
<pb n="KR2f0003_SBCK_020-5b"/>
庚寅以都官郎中沈繼宗為淮南轉運使工部郎中<lb/>
知制誥胡旦兼史館修撰辛夘以侍衛親軍馬步軍<lb/>
都虞候傅潜為延州路兵馬都部署殿前都虞候王<lb/>
昭逺為靈州路兵馬都部署西京作坊使石普為関<lb/>
右河西巡撿户部使張鑑調發陕西諸州軍糧工部<lb/>
郎中知制誥張秉祠部郎中知制誥馮起翰林侍讀<lb/>
起居舎人吕文仲推節催督之<lb/>
二月丙申朔以許州司馬盧文翰為工部貟外郎同<lb/>
句當陜西轉運事丁酉孝章皇后祔别廟羣臣皆詣<lb/>
<pb n="KR2f0003_SBCK_020-6a"/>
閤奉慰庚子靈州行營言敗李繼遷萬餘衆斬首二<lb/>
千級獲鞍馬鎧甲数千計繼遷單騎遁走羣臣稱賀<lb/>
辛丑　上不豫止扵便殿决事甲辰詔曰朕獲主萬<lb/>
邦于兹二紀囹圄之際專務於盡心肖翹之㣲常憂<lb/>
其失所矧畿甸之冨庶而輦轂之浩穣方春陽和之<lb/>
時品物鬯茂禁繋猶衆狴犴未空雖多辟之所招在<lb/>
好生而斯切議獄緩死冝順於天常宥過眚災聿遵<lb/>
於時令自至道三年二月九日已前應京畿繫囚死<lb/>
罪並降從流流已下並放戊午詔文武百官並於崇<lb/>
<pb n="KR2f0003_SBCK_020-6b"/>
政殿起居自　皇太子親王及諸軍校分爲七班先<lb/>
是　上不豫不御前殿猶孜孜視政事延見羣臣無<lb/>
有厭怠至是以文武班列衆多乆坐罷倦而有是詔<lb/>
壬戌大食賔同朧國各遣使朝貢以右諌議大夫雷<lb/>
有終爲給事中知并州是月以　上不豫　皇太子<lb/>
諸王及文武羣臣宦内諸司使諸軍将校各於佛寺<lb/>
齋居㑹祈福<lb/>
三月乙丑朔永興軍節度使田重進卒重進范陽人<lb/>
形質竒偉有武力周顯徳中應幕爲卒太祖時統<lb/>
<pb n="KR2f0003_SBCK_020-7a"/>
禁軍以重進隷麾下從征淮南有戦功又從　太<lb/>
祖北征㑹陳撟軍變重進以翊戴功遷御馬軍使累<lb/>
遷控鶴指揮使領瀼州刺史　上即位擢為天武左<lb/>
廂都指揮使領瀼州圑練使改侍衛歩軍都虞候豊<lb/>
州觀察使從攻太原部攻城南面㑹劉繼元降録其<lb/>
功依前領豊州刺史充天徳軍節度使侍衛歩軍都<lb/>
指揮使未幾河大决滑州房村發卒数萬人命重進<lb/>
護其役既而河塞改邠州刺史静難軍節度使領軍<lb/>
職如故王師北征以重進為飛狐路兵馬都部署大<lb/>
<pb n="KR2f0003_SBCK_020-7b"/>
破虜擒其将大鵬翼監軍馬贇副将何萬通并契丹<lb/>
渤海三千餘人斬首数千級獲鞍馬鎧甲数萬追北<lb/>
四十餘里下飛狐靈丘数城乗勝取蔚州會曹彬不<lb/>
利重進以所部護送蔚州官吏士庶凱旋以功改涇<lb/>
州刺史彰化軍節度使充侍衛親軍馬歩軍都虞候<lb/>
出為定州兵馬都部署端拱𥘉改真定尹成徳軍節<lb/>
度使移京兆尹永興軍度使至是卒年六十九輟視<lb/>
朝両日贈侍中重進扑愿不知書　上在藩邸時日<lb/>
憐其忠勇嘗令給以酒灸重進不肯受使者云　晋<lb/>
<pb n="KR2f0003_SBCK_020-8a"/>
王以賜汝汝安敢拒重進曰我但知有陛下不知<lb/>
晋主是何人也卒不受上知而嘉其質直無他腸<lb/>
故終始委遇又以長夀縣主適其子守信以寵之丙<lb/>
寅以慎州觀察使桑賛知貝州考功貟外郎張素為<lb/>
荆湖南路轉運使丁卯以工部侍郎張雍知京兆府<lb/>
占城國遣使朝貢庚午以懷州圑練副使宋太𥘉為<lb/>
工部郎中知梓州癸酉環慶路行营言護送輜重已<lb/>
入靈州丁亥出麥豆穂数十以示近臣　上曰今歳<lb/>
多稼豊茂数倍常年引手而言其苗過膝桑拓甚盛<lb/>
<pb n="KR2f0003_SBCK_020-8b"/>
蠶績必有大所獲喜動顔色壬辰不視朝癸已追班<lb/>
於萬歳殿宣制曰朕聞兩曜麗天不能逃虧<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之数<lb/>
四時成歳無以逾代謝之期知冥運之有終乃達人<lb/>
之大觀朕以凉徳君臨萬邦二紀于兹庶政咸乂爰<lb/>
從春首憂劳遘災雖藥石之載加奈沉綿而愈劇以<lb/>
至大漸弗寤弗興　皇太子克茂温文夙彰孝爱自<lb/>
䖏前星之位彌光主鬯之賢嗣守丕圖必符昌運冝<lb/>
于柩前即　皇帝位尔其任賢去邪克遵于徃誥布<lb/>
徳施恵深念于蒸民更頼中外藎臣文武多士一心<lb/>
<pb n="KR2f0003_SBCK_020-9a"/>
恊佐共致雍熈諸軍賞給並取嗣君䖏分表紀以日<lb/>
易月山陵制度務從儉約應在外臣僚不得擅離治<lb/>
所只于本䖏舉哀於戲有生必死品物之大端送徃<lb/>
事居前哲之明訓克搆鴻業吾無恨焉是日　上崩<lb/>
於萬歳殿　太子即　皇帝位甲午小殮丁酉百官<lb/>
成服遂大殮翰林學士承㫖吏部侍郎宋白上議曰<lb/>
臣聞明一合道曰皇徳象天地曰帝聦明文思行也<lb/>
尭舜禹湯謚也王者膺圖受暦應天順人美盛徳而<lb/>
試諸難騰英聲而節一惠生有尊號終受大名垂諸<lb/>
<pb n="KR2f0003_SBCK_020-9b"/>
簡編如掲日月伏惟　大行皇帝允恭克讓豁逹神<lb/>
武千年誕聖彤雲紫氣之祥五行鍾秀日角龍顔之<lb/>
表純孝因心奉　宣祖而尊嚴父雍睦悌長翊　太<lb/>
祖以肇興王始者姫室下衰梁王在位謳謌獄訟去<lb/>
周歸　宋王于出征帝出言邁三靈改卜百姓與能<lb/>
陳撟有切諌之言京邑無敚<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>之患市不易肆遂登<lb/>
皇極佐聖之功大也乃荒魯邦乃建元侯内緫熊羆<lb/>
肅清禁衛龍潜邸第晦九五之跡鳯徳尹京洽億兆<lb/>
之心洎奄有四海為天下君大寳曰位其命惟新<lb/>
<pb n="KR2f0003_SBCK_020-10a"/>
改元太平符守文之代於鑠軍政叶下武之時應運<lb/>
之期至也蕞爾汾晋結援林胡逆節亂常両朝三<lb/>
紀勞人動衆堅不可拔　帝赫斯怒定議親征矢石<lb/>
齊攻金湯不守折鐵易于摧枯渠魁倐已銜璧與民<lb/>
更始恵如春陽本封　晋王終定厥土受天之命光<lb/>
也漳泉入覲混同文軌抗越獻地一統寰區無思不<lb/>
服無逺弗届占城于闐之封大食賔同之國獻琛奉<lb/>
贄府無虗月白鸚紫鵲之異神麟丹鳯之靈嘉禾連<lb/>
理史不絶書中孚之信及也經緯天地克定禍亂政<lb/>
<pb n="KR2f0003_SBCK_020-10b"/>
之大者必躬親之高䑓講武臨軒選士英儒贍聞之<lb/>
鴻慱骨騰肉飛之俊傑天下英雄落吾彀中外之峻<lb/>
級待以清華不十数年有登廊廟而定疆埸者知臣<lb/>
之精鍳也幽有鬼神明有礼楽墜典聿修無文咸秩<lb/>
五展南郊之儀一議東封之礼耤田勸農御搂肆赦<lb/>
釋老之教崇奉為先名山大川靈蹤勝境仁祠仙宇<lb/>
經之營之致恭之誠廣也求賢審官化民成俗為政<lb/>
以徳惟刑恤哉置詳刑之曹下考課之令菅蒯不棄<lb/>
涇渭分流時無遺才吏皆守法興廢繼絶矜孤振寡<lb/>
<pb n="KR2f0003_SBCK_020-11a"/>
視民如子使無盗乎水旱思艱食為憂幽遐念籲天<lb/>
無所増加使額勤恤人隐納隍之言逺也俯仰山谷<lb/>
詳定隐淪修史氏之職改班秩之稱著治化之書貞<lb/>
觀之風也紀他山之石開元之事也弧矢以威天下<lb/>
善射通神薬石以救齊人仙方填委樂正雅頌無相<lb/>
奪倫幸太學以談經召儒臣而侍讀卑宫室則㫁彫<lb/>
為樸減尊稱則法天崇道開理撿以登聞升便殿而<lb/>
崇政立儲定社稷之本清心希大庭之妙治丗之規<lb/>
備也在宥天下二十有二年王澤深矣機務詳矣臣<lb/>
<pb n="KR2f0003_SBCK_020-11b"/>
下之歸尊至矣黎甿之受賜多矣越書契以無倫盡<lb/>
帝王之能事還淳反古如指諸掌泥金檢玉方卜近<lb/>
期而鼎成龍至　聖駕上僊萬方縞素九域遏密下<lb/>
臣奉詔擬議徽烈丕揚耿光追惟古始巢燧之際載<lb/>
籍未備神黄已還声明有章若乃兼啇周之質文緫<lb/>
唐漢之雄盛乃聖乃神乃武乃文叙全功與全徳實<lb/>
映後而輝前也旁稽礼文恭按謚典應變無方不疾<lb/>
而速得不謂之神乎施為于民財成萬物得不謂之<lb/>
聖乎萬邦作憲帝徳廣運得不謂之文乎保犬定功<lb/>
<pb n="KR2f0003_SBCK_020-12a"/>
奄有九域得不謂之武乎太法太𥘉前志謂太上立<lb/>
徳宗以宗徳禮經有宗祀配天惟千齡應運之君為<lb/>
百代不遷之主請上尊謚曰　神功聖徳文武皇帝<lb/>
廟號　太宗八月已未以　大行皇帝謚冊告于南<lb/>
郊庚申告于萬歳殿冊曰哀子嗣皇帝臣謹再拜稽<lb/>
首言曰臣聞天地之大莫能形容神聖之功無所擬<lb/>
議然則圓方之象必取于彊名尭舜之稱盖從乎節<lb/>
惠伏惟　大行皇帝承天立極執象臨人其生也感<lb/>
大電之精其出也應真人之運聲身為其律度道徳<lb/>
<pb n="KR2f0003_SBCK_020-12b"/>
作其藩籬若日月之明無幽不燭如江海之量無<lb/>
大不容爰自暦在躬大横叶繇舊疆來復盡有江吴<lb/>
戎輅親征旋平汾晋皆出扵睿㫁遣以聖謀繋象<lb/>
不能賾其㣲鬼神不能窺其奥是以緫宇宙于掌握<lb/>
得英雄于彀中宅諸夏以制四維坐明堂而覲羣后<lb/>
髽首貫胷之類接武于藁街景星甘露之祥疊書于<lb/>
冊府在宥天下二十年當是時也靈臺偃伯象闕懸<lb/>
書甌脱彌嚴縣道率化物無疵癘歳有順成積粟<lb/>
腐于太倉豊財溢乎内帑材官劔客皆六郡之豪分<lb/>
<pb n="KR2f0003_SBCK_020-13a"/>
閫登壇盡萬人之敵自歴代已來未有若斯之盛者<lb/>
也於是賜民酺飲展礼耤田𬒳衮冕於㤗壇躬俎豆<lb/>
於清廟幸成均而視學屢覩横經紀延閤以垂文嘗<lb/>
紆睿思若乃生知多藝天縱聦明洒草隸之華得琴<lb/>
碁之絶擅<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>矢之妙洞玄釋之㣲皆作丗揩模出人<lb/>
意表豈力學之能及實振古之未聞大哉邈乎不可<lb/>
得而論矣然猶日慎一日雖休勿休温顔以盡下情<lb/>
虗已以延讜議一夫不獲納隍之慮每深萬邦有罪<lb/>
在予之責尤切至若省去徽號漢后之不言聖也杜<lb/>
<pb n="KR2f0003_SBCK_020-13b"/>
絶田獵玄元之慮發狂也屏藻井之飾夏禹之卑宫<lb/>
念黄沙之抂成湯之祝網也有一於此猶謂之聖况<lb/>
兼是数者乎方将鳴鑾東夏檢玉介丘而天禍忽臨<lb/>
仙駕長徃羣臣咽絶願贖以身萬姓克窮如丧厥考<lb/>
頋惟寡昧䖍奉丕圖荒疚哀迷懼不克荷今因山俯<lb/>
畢同軌咸臻敢薦大名爰稽載籍詢慱士禮官之公<lb/>
議叶宰衡庶尹之輿情定謚于南郊得請於　上帝<lb/>
謹遣攝太尉右傼射兼門下侍郎平章事臣吕端奉<lb/>
寳冊謹上尊謚曰　神功聖徳文武皇帝廟號<lb/>
<pb n="KR2f0003_SBCK_020-14a"/>
<pb n="KR2f0003_SBCK_020-15a"/>
</p>
<p>
</p>
  </div>
<div> <lb/>
    <p>
<pb n="KR2f0003_SBCK_021-1a"/>
　宋太宗實録本八十卷今厪存十二卷每卷後有<lb/>
　書寫人及𥘉對覆對姓名字畫精妙紙墨亦<lb/>
　古遇宋諱皆缺筆即慎惇廓筠諸字亦然<lb/>
　決為南宋館閣鈔本以避諱澄之當在理宗<lb/>
　朝也前朝實録唯唐順宗一代附昌黎集以傳<lb/>
　宋元絶無存者盖正史修扵易姓之後汗青甫<lb/>
　睪實錄遂成廢紙題有過而問焉者矣頃<lb/>
　蕘圃孝廉岀此見示雖寸縑斷璧猶是五百<lb/>
　年前舊物銘心絶品正不在多許耳丙辰臘月<lb/>
　十二日竹汀居士錢大昕書扵吴门寓館<lb/>
<pb n="KR2f0003_SBCK_021-1b"/>
<pb n="KR2f0003_SBCK_021-1b"/>
余嘗淂宋時玉押銅押以癸辛雜識<lb/>
所載十五帝御押證之一爲宋太祖玉<lb/>
押一爲太宗銅押寶蔵之數年矣今<lb/>
次侯先生出示宋鈔閣本太宗實録<lb/>
十二卷有汪氏士禮居圖章知係黄氏<lb/>
蕘圃光生舊蔵每卷後有書冩人及<lb/>
初對覆對姓名卷中缺筆字如慎貞<lb/>
<pb n="KR2f0003_SBCK_021-2a"/>
署筠朗構樹玄徴讓敦廓胊詬廵桓等<lb/>
十餘字竹汀居士寀爲理宗朝冩本今<lb/>
世蔵古家淂宋刻印本書數卷珍如拱<lb/>
璧況墨本官書乎況次侯爲趙王孫<lb/>
數典而不忘其祖不尤可寳乎余所淂銅<lb/>
押爲太宗舊物亦當与是書同帰趙氏坿<lb/>
記扵此以爲券光緒乙未臘月吴大<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>題<lb/>
<pb n="KR2f0003_SBCK_021-2b"/>
</p>
<p>
　　　　　　　　　　　　光緒己丑八月卄八日翁同龢獲觀敬題記<lb/>
<pb n="KR2f0003_SBCK_021-3a"/>
　　　　　　　　　　光緒乙未十一月六日常孰曽之撰武進費念慈<lb/>
　　　　　　　　　　同觀扵舊山樓念慈題記<lb/>
</p>
<p>
</p>
  </div>
        </body>
</text>\m</TEI>
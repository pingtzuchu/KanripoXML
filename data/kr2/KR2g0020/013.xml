<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻十三</head>
    <p>
<pb n="KR2g0020_WYG_013-1a"/>
欽定四庫全書<lb/>
　春秋臣傳巻十三　　　　　宋　王當　撰<lb/>
　　宣公三<lb/>
　　　晉知武子<lb/>
知武子晉卿也名罃字子羽荀首之子邲之戰楚獲罃<lb/>
而囚之成公三年晉人歸楚公子榖臣以求罃楚人許<lb/>
之王送罃曰子其怨我乎對曰二國治戎臣不才不勝<lb/>
其任以爲俘馘執事不以釁鼓使歸即戮君之惠也臣<lb/>
<pb n="KR2g0020_WYG_013-1b"/>
實不才又誰敢怨王曰然則德我乎對曰二國圖其社<lb/>
稷而求紓其民各懲其忿以相宥也兩釋纍囚以成其<lb/>
好二國有好臣不與及其誰敢德王曰子歸何以報我<lb/>
對曰臣不任受怨君不任受德無怨無德不知所報王<lb/>
曰晉未可與爭重爲之禮而歸之襄十年晉荀偃士匄<lb/>
請伐偪陽而封宋向戌焉荀罃曰城小而固勝之不武<lb/>
弗勝爲笑固請丙寅圍之弗克<hi>云云</hi>宋公饗晉侯於楚<lb/>
邱請以桑林荀罃辭荀偃士匄曰諸侯宋魯於是觀禮<lb/>
<pb n="KR2g0020_WYG_013-2a"/>
魯有禘樂賔祭用之宋以桑林享君不亦可乎舞師題<lb/>
以旌夏晉侯懼而退入于房去旌卒享而還及著雍疾<lb/>
卜桑林見荀偃士匄欲奔請禱焉罃不可曰我辭禮矣<lb/>
彼則以之猶有鬼神於彼加之晉侯有閒<lb/>
　　　晉伯宗<lb/>
伯宗晉大夫也事景公厲公宣十四年楚子圍宋公孫<lb/>
歸父㑹楚子于宋宋使樂嬰齊告急于晉晉侯欲救之<lb/>
伯宗曰不可古人有言曰雖鞭之長不及馬腹天方授<lb/>
<pb n="KR2g0020_WYG_013-2b"/>
楚未可與爭雖晉之彊能違天乎諺曰高下在心川澤<lb/>
納汚山藪藏疾瑾瑜匿瑕國君含垢天之道也君其待<lb/>
之乃止晉侯將伐狄諸大夫皆曰不可酆舒有三雋才<lb/>
不如待後之人伯宗曰必伐之狄有五罪雋才雖多何<lb/>
補焉不祀一也耆酒二也棄仲章而奪黎氏地三也虐<lb/>
我伯姬四也傷其君目五也怙其雋才而不以茂德兹<lb/>
益罪也若之何待之夫恃才與衆亡之道也商紂由之<lb/>
故滅天反時爲災地反物爲妖民反德爲亂亂則妖災<lb/>
<pb n="KR2g0020_WYG_013-3a"/>
生故文反正爲乏盡在狄矣晉侯從之遂滅潞殺酆舒<lb/>
成公五年梁山崩以傳召伯宗伯宗辟重曰辟傳重人<lb/>
曰待我不如㨗之速也問其所曰絳人也問綘事焉曰<lb/>
梁山崩將召伯宗謀之問將若之何曰山有朽壤而崩<lb/>
可若何國主山川故山崩川竭君爲之不舉降服乘縵<lb/>
徹樂出次祝幣史辭以禮焉其如此而巳雖伯宗若之<lb/>
何伯宗請見之不可遂以告而從之孔子聞之曰伯宗<lb/>
其無績乎攘善也伯宗朝以喜歸其妻曰子貎有喜何<lb/>
<pb n="KR2g0020_WYG_013-3b"/>
也曰吾言於朝諸大夫皆謂我智似陽子對曰陽子華<lb/>
而不實主言而無謀是以難及其身子何喜焉伯宗曰<lb/>
吾飲諸大夫酒而與之語爾試聽之曰諾既飲其妻曰<lb/>
諸大夫莫子若也然而民不能戴其上乆矣難必及子<lb/>
子盍亟索士憖庇州犂焉得畢陽十五年三郤害伯宗<lb/>
譖而殺之畢陽送伯州犂于楚韓獻子曰郤氏其不免<lb/>
乎善人天地之紀也而驟絶之不亡何待初伯宗每朝<lb/>
其妻必戒之曰盜憎主人民惡其上子好直言必及於<lb/>
<pb n="KR2g0020_WYG_013-4a"/>
難子州犂有傳<lb/>
　　　魯臧宣叔<lb/>
臧宣叔臧孫許也文仲之子成二年冬楚師侵衛遂侵<lb/>
我師于蜀使臧孫徃辭曰楚逺而乆固將退矣無功而<lb/>
受名臣不敢楚侵及陽橋孟孫請徃賂之以執斲執鍼<lb/>
織絍皆百人公衡爲質以請盟楚人許平<lb/>
　　　楚伯州犂<lb/>
伯州犂晉大夫伯宗之子也成十五年奔楚爲太宰襄<lb/>
<pb n="KR2g0020_WYG_013-4b"/>
二十六年楚侵鄭鄭皇頡戍之出與楚師戰敗穿封戌<lb/>
囚皇頡公子圍與之爭之正於州犂州犂曰請問於囚<lb/>
乃立囚曰所爭君子也其何不知上其手曰夫子爲王<lb/>
子圍寡君之貴介弟也下其手曰此子爲穿封戌方城<lb/>
外之縣尹也誰獲子囚曰頡遇王子弱焉戍怒抽戈逐<lb/>
王子圍弗及楚人以皇頡歸明年向戌請弭兵楚人衷<lb/>
甲州犂曰合諸侯以爲不信無乃不可乎夫諸侯望信<lb/>
於楚是以來服若不信是棄其所以服諸侯也固請釋<lb/>
<pb n="KR2g0020_WYG_013-5a"/>
甲子木曰晉楚無信乆矣事利而巳焉用有信太宰退<lb/>
告人曰令尹將死矣不及三年求逞志而棄信志將逞<lb/>
乎志以發言言以出信信以立志參以定之信亡何以<lb/>
及三昭元年公子圍弑王殺州犂于郟<lb/>
　　　楚養由基<lb/>
養由基楚大夫養叔也養叔善射鄢陵之戰潘黨與由<lb/>
基蹲甲而射之徹七札焉以示王曰君有二臣如此何<lb/>
憂於戰王怒曰大辱國詰朝爾射死藝及戰吕錡射共<lb/>
<pb n="KR2g0020_WYG_013-5b"/>
王中目王召由基與之兩矢使射吕錡中項伏弢以一<lb/>
矢復命楚師薄於險叔山冉謂由基曰雖君有命爲國<lb/>
故子必射乃射再發盡殪晉師乃止襄十五年楚公子<lb/>
午爲令尹由基爲宫廏尹以靖國人君子謂楚於是乎<lb/>
能官人官人國之急也能官人則民無覦心昭公十四<lb/>
年令尹子旗有德於王不知度與養氏比而求無厭王<lb/>
於是殺子旗而滅養氏之族<lb/>
　　　晉趙同<lb/>
<pb n="KR2g0020_WYG_013-6a"/>
趙同趙盾異母弟趙衰生原同屏括樓嬰原屏樓三子<lb/>
邑也初驪姬之亂詛無畜羣公子自是晉無公族及成<lb/>
公即位晉於是乎有公族餘子公行趙盾請以括爲公<lb/>
族大夫成八年晉殺趙同趙括十年晉侯夢大厲被髮<lb/>
及地搏膺而踊曰殺余孫不義余得請於帝矣壞大門<lb/>
及寢門而入公懼入于室又壞户公覺召桑田巫巫言<lb/>
如夢公曰何如曰不食新矣六月晉侯欲麥使甸人獻<lb/>
麥饋人爲之召桑田巫示而殺之將食張如厠陷而卒<lb/>
<pb n="KR2g0020_WYG_013-6b"/>
小臣有晨夢負公以登天及日中負晉侯出諸厠遂以<lb/>
爲殉<lb/>
賛曰知武子資善而行聞義而服充此可以優天下而<lb/>
況晉國乎伯宗可謂邦之司直矣然處於昬君亂卿之<lb/>
間而以能尚人非保身之道也臧宣叔不敢以無功受<lb/>
名是能世其家也伯州犂智而不知正養叔藝而不尚<lb/>
德藝勝則下智勝則殺身矣<lb/>
　春秋臣傳巻十三<lb/>
</p>
<p>
</p>
  </div>
</body>
</text>
</TEI>
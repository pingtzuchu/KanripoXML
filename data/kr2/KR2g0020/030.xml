<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻三十</head>
    <p>
<pb n="KR2g0020_WYG_030-1a"/>
欽定四庫全書<lb/>
　春秋臣傳巻三十　　　　　宋　王當　撰<lb/>
　　哀公<lb/>
　　　魯冉有<hi>求</hi>
冉有名求為季氏宰十一年齊伐魯及清冉有請與齊<lb/>
戰齊師宵遁冉有用矛於齊師故能入其軍孔子曰義<lb/>
也為郊戰故公㑹吳子伐齊大敗齊師獲革車八百乗<lb/>
甲首三千<lb/>
<pb n="KR2g0020_WYG_030-1b"/>
　　　魯子服景伯<hi>何</hi>
子服景伯名何魯大夫也哀公三年司鐸火火踰公宫<lb/>
桓僖災救火者皆曰顧府景伯至命宰人出禮書以待<lb/>
命命不共有常刑校人乗馬巾車脂轄百官官備府庫<lb/>
慎守官人肅給濟濡帷幕鬱攸從之䝉葺公屋自大廟<lb/>
始外内以悛助所不給有不用命則有常刑無赦七年<lb/>
夏公㑹吳于鄫吳來徵百牢景伯對曰先王未之有也<lb/>
周之王也制禮上物不過十二以為天之大數也今棄<lb/>
<pb n="KR2g0020_WYG_030-2a"/>
周禮而曰必百牢亦唯執事吳人弗聽景伯曰吳將亡<lb/>
矣棄天而背本不與必棄疾於我乃與之季康子欲伐<lb/>
邾乃饗大夫以謀之景伯曰小所以事大信也大所以<lb/>
保小仁也背大國不信伐小國不仁民保於城城保於<lb/>
徳失二徳者危將焉保不聽秋伐邾十三年吳晉盟吳<lb/>
人將以公見晉侯景伯曰王合諸侯則伯帥侯牧以見<lb/>
於王伯合諸侯則侯帥子男以見於伯自王以下朝聘<lb/>
玉帛不同故敝邑之職貢於吳有豐於晉無不及焉以<lb/>
<pb n="KR2g0020_WYG_030-2b"/>
為伯也執事以伯召諸侯而以侯終之何利之有焉吳<lb/>
人乃止既而悔之將囚景伯景伯曰何也立後於魯矣<lb/>
遲速唯命遂囚以還及户牖謂太宰曰魯將以十月上<lb/>
辛有事於上帝先王季辛而畢何世有職焉若不㑹祝<lb/>
宗將曰吳實然太宰言於王乃歸景伯子貢聞之見於<lb/>
夫子曰子服氏之子拙於說矣以實獲囚以詐得免夫<lb/>
子曰吳子為夷徳可欺而不可以實是聽者之蔽非說<lb/>
者之拙也<lb/>
<pb n="KR2g0020_WYG_030-3a"/>
　　　越大夫種<lb/>
大夫種姓文越相也元年吳王夫差敗越于夫椒報檇<lb/>
李也遂入越越子以甲楯五千保于㑹稽乃號令曰有<lb/>
能助寡人謀而退吳者吾與之共知越國之政大夫種<lb/>
曰臣聞之賈人夏則資皮冬則資絺旱則資舟水則資<lb/>
車以待乏也譬如蓑笠時雨既至必求之今君既棲於<lb/>
㑹稽之上然後乃求謀臣無乃後乎句踐曰茍得聞子<lb/>
大夫之言何後之有種曰王不如設戒約辭行成以喜<lb/>
<pb n="KR2g0020_WYG_030-3b"/>
其民以廣侈吳王之心吾卜之於天矣越王許諾乃使<lb/>
種因吳太宰嚭以行成請句踐女女於王大夫女女於<lb/>
大夫士女女於士越國之寶器畢從夫差將與之成子<lb/>
胥諫曰不可乃飾美女納之太宰嚭嚭與之言於夫差<lb/>
乃與之成而歸初句踐即位三年欲伐吳范蠡諫不聽<lb/>
及棲會稽使召范蠡問曰吾不用子之言以至於此為<lb/>
之奈何對曰卑辭尊禮玩好女樂尊之以名如此不已<lb/>
又身與之市王乃使大夫種行成王曰蠡為我守於國<lb/>
<pb n="KR2g0020_WYG_030-4a"/>
對曰四封之内百姓之事蠡不如種四封之外敵國之<lb/>
制立斷之事種不如蠡王曰諾令種守於國與蠡入宦<lb/>
於吳三年而吳人遣之歸至於國王曰不榖之國蠡之<lb/>
國也蠡其圖之及吳王㑹于黄池越乃襲吳敗之三戰<lb/>
三北遂入吳吳人請成王欲許之范蠡諫曰夫謀之廊<lb/>
廟失之中原其可乎得時無怠時不再來天與不取反<lb/>
為之災夫十年謀之一朝棄之其可乎遂滅吳反至五<lb/>
湖蠡辭王曰君憂臣勞君辱臣死王辱於會稽臣所以<lb/>
<pb n="KR2g0020_WYG_030-4b"/>
不死者為此事也今事已濟矣請從會稽之罰王不可<lb/>
蠡曰君行制臣行意遂乗輕舟以浮於五湖莫知其所<lb/>
終王命工以良金寫蠡之狀而朝禮之環會稽三百里<lb/>
以為范蠡地蠡後貽書招種種未決越王賜之劒死<lb/>
　　　衞孔圉<lb/>
孔圉衞卿孔文子也初衞大叔疾取於宋子朝其娣嬖<lb/>
子朝出孔文子使疾出其妻而妻之疾使侍人誘其初<lb/>
妻之娣寘於犂而為之一宫如二妻文子怒欲攻之仲<lb/>
<pb n="KR2g0020_WYG_030-5a"/>
尼止之遂奪其妻哀十一年冬衞太叔疾出奔宋衞人<lb/>
立遺使室孔姞文子之將攻太叔也訪於仲尼仲尼曰<lb/>
胡簋之事則嘗學之矣甲兵之事未之聞也退命駕而<lb/>
行曰鳥則擇木木豈能擇鳥文子遽止之曰圉豈敢度<lb/>
其私訪衞國之難也將止魯人以幣召之乃歸<lb/>
　　　魯季孫肥<lb/>
季孫肥季康子也季桓子之庶子十一年冬季孫欲以<lb/>
田賦使冉有訪諸仲尼仲尼曰丘不識也三發卒曰子<lb/>
<pb n="KR2g0020_WYG_030-5b"/>
為國老待子而行若之何子之不言也仲尼不對而私<lb/>
於冉有曰君子之行也度於禮施取其厚事舉其中斂<lb/>
從其薄如是則以邱亦足矣若不度於禮而貪冐無厭<lb/>
則雖以田賦將又不足且子季孫若欲行而法則周公<lb/>
之典在若欲茍而行又何訪焉弗聽十二年春用田賦<lb/>
夏五月昭夫人孟子卒昭公取于吳故不書姓死不赴<lb/>
故不稱夫人不反哭故不言葬小君孔子與弔適季氏<lb/>
季氏不絻放絰而拜冬十二月螽季孫問諸仲尼仲尼<lb/>
<pb n="KR2g0020_WYG_030-6a"/>
曰火伏而後蟄者畢今火猶西流司厯過也<lb/>
　　　晉趙無恤<hi>襄子</hi>
趙無恤晉趙鞅之子也是曰襄子襄子使新穉穆子伐<lb/>
狄勝來告襄子將食尋飯有恐色侍者曰狄之事大矣<lb/>
而主之色不怡何也襄子曰吾聞之徳不純而福禄並<lb/>
至謂之幸夫幸非福非徳不當雝雝不為幸吾是以懼<lb/>
晉陽之圍從者欲守邯鄲襄子以謂晉陽先主之所屬<lb/>
也乃走晉陽晉師圍而灌之沈竈産鼃民無叛意卒與<lb/>
<pb n="KR2g0020_WYG_030-6b"/>
韓魏滅知伯至敬侯三卿滅晉<lb/>
　　　晉荀瑶<hi>知伯</hi>
荀瑶荀躒之孫知襄子也是曰知伯父荀申曰知宣子<lb/>
宣子將以瑶為後知果曰不如宵也宣子曰宵也狠對<lb/>
曰宵之狠在靣瑶之狠在心心狠敗國靣狠不害瑶之<lb/>
賢於人者五其不逮者一美鬢長大則賢射御足力則<lb/>
賢伎藝畢給則賢巧文辨慧則賢强毅果敢則賢如是<lb/>
而甚不仁夫以其五賢陵人而以不仁行之誰能待之<lb/>
<pb n="KR2g0020_WYG_030-7a"/>
若果立瑶也知宗必滅弗聽知果别族為輔氏及知氏<lb/>
之亡惟輔果在初襄子為室美士茁夕焉知伯曰室美<lb/>
夫對曰美則美矣抑臣亦有懼也知伯曰何懼對曰臣<lb/>
以秉筆事君志有之髙山峻原不生草木松柏之地其<lb/>
土不肥今土木勝臣懼其不安人也室成三年而知氏<lb/>
亡<lb/>
　　　齊陳恒<hi>成子</hi>
陳恒陳成子也十四年四月甲午恒弑其君壬于舒州<lb/>
<pb n="KR2g0020_WYG_030-7b"/>
孔子三日齊而請伐齊三公曰魯為齊弱久矣子之伐<lb/>
之將若之何對曰陳恒弑其君民之不與者半以魯之<lb/>
衆加齊之半可克也公曰子告季孫孔子辭退而告人<lb/>
曰吾以從大夫之後也故不敢不言<lb/>
賛曰哀公之時國弱微有子路為之削三都有子貢子<lb/>
服為之應四方之命有冉有為之帥軍旅遂抗於諸侯<lb/>
用儒之效如何也然是二三子者已不能用況於仲尼<lb/>
乎受制三桓固其所也大夫種能存越國而不能保其<lb/>
<pb n="KR2g0020_WYG_030-8a"/>
身懐寵之為累也如是然為句踐亦寡恩矣困則屈伏<lb/>
强則搏噬亦猜忌之常也范蠡見幾而作知矣孔文子<lb/>
以太叔室孔姞亂禮已甚然猶知訪仲尼而止其行過<lb/>
晏嬰子西逺矣是以謂之文也大臣不和未有能定國<lb/>
也陳恒之亂民所共棄當是時中國無伯久矣魯誠仗<lb/>
義而征之齊必倒戈而聽命定齊則諸侯可得此湯文<lb/>
之舉也曽是莫聽而徒為無用之誅宜乎哀公之不終<lb/>
也自是而後三卿分晉陳氏盜齊諸侯莫之誰何遂為<lb/>
<pb n="KR2g0020_WYG_030-8b"/>
戰國悲夫孟子謂五伯三王之罪人今之諸侯五伯之<lb/>
罪人今之大夫今之諸侯之罪人信哉<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻三十<lb/>
</p>
<p>
</p>
  </div>
</body>
</text>
</TEI>
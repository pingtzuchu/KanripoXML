<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳卷二十</head>
    <p>
<pb n="KR2g0020_WYG_020-1a"/>
欽定四庫全書卷<lb/>
　春秋臣傳卷二十　　　　　宋　王當　撰<lb/>
　　襄公四<lb/>
　　　晉司馬女叔<lb/>
司馬女叔名齊晉大夫也或曰司馬侯又曰叔侯悼公<lb/>
與司馬侯升臺而望曰樂夫對曰臨下之樂則樂矣徳<lb/>
義之樂則未也公曰何謂徳義對曰諸侯之為日在君<lb/>
側以其善行以其惡戒可謂徳義矣公曰孰能對曰羊<lb/>
<pb n="KR2g0020_WYG_020-1b"/>
舌肸習於春秋乃召叔向使傅太子彪知悼子合諸侯<lb/>
之大夫以城把司馬侯言曰齊高子容専宋司徒侈皆<lb/>
亡家之主也二子皆将不免是秋高止出奔燕其後華<lb/>
定出奔陳晉平公使女叔来治把田弗盡歸也悼夫人<lb/>
慍曰齊也取貨公告女叔女叔曰把夏餘也而即東夷<lb/>
魯周公之後而睦於晉以把封魯猶可而何有焉魯之<lb/>
於晉也職貢不乏玩好時至公卿大夫相繼於朝史不<lb/>
絶書府無虚月如是可矣何必瘠魯以肥把昭四年椒<lb/>
<pb n="KR2g0020_WYG_020-2a"/>
舉如晉求諸侯晉侯欲勿許司馬侯曰不可楚王方侈<lb/>
天或者欲逞其心以厚其毒而降之罰未可知也其使<lb/>
能終亦未可知也晉楚惟天所相君其許之公曰晉有<lb/>
三不殆其何敵之有國險而多馬齊楚多難有是三者<lb/>
何向不濟對曰恃險與馬而虞鄰國之難是三殆也<hi>云</hi>
<hi>云</hi>五年昭公如晉自郊勞至于贈賄無失禮晉侯謂女<lb/>
叔齊曰魯侯不亦善於禮乎對曰魯侯焉知禮是儀也<lb/>
不可謂禮禮所以守其國行其政令無失其民者也今<lb/>
<pb n="KR2g0020_WYG_020-2b"/>
政令在家不能取也有子家羈弗能用也奸大國之盟<lb/>
陵虐小國為國君難将及身不恤其所禮之本末将於<lb/>
此乎在而屑屑焉習儀以亟言善於禮不亦逺乎君子<lb/>
謂叔侯於是乎知禮卒二子叔游叔寛嗣叔向見司馬<lb/>
侯之子撫而泣之曰自此其父之死吾蔑與比而事君<lb/>
者矣昔者此其父始之我終之我始之夫子終之無不<lb/>
可藉偃在側曰君子有比乎叔向曰君子比而不别比<lb/>
徳以賛事比也引黨以封巳利已而忘君别也<lb/>
<pb n="KR2g0020_WYG_020-3a"/>
　　　衞北宫文子<hi>佗</hi>
北宫文子名佗衛大夫也三十一年過鄭印段迋勞于<lb/>
棐林文子入聘子羽為行人馮簡子與子太叔逆客事<lb/>
畢而出言於衞侯曰鄭有禮其數世之福也其無大國<lb/>
之討乎詩曰誰能執熱逝不以濯禮之於政猶熱之有<lb/>
濯也濯以救熱何患之有衛侯在楚文子見令尹圍之<lb/>
威儀曰令尹將有他志不能終也詩曰敬慎威儀維民<lb/>
之則令尹無威儀民無則焉公曰何謂威儀對曰有威<lb/>
<pb n="KR2g0020_WYG_020-3b"/>
而可畏謂之威有儀而可象謂之儀君有君之威儀其<lb/>
臣畏而愛之則而象之故能有其國家令聞長世臣有<lb/>
臣之威儀故能守其官職保族宜家順是以下皆如是<lb/>
是以上下能相固也故君子在位可畏施舍可愛進退<lb/>
可度周旋可則容止可觀作事可法徳行可象聲氣可<lb/>
樂動作有文言語有章以臨其下謂之有威儀也<lb/>
　　　楚伍舉<lb/>
伍舉楚大夫也邑于椒故曰椒舉舉與聲子相善二十<lb/>
<pb n="KR2g0020_WYG_020-4a"/>
六年舉奔鄭伍舉取于王子牟王子牟為申公而亡楚<lb/>
人曰伍舉實送之聲子将如晉遇之於鄭郊班荆相與<lb/>
食而言復故聲子曰是行也吾必復子及宋向戌将平<lb/>
晉楚聲子通使於晉還如楚令尹子木與之語問晉故<lb/>
焉且曰晉大夫與楚孰賢對曰晉卿不如楚其大夫則<lb/>
賢皆卿才也如把梓皮革自楚往也雖楚有材晉實用<lb/>
之歸生聞之善為國者賞不僭而刑不濫賞僭則懼及<lb/>
滛人刑濫則懼及善人若不幸而過寧僭無濫與其失<lb/>
<pb n="KR2g0020_WYG_020-4b"/>
善寧其利滛無善人則國從之詩曰人之云亡邦國殄<lb/>
瘁無善人之謂也故夏書曰與其殺不辜寧失不經懼<lb/>
失善也商頌有之曰不僭不濫不敢怠皇命于下國封<lb/>
建厥福此湯所以獲天福也古之治民者勸賞而畏刑<lb/>
恤民不倦賞以春夏刑以秋冬是以将賞為之加膳加<lb/>
膳則飫賜此以知其勸賞也将刑為之不舉不舉則徹<lb/>
樂此以知其畏刑也夙興夜寐朝夕臨政此以知其恤<lb/>
民也三者禮之大節也有禮無敗今楚多淫刑其大夫<lb/>
<pb n="KR2g0020_WYG_020-5a"/>
逃死於四方而為之謀主以害楚國不可救療所謂不<lb/>
能也是時析公雍子子靈苖賁皇奔晉為晉謀主以為<lb/>
楚害子木曰是皆然矣聲子曰今又有甚於此椒舉奔<lb/>
鄭引領南望曰庶幾赦予亦弗圖也今在晉矣晉人将<lb/>
與之縣以比叔向彼若謀害楚國豈不為患子木懼言<lb/>
諸康王益其禄爵而復之昭四年楚子合諸侯于申舉<lb/>
言於楚子曰臣聞諸侯無歸禮以為歸今君始得諸侯<lb/>
其慎禮矣霸之濟否在此㑹也夏啓有鈞臺之享商湯<lb/>
<pb n="KR2g0020_WYG_020-5b"/>
有景亳之命周武有孟津之誓成有岐陽之蒐康有酆<lb/>
宫之朝穆有塗山之㑹齊桓有召陵之師晉文有踐土<lb/>
之盟君其何用宋向戌鄭公孫僑在諸侯之良也君其<lb/>
選焉王曰吾用齊桓王使問禮於左師與子産左師曰<lb/>
小國習之大國用之敢不薦聞獻公合諸侯之禮六子<lb/>
産曰小國共職敢不薦守獻伯子男㑹公之禮六君子<lb/>
謂合左師善守先代子産善相小國王使舉侍於後以<lb/>
規過卒事不規王問其故對曰禮吾所未見者有六焉<lb/>
<pb n="KR2g0020_WYG_020-6a"/>
又何以規楚子示諸侯侈舉曰六王二公之事皆所以<lb/>
示諸侯禮也諸侯所由用命也夏桀為仍之㑹有緡叛<lb/>
之商紂為黎之蒐東夷叛之周幽為太室之盟戎狄叛<lb/>
之皆所以示諸侯汰也諸侯所由棄命也今君以汰無<lb/>
乃不濟乎王弗聼子産見左師曰吾不患楚矣汰而愎<lb/>
諫不過十年遂以諸侯滅賴賴子面縛銜璧士袒輿櫬<lb/>
從之造於中軍王問諸舉對曰成王克許許僖公如是<lb/>
王親釋其縛受其璧焚其櫬王從之遷賴于鄢靈王為<lb/>
<pb n="KR2g0020_WYG_020-6b"/>
章華之臺與舉升焉曰臺美夫對曰臣聞國君服寵以<lb/>
為美安民以為樂聼徳以為聪致逺以為明不聞以土<lb/>
木之崇髙彤鏤為美而以金石匏竹昌大嚻庶為樂不<lb/>
聞其以觀大視侈滛色以為明而以察清濁為聪先君<lb/>
荘王匏居之臺髙不過望國氛大不過容宴豆木不妨<lb/>
守備用不煩官府民不廢時務官不易朝常先君是以<lb/>
除亂克敵而無惡於諸侯今君為此臺也國民罷焉財<lb/>
用盡焉年榖敗焉百官煩焉舉國留之數年乃成臣不<lb/>
<pb n="KR2g0020_WYG_020-7a"/>
知其美也夫美者上下内外逺近大小皆無害焉故曰<lb/>
美若聚民利以自封是瘠民也胡美之為<lb/>
　　　楚薳啓彊<lb/>
薳啓彊楚大宰也昭元年靈王即位啓彊為大宰韓宣<lb/>
子如楚送女叔向為介楚子朝其大夫曰晉吾仇敵也<lb/>
茍得志焉無䘏其他今其來者上卿上大夫也若吾以<lb/>
韓起為閽羊舌肸為司宫足以辱晉吾亦得志矣可乎<lb/>
大夫莫對啓彊曰聖王務行禮不求恥人朝聘有珪享<lb/>
<pb n="KR2g0020_WYG_020-7b"/>
頫有璋小有述職大有巡功設机而不倚爵盈而不飲<lb/>
宴有好貨飱有陪鼎入有郊勞出有贈賄禮之至也國<lb/>
家之敗失之道也則禍亂興晉之事君臣曰可矣求諸<lb/>
侯而麇至求昬而薦女君親送之上卿及上大夫致之<lb/>
猶欲恥之乎王曰不榖之過也厚為韓子禮七年楚子<lb/>
成章華之臺願與諸侯落之啓彊來召公公如楚楚子<lb/>
享公于新臺使長鬛者相好以大屈既而悔之啓彊聞<lb/>
之見魯公公語之故拜賀公曰何賀對曰齊與晉越欲<lb/>
<pb n="KR2g0020_WYG_020-8a"/>
此乆矣君其備禦三鄰謹守寳矣公懼乃反之<lb/>
　　　鄭禆竈<lb/>
禆竈鄭大夫也好言災異二十八年竈曰今兹周王及<lb/>
楚子皆将死嵗棄其次而旅於明年之次以害鳥帑周<lb/>
楚惡之十二月甲寅靈王崩乙未楚子昭卒昭公九年<lb/>
夏四月陳災竈曰五年陳将復封封五十二年而遂亡<lb/>
十年正月有星出于婺女竈曰晉君将死後七月晉侯<lb/>
彪卒十七年冬有星孛于大辰西及漢竈言於子産曰<lb/>
<pb n="KR2g0020_WYG_020-8b"/>
宋衞陳鄭将同日火若我用瓘斚玉瓉鄭必不火子産<lb/>
弗與明年五月宋衛陳鄭皆火竈曰不用吾言鄭又将<lb/>
火鄭人請用之子産不可子太叔曰寳以保民也若有<lb/>
火國幾亡可以救亡子何愛焉曰天道逺人道邇非所<lb/>
及也竈焉知天道是亦多言矣豈不或信遂不與亦不<lb/>
復火<lb/>
　　　魯梓慎<lb/>
梓慎魯大夫也善占候二十八年春無冰慎曰今兹宋<lb/>
<pb n="KR2g0020_WYG_020-9a"/>
鄭其饑乎嵗在星紀而淫於𤣥枵以有時菑隂不堪陽<lb/>
蛇乘龍龍宋鄭之星也宋鄭必饑𤣥枵虛中也枵耗名<lb/>
也土虛民耗不饑何為明年宋鄭饑昭公十七年冬有<lb/>
星孛于大辰西及漢慎曰往年吾見之是其證也火出<lb/>
而見今兹火出而章必火入而伏其居火也乆矣其與<lb/>
不然乎火出於夏為三月於商為四月於周為五月夏<lb/>
數得天若火作其四國當之在宋衞陳鄭乎宋大辰之<lb/>
虛也陳太皥之虛也鄭祝融之虛也皆火房也星孛及<lb/>
<pb n="KR2g0020_WYG_020-9b"/>
漢漢水祥也衞顓頊之虛也故為帝邱其星為大水水<lb/>
火之牡也其以丙子若壬午作乎水火所合也明年五<lb/>
月丙子風壬午大甚宋衞陳鄭皆火昭公二十年二月<lb/>
已丑日南至慎望氛曰今兹宋有亂國幾亡三年而後<lb/>
弭叔孫昭子曰然則戴桓也汰侈無禮已甚亂所在也<lb/>
十月宋華亥向寧出奔陳二十一年七月壬午朔日有<lb/>
食之公問焉曰禍福何為對曰二至二分日有食之不<lb/>
為災日月之行也分同道也至相過也其他月則為災<lb/>
<pb n="KR2g0020_WYG_020-10a"/>
陽不克也故常為水二十四年五月乙未朔日有食之<lb/>
慎曰将水昭子曰旱也日過分而陽猶不克克必甚能<lb/>
無旱乎皆不效<lb/>
　　　楚屈建<lb/>
屈建字子木楚令尹也屈蕩之孫屈到子夕之子到嗜<lb/>
芰有疾召其宗老而屬之曰祭我必以芰及祥宗老将<lb/>
薦芰建命去之老曰夫子屬之子木曰不然夫子承楚<lb/>
國之政其法刑在民心而藏在王府上之可以比先王<lb/>
<pb n="KR2g0020_WYG_020-10b"/>
下之可以訓後世雖㣲楚國諸侯莫不譽其祭典有之<lb/>
曰國君有牛饗大夫有羊饋士有豚犬之奠庶人有魚<lb/>
炙之薦籩豆脯醢則上下共之不羞珍異不陳庶侈夫<lb/>
子不以私欲干楚國之典遂不用二十五年蔿掩為司<lb/>
馬子木使庀賦數甲兵十月甲午蒍掩書土田度山林<lb/>
鳩藪澤辨京陵表淳鹵數疆潦規偃豬町原防牧隰臯<lb/>
井衍沃量入脩賦賦車籍馬賦車兵徒兵甲楯之數既<lb/>
成以授子木禮也宋向戌弭兵之盟楚人衷甲伯州犂<lb/>
<pb n="KR2g0020_WYG_020-11a"/>
以為不可子木不從太宰知令尹之将死也明年冬卒<lb/>
　　　楚然丹<lb/>
然丹字子革楚右尹也鄭穆公之孫子然之子子革奔<lb/>
楚昭十二年楚子圍徐次于乾谿子革夕與之語曰昔<lb/>
我先王熊繹與呂伋王孫牟燮父禽父並事康王四國<lb/>
皆有分我獨無有今吾使人於周求鼎以為分王其與<lb/>
我乎對曰與君王哉昔我先王熊繹辟在荆山篳路藍<lb/>
縷以處草莽跋涉山林以事天子唯是桃弧棘矢以共<lb/>
<pb n="KR2g0020_WYG_020-11b"/>
禦王事齊王舅也晉及魯衞王母弟也楚是以無分而<lb/>
彼皆有今周與四國服事君王将唯命是從豈其愛鼎<lb/>
王曰昔我皇祖伯父昆吾舊許是宅今鄭人貪賴其田<lb/>
而不我與我若求之其與我乎對曰與君王哉周不愛<lb/>
鼎鄭敢愛田王曰昔諸侯逺我而畏晉今我大城陳蔡<lb/>
不羮賦皆千乘子與有勞焉諸侯其畏我乎對曰畏君<lb/>
王哉是四國者専足畏也又加之以楚敢不畏君王哉<lb/>
王入析父謂子革曰吾子楚國之望也今與王言如響<lb/>
<pb n="KR2g0020_WYG_020-12a"/>
子革曰摩厲以須王出吾刃将斬矣王出復語左史倚<lb/>
相趨過王曰是良史也子善視之是能讀三墳五典八<lb/>
索九邱對曰臣常問焉昔穆王欲肆其心周行天下将<lb/>
皆必有車轍馬迹焉祭公謀父作祈招之詩以止王心<lb/>
王是以獲没於祗宫臣問其詩而不知也若問逺焉其<lb/>
焉能知之王曰子能乎對曰能其詩曰祈招之愔愔式<lb/>
昭徳音思我王度式如玉式如金形民之力而無醉飽<lb/>
之心王揖而入饋不食寝不寐數日不能自克以及於<lb/>
<pb n="KR2g0020_WYG_020-12b"/>
難仲尼曰古也有志克已復禮仁也信善哉楚靈王若<lb/>
能如是豈其辱于乾谿初靈王卜曰余尚得天下不吉<lb/>
投龜詬天而呼曰是區區者而不余畀余必自取之民<lb/>
患王心之無厭也故從亂如歸<lb/>
賛曰女叔之知禮北宫文子之論人伍舉之相事薳啟<lb/>
彊之救過亦足以左右其君而彌縫其闕竈慎之推候<lb/>
固多中矣然天不可俄而度也二子取必焉能無失乎<lb/>
善言天者必有驗於人此子産之論所以勝也知人不<lb/>
<pb n="KR2g0020_WYG_020-13a"/>
知天則固知天不知人則怠善為國者正人事以待天<lb/>
可也子木㑹盟而先為不信得没幸矣靈王驕暴誰與<lb/>
言矣然丹回其欲而攻之使之痛憾猶可與為善惜乎<lb/>
問之不豫也不然與子家子争美矣<lb/>
　<lb/>
　<lb/>
　<lb/>
　<lb/>
<pb n="KR2g0020_WYG_020-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻二十<lb/>
</p>
<p>
</p>
  </div>
</body>
</text>
</TEI>
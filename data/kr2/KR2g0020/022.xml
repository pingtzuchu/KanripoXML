<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻二十二</head>
    <p>
<pb n="KR2g0020_WYG_022-1a"/>
欽定四庫全書巻<lb/>
　春秋臣傳巻二十二　　　宋　王當　撰<lb/>
　　襄公六<lb/>
　　　衛太叔儀<lb/>
太叔儀衞卿太叔文子也亦曰世叔儀十四年衞獻出<lb/>
奔求復於甯喜許之太叔文子曰甯叔視君不如奕棋<lb/>
奕者舉棊不定不勝其耦而況置君而弗定乎必不免<lb/>
矣二十六年衞侯入大夫逆於境者執其手而與之言<lb/>
<pb n="KR2g0020_WYG_022-1b"/>
道逆者自車揖之逆於門者頷之而已衞侯入果殺甯<lb/>
喜<lb/>
　　　魯閔馬父<lb/>
閔馬父字子馬魯大夫也昭十八年𦵏曹平公往者見<lb/>
周大夫原伯與之語不説學歸以語馬父馬父曰周其<lb/>
亂乎夫學殖也不學将落原氏其亡乎二十二年王子<lb/>
朝奉周之典籍以奔楚天王入于成周子朝使告於諸<lb/>
侯<hi>云云</hi>馬父聞子朝之辭曰文辭以行禮也子朝逆景<lb/>
<pb n="KR2g0020_WYG_022-2a"/>
之命無禮甚矣文辭何為哀八年齊閭邱明来盟子服<lb/>
景伯戒宰人曰陷而入於恭馬父笑景伯問之對曰笑<lb/>
吾子之大滿也昔正考父校商之名頌十二篇於周太<lb/>
師以那為首其輯之亂曰自古在昔先民有作溫恭朝<lb/>
夕執事有恪先王之傳恭猶不敢専稱曰自古古曰在<lb/>
昔昔曰先民今吾子之戒吏人曰陷而入於恭其滿之<lb/>
甚也周恭王能庇昭穆之闕而為恭楚恭王能知其過<lb/>
而為恭今吾子之教官僚曰陷而後恭道将何為<lb/>
<pb n="KR2g0020_WYG_022-2b"/>
　　　齊陳須無<lb/>
陳文子名須無齊卿也陳完之孫文子見崔武子退而<lb/>
告人曰崔子将死乎過君以義猶自抑也況以惡乎盧<lb/>
蒲癸将殺慶氏文子謂桓子曰禍将作矣吾其何得卒<lb/>
逐慶氏文子遂奔魯<lb/>
　　　晉史趙<lb/>
史趙晉大夫也昭八年游吉相鄭伯以如晉賀虒祁也<lb/>
趙見子太叔曰甚哉其相䝉也可弔也而又賀之子太<lb/>
<pb n="KR2g0020_WYG_022-3a"/>
叔曰若何弔也其非惟我賀楚滅陳晉侯問於趙曰陳<lb/>
其遂亡乎對曰陳顓頊之族也自幕至於瞽瞍無違命<lb/>
舜重之以明徳寘徳於遂遂世守之及胡公不滛故周<lb/>
賜之姓使祀虞帝臣聞盛徳必百世祀虞之世數未絶<lb/>
繼守将在齊其兆既存矣<lb/>
　　　齊陳無宇<lb/>
陳無宇齊陳桓子也父須無欒高氏皆嗜酒信内强於<lb/>
陳鮑氏而惡之昭十年陳桓子伐欒高氏又敗諸鹿門<lb/>
<pb n="KR2g0020_WYG_022-3b"/>
欒施高彊奔魯陳鮑分其室晏子謂桓子必致諸公讓<lb/>
徳之主也讓之謂懿徳凡有血氣皆有争心故利不可<lb/>
强思義為愈義利之本也藴利生孽姑使無藴乎可以<lb/>
滋長桓子盡致諸公而請老于莒凡公子公孫之無禄<lb/>
者私分之邑國人之貧約孤寡者私與之粟曰詩云陳<lb/>
錫哉周能施也桓公是以霸公與桓子莒之旁邑辭穆<lb/>
孟姬為之請高唐陳氏始大高彊後適晉晉侯逐范中<lb/>
行氏二子将伐公高彊曰三折肱知為良醫唯伐君為<lb/>
<pb n="KR2g0020_WYG_022-4a"/>
不可民弗與也<lb/>
　　　鄭良霄<hi>伯有</hi>
良霄字伯有鄭卿也父曰輒二十八年公過鄭鄭伯不<lb/>
在伯有廷勞於黄崖不敬穆叔曰伯有無戾於鄭鄭必<lb/>
有大咎敬民之主也而棄之何以承守鄭人不討必受<lb/>
其辜濟澤之阿行潦之蘋藻寘諸宗室季蘭尸之敬也<lb/>
敬可棄乎三十年駟帶率國人伐伯有書曰鄭人殺良<lb/>
霄鑄刑書之嵗二月或夢伯有介而行曰壬子余将殺<lb/>
<pb n="KR2g0020_WYG_022-4b"/>
帶也明年壬寅余又将殺段也及壬子駟帶卒國人益<lb/>
懼齊燕平之月壬寅公孫段卒國人愈懼其明月子産<lb/>
立良止以撫之乃止子太叔問其故子産曰鬼有所歸<lb/>
乃不為厲吾為之歸也及子産適晉趙景子問焉曰伯<lb/>
有猶能為鬼乎子産曰能人生始化曰魄既生魄陽曰<lb/>
魂用物精多則魂魄强是以有精爽至於神明匹夫匹<lb/>
婦强死其魂魄猶能馮依於人以為滛厲況良霄我先<lb/>
君穆公之冑子良之孫子耳之子敝邑之卿從政三世<lb/>
<pb n="KR2g0020_WYG_022-5a"/>
矣鄭雖無腆抑諺曰蕞爾小國而三世執其政柄其用<lb/>
物也𢎞矣其取精也多矣其族又大所馮厚矣而强死<lb/>
能為鬼不亦宜乎<lb/>
　　　齊慶封<lb/>
慶封字子家齊相也崔杼弑荘公立景公而相之封為<lb/>
左相謂之崔慶二十七年來聘其車美孟孫謂叔孫曰<lb/>
慶季之車不亦美乎叔孫曰豹聞之服美不稱必以惡<lb/>
終美車何為叔孫與封食不敬為賦相鼠亦不知也崔<lb/>
<pb n="KR2g0020_WYG_022-5b"/>
杼死封當國封好田而嗜酒公膳日雙雞饔人竊更之<lb/>
以鶩御者知之則去其肉而以洎饋子雅子尾遂謀逐<lb/>
慶氏封來奔魯獻車於季武子美澤可以鑑展荘叔見<lb/>
之曰車甚澤人必瘁宜其亡也叔孫食封封汜祭穆子<lb/>
不説使工為之誦茅鴟亦不知也齊人來讓奔吴吴句<lb/>
餘予之朱方聚其族焉而居之富於其舊子服惠伯謂<lb/>
叔孫曰天殆富滛人慶封又富矣穆子曰善人富謂之<lb/>
賞滛人富謂之殃天其殃之也其将聚而殱旃昭四年<lb/>
<pb n="KR2g0020_WYG_022-6a"/>
㑹于申楚使屈申圍朱方八月克之執封而盡滅其族<lb/>
将戮封椒舉曰臣聞無瑕者可以戮人封惟逆命是以<lb/>
在此其肯從於戮乎播於諸侯焉用之王弗聼負之斧<lb/>
鉞以徇於諸侯使言曰無或如齊慶封弑其君弱其孤<lb/>
以盟其大夫慶封曰無或如楚共王之庶子圍弑其君<lb/>
兄之子䴢而代之以盟諸侯軍人粲然皆笑王使速殺<lb/>
之春秋之義用貴治賤用賢治不肖不以亂治亂也孔<lb/>
子曰懐惡而討雖死不服其斯之謂與<lb/>
<pb n="KR2g0020_WYG_022-6b"/>
　　　齊崔杼<lb/>
崔杼齊相也是為崔武子棠公死武子弔焉見棠姜美<lb/>
之武子取之荘公通焉杼遂弑之賈舉州綽邴師公孫<lb/>
敖封具鐸父襄伊僂堙皆死祝佗父祭於高唐至復命<lb/>
不説弁而死於崔氏申蒯侍漁者退謂其宰曰爾以帑<lb/>
免我将死其宰曰免是反子之義也與之皆死崔氏殺<lb/>
鬷蔑于平隂丁丑杼立景公而相之盟國人於大宫太<lb/>
史書曰崔杼弑其君崔子殺之其弟嗣書而死者二人<lb/>
<pb n="KR2g0020_WYG_022-7a"/>
其弟又書乃舍之南史聞太史盡死執簡以往聞既書<lb/>
乃還<lb/>
賛曰太叔儀不以居行貳其心斯可託國矣為國而不<lb/>
學幾何而不相蒙以趨乎亂也閔子一言知其本矣陳<lb/>
文子處崔慶之間而能不汚其身難矣然身為齊卿知<lb/>
崔子有無君之心而不能保其君於全知盧蒲癸作難<lb/>
而不能免慶氏於禍闔門收子坐觀勝敗孔子謂其清<lb/>
矣而未仁殆以此也桓子之滅欒高非忠也乃翦公室<lb/>
<pb n="KR2g0020_WYG_022-7b"/>
以自封也鄭良霄齊慶封稔其惡不如是不足以滅身<lb/>
而覆宗也<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻二十二<lb/>
</p>
<p>
</p>
  </div>
</body>
</text>
</TEI>
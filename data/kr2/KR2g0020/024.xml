<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻二十四</head>
    <p>
<pb n="KR2g0020_WYG_024-1a"/>
欽定四庫全書<lb/>
　春秋臣傳巻二十四　　　　宋　王當　撰<lb/>
　　昭公二<lb/>
　　　魯子家懿伯<lb/>
子家懿伯名羈魯大夫也莊公之𤣥孫昭公將殺季氏<lb/>
告子家子曰季氏僭公室久矣吾欲殺之何如子家子<lb/>
曰諸侯僭於天子大夫僭於諸侯久矣昭公曰吾何僭<lb/>
矣哉子家子曰設兩觀乗大路朱干玉戚以舞大夏八<lb/>
<pb n="KR2g0020_WYG_024-1b"/>
佾以舞大武皆天子之禮也季氏得民久矣君無多辱<lb/>
焉公不從伐季氏平子登臺請以五乗亡公弗許子家<lb/>
子曰君其許之弗聽季氏伐公徒公孫于齊次于陽州<lb/>
二十六年居于鄆二十八年公如晉次于乾侯三十二<lb/>
年正月書曰公在乾侯言不能外内又不能用其人也<lb/>
十二月書曰公薨于乾侯言失其所也定元年叔孫成<lb/>
子逆公之喪子家子不見叔孫而亡初二十五年夏有<lb/>
鸜鵒來巢書所無也師巳曰異哉吾聞文武之世童謡<lb/>
<pb n="KR2g0020_WYG_024-2a"/>
有之曰鸜之鵒之公出辱之鸜鵒鸜鵒往歌來哭巳而<lb/>
果然<lb/>
　　　晉蔡墨<lb/>
蔡墨名黯晉史大夫也二十九年秋龍見于絳郊魏獻<lb/>
子問於蔡墨曰吾聞之蟲莫知於龍以其不生得也謂<lb/>
之知信乎對曰人實不知非龍實知古者畜龍故國有<lb/>
豢龍氏有御龍氏獻子曰是二氏者吾亦聞之而不知<lb/>
其故是何謂也對曰昔有飂叔安有裔子曰董父實甚<lb/>
<pb n="KR2g0020_WYG_024-2b"/>
好龍能求其耆欲以飲食之龍多歸之乃擾畜龍以服<lb/>
事帝舜帝賜之姓曰董氏曰豢龍封諸鬷川鬷夷氏其<lb/>
後也故帝舜氏世有畜龍及有夏孔甲擾于有帝帝賜<lb/>
之乗龍河漢各二各有雌雄孔甲不能食而未獲豢龍<lb/>
氏有陶唐氏既衰其後有劉累學擾龍于豢龍氏以事<lb/>
孔甲能飲食之夏后嘉之賜氏曰御龍以更豕韋之後<lb/>
龍一雌死潛醢以食夏后夏后饗之既而使求之懼而<lb/>
遷于魯縣范氏其後也獻子曰今何故無之對曰夫物<lb/>
<pb n="KR2g0020_WYG_024-3a"/>
物有其官官修其方朝夕思之一日失職則死及之失<lb/>
官不食官宿其業其物乃至若泯棄之物乃坻伏鬱湮<lb/>
不育故有五行之官是謂五官實列受氏姓封為上公<lb/>
祀為貴神社稷五祀是尊是奉木正曰勾芒火正曰祝<lb/>
融金正曰蓐收水正曰𤣥冥土正曰后土龍水物也水<lb/>
官棄矣故龍不生得獻子曰社稷五祀誰氏之五官也<lb/>
對曰少皥氏有四叔曰重曰該曰脩曰熙實能金木及<lb/>
水使重為勾芒該為蓐收脩及熙為𤣥冥世不失職遂<lb/>
<pb n="KR2g0020_WYG_024-3b"/>
濟窮桑此其三祀也顓頊氏有子曰犂為祝融共工氏<lb/>
有子曰句龍為后土此其二祀也后土為社稷田正也<lb/>
有烈山氏之子曰柱為稷自夏以上祀之周棄亦為稷<lb/>
自商以來祀之<lb/>
　　　晉籍談<lb/>
籍談晉大夫也十五年荀躒如周葬穆后談為介既葬<lb/>
除喪王以文伯宴樽以魯壺王曰伯氏諸侯皆有以鎮<lb/>
撫王室晉獨無有何也文伯揖談對曰諸侯之封也皆<lb/>
<pb n="KR2g0020_WYG_024-4a"/>
受明器於王室以鎮撫其社稷故能薦彞器於王晉居<lb/>
深山戎狄之與鄰而逺於王室王靈不及拜戎不暇其<lb/>
何以獻器王曰叔氏而忘諸乎叔父唐叔成王之母弟<lb/>
也其反無分乎宻須之鼔與其大路文所以大蒐也闕<lb/>
鞏之甲武所以克商也唐叔受之以處參虛匡有戎狄<lb/>
其後襄之二路鏚鉞秬鬯彤弓虎賁文公受之以有南<lb/>
陽之田撫征東夏非分而何且昔而髙祖孫伯黶司晉<lb/>
之典籍以為大政故曰籍氏女司典之後也何故忘之<lb/>
<pb n="KR2g0020_WYG_024-4b"/>
談不能對賔出王曰籍父其無後乎數典而忘其祖談<lb/>
歸以告叔向叔向曰王其不終乎王一歲而有三年之<lb/>
喪二焉於是乎以喪賔宴又求彞器樂憂甚矣且非禮<lb/>
也彞器之來嘉功之由非由喪也三年之喪雖貴遂服<lb/>
禮也王雖弗遂宴樂以蚤亦非禮也禮王之大經也一<lb/>
動而失二禮無大經矣言以考典典以志經忘經而多<lb/>
言舉典將焉用之子秦嗣定十四年晉師敗于潞獲籍<lb/>
秦籍氏乃絶<lb/>
<pb n="KR2g0020_WYG_024-5a"/>
　　　周泠州鳩<lb/>
泠州鳩周樂工也二十一年春天王將鑄無射州鳩曰<lb/>
王其以心疾死乎夫樂天子之職也夫音樂之輿也而<lb/>
鍾音之器也天子省風以作樂器以鍾之輿以行之小<lb/>
者不窕大者不槬則和於物物和則嘉成故和聲入於<lb/>
耳而藏於心心億則樂窕則不咸槬則不容心是以感<lb/>
感實生疾今鍾槬矣王心弗堪其能久乎景王問曰七<lb/>
律者何對曰昔武王伐殷歲在鶉火月在天駟日在析<lb/>
<pb n="KR2g0020_WYG_024-5b"/>
木之津辰在斗柄星在天黿星與日辰之位皆在北維<lb/>
顓頊之所建也帝嚳受之我姬氏出自天黿及析木者<lb/>
有建星及牽牛焉則我皇妣大姜之姪伯陵之後逄公<lb/>
之所馮神也歲之所在則我有周之分野也月之所在<lb/>
辰馬農祥也我大祖后稷之所經緯也王欲合是五位<lb/>
三所而用之自鶉及駟七列也南北之揆七同也凡神<lb/>
人以數合之以聲昭之數合聲和然後可同也故以七<lb/>
同其數而以律和其聲於是乎有七律天王鑄鍾成伶<lb/>
<pb n="KR2g0020_WYG_024-6a"/>
人告和王謂州鳩曰鍾果和矣對曰未可知也王曰何<lb/>
故對曰上作器民備樂之則為和今財亡民罷莫不怨<lb/>
恨臣不知其和也且民所曹好鮮其不濟也其所曹惡<lb/>
鮮其不廢也故諺曰衆心成城衆口鑠金王曰爾老耄<lb/>
矣何知二十二年四月王有心疾乙丑崩鍾不和<lb/>
　　　秦醫和<lb/>
醫和秦醫也昭元年晋平公疾求醫於秦秦景公使醫<lb/>
和視之曰疾不可為也是謂近女室疾如蠱非鬼非食<lb/>
<pb n="KR2g0020_WYG_024-6b"/>
惑以喪志良臣將死天命不祐公曰女不可近乎對曰<lb/>
節之先王之樂所以節百事也故有五節遲速本末以<lb/>
相及中聲以降五降之後不容彈矣於是有煩手淫聲<lb/>
慆堙心耳乃忘平和君子弗聽也物亦如之至於煩乃<lb/>
舍也巳無以生疾君子之近琴瑟以儀節也非以慆心<lb/>
也天有六氣降生五味發為五色徵為五聲淫生六疾<lb/>
六氣曰隂陽風雨晦明也分為四時序為五節過則為<lb/>
菑隂淫寒疾陽淫熱疾風淫未疾雨淫腹疾晦淫惑疾<lb/>
<pb n="KR2g0020_WYG_024-7a"/>
明淫心疾女陽物而晦時淫則生内熱惑蠱之疾今君<lb/>
不節不時能無及此乎出告趙孟趙孟曰誰當良臣對<lb/>
曰主是謂矣和聞之國之大臣有菑禍興而無改焉必<lb/>
受其咎今君至於淫以生疾將不能圖恤社稷禍孰大<lb/>
焉主不能禦吾是以云也趙孟曰何謂蠱對曰淫溺惑<lb/>
亂之所生也於文皿蟲為蠱榖之飛亦為蠱在周易女<lb/>
惑男風落山謂之蠱皆同物也趙孟曰良醫也厚其禮<lb/>
而歸之始晉景公疾病求醫於秦秦伯使醫緩為之未<lb/>
<pb n="KR2g0020_WYG_024-7b"/>
至公夢疾為二豎子曰彼良醫也懼傷我焉逃之其一<lb/>
曰居肓之上膏之下若我何醫至曰疾不可為也在肓<lb/>
之上膏之下攻之不可逹之不及藥不至焉不可為也<lb/>
公曰良醫也厚其禮而歸之故秦世有良醫<lb/>
　　　魯季孫意如<lb/>
季孫意如魯卿悼子紇之子也是曰季平子十年平子<lb/>
伐莒獻俘始用人於亳社臧武仲聞而非之二十五年<lb/>
季郈之雞鬬季氏介其雞郈氏為之金距平子怒益宮<lb/>
<pb n="KR2g0020_WYG_024-8a"/>
於郈氏且讓之故郈昭伯亦怨平子公伐季氏因請亡<lb/>
皆不許子家子曰君其許之政自之出久矣弗聽郈孫<lb/>
曰必殺之公使郈孫逆孟懿子叔孫氏之司馬鬷戾言<lb/>
於其衆曰若之何莫對又曰我家臣也不敢知國凡有<lb/>
季氏與無於我孰利皆曰無季氏是無叔孫氏鬷戾曰<lb/>
然則救諸帥徒陷西北隅以入公徒釋甲執冰而踞遂<lb/>
逐之孟氏執郈昭伯殺之遂伐公徒公孫于齊明年居<lb/>
鄆三十一年薨于乾侯定五年六月平子行東野還卒<lb/>
<pb n="KR2g0020_WYG_024-8b"/>
于房<lb/>
賛曰子家子從公于外間關險阻言雖不用而始終一<lb/>
節賢矣哉昭公之愚不移也既不能受制於强臣又不<lb/>
能親大國聽忠諫自辱于齊退無所成何為者邪女叔<lb/>
之言不茍矣蔡墨博逹而正其在師曠史趙之間乎古<lb/>
者審音原診皆足以知政州鳩醫和知此道矣豈止技<lb/>
藝而已哉詩曰士也罔極二三其徳季孫意如之謂矣<lb/>
泣告昭子徒跣晉使若恐不得以事君也及為謀焉則<lb/>
<pb n="KR2g0020_WYG_024-9a"/>
又隂賂齊晉之權嬖以撓之是何人也生不能事死而<lb/>
厚終猶不足以蓋前惡矧欲溝墓而加諡乎原其用心<lb/>
蓋將暴矣使自斃以避惡名得死牖下幸哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0020_WYG_024-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻二十四<lb/>
</p>
<p>
</p>
  </div>
</body>
</text>
</TEI>
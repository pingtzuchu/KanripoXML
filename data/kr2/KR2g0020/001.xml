<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻一</head>
    <p>
<pb n="KR2g0020_WYG_001-1a"/>
欽定四庫全書<lb/>
　春秋臣傳巻一　　　　　　宋　王當　撰<lb/>
　　隠公<lb/>
　　　魯臧僖伯<lb/>
臧僖伯魯孝公之子公子彄也字子臧五年公將如棠<lb/>
觀魚者僖伯諫曰凡物不足以講大事其材不足以備<lb/>
噐用則君不舉焉君將納民於軌物者也故講事以度<lb/>
軌量謂之軌取材以章物采謂之物不軌不物謂之亂<lb/>
<pb n="KR2g0020_WYG_001-1b"/>
政亂政亟行所以敗也故春蒐夏苗秋獮冬狩皆於農<lb/>
隙以講事也三年而治兵入而振旅歸而飲至以數軍<lb/>
實昭文章明貴賤辨等列順少長習威儀也鳥獸之肉<lb/>
不登於爼皮革齒牙毛羽骨角不登於噐則公不射古<lb/>
之制也若夫山林川澤之實噐用之資皂隷之事官司<lb/>
之守非君所及也公曰吾將略地焉遂往陳魚而觀之<lb/>
僖伯稱疾不從書曰公矢魚于棠非禮也且言逺地也<lb/>
冬僖伯卒公曰叔父有憾於寡人寡人弗敢忘葬之加<lb/>
<pb n="KR2g0020_WYG_001-2a"/>
一等書曰冬十有二月公子彄卒善之也<lb/>
　　　鄭潁考叔<lb/>
潁考叔鄭之潁谷封人也初鄭武公娶于申曰武姜生<lb/>
莊公及共叔叚莊公寤生驚姜氏故名曰寤生遂惡之<lb/>
愛共叔叚欲立之及莊公即位請京使居之謂之京城<lb/>
大叔大叔完聚繕甲兵具卒乗將襲鄭夫人將啓之公<lb/>
命伐京京叛大叔叚叚入于鄢公伐諸鄢遂寘姜氏于<lb/>
城潁而誓之曰不及黄泉無相見也潁考叔聞之有獻<lb/>
<pb n="KR2g0020_WYG_001-2b"/>
于公公賜之食食舍肉公問之對曰小人有母皆嘗小<lb/>
人之食未嘗君之羮請以遺之公曰爾有母遺繄我獨<lb/>
無潁考叔曰敢問何謂也公語之故且告之悔對曰君<lb/>
何患焉若闕地及泉隧而相見其誰曰不然公從之公<lb/>
入而賦大隧之中其樂也融融姜出而賦大隧之外其<lb/>
樂也洩洩遂為母子如初君子曰潁考叔純孝也愛其<lb/>
母施及莊公詩曰孝子不匱永錫爾類其是之謂乎十<lb/>
一年鄭伯將伐許公孫閼與潁考叔争車秋七月庚辰<lb/>
<pb n="KR2g0020_WYG_001-3a"/>
傅于許考叔取鄭伯之旗蝥弧以先登子都自下射之<lb/>
鄭師畢登壬午遂入許鄭伯使卒出豭行出犬雞以詛<lb/>
射潁考叔者君子謂鄭莊公失政刑矣政以治民刑以<lb/>
正邪既無徳政又無威刑是以及邪邪而詛之將何益<lb/>
矣<lb/>
　　　衞石碏<lb/>
石碏衞大夫也衞公子州吁嬖人之子也有寵而好兵<lb/>
公勿禁碏諫曰臣聞愛子敎以義方勿納於邪驕奢淫<lb/>
<pb n="KR2g0020_WYG_001-3b"/>
泆所自邪也四者之來寵祿過也夫寵而不驕驕而能<lb/>
降降而不憾憾而能聄者鮮矣且夫賤妨貴少陵長逺<lb/>
間親新間舊小加大淫破義所謂六逆也君義臣行父<lb/>
慈子孝兄愛弟敬所謂六順也去順效逆所以速禍也<lb/>
君人者將禍是務去而速之毋乃不可乎弗聽其子厚<lb/>
與州吁遊禁之不可桓公立乃老四年州吁弑桓公而<lb/>
立未能和其民厚問定君於石子石子曰王覲為可曰<lb/>
何以得覲曰陳桓公有寵於王陳衞方睦若朝陳使請<lb/>
<pb n="KR2g0020_WYG_001-4a"/>
必可得也厚從州吁如陳碏使告於陳曰衞國褊小老<lb/>
夫耄矣無能為也此二人者實弑寡君敢即圖之陳人<lb/>
執之而請涖于衞衞人使殺州吁于濮碏使殺厚于陳<lb/>
君子曰石碏純臣也惡州吁而厚與焉大義滅親其是<lb/>
之謂乎<lb/>
　　　魯衆仲<lb/>
衆仲魯大夫也公子益師之子益師孝公子字曰衆父<lb/>
故其子以衆為氏衞州吁立將修先君之怨於鄭而求<lb/>
<pb n="KR2g0020_WYG_001-4b"/>
寵於諸侯以和其民公問於衆仲曰衞州吁其成乎對<lb/>
曰臣聞以徳和民不聞以亂以亂猶治絲而棼之也夫<lb/>
州吁阻兵而安忍阻兵無衆安忍無親衆叛親離難以<lb/>
濟矣夫兵猶火也不戢將自焚也夫州吁弑其君而虐<lb/>
用其民於是乎不務令徳而欲以亂成必不免矣五年<lb/>
考仲子之宫將萬焉公問羽數於衆仲對曰天子用八<lb/>
諸侯用六大夫四士二夫舞所以節八音而行八風故<lb/>
自八以下公從之於是初獻六羽始用六佾也無駭卒<lb/>
<pb n="KR2g0020_WYG_001-5a"/>
羽父請諡與族公問族於衆仲對曰天子建徳因生以<lb/>
賜姓胙之土而命之氏諸侯以字為諡因以為族官有<lb/>
世功則有官族邑亦如之公命以字為展氏<lb/>
　　　鄭祭仲<lb/>
祭仲字仲足鄭大夫也始為祭封人因以為氏莊姜愛<lb/>
共叔叚請京使居之祭仲曰都城過百雉國之害也先<lb/>
王之制大都不過參國之一中五之一小九之一今京<lb/>
不度非制也君將不堪不如早為之所無使滋蔓蔓難<lb/>
<pb n="KR2g0020_WYG_001-5b"/>
圖也蔓草猶不可除況君之寵弟乎公曰多行不義必<lb/>
自斃子姑待之既而大叔果敗桓王奪鄭政鄭伯不朝<lb/>
桓五年秋王以諸侯師伐鄭鄭伯禦之設左右拒為魚<lb/>
麗之陳先偏後伍伍承彌縫王卒大敗祝𥅆射王中肩<lb/>
王亦能軍祝𥅆請從之公曰君子不欲多上人況敢陵<lb/>
天子乎夜鄭伯使祭足勞王且問左右十一年宋人執<lb/>
祭仲初仲有寵於鄭莊公壯公使為卿為公娶鄧曼生<lb/>
昭公昭公之敗北戎也齊人請昬之昭公辭祭仲曰必<lb/>
<pb n="KR2g0020_WYG_001-6a"/>
取之君多内寵子無大援將不得立三公子皆君也勿<lb/>
從夏莊公卒故仲立昭公宋莊公誘仲而執之曰不立<lb/>
突將死亦執厲公而求賂焉仲不從其言則君必死國<lb/>
必亡從其言則君可以生易死國可以存易亡少遼緩<lb/>
之則突可故出而忽可故反是不可得則病然後有鄭<lb/>
國古人之有權者祭仲之權是也權者反於經而有善<lb/>
者也權之所設舍死亡無所設行權有道自貶損以行<lb/>
權不害人以行權殺人以自生亡人以自存君子不為<lb/>
<pb n="KR2g0020_WYG_001-6b"/>
也遂與宋人盟以厲公歸而立之昭公奔衞祭仲專鄭<lb/>
伯患之使其壻雍糾殺之將享諸郊雍姬知之謂其母<lb/>
曰父與夫孰親其母曰人盡夫也父一而已胡可比也<lb/>
遂告仲曰雍氏舍其室而將享子于郊吾惑之以告仲<lb/>
殺雍糾公載以出曰謀及婦人宜其死也十五年厲公<lb/>
出奔蔡六月昭公入十七年髙渠彌弑昭公而立公子<lb/>
亹明年秋齊襄公師于首止子亹㑹之髙渠彌相七月<lb/>
戊戌齊人殺子亹而轘髙渠彌仲逆昭公弟子儀而立<lb/>
<pb n="KR2g0020_WYG_001-7a"/>
之是行也仲知之故稱疾不往人曰祭仲以知免仲曰<lb/>
信也<lb/>
賛曰臧伯之諫潁考叔之感悟於忠孝其庶乎以考叔<lb/>
之純孝而其終以争斃孝弟犯上者或有之矣莊公之<lb/>
威不能行于其家其能行于國乎考叔之没哀哉臧伯<lb/>
之後與春秋為終始天之報忠也厚矣祭仲之二三其<lb/>
徳易所謂莫益之或擊之惜乎其不轘於齊也公羊稱<lb/>
祭仲古人之有權者異哉伊尹放太甲以覆湯之典刑<lb/>
<pb n="KR2g0020_WYG_001-7b"/>
也其歸之者以其思庸也祭仲之事果如是乎此乃趨<lb/>
利以規免何足以語古人之權哉<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻一<lb/>
</p>
<p>
</p>
  </div>
</body>
</text>
</TEI>
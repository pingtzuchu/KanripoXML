<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻二十一</head>
    <p>
<pb n="KR2g0020_WYG_021-1a"/>
欽定四庫全書巻<lb/>
　春秋臣傳巻二十一　　　　宋　王當　撰<lb/>
　　襄公五<lb/>
　　　楚申無宇<lb/>
申無宇楚芈尹也公子圍殺大司馬蒍掩而取其室無<lb/>
宇曰王子必不免善人國之主也王子相楚國将善是<lb/>
封殖而虐之是禍國也且司馬令尹之偏而王之四體<lb/>
也絶民之主去身之偏艾王之體以禍其國不祥莫大<lb/>
<pb n="KR2g0020_WYG_021-1b"/>
焉何以得免昭公七年楚子之為令尹也為王旌以田<lb/>
無宇斷之曰一國兩君其誰堪之及即位為章華之宫<lb/>
納亡人以實之無宇之閽入焉無宇執之有司弗與曰<lb/>
執人於王宫其罪大矣執而謁諸王王将飲酒無宇辭<lb/>
曰天子經略諸侯正封古之制也封略之内何非君土<lb/>
食土之毛誰非君臣故詩曰普天之下莫非王土率土<lb/>
之濵莫非王臣天有十日人有十等故王臣公公臣大<lb/>
夫大夫臣士士臣皁皁臣輿輿臣𨽻𨽻臣僚僚臣僕僕<lb/>
<pb n="KR2g0020_WYG_021-2a"/>
臣臺馬有圉牛有牧以待百事今有司曰女胡執人於<lb/>
王宫将焉執之周文王之法曰有亡荒閲所以得天下<lb/>
也吾先君文王作僕區之法曰盜所隠器與盜同罪所<lb/>
以封汝也若從有司是無所執逃臣也昔紂為天下逋<lb/>
逃主萃淵藪君王始求諸侯而則紂無乃不可乎若以<lb/>
二文之法取之盜有所在矣王曰取而臣以往遂赦之<lb/>
十一年楚子滅蔡用隠太子于岡山無宇曰不祥五牲<lb/>
不相為用況用諸侯乎王必悔之楚子城陳蔡不羮使<lb/>
<pb n="KR2g0020_WYG_021-2b"/>
棄疾為蔡公王問於無宇曰棄疾在蔡何如對曰擇子<lb/>
莫如父擇臣莫如君鄭荘公城櫟而寘子元焉使昭公<lb/>
不立齊桓公城榖而寘管仲焉至於今賴之臣聞五大<lb/>
不在邉五細不在庭親不在外羈不在内今棄疾在外<lb/>
鄭丹在内君其少戒王曰國有大城何如對曰鄭京櫟<lb/>
實殺曼伯宋蕭亳實殺子游齊渠邱實殺無知衞蒲戚<lb/>
實出獻公若由是觀之則害於國末大必折尾大不掉<lb/>
君所知也<lb/>
<pb n="KR2g0020_WYG_021-3a"/>
　　　魯子服恵伯<hi>椒</hi>
子服惠伯名椒一名湫孟獻子之孫子服它之子三十<lb/>
一年滕成公來㑹𦵏惰而多涕惠伯曰滕君将死矣怠<lb/>
於其位而哀已甚兆於死所矣能無從乎昭十有二年<lb/>
南蒯将叛筮之遇坤之比曰黄裳元吉以為大吉也示<lb/>
惠伯曰即欲有事何如惠伯曰吾常學此矣忠信之事<lb/>
則可不然必敗外强内溫忠也和以率貞信也故曰黄<lb/>
裳元吉黄中之色也裳下之飾也元善之長也中不忠<lb/>
<pb n="KR2g0020_WYG_021-3b"/>
不得其色下不共不得其飾事不善不得其極外内倡<lb/>
和為忠率事以信為共供養三徳為善非此三者弗當<lb/>
且夫易不可以占險将何事也且可飾乎中美能黄上<lb/>
美為元下美則裳參成可筮猶有闕也筮雖吉未也初<lb/>
臧武仲致防而奔齊其人曰其盟我乎臧孫曰無辭将<lb/>
盟臧氏季孫召外史掌惡臣而問盟首焉曰盟東門氏<lb/>
也曰毋或如東門遂不聼公命殺適立庶盟叔孫氏也<lb/>
曰毋或如叔孫僑如欲廢國常蕩覆公室季孫曰臧孫<lb/>
<pb n="KR2g0020_WYG_021-4a"/>
之罪皆不及此孟椒曰盍以其犯門斬闗季孫用之乃<lb/>
盟臧氏曰毋或如臧孫紇干國之紀犯門斬闗臧孫聞<lb/>
之曰國有人焉誰居其孟椒乎子回嗣是為昭伯<lb/>
　　　魯榮成伯<lb/>
榮成伯名駕鵝一名欒魯大夫也子叔聲伯之子榮其<lb/>
邑也二十八年公如楚及漢楚康王卒公欲反子服惠<lb/>
伯曰君子有逺慮小人從邇不如歸也成伯曰逺圗者<lb/>
忠也公遂行反及方城聞季武子襲卞公欲毋入成伯<lb/>
<pb n="KR2g0020_WYG_021-4b"/>
曰宿之事君也不敢不悛醉而怒醒而喜庸何傷君其<lb/>
入也乃歸定元年昭公之喪至自乾侯季氏使役如闞<lb/>
氏将溝焉駕鵝曰生不能事死又離之以自旌也縱子<lb/>
忍之後必或恥之乃止季孫問駕鵝曰吾欲為君諡使<lb/>
子孫知之對曰生不能事死又惡之以自信也将焉用<lb/>
之乃止七月𦵏昭公於墓道南孔子之為司寇也溝而<lb/>
合諸墓<lb/>
　　　衞子鮮<lb/>
<pb n="KR2g0020_WYG_021-5a"/>
子鮮衞公之母弟公子鱄也孫林父之亂獻公出奔獻<lb/>
公使子鮮求復於甯喜子鮮曰逐我者出納我者死賞<lb/>
罰無章何以沮勸君失其信而國無刑不亦難乎且鱄<lb/>
實使之遂出奔晉公使止之不可及河又使止之止使<lb/>
者而盟於河曰茍有履衞地食衞粟者昧雉彼視託於<lb/>
木門不向衞國而坐木門大夫勸之仕不可曰吾不可<lb/>
以立於人之朝終身不仕<lb/>
　　　秦公子鍼<lb/>
<pb n="KR2g0020_WYG_021-5b"/>
公子鍼字伯車秦景公之弟也亦曰后子后子有寵於<lb/>
桓如二君於景其母曰弗去懼選昭元年鍼適晉其車<lb/>
千乘書曰秦伯之弟鍼出奔晉罪秦伯也趙孟曰秦君<lb/>
何如對曰無道趙孟曰天乎對曰有焉鍼聞之國無道<lb/>
而年穀和熟天賛之也鮮不五稔是年冬楚子干奔晉<lb/>
從車五乘叔向使與秦公子同食皆百人之餼趙文子<lb/>
曰秦公子富叔向曰夫爵以建事禄以合爵故底禄以<lb/>
徳徳均以年年同以尊公子以國不聞以富且夫以千<lb/>
<pb n="KR2g0020_WYG_021-6a"/>
乗去其國强禦已甚詩曰不侮鰥寡不畏强禦秦楚匹<lb/>
也使后子與子干齒五年景公卒后子歸秦<lb/>
　　　晉荀盈<lb/>
荀盈字伯夙知罃之子也是曰知悼子荀氏至林父曰<lb/>
中行氏弟首氏弟知氏昭九年六月荀盈卒未𦵏晉侯<lb/>
飲酒樂膳宰屠蒯趨入請佐許之而遂酌以飲工曰女<lb/>
為君耳将司聪也辰在子夘謂之疾日君徹宴樂學人<lb/>
舍業為疾故也君之卿佐是為股肱股肱或虧何痛如<lb/>
<pb n="KR2g0020_WYG_021-6b"/>
之女弗聞而樂是弗聪也又飲外嬖嬖叔曰女為君目<lb/>
将司明也服以旌禮禮以行事事有其物物有其容今<lb/>
君之容非其物也而女不見是不明也亦自飲也曰味<lb/>
以行氣氣以實志志以定言言以出令臣實司味二御<lb/>
失官而君弗命臣之罪也公説徹酒初公欲廢知氏而<lb/>
立其外嬖為是悛而止<lb/>
　　　鄭印段<lb/>
印段字子石鄭卿也父曰公孫黒肱字子張二十二年<lb/>
<pb n="KR2g0020_WYG_021-7a"/>
九月黒肱有疾歸邑于公召室老宗人立段而使黜官<lb/>
薄祭祭以特羊殷以少牢足以共祀盡歸其餘邑曰吾<lb/>
聞之生於亂世貴而能貧民無求焉可以後亡敬共事<lb/>
君與二三子生在敬戒不在富也已已伯張卒君子曰<lb/>
善戒詩曰慎爾侯度用戒不虞子張有焉又公孫段字<lb/>
伯石亦鄭卿也公子豐之子埀隴所謂二子石也子産<lb/>
為政有事賂伯石邑子太叔曰國皆其國也奚獨賂焉<lb/>
子産曰無欲實難皆得其欲以從其事而要其成非我<lb/>
<pb n="KR2g0020_WYG_021-7b"/>
有成其在人乎何愛於邑邑将焉往既伯石懼而歸邑<lb/>
卒與之昭三年鄭伯如晉公孫段相甚敬而卑禮無違<lb/>
者晉侯嘉焉賜之州田君子曰禮其人之急也乎伯石<lb/>
之汰也一為禮於晉猶荷其禄况以禮終始乎詩曰人<lb/>
而無禮胡不遄死其是之謂乎<lb/>
　　　齊州綽<lb/>
州綽齊大夫也齊荘公朝指殖綽郭最曰是寡人之雄<lb/>
也州綽曰君以為雄誰敢不雄然二子者譬於禽獸臣<lb/>
<pb n="KR2g0020_WYG_021-8a"/>
食其肉而寝處其皮矣平隂之役夙沙衞殿殖綽郭最<lb/>
曰子殿國師齊之辱也子姑先乎乃代之殿齊人圍臧<lb/>
紇於防獲臧堅齊侯使夙沙衛唁之堅自殺<lb/>
賛曰申無宇勇於諫論陳蔡不羮之患王終以此敗可<lb/>
謂明也已矣子服惠伯從容開説切事而觧紛昭伯似<lb/>
之遂世其徳可嘉也榮成伯之規正可謂不忝其祖矣<lb/>
爵以序徳也而齊荘所建俱勇士此匹夫之勇何救於<lb/>
亂哉夙沙衞齊之寵臣也然唁國士而臧堅以為恥殿<lb/>
<pb n="KR2g0020_WYG_021-8b"/>
齊師而殖綽以為辱古之自重也如此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻九</head>
    <p>
<pb n="KR2g0020_WYG_009-1a"/>
欽定四庫全書<lb/>
　春秋臣傳巻九　　　　　　宋　王當　撰<lb/>
　　僖公<lb/>
　　　魯展禽<hi>桞下惠</hi>
展禽名獲展無駭之後也食采于栁下諡曰惠二十六<lb/>
年齊人伐我北鄙臧文仲曰國急矣願以子之辭行賂<lb/>
焉其可乎乃使展喜犒師受命于展禽曰寡君聞君親<lb/>
舉玉趾將辱於敝邑使下臣犒執事齊侯曰魯人恐乎<lb/>
<pb n="KR2g0020_WYG_009-1b"/>
對曰小人恐矣君子則否齊侯曰室如懸罄野無青草<lb/>
何恃而不恐對曰恃先王之命昔周公太公股肱周室<lb/>
夾輔成王成王勞之而賜之盟曰世世子孫無相害也<lb/>
載在盟府太師職之桓公是以糾合諸侯而謀其不協<lb/>
彌縫其闕而匡救其災昭舊職也及君即位諸侯之望<lb/>
曰其率桓之功我敝邑用不敢保聚豈其嗣世九年而<lb/>
棄命廢職其若先君何君必不然恃此以不恐齊侯乃<lb/>
還海鳥曰爰居止於魯東門之外三日臧文仲使國人<lb/>
<pb n="KR2g0020_WYG_009-2a"/>
祭之展禽曰越哉臧孫之為政也夫祀國之大節而節<lb/>
政之所成也故慎祭祀以為國典今無故而加典非政<lb/>
之宜也夫聖人之制祀也法施於民則祀之以死勤事<lb/>
則祀之以勞定國則祀之能禦大災則祀之能捍大患<lb/>
則祀之非此族也不在祀典昔烈山氏之有天下也其<lb/>
子曰柱能殖百榖百蔬夏之興也周棄繼之故祀以為<lb/>
稷共工氏之伯九有也其子曰后土能平九土故祀以<lb/>
為社黃帝能成命百物以明民共財顓頊能修之帝嚳<lb/>
<pb n="KR2g0020_WYG_009-2b"/>
能序三辰以固民堯能單均刑法以儀民舜勤民事而<lb/>
野死鯀鄣洪水而殛死禹能以德修鯀之功契為司徒<lb/>
而民輯冥勤其官而水死文王以文昭武王去民之穢<lb/>
故有虞氏禘黃帝而祖顓頊郊堯而宗舜夏后氏禘黄<lb/>
帝而祖顓頊郊鯀而宗禹商人禘舜而祖契郊冥而宗<lb/>
湯周人禘嚳而郊稷祖文王而宗武王幕能帥顓頊者<lb/>
也有虞氏報焉杼能帥禹者也夏后氏報焉上甲㣲能<lb/>
帥契者也商人報焉高圉太王能帥稷者也周人報焉<lb/>
<pb n="KR2g0020_WYG_009-3a"/>
凡禘郊宗祖報此五者國之典祀也及前哲令德之人<lb/>
所以為明質也及天之三辰民所以瞻仰也及地之五<lb/>
行所以生殖也及九州名山川澤所以出財用也非是<lb/>
不在祀典今兹海其有災乎夫廣川之鳥獸恒知避其<lb/>
災也是歳也海多大風冬暖文仲聞栁下季之言曰信<lb/>
吾過矣季子之言不可不法也使書以為三筴躋僖公<lb/>
展禽曰夏父弗忌必有殃夫宗有司之言順矣僖又未<lb/>
有明焉犯順不祥以逆訓民亦不祥易神之班亦不祥<lb/>
<pb n="KR2g0020_WYG_009-3b"/>
不明而躋之亦不祥犯鬼道二犯人道二能無殃乎孟<lb/>
子所謂聖之和是也<lb/>
　　　周王孫滿<lb/>
王孫滿周大夫也三十三年秦師襲鄭過周北門左右<lb/>
免冑而下超乗者三百乗滿尚幼觀之言於王曰秦師<lb/>
輕而無禮輕則寡謀無禮則脫入險而脫又不能謀能<lb/>
無敗乎卒敗于殽宣公三年楚莊王伐陸渾之戎遂至<lb/>
于雒觀兵于周疆定王使滿勞楚子楚子問鼎之大小<lb/>
<pb n="KR2g0020_WYG_009-4a"/>
輕重焉對曰在德不在鼎夏之方有德也逺方圖物貢<lb/>
金九牧鑄鼎象物百物為之備使民知神姦故民入川<lb/>
澤山林不逢不若魑魅魍魎莫能逢之用能恊于上下<lb/>
以承天休桀有昬德鼎遷于商載祀六百商紂暴虐鼎<lb/>
遷于周德之休明雖小重也其姦回昬亂雖大輕也天<lb/>
祚明德有所底止成王定鼎于郟鄏卜世三十卜年七<lb/>
百天所命也周德雖衰天命未改鼎之輕重未可問也<lb/>
周公閲者周冢宰也與滿同時三十年天王使宰周公<lb/>
<pb n="KR2g0020_WYG_009-4b"/>
來聘饗有昌歜白黒形鹽辭曰國君文足昭也武可畏<lb/>
也則有備物之享以象其德薦五味羞嘉榖鹽虎形以<lb/>
獻其功吾何以堪之文公十四年閱與王孫蘇爭政訟<lb/>
于晉王叛王孫蘇而使尹氏與聃啓訟周公于晉晉趙<lb/>
宣子平王室而復之<lb/>
　　　晉荀林父<lb/>
荀林父字伯晉卿也是為中行桓子二十八年始將中<lb/>
行故以爲氏宣公十二年春楚子圍鄭三月克之鄭襄<lb/>
<pb n="KR2g0020_WYG_009-5a"/>
公肉袒牽羊以迎請命左右曰不可許也王曰其君能<lb/>
下人必能信用其民矣退三十里而許之平六月晉師<lb/>
救鄭林父將中軍先縠佐之晉師在敖鄗之間楚子使<lb/>
求成于晉晉人許之盟有日矣楚許伯御樂伯攝叔為<lb/>
右以致晉師許伯曰吾聞致師者御靡旌摩壘而還攝<lb/>
叔曰吾聞致師者右入壘折馘執俘而還皆行其所聞<lb/>
而復晉逐之左右角之楚人左射馬右射人角不能進<lb/>
趙旃怒失楚之致師者遂請戰楚子為乘廣三十乗分<lb/>
<pb n="KR2g0020_WYG_009-5b"/>
為左右右廣雞鳴而駕日中而說左則受之日入而說<lb/>
乙夘王乗左廣以逐趙旃旃棄車而走桓子不知所為<lb/>
鼓于軍中曰先濟者有賞中軍下軍爭舟舟中之指可<lb/>
掬也及昬楚師軍于邲晉之餘師不能軍宵濟故書曰<lb/>
晉荀林父帥師及楚師戰于邲晉師敗績晉師歸桓子<lb/>
請死景公欲許之士貞子諫晉侯使復其位十四年夏<lb/>
晉師伐鄭為邲故也告於諸侯蒐焉而還桓子之謀也<lb/>
先是赤狄伐晉及清十五年六月林父敗赤狄滅潞以<lb/>
<pb n="KR2g0020_WYG_009-6a"/>
潞子嬰兒歸晉侯賞桓子狄臣千室子庚嗣是曰宣子<lb/>
　　　晉陽處父<lb/>
陽處父晉大夫也爲太傅三十三年晉侵蔡楚子上救<lb/>
之與晉師夾泜而軍陽子患之使謂子上曰吾聞文不<lb/>
犯順武不違敵子若欲戰則吾退舍子濟而陳遲速唯<lb/>
命不然紓我老師費財亦無益也乃駕以待楚子紓之<lb/>
陽子宣言曰楚師遁矣遂歸楚師亦歸文六年晉蒐于<lb/>
夷舍二軍使狐射姑將中軍趙盾佐之處父至自温改<lb/>
<pb n="KR2g0020_WYG_009-6b"/>
蒐于董易中軍陽子成季之屬也故黨於趙氏且謂盾<lb/>
能曰使能國之利也是以上之賈季怨陽子之易其班<lb/>
也九月使續鞫居殺處父書曰晉殺其大夫侵官也初<lb/>
處父聘于衛反過寗寗嬴曰吾求君子乆矣乃今得之<lb/>
舉而從之陽子道與之語及温而還其妻問之嬴曰以<lb/>
剛商書曰沈潛剛克高明柔克夫子壹之其不没乎天<lb/>
爲剛德猶不干時況在人乎吾見其貎而欲之聞其言<lb/>
而惡之夫貎情之華也言貎之機也合而後行離則有<lb/>
<pb n="KR2g0020_WYG_009-7a"/>
釁今陽子之貎濟其言匱非其實也華而不實怨之所<lb/>
聚也犯而聚怨不可以定身吾懼不獲其利而罹其害<lb/>
是以去之<lb/>
　　　魯公孫敖<lb/>
公孫敖魯卿也是為穆伯父曰慶父字共仲桓公庶長<lb/>
也故曰孟孫氏文公元年春天王使内史叔服來㑹葬<lb/>
公孫敖聞其能相人也見其二子焉叔服曰榖也食子<lb/>
難也收子榖也豐下必有後於魯國文八年冬如周弔<lb/>
<pb n="KR2g0020_WYG_009-7b"/>
喪不至以幣奔莒從已氏焉十四年卒初穆伯之從已<lb/>
氏也魯人立文伯文伯榖也是為孟文子文公欲弛文<lb/>
子之宅使謂之曰吾欲利子於外之寛者對曰夫位政<lb/>
之建也署位之表也車服表之章也宅章之次也祿次<lb/>
之食也君議五者以建政爲不易之道也今有司來命<lb/>
易臣之署與其車服而曰將易而次為寛利也夫署所<lb/>
以朝夕䖍君命也臣立先臣之署服其車服為利故而<lb/>
易其次是辱君命也不敢聞命若罪也則請納祿與車<lb/>
<pb n="KR2g0020_WYG_009-8a"/>
服而違署唯里人所命公弗取臧文仲聞之曰孟孫善<lb/>
守矣其可以蓋穆伯而守其後於魯乎<lb/>
賛曰栁下惠之聖非孟子不能知而仲尼所以深責臧<lb/>
文仲者以文仲之知足以知其賢也若衆人則固不足<lb/>
責矣王孫滿機虚發於奸齒從容片言杜問鼎之謀賢<lb/>
矣哉冢宰職謹四海而周公閱爭權嚚訟下取決於諸<lb/>
侯之卿周室其卑矣處父以下干上亦足以殺其軀也<lb/>
　<lb/>
<pb n="KR2g0020_WYG_009-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻四</head>
    <p>
<pb n="KR2g0020_WYG_004-1a"/>
欽定四庫全書<lb/>
　春秋臣傳巻四　　　　　　宋　王當　撰<lb/>
　　莊公<lb/>
　　　晉士蔿<lb/>
士蔿字子轝晉大夫也劉累之後在周爲杜氏宣王殺<lb/>
杜伯杜伯之子陽奔晉生蔿為士故以士為氏初桓莊<lb/>
之族偪獻公患之蔿曰去富子則羣公子可謀也已公<lb/>
曰爾試其事蔿與羣公子謀譛富子而去之明年又與<lb/>
<pb n="KR2g0020_WYG_004-1b"/>
羣公子謀使殺游氏之二子告晉侯曰不過二年君必<lb/>
無患又明年蒍使羣公子盡殺游氏之族乃城聚而處<lb/>
之冬晉侯圍聚盡殺羣公子晉侯將伐虢蔿曰不可虢<lb/>
公驕若驟得勝於我必棄其民無衆而後伐之欲禦我<lb/>
誰與夫禮樂慈愛戰所畜也虢弗畜也亟戰將饑晉侯<lb/>
為太子城曲沃蔿曰太子不得立矣分之都城而位以<lb/>
卿先為之極又焉得立不如逃之無使罪至為呉泰伯<lb/>
不亦可乎既而太子見殺初晉侯使蒍為二公子築蒲<lb/>
<pb n="KR2g0020_WYG_004-2a"/>
與屈不慎寘薪焉夷吾訴之公使讓之蒍稽首而對曰<lb/>
臣聞之無喪而慼憂必讎焉無戎而城讎必保焉寇讎<lb/>
之保又何慎焉守官廢命不敬固讎之保不忠失忠與<lb/>
敬何以事君詩云懷德維寧宗子維城君其修德而固<lb/>
宗子何城如之三年將尋師焉焉用愼退而賦曰狐裘<lb/>
尨茸一國三公吾誰適從<lb/>
　　　魯季子<lb/>
季子名友魯莊公母弟也諡曰成初季子之將生也桓<lb/>
<pb n="KR2g0020_WYG_004-2b"/>
公使卜楚邱之父卜之曰男也其名曰友在公之右閒<lb/>
于兩社爲公室輔及生有文在手曰友遂以命之莊公<lb/>
疾問後於季子對曰臣以死奉般公曰鄉者叔牙謂慶<lb/>
父材季子曰夫何敢是將爲亂乎八月公薨子般即位<lb/>
共仲使賊子般于黨氏成季奔陳立閔公公使召諸陳<lb/>
公次于郎以待之書曰季子來歸嘉之也二年八月共<lb/>
仲使賊公于武闈成季以僖公適邾共仲奔莒季子乃<lb/>
入立之以賂求共仲于莒莒人歸之及宻乃縊僖元年<lb/>
<pb n="KR2g0020_WYG_004-3a"/>
冬莒人來求賂友敗諸酈獲莒子之弟挐嘉獲之也十<lb/>
六年三月壬申卒書曰公子季友貴之也<lb/>
　　　楚令尹子文<lb/>
令尹子文姓鬭名榖於菟楚大夫也初若敖娶於䢵生<lb/>
鬬伯比隨其母畜於䢵淫於䢵子之女生子文焉䢵夫<lb/>
人使棄諸夢中虎乳之䢵子田見之遂使收之楚人謂<lb/>
乳榖謂虎於菟故命之曰榖於菟莊之三十年楚人殺<lb/>
子元子文始為令尹自毁其家以紓楚國之難三仕三<lb/>
<pb n="KR2g0020_WYG_004-3b"/>
巳喜愠不形於色成得臣伐陳取焦夷城頓而還子文<lb/>
以為之功使為令尹叔伯曰子若國何對曰吾以靖國<lb/>
也夫有大功而無貴仕其人能靖者與有㡬僖之二十<lb/>
七年楚子將圍宋使子文治兵於睽終朝而畢不戮一<lb/>
人子玉治兵於蒍終日而畢鞭七人貫三人耳國老皆<lb/>
賀子文子文飲之酒蒍賈尚幼後至不賀子文問之對<lb/>
曰不知所賀子之傳政於子玉曰以靖國也靖諸内而<lb/>
敗諸外所獲㡬何子玉之敗子之舉也舉以敗國將何<lb/>
<pb n="KR2g0020_WYG_004-4a"/>
賀焉子玉剛而無禮不可以治民過三百乗不能以入<lb/>
矣茍入而賀何後之有既而子玉果敗卒子般嗣<lb/>
般字子揚初子文之兄司馬子良生子越椒子文曰是<lb/>
子也熊虎之狀而豺狼之聲弗殺必滅若敖氏矣諺曰<lb/>
狼子野心是乃狼也其可畜乎子良不可子文以為大<lb/>
慼及將死聚其族曰椒也知政乃速行矣無及於難且<lb/>
泣曰鬼猶求食若敖氏之鬼不其餒而及子文卒般為<lb/>
令尹子越譖而殺之子越為令尹遂處烝野將攻王楚<lb/>
<pb n="KR2g0020_WYG_004-4b"/>
莊王與戰于皐滸遂滅若敖氏般之子克黄使於齊還<lb/>
及宋聞亂其人曰不可入矣克黃曰棄君之命獨誰受<lb/>
之君天也天可逃乎遂歸復命而自拘於司敗王思子<lb/>
文之治楚國也曰子文無後何以勸善也使復其所改<lb/>
命曰生越椒字伯棼文公九年來聘執幣傲叔仲惠伯<lb/>
知其必滅若敖氏曰傲其先君神弗福也<lb/>
　　　周内史過<lb/>
内史過周大夫也三十二年有神降于莘惠王問於過<lb/>
<pb n="KR2g0020_WYG_004-5a"/>
曰是何故有之乎對曰有之國之將興其君齊明中正<lb/>
精潔惠和其德足以昭其馨香其惠足以同其人民神<lb/>
饗而民聽民神無怨故明神降之觀其德政而均布福<lb/>
焉國之將亡其君貪冒辟邪淫泆荒怠粗穢暴虐其政<lb/>
腥臊馨香不登其刑矯誣百姓攜貳明神不蠲而民有<lb/>
逺志民神怨恫無所依懷故神亦徃焉觀其苛慝而降<lb/>
之禍是以或見神以興亦或以亡昔夏之興也祝融降<lb/>
於崇山其亡也回祿信于聆隧商之興也檮杌次于丕<lb/>
<pb n="KR2g0020_WYG_004-5b"/>
山其亡也夷羊在牧周之興也鸑鷟鳴于岐山其衰也<lb/>
杜伯射王于鄗是皆明神之志也王曰今是何神也對<lb/>
曰其丹朱之神乎王曰其誰受之對曰在虢土臣聞之<lb/>
道而得神是謂馮福淫而得神是謂貪禍今虢少荒其<lb/>
亡乎王曰吾其若之何對曰以其物享焉王從之使祝<lb/>
史奉犧牲玉鬯徃獻過至於虢虢公使史嚚享焉神賜<lb/>
之土田史嚚曰虢其亡乎吾聞之國將興聽於民將亡<lb/>
聽於神神聰明正直而壹者也依人而行虢多涼德其<lb/>
<pb n="KR2g0020_WYG_004-6a"/>
何土之能得過歸以告王曰虢必亡矣虐而聽於神不<lb/>
禋於神而求福焉神必禍之不親於民而求用焉民必<lb/>
違之精意以享禋也慈保庶民親也今虢動匱百姓以<lb/>
逞其違離民怒神而求利焉不亦難乎僖五年晉滅虢<lb/>
十一年晉以㔻鄭之亂來告王召武公及過賜晉侯命<lb/>
受玉惰過歸告王曰晉侯其無後乎王賜之命而惰於<lb/>
受瑞是自棄也其何繼之有禮國之幹也敬禮之輿也<lb/>
不敬則禮不行禮不行則上下昏何以長世夫拜不稽<lb/>
<pb n="KR2g0020_WYG_004-6b"/>
首誣其王也晉侯誣王人亦誣之大臣享其祿弗諫而<lb/>
阿之亦必及焉十五年惠公隕于韓二十四年秦人殺<lb/>
子金子公<lb/>
　　　魯御孫<lb/>
御孫魯大夫也莊公丹桓宫之楹刻其桷皆非禮也御<lb/>
孫諌曰儉德之共也侈惡之大也先君有共德而君納<lb/>
諸大惡無乃不可乎二十四年秋哀姜至公使宗婦覿<lb/>
用幣非禮也御孫曰男贄大者玉帛小者禽鳥以章物<lb/>
<pb n="KR2g0020_WYG_004-7a"/>
也女贄不過榛栗棗脩以告䖍也今男女同贄是無别<lb/>
也男女之别國之大節也而由夫人亂之毋乃不可乎<lb/>
弗聽閔公哀姜之娣叔姜之子也慶父通於哀姜哀姜<lb/>
欲立之閔公之死哀姜與知之故孫于邾齊桓公取而<lb/>
殺之以其尸歸君子以齊人之殺哀姜也為巳甚矣女<lb/>
子從人者也<lb/>
　　　楚鬻拳<lb/>
鬻拳楚之閽也初拳强諫楚子楚子不從臨之以兵懼<lb/>
<pb n="KR2g0020_WYG_004-7b"/>
而從之拳曰吾懼君以兵罪莫大焉遂自刖也楚人以<lb/>
爲大閽謂之大伯使其後掌之君子曰鬻拳可謂愛君<lb/>
矣諫以自納於刑刑猶不忘納君於善<lb/>
賛曰士蔿季友子文之後皆大惟其忠於君利於國而<lb/>
不爲私也季友討共仲其大義滅親者乎經稱公子友<lb/>
敗莒師獲莒挐榖梁稱友謂挐曰吾二人不相說士卒<lb/>
何罪屏左右而搏若然豈所謂敗其師乎子文讓子玉<lb/>
而身下之知其愎而求靖也而不慮屈國喪師之為患<lb/>
<pb n="KR2g0020_WYG_004-8a"/>
故仲尼謂其忠矣而未仁也魯秉周禮其士大夫皆閑<lb/>
於先王之典而明得失若衆仲哀伯申繻御孫其多識<lb/>
君子哉異哉鬻拳之愛君也有愛君之誠而不知愛君<lb/>
之道豈忠勇而未始學邪<lb/>
　<lb/>
　<lb/>
　<lb/>
　<lb/>
<pb n="KR2g0020_WYG_004-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻四<lb/>
</p>
<p>
</p>
  </div>
</body>
</text>
</TEI>
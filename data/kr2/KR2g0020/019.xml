<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻十九</head>
    <p>
<pb n="KR2g0020_WYG_019-1a"/>
欽定四庫全書巻<lb/>
　春秋臣傳巻十九　　　　　宋　王當　撰<lb/>
　　襄公三<lb/>
　　　鄭子太叔<hi>游吉</hi>
子太叔鄭卿游吉也駟偃子游之孫父曰公孫蠆字子<lb/>
蟜荀偃伐秦之役子蟜勸之濟十九年范宣子言於晉<lb/>
侯以其善於伐秦也六月晉侯請於王王追賜之大路<lb/>
使以行禮也二十八年鄭伯使吉如楚及漢楚人還之<lb/>
<pb n="KR2g0020_WYG_019-1b"/>
曰宋之盟君實親辱今吾子来寡君謂吾子姑還子大<lb/>
叔歸復命告子展曰楚子将死矣不脩其政徳而貪昧<lb/>
於諸侯以逞其願欲久得乎周易有之在復之頤曰迷<lb/>
復凶其楚子之謂乎欲復其願而棄其本復歸無所是<lb/>
謂迷復能無凶乎果卒昭元年鄭放游楚於吴将行子<lb/>
南子産咨於子太叔子太叔荅曰吉不能亢身焉能亢<lb/>
宗彼國政也非私難也子圖鄭國利則行之又何疑焉<lb/>
周公殺管叔而蔡蔡叔夫豈不愛王室故也吉若獲戾<lb/>
<pb n="KR2g0020_WYG_019-2a"/>
子将行之何有於諸游二十五年王室有子朝之難子<lb/>
大叔見范獻子曰王室之不寧晉之恥也獻子懼與韓<lb/>
宣子圖之乃徴㑹於諸侯明年夏㑹于黄父謀王室也<lb/>
子大叔見趙簡子簡子問揖讓周旋之禮對曰是儀也<lb/>
非禮也簡子曰敢問何謂禮對曰吉也聞諸先大夫子<lb/>
産曰夫禮天之經也地之義也民之行也天地之經而<lb/>
民實則之則天之明因地之性生其六氣用其五行氣<lb/>
為五味發為五色章為五聲滛則昏亂民失其性是故<lb/>
<pb n="KR2g0020_WYG_019-2b"/>
為禮以奉之為六畜五牲三犧以奉五味為九文六采<lb/>
五章以奉五色為九歌八風七音六律以奉五聲為君<lb/>
臣上下以則地義為夫婦外内以經二物為父子兄弟<lb/>
姑姊甥舅昏媾姻亞以象天明為政事庸力行務以從<lb/>
四時為刑罰威獄使民畏忌以類其震曜殺戮為溫慈<lb/>
惠和以效天之生殖長育民有好惡喜怒哀樂生於六<lb/>
氣是故審則宜類以制六志哀有哭泣樂有歌舞喜有<lb/>
施舍怒有戰鬭喜生於好怒生於惡是故審行信令禍<lb/>
<pb n="KR2g0020_WYG_019-3a"/>
福賞罰以制死生生好物也死惡物也好物樂也惡物<lb/>
哀也哀樂不失乃能協天地之性是以長乆簡子曰甚<lb/>
哉禮之大也對曰禮上下之紀天地之經緯也民之所<lb/>
以生也是以先王尚之故人之能自曲直以赴禮者謂<lb/>
之成人大不亦宜乎簡子曰鞅也請終身守此言也定<lb/>
四年㑹于召陵反未至而卒趙簡子為之臨甚哀曰黄<lb/>
父之㑹夫子語我九言曰無始亂無怗富無恃寵無違<lb/>
同無敖禮無驕能無復怨無謀非徳無犯非義子速嗣<lb/>
<pb n="KR2g0020_WYG_019-3b"/>
　　　晉魏舒<lb/>
魏獻子舒魏荘子之子也昭元年荀吴敗羣狄于大原<lb/>
将戰舒教以毁車以為行大敗之二十八年秋宣子卒<lb/>
獻子為政謂賈辛司馬烏為有力於王室謂知徐吾趙<lb/>
朝韓固魏戊餘子之不失職能守業者也皆受縣而後<lb/>
見於魏子以賢舉也魏子謂成鱄吾與戊也縣人以我<lb/>
為黨乎對曰何也戊之為人也逺不忘君近不偪同居<lb/>
利思義在約思純有守心而無滛行雖與之縣不亦可<lb/>
<pb n="KR2g0020_WYG_019-4a"/>
乎昔武王克商光有天下其兄弟之國者十有五人姬<lb/>
姓之國者四十人皆舉親也夫舉無他唯善所在親疏<lb/>
一也詩曰惟此文王帝度其心莫其徳音其徳克明克<lb/>
明克類克長克君王此大國克順克比比于文王其徳<lb/>
靡悔既受帝祉施于孫子心能制義曰度徳正應和曰<lb/>
莫照臨四方曰明勤施無私曰類教誨不倦曰長賞慶<lb/>
刑威曰君慈和徧服曰順擇善而從之曰比經緯天地<lb/>
曰文九徳不愆作事無悔故襲天禄子孫賴之主之舉<lb/>
<pb n="KR2g0020_WYG_019-4b"/>
也近文徳矣所及其逺哉賈辛将適其縣見於魏子魏<lb/>
子曰辛來昔叔向適鄭鬷蔑惡欲觀叔向從使之收器<lb/>
者而往立於堂下一言而善叔向將飲酒聞之曰必鬷明<lb/>
也下執其手以上曰昔賈大夫惡取妻而美三年不言不<lb/>
笑御以如臯射雉獲之其妻始笑而言賈子曰才之不可<lb/>
以已我不能射女遂不言不笑夫今子少不颺子若無言<lb/>
吾幾失子矣言之不可以已也如是遂如故知今女有<lb/>
力於王室吾是以舉女行乎敬之哉毋墮乃力仲尼聞<lb/>
<pb n="KR2g0020_WYG_019-5a"/>
魏子之舉也以為義曰近不失親逺不失賢可謂義矣<lb/>
又聞其命賈辛也以為忠詩曰永言配命自求多福忠<lb/>
也魏子之舉也義其命也忠其長有後於晉國乎冬梗<lb/>
陽人有獄魏戊不能斷以獄上其大宗賂以女樂魏子<lb/>
将受之魏戊謂閻没女寛曰主以不賄聞於諸侯若受<lb/>
梗陽人賄莫甚焉吾子必諫皆許諾退朝待於庭饋入<lb/>
召之比置三嘆既食使坐魏子曰吾聞諸伯叔諺曰唯<lb/>
食忘憂吾子置食之間三歎何也同辭而對曰或賜二<lb/>
<pb n="KR2g0020_WYG_019-5b"/>
小人酒不夕食饋之始至恐其不足是以歎中置自咎<lb/>
曰豈将軍食之而有不足是以再歎及饋之畢願以小<lb/>
人之腹為君子之心屬厭而已獻子辭梗陽人三十二<lb/>
年八月王使富辛如晉請城成周天子曰天降禍于周<lb/>
以為伯父憂余一人無日忘之閔閔焉如農夫之望嵗<lb/>
懼以待時伯父若肆大惠以固盟主宣昭令名則余一<lb/>
人有大願矣范獻子謂魏獻子曰是之不務而又焉從<lb/>
事魏子曰善十一月舒及韓不信合諸侯之大夫于狄<lb/>
<pb n="KR2g0020_WYG_019-6a"/>
泉尋盟且令城成周魏子南面衛彪傒曰魏子必有大<lb/>
咎干位以令大事非其任也<lb/>
　　　鄭子皮<lb/>
子皮鄭子展之子罕虎也三十年授子産政子皮欲使<lb/>
尹何為邑子産曰少未知可否子皮曰愿吾愛之不吾<lb/>
叛也使夫往而學焉夫亦愈知治矣子産曰不可人之<lb/>
愛人求利之也今吾子愛人則以政猶未能操刀而使<lb/>
割也其傷實多子之愛人傷之而已其誰敢求愛於子<lb/>
<pb n="KR2g0020_WYG_019-6b"/>
子於鄭國棟也棟折榱崩僑将壓焉敢不盡言子有美<lb/>
錦不使人學製焉大官大邑身之所庇也而使學者製<lb/>
焉其為美錦不亦多乎僑聞學而後入政未聞以政學<lb/>
者也若果行此必有所害譬如田獵射御貫則能獲禽<lb/>
若未嘗登車射御則敗績厭覆是懼何暇思獲子皮曰<lb/>
善哉虎不敏吾聞君子務知大者逺者小人務知小者<lb/>
近者我小人也衣服附在吾身我知而慎之大官大邑<lb/>
所以庇身也我逺而慢之微子之言吾不知也他日我<lb/>
<pb n="KR2g0020_WYG_019-7a"/>
曰子為鄭國我為吾家以庇焉其可也今而後知不足<lb/>
自今雖吾家聼子而行子産曰人心之不同如其面焉<lb/>
吾豈敢謂子面如吾面乎抑心所謂危亦以告也子皮<lb/>
以謂忠故委政焉子産是以能為鄭國昭十年子皮如<lb/>
晉葬平公也子皮将以幣行子産曰喪焉用幣子皮固<lb/>
請以行既𦵏諸侯之大夫欲因見新君叔孫昭子曰非<lb/>
禮也弗聼叔向辭之曰大夫之事畢矣而又命孤孤斬<lb/>
焉在衰絰之中其以嘉服見則喪禮未畢其以喪服見<lb/>
<pb n="KR2g0020_WYG_019-7b"/>
是重受弔也大夫将若之何皆無辭以見子皮盡用其<lb/>
幣<hi>云云</hi>
　　　楚公子午<lb/>
公子午字子庚楚令尹也子囊卒十五年共王以午為<lb/>
令尹公子罷戎為右尹蒍子馮為大司馬公子橐師為<lb/>
右司馬公子成為左司馬屈到為莫敖公子追舒為箴<lb/>
尹屈蕩為連尹養由基為宫廏尹以靖國人君子謂楚<lb/>
於是能官人官人國之急也能官人則民無覦心詩云<lb/>
<pb n="KR2g0020_WYG_019-8a"/>
嗟我懐人寘彼周行能官人也王及公侯伯子男甸采<lb/>
衞大夫各居其列所謂周行也<lb/>
　　　鄭子羽<lb/>
子羽鄭行人公孫揮也善辭令昭元年㑹于虢尋宋之<lb/>
盟也退㑹子羽謂子皮曰叔孫絞而婉左師簡而禮樂<lb/>
王鮒字而敬子與子家持之皆保世之主也齊衛陳大<lb/>
夫其不免乎國子代人憂子招樂憂齊子雖憂弗害夫<lb/>
弗及而憂與可憂而樂與憂而弗害皆取憂之道也憂<lb/>
<pb n="KR2g0020_WYG_019-8b"/>
必及之三大夫兆憂憂能無至乎言以知物其是之謂<lb/>
矣<lb/>
　　　鄭然明<lb/>
然明鄭大夫鬷蔑晉侯嬖程鄭使佐下軍二十四年子<lb/>
羽如晉聘程鄭問焉曰敢問降階何由子羽不能對歸<lb/>
以語然明然明曰是将死矣不然将亡貴而知懼懼而<lb/>
思降乃得其階下人而已又何問焉且夫既登而求降<lb/>
階者知人也不在程鄭其有亡釁乎不然其有惑疾将<lb/>
<pb n="KR2g0020_WYG_019-9a"/>
死而憂也明年鄭果卒子産始知然明問政焉對曰視<lb/>
民如子見不仁者誅之如鷹鸇之逐鳥雀也子産喜以<lb/>
語子太叔且曰他日吾見蔑之面而已今吾見其心矣<lb/>
子太叔因問政於子産子産曰政如農功日夜思之思<lb/>
其始而成其終朝夕而行之行無越思如農之有畔其<lb/>
過鮮矣魏舒語賈辛稱叔向之言有曰子少不颺子若<lb/>
無言吾幾失子矣鄭人游于鄉校以論執政然明謂子<lb/>
産曰毁鄉校如何子産曰何為夫人朝夕退而游焉以<lb/>
<pb n="KR2g0020_WYG_019-9b"/>
議執政之善否其所善者吾則行之其所惡者吾則改<lb/>
之是吾師也若之何毁之我聞忠善以損怨不聞作威<lb/>
以防怨豈不遽止然猶防川大決所犯傷人必多吾不<lb/>
克救也不如小決使道不如吾聞而藥之也然明曰蔑<lb/>
也今而後知吾子之信可事也小人實不才若果行此<lb/>
其鄭國實賴之豈唯二三臣仲尼聞是語也曰以是觀<lb/>
之人謂子産不仁吾不信也<lb/>
　　　晉士鞅<lb/>
<pb n="KR2g0020_WYG_019-10a"/>
士鞅范宣子之子也是為范獻子伐秦之役與欒鍼馳<lb/>
秦師鍼死鞅反欒黶怒鞅奔秦秦伯問於鞅曰晉大夫<lb/>
其誰先亡對曰其欒氏乎欒黶汰虐已甚猶可以免其<lb/>
在盈乎武子之徳在民如周人之思召公焉愛其甘棠<lb/>
況其子乎欒黶死盈之善未能及人武子所施沒矣而<lb/>
黶之怨實章将於是乎在秦伯以為知言為之請於晉<lb/>
而復之襄二十九年来聘拜城把也公享之展荘叔執<lb/>
幣射者三耦公臣不足取於家臣家臣展瑕展玉父為<lb/>
<pb n="KR2g0020_WYG_019-10b"/>
一耦公臣公巫召伯仲顔荘叔為一耦鄫鼓父黨叔為<lb/>
一耦昭二十一年夏来聘叔孫享以七牢士鞅怒曰是<lb/>
卑敝邑也魯人恐加四牢焉為十一牢是聘也獻子問<lb/>
具山敖山魯人以其鄉對獻子曰不為具敖乎對曰先<lb/>
君獻武之諱也獻子歸徧戒其所知曰人不可以不學<lb/>
吾適魯而名其二諱為笑焉唯不學也人之有學猶木<lb/>
之有枝葉也木有枝葉猶能庇䕃人而況君子之學乎<lb/>
定八年公㑹晉師于瓦獻子執羔趙簡子中行文子皆<lb/>
<pb n="KR2g0020_WYG_019-11a"/>
執鴈魯於是始尚羔<lb/>
賛曰子太叔文質彬彬婉而正直而有體斯所以能治<lb/>
其國而應四方之命也魏舒能用人不吝改過子皮能<lb/>
與善而自知不足足以相其君矣傳曰身賢賢也使賢<lb/>
亦賢也二子雖未盡賢而能使賢其賢一也子羽之辭<lb/>
命固見稱於聖人乃若其觀人亦不在北宫子之下也<lb/>
學校之不可毁雖鄉里自好者不為也然明之賢豈不<lb/>
足以知此盖知子産之自任其曰毁鄉校如何斯試之<lb/>
<pb n="KR2g0020_WYG_019-11b"/>
之言耳子産謂他日吾見蔑之面今吾見其心叔向亦<lb/>
曰子若無言吾㡬失子矣然明之心子産叔向尚患其<lb/>
難知況餘人乎士鞅非不才也而私慾不足以自勝故<lb/>
阿比嬖姊以成㒺父之奸受財季氏以沮納君之義武<lb/>
文之風大壊矣<lb/>
　<lb/>
　<lb/>
　春秋臣傳巻十九<lb/>
</p>
<p>
</p>
  </div>
</body>
</text>
</TEI>
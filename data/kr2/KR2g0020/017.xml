<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻十七</head>
    <p>
<pb n="KR2g0020_WYG_017-1a"/>
欽定四庫全書<lb/>
　春秋臣傳巻十七　　　　　宋　王當　撰<lb/>
　　襄公一<lb/>
　　　宋子罕<lb/>
子罕宋司城樂喜也十五年鄭尉氏之亂其餘盜在宋<lb/>
鄭人納賂於宋以馬四十乗與師茷師慧過宋朝將私<lb/>
焉其相曰朝也慧曰無人焉相曰朝也何故無人慧曰<lb/>
必無人焉若猶有人豈其以千乗之相易淫樂之矇必<lb/>
<pb n="KR2g0020_WYG_017-1b"/>
無人焉故也子罕聞之固請歸之宋人或得玉獻諸子<lb/>
罕子罕弗受獻玉者曰以示玉人玉人以為寳也故敢<lb/>
獻之子罕曰我以不貪為寳爾以玉為寳若以與我皆<lb/>
喪寳也不若人有其寳稽首而告曰小人懷璧不可以<lb/>
越鄉納此以請死也子罕寘諸其里使玉人為之攻之<lb/>
冨而後使復其所宋皇國父為太宰為平公築臺妨於<lb/>
農收子罕請俟農功之畢公勿許築者謳曰澤門之晳<lb/>
實興我役邑中之黔實慰我心子罕聞之親執扑以行<lb/>
<pb n="KR2g0020_WYG_017-2a"/>
築者而抶其不勉者曰吾儕小人皆有闔廬以辟燥濕<lb/>
寒暑今君為一臺而不速成何以為役謳者乃止或問<lb/>
其故子罕曰宋國區區而有詛有祝禍之本也向戌弭<lb/>
兵請邑以示子罕子罕削而投之左師辭邑不以為怨<lb/>
鄭子展卒子皮即位於是鄭饑而未及麥民病子皮以<lb/>
子展之命餼國人粟户一鍾是以得鄭國之民常掌國<lb/>
政以為上卿子罕聞之曰鄰於善民之望也宋亦饑請<lb/>
於平公出公粟以貸使大夫皆貸司城氏貸而不書為<lb/>
<pb n="KR2g0020_WYG_017-2b"/>
大夫之無者貸宋無飢人叔向聞之曰鄭之罕宋之樂<lb/>
其後亡者也其皆得國乎民之歸也施而不德樂氏加<lb/>
焉其以宋升降乎<lb/>
　　　周劉定公<lb/>
劉定公名夏周大夫也昭元年虢之盟景王使定公勞<lb/>
趙孟於潁館於洛汭劉子曰美哉禹功明德逺矣㣲禹<lb/>
吾其魚乎吾與子弁冕端委以治民臨諸侯禹之力也<lb/>
子盍亦逺績禹功而大庇民乎對曰老夫罪戾是懼焉<lb/>
<pb n="KR2g0020_WYG_017-3a"/>
能恤逺吾儕偷食朝不謀夕何其長也劉子歸以語王<lb/>
曰諺所謂老將知而耄及之者其趙孟之謂乎為晉正<lb/>
卿以主諸侯而儕於𨽻人朝不謀夕棄神人矣神怒民<lb/>
叛何以能乆趙孟不復年矣神怒不歆其祀民叛不即<lb/>
其事祀事不從又何以年<lb/>
　　　晉韓起<lb/>
韓起獻子之子也是曰宣子獻子請老起為卿昭二年<lb/>
宣子來聘觀書於太史氏見易象與魯春秋曰周禮盡<lb/>
<pb n="KR2g0020_WYG_017-3b"/>
在魯矣吾乃今知周公之德與周之所以王也公享之<lb/>
既享宴于季氏有嘉樹焉宣子譽之季武子曰宿敢不<lb/>
封殖此樹遂賦甘棠宣子曰起不堪也無以及召公叔<lb/>
向見宣子宣子憂貧叔向賀之宣子曰吾有卿之名而<lb/>
無其實吾是以憂子賀我何故對曰昔欒武子無一卒<lb/>
之田其官不備其宗器宣其德行順其憲則以正晉國<lb/>
以免於難郤昭子其冨半公室其家半三軍恃其冨寵<lb/>
以泰於國其身尸於朝其宗滅於絳不然夫八郤五大<lb/>
<pb n="KR2g0020_WYG_017-4a"/>
夫三卿其寵大矣一朝而滅莫之哀也惟無德也今吾<lb/>
子有欒武子之貧吾以為能其德矣是以賀若不憂德<lb/>
之不建而患貨之不足將弔不暇何賀之有宣子拜稽<lb/>
首焉曰起也將亡賴子存之非起也敢専承之其自桓<lb/>
叔以下嘉吾子之賜九年周甘人與晉閻嘉爭閻田晉<lb/>
梁丙張趯率隂戎伐潁王使詹桓伯辭於晉曰我自夏<lb/>
以后稷魏駘芮岐畢吾西土也及武王克商蒲姑商奄<lb/>
吾東土也巴濮楚鄧吾南土也肅慎燕亳吾北土也吾<lb/>
<pb n="KR2g0020_WYG_017-4b"/>
何邇封之有文武成康之建母弟以蕃屏周豈如弁髦<lb/>
而因以敝之后稷封殖天下今戎制之不亦難乎伯父<lb/>
圖之我在伯父猶衣服之有冠冕木水之有本原民人<lb/>
之有謀主也伯父若裂冠毁冕拔本塞原專棄謀主雖<lb/>
戎狄其何有余一人叔向謂宣子曰王辭直子其圖之<lb/>
宣子說使趙成如周致閻田歸潁俘王亦使賔滑執甘<lb/>
大夫襄以說於晉晉人禮而歸之十六年宣子聘於鄭<lb/>
宣子有環其一在鄭商宣子謁諸鄭伯子産弗與曰非<lb/>
<pb n="KR2g0020_WYG_017-5a"/>
官府之守器也寡君不知子太叔謂子産曰韓子亦無<lb/>
幾求晉國亦未可以貳吾子何愛於一環其以取憎於<lb/>
大國也子産曰僑聞君子非無賄之難立而無令名之<lb/>
患大國之求無禮以斥之何厭之有吾且為鄙邑則失<lb/>
位矣若韓子奉命以使而求玉焉貪滛甚矣獨非罪乎<lb/>
出一玉以起二罪吾又失位韓子成貪將焉用之韓子<lb/>
辭玉曰起不敏敢求玉以徼二罪敢辭之夏四月鄭六<lb/>
卿餞宣子於郊宣子曰二三君子請皆賦起亦以知鄭<lb/>
<pb n="KR2g0020_WYG_017-5b"/>
志子<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>賦野有蔓草宣子曰孺子善哉吾有望矣子産<lb/>
賦鄭之羔裘宣子曰起不堪也子太叔賦蹇裳宣子曰<lb/>
起在此敢勤子至於他人乎子㳺賦風雨子旗賦有女<lb/>
同車子桞賦蘀兮宣子喜曰鄭其庶乎二三君子以君<lb/>
命貺起賦不出鄭志二三君子數世之主也可以無懼<lb/>
矣宣子皆獻馬焉而賦我將子産拜使五卿皆拜曰吾<lb/>
子靖亂敢不拜德宣子私覲於子産以玉與馬曰子命<lb/>
起舍夫玉是賜我玉而免吾死也敢不藉手以拜<lb/>
<pb n="KR2g0020_WYG_017-6a"/>
　　　鄭子展<lb/>
子展鄭卿公孫舍之也父曰公子喜字子罕穆公之子<lb/>
也襄二十五年六月鄭子展子産伐陳陳及鄭平明年<lb/>
鄭伯賞入陳之功享子展賜之先路三命之服先八邑<lb/>
賜子産次路再命之服先六邑晉人討衛疆戚田執衛<lb/>
侯七月齊侯鄭伯為衛侯故如晉晉侯兼享之國景子<lb/>
相齊侯賦蓼蕭子展相鄭伯賦緇衣遂與國弱請釋衛<lb/>
侯叔向曰鄭七穆罕氏其後亡者也子展儉而壹<lb/>
<pb n="KR2g0020_WYG_017-6b"/>
　　　晉士弱<lb/>
士弱字伯瑕晉大夫也士貞伯之子是為士莊子也襄<lb/>
九年宋災晉侯問於士弱對曰古之火正或食於心或<lb/>
食於咮以出内火是故咮為鶉火心為大火陶唐氏之<lb/>
火正閼伯居商邱祀大火而火紀時焉相土因之故商<lb/>
主大火商人閱其禍敗之釁必始於火是以日知其有<lb/>
天道也公曰可必乎對曰在道國亂無象不可知也鍾<lb/>
離之㑹齊高厚相太子光於㑹不敬士莊子曰㑹諸侯<lb/>
<pb n="KR2g0020_WYG_017-7a"/>
將社稷是衛而皆不敬棄社稷也其將不免乎昭六年<lb/>
鄭鑄刑書士文伯曰火見鄭其火乎火未出而作火以<lb/>
鑄刑器藏爭辟焉火如象之不火何為明年四月甲辰<lb/>
朔日有食之平公問於士文伯曰誰當日食對曰魯衛<lb/>
惡之衛大魯小公曰何故對曰去衛地如魯地於是有<lb/>
災魯實受之其大咎其衛君乎魯將上卿公曰詩所謂<lb/>
彼日而食于何不臧者何也對曰不善政之謂也國無<lb/>
政不用善則自取讁於日月之災故政不可不慎也務<lb/>
<pb n="KR2g0020_WYG_017-7b"/>
三而巳一曰擇人二曰因民三曰從時十二年諸侯朝<lb/>
晉通嗣君也晉昭公以齊景公宴中行穆子相投壺晉<lb/>
侯先穆子曰有酒如淮有肉如坻寡君中此為諸侯師<lb/>
中之齊侯舉矢曰有酒如澠有肉如陵寡人中此與君<lb/>
代興亦中之伯瑕謂穆子曰子失辭吾固師諸侯矣壺<lb/>
何為焉其以中儁也齊君弱吾君歸弗來矣<lb/>
　　　魯季孫宿<hi>武子</hi>
季孫宿季文子之子也是曰季武子戲之盟襄公送晉<lb/>
<pb n="KR2g0020_WYG_017-8a"/>
悼公以宴於河上問公年季武子對曰㑹于沙隨之歳<lb/>
寡君以生晉侯曰十二年矣是謂一終一星終也國君<lb/>
十五而生子冠而生子禮也君可以冠矣大夫盍為冠<lb/>
具武子對曰君冠必以祼饗之禮行之以金石之樂節<lb/>
之以先王之祧處之今寡君在行未可具也請及兄弟<lb/>
之國而假備焉晉侯曰諾公還及衛冠于成公之廟假<lb/>
鐘磬焉禮也襄十一年春武子作三軍三分公室而各<lb/>
有其一季氏使其乗之人以其役邑入者無征不入者<lb/>
<pb n="KR2g0020_WYG_017-8b"/>
倍征孟氏使半為臣若子若弟叔孫氏使盡為臣不然<lb/>
不舍十九年如晉拜師晉侯饗之范宣子為政賦黍苖<lb/>
武子拜曰小國之仰大國也如百榖之仰膏雨焉若常<lb/>
膏之天下輯睦豈唯敝邑賦六月武子以所得於齊之<lb/>
兵作林鍾而銘魯功焉二十九年春王正月公在楚夏<lb/>
公還及方城武子取卞使公冶問曰聞守卞者將叛臣<lb/>
帥徒以討之既得之矣敢告公冶致使而退及舍而後<lb/>
聞取卞公曰欲之而言叛祗見疏也公謂公冶曰吾可<lb/>
<pb n="KR2g0020_WYG_017-9a"/>
以入乎對曰君實有國誰敢違君公與公冶冕服固辭<lb/>
强之而後受公欲無入榮成伯賦式微乃歸五月公至<lb/>
自楚公冶致其邑於季氏而終不入焉曰欺其君何必<lb/>
使余季孫見之則言季氏如他日不見則終不言季氏<lb/>
及疾聚其臣曰我死必無以冕服歛非德賞也且無使<lb/>
季氏葬我昭五年季孫舍中軍卑公室也四分公室季<lb/>
氏擇二二子各一皆盡征之而貢于公七年十一月卒<lb/>
　　　魯申豐<lb/>
<pb n="KR2g0020_WYG_017-9b"/>
申豐魯季氏屬大夫也季武子無適子公彌長而愛悼<lb/>
子欲立之訪於豐曰彌與紇吾俱愛之欲擇而立之豐<lb/>
趨退盡室將行他日又訪焉曰其然將具敝車而行乃<lb/>
止昭四年正月大雨雹季氏問於豐曰雹可禦乎對曰<lb/>
聖人在上無雹雖有不為災古者日在北陸而藏氷西<lb/>
陸朝覿而出之其藏氷也深山窮谷固隂沍寒於是乎<lb/>
取之其出之也朝之祿位賔食喪祭於是乎用之其藏<lb/>
之也黒牡秬黍以享司寒其出之也桃弧棘矢以除其<lb/>
<pb n="KR2g0020_WYG_017-10a"/>
災其出入也時食肉之祿氷皆與焉大夫命婦喪浴用<lb/>
氷祭寒而藏之獻羔而啓之公始用之火出而畢賦自<lb/>
命夫命婦至於老疾無不受氷山人取之縣人傳之輿<lb/>
人納之𨽻人藏之夫氷以風壯而以風出其藏之也周<lb/>
其用之也徧則冬無愆陽夏無伏隂春無淒風秋無苦<lb/>
雨雷出不震無菑霜雹癘疾不降民不夭札今藏川池<lb/>
之氷棄而不用風不越而殺雷不發而震雹之為菑誰<lb/>
能禦之七月之卒章藏氷之道也二十六年齊侯將納<lb/>
<pb n="KR2g0020_WYG_017-10b"/>
昭公命無受魯貨豐以幣錦二兩縛一如瑱適齊師賂<lb/>
梁邱據以言於齊侯遂不果納公<lb/>
賛曰子罕不貪以為寳㡬於仁矣惟仁者能好人能惡<lb/>
人故逐子蕩削向戌分謗救患乃其優為也劉夏以求<lb/>
后來賜齊侯命周室爵祿輕矣復禹功成王周公之事<lb/>
也而夏以責趙孟非其任矣韓宣子而知任人可謂賢<lb/>
矣至州田之請玉環之市未免有貪利玩物之累焉此<lb/>
亦中人之所常為而春秋責備於賢則可惜也然卒能<lb/>
<pb n="KR2g0020_WYG_017-11a"/>
畏人自止亦異於人矣鄭介於晉楚事楚則晉伐之事<lb/>
晉則楚伐之不堪命矣㣲子展則國不國也子展出疆<lb/>
助善内睦其族外交諸侯而守之以共儉信乎其後亡<lb/>
也士莊子父子知足以知得失晉之良大夫也季武子<lb/>
不待君命而取邑不臣之心見矣何以訓後嗣哉楚莊<lb/>
克晉猶不敢築京觀季氏因人成事而父立武宫子作<lb/>
林鍾不度也矣申豐學問贍敏然知守正於季氏而不<lb/>
知效知於昭公失輕重之義矣<lb/>
<pb n="KR2g0020_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻十七<lb/>
</p>
<p>
</p>
  </div>
</body>
</text>
</TEI>
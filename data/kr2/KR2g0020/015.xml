<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻十五</head>
    <p>
<pb n="KR2g0020_WYG_015-1a"/>
欽定四庫全書<lb/>
　春秋臣傳巻十五　　　　　宋　王當　撰<lb/>
　　成公二<lb/>
　　　晉趙文子<hi>武</hi>
趙文子晉卿也名武字孟父朔是為趙莊子八年□討<lb/>
趙同趙括武從姬氏畜于公宫以其田與祁奚是年韓<lb/>
厥言於晉侯曰成季之勲宣孟之忠而無後為善者其<lb/>
懼矣三代之令王皆數百年保天之祿夫豈無辟王賴<lb/>
<pb n="KR2g0020_WYG_015-1b"/>
前哲以免也乃立武而反其田趙文子冠見欒武子武<lb/>
子曰美哉昔吾逮事荘主華則榮矣實之不知請務實<lb/>
乎見范文子文子曰而今可以戒矣夫賢者寵至而益<lb/>
戒不足者為寵驕故興王賞諫臣逸王罰之吾聞古之<lb/>
王者政德既成又聽於民於是乎使工誦諫於朝在列<lb/>
者獻詩聽臚言於市辯妖祥於謡考百事於朝問謗譽<lb/>
於路有邪而正之盡戒之術也見郤駒伯駒伯曰美哉<lb/>
然而壮不若老者多矣見韓獻子獻子曰戒之此謂成<lb/>
<pb n="KR2g0020_WYG_015-2a"/>
人成人在始與善始與善善進不善蔑由至矣始與不<lb/>
善不善進善亦蔑由至矣如草木之産各以其物人之<lb/>
有冠猶宫室之有牆屋也糞除而巳又何加焉見苦成<lb/>
叔子叔子曰抑年少而執官者衆吾安容子見温季子<lb/>
季子曰誰之不如可以求乎見張老而語之張老曰善<lb/>
矣從欒伯之言可以滋范叔之教可以大韓子之戒可<lb/>
以成物備矣志在子若夫三郤亡人之言也何稱述焉<lb/>
知子之道善矣是先主覆露子也十八年悼公即位始<lb/>
<pb n="KR2g0020_WYG_015-2b"/>
命百官施舍已責逮鰥寡振廢滯匡乏困救災患禁淫<lb/>
慝薄賦斂宥罪戾節器用時用民欲無犯時使魏相士<lb/>
魴魏頡趙武為卿凡六官之長皆民譽也舉不失職官<lb/>
不易方爵不踰徳師不陵正旅不偪師民無謗言所以<lb/>
復霸也襄二十五年重邱之盟趙文子為政令薄諸侯<lb/>
之幣而重其禮穆叔見之謂穆叔曰自今以徃兵其少<lb/>
弭矣二十七年宋向戌欲弭諸侯之兵如晉告趙孟遂<lb/>
約諸侯盟於宋西門之外晉楚爭先文子以叔向之言<lb/>
<pb n="KR2g0020_WYG_015-3a"/>
乃先楚人宋公兼享晉楚之大夫趙孟為客子木與之<lb/>
言弗能對使叔向侍言焉子木亦不能對也子木語王<lb/>
曰冝晉之伯也有叔向以佐其卿楚無以當之不可與<lb/>
爭鄭伯享趙孟于埀隴子展伯有子西子産子大叔二<lb/>
子石從趙孟曰七子從君以寵武也請皆賦以卒君貺<lb/>
武亦以觀七子之志子展賦草蟲趙孟曰善哉民之主<lb/>
也抑武也不足以當之伯有賦鶉之賁賁趙孟曰牀第<lb/>
之言不踰閾況在野乎非使人之所得聞也子西賦黍<lb/>
<pb n="KR2g0020_WYG_015-3b"/>
苖之四章趙孟曰寡君在武何能焉子産賦隰桑趙孟<lb/>
曰武請受其卒章子太叔賦野有蔓草趙孟曰吾子之<lb/>
惠也印段賦蟋蟀趙孟曰善哉保家之主也吾有望矣<lb/>
公孫段賦桑扈趙孟曰匪交匪敖福将焉徃保是言也<lb/>
欲辭福祿得乎卒享文子告叔向曰伯有将為戮矣詩<lb/>
以言志志誣其上而公怨之以為賔榮其能乆乎幸而<lb/>
後亡叔向曰然巳侈所謂不及五稔者夫子之謂矣文<lb/>
子曰其餘皆數世之主也子展其後亡者也在上不忘<lb/>
<pb n="KR2g0020_WYG_015-4a"/>
降印氏其次也樂而不荒後亡不亦可乎三十年三月<lb/>
晉悼夫人食輿人之城把者絳縣人或年長矣無子而<lb/>
徃與於食有與疑年使之年曰臣小人也不知紀年臣<lb/>
生之歳正月甲子朔四百有四十五甲子矣其季於今<lb/>
三之一也吏走問諸朝師曠曰魯叔仲惠伯㑹郤成子<lb/>
于承匡之歳也七十三年矣史趙曰亥有二首六身下<lb/>
二如身是其日數也士文伯曰然則二萬六千六百有<lb/>
六旬也趙孟問其縣大夫則其屬也召之而謝過焉曰<lb/>
<pb n="KR2g0020_WYG_015-4b"/>
武不才任君之大事以晉國之多虞不能由吾子使吾<lb/>
子辱在泥塗乆矣武之罪也敢謝不才遂仕之使助為<lb/>
政辭以老與之田使為君復陶以為綘縣師於是魯使<lb/>
者在晉歸以語諸大夫季武子曰晉未可媮也有趙孟<lb/>
以為大夫有伯瑕以為佐有史趙師曠而咨度焉有叔<lb/>
向女齊以師保其君其朝多君子其庸可媮乎勉事之<lb/>
而後可十月為宋災故諸侯之大夫㑹以謀歸宋財叔<lb/>
孫豹晉趙武齊宋衛鄭小邾之大夫㑹于澶淵既而無<lb/>
<pb n="KR2g0020_WYG_015-5a"/>
歸於宋故不書其人君子曰信其不可不慎乎澶淵之<lb/>
㑹卿不書不信也夫諸侯之上卿㑹而不信寵名皆棄<lb/>
不信之不可也如是詩曰文王陟降在帝左右信之謂<lb/>
也又曰淑慎爾止無載爾偽不信之謂也昭元年㑹于<lb/>
虢尋宋之盟也祁午謂文子曰宋之盟楚人得志於晉<lb/>
今楚重得志於晉晉之恥也子相晉國以為盟主於今<lb/>
七年矣再合諸侯三合大夫服齊狄寧東夏平秦亂城<lb/>
淳于師徒不頓國家不罷民無謗讟諸侯無怨天無大<lb/>
<pb n="KR2g0020_WYG_015-5b"/>
災子之力也有令名矣而終之以恥午也是懼吾子其<lb/>
不可以不戒文子曰武受賜矣然宋之盟子木有禍人<lb/>
之心武有仁人之心是楚所以駕於晉也今武猶是心<lb/>
也楚又行僭非所害也武将信以為夲循而行之譬如<lb/>
農夫是穮是蓘雖有饑饉必有豐年且吾聞之能信不<lb/>
為人下吾未能也詩曰不僭不賊鮮不為則信也能為<lb/>
人則者不為人下矣吾不能是難楚不為患天王使劉<lb/>
定公勞趙孟於潁館於雒汭劉子曰美哉禹功明徳逺<lb/>
<pb n="KR2g0020_WYG_015-6a"/>
矣㣲禹吾其魚乎吾與子弁冕端委以治民臨諸侯禹<lb/>
之力也子盍亦逺績禹功而大庇民乎對曰老夫罪戾<lb/>
是懼焉能恤逺吾儕偷食朝不謀夕何其長也劉子歸<lb/>
以語王曰趙孟不復年矣十二月庚戌卒先是趙孟語<lb/>
多媮叔孫穆子劉子秦鍼皆知其将亡而醫和亦以為<lb/>
然孔子謂子貢曰思天而敬人服義而行信孝於父母<lb/>
恭於兄弟從善而不違道趙文子之行也<lb/>
　　　曹子臧<lb/>
<pb n="KR2g0020_WYG_015-6b"/>
子臧曹公子欣時也麻隧之戰曹宣公卒于師負芻殺<lb/>
太子而自立子臧将亡國人皆将從之成公乃懼告罪<lb/>
且請焉乃反而致其邑十五年晉侯討曹執曹伯諸侯<lb/>
将見子臧於王而立之子臧辭曰前志有之曰聖達節<lb/>
次守節下失節為君非吾節也雖不能聖敢失守乎遂<lb/>
逃奔宋曹人復請於晉晉侯謂子臧反吾歸而君子臧<lb/>
反曹伯歸盡致其邑與卿而不出<lb/>
　　　楚子囊<lb/>
<pb n="KR2g0020_WYG_015-7a"/>
子囊楚荘王子公子貞也襄八年子囊伐鄭討其侵蔡<lb/>
也九年秦景公使士雃乞師于楚将以伐晉楚子許之<lb/>
子囊曰不可當今吾不能與晉爭晉君類能而使之舉<lb/>
不失選官不易方其卿讓於善其大夫不失守其士競<lb/>
於教其庶人力於農穡商工皁𨽻不知遷業韓厥老矣<lb/>
知罃禀焉以為政范匄少於中行偃而上之使佐中軍<lb/>
韓起少於欒黶而欒黶士魴上之使佐上軍魏絳多功<lb/>
以趙武為賢而為之佐君明臣忠上讓下競當是時也<lb/>
<pb n="KR2g0020_WYG_015-7b"/>
晉不可敵事之而後可君其圖之十三年楚子疾告大<lb/>
夫曰不榖不德以大夫之靈獲保首領以殁於地唯是<lb/>
春秋窀穸之事所以從先君於禰廟者請為靈若厲大<lb/>
夫擇焉莫對及五命乃許秋楚共王卒子囊謀諡大夫<lb/>
曰君有命矣子囊曰君命以共若之何毁之赫赫楚國<lb/>
而君臨之撫有蠻夷奄征南海以屬諸夏而知其過可<lb/>
不謂共乎請諡之共大夫從之明年秋楚伐呉楚師敗<lb/>
冬子囊還自伐呉卒将死遺言謂子庚必城郢君子謂<lb/>
<pb n="KR2g0020_WYG_015-8a"/>
子囊忠君薨不忘增其名将死不忘衛社稷可不謂忠<lb/>
乎忠民之望也詩曰行歸于周萬民所望忠也<lb/>
　　　晉士匄<hi>范宣子</hi>
士匄士燮之子也是為范宣子襄八年宣子來聘公享<lb/>
之宣子賦摽有梅季武子曰誰敢哉今譬於草木寡君<lb/>
在君君之臭味也歡以承命何時之有武子賦角弓賔<lb/>
将出武子賦彤弓宣子曰城濮之役我先君文公獻功<lb/>
于衡雍受彤弓于襄王以為子孫藏匄也先君守官之<lb/>
<pb n="KR2g0020_WYG_015-8b"/>
嗣也敢不承命君子以為知禮十年王叔陳生與伯輿<lb/>
爭政王叔怒而出奔及河王復之晉侯使士匄平王室<lb/>
王叔與伯輿訟焉王叔之宰與伯輿之大夫瑕禽坐獄<lb/>
於王庭士匄聽之王叔之宰曰篳門閨竇之人而皆陵<lb/>
其上其難為上矣瑕禽曰昔平王東遷吾七姓從王牲<lb/>
用備具王頼之而賜之騂旄之盟曰世世無失職若篳<lb/>
門閨竇其能來東厎乎且王何頼焉今自王叔之相也<lb/>
政以賄成而刑放於寵官之師旅不勝其富吾能無篳<lb/>
<pb n="KR2g0020_WYG_015-9a"/>
門閨竇乎惟大國圖之范宣子曰天子所右寡君亦右<lb/>
之所左亦左之使王叔氏與伯輿合要王叔氏不能舉<lb/>
其契王叔奔晉十三年晉侯蒐于緜上以治兵使士匄<lb/>
将中軍辭曰伯游長請從伯游荀偃将中軍士匄佐之<lb/>
使韓起将上軍辭以趙武又使欒黶黶辭曰臣不如韓<lb/>
起起願上趙武乃使趙武将上軍韓起佐之欒黶将下<lb/>
軍魏絳佐之晉國之民是以大和諸侯遂睦君子曰讓<lb/>
禮之主也范宣子讓其下皆讓晉國以平數世賴之刑<lb/>
<pb n="KR2g0020_WYG_015-9b"/>
善也夫周之興也其詩曰儀刑文王萬邦作孚言刑善<lb/>
也及其衰也其詩曰大夫不均我從事獨賢言不讓也<lb/>
君子尚能而讓其下小人農力以事其上是以上下有<lb/>
禮而讒慝黜逺由不爭也謂之懿徳及其亂也君子稱<lb/>
其功以加小人小人伐其技以慿君子是以上下無禮<lb/>
亂虐並生由爭善也謂之昬徳國家之敝恒必由之宣<lb/>
子與和大夫爭田乆而無成宣子欲攻之問於叔魚叔<lb/>
魚曰待吾為子戮之叔向聞之見宣子曰盍訪之訾祏<lb/>
<pb n="KR2g0020_WYG_015-10a"/>
訾祏吾子之家老也宣子問之對曰吾子嗣范文子於<lb/>
朝無姦行於國無邪民於是無四方之患而無内外之<lb/>
憂賴三子之功而饗其祿位今既無事矣而非和於是<lb/>
加寵将何治為宣子說乃益和田而與之和二十三年<lb/>
盡殺欒氏之族黨宣子為政諸侯之幣重鄭人病之子<lb/>
産寓書於子西以告宣子曰子為晉國四鄰諸侯不聞<lb/>
令徳而聞重幣僑也惑之僑聞君子長國家者非無賄<lb/>
之患而無令名之難夫令名德之輿也德國家之基也<lb/>
<pb n="KR2g0020_WYG_015-10b"/>
有德則樂樂則能乆詩云樂只君子邦家之基有令德<lb/>
也夫上帝臨女無貳爾心有令名也夫象有齒以焚其<lb/>
身賄也宣子說乃輕幣二十五年卒子鞅嗣<lb/>
　　　魯公孫嬰齊<lb/>
公孫嬰齊字聲伯魯大夫也父叔肸宣公簒立叔肸非<lb/>
之織屨而食終身不食宣公之食十六年聲伯如晉請<lb/>
晉之釋季文子也郤<graphic n="KR4076" url="https://raw.githubusercontent.com/kanripo/KR-Gaiji/master/images/KR4076.png" mimeType="image/png"/>欲與之邑弗受歸鮑國謂之曰<lb/>
子何辭苦成叔之邑乎對曰吾聞之不厚其棟不能任<lb/>
<pb n="KR2g0020_WYG_015-11a"/>
重重莫如國棟莫如德夫苦成叔有三亡少德而多寵<lb/>
位下而欲上政無大功而欲大禄皆怨府也其身之不<lb/>
能定焉能予人邑十七年夢涉洹或與已瓊瑰食之懼<lb/>
不敢占也十一月言之之莫而卒<lb/>
　　　晉郤犫<hi>苦成叔</hi>
郤犫晉大夫也郤克之從父兄是曰苦成叔十四年晉<lb/>
侯使犫送孫林父于衛衛侯享之寗惠子相苦成叔傲<lb/>
寗子曰苦成家其亡乎古之為饗食也以觀威儀省禍<lb/>
<pb n="KR2g0020_WYG_015-11b"/>
福也故詩曰兕觵其觩旨酒思柔彼交匪傲萬福來求<lb/>
今夫子傲取禍之道也十七年為胥童所殺郤錡郤克<lb/>
之子所謂駒伯也前十三年晉侯使錡來乞師将事不<lb/>
敬孟獻子曰郤氏其亡乎禮身之幹也敬身之基也郤<lb/>
子無基且先君之嗣卿也受命以求師将社稷是衛而<lb/>
惰棄君命也不亡何為厲公作難與犫至同見殺<lb/>
賛曰余考晉國之名卿若趙成子郤成子范武子韓獻<lb/>
子知武子范文子趙文子魏獻子可謂名卿終始者矣<lb/>
<pb n="KR2g0020_WYG_015-12a"/>
餘悉不得為全人也美哉文子之烈也寛仁而有禮樂<lb/>
善而下士雖應變經逺非其所長而至誠服義不吝改<lb/>
過有芘人之大德有事君之小心詩曰豈弟君子民之<lb/>
父母文子有焉子臧之辭國非好名也葢守志者也故<lb/>
君出非吾過君入非吾功歸潔其身而巳矣子囊生不<lb/>
誤國死不怨君忠矣范宣子藉祖父之資操彊晉之柄<lb/>
加之揖遜從事六卿輯睦有足道矣然不能察嬖妾亡<lb/>
子之誣私意以逞殺害忠良法峻而幣重諸侯解體范<lb/>
<pb n="KR2g0020_WYG_015-12b"/>
氏之德始衰焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳卷十五<lb/>
</p>
<p>
</p>
  </div>
</body>
</text>
</TEI>
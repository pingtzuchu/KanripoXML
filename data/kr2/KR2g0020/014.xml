<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻十四</head>
    <p>
<pb n="KR2g0020_WYG_014-1a"/>
欽定四庫全書<lb/>
　春秋臣傳巻十四　　　　　宋　王當　撰<lb/>
　　成公一<lb/>
　　　晉范文子<lb/>
范文子名燮范武子之子也文子莫退於朝武子曰何<lb/>
莫也對曰有秦客廋辭於朝大夫莫之能對也吾知三<lb/>
焉武子怒曰大夫非不能也讓父兄也爾童子何知而<lb/>
三掩人於朝吾不在晉國亡無日矣擊之以杖折委笄<lb/>
<pb n="KR2g0020_WYG_014-1b"/>
鞌之戰士燮佐上軍代荀庚帥以功受三命之服晉師<lb/>
歸文子後入武子曰無爲吾望爾也乎對曰師有功國<lb/>
人喜以逆之先入必屬耳目焉是代帥受名也故不敢<lb/>
武子曰吾知免矣鄢陵之役文子不欲戰曰吾聞君人<lb/>
者刑其民成而後振武於外是以内和而外威今吾司<lb/>
寇之刀鋸日敝而斧鉞不行内猶有不刑而況外乎唯<lb/>
聖人能外内無患自非聖人外寧必有内憂盍釋楚以<lb/>
爲外懼乎范匄趨進曰晉楚唯天所授何患焉文子執<lb/>
<pb n="KR2g0020_WYG_014-2a"/>
戈逐之曰國之存亡天也童子何知焉及楚師宵遁晉<lb/>
入楚軍三日榖文子立於戎馬之前曰君幼諸臣不佞<lb/>
何以及此君其戒之夫德福之基也無德而福隆猶無<lb/>
基而厚墉也其壞也無日矣文子反自鄢陵使其祝宗<lb/>
祈死曰君驕侈而克敵是天益其疾也難將作矣愛我<lb/>
者惟祝我使我速死無及於難范氏之福也十七年卒<lb/>
子匄嗣<lb/>
　　　晉郤至<lb/>
<pb n="KR2g0020_WYG_014-2b"/>
郤至字季子晉大夫也郤克之族子是爲郤昭子食於<lb/>
温又曰温季成十二年如楚聘楚子享之子反相爲地<lb/>
室而懸焉至將登金奏作於下驚而走出曰君不忘先<lb/>
君之好施及下臣貺之以大禮重之以備樂如天之福<lb/>
兩君相見何以代此下臣不敢子反曰兩君相見無亦<lb/>
唯是一矢以相加遺焉用樂曰諸侯閒於天子之事則<lb/>
相朝於是乎有享宴之禮享以訓共儉宴以示慈惠共<lb/>
儉以行禮慈惠以布政政以禮成民是以息百官承事<lb/>
<pb n="KR2g0020_WYG_014-3a"/>
朝而不夕此公侯之所以捍城其民也故詩曰赳赳武<lb/>
夫公侯干城及其亂也諸侯貪冒侵欲不忌爭尋常以<lb/>
盡其民略其武夫以爲已腹心股肱爪牙故詩曰赳赳<lb/>
武夫公侯腹心天下有道則公侯能爲民干城而制其<lb/>
腹心亂則反之今吾子之言亂之道也不可以爲法然<lb/>
吾子主也至敢不從遂入卒事歸以語范文子文子曰<lb/>
無禮必食言吾死無日矣夫十七年厲公欲盡去群大<lb/>
夫而立其左右胥童以胥克之廢也怨郤氏乃告公先<lb/>
<pb n="KR2g0020_WYG_014-3b"/>
去三郤郤氏聞之郤錡欲攻公郤至曰人所以立信知<lb/>
勇也信不叛君知不害民勇不作亂失兹三者其誰與<lb/>
我死而多怨將安用之壬午長魚矯殺郤至尸之於朝<lb/>
　　　楚鍾儀<lb/>
鍾儀楚鄖大夫也楚伐鄭鄭囚鍾儀獻諸晉晉人以儀<lb/>
歸囚諸軍府九年晉侯觀於軍府見儀問之曰南冠而<lb/>
縶者誰也有司對曰鄭人所獻楚囚也使稅之召而弔<lb/>
之再拜稽首問其族對曰伶人也公曰能樂乎對曰先<lb/>
<pb n="KR2g0020_WYG_014-4a"/>
父之職官也敢有二事使與之琴操南音公語范文子<lb/>
文子曰楚囚君子也言稱先職不背夲也樂操土風不<lb/>
忘舊也君盍歸之重爲之禮使歸求成十二月楚使公<lb/>
子辰如晉修好<lb/>
　　　齊鮑國<lb/>
鮑國齊卿叔牙之後是曰鮑文子兄曰牽是曰鮑莊子<lb/>
夫人孟子怒牽公刖之仲尼曰鮑莊子之知不如葵葵<lb/>
猶能衛其足定九年陽虎奔齊請師以伐魯齊侯將許<lb/>
<pb n="KR2g0020_WYG_014-4b"/>
之文子諫乃執陽虎文子時年九十餘<lb/>
　　　齊國佐<lb/>
國佐賔媚人也爲齊卿是爲國武子鞌之戰齊侯使賔<lb/>
媚人賂以紀甗玉罄與地晉人不可曰必以蕭同叔子<lb/>
爲質而使齊之封内盡東其畝對曰蕭同叔子非他寡<lb/>
君之母也吾子布大命於諸侯而曰必質其母以爲信<lb/>
是以不孝令也詩曰孝子不匱永錫爾類若以不孝令<lb/>
於諸侯其無乃非德類也乎先王疆理天下物土之冝<lb/>
<pb n="KR2g0020_WYG_014-5a"/>
而布其利故詩曰我疆我理南東其畝今吾子疆理諸<lb/>
侯而曰盡東其畝惟吾子戎車是利無顧土冝其無乃<lb/>
非先王之命也乎反先王則不義何以爲盟主今吾子<lb/>
求合諸侯以逞無疆之欲詩曰布政優優百祿是遒子<lb/>
實不優而棄百祿諸侯何害焉唯是先君之敝器土地<lb/>
不敢愛子又不許請收合餘燼背城借一敝邑之幸亦<lb/>
云從也晉人許之十八年慶氏之亂國佐以榖叛齊侯<lb/>
殺之書曰齊殺其大夫國佐<lb/>
<pb n="KR2g0020_WYG_014-5b"/>
　　　魯叔孫僑如<lb/>
叔孫僑如得臣之子也是曰宣伯得臣之獲長狄僑如<lb/>
也因以名之十四年僑如以夫人婦姜氏至自齊舍族<lb/>
尊夫人也故君子曰春秋之稱㣲而顯志而晦婉而成<lb/>
章盡而不汚懲惡而勸善非聖人誰能修之僑如通於<lb/>
穆姜奔齊又通於齊聲孟子又奔衛<lb/>
　　　衛孫林父<lb/>
孫林父孫文子也父曰良夫襄七年來聘公登亦登叔<lb/>
<pb n="KR2g0020_WYG_014-6a"/>
孫穆子相趨進曰諸侯之㑹寡君未嘗後衛君今吾子<lb/>
不後寡君寡君未知所過吾子其少安孫子無辭亦無<lb/>
悛容穆叔曰孫子必亡爲臣而君過而不悛亡之夲也<lb/>
詩曰退食自公委蛇委蛇謂從者也衡而委蛇必折十<lb/>
四年衛獻公戒文子及寗惠子食皆服而朝日旰不召<lb/>
而射鴻於囿二子從之不釋皮冠而與之言文子怒公<lb/>
使子蟜子伯子皮與之盟于邱宫文子皆殺之公出奔<lb/>
齊子鮮從公及竟公使祝宗告亡且告無罪定姜曰無<lb/>
<pb n="KR2g0020_WYG_014-6b"/>
神何告若有不可誣也有罪若何告無舍大臣而與小<lb/>
臣謀一罪也先君有冢卿以爲師保而蔑之二罪也余<lb/>
以巾櫛事先君而暴妾使余三罪也告亡而巳無告無<lb/>
罪衛人立公孫剽林父寗殖相之以聽命於諸侯㑹于<lb/>
戚謀定衛也二十六年寗喜弑其君剽林父以戚如晉<lb/>
書曰入于戚以叛罪孫氏也臣之禄君實有之義則進<lb/>
否則奉身而退專禄以周旋戮也<lb/>
　　　衛蘧伯玉<lb/>
<pb n="KR2g0020_WYG_014-7a"/>
蘧伯玉名瑗衛大夫也初寗殖孫林父出獻公及寗喜<lb/>
將納之以告伯玉伯玉曰瑗不得聞君之出敢聞其入<lb/>
遂行從近關出呉公子札聘衛見而說之曰衛多君子<lb/>
未有患也孔子在衛徃來主伯玉家孔子亦嚴事之與<lb/>
周老子齊晏平仲鄭子産皆嘗稱之曰外寛而内正自<lb/>
極於隱括之中直已而不直人汲汲於人以善自終此<lb/>
蓋蘧伯玉之行也夫<lb/>
賛曰范文子釋楚以爲外懼何其憂深而思逺也聖人<lb/>
<pb n="KR2g0020_WYG_014-7b"/>
不畏多難畏無難矧厲公之驕虐邪鄢陵之勝爕歸而<lb/>
祈死有先見之明焉其視欒書直以爲糞土矣武子之<lb/>
德不泯哉郤至仡仡輕勇雖暗於防患至戎馬之閒有<lb/>
可觀者焉不幸構於欒書死非其罪猶不忘恭哀哉欒<lb/>
書緝緝以覆郤宗至盈亦不免天理明矣鍾儀幽而見<lb/>
其操君子哉鮑國耄期不倦賔媚人末路荒迷可以觀<lb/>
所守矣僑如無徃不淫林父終始悖繆死亡皆有餘責<lb/>
蘧伯玉不與聞衛君之出入所謂邦無道巻而懷之也<lb/>
<pb n="KR2g0020_WYG_014-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0020_WYG_014-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻十四<lb/>
</p>
<p>
</p>
  </div>
</body>
</text>
</TEI>
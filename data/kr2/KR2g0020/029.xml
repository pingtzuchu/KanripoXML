<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻二十九</head>
    <p>
<pb n="KR2g0020_WYG_029-1a"/>
欽定四庫全書<lb/>
　春秋臣傳巻二十九　　　　宋　王當　撰<lb/>
　　定公二<lb/>
　　　魯子路<lb/>
子路孔子弟子仲由也亦曰季路孔子為魯司寇十二<lb/>
年使由為季氏宰將墮三都於是叔孫州仇墮郈季孫<lb/>
斯將墮費公山不狃叔孫輙帥費人以襲魯公與三子<lb/>
入于季氏之宫登武子之臺費人攻之弗克入及公側<lb/>
<pb n="KR2g0020_WYG_029-1b"/>
仲尼命申句須樂頎下伐之敗諸姑蔑二子奔齊遂墮<lb/>
費將墮成公斂處父謂孟孫墮成齊人必至于北門且<lb/>
成孟氏之保障也無成是無孟氏也子偽不知我將不<lb/>
墮十二月公圍成弗克哀十四年小邾射以句繹來奔<lb/>
曰使季路要我吾無盟矣使子路子路辭季康子使冉<lb/>
有謂之曰千乗之國不信其盟而信子之言子何辱焉<lb/>
對曰魯有事于小邾不敢問故死其城下可也彼不臣<lb/>
而濟其言是義之也由弗能後子路又為衞孔氏宰初<lb/>
<pb n="KR2g0020_WYG_029-2a"/>
定十四年衞世子蒯瞶奔宋及靈公卒子輙立是為出<lb/>
公哀十五年蒯瞶因渾良夫入衞迫孔悝强盟之遂劫<lb/>
以登臺季子聞亂將入遇子羔將出曰弗及不踐其難<lb/>
季子曰食焉不避其難子羔遂出子路入及門公孫敢<lb/>
門焉曰無入為也季子曰是公孫也求利焉而逃其難<lb/>
由不然利其禄必救其患有使者出乃入曰太子焉用<lb/>
孔悝雖殺之必或繼之且曰太子無勇若燔臺半必舍<lb/>
孔叔太子聞之懼下石乞盂黶敵子路以戈擊之斷纓<lb/>
<pb n="KR2g0020_WYG_029-2b"/>
子路曰君子死冠不免結纓而死孔子聞衞亂曰柴也<lb/>
其來由也死矣<lb/>
　　　衞子貢<lb/>
子貢孔子弟子端木賜也衞人亦曰衞賜十五年春邾<lb/>
隠公來朝子貢觀焉邾子執玉髙其容仰公受玉卑其<lb/>
容俯子貢曰以禮觀之二君者皆有死亡焉夫禮死生<lb/>
存亡之體也將左右周旋進退俯仰於是乎取之朝祀<lb/>
䘮戎於是乎觀之今正月相朝而皆不度心巳亡矣嘉<lb/>
<pb n="KR2g0020_WYG_029-3a"/>
事不體何以能久髙仰驕也卑俯替也驕近亂替近疾<lb/>
君為主其先亡乎五月壬申公薨仲尼曰賜不幸言而<lb/>
中是使賜多言者也哀七年公㑹吳于鄫太宰嚭召季<lb/>
康子康子使子貢辭太宰嚭曰國君道長而大夫不出<lb/>
門此何禮也對曰豈以為禮畏大國也大國不以禮命<lb/>
於諸侯茍不以禮豈可量也寡君既共命焉其老豈敢<lb/>
棄其國太伯端委以治周禮仲雍嗣之斷髪文身臝以<lb/>
為飾豈禮也哉有由然也十二年公㑹吳于橐臯吳子<lb/>
<pb n="KR2g0020_WYG_029-3b"/>
使太宰嚭請尋盟公不欲使子貢對曰盟所以周信也<lb/>
弗可改也已若猶可改日盟何益今吾子曰必尋盟若<lb/>
可尋也亦可寒也乃不尋盟吳徵㑹于衞初衞殺吳行<lb/>
人且姚而懼謀於子羽子羽欲勿往子木曰吳雖無道<lb/>
猶足以患衞往也長木之斃無不摽也國狗之瘈無不<lb/>
噬也而況大國乎秋衞侯會吳于鄖吳人欲執之藩衞<lb/>
侯之舍子貢請束錦以行語及衞故太宰嚭曰寡君願<lb/>
事衞君衞君之來也緩寡君懼故將止之子貢曰衞君<lb/>
<pb n="KR2g0020_WYG_029-4a"/>
之來必謀於其衆其衆或欲或否是以緩來其欲來者<lb/>
子之黨也其不欲來者子之讎也若執衞君是墮黨而<lb/>
崇讎也夫墮子者得其志矣且合諸侯而執衞君誰敢<lb/>
不懼墮黨崇讎而懼諸侯或者難以霸乎太宰嚭說乃<lb/>
舍衞侯十六年四月已丑孔子卒公誄之曰旻天不弔<lb/>
不憖遺一老俾屏余一人以在位㷀㷀余在疚嗚呼哀<lb/>
哉尼父無自律子貢曰君其不沒於魯乎夫子之言曰<lb/>
禮失則昬名失則愆失志為昬失所為愆生不能用死<lb/>
<pb n="KR2g0020_WYG_029-4b"/>
而誄之非禮也稱余一人非名也君兩失之衞出公自<lb/>
城鉏使以弓問子貢且曰吾其入乎子貢稽首受弓對<lb/>
曰臣不識也私於使者曰詩曰無競惟人四方其順之<lb/>
若得其人四方以為主而國於何有卒于越<lb/>
　　　衞公叔文子<hi>發</hi>
公叔文子衞公叔發也初文子朝而請享靈公退見史<lb/>
鰌而告之史鰌曰子必禍矣子富而君貪罪其及子乎<lb/>
然無害子臣可以免富而能臣必免於難上下同之戌<lb/>
<pb n="KR2g0020_WYG_029-5a"/>
也驕其亡乎文子卒衞侯始惡於公叔戌逐之十四年<lb/>
戌來奔<lb/>
　　　齊犂彌<lb/>
犂彌齊大夫也十年春魯及齊平夏公㑹齊侯于夾谷<lb/>
孔子相彌言於齊侯曰孔丘知禮而無勇若使萊人以<lb/>
兵劫魯侯必得志焉齊侯從之孔子以公退曰士兵之<lb/>
兩君合好而裔夷之俘以兵亂之非齊君所以命諸侯<lb/>
也裔不謀夏夷不亂華俘不干盟兵不偪好於神為不<lb/>
<pb n="KR2g0020_WYG_029-5b"/>
祥於徳為愆義於人為失禮君必不然齊侯聞之遽辟<lb/>
之將盟齊人加於載書曰齊師出竟而不以甲車三百<lb/>
乗從我者有如此盟孔子使兹無還揖對曰而不反我<lb/>
汶陽之田吾以共命者亦如之齊人來歸鄆讙龜隂之<lb/>
田<lb/>
　　　吳太宰嚭<lb/>
太宰嚭字子餘姓伯氏楚伯州犂之子也郤宛之難出<lb/>
奔吳為太宰以謀楚楚自昭王即位無歲不有吳師吳<lb/>
<pb n="KR2g0020_WYG_029-6a"/>
卒入郢哀十三年越入吳吳師敗申叔儀乞糧於公孫<lb/>
有山氏曰佩玉繠兮余無所繫之㫖酒一盛兮余與褐<lb/>
之父睨之對曰粱則無矣麤則有之若登首山以呼曰<lb/>
庚癸乎則諾王欲伐宋太宰曰可勝也而弗能居也乃<lb/>
歸冬吳及越平二十二年越滅吳嚭復臣越<lb/>
賛曰晏嬰有言君為社稷死則死為社稷亡則亡故崔<lb/>
杼之亂晏子不死君子不以為怯子路孔氏之宰也而<lb/>
死國難過於厚矣且政不及焉雖不死不害孟子曰可<lb/>
<pb n="KR2g0020_WYG_029-6b"/>
以死可以無死死傷勇子路之死殆傷勇矣子貢之辯<lb/>
折諸侯者禮義而已遷史言其一出存魯亂齊破吳彊<lb/>
晉而霸越此殆戰國縱横家附益之也鄖之㑹吳人執<lb/>
衞侯子貢尚請束錦遊談以釋之存已而亡人殆非子<lb/>
貢之志也不然子貢之辯豈無以存魯何至為此區區<lb/>
也公叔文子富而好禮不以小忿棄大徳此所以能與<lb/>
其臣同升諸公也仲尼嘗用於魯其效聞於天下矣武<lb/>
叔身親而目見且以子貢為賢而毁之犂彌何誅焉傳<lb/>
<pb n="KR2g0020_WYG_029-7a"/>
越滅吳在二十二年二十四年季孫尚因嚭納賂於越<lb/>
而太史公云越滅吳誅太宰嚭以不忠當以傳為正嚭<lb/>
以貪佞亡吳復見容於越何佞人之難逺也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0020_WYG_029-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻二十九<lb/>
</p>
<p>
</p>
  </div>
</body>
</text>
</TEI>
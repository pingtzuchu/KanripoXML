<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻十八</head>
    <p>
<pb n="KR2g0020_WYG_018-1a"/>
欽定四庫全書巻<lb/>
　春秋臣傳巻十八　　　　　宋　王當　撰<lb/>
　　襄公二<lb/>
　　　鄭子産<lb/>
子産鄭卿公孫僑也一字子美氏曰國二十二年夏晉<lb/>
人徴朝于鄭范宣子為政諸侯之幣重子産寓書於宣<lb/>
子乃輕幣鄭入陳子産獻陳㨗于晉戎服将事晉人問<lb/>
陳之罪何故侵小問何故戎服子産對士荘伯不能詰<lb/>
<pb n="KR2g0020_WYG_018-1b"/>
復於趙文子文子曰其辭順犯順不祥乃受之仲尼曰<lb/>
志有之言以足志文以足言不言誰知其志言之無文<lb/>
行而不逺慎辭哉鄭伯賞入陳之功賜子産次路再命<lb/>
之服先六邑子産辭邑曰自上以下降殺以兩禮也臣<lb/>
之位在四且子展之功也臣不敢及賞禮請辭公固予<lb/>
之乃受三邑公孫揮曰子産其將知政矣讓不失禮二<lb/>
十八年秋蔡侯入鄭鄭伯享之不敬子産曰蔡侯其不<lb/>
免乎日其過此也君使子展迋勞於東門之外而傲吾<lb/>
<pb n="KR2g0020_WYG_018-2a"/>
曰猶将更之今還受饗而惰乃其心也君小國事大國<lb/>
而惰傲以為已心将得死乎若不免必由其子其為君<lb/>
也滛而不父僑聞之如是者恒有子禍後二年世子弑<lb/>
之三十年子皮授子産政子産使都鄙有章上下有服<lb/>
田有封洫廬井有伍大人之忠儉者從而與之泰侈者<lb/>
因而斃之從政一年輿人誦之曰取我衣冠而禇之取<lb/>
我田疇而伍之孰殺子産吾其與之及三年又誦之曰<lb/>
我有子弟子産誨之我有田疇子産殖之子産而死誰<lb/>
<pb n="KR2g0020_WYG_018-2b"/>
其嗣之子産之從政也擇能而使之馮簡子能斷大事<lb/>
子太叔羙秀而文公孫揮能知四國之為而辨其大夫<lb/>
族姓班位貴賤能否而又善為辭令裨諶能謀謀於野<lb/>
則獲謀於邑則否鄭國將有諸侯之事子産乃問四國<lb/>
之為於子羽且使多為辭令與裨諶乘以適野使謀可<lb/>
否而告馮簡子使斷之事成乃授子太叔使行之以應<lb/>
對賔客是以鮮有敗事北宫文子所謂有禮也六月子<lb/>
産相鄭伯如晉晉侯以魯襄公之喪故未見也子産使<lb/>
<pb n="KR2g0020_WYG_018-3a"/>
盡壊其館之垣而納車馬士文伯讓之對曰僑聞文公<lb/>
之為盟主也宫室卑庳無觀臺榭以崇大諸侯之館館<lb/>
如公寢庫廏繕脩司空以時平易道路圬人以時塓館<lb/>
宫室諸侯賔至甸設庭燎僕人巡宫車馬有所賔從有<lb/>
代巾車脂轄𨽻人牧圉各贍其事百官之屬各展其物<lb/>
公不留賓而亦無廢事憂樂同之事則巡之教其不知<lb/>
而恤其不足賓至如歸不畏寇盜而亦不患燥濕今銅<lb/>
鞮之宫數里而諸侯舍於𨽻人門不容車而不可踰越<lb/>
<pb n="KR2g0020_WYG_018-3b"/>
盜賊公行而夭癘不戒賔見無時命不可知若又勿壊<lb/>
是無所藏幣以重罪也雖君之有魯喪亦敝邑之憂也<lb/>
若獲薦幣脩垣而行君之惠也敢憚勤勞文伯復命趙<lb/>
文子曰是吾罪也使謝不敏焉晉侯見鄭伯有加禮厚<lb/>
其宴好而歸之乃築諸侯之館叔向曰辭之不可以巳<lb/>
也如是夫子産有辭諸侯賴之若之何其釋辭也詩曰<lb/>
辭之輯矣民之協矣辭之繹矣民之莫矣其知之矣昭<lb/>
元年晉平公有疾鄭伯使僑如晉聘且問疾叔向問曰<lb/>
<pb n="KR2g0020_WYG_018-4a"/>
寡君之疾病卜人曰實沈臺駘為祟史莫之知敢問此<lb/>
何神也子産曰昔高辛氏有二子伯曰閼伯季曰實沈<lb/>
居于曠林不相能也日尋干戈以相征討后帝不臧遷<lb/>
閼伯于商邱主辰商人是因故辰為商星遷實沈于大<lb/>
夏主參唐人是因以服事夏商其季世曰唐叔虞當武<lb/>
王邑姜方震太叔夢帝謂巳余命而子曰虞将與之唐<lb/>
屬諸參而蕃育其子孫及生有文在手曰虞遂以命之<lb/>
及成王滅唐而封太叔焉故參為晉星由是觀之則實<lb/>
<pb n="KR2g0020_WYG_018-4b"/>
沈參神也昔金天氏有裔子曰昧為𤣥冥師生允格臺<lb/>
駘臺駘能業其官宣汾洮障大澤以處大原帝用嘉之<lb/>
封諸汾川沈姒蓐黄實守其祀今晉主汾而滅之由是<lb/>
觀之則臺駘汾神也抑此二者不及君身山川之神則<lb/>
水旱癘疫之災於是乎禜之日月星辰之神則雪霜風<lb/>
雨之不時於是乎禜之若君身則亦飲食哀樂之事也<lb/>
山川星辰之神何為焉僑聞之君子有四時朝以聼政<lb/>
晝以訪問夕以脩令夜以安身於是乎節宣其氣勿使<lb/>
<pb n="KR2g0020_WYG_018-5a"/>
有所壅閉湫底以露其體兹心不爽而昬亂百度今無<lb/>
乃壹之則生疾矣僑又聞之内官不及同姓其生不殖<lb/>
君子是以惡之故志曰買妾不知其姓則卜之違此二<lb/>
者古之所慎也男女辨姓禮之大司也今君内實有四<lb/>
姬焉其無乃是也乎叔向曰善哉晉侯聞子産之言曰<lb/>
博物君子也重賄之四年子産作邱賦國人謗之曰其<lb/>
父死於路已為蠆尾以令於國國将若之何子寛以告<lb/>
子産曰何害茍利社稷死生以之且吾聞為善者不改<lb/>
<pb n="KR2g0020_WYG_018-5b"/>
其度故能有濟也民不可逞度不可改詩曰禮義不愆<lb/>
何恤于人言吾不遷矣渾罕曰國氏其先亡乎君子作<lb/>
法於涼其敝猶貪作法於貪敝将若之何七年子産聘<lb/>
晉晉侯有疾韓宣子逆客私焉曰寡君寝疾於今三月<lb/>
矣並走羣望有加而無瘳今夢黄熊入于寝門其何厲<lb/>
鬼也對曰以君之明子為大政其何厲之有昔堯殛鯀<lb/>
于羽山其神化為黄熊入于羽淵實為夏郊三代祀之<lb/>
晉為盟主其或者未之祀也乎韓子祀夏郊晉侯有間<lb/>
<pb n="KR2g0020_WYG_018-6a"/>
賜子産莒之二方鼎十三年相鄭伯㑹于平邱及盟子<lb/>
産争承曰鄭伯男也而使從公侯之貢懼弗給也敢以<lb/>
為請諸侯脩盟存小國也貢獻無極亡可待也自日中<lb/>
以争至于昬晉人許之既盟子太叔咎之曰諸侯若討<lb/>
其可瀆乎子産曰晉政多門貳偷之不暇何暇討仲尼<lb/>
謂子産於是行也足以為國基矣詩曰樂只君子邦家<lb/>
之基子産君子之求樂者也且曰合諸侯藝貢事禮也<lb/>
十九年鄭大水龍鬭于時門之外洧淵國人請為禜焉<lb/>
<pb n="KR2g0020_WYG_018-6b"/>
子産弗許曰我鬬龍不我覿也龍鬬我獨何覿焉禳之<lb/>
則彼其室也吾無求於龍龍亦無求於我乃止二十年<lb/>
子産有疾謂子太叔曰我死子必為政唯有徳者能以<lb/>
寛服民其次莫如猛夫火烈民望而畏之故鮮死焉水<lb/>
懦弱民狎而翫之則多死焉故寛難疾數月而卒大叔<lb/>
為政不忍猛而寛鄭國多盜取人於萑苻之澤大叔<lb/>
悔之曰吾蚤從夫子不及此興徒兵以攻萑苻之盜盡<lb/>
殺之盜少止仲尼曰善哉政寛則民慢慢則糾之以猛<lb/>
<pb n="KR2g0020_WYG_018-7a"/>
猛則民殘殘則施之以寛寛以濟猛猛以濟寛政是以<lb/>
和子産卒仲尼聞之出涕曰古之遺愛也子産為人篤<lb/>
信自守若叔向譏其鑄刑書裨竈之請瓘玉禳火韓宣<lb/>
子求市玉環晉人之問立駟乞竟不顧也然樂于聞善<lb/>
程鄭卒以然明為賢而問政焉及鄭人議執政然明常<lb/>
使毁鄉校亦不從也其行法不避親貴故子南子晳之<lb/>
罪不貸也然蒐𦵏除道在子太叔之廟有所縱舍焉子<lb/>
皮載幣如晉葬子太叔以幄幕九張㑹平邱請具行器<lb/>
<pb n="KR2g0020_WYG_018-7b"/>
以適楚始未以為然卒皆如其言也已雖亷潔不以望<lb/>
人故伯石之欲将欲使之必與之邑至哀死親親尤盡<lb/>
其至若伯有是也故季札一見如舊昭十二年鄭簡公<lb/>
卒将為𦵏除及游氏之廟将毁焉子太叔使其徒執用<lb/>
以立而無庸毁曰子産過女而問何故不毁曰不忍廟<lb/>
也諾将毁矣既如是子産乃使辟之司墓之室有當道<lb/>
者毁之則朝而塴弗毁則日中而塴子太叔請毁之曰<lb/>
無若諸侯之賔何子産曰諸侯之賔能来㑹豈憚日中<lb/>
<pb n="KR2g0020_WYG_018-8a"/>
無損於賔而民不害何故不為遂弗毁日中而葬君子<lb/>
謂子産於是乎知禮禮無毁人以自成也<lb/>
　　　吴季子<lb/>
季子名札吴子夀夢之少子諸樊之弟也本封延陵後<lb/>
封州来故曰延陵州来季子十二年夀夢卒十四年諸<lb/>
樊既除喪将立札札辭曰曹宣公之卒也諸侯與曹人<lb/>
不義曹君将立子臧子臧去之遂弗為也以成曹君君<lb/>
子曰能守節君義嗣也誰敢奸君有國非吾節也札雖<lb/>
<pb n="KR2g0020_WYG_018-8b"/>
不才願附於子臧以無失節固立之棄其室而耕乃舍<lb/>
之立吴子餘祭二十九年札来聘通嗣君也見叔孫穆<lb/>
子説之請觀於周樂使工為之歌周南召南曰美哉始<lb/>
基之矣猶未也然勤而不怨矣為之歌邶鄘衞曰美哉<lb/>
淵乎憂而不困者也吾聞衞康叔武公之徳如是是其<lb/>
衞風乎為之歌王曰美哉思而不懼其周之東乎為之<lb/>
歌鄭曰美哉其細已甚民勿堪也是其先亡乎為之歌<lb/>
齊曰美哉泱泱乎大風也哉表東海者其太公乎國未<lb/>
<pb n="KR2g0020_WYG_018-9a"/>
可量也為之歌豳曰美哉蕩乎樂而不滛其周公之東<lb/>
乎為之歌秦曰此之謂夏聲夫能夏則大大之至也其<lb/>
周之舊乎為之歌魏曰美哉渢渢乎大而婉險而易行<lb/>
以徳輔此則明主也為之歌唐曰思深哉其有陶唐氏<lb/>
之遺民乎不然何憂之逺也非令徳之後誰能若是為<lb/>
之歌陳曰國無主其能乆乎自鄶以下無譏焉為之歌<lb/>
小雅曰美哉思而不貳怨而不言其周徳之衰乎猶有<lb/>
先王之遺民焉為之歌大雅曰廣哉熙熙乎曲而有直<lb/>
<pb n="KR2g0020_WYG_018-9b"/>
體其文王之徳乎為之歌頌曰至矣哉直而不倨曲而<lb/>
不屈邇而不偪逺而不攜遷而不滛復而不厭哀而不<lb/>
愁樂而不荒用而不匱廣而不宣施而不費取而不貪<lb/>
處而不底行而不流五聲和八風平節有度守有序盛<lb/>
徳之所同也見舞象箾南籥者曰美哉猶有憾見舞大<lb/>
武者曰美哉周之盛也其若此乎見舞韶濩者曰聖人<lb/>
之𢎞也而猶有慙徳聖人之難也見舞大夏者曰美哉<lb/>
勤而不徳非禹其誰能脩之見舞韶箾者曰徳至矣哉<lb/>
<pb n="KR2g0020_WYG_018-10a"/>
大矣如天之無不幬也如地之無不載也雖甚盛徳其<lb/>
蔑以加於此矣觀止矣若有他樂吾不敢請巳其出聘<lb/>
也通嗣君也故遂聘于齊説晏平仲謂之曰子速納邑<lb/>
與政無邑無政乃免於難齊國之政将有所歸未獲所<lb/>
歸難未歇也故晏子因陳桓子以納政與邑是以免於<lb/>
欒高之難聘於鄭見子産如舊相識與之縞帶子産獻<lb/>
紵衣焉謂子産曰鄭之執政侈難将至矣政必及子子<lb/>
為政慎之以禮不然鄭國将敗適衛説蘧瑗史狗史鰌<lb/>
<pb n="KR2g0020_WYG_018-10b"/>
公子荆公叔發公子朝曰衛多君子未有患也自衞如<lb/>
晉将宿於戚聞鍾聲焉曰異哉吾聞之也辨而不徳必<lb/>
加於戮夫子獲罪於君以在此懼猶不足而又何樂夫<lb/>
子之在此也猶燕之巢于幕上君又在殯而可以樂乎<lb/>
遂去之文子聞之終身不聼琴瑟適晉説趙文子韓宣<lb/>
子魏獻子曰晉國其萃於三族乎説叔向将行謂叔向<lb/>
曰吾子勉之君侈而多良大夫皆富政将在家吾子好<lb/>
直必思自免於難哀十年楚子期伐陳札救陳謂子期<lb/>
<pb n="KR2g0020_WYG_018-11a"/>
曰二君不務徳而力争諸侯民何罪焉我請退以為子<lb/>
名務徳而安民乃還季子時年九十餘<lb/>
　　　晉叔向<lb/>
叔向晉大夫羊舌肸也羊舌大夫之孫悼公以為傅范<lb/>
宣子逐欒盈殺十大夫叔向弟叔虎與焉宣子囚伯華<lb/>
叔向賴祁奚救而免初叔向之母妬叔虎之母美而不<lb/>
使其子皆諫其母其母曰深山大澤實生龍蛇彼美予<lb/>
懼其生龍蛇以禍女女敝族也國多大寵不仁人間之<lb/>
<pb n="KR2g0020_WYG_018-11b"/>
不亦難乎余何愛焉使往視寝生叔虎美而有勇力欒<lb/>
懐子嬖之故羊舌氏之族及於難宋之盟趙孟患楚衷<lb/>
甲以告叔向叔向曰何害也匹夫一為不信猶不可單<lb/>
斃其死若合諸侯之卿以為不信必不㨗矣夫以信召<lb/>
人而以僭濟之非所患也晉楚争先叔向謂趙孟曰子<lb/>
務徳無争先乃先楚人書先晉晉有信也昭六年鄭人<lb/>
鑄刑書叔向使詒子産書曰始吾有虞於子今則巳矣<lb/>
昔先王議事以制不為刑辟懼民之有争心也夏有亂<lb/>
<pb n="KR2g0020_WYG_018-12a"/>
政而作禹刑商有亂政而作湯刑周有亂政而作九刑<lb/>
三辟之興皆叔世也今吾子相鄭國作封洫立謗政制<lb/>
參辟鑄刑書将以靖民不亦難乎詩曰儀式刑文王之<lb/>
徳日靖四方又曰儀刑文王萬邦作孚如是何辟之有<lb/>
民知争端矣将棄禮而徴於書錐刀之末将盡争之亂<lb/>
獄滋豐賄賂並行終子之世鄭其敗乎肸聞之國将亡<lb/>
必多制其此之謂乎復書曰若吾子之言僑不才不能<lb/>
及子孫吾以救世也既不承命敢忘大惠十一年秋單<lb/>
<pb n="KR2g0020_WYG_018-12b"/>
子㑹韓宣子于戚視下言徐叔向曰單子其将死乎朝<lb/>
有著定㑹有表衣有襘帶有結㑹朝之言必聞于表著<lb/>
之位所以昭事序也視不過結襘之中所以道容貌也<lb/>
言以命之容貌以明之失則有闕今單子為王官伯而<lb/>
命事於㑹視不登帶言不過步貌不道容而言不昭矣<lb/>
不道不共不昭不從無守氣矣十二年楚子干歸韓宣<lb/>
子問叔向曰子干其濟乎叔向曰子干在晉十三年晉<lb/>
楚之從不聞達者誰能濟之昔齊桓衛姬之子也有寵<lb/>
<pb n="KR2g0020_WYG_018-13a"/>
於僖有鮑叔牙賔須無隰朋以為輔佐有莒衞以為外<lb/>
主有國高以為内主從善如流下善齊肅不藏賄不從<lb/>
欲施舍不倦求善不厭是以有國不亦宜乎我先君文<lb/>
公狐季姬之子也有寵於獻好學而不貳生十七年有<lb/>
士五人有先大夫子餘子犯以為腹心有魏犫賈佗以<lb/>
為股肱有齊宋秦楚以為外主有欒郤狐先以為内主<lb/>
亡十九年守志彌篤惠懐棄民民從而與之獻無異親<lb/>
民無異望天方相晉何以代文此二君者異於子干晉<lb/>
<pb n="KR2g0020_WYG_018-13b"/>
成虒祁諸侯朝而歸者皆有貳心叔向曰諸侯不可以<lb/>
不示威乃並徴㑹告于吴七月治兵于邾南甲車四千<lb/>
乘羊舌鮒攝司馬次于衞地叔鮒求貨於衞滛芻蕘者<lb/>
衞人使屠伯饋叔向羮與一篋錦曰諸侯事晉未敢攜<lb/>
貳况衞在君之宇下而敢有異志芻蕘者異於他日敢<lb/>
請之叔向受羮反錦曰晉有羊舌鮒者瀆貨無厭亦将<lb/>
及矣為此役也子以君命賜之其已客從之未退而禁<lb/>
之甲戌同盟于平邱齊服也諸侯畏之十四年邢侯與<lb/>
<pb n="KR2g0020_WYG_018-14a"/>
雍子争鄐田乆而無成士景伯如楚叔魚攝理韓宣子<lb/>
命斷舊獄罪在雍子雍子納其女於叔魚叔魚蔽罪邢<lb/>
侯邢侯怒殺叔魚與雍子於朝宣子問其罪於叔向叔<lb/>
向曰三人同罪施生戮死可也雍子自知其罪而賂以<lb/>
買直鮒也鬻獄邢侯専殺其罪一也已惡而掠美為昬<lb/>
貪以敗官為墨殺人不忌為賊夏書曰昬墨賊殺臯陶<lb/>
之刑也請從之乃施邢侯而尸雍子與叔魚於市仲尼<lb/>
曰叔向古之遺直也治國制刑不隱於親三數叔魚之<lb/>
<pb n="KR2g0020_WYG_018-14b"/>
惡不為末減曰義也夫可謂直矣平邱之㑹數其賄也<lb/>
以寛衞國晉不為暴歸魯季孫稱其詐也以寛魯國晉<lb/>
不為虐邢侯之獄言其貪也以正刑書晉不為頗三言<lb/>
而除三惡加三利殺親益榮猶義也夫初叔魚生其母<lb/>
視之曰是虎目而豕喙鳶肩而牛腹谿壑可盈是不可<lb/>
饜也必以賄死遂弗視終如其言叔向諒直多益平公<lb/>
射鷃不死使豎襄搏之失公怒拘将殺之叔向聞之夕<lb/>
君告之叔向曰君必殺之昔吾先君唐叔射兕於徒林<lb/>
<pb n="KR2g0020_WYG_018-15a"/>
殪以為大甲以封於晉今君嗣吾先君射鷃不死搏之<lb/>
不得是揚吾君之恥者也君其必速殺之勿令逺聞君<lb/>
忸怩顔乃趣赦之祖羊舌大夫平公問祁奚曰吾聞子<lb/>
少長乎其所今子掩之何也祁奚對曰其少也恭而順<lb/>
心有恥而不使其過宿其為大夫也悉善而謙其端其<lb/>
為輿尉也信而好直其功至於其為容也温良而好禮<lb/>
博聞而時出其志公曰曩者問子子奚曰不知也祁奚<lb/>
曰每位改變未知所止是以不取得知也兄銅鞮伯華<lb/>
<pb n="KR2g0020_WYG_018-15b"/>
孔子謂子貢曰其為人之淵源也多聞而難誕内植足<lb/>
以沒其世國家有道其言足以治無道其黙足以生盖<lb/>
銅鞮伯華之行也孔子閑處喟然而嘆曰向使銅鞮伯<lb/>
華無死則天下其有定矣子路曰由願聞其人也子曰<lb/>
其幼也敏而好學其壮也有勇而不屈其老也有道而<lb/>
能下人有此三者以定天下何難乎哉子路曰幼而好<lb/>
學壮而有勇則可也若夫有道下人又誰下哉子曰由<lb/>
不知吾聞以衆攻寡無不克也以貴下賤無不得也昔<lb/>
<pb n="KR2g0020_WYG_018-16a"/>
者周公居冢宰之尊制天下之政而猶下白屋之士日<lb/>
見百七十人斯豈以無道也欲得士之用也惡其有道<lb/>
而無下天下君子哉子食我嗣昭二十八年晉殺祁盈<lb/>
及食我遂滅祁氏羊舌氏初叔向欲娶於申公巫臣氏<lb/>
其母曰吾聞之甚美必有甚惡昔有仍氏生女黰墨而<lb/>
甚美光可以鑑名曰𤣥妻樂正后夔取之生伯封實有<lb/>
豕心貪惏無饜忿纇無期謂之封豕有窮后羿滅之䕫<lb/>
是以不祀且三代之亡共子之廢皆是物也女何以為<lb/>
<pb n="KR2g0020_WYG_018-16b"/>
哉夫有尤物足以移人茍非徳義則必有禍叔向懼不<lb/>
敢取平公強使娶之生伯石伯石始生子容之母走謁<lb/>
諸姑曰長叔姒生男姑視之及堂聞其聲而還曰是豺<lb/>
狼之聲也狼子野心非是莫喪羊舌氏矣遂勿視及魏<lb/>
舒為政分羊舌氏之田為三縣叔向介性不能下人故<lb/>
季札常戒其直尤善觀人周王之責藉叔向知其不終<lb/>
也<lb/>
　　　晉師曠<lb/>
<pb n="KR2g0020_WYG_018-17a"/>
師曠字子野晉樂師也衞侯出奔師曠侍於悼公公曰<lb/>
衞人出其君不亦甚乎對曰或者其君實甚良君将賞<lb/>
善而刑淫養民如子盖之如天容之如地民奉其君愛<lb/>
之如父母仰之如日月敬之如神明畏之如雷霆其可<lb/>
出乎夫君神之主而民之望也若困民之主匱神乏祀<lb/>
百姓絶望社稷無主将安用之弗去何為天生民而立<lb/>
之君使司牧之勿使失性有君而為之貳使師保之勿<lb/>
使過度是故天子有公諸侯有卿卿置側室大夫有貳<lb/>
<pb n="KR2g0020_WYG_018-17b"/>
宗士有朋友庶人工商皂𨽻牧圉皆有親暱以相輔佐<lb/>
也善則賞之過則匡之患則救之失則革之自王以下<lb/>
各有父子兄弟以補察其政史為書瞽為詩工誦箴諫<lb/>
大夫規誨士傳言庶人謗商旅于市百工獻藝天之愛<lb/>
民甚矣豈其使一人肆於民上以從其滛而棄天地之<lb/>
性必不然矣純門之役楚師多凍役徒幾盡晉人聞有<lb/>
楚師師曠曰不害吾驟歌北風又歌南風南風不競多<lb/>
死聲楚必無功董叔曰天道多在西北南師不時必無<lb/>
<pb n="KR2g0020_WYG_018-18a"/>
功叔向曰在其君之徳也平公説新聲師曠曰公室其<lb/>
将卑乎君之明兆於衰矣夫樂以開山川之風以耀徳<lb/>
於廣逺也昭八年春石言于魏榆晉侯問於師曠曰石<lb/>
何故言對曰石不能言或馮焉不然民聼濫也抑臣聞<lb/>
之作事不時怨讟動於民則有非言之物而言今宫室<lb/>
崇侈民力彫盡怨讟並作莫保其性石言不亦宜乎於<lb/>
是晉侯方築虒祁之宫叔向曰子野之言君子哉君子<lb/>
之言信而有徴故怨逺於其身小人之言僭而無徴故<lb/>
<pb n="KR2g0020_WYG_018-18b"/>
怨咎及之是宫也成諸侯必叛夫子知之矣<lb/>
　　　齊晏嬰<hi>平仲</hi>
晏平仲名嬰齊相也晏桓子之子崔杼弑荘公晏子立<lb/>
於崔氏之門外其人曰死乎亡乎曰君為社稷死則死<lb/>
之為社稷亡則亡之若為已死而為已亡非其私暱誰<lb/>
敢任之門啟而入枕尸股而哭興三踊而出人謂崔子<lb/>
必殺之崔子曰民之望也舍之得民崔杼慶封立景公<lb/>
而相之盟國人於大宫曰所不與崔慶者有如先君晏<lb/>
<pb n="KR2g0020_WYG_018-19a"/>
子仰天嘆曰嬰所不唯忠於君利社稷者是與有如上<lb/>
帝乃歃及慶氏亡與晏子邶殿其鄙六十弗受子尾曰<lb/>
富人之所欲也何獨弗欲對曰非惡富也恐失富也且<lb/>
夫富如布帛之有幅焉為之制度使無遷也夫民生厚<lb/>
而用利於是乎正徳以幅之吾不敢貪多所謂幅也初<lb/>
景公欲更晏子之宅曰子之宅近市湫隘囂塵不可以<lb/>
居請更諸爽塏者辭曰君之先臣容焉臣不足以嗣之<lb/>
於臣侈矣且小人近市朝夕得所求敢煩里旅公笑曰<lb/>
<pb n="KR2g0020_WYG_018-19b"/>
子近市識貴賤乎對曰既利之敢不識乎公曰何貴何<lb/>
賤於是景公繁於刑有鬻踊者故對曰踊貴屨賤景公<lb/>
為之省刑詩曰君子如祉亂庶遄已其是之謂乎及晏<lb/>
子如晉公更其宅反則成矣既拜乃毁之而為里室皆<lb/>
如其舊則使宅人反之且諺曰非宅是卜惟鄰是卜二<lb/>
三子先卜鄰矣違卜不祥君子不犯非禮小人不犯不<lb/>
祥古之制也吾敢違諸乎卒復其舊宅公弗許因陳桓<lb/>
子以請乃許之三年齊使平仲請繼室於晉叔向從之<lb/>
<pb n="KR2g0020_WYG_018-20a"/>
宴相與語叔向曰齊其何如曰此季世也齊其為陳氏<lb/>
矣公棄其民而歸於陳氏齊舊四量豆區釡鍾四升為<lb/>
豆各自其四以登於釜釡十則鍾陳氏三量皆登一焉<lb/>
以家量貸而以公量收之山木如市弗加於山魚鹽蜃<lb/>
蛤弗加於海民愛之如父母歸之如流水欲無獲民将<lb/>
焉辟之叔向曰然雖吾公室今亦季世也庶民敝罷而<lb/>
宫室滋侈道殣相望而女富溢尤民聞公命如逃寇讎<lb/>
民無所依其能乆乎十年欒高氏之亂平仲端委立于<lb/>
<pb n="KR2g0020_WYG_018-20b"/>
虎門之外四族召之無所往公召之而後入欒施高强<lb/>
来奔陳鮑分其室晏子謂桓子必致諸公讓徳之主也<lb/>
讓之謂懿徳凡有血氣皆有争心故利不可强思義為<lb/>
愈義利之本也藴利生孽姑使無藴乎可以滋長二十<lb/>
年齊侯疥遂痁期而不瘳梁邱據言於公曰吾事鬼神<lb/>
豐於先君有加矣今君疾病是祝史之罪也請誅祝史<lb/>
晏子曰不可君無違事其祝史薦信無愧心矣是以鬼<lb/>
神用饗國受其福祝史與焉其適遇滛君動作辟違從<lb/>
<pb n="KR2g0020_WYG_018-21a"/>
欲厭私高臺深池撞鍾舞女斬刈民力輸掠其聚神怒<lb/>
民痛無悛於心其祝史薦信是言罪也其盖失數美是<lb/>
矯誣也進退無辭則虚以求媚是以鬼神不饗其國以<lb/>
禍之祝史與焉公曰然則若之何對曰不可為也民人<lb/>
苦病夫婦皆詛祝有益也詛亦有損聊攝以東姑尤以<lb/>
西其為人也多矣雖其善祝豈能勝億兆人之詛君若<lb/>
欲誅於祝史脩徳而後可公説使有司寛政毁闗去禁<lb/>
薄斂已責十二月齊侯田于沛招虞人以弓不進公使<lb/>
<pb n="KR2g0020_WYG_018-21b"/>
執之辭曰昔我先君之田也旃以招大夫弓以招士皮<lb/>
冠以招虞人臣不見皮冠故不敢進乃舍之仲尼曰守<lb/>
道不如守官君子韙之齊侯至自田晏子侍子猶馳而<lb/>
造焉公曰惟據與我和夫晏子對曰據亦同也焉得為<lb/>
和公曰和與同異乎對曰異和如羮焉水火醯醢鹽梅<lb/>
以烹魚肉燀之以薪宰夫和之齊之以味濟其不及以<lb/>
洩其過君子食之以平其心君臣亦然君所謂可而有<lb/>
否焉臣獻其否以成其可君所謂否而有可焉臣獻其<lb/>
<pb n="KR2g0020_WYG_018-22a"/>
可以去其否是以政平而不干民無争心故詩曰亦有<lb/>
和羮既戒既平鬷嘏無言時靡有争先王之濟五味和<lb/>
五聲也以平其心以成其政也聲亦如味一氣二體三<lb/>
類四物五聲六律七音八風九歌以相成也清濁小大<lb/>
短長疾徐哀樂剛柔遲速高下出入周疏以相濟也今<lb/>
據不然君所謂可據亦曰可君所謂否據亦曰否若以<lb/>
水濟水誰能食之若琴瑟之専壹誰能聼之同之不可<lb/>
也如是飲酒樂公曰古而無死其樂若何晏子對曰古<lb/>
<pb n="KR2g0020_WYG_018-22b"/>
而無死則古之樂也君何得焉昔爽鳩氏始居此地季<lb/>
萴因之有逢伯陵因之蒲姑氏因之而後太公因之古<lb/>
者無死爽鳩氏之樂非君所願也二十六年齊有彗星<lb/>
齊侯使禳之晏子曰無益也祗取誣焉天道不謟不貳<lb/>
其命若之何禳之且天之有彗以除穢也君無穢徳又<lb/>
何禳焉若徳之穢禳之何損詩曰惟此文王小心翼翼<lb/>
昭事上帝聿懐多福厥徳不回以受方國君無違徳方<lb/>
國将至何患於彗祝史之為無能補也公説乃止齊侯<lb/>
<pb n="KR2g0020_WYG_018-23a"/>
與晏子坐于路寝公嘆曰美哉室晏子曰後世若少惰<lb/>
陳氏而不亡則國其國也已公曰可若何對曰唯禮可<lb/>
以巳之在禮家施不及國民不遷農不移工賈不變士<lb/>
不濫官不滔大夫不收公利公曰善哉我不能矣吾今<lb/>
而後知禮之可以為國也對曰禮之可以為國也乆矣<lb/>
與天地並君令臣共父慈子孝兄愛弟敬夫和妻柔姑<lb/>
慈婦聼君令而不違臣共而不貳父慈而教子孝而箴<lb/>
兄愛而友弟敬而順夫和而義妻柔而正姑慈而從婦<lb/>
<pb n="KR2g0020_WYG_018-23b"/>
聼而婉禮之善物也公曰善哉寡人今而後聞此禮之<lb/>
上也對曰先王所稟於天地以為其民也是以先王上<lb/>
之曽子從孔子之齊景公以下卿之禮聘曾子曽子固<lb/>
辭将行晏子送之曰吾聞君子不遺人以財惟以善言<lb/>
今夫蘭本湛之以鹿酳既成噉之則易之匹馬非蘭之<lb/>
本性也所以湛者美也願子詳其所湛者夫君子居必<lb/>
擇處遊必擇方仕必擇君擇君所以求仕擇方所以脩<lb/>
道遷風移俗嗜欲移性可不慎乎孔子聞之曰晏子之<lb/>
<pb n="KR2g0020_WYG_018-24a"/>
言君子哉依賢者固不困依富者固不窮馬蚿斬足而<lb/>
復行以其輔之者衆故孔子嘗曰夫子産於民為惠主<lb/>
於學為博物晏子於君為忠臣而行為恭敏吾皆以兄<lb/>
事之而加愛敬又嘗謂子貢曰君雖不量於其身臣不<lb/>
可不忠於其君是故君擇臣而任之臣亦擇君而事之<lb/>
有道順命無道衡命盖晏平仲之行也<lb/>
賛曰子産以區區之鄭當强横之晉楚從容酬酢曽不<lb/>
少屈惟其正而已矣觀其為國經田野伍井廬服有章<lb/>
<pb n="KR2g0020_WYG_018-24b"/>
禮有數食其人民而教訓其子弟擇材任能補敝救患<lb/>
號令脩明賞罰不差雖不足以語先王之政亦髣髴其<lb/>
意矣惜乎小國寡民無可行之君不得以肆其志也孟<lb/>
子之聖可謂不待大矣猶以政告齊王而不責滕文公<lb/>
況其餘哉若夫博聞敏識信道篤而自知明以誠正率<lb/>
下不茹柔而吐剛則二霸之佐未之有也季子有高世<lb/>
之識有過人之智觀行而知存亡聞聲而審治亂豈有<lb/>
父兄之教習俗之然哉殆天性也孔子曰天子失官守<lb/>
<pb n="KR2g0020_WYG_018-25a"/>
在四夷猶信叔向學足以達其理志足以申其學嗟夫<lb/>
不得為政也然晉國資之者多矣邾南之㑹擁三十萬<lb/>
之衆臨之以威抗之以辨諸侯莫不服從其才可知也<lb/>
且憂而不懼泰而不肆拯已而不徳滅徳而不怨直諒<lb/>
多聞明於得失三代之士庶幾焉孔子稱子産古之遺<lb/>
愛叔向古之遺直明非春秋之才也師曠之博達庶乎<lb/>
二子之風哉晏嬰為相一言而齊侯省刑諫非不行也<lb/>
然知患陳氏之逼而不能謀之知惡梁邱據之佞而不<lb/>
<pb n="KR2g0020_WYG_018-25b"/>
能去之焉用彼相哉至於儉以行已忠以事上犯顔敢<lb/>
諫愛民而下士卓立乎崔慶陳鮑欒高之間而無所從<lb/>
亦可謂賢矣史稱景公欲用孔子晏子沮之予常疑焉<lb/>
以越石御者之賤晏子猶禮而薦之況仲尼乎然見聖<lb/>
而不能由聖其道一於愚信有是也夾谷之㑹嬰實相<lb/>
之齊欲以兵刼定公而害孔子豈止沮之而已哉余謂<lb/>
晏子君子之小人以下士取名而疾善之出乎已是依<lb/>
違以固君矯節以欺世者也齊之不競晏子之罪也<lb/>
<pb n="KR2g0020_WYG_018-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0020_WYG_018-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻十八<lb/>
</p>
<p>
</p>
  </div>
</body>
</text>
</TEI>
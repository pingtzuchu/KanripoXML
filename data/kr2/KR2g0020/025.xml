<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻二十五</head>
    <p>
<pb n="KR2g0020_WYG_025-1a"/>
欽定四庫全書<lb/>
　春秋臣傳巻二十五　　　　宋　王當　撰<lb/>
　　昭公三<lb/>
　　　楚沈尹戌<lb/>
沈尹戌楚沈尹也為左司馬囊瓦為令尹城郢戌曰子<lb/>
常必亡郢茍不能衞城無益也古者天子守在四夷天<lb/>
子卑守在諸侯諸侯守在四鄰諸侯卑守在四竟慎其<lb/>
四竟結其四援民狎其野三務成功民無内憂而又無<lb/>
<pb n="KR2g0020_WYG_025-1b"/>
外懼國焉用城今呉是懼而城於郢守已小矣卑之不<lb/>
獲能無亡乎昔梁伯溝其公宫而民潰民棄其上不亡<lb/>
何待夫正其疆埸脩其土田險其走集親其民人明其<lb/>
伍候信其鄰國慎其官守守其交禮不僭不貪不懦不<lb/>
耆完其守備以待不虞又何畏矣詩曰無念爾祖聿脩<lb/>
厥德無亦監乎若敖蚡冒至于武文土不過同慎其四<lb/>
竟猶不城郢今土數圻而郢是城不亦難乎定四年呉<lb/>
伐楚舍舟于淮汭自豫章與楚夾漢戌謂子常曰子㳂<lb/>
<pb n="KR2g0020_WYG_025-2a"/>
漢而與之上下我悉方城外以毁其舟還塞大隧直轅<lb/>
冥阨子濟漢而伐之我自後擊之必大敗之既謀而行<lb/>
武城黒謂子常曰吳用木也我用革也不可久也不如<lb/>
速戰史皇謂子常曰楚人惡子而好司馬若司馬毁吳<lb/>
舟于淮塞城口而入是獨克吳也子必速戰不然不免<lb/>
乃濟漢吳敗之五戰及郢戌及息而還戰于雍澨傷子<lb/>
諸梁嗣<lb/>
　　　晉士彌牟<hi>景伯</hi>
<pb n="KR2g0020_WYG_025-2b"/>
士彌牟晉大夫士景伯也士文伯之子世為理官二十<lb/>
五年夏㑹于黄父謀王室也趙簡子令諸侯之大夫輸<lb/>
王粟具戍人曰明年將納王宋樂大心曰我不輸粟我<lb/>
於周為客若之何使客士伯曰子奉君命以㑹大事而<lb/>
宋背盟無乃不可乎右師不敢對受牒而退士伯告簡<lb/>
子曰宋右師必亡奉君命以使而欲背盟以干盟主無<lb/>
不祥大焉三十二年魏舒韓不信合諸侯之大夫于狄<lb/>
泉且令城成周士彌牟營成周計丈數揣髙卑度厚薄<lb/>
<pb n="KR2g0020_WYG_025-3a"/>
仞溝洫物土方議逺邇量事期計徒庸慮財用書餱糧<lb/>
以令役於諸侯屬役賦丈書以授帥而效諸劉子韓簡<lb/>
子臨之以為成命定元年正月城成周庚寅裁宋仲幾<lb/>
不受功曰滕薛郳吾役也薛宰曰宋為無道絶我小國<lb/>
於周以我適楚故我常從宋晉文公為踐土之盟曰凡<lb/>
我同盟各復舊職若從踐土若從宋亦唯命仲幾曰踐<lb/>
土固然薛宰曰薛之皇祖奚仲居薛以為夏車正奚仲<lb/>
遷于邳仲虺居薛以為湯左相若復舊職將承王官何<lb/>
<pb n="KR2g0020_WYG_025-3b"/>
故以役諸侯仲幾曰三代各異物薛焉得有舊為宋役<lb/>
亦其職也士彌牟曰晉之從政者新子姑受功歸吾視<lb/>
諸故府仲幾曰縱子忘之山川鬼神其忘諸乎士伯怒<lb/>
謂韓簡子曰薛徵於人宋徵於鬼宋罪大矣且巳無辭<lb/>
而抑我以神誣我也啓寵納侮其此之謂矣必以仲幾<lb/>
為戮乃執仲幾以歸三月歸諸京師<lb/>
　　　宋樂祁犂<lb/>
樂祁犂字子梁宋司城也子罕之孫二十五年魯叔孫<lb/>
<pb n="KR2g0020_WYG_025-4a"/>
昭子聘于宋宋公宴之語相泣也祁曰哀樂而樂哀皆<lb/>
喪心也心之精爽是為魂魄魂魄去之何以能久冬叔<lb/>
孫宋公俱卒定公九年子明謂桐門右師曰吾猶衰絰<lb/>
而子擊鍾何也右師曰喪不在此故也既而告人曰巳<lb/>
衰絰而生子余何故舍鍾子明聞之怒言於公曰右師<lb/>
將作亂乃逐桐門右師<lb/>
　　　魯仲孫何忌<lb/>
仲孫何忌魯卿仲孫貜之子也是曰孟懿子昭公之伐<lb/>
<pb n="KR2g0020_WYG_025-4b"/>
季氏使郈孫逆懿子孟氏使登西北隅以望季氏見叔<lb/>
孫氏之旌以告執郈昭伯殺之遂伐公徒公遂行哀七<lb/>
年季康子欲伐邾乃饗大夫以謀之孟孫曰二三子以<lb/>
為何如諸大夫對曰禹合諸侯於塗山執玉帛者萬國<lb/>
今其存者無數十焉唯大不字小小不事大也秋伐邾<lb/>
及范門猶聞鍾聲大夫茅成子請告於吳不許曰魯擊<lb/>
柝聞於邾呉二千里不三月不至何及於我且國内豈<lb/>
不足師遂入邾初哀三年司鐸火火踰公宫桓僖災救<lb/>
<pb n="KR2g0020_WYG_025-5a"/>
火者皆曰顧府南宫敬叔至命周人出御書俟於宫曰<lb/>
庀女而不在死子服景伯至命宰人出禮書以待命命<lb/>
不共有常刑富父槐至曰無備而官辦者猶拾瀋也於<lb/>
是乎去表之槀道還公宫孔子在陳聞火曰其桓僖乎<lb/>
　　　齊梁邱據<lb/>
梁邱據字子猶齊嬖大夫也齊景公疾據請誅祝固史<lb/>
嚚晏子諫而止公曰據與我和晏子以為同也非和也<lb/>
語並見晏嬰傳定十年公㑹齊侯于夾谷孔子相齊侯<lb/>
<pb n="KR2g0020_WYG_025-5b"/>
將享公仲尼謂據曰齊魯之故吾子何不聞焉事既成<lb/>
矣而又享之是勤執事也且犧象不出門嘉樂不野合<lb/>
饗而既具是棄禮也若其不具用秕稗也用秕稗君辱<lb/>
棄禮名惡子盍圖之夫享所以昭徳也不昭不如其巳<lb/>
也乃不果享<lb/>
　　　楚囊瓦<lb/>
囊瓦字子常楚令尹子囊之孫也定三年蔡昭侯為兩<lb/>
佩與兩裘以如楚獻其一於昭王子常欲之弗與三年<lb/>
<pb n="KR2g0020_WYG_025-6a"/>
止之唐成公如楚有兩肅爽馬子常欲之弗與亦三年<lb/>
止之及唐人獻馬蔡人獻佩乃歸蔡侯唐侯四年冬蔡<lb/>
侯呉子唐侯伐楚子常三戰不克遂奔鄭呉人五戰及<lb/>
郢楚子奔隨申包胥乞師於秦明年敗吳師楚子乃歸<lb/>
初鬬且廷見子常子常與之語問蓄貨聚馬歸以語其<lb/>
弟曰令尹其不免乎問蓄聚積實如餓豺狼焉殆必亡<lb/>
也昔鬬子文三舍令尹無一日之積恤民之故也成王<lb/>
聞子文之朝不及夕也於是乎每朝設脯一束糗一筐<lb/>
<pb n="KR2g0020_WYG_025-6b"/>
以羞子文至於今令尹秩之成王每出子文之祿必逃<lb/>
王止而後復人謂子文曰人生求富而子逃之何也對<lb/>
曰夫從政者以庇民也民多曠者而我取富焉是勤民<lb/>
以自封也死無日矣我逃死非逃富也故莊王之世滅<lb/>
若敖氏唯子文之後在至今為楚良臣是不先恤民而<lb/>
後已之富乎今子常相楚四境盈壘道殣相望是之不<lb/>
恤而蓄聚不厭積貨滋多蓄怨滋厚不亡何待<lb/>
賛曰沈尹戌天資忠正勇而有謀雖見背於子常其功<lb/>
<pb n="KR2g0020_WYG_025-7a"/>
不遂其志亦壯矣士景伯雖未能片言折獄亦不至貪<lb/>
以敗官能世其家也孟懿子兄弟事仲尼者也昭公之<lb/>
出何忌之忠無聞反為之伐公徒懿子問孝孔子對以<lb/>
無違孟懿子未免有違者也推事親則事君可知矣敬<lb/>
叔尚賢於兄哉囊瓦昬墨信讒害忠良喪國家舉身以<lb/>
亡可勝誅哉<lb/>
　<lb/>
　<lb/>
<pb n="KR2g0020_WYG_025-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻八</head>
    <p>
<pb n="KR2g0020_WYG_008-1a"/>
欽定四庫全書<lb/>
　春秋臣傳巻八　　　　　　宋　王當　撰<lb/>
　　僖公<lb/>
　　　晉郤成子<lb/>
郤成子名缺晉卿也父芮誅缺耕于冀胥臣舉之以爲<lb/>
下軍大夫晉侯敗狄于箕缺獲白狄子公以一命命缺<lb/>
為卿復與之冀宣十一年秋㑹于攅函衆狄服也是行<lb/>
也諸大夫欲召狄成子曰吾聞之非德莫如勤非勤何<lb/>
<pb n="KR2g0020_WYG_008-1b"/>
以求人能勤有繼其從之也詩曰文王既勤止文王猶<lb/>
勤況寡德乎初成子求成于衆狄衆狄疾赤狄之役遂<lb/>
服于晉文十四年缺帥師革車八百乗納㨗葘于邾婁<lb/>
力沛若有餘而納之邾婁人曰㨗葘晉出也貜且齊出<lb/>
也若以其指則㨗葘也四貜且也六子以大壓之則未<lb/>
知齊晉孰有之也貴則皆貴矣雖然貜且也長缺曰非<lb/>
吾不能納也義實不爾克也引師而去之君子大其弗<lb/>
克納也宣八年晉胥克有蠱疾郤缺為政秋廢胥克使<lb/>
<pb n="KR2g0020_WYG_008-2a"/>
趙朔佐下軍文七年郤缺言於趙宣子曰日衛不睦故<lb/>
取其地今巳睦矣可以歸之叛而不討何以示威服而<lb/>
不柔何以示懷非威非懷何以示德無德何以主盟子<lb/>
爲正卿以主諸侯而不務德將若之何夏書曰九功之<lb/>
德皆可歌也若吾子之德莫可歌也其誰來之盍使睦<lb/>
者歌吾子乎<lb/>
　　　衛寗武子<lb/>
寗武子名俞衛卿也踐土之盟衛侯出奔元咺奉叔武<lb/>
<pb n="KR2g0020_WYG_008-2b"/>
入守及晉人復衛侯武子與國人盟于宛濮曰天禍衛<lb/>
國君臣不協以及此憂也今天誘其衷使皆降心以相<lb/>
從也不有居者誰守社稷不有行者誰捍牧圉不協之<lb/>
故用昭乞盟于爾大神以誘天衷自今以徃既盟之後<lb/>
行者無保其力居者無懼其罪有渝此盟以相及也明<lb/>
神先君是糾是殛國人聞此盟也而後不貳初晉文公<lb/>
使醫衍酖衛侯俞貨醫使薄其酖不死僖公為之請納<lb/>
玉於王及晉侯皆十㲄王許之乃釋衛侯三十一年冬<lb/>
<pb n="KR2g0020_WYG_008-3a"/>
狄伐衛遷于帝邱卜曰三百年成公夢康叔曰相奪予<lb/>
享公命祀相武子曰不可鬼神非其族類不歆其祀把<lb/>
鄫何事相之不享於此乆矣非衛之罪也不可以閒成<lb/>
王周公之命祀請改祀命文公四年武子來聘公與之<lb/>
燕為賦湛露及彤弓不辭又不答賦使行人私焉對曰<lb/>
臣以為肄業及之也昔諸侯朝正於王王燕樂之於是<lb/>
乎賦湛露則天子當陽諸侯用命也諸侯敵王所愾而<lb/>
獻其功王於是賜之彤弓一彤矢百玈弓矢千以覺報<lb/>
<pb n="KR2g0020_WYG_008-3b"/>
宴今陪臣來繼舊好君辱貺之其敢干大禮以自取戾<lb/>
　　　秦子桑<lb/>
公孫枝字子桑秦大夫也十三年冬晉荐饑使乞糴于<lb/>
秦秦伯謂子桑與諸乎對曰重施而報君將何求重施<lb/>
而不報其民必攜攜而討焉無衆必敗秦於是輸粟于<lb/>
晉自雍及絳相繼命之曰汎舟之役明年冬秦饑使乞<lb/>
糴于晉晉人弗與秦伯伐晉戰于韓原獲晉侯以歸欲<lb/>
殺之子桑曰不可晉未可滅而殺其君祗以成惡且史<lb/>
<pb n="KR2g0020_WYG_008-4a"/>
佚有言曰無始禍無怙亂無重怒重怒難任陵人不祥<lb/>
乃許晉平遂歸晉侯是歳晉又饑秦又餼之粟曰吾怨<lb/>
其君而矜其民且吾聞唐叔之封也箕子曰其後必大<lb/>
晉其庸可冀乎姑樹德焉以待能者穆公之用百里孟<lb/>
明子桑之舉也君子謂之能舉善<lb/>
　　　秦孟明<lb/>
百里孟明名視秦大夫百里奚之子也秦違蹇叔之言<lb/>
發師襲鄭晉人與姜戎敗秦師于殽匹馬隻輪無反者<lb/>
<pb n="KR2g0020_WYG_008-4b"/>
獲百里孟明以歸文嬴為之請於晉侯晉侯舍之及還<lb/>
秦伯素服郊次嚮師而哭曰孤違蹇叔之言以辱二三<lb/>
子孤之罪也不替孟明孤之過也大夫何罪且吾不以<lb/>
一眚掩大德秦大夫及左右皆言於秦伯曰是敗也孟<lb/>
明之罪也必殺之秦伯曰孤實貪以禍夫子夫子何罪<lb/>
使復為政文公二年春孟明伐晉以報殽之役二月晉<lb/>
侯禦之戰于彭衙秦師敗績晉人謂秦拜賜之師秦伯<lb/>
猶用孟明孟明増修國政重施於民趙成子曰秦師又<lb/>
<pb n="KR2g0020_WYG_008-5a"/>
至將必辟之懼而增德不可當也詩曰無念爾祖聿修<lb/>
厥德孟明念之矣念德不怠其可敵乎三年秦伯伐晉<lb/>
濟河焚舟取王官及郊晉人不出遂自茅津濟封殽尸<lb/>
而還遂霸西戎用孟明也君子謂秦穆公之爲君也舉<lb/>
人之周也與人之壹也孟明之為臣也其不解也能懼<lb/>
思也子桑之忠也其知人也能舉善也詩曰于以采蘩<lb/>
于沼于沚于以用之公侯之事秦伯有焉夙夜匪懈以<lb/>
事一人孟明有焉詒厥孫謀以燕翼子子桑有焉<lb/>
<pb n="KR2g0020_WYG_008-5b"/>
　　　楚成得臣<hi>字子玉</hi>
成得臣字子玊楚令尹若敖之後也事成王晉公子重<lb/>
耳及楚楚子饗之曰公子若反晉國則何以報不榖對<lb/>
曰若以君之靈得反晉國晉楚治兵遇於中原其辟君<lb/>
三舍若不獲命則左執鞭弭右屬櫜鞬以與君周旋子<lb/>
玉請殺之楚子曰晉公子廣而儉文而有禮其從者肅<lb/>
而寛忠而能力吾聞姬姓唐叔之後其後衰者也其將<lb/>
由晉公子乎天將啓之誰能廢之違天者必有大咎楚<lb/>
<pb n="KR2g0020_WYG_008-6a"/>
子圍宋明年春晉侯伐衛楚人又救衛楚子入居于申<lb/>
使申叔去榖使子玉去宋曰無從晉師晉侯在外十九<lb/>
年矣而果得晉國險阻艱難備嘗之矣民之情偽盡知<lb/>
之矣天假之年而除其害天之所置其可廢乎子玉使<lb/>
請戰從晉師晉師退三舍楚衆欲止子玉不可復使請<lb/>
戰曰請與君之士戲君馮軾而觀之得臣與寓目焉晉<lb/>
車七百乗韅靷鞅靽晉侯登有莘之虚以觀師曰少長<lb/>
有禮其可用也師陳于莘北楚師敗績晉師三日館榖<lb/>
<pb n="KR2g0020_WYG_008-6b"/>
楚王使謂子玉曰大夫若入其如申息之老何及連榖<lb/>
而死<lb/>
　　　魯公子遂<lb/>
公子遂字襄仲慶父之子也曰東門氏文二年如齊納<lb/>
幣禮也凡君即位好舅甥修昬姻娶元妃以奉粢盛孝<lb/>
也孝禮之始也十六年公使襄仲納賂于齊懿公故盟<lb/>
于郪邱明年如齊拜榖之盟復曰臣聞齊人將食魯之<lb/>
麥以臣觀之將不能齊君之語偷臧文仲有言曰民主<lb/>
<pb n="KR2g0020_WYG_008-7a"/>
偷必死宣元年書公子遂如齊逆女稱族尊君命三月<lb/>
遂以夫人婦姜至自齊舍族尊夫人也八年六月如齊<lb/>
至黃乃復辛巳卒于埀是日有事于太廟壬午猶繹萬<lb/>
入去籥<lb/>
賛曰胥臣之舉郤缺郤缺之廢胥克庶乎愛而知其惡<lb/>
憎而知其善者也終之胥臣畜怨禍延三郤故知喜怒<lb/>
以類者鮮矣管仲奪伯氏得不為賢哉寗武子之守義<lb/>
執禮何其知也至衛侯之出而能屈身以全君此孔子<lb/>
<pb n="KR2g0020_WYG_008-7b"/>
所謂其愚不可及也子玉子反之喪師固有餘責然孟<lb/>
明荀伯之敗而秦晉宥之子玉子反之敗而楚殺之此<lb/>
霸之所以分也邲殽之敗以君勤逺畧而將各有心非<lb/>
專二子之罪也然非子桑貞子之言亦無以收後效古<lb/>
之進賢受上賞不亦宜乎楚無二臣之言而加以子反<lb/>
子重之責祗足以速其死楚真蠻夷哉<lb/>
　<lb/>
　春秋臣傳巻八<lb/>
</p>
<p>
</p>
  </div>
</body>
</text>
</TEI>
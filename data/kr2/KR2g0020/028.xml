<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻二十八</head>
    <p>
<pb n="KR2g0020_WYG_028-1a"/>
欽定四庫全書<lb/>
　春秋臣傳巻二十八　　　　宋　王當　撰<lb/>
　　定公一<lb/>
　　　楚葉公子髙<hi>沈諸梁</hi>
葉公子髙姓沈名諸梁沈尹戌之子也為葉大夫吳師<lb/>
入郢獲葉公之母及其弟后臧秦師救楚敗吳師后臧<lb/>
從其母於吳不待而歸葉公終身不正視太子建死其<lb/>
子勝在吳子西欲召之葉公曰吾聞勝也詐而亂無乃<lb/>
<pb n="KR2g0020_WYG_028-1b"/>
害乎子西曰余善之夫乃其寧子髙曰不然唯仁者可<lb/>
好也可惡也可髙也可下也好之不偪惡之不怨髙之<lb/>
不驕下之不懼不仁者則不然所以啓詐謀也子將若<lb/>
何弗從召之使處吳竟為白公已而果作亂殺子西子<lb/>
期葉公聞之曰吾怨其棄吾言而徳其治楚國楚國之<lb/>
能平均以復先王之業者夫子也以小怨寘大徳吾不<lb/>
義也將入殺之及北門或遇之曰君胡不胄國人望君<lb/>
如望慈父母焉盜賊之矢若傷君是絶民望也若之何<lb/>
<pb n="KR2g0020_WYG_028-2a"/>
不冑乃胄而進又遇一人曰君胡冑國人望君如望歲<lb/>
焉日月以幾若見君面是得艾也民知不死其亦夫有<lb/>
奮心猶將旌君以狥於國而又掩面以絶民望不亦甚<lb/>
乎乃免冑而進與其國人攻白公白公奔山而縊其徒<lb/>
微之生拘石乞而問白公之死焉對曰余知其死所而<lb/>
長者使余勿言曰不言將烹乞曰此事克則為卿不克<lb/>
則烹固其所也何害乃烹石乞諸梁兼二事國寧乃使<lb/>
子西之子子寧為令尹使子期之子寛為司馬而老於<lb/>
<pb n="KR2g0020_WYG_028-2b"/>
葉<lb/>
　　　楚申包胥<lb/>
申包胥楚王孫也初伍貟與包胥友其亡也謂包胥曰<lb/>
吾必復楚國包胥曰子能復之我必能興之及昭王在<lb/>
隨包胥如秦乞師曰吳為封豕長蛇以荐食上國虐始<lb/>
於楚寡君失守社稷越在草莽使下臣告急若以君靈<lb/>
撫之世以事君秦伯曰子姑就館將圖而告對曰寡君<lb/>
越在草莽未獲所伏下臣何敢即安立依於庭牆而哭<lb/>
<pb n="KR2g0020_WYG_028-3a"/>
日夜不絶聲勺飲不入口七日秦哀公為之賦無衣九<lb/>
頓首而坐秦師乃出五年包胥以秦師救楚戰于公壻<lb/>
之谿吳師大敗吳子乃歸楚子入郢賞包胥包胥曰吾<lb/>
為君也非為身也君既定矣又何求遂逃賞吳之入楚<lb/>
也使召陳懷公懷公朝國人而問焉曰欲與楚者右欲<lb/>
與吳者左逄滑當公而進曰臣聞國之興也視民如傷<lb/>
是其福也其亡也以民為土芥是其禍也楚雖無徳亦<lb/>
不艾殺其民吳日敝於兵暴骨如莽而未見徳焉天其<lb/>
<pb n="KR2g0020_WYG_028-3b"/>
或者正訓楚也禍之適吳其何日之有陳侯從之至是<lb/>
楚果復國後越將伐吳包胥使於越越王勾踐問戰奚<lb/>
以而可包胥曰敢問君王之所以與之戰者王曰在孤<lb/>
之側者觴酒豆肉簞食未嘗敢不分也飲食不致味聽<lb/>
樂不盡聲求以報吳願以此戰包胥曰善則善矣未可<lb/>
以戰也王曰越國之中疾者吾問之死者吾葬之老其<lb/>
老慈其㓜長其孤問其病求以報吳願以此戰包胥曰<lb/>
善則善矣未可以戰也王曰富者吾安之貧者吾予之<lb/>
<pb n="KR2g0020_WYG_028-4a"/>
救其不足裁其有餘使貧富皆利之求以報吳願以此<lb/>
戰包胥曰善哉蔑以加焉然猶未可以戰也夫戰知為<lb/>
始仁次之勇次之不知則不知民之極無以銓度天下<lb/>
之衆寡不仁則不能與三軍共饑勞之殃不勇則不能<lb/>
斷疑以發大計越王曰諾<lb/>
　　　衞祝鮀<hi>子魚</hi>
祝鮀字子魚衞大祝也四年劉文公合諸侯于召陵謀<lb/>
伐楚也將㑹衞子行敬子言於靈公曰㑹同難嘖有煩<lb/>
<pb n="KR2g0020_WYG_028-4b"/>
言莫之治也其使祝鮀從子魚辭曰臣展四體以率舊<lb/>
職猶懼不給而煩刑書若又共二徼大罪也且夫祝社<lb/>
稷之常𨽻也社稷不動祝不出境官之制也君以軍行<lb/>
祓社釁鼔祝奉以從於是乎出境若嘉好之事君行師<lb/>
從卿行旅從臣無事焉公曰行也及臯鼬將長蔡於衞<lb/>
衞侯使鮀私於萇宏曰若聞蔡將先衞信乎萇宏曰信<lb/>
蔡叔康叔之兄也先衞不亦可乎子魚曰以先王觀之<lb/>
則尚徳也昔武王克商成王定之選建明徳以藩屏周<lb/>
<pb n="KR2g0020_WYG_028-5a"/>
故周公相王室以尹天下於周為睦分魯公以大路大<lb/>
旂夏后氏之璜封父之繁弱殷民六族條氏徐氏蕭氏<lb/>
索氏長勺氏尾勺氏使帥其宗氏輯其分族將其類醜<lb/>
以法則周公用即命于周是使之職事于魯以昭周公<lb/>
之明徳分之土田陪敦祝宗卜史備物典䇿官司彞器<lb/>
因商奄之民命以伯禽而封於少皥之虛分康叔以大<lb/>
路少帛綪茷旃旌大呂殷民七族陶氏施氏繁氏錡氏<lb/>
樊氏饑氏終葵氏封畛土略自武父以南及圃田之北<lb/>
<pb n="KR2g0020_WYG_028-5b"/>
竟取於有閻之土以共王職取於相土之東都以㑹王<lb/>
之東蒐𥅆季授土陶叔授民命以康誥而封於殷虛皆<lb/>
啓以商政疆以周索分唐叔以大路密須之鼓闕鞏姑<lb/>
洗懐姓九宗職官五正命以唐誥而封於夏虛啓以夏<lb/>
政疆以戎索三者皆叔也而有令徳故昭之以分物不<lb/>
然文武成康之伯猶多而不獲是分也唯不尚年也管<lb/>
蔡啓商惎間王室王於是乎殺管叔而蔡蔡叔以車七<lb/>
乗徒七十人其子蔡仲改行帥徳周公舉之以為已卿<lb/>
<pb n="KR2g0020_WYG_028-6a"/>
士見諸王而命之以蔡其命書云王曰胡無若爾考之<lb/>
違王命也若之何其使蔡先衞也武王之母弟八人周<lb/>
公為太宰康叔為司寇聃季為司空五叔無官豈尚年<lb/>
哉曹文之昭也晉武之穆也曹為伯甸非尚年也今將<lb/>
尚之是反先王也晉文公為踐土之盟衞成公不在夷<lb/>
叔其母弟也猶先蔡其載書云王若曰<hi>云云</hi>藏在周府<lb/>
可覆視也吾子欲復文武之略而不正其徳將如之何<lb/>
萇宏說告劉子與范獻子謀之乃長衞侯於盟<lb/>
<pb n="KR2g0020_WYG_028-6b"/>
　　　鄭駟歂<lb/>
駟歂字子然鄭卿也定八年歂嗣子大叔為政九年春<lb/>
歂殺鄧析而用其竹刑君子謂子然於是不忠茍有可<lb/>
以加於國家者棄其邪可也故用其道不棄其人詩云<lb/>
蔽芾甘棠勿剪勿伐召伯所茇思其人猶愛其樹況用<lb/>
其道而不恤其人乎子然無以勸能矣<lb/>
賛曰葉公世勤忠孝知人慮事有先見之明及其聞難<lb/>
而入定國如反掌復君置宰功成不居又何髙也傳曰<lb/>
<pb n="KR2g0020_WYG_028-7a"/>
不有君子其能國乎子髙之謂矣傳稱子髙行不勝衣<lb/>
而果斷若是蓋仁者之勇也諸梁嘗問為臣之道於仲<lb/>
尼申包胥志存楚國國寧而逃賞其介推范蠡之徒歟<lb/>
祝子魚辭辨而正是其所以免於辱也太史以為史魚<lb/>
之言誤矣當是時不才而有貌其不能自脱於亂也必<lb/>
矣故孔子曰不有祝鮀之佞而有宋朝之美難乎免於<lb/>
今之世矣是佞也蓋不佞之佞非佞人之佞也鄧析察<lb/>
而不惠辨而無用其少正卯之徒歟歂之誅未為過也<lb/>
<pb n="KR2g0020_WYG_028-7b"/>
古之亂人所作為後世法者多矣豈以是免其死哉左<lb/>
氏比之甘棠非其倫也<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻二</head>
    <p>
<pb n="KR2g0020_WYG_002-1a"/>
欽定四庫全書<lb/>
　春秋臣傳巻二　　　　　　宋　王當　撰<lb/>
　　桓公<lb/>
　　　魯臧哀伯<lb/>
臧哀伯者僖伯之子也名達曰臧孫氏二年四月取郜<lb/>
大鼎于宋戊申納于太廟哀伯諫曰君人者將昭徳塞<lb/>
違以臨照百官猶懼或失之故昭令徳以示子孫清廟<lb/>
茅屋大路越席大羮不致粢食不鑿昭其儉也衮冕黻<lb/>
<pb n="KR2g0020_WYG_002-1b"/>
珽帶裳幅舄衡紞紘綖昭其度也藻率鞞鞛鞶厲游纓<lb/>
昭其數也火龍黼黻昭其文也五色比象昭其物也鍚<lb/>
鸞和鈴昭其聲也三辰旂旗昭其明也夫徳儉而有度<lb/>
登降有數文物以紀之聲明以發之以臨照百官百官<lb/>
於是乎戒懼而不敢易紀律今滅徳立違而寘其賂器<lb/>
於太廟以明示百官百官象之其又何誅焉國家之敗<lb/>
由官邪也官之失徳寵賂章也郜鼎在廟章孰甚焉武<lb/>
王克商遷九鼎于雒邑義士猶或非之而況將昭違亂<lb/>
<pb n="KR2g0020_WYG_002-2a"/>
之賂器于太廟其若之何公不聽周内史聞之曰臧孫<lb/>
達其有後於魯乎君違不忘諫之以徳莊公十一年秋<lb/>
宋大水公使弔焉對曰孤實不敬天降之災以為君憂<lb/>
拜命之辱既而聞之曰公子御說之辭達曰是宜為君<lb/>
有恤民之心臧氏之後世有顯者<lb/>
　　　隨季梁<lb/>
季梁隨大夫也六年楚侵隨鬬伯比請羸師以張之熊<lb/>
率且比曰季梁在何益鬭伯比曰以為後圖少師得其<lb/>
<pb n="KR2g0020_WYG_002-2b"/>
君少師歸請追楚師季梁止之曰天方授楚楚之羸其<lb/>
誘我也君何急焉臣聞小之能敵大也小道大淫所謂<lb/>
道忠於民而信於神也上思利民忠也祝史正辭信也<lb/>
今民餒而君逞欲祝史矯舉以祭臣不知其可也公曰<lb/>
吾牲牷肥腯粢盛豐備何則不信對曰夫民神之主也<lb/>
是以聖王先成民而後致力於神故奉牲以告曰博碩<lb/>
肥腯謂民力之普存也謂其畜之碩大蕃滋也謂其不<lb/>
疾瘯蠡也謂其備腯咸有也奉盛以告曰絜粢豐盛謂<lb/>
<pb n="KR2g0020_WYG_002-3a"/>
其三時不害而民和年豐也奉酒醴以告曰嘉栗㫖酒<lb/>
謂其上下皆有嘉徳而無違心也所謂馨香無讒慝也<lb/>
故務其三時修其五敎親其九族以致其禋祀於是乎<lb/>
民和而神降之福故動則有成今民各有心而鬼神乏<lb/>
主君雖獨豐其何福之有君姑脩政而親兄弟之國庶<lb/>
免於難隨侯懼而脩政楚不敢伐<lb/>
　　　楚鬭伯比<lb/>
鬭伯比楚大夫也楚將伐隨伯比請羸師以張之隨少<lb/>
<pb n="KR2g0020_WYG_002-3b"/>
師有寵伯比曰讎有釁不可失也合諸侯以敗之既敗<lb/>
隨師獲其戎右少師隨及楚平楚子將不許伯比曰天<lb/>
去其疾矣隨未可克也乃盟而還十三年屈瑕伐羅伯<lb/>
比送之還謂其御曰莫敖必敗舉趾髙心不固矣及羅<lb/>
大敗莫敖縊于荒谷初屈瑕将盟貳軫鄖人與隨絞州<lb/>
蓼伐楚師莫敖患之曰盍請濟師於王鬭廉曰師克在<lb/>
和不在衆商周之不敵君之所聞也莫敖曰卜之對曰<lb/>
卜以決疑不疑何卜遂敗鄖師于蒲騷<lb/>
<pb n="KR2g0020_WYG_002-4a"/>
　　　晉師服<lb/>
師服晉大夫也初晉穆侯之夫人姜氏以條之役生太<lb/>
子命之曰仇其弟以千畆之戰生命之曰成師師服曰<lb/>
異哉君之名子也夫名以制義義以出禮禮以體政政<lb/>
以正民是以政成而民聽易則生亂嘉耦曰妃怨耦曰<lb/>
仇古之命也今君命太子曰仇弟曰成師始兆亂矣惠<lb/>
之二十四年晉始亂故封桓叔于曲沃師服曰吾聞國<lb/>
家之立也本大而末小是以能固故天子建國諸侯立<lb/>
<pb n="KR2g0020_WYG_002-4b"/>
家卿置側室大夫有貳宗士有隷子弟庶人工商各有<lb/>
分親皆有等衰是以民服事其上而下無覬覦今晉甸<lb/>
侯也而建國本既弱矣其能久乎卒如其言<lb/>
　　　魯申繻<lb/>
申繻魯大夫也六年九月子同生以太子生之禮舉之<lb/>
接以太牢卜士負之士妻食之公與文姜宗婦命之公<lb/>
問名於申繻對曰名有五有信有義有象有假有類以<lb/>
名生為信以徳命為義以類命為象取於物為假取於<lb/>
<pb n="KR2g0020_WYG_002-5a"/>
父為類不以國不以官不以山川不以隠疾不以畜牲<lb/>
不以器幣周人以諱事神名終將諱之故以國則廢名<lb/>
以官則廢職以山川則廢主以畜牲則廢祀以器幣則<lb/>
廢禮晉以僖侯廢司徒宋以武公廢司空先君獻武廢<lb/>
二山是以大物不可以命公曰是其生也與吾同物命<lb/>
之曰同十八年春公將有行遂與姜氏如齊繻曰女有<lb/>
家男有室無相瀆也謂之有禮易此必敗既而果然莊<lb/>
公十四年傅瑕殺鄭子及其二子而納厲公初内蛇與<lb/>
<pb n="KR2g0020_WYG_002-5b"/>
外蛇鬭於鄭南門中内蛇死六年而厲公入公聞之問<lb/>
於申繻曰猶有妖乎對曰人之所忌其氣燄以取之妖<lb/>
由人興人無釁焉妖不自作人棄常則妖興故有妖<lb/>
賛曰隨之安危勝敗要於季梁一言之用否賢者之於<lb/>
國如何也季梁之言其利害灼然可見而隨故用於非<lb/>
謀甚矣庸人之甘於禍敗也伯比之謀國也忠其料事<lb/>
也審天以子文昌其後師服之言其見幾也哉<lb/>
　春秋臣傳巻二<lb/>
</p>
<p>
</p>
  </div>
</body>
</text>
</TEI>
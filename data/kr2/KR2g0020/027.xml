<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋臣傳巻二十七</head>
    <p>
<pb n="KR2g0020_WYG_027-1a"/>
欽定四庫全書<lb/>
　春秋臣傳巻二十七　　　　宋　王當　撰<lb/>
　　昭公五<lb/>
　　　晉趙鞅<lb/>
趙鞅趙簡子也一名志父趙武之孫趙成之子也二十<lb/>
五年夏㑹于黄父謀王室也簡子令諸侯之大夫輸王<lb/>
粟具戌人曰明年將納王見子太叔而問揖讓周旋之<lb/>
禮焉二十九年賦晉國一鼔鐵以鑄刑鼎鞅與焉仲尼<lb/>
<pb n="KR2g0020_WYG_027-1b"/>
史墨非之子太叔卒簡子思黄父之言為之哭臨甚哀<lb/>
定十三年秋書曰鞅入于晉陽以叛初鞅謂邯鄲午曰<lb/>
歸我衞貢五百家吾舍諸晉陽午許諾歸告其父兄父<lb/>
兄不可趙孟怒召午而囚諸晉陽遂殺之午子趙稷以<lb/>
邯鄲叛六月上軍司馬籍秦圍邯鄲午荀寅之甥也荀<lb/>
寅范吉射之姻也而相與睦故不與圍邯鄲將作亂秋<lb/>
七月范氏中行氏伐趙氏之宫鞅奔晉陽晉人圍之荀<lb/>
躒言於晉侯曰君命大臣始禍者死載書在河今三臣<lb/>
<pb n="KR2g0020_WYG_027-2a"/>
始禍而獨逐鞅刑已不鈞矣請皆逐之冬十一月荀躒<lb/>
韓不信魏曼多奉公以伐范氏中行氏丁未荀寅士吉<lb/>
射奔朝歌韓魏以趙氏為請十二月辛未鞅入于絳盟<lb/>
于公宫哀三年十月趙鞅圍朝歌荀寅范吉射奔邯鄲<lb/>
四年九月趙鞅圍邯鄲荀寅奔鮮虞十二月鮮虞納寅<lb/>
于柏人五年春晉圍柏人荀寅士吉射奔齊六年鞅伐<lb/>
鮮虞十年夏伐齊十九年卒子無恤嗣董安于簡子家<lb/>
臣也下邑之役安于多功簡子賞之辭固賞之對曰方<lb/>
<pb n="KR2g0020_WYG_027-2b"/>
臣之少也進秉筆賛為名命稱於前世義於諸侯而主<lb/>
弗志及臣之壯也耆其股肱以從司馬苛慝不産及臣<lb/>
之長也端委韠帶以隨宰人民無二心今臣一旦為狂<lb/>
疾而曰必賞女是以狂疾賞也不如亡趨而出乃釋之<lb/>
及死簡子祀安于於廟<lb/>
　　　晉荀寅<lb/>
荀寅晉卿中行文子荀吳之子也二十九年從趙鞅城<lb/>
汝濵遂賦晉國一鼓鐵以鑄刑鼎著范宣子所為刑書<lb/>
<pb n="KR2g0020_WYG_027-3a"/>
焉仲尼曰晉其亡乎失其度矣夫晉國將守唐叔之所<lb/>
受法度以經緯其民所謂度也文公是以作執秩之官<lb/>
為被廬之法以為盟主今棄是度也而為刑鼎民在鼎<lb/>
矣何以為國且夫宣子之刑夷之蒐也晉國之亂制也<lb/>
若之何以為法蔡史墨曰范氏中行氏其亡乎定四年<lb/>
劉文公合諸侯于召陵謀伐楚也寅求貨於蔡晉於是<lb/>
乎失諸侯十三年趙鞅起晉陽之慝至哀四年寅奔鮮<lb/>
虞鮮虞納寅于柏人五年晉圍柏人荀寅士吉射奔齊<lb/>
<pb n="KR2g0020_WYG_027-3b"/>
初范氏之臣王生惡張栁朔言諸昭子使為柏人昭子<lb/>
曰夫非而讎乎對曰私讎不及公好不廢過惡不去善<lb/>
義之經也臣敢違之及范氏出張柳朔謂其子爾從主<lb/>
勉之我將止死王生授我矣吾不可以僭之遂死於柏<lb/>
人<lb/>
　　　宋華亥<lb/>
華亥宋卿也華元之孫華合之弟宋元公無信多私而<lb/>
惡華向華定華亥與向寧謀曰亡愈於死遂誘羣公子<lb/>
<pb n="KR2g0020_WYG_027-4a"/>
而殺之宋公如華氏請焉弗許遂劫之於是宋公與華<lb/>
氏向氏交質其子既而公殺華向之質而攻之昭二十<lb/>
年華亥向寧華定出奔陳二十一年自陳入于宋南里<lb/>
以叛十月華登以吳師救華氏十一月復如楚乞師二<lb/>
十二年華向自南里出奔楚<lb/>
　　　魯南蒯<lb/>
南蒯魯季氏費邑宰也南遺之子季平子立而不禮於<lb/>
蒯蒯以費叛十三年叔弓圍費弗克平子怒令見費人<lb/>
<pb n="KR2g0020_WYG_027-4b"/>
執之以為囚俘冶區夫曰非也若見費人寒者衣之飢<lb/>
者食之為之令主而供其乏困費來如歸南氏亡矣平<lb/>
子從之費人叛南氏蒯奔齊侍酒於景公公曰叛夫對<lb/>
曰臣欲張公室也卒於齊<lb/>
　　　魯陽虎<lb/>
陽虎魯季氏家臣陽貨季寤公鉏極公山不狃皆不得<lb/>
志於季氏叔孫輙無寵於叔孫氏叔仲志不得志於魯<lb/>
故五人因陽虎虎欲去三桓以季寤更季氏以叔孫輙<lb/>
<pb n="KR2g0020_WYG_027-5a"/>
更叔孫氏已更孟氏定八年十月順祀先公而祈焉辛<lb/>
卯禘于僖公陽虎伐孟氏戰于棘下陽氏敗虎説甲如<lb/>
公宫取寶玉大弓以出遂入于讙陽關以叛明年夏虎<lb/>
歸寶玉大弓書曰得器用也凡獲器用曰得得用焉曰<lb/>
獲遂奔晉卒於晉公山不狃師敗與叔孫輙奔吳吳將<lb/>
伐魯問於叔孫輙對曰魯有名而無情伐之必得志焉<lb/>
退而告公山不狃不狃曰非禮也以小惡而欲覆宗國<lb/>
不亦難乎王問於不狃對曰魯雖無與立必有與斃諸<lb/>
<pb n="KR2g0020_WYG_027-5b"/>
侯將救之未可以得志焉晉與齊楚輔之是四讎也<lb/>
　　　衞齊豹<lb/>
齊豹衞司寇也齊惡之子公孟縶狎齊豹奪之司寇與<lb/>
鄄公子朝通于襄夫人宣姜懼而欲以作亂初豹見宗<lb/>
魯於公孟為驂乗焉將作亂而謂之曰公孟之不善子<lb/>
所知也勿與乗吾將殺之對曰吾由子事公孟子假吾<lb/>
名焉故不吾逺也雖其不善吾亦知之抑以利故不能<lb/>
去是吾過也今聞難而逃是僭子也子行事乎吾將死<lb/>
<pb n="KR2g0020_WYG_027-6a"/>
之以周事子而歸死於公孟其可也昭二十年六月丙<lb/>
辰衞侯在平夀公孟有事於蓋獲之門外齊子氏帷於<lb/>
門外而伏甲焉公孟出齊氏用戈擊公孟宗魯以背蔽<lb/>
之斷肱以中公孟之肩皆殺之衞侯以北宫氏伐齊氏<lb/>
滅之琴張聞宗魯死將往弔之仲尼曰齊豹之盜而孟<lb/>
縶之賊女何弔焉君子不食姦不受亂不為利疚於回<lb/>
不以回待人不蓋不義不犯非禮三十一年冬邾黑肱<lb/>
以濫來奔賤而書名重地故也君子曰名之不可不慎<lb/>
<pb n="KR2g0020_WYG_027-6b"/>
也如是夫有所有名而不如其巳以地叛雖賤必書地<lb/>
以名其人終為不義弗可滅已是故君子動則思禮行<lb/>
則思義不為利回不為義疚或求名而不得或欲蓋而<lb/>
名彰懲不義也齊豹為衞司寇守嗣大夫作而不義其<lb/>
書為盜邾庶其莒牟夷邾黑肱以土地出求食而已不<lb/>
求其名賤而必書此二物者所以懲肆而去貪也若艱<lb/>
難其身以險危大人而有名章徹攻難之士將奔走之<lb/>
若竊邑叛君以徼大利而無名貪冒之民將寘力焉是<lb/>
<pb n="KR2g0020_WYG_027-7a"/>
以春秋書齊豹曰盜三叛人名以懲不義數惡無禮其<lb/>
善志也故曰春秋之稱微而顯婉而辯上之人能使昭<lb/>
明善人勸焉淫人懼焉是以君子貴之<lb/>
　　　楚費無極<lb/>
費無極楚大夫也楚殺陽令終與其弟完及佗與晉陳<lb/>
及其子弟國人莫不謗令尹沈尹戌言於令尹子常曰<lb/>
仁者殺人以掩謗猶弗為也今吾子殺人以興謗而弗<lb/>
圖不亦異乎夫無極楚之讒人也民莫不知去朝吳出<lb/>
<pb n="KR2g0020_WYG_027-7b"/>
蔡侯朱喪太子建殺連尹奢屏王之耳目使不聰明不<lb/>
然平王之温惠共儉有過成莊無不及焉所以不獲諸<lb/>
侯邇無極也今又殺三不辜以興大謗幾及子矣子常<lb/>
曰是瓦之罪乃執無極滅其族謗言乃止<lb/>
賛曰趙鞅殺趙午以啓邯鄲之亂成晉陽之慝終之六<lb/>
卿搆禍晉國衰微不暇顧有諸侯私欲之為害也傳稱<lb/>
簡子欲殺鳴犢孔子以王天下陋哉圖王之術也夫賢<lb/>
可罔也聖豈可得而罔之考其心迹其姦雄跋扈之尤<lb/>
<pb n="KR2g0020_WYG_027-8a"/>
乎召陵之㑹盛矣荀寅取貨於蔡不獲而沮其師晉於<lb/>
是乎失諸侯寅之不忠安得不亡也甚哉華向之不臣<lb/>
也君臣交質其子又輔之不道之吳楚詩所謂亂靡有<lb/>
定式月斯生其華向之謂乎南蒯陽虎欲去三桓以張<lb/>
公室其說則是然其用意則以亂易亂者也公山不狃<lb/>
不以小惡而覆宗國猶有仁心焉此孔子所以召而欲<lb/>
往也讒人之禍甚於叛人叛人之禍止於其身讒人無<lb/>
所不亂費無極陷君不義變易是非使父子君臣不相<lb/>
<pb n="KR2g0020_WYG_027-8b"/>
保惜其滅族之晚也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋臣傳巻二十七<lb/>
</p>
<p>
</p>
  </div>
</body>
</text>
</TEI>
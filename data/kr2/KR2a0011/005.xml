<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩漢刊誤補遺卷五</head> <lb/>
    <p>
<pb n="KR2a0011_WYG_005-1a"/>
欽定四庫全書<lb/>
　兩漢刊誤補遺卷五<lb/>
　　　　　　　　　　　　宋　吳仁傑　撰<lb/>
　　封禪<lb/>
郊祀志申公曰封禪則能仙登天矣丁公曰封禪者古<lb/>
不死之名仁傑按封者封土而為壇禪者除地而為墠<lb/>
封禪即方嶽明堂之異稱耳而方士之説乃謂封禪可<lb/>
以登仙而不死故世主樂聞其説而甘心于此是非方<lb/>
<pb n="KR2a0011_WYG_005-1b"/>
士之罪儒者不能正名名之過也霍去病伐匈奴封狼<lb/>
居胥山禪于姑衍師古曰積土增山曰封為墠祭地曰<lb/>
禪又可以是為不死之名耶<lb/>
　　太歲一<lb/>
天文志歲星曰東方晉灼曰太歲在四仲則歲星行三<lb/>
宿在四盂四季則歲星行二宿仁傑按淮南書論太隂<lb/>
在四仲四鈎與晉説同則太隂即太歲也天官書攝提<lb/>
之歲歲隂左行在寅則歲隂亦太歲也淮南書又謂太<lb/>
<pb n="KR2a0011_WYG_005-2a"/>
隂或曰青龍或曰天一則青龍天一亦太歲也凡天官<lb/>
書所謂歲隂淮南所謂太隂青龍天一皆為太歲之異<lb/>
名而天一又謂之隂德其名之不一如此<lb/>
　　太歲二<lb/>
天文志直斗口三星若見若不見曰隂德或曰天一仁<lb/>
傑按淮南書所謂元始建于甲寅又曰天一元始正月<lb/>
建寅則淮南書所謂太隂天一其説蓋本于志所載隂<lb/>
德天一之星也然淮南不名天一為太歲又自以咸池<lb/>
<pb n="KR2a0011_WYG_005-2b"/>
名之其行度與天一正爾相違天一左行十二次每歲<lb/>
一移終而復始寅年在析木卯年在大火咸池右行十<lb/>
二次凡一歲間三歴四仲之月寅月在酉卯月在子丑<lb/>
月在午子月在卯此其所以異也洪丞相隸釋云咸池<lb/>
經星不可離次周流四仲當是其神爾仁傑于天一亦<lb/>
云<lb/>
　　太歲三<lb/>
淮南書鵲巢嚮天一博物志鵲背太歲埤雅鵲巢嚮天<lb/>
<pb n="KR2a0011_WYG_005-3a"/>
一而背歲則天一又似與歳不同仁傑按淮南書云天<lb/>
一可嚮而不可背故謂鵲巢知所嚮博物志作于後則<lb/>
鵲知太歲義出于此矣以嚮為背傳寫失之而埤雅乃<lb/>
以天一與歲為二殆兼采淮南博物志之説而未之決<lb/>
擇耶王充書載移徙法云抵太歲凶負太歲亦凶則嚮<lb/>
與背皆不可矣大抵隂隂者流使人拘而多忌而其説<lb/>
又自不一此類是也<lb/>
　　咸池一<lb/>
<pb n="KR2a0011_WYG_005-3b"/>
天文志東宫蒼龍南宫朱鳥西宫咸池北宫𤣥武仁傑<lb/>
按蒼龍總東方七宿言之朱鳥𤣥武亦各總其方七宿<lb/>
而言至咸池則别一星名自在二十八舍之外晉天文<lb/>
志所謂天潢南三星曰咸池魚囿者是已此豈所以總<lb/>
西方七宿者哉今以咸池與蒼龍朱鳥𤣥武並稱又列<lb/>
參白虎于昴畢之後何其類例之駁也<lb/>
　　咸池二<lb/>
志載西宫咸池隸釋華山碑用其説云歲在戊午名曰<lb/>
<pb n="KR2a0011_WYG_005-4a"/>
咸池洪公援志文證其為胃昴畢三宿謂歲星以五月<lb/>
與胃昴畢晨出東方而以午年舍其分故以咸池為名<lb/>
仁傑按古者謂朞為歲取歲星行一舍十二年周而復<lb/>
始也以史記歲星次舍推之則歲隂在午歲星居酉正<lb/>
當胃昴之分然歲星又自有超舍之説按按左傳襄公<lb/>
十八年丙午是年歲在豕韋則歲星自居亥而當室畢<lb/>
之分矣此碑所用歲名以史記歲星次舍言之則可爾<lb/>
　　戎叔<lb/>
<pb n="KR2a0011_WYG_005-4b"/>
天文志戎叔為孟康曰戎叔胡豆也仁傑按春秋齊侯<lb/>
來獻戎㨗榖梁曰戎叔也疏謂管子以戎為豆范氏云<lb/>
據彼傳及注意似不以戎為豆劉原父云齊伐山戎乃<lb/>
取其豆歟疑榖梁所解此戎者即北狄也北字類狄字<lb/>
類叔傳寫訛謬又并為一字耳然戎叔自后稷時有之<lb/>
非始于齊侯詩曰蓺之荏菽爾雅曰戎叔謂之荏菽郭<lb/>
璞樊光舍人李巡皆云胡豆孫炎云大豆也詩正義謂<lb/>
璞等以戎是夷名故以為胡豆即如郭言齊威始布其<lb/>
<pb n="KR2a0011_WYG_005-5a"/>
種則后稷所種者何時絶乎禮有戎車不可謂之胡車<lb/>
然則戎叔當謂大豆孟説非也<lb/>
　　魏舒<lb/>
五行志晉魏舒合諸侯之大夫于翟泉魏子莅政云云<lb/>
魏獻子田于大陸焚焉而死師古曰因放火田獵而見<lb/>
燒殺也仁傑按志所載田于大陸焚而死國語文也内<lb/>
傳亦載此事云田于大陸焚焉還卒于甯觀此則非因<lb/>
獵被焚而卒禮季春出火為焚也註謂焚者焚萊志本<lb/>
<pb n="KR2a0011_WYG_005-5b"/>
指言舒以諸侯之臣而代天子大夫莅政是為貌之不<lb/>
恭故不旋踵而卒大歸不過如此<lb/>
　　三虢一<lb/>
地理志本注曰北虢在大陽東虢在滎陽西虢在雍州<lb/>
左傳曰義曰宫之奇言虢仲虢叔晉語稱文王友二虢<lb/>
則虢國本有二仁傑按虢本有二今志以為三者外傳<lb/>
稱虢鄶為大是其一也西有虞虢是其二也春秋書郭<lb/>
公髙誘曰郭古文虢字是為三虢經書郭公于文為缺<lb/>
<pb n="KR2a0011_WYG_005-6a"/>
而傳復逸其事荘公六年泰武公之十一年也是歲滅<lb/>
小虢事見秦本紀注引西虢在雍州為證疑此即所書<lb/>
郭公水經謂雍縣虢叔國平王東遷自此之上陽為南<lb/>
虢非也<lb/>
　　三虢二<lb/>
後漢志亦陽三虢滎陽有虢亭虢叔國云者東虢也大<lb/>
陽有下陽城虢邑云者北虢也陜縣本虢仲國云者則<lb/>
志所謂雍州之西虢而秦本紀所謂小虢者也榮陽鄭<lb/>
<pb n="KR2a0011_WYG_005-6b"/>
分陜秦分而大陽晉分也故滎陽之虢為鄭所滅陜縣<lb/>
之虢次為秦所滅大陽之虢最後為晉所滅然則虢國<lb/>
不止有二矣蘓黄門云扁鵲見虢公或疑其妄然戰國<lb/>
之際薛亡乆矣而孟嘗君稱薛公安知是時無虢公者<lb/>
哉是又在三虢之外<lb/>
　　三虢三<lb/>
孔穎達解虢仲虢叔王季之穆云仲叔皆文王時虢君<lb/>
字也外傳載史伯云虢叔恃勢内傳載虢叔自北門入<lb/>
<pb n="KR2a0011_WYG_005-7a"/>
王命虢仲立晉侯穎達謂不知誰是仲後誰是叔後仁<lb/>
傑按左傳虢仲芮伯梁伯伐曲沃芮梁故地在馮翊與<lb/>
𢎞農相邇秦滅虢後芮梁數朝于秦故帝王世紀以西<lb/>
虢為仲而後書亦以陜縣為仲國審爾則滎陽大陽二<lb/>
虢為叔國矣凡傳稱虢仲者即仲之後稱虢叔者即叔<lb/>
之後蓋仲叔雖始封君之字後世子孫因用以為稱如<lb/>
趙盾之字為孟而其後皆稱趙孟也東虢北虢皆為叔<lb/>
後者豈東虢為鄭所滅而王復封其後耶<lb/>
<pb n="KR2a0011_WYG_005-7b"/>
　　三虢四<lb/>
公榖二傳以郭公赤失國而歸于曹蘓黄門云先書赤<lb/>
歸于曹而繼之以郭公非辭也仁傑按秦滅小虢後十<lb/>
九年春秋乃書郭公疑郭公失國之後為寓公于他國<lb/>
至是又有所之故書于經耳魯荘六年郭亡又三年齊<lb/>
桓公始入于齊其後過郭墟而問焉當是時制邑之虢<lb/>
其亡已乆下陽之虢猶在則齊桓過而問焉者正秦所<lb/>
滅而春秋之所書也史記正義以小虢為羌别種果羌<lb/>
<pb n="KR2a0011_WYG_005-8a"/>
也春秋安得書其公爵也哉<lb/>
　　仲雍虞仲<lb/>
地理志亶父長子太伯次曰仲雍孔子謂虞仲夷逸師<lb/>
古曰虞仲即仲雍也仁傑按史記周本紀吳世家所載<lb/>
虞仲仲雍事不同自本紀言之則仲雍為太伯之弟而<lb/>
虞仲乃仲雍曾孫周章之弟也然本紀言太伯弟曰虞<lb/>
仲而世家言太伯弟曰仲雍是虞仲仲雍合而為一人<lb/>
也本紀言虞仲為太伯之弟而世家言虞仲為周章之<lb/>
<pb n="KR2a0011_WYG_005-8b"/>
弟是虞仲有兩人也紀與世家皆出太史公而自相伐<lb/>
如此太史公采論語春秋傳為書今按左傳宫之奇曰<lb/>
太伯虞仲太王之昭則虞仲為太伯之弟太王之子明<lb/>
矣孔子亦謂虞仲隠居放言與夷齊並稱之曰逸民夫<lb/>
虞仲惟未嘗有國也故與夷齊並稱使其繼太伯君句<lb/>
吳則安得謂之隠而以逸民名之也哉左氏又載子貢<lb/>
之言曰太伯端委以治周禮仲雍嗣之斷髪文身以此<lb/>
推之則虞仲仲雍決非一人虞仲則仲雍蓋太伯之子<lb/>
<pb n="KR2a0011_WYG_005-9a"/>
嗣有吳國虞仲為太伯之弟則仲雍蓋太伯之子也孟<lb/>
堅既承誤于太史公顔注又從而和之過矣<lb/>
　　北吳<lb/>
封周章弟中于河北是為北吳後世謂之虞仁傑按周<lb/>
章之弟世家作虞仲志作吳中聲轉而為為虞仲中古<lb/>
字通則吳中即虞仲矣然周本紀以虞仲為太伯之弟<lb/>
而世家與志以虞仲為周章之弟者按周章弟其初必<lb/>
自有名而史失之方武王封周章弟為虞公本以為逸<lb/>
<pb n="KR2a0011_WYG_005-9b"/>
民虞仲之後當時因以虞仲目之如二虢之後稱虢仲<lb/>
虢叔趙盾之後稱趙孟也張守節云周章弟名仲初封<lb/>
于虞後人以國配仲故又號始祖為虞仲如其説則是<lb/>
以曾孫而變祖字恐無是理北吳無亦謂之吳故以北<lb/>
冠之以别荆變之吳如虢之分東西耳其轉而為虞則<lb/>
猶虢為郭也志以虞為北吳而齊語謂為西吳者蓋在<lb/>
北在西從周所都言之世家曰封周章弟于周之北則<lb/>
以為北吳者以其在鎬京之北鄭語曰當成周者西自<lb/>
<pb n="KR2a0011_WYG_005-10a"/>
虞虢則以為西吳者以其在成周之西二説所以不同<lb/>
　　吳城<lb/>
河東大陽縣注吳山在西上有吳城周武王封太伯後<lb/>
于此是為虞公後書本注云吳山上有虞城劉昭補注<lb/>
引帝王世紀曰舜嬪于虞吳城是也仁傑曰大陽吳城<lb/>
班孟堅作吳范蔚宗作虞孟堅以為太伯後所封皇甫<lb/>
士安以為有虞之後按左傳少康奔奔有虞虞思邑之<lb/>
于綸注注有虞今梁國虞縣綸虞邑也郡國志虞縣有<lb/>
<pb n="KR2a0011_WYG_005-10b"/>
綸城史記索隠曰商君所封虞即今梁國虞城然則補<lb/>
注所引誤矣<lb/>
　　三江一<lb/>
吳有三江五湖之利仁傑按國語伍子胥曰吳與越三<lb/>
江環之范蠡曰與我爭三江五湖之利者非吳耶然則<lb/>
三江五湖吳越所共非吳獨得而有也以春秋内外傳<lb/>
攷之句踐率中軍泝江注吳江也越子伐吳吳子禦之<lb/>
笠澤夾水而陳吳王軍于江北越軍于江南注松江也<lb/>
<pb n="KR2a0011_WYG_005-11a"/>
又越與吳戰于五湖注今太湖也吳伐越越子禦之陳<lb/>
于檇李夫差敗越于夫椒注檇李在嘉興縣夫椒在太<lb/>
湖中傳稱句踐之地北至于禦兒西至于姑篾注禦兒<lb/>
在嘉興縣始蔑在太湖中按吳越相攻其在檇李在禦<lb/>
兒在笠澤則今秀州及吳江縣吳松江也其在五湖在<lb/>
夫椒在姑篾則今太湖也凡今嘉興華亭吳江崑山瀕<lb/>
江一帶之地其南則越之北鄙其北則吳之南鄙吳縣<lb/>
太湖亦然觀此則三江五湖為吳越共地審矣志以㑹<lb/>
<pb n="KR2a0011_WYG_005-11b"/>
稽以下八郡為吳地而以蒼梧以下七郡為越地按㑹<lb/>
稽之吳曲阿毗陵丹徒婁無錫陽羨此吳地也至烏傷<lb/>
餘暨諸暨山隂餘姚上虞海鹽剡由拳大末烏程句章<lb/>
餘杭覲錢唐鄮富春冶回浦則盡越地耳志當如韓魏<lb/>
之于潁川分明之可也<lb/>
　　三江二<lb/>
史記越世家越伐楚楚威王大敗之盡取故吳地至浙<lb/>
江北仁傑按吳故地在今吳松江太湖之北太史公所<lb/>
<pb n="KR2a0011_WYG_005-12a"/>
云豈以吳伐越嘗至㑹稽耶句踐棲于㑹稽韋昭謂山<lb/>
在今山隂南七里是吳師入越嘗絶江而至山隂不止<lb/>
浙江之北而已其實入越與入郢同雖嘗深入其國都<lb/>
而不能有其地然則吳地止于松江非浙江也王仲任<lb/>
曰餘暨以南屬越錢唐以北屬吳錢唐之江兩國界止<lb/>
陳后山詩亦云吳越到江分是皆承太史公之誤<lb/>
　　北景<lb/>
日南郡北景師古曰言其在日之南所謂開北户以向<lb/>
<pb n="KR2a0011_WYG_005-12b"/>
日者攷古編云舊唐志景州北景縣晉將灌邃破林邑<lb/>
五月五日即其地立表表在北而日影在表南郡名日<lb/>
南則縣為北景固相應仁傑按唐命太史徃安南測候<lb/>
日影夏至影在表南與灌邃同郡得名固以此然王充<lb/>
書謂日南郡有徙民還者問之云日中之時所居之地<lb/>
未能在日南也蓋日南郡縣惟五月日影在南常時影<lb/>
不在南亦不在北故水經云北讀為䕃芘之芘言影為<lb/>
身所芘此爾雅所謂岠齊州以南戴日者也漢民徙者<lb/>
<pb n="KR2a0011_WYG_005-13a"/>
但以常時所見言之北景音芘影水經言是也若列缺<lb/>
倒景則謂日月之光皆倒在下又與芘影音訓不同<lb/>
　　輯<lb/>
藝文志故有輯略師古曰輯與集同謂諸書之總要仁<lb/>
傑按當是時猶未以集名書故此志所載賦頌歌詩一<lb/>
百家皆不曰集晉荀朂分書為四部<hi>案是書因諱宋神宗嫌名荀朂作荀</hi>
<hi>勉今依晉書原文改正</hi>其四曰丁部宋王儉撰七志其三曰文翰<lb/>
志亦未以集名之梁阮孝緒為七録始有文集録隋經<lb/>
<pb n="KR2a0011_WYG_005-13b"/>
籍志遂以荀況等詩賦之文皆謂之集而又有别集史<lb/>
官謂别集之名漢東京所創按閔馬父論商頌輯之亂<lb/>
韋昭曰輯成也竊謂别集之名雖始于東京實本于劉<lb/>
歆之輯略而輯略又本于商頌之輯云<lb/>
　　太學<lb/>
曲臺后倉九篇晉灼曰西京無太學仁傑曰太學興于<lb/>
元朔三年按儒林傳詔太常議予博士弟子太常請因<lb/>
舊官而興焉為博士官置弟子員是也先是董仲舒對<lb/>
<pb n="KR2a0011_WYG_005-14a"/>
䇿願興太學以養天下之士史謂立學校之官自仲舒<lb/>
發之故武紀以是列之贊語宣紀以是載于議尊號詔<lb/>
文是太學興于武帝時明甚賈誼曰學者所學之官也<lb/>
韓延夀修治學官注謂庠序之舍文翁修起學官招學<lb/>
官弟子注謂學之官舍然則儒林傳所云興舊官及博<lb/>
士官非太學而何下文郡國縣官有好文學者與計偕<lb/>
故文翁傳云武帝令天下郡國皆文學校官烏烏有天<lb/>
下皆立學而天子之都乃反無太學之理紀于元朔五<lb/>
<pb n="KR2a0011_WYG_005-14b"/>
年書丞相𢎞謂為博士置弟子員按太常議本文為博<lb/>
士下有官字紀脱之耳通鑑知其誤故武紀書曰博士<lb/>
官蓋取儒林傳文足之也且史載何武等習歌詩太學<lb/>
下博士弟子王咸舉幡太學下孰謂西京無太學也哉<lb/>
王尊事師郡文學官此郡文學之官舍如博士官也師<lb/>
古曰郡有文學官而尊事之以為師豈忘前注耶官當<lb/>
讀作館易官有渝九家作宫蜀作館古官館通<lb/>
　兩漢刊誤補遺卷五<lb/>
</p>
<p>
</p>
  </div>
</body>
</text>
</TEI>
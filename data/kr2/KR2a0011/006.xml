<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩漢刊誤補遺卷六</head> <lb/>
    <p>
<pb n="KR2a0011_WYG_006-1a"/>
欽定四庫全書<lb/>
　兩漢刊誤補遺卷六<lb/>
　　　　　　　　　　　　宋　吳仁傑　撰<lb/>
　　史書令史<lb/>
藝文志尚書御史史書令史刊誤曰史與書令史二名<lb/>
今有書令史仁傑曰史書大篆也太史籀所作以志攷<lb/>
之蓋太史課試善史書者以補史書令史而分隸尚書<lb/>
及御史也按尚書御史皆在禁中受公卿奏事故下文<lb/>
<pb n="KR2a0011_WYG_006-1b"/>
云吏民上書字或不正輙舉劾則所謂史書令史者正<lb/>
以其通知六體書故以補此吏員耳百官表于尚書御<lb/>
史不載令史而後書有之曰尚書六曹有令史三人主<lb/>
書御史中丞有蘭臺令史掌奏則所謂史書令史即主<lb/>
書及掌奏者是已故通典引漢官儀云能通倉頡史籀<lb/>
篇補蘭臺令史滿歲為尚書郎蓋當時奏牘皆當用史<lb/>
書嚴延年傳稱其書史書所欲誅殺奏成于手中貢禹<lb/>
傳亦言郡國擇便巧史書者以為右職又王尊傳司隸<lb/>
<pb n="KR2a0011_WYG_006-2a"/>
遺假佐蘓林謂取内郡善史書佐給諸府則外之郡國<lb/>
内之諸府皆有史書吏以備剡奏也令史専以史書為<lb/>
職恐不可為二名<lb/>
　　易之嗛嗛<lb/>
合于易之嗛嗛一謙而四益師古曰嗛字與謙同刊誤<lb/>
曰嗛若與謙字同何為作兩字仁傑按易謙初六爻子<lb/>
夏傳作嗛嗛君子商銘曰嗛嗛之德不足就也不可以<lb/>
矜而秖取憂嗛嗛之食不足狃也不能為膏而而秖離<lb/>
<pb n="KR2a0011_WYG_006-2b"/>
咎也韋昭曰嗛嗛猶小小也疑卦名與鳴謙勞謙撝謙<lb/>
皆當從言從兼而初六嗛嗛則當從口字書謙敬也歉<lb/>
通作嗛不足貌則嗛嗛蓋自視欿然之意子夏傳作嗛<lb/>
嗛本止于初六一爻耳今卦中他字盡作謙則傳者失<lb/>
之商銘作嗛嗛而賈氏本作謙此又因易誤文而遷就<lb/>
其說者也意孟堅所見易本為得其真古文尚書滿招<lb/>
損嗛得益亦與今文不同國語曰陷而入于恭其滿之<lb/>
甚也韋昭注驕為滿恭為嗛舊音嗛口玷切又音謙宋<lb/>
<pb n="KR2a0011_WYG_006-3a"/>
莒公謂説文作歉食不滿也作謙非前輩于嗛謙之辨<lb/>
嚴矣<lb/>
　　將尉<lb/>
陳勝傳將尉醉師古曰將尉者其官本尉耳時領戌人<lb/>
故為將尉張守節曰尉為將也仁傑按左傳闔閭傷將<lb/>
指正義云謂大指為將指者言其將領諸指也足之用<lb/>
力大指為多故足以大指為將指于時有兩尉故以其<lb/>
大者為將尉猶以大指為將指也晉語祈奚為軍尉謂<lb/>
<pb n="KR2a0011_WYG_006-3b"/>
之元尉亦以有佐尉故爾雅將與元皆訓大<lb/>
　　血食<lb/>
為勝置守冡于碭至今血食王莽敗乃絶師古曰至今<lb/>
血食者史記本語王莽敗乃絶者班固之辭史通云陳<lb/>
渉世家稱其子孫至今血食漢書渉傳乃具載遷文即<lb/>
如是豈陳氏苗裔祚流東京乎仁傑按高帝詔楚隠王<lb/>
亡後其與守冡十家則勝固亡後矣世家初不著子孫<lb/>
兩字不知劉知㡬何以言之勾踐表㑹稽山以為范蠡<lb/>
<pb n="KR2a0011_WYG_006-4a"/>
奉邑事正類此蓋使之尸而祝之耳顔注郊祀志至今<lb/>
血食云祭有牲牢故言血食宋景文公作髙朕贊云與<lb/>
文偶祠血食千古此為得遷固遺意蓋不必其子孫然<lb/>
後血食也知㡬工于掊擊古人顧有此誤所不可曉<lb/>
　　蒲將軍一<lb/>
項籍傳英布蒲將軍服䖍曰英布起于蒲地因以為號<lb/>
史記索隠曰黥布起于江湖之間服説以為起蒲非也<lb/>
韋昭云蒲姓也仁傑曰蒲將軍陳武也蒲者其封國如<lb/>
<pb n="KR2a0011_WYG_006-4b"/>
陳賀費侯而目之為費將軍蓋舉其封國耳非姓也楚<lb/>
漢春秋孔將軍居左費將軍居右柴將軍在皇帝後史<lb/>
記取之而漢書不取西京雜記遂云孔費皆假為名舒<lb/>
王淮隂侯詩云但以怯名終得羽誰為孔費兩將軍用<lb/>
雜記語也其實孔將軍為孔藂費將軍為陳賀柴將軍<lb/>
即武也故史記書棘蒲侯柴武大將軍軍而漢書作陳<lb/>
武<lb/>
　　蒲將軍二<lb/>
<pb n="KR2a0011_WYG_006-5a"/>
陳武侯狀以將軍起薛别救東阿至霸上仁傑按武無<lb/>
本傳而蒲將軍事頗與此相應起薛云者謂蒲將軍将<lb/>
兵屬項梁起薛也史載羽遣蒲將軍救鉅鹿而不言其<lb/>
救東阿按章邯圍東阿在蒲將軍以兵屬梁之後豈武<lb/>
實嘗别將兵徃救東阿而史失載其事歟不然即表謨<lb/>
書鉅鹿為東阿耳史又載羽遣蒲將軍再破章邯軍羽<lb/>
遂入至戲西則表所謂至霸上者也觀此蒲將軍為陳<lb/>
武無疑<lb/>
<pb n="KR2a0011_WYG_006-5b"/>
　　五領<lb/>
張耳傳秦北為長城之役南有五領之戍輿地志五領<lb/>
謂大庾騎田都龎萌渚越城嶺廣州記謂大庾始安臨<lb/>
賀桂陽揭陽也服䖍則曰山領有五因以為名一説自<lb/>
衡山之南一山東盡于海仁傑按淮南書始皇發卒五<lb/>
十萬使䝉公築修城使尉屠睢發卒五十萬為五軍一<lb/>
軍塞鐔城之領一軍守九疑之塞一軍處番虞之都一<lb/>
軍守南野之岸一軍結餘干之水與張耳傳相符所謂<lb/>
<pb n="KR2a0011_WYG_006-6a"/>
五領者非也按漢志鐔城縣屬武陵郡南墅縣餘干縣<lb/>
並屬豫章郡九疑屬零陵而番禺屬南海云<lb/>
　　趙相國<lb/>
盧綰傳陳豨以趙相國將監趙代邊兵刊誤曰趙當為<lb/>
代仁傑按淮隂侯傳豨為代相監邊髙紀豨以代相國<lb/>
反此云趙相國其文異者蓋七年代王喜棄國歸立如<lb/>
意為代王以愛子留長安是歲豨為代相九年徙如意<lb/>
王趙而豨就遷趙相國則豨為代相國也年為趙相國<lb/>
<pb n="KR2a0011_WYG_006-6b"/>
在九年歲月可攷蓋未嘗為代相國也功臣侯表亦載<lb/>
豨以趙相國反而紀于十年九月書豨反時為代相國<lb/>
此紀誤也漢紀承誤作代相尤非至通鑑但書豨為相<lb/>
國而不著其為趙若代疑偶脱一字方豨為趙相國而<lb/>
周昌于時又為趙相者按漢初諸侯王有丞相有相國<lb/>
昌為丞相行相事而豨自為相國守邊時代未有王不<lb/>
應置相故豨以趙相國并将趙代兵<lb/>
　　八佾<lb/>
<pb n="KR2a0011_WYG_006-7a"/>
劉向傳季氏八佾舞于庭云云卒逐昭公師古曰八八<lb/>
一佾後書祭祀志祭用童男十六人服應曰即古二羽<lb/>
也仁傑按魯昭二十五年禘于襄公萬者二八纔十六<lb/>
人其衆舞于季氏則用六十四人孔子曰是可忍也孰<lb/>
不可忍也蓋言尊家庭而簡宗廟一至于是此而可忍<lb/>
其勢將無所不為蓋有無用之心矣故向終終其事曰<lb/>
卒逐昭公其得聖人之微意歟杜征南以用六為三十<lb/>
六人傅氏非之曰舞所以節八音故必以八人成列降<lb/>
<pb n="KR2a0011_WYG_006-7b"/>
殺以兩者减其二列爾若一列又減二人至士止餘四<lb/>
人豈復成樂按鄭以女樂二八賂晉晉侯以一八賜魏<lb/>
絳則八人一佾為是左傳正義曰季氏祭與禘同日樂<lb/>
人少季氏便使自足故于公萬者惟有二人淮南書亦<lb/>
云禱于襄廟舞者二人按四人尚不成樂況二人乎人<lb/>
當作八傳文誤也孔子指言季平子今語語解作桓子<lb/>
亦非是<hi>案是書因避宋欽宗諱桓子作威子今改從論語原文</hi>
　　得獸<lb/>
<pb n="KR2a0011_WYG_006-8a"/>
蕭何傳諸君徒能走得獸耳史記作得走獸仁傑按上<lb/>
文追殺獸者狗也而發縱指示者人也所謂走得獸者<lb/>
謂其追而殺之耳云得走獸則乖本指矣王仲任亦云<lb/>
髙祖行封先及蕭何蕭何坐坐樊酈馳走是也韓非書<lb/>
曰救火者挈壺而走則一人之用操鞭箠指揮而趣使<lb/>
人則制萬夫救火之説猶獵之説則挈壺而走猶走得<lb/>
獸者也其功之相絶豈不相十百哉明蕭何之功非羣<lb/>
臣之所能及也<lb/>
<pb n="KR2a0011_WYG_006-8b"/>
　　頤指<lb/>
賈誼傳頤指如意如淳曰但動頤指麾則所欲皆如意<lb/>
刊誤曰頤指兩事仁傑按陳勝傳卒中徃徃指目勝廣<lb/>
謂手横目視之此固為兩事若頤指則如貢禹所云家<lb/>
富勢足目指氣使耳師古謂動目以指物出氣以使人<lb/>
然則頤指目指正自一意如説是也山谷詩云外間李<lb/>
父頤指麾用此<lb/>
　　亡何<lb/>
<pb n="KR2a0011_WYG_006-9a"/>
袁盎傳日飲亡何師古曰亡何言更無餘事仁傑按衛<lb/>
綰傳不孰何綰賈誼傳大何之域顔注皆曰何問也史<lb/>
記作日飲毋苛按王莽傳掖門僕射苛問又亭長苛之<lb/>
古苛何通種本意蓋曰吳王驕日又有南方卑濕宜日<lb/>
飲酒而已其他一切勿有所問如此而後可免禍也亡<lb/>
與毋義訓不同亡者有亡之亡而毋則禁止之辭也彼<lb/>
方戒盎勿有所問則其字當從史記為正<lb/>
　　姑姊子<lb/>
<pb n="KR2a0011_WYG_006-9b"/>
汲黯傳黯姊子司馬安史記作姑姊子仁傑曰史記之<lb/>
文是也爾雅釋親云父之姊妹為姑樊光引春秋傳姑<lb/>
姊妹為証左傳正義曰古人謂姑為姑姊妹蓋父之姊<lb/>
為姑姊父之妹為姑妹列女傳梁有節姑妹入火取其<lb/>
兄子是謂父妹為姑妹也司馬安之于汲黯自史記言<lb/>
之則為姑之子于黯為内兄弟自漢書言之則為姊之<lb/>
子實黯之自出也此一字似不可削<lb/>
　　子姓<lb/>
<pb n="KR2a0011_WYG_006-10a"/>
山蚡傳跪起如子姓師古曰姓生也言同子禮若已所<lb/>
生仁傑按特牲饋食禮子姓兄弟如主人之服鄭康成<lb/>
曰所祭者之子孫言子姓者子之所生又禮記子姓之<lb/>
冠孔穎達曰姓生也孫是子所生然則姓之為言孫也<lb/>
麟趾之詩一章言公子二章言公姓三章言公族其親<lb/>
疎先後自有次第顔説以姓為子固失之至毛公不知<lb/>
公姓之後公孫乃以為同姓而翻謂公族為同祖其舛<lb/>
刺又甚矣<lb/>
<pb n="KR2a0011_WYG_006-10b"/>
　　角<lb/>
董仲舒傳天亦有所分予予之齒者去其角師古曰謂<lb/>
牛無上齒則有角其餘無角者則有上齒仁傑按顔注<lb/>
本出淮南書所云戴角者無上齒此非通論也其他羊<lb/>
鹿之屬豈皆無上齒乎按行露詩誰謂雀無角何以穿<lb/>
我屋蓋古謂咮為角也獸有齒而鳥有咮鳥有翼而獸<lb/>
四足故曰予之齒者去其角傅之翼者兩其足互文以<lb/>
見鳥與獸不相兼耳誰謂雀無角誰謂鼠無牙與誰謂<lb/>
<pb n="KR2a0011_WYG_006-11a"/>
爾無羊三百維羣誰謂爾無牛九十其犉辭意正等鄭<lb/>
箋云雀之穿屋不以角乃以咮蓋不悟角即咮也又云<lb/>
不思物變而推其類似是謂雀無角而鼠則有牙舒王<lb/>
解亦曰謂雀穿屋以角而雀實無角其誣易見謂鼠穿<lb/>
墉以牙而鼠實有牙其誣難知蓋承用鄭説學者疑焉<lb/>
大戴禮亦言戴角者無上齒又云無角者無前齒有羽<lb/>
者無後齒則又與顔注小異太𤣥掜云嘖以牙者童其<lb/>
角言如平九日無餘分也蓋祖仲舒之意<lb/>
<pb n="KR2a0011_WYG_006-11b"/>
　　丹水<lb/>
司馬相如傳左蒼梧右西極丹水更其南紫淵徑其北<lb/>
注謂西至于豳為西極紫淵在榖羅縣蒼梧在交州丹<lb/>
水出上落仁傑按注指丹水為洪農丹水縣其地之相<lb/>
去與蒼梧西極紫淵不類且天子以四海為境八藪為<lb/>
囿亡是公方侈而張之顧肯近取三輔而止哉按山海<lb/>
經南有丹穴之山丹水出焉而南流注于海甘泉賦亦<lb/>
云東燭滄海西燿流沙北爌幽都南煬丹崖二賦皆指<lb/>
<pb n="KR2a0011_WYG_006-12a"/>
丹穴之水言之以其在長安極南之境故也<lb/>
　　蒼梧<lb/>
左蒼相師古曰蒼梧屬交州在長安東南仁傑按檀弓<lb/>
言舜葬于蒼梧之野注謂零陵是其地零陵在長安之<lb/>
南不得云左按山海經都州在海中一曰郁州郭注今<lb/>
在東海朐縣世傳此山自蒼梧從南徙來上皆有南方<lb/>
物崔季珪叙述初賦云郁州者故蒼梧之山也輿地廣<lb/>
記云郁州山一名蒼梧不知相如果用此事否不然當<lb/>
<pb n="KR2a0011_WYG_006-12b"/>
作蒼海如甘泉賦所用乃當<lb/>
　　曼姬<lb/>
鄭女曼姬刊誤曰曼鄧姓也姬亦婦人通稱爾仁傑曰<lb/>
姬與曼皆姓也古者婦人必稱姓繇漢以來始以氏行<lb/>
外戚傳于后妃夫人法當以姓挈氏如春秋所書而但<lb/>
書張皇后李夫人趙倢伃史良娣而已尤無謂者乃以<lb/>
姬為婦人美稱不問何姓皆稱曰姬戚姬薄姬之類是<lb/>
已汎之則曰美姬幸姬他姬諸姬是是徒見陳風有彼<lb/>
<pb n="KR2a0011_WYG_006-13a"/>
美淑姬之言不知陳為媯姓之國其詩所指齊姜宋子<lb/>
淑姬皆異姓也徒見齊侯夫人及内嬖有王姬蔡姬衛<lb/>
姬少衛姬宻姬而不知周蔡衛宻皆姬姓也此誤由來<lb/>
蓋乆漢人多不悟者此賦當曰鄧曼鄭姬如此乃不礙<lb/>
理<lb/>
　　孫衛<lb/>
孫叔奉轡衛公參乘鄭氏曰孫叔者太僕公孫賀也字<lb/>
子叔衛公者大將軍衛青也仁傑曰此兩人蓋指古之<lb/>
<pb n="KR2a0011_WYG_006-13b"/>
善御者耳下云青琴虙妃之徒色授神予心愉于側又<lb/>
豈當時眞有此耶按孫叔即楚詞所謂驥躊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>于弊輂<lb/>
遇孫陽而得代者是也衛公即國語所謂衛荘公為右<lb/>
曰吾九上九下擊人盡殪者是也校獵賦蚩尤並轂䝉<lb/>
公先驅二京賦大丙弭節風后陪乘亦秖用古人此類<lb/>
甚多不可徧舉至長楊賦云廼命票衛此則指言青去<lb/>
病也<lb/>
　兩漢刊誤補遺卷六<lb/>
</p>
<p>
</p>
  </div>
</body>
</text>
</TEI>
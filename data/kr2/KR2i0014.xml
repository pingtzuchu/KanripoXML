<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>錦里耆舊𫝊卷一<hi>起中和五年正月至蜀武成元年</hi>
                </head> <lb/>
    <p>
<pb n="KR2i0014_WYG_001-1a"/>
欽定四庫全書<lb/>
　錦里耆舊𫝊卷一<hi>起中和五年正月至蜀武成元年</hi>
　　　　　　　　　　　　宋　勾延慶　撰<lb/>
正月地動一月十餘度以七曜占之多兵饑饉　三月<lb/>
改光啟元年　夏四月維州山崩石墜飛塵滿空　五<lb/>
月除授顧彦朗東川節度使<lb/>
二年東川遣鄭君雄率衆侵畧至徳陽縣殺破斬鄭君<lb/>
雄又常厚自峽中率兵據左綿僖宗皇帝到京後天下<lb/>
<pb n="KR2i0014_WYG_001-1b"/>
十道共脩京闕之次胡魯子反燒悉盡駕幸寶雞又幸<lb/>
山南干戈復起四海不寧<lb/>
三年冬十月十軍軍容使田令孜除授西軍監軍使十<lb/>
一月到府<lb/>
昭宗皇帝即位改元文徳元年　秋八月除授韋太尉<lb/>
昭度劍南西川節度使陳太師知之乃治兵講武更置<lb/>
黄頭軍三都監軍使以書召閬州王司徒建計其過綿<lb/>
水即出兵拒之將激其怒必攻諸州所在發兵交戰冀<lb/>
<pb n="KR2i0014_WYG_001-2a"/>
韋太尉來以兵隔之則誣以王司徒起兵侵境　九月<lb/>
王司徒大軍至閉城門不納　冬十月丁卯川軍與王<lb/>
司徒戰川軍敗退入城是日天色隂慘先主廟上黒霧<lb/>
起至暮王司徒抽軍囬七里亭　丙子王司徒引軍入<lb/>
漢州界攻剽四面州縣東西兩川皆懼之<lb/>
龍紀元年春二月庚午陳太尉發軍與王司徒大戰於<lb/>
三郊川軍敗績於是劉脩濠寨㸃丁牢城　夏四月軍<lb/>
容招前定戎軍節度楊晟建節於彭州與陳敬瑄為裏<lb/>
<pb n="KR2i0014_WYG_001-2b"/>
也　五月三都軍敗退歸府城王司徒據漢州城出軍<lb/>
把斵北路又彌牟鎮下先鋒寨新都縣下中軍寨　秋<lb/>
七月節度使韋太尉到川用王司徒為衙内都指揮使<lb/>
奏割卭蜀黎雅四州充永平軍節度使川庄陳太師牢<lb/>
城韋太尉具旌節於城下以示城内百姓軍人告之曰<lb/>
新使在此何閉城門陳太師令左右詬罵城下云有鐵<lb/>
劵見在豈可違先帝命乎王司徒扵東北面下寨韋太<lb/>
尉城西北下寨未經旬日嘉眉州降<lb/>
<pb n="KR2i0014_WYG_001-3a"/>
大順元年春正月分兵擊卭州都知兵馬使任可知殺<lb/>
刺史毛湘以城降又東川助兵三千人城外置牢行府<lb/>
徵科諸州稅賦嘉眉州運粮供軍内饑乏死者不可勝<lb/>
數父母委棄雛稚不相保養居人多以藜藿充濟皆有菜色<lb/>
殍仆者甚衆軍人多偷刈新麥每一斗直二千餘金亦<lb/>
潛於韋太尉寨市易鹽相次人數稍多遂成隊有聞於<lb/>
太尉太尉曰一城饑餓忍不救之並不要問城内亦有<lb/>
聞於陳太師太師云吾尚恨無計救䘏一任逐便以此<lb/>
<pb n="KR2i0014_WYG_001-3b"/>
稍布市井　夏五月城内乏食民俗惶惶逓相欺凌無<lb/>
有怕懼所在斬殺處處暴尸其有軍都處則稍閙别街<lb/>
巷則寂静是月資雅黎三州相次歸降時以攻圍日久<lb/>
其城未拔王司徒白韋太尉曰今領數萬之衆勞師以<lb/>
事蠻夷近聞洛陽以來藩鎮相噬朝廷姑息不暇主上<lb/>
憂勞不如以兵威静中原是國之本相公盍歸覲面奏<lb/>
此事韋公然之翌日又諷三軍於行府門告粮闕乃執<lb/>
韋公親吏駱别鶴臠而食之韋公益懼因召王司徒謂<lb/>
<pb n="KR2i0014_WYG_001-4a"/>
曰某年衰風恙恐不任持已具奏聞即便離任今表申<lb/>
奏署授司徒節度留後行營招討使候至闕庭奏聞請<lb/>
降西川旌節在後更保功業以慰民望乃以牌印授之<lb/>
　六月己卯進發王司徒祖餞送至新都韋公請囬無<lb/>
更逺離帳幄韋太尉發後王司徒移居中軍寨城内百<lb/>
姓徃來交易販米入城以竹筒量賣截筒深一寸濶一<lb/>
寸二百文須三五人共賣一人接錢兩人把手定則以<lb/>
米寫衣䄂中將歸研之煮湯共喫老弱者難買或聚或<lb/>
<pb n="KR2i0014_WYG_001-4b"/>
散固無行舖<hi>街巷饑人死者無數或遇一夜風雨來日便成白骨</hi>　冬十月發兵<lb/>
圍彭州<lb/>
大順二年秋城内糧盡　八月庚寅陳敬瑄田令孜開<lb/>
城門携牌印出降王司徒與之並轡入城安撫軍人百<lb/>
姓放陳太師歸花林坊本宅田令孜歸碧雞坊宅時克<lb/>
定州府之後以萬民久罹塗炭初見廓清行滌蕩之恩<lb/>
布寛仁之令<lb/>
景福元年春有詔貶田令孜授湖南監軍陳敬瑄於雅<lb/>
<pb n="KR2i0014_WYG_001-5a"/>
州安置王司徒慮其生變縊令孜於府城斬敬瑄於新<lb/>
津具表疏其惡也<lb/>
三年夏彭城内窘蹙初年米每斗五千第二年十千三<lb/>
年糧盡百姓逓相啗食　五月庚申楊晟自刎城門開<lb/>
自景福元年五月二十日圍城至三年五月二十三日<lb/>
首尾三年蓋楊晟不識天時致害民庶　秋七月與東<lb/>
川顧相公脩好結秦晉之姻是嵗改為乾寧元年<lb/>
二年春三月創徴雜税綾一疋一百文絹一疋七十文<lb/>
<pb n="KR2i0014_WYG_001-5b"/>
布一疋四十文猪每頭一百文時脩寳歴寺有僧智廣<lb/>
俗姓崔氏善救病以竹片為杖拍其痛處决之無不立<lb/>
愈瘸者便伸跛者能行其餘疾苦應手痊損川主司徒<lb/>
崇重之請於寳厯寺為人療病所得錢物囬用脩造遂<lb/>
於寺内五丈天王閣下居止於是病者載來皆得痊愈<lb/>
日獲三五千告諸貧者不用施錢時號聖僧<hi>師本在雅州開元寺</hi>
<hi>掲席神堂内居</hi>
三年起軍收東川<lb/>
<pb n="KR2i0014_WYG_001-6a"/>
四年秋九月平定東川<lb/>
五年秋九月改元　光化元年江瀆池魚無數皆死浮<lb/>
出水面長尺餘以車般之送於城外<lb/>
二年秋八月差發决雲軍使田師偘統押兵士三指揮<lb/>
收獲閬州次克己蓬壁三州<lb/>
三年春三月田師偘移軍收渝州<lb/>
四年改元　天復元年封蜀王<lb/>
五年春三月發舟師一萬五千人鎖峽是嵗大水嘉州<lb/>
<pb n="KR2i0014_WYG_001-6b"/>
漂蕩尤甚時有咒土僧念尊勝脩淨衆寺<lb/>
三年山川晏寧五稼豐稔梁漢䕫峽東西五千餘里山<lb/>
河肅静<lb/>
六年昭宗皇帝遇害　少帝禪位梁時三軍縞素舉哀<lb/>
七年秋九月文武勸進羣議云云蜀主即皇帝位改唐天復<lb/>
七年為武成元年郊祀天地大赦境内赦文曰圓蓋方<lb/>
輿萬彚共資其覆載春生夏長四時不息於推遷所以<lb/>
茂成嵗功寧遂物性帝王取象文質逓興遵革故之令<lb/>
<pb n="KR2i0014_WYG_001-7a"/>
猷敷鼎新之至理朕上膺睠命俯狥樂推宗廟告䖍孝<lb/>
思既展郊丘備禮嚴配式遵欽承享國之符允叶奉天<lb/>
之道祀羣咸秩有感必通雲龍方覩於在天雷雨須聞<lb/>
於作解且湯開三面延景祚六百餘年漢革五刑繼丕<lb/>
圖二十四世皆以恤辜宥罪勸善興仁特行滌蕩之恩<lb/>
用致洽平之化自唐朝運改土徳數終初乃召冦以纒<lb/>
兵竟至遷都而滅國賢良塗炭朝市丘墟生人既失其<lb/>
所天大事須歸於有土遂至蠻夷瀝欵士庶傾心謂蜀<lb/>
<pb n="KR2i0014_WYG_001-7b"/>
都同章武之時兼漢嗣絶山陽之號共陳天命屬在朕<lb/>
躬一從踐位以來倍軫臨深之懼每念生民塗炭刑政<lb/>
猶繁因告𩔖於穹旻合流恩於屬縣紀年定厯既正鴻<lb/>
名布澤行春式和均氣可大赦天下改唐天復八年為<lb/>
大蜀武成元年正月十日昧爽已前大辟罪已下罪無<lb/>
輕重已發覺未發覺已結正未結正見繫囚徒常赦不<lb/>
原者咸赦除之唯十惡五逆屠牛鑄錢故意殺人捏窠<lb/>
造印結聚徒黨逃走背軍合和毒藥私鹽茶麫持仗行<lb/>
<pb n="KR2i0014_WYG_001-8a"/>
刼宫典犯枉法贓兼渝濫身名冐授官爵囹圄之内官<lb/>
吏用情致令寃濫不問有贓不在赦限左降官不問罪<lb/>
輕重並與量移其有情無狡蠱事不邪者委中書門下<lb/>
酌量矜貸使與牽復授官州縣典吏及諸色人配流在<lb/>
逺已經懲斷者並宜釋罪放歸兼有軍人百姓先有公<lb/>
事關連逃避諸州縣鎮不敢歸還者亦任却歸本貫所<lb/>
在不得勘問擾攪朕自援旗誓衆仗鉞平戎廓定封疆<lb/>
安保生聚克成帝業實用武功每思將師之勞宜奬初<lb/>
<pb n="KR2i0014_WYG_001-8b"/>
終之効其在城及東川山南武定武信武泰等道并兩<lb/>
路前軍諸鎮都頭節級將士等一時即位日雖已各有<lb/>
頒賜既經大禮更示殊恩應都兵知馬使已下至節級<lb/>
官健今有優給各有等第處分稼穡雖登黎元未泰每<lb/>
於旦夕常所焦勞將漸致於昭蘇已累行其矜放但念<lb/>
方屯師旅難闕賦征縁同切於乂安宜共資其瞻給自<lb/>
去年八月已後十月已前繼有指揮併蠲逋欠非無惠<lb/>
澤下及烝人尚慮疲羸未息艱苦畿内諸州及諸州府<lb/>
<pb n="KR2i0014_WYG_001-9a"/>
應徴今年夏税每貫量放二百文今年正月九日已前<lb/>
應在府及州縣鎮軍人百姓先因侵欠官中錢物或保<lb/>
累填陪官中收没屋舍莊田除已有指揮及有人經管<lb/>
收買外餘無人射買者有本主及妻兒見在無處營生<lb/>
者並宜給還却據元額輸納本户税賦冬選之人例聞<lb/>
覊旅常思任用以救棲遲兼勸進官僚人數不少朕昨<lb/>
纔登寳位更布㒤恩或擢在班行或委之州縣凡選用<lb/>
畧盡搜羅其間或有謬結前銜妄稱入仕既未辨其真<lb/>
<pb n="KR2i0014_WYG_001-9b"/>
偽又可哀其困窮是用銓衡冀分玉石切在精研選士<lb/>
摭實推公自執規繩勿隨請託但曽經赴任委不敗官<lb/>
不犯刑章人無贓汚告勅圓備考課分明便仰依資注<lb/>
官銓司不得稽滯如有失墜告勅無以自眀但有失墜<lb/>
時公慿及於本任官處取得文解者並准例㕘選然則<lb/>
是唐朝兵革之後渝濫尤多附勢力者未必有材抱孤<lb/>
直者或聞無位自今已後委有司博求幹濟慎擇端良<lb/>
諳熟吏途詳明法律先能潔已方可理人就中令録之<lb/>
<pb n="KR2i0014_WYG_001-10a"/>
尤難切在銓衡之精選或有節度刺史上表論薦皆須<lb/>
審諸行事顯著才能保無苛虐之心方允奏陳之命如<lb/>
聞失舉必罪所知諸州府或有賢良方正能直言極諌<lb/>
者達於教化明於吏才政術精詳軍謀宏逺韜光待用<lb/>
藏器俟時或智辨過人或詞華出格或隱山林之迹或<lb/>
聞鄉里之稱仰所在州府奏聞當與量材叙用自唐室<lb/>
傾淪梁圍簒奪上國俄成於茂草中原莫有其遺民三<lb/>
百年之文物一空數千里之生靈無主星辰既紊運祚<lb/>
<pb n="KR2i0014_WYG_001-10b"/>
俄遷捐王氣之東沉聴頌聲之西起率土之黔黎老㓜<lb/>
竟獻臣心滿朝之文武忠賢皆陳天意克隆基業合重<lb/>
奬酬應内外文武官等或賜功臣名號或與一子出身<lb/>
兼勸進官資以旌勲業並當續有處分朕頃事唐臣嘗<lb/>
居親衛受藩鎮封崇之貴著冊書鍾鼎之勲至於朝右<lb/>
公卿方面侯伯皆契忘家之誓俱同許國之誠其殁身<lb/>
王事之中遇禍賊庭之内言念及此痛憤良深應自僖<lb/>
宗朝凡在有功文武大臣顯忠孝者並委中書門下追<lb/>
<pb n="KR2i0014_WYG_001-11a"/>
贈仍搜訪骨肉量材録用又在閬州起義之日應有隨<lb/>
駕大將効命功臣或遘疾以淪亡或當鋒而夭枉皆是<lb/>
捐軀為主臨難喪生殊功無日而暫忘遺烈千年而不<lb/>
冺並委中書門下抄録次第各與追贈有子孫者特授<lb/>
官榮所冀澤被幽明仁霑存没又自朕剖符之始分閫<lb/>
已來副予委用之心匡贊勲庸之士同甘共苦竭節輸<lb/>
誠推公不避於流言臨事唯思於盡瘁則有故武信軍<lb/>
節度使張琳操持勁直才術縱横成今日之鴻基自斯<lb/>
<pb n="KR2i0014_WYG_001-11b"/>
人之懿績不享朝天之禄遽興失手之悲言念前功常<lb/>
思厚報宜追贈太尉以報幽寃其嗣子更加正官仍賜<lb/>
章綬故山南節度使王宗滌早膺任用累著勲勤征行<lb/>
不憚於風塵陳敵常先於士卒論其實効可謂勞臣無<lb/>
何以富貴生驕灾殃自掇不守初終之節遽萌悖慢之<lb/>
心驗人情而共憤滿盈定國法而難私斷割遂行典憲<lb/>
深用矜傷當景運之初興在故臣之可念宜加洗雪用<lb/>
慰幽冥宗滌並却還在身官爵故茂州刺史張造故蜀<lb/>
<pb n="KR2i0014_WYG_001-12a"/>
州刺史李師泰故卭州刺史李簡故眉州刺史張勍故漢<lb/>
州刺史宗裕都知兵馬使劉璋奉禮蓋獲張全真張行<lb/>
立韓在田威等並宜追贈朕自臨蜀國實庇齊民皆資<lb/>
先哲之威靈獲王故都之城邑方慿幽贊以永天休上<lb/>
荅𤣥功宜尊舊號先主昭主昭烈皇帝宜委中書門下<lb/>
追崇尊號<hi>闕</hi>備册儀忠武侯諸葛亮别加美諡追贈王<lb/>
爵應有名山大川靈祠聖跡皆豐凶所係水旱是司並<lb/>
宜追贈公侯用酬𤣥貺朕爰自統臨八國同心諸藩部<lb/>
<pb n="KR2i0014_WYG_001-12b"/>
落首領已下宜差使臣各賜詔勅分物宣諭其見在鴻<lb/>
臚禮院入朝藩客等各賜分物續有勑㫖處分刺史縣<lb/>
令身皆受職寵在分憂非唯效荅於恩榮亦在保全於<lb/>
終始將申報國只計安人其有徭役不均刑法不中鄉<lb/>
縣凋弊税賦逋懸必當分命使臣大明黜陟若清亷可<lb/>
奬課績有聞或就轉官資或超加任用並舉勸懲之命<lb/>
以彰悔過之名太倉及諸州縣受納斛斗並仰太府寺<lb/>
准舊例授勘逐年給付所司餘本分<hi>闕</hi>剩外不得加一<lb/>
<pb n="KR2i0014_WYG_001-13a"/>
升一合致百姓積累逋懸如有故違必行朝典其有外<lb/>
州逺縣官吏等輒徴估價並許百姓詣闕論訴不計官<lb/>
職髙卑並正刑名處分在京百司禁囚徒推効業咸皆<lb/>
招本罪本官詳斷只據所申倘<hi>闕</hi>深文便行極法或恐<lb/>
推司人吏抑遏代書既不生其本情實慮遭其枉法自<lb/>
今後委御史臺常加覺察若有寃濫便具奏聞必當别<lb/>
遣推窮重行懲斵致理之源無先養老化民之本尤重恤<lb/>
孤或矜黄髮之年或念白華之節衰老者宜加矜恤孤<lb/>
<pb n="KR2i0014_WYG_001-13b"/>
<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>者亦在撫安應國内有耆老年八十已上賜米二石<lb/>
九十已上賜米三石百嵗已上賜米五石兼綿絹酒肉<lb/>
有差並仰所在長吏切加安存其有不幸者量與津置<lb/>
殯送仍撫其孤弱義夫節婦孝子順孫並加旌表門閭<lb/>
終身優假國之教化庠序為先民之威儀禮樂為本廢<lb/>
之則道替崇之則化行其國子監直令有司約故事速<lb/>
具脩之兼諸州應有舊文宣王廟各仰崇飾以時釋奠<lb/>
應是前朝舊制或有開國新規制勅之所未該教化之<lb/>
<pb n="KR2i0014_WYG_001-14a"/>
所未備或刑法不中或倫序有乖則諌臣不可不言宰<lb/>
執不可不奏且謗木之設本俟諍臣匭函所收先覽寃<lb/>
狀所以凡聞利病悉要聞知自今已後或事有便宜理<lb/>
非允當並湏旋具論奏共議改更必當留折檻以旌賢<lb/>
無或懼觸鱗而避事應南郊行事亞獻終獻攝事行禮<lb/>
官吏等改轉優賜並候續勅處分應飛龍閑廐内作器<lb/>
仗諸雜工巧黄衣三衛四色細仗掌肩黄鍾典彭等亦<lb/>
各委所司分析姓名申奏當議優賞駙馬都尉普息之<lb/>
<pb n="KR2i0014_WYG_001-14b"/>
後仍各賜一子八品正員官赦内有未該恩例及合條<lb/>
疏事件各仰所司起請施行開國之初既勤行於徳惠<lb/>
改元之後尤企望於樂推惟是革弊從新去華務實有<lb/>
利於民者不得不用有害於政者不得不除公平必致<lb/>
於民安富庶自成於國覇恩雖不恡法且無私赦宥者<lb/>
各仰自新釐革者皆宜共守俾從滌蕩永致清平敢以<lb/>
赦前該恩事相告者以其罪罪之挾藏軍器亡命山澤<lb/>
百日不前復罪如初赦書日行五百里仍付所司牒至<lb/>
<pb n="KR2i0014_WYG_001-15a"/>
准勅故牒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0014_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錦里耆舊傳卷一<lb/>
</p>
<p>
</p>
  </div>
<div>
<head>錦里耆舊傳卷二<hi>起武成三年盡同光四年春</hi>
                </head> <lb/>
    <p>
<pb n="KR2i0014_WYG_002-1a"/>
欽定四庫全書<lb/>
　錦里耆舊傳卷二<hi>起武成三年盡同光四年春</hi>
　　　　　　　　　　　　宋　勾延慶　撰<lb/>
三年大梁遣使通聘書曰夫唐虞致治遵禪讓之明文<lb/>
湯武開基允神人之至願必有神器是膺皇圖况古今<lb/>
迭代之期英豪興隆之數莫不上開天命下順人心啟<lb/>
王覇之宏機為子孫之大計咸遵軌轍並載簡編且念<lb/>
與皇帝八兄頃在前朝各封異姓土茅分裂皆起將相<lb/>
<pb n="KR2i0014_WYG_002-1b"/>
之尊魚雁徃來久約弟兄之契歡盟甚固功業相推俄<lb/>
阻絶於音塵正因縁於間諜以致時衰土徳運應金行<lb/>
雖手足胼胝粗平多難而星辰符瑞謬付朕躬當百辟<lb/>
之羣情極四方之積惡爰都河洛用荅乾坤尋聞皇帝<lb/>
八兄奄有西陲盡朝三蜀别尊位號復統髙深一時皆<lb/>
賀於推崇兩國願通於情好徴曹劉之徃制各有君臣<lb/>
追漢楚之前蹤常分疆宇所冀同清夷夏俱活生靈載<lb/>
籍具存恢張無爽去嵗密聞風㫖遐想寤思憤岐隴之<lb/>
<pb n="KR2i0014_WYG_002-2a"/>
猖狂逼褒斜之封徼欲資牽制用速掃除遂委永平軍<lb/>
節度使劉鄩特遣行人先𨗳深意旋已徑差精甲將擊<lb/>
妖巢念數鎮之驍雄鼓六師之威勢尋聞退遁殆至滅<lb/>
亡允懐犄角之謀尤得輔車之利近併覽同華之奏報<lb/>
皆進呈褒祥書題具悉事機良多啟沃今専馳卿列備<lb/>
達衷懐重論金石之交别卜壎篪之分山河共永日月<lb/>
長懸瞻竚好音言不盡意今遣光禄卿盧玭閤門副使<lb/>
少府少監李元聊馳書幣専戒道途兼有㣲禮具在别<lb/>
<pb n="KR2i0014_WYG_002-2b"/>
幅謹白<lb/>
　馬一十匹紅纓子鞍轡各一事<lb/>
　　紅耳叱驋馬一匹金玉閙裝四垂鞍轡一副<lb/>
　　紫叱驋馬一匹白玉裝鞍轡一副<lb/>
　　白驄馬一匹金鍍閙裝鞍轡一副<lb/>
　　烏叱驋馬一匹金鍍龍鳯五垂銀鞍轡一副<lb/>
　　烏叱驋馬一匹金鍍銀閙裝鞍轡一副<lb/>
　　白驄馬一匹金鍍銀閙裝鞍轡一副<lb/>
<pb n="KR2i0014_WYG_002-3a"/>
　　青叱驋馬一匹裏花五垂銀鞍轡一副<lb/>
　　青叱驋馬一匹陷金玉五垂鞍轡一副<lb/>
　　騮叱驋馬一匹金鍍閙裝五垂銀鞍轡一副<lb/>
　　紅耳叱驋馬一匹金鍍五垂閙裝銀鞍轡一副<lb/>
　玉犀腰帶二條并雜物等<lb/>
　　黄排方□琳腰帶一條頭尾順鉠十二事<lb/>
　　通牡丹犀排方腰帶一條頭尾順鉠十二事<lb/>
　　金香一十斤　　　　麝香五十劑<lb/>
<pb n="KR2i0014_WYG_002-3b"/>
　　犀一十株　　　　　琥珀二十斤<lb/>
　　玳瑁二百斤　　　　金稜琉璃碗十隻<lb/>
　　銀稜秘色鈔鑼二面　金花銀裝厨子一對<lb/>
　　金花渾銀裹龍鳯儀注槍四條<lb/>
　　金花銀裹龍鳯儀注槍四十條綾袋盛<lb/>
　　金銅甲二副并副膊兠鍪全<lb/>
　藥物一十三味<lb/>
　　茯苓一十斤　　　　茯神一十斤<lb/>
<pb n="KR2i0014_WYG_002-4a"/>
　　酸棗仁五十斤　　　玉鹽五斤<lb/>
　　新羅人參一十斤　　牛膝一十斤<lb/>
　　枳殻一十斤　　　　五味子五斤<lb/>
　　赤箭一十斤　　　　鹿茸一十對<lb/>
　　顆棗一千枚　　　　羚羊角五對<lb/>
　　牛黄一百株<lb/>
　　　右件藥物等或來從燕市或貢自炎方或馨香<lb/>
　　　能助於熏爐或華妙可資於寳玩至於劍涵星<lb/>
<pb n="KR2i0014_WYG_002-4b"/>
　　　斗藥有君臣願伸兩國之情重固千年之約愧<lb/>
　　　非縟禮粗逹深衷特希檢留幸甚謹白<lb/>
荅書<lb/>
大蜀皇帝謹致書於大梁皇帝閤下竊念早嵗與皇帝<lb/>
共逢昌運同事前朝俱榮倚注之恩並受安危之寄豈<lb/>
期王室如燬大事莫追横流泛灔於八方衰釁凌夷於<lb/>
九廟此際與皇帝同分茅土共統邦家扶危者力既不<lb/>
宣握兵者計無所出某忝列同盟之分幸居平蜀之功<lb/>
<pb n="KR2i0014_WYG_002-5a"/>
所宜治兵甲以固封疆聚征賦以脩進貢望星使而經<lb/>
年不至指雲卿而就日無期逺聞皇帝應天順人開基<lb/>
立極拯生靈於塗炭示恩信於豚魚東南之王氣咸歸<lb/>
河洛之殊祥畢至四門盡闢百度唯貞<hi>闕</hi>無競於興邦<lb/>
正施仁而濟衆以此内量分限不在經綸七十州自可<lb/>
指揮八千里半因開拓遂至萬民叶議八國言朝爰徴<lb/>
史册之文亦有變通之説且東漢亂離之後三國齊興<lb/>
西周㣲弱之時六雄競起俱非恃强逼禪皆以行道濟<lb/>
<pb n="KR2i0014_WYG_002-5b"/>
時雍容於揖讓之前輕重於英雄之内况西蜀開山立<lb/>
國燒棧為謀稱雄雖處於一隅避狄曽安於二帝鼎峙<lb/>
之規模尚在山呼之氣象猶存永言梁蜀之歡合認弟<lb/>
兄之國今䝉皇帝逺尋舊好專降嘉音俱無間諜之嫌<lb/>
再叙始終之約疑慮則春氷共泮開通則東海可歸光<lb/>
榮遽被於子孫暢遂咸敷於朝野今則盡焦勞而<hi>闕</hi>已<lb/>
用儉勤以歸資嘗瞻偃草之風以繼用天之道又䝉厚<lb/>
加賜貺别降珍竒十驥連鑣六龍並騖稱徳曽參於萬<lb/>
<pb n="KR2i0014_WYG_002-6a"/>
乘呈才皆過於千金載觀戀主之心並勵懷恩之志寳<lb/>
帶撤異方之貢名香加逺國之珍竒鋒利過於雪霜雅<lb/>
器價齊於金玉入用多慙於未識捧持方喜於初觀望<lb/>
恩而一日三秋仰徳而跬步千里自此榮遵天路繼道<lb/>
星槎緘章不俟於飛鳶裂帛豈勞於繫鴈欣榮慰喜併<lb/>
集於此時敬以專使盧卿等囬畧陳所志幸望開覽謹<lb/>
白<lb/>
　謝信物等<lb/>
<pb n="KR2i0014_WYG_002-6b"/>
　　右件鞍馬及腰帶甲胄槍劍麝臍琥珀玳瑁金稜<lb/>
　　碗越甆器并諸色藥物等皆大梁皇帝降使賜貺<lb/>
　　雕鞍撼玉堅甲爍金十圍希世之珎六轡絶塵之<lb/>
　　用槍森虵檊劍耀龍鋒金稜含寳椀之光秘色抱<lb/>
　　青甆之響上藥非蜀都所紀名香從外國稱竒逺<lb/>
　　有珍華並由恵好顧酬謝而増愧仰渥澤以難勝<lb/>
　　捧閲品名實慚祗受<lb/>
二年春册皇太子<lb/>
<pb n="KR2i0014_WYG_002-7a"/>
永平元年秋九月築栁堤<lb/>
二年秋七月皇太子元膺作亂樞密使唐道襲等率兵<lb/>
敗之至翌日擒獲戮之於摩訶池畔　初五月二十三<lb/>
日丑時天上忽震一聲有電光飛數丈或明或潛滅皆<lb/>
云天狗也占其下殺萬人至是勦戮之數也斯騐矣<lb/>
三年冬十二月雲南蠻㓂邊大渡河至沉黎<lb/>
四年春正月□王將兵討之殺退溺河者不知其數歸<lb/>
降者三千餘人斬獲坦綽布燮清平官等收奪器甲馬<lb/>
<pb n="KR2i0014_WYG_002-7b"/>
牛軍資財用八千餘事凱歌而還是月荆南髙令公發<lb/>
兵攻峽路嘉王率衆具戰艦沿流下峽未至□州刺史<lb/>
王先成已殺退嘉王以王先成伐功侮慢斬而後奏帝<lb/>
甚怒之<lb/>
天漢元年戎州界獠胡連等反七州捕盗使王球領兵<lb/>
討平之<lb/>
光天元年春三月西域胡僧滿多三藏來游峨嵋山却<lb/>
歸西國　夏六月帝崩　太子衍即皇帝位改元乾徳<lb/>
<pb n="KR2i0014_WYG_002-8a"/>
　秋八月葬先皇永陵<lb/>
二年春正月有事於南郊大赦國内　二月雲南遣使<lb/>
朝貢　夏六月雙虹頭入福感寺後堂内光輝照溢廊<lb/>
宇良久而没<lb/>
三年春三月築子城西北夾寨堤引水入大内御溝水<lb/>
出東流仁政樓<lb/>
五年春二月丙午日有食之<lb/>
六年春雲南進江猪　夏四月於大内造村坊立市肆<lb/>
<pb n="KR2i0014_WYG_002-8b"/>
令宫嬪着青布衫裠開酒肆食店雜男女之飾貨柴麫<lb/>
一如民間叫噪争打男女混雜交易而退帝與諸后妃<lb/>
以為笑樂<lb/>
咸康元年夏六月續添閏十二月厯日一紙印造施行<lb/>
春初頒厯只以十二月暨夏方知唐朝厯日閏添之也<lb/>
是嵗遣翰林學士歐陽彬通聘洛京囬莊宗皇帝遣客<lb/>
省使李嚴來脩好嚴朝見笏記曰伏自朱温肆逆運屬<lb/>
昭宗三年痛别於西秦一旦逼遷於東洛誅殘南地焚<lb/>
<pb n="KR2i0014_WYG_002-9a"/>
爇宫闈雖列藩悉是於唐臣無一處不從其偽命由是<lb/>
大唐中興皇帝念髙祖太宗之業倐爾隳張憤朱温崔<lb/>
𦙍之徒同謀簒弑遂乃神機迴發心鼎獨燃渇滄溟而<lb/>
誓戮鯨鯢炎林莽而决除<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>兕十年對壘萬陣交鋒而<lb/>
久困於生靈而再逃其死士纔過汾水縛王鐵槍於馬<lb/>
前旋及夷門斬朱友貞於樓下劍霜未匣槍雪猶輝叚<lb/>
凝統八萬雄師倒戈伏死趙巖知一人應運引頸待誅<lb/>
遂使賊將寒心謀夫拱手取乾坤只勞於八日救塗炭<lb/>
<pb n="KR2i0014_WYG_002-9b"/>
遂定於四方備振皇威咸遵帝力今則秦庭貢表兩浙<lb/>
稱臣淮南陳負拜之儀囬紇備朝天之禮纔安宇宙便<lb/>
息干戈未盡梟夷方議除剪豈謂大蜀皇帝柔懐逺邇<lb/>
居安慮危喜我帝祚中興羣妖悉滅特遣蘇張之士來<lb/>
追唐蜀之歡吾皇迴感於蜀皇復禮逺酬於厚禮臣則<lb/>
叨承𤣥造獲奉皇華載馳得面於天顔戰汗不任於跼<lb/>
地臣無任感恩荷聖踴躍屏營之至　冬十月庚申朔<lb/>
甲子帝幸天雄軍<hi>秦川即天雄軍</hi>文武臣僚諌諍不允駕至利<lb/>
<pb n="KR2i0014_WYG_002-10a"/>
州唐國發大軍已過金牛帝大驚扈從百官旋各分散<lb/>
輦轂窘迫奔馳歸國　十一月庚寅朔丙申帝歸入内<lb/>
京城沸撓至壬寅唐國使李嚴走馬入城宣唐勅命安<lb/>
撫三軍萬姓又云六軍使齊王宗弼先已有狀歸降興<lb/>
聖太子令見引領大軍相次即到帝與太后一時號泣<lb/>
左右悲哀帝遂召歐陽彬脩降表曰臣聞滄海澄波納<lb/>
百谷朝宗之水皇風扇物來萬方向化之人蓋由負罪<lb/>
不誅衘寃獲免鄭伯沐焚棺之惠許男荷解縛之仁得<lb/>
<pb n="KR2i0014_WYG_002-10b"/>
不頂戴穹旻仰祈渥澤恭惟皇帝陛下承乾啟運握鏡<lb/>
開圖發檄而上應天心恤物而下民從欲繼十八祚崇<lb/>
隆之徳髙步泰階應一千年挺特之風廣施王道混車<lb/>
書於天下走聲教於域中而臣僻在遐方逺居蜀郡承<lb/>
先父經營之業為巴人主者之司但荒聾瞽之迷罔顧<lb/>
危亡之患玉帛既乖於正朔苞茅是闕於薦差殊不知<lb/>
唐徳維新𤣥功再造致王師之逺辱勞雄武以遐臨太<lb/>
陽照而氷雪自消睿澤敷而黔黎盡泰而臣自知罪舋<lb/>
<pb n="KR2i0014_WYG_002-11a"/>
不敢逭逃命戎士以倒戈挈壺漿而塞路遂即舁棺麾<lb/>
下束手馬前向丹闕以馳魂掩黄沙而聴命豈謂魏王<lb/>
布惠真宰垂仁入臣境無犯纎毫問臣罪不加一二傳<lb/>
陛下好生之㫖闡堯天<hi>闕</hi>惡之文釋殘生於撲蛾之燈<lb/>
全必死於戲魚之鼎使肌骨重生於聖日焦枯再沐於<lb/>
天波然則盡節輸誠安足以贖臣之罪塗肝碎膽不足<lb/>
以報君之恩幸得捧日傾心歸明向化積懼而鋒鋩聚<lb/>
背推忠而丹赤貫心今則已逺龜城將趨鳯闕雖亡家<lb/>
<pb n="KR2i0014_WYG_002-11b"/>
國喜歸有道之朝縱别鄉園幸在太平之化臣以正月<lb/>
二日與母親并姨舅兄弟骨肉等發離當道奔赴京師<lb/>
攀望聖慈無任瞻天仰徳惶懼戰越死罪之至發表後<lb/>
魏王車駕至漢州　乙巳王宗弼領兵先入城是夜王<lb/>
宗弼遷帝於西宫至丙午自稱兵馬留後散差人收内<lb/>
庫金銀寳玩并諸王節相宅内財物　戊申勅牓曰朕<lb/>
以蜀部封疆本是我唐境土爰從兵革逺阻江山當偽<lb/>
梁簒弑之時致宗廟陵夷之難遂茲割據蓋逐便安雖<lb/>
<pb n="KR2i0014_WYG_002-12a"/>
行建號之謀乃是從權之道况復蜀主先父素是本朝<lb/>
舊臣常懐忠孝之心每俟興隆之運唯期恢復却效傾<lb/>
輸朕以初殄冦讐重興社稷撫諭之恩既廣優勤之意<lb/>
常深須務綏和貴諧混一遂令元子兼命宰臣逺安徯<lb/>
后之心既叶來王之願遐想王師行李已及彼地城池<lb/>
逺降詔書明行示諭料其素志必契夙心當符魚水之<lb/>
歡永保山河之誓一應偽蜀文武官僚等或本朝舊族<lb/>
或本朝舊賢或抱節於軍戎或著名於鄉曲久從暌隔<lb/>
<pb n="KR2i0014_WYG_002-12b"/>
常軫情懐宜知乃睠之恩各勵歸誠之欵今以降勅命<lb/>
誡約諸道兵帥如西川果决歸明到城内不得驚擾但<lb/>
思効順勿致懷疑　己酉齊王宗弼斬東院開府宋光<lb/>
嗣西院開府景潤澄北院開府歐陽晃成都尹韓昭等<lb/>
出牓示奉魏王教令宋光嗣等久居内庭恣行權柄幻<lb/>
惑少主减削三軍仰處斬訖奏　甲寅蜀主與宰臣王<lb/>
楷文武百官素服衘壁牽羊輿櫬出城降魏王太子於<lb/>
是焚櫬釋罪望北拜恩却歸入城魏王遣李嚴於三市<lb/>
<pb n="KR2i0014_WYG_002-13a"/>
慰諭軍人百姓　丁巳魏王興聖太子入城　閏十二<lb/>
月己丑朔斬偽齊王宗弼并男駙馬都尉承班等牓曰<lb/>
　竊以前件人等擅廢本主專殺内臣潛取資財將為<lb/>
己物爰自收降城邑又無犒賞三軍俱是元凶須加顯<lb/>
戮初齊王宗弼多收内庫并諸節將宅寳貨於城外獻魏<lb/>
王及招討□令公魏王曰蜀之山河皆我家之有方欲<lb/>
普施惠化何用寳貨而為遂不受至是誅之又斬秦州<lb/>
節度使王宗休以其脩行宫迎蜀主又引軍收蜀竊以<lb/>
<pb n="KR2i0014_WYG_002-13b"/>
王宗休食人之禄於國不忠貴擁節旄位居屏翰飾宫<lb/>
室以誤主引師旅而收城悖逆之深莫甚於此豈可君<lb/>
遷臣在國改家存顯示梟夷神人懽快<lb/>
同光四年春正月戊午朔前戎州刺史蕭懐武眉州刺<lb/>
史鮮于皋作亂擒獲與從皆伏誅　庚申蜀主及太后<lb/>
嬪妃宰臣王鍇庾傳素張格許寂等進發入洛歸朝<lb/>
甲子走馬使到宣勅斬招討使郭崇韜父子四人為到<lb/>
蜀取豪富家金錢䭾載歸京闕戊申奏遂降勅誅之<lb/>
<pb n="KR2i0014_WYG_002-14a"/>
甲戌北都留守孟知祥除授同中書門下平章事充劍<lb/>
南西川節度使到府　戊寅魏王以孟公至大慈寺拜<lb/>
僖宗御容又至延祥院見偽蜀少主真容並令掃抺塑<lb/>
北方天王一身至今存焉　庚寅魏王發離成都歸京<lb/>
至綿州康延孝以殿後軍作亂囬趨成都屯廣漢川王<lb/>
頗有憂色䕶軍焦彦賔指畫討伐與東川節度使董瑋<lb/>
㑹軍擒康延孝送至利州魏王斬之於是兩川平定<lb/>
夏四月丁亥朔己丑蜀主與母徐氏太后諸王公主嬪<lb/>
<pb n="KR2i0014_WYG_002-14b"/>
妃至雍州時莊宗出征王皇后矯詔就秦川驛害之至<lb/>
明宗朝追封順正公𦵏於京兆府三趙村是月明宗即<lb/>
帝位改元<lb/>
天成元年甲午魏王平蜀囬至渭南諸軍潰散為帳下<lb/>
親軍所縊<lb/>
　<lb/>
　<lb/>
　錦里耆舊傳卷二<lb/>
</p>
<p>
</p>
  </div>
<div>
<head>錦里耆舊傳卷三<hi>起天成二年至廣政二十五年</hi>
                </head> <lb/>
    <p>
<pb n="KR2i0014_WYG_003-1a"/>
欽定四庫全書<lb/>
　錦里耆舊傳卷三<hi>起天成二年至廣政二十五年</hi>
　　　　　　　　　　　　宋　勾延慶　撰<lb/>
二年春二月壬午朔己亥川主斬兩川監軍使李嚴時<lb/>
明宗簒位川主以前朝懿戚心不自安至是内客省李<lb/>
嚴承樞密使安重誨密㫖貯圖謀之意添鄰部網羅於<lb/>
兩川乃斬之聞奏自是方思割據厲兵秣馬與東川董<lb/>
相公璋論秦晉之親結唇齒之約<lb/>
<pb n="KR2i0014_WYG_003-1b"/>
三年冬築羊馬城<lb/>
四年春饑荒采㪷四百文<lb/>
長興元年秋兩川起兵討遂府利閬并黔南□萬等州<lb/>
牓示曰　蓋聞王皇御下恩信乖而叛離臣子事君猜<lb/>
忌生而權變固不可刮席而忍恥膠柱<hi>闕</hi>移音開户牖<lb/>
以啟戎長根芽而稔患以至舉戈問罪誓衆言征旁庇<lb/>
齊民式求多福某國朝懿戚受命莊宗自節制於西川<lb/>
遇鼎移於東洛且以時變則變喪君有君因盡節而傾<lb/>
<pb n="KR2i0014_WYG_003-2a"/>
誠遂梯航而入貢五年之内發運無虚積數五十萬緡<lb/>
粗給中朝之費此則勵勤盡於天子欲表率於諸侯宇<lb/>
内皆知人誰不見至於屢加官秩亦荷寵光不幸間諜<lb/>
潛興窺□顯露於閬中而立節就列鎮以益兵揺動我<lb/>
軍民控扼我噍軰頻將異議累具上聞冀粗軫之懐柔<lb/>
希稍安於方面而朝廷不以為徳轉深其疑竟乖魚水<lb/>
之歡自絶雲龍之契某與東川相公已聯姻好况密封<lb/>
圻朝聞雞犬之聲暮接笳鼙之響地里雖分於兩鎮人<lb/>
<pb n="KR2i0014_WYG_003-2b"/>
心何異於一家勢比同舟事資共濟今與東川㸃檢馬<lb/>
步軍十五萬人騎分路徃武信利閬路黔□等州問逐<lb/>
制置之由屯集之衆其行師法令别載條章務<hi>闕</hi>晏寧<lb/>
必無侵虐况王氏開國久覇成都東則鐵鎖於瞿塘北<lb/>
則泥封於大散自是子孫失守將相離心全在蜀之烝<lb/>
人固未忘於覇主其因衆多之感舊奮武旅以開疆佇<lb/>
遣四民各安其業然後花林步月錦水行春繁華何讓<lb/>
於徃年爵禄重新於此日凡百士庶宜體端倪　秋九<lb/>
<pb n="KR2i0014_WYG_003-3a"/>
月辛酉朔丙辰收下閬州牓曰　昨者兩川以朝廷自<lb/>
生疑貳不體忠良信䜛賊之間言致諸侯之離徳始則<lb/>
閬州節度使李仁矩兩來奉使頻此覘窺謂於果閬之<lb/>
間便是控臨之地妄興謀畫濫置節旄及姦計之遂心<lb/>
猶隂邪而未巳數聞奏報皆請兵師欲結禍階自為戎<lb/>
首所以東川相公慮其稔惡須議推兇連興貔虎之師<lb/>
共破豺狼之窟自今月二十九日酉時得東川相公來<lb/>
書云二十五日夜三更三㸃親領兩川大軍四面圍褁<lb/>
<pb n="KR2i0014_WYG_003-3b"/>
攻打閬州城池至其日平明打破斫到李仁矩首級并<lb/>
捉到都指揮使姚洪馬軍指揮使王景步軍指揮使費<lb/>
暉等訖餘城下見機來投指揮使都頭已下便與賞給<lb/>
安存兼本城軍人百姓並不傷動外餘拒敵黨𩔖殺戮<lb/>
無餘此則天贊兵威人叶勇力遂至元兇斬首同惡就<lb/>
擒我師四合以環圍逆壘一攻而瓦解捷書雷迅喜氣<lb/>
山横想與士民同多慶快見便乘勝前進政收利州只<lb/>
期反掌之間便俟克敵之捷　冬十月辛卯朔辛亥右<lb/>
<pb n="KR2i0014_WYG_003-4a"/>
廂馬步都指揮使張業收下□州并黔州牓示曰　今<lb/>
月二十一日據峽路行討伐招收使狀報黔南節度使<lb/>
去今月二十七日將手下元戎兵士抛本州下水奔竄<lb/>
尋差衙隊指揮使朱偓部領左右飛棹并諸指揮兵士<lb/>
乘戰船十五隻徃黔南安慰至今月二日午時囬其黔<lb/>
南節度使今見在梁溪團㸃元隨兵士及旋添水軍却<lb/>
有五百餘人排比小戰船候寧江接應兵士到却欲歸<lb/>
復本州其朱偓當日辰時步領戰船徃渠溪襲逐至午<lb/>
<pb n="KR2i0014_WYG_003-4b"/>
時與賊軍相見交戰趁下水約百餘里至酆都壩頭殺<lb/>
獲賊軍一百餘人斬黔南内外都指揮使郭太尉呉近<lb/>
思張瓊等三十餘人侵得器械衣甲不少收獲牌印四<lb/>
副其黔南節度使則携餘黨來小舟沿流直下忠州者<lb/>
竊以大舉舟師逺征峽路旗鼔纔聞其下瀨雲檣尋指<lb/>
於上游連降郡城繼收營監勢且捷於破竹聲有𩔖於<lb/>
爇蓬今則更閲捷書屢聞勝策况寧江軍以黔南為肘<lb/>
臂之地以渝合為饋運之衢我已斷之彼何望矣節師<lb/>
<pb n="KR2i0014_WYG_003-5a"/>
棄城而竄遁禆將兼隊而追擒數俘馘以既多收鎧甲<lb/>
而亦衆指期蕩定以固封隅凡曰軍民攸同快慰　十<lb/>
一月左廂馬步都指揮使趙廷隱收下利州　十二月<lb/>
左右廂馬步都指揮使李仁罕打破遂州殺節度使夏<lb/>
魯竒於是朝廷夷東川董相公一族<lb/>
二年天子歸罪安重誨後川主却脩職貢<lb/>
三年夏四月辛巳東川董相公擁兵來襲我至漢州昭<lb/>
武軍節度使趙廷隱討平之牓示曰　蓋聞皇天無親<lb/>
<pb n="KR2i0014_WYG_003-5b"/>
唯徳是輔明神不昧稔惡則亡逆賊東川節度使董璋<lb/>
包藏禍心良背盟約暴興士馬急㓂封圻迎鋒而尋滅<lb/>
全軍單馬而竄歸本府昭武司徒統領大衆追襲餘妖<lb/>
則有前陵州刺史王暉覩其將亡因圖轉禍梟斬董璋<lb/>
父子雙獻其元<hi>闕</hi>保軍城持余旌斾念其智勇足可嘉<lb/>
稱且謀不自於衆人罪止歸於元惡既除心腹之患永<lb/>
固邦國之基某見親徃東川慰諭君民　六月軍府將<lb/>
吏等詣衙陳狀請川主令公通押兩川公事<lb/>
<pb n="KR2i0014_WYG_003-6a"/>
四年春觀察判官元溥上疏請行墨制曰　伏以我蜀<lb/>
被山帶江足食足兵實天下之强國也我公本仁祖義<lb/>
允文允武乃天下之賢主也以我公之賢拓土開封取<lb/>
威定覇固得其宜矣而况内則有紅蓮上客㕘帷幄之<lb/>
謀外則仗細栁將軍專斧鉞之任率土之内足可保磐<lb/>
石之固泰山之安顧惟冗賤何補髙明但念智者百慮<lb/>
必有一失愚者百慮必有一得狂夫之言聖人擇之樵<lb/>
童之歌哲王聴之敢罄蒭詞誠慚管見仰干朗鑒伏切<lb/>
<pb n="KR2i0014_WYG_003-6b"/>
怔忪竊以惟賞與刑國之利器懲惡勸善君之要權不<lb/>
可偏行尤須具舉歴觀徃典備考前規或王命而不通<lb/>
或宫室以多難列國率聞於專制諸侯或可以從權茍<lb/>
有利於生靈又何辭於通變昔來歙鄧禹擅命於征伐<lb/>
之間蜀主岐王承制於隔絶之際俱非得已實欲安人<lb/>
昨鄰近諸藩間諜上國有虎視狼貪之意阻君臣魚水<lb/>
之歡添益兵師動揺生聚况我公恒脩貢職不虧楚子<lb/>
之茅遽搆䜛邪竟擲魯參之杼以至兩川㰱血合縱連<lb/>
<pb n="KR2i0014_WYG_003-7a"/>
衡列較齊心奉辭伐罪今則旋平狖穴漸拓鴻基立功<lb/>
者悉望昇榮向化者皆思叙進方屬途路有阻恩信未<lb/>
通二星不見於雲霄三蜀久愆於雨雪將期勸善切在<lb/>
報功疇庸合議於䇿勲列爵宜遵於故事自今以後若<lb/>
且行墨制以布鴻恩式副羣情無虧大體先宜曉諭後<lb/>
可施行所冀設爵待功免授踰時之賞允宜稱覇之宜<lb/>
　秋七月唐國進封蜀王册曰朕祗受天睠䖍荷帝圖<lb/>
敷大信而仰泣昊穹秉至公而俯臨億兆彰善殫惡必<lb/>
<pb n="KR2i0014_WYG_003-7b"/>
分涇渭之流崇徳報功敢忘山河之誓其有榮聯戚里<lb/>
任重侯藩佐白水而中興為皇家而盡節雖旁縁詿誤<lb/>
而竟保忠貞疏鑿未通潮海之波瀾蹔阻氛霾既定拱<lb/>
辰之光耀如初表章皆騐於推誠琛贐逺脩於述職得<lb/>
不顯其忠赤𢡟以旌酬益敦魚水之歡永契君臣之道<lb/>
爰求吉日乃降徽章具官孟某五緯佐天三山鎮地七<lb/>
年乃辨真為梁棟之材十徳俱全信是琮璜之器先皇<lb/>
帝經綸八極濟活兆人李通首述其緯書鄧禹常㕘於<lb/>
<pb n="KR2i0014_WYG_003-8a"/>
覇業同心同徳竟挾歸馬之朝不伐不矜罔恃濯龍之<lb/>
寵洎朕纂承鳳紀繄爾鎮守龍城鐵石彌堅菁茅不匱<lb/>
山川險絶每䖍向日之心玉帛駿奔來助郊天之禮有<lb/>
臣若此當代何加董璋久作厲階終萌逆節既辜恩於<lb/>
覆載欲嫁禍於勲賢叠以封章疏其鄰道䖍劉我生聚<lb/>
離間我忠良爾外示叶同潛懷憤激衷罄言而誘諭彼<lb/>
既不囬伺良便以鋤誅乃期自雪以致敢驅叛黨徑逼<lb/>
仁封吹虺毒以傷神奮豺牙而暴物爾則妙施成筭徑<lb/>
<pb n="KR2i0014_WYG_003-8b"/>
出全師鼙鼓纔鳴旋聞落爪窠巢自潰以致噬臍梓州<lb/>
之妖氣風驅涪水之狂波鏡浄解吾宵旰賴爾韜鈐固<lb/>
當銘在景鐘豈止光於信史况復備輸懇欵益驗傾䖍<lb/>
叙魯館之夤縁述沛中之事舊深心可見亮節期彰不<lb/>
有疾風焉知勁草倘無異數曷報崇庸由是並築將壇<lb/>
顯陞王爵兼兩藩之奥壤啟一字之真封仍循益地之<lb/>
通規别改旌功之懿號賜之旌鉞册以輅車雖加等之<lb/>
寵光爾皆不沗在睦親之義分予亦無慙於戲天鑒甚<lb/>
<pb n="KR2i0014_WYG_003-9a"/>
明為善者降之福祉君恩不黨立勲者厚以奬酬唯敬<lb/>
慎始終可延長於富貴勉承兑澤來鎮坤維可授依前<lb/>
檢校太尉兼中書令行成都尹劍南東川兩節度使管<lb/>
内營田觀察處置統押近界諸蠻兼西山八國雲南安<lb/>
撫制置等使仍封蜀王加食邑一千五百户實封二百<lb/>
户改賜忠貞匡國保大功臣散官勲如故仍令所司擇<lb/>
日備禮册命主者施行　秋八月下教曰　取威定霸<lb/>
乃公侯權變之方捨爵策勲乃皇王叙酬之典其或兵<lb/>
<pb n="KR2i0014_WYG_003-9b"/>
屯萬旅地廣山川周環列國之山河奄有全蜀之封部<lb/>
倘不從權而狥衆則稽録効以報功今稟命於中朝得<lb/>
專制而行賞但念承世家之餘慶受旌節之殊榮窮奢<lb/>
極侈固斵意而不為講武教民在安邊而有作徃嵗方<lb/>
勤述職務保永圖不幸諸藩搆成深隙此際主兵將帥<lb/>
争陳排難之功運策賔僚咸展出竒之畧因興武旅分<lb/>
蕩渠魁累破竹以焚枯連開疆而拓土其次諸司奉職<lb/>
庶吏推誠咸著勲勞豈忘奬荅一昨聖上以顯分忠佞<lb/>
<pb n="KR2i0014_WYG_003-10a"/>
遂降册封礪岳帶河銘大君之異寵輅車珠冕表列國<lb/>
之殊榮仍示優崇俾行墨制上自藩方之任下及州縣<lb/>
之官凡陟幽明許先而後奏自可保不僭不濫之典賞<lb/>
立功立事之人必無患於不均庶有觀於允當布告遐<lb/>
邇咸使聞之<lb/>
長興五年夏四月文武勸進即皇帝位大赦國内改唐<lb/>
長興五年為明徳元年以副使趙季良為相掌書記母<lb/>
昭裔為御史中丞掌書記李昊觀察判官徐光溥翰林<lb/>
<pb n="KR2i0014_WYG_003-10b"/>
學士左右馬步軍都指揮使李仁罕趙廷隱張業侯洪<lb/>
實分掌軍權　夏四月庚午朔地震興元節度使張䖍<lb/>
劉武定節度使孫漢韶率部來歸由是盡得山南土宇<lb/>
兵甲　秋七月己亥朔甲子帝寢疾而崩𦵏和陵廟號<lb/>
髙祖遺制册元子昶於柩前即皇帝位年十四翌日殺<lb/>
李仁罕并其左右佞者宋讓等數人初仁罕入蜀後充<lb/>
馬步軍都指揮使恣為奢豪前蜀主元妃有國色欲娶<lb/>
之又懼髙祖至是乃有跋扈之意樞密使王處囬左廂<lb/>
<pb n="KR2i0014_WYG_003-11a"/>
馬步都指揮使趙廷隱慮其難作遂請殺之<lb/>
三年春三月地震<lb/>
四年晉髙祖發兵侵昭武至劍門保寧軍節度使趙廷<lb/>
隱領兵拒退之是嵗改為廣政元年　秋八月大水<lb/>
二年三年邊陲無擾百姓豐肥以輔相得人也<lb/>
四年夏四月蝗<lb/>
五年春閏三月甲申西域胡僧來朝<lb/>
六年至九年大有<lb/>
<pb n="KR2i0014_WYG_003-11b"/>
十年秋七月殺宰臣張業以其判度支虐徴商税於是<lb/>
籍没其家樞密使侍中王處囬免官致仕上以翰林學<lb/>
士李昊徐元溥為相伊審徴為通奏使知樞密院事<lb/>
上始親臨庶政是月秦川節度使何重建鳳州節度使<lb/>
石奉頵率所部來歸<lb/>
十一十二年時平俗阜<lb/>
十三年春始置貢舉<lb/>
十五年夏六月大水入京城漂蕩五門以其城内溺死<lb/>
<pb n="KR2i0014_WYG_003-12a"/>
者衆於是大赦境内　秋九月東川兵馬都監王承丕<lb/>
反殺知府刑部侍郎郭延鈞并家族於是都指使孫欽<lb/>
率手下兵士斬王承丕首級奏送宣差客省使趙李托<lb/>
徃梓州安慰夷王承丕家族<lb/>
十八年冬上國舉兵攻秦州蜀失之<lb/>
十九年戎瀘州獠賊羅駐雍及左街都廵檢使趙季文<lb/>
討降之<lb/>
二十一年昌州獠反殺巡檢使趙漢瓊等於是左界巡<lb/>
<pb n="KR2i0014_WYG_003-12b"/>
檢使申彦塘討平之<lb/>
二十四年册皇太子<lb/>
二十五年行用鐵錢<lb/>
　<lb/>
　<lb/>
　<lb/>
　<lb/>
　錦里耆舊傳卷三<lb/>
</p>
<p>
</p>
  </div>
<div>
<head>錦里耆舊傳卷四<hi>起偽廣政二十八春年冬至乾徳四年</hi>
                </head> <lb/>
    <p>
<pb n="KR2i0014_WYG_004-1a"/>
欽定四庫全書<lb/>
　錦里耆舊傳卷四<hi>起偽廣政二十八春年冬至乾徳四年</hi>
　　　　　　　　　　　　宋　勾延慶　撰<lb/>
國朝收蜀十二月癸亥偽蜀太子秦王𤣥哲統領兵士<lb/>
至劍門時招武諸路兵馬並已奔退遂囬入城<lb/>
正月癸酉前軍都陪署王太傅全斌統領大軍至漢州<lb/>
界　蜀主差偽通奏使伊審徴走馬送降欵　十七日<lb/>
前軍都署尋請先鋒都監康延澤入城安撫　十九日<lb/>
<pb n="KR2i0014_WYG_004-1b"/>
大軍至昇僊蜀主具禮降　二月四日南路戰棹都步<lb/>
署劉太傅光乂収峽路至府是嵗大宋乾德三年也<lb/>
十七日蜀主與偽太后妃嬪發離成都水路下峽朝天<lb/>
先差弟偽雅王仁贄北路表馬奉表曰　臣聞三皇御<lb/>
宇萬邦歸有道之君五帝垂衣六合順無為之化其或<lb/>
未知歴數猶昧存亡致興天討之師實懼霆臨之罪敢<lb/>
祈英睿俯聴哀鳴臣誠驚誠懼頓首頓首伏念生自并<lb/>
門長於蜀地幸以先君之基構得從㓜嵗以纂承只知<lb/>
<pb n="KR2i0014_WYG_004-2a"/>
四序以推遷不識三靈之改卜伏自皇帝陛下大明出<lb/>
震盛徳居乾聲教被於遐荒慶澤流於中夏當凝旒玉<lb/>
殿之始闕小以事大之儀洎告𩔖圓丘已來稽執玉<lb/>
持帛之敬蓋蜀地途遐僻阻隔徽猷已慙先見之明因<lb/>
有後時之責今則皇威赫怒聖畧風行干戈所指而無<lb/>
前鼙鼓纔施而自駭山河郡縣半入於華封將率倉儲<lb/>
幸歸於文籍但念臣中外二百餘口慈母七十餘年日<lb/>
承訓撫之恩粗効孝慈之道實願克終甘㫖冀保衰年<lb/>
<pb n="KR2i0014_WYG_004-2b"/>
其次則子孫之團圓守血食之祭祀伏乞皇帝陛下容<lb/>
之若地蓋之如天特軫仁慈以寛危辱臣輒敢徴其故<lb/>
實上瀆宸聰竊念劉禪有安樂之封叔寳有長城之號<lb/>
背恩歸欵得獲生全願眇昧之餘魂得保全而為幸庶<lb/>
使先君寢廟不為樵採之場老母庭除且有問安之便<lb/>
見今保全府庫巡遏軍城不使毁傷終期臨照車書混<lb/>
其文軌正朔奉於靈臺敢布腹心恭聴赦宥臣謹率文<lb/>
武見任職員望闕拜首上表歸命披瀝肺肝以聞　又<lb/>
<pb n="KR2i0014_WYG_004-3a"/>
上宰臣樞密使狀　竊念頃自北京即隨先父洎臨西<lb/>
蜀嗣守餘基自量小國之封疆常阻大朝之旦朔伏自<lb/>
皇帝登位宸極禮盛郊禋今預梯航願同臨照而以阻<lb/>
遥障險稍易嵗時今則逺勞王師恭行天討有征無戰<lb/>
詎可抗威棄甲倒戈尋皆効順具陳降欵上達冕旒所<lb/>
希者存濟活於蒼生報劬勞於老母忠惟奉主孝則養<lb/>
親固於生平無所覬望許男衘壁已䝉解釋之儀虞舜<lb/>
垂衣佇保安全之望丹誠備冩雪涕難勝伏惟某官叶<lb/>
<pb n="KR2i0014_WYG_004-3b"/>
贊萬機懷柔八表逈敷恩信並及幽遐願垂前席之言<lb/>
特加敷奏冀遂保家之墾終養晨昏烏反哺以知恩竊<lb/>
將比喻雀衘環而報徳以荷生成倚賴感銘陳詞罔盡<lb/>
遐瞻徳宇但瀝䖍誠今專遣親弟仁䞇詣闕上表待罪<lb/>
勅蜀主省上表率文武見任官等望闕瀝懇歸命事具<lb/>
悉朕自皇天睠命率土樂推將期徳報萬方不恃威加<lb/>
四海乃睠益部僻處一隅茍黎庶之獲安非經營之在<lb/>
意一昨災纒蜀地舋自并門既興王者之師遂授將軍<lb/>
<pb n="KR2i0014_WYG_004-4a"/>
之鉞事非獲已須用至兵我具直詞彼衆自敗下劍門<lb/>
而賈勇指井絡以長驅中宵火燃兆庶何罪徑馳驛騎<lb/>
嚴戒前鋒廣宣來者之懷徧諭弔伐之意果能率官屬<lb/>
而効順拜表疏以祈恩託我慈親述乃寢廟封府庫而<lb/>
待罪保生聚以輸誠朕方示信懷來不逼人險保無他<lb/>
慮當體優隆國有舊章不違來請所宜悉也春寒想比<lb/>
清休書㫖不多及　四月一日殺西川兵士三萬人初<lb/>
前軍都部署瑯琊公受降入城後應是西川歸降兵士<lb/>
<pb n="KR2i0014_WYG_004-4b"/>
並皆安撫相以㸃齪要起發赴京衆軍動揺將謀作亂<lb/>
乃引就夾城内㸃㨂俾其不意遂盡殺之　㕘政吕侍<lb/>
郎餘慶知成都府軍府事偽蜀指揮使全師雄反自稱<lb/>
王據漢州金堂縣三學山聚徒數萬人攻成都并諸縣<lb/>
與官軍格閗又陵州賊袁廷裕反資州黄承浦普州劉<lb/>
澤時人號之劉硬弓昌州趙令等反各據本州與全師<lb/>
雄應接所在州郡道路不通又嘉州馬承逸反屯犍為<lb/>
山進攻州城前軍戰棹副部署武懷節擊破之盡戮徒<lb/>
<pb n="KR2i0014_WYG_004-5a"/>
黨夏五月十六日蜀主到京朝見皇帝卯時御大明殿<lb/>
蜀主見左右金吾六軍儀仗殿中省法物並於殿前卓<lb/>
立三軍於明徳門外着隊排立蜀主并弟仁䞇男𤣥哲<lb/>
等宰臣李昊已下三十二人五更三㸃自玉津園乘馬<lb/>
到明徳門西廊幕次下馬至寅時着白衫小㡌子勒帛<lb/>
詣明徳門立班閤門使李廷憲至蜀主遣官屬一員持<lb/>
表待罪將入大内奉傳宣㫖釋放勅示諭並俯伏於地<lb/>
令通事舍人持起有勅取法上天廣覆下土既叶混同<lb/>
<pb n="KR2i0014_WYG_004-5b"/>
之慶永乘臨照之光方喜來朝何勞俟罪體兹睠待無<lb/>
至兢憂蜀主已下謝恩訖奉宣賜衣服幞頭靴笏等謝<lb/>
恩却歸幕次換衣服冠帶各乘馬入厚載門右銀臺門<lb/>
下馬閤門使李廷憲引蜀主入明徳殿外幕次祗候見<lb/>
蜀主進<lb/>
　　金器八百兩　　　玉鞍帶二條<lb/>
　　銀鋌一萬兩<lb/>
集賢相公㕘知政事侍郎及文武官已下江南兩浙進<lb/>
<pb n="KR2i0014_WYG_004-6a"/>
奉使並立班陪位稱賀宣徽使承㫖奉禮畢索肩下簾<lb/>
皇帝歸内皇帝自大内乘逍遥子上明徳樓宣詔蜀王<lb/>
已下上樓立班奉宣慰諭諸軍於樓前逐隊安歸營後<lb/>
却乗逍遥子赴大明殿宴奉宣宰臣蜀主已下並赴宴<lb/>
動教坊樂蜀主進<lb/>
　　金酒器一副重一百六十兩<lb/>
　　通龍鳳犀腰帶一條<lb/>
宰臣節相已下進賀<lb/>
<pb n="KR2i0014_WYG_004-6b"/>
　蜀主朝見宣賜蜀主<lb/>
　　衣一副六件　　　玉腰帶一條<lb/>
　　金鞍轡馬一匹　　散馬五匹<lb/>
　　絹五千疋<lb/>
　　錦綺綾羅紗縠衣着一千疋<lb/>
　　錢三千貫文　　　　金鍍銀稜瓷器四百事<lb/>
　　銀漆稜器千六百　　素漆器五百事<lb/>
　　錦綉被毡褥二副　　宅一院四百八十間<lb/>
<pb n="KR2i0014_WYG_004-7a"/>
　　鋪陳售用什物全<lb/>
　又賜國母李氏<lb/>
　　衣一對　　　　　　金器三百兩<lb/>
　　絹一千疋　　　　　售用銀器一千兩<lb/>
　　錦被毡褥鋪陳全<lb/>
　蜀主弟仁䞇仁裕仁撡男𤣥哲𤣥珏各賜<lb/>
　　衣一襲　　　　　　幞頭靴笏等<lb/>
　　玉腰帶　　　　　　銀器各七百五十兩<lb/>
<pb n="KR2i0014_WYG_004-7b"/>
　　衣着各五百疋　　　絹各一百疋<lb/>
　　散馬各一匹　　　　金鍍銀鞍馬各一匹<lb/>
　　錦被氊褥鋪陳全<lb/>
　雅王孟仁䞇别宣賜<lb/>
　　交椅水罐銀大燎爐并銀器二百五十兩<lb/>
尋有除目<lb/>
　　李昊工部尚書　　歐陽烱左散騎常侍<lb/>
　　張元倣工部郎中　母守素工部侍郎<lb/>
<pb n="KR2i0014_WYG_004-8a"/>
　　胡韞司天少監　　　郭徴膳部郎中<lb/>
　　韓保昇殿中監　　　髙諷太府卿<lb/>
　　尹文舉駕部郎中　　范禹偁鴻臚卿<lb/>
　　劉暠少府少監　　　韓嶼庫部郎中<lb/>
　　鮮于撡祠部員外郎　趙元拱虞部員外郎<lb/>
　　丘世隆比部員外郎　孟仁䞇右神武軍統軍<lb/>
　　孟仁撡左監門衛上將軍<lb/>
　　孟仁裕右監門衛上將軍<lb/>
<pb n="KR2i0014_WYG_004-8b"/>
　　孟𤣥珏左千牛衛上將軍<lb/>
　　王昭逺右千牛衛上將軍<lb/>
　　李進右千牛衛大將軍<lb/>
　　景處塘左羽林衛大將軍<lb/>
　　袁可鈞左屯衛大將軍<lb/>
　　髙延昭左驍鋭大將軍<lb/>
　　蘇廷超清道率府率<lb/>
　　李遵皓左監門率府率<lb/>
<pb n="KR2i0014_WYG_004-9a"/>
授蜀王秦國公制<lb/>
門下伯禹𨗳川黒水本梁州之域河圖括象岷山真井<lb/>
絡之墟考職方之地圖比劍南之徼道屬中原多事逺<lb/>
服未賔山河既限於侯封車服遂踰於王制朕削平屬<lb/>
縣重正皇綱復周漢之舊疆寵綏羣后採唐虞之大訓<lb/>
協和萬邦六載於茲百揆時叙禮樂征伐之柄出自朕<lb/>
躬蠻夷戎狄之鄉咸脩職貢一昨順先庚而受律法時<lb/>
雨以興師舜干暫舞於兩階湯網豁開於三面弔民之<lb/>
<pb n="KR2i0014_WYG_004-9b"/>
罪朕無愧焉咨爾偽蜀王孟昶挺生公族稟慶侯門值<lb/>
唐朝將季之辰襲蜀土已成之業撫彼郡邑久歴嵗華<lb/>
而能察天地之惡盈知神人之助順盡率羣吏來降大<lb/>
君望北闕以拜章指南陔而請命得不開懷禮遇撫弱流<lb/>
恩官班特越於彛章保䕶彌光於大信豈比夫魏封劉<lb/>
禪纔升驃騎之班隋待蕭琮惟列莒公之號今茲示寵<lb/>
以欲從人命作帝師俾容開府帶漢相專車之貴列秦<lb/>
川萬户之封併而授之斯為異數仍加禄俸用表優隆<lb/>
<pb n="KR2i0014_WYG_004-10a"/>
爾宜思前代之命官體我朝之加等勉荷非常之澤無<lb/>
忘匪懈之心服佩恩光徃踐厥位可封秦國公<lb/>
授孟元哲兖州節度使制<lb/>
門下朕聞魏將降蜀君臣俱列於散官隋帝平陳子弟<lb/>
不聞於封爵皇家順景風而行賞同時雨以濟師當敵<lb/>
境未賔霆下戒嚴之令暨危邦請命雲垂利得之恩矧<lb/>
復降婁古封掌武崇秩曲阜是伯禽之國太尉乃周勃<lb/>
之官山河距九州之雄紱冕冠王公之貴舉為賞典斯<lb/>
<pb n="KR2i0014_WYG_004-10b"/>
實異恩魏國長子孟𤣥哲禮法矜莊神彩英秀駛脩途<lb/>
於早嵗播令聞於蜀川正朔未同乎列國而人稱世子<lb/>
車書既混於大朝而自是良臣以爾昔在三川常居二<lb/>
職贊厥父之効順保祖母之髙年予嘉乃心豈限彛制<lb/>
是命陟將壇於東夏整武事於南宫憲秩封侯用光殊<lb/>
渥將表臨戎之寄更増光禄之勲爾其分天子之憂勤<lb/>
出將軍之號令與其改絃易調不若從俗以安民布政<lb/>
頒條予誠有望榮家奉國爾其勉之<lb/>
<pb n="KR2i0014_WYG_004-11a"/>
夏六月蜀主薨遺表曰<lb/>
臣聞大數有限萬化無窮歴觀今古以攸同在賢愚而<lb/>
不免將啟手而歸土再瀝懇而聞天臣誠悲誠戀頓首<lb/>
頓首伏念臣謬承父業竊據坤維數千里之山河四十<lb/>
年之統攝雖有臨深之懼且無事大之規是以逺勞王<lb/>
師恭行天討上思老母下念生民潛收拒轍之心旋露<lb/>
授戈之請伏惟皇帝陛下納汙道廣來逺恩寛遐頒彩<lb/>
鳳之書遽釋牽羊之罪伏自逺辭錦里獲覩瑶墀帝澤<lb/>
<pb n="KR2i0014_WYG_004-11b"/>
天恩曽無虚日皇華驛騎長是盈門仍賜官勲方圖朝<lb/>
謝不謂偶縈疾疹遽覺沉㣲伏䝉皇帝陛下軫睿念以<lb/>
殊深降國醫而薦至比冀稍聞瘳損何期漸見彌留將<lb/>
别聖朝即歸幽壤絶拜章於雙闕一息雖存命易簀於<lb/>
病躬五神已耗伏惟皇帝陛下長新鳳歴永覇鴻圖鎮<lb/>
居四海之尊永作兆民之慶臣之老母臣之遺孤仰荷<lb/>
聖恩夫復何憂臣無任瞻天戀聖涕泗激切屏營之至<lb/>
夏六月十九日榮州賊楊徳暉等反陵州袁廷裕助五<lb/>
<pb n="KR2i0014_WYG_004-12a"/>
千餘人圍逼州城是月二十六日南路都部署彭城公<lb/>
討平陵州賊袁廷裕二十九日楊徳暉潰散所在縣鎮<lb/>
遮截梟<hi>闕</hi>畧盡　秋九月嘉州指揮使吕翰反殺前軍<lb/>
戰棹副部署武懷節據州城自稱相府是月漢州山菁<lb/>
賊全師雄死徒黨潰散　冬十一月彭城公擊吕翰破<lb/>
之收下嘉州<lb/>
四年春三月資州賊黄承浦榮州賊楊徳暉等歸投起<lb/>
遣上京自楊徳暉趙令等脅從夷獠依附山林擁衆叛<lb/>
<pb n="KR2i0014_WYG_004-12b"/>
離不順朝化南路都部署彭城公命偏將討平之今則<lb/>
汙莱之囚盡闢雈苻之盗漸除萬民知歸兩蜀寧静覩<lb/>
堯湯之代懽億兆之心矣<lb/>
　<lb/>
　<lb/>
　<lb/>
　<lb/>
　錦里耆舊傳卷四<lb/>
</p>
<p>
</p>
  </div>
        </body>
</text>\m</TEI>
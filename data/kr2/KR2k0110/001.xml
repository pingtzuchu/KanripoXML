<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>岳陽風土記</head> <lb/>
    <p>
<pb n="KR2k0110_WYG_001-1a"/>
欽定四庫全書<lb/>
　岳陽風土記<lb/>
　　　　　　　　　　　　宋　范致明　撰<lb/>
岳州南鄰蒼梧之野古三苗國地又為麇子國春秋文<lb/>
公十一年楚子伐麇卽此地也戰國末屬楚羅子國秦<lb/>
并天下為長沙郡漢因之以為要扼之地置戍以鎮之<lb/>
建安中呉使魯肅將兵萬人屯駐於此呉録云晉分長<lb/>
沙之邑為巴陵等縣置建昌郡在巴陵今州卽建昌郡<lb/>
<pb n="KR2k0110_WYG_001-1b"/>
也以陶侃鎮之後省入長沙至宋文帝又分其地置巴<lb/>
陵郡齊武帝永明二年封子子倫為巴陵王遂為巴陵<lb/>
王國子倫為明帝所害梁武帝封齊明帝子保義為巴<lb/>
陵王奉後以繼三恪元帝都荆州立巴陵郡武帝末湘<lb/>
東王遣陸法和等據赤亭湖卽其地因以名之後平陳<lb/>
廢郡改為巴陵縣煬帝元年改為玉州又改為羅州三<lb/>
年又改為巴陵縣唐武德四年蕭銑置巴陵郡華容沅<lb/>
江及汨羅湘隂五縣六年改為岳州省羅縣天寶元載<lb/>
<pb n="KR2k0110_WYG_001-2a"/>
改為巴陵縣乾元元年復為岳州至南唐遂為周行逢<lb/>
所有𨽻武平軍節度武平舊朗州今鼎州是也是時猶<lb/>
屬湖南皇朝下荆南始𨽻湖北<lb/>
巴陵荆湖二流之合昭烈既定蜀孫權往求荆州不得<lb/>
使魯肅以萬人屯之輿地誌云巴丘有大屯戍魯肅守<lb/>
之今郡城乃魯公所築也酈道元水經注云巴陵山有湖<lb/>
水岸上有巴陵本呉之邸閣城也城郭殊隘迫所容不<lb/>
過數萬人而官舍民居在其内<lb/>
<pb n="KR2k0110_WYG_001-2b"/>
州地客山髙主山隠伏不甚利土人而僑居多興葺者<lb/>
俗謂之扁擔州<lb/>
皇朝岳州領巴陵華容臨湘平江沅江五縣元豐末鄂<lb/>
州通城縣𨽻岳州其後又以沅江隔湖割𨽻鼎州而通<lb/>
城復鄂今領四縣<lb/>
岳州常賦之外與他州名額不同者茶籠竹箭簳翎毛<lb/>
魚麴蘆蒢鐵葉窑竈<lb/>
巴陵本下雋縣之丘漢書地理誌下雋縣屬長沙郡按<lb/>
<pb n="KR2k0110_WYG_001-3a"/>
今在鄂州蒲圻縣界此其地耳水經所謂本呉之巴丘<lb/>
邸閣城也晉平康元年立巴陵縣於此後置建昌郡宋<lb/>
元嘉十六年立巴陵郡城跨岡嶺濵阻三江葢巴陵對<lb/>
長洲其洲南分湖浦東北届大江故曰三江也三水所<lb/>
㑹亦或謂之三江口夾洲列闗亦謂之巴陵闗江記言<lb/>
羿屠巴蛇於洞庭積其骨為陵淮南子曰斬蛇於洞庭<lb/>
今巴蛇塚在州院㕔側巍然而髙草朩叢翳張燕公有<lb/>
登巴丘望墨山之詩兼有巴蛇廟在岳陽門内太守歐<lb/>
<pb n="KR2k0110_WYG_001-3b"/>
頴廢之<lb/>
岳陽樓城西門樓也下瞰洞庭景物寛闊唐開元四年<lb/>
中書令張説除守此州毎與才士登樓賦詩自爾名著<lb/>
其後太守於樓北百步復創樓名曰燕公樓<lb/>
山海經言洞庭沅澧之交瀟湘之淵是為九江之門按<lb/>
澧鼎沅湘合諸蠻黔南之水匯為洞庭至巴陵與荆江<lb/>
合而東州據其上水經云湘水右㑹小青口資水也世<lb/>
謂之益陽江右則沅水注之謂之橫房口東到微湖世<lb/>
<pb n="KR2k0110_WYG_001-4a"/>
謂之糜湖西流注為江謂之糜湖口左則澧水謂之武<lb/>
陵江凡此五水注為洞庭北㑹為大江名曰五瀦戰國<lb/>
䇿曰秦與荆戰大破之襲郢取洞庭五瀦楚辭帝子降<lb/>
兮北瀦皆其地也<lb/>
寰宇記云郡有青草洞庭巴丘三湖青草湖中有青草<lb/>
山冬春水退皆青草也洞庭洞府之庭上有洞庭真君<lb/>
廟堂巴丘之名今不著青草湖在壘石山與洞庭相通<lb/>
其南羅水出焉故羅縣在其上其東汨水出焉下有潭<lb/>
<pb n="KR2k0110_WYG_001-4b"/>
謂之屈原潭屈原懷沙自溺之所忠潔侯三閭大夫廟<lb/>
在其上<lb/>
樂史言大江在巴陵東北流入洞庭今洞庭水㑹于江<lb/>
非江流入洞庭也荆江出巴蜀自髙注下濁流洶湧夏<lb/>
秋㬥漲則逆泛洞庭瀟湘清流頓皆混濁岳人謂之飜<lb/>
流水南至青草湖或三五日乃還俗云水神朝君山<lb/>
岳陽井邑舊皆瀕江郡城西數百步屢年湖水潄齧今<lb/>
去城數十步卽江岸父老相傳今江心舊闤闠也瀕江<lb/>
<pb n="KR2k0110_WYG_001-5a"/>
沙磧地尚有税絹甚重云祖來宅税今不曾除改北津<lb/>
舊去城角數百步今逼近石觜葢荆江日漱而南湘江<lb/>
日漱而東也<lb/>
江西沙洲舊長洲今名鱘魚觜昔傳有異人云觜生過<lb/>
岳陽樓卽出狀元岳陽樓舊岸有港名駝鶴港商人泊<lb/>
船於此地勝千石載今巳湮没如平陸不復通舟尾通<lb/>
君山後湖丁晉公南遷還岳陽見江西新生洲云此洲<lb/>
生當有真人臨此皇祐二年英宗以團練使鎮岳州及<lb/>
<pb n="KR2k0110_WYG_001-5b"/>
登寶位果符其説<lb/>
岳陽樓上有吕先生留題云朝遊北越暮蒼梧袖裏青<lb/>
蛇膽氣麤三入岳陽人不識朗吟飛過洞庭湖今不見<lb/>
當時墨跡但有刻石耳先生名岩字洞賔河中府人唐<lb/>
禮部尚書渭之孫渭四子温恭儉讓讓終海州刺史先<lb/>
生海州出也㑹昌中兩舉進士不第卽有棲隠之志去<lb/>
遊廬山遇異人授劒術得長生不死之訣多遊湘潭鄂<lb/>
岳間或賣紙墨于市以混俗人莫之識也慶厯中天章<lb/>
<pb n="KR2k0110_WYG_001-6a"/>
閣待制滕宗諒坐事謫守岳陽一日有刺謁云回巖客<lb/>
子京曰此吕洞賔也變易姓名爾召坐置酒髙談劇飲<lb/>
佯若不知者密令畵工傳其狀貌既去來日使人復召<lb/>
之客舍主人曰先生半夜去矣留書以遺子京子京視<lb/>
之黙然不知所言何事也今岳陽樓傳本狀貌清俊與<lb/>
俗本特異<lb/>
楚澤門碧湘門舊甕城門也楚澤門經火不復完治今<lb/>
但有遺址<lb/>
<pb n="KR2k0110_WYG_001-6b"/>
灉湖在州南春冬水涸昔人謂之乾湖水經謂之滃湖<lb/>
秋夏水漲卽渺瀰勝千石舟通閣子鎮<lb/>
灉湖諸山舊出茶謂之灉湖茶李肇所謂岳州灉湖之<lb/>
含膏也唐人極重之見於篇什今人不甚種植惟白鶴<lb/>
僧園有千餘本土地頗類此苑所出茶一歲不過一二<lb/>
十兩土人謂之白鶴茶味極甘香非他處草茶可比並<lb/>
茶園地色亦相類但土人不甚植爾<lb/>
灉湖井唐人嘗稱甘水今荒穢不治汲者亦少當不逮<lb/>
<pb n="KR2k0110_WYG_001-7a"/>
昔也<lb/>
魯將軍廟在㑹泉門外乃魯肅廟也孫權使肅守巴丘<lb/>
後人祀之<lb/>
昭烈旣與肅畫湘為界遂築地烏沙鎮對壘在州北六<lb/>
十里俗謂之金門劉備城<lb/>
南樓陽公臺皆見岳陽詩咏今並無遺跡可踐或云楚<lb/>
澤門舊南樓也今廢<lb/>
孟浩然洞庭詩有波撼岳陽城蓋城據湖東北湖靣百<lb/>
<pb n="KR2k0110_WYG_001-7b"/>
里常多西南風夏秋水漲濤聲喧如萬鼓晝夜不息漱<lb/>
齧城岸歲常傾頽滕子京待制欲為偃虹隄以捍之計<lb/>
成而滕移郡後遂不果<lb/>
江岸沙磧中有冶鐵數枚俗謂鐵枷重千斤古人鑄鐵<lb/>
如燕尾相向中有大竅徑尺許不知何用也或云以此<lb/>
壓勝辟蛟蜃之患或以為矴石疑其太重非舟人所能<lb/>
舉也或以為置朩其内編以為柵以禦風濤皆不可知<lb/>
龍興觀故基在太平寺東舊有西閣為登覽之勝見滕<lb/>
<pb n="KR2k0110_WYG_001-8a"/>
公詩咏皮日休陸龜䝉亦爲觀步之什今治平寺江路<lb/>
兩山間林朩邃密故基存焉天禧中賜名天慶昔時觀<lb/>
名因而冺没<lb/>
白鶴老松古朩精也李觀守賀州有道人陳某自云一<lb/>
百三十六歲因言及吕洞賔曰近在南嶽見之吕云過<lb/>
岳陽日憩城南古松隂有人自杪而下來相揖曰某非<lb/>
山精朩魅故能識先生幸先生哀憐吕因與丹一粒贈<lb/>
之以詩吕舉以示陳陳記其末云惟有城南老樹精分<lb/>
<pb n="KR2k0110_WYG_001-8b"/>
明知道神仙過明日陳行留之不可後年餘李守岳陽<lb/>
因訪前事果城南有老松以問近寺僧曰先生舊題詩<lb/>
寺壁久巳摧毁但能記其詩曰獨自行來獨自坐無限<lb/>
世人不識我惟有城南老樹精分明知道神仙過後為<lb/>
亭松前曰過仙亭舊松枯槁今復鬱茂得非丹餌之力<lb/>
邪<lb/>
隋末校尉董景珍率鄭文秀共立蕭銑為梁後乃封景<lb/>
珍為晉王文秀為楚王今北廟董王廟南廟鄭王廟也<lb/>
<pb n="KR2k0110_WYG_001-9a"/>
圖經以鄭王廟為巴陵令鄭德璘昔遇洞庭君者非也<lb/>
海眼池在嵩州夾舊傳濳通江海今湖泥湮没不復如<lb/>
昔<lb/>
紫溪臺亦曰紫荆臺在灉湖上下有石髙四尺曰紫溪<lb/>
石<lb/>
南廟乃孝烈靈妃孝感侯廟秦武陵令羅君用因督鐵<lb/>
運溺水死其女挈弟尋父屍不獲遂相繼赴水死邦人<lb/>
哀而祀之謂之羅娘廟靈響寖著凡有舟楫往還祈之<lb/>
<pb n="KR2k0110_WYG_001-9b"/>
利涉後唐明宗天成二年丁亥湖南馬殷承制列姊在<lb/>
左弟在右元豐中始賜今封岳人禱祠無虗日舊在烏<lb/>
龜渡南祝者以為不便託言神意遂移今廟按李瀕寄<lb/>
遠詩曰化石早曾聞節婦沈湘何必獨靈妃其意似與<lb/>
今聞差異<lb/>
董景珍鄭文秀旣立蕭銑爲梁後築臺城南今失其處<lb/>
崔櫓有登岳陽樓雲夢亭夜登洞庭樓三詩今雲夢洞<lb/>
庭亭樓莫知其處<lb/>
<pb n="KR2k0110_WYG_001-10a"/>
太平寺舊傳為屈原宅葢屈原被逐寓此<lb/>
廣教寺後唐永安寺舊為聖善寺故基昔吕雲卿遇江<lb/>
叟於聖善寺吹笛召洞庭諸龍卽其地也<lb/>
金雞白石在船塲舊步有金雞翔其上<lb/>
剪刀池在郡城東北隅或云池中有鼎耳髙數尺其中<lb/>
容人往來上有識文善泅者常見之<lb/>
靈妃廟有銅鼓元豐中永慶莊耕者得之圓口方耳下<lb/>
有方趺皆古篆雲雷文色正青緑形制精巧非近世所<lb/>
<pb n="KR2k0110_WYG_001-10b"/>
能為也取置於寺太守李觀用耆舊之説以為陸賈使<lb/>
南越嘗以銅鼓獻之於廟歲久失之意其必此遂移置<lb/>
廟中方移置時䕶持不謹因誤毁損今巳不完或云聞<lb/>
初獲鼓時同獲銅鐸一枚以其完好輦致禮部今藏秘<lb/>
書省鼓以毁壞遂留永慶寺李觀之説似非其實<lb/>
沈亞之作湘中怨云鄭子况為岳陽太守因上巳日攜<lb/>
家登岳陽樓下望鄂渚鄭追想汜人俄有所見聞汜人<lb/>
歌曰沂青山兮江之湄泳湖波兮裊緑裾意拳拳兮心<lb/>
<pb n="KR2k0110_WYG_001-11a"/>
莫舒舟中人亦歌非樓上之人所能辨<lb/>
洞庭湖岸有石井二相去數百步俗號秦皇井其泉甚<lb/>
甘美<lb/>
閣子湖本角子湖語訛以其在洞庭之角故謂之角子<lb/>
湖灉湖亦謂之閣子湖楊行密以朩籠鎖舟之地或謂<lb/>
瀕湖地卑歲苦水患民多重屋以居故謂之閣子湖<lb/>
湘州記云岳州有昭潭其下無底湘水最深處今岳州<lb/>
無昭潭昭潭自属潭州<lb/>
<pb n="KR2k0110_WYG_001-11b"/>
閣子鎮有隄曰白荆隄石壁潭在其下亦謂之釣絲潭<lb/>
其深莫測夏秋水漲一日之間或增或减土人以為龍<lb/>
出入此潭其間多蛟蜃為行旅之患滕子京作碑隄上<lb/>
戒往來者使陸行<lb/>
啞潭在白荆隄側歲壞邦人方完築忽有大鯉魚躍其<lb/>
中役夫殺而食之往往皆死然瀕江漁人不以魚之長<lb/>
大為竒怪但釣網不能制者皆殺之不知此又何也<lb/>
水經云湖水廣五百里日月出没其中大抵湖上舟行<lb/>
<pb n="KR2k0110_WYG_001-12a"/>
雖泝流而遇順風加之人力自旦及暮可行二百里岳<lb/>
陽西到華容過大穴漠汴湖一日程又西到澧江口鼎<lb/>
州江口皆通大穴漠赤沙三日程南至沅江過赤鼻山<lb/>
湖四日程又東至湘江過磊石青草湖兩日程夏秋水<lb/>
漲其道如此冬春水落往往淺澀江道回曲或遠或近<lb/>
雖無風濤之患而常靠閣<lb/>
洞庭山之北宜春口出焉韓退之詩朝發宜春口即此<lb/>
地也<lb/>
<pb n="KR2k0110_WYG_001-12b"/>
鼓樓山上有石室下瞰洞庭中容數千人羣盗逋藏之<lb/>
所俗謂分金洞統制官廵捕後遂少衰息按水經云洞<lb/>
庭鹿角山西有謹亭戍萬石戍糜湖口有金浦戍然則<lb/>
屯兵捕盗舊矣<lb/>
烏石山在州南所謂烏頭石也其地五山相峙亦名五<lb/>
龍山下有港曰石墨港水中石如墨磨嚥之可愈喉膈<lb/>
壅熱之疾或云亦可代墨用<lb/>
君山在洞庭湖中昔人有詩云四顧疑無地中流忽有<lb/>
<pb n="KR2k0110_WYG_001-13a"/>
山正謂此也夏秋水漲皆巨浸不可以陸行往近年冬<lb/>
深水落渡江肩舁以遊上有廟曰淵德侯洞庭君廟舊<lb/>
祠以為湘君遂以為二妃誤也上有野馬數十疋葢昔<lb/>
之所獻馬歲久滋生山多古朩少草夏秋食朩皮多餓<lb/>
死故其數不充廣<lb/>
君山崇勝寺舊楚興寺也有井曰柳毅井按靈姻傳始<lb/>
言還湘濵中言將歸呉國固無定處然則前人因事闕<lb/>
文後人遂以為實此亦好事者之過也<lb/>
<pb n="KR2k0110_WYG_001-13b"/>
荆州記言君山上有道通呉之苞山今太湖亦有洞庭<lb/>
山亦濳通君山故得名耳山後響沙頓足聽之有聲酈<lb/>
善長言君山有石穴濳通呉之苞山<lb/>
郭景純謂巴陵是湘君所遊處故曰君山湘州記言秦<lb/>
皇欲入湘觀衡山遇風濤漂溺到此山而免因號君山<lb/>
或言秦皇遭風於此問博士曰湘君何神曰堯女舜妃<lb/>
也神遊洞庭之湖出入多風雨秦皇大怒乃赭其山漢<lb/>
武帝亦發卒以射蛟郡國志洞庭山院堯女居之内有<lb/>
<pb n="KR2k0110_WYG_001-14a"/>
君山然則君山洞庭之分耳博物志云君山卽洞庭之<lb/>
山堯之二女居之長曰湘君次曰湘夫人今黄陵廟二<lb/>
妃廟也<lb/>
庾穆之湘州記云君山上有美酒數斗得飲之卽不死<lb/>
為神仙漢武帝聞之齋居七日遣欒巴將童男女數十<lb/>
人來求之果得酒進御未飮東方朔在旁竊飮之帝大<lb/>
怒將殺之朔曰使酒有驗殺臣亦不死無驗安用酒為<lb/>
帝笑而釋之寺僧云春時往往聞酒香尋之莫知其處<lb/>
<pb n="KR2k0110_WYG_001-14b"/>
君山虎洞石穴夏秋水漲卽沒春冬水落卽露朝廷嘗<lb/>
遣使投龍于此歲旱邦人往往祈禱焉<lb/>
君山東對艑山山多竹兩山相去數十里廻峙相望孤<lb/>
影若浮湘人以呉船為艑山形類之故以名山上有塔<lb/>
曰啞女塔舊傳有商女祟病至此忽能言指其上可置<lb/>
塔其家為之置塔因以名焉<lb/>
通典州郡録云巴丘湖中有曹洲卽曹公為呉所敗燒<lb/>
船處在今縣南四十里按縣西有曹公渡考之地理與<lb/>
<pb n="KR2k0110_WYG_001-15a"/>
周瑜曹公相遇處絶不相干不知何所據而言也<lb/>
楊潭岸在荆江舊大湖也水經云江中有觀溠溠東有<lb/>
大洲洲東分為爵洲南對湘江口分觀溠口徐師港在<lb/>
三江口北三十里爵洲在三江口南四十里又曰湘山<lb/>
迤於巴丘北謂之射獵磯江浦之右岸在城陵山山有<lb/>
故侯景港乃侯景泊舟師之所<lb/>
雲夢澤寰宇記曰半在江南半在江北其水中土丘半<lb/>
出杜預所謂雲夢藪巴丘湖是也酈道元謂自江陵東<lb/>
<pb n="KR2k0110_WYG_001-15b"/>
界爲雲夢藪孟浩然詩氣蒸雲夢澤然則夾江南北皆<lb/>
其地也<lb/>
麇子東西兩城春秋時楚昭王奔隨王使王孫由於城<lb/>
麇<lb/>
永慶寺莊山頂有井水泉清澈僧齊巳詩云鳥從井口<lb/>
出僧自岳陽還<lb/>
楓橋堡有古塚歲久傾圮耕者得磚上有文曰大唐秦<lb/>
公墓堂皇扄固不可發縣令秦光享為封完之<lb/>
<pb n="KR2k0110_WYG_001-16a"/>
諸邑僧寺大小百區多五代時所建太平興國五年鼎<lb/>
岳始改賜寺額者乾明寺舊永慶寺也昔謂之新開寺<lb/>
雪竇語録所謂新開者乾明祖師也<lb/>
岳陽舊𨽻武安軍日有天䇿府户部下免楚興寺科率<lb/>
帖開運三年二月二十四日文字係書吏人稱典稱副<lb/>
驅使官簽書官桂管觀察處官王天府學士鎮南軍節<lb/>
度判内諸司馬武穆亦自係天䇿府將軍江南諸道都<lb/>
統尚書令楚王銜後書押蓋五代時藩鎮行移百餘紙<lb/>
<pb n="KR2k0110_WYG_001-16b"/>
如郡椽曹縣令長皆攝至祥符已後始書正官稱有稱<lb/>
天䇿府知客元監州發運使序銜在知軍之下監州恐<lb/>
今通判職發運使蓋藩鎮轉輸之官耳亦恐是監州之<lb/>
類巳上簽書官稱乃開運二年帖也<lb/>
岳州地極熱十月猶單衣或搖扇蛙鳴似夏鳥鳴似春<lb/>
濃雲踈星震雷㬥雨如中州六七月間<lb/>
瀕江水退漁人於沙磧得箭鏃甚多形製不一皆銅爲<lb/>
之歲有得十數者足以見前代爭戰之衝也<lb/>
<pb n="KR2k0110_WYG_001-17a"/>
岳州北瀕江州郡氣候尤熱夏月南風則鬱蒸特甚蓋<lb/>
湖南千里無山多得日色故少隂凉之氣也居民毎至<lb/>
夏秋多病痢瘧皆暑濕所致也<lb/>
洞庭湖中舊有蚌其大如半席深夜側立一殻乗風往<lb/>
來煙波間中吐巨珠與月相射漁者百端取之終莫可<lb/>
得近久不見<lb/>
岳州夏秋水漲卽生飛蛾蔽空而飛夜見明卽投至不<lb/>
可燃燭雖樽俎之間須㬰徧滿久之復投水中俗謂天<lb/>
<pb n="KR2k0110_WYG_001-17b"/>
蛾<lb/>
岳州人極重鰉魚子毎得之瀹以皂角水少許鹽漬之<lb/>
卽食味甚甘美<lb/>
江蟹大而肥實第殻軟漁人以為厭自云網中得蠏無<lb/>
魚可賣十年前土人亦不甚食近差珍貴<lb/>
岳人以兔爲地神無敢獵取者<lb/>
巴陵鴉甚多土人謂之神無敢弋者穿堂入庖厨畧不<lb/>
畏園林果實未熟耗啄巳半故土人未嘗見成實之果<lb/>
<pb n="KR2k0110_WYG_001-18a"/>
半生半熟採之<lb/>
湖湘間賔客燕集供魚清羮則衆皆退如中州之水飯<lb/>
也<lb/>
馬援征諸溪蠻病死壺頭山民思之所到處祠廟具存<lb/>
至今婦人皆用方素䝉首屈兩角繫腦後云爲伏波將<lb/>
軍持服鼎澧之民率皆如此巴陵江西及華容間民有<lb/>
皁者習俗巳久不可頓革問其故則曰去之則神怒立<lb/>
患頭疼殊不知去包裹自畏風寒也雖云風俗然用方<lb/>
<pb n="KR2k0110_WYG_001-18b"/>
素䝉首郡邑亦自當禁止<lb/>
江西婦人皆習男事採薪負重往往力勝男子設或不<lb/>
能則陰相詆誚衣服之上以帛為帶交結胷前後富者<lb/>
至用錦繡其實便操作也而自以爲禮服其事甚著皆<lb/>
云武侯擒縱時所結人畏其威不敢輙去因以成俗巴<lb/>
陵江西華容之民猶間如此鼎澧亦然<lb/>
湖湘之民生男往往多作贅生女反招壻舍居然男子<lb/>
爲其婦家承門户不憚勞苦無復怨悔俗之移人有如<lb/>
<pb n="KR2k0110_WYG_001-19a"/>
此者<lb/>
荆湖民俗歲時㑹集或禱祠多擊鼓令男女踏歌謂之<lb/>
歌場疾病不事醫藥惟灼龜打瓦或以雞子占卜求祟<lb/>
所在使俚巫治之親族不相視病而鄰里往往問勞之<lb/>
謂親戚視之則傳染鄰里則否死者多不埋葬或㬥露<lb/>
風日或置之朩杪謂之死䘮祥葬多舉樂飯僧<lb/>
鄂岳之民生子計産授口有餘則殺之大抵類閩俗<lb/>
湖湘間南風三日則陂塘積水耗减已盡土人謂之南<lb/>
<pb n="KR2k0110_WYG_001-19b"/>
馬杓<lb/>
舟中有朱砂過洞庭多爲風濤所苦相傳以爲龍神所<lb/>
寶也載人柩者亦然近日扶柩過者往往少驚恐秋深<lb/>
洞庭水落皛皛皆陂濼衆魚所聚一夕風色便順則所<lb/>
得之魚厭飫鄰境湖上漁人有善沒者云洞庭湘湖夏<lb/>
秋水漲深不過數十尺而荆口水深一二百尺窮冬洞<lb/>
庭湖水巳退盡江湖寒洪在徒涉處得魚數百斤者而<lb/>
荆江魚重不過數十斤<lb/>
<pb n="KR2k0110_WYG_001-20a"/>
傍湘之民歲暮取江水一㪷歲旦取江水一㪷較其輕<lb/>
重則知其年水勢髙下云重則水大輕則水小甚驗<lb/>
江上漁人取江豚冬深水落視其絶沒處布網圍而取<lb/>
之無不獲或用鈎釣若鈎中喉吻雖巨綸亦掣斷或桂<lb/>
牙齒間則隨上下惟人所制畧不頓掣然至腥臭不可<lb/>
近惟取脂油以供㸃照土人間有能食者<lb/>
江上漁人取巨魚以兩舟夾江以一人持綸鈎共一綸<lb/>
繫其兩端度江所宜用餘皆軸之中至十鈎有大如秤<lb/>
<pb n="KR2k0110_WYG_001-20b"/>
鈎皆相連毎鈎相去一二尺鈎盡處各置黒鉛一斤形<lb/>
如錘以候水勢深淺錘上䇽以五寸許正鈎使欹側絶<lb/>
江往來牽挽以待魚行亟取之謂之擺鈎數舟聨比而<lb/>
下毎中魚則候其緩急急則縱緩則收隨之上下待其<lb/>
力困然後引而取之至有相逐數日者雖數百斤之魚<lb/>
皆可鈎綸用一百二十絲成魚至大者力不能勝卽以<lb/>
環循綸投副鈎助之亦須漁人得之於心應之於手也<lb/>
巴陵樂府舊傳臨江仙一闋滕子京所作其詞曰湖水<lb/>
<pb n="KR2k0110_WYG_001-21a"/>
連天天連水秋來分外澄清君山自是小蓬瀛氣蒸雲<lb/>
夢澤波撼岳陽城帝子有靈能鼓瑟凄然依舊傷情微<lb/>
聞蘭芷動芳馨曲終人不見江上數峯青<lb/>
華容漢孱陵縣也或曰漢武陵縣地呉太皇帝分孱陵<lb/>
縣地於今縣東二里置安南縣或曰劉景升所置宋志<lb/>
為晉武帝分江安縣立也隋平陳改安南爲華容縣屬<lb/>
羅州取古容城名之世傳爲章華臺非也古章華在景<lb/>
陵界今監利縣離湖上與今邑相近耳大業三年以州<lb/>
<pb n="KR2k0110_WYG_001-21b"/>
爲巴陵郡十年移縣於今地垂拱二年以犯武氏諱改<lb/>
爲容城縣神龍元年又改為華容縣華容地皆面湖夏<lb/>
秋霖潦秋水時至建寧南堤決卽被水患中民之産不<lb/>
過五十緡多以舟爲居處隨水上下漁舟爲業者十之<lb/>
四五所至爲市謂之潭户其常産卽湖地也<lb/>
華容令宅東北有老子祠曰大皇觀門之左右有二神<lb/>
像道家所謂青龍白虎也揑塑精巧非常人所能形質<lb/>
甚大可動搖遊觀者往往驗之以爲異其實胎素中虗<lb/>
<pb n="KR2k0110_WYG_001-22a"/>
如夾紵作也祥符八年春二月旣望雷震白虎西北楹<lb/>
上有倒書謝仙火字入朩踰分字畫遒勁人莫之測慶<lb/>
厯六年滕子京令摹而刻之問零陵何氏女俗謂之何<lb/>
仙姑者乃曰謝仙火雷部火神也兄弟二人各長三尺<lb/>
形質如玉好以鐵筆書字其字髙下當以身等驗之皆<lb/>
然東南楹亦有謝仙二字逼近柱礎又不知何也其後<lb/>
摹刻岳陽樓上元豐二年岳陽樓火土朩碑碣悉爲煨<lb/>
燼惟此三字曾無少損至今尚存謝仙火與歐陽永叔<lb/>
<pb n="KR2k0110_WYG_001-22b"/>
所記大同小異永叔之説恐得之傳聞耳<lb/>
墨山謂之𤣥石山楚詞曰驅予車於𤣥石步予馬於洞<lb/>
庭<lb/>
大雲寺雲母泉李華詩序云洞庭湖西𤣥石山俗謂之<lb/>
墨山山之南有佛寺寺倚松嶺之下有雲母泉自泉口<lb/>
而流入渠周徧于庭發源如乳大旱不絶灌園澣濯皆<lb/>
用之自墨山西北至石門二十里間盡生雲母石其道<lb/>
路熒煌如列星又有寶慈觀乃張真人煉丹飛昇之所<lb/>
<pb n="KR2k0110_WYG_001-23a"/>
弟子葬其衣冠俗謂之衣冠塚丹竈遺跡尚在<lb/>
仙廬峯左石臼二因岩石爲之<lb/>
方臺山在縣南蕭城荆南志雲山出雲母土人採之先<lb/>
候雲所出處在其下掘之無不大獲有長五尺者可以<lb/>
爲屛風當掘時有聲卽粗惡也<lb/>
楊子洲洞庭記云此洲之間常苦蛟患昔荆佽飛將大<lb/>
霧渡江蛟夾船飛入水斬蛟而去今廟在洲上<lb/>
赤亭湖本赤湖梁太清六年湘東王遣胡僧祐陸法和<lb/>
<pb n="KR2k0110_WYG_001-23b"/>
誅侯景將任約於此爲亭因名焉<lb/>
紫港湖在縣西今曰私港夏秋水漲與赤沙湖㑹北通<lb/>
于江今曰藕池南通于湖水經謂之港口<lb/>
御池在湖南出蚌珠有甚大者<lb/>
赤沙湖在縣南夏秋水漲與洞庭洪通杜甫道林岳麓<lb/>
詩所謂殿角挿入赤沙湖也<lb/>
水經云澧水上承孱陵縣澹水王仲宣曰悠悠澹澧口<lb/>
下㑹赤沙湖東南注于沅水謂之澧口離騷曰沅有芷<lb/>
<pb n="KR2k0110_WYG_001-24a"/>
兮澧有蘭注云洞庭謂之澧口江據此澧水㑹于沅然<lb/>
後入湖也今澧沅雖相通然澧水注于洞庭謂之澧口<lb/>
沅水注于洞庭謂之鼎江口豈歲月之久遂變遷至此<lb/>
耶<lb/>
禹山上有禹廟<lb/>
石佛山在縣北石堆成佛像衣服皆具<lb/>
平江本漢羅縣後分長沙為漢昌縣孫權於縣立漢昌<lb/>
郡以魯肅爲大守改為吳昌縣隋平陳省於湘隂縣唐<lb/>
<pb n="KR2k0110_WYG_001-24b"/>
神龍三年又改爲呉昌置城以界内昌江名之嘗𨽻潭<lb/>
今𨽻岳後唐改平江其民善鬭訟有犯輙竄他界公事<lb/>
比之巴陵諸邑數倍<lb/>
幕阜山洞天天寶中改名昌江山幕阜山記曰山有石<lb/>
璧刻銘上言禹治水登此山高於平地一千八百丈周<lb/>
五百里二十四氣福德之鄉洪水之災居其上可以度<lb/>
世又有列仙之寶壇場在其側傍有竹兩本修翠猗然<lb/>
隨風掃拂其上有池水甚澄潔時有二魚游泳其中有<lb/>
<pb n="KR2k0110_WYG_001-25a"/>
葛仙翁煉丹井藥臼尚存山無穢草惟杞與芳芎之屬<lb/>
有石山産如丹珠絶頂有石田數千畆塍渠隠然非人<lb/>
力所能爲地絶高險莫能上有僧園曰長慶有宫曰玉<lb/>
清訪衆徒亦云鳥道斷絶不可登覽左黃龍右鳯凰皆<lb/>
在山麓也<lb/>
梅仙山在幕阜山之麓層巒疊嶂望之極葱翠子真舊<lb/>
隠也有井曰子真丹井有水出焉謂之梅仙水<lb/>
連雲在幕阜之南峭拔萬丈常有雲氣覆其上有吳真<lb/>
<pb n="KR2k0110_WYG_001-25b"/>
人煉丹壇下有石壁廣數丈昔有田先生隠焉曰田翁<lb/>
嵒<lb/>
香爐山嵒在縣東下有老子祠上有丹壇丹竈有池歲<lb/>
旱祈禱有感有許旌陽試劒石<lb/>
龍隠洞在縣西北有影如繪畵望之鱗角皆具<lb/>
汨水出豫章界與純水合純水在縣南三十步<lb/>
石瀬廟乃闗公廟湘州記云石子山溪西有小溪溪水<lb/>
映徹闗公南征嘗憩此因以名瀬今廟亦以此名之隨<lb/>
<pb n="KR2k0110_WYG_001-26a"/>
軍土地三軍廟助順廟圖經皆以為闗公并吕䝉行軍<lb/>
所置<lb/>
平江有李林甫墳在九峯劉光謙墳塔在長慶陳希烈<lb/>
墳塔在惠果陸善墳在芭蕉徐安貞墳塔在下臺今無<lb/>
遺跡但長慶有劉光謙繪像<lb/>
王文正公嘗宰平江令宅舊爲山魈所據前令不復敢<lb/>
居一日吏或夢見其告者曰宰相至吾當避之如有影<lb/>
響相率而去巳而文正下車處正寢無復驚動前知公<lb/>
<pb n="KR2k0110_WYG_001-26b"/>
之貴也治有異政邑人爲立生祠至今尚存<lb/>
臨湘縣本巴陵故地唐泰清年置王朝場以便人戸輸<lb/>
納皇朝淳化三年陞爲縣治至道二年改曰臨湘<lb/>
鴨欄磯建昌侯孫慮鬭鴨之所陸遜嘗諫止之與白螺<lb/>
山相望<lb/>
象骨山山海經云巴蛇吞象㬥其骨於此山旁湖謂之<lb/>
象骨港<lb/>
烏石山仙隠嵒洞深數里有芝山石乳烏藥之屬<lb/>
<pb n="KR2k0110_WYG_001-27a"/>
烏黎口卽烏林也酈善長云吳黃蓋敗魏武於烏林卽<lb/>
其地也太平寰宇記引通典州郡録云曹州卽曹公爲<lb/>
呉所敗燒船處又云今鄂州蒲圻縣赤壁山卽曹公敗<lb/>
處按三國志劉表率其子琮伐襄陽劉備屯樊口琮降<lb/>
曹公恐備先據江陵遣精騎急追及於當陽之長坂備<lb/>
數十騎走趨漢津濟沔到夏口曹公進軍江陵得劉琮<lb/>
水軍船數十萬自江陵止巴丘遂及赤壁孫權遣周瑜<lb/>
水軍數萬與備併力逆之曹公泊船江北岸瑜部將黃<lb/>
<pb n="KR2k0110_WYG_001-27b"/>
蓋詐降戰艦千艘因風放火曹公大敗從華容道步歸<lb/>
退保南郡周瑜等復追之曹公留曹仁守江陵城自徑<lb/>
北歸夏口今漢陽軍也而漢陽郡圖經云赤壁亦名烏<lb/>
林在郡西北二百二十里在漢陽縣西八十里皆誤也<lb/>
曹公既縱江陵水軍沿流巳至巴丘劉備在夏口孫權<lb/>
周瑜與劉併力逆曹公自當在巴陵江夏二郡界其漢<lb/>
陽圖經併俗説皆謬也<lb/>
岳陽雖水鄉絶難得蓴菜惟臨湘東蓴湖間有之<lb/>
<pb n="KR2k0110_WYG_001-28a"/>
龍窖山在縣東南接鄂州崇陽縣雷家洞石門洞山極<lb/>
深遠其間居民謂之鳥鄉語言侏離以耕畬為業非市<lb/>
鹽茶不入城市邑亦無貢賦葢山徭人也<lb/>
岳州自元正獻歲鄰里以飮宴相慶至十二日罷謂其<lb/>
日爲雲開節春社後遇好天色往往相繼上山中州人<lb/>
所謂拜掃也至寒食而止四月八日取羊桐葉淅米為<lb/>
飯以祀神及先祖瀕江諸廟皆有船四月中擇日下水<lb/>
擊畵鼓集人歌以櫂之至端午罷其實競渡也而以爲<lb/>
<pb n="KR2k0110_WYG_001-28b"/>
禳災民之有疾病者多就水際設神盤以祀神爲酒肉<lb/>
以犒櫂鼓者或為草船泛之謂之送瘟五月十三日謂<lb/>
之龍生日可種竹齊民要術所謂竹醉日也<lb/>
　<lb/>
　<lb/>
　<lb/>
　<lb/>
　岳陽風土記<lb/>
</p>
<p>
</p>
  </div>
</body>
</text>
</TEI>
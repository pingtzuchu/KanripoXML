<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禁扁</head>
    <p>
<pb n="KR2k0002_WYG_000-1a"/>
欽定四庫全書　　　　　史部十一<lb/>
　禁扁　　　　　　　　　地理𩔖一<hi>宮殿簿之屬</hi>
　　提要<lb/>
　　　　<hi>臣</hi>等謹案禁扁五卷元王士㸃撰士㸃字繼<lb/>
　　　　志東平人是書凡為目百一十有六篇一十有<lb/>
　　　　五釐為甲乙丙丁戊五卷何晏景福殿賦云<lb/>
　　　　爰有禁楄勒分翼張注引説文扁從户冊者<lb/>
　　　　署門户也扁與楄同此書詳載歴代宫殿<lb/>
<pb n="KR2k0002_WYG_000-1b"/>
　　　　門觀池館苑籞等名故取義於此卷首有歐<lb/>
　　　　陽元至順元年序虞集至順癸酉序皆以詳<lb/>
　　　　贍推之其中如釋東西箱以西清附之葢本<lb/>
　　　　前漢司馬相如傳注謂西清即西箱也而其<lb/>
　　　　釋東西序則與東西箱别為一𩔖不知景福<lb/>
　　　　殿賦西箱踟蹰以開宴東序重深而秘奥西<lb/>
　　　　箱西序也東序東箱也本屬互文而析為兩<lb/>
　　　　地則於宫室之制殊未能詳考又如釋秦雲<lb/>
<pb n="KR2k0002_WYG_000-2a"/>
　　　　陽宫一名林光一名甘泉考程大昌雍録漢<lb/>
　　　　之甘泉在渭北之雲陽秦之甘泉在渭南之<lb/>
　　　　鄠縣謂秦甘泉一名雲陽殊誤又孟康郊祀<lb/>
　　　　志注漢甘泉一名林光師古謂漢於秦林光<lb/>
　　　　宫旁别起甘泉宫謂之漢甘泉一名林光亦<lb/>
　　　　非則於地理學亦不免偶疎至於秦祈年宫<lb/>
　　　　三輔黄圖以為穆公作此書獨本漢書及水<lb/>
　　　　經注之説以為作於惠公似非無見又若曲<lb/>
<pb n="KR2k0002_WYG_000-2b"/>
　　　　臺宫之𩔖兼採雍録以補黄圖之所遺頗可<lb/>
　　　　藉以參考末附名釋一篇訓詁亦極典核雖<lb/>
　　　　時有疎密要於史學不為無補矣乾隆四十<lb/>
　　　　六年十二月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0002_WYG_000-3a"/>
禁扁序<lb/>
禁扁一書通事舍人須句王君繼志之所作也繼志蚤<lb/>
弃舉業慨然有志著述而職在九賔嘗撰侍儀儀注若干<lb/>
卷送上官其餘力又蒐考厯代宫殿門觀池館苑籞等<lb/>
名輯為是編豈特示該洽而已哉為人君者得是書因<lb/>
名號之文質思制度之奢儉又有以觀後世禨祥避忌<lb/>
之習務擇令美滋不如古人之仍事實存鑒戒之意矣<lb/>
為人臣者得是書其在朝廷設顧問則可以無召對寡<lb/>
<pb n="KR2k0002_WYG_000-3b"/>
陋之虞退而閒居偶有題榜則可以無重複嫌疑之犯<lb/>
其所以資見聞明等威亦豈小補哉近世傳者愽古自<lb/>
臨江劉氏番昜洪氏没無聞宋末西蜀虞氏栢心四明<lb/>
王氏厚齋猶能儗之繼志年學方富嗣此其有作也余<lb/>
故甚嘉嘆之而為之序至順元年九月初吉廬陵歐陽<lb/>
𤣥序<lb/>
<pb n="KR2k0002_WYG_000-4a"/>
禁扁序<lb/>
繼志故翰林學士承百中書叅議魯國王文康公之次<lb/>
子也世祖皇帝旣取宋淮南忠武王還奏留董忠獻公<lb/>
鎮綏江南時文康公以翰林應奉文字使董公軍中因<lb/>
謂董公曰宋氏經史圖籍文書畧備不及今上送朝廷<lb/>
懼將散軼不可復得關係甚重也董公竒其言悉録中<lb/>
祕外府圖書連舸致之京師而屬文康公䕶之今館閣<lb/>
所藏多當時故物有識者甚韙二公所為也於後文康<lb/>
<pb n="KR2k0002_WYG_000-4b"/>
公掦厯臺省賔客門人一時文學之選皆在是以繼志<lb/>
兄弟見聞異於常人又以彊記博學稱於時自紈綺之<lb/>
習固無與斯事而寒雋視之更興寡陋之歎矣禁扁之<lb/>
書在史館暇日所編號為詳贍而他著述尚多也繼志<lb/>
年富力彊好親師友則所學又當不止如著此書者至<lb/>
順癸酉三月二十九日雍虞集伯生甫書<lb/>
</p>
<p>
</p>
  </div>
</body>
</text>
</TEI>
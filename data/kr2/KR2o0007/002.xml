<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>三國雜事卷下</head>
    <p>
<pb n="KR2o0007_WYG_002-1a"/>
欽定四庫全書<lb/>
　三國雜事卷下　　　　　　宋　唐庚　撰<lb/>
　　操征栁城備勸劉表襲許表不能用<lb/>
挾天子令諸侯其事始於齊桓晉文而齊桓晉文未甞<lb/>
遷恵王襄王於齊晉也除難定亂興滅繼絶功効既著<lb/>
諸侯自服耳董卓以獻帝居長安李茂正以昭宗幸鳯<lb/>
翔發號施令動以制詔為名然而天下諸侯羣起而攻<lb/>
之何也無尺寸之功以取信於天下而有刼主之名以<lb/>
<pb n="KR2o0007_WYG_002-1b"/>
負謗於諸侯則天下諸侯羣起而攻之亦固其理也使<lb/>
表能勤王如桓文邪雖不襲許何害其為令諸侯哉如<lb/>
其不然雖襲許適足以致諸侯之師而已董卓李茂正<lb/>
是也<lb/>
　　亮出祁山南安天水安定三郡響應㑹馬謖敗三<lb/>
　　郡不守亮㧞西縣千餘家還漢中<lb/>
漢全盛時日月所照横目之民皆漢赤子其後徳薄不<lb/>
能保有黎庶則舉江以東而投之吴割渭以北而捐之<lb/>
<pb n="KR2o0007_WYG_002-2a"/>
魏則民不棄漢而漢棄其民亮出祁山三郡望風響應<lb/>
而亮不能守則亮負於民而民不負亮方是之時固當<lb/>
集其所獲之衆痛自引咎而謝遣之使崤隴之民曉然<lb/>
皆知吾心則後日之舉不患其不至如其不然在彼猶<lb/>
在此也而亮㧞西縣千餘家遷之漢中既不足以傷敵<lb/>
而使無辜之民流離轉徙違其宗族去其墳墓豈三郡<lb/>
所以響應之意哉此雖邊部之常然於孔明則有不應<lb/>
爾者此吾所以為之惜也<lb/>
<pb n="KR2o0007_WYG_002-2b"/>
　　孫亮太平二年宗室孫基盗乗御馬付獄侍中刁<lb/>
　　元奏曰基法應死然魯王早終唯陛下哀原之亮<lb/>
　　曰法者天下所共奈何以情相廹邪當思可以釋<lb/>
　　此者元曰赦有小大或天下或千里或百里隨意<lb/>
　　所及乃赦宫中基得以免<lb/>
吳之君臣可謂上下皆失其分矣漢世諸侯王有罪當<lb/>
誅丞相御史典客宗正廷尉奏請論如法制曰朕不忍<lb/>
致法其與列侯二千石議之於是丞相御史等又奏臣<lb/>
<pb n="KR2o0007_WYG_002-3a"/>
等謹與列侯二千石議皆曰宜論如法制曰朕不忍致<lb/>
法其廢勿王或削地若干夫論如法者有司以法守不<lb/>
忍致法者人主以道揆今亮人主也而論法元有司也<lb/>
而論情故曰吳之君臣可謂上下皆失其分矣<lb/>
　　魯肅勸權以荆州借備周瑜言備梟雄不宜以土<lb/>
　　地業之<lb/>
漢時荆州之地為郡者七劉表之殁南陽入于中原而<lb/>
荆州獨有南郡江夏武陵長沙桂陽零陵備之南奔劉<lb/>
<pb n="KR2o0007_WYG_002-3b"/>
琦以江夏從之其後四郡相繼歸附於是備有武陵長<lb/>
沙桂陽零陵之地曺仁既退闗羽周瑜錯處南郡而備<lb/>
領荆州牧居公安則六郡之地備已悉據之矣其所以<lb/>
云借者猶韓信之言假也雖欲不與得乎魯肅之議正<lb/>
合良平躡足之㡬而周瑜獨以為不然屢勝之家果不<lb/>
可與料敵哉<lb/>
　　建安二十年先主居公安使闗羽争荆州㑹曺公<lb/>
　　征漢先主恐失益州與吴連和分荆州引軍還蜀<lb/>
<pb n="KR2o0007_WYG_002-4a"/>
曺公征漢中先主聞之與吴連和分荆州是矣引軍還<lb/>
蜀非也是時蜀有南郡之地而先主以蜀兵五萬居公<lb/>
安若進據襄陽而羽帥五萬之衆以襲許卷甲疾趨五<lb/>
日而可至事成則天下未可量不成則漢中之師不攻<lb/>
而自退此兵法所謂攻其所必救者初曺公征栁城備<lb/>
勸表以襲許及備有荆州亦不能辦此信天命有在哉<lb/>
　　孫權稱尊議者以為交之無益而名體弗順宜絶<lb/>
　　之孔眀以為未可<lb/>
<pb n="KR2o0007_WYG_002-4b"/>
或曰孔明之不絶吴權耶正耶曰正也非權也六國之<lb/>
時諸侯皆僣矣孟子以為有王者作不皆比而誅之必<lb/>
教之不從而後誅之然則未教之罪王者有所不誅孔<lb/>
明之勢既未能有以教呉則吳之僣擬未可以遽責此<lb/>
王者之法也非權也<lb/>
　　吳欲以兵萬人討樊伷權問潘濬濬言五千兵足<lb/>
　　以禽伷因論伷可破状權竒其言遣將五千斬平<lb/>
　　之<lb/>
<pb n="KR2o0007_WYG_002-5a"/>
權克荆州将吏悉降而濬獨堅卧不屈權輿致之濬伏<lb/>
床而泣悲不自勝其於所事何其厚也既而樊伷欲以<lb/>
武陵自㧞歸蜀濬為權畫䇿卒自将討平之其於所厚<lb/>
又何薄也意者在君為君有不得不然者乎吾聞樂毅<lb/>
去燕適趙趙欲與之伐燕毅泣曰昔之事燕猶今之事<lb/>
趙也毅若獲戾放在佗國終身不敢謀趙之徒隸況其<lb/>
國乎使樂毅愚人也則可樂毅少知事君則濬不得無<lb/>
罪矣<lb/>
<pb n="KR2o0007_WYG_002-5b"/>
　　晉侍中荀朂中書令和嶠奏使著作郎陳夀定故<lb/>
　　蜀丞相諸葛亮故事為二十四篇號諸葛氏集上<lb/>
　　之<lb/>
魏文帝即位求孔融之文以為不減班揚晉武帝踐阼<lb/>
詔定諸葛亮故事而比之周誥融既魏武之讐恨而亮<lb/>
亦晉宣之仇敵二人之言宜非當時之所欲聞而並見<lb/>
收録惟恐其墜失蕩然無忌猶有先王大公至正之道<lb/>
存焉此吾所以特有取於魏晉也<lb/>
<pb n="KR2o0007_WYG_002-6a"/>
　　魏眀帝即位撫軍大将軍司馬懿鎮軍大將軍陳<lb/>
　　羣征東大将軍曺休中軍大将軍曺真並開府<lb/>
漢初置丞相御史府後置三公府将帥出征置幕府軍<lb/>
罷即廢不常置也今魏既置三公而懿等並為大將軍<lb/>
開府京師此何理也公室之卑盖自此始矣蜀将李平<lb/>
聞懿等開府辟召以說孔眀孔眀鄙之是時中原人物<lb/>
推陳長文為第一今長文亦為此餘無足道矣<lb/>
　　建安十八年漢帝詔并十四州復為九州<lb/>
<pb n="KR2o0007_WYG_002-6b"/>
三桓諷魯作三軍合周禮矣其志乃欲卑公室而奪之<lb/>
權曺操諷漢復九州合禹貢矣其志乃欲廣兾州而益<lb/>
其地夫引經術稱古誼者固未必皆姦人而姦人之欲<lb/>
濟其邪謀者亦未甞不引經術而稱古誼既不可以盡<lb/>
信亦不可以皆疑要在乎察之而已<lb/>
　　龎統說先主取益州先主曰今與吾為水火者曺<lb/>
　　操也操以急吾以寛操以暴吾以仁操以譎吾以<lb/>
　　忠每事相反乃可成爾以小故而失信於天下吾<lb/>
<pb n="KR2o0007_WYG_002-7a"/>
　　不為也<lb/>
寛勝急仁勝暴忠勝譎然操强而備弱宜勝而反不如<lb/>
者何也操稊稗者也備五榖之不<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>者也五榖不熟固<lb/>
不若稊稗非謂寛仁忠信不能勝急暴譎詐也備不能<lb/>
勝操耳故曰茍非其人道不虚行<lb/>
　　青龍三年張掖出石圎廣一丈六尺髙一丈七尺<lb/>
　　一寸圍五丈八寸蒼質而白理有若麟者若鳯者<lb/>
　　有若虎者有若牛者有若人馬者有若八卦列宿<lb/>
<pb n="KR2o0007_WYG_002-7b"/>
　　孛彗者其字讀而不可曉時人以為魏晉之符<lb/>
河圖洛書之說歐陽永叔攻之甚力今觀此圖與河圖<lb/>
洛書亦何以異惜乎時無伏犧神禹故莫能通其義而<lb/>
陋者以為魏晉之符彼魏晉何足道安知其非八卦九<lb/>
疇之類也造化之所為猶有幸不幸焉而况於人乎可<lb/>
勝歎哉可勝歎哉<lb/>
　　蘇則為金城守聞魏氏代漢發服悲哭孫盛評曰<lb/>
　　士不非其所事不事其所非既以䇿名新朝復懐<lb/>
<pb n="KR2o0007_WYG_002-8a"/>
　　貳志豈大雅君子出處之分哉<lb/>
魏氏受禪漢帝尚存縞素舉哀誠為䡖脫然盛謂貳志<lb/>
兹又過矣箕子過故商墟感宫室毁壊傷之欲哭以方<lb/>
朝而不敢季札哭王僚而事闔廬晏子哭荘公而事景<lb/>
公哀死事生以待天命此人臣之分也何得謂之非其<lb/>
所事而事其所非乎孫盛梟音使人聞而惡之<lb/>
　　諸葛亮聞張温敗未知其故思之數日曰吾得之<lb/>
　　矣是人清濁善惡太分明也<lb/>
<pb n="KR2o0007_WYG_002-8b"/>
善惡太明誠取敗之道然人之祸敗有以其道得之者<lb/>
有不以其道得之者若張温之敗可謂不以其道矣尚<lb/>
安可以推求其故哉<lb/>
　　魏文帝賜羣臣没入生口唯歆出而嫁之帝歎息<lb/>
　　孫盛評曰子路私饋仲尼毁其食器田氏盗施春<lb/>
　　秋著以為譏孥戮之家國刑所肅縱在哀矜<hi>案縱字原</hi>
　　<hi>夲作若今從三國志注改正</hi>理無偏宥歆居股肱之任當公言<lb/>
　　於朝而黙受嘉賜獨為君子可謂匹夫之仁蹈道<lb/>
<pb n="KR2o0007_WYG_002-9a"/>
　　則未也<lb/>
孫盛以刻薄之資承學於草竊亂賊之世性習皆惡故<lb/>
其論議類皆如此夫見牛未見羊孟子所謂仁術也何<lb/>
名為偏宥哉使盛為廷尉於魏文之時則歆當以私饋<lb/>
盗施誅矣東晉之不用盛不為過也<lb/>
　　陳夀曰蜀不置史注記無官以故行事多遺灾異<lb/>
　　靡書諸葛亮雖逹於為政若此之類猶未周焉<lb/>
禮記人君言則左史書之動則右史書之周禮建官偹<lb/>
<pb n="KR2o0007_WYG_002-9b"/>
矣獨不聞有所謂左右史者雖有太史然不以注記為<lb/>
職是時諸侯皆有史豈天子獨闕乎春秋之時卜田宅<lb/>
者占雲日者皆稱太史則太史殆隂陽家流然書趙盾<lb/>
者書崔杼者亦稱太史則太史又似掌注記者盖方是<lb/>
時學者通知天人而卜興廢者亦不純用蓍龜太史伯<lb/>
以祝融之功而推楚國之必興太史趙以虞舜之徳而<lb/>
占陳氏之未亡其議論證據有絶人者故隂陽注記得<lb/>
兼掌之漢司馬談父子為太史令以論著為己任而又<lb/>
<pb n="KR2o0007_WYG_002-10a"/>
掌天官則兼掌之効於兹可見魏晉之際始置著作郎<lb/>
自是太史之職分而為二孔明之時未也按後主景輝<lb/>
元年史官奏景星見於是大赦改元而曰蜀不置史妄<lb/>
矣<lb/>
　　景初元年有司奏魏得地統宜以建丑為正遂改<lb/>
　　是年三月為孟夏四月<lb/>
世言夏得人統以建寅為正商得地統以建丑為正周<lb/>
得天統以建子為正其説非也以堯典義和舜典廵狩<lb/>
<pb n="KR2o0007_WYG_002-10b"/>
觀之唐虞之世固以建寅為正矣至夏后之時其法尤<lb/>
偹其書傳於後世謂之夏小正孔子得之於把以為可<lb/>
用非謂建寅之正自夏后氏始也至成周時始用建子<lb/>
為正然猶不廢夏時謂之正嵗後之學者以為夏以建<lb/>
寅為正周以建子為正商居其間不應無所變改因以<lb/>
意推之曰商以建丑為正而三統之說興焉夫夏后氏<lb/>
以建寅為正吾於論語見之矣論語曰行夏之時周以<lb/>
建子為正吾於春秋見之矣春秋書十月降霜殺菽三<lb/>
<pb n="KR2o0007_WYG_002-11a"/>
月無冰商人以建丑為正於經既無所見於理亦復不<lb/>
通夫以建子為正者取二十四氣之首也以建寅為正<lb/>
者取四時之首也以建丑為正其取義安在哉是以知<lb/>
其不然<lb/>
　　建安十八年先主進軍圍雒縣龎統為流矢所中<lb/>
　　卒先主言則流涕<lb/>
龎徳公以孔明為卧龍以士元為鳯雛則士元之齒當<lb/>
少於孔明孔明卒時年五十四而士元先卒二十有二<lb/>
<pb n="KR2o0007_WYG_002-11b"/>
年則士元物故尚未三十也豈不惜哉建安二十四年<lb/>
先主始王漢中是嵗闗羽卒明年黄忠法正卒又明年<lb/>
張飛卒又明年馬超馬良卒基業未就而一時功臣相<lb/>
繼淪謝如有物奪之者明年後主踐阼而舊人獨有孔<lb/>
明趙雲後七年雲卒又五年孔明卒而勲舊於是乎盡<lb/>
正卒時四十五超四十七良三十五自餘不著其年飛<lb/>
傳稱少與羽俱事先主羽年長數嵗飛兄事之則飛卒<lb/>
時年纔五十許霍峻年四十此數傑者皆以髙才早世<lb/>
<pb n="KR2o0007_WYG_002-12a"/>
而譙周至七十餘而終天不祚漢明矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0007_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國雜事卷下<lb/>
</p>
<p>
</p>
  </div>
</body>
</text>
</TEI>
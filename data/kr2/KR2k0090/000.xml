<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洛陽伽藍記</head>
    <p>
<pb n="KR2k0090_WYG_000-1a"/>
欽定四庫全書　　　　　史部十一<lb/>
　洛陽伽藍記　　　　　　地理𩔖七<hi>古蹟之屬</hi>
　　提要<lb/>
　　　　<hi>臣</hi>等謹按洛陽伽藍記五巻後魏楊衒之撰<lb/>
　　　　劉知幾史通作羊衒之晁公武讀書志亦同<lb/>
　　　　然隋志亦作楊與今本合疑史通悮也其里<lb/>
　　　　貫未詳據書中所稱知嘗官撫軍司馬耳魏<lb/>
　　　　自太和十七年作都洛陽一時篤崇佛法刹<lb/>
<pb n="KR2k0090_WYG_000-1b"/>
　　　　廟甲於天下又永熈之亂城郭邱墟武定五<lb/>
　　　　年衒之行役洛陽感念廢興因捃拾舊聞追<lb/>
　　　　叙故蹟以成是書以城内及四門之外分叙<lb/>
　　　　五篇叙文之後先以東面三門南面三門北<lb/>
　　　　面二門各署其新舊之名以提綱領體例絶<lb/>
　　　　為明晰其文穠麗秀逸煩而不厭可與酈道元<lb/>
　　　　水經注肩隨其兼叙爾朱榮等變亂之事委<lb/>
　　　　曲詳盡多足與史傳参証其他古蹟藝文及<lb/>
<pb n="KR2k0090_WYG_000-2a"/>
　　　　外國土風道里採摭繁富亦足以廣異聞劉<lb/>
　　　　知幾史通云秦人不死知苻生之厚誣蜀老<lb/>
　　　　猶存知葛亮之多枉蜀老事見魏書毛修之<lb/>
　　　　傳秦人事即用此書趙逸一條知幾引據最<lb/>
　　　　不茍知其説非鑿空也他如解魏文之苗茨<lb/>
　　　　碑糾戴廷之之西征記考据亦皆精審惟以<lb/>
　　　　髙陽王雍之樓為即古詩所謂西北有髙樓<lb/>
　　　　上與浮雲齊者則未免固於説詩為是書之<lb/>
<pb n="KR2k0090_WYG_000-2b"/>
　　　　瑕纇耳據史通補註篇稱除煩則意有所恡<lb/>
　　　　畢載則言有所妨遂乃定彼榛楛列為子注<lb/>
　　　　若蕭大圜淮海亂離志羊衒之洛陽伽籃記<lb/>
　　　　是也則衒之此記實有自註世所行本皆無<lb/>
　　　　之不知何時佚脫然自宋以來未聞有引用<lb/>
　　　　其註者則其刋落已乆今不可復考矣乾隆<lb/>
　　　　四十二年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2k0090_WYG_000-3a"/>
　　　　　　　　　　總　校　官　<hi>臣</hi>陸　費　墀<lb/>
<pb n="KR2k0090_WYG_000-4a"/>
洛陽伽藍記自叙<lb/>
三墳五典之説九流百代之言竝理在人區而義兼天<lb/>
外至於一乗二諦之原三明六通之㫖西域備詳東土<lb/>
靡記自頂日感夢滿月流光陽門飾豪眉之像夜臺圖<lb/>
紺髪之形爾来奔競其風遂廣至晉永嘉惟有寺四十<lb/>
二所逮皇魏受圖光宅嵩洛篤信彌繁法教愈盛王侯<lb/>
貴臣棄象馬如脱屣庶士豪家捨資財若遺跡於是招<lb/>
提櫛比寳塔駢羅争寫天上之姿競摸山中之影金刹<lb/>
<pb n="KR2k0090_WYG_000-4b"/>
與靈臺比髙廣殿共阿房等壯豈直木衣綈繡土被朱<lb/>
紫而已哉暨永熙多難皇輿遷鄴諸寺僧尼亦與時徙<lb/>
至武定五年歲在丁卯余因行役重覽洛陽城郭崩毁<lb/>
宫室傾覆寺觀灰燼廟塔丘墟墻被蒿艾巷羅荆棘野<lb/>
獸穴於荒階山鳥巢於庭樹遊兒牧䜿躑躅於九逵農<lb/>
夫耕稼藝黍於雙闕麥秀之感非獨殷墟黍離之悲信<lb/>
哉周室京城表裏凡有一千餘寺今日寮廓鐘聲罕聞<lb/>
恐後世無傳故撰斯記然寺數最多不可遍寫今之所<lb/>
<pb n="KR2k0090_WYG_000-5a"/>
録上大伽藍其中小者取其詳世諦事因而出之先以<lb/>
城内為始次及城外表列門名以逺近為五篇余才非<lb/>
著述多有遺漏後之君子詳其闕焉<lb/>
大和十七年後魏高祖遷都洛陽詔司空公穆亮營造<lb/>
宫室洛陽城門依魏晉舊名<lb/>
東面有三門北頭第一門曰建春門漢曰上東門阮籍<lb/>
詩曰步出上東門是也魏晉曰建春門高祖因而不改<lb/>
次南曰東陽門漢曰東中門魏晉曰東陽門高祖因而<lb/>
<pb n="KR2k0090_WYG_000-5b"/>
不改次南曰青陽門漢曰望京門魏晉曰清陽門高祖<lb/>
改為青陽門<lb/>
南面有三門東頭第一曰開陽門初漢光武遷都洛陽<lb/>
作此門始成而未有名忽夜中有柱自来在樓上後瑯<lb/>
琊郡開陽縣言南門一柱飛去使来視之則是也遂以<lb/>
開陽為名自魏及晉因而不改高祖亦然次西曰平昌<lb/>
門漢曰平門魏晉曰平昌門高祖因而不改次西曰宣<lb/>
陽門漢曰津<hi>一木多一陽字</hi>門魏晉曰津<hi>一作宣</hi>陽門高祖因而<lb/>
<pb n="KR2k0090_WYG_000-6a"/>
不改<lb/>
西面有四門南頭第一門曰西明門漢曰廣陽門魏晉<lb/>
因而不改高祖改為西明門次北曰西陽門漢曰雍門<lb/>
魏晉曰西明門高祖改為西陽門次北曰閶闔門漢曰<lb/>
上西門有銅璇璣玉衡以齊七政魏晉曰閶闔門高祖<lb/>
因而不改次北曰承明門承明者高祖所立當金墉城<lb/>
前東西大道遷京之始宫闕未就高祖住在金墉城城<lb/>
西有上南寺高祖數詣寺沙門論議故通此門而未有<lb/>
<pb n="KR2k0090_WYG_000-6b"/>
名世人謂之新門時王公卿士常迎駕於新門高祖謂<lb/>
御史中尉李彪曰曹植詩云謁帝承明廬此門宜以承<lb/>
明為稱遂名之<lb/>
北面有二門西頭曰大夏門漢曰夏門魏晉曰大夏門<lb/>
嘗造三層樓去地二十丈洛陽城門樓皆兩重去地百<lb/>
尺惟大夏門甍棟干雲東頭曰廣莫門漢曰穀門魏晉<lb/>
曰廣莫門高祖因而不改廣莫門以西至於大夏門宫<lb/>
觀相連被諸城上也<lb/>
<pb n="KR2k0090_WYG_000-7a"/>
一門有三道所謂九軌<hi>一作九逵</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0090_WYG_000-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洛陽伽藍記自叙<lb/>
</p>
<p>
</p>
  </div>
</body>
</text>
</TEI>
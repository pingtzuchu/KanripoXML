<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洛陽伽藍記卷三</head>
    <p>
<pb n="KR2k0090_WYG_003-1a"/>
欽定四庫全書<lb/>
　洛陽伽藍記卷三　　　後魏　楊衒之　撰<lb/>
　　城南<lb/>
景眀寺宣武皇帝所立也景明年中立因以為名在宣<lb/>
　陽門外一里御道東其寺東西南北方五百步前望<lb/>
　嵩山少室却負帝城青林垂影緑水為文形勝之地<lb/>
　爽嵦獨美山懸臺觀光盛一千餘間複殿重房交䟽<lb/>
　對霤青臺紫閣浮道相通雖外有四時而内無寒暑<lb/>
<pb n="KR2k0090_WYG_003-1b"/>
　房簷之外皆是山池竹松蘭芷垂列堦墀含風團露<lb/>
　流香吐馥至正光年中太后始造七層浮圖一所去<lb/>
　地百仞是以邢子才碑文云俯聞激電旁屬奔星是<lb/>
　也妝飾華麗侔於永寧金盤寳鐸煥爛霞表寺有三<lb/>
　池萑蒲菱藕水物生焉或黄甲紫鱗出沒於蘩藻或<lb/>
　青鳬白雁浮沈於緑水<graphic n="KR3320" url="https://raw.githubusercontent.com/kanripo/KR-Gaiji/master/images/KR3320.png" mimeType="image/png"/>磑舂簸皆用水功伽藍之<lb/>
　妙冣得稱首時世宗好崇福四月七日京師諸像皆<lb/>
　来此寺尚書祠曹録像凡有一千餘軀至八日以次<lb/>
<pb n="KR2k0090_WYG_003-2a"/>
　入宣陽門向閶闔宫前受皇帝散花於時金花映日<lb/>
　寳葢浮雲旛幢若林香煙似霧梵樂法音聒動天地<lb/>
　百戲騰驤所在駢比名僧徳衆負錫為羣信徒法侣<lb/>
　持花成藪車騎填咽繁衍相傾時有西域胡沙門見<lb/>
　此唱言佛國至永熙年中始詔國子祭酒邢子才為<lb/>
　寺碑文子才河間人也志性通敏風情雅潤下帷覃<lb/>
　思温故知新文宗學府䠮班馬而孤上英規勝範凌<lb/>
　許郭而獨髙是以衣冠之士輻輳其門懐道之賔去<lb/>
<pb n="KR2k0090_WYG_003-2b"/>
　来滿室昇其堂者若登孔氏之門沾其賞者猶聽東<lb/>
　吳之句籍甚當時聲馳遐邇正光中解褐為世宗挽<lb/>
　郎奉朝請尋進中書侍郎黄門子才洽聞博見無所<lb/>
　不通軍國制度罔不訪及自王室不靖虎門業廢後<lb/>
　遷國子祭酒謨訓上庠子才罰惰賞勤専心勸誘青<lb/>
　領之生競懐雅術洙泗之風兹焉復盛永熙年末以<lb/>
　母老辭帝不許之子才情辭懇至涕淚俱下帝乃許<lb/>
　之詔以光禄大夫歸養私庭所在之處給事力五人<lb/>
<pb n="KR2k0090_WYG_003-3a"/>
　歲一朝以備顧問王侯祖道若漢朝之送二疏暨皇<lb/>
　居徙鄴民訟殷䌓前格<hi>一作革</hi>後詔<hi>一作沿</hi>自相予奪法<lb/>
　吏疑獄簿領成山乃勑子才與散騎常侍温子昇撰<lb/>
　麟趾新制十五篇省府以之决疑州郡用為治本武<lb/>
　定中除驃騎大將軍西兖州刺史為政清靜吏民安<lb/>
　之後徵為中書令時戎馬在郊朝廷多事國禮朝儀<lb/>
　咸<hi>一作或</hi>自子才出所製詩賦詔策章表碑頌讃記五<lb/>
　百篇皆傳於世隣國欽其模楷朝野以為美談也<lb/>
<pb n="KR2k0090_WYG_003-3b"/>
大統寺在景明寺西即所謂利民里寺南有三公令史<lb/>
　髙顯畧宅每夜見赤光行於堂前如此者非一向光<lb/>
　明所掘地丈餘得黄金百<hi>一作千</hi>斤銘云蘇秦家金得<lb/>
　者為吾造功徳顯畧遂造招福寺人謂此地是蘇秦<lb/>
　舊宅當時元义秉政聞其得金就洛索之以二十斤<lb/>
　與之衒之按蘇秦時未有佛法功徳者不必是寺應<lb/>
　是碑銘之𩔖頌其聲跡也東有秦太上公二寺在景<lb/>
　明南一里西寺太后所立東寺皇姨所立竝為父追<lb/>
<pb n="KR2k0090_WYG_003-4a"/>
　福因以名之時人號為雙女寺竝門隣洛水林木扶<lb/>
　疎布葉垂隂各有五層浮圖一所髙五十丈素綵布<lb/>
　工比於景明至於六齋常有中黄門一人監䕶僧舍<lb/>
　襯施供具諸寺莫及焉寺東有靈臺一所基趾雖頺<lb/>
　猶髙五丈餘即是漢武帝所立者靈臺東辟雍是魏<lb/>
　武所立者至我正光中造明堂於辟雍之西南上圓<lb/>
　下方八牕四闥汝南王復造磚浮圖於靈䑓之上孝<lb/>
　昌初妖賊四侵州郡失據朝廷設募征格於堂之北<lb/>
<pb n="KR2k0090_WYG_003-4b"/>
　從戎者拜曠掖將軍偏將軍裨將軍當時甲胄之士<lb/>
　號明堂隊時虎賁駱子淵者自云洛陽人昔孝昌年<lb/>
　戍在彭城其同營人樊元寳得假還京子淵附書一<lb/>
　封令達其家云宅在靈臺南近洛河卿但是至彼家<lb/>
　人自出相看元寳如其言至靈臺南了無人家可問<lb/>
　徙倚欲去忽見一老翁<hi>一作公下同</hi>来問從何而来徬徨<lb/>
　於此元寳具向道之老翁云是吾兒也取書引元寳<lb/>
　入遂見館閣崇寛屋宇佳麗坐命婢取酒湏㬰見婢<lb/>
<pb n="KR2k0090_WYG_003-5a"/>
　抱一死小兒而過元寳初甚怪之俄而酒至色甚紅<lb/>
　香美異常兼設珍羞海陸具備飲訖辭還老翁送元<lb/>
　寳出云後會難期以為悽恨别甚殷勤老翁還入元<lb/>
　寳不復見其門巷但見髙岸對水渌波東傾惟見一<lb/>
　童子可年十五新溺死鼻中出血方知所飲酒是其<lb/>
　血也及還彭城子淵已失矣元寳與子淵同戍三年<lb/>
　不知是洛水之神也<lb/>
報徳寺髙祖孝文皇帝所立也為馮太后追福在開陽<lb/>
<pb n="KR2k0090_WYG_003-5b"/>
　門外三里開陽門御道東有漢國子學堂堂前有三<lb/>
　種字石經二十五碑表裏刻之寫春秋尚書二部作<lb/>
　篆科斗𨽻三種字漢右中即將蔡邕筆之遺跡也猶<lb/>
　有十八碑餘皆殘毁復有石碑四十八枚亦表裏𨽻<lb/>
　書寫周易尚書公羊禮記四部又讀書碑一所竝在<lb/>
　堂前魏文帝作典論云碑至太和十七年猶有四存<lb/>
　髙祖題為勸學里里内有大覺三寳寧逺三寺武定<lb/>
　四年大將軍遷石經於鄴<hi>一作潁</hi>週廻有園珍果出焉<lb/>
<pb n="KR2k0090_WYG_003-6a"/>
　有含消梨重十斤從樹着地盡化為水有<hi>一作如</hi>承光<lb/>
　之柰承光寺亦多果木柰味甚美冠於京師勸學里<lb/>
　東有延賢里里内有正覺寺尚書令王肅所立也肅<lb/>
　字公懿琅琊人偽齊雍州刺史奐之子也贍學多通<lb/>
　才辭美茂為齊祕書丞太和十八年背逆歸順時髙<lb/>
　祖新營洛邑多所造製肅博識舊事大有裨益髙祖<lb/>
　甚重之常呼王生延賢之名肅立之肅在江南之日<lb/>
　聘謝氏女為妻及至京師復尚公主謝作五言詩贈<lb/>
<pb n="KR2k0090_WYG_003-6b"/>
　之其詩曰本為箔上蠶今<hi>一作無</hi>作機上絲得路逐勝<lb/>
　去頗憶纒綿<hi>一作絲</hi>時公主代肅答謝云針自貫線物<lb/>
　目中恒任絲得帛縫新去何能衲故時肅甚<hi>一本多有字</hi>
　愧謝之<hi>一本多色字</hi>遂造正覺寺以憇之肅憶父非理受<lb/>
　禍常有子胥報楚之意畢身素服不聽音樂時人以<lb/>
　此稱之肅初入國不食羊肉及酪漿等物常飯鯽魚<lb/>
　羮渇飲茗汁京師士子見肅一飲一斗號為漏巵經<lb/>
　數年以後肅與髙祖殿會食羊肉酪粥甚多髙祖怪<lb/>
<pb n="KR2k0090_WYG_003-7a"/>
　之謂肅曰卿中國之味也羊肉何如魚羮茗飲何如<lb/>
　酪漿肅對曰羊者是陸産之最魚者乃水族之長所<lb/>
　好不同竝各稱珍以味言之甚是優劣羊比齊魯大<lb/>
　邦魚比邾莒小國唯茗不中與酪作奴髙祖大笑因<lb/>
　舉酒曰三三横兩兩縱誰能辨之賜金鍾御史中丞<lb/>
　李彪曰沽酒老嫗瓮注𤬪屠兒割肉與秤同尚書右<lb/>
　丞甄琛曰吳人浮水自云工妓兒擲䋲在虚空彭城<lb/>
　王勰曰臣始解此字是習字髙祖即以金鍾賜彪朝<lb/>
<pb n="KR2k0090_WYG_003-7b"/>
　廷服彪聰明有智甄琛和之亦速彭城王謂肅曰卿<lb/>
　不重齊魯大邦而愛邾莒小國肅對曰鄉曲所美不<lb/>
　得不好彭城王重謂曰卿明日顧我為卿設邾莒之<lb/>
　食亦有酪奴因此復號茗飲為酪奴時給事中劉縞<lb/>
　慕肅之風專習茗飲彭城王謂縞曰卿不慕王侯八<lb/>
　珍好蒼頭水厄海上有逐臭之夫里内有學顰之婦<lb/>
　以卿言之即是也其彭城王家有吳奴以此言戲之<lb/>
　自是朝貴讌會雖設茗飲皆耻不復食惟江表殘民<lb/>
<pb n="KR2k0090_WYG_003-8a"/>
　逺来降者好之後蕭衍子西豐侯蕭正徳歸降時元<lb/>
　义欲為之設茗先問卿於水厄多少正徳不曉义意<lb/>
　答曰下官生於水鄉而立身以来未遭陽侯之難元<lb/>
　义與舉坐之客皆笑焉<lb/>
龍華寺廣陵王所立也追聖寺北海王所立也竝在報<lb/>
　徳寺之東法事僧房比秦太上公京師寺皆種雜果<lb/>
　而此二寺園林茂盛莫之與爭<lb/>
宣陽門外四里至洛水上作浮橋所謂永橋也神龜中<lb/>
<pb n="KR2k0090_WYG_003-8b"/>
　常景為汭頌其辭曰浩浩大川決決清洛導源熊耳<lb/>
　控流巨壑納穀吐伊貫周淹亳近達河宗逺朝海若<lb/>
　兆惟洛食實同土中上應張栁下據河嵩寒暑攸叶<lb/>
　日月載融帝世光宅<hi>闕</hi>函下風前臨少室却負太行<lb/>
　制巖東邑峭峘西疆四險之地六達之莊恃徳則固<lb/>
　失道則亡詳觀古列考見丘墳乃禪乃革或質或文<lb/>
　周餘九列漢季三分魏風衰晚晉景雕曛天地發揮<lb/>
　圖書受命皇建有極神功無競魏籙仰天𤣥符握鏡<lb/>
<pb n="KR2k0090_WYG_003-9a"/>
　璽運會昌龍圖受命乃睠書軌永懐寳定敷兹景跡<lb/>
　流美洪謨襲我冠冕正我神樞水陸兼會周鄭交衢<lb/>
　爰勒洛汭敢告中區南北兩岸有華表舉髙二十丈<lb/>
　華表上作鳯凰似欲冲天勢永橋以南圜丘以北伊<lb/>
　洛之間夾御道有四夷館道東有四館一名金陵二<lb/>
　名燕然三名扶桑四名崦嵫道西有四館一曰歸正<lb/>
　二曰歸徳三曰慕化四曰慕義吳人投國者處金陵<lb/>
　館三年已後賜宅歸正里景明初偽齊建安王蕭寳<lb/>
<pb n="KR2k0090_WYG_003-9b"/>
　寅来降封會稽公為築宅於歸正里後進爵為齊王<lb/>
　尚南陽長公主寳寅耻與夷人同列令公主啟世宗<lb/>
　求入城内世宗從之賜宅於永安里正光四年中蕭<lb/>
　衍子西豐侯蕭正徳来降處金陵館為築宅歸正里<lb/>
　正徳捨宅為歸正寺北夷来附者處燕然館三年已<lb/>
　後賜宅歸徳里正光元年蠕蠕主郁久閭阿郍□<hi>史作</hi>
　<hi>環下同</hi>来朝執事者莫知所處中書舍人常景議云咸<lb/>
　寧中單于来朝晉世處之王公特進之下可班郍□<lb/>
<pb n="KR2k0090_WYG_003-10a"/>
　蕃王儀同之間朝廷從其議又處之燕然館賜宅歸<lb/>
　徳里北夷酋長遣子入侍者常秋来春去避中國之<lb/>
　熱時人謂之雁臣東夷来附者處扶桑館賜宅慕化<lb/>
　里西夷来附者處崦嵫館賜宅慕義里自葱嶺已西<lb/>
　至於大秦百國千城莫不歡附商胡販客日奔塞下<lb/>
　所謂盡天地之區已樂中國土風因而宅者不可勝<lb/>
　數是以附化之民萬有餘家門巷修整閶闔填列青<lb/>
　槐䕃陌緑栁垂庭天下難得之貨咸悉在焉别立市<lb/>
<pb n="KR2k0090_WYG_003-10b"/>
　於洛水南號曰四通市民間謂永橋市伊洛之魚多<lb/>
　於此賣士庶須膾皆詣取之魚味甚美京師語曰洛鯉<lb/>
　伊魴貴於牛羊永橋南道東有白象獅子二坊白象者<lb/>
　永平二年乾羅國胡王所獻皆施五綵屏風七寳坐床容<lb/>
　數人真是異物常養象於乗黄曹象常壊屋敗墻走<lb/>
　出於外逢樹即㧞遇墻則倒百姓驚怖奔走交馳太<lb/>
　后遂徙象於此坊獅子者波斯國胡王所獻也為逆<lb/>
　賊万侯醜奴所獲留於冦中永安末醜奴破始達京<lb/>
<pb n="KR2k0090_WYG_003-11a"/>
　師莊帝謂侍中李或曰朕聞虎見獅子必伏可覔試<lb/>
　之於是詔近山郡縣捕虎以送鞏縣山陽竝送二虎<lb/>
　一豹帝在華林園觀之於是虎豹見獅子悉皆瞑目<lb/>
　不敢仰視園中素有一盲熊性甚馴帝令取試之虞<lb/>
　人牽盲熊至聞獅子氣驚怖跳踉曳鎻而走帝大笑<lb/>
　普泰元年廣陵王即位詔曰禽獸囚之則違其性宜<lb/>
　放還山林獅子亦令送歸本國送獅子者以波斯道<lb/>
　逺不可送達遂在路殺獅子而返有司糺劾罪以違<lb/>
<pb n="KR2k0090_WYG_003-11b"/>
　㫖論廣陵王曰豈以獅子而罪人也遂赦之<lb/>
菩提寺西域胡人所立也在慕義里沙門達多發塚取<lb/>
　甎得一人以進時太后與明帝在華林都堂以為妖<lb/>
　異謂黄門侍即徐紇曰上古以来頗有此事否紇曰<lb/>
　昔魏時發塚得霍光女壻范明友家奴説漢朝廢立<lb/>
　與史書相符此不足為異也后令紇問其姓名死来<lb/>
　幾年何所飲食死者曰臣姓崔名涵字子洪博陵安<lb/>
　平人也父名暢母姓魏家在城西凖財里死時年十<lb/>
<pb n="KR2k0090_WYG_003-12a"/>
　五今滿二十七在地十有二年常似醉臥無所食也<lb/>
　時復遊行或遇飯食如似夣中不甚辨了后即遣門<lb/>
　下録事張秀攜詣凖財里訪涵父母果得崔暢其妻<lb/>
　魏氏秀攜問暢曰卿有兒死否暢曰有息子涵年十<lb/>
　五而死秀攜曰為人所發今日蘇活在華林園中主<lb/>
　人故遣我来相問暢聞驚怖曰實無此兒向者謬言<lb/>
　秀攜還具以實陳聞后遣攜送涵囬家暢聞涵至門<lb/>
　前起火手持刀魏氏把桃枝謂曰汝不湏来吾非汝<lb/>
<pb n="KR2k0090_WYG_003-12b"/>
　父汝非吾子急手速去可得無殃涵遂捨去遊於京<lb/>
　師常宿寺門下汝南王賜黄衣一具涵性畏日不敢<lb/>
　仰視又畏水火及刀兵之屬常走於逵路遇疲則止<lb/>
　不徐行也時人猶謂是鬼洛陽太市北奉終里里内<lb/>
　之人多賣送死人之具及諸棺槨涵謂曰作栢木棺<lb/>
　勿以桑木為欀人問其故涵曰吾在地下見人發鬼<lb/>
　兵有一鬼訴稱是栢棺應免主兵吏曰爾雖栢棺桑<lb/>
　木為欀遂不免京師聞此栢木踴貴人疑賣棺者貨<lb/>
<pb n="KR2k0090_WYG_003-13a"/>
　涵發此等之言也<lb/>
髙陽王寺髙陽王雍之宅也在津陽門外三里御道西<lb/>
　雍為尒朱榮所害也捨宅以為寺正光中雍為丞相<lb/>
　給<hi>一本多一輿字</hi>羽葆鼓吹虎賁班劒百人貴極人臣富兼<lb/>
　山海居止第宅匹於帝宫白殿丹檻窈窕連亘飛簷<lb/>
　仄<hi>一作峻</hi>宇轇轕週通僮僕六千妓女五百隋珠照日<lb/>
　羅衣從風自漢晉以来諸王豪侈未之有也出則鳴<lb/>
　騶御道文物成行鐃吹響發笳聲哀轉入則歌姫舞<lb/>
<pb n="KR2k0090_WYG_003-13b"/>
　女擊筑吹笙絲管迭奏連宵盡日其竹林魚池侔於<lb/>
　禁苑芳草如積珍木連隂雍嗜口味厚自奉養一日<lb/>
　必以數萬錢為限海陸珍羞方丈於前陳留侯李崇<lb/>
　謂人曰髙陽一日敵我千日崇為尚書令儀同三司<lb/>
　亦富傾天下僮僕千人而性多儉恡惡衣麄食常無<lb/>
　肉味止有韭菹崇客李元佑語人云李令公一食十<lb/>
　八種人問其故元佑曰二九一十八聞者大笑世人<lb/>
　即以為譏罵雍薨後諸妓悉令入道或有嫁者美人<lb/>
<pb n="KR2k0090_WYG_003-14a"/>
　徐月華善彈箜篌能為明妃出塞之曲歌聞者莫不<lb/>
　動容永安中與衛將軍源士康為側室宅近青陽門<lb/>
　徐鼓箜篌而歌哀聲入雲行路聽者俄而成市徐常<lb/>
　語士康曰王有二美姬一名脩容二名艷姿竝蛾眉<lb/>
　皓齒潔䫉傾城脩容亦能為緑水歌艷姿尤善作么<lb/>
　鳳舞竝愛傾後室寵冠諸姬士康聞此遂常令徐鼓<lb/>
　緑水么鳳之曲焉髙陽宅北有中甘里里内潁川荀<lb/>
　子文年十三㓜而聰辨神情卓異雖黄琬文舉無以<lb/>
<pb n="KR2k0090_WYG_003-14b"/>
　加之正光初廣宗<hi>一作文</hi>潘崇和講服氏春秋於城東<lb/>
　昭義里子文攝齊北面就和受道時趙郡李才問子<lb/>
　文曰荀生住在何處子文對曰僕住在中甘里才曰<lb/>
　何為住城南<hi>一作才曰何徃日徃城南</hi>城南有四夷館才以此譏<lb/>
　之子文對曰國陽勝地子何怪也若言川澗伊洛崢<lb/>
　嶸語其舊事靈臺石經招提之美報徳景明當世富<lb/>
　貴髙陽廣平四方風俗萬國千城若論人物有我無<lb/>
　卿才無以對之崇和曰汝潁之士利如錐燕趙之士<lb/>
<pb n="KR2k0090_WYG_003-15a"/>
　鈍如錘信非虚言也舉學皆笑焉<lb/>
崇虚寺在城西即漢之躍龍園也延熹九年桓帝祠老<lb/>
　子於躍龍園設華葢之座用郊天之樂此其地也髙<lb/>
　祖遷京之始以地給民憇者多見妖怪是以人皆去<lb/>
　之遂立寺焉<lb/>
　<lb/>
　<lb/>
　<lb/>
<pb n="KR2k0090_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洛陽伽藍記巻三<lb/>
</p>
<p>
</p>
  </div>
</body>
</text>
</TEI>
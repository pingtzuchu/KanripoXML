<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洛陽伽藍記卷一</head>
    <p>
<pb n="KR2k0090_WYG_001-1a"/>
欽定四庫全書<lb/>
　洛陽伽藍記卷一　　　後魏　楊衒之　撰<lb/>
　　城内<lb/>
永寧寺熙平元年靈太后胡氏所立也在宫前閶闔門<lb/>
　南一里御道西其寺東有太尉府西對永康里南界<lb/>
　昭𤣥曹北鄰御史䑓閶闔門前御道東有左衛府府<lb/>
　南有司徒府司徒府南有國子學堂内有孔聖像顔<lb/>
　淵問仁子路問政在側國子南有宗正寺寺南有太<lb/>
<pb n="KR2k0090_WYG_001-1b"/>
　廟廟南有䕶軍府府南有衣冠里御道西有右衛府<lb/>
　府南有太尉府府南有將作曹曹南有九級府府南<lb/>
　有太社社南有凌隂里即四朝時藏氷處也中有九<lb/>
　層浮圖一所架木為之舉髙九十丈有刹復髙十丈<lb/>
　合去地一千尺去京師百里巳遥見之初掘基至黄<lb/>
　泉下得金像三十<hi>一作千</hi>軀太后以為信法之徵是以<lb/>
　營建過度也刹上有金寳瓶容二十五石寳瓶下有<lb/>
　承露金盤三十重周匝皆垂金鐸復有鐵鏁四道引<lb/>
<pb n="KR2k0090_WYG_001-2a"/>
　刹向浮圖四角鏁上亦有金鐸鐸大小如一石甕子浮<lb/>
　圖有九級角角皆懸金鐸合上下有一百二十鐸浮<lb/>
　圖有四面面有三户六窻户皆朱漆扉上有五行金<lb/>
　釘合有五千四百枚復有金環鋪首殫土木之功窮<lb/>
　造形之巧佛事精妙不可思議繡柱金鋪駭人心目<lb/>
　至於髙風永夜寳鐸和鳴鏗鏘之聲聞及十餘里浮<lb/>
　圖北有佛殿一所形如太極殿殿中有丈八金像一<lb/>
　軀中長金像十軀繡珠像三軀織成五軀作功竒巧<lb/>
<pb n="KR2k0090_WYG_001-2b"/>
　冠於當世僧房樓觀一千餘間雕梁粉壁靑璅綺疏<lb/>
　難得而言栝栢松椿扶踈拂簷藂竹香草布䕶堦墀<lb/>
　是以常景碑云湏彌寳殿兠率淨宫莫尚於斯也外<lb/>
　國所獻經像皆在此寺寺院墻皆施短椽以瓦覆之<lb/>
　若今宫墻也四面各開一門南門樓三重通三道去<lb/>
　地二十丈形製似今端門圖以雲氣畫彩仙靈綺錢<lb/>
　靑鏁輝赫麗華拱門有四力士四獅子飾以金銀加<lb/>
　之珠玉裝嚴煥炳世所未聞東西兩門亦皆如之所<lb/>
<pb n="KR2k0090_WYG_001-3a"/>
　可異者唯樓二重北門一道不施屋似烏頭門四門<lb/>
　外樹以青槐亘以緑水京邑行人多庇其下路斷飛<lb/>
　塵不由奔雲之潤淸風送涼豈籍合歡之發詔中書<lb/>
　舍人常景為寺碑文景字永昌河内人也敏學博通<lb/>
　知名海内太和十九年為髙祖所噐㧞為律學博士<lb/>
　刑法疑獄多訪於景正始初詔刋律令永作通式勑<lb/>
　景共治書侍御史髙僧裕羽林監王元龜尚書郎祖<lb/>
　瑩員外散騎侍郎李琰之等撰集其事又詔太師彭<lb/>
<pb n="KR2k0090_WYG_001-3b"/>
　城王勰靑州刺史劉芳入預其議景討正科條商𣙜<lb/>
　古今甚有倫序見行於世今律二十篇是也又共芳<lb/>
　造洛陽宫殿門閣之名經途里邑之號出除長安令<lb/>
　時人比之潘岳其後厯位中書舍人黄門侍郎祕書<lb/>
　監幽州刺史儀同三司學徒以為榮焉景入參近侍<lb/>
　出為侯牧居室貧儉事等農家唯有經史盈車滿架<lb/>
　所著文集數百餘篇給事封暐伯作序行於世裝飾<lb/>
　畢功明帝與太后共登之視宫内如掌中臨京師若<lb/>
<pb n="KR2k0090_WYG_001-4a"/>
　家庭以其目見宫中禁人不聽升衒之嘗與河南尹<lb/>
　胡孝世共登之下臨雲雨信哉不虚時有西域沙門<lb/>
　菩提達摩者波斯國胡人也起自荒裔来逰中土見<lb/>
　金盤炫日<hi>一作目</hi>光照雲表寳鐸含風響出天外歌詠<lb/>
　讚歎實是神功自云年一百五十歲厯涉諸國靡不<lb/>
　周遍而此寺精麗閻浮所無也極佛境界亦未有此<lb/>
　口唱南無合掌連日至孝昌二年中大風發屋㧞樹<lb/>
　刹上寳瓶随風而落入地丈餘復命工匠更鑄新瓶<lb/>
<pb n="KR2k0090_WYG_001-4b"/>
　建義元年太原王尒朱榮總士馬於此寺榮字天寳<lb/>
　北地秀容人也世為第一領民酋長博陵郡公部落<lb/>
　八千餘家有馬數萬匹富等天府武泰元年二月中<lb/>
　帝崩無子立臨洮王世子釗以紹大業年三歲太后<lb/>
　貪秉朝政故以立之榮謂并州刺史元天穆曰皇帝<lb/>
　晏駕春秋十九海内士庶猶曰㓜君况今奉未言之<lb/>
　兒以臨天下而望昇平其可得乎吾世荷國恩不能<lb/>
　坐看成敗今欲以鐡馬五千赴哀山陵兼問侍臣帝<lb/>
<pb n="KR2k0090_WYG_001-5a"/>
　崩之由君竟謂如何穆曰明公世跨并肆英武志略<lb/>
　雄才傑出部落之民控弦一萬若能行廢立之事伊<lb/>
　霍復見今日榮即共穆結異姓兄弟穆年大榮兄事<lb/>
　之榮為盟主穆亦拜榮於是密議長君諸王之中不<lb/>
　知誰應當璧遂於晉陽人各鑄像不成唯長樂王子<lb/>
　攸像光相具足端嚴特妙是以榮意在長樂遣蒼頭<lb/>
　王豐入洛約以為主長樂即許之共剋期契榮三軍<lb/>
　縞素揚旌南出太后聞榮舉兵召王公議之時胡氏<lb/>
<pb n="KR2k0090_WYG_001-5b"/>
　専寵皇宗怨望假入議者莫肯致言唯黄門侍即徐<lb/>
　紇<hi>舊作統</hi>曰尒朱榮馬邑小胡人才凡鄙不度徳量力<lb/>
　長㦸指闕所謂窮轍拒輪積薪候燎今宿衛文武足<lb/>
　得一戰但守河橋觀其意趣榮懸軍千里兵老師敝<lb/>
　以逸待勞破之必矣后然紇言即遣都督李神軌鄭<lb/>
　季明等領衆五千鎮河橋四月十一日榮過河内至<lb/>
　髙頭驛長樂王從雷陂北渡赴榮軍所神軌季明等<lb/>
　見長樂王徃遂開門降十二日榮軍於芒山之北河<lb/>
<pb n="KR2k0090_WYG_001-6a"/>
　廵顥登皇帝位改年曰建武元年顥與莊帝書曰大<lb/>
　道既隐天下匪公禍福不追與能義絶朕猶庶幾五<lb/>
　帝無取六軍正以糠粃萬乘錙銖大寳非貪皇帝之<lb/>
　尊豈圖六合之富直以尒朱榮徃歲入洛順而勤王<lb/>
　終為魏賊逆刅加於君親鋒鏑肆於卿宰元氏少長<lb/>
　殆欲無遺已有陳恒盗齊之心非無六卿分晉之計<lb/>
　但以四海横流欲篡未可暫樹君臣假相拜置害卿<lb/>
　兄弟獨夫介立遵養待時臣節詎久朕覩此心寒逺<lb/>
<pb n="KR2k0090_WYG_001-6b"/>
　投江表泣請梁朝誓在復耻風行建業電赴三川正<lb/>
　欲問罪於尒朱出卿於桎梏恤深怨於骨肉解蒼生<lb/>
　於倒懸謂卿眀眸擊節躬来見我共叙哀辛同討凶<lb/>
　羯不意駕入城臯便爾北渡雖廹於兇手勢不自由<lb/>
　或貳生素懐棄劒猜我聞之永歎撫衿而失何者朕<lb/>
　之於卿兄弟非逺連枝分葉興滅相依假有内䦧外<lb/>
　猶禦侮况我與卿睦厚偏篤其於急難凡今莫如棄<lb/>
　親即讐義將焉據也且尒朱榮不臣之跡暴於旁午<lb/>
<pb n="KR2k0090_WYG_001-7a"/>
　謀魏社稷愚智同見卿乃眀白疑於必然託命豺狼<lb/>
　委身虎口棄親助賊兄弟尋戈假獲民地本是榮物<lb/>
　若克城邑絶非卿有徒危宗國以廣寇仇快賊莽之<lb/>
　心假卞莊之利有識之士咸為慙之今國家隆替在<lb/>
　卿與我若天道助順誓兹義舉則皇魏宗社與運無<lb/>
　窮儻天不厭亂胡羯未殄鴟鳴狼噬薦食河北在榮<lb/>
　為福於卿為禍豈伊異人尺書道意卿宜三復義<hi>一作</hi>
　<hi>兼</hi>利是圖富貴可保徇人非慮終不食言自相魚肉<lb/>
<pb n="KR2k0090_WYG_001-7b"/>
　善擇元吉勿貽後悔此黄門即祖榮之詞也時帝在<lb/>
　長子城太原王上黨王来赴急六月帝圍河内太守<lb/>
　元桃湯車騎將軍宗正珍孫等為顥守攻之弗克時<lb/>
　暑炎赫將士疲勞太原王欲使帝幸晉陽至秋更舉<lb/>
　大義未决召劉助筮之助曰必克於是至眀盡力攻<lb/>
　之如其言桃湯珍孫並斬首以殉三軍顥聞河内不<lb/>
　守親率百僚出鎮河橋特遷侍中安豐王延眀徃守<lb/>
　硤石七月帝至河陽與顥隔河相望太原王命車騎<lb/>
<pb n="KR2k0090_WYG_001-8a"/>
　將軍尒朱兆濳師渡河破延明於硤石顥聞延明敗<lb/>
　亦散走所將江淮子弟五千人莫不解甲相泣握手<lb/>
　成别顥與數十騎欲奔蕭衍至長社為社民斬其首<lb/>
　傳送京師二十日帝還洛陽進太原王天柱大將軍<lb/>
　餘官亦如故進上黨王太宰餘官亦如故永安三年<lb/>
　逆賊尒朱兆囚莊帝於寺時太原王位極心驕功髙<lb/>
　意侈予奪臧否肆意帝怒謂左右曰朕寧作髙貴鄉<lb/>
　公死不作漢獻帝生九月二十五日詐言産太子榮<lb/>
<pb n="KR2k0090_WYG_001-8b"/>
　穆並入朝莊帝手刅榮於光明殿穆為伏兵魯暹所<lb/>
　殺榮世子部落大人亦死焉榮部下車騎將軍尒朱<lb/>
　陽都等二十人随入東華門亦為伏兵所殺唯右僕<lb/>
　射尒朱世隆素在家聞榮死總榮部曲燒西陽門奔<lb/>
　河橋至十月一日隆與榮妻北鄉郡長公主至芒山<lb/>
　馮王寺為榮追福薦齋即遣尒朱侯討伐尒朱那律<lb/>
　歸等領胡騎一千皆白服来至郭下索太原王尸䘮<lb/>
　帝升大夏門望之遣主書牛法尚謂歸等曰太原王<lb/>
<pb n="KR2k0090_WYG_001-9a"/>
　立功不終隂圖釁逆王法無親已依正刑罪止榮身<lb/>
　餘皆不問卿等何為不降官爵如故歸曰臣從太原<lb/>
　王来朝陛下何忽今日枉致無理臣欲還晉陽不忍<lb/>
　空去願得太原王尸䘮生死無恨發言雨淚哀不自<lb/>
　勝羣胡慟哭聲振京師帝聞之亦為傷懐遣侍中朱<lb/>
　元龍齎鐵券與世隆待之不死官位如故世隆謂元<lb/>
　龍曰太原王功格天地道濟生民赤心奉國神眀所<lb/>
　知長樂不顧信誓枉害忠良今日兩行鐵字何足可<lb/>
<pb n="KR2k0090_WYG_001-9b"/>
　信吾為太原王報仇終不歸降元龍見世隆呼帝為<lb/>
　長樂知其不欵且以言帝帝即出庫物置城西門外<lb/>
　募敢死之士以討世隆一日即得萬餘人與歸等戰<lb/>
　於郭外兇勢不摧歸等屡涉戎塲便利擊刺京師士<lb/>
　衆未習軍旅雖皆義勇力不從心三日頻戰而遊魂<lb/>
　不息帝更募人斷河橋有漢中人李荀為水軍從上<lb/>
　流放火燒橋世隆見橋被焚遂大剽生民北上太行<lb/>
　帝遣侍中源子㳟黄門即楊寛領步騎三萬鎮河内<lb/>
<pb n="KR2k0090_WYG_001-10a"/>
　世隆至髙都立太原太守長廣王曄為主改號曰建<lb/>
　元元年尒朱氏自封王者八人長廣王都晉陽遣穎<lb/>
　川王尒朱兆舉兵向京師子㳟軍失利兆自雷陂涉<lb/>
　渡擒莊帝於式乾殿帝初以黄河奔急謂兆未得猝<lb/>
　濟不意兆不由舟楫憑流而渡是日水淺不沒<hi>一作及</hi>
　馬腹故及此難書契所記未之有也衒之曰昔光武<lb/>
　受命氷橋凝於滹水昭烈中起的盧踊於泥溝皆理<lb/>
　合於天神祇所福故能功濟宇宙大庇生民若兆者<lb/>
<pb n="KR2k0090_WYG_001-10b"/>
　蜂目豺聲行窮梟獍阻兵安忍賊害君親皇靈有知<lb/>
　鍳其兇徳反使孟津由膝贊其逆心易稱天道禍淫<lb/>
　鬼神福謙以此驗之信為虛説時兆營軍尚書省建<lb/>
　天子金鼓庭設漏刻嬪御妃主皆擁之於幕鏁帝於<lb/>
　寺門樓上時十二月帝患寒隨兆乞頭巾兆不與遂<lb/>
　囚帝還晉陽縊於三級寺帝臨崩禮佛願不為國王<lb/>
　又作五言曰權去生道促憂来死路長懐恨出國門<lb/>
　含悲入鬼鄉隧門一時閉幽庭豈復光思鳥吟青松<lb/>
<pb n="KR2k0090_WYG_001-11a"/>
　哀風吹白楊昔来聞死苦何言身自當至太昌元年<lb/>
　冬始迎梓宫赴京師𦵏帝靖陵所作五言詩即為挽<lb/>
　歌詞朝野聞之莫不悲慟百姓觀者悉皆掩涕而已<lb/>
　永熙三年二月浮圖為火所燒帝登凌雲䑓望火遣<lb/>
　南陽王寳炬録尚書長孫稚將羽林一千捄赴火所<lb/>
　莫不悲惜垂淚而去火初從第八級中平旦大發當<lb/>
　時雷雨晦𠖇雜下霰雪百姓道俗咸来觀火悲哀之<lb/>
　聲振動京邑時有三比丘赴火而死火經三月不滅<lb/>
<pb n="KR2k0090_WYG_001-11b"/>
　有火入地尋柱周年猶有煙氣其年五月中有人從<lb/>
　象郡来云見浮圖於海中光明照耀儼然如新海上<lb/>
　之民咸皆見之俄然霧起浮圖遂隐至七月中平陽<lb/>
　王為侍中斛斯椿所使奔於長安十月而京師遷鄴<lb/>
建中寺普泰元年尚書令樂平王尒朱世隆所立也本<lb/>
　是閹官司空劉騰宅屋宇奢侈梁棟踰制一里之間<lb/>
　廊廡充溢堂比宣光殿門匹乾明門博敞宏麗諸王<lb/>
　莫及也在西陽門内御道北所謂延年里劉騰宅東<lb/>
<pb n="KR2k0090_WYG_001-12a"/>
　有太僕寺寺東有乘黄署署東有武庫署即魏相國<lb/>
　司馬文王武庫東至閶闔宫門是也西陽門内御道<lb/>
　南有永康里里内復有領軍將軍元义宅掘故井得<lb/>
　石銘云是漢太尉荀彧宅正光年中元义專權太后<lb/>
　幽隔永巷騰為謀主义是江陽王繼之子太后妹壻<lb/>
　熙平初明帝幼沖諸王權上太后拜义為侍中領軍<lb/>
　左右令總禁兵委以腹心反得幽隔永巷六年太后<lb/>
　哭曰養虎自齧長虺成蛇至孝昌二年太后反政遂<lb/>
<pb n="KR2k0090_WYG_001-12b"/>
　誅义等沒騰田宅元义誅日騰已物故太后追思騰<lb/>
　罪發墓殘尸使其神靈無所歸趣以宅賜髙陽王雍<lb/>
　建義元年尚書令樂平王尒朱世隆為榮追福題以<lb/>
　為寺朱門黄閣所謂僊居也以前㕔為佛殿後堂為<lb/>
　講室金花寳葢遍滿其中有一涼風堂本騰避暑之<lb/>
　處凄凉常冷經夏無蝇有萬年千歲之樹也<lb/>
長秋寺劉騰所立也騰初為長秋令卿因以為名在西<lb/>
　陽門内御道北一里亦在延年里即是晉中朝時金<lb/>
<pb n="KR2k0090_WYG_001-13a"/>
　市處寺北有濛氾池夏則有水冬則竭矣中有三層<lb/>
　浮圖一所金盤靈刹曜諸城内作六牙白象負釋迦<lb/>
　在虛空中莊嚴佛事悉用金玉工作之異難可具陳<lb/>
　四月四日此像常出辟邪師子導引其前吞刀吐火<lb/>
　騰驤一面綵幢上索詭譎不常竒伎異服冠於都市<lb/>
　像停之處觀者如堵迭相踐躍常有死人<lb/>
瑶光寺世宗宣武皇帝所立在閶闔城門御道北東去<lb/>
　千秋門二里千秋門内道北有西游園園中有凌雲<lb/>
<pb n="KR2k0090_WYG_001-13b"/>
　臺即是魏文帝所築者䑓上有八角井髙祖於井北<lb/>
　造涼風觀登之逺望目極洛川臺下有碧海曲池臺<lb/>
　東有宣慈觀去地十丈觀東有靈芝釣臺累木為之<lb/>
　出於海中去地二十丈風生户牖雲起梁棟丹楹刻<lb/>
　桷圖寫列僊刻石為鯨魚背負釣臺既如從地踊出<lb/>
　又似空中飛下釣臺南有宣光殿北有嘉福殿西有<lb/>
　九龍殿殿前九龍吐水成一海凡四殿皆有飛閣向<lb/>
　靈芝徃来三伏之月皇帝在靈芝臺以避暑有五層<lb/>
<pb n="KR2k0090_WYG_001-14a"/>
　浮圖一所去地五十丈僊掌凌虚鐸垂雲表作工之<lb/>
　妙埓美永寧講殿尼房五百餘間綺疏連亘户牖相<lb/>
　通珍木香草不可勝言牛筋狗骨之木雞頭鴨脚之<lb/>
　草亦悉備焉椒房嬪御學道之所掖庭美人並在其<lb/>
　中亦有名族處女性愛道塲落髪辭親来依此寺屏<lb/>
　珍麗之飾服修道之衣投心八正歸誠一乗永安三<lb/>
　年中尒朱兆入洛陽縱兵大掠時有秀容胡騎數十<lb/>
　入瑶光寺淫穢自此後頗獲譏訕京師語曰洛陽男<lb/>
<pb n="KR2k0090_WYG_001-14b"/>
　兒急作䯻瑶光寺尼奪作壻瑶光寺北有承明門有<lb/>
　金墉城即魏氏所築晉永康中惠帝幽於金墉城東<lb/>
　有洛陽小城永嘉中所築城東北角有魏文帝百尺<lb/>
　樓年雖久逺形製如初髙祖在城内作光極殿因名<lb/>
　金墉城門為光極門又作重樓飛閣遍城上下從地<lb/>
　望之有如雲也<lb/>
景樂寺太傅清河文獻王懌所立也懌是孝文皇帝之<lb/>
　子宣武皇帝之弟閶闔南御道西望永寧寺正相當<lb/>
<pb n="KR2k0090_WYG_001-15a"/>
　寺西有司徒府東有大將軍髙肇宅北連義井里義<lb/>
　井里北門外有桑樹數十株枝條繁茂下有甘井一<lb/>
　所石槽鐵罐供給行人飲水庇隂多有憇者有佛殿<lb/>
　一所像輦在焉雕刻巧妙冠絶一時堂廡周環曲房<lb/>
　連接輕條拂户花蘂被庭至於大齋常設女樂歌聲<lb/>
　繞梁舞袖徐轉絲管寥亮諧妙入神以是尼寺丈夫<lb/>
　不得入得徃觀者以為至天堂及文獻王薨寺禁稍<lb/>
　寛百姓出入無復限礙後汝南王悦復脩之悦是文<lb/>
<pb n="KR2k0090_WYG_001-15b"/>
　獻之弟召諸音樂逞伎寺内竒禽怪獸舞忭殿庭飛<lb/>
　空幻惑世所未覩異端竒術總萃其中剝驢投井植<lb/>
　棗種瓜湏臾之間皆得食之士女觀者目亂睛迷自<lb/>
　建義已後京師頻有大兵此戲遂隐也<lb/>
昭儀尼寺閹官等所立也在東陽門内一里御道南東<lb/>
　陽門内道北太北倉導官二署東南治粟里倉司官<lb/>
　屬住其内太后臨朝閽寺專寵宦者之家積金滿堂<lb/>
　是以蕭忻云髙軒斗升者盡是閹官之[婺-矛+牙]婦胡馬鳴<lb/>
<pb n="KR2k0090_WYG_001-16a"/>
　呵者莫不黄門之養息也忻陽平人也愛尚文籍少<lb/>
　有名譽見閽寺寵盛遂發此言因即知名為治書侍<lb/>
　御史寺有一佛二菩薩塑工精絶京師所無也四月<lb/>
　七日常出詣景眀景明三像恒出迎之伎樂之盛與<lb/>
　劉騰相比堂前有酒樹麵木昭儀寺有池京師學徒<lb/>
　謂之翟泉也衒之按杜預注春秋云翟泉在晉太倉<lb/>
　西南晉太倉在建春門内今太倉在東陽門内此地<lb/>
　今在太倉西南明非翟泉也後隐士趙逸云此地是<lb/>
<pb n="KR2k0090_WYG_001-16b"/>
　晉侍中石崇家池池南有緑珠樓於是學徒始寤經<lb/>
　過者想見緑珠之容也池西南有願㑹寺中書舍人<lb/>
　王翊捨宅所立也佛堂前生桑樹一株直上五尺枝<lb/>
　條横遶柯葉傍布形如羽葢復髙五尺又然凡為五<lb/>
　重每重葉椹各異京師道俗謂之神桑觀者成市施<lb/>
　者甚衆帝聞而惡之以為惑衆命給事中黄門侍郎<lb/>
　元紀伐之其日雲霧晦㝠下斧之處血流至地見者<lb/>
　莫不悲泣寺南有宜夀里内有苞信縣令段暉宅地<lb/>
<pb n="KR2k0090_WYG_001-17a"/>
　下常聞鐘聲時見五色光明照於堂宇暉甚異之遂<lb/>
　掘光所得金像一軀可髙三尺有二菩薩趺上銘曰<lb/>
　晉大始二年五月十五日侍中中書監荀朂造暉遂<lb/>
　捨宅為光明寺時人咸云此荀朂舊宅其後盜者欲<lb/>
　竊此像像與菩薩合聲喝賊盜者驚怖應即殞倒衆<lb/>
　僧聞像呌聲遂来捉得賊<lb/>
胡統寺太后從姑所立也入道為尼遂居此寺在永寧<lb/>
　南一里許寳塔五重金刹髙聳洞房周匝對户交疏<lb/>
<pb n="KR2k0090_WYG_001-17b"/>
　朱柱素壁甚為佳麗其寺諸尼帝城名徳善於開導<lb/>
　工談義理常入宫與太后説法其資養緇流從無比<lb/>
　也<lb/>
修梵寺在靑陽門内御道北嵩明寺復在修梵寺西竝<lb/>
　雕墻峻宇比屋連甍亦是名寺也修梵寺有金剛鳩<lb/>
　鴿不入鳥雀不棲菩提達磨云得其真相也寺北有<lb/>
　永和里漢太師董卓之宅也里南北皆有池卓之所<lb/>
　造今猶有水冬夏不竭里中太傅録尚書長孫稚尚<lb/>
<pb n="KR2k0090_WYG_001-18a"/>
　書右僕射郭祚吏部尚書邢鸞廷尉卿元洪超衛尉<lb/>
　卿許伯桃梁州刺史尉成興等六宅皆髙門華屋齋<lb/>
　館敞麗楸槐䕃途桐楊夾植當世名為貴里掘此地<lb/>
　者輙得金玉寳玩之物邢鸞家常掘丹砂及錢數十<lb/>
　萬銘云董太師之物後卓夜中随鸞索此物鸞不與<lb/>
　之經年鸞遂卒矣<lb/>
景林寺在開陽門内御道東講殿疊起房廡連屬丹檻<lb/>
　炫日繡桷迎風實為勝地寺西有園多饒竒果春鳥<lb/>
<pb n="KR2k0090_WYG_001-18b"/>
　秋蟬鳴聲相續中有禪房一所内置祗洹精舍形製<lb/>
　雖小巧構難比加以禪閣虛靜隐室凝䆳嘉樹夾牖<lb/>
　芳杜匝堦雖云朝市想同巖谷静行之僧繩坐其内<lb/>
　飡風服道結跏數息有石銘一所國子博士盧白頭<lb/>
　為其文白頭一字景裕范陽人也性愛恬静丘園放<lb/>
　傲學極六經説<hi>一作疏</hi>通百氏普泰初起家為國子博<lb/>
　士雖在朱門以注述為事注周易行之於世也<lb/>
建春門内御道南有勾盾典農籍田三署籍田南有司<lb/>
<pb n="KR2k0090_WYG_001-19a"/>
　農寺御道北有空地擬作東宫晉中朝時太倉處也<lb/>
　太倉南有翟泉周廽三里即春秋所謂王子虎晉狐<lb/>
　偃盟於翟泉也水猶澄清洞底明淨鱗甲潛藏<hi>一作泳</hi>
　辨其魚鼈髙祖於泉北置河南尹中朝時步廣里也<lb/>
　泉西有華林園髙祖以泉在園東因名蒼龍海華林<lb/>
　園中有大海即漢天淵池池中猶有文帝九華臺髙<lb/>
　祖於臺上造清涼殿世宗在海内作蓬莱山山上有<lb/>
　僊人館上有釣臺殿竝作虹蜺閣乗虚来徃至於三<lb/>
<pb n="KR2k0090_WYG_001-19b"/>
　月褉日季秋九辰皇帝駕龍舟鷁首遊於其上海西<lb/>
　有藏氷室六月出氷以給百官海西南有景山殿山<lb/>
　東有羲和嶺嶺上有溫風室山西有姮娥峯峯上有<lb/>
　露寒館竝飛閣相通凌山跨谷山北有元武池山南<lb/>
　有清暑殿殿東有臨澗亭殿西有臨危臺景陽山南<lb/>
　有百果園果列作林林各有堂有僊人棗長五寸把<lb/>
　之兩頭俱出核細如鍼霜降乃熟食之甚美俗傳云<lb/>
　出崑崙山一曰西王母棗又有仙人桃其色赤表裏照<lb/>
<pb n="KR2k0090_WYG_001-20a"/>
　徹得嚴霜乃熟<hi>一作得霜即熟</hi>亦出崑崙山一曰王母桃也<lb/>
　奈林南有石碑一所魏明帝所立也題云苗茨之碑<lb/>
　髙祖於碑北作苗茨堂永安中年莊帝馬射於華林<lb/>
　園百官皆来讀碑疑苗字誤國子博士李同軌曰魏<lb/>
　明英才世稱三祖公幹仲宣為其羽翼但未知本意<lb/>
　如何不得言誤也衒之時為奉朝請因即釋曰以蒿<lb/>
　覆之故言苗茨何誤之有衆咸稱善以為得其㫖歸<lb/>
　奈林西有都堂有流觴池堂東有扶桑海凡此諸海<lb/>
<pb n="KR2k0090_WYG_001-20b"/>
　皆有石竇流於地下西通榖水東連陽渠亦與翟泉<lb/>
　相連若旱魃為害榖水注之不竭離畢滂潤陽榖泄<lb/>
　之不盈至於鱗甲異品羽毛殊𩔖濯波浮浪如似自<lb/>
　然也<lb/>
　<lb/>
　<lb/>
　<lb/>
　洛陽伽藍記卷一<lb/>
</p>
<p>
</p>
  </div>
</body>
</text>
</TEI>
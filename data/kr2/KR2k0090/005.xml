<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洛陽伽藍記卷五</head>
    <p>
<pb n="KR2k0090_WYG_005-1a"/>
欽定四庫全書<lb/>
　洛陽伽藍記卷五　　　後魏　楊衒之　撰<lb/>
　　城北<lb/>
禪虛寺在大夏門御道西寺前有閲武塲歲終農隙甲<lb/>
　士習戰千乗萬騎常在於此有羽林馬僧相善觝角<lb/>
　戲擲㦸與百尺樹齊等虎賁張車渠擲刀出樓一丈<lb/>
　帝亦觀戲在樓恒令二人對為角戲中朝時宣武塲<lb/>
　大夏門東北今為光風園苜蓿生焉<lb/>
<pb n="KR2k0090_WYG_005-1b"/>
凝圓寺閹官濟州刺史賈璨所立也在廣莫門外一里<lb/>
　御道東所謂永平里也注即漢太上王廣處遷京之<lb/>
　初創居此里值母亡捨以為寺地形髙顯下臨城闕<lb/>
　房廡精麗竹栢成林實是淨行息心之所也王公卿<lb/>
　士来遊觀為五言者不可勝數洛陽城東北有上髙<lb/>
　里殷之頑民所居處也髙祖名聞義里遷京之始朝<lb/>
　士住其中迭相譏刺竟皆去之唯有造瓦者止其内<lb/>
　京師瓦器出焉世人歌曰洛陽城東北上髙里殷之<lb/>
<pb n="KR2k0090_WYG_005-2a"/>
　頑民昔所止今日百姓造瓮子人皆棄去住者耻唯<lb/>
　冠軍將軍郭文逺遊憇其中堂宇園林匹於邦君時<lb/>
　隴西李元謙樂<hi>一作能</hi>雙聲語常經文逺宅前過見其<lb/>
　門閥華美乃曰是誰第宅遇佳婢春風出曰郭冠<lb/>
　軍家元謙曰此<hi>一作凡</hi>婢雙聲春風曰儜奴慢罵元謙<lb/>
　服婢之能於是京邑翕然傳之聞義里有燉煌人宋<lb/>
　雲宅雲與惠生俱使西域也神龜元年十一月冬太<lb/>
　后遣崇立寺比丘惠生向西域取經凡得一百七十<lb/>
<pb n="KR2k0090_WYG_005-2b"/>
　部皆是大乗妙典初發京師西行四十日至赤嶺即<lb/>
　國之西疆也皇魏關防正在於此赤嶺者不生草木<lb/>
　因以為名其山有鳥䑕同穴異種共𩔖鳥雄䑕雌共<lb/>
　為隂陽即所謂鳥䑕同穴發赤嶺西行二十三日渡<lb/>
　流沙至吐谷渾國路中甚寒多饒風雪飛沙走礫舉<lb/>
　目皆滿惟吐谷渾城左右煖於餘處其國有文字况<lb/>
　同魏風俗政治多為夷法從吐谷渾西行三千五百<lb/>
　里至鄯善城其城自立王為吐谷渾所吞今城内主<lb/>
<pb n="KR2k0090_WYG_005-3a"/>
　是吐谷渾第二息寧西將軍總部落三千以禦西胡<lb/>
　從鄯善西行一千六百四十里至左末城城中居民<lb/>
　可有百家土地無雨决水種麥不知用牛耒耜而田<lb/>
　城中圖佛與菩薩乃無胡貌訪古老云是呂光伐胡<lb/>
　所作從左末城西行一千二百七十五里至末城城<lb/>
　傍花果似洛陽惟土屋平頭為異也從末城西行二<lb/>
　十二里至捍𡡉城南十五里有一大寺三百餘衆僧<lb/>
　有金像一軀舉髙丈六儀容超絶相好炳然面恒東<lb/>
<pb n="KR2k0090_WYG_005-3b"/>
　立不肯西顧父老傳云此像本從南方騰空而来于<lb/>
　闐國王親見禮拜載像歸中路夜宿忽然不見遣人<lb/>
　尋之還来本處即起塔封四百户供灑掃户人有患<lb/>
　以金箔貼像所患處即得隂愈後人於像邊造丈六<lb/>
　像者及諸宫<hi>一作像</hi>塔乃至數千懸綵幡葢亦有萬計<lb/>
　魏國之幡過半矣幡上𨽻書多云太和十九年景眀<lb/>
　二年延昌二年惟有一幡觀其年號是姚秦時幡從<lb/>
　捍𡡉城西行八百七十八里至于闐國王頭著金冠<lb/>
<pb n="KR2k0090_WYG_005-4a"/>
　似雞幘頭後垂二尺生絹廣五寸以為飾威儀有鼓<lb/>
　角金鉦弓箭一具㦸二枝槊五張左右帶刀不過百<lb/>
　人其俗婦人袴衫束帶乗馬馳走與丈夫無異死者<lb/>
　以火焚燒収骨𦵏之上起浮圖居䘮者剪髪劈面以<lb/>
　為哀戚髪長四<hi>一作五</hi>寸即就平常惟王死不燒置之<lb/>
　棺中逺𦵏於野立廟祭祀以時思之于闐王不信佛<lb/>
　法有商將一比丘石<hi>一作名</hi>毘盧旃在城南杏樹下向<lb/>
　王伏罪云今輙將異國沙門来在城南杏樹下王聞<lb/>
<pb n="KR2k0090_WYG_005-4b"/>
　忽怒即徃看毘盧旃旃語王曰如来遣我来令王造<lb/>
　覆盆浮圖一軀使王祚永隆王曰令我見佛當即從<lb/>
　命毘盧旃鳴鐘告佛即遣羅睺羅變形為佛從空而<lb/>
　現真容王五體投地即於杏樹下置立寺舍畫作羅<lb/>
　睺羅像忽然自滅于闐王更作精舍籠之令覆瓮之<lb/>
　影恒出屋外見之者無不囬向其中有辟支佛靴於<lb/>
　今不爛非皮非繒莫能審之案于闐國境東西不過<lb/>
　三千餘里神龜二年七月二十九日入朱駒波國人<lb/>
<pb n="KR2k0090_WYG_005-5a"/>
　民山居五穀甚豐食則麯麥不立屠殺食肉者以自<lb/>
　死肉風俗言音與于闐相似文字與波羅門同其國<lb/>
　疆界可五日行遍八月初入漢盤陀國界西行六日<lb/>
　登葱嶺山復西行三日至缽盂城三日至不可依山<lb/>
　其處甚寒冬夏積雪山中有池毒龍居之昔有商人<lb/>
　止宿池側值龍忿怒呪殺商人盤陀王聞之捨位與<lb/>
　子向烏塲國學婆羅門呪四年之中盡得其術還復王<lb/>
　位復呪池龍龍變為人悔過向王王即徙之葱嶺山去<lb/>
<pb n="KR2k0090_WYG_005-5b"/>
　此池二千餘里今日國王十三世祖自此以西山路欹<lb/>
　側長<hi>一作危</hi>坂千里懸崕萬仞極天之阻實在於斯太行<lb/>
　孟門匹茲非險崤關隴坂方此則夷自發葱嶺步步<lb/>
　漸髙如此四日乃得至嶺依約中下實半天矣漢盤<lb/>
　陀國正在山頂自葱嶺已西水皆西流<hi>一本多入海二字</hi>世<lb/>
　人云是天地之中人民决水以種聞中國田待雨而<lb/>
　種笑曰天何由可共期也城東有孟津河東北流向<lb/>
　沙勒葱嶺髙峻不生草木是時八月天氣已冷北風<lb/>
<pb n="KR2k0090_WYG_005-6a"/>
　驅雁飛雪千里九月中旬入鉢和國髙山深谷嶮道<lb/>
　如常國王所住因山為城人民服飾惟有氈衣地土<lb/>
　甚寒窟穴而居風雪勁切人畜相依國之南界有大<lb/>
　雪山朝融夕結望若玉峰十月之初至□噠國土田<lb/>
　庶衍山澤彌望居無城郭㳺軍而治以氈為屋随逐<lb/>
　水草夏則随凉冬則就溫鄉土不識文字禮教俱闕<lb/>
　隂陽運轉莫知其度年無盈閏月無大小用十二月<lb/>
　為一歲受諸國貢獻南至牒羅北書勑□東被于闐<lb/>
<pb n="KR2k0090_WYG_005-6b"/>
　西及波斯四十餘國皆来朝賀王張大氈帳方四十<lb/>
　步周迴以氍毹為壁王著錦衣坐金牀以四金鳳皇<lb/>
　為牀腳見大魏使人再拜跪受詔書至於設會一人<lb/>
　唱則客前後唱則罷會惟有此法不見音樂□噠國<lb/>
　王妃亦著錦衣垂地三尺使人擎之頭戴一角長八<lb/>
　尺竒長三尺以玫瑰五色裝飾其上王妃出則輿之<lb/>
　入坐金牀以六牙白象四獅子為牀自餘大臣妻皆<lb/>
　随傘頭亦似有角團圓下垂狀似寳葢觀其貴賤亦<lb/>
<pb n="KR2k0090_WYG_005-7a"/>
　有服章四夷之中最為强大不信佛法多事外神殺<lb/>
　生血食器用七寳諸國奉獻甚饒珍異按□噠國去<lb/>
　京師二萬餘里十一月初入波斯國境土甚狹七日<lb/>
　行過人民山居資業窮煎風俗凶慢見王無禮國王<lb/>
　出入從者數人其國有水昔日甚淺後山崩截流變<lb/>
　為二池毒龍居之多有災異夏喜暴雨冬則積雪行<lb/>
　人由之多致艱難雪有白光照耀人眼令人閉目茫<lb/>
　然無見祭祀龍王然後平復十一月中旬入賒彌國<lb/>
<pb n="KR2k0090_WYG_005-7b"/>
　此國漸出葱嶺土田嶢崅民多貧困峻路危道人馬<lb/>
　僅通一直一道從鉢盧勒國向烏塲國銕鎻為橋縣<lb/>
　虚為渡下不見底旁無挽捉倐忽之間投軀萬仞是<lb/>
　以行者望風謝路耳十二月初入烏場國北接葱嶺<lb/>
　南連天竺土氣和暖地方數千民物殷阜疋臨淄之<lb/>
　神州原田膴膴等咸陽之上土鞞羅施兒之所薩埵<lb/>
　投身之地舊俗雖逺土風猶存國王精進菜食長齋<lb/>
　晨夜禮佛擊鼓吹貝琵琶箜篌笙簫備有日中巳後<lb/>
<pb n="KR2k0090_WYG_005-8a"/>
　始治國事假有死罪不立殺刑惟徙空山任其飲啄<lb/>
　事涉疑似以藥服之清濁則驗随事輕重當時即决<lb/>
　土地肥美人物豐饒百穀盡登五果繁熟夜聞鐘聲<lb/>
　遍滿世界土饒異花冬夏相接道俗採之上佛供養<lb/>
　國王見宋雲云大魏使来膜拜受詔書聞太后崇奉<lb/>
　佛法即面東合掌遥心頂禮遣解魏語人問宋雲曰<lb/>
　卿是日出人也宋雲答曰我國東界有大海水日出<lb/>
　其中實如来㫖王又問曰彼國有聖人否宋雲具説<lb/>
<pb n="KR2k0090_WYG_005-8b"/>
　周孔莊老之徳次序蓬莱山上銀闕金堂神僊聖人<lb/>
　竝在其上説管輅善卜華陀治病左慈方術如此之<lb/>
　事分别説之王曰若如卿言即是佛國我當命終願<lb/>
　生彼國宋雲於是與惠生出城外尋如来教跡水東<lb/>
　有佛晒衣處初如来在烏塲國行化龍王瞋怒興大<lb/>
　風雨佛僧伽梨表裡通濕雨止佛在石下東面而坐<lb/>
　晒袈裟年歲雖久彪炳若新非直條縫明見至於細<lb/>
　縷亦彰乍徃觀之如似未徹假令刮削其文轉明佛<lb/>
<pb n="KR2k0090_WYG_005-9a"/>
　坐處及晒衣所竝有塔記水西有池龍王居之池邊<lb/>
　有一寺五十餘僧龍王每作神變國王祈請以金玉<lb/>
　珍寳投之池中在後涌出令僧取之此寺衣食待龍<lb/>
　而濟世人名曰龍王寺王城八十里有如来履石之<lb/>
　跡起塔籠之履石之處若水踐泥量之不定或長或<lb/>
　短今立寺可七十餘僧塔南二十步有泉石佛本清<lb/>
　淨嚼楊栁植地今成大樹胡名曰婆樓城北有陀羅<lb/>
　寺佛事最多浮圖髙大僧房逼側周匝金像六千<hi>一作</hi>
<pb n="KR2k0090_WYG_005-9b"/>
　<hi>十</hi>軀王年常大會皆在此寺國内沙門咸来雲集宋<lb/>
　雲惠生見彼比丘戒行精苦觀其風範特加恭敬遂<lb/>
　捨奴婢二人以供灑掃去王城東南山行八日如来<lb/>
　苦行投身餵虎之處高山巃嵸危岫入雲嘉木靈芝<lb/>
　叢生其上林泉婉麗花綵曜目宋雲與惠生割捨行<lb/>
　資於山頂造浮圖一所刻石𨽻書銘魏功徳山有収<lb/>
　骨寺三百餘僧王城南一百餘里有如来昔作摩休<lb/>
　國剝皮為紙拆骨為筆處阿育王起塔籠之舉髙十<lb/>
<pb n="KR2k0090_WYG_005-10a"/>
　丈拆骨之處髄流著石觀其脂色肥膩若生王城西<lb/>
　南五百里有善持山甘泉美果見於經記山谷和暖<lb/>
　草木冬青當時太簇御辰温風已扇鳥鳴春樹蝶舞<lb/>
　花叢宋雲逺在絶域因矚此芳景歸懐之思獨軫中<lb/>
　腸遂動舊疹纒綿經月得婆羅門呪然後平善山頂<lb/>
　東南有太子石室一口兩房太子室前十步有大方<lb/>
　石云太子常坐其上阿育王起塔記之塔南一里太<lb/>
　子草菴處去塔一里東北下山五十步有太子男女<lb/>
<pb n="KR2k0090_WYG_005-10b"/>
　遶樹不去婆羅門以杖鞭之流血灑地處其樹猶存<lb/>
　灑血之地今為泉水室西三里天帝釋化為師子當<lb/>
　路蹲坐遮嫚□之處石上毛尾爪跡今悉炳然阿周<lb/>
　陀窟及門子供養□<hi>一作盲</hi>父母處皆有塔記山中有<lb/>
　昔五百羅漢牀南北兩行相向坐處其次第相對有<lb/>
　大寺僧徒二百人太子所食<hi>一作養</hi>泉水北有寺恒以<lb/>
　驢數頭運糧上山無人驅逐自然徃還寅發午至每<lb/>
　及中飡此是䕶塔神渥婆僊使之然此寺昔日有沙<lb/>
<pb n="KR2k0090_WYG_005-11a"/>
　彌常除灰因入神定維那輓之不覺皮連骨離渥婆<lb/>
　僊代沙彌除灰處國王與渥婆僊立廟圖其形像以<lb/>
　金傅之隔山嶺有婆奸寺夜义所造僧徒八十人云<lb/>
　羅漢夜义常来供養灑掃取薪凡俗比丘不得在寺<lb/>
　大魏沙門道榮至此禮拜而去不敢留停至正光元<lb/>
　年四月中旬入乾陀羅國土地亦與烏塲國相似本<lb/>
　名業波羅國為□噠所滅遂立勑懃為王治國已来<lb/>
　已經二世立性㓙㬥多行殺戮不信佛法好祀鬼神<lb/>
<pb n="KR2k0090_WYG_005-11b"/>
　國中人民悉是婆羅門種崇奉佛教好讀經典忽得<lb/>
　此王深非情願自恃勇力與罽賔爭境連兵戰鬭己<lb/>
　厯三年王有鬭象七百頭一負十人手持刀楂象鼻<lb/>
　縛刀與敵相擊王常停境上終日不歸師老民勞百<lb/>
　姓嗟怨宋雲詣軍通詔書王㓙慢無禮坐受詔書宋<lb/>
　雲見其逺夷不可制任其倨傲莫能責之王遣𫝊事<lb/>
　謂宋雲曰卿涉諸國經過險路得無勞苦也宋雲答<lb/>
　曰我皇帝深味大乗逺求經典道路雖險未敢言疲<lb/>
<pb n="KR2k0090_WYG_005-12a"/>
　大王親總三軍逺臨邊境寒暑驟移不無頓弊王答<lb/>
　曰不能降服小國愧卿此問宋雲初謂王是夷人不<lb/>
　可以禮責任其坐受詔書及親徃復乃有人情遂責<lb/>
　之曰山有髙下水有大小人處世間亦有尊卑□噠<lb/>
　烏塲王竝拜受詔書大王何獨不拜王答曰我見魏<lb/>
　主則拜得書坐讀有何可怪世人得父母書猶自坐<lb/>
　讀大魏如我父母我亦坐讀書於理無失雲無以屈<lb/>
　之遂將雲至一寺供給甚薄時跋提國送獅子兒兩<lb/>
<pb n="KR2k0090_WYG_005-12b"/>
　頭與乾陀羅王雲等見之觀其意氣雄猛中國所畫<lb/>
　莫參其儀於是西行五日至如来捨頭施人處亦有<lb/>
　塔寺二十餘僧復西行三月<hi>一作日</hi>至辛頭大河河西<lb/>
　岸上有如来作摩竭大魚從河而出十二年中以肉<lb/>
　濟人處起塔為記石上猶有魚鱗紋復西行十三日<lb/>
　至佛沙伏城川原沃壤城郭端直民户殷多林泉茂<lb/>
　盛土饒珍寳風俗淳善其城内外凡有古寺名僧徳<lb/>
　衆道行髙竒城北一里有白象宫寺内佛事皆是石<lb/>
<pb n="KR2k0090_WYG_005-13a"/>
　像裝嚴極麗頭數甚多通身金箔炫耀人目寺前繫<lb/>
　白象樹此寺之興實由兹焉花葉似棗季冬始熟父<lb/>
　老𫝊云此樹滅佛法亦滅寺内圖太子夫妻以男女<lb/>
　乞婆羅門像胡人見之莫不悲泣復西行一日至如<lb/>
　来挑眼施人處亦有塔寺寺石上有迦葉佛跡復西<lb/>
　行一日乗船渡一深水三百餘步復西南行六十里<lb/>
　至乾陀羅城東南七里有雀離浮圖道榮𫝊云城東<lb/>
　四里推其本源乃是如来在世之時與弟子遊化此<lb/>
<pb n="KR2k0090_WYG_005-13b"/>
　土指城東曰我入湼槃後三百年有國王名迦尼色<lb/>
　迦此處起浮圖佛入湼槃後三百年来果有國王字<lb/>
　迦尼色迦出遊城東見四童子累牛糞為塔可髙三<lb/>
　尺俄然即失道榮𫝊云童子在虛空中向王説偈王<lb/>
　怪此童子即作塔籠之糞塔漸髙挺出於外去地四<lb/>
　百尺然後止王始更廣塔基三百餘步道榮𫝊云三<lb/>
　百九十步從此構木始得齊等道榮𫝊云其高三丈<lb/>
　悉用文木為陛階砌櫨拱上搆衆木凡十三級上有<lb/>
<pb n="KR2k0090_WYG_005-14a"/>
　鐵柱髙三尺金槃十三重合去地七百尺道榮𫝊云<lb/>
　鐵柱八十八尺八十圍金盤十五重去地六十三丈<lb/>
　二尺施功既訖糞塔如初在大塔南三步婆羅門不<lb/>
　信是糞以手探看遂作一孔年歳雖久糞猶不爛以<lb/>
　香泥填孔不可充滿今天宫籠葢之雀離浮圖自作<lb/>
　以来三經天火所燒國王脩之還復如故父老云此<lb/>
　浮圖天火所燒佛法當滅道榮𫝊云王修浮圖木工<lb/>
　既訖猶有鐵柱無有能上者王於四角起大髙樓多<lb/>
<pb n="KR2k0090_WYG_005-14b"/>
　置金銀及諸寳物王與夫人及諸王子悉在上燒香<lb/>
　散花至心精神然後轆轤絞索一舉便到故胡人皆<lb/>
　云四天王助之若其不爾實非人力所能舉塔内物<lb/>
　事悉是金玉千變萬化難得而稱旭日始開則金盤<lb/>
　晃朗㣲風漸發則寳鐸和鳴西域浮圖最為第一此<lb/>
　塔初成用真珠為羅網覆於其上後數年王乃思量<lb/>
　此珠網價值萬金我崩之後恐人侵奪復慮大塔破<lb/>
　壊無人脩補即解珠網以銅鑊盛之在塔西北一百<lb/>
<pb n="KR2k0090_WYG_005-15a"/>
　步掘地埋之上種樹樹名菩提枝條四布密葉蔽天<lb/>
　樹下四面坐像各髙丈五恒有四龍典掌此珠若興<lb/>
　心欲取則有禍變刻石為銘囑語將来若此塔壊勞<lb/>
　煩後賢出珠修治雀離浮圖南五十步有一石塔其<lb/>
　形正圓髙二丈甚有神變能與世人表吉㓙觸之若<lb/>
　吉者金鈴鳴應若㓙者假令人摇撼亦不肯鳴惠生<lb/>
　既在逺國恐不吉反遂禮神塔乞求一驗於是以指<lb/>
　觸之鈴即鳴應得此驗用慰私心後果得吉反惠生<lb/>
<pb n="KR2k0090_WYG_005-15b"/>
　初發京師之日皇太后勑付五色百尺幡千口錦香<lb/>
　袋五百枚王公卿士幡二千口惠生從于闐至乾陀<lb/>
　所有佛事處悉皆流布至此頓盡惟留太后百尺幡<lb/>
　一口擬奉尸毘王塔宋雲以奴婢二人奉雀離浮圖<lb/>
　永充灑掃惠生遂减割行資妙簡良匠以銅摹寫雀<lb/>
　離浮圖儀一軀及釋迦四塔變於是西北行七日渡<lb/>
　一大水至如来為尸毘王救鴿之處亦起塔寺昔尸<lb/>
　毘王倉庫為火所燒其中粳米燋然至今猶在若服<lb/>
<pb n="KR2k0090_WYG_005-16a"/>
　一粒永無瘧患彼國人民湏禁日取之道榮𫝊云至<lb/>
　那迦羅阿國有佛頂骨方圓四寸黄白色下有孔受<lb/>
　人手指閃然似仰蜂窠至耆賀濫寺有佛袈娑十三<lb/>
　條以尺量之或短或長復有佛錫杖長丈七以水筩<lb/>
　盛之金箔其上此杖輕重不定值有重時百人不舉<lb/>
　值有輕時一人勝之那竭城中有佛牙佛髮竝作寳<lb/>
　函盛之朝夕供養至瞿羅羅鹿見佛影入山窟十五<lb/>
　步四面向户遥望則衆相炳然近看瞑然不見以手<lb/>
<pb n="KR2k0090_WYG_005-16b"/>
　摩之惟有石壁漸漸却行始見容顔挺特世所希有<lb/>
　窟前有方石石上有佛跡窟西南百步有佛浣衣處<lb/>
　窟北一里有目連窟窟北有山山下有大佛手作浮<lb/>
　圖高十丈云此浮圖䧟入地佛法當滅并為七塔七<lb/>
　塔南石銘云如来手書胡字分明於今可識焉惠生<lb/>
　在烏塲國二年西胡風俗大同小異不能具録至正<lb/>
　元二年二月始還天闕衒之按惠生行記事多不盡<lb/>
　録今依道榮𫝊宋雲家記故竝載之以備缺文<lb/>
<pb n="KR2k0090_WYG_005-17a"/>
京師東西二十里南北十五里户十萬九千餘廟社宫<lb/>
　室府曹以外方三百步為一里里開四門門置里正<lb/>
　二人吏四人門士八人合有二百二十里寺有一千<lb/>
　三百六十七所天平元年遷都鄴城洛陽餘寺四百<lb/>
　二十一所北邙山上有馮王寺齊獻武王寺京東石<lb/>
　關有元領軍寺劉長秋寺嵩髙中有閒居寺□禪寺<lb/>
　嵩陽寺道塲寺上有中頂寺東有升道寺京南關口<lb/>
　有石窟寺靈巖寺京西瀍澗有白馬寺照樂寺如此<lb/>
<pb n="KR2k0090_WYG_005-17b"/>
　之寺既郭外不在數限亦詳載之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洛陽伽藍記卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洛陽伽藍記卷二</head>
    <p>
<pb n="KR2k0090_WYG_002-1a"/>
欽定四庫全書<lb/>
　洛陽伽藍記卷二　　　後魏　楊衒之　撰<lb/>
　　城東<lb/>
明懸尼寺彭城武宣王勰所立也在建春門外石樓南<lb/>
　榖水周圍遶城至建春門外東入陽渠石橋橋有四<lb/>
　柱在道南銘云漢陽嘉四年將作大匠馬憲造逮我<lb/>
　孝昌三年大雨頺橋柱始埋沒道北二柱至今猶存<lb/>
　衒之按劉澄之山川古今記戴延之西征記竝云晉<lb/>
<pb n="KR2k0090_WYG_002-1b"/>
　太康元年造此則失之逺矣按澄之竝生在江表未<lb/>
　游中土假因征役暫来經過至於舊事多非親覽聞<lb/>
　諸道路便為穿鑿誤我後學日月已甚有三層塔一<lb/>
　所未加莊嚴寺東有中朝時常滿倉髙祖令為租塲<lb/>
　天下貢賦所聚蓄也<lb/>
龍華寺宿衛羽林虎賁等所立也在建春門外陽渠南<lb/>
　寺南有租塲陽渠北有建陽里里有土臺髙三丈上<lb/>
　作二精舎趙逸云此臺是中朝旗亭也上有二層樓<lb/>
<pb n="KR2k0090_WYG_002-2a"/>
　懸鼓擊之以罷市有鐘一口撞之聞五十里太后以<lb/>
　鐘聲逺聞遂移在宫内置凝閒堂前講内典沙門打<lb/>
　為時節初蕭衍子豫章王綜来降聞此鐘聲以為竒<lb/>
　異遂造聽鐘歌三首行傳於世綜字世讚偽齊昏主<lb/>
　寳卷遺腹子也寳巻臨政淫亂吳人苦之雍州刺史<lb/>
　蕭衍立南康王寳融為主舉兵向秣陵事既克㨗遂<lb/>
　殺寳融而自立寳巻有美人吳景暉時孕綜經月衍<lb/>
　因幸景暉及綜生認為己子小名縁覺封豫章王綜<lb/>
<pb n="KR2k0090_WYG_002-2b"/>
　形貌舉止甚似昏主其母告之令自方便綜遂歸我<lb/>
　聖闕更改名曰讚字世務始為寳卷追服三年䘮明<lb/>
　帝拜綜太尉公封丹陽王永安年中尚莊帝姉夀陽<lb/>
　公主字莒犁公主容色美麗綜甚敬之與公主語常<lb/>
　自稱下官授徐州刺史加開府及京師傾覆綜弃州<lb/>
　北走時尒朱世隆專權遣取公主至洛陽世隆逼之<lb/>
　公主罵曰汝等敢辱天王女乎我寧受劍而死不為<lb/>
　逆賊所汚世隆怒之遂縊殺之<lb/>
<pb n="KR2k0090_WYG_002-3a"/>
瓔珞寺在建春門外御道北所謂建陽里也即中朝時<lb/>
　白社池董威輩所居處里内有瓔珞慈善暉和通覺<lb/>
　暉元宗聖魏昌熙平崇真因果等十寺里内士庶二<lb/>
　千餘户信崇三寳衆僧刹養百姓所供也<lb/>
宗聖寺有像一軀舉髙三丈八尺端嚴殊特相好畢備<lb/>
　士庶瞻仰目不暫瞬此像一出市井皆空炎光騰輝<lb/>
　赫赫獨絶世表妙伎雜樂亞於劉騰城東士女多来<lb/>
　此寺觀看也<lb/>
<pb n="KR2k0090_WYG_002-3b"/>
崇真寺比丘惠凝死一七日還活經閻羅王檢閲以錯<lb/>
　名放免惠凝具説過去之時有五比丘同閲一比丘<lb/>
　云是寳明寺智聖坐禪苦行得升天堂有一比丘是<lb/>
　般若寺道品以誦四十卷湼槃亦升天堂有一比丘<lb/>
　云是融覺寺曇謨冣講湼槃華嚴領衆千人閻羅王<lb/>
　云講經者心懐彼我以驕凌物比丘中第一麄行今<lb/>
　唯試坐禪誦經不問講經其曇謨最曰貧道立身以<lb/>
　来惟好講經實不闇誦閻羅王勑付司即有青衣十<lb/>
<pb n="KR2k0090_WYG_002-4a"/>
　人送曇謨最向西北門屋舍皆黒似非好處有一比<lb/>
　丘云是禪林寺道𢎞自云教化四輩檀越造一切經<lb/>
　人中像十軀閻羅王曰沙門之體必湏攝心守道志<lb/>
　在禪誦不干世事不作有為雖造作經像正欲得他<lb/>
　人財物既得他物貪心即起既懐貪心便是三毒不<lb/>
　除具足煩惱亦付司仍與曇謨最同入黑門有一比<lb/>
　丘云是靈覺寺寳明自云出家之前嘗作隴西太守<lb/>
　造靈覺寺成即棄官入道雖不禪誦禮拜弗缺閻羅<lb/>
<pb n="KR2k0090_WYG_002-4b"/>
　王曰卿作太守之日曲理枉法刼奪民財假作此寺<lb/>
　非卿之力何勞説此亦付司青衣送入黑門太后聞<lb/>
　之遣黄門侍郎徐紇依惠凝所説即訪寳明寺城東<lb/>
　有寳明寺城内有般若寺城西有融覺寺禪林靈覺<lb/>
　等三寺問智聖道品曇謨最道𢎞寳明等皆實有之<lb/>
　議曰人死有罪福即請坐禪僧一百人常在殿内供<lb/>
　養之詔不聽持經像沿路乞索若私有財物造經像<lb/>
　者任意凝亦入白鹿山居隐脩道自此以後京邑比<lb/>
<pb n="KR2k0090_WYG_002-5a"/>
　丘悉皆禪誦不復以講經為意出建春南門外一里<lb/>
　餘至東石橋西北而行晉太康元年造橋南有中朝<lb/>
　時牛馬市刑嵇康之所也橋北大道西有建陽里大<lb/>
　道東有綏民里里内有河間劉宣明宅神龜年中以<lb/>
　直諫忤㫖斬於都市訖目不瞑尸行百步時人談以<lb/>
　枉死宣明少有名譽精通經史危行及於誅死<lb/>
魏昌尼寺閹官瀛州刺史李次夀所立也在里東南角<lb/>
　即中朝牛馬市處也刑嵇康之所東臨石橋此橋南<lb/>
<pb n="KR2k0090_WYG_002-5b"/>
　北行晉太康元年中朝時市南橋也澄之等葢見此<lb/>
　橋銘因而以橋為太康初造也<lb/>
石橋南道有景興尼寺亦閹官等所共立也有金像輦<lb/>
　去地三尺施寳葢四面垂金鈴七寳珠飛天伎樂望<lb/>
　之雲表作工甚精難可揚㩁像出之日常詔羽林一<lb/>
　百人舉此像絲竹雜伎皆由㫖給<lb/>
建陽里東有綏民里里内有洛陽縣臨渠水縣門外有<lb/>
　洛陽令楊機清徳碑綏民里東崇義里里内有京兆<lb/>
<pb n="KR2k0090_WYG_002-6a"/>
　人杜子休宅地形顯敞門臨御道時有隐士趙逸云<lb/>
　是晉武時人晉朝舊事多所記録正光初来至京師<lb/>
　見子休宅歎息曰此宅中朝時太康寺也時人未信<lb/>
　遂問寺之由緒逸云龍驤將軍王濬平吳之後始立<lb/>
　此寺本有三層浮圖用磚為之指子休園中曰此是<lb/>
　故處子休掘而驗之果得磚數十萬兼有石銘云晉<lb/>
　太康六年歲次乙已九月甲戍朔八日辛已儀同三<lb/>
　司襄陽侯王濬敬造時園中果菜豐蔚林木扶踈乃<lb/>
<pb n="KR2k0090_WYG_002-6b"/>
　服逸言號為聖人子休遂捨宅為靈應寺所得之磚<lb/>
　還為三層浮圗好事者遂尋問晉朝京師何如今日<lb/>
　逸曰晉時民少於今日王侯第宅與今日相似又云<lb/>
　自永嘉已来二百餘年建國稱王者十有六君皆逰<lb/>
　其都邑目見其事國滅之後觀其史書皆非實録莫<lb/>
　不推過於人引善自向苻生雖好勇嗜酒亦仁而不<lb/>
　殺觀其治典未為㓙暴及詳其史天下之惡皆歸焉<lb/>
　苻堅自是賢主賊君取位妄書生惡凡諸史官皆是<lb/>
<pb n="KR2k0090_WYG_002-7a"/>
　𩔖也人皆貴逺賤近以為信然當今之人亦生愚死<lb/>
　智惑已甚矣人問其故逸曰生時中庸之人耳及其<lb/>
　死也碑文墓誌莫不窮天地之大徳盡生民之能事<lb/>
　為君共堯舜連衡為臣與伊臯等跡牧民之官浮虎<lb/>
　慕其清塵執法之吏埋輪謝其梗直所謂生為盜跖<lb/>
　死為夷齊妄言傷正華辭損實當時構文之士慙逸<lb/>
　此言步兵校尉李澄問曰太尉府前磚浮圖形製甚<lb/>
　古猶未崩毁未知蚤晚造逸云晉義熙十二年劉裕<lb/>
<pb n="KR2k0090_WYG_002-7b"/>
　伐姚泓軍人所作汝南王聞而異之拜為義父因而<lb/>
　問何所服餌以致長年逸云吾不閒養生自然長夀<lb/>
　郭璞常為吾筮云壽年五百歲今始逾半帝給步挽<lb/>
　車一乗逰於市里所經之處多記舊跡三年以後遁<lb/>
　去莫知所在崇儀里東有七里橋以石為之中朝杜<lb/>
　預之荆州出頓之所也七里橋東一里郭門開三道<lb/>
　時人號為三門離别者多云相送三門外京師士子<lb/>
　送去迎歸常在此處<lb/>
<pb n="KR2k0090_WYG_002-8a"/>
莊嚴寺在東陽門外一里御道北所謂東安里也北為<lb/>
　租塲里内有駙馬都尉司馬恍濟州刺史介宣幽州<lb/>
　刺史李真奴豫州刺史公孫驤等四宅<lb/>
秦太上君寺胡太后所立也在東陽門二里御道北所<lb/>
　謂暉文里里内有太保崔光太傅李延實兾州刺史<lb/>
　李韶祕書監鄭道昭等四宅竝豐堂崛起髙門洞開<lb/>
　趙逸云暉文里是晉馬道里延實宅是蜀主劉禪宅<lb/>
　延實宅東有脩和宅是吳王孫皓宅李韶宅是晉司<lb/>
<pb n="KR2k0090_WYG_002-8b"/>
　空張華宅當時太后正號崇訓母儀天下號父為秦<lb/>
　太上公母為秦太上君為母追福因以名焉中有五<lb/>
　層浮圖一所修刹入雲髙門向街佛事莊飾等於永<lb/>
　寧誦室禪堂周流重疊花林芳草遍滿堦墀常有大<lb/>
　徳名僧講一切經受業沙門亦有千數太傅李延實<lb/>
　者莊帝舅也永安年中除青州刺史臨去奉辭帝謂<lb/>
　實曰懐甎之俗世號難治舅宜好用心副朝廷所委<lb/>
　實答曰臣年廹桑榆氣同朝露人間稍逺日近松丘<lb/>
<pb n="KR2k0090_WYG_002-9a"/>
　臣已久乞閒退陛下渭陽興念寵及老臣使夜行罪<lb/>
　人裁錦萬里謹奉明敕不敢失墜時黄門侍即楊寛<lb/>
　在帝側不曉懐甎之義私問舍人温子昇子昇曰聞<lb/>
　子尊兄彭城王作青州刺史問其賔客從至青州云<lb/>
　齊土之民風俗淺薄虚論髙談專在榮利太守初欲<lb/>
　入境皆懐甎叩首以美其意及其代下還家以甎擊<lb/>
　之言其向背速於反掌是以京師謡語曰獄中無繫<lb/>
　囚舍内無青州假令家道惡腹中不懐愁懐甎之義<lb/>
<pb n="KR2k0090_WYG_002-9b"/>
　起在於此也潁川荀濟風流名士髙鑒妙識獨出當<lb/>
　世清河崔叔仁稱齊士大夫曰齊人外矯仁義内懐<lb/>
　鄙吝輕同羽毛利等錐刀好馳虛譽阿附成名威勢<lb/>
　所在側肩競入求其榮利甜然濃於四方慕勢最甚<lb/>
　號齊士子為慕勢諸郎臨淄官徒有在京邑聞懐甎<lb/>
　慕勢咸共耻之唯崔孝忠一人不以為意問其故孝<lb/>
　忠曰營丘風俗太公餘化稷下儒林禮義所出今雖<lb/>
　凌遲足為天下模楷荀濟人非許郭不識東家雖復<lb/>
<pb n="KR2k0090_WYG_002-10a"/>
　莠言自口未宜榮辱也<lb/>
正始寺百官等所立也正始中立因以為名在東陽門<lb/>
　外御道西<hi>一作南</hi>所謂敬義里也里内有典虞曹簷宇<lb/>
　清浄美於叢林衆僧房前髙林對牖青松緑檉連枝<lb/>
　交映多有枳樹而不中食有石碑一枚背上有侍中<lb/>
　崔光施錢四<hi>一作七</hi>十萬陳留侯李崇施錢二十萬自<lb/>
　餘百官各有差少者不減五千巳下後人刋之敬義<lb/>
　里南有昭徳里里内有尚書僕射游肇御史尉李彪<lb/>
<pb n="KR2k0090_WYG_002-10b"/>
　兵部尚書崔林幽州刺史常景司農張倫等五宅彪<lb/>
　景出自儒生居室儉素惟倫最為豪侈齋宇光麗服<lb/>
　玩精竒車馬出入逾於邦君園林山池之美諸王莫<lb/>
　及倫造景陽山有若自然其中重巖複嶺嶔崟相屬<lb/>
　深蹊洞壑邐逓連接高林巨樹足使日月蔽虧懸葛<lb/>
　垂蘿能令風煙出入﨑嶇石路似壅而通峥嶸澗道<lb/>
　盤紆復直是以山情野興之士游以忘歸天水人姜<lb/>
　質志性踈誕麻衣葛巾有逸民之操見偏愛之如不<lb/>
<pb n="KR2k0090_WYG_002-11a"/>
　能已遂造亭山賦行傳於世其辭曰今偏重者愛昔<lb/>
　先民之重由樸由純然則純樸之體與造化而津梁<lb/>
　濠上之客柱下之史悟無為以明心託自然以圖志<lb/>
　輙以山水為富不以章甫為貴任性浮沈若淡兮無<lb/>
　味今司農張氏實踵其人巨量煥於物表夭矯洞達<lb/>
　其真青松未勝其㓗白玉不比其珍心托空而栖有<lb/>
　情入古以如新既不專流蕩又不偏華尚卜居動静<lb/>
　之間不以山水為忘庭起半邱半壑聽以目達心想<lb/>
<pb n="KR2k0090_WYG_002-11b"/>
　進不入聲榮退不為隐放爾乃决石通泉㧞嶺巖前<lb/>
　斜與危雲等竝危與曲棟相連下天津之髙霧納滄<lb/>
　海之逺烟纖列之狀一如古崩剥之勢似千年若乃<lb/>
　絶嶺懸坡蹭蹬蹉跎泉水紆徐如浪峭山石髙下復<lb/>
　危多五尋百㧞十步千過則知巫山弗及未審蓬莱<lb/>
　如何其中煙花露草或傾或頽霜幹風枝半聳半垂<lb/>
　玉葉金莖散滿堦墀燃目之綺裂鼻之馨既共陽春<lb/>
　等茂復與白雪齊清或言神明之骨隂陽之精天地<lb/>
<pb n="KR2k0090_WYG_002-12a"/>
　未覺生此異人焉識其中羽徒紛泊色雜蒼黄緑頭<lb/>
　紫頰好翠連芳白䴒生於異縣丹足出自他鄉皆逺<lb/>
　来以臻此藉水木以翺翔不憶春於沙漠遂忘秋於<lb/>
　髙陽非斯人之感至伺候鳥之迷方豈下俗之所務<lb/>
　入神怪之異趨能造者其必詩敢徃者無不賦或就<lb/>
　饒風之地或入雲多之處氣嶺與梅岑随春之所悟<lb/>
　逺為神僊所賞近為朝士所知求解脱於服佩預参<lb/>
　次於山垂子英游魚於玉質王喬繫鵠於松枝方丈<lb/>
<pb n="KR2k0090_WYG_002-12b"/>
　不足以妙詠歌此處態多竒嗣宗聞之動魄叔夜聽<lb/>
　此驚魂恨不能鑽地一出醉此山門别有王孫公子<lb/>
　遜遁容儀思山念水命駕相随逢岑愛曲值石凌欹<lb/>
　庭為仁智之田故能種此石山森羅兮草木長育兮<lb/>
　風煙孤松既能却老半石亦可留年若不坐卧兮於<lb/>
　其側春夏兮其遊陟白骨兮徒自朽方寸心兮何所<lb/>
　憶<lb/>
平等寺廣平武穆王懐捨宅所立也在青陽門外二里<lb/>
<pb n="KR2k0090_WYG_002-13a"/>
　御道北所謂孝敬里也堂宇宏美林木蕭森平臺複<lb/>
　道獨顯當世寺門外金像一軀髙二丈八尺相好端<lb/>
　嚴常有神驗國之吉㓙先炳祥異孝昌三年十二月<lb/>
　中此像面有悲容兩目垂淚遍體皆濕時人號曰佛<lb/>
　汗京師士女空市里徃而觀之有比丘以浄綿拭其<lb/>
　淚湏臾之間綿濕都盡更換以它綿俄然復濕如此<lb/>
　三日乃止明年四月尒朱榮入洛陽誅戮百官死亡<lb/>
　塗地永安二年三月此像復汗士庶復徃觀之五月<lb/>
<pb n="KR2k0090_WYG_002-13b"/>
　北海王入洛莊帝北廵七月北海王大敗所將江淮<lb/>
　子弟五千盡被俘虜無一得還永安三年七月此像<lb/>
　悲泣如初每經神驗朝夕惶懼禁人不聽觀之至十<lb/>
　二月尒朱兆入洛陽擒莊帝崩於晉陽在京宫殿空<lb/>
　虚百日無主唯尚書令司州牧樂平王尒朱世隆鎮<lb/>
　京師商旅四通盜賊不作建明二年長廣王從晉陽<lb/>
　赴京師至郭外世隆以長廣本枝踈逺政行無聞逼<lb/>
　禪與廣陵王㳟㳟是莊帝從父兄也正光中為黄門<lb/>
<pb n="KR2k0090_WYG_002-14a"/>
　侍郎見元义秉權政歸近習遂佯啞不語不預世事<lb/>
　永安中遁於上洛山中州刺史泉企執而送之莊帝<lb/>
　疑㳟奸詐夜遣人盜掠衣物復㧞刀劍欲殺之㳟張<lb/>
　口以手指舌竟乃不言莊帝信其真患放令歸第㳟<lb/>
　常住龍華寺至時世隆等廢長廣而立焉禪文曰皇<lb/>
　帝咨廣陵王㳟自我皇魏之有天下也累聖開輔重<lb/>
　基衍業奄有萬邦光宅四海故道溢百王徳漸無外<lb/>
　而孝明晏駕人神乏主故柱國大將軍大丞相太原<lb/>
<pb n="KR2k0090_WYG_002-14b"/>
　王榮地實封陜任惟外相乃心王室大懼崩淪故推<lb/>
　立長樂王子攸以續絶業庶九鼎之命日隆七百之<lb/>
　祚惟永然羣飛未寧横流且及皆狼顧鴟張岳立基<lb/>
　趾丞相一麾大定海内而子攸不顧宗社讐忌勲徳<lb/>
　招聚輕俠左右壬人遂虐甚剖心痛齊鉗齒豈直金<lb/>
　板告怨大鳥感徳而已於是天下之望俄然已移竊<lb/>
　以宸極不可久曠神器豈容無主故權從衆議暫馭<lb/>
　兆民今六軍南邁已次河浦瞻望帝京赧然興愧自<lb/>
<pb n="KR2k0090_WYG_002-15a"/>
　惟薄寡本枝踈逺豈宜仰異天情俯乖民望惟王徳<lb/>
　表生民聲髙萬古徃以運屬殷憂時遭多難巻懐積<lb/>
　載括囊有年今天眷眀徳民懐奥主厯數永集歌訟同<lb/>
　臻乃徐發樞機副兹竚屬便敬奉璽綬歸於别邸王<lb/>
　其寅踐成業允執其中雖休勿休日慎一日敬之哉<lb/>
　敬之哉㳟讓曰天命至重厯數匪輕自非徳恊三才<lb/>
　功濟四海無以入選帝圖允當師錫臣既寡昩識無<lb/>
　先逺景命雖降不敢仰承乞收成㫖以允愚𠂻又曰<lb/>
<pb n="KR2k0090_WYG_002-15b"/>
　王既徳應圖籙僉屬攸歸便可允執其中入光大麓<lb/>
　不勞揮遜致爽人神㳟凡讓者三於是即皇帝位改<lb/>
　號曰普泰黄門侍郎邢子才為赦文叙述莊帝枉殺<lb/>
　太原王之狀廣陵王曰永安手翦強臣非為失徳直<lb/>
　以天未厭亂故逢成濟之禍謂左右將詔来朕自作<lb/>
　之直言門下朕以寡徳運屬樂推思與億兆同兹大<lb/>
　慶賜眚之科一依恒式廣陵杜口八載至是始言海<lb/>
　内庶士咸稱聖君於是封長廣為東海王世隆加儀<lb/>
<pb n="KR2k0090_WYG_002-16a"/>
　同三司尚書令樂平王餘官如故贈太原王相國晉<lb/>
　王加九錫立廟於芒嶺首陽上舊有周公廟世隆欲<lb/>
　以太原王功比周公故立此廟廟成為火所災有一<lb/>
　柱焚之不盡後三日雷雨震電霹靂擊為數段柱下<lb/>
　石及廟瓦皆碎於山下復命百官議太原王配饗司<lb/>
　直劉季明議云不合世隆問其故季明曰若配世宗<lb/>
　於宣武無功若配孝明親害其母若配莊帝為臣不<lb/>
　終為莊帝所戮以此論之無所配也世隆怒曰卿亦<lb/>
<pb n="KR2k0090_WYG_002-16b"/>
　合死季明曰下官既為議臣依禮而言不合聖心俘<lb/>
　翦惟命議者咸歎季明不避強禦莫不歎伏焉世隆<lb/>
　既有忿言<hi>一本無季明不避強禦十七字</hi>季明終得無患初世隆北<lb/>
　叛莊帝遣安東將軍史五<hi>一作忤下同</hi>龍平北將軍楊<hi>一作</hi>
　<hi>羊</hi>文義各領兵三千守太行嶺侍中源子㳟鎮河内<lb/>
　及尒朱兆馬首南向五龍文義等率衆先降子㳟見<lb/>
　五龍文義等降亦望風潰散兆遂乘勝逐北直入京<lb/>
　師兵及闕下矢流王室至是論功五龍文義各封一<lb/>
<pb n="KR2k0090_WYG_002-17a"/>
　千户廣陵王曰五龍文義於王有勲於國無功竟不<lb/>
　許時人稱帝剛直彭城王尒朱仲逺世隆之兄也鎮<lb/>
　滑臺表用其下都督瑗為西兖州刺史先用後表廣<lb/>
　陵答曰已能近補何勞逺聞世隆侍宴每言太原王<lb/>
　貪天之功以為已力罪亦合死世隆等愕然自是已<lb/>
　後不敢復入朝輙專擅國權兇慝滋甚坐持臺省家<lb/>
　總萬機事無大小先至隆第然後施行天子恭已南<lb/>
　面無所干預永熙元年平陽王入纂大業始造五層<lb/>
<pb n="KR2k0090_WYG_002-17b"/>
　塔一所平陽王武穆王少子詔中書侍郎魏收等為<lb/>
　寺碑文至二年二月五日土木畢功帝率百僚作萬<lb/>
　僧會其日寺門外有石像無故自動低頭復舉竟日<lb/>
　乃止帝躬来禮拜怪其詭異中書舍人盧景宣曰石<lb/>
　立社移上古有此陛下何怪也帝乃還宫七月中帝<lb/>
　為侍中斛斯椿所使奔於長安至十月終而京師遷<lb/>
　鄴焉<lb/>
景寧寺太保司徒公楊椿所立也在青陽門外三里御<lb/>
<pb n="KR2k0090_WYG_002-18a"/>
　道南所謂景寧里也髙祖遷都洛邑椿創居此里遂<lb/>
　分宅為寺因以名之制飾甚美綺柱珠簾椿弟慎冀<lb/>
　州刺史慎弟津司空竝立性寛雅貴義輕財四世同<lb/>
　居一門三從朝貴義居未之有也普泰中為尒朱世<lb/>
　隆所誅後捨宅為建中寺出青陽門外三里許道北有<lb/>
　孝義里里西北角有蘇秦塚塚傍有寳明寺衆憎常<lb/>
　見秦出入此塚車馬羽儀若今宰相也孝義里東即<lb/>
　是洛陽小寺北有車騎將軍張景仁宅景仁會稽山<lb/>
<pb n="KR2k0090_WYG_002-18b"/>
　隂人也正光年初從蕭寳寅歸化拜羽林監賜宅城<lb/>
　南歸正里民間號為吳人坊南来投化者多居其内<lb/>
　近伊洛二水任其習御里三千餘家自立巷寺<hi>一作市</hi>
　市所賣口味盡是水族時人謂為魚鱉寺也景仁住<lb/>
　此以為恥遂徙居孝義里焉時朝廷方欲招懐荒服<lb/>
　待吳兒甚厚褰裳渡於江者皆居不次之位景仁無<lb/>
　汗馬之勞髙官通顯永安二年蕭衍遣主書陳慶之<lb/>
　送北海入洛陽僣帝位慶之為侍中景仁在南之日<lb/>
<pb n="KR2k0090_WYG_002-19a"/>
　與慶之有舊遂設酒引邀慶之過宅司農卿蕭彪尚<lb/>
　書右丞張嵩竝在其座彪亦是南人唯有中大夫楊<lb/>
　元慎給事中大夫王㫬是中原士族慶之因醉謂蕭<lb/>
　張等曰魏朝甚盛猶曰五胡正朔相承當在江左秦<lb/>
　皇玉璽今在梁朝元慎正色曰江左假息僻居一隅<lb/>
　地多濕蟄攢育蟲蟻壃土瘴癘蛙龜共穴人鳥同羣<lb/>
　短髪之君無杼首之貌文身之民禀樷陋之質浮於<lb/>
　三江棹於五湖禮樂所不沾憲章弗能革雖復秦餘<lb/>
<pb n="KR2k0090_WYG_002-19b"/>
　漢罪雜以華音復閩楚難言不可變改雖立君臣上<lb/>
　慢下暴是以劉劭殺父於前休龍淫母於後悖逆人<lb/>
　倫禽獸不異加以山隂請婿賣夫朋淫於家不顧譏<lb/>
　笑卿沐其遺風未沾禮化所謂陽翟之民不知癭之<lb/>
　為醜我魏膺籙受圖定鼎嵩洛五山為鎮四海為家<lb/>
　移風易俗之典與五帝而竝跡禮樂憲章之盛凌百<lb/>
　王而獨髙豈卿魚鱉之徒慕義来朝飲我池水啄我<lb/>
　稻粱何為不遜以至於此慶之等見元慎清辭雅句<lb/>
<pb n="KR2k0090_WYG_002-20a"/>
　縱横奔發杜口流汗含聲不言於後數日慶之遇病<lb/>
　心上急痛訪人解治元慎自云能解慶之遂憑元慎<lb/>
　元慎即口含水噀慶之曰吳人之鬼住居建康小作<lb/>
　冠帽短製衣裳自呼阿儂語則阿傍菰稗為飯茗飲<lb/>
　作漿呷啜鱒羮唼嗍蠏黄手把荳䓻口嚼梹榔乍至<lb/>
　中土思憶本鄉急手<hi>一作急急後同</hi>速去還爾丹陽若其寒<lb/>
　門之鬼<hi>闕</hi>頭猶脩網魚漉鱉在河之洲咀嚼菱藕捃<lb/>
　拾雞頭蛙羮蚌臛以為膳羞布袍芒履倒騎水牛沅<lb/>
<pb n="KR2k0090_WYG_002-20b"/>
　湘江漢鼓棹遨遊随波遡浪噞喁沈浮白苧起舞揚<lb/>
　波發謳急手速去還爾揚州慶之伏枕曰楊君見辱<lb/>
　深矣自此後吳兒更不敢解語北海尋伏誅其慶之<lb/>
　還奔蕭衍衍用為司州刺史欽重北人特異於常朱<lb/>
　异怪而問之曰自晉宋以来號洛陽為荒土此中謂<lb/>
　長江以北盡是代人昨至洛陽始知衣冠士族竝在<lb/>
　中原禮儀富盛人物殷阜目所不識口不能傳所謂<lb/>
　帝京翼翼四方之則如登泰山者卑培塿涉江海者<lb/>
<pb n="KR2k0090_WYG_002-21a"/>
　小湘沅北人安可不重慶之因此羽儀服式悉如魏<lb/>
　法江表士庶競相模楷裒衣博帶被及秣陵元慎𢎞<lb/>
　農人晉冀州刺史嶠六世孫曾祖泰從宋武入關為<lb/>
　上洛太守七年背偽来朝明帝賜爵臨晉侯廣武郡<lb/>
　陳郡太守贈涼州刺史謚烈侯祖撫明經為中博士<lb/>
　父辭自得丘壑不事王侯叔父許河南令蜀郡太守<lb/>
　世以學行著聞名髙州里元慎情尚卓逸少有髙操<lb/>
　任心自放不為時覊樂山愛水好游林澤博識文淵<lb/>
<pb n="KR2k0090_WYG_002-21b"/>
　清言入神造次應對莫有稱者讀老莊善言𤣥理性<lb/>
　嗜酒飲至一日神不亂常慷慨歎不得與阮籍同時<lb/>
　生不願仕宦為中散常辭疾退閒未嘗修敬諸貴亦<lb/>
　不慶弔親諸貴為交友故時人弗識也或有人慕其<lb/>
　髙義投刺在門元慎稱疾髙臥加以意思深長善於<lb/>
　解夢孝昌元年廣陵王元淵初除儀同三司總衆十<lb/>
　萬討葛榮夜夢著衮衣倚槐樹而立以為吉徵問於<lb/>
　元慎曰三公之祥淵甚悦之元慎退還告人曰廣陵<lb/>
<pb n="KR2k0090_WYG_002-22a"/>
　死矣槐字是木傍鬼死後當得三公廣陵果為葛榮<lb/>
　所殺追贈司空公終如其言建義初陽城太守薛令<lb/>
　伯聞太原王誅百官立莊帝棄郡東走忽夢射得雁<lb/>
　以問元慎元慎曰卿執羔大夫執雁君當得大夫之<lb/>
　職俄然令伯除為諫議大夫京兆許兆夢盜羊入獄<lb/>
　問於元慎曰君當得陽城令其後有功封陽城侯元<lb/>
　慎解夢義出萬途随意會情皆有神驗雖令與侯小<lb/>
　乖按令今百里即是古諸侯以此論之亦為妙著時<lb/>
<pb n="KR2k0090_WYG_002-22b"/>
　人譬之周宣及尒朱兆入洛陽即棄官與華隂隐士<lb/>
　王騰周㳺上洛山孝義里東市北殖貨里里有太常<lb/>
　民劉胡兄弟四人以屠為業永安年中胡殺豬豬忽<lb/>
　唱乞命聲及四隣隣人謂胡兄弟相毆闘而来觀之<lb/>
　乃豬也即舍宅為歸覺寺合家人入道焉普泰元年<lb/>
　此寺金像生毛眉髪悉皆具足尚書左丞魏季景謂<lb/>
　人曰張天錫有此事其國遂㓕此亦不祥之徵至明<lb/>
　年而廣陵被廢死<lb/>
<pb n="KR2k0090_WYG_002-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0090_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洛陽伽藍記卷二<lb/>
</p>
<p>
</p>
  </div>
</body>
</text>
</TEI>
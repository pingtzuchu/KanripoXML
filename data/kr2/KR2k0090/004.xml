<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洛陽伽藍記卷四</head>
    <p>
<pb n="KR2k0090_WYG_004-1a"/>
欽定四庫全書<lb/>
　洛陽伽藍記卷四　　　後魏　楊衒之　撰<lb/>
　　城西<lb/>
冲覺寺太傅清河王懌捨宅所立也在西明門外一里<lb/>
　御道北懌親王之中最有名行世宗愛之特隆諸弟<lb/>
　延昌四年世宗崩懌與髙陽王雍廣平王懐竝受遺<lb/>
　詔輔翼孝明時帝始年六歲太后代總萬機以懌名<lb/>
　徳茂親體道居正事無大小多諮詢之是以熙平神<lb/>
<pb n="KR2k0090_WYG_004-1b"/>
　龜之際勢傾人主第宅豐大踰於髙陽西北有樓出<lb/>
　凌雲臺俯臨朝市目極京師古詩所謂西北有髙樓<lb/>
　上與浮雲齊者也樓下有儒林館退賔堂形製竝如<lb/>
　清暑殿土山釣臺冠於當世斜峰入牖曲沼環堂樹<lb/>
　響飛嚶堦樷花藥懌愛賔客重文藻海内才子莫不<lb/>
　輻輳府僚臣佐竝選雋俊至於清晨明景騁望南臺<lb/>
　珍羞具設琴笙竝奏芳醴盈罍佳賔滿席使梁王愧<lb/>
　兎園之逰陳思慙雀臺之燕正光初元义秉權閉太<lb/>
<pb n="KR2k0090_WYG_004-2a"/>
　后於後宫薨懌於下省孝昌元年太后還總萬機追<lb/>
　贈懌太子太師大將軍都督中外諸軍事假黄鉞給<lb/>
　九旒鸞輅黄屋左纛轀輬車前後部羽葆鼓吹虎賁<lb/>
　班劒百人輓歌二部𦵏禮依晉安平王孚故事謚曰<lb/>
　文獻圖懌像於建始殿㧞清河國令韓子熙為黄門<lb/>
　侍郎徙王國三卿為執㦸者近代所無也為文獻追<lb/>
　福建五層浮圖一所工作與瑶光寺相似也<lb/>
宣忠寺侍中司州牧城陽王徽所立也在西陽門外一<lb/>
<pb n="KR2k0090_WYG_004-2b"/>
　里御道南永康中北海入洛莊帝北巡自餘諸王各<lb/>
　懐二望惟徽獨從莊帝至長子城大兵阻河雌雄未<lb/>
　決徽願入洛陽捨宅為寺及北海敗散國道重暉遂<lb/>
　捨宅焉永安末莊帝謀殺尒朱榮恐事不果請計於<lb/>
　徽徽曰以生太子為辭榮必入朝因以斃之莊帝曰<lb/>
　后懐孕於十月今始九月可爾已不徽曰婦人産子<lb/>
　有延月者有少月者不足為怪帝納其謀遂唱生太<lb/>
　子遣徽特<hi>一本作持詔</hi>至太原王第告云皇儲誕育值榮<lb/>
<pb n="KR2k0090_WYG_004-3a"/>
　與上黨王天穆博戲徽脱榮帽懽舞盤旋徽素大度<lb/>
　量喜怒不形於色遶殿内外懽叫榮遂信之與穆竝<lb/>
　入朝莊帝聞榮来不覺失色中書舍人溫子昇曰陛<lb/>
　下色變帝連索酒飲之然後行事榮穆既誅拜徽太<lb/>
　師司馬餘官如故典統禁兵偏被委任及尒朱兆擒<lb/>
　莊帝徽投前洛陽令冦祖仁祖仁一門刺史皆是徽<lb/>
　之將校以有舊恩故徃投之祖仁謂子弟等曰時聞<lb/>
　尒朱兆募城陽王甚重擒獲者千户侯今日富貴至<lb/>
<pb n="KR2k0090_WYG_004-3b"/>
　矣遂斬送之徽初投祖仁家齎金一百斤馬五十疋祖<lb/>
　仁利其財貨故行此事所得金馬緦親之内均分之<lb/>
　所謂匹夫無罪懐璧其罪信矣兆得徽首亦不勲賞<lb/>
　祖仁兆忽夢徽云我有黄金二百斤馬一百疋在祖<lb/>
　仁家卿可取之兆悟覺即自思量城陽禄位隆重未<lb/>
　聞清貧常自入其家採掠本無金銀此夢或真至曉<lb/>
　掩祖仁徵其金馬祖仁謂人密告望風欵服云實得<lb/>
　金一百斤馬五十疋兆疑其藏隐依夢徵之諸房素<lb/>
<pb n="KR2k0090_WYG_004-4a"/>
　有金三十斤馬五十疋盡送致兆猶不充數兆乃發<lb/>
　怒捉祖仁懸首髙樹大石墜足鞭捶之以及於死時<lb/>
　人以為交報楊衒之云崇善之家必有餘慶積惡之<lb/>
　門殃所畢集祖仁負恩反噬貪貨殺徽徽即託夢增<lb/>
　徵金馬假手於兆還以斃之使祖仁備經楚撻窮其<lb/>
　塗炭雖魏侯之笞田蚡秦主之刺姚萇以此論之不<lb/>
　能加也<lb/>
宣忠寺東王典御寺閹官王桃湯所立也時閹官伽藍<lb/>
<pb n="KR2k0090_WYG_004-4b"/>
　皆為尼寺惟桃湯所建僧寺世人稱之英雄門有三<lb/>
　層浮圖一所工踰昭義宦者招提最為入室至於六<lb/>
　齋常擊鼓歌舞也<lb/>
白馬寺漢明帝所立也佛入中國之始寺在西陽門外<lb/>
　三里御道南帝夢金神長丈六項背日月光明金神<lb/>
　號曰佛遣使向西域求之乃得經像焉時白馬負而<lb/>
　来因以為名明帝崩起祗洹於陵上自此以後百姓<lb/>
　冢上或作浮圖焉寺上經函至今猶存常燒香供養<lb/>
<pb n="KR2k0090_WYG_004-5a"/>
　之經函時放光明耀於堂宇是以道俗禮敬之如仰<lb/>
　真容浮圖前柰林葡萄異於餘處枝葉繁衍子實甚<lb/>
　大柰林實重七斤蒲萄實偉於棗味竝殊美冠於中<lb/>
　京帝至熟時常詣取之或復賜宫人宫人得之轉餉<lb/>
　親戚以為竒味得者不敢輙食乃厯數家京師語曰<lb/>
　白馬甜榴一實值牛有沙門寳公者不知何處人也<lb/>
　形貌醜陋心識通達過去未来預覩三世發言似䜟<lb/>
　不可解事過之後始驗其實胡太后聞之問以世事<lb/>
<pb n="KR2k0090_WYG_004-5b"/>
　寳公曰把粟與雞呼朱朱時人莫之能解建義元年<lb/>
　后為尒朱榮所害始驗其言時亦有洛陽人趙法和<lb/>
　請占早晚當有爵否寳公曰大竹箭不湏羽東廂屋<lb/>
　急手作時不曉其意經十餘日法和父䘮大竹者杖<lb/>
　東廂屋者倚廬造十二辰歌終其言也<lb/>
寳光寺在西陽門外御道北有三層浮圖一所以石為<lb/>
　基形製甚古畫工雕刻隐士趙逸見而歎曰晉朝石<lb/>
　塔寺今為寳光寺也人問其故逸曰晉朝三十二寺<lb/>
<pb n="KR2k0090_WYG_004-6a"/>
　盡皆湮滅惟此寺獨存指園中一處曰此是浴室前<lb/>
　五步應有一井衆僧掘之果得屋及井焉井雖填塞<lb/>
　磚口如初浴堂下猶有石數十枚當時園池平衍果<lb/>
　菜葱青莫不歎息焉園中有一海號咸池葭菼被岸<lb/>
　菱荷覆水青松翠竹羅生其旁京邑士子至於良辰<lb/>
　美日休沐告歸徵友命朋来逰此寺雲車接軫羽葢<lb/>
　成隂或置酒林泉題詩花圃折藕浮瓜以為興適普<lb/>
　泰末雍州刺史隴西王尒朱天光總士馬於此寺寺<lb/>
<pb n="KR2k0090_WYG_004-6b"/>
　門無何都崩天光見而惡之其年天光戰敗斬於東<lb/>
　市也<lb/>
法雲寺西域烏塲國胡沙門僧摩羅所立也在寳光寺<lb/>
　西隔牆竝門摩羅聰慧利根學窮釋氏至中國即曉<lb/>
　魏言𨽻書凡所聞見無不通解是以道俗貴賤同歸<lb/>
　仰之作祗洹寺一所工制甚精佛殿僧房皆為胡飾<lb/>
　丹青炫彩金玉垂輝摹寫真容似丈六之見鹿苑神<lb/>
　光壯麗若金剛之在雙林伽藍之内花果蔚茂芳草<lb/>
<pb n="KR2k0090_WYG_004-7a"/>
　蔓合嘉樹被庭京師沙門好胡法者皆就摩羅受持<lb/>
　之戒行真苦難可揄揚祕呪神驗閻浮所無呪枯樹<lb/>
　能生枝葉呪人變為驢馬見之莫不忻怖西域所齎<lb/>
　舍利骨及佛牙經像皆在此寺寺北有侍中尚書令<lb/>
　臨淮王彧宅彧博通典籍辨慧清悟風儀詳審容止<lb/>
　可觀至三元肇慶萬國齊珍<hi>一作臻</hi>金蟬曜首寳玉鳴<lb/>
　腰負荷執笏逶迤複道觀者忘疲莫不歎服彧性愛<lb/>
　林泉又重賔客至於春風扇揚花樹如錦晨食南館<lb/>
<pb n="KR2k0090_WYG_004-7b"/>
　夜遊後園僚寀成羣俊民滿席絲桐發响羽觴流行<lb/>
　詩賦竝陳清言乍起莫不飲其𤣥奥忘其褊恡焉是<lb/>
　以入彧室者謂登僊也荆州秀才張裴裳為五言有<lb/>
　清㧞之句云異林<hi>一作秋</hi>花共色别樹鳥同聲彧以蛟<lb/>
　龍錦賜之亦有得緋紬緋綾者惟河東裴子明為詩<lb/>
　不工罰酒一石子明八斗<hi>一作日</hi>而醉眠時人譬之山<lb/>
　濤及尒朱兆入京師彧為亂兵所害朝野痛惜焉出<lb/>
　西陽門外四里御道南有洛陽大市周㢠廻八里市<hi>一多</hi>
<pb n="KR2k0090_WYG_004-8a"/>
　<hi>一東字</hi>南有皇女臺漢大將軍梁冀所造猶髙五丈餘<lb/>
　景明中比丘道恒立靈僊寺於其上臺西有河陽縣<lb/>
　臺中有侍中侯釗宅市西北有土山魚池亦冀之所<lb/>
　造即漢書所謂採土築山十里九坂以象二崤者市<lb/>
　東有通商達貨二里里内之人盡皆工巧屠販為生<lb/>
　資財巨萬有劉寳者最為富室州郡都會之處皆立<lb/>
　一宅各養馬一疋至於鹽粟貴賤市價髙下所在一<lb/>
　例舟車所通足跡所履莫不商販焉是以海内之貨<lb/>
<pb n="KR2k0090_WYG_004-8b"/>
　咸萃其庭産匹銅山家藏金穴宅宇踰制樓觀出雲<lb/>
　車馬服飾擬於王者市南有調音樂律二里里内之<lb/>
　人絲竹謳歌天下妙伎出焉有田僧超者善吹笳能<lb/>
　為壯士歌項羽吟征西將軍崔延伯甚愛之正光末<lb/>
　髙平失據虎<hi>一作虐</hi>吏充斥賊帥万侯醜奴寇暴涇岐<lb/>
　之間朝廷為之旰食延伯總步騎五萬討之延伯出<lb/>
　師於洛陽城西張方橋即漢之夕陽亭也時公卿祖<lb/>
　道車騎成列延伯危冠長劒耀武於前僧超吹壯士<lb/>
<pb n="KR2k0090_WYG_004-9a"/>
　笛歌曲於後聞之者懦夫成勇劒客思奮延伯膽畧<lb/>
　不羣威名早著為國展力二十餘年攻無全城戰無<lb/>
　横陣是以朝廷傾心送之延伯每臨陣令僧超為壯<lb/>
　士聲甲胄之士踴躍延伯單馬入陣旁若無人勇冠<lb/>
　三軍威鎮戎竪二年之間獻㨗相繼醜奴募善射者<lb/>
　射僧超亡延伯悲惜哀慟左右謂伯牙之失鍾子期<lb/>
　不能過也後延伯為流矢所中卒於軍中於是五萬<lb/>
　之師一時潰散市西有退酤治觴二里里内之人多<lb/>
<pb n="KR2k0090_WYG_004-9b"/>
　醞酒為業河東人劉白墮善能釀酒季夏六月時暑<lb/>
　赫晞以甖貯酒暴於日中經一旬其酒不動飲之香<lb/>
　美醉而經月不醒京師朝貴多出郡登藩逺相餉饋<lb/>
　踰於千里以其逺至號曰鶴觴亦名騎驢酒永熙年<lb/>
　中南青州刺史毛鴻賔齎酒之蕃路逢賊盜飲之即<lb/>
　醉皆被擒獲因復命擒奸酒遊俠語曰不畏張弓㧞<lb/>
　刀唯畏白墮春醪市北有慈孝奉終二里里内之人<lb/>
　以賣棺槨為業賃輀車為事有輓歌孫巖娶妻三年<lb/>
<pb n="KR2k0090_WYG_004-10a"/>
　不脱衣而卧巖因怪之伺其睡隂解其衣有毛長三<lb/>
　尺似野狐尾巖懼而出之妻臨去將刀截巖髪而走<lb/>
　隣人逐之變成一狐追之不得其後京邑被截髪者<lb/>
　一百三十餘人初變婦人衣服靚妝行路之人見而<lb/>
　悦近之皆被截髪當時有婦人著綵衣者人皆指為<lb/>
　狐魅熙平二年四月有此至秋乃止别有凖財金肆<lb/>
　二里富人在焉凡此十里多諸工商貨殖之民千金<lb/>
　比屋層樓對出重門啟扇閣道交通迭相臨望金銀<lb/>
<pb n="KR2k0090_WYG_004-10b"/>
　錦繡奴婢緹衣五味八珍僕𨽻畢口神龜年中以工<lb/>
　商上僣議不聽金銀錦繡雖立此制竟不施行凖財<lb/>
　里内有開善寺京兆人韋英宅也英早卒其妻梁氏<lb/>
　不治䘮而嫁更約河内人向子集為夫雖云改嫁仍<lb/>
　居英宅英聞梁氏嫁白日来歸乗馬將數人至於庭<lb/>
　前呼曰阿梁卿忘我也子集驚怖張弓射之應弦而<lb/>
　倒即變為桃人所騎之馬亦變為茅馬從者數人盡<lb/>
　化為蒲人梁氏惶懼捨宅為寺南陽人侯慶有銅像<lb/>
<pb n="KR2k0090_WYG_004-11a"/>
　一軀可髙丈餘慶有牛一頭擬為金色遇急事遂以<lb/>
　牛他用之經二年慶妻馬氏忽夢此像謂之曰卿夫<lb/>
　婦負我金色久而不償今取卿兒醜多以償金色馬<lb/>
　氏悟覺心不遑安至曉醜多得病而亡慶年五十惟<lb/>
　有一子悲哀之聲感於行路醜多亡日像自然金色<lb/>
　光照四隣一里之内咸聞香氣僧俗長㓜皆来觀覩<lb/>
　尚書右僕射元慎聞里内頻有怪異遂改凖財為齊<lb/>
　諧里也自退酟以西張方溝以東南臨洛水北達芒<lb/>
<pb n="KR2k0090_WYG_004-11b"/>
　山其間東西二里南北十五里竝名為夀丘里皇宗<lb/>
　所居也民間號為王子坊當時四海晏清八荒率職<lb/>
　縹囊紀慶玉燭調辰百姓殷阜年登俗樂鰥寡不聞<lb/>
　犬豕之食㷀獨不見牛馬之衣於是帝族王侯外戚<lb/>
　公主擅山海之富居川林之饒争修園宅互相誇競<lb/>
　崇門豐室洞户連房飛館生風重樓起霧髙臺芳榭<lb/>
　家家而築花林曲池園園而有莫不桃李夏緑竹栢<lb/>
　冬青而河間王琛最為豪首常與髙陽争衡造文栢<lb/>
<pb n="KR2k0090_WYG_004-12a"/>
　堂形如徽音殿置玉井金罐以五色絲續為䋲妓女<lb/>
　三百人盡皆國色有婢朝雲善吹箎能為團扇歌壟<lb/>
　上聲琛為秦州刺史諸羌外叛屢討之不降琛令朝<lb/>
　雲假為貧嫗吹笛而乞諸羌聞之悉皆流涕迭相謂<lb/>
　曰何為棄墳井在山谷為寇也即相率歸降秦民語<lb/>
　曰快馬健兒不如老嫗吹箎琛在秦州多無政績遣<lb/>
　使向西域求名馬逺至波斯國得千里馬號曰追風<lb/>
　赤驥次有七百里者十餘匹皆有名字以銀為槽金<lb/>
<pb n="KR2k0090_WYG_004-12b"/>
　為鎻鐶諸王服其豪富琛語人云晉室石崇乃是庶<lb/>
　姓猶能雉頭狐掖畫卵雕薪况我大魏天王不為華<lb/>
　侈造迎風館於後園窓户之上列錢青𤨏玉鳳衘鈴<lb/>
　金龍吐佩素柰朱李枝條入簷伎女樓上坐而摘食<lb/>
　琛常會宗室陳諸寳器金瓶銀瓮百餘口甌檠盤盒<lb/>
　稱是自餘酒器有水晶鉢瑪瑙盃琉璃碗赤玉巵數<lb/>
　十枚作工竒妙中土所無皆從西域而来又陳女樂<lb/>
　及諸名馬復引諸王按行府庫錦罽珠璣氷羅霧縠<lb/>
<pb n="KR2k0090_WYG_004-13a"/>
　充積其内繡纈油綾絲綵越葛錢絹等不可數計琛<lb/>
　忽謂章武王融曰不恨我不見石崇恨石崇不見我<lb/>
　融立性貪暴志欲無限見之惋歎不覺生疾還家卧<lb/>
　三日不起江陽王繼来省疾謂曰卿之財産應得抗<lb/>
　衡何為歎羡以至於此融曰常謂髙陽一人寳貨多<lb/>
　融誰知河間瞻之在前繼笑曰卿欲作袁術之在淮<lb/>
　南不知世間復有劉備也融乃蹶起置酒作樂於時<lb/>
　國家殷富庫藏盈溢錢絹露積於廊者不可較數及<lb/>
<pb n="KR2k0090_WYG_004-13b"/>
　太后賜百官負絹任意自取朝臣莫不稱力而去惟<lb/>
　融與陳留侯李崇負絹過性蹶倒傷踝侍中崔光止<lb/>
　取兩疋太后問侍中何少對曰臣有兩手惟堪兩疋<lb/>
　所獲多矣朝貴服其清亷經河隂之役諸元殱盡王<lb/>
　侯第宅多題為寺夀丘里閭列刹相望祗園欝起寳<lb/>
　塔髙凌四月初八日京師士女多至河間寺觀其廊<lb/>
　廡綺麗無不歎息以為蓬莱僊室亦不是過入溝瀆<lb/>
　園見溝凟蹇産石磴礁嶢朱荷出池緑萍浮水飛梁<lb/>
<pb n="KR2k0090_WYG_004-14a"/>
　跨閣髙樹出雲咸皆唧唧雖梁王兎苑想之不如也<lb/>
追光寺侍中尚書令東平王畧之宅也畧生而岐嶷幼<lb/>
　則老成博洽羣書好道不倦神龜中為黄門侍郎元<lb/>
　义秉政虐加宰輔畧密與其兄相州刺史中山王熙<lb/>
　欲起義兵問罪君側雄規不就釁起同謀畧兄弟四<lb/>
　人竝罹塗炭惟畧一身逃命江左蕭衍素聞畧名見<lb/>
　其器度寛雅文學優贍甚敬重之謂曰洛中如王者<lb/>
　幾人畧對曰臣在本朝之日承乏攝官至於宗廟之<lb/>
<pb n="KR2k0090_WYG_004-14b"/>
　美百官之富鴛鸞接翼杞梓成隂如臣之比趙咨所<lb/>
　云車載斗量不可數盡衍大笑乃封畧為中山王食<lb/>
　邑千户儀比王子又除宣城太守給鼓吹一部劒卒<lb/>
　千人畧為政清肅甚有治聲江東朝貴侈於矜尚見<lb/>
　畧入朝莫不憚其進止尋遷信武將軍衡州刺史孝<lb/>
　昌元年明帝宥吳人江革請畧歸國江革者蕭衍之<lb/>
　大將也蕭衍謂曰朕寧失江革不得無王畧畧曰臣<lb/>
　遭家禍難白骨未收乞還本朝叙録存没因即悲泣<lb/>
<pb n="KR2k0090_WYG_004-15a"/>
　衍哀而遣之乃賜錢五百萬金二百斤銀五百斤錦<lb/>
　繡寳玩之物不可稱數親帥百官送於江上作五言<lb/>
　詩贈者百餘人凡見禮敬如此比畧始濟淮明帝拜<lb/>
　畧侍中義陽王食邑千户畧至闕詔曰昔劉蒼好善<lb/>
　利建東平曹植能文大啓陳國是用聲彪盤石義欝<lb/>
　維城侍中義陽王畧體自藩華門勲夙著内潤外朗<lb/>
　兄弟偉如既見義亡家捐生殉國永言忠烈何日忘<lb/>
　之徃雖弛擔為梁今便言旋闕下有志有節能始能<lb/>
<pb n="KR2k0090_WYG_004-15b"/>
　終方傳美丹青懸諸日月畧前未至之日即心立稱<lb/>
　故封義陽然國既邊地㝢食他邑求之二三未為盡<lb/>
　善宜比徳均封追芳曩烈可改封東平王户數如前<lb/>
　尋進尚書令儀同三司領國子祭酒侍中如故畧從<lb/>
　容閑雅本自天資出南入北轉復髙邁言論動止朝<lb/>
　野師模建義元年薨於河隂贈太保謚曰文貞嗣王<lb/>
　景式捨宅為此寺<lb/>
融覺寺清河文獻王懌所立也在閶闔門外御道南有<lb/>
<pb n="KR2k0090_WYG_004-16a"/>
　五層浮圖一所與冲覺寺齊等佛殿僧房充溢一里<lb/>
　比丘曇謨最善於禪學講湼槃花巖僧徒千人天竺<lb/>
　國胡沙門菩提流支見而禮之號為菩薩流支解佛<lb/>
　義知名西土諸夷號為羅漢曉魏言及𨽻書翻十地<lb/>
　楞伽及諸經論二十三部雖石室之寫金言草堂之<lb/>
　傳真教不能過也流支讀曇謨最大乗義章每彈指<lb/>
　讚歎唱言微妙即為胡書寫之傳於西域西域沙門<lb/>
　常東向遥禮之號曇謨最為東方聖人<lb/>
<pb n="KR2k0090_WYG_004-16b"/>
大覺寺廣平王懐捨宅也在融覺寺西一里許北瞻芒<lb/>
　嶺南眺洛汭東望宫闕西顧旗亭禪臯顯敞實為勝<lb/>
　地是以溫子昇碑云面水背山左朝右市是也環所<lb/>
　居之堂上置七佛林池飛閣比之景眀至於春風動<lb/>
　樹則蘭開紫葉秋霜降草則菊吐黄花名僧大徳寂<lb/>
　以遣煩永熙年中平陽王即位造磚浮圖一所是土<lb/>
　石之工窮精極麗詔中書舍人温子昇以為文也<lb/>
永明寺宣武皇帝所立也在大覺寺東時佛法經像盛<lb/>
<pb n="KR2k0090_WYG_004-17a"/>
　於洛陽異國沙門咸来輻輳負錫持經適兹樂土世<lb/>
　宗故立此寺以憇之房廡連亘一千餘間庭列脩竹<lb/>
　簷拂髙松竒花異草駢闐堦砌百國沙門三千餘人<lb/>
　西域逺者乃至大秦國盡天地之西垂績紡百姓野<lb/>
　居邑屋相望衣服車馬擬儀中國南中有歌營國去<lb/>
　京師甚逺風土隔絶世不與中國交通雖二漢及魏<lb/>
　亦未曾至也今始有沙門菩提㧞陁至焉自云北行<lb/>
　一月日至勾稚國北行十一日至孫典國從孫典國<lb/>
<pb n="KR2k0090_WYG_004-17b"/>
　北行三十日至扶南國方五千里南夷之國最為強<lb/>
　大民户殷多出明珠金玉及水晶珍異饒梹榔從扶<lb/>
　南國北行一月至林邑國出林邑入蕭衍國㧞陀至<lb/>
　揚州嵗餘随揚州比丘法融來至京師京師沙門問其南方<lb/>
　風俗㧞陀云古有奴調國乗四輪馬為車斯調國出<lb/>
　火浣布以樹皮為之其樹入火不燃凡南方諸國皆<lb/>
　因城廓而居多饒珍麗民俗淳善質直好義亦與西<lb/>
　域大秦安息身毒諸國交通徃来或三方四方浮浪<lb/>
<pb n="KR2k0090_WYG_004-18a"/>
　乗風百日便至率奉佛教好生惡殺寺西有宜牛里<lb/>
　里内有陳留王景皓侍中安定公胡元吉等二宅景<lb/>
　皓者河内刺史陳留莊王祚之子立性虛豁少有大<lb/>
　度愛人好事待物無遺夙善𤣥言道家之業遂捨半<lb/>
　宅安置佛徒演唱大乗數部竝進京師大徳超光□<lb/>
　榮四法師三藏胡沙門菩提流支等咸預其席諸方<lb/>
　伎術之士莫不歸赴時有奉朝請孟仲暉者武城人<lb/>
　也父賔金城太守暉志性聰明學兼釋氏四諦之義<lb/>
<pb n="KR2k0090_WYG_004-18b"/>
　窮其㫖歸恒来造第與沙門議論時號為𤣥宗先生<lb/>
　暉遂造人中夾貯像一軀相好端嚴希世所有置皓<lb/>
　前㕔湏㬰彌寳坐永安二年中此像每夜行遶其坐<lb/>
　四面腳跡隐地成文於是士庶異之咸来觀矚由是<lb/>
　發心者亦復無量永熙三年秋忽然自去莫知所之<lb/>
　其年冬京師遷鄴武定五年暉為洛州開府長史重<lb/>
　加採訪寥無影迹出閶闔門城外七里長分橋中朝<lb/>
　時以穀水浚急注於城下多環民家立石橋以限之<lb/>
<pb n="KR2k0090_WYG_004-19a"/>
　長則分流入洛故名曰長分橋或云晉河間王在長<lb/>
　安遣張方征長沙王營軍於此因為張方橋也未知<lb/>
　孰是今民間訛語號為張夫人橋朝士送迎多在此<lb/>
　處長分橋西有千金堰計其水利日益千金因以為<lb/>
　名昔都水使者陳勰所造令備夫一千歲恒修之<lb/>
　<lb/>
　<lb/>
　<lb/>
<pb n="KR2k0090_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洛陽伽藍記卷四<lb/>
</p>
<p>
</p>
  </div>
</body>
</text>
</TEI>
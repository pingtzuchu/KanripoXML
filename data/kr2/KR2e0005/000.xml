<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>戰國䇿校注</head>
    <p>
<pb n="KR2e0005_WYG_000-1a"/>
欽定四庫全書　　　　　史部五<lb/>
　戰國䇿校注　　　　　　雜史𩔖<lb/>
　　提要<lb/>
　　　　<hi>臣</hi>等謹案戰國䇿校注十卷元呉師道撰師<lb/>
　　　　道字正傳蘭溪人至治元年進士官至禮部<lb/>
　　　　郎中事蹟具元史儒學傳戰國䇿舊有髙誘<lb/>
　　　　注宋紹興間縉雲鮑彪病其闕略重為之注<lb/>
　　　　而復為改定其次第師道又以鮑彪注為未<lb/>
<pb n="KR2e0005_WYG_000-1b"/>
　　　　善又取剡川姚宏之注與彪注叅校而雜引<lb/>
　　　　諸書考証之其書一仍彪注之舊而每條之<lb/>
　　　　下凡增其所闕者謂之補凡糾其所失者謂<lb/>
　　　　之正各以補曰正曰别之復取劉向曾鞏所<lb/>
　　　　校三十三篇四百八十六章舊第為彪所變<lb/>
　　　　者别存于首前有師道自序撮舉彪注之大<lb/>
　　　　紕繆者凡十九條議論皆極精審古來注是<lb/>
　　　　書者當以師道為最善其後附載李文叔王<lb/>
<pb n="KR2e0005_WYG_000-2a"/>
　　　　覺孫朴諸跋及姚宏姚寛兩序于是書本末<lb/>
　　　　源流叙述尤詳宏字令聲一曰伯聲嘗為删<lb/>
　　　　定官忤秦檜死大理獄寛即著西溪叢語者<lb/>
　　　　嘗註是書今皆不𫝊惟藉師道是書存其崖<lb/>
　　　　略爾乾隆四十五年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2e0005_WYG_000-3a"/>
戰國䇿劉序<lb/>
䕶左都水使者光禄大夫臣向言所校中戰國䇿書中<lb/>
書餘卷錯亂相糅舛又有國别者八篇少不足臣向因<lb/>
國别者略以時次之分别不以序者以相補除復重得<lb/>
三十三篇本字多誤脫為半字以趙為肖以齊為立如<lb/>
此字者多中書本號或曰國䇿或曰國事或曰短長或<lb/>
曰事語或曰長書或曰脩書臣向以為戰國時㳺士輔<lb/>
所用之國為之䇿謀宜為戰國䇿其事繼春秋以後訖<lb/>
<pb n="KR2e0005_WYG_000-3b"/>
楚漢之起二百四十五年間之事皆定以殺青書可繕<lb/>
寫叙曰周室自文武始興崇道德隆禮義設辟雍泮宫<lb/>
庠序之教陳禮樂弦歌移風之化叙人倫正夫婦天下<lb/>
莫不曉然論孝悌之義惇篤之行故仁義之道滿乎天<lb/>
下卒致之刑措四十餘年逺方慕義莫不賔服雅頌歌<lb/>
詠以思其德下及康昭之後<hi>以思其德一作恩德其上下及一無下字</hi>雖有<lb/>
衰德其綱紀尚眀及春秋時已四五百載矣然其餘業<lb/>
遺烈流而未滅五霸之起尊事周室五霸之後時君雖<lb/>
<pb n="KR2e0005_WYG_000-4a"/>
無德人臣輔其君者若鄭之子産晉之叔向齊之晏嬰<lb/>
挾君輔政以並立於中國猶以義相支持歌詠以相感<lb/>
聘覲以相交期㑹以相一盟誓以相救天子之命猶有<lb/>
所行㑹享之國猶有所耻小國得有所依百姓得有所<lb/>
息孔子曰能以禮讓為國乎何有周之流化豈不大哉<lb/>
及春秋之後衆賢輔國者既沒而禮義衰矣孔子雖論<lb/>
詩書定禮樂王道粲然分眀以匹夫無勢化之者七十<lb/>
二人而已皆天下之俊也時君莫尚之是以王道遂用<lb/>
<pb n="KR2e0005_WYG_000-4b"/>
不興故曰非威不立非勢不行仲尼既沒之後田氏取<lb/>
齊六卿分晉道德大廢上下失序至秦孝公捐禮讓而<lb/>
貴戰爭棄仁義而用詐譎茍以取強而已矣夫篡盜之<lb/>
人列為侯王詐譎之國興立為強是以轉相放效後嗣<lb/>
師之遂相吞滅并大兼小暴師經嵗流血滿野父子不<lb/>
相親兄弟不相安夫婦離散莫保其命湣然道德絶矣<lb/>
晩世益甚萬乘之國七千乘之國五敵侔爭權盡為戰<lb/>
國貪饕無耻競進無厭國異政教各自制斷上無天子<lb/>
<pb n="KR2e0005_WYG_000-5a"/>
下無方伯力攻爭強勝者為右兵革不休詐偽並起當<lb/>
此之時雖有道德不得施設有謀之強負阻而恃固連<lb/>
與交質重約結誓以守其國故孟子荀卿儒術之士棄<lb/>
捐於世而㳺說權謀之徒見貴於俗是以蘇秦張儀公<lb/>
孫衍陳軫代厲之属生從横短長之說左右傾側蘇秦<lb/>
為從張儀為横横則秦帝從則楚王所在國重所去國<lb/>
輕然當此之時秦國最雄諸侯方弱蘇秦結之合六國<lb/>
為一以儐背秦秦人恐懼不敢闚兵於關中天下不交<lb/>
<pb n="KR2e0005_WYG_000-5b"/>
兵者二十有九年然秦國勢便形利權謀之士咸先馳<lb/>
之蘇秦初欲横秦弗用故東合從及蘇秦死後張儀連<lb/>
横諸侯聽之西向事秦是故始皇因四塞之國據崤函<lb/>
之阻跨隴蜀之饒聽衆人之䇿乘六世之烈以蠶食六<lb/>
國兼諸侯并有天下仗於詐謀之積終無信篤之誠無<lb/>
道德之教仁義之化以綴天下之心任刑罰以為治信<lb/>
小術以為道遂燔燒詩書坑殺儒士上小堯舜下邈三<lb/>
王二世愈甚惠不下施情不上達君臣相疑骨肉相疏<lb/>
<pb n="KR2e0005_WYG_000-6a"/>
化道淺薄綱紀壊敗民不見義而懸於不寧撫天下十<lb/>
四嵗天下大潰詐偽之弊也其比王德豈不逺哉孔子<lb/>
曰道之以政齊之以刑民免而無恥道之以德齊之以<lb/>
禮有恥且格夫使天下有所恥故化可致也茍以詐偽<lb/>
偷活取容自上為之何以率下秦之敗也不亦宜乎戰<lb/>
國之時君德淺薄為之謀䇿者不得不因勢而為資據<lb/>
時而為<hi>闕</hi>故其謀扶急持傾為一切之權雖不可以臨<lb/>
國教化兵革救急之勢也皆髙才秀士度時君之所能<lb/>
<pb n="KR2e0005_WYG_000-6b"/>
行出竒䇿異智轉危為安運亡為存亦可喜皆可觀䕶<lb/>
左都水使者光禄大夫臣向所校戰國䇿書録<lb/>
<pb n="KR2e0005_WYG_000-7a"/>
戰國䇿曽序<lb/>
劉向所定著戰國䇿三十三篇崇文總目稱十一篇者<lb/>
闕臣訪之士大夫家始盡得其書正其誤謬而疑其不<lb/>
可考者然後戰國䇿三十三篇復完叙曰向叙此書言<lb/>
周之先眀教化修法度所以大治及其後詐謀用而仁<lb/>
義之路塞所以大亂其説既美矣卒以謂此書戰國之<lb/>
謀士度時君之所能行不得不然則可謂惑於流俗而<lb/>
不篤於自信者也夫孔孟之時去周之初已數百嵗其<lb/>
<pb n="KR2e0005_WYG_000-7b"/>
舊法已亡其舊俗已熄乆矣二子乃獨眀先王之道以<lb/>
為不可改者豈將強天下之主以後世之所不可為哉<lb/>
亦將因其所遇之時所遭之變而為當世之法使不失<lb/>
乎先王之意而已二帝三王之治其變固殊其法固異<lb/>
而其為天下國家之意本末先後未甞不同也二子之<lb/>
道如是而已葢法者所以適變也不必盡同道者所以<lb/>
立本也不可不一此理之不易者也故二子者守此豈<lb/>
好為異論哉能勿茍而已矣可謂不惑於流俗而篤於<lb/>
<pb n="KR2e0005_WYG_000-8a"/>
自信者也戰國之㳺士則不然不知道之可信而樂於<lb/>
說之易合其設心注意偷為一切之計而已故論詐之<lb/>
便而諱其敗言戰之善而蔽其患其相率而為之者莫<lb/>
不有利焉而不勝其害也有得焉而不勝其失也卒至<lb/>
蘇秦商鞅孫臏呉起李斯之徒以亡其身而諸侯及秦<lb/>
用之亦滅其國其為世之大禍眀矣而俗猶莫之悟也<lb/>
惟先王之道因時適變為法不同而考之無疵用之無<lb/>
敝故古之聖賢未有以此而易彼也或曰邪說之害正<lb/>
<pb n="KR2e0005_WYG_000-8b"/>
也宜放而絶之則此書之不冺其可乎對曰君子之禁<lb/>
邪說也固将明其說於天下使當世之人皆知其<lb/>
說之不可從然後以禁則齊使後世之人皆知其說之<lb/>
不可為然後以戒則眀豈必滅其籍哉放而絶之莫善<lb/>
於是故孟子之書有為神農之言者有為墨子之言者<lb/>
皆著而非之至於此書之作則上繼春秋下至秦漢之<lb/>
起二百四五十年之間載其行事固不得而廢也此書<lb/>
有髙誘注者二十一篇或曰三十二篇崇文緫目存者<lb/>
<pb n="KR2e0005_WYG_000-9a"/>
八篇今存者十篇云編校史館書籍臣曽鞏序<lb/>
　　國䇿劉向校定本髙誘注曽鞏重校凡浙建括蒼<lb/>
　　本皆據曽所定剡川姚宏續校注最後出予見姚<lb/>
　　注凡二本其一冠以目録劉序而置曽序于卷末<lb/>
　　其一冠以曽序而劉序次之葢先劉氏者元本也<lb/>
　　先曽氏者重校本也今不敢失其舊故次曽氏焉<lb/>
　　呉師道識<lb/>
<pb n="KR2e0005_WYG_000-10a"/>
戰國䇿校注序<lb/>
國䇿史家者流也其文辯愽有煥而眀有婉而㣲有約<lb/>
而深太史公之所考本也自漢稱為戰國䇿雜以短長<lb/>
之號而有蘇張縱横之説學者諱之置不論非也夫史<lb/>
氏之法具記一時事辭善惡必書初無所决擇楚曰檮<lb/>
杌書惡也魯曰春秋善惡兼也司馬史記班固漢書有<lb/>
佞幸等列傳學者豈以是為不正一舉而棄之哉矧此<lb/>
書若張孟談魯仲連發䇿之慷慨諒毅觸讋納說之從<lb/>
<pb n="KR2e0005_WYG_000-10b"/>
容養叔之息射保功莫大焉越人之投石謀賢莫尚焉<lb/>
王斗之愛縠憂國莫重焉諸如此𩔖不一皆有合先王<lb/>
正道孔孟之所不能違也若之何置之曽鞏之序羙矣<lb/>
而謂禁邪說者固將眀其說於天下則亦求其故而為<lb/>
之說非此書指邪起秦迄今千四百嵗由學者不習或<lb/>
衍或脫或後先失次故肖立半字時次相糅劉向已病<lb/>
之矣舊有髙誘注既疎略無所稽據注又不全浸微浸<lb/>
滅殆於不存彪於是考史記諸書為之注定其章條正<lb/>
<pb n="KR2e0005_WYG_000-11a"/>
其衍説而存其舊慎之也地理本之漢志無則缺字訓<lb/>
本之說文無則稱猶雜出諸書亦别名之人姓名多不<lb/>
傳見欲顯其所說故繫之一國亦時有論說以翊宣教<lb/>
化可以正一史之謬備七略之缺於之論是非辨得失<lb/>
而考<hi>闕</hi>興亡亦有補於世紹興十七年丁邜仲冬二十<lb/>
有一日辛已冬至縉雲鮑彪序<lb/>
<pb n="KR2e0005_WYG_000-12a"/>
戰國䇿校注序<lb/>
先秦之書惟戰國䇿最古文最訛舛自劉向校定已病<lb/>
之南豐曽鞏再校亦疑其不可考者後漢髙誘為注宋<lb/>
尚書郎括蒼鮑彪詆其踈略謬妄乃序次章條補正脫<lb/>
誤時出已見論說其用意甚勤愚甞並取而讀之髙氏<lb/>
之踈略信矣若謬妄則鮑氏自謂也東萊吕子大事記<lb/>
間取鮑說而序次之世亦或從之若其謬誤雖未甞顯<lb/>
列而因此考彼居然自見遂益得其詳焉葢鮑專以史<lb/>
<pb n="KR2e0005_WYG_000-12b"/>
記為據馬遷之作固采之是書不同者當互相正史安<lb/>
得全是哉事莫大於存古學莫善於闕疑夫子作春秋<lb/>
仍夏五殘文漢儒校經未甞去本字但云某當作某某<lb/>
讀如某示謹重也古書字多假借音亦相通鮑直去本<lb/>
文徑加改字豈傳疑存舊之意哉比事次時當有眀徵<lb/>
其不可定知者闕焉可也豈必強為傅㑹乎又其所引<lb/>
書止於淮南子後漢志說文集韻多摭彼書之見聞不<lb/>
問本字之當否史注自裴徐氏外索隱正義皆不之引<lb/>
<pb n="KR2e0005_WYG_000-13a"/>
而通鑑諸書亦莫考淺陋如是其致誤固宜顧乃極詆<lb/>
髙氏以陳賈為孟子書所稱以伐燕為齊宣用是發憤<lb/>
更注不思宣王伐燕乃孟子眀文宣閔之年通鑑謂史<lb/>
失其次也鮑以赧王為西周君而指為正統此開卷大<lb/>
誤不知河南為西周洛陽為東周韓非子說秦王以為<lb/>
何人魏惠王盟臼里以為他事以魯連約矢之書為後<lb/>
人所補以魏幾鄢陵為人名以公子牟非魏牟以中山<lb/>
司馬子期為楚昭王卿此𩔖甚多尚安得詆髙氏哉其<lb/>
<pb n="KR2e0005_WYG_000-13b"/>
論說自謂翊宣教化則尤可議謂張儀之誑齊梁為將<lb/>
死之言善周人詐以免難為君子所恕張登狡獪非君<lb/>
子所排蘇代之訑為不可廢陳軫為絶𩔖離羣蔡澤為<lb/>
明哲保身聶政為孝樂羊為隱忍君王后為賢智婦人<lb/>
韓幾瑟為義嗣衛嗣君為賢君皆悖義害正之甚者其<lb/>
視名物人地之差失又不足論也鮑之成書當紹興丁<lb/>
卯同時剡川姚宏亦注是書云得㑹稽孫朴所校以閣<lb/>
本標出錢藻劉敞校字又見晉孔衍春秋後語参校補<lb/>
<pb n="KR2e0005_WYG_000-14a"/>
注是正存疑具有典則大事記亦頗引之而世罕傳知<lb/>
有鮑氏而已近時浚儀王應麟嘗斥鮑失數端而廬陵<lb/>
劉辰翁盛有所稱許以王之愽洽知其未暇<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>數而劉<lb/>
特愛其文采他固弗之察也吕子有云觀戰國之事取<lb/>
其大旨不必字字為據葢以游士増餙之詞多矧重以<lb/>
訛舛乎輙因鮑注正以姚本參之諸書而質之大事記<lb/>
存其是而正其非庶幾明事蹟之實求義理之當焉或<lb/>
曰戰國䇿者六經之棄也子深辨而詳䆒之何其戾鮑<lb/>
<pb n="KR2e0005_WYG_000-14b"/>
彪之區區又不足攻也夫人患理之不眀耳知至而識<lb/>
融則異端雜說皆吾進德之助而不足以為病也曽氏<lb/>
之論是書曰君子之禁邪說者固將明其說於天下使<lb/>
皆知其不可為然後以禁則齊以戒則眀愚有取焉爾<lb/>
是非之在人心天下之公也是雖芻蕘不遺非雖大儒<lb/>
必斥愚何擇於鮑氏哉特寡學謏聞謬誤復恐𩔖之世<lb/>
之君子有正焉固所願也秦定二年嵗乙丑八月日金<lb/>
華呉師道序<lb/>
<pb n="KR2e0005_WYG_000-15a"/>
國䇿之書自劉向校録逮南豐曽氏皆有序論以著其<lb/>
大旨向謂戰國謀士度時君所能行不得不然曽氏譏<lb/>
之以為惑流俗而不篤於自信故因之推言先王之道<lb/>
聖賢之法而終謂禁邪說者固將眀其說於天下其論<lb/>
正矣而鮑氏以為是特求其故而為之說者䇿乃史家<lb/>
者流善惡兼書初無决擇其善者孔孟之所不能違若<lb/>
之何置之鮑之言殆後出者求備邪夫天下之道王伯<lb/>
二端而已伯者猶知假義以為名仗正以為功戰國名<lb/>
<pb n="KR2e0005_WYG_000-15b"/>
義蕩然攻鬬併吞相詐相傾機變之謀唯恐其不深捭<lb/>
闔之辭惟恐其不工風聲氣習舉一世而皆然間有持<lb/>
論立言不戾乎正殆千百而一二爾若魯仲連葢絶出<lb/>
者然其排難解紛忼慨激烈每因事而發而亦未聞其<lb/>
反正眀本超乎事變之外也况其下者乎當是之時本<lb/>
仁祖義稱述唐虞三代卓然不為世俗之說者孟子一<lb/>
人而已求之是書無有也荀卿亦宗王者今唯載其絶<lb/>
春申之書而不及其他田子方接聞孔氏之徒其存者<lb/>
<pb n="KR2e0005_WYG_000-16a"/>
僅僅一言又何畧於此而詳於彼邪史莫大於春秋春<lb/>
秋善惡兼書而聖人之心則欲寓褒貶以示大訓是書<lb/>
善惡無所是非而作者又時出所見不但記載之也談<lb/>
季子之金多位髙則沾沾動色語安陵嬖人之固寵則<lb/>
以江乙為善謀此其最陋者夸從親之利以為秦兵不<lb/>
出函谷十五年諸侯二十九年不相攻雖甚失實不顧<lb/>
也厠雅於鄭則音不純置薫於蕕則氣必奪善言之少<lb/>
不足以勝不善之多君子所以舉而謂之邪說者葢通<lb/>
<pb n="KR2e0005_WYG_000-16b"/>
論當時習俗之敝舉其重而名之也近代晁子正書志<lb/>
列於縱横家亦有見者且其所列固有忠臣義士之行<lb/>
不係於言者而其繼春秋抵秦漢載其行事不得而廢<lb/>
曽氏固已言之是豈不知其為史也哉竊謂天下之説<lb/>
有正有邪其正焉者主于一而其非正者君子小人各<lb/>
有得焉君子之於是書也考事變䆒情偽則守益以堅<lb/>
知益以眀小人之於是書也見其始利而終害小得而<lb/>
大喪則悔悟懲創之心生世之小人多矣固有未甞知<lb/>
<pb n="KR2e0005_WYG_000-17a"/>
是書而其心術行事無不合者使其得是書而究之則<lb/>
將有不為者矣然則所謂眀其説於天下為放絶之善<lb/>
者詎可訾乎<lb/>
<pb n="KR2e0005_WYG_000-18a"/>
欽定四庫全書<lb/>
　戰國䇿校注卷首　　　　宋　鮑彪　原注<lb/>
　　　　　　　　　　　　元　吳師道補正<lb/>
　卷一<lb/>
　　東周<hi>凡二十二章</hi>
　秦興師臨周章　　　秦攻宜陽章<lb/>
　東周與西周戰章　　東周欲為稲章<lb/>
　昭獻在陽翟章　　　秦假道於周章<lb/>
<pb n="KR2e0005_WYG_000-18b"/>
　楚攻雍氏章　　　　周最謂吕禮章<lb/>
　周相吕倉章　　　　温人之周章<lb/>
　或為周最章　　　　石行秦章<lb/>
　蘇厲為周最章　　　謂周最曰章<lb/>
　為周最謂魏王章　　趙取周之祭地章<lb/>
　杜赫欲重景翠章　　周共太子死章<lb/>
　三國隘秦章　　　　昌他亡西周章<lb/>
　昭翦與東周惡章　　嚴氏為賊章<lb/>
<pb n="KR2e0005_WYG_000-19a"/>
　卷二<lb/>
　　西周<hi>凡十七章</hi>
　薛公以齊章　　　　秦攻魏將犀武章<lb/>
　秦令樗里疢章　　　雍氏之役章<lb/>
　周君之秦章　　　　蘇厲謂周君章<lb/>
　楚兵在山南章　　　楚謂道於二周章<lb/>
　司冦布章　　　　　秦召周君章<lb/>
　犀武敗於伊闕章　　韓魏易地章<lb/>
<pb n="KR2e0005_WYG_000-19b"/>
　秦欲攻周章　　　　宫他謂周君章<lb/>
　謂齊王曰章　　　　三國攻秦反章<lb/>
　犀武敗周章<lb/>
　卷三<lb/>
　　秦一<hi>凡十三章</hi>
　魏鞅亡魏入秦章　　蘇秦始將連横章<lb/>
　秦恵王謂寒泉子章　冷向謂秦王章<lb/>
　張儀説秦王章　　　張儀欲假秦兵章<lb/>
<pb n="KR2e0005_WYG_000-20a"/>
　司馬錯與張儀章　　張儀之殘樗里章<lb/>
　張儀欲以漢中章　　楚攻魏張儀謂秦章<lb/>
　田莘之為陳軫章　　張儀又惡陳軫章<lb/>
　陳軫去楚之秦章<lb/>
　卷四<lb/>
　　秦二<hi>凡十六章</hi>
　齊助楚攻秦章　　　楚絶齊章<lb/>
　秦惠王死章　　　　義渠君之魏章<lb/>
<pb n="KR2e0005_WYG_000-20b"/>
　醫扁鵲章　　　　　秦武王謂甘茂章<lb/>
　宜陽之役馮章謂章　甘茂攻宜陽章<lb/>
　宜陽未得章　　　　宜陽之役楚畔秦章<lb/>
　秦王謂甘茂章　　　甘茂亡秦且之齊章<lb/>
　甘茂相秦章　　　　甘茂約秦章<lb/>
　徑山之事章　　　　秦宣太后章<lb/>
　卷五<lb/>
　　秦三<hi>凡十七章</hi>
<pb n="KR2e0005_WYG_000-21a"/>
　薛公為魏謂魏冉章　秦客卿造章<lb/>
　魏君謂魏冉章　　　謂魏冉曰和不成章<lb/>
　謂穰侯曰章　　　　謂魏冉曰楚破秦章<lb/>
　五國罷成睪章　　　范子因王稽章<lb/>
　范雎至章　　　　　應侯謂昭王章<lb/>
　秦攻韓圍陘章　　　應侯曰鄭人章<lb/>
　天下之士章　　　　謂應侯曰君禽馬服章<lb/>
　應侯失韓之汝南章　秦攻邯鄲十七月章<lb/>
<pb n="KR2e0005_WYG_000-21b"/>
　蔡澤見逐章<lb/>
　卷六<lb/>
　　秦四<hi>凡十章</hi>
　秦取楚漢中章　　　薛公入魏而出齊女章<lb/>
　三國攻秦入函谷章　秦昭王謂左右章<lb/>
　楚魏戰於陘山章　　楚使者景鯉在秦章<lb/>
　楚王使景鯉如秦章　秦王欲見頓弱章<lb/>
　項襄王二十年章　　或為六國説秦王章<lb/>
<pb n="KR2e0005_WYG_000-22a"/>
　卷七<lb/>
　　秦五<hi>凡八章</hi>
　謂秦曰臣竊惑章　　秦王與中期章<lb/>
　獻則謂公孫消章　　樓許約秦魏章<lb/>
　濮陽人吕不韋章　　文信侯欲攻趙章<lb/>
　文信侯出走章　　　四國為一章<lb/>
　卷八<lb/>
　　齊一<hi>凡十七章</hi>
<pb n="KR2e0005_WYG_000-22b"/>
　楚威王戰勝於徐州章齊將封田嬰於薛章<lb/>
　靖郭君將成薛章　　靖郭君謂齊王章<lb/>
　靖郭君善齊豹辨章　邯鄲之難趙求救章<lb/>
　南梁之難韓氏請章　成侯鄒忌為齊相章<lb/>
　田忌為齊將章　　　田忌亡齊而之楚章<lb/>
　鄒忌事宣王章　　　鄒忌脩八尺章<lb/>
　秦假道韓魏章　　　楚將伐齊魯親之章<lb/>
　秦伐魏陳軫合三晉章蘇秦為趙合從說齊章<lb/>
<pb n="KR2e0005_WYG_000-23a"/>
　張儀為秦連横説齊章<lb/>
　卷九<lb/>
　　齊二<hi>凡八章</hi>
　韓齊為與國章　　　張儀事秦惠王章<lb/>
　犀首以梁為齊戰章　昭陽為楚伐魏章<lb/>
　秦攻趙趙令樓緩章　權之難齊燕戰章<lb/>
　秦攻趙長平齊楚救章或謂齊王曰周韓章<lb/>
　卷十<lb/>
<pb n="KR2e0005_WYG_000-23b"/>
　　齊三<hi>凡十一章</hi>
　楚王死太子在齊章　齊王夫人死章<lb/>
　孟嘗君將入秦章　　孟甞君在薛章<lb/>
　孟甞君奉夏侯章　　孟甞君讌坐章<lb/>
　孟甞君舎人章　　　孟甞有舎人章<lb/>
　孟甞君出行國章　　淳于髠一日章<lb/>
　齊欲伐魏淳于髠謂齊王章<lb/>
　卷十一<lb/>
<pb n="KR2e0005_WYG_000-24a"/>
　　齊四<hi>凡十一章</hi>
　齊人有馮諼章　　　孟甞君為從章<lb/>
　魯仲連謂孟甞君章　孟甞君逐於齊章<lb/>
　齊宣王見顔斶章　　先生王斗章<lb/>
　齊王使使者問趙章　齊人見田駢章<lb/>
　管燕得罪章　　　　蘇秦自燕之齊章<lb/>
　蘇秦謂齊王曰章<lb/>
　卷十二<lb/>
<pb n="KR2e0005_WYG_000-24b"/>
　　齊五<hi>一章</hi>
　蘇秦說齊閔王章<lb/>
　卷十三<lb/>
　　齊六<hi>凡九章</hi>
　齊負郭之民章　　　王孫賈年十五章<lb/>
　燕攻齊取七十餘成章燕攻齊齊破章<lb/>
　貂勃常惡田單章　　田單將攻狄章<lb/>
　濮上之事章　　　　齊王建入朝章<lb/>
<pb n="KR2e0005_WYG_000-25a"/>
　齊以淖君之亂章<lb/>
　卷十四<lb/>
　　楚一<hi>凡二十章</hi>
　齊楚搆難章　　　　五國約秦以伐齊章<lb/>
　荆宣王問羣臣章　　昭奚恤與彭城君章<lb/>
　邯鄲之難昭奚恤謂楚章　江尹欲惡昭奚恤章<lb/>
　江乙欲惡昭奚恤章　江乙説於安陵君章<lb/>
　江乙為魏使於楚章　郢人有獄章<lb/>
<pb n="KR2e0005_WYG_000-25b"/>
　城渾出周章　　　　韓公叔有齊魏章<lb/>
　魏氏惡昭奚恤章　　江乙惡昭奚恤章<lb/>
　楚杜赫說楚王章　　楚王問於范環章<lb/>
　蘇秦為趙合従說楚章張儀為秦破從連横章<lb/>
　張儀相秦謂昭雎章　威王問於莫敖章<lb/>
　卷十五<lb/>
　　楚二<hi>凡九章</hi>
　魏相翟強死章　　　齊秦約攻楚章<lb/>
<pb n="KR2e0005_WYG_000-26a"/>
　術視伐楚章　　　　四國伐楚章<lb/>
　楚懐王拘張儀章　　楚王將出張子章<lb/>
　秦敗楚漢中章　　　楚襄王為太子之時章<lb/>
　女阿謂蘇子章<lb/>
　卷十六<lb/>
　　楚二<hi>凡十章</hi>
　蘇子謂楚王曰章　　蘇秦之楚三日乃得見章<lb/>
　楚王逐張儀於魏章　張儀之楚貧章<lb/>
<pb n="KR2e0005_WYG_000-26b"/>
　楚王令昭雎之楚章　張儀逐惠施於魏章<lb/>
　五國伐秦魏欲和章　陳軫告楚之魏章<lb/>
　秦伐宜陽楚王謂陳軫章　唐且見春申君章<lb/>
　卷十七<lb/>
　　楚四<hi>凡十三章</hi>
　或謂楚王曰章　　　魏王遺楚王羙人章<lb/>
　楚王后死章　　　　莊辛請楚襄王章<lb/>
　齊明說卓滑章　　　或謂黄齊章<lb/>
<pb n="KR2e0005_WYG_000-27a"/>
　長沙之難章　　　　有獻不死之藥章<lb/>
　客說春申君章　　　天下合從章<lb/>
　汙明見春申君章　　楚考烈王無子章<lb/>
　虞卿謂春申君章<lb/>
　卷十八<lb/>
　　趙一<hi>凡十七章</hi>
　知伯從韓魏兵章　　知伯帥趙韓魏章<lb/>
　張孟談既固趙宗章　晉畢陽之孫章<lb/>
<pb n="KR2e0005_WYG_000-27b"/>
　魏文侯借道章　　　秦韓圍梁燕趙救章<lb/>
　腹繋為室章　　　　蘇秦說李兊章<lb/>
　趙收天下且以伐齊章齊攻宋奉陽君不欲章<lb/>
　甘茂為秦約魏章　　謂皮相國章<lb/>
　或謂皮相國章　　　趙王封孟甞君以武城章<lb/>
　謂趙王曰三晉合章<lb/>
　卷十九<lb/>
　　趙二<hi>凡七章</hi>
<pb n="KR2e0005_WYG_000-28a"/>
　蘇秦從燕之趙章　　秦攻趙蘇子為謂秦章<lb/>
　張儀為秦連横說趙章武靈王平晝章<lb/>
　王立周紹為傳章　　趙燕後胡服章<lb/>
　王破原陽章<lb/>
　卷二十<lb/>
　　趙三<hi>凡二十三章</hi>
　趙惠文王三十年章　趙使机郝之秦章<lb/>
　齊破燕趙欲存章　　秦攻趙藺離石祁㧞章<lb/>
<pb n="KR2e0005_WYG_000-28b"/>
　富丁欲以趙合章　　魏因富丁章<lb/>
　魏使人因平原君章　平原君請馮忌章<lb/>
　平原君謂平陽君章　秦攻趙於長平章<lb/>
　秦攻趙平原君使人章秦趙戰於長平章<lb/>
　秦圍趙之邯鄲章　　說張相國章<lb/>
　鄭同北見趙王章　　建信君貴於趙章<lb/>
　衛靈公章　　　　　或謂建信君章<lb/>
　苦城常謂建信章　　希冩見建信章<lb/>
<pb n="KR2e0005_WYG_000-29a"/>
　魏魀謂建信章　　　秦攻趙鼔鐸之章<lb/>
　齊人李伯見孝成王章<lb/>
　卷二十一<lb/>
　　趙四<hi>凡十九章</hi>
　為齊獻書趙王章　　齊欲攻宋秦令起賈章<lb/>
　齊將攻宋而秦楚禁章五國伐秦無功罷於成皋章<lb/>
　樓緩將使伏事章　　翟卿請趙王章<lb/>
　燕封宋人榮蚠章　　三國攻秦趙攻中山章<lb/>
<pb n="KR2e0005_WYG_000-29b"/>
　趙使趙莊合從章　　翟章從梁來章<lb/>
　馮忌為廬陵君章　　馮忌請見趙王章<lb/>
　客見趙王曰章　　　秦攻魏取寧邑章<lb/>
　趙使姚賈約韓魏章　魏敗楚於陘山章<lb/>
　秦召春平侯章　　　趙太后新用事章<lb/>
　秦使王翦章<lb/>
　卷二十二<lb/>
　　魏一<hi>凡二十七章</hi>
<pb n="KR2e0005_WYG_000-30a"/>
　知伯索地於魏章　　樂羊為魏將章<lb/>
　西門豹為鄴令章　　文侯與虞人期章<lb/>
　魏文侯與田子方章　魏武侯與諸大夫章<lb/>
　魏公叔痤為魏將章　魏公叔痤病章<lb/>
　蘇子為趙合從說魏章張儀為秦連横說魏章<lb/>
　齊魏約而伐楚章　　蘇秦拘於魏章<lb/>
　陳軫為秦使於齊章　張儀惡陳軫於衛章<lb/>
　張儀欲窮陳軫章　　張儀走之魏章<lb/>
<pb n="KR2e0005_WYG_000-30b"/>
　張儀欲以魏合於秦韓章　張儀以秦相魏章<lb/>
　張儀欲并相秦魏章　魏王將相張儀章<lb/>
　楚許魏六城章　　　張儀告公仲章<lb/>
　徐州之役犀首謂梁章秦敗東周與魏戰章<lb/>
　齊王將見燕趙楚章　魏令公孫衍請和於秦章<lb/>
　公孫衍為魏將章<lb/>
　卷二十三<lb/>
　　魏二<hi>凡十七章</hi>
<pb n="KR2e0005_WYG_000-31a"/>
　犀首田眄欲得齊魏章犀首見梁君章<lb/>
　蘇代為田需說章　　史舉非犀首章<lb/>
　楚王攻梁南章　　　魏惠王死章<lb/>
　五國伐秦無功而還章魏文子田需周宵章<lb/>
　魏王令惠施之楚章　魏惠王起境内衆章<lb/>
　齊魏戰於馬陵章　　惠施為韓魏文章<lb/>
　田需貴於魏王章　　秦召魏相信安君章<lb/>
　秦楚攻魏圍皮氏章　龎葱與太子章<lb/>
<pb n="KR2e0005_WYG_000-31b"/>
　梁王魏嬰觴諸侯章<lb/>
　卷二十四<lb/>
　　魏三<hi>凡十章</hi>
　秦約趙而伐魏章　　芒卯謂秦王章<lb/>
　秦敗魏於華走芒卯章秦敗魏於華魏王且入朝章<lb/>
　華軍之戰魏不勝章　齊欲伐魏魏使人章<lb/>
　秦將伐魏魏王聞之章魏將與秦攻韓朱已章<lb/>
　華陽君約魏魏王將封其子章<lb/>
<pb n="KR2e0005_WYG_000-32a"/>
　秦使趙攻魏魏謂趙王章<lb/>
　卷二十五<lb/>
　　魏四<hi>凡二十七章</hi>
　獻書秦王曰章　　　八年謂魏王曰章<lb/>
　魏王問張旄章　　　客謂司馬食其章<lb/>
　魏秦伐楚魏王不欲章穰侯攻大梁章<lb/>
　白珪謂新城君章　　秦攻韓之管章<lb/>
　秦趙搆難而戰章　　長平之役平都君說章<lb/>
<pb n="KR2e0005_WYG_000-32b"/>
　樓梧約秦魏章　　　芮宋欲絶秦趙章<lb/>
　為魏謂楚王曰章<hi>連上為一</hi>管鼻之令翟強章<lb/>
　成陽君欲以韓魏聽章秦㧞寧邑魏王令人章<lb/>
　秦罷邯鄲攻魏章　　魏王欲攻邯鄲章<lb/>
　周肖謂宫他章　　　周最善齊章<lb/>
　周最入齊秦王怒章　秦魏為與國齊楚約章<lb/>
　信陵君殺晉鄙章　　魏攻管而不下章<lb/>
　魏王與龍陽君章　　秦攻魏急或謂魏王章<lb/>
<pb n="KR2e0005_WYG_000-33a"/>
　秦王使人謂安陵君章<lb/>
　卷二十六<lb/>
　　韓一<hi>凡二十四章</hi>
　三晉已破知氏章　　成午從趙來章<lb/>
　魏之圍邯鄲章　　　申子請仕章<lb/>
　蘇秦為楚合從說韓章張儀為秦連横說韓章<lb/>
　張儀謂齊王曰章　　楚昭獻相韓章<lb/>
　秦攻陘韓使人章　　五國約而攻秦楚王為章<lb/>
<pb n="KR2e0005_WYG_000-33b"/>
　鄭彊載八百金章　　鄭彊之走張儀章<lb/>
　宜陽之役楊達謂章　秦圍宜陽游騰謂章<lb/>
　公仲以宜陽之故章　秦韓戰于濁澤章<lb/>
　顔率見公仲章　　　韓公仲謂向夀章<lb/>
　或謂公仲曰聽者章　韓公仲相齊楚之交善章<lb/>
　王曰向也子曰章　　或謂魏王王儆章<lb/>
　觀□謂春申章　　　公仲數不信於諸侯章<lb/>
　卷二十七<lb/>
<pb n="KR2e0005_WYG_000-34a"/>
　　韓二<hi>凡二十一章</hi>
　楚圍雍氏五月章　　楚圍雍氏韓令冷向章<lb/>
　公仲為韓魏易地章　錡宣之教韓王章<lb/>
　襄陵之役畢長謂章　公叔使馮君於秦章<lb/>
　謂公叔曰公欲得章　謂公叔曰乘舟章<lb/>
　齊令周最使鄭立章<lb/>
　韓公叔與㡬瑟爭國鄭彊為楚章<lb/>
　韓公叔與幾瑟爭國中庻子彊章<lb/>
<pb n="KR2e0005_WYG_000-34b"/>
　齊眀謂公叔曰章　　公叔將殺幾瑟也章<lb/>
　公叔且殺幾瑟也章　謂新城君曰章<lb/>
　胡衍之出幾瑟章　　幾瑟亡之楚章<lb/>
　冷向謂韓咎章　　　楚令景鯉入韓章<lb/>
　史疾為韓使楚章　　韓傀相韓章<lb/>
　卷二十八<lb/>
　　韓三<hi>凡二十四章</hi>
　或謂韓公仲曰章　　或謂公仲曰今有一舉章<lb/>
<pb n="KR2e0005_WYG_000-35a"/>
　韓人攻宋秦王大怒章或謂韓王曰秦王欲章<lb/>
　謂鄭王曰昭釐侯章　東孟之㑹章<hi>今連上為一</hi>
　韓陽役於三川章　　秦大國也章<lb/>
　張丑之合齊楚講章　或謂韓相國曰人之章<lb/>
　公仲使韓珉之秦章　韓相公仲珉使韓侈章<lb/>
　客卿為韓謂秦王曰<hi>舊三章為一</hi>
　韓珉相齊章　　　　或謂山陽君曰章<lb/>
　趙魏攻華陽韓謁急章秦招楚而伐齊章<lb/>
<pb n="KR2e0005_WYG_000-35b"/>
　韓氏逐向晉章　　　張登謂費綜章<lb/>
　安邑之御史章　　　魏王為九里之盟章<lb/>
　建信君輕韓熈章　　叚産謂新城君章<lb/>
　段干越人謂新城君章<lb/>
　卷二十九<lb/>
　　燕一<hi>凡十五章</hi>
　蘇秦將為從北說燕章奉陽君李兊章<lb/>
　權之難燕再戰章　　燕文公時章<lb/>
<pb n="KR2e0005_WYG_000-36a"/>
　人有惡蘇秦於燕王章張儀為秦破從連横章<lb/>
　宫他為燕使魏章　　蘇秦死其弟蘇代章<lb/>
　燕王噲既立章　　　初蘇秦弟厲章<lb/>
　燕代過魏章<hi>舊三章相連鮑以後二章為一姚本第三章别提作行恐當自是一章</hi>
　燕昭王收破燕章　　齊伐宋宋急章<lb/>
　蘇代謂燕昭王曰章　燕王謂蘇代曰章<lb/>
　卷三十<lb/>
　　燕二<hi>凡十四章</hi>
<pb n="KR2e0005_WYG_000-36b"/>
　秦召燕王章　　　　蘇代為奉陽君章<lb/>
　奉陽君告朱讙章　　蘇代為燕說齊章<lb/>
　蘇代自齊使人謂燕章蘇代自齊獻書於燕章<lb/>
　陳翠合齊燕章　　　燕昭王且與天下伐齊章<lb/>
　燕饑趙將伐之章　　昌國君樂章<lb/>
　或獻書燕王章　　　客謂燕王曰章<lb/>
　趙且伐燕蘇代為燕章齊魏爭燕章<lb/>
　卷三十一<lb/>
<pb n="KR2e0005_WYG_000-37a"/>
　　燕三<hi>凡五章</hi>
　齊韓魏共攻燕章　　張丑為質於燕章<lb/>
　燕王喜使栗腹章　　秦并趙北向迎燕章<lb/>
　燕太子丹質於秦章<lb/>
　卷三十二<lb/>
　　宋　衛<hi>凡十四章</hi>
　齊攻宋宋使臧子章　公輸般為楚設<lb/>
　犀首伐黄章　　　　梁王伐邯鄲章<lb/>
<pb n="KR2e0005_WYG_000-37b"/>
　謂大尹曰章　　　　宋與楚為兄弟章<lb/>
　宋康王之時章　　　智伯欲伐衛章<lb/>
　智伯欲襲衛章　　　秦攻衛之蒲章<lb/>
　衛使客事魏章　　　衛嗣君病章<lb/>
　衛嗣君時胥靡章　　衛人迎新婦章<lb/>
　卷三十三<lb/>
　　中山<hi>凡十章</hi>
　魏文侯欲殘中山章　犀首立五王章<lb/>
<pb n="KR2e0005_WYG_000-38a"/>
　中山與燕趙為王章　司馬喜使趙章<lb/>
　司馬喜三相中山章　隂姫與江姫爭為后章<lb/>
　主父欲伐中山章　　中山君饗都士大夫章<lb/>
　樂羊為魏將攻中山章昭王既息民章<lb/>
<pb n="KR2e0005_WYG_000-39a"/>
校正凡例<lb/>
　一鮑更易䇿文元次殽亂欲從舊本則不見駮正之<lb/>
　　意已著目録于前今據其本䟽辨凡注之謬誤者<lb/>
　　抹之辨正則以正曰著之未明而改定者亦從此<lb/>
　　例闕遺及他有發明者以補曰著之<lb/>
　一鮑所改及加字并抹除字復存之或與一本合而<lb/>
　　可通者從之而注其下他本字異義通者以一本<lb/>
　　著之<lb/>
<pb n="KR2e0005_WYG_000-39b"/>
　一大事記與鮑說有當見或與今説有相發者則見<lb/>
　　之不悉引<lb/>
</p>
<p>
</p>
  </div>
</body>
</text>
</TEI>
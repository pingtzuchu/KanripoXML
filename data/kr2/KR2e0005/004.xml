<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>戰國策校注卷四</head>
    <p>
<pb n="KR2e0005_WYG_004-1a"/>
欽定四庫全書<lb/>
　戰國策校注卷四　　　　宋　鮑彪　原注<lb/>
　　　　　　　　　　　　元　吳師道補正<lb/>
　　齊<hi>東有菑川東萊瑯邪髙宻膠東南有泰山城陽北有千乘濟河以南渤海之髙樂髙城重合信</hi>
　　<hi>陽西有濟南平原</hi>
　　　威正<hi>田齊桓公子元年夘安王二十四年癸</hi>
濮上之事<hi>此東郡濮水之上實衛地</hi>贅子死章子走<hi>皆以名子之猶嬰子文子章匡</hi>
<hi>章</hi>盼子謂齊王曰<hi>曰盼也威王言使守髙唐者並齊將</hi>不如易餘糧於宋<lb/>
<pb n="KR2e0005_WYG_004-1b"/>
<hi>易移與之</hi>宋王<hi>辟公正曰辟公說見宋䇿桓公未嘗稱王宋偃十一年稱王當齊宣王二十五年此非威</hi>
<hi>王時</hi>必說梁氏不敢過宋伐齊齊固弱<hi>固猶信</hi>是以餘糧收<lb/>
宋也齊國復强雖復責之宋可<hi>可責其償</hi>不償因以為辭攻<lb/>
之亦可<hi>盼子威王臣威自九年後未嘗敗撓此言二子死葢九年前也正曰盼子雖見稱於威王宣王</hi>
<hi>二年馬陵之役盼為將十年楚敗齊令齊逐田嬰張丑說楚王云嬰逐盼子必用則盼先著於宣王之世伐燕</hi>
<hi>之役章子將兵亦宣王時且䇿有齊國復强之言决非威王時也</hi>
邯鄲之難<hi>趙成侯二十一年魏圍邯鄲此二十五年</hi>趙求救於齊田侯召大<lb/>
臣而謀曰救趙孰與勿救芻子<hi>名忌二十一年相明年封下邳號成侯</hi>曰<lb/>
<pb n="KR2e0005_WYG_004-2a"/>
不如勿救段干綸<hi>補曰史作朋後語作萌</hi>曰勿救則我不利<hi>我我齊</hi>
田侯曰何哉對曰<hi>補二字補曰史有對曰二字</hi>夫魏氏兼邯鄲其於<lb/>
齊何利哉田侯曰善乃起兵甲<hi>補曰一本甲作曰是言將屯於其郊故後云乃</hi>
<hi>起兵南攻</hi>軍於邯鄲之郊<hi>以軍法陳之於此正曰髙注軍屯也愚謂凡言軍於某地者猶言師</hi>
<hi>於某地成列則云陳於某</hi>段干綸曰臣之求利且不利者非此也<hi>且猶</hi>
<hi>與</hi>夫救邯鄲軍於其郊是趙不拔而魏全也<hi>兩國不戰故也</hi>故<lb/>
不如南攻襄陵以敝魏<hi>襄陵屬河東魏邑也攻之使魏困</hi>邯鄲拔而承<lb/>
魏之敝<hi>承言繼其後</hi>是趙破而魏弱也田侯曰善乃起兵南<lb/>
<pb n="KR2e0005_WYG_004-2b"/>
攻襄陵七月邯鄲拔齊因承魏之敝大破之桂陵<hi>諸注止言</hi>
<hi>魏地齊記有云二十六年正曰正義云桂陵在曹州乘氏縣東北又說見後</hi>
秦假道韓魏以攻齊齊威王使章子將而應之與秦交<lb/>
和而舍<hi>孫子兩軍相對曰交和楚記注軍門曰和</hi>使者數相徃來章子為變<lb/>
其徽章<hi>徽幟也以絳帛著於背章其别也補曰此引說文又左傳楊徽注若今救火衣又按王莽傳殊</hi>
<hi>徽幟注通謂旌旗屬</hi>以雜秦軍候者言<hi>齊之偵者</hi>章子以齊入秦威王<lb/>
不應頃<hi>衍之字</hi>之<hi>正曰有頃之間也句竒下頃間變文</hi>間候者復言章子以<lb/>
齊兵降秦威王不應而此者三<hi>而猶如</hi>有司請曰言章子<lb/>
<pb n="KR2e0005_WYG_004-3a"/>
之敗者異人而同辭王何不廢將而擊之<hi>廢謂罷之補曰廢一本作</hi>
<hi>發是既降矣安用廢為</hi>王曰此不叛寡人明矣曷為而擊之頃間<lb/>
言齊兵大勝秦兵大敗於是秦王稱<hi>元作拜</hi>拜西藩之臣<lb/>
<hi>按威王與秦獻公孝公同時齊雖强而秦不弱此語未詳</hi>而謝於齊左右曰何以知<lb/>
之曰章子之母啓<hi>其母名</hi>得罪其父其父殺之而埋馬棧<lb/>
之下<hi>棧為棚以立馬正曰髙注棧牀也補曰章子通國稱不孝孟子以為父子責善而不相遇者恐因此</hi>
<hi>事也後語馬屎之中</hi>吾使<hi>衍者/字</hi>者<hi>補曰姚云一本無</hi>章子將也勉之曰夫<lb/>
子之强全兵而還必更葬將軍之母對曰臣非不能更<lb/>
<pb n="KR2e0005_WYG_004-3b"/>
葬先妾也臣之母啓得罪臣之父臣之父未教而死<hi>未有</hi>
<hi>教命補曰後語未赦</hi>夫不得父之教而更葬母是欺死父也故不<lb/>
敢<hi>彪謂君父一也雖無父命而以君命更葬何損於義凡章子之孝皆過所謂過孝正曰此是章予言所以</hi>
<hi>不更葬之故未見其終拒威王之命</hi>夫為人子而不欺死父豈為人臣欺<lb/>
生君哉<hi>彪謂周衰齊威不世之主也列子曰君非自知我也以人之言賜我其罪我又將以人之言故</hi>
<hi>人君於其臣欲其自知之也威王之於章子有馬夫如是雖百市虎不搖也豈以三告而投杼乎哉</hi>
楚將伐齊魯親之<hi>親楚</hi>齊王患之張丐曰<hi>齊人疑即張丑</hi>臣請令<lb/>
魯中立<hi>於兩國之間無所親疎</hi>乃為齊見魯君<hi>康公正曰無考</hi>魯君曰齊<lb/>
<pb n="KR2e0005_WYG_004-4a"/>
王懼乎曰非臣所知也臣來弔足下魯君曰何弔乎曰<lb/>
君之謀過矣君不與勝者而與不勝者<hi>楚時未敗而云然者蓋楚有勝</hi>
<hi>齊之勢楚雖勝士卒多死魯合齊以兩國擊之楚必敗故言其不勝</hi>何故也魯君曰子以<lb/>
齊楚為孰勝哉對曰鬼且不知也然則子何以弔寡人<lb/>
曰齊楚之權敵也<hi>補曰言其力適均</hi>不用有魯與無魯足下豈<lb/>
如全衆而合二國之後哉楚大勝齊其良士選卒<hi>材武見選</hi>
<hi>者</hi>必殪<hi>殪死也</hi>其餘兵足以待天下齊為勝其良士選卒<lb/>
亦殪而君以魯衆合戰勝後<hi>合合敗者也勝者雖合之不必見徳今以全衆合敗</hi>
<pb n="KR2e0005_WYG_004-4b"/>
<hi>者彼勝者既士卒多死可勝也敗者因見徳矣</hi>此其為徳也亦大矣<hi>徳敗者</hi>其見<lb/>
恩徳也亦甚大矣<hi>敗者徳之</hi>魯君以為然乃退師<hi>補曰為齊楚為去聲</hi>
成侯鄒忌為齊相<hi>補曰髙注成齊邑按史曰封以下邳號為成侯</hi>田忌為將不<lb/>
相說公孫閈<hi>齊人補曰閈史作閱</hi>謂鄒忌曰公何不為王謀伐魏<lb/>
勝則是君之謀也君可以有功戰不勝田忌不進戰而<lb/>
不死曲撓而誅<hi>曲撓言師不直前而敗</hi>鄒忌以為然乃說王而使<lb/>
田忌伐魏田忌三戰三勝鄒忌以告公孫閈公孫閈乃<lb/>
使人操十金而徃卜於市曰我田忌之人也吾三戰而<lb/>
<pb n="KR2e0005_WYG_004-5a"/>
三勝聲威天下<hi>天下畏其威聲正曰其聲畏懼天下</hi>欲為大事<hi>反齊而王</hi>亦吉<lb/>
否卜者出<hi>田忌之人正曰公孫閈所使者</hi>因令人捕<hi>捕取也</hi>為人卜者亦<lb/>
驗其辭於王前田忌遂走<hi>齊記三十五年有彪謂齊威賢王也其知章子察阿墨大</hi>
<hi>夫明矣獨於是失之然忌之走亦非威王譴之也正曰史以公孫閈為鄒忌云云附戰桂林之前文小異操十</hi>
<hi>金卜市以下在威王三十五年下云田忌聞之率其徒襲攻臨淄求成侯不勝而奔宣王召復位遂有馬陵之</hi>
<hi>戰按䇿言忌伐魏三戰三勝忌戰可見者桂陵馬陵二役䇿併言之也後章記忌係太子申禽龎涓孫子謂忌</hi>
<hi>曰若是則齊君可正成侯可走忌不聽遂不入齊又記田忌亡齊之楚楚封之江南則忌之出奔在戰馬陵後</hi>
<hi>宣王之世明矣史載其奔在前故謂召復位忌既襲齊豈得再復成侯猶在豈宜並列而馬陵後忌無可書之</hi>
<pb n="KR2e0005_WYG_004-5b"/>
<hi>事知其必有誤也以威王之明成侯公孫閈之詐豈能行其間其為宣王無疑也大事記謂桂陵馬陵二事多</hi>
<hi>混而書忌出奔在威王時亦仍史之舊耳</hi>
鄒忌修八尺有餘而形貌昳麗<hi>昳徒結切目側也故有光艶意又疑作佚正曰</hi>
<hi>髙注昳讀曰逸</hi>朝服衣冠窺鏡謂其妻曰我孰與城北徐公美<lb/>
其妻曰君美甚徐公何能及君也城北徐公齊國之美<lb/>
麗者也忌不自信而復問其妾曰吾孰與徐公美妾曰<lb/>
徐公何能及君也旦日<hi>旦明也</hi>客從外來與坐談問之<hi>補曰</hi>
<hi>一本問之客曰一無客字</hi>吾與徐公孰美客曰徐公不若君之美也<lb/>
<pb n="KR2e0005_WYG_004-6a"/>
明日徐公來熟視之自以為不如窺鏡而自視又弗如<lb/>
逺甚暮寢而思之曰吾妻之美我者私我也<hi>私猶親</hi>妾之<lb/>
美我者畏我也客之美我者欲有求於我也於是入朝<lb/>
見威王曰臣誠知不如徐公美臣之妻私臣臣之妾畏<lb/>
臣臣之客欲有求於臣皆以美於徐公今齊地方千里<lb/>
百二十城宫婦左右莫不私王朝廷之臣莫不畏王四<lb/>
境之内莫不有求於王由此觀之王之蔽甚矣王曰善<lb/>
乃下令羣臣吏民能面刺寡人之過者受上賞上書諫<lb/>
<pb n="KR2e0005_WYG_004-6b"/>
寡人者受中賞能謗譏於市朝聞寡人之耳者受下賞<lb/>
令初下羣臣進諫門庭若市數月之後時時而間進<hi>進諫</hi>
<hi>者有暇隙</hi>朞年之後雖欲言無可進者燕趙韓魏聞之皆朝<lb/>
於齊此所謂戰勝於朝廷<hi>坐朝廷之上匹國朝之不待兵也彪謂鄒忌嘗以詐走田</hi>
<hi>忌則其人亦傾險士耳惟此言者萬世之言也補曰大事記威烈王二十二年按外紀宋昭公出亡謂其御曰</hi>
<hi>云云事與此𩔖又新序齊有田巴先生賢王聘而問政巴改製新衣拂飾冠帶顧謂其妾云云恐與鄒忌事有</hi>
<hi>訛舛</hi>
　　　宣王<hi>威王子元年補曰名辟疆顯王二十七年己夘</hi>
<pb n="KR2e0005_WYG_004-7a"/>
南梁之難<hi>魯國蕃縣有南梁水此二年魏伐趙趙與韓共擊魏趙不利敗於南梁正曰正義引括地</hi>
<hi>志云故梁在汝州西南稱南梁者别於大梁少梁髙注韓邑大梁在北故曰南梁○大事記此魏伐韓也謂伐</hi>
<hi>趙者往嵗桂陵之戰與此混而誤爾</hi>韓氏請救於齊田侯<hi>猶上陳侯</hi>召大臣而<lb/>
謀曰早救之孰與晚救之便張丐對曰晚救之韓且折<lb/>
而入於魏不如早救之田臣思曰<hi>補曰索隠云䇿作田期思必别本也紀年</hi>
<hi>謂之徐州子期即田忌也</hi>不可夫韓魏之兵未敝而我救之我代韓<lb/>
而受魏之兵顧反聽命於韓也且夫魏有破韓之志韓<lb/>
見且亡必東愬於齊<hi>愬告也</hi>我因隂結韓之親而晩承魏<lb/>
<pb n="KR2e0005_WYG_004-7b"/>
之敝<hi>承繼其後也</hi>則國可重利可得名可尊矣田侯曰善乃<lb/>
隂告韓使者而遣之<hi>告者許之也</hi>韓自以有齊國五戰五不<lb/>
勝東愬於齊齊因起兵擊魏大破之馬陵<hi>補曰虞喜云馬陵在濮州</hi>
<hi>鄄城東北六十里有澗深峻可以置伏龎涓敗即此徐廣云在魏州元城縣東南司馬彪引杜預說亦然按齊</hi>
<hi>使田忌將直達大梁龎涓聞之去韓而歸齊軍已過而西則從汴州外黄退至濮州東北六十里是也豈合更</hi>
<hi>渡河至元城哉</hi>魏破韓弱韓魏之君因田嬰北面而朝田侯<hi>齊記</hi>
<hi>有為兩章一為桓公臣思一為宣王孫子彪謂臣思之䇿則幸中矣非仁義舉也孟子謂行一不義而得天下</hi>
<hi>不為也况朝韓魏乎正曰今按桓公田臣思事自與邯鄲之難及韓齊為與國二章相亂非此章也說見後章</hi>
<pb n="KR2e0005_WYG_004-8a"/>
田忌為齊將<hi>此二年召復位正曰說見前</hi>係梁太子申禽龎涓<hi>魏將</hi>孫<lb/>
子<hi>臏也齊人武之孫為田忌軍師</hi>謂田忌曰將軍可以為大事乎田忌<lb/>
曰奈何孫子曰將軍無解兵而入齊使彼罷敝於先<hi>罷疲</hi>
<hi>同彼謂齊齊軍已與魏戰雖勝亦罷今使當前</hi>弱守於主<hi>弱弱卒也忌所自將使齊不疑也主地缺</hi>
<hi>蓋齊險隘補曰姚云曾先皆作老愚恐上句多於字謂以罷敝老弱守險敵衆而以精兵攻齊下云輕車銳騎</hi>
<hi>者也</hi>主者循軼之途也<hi>軼轍同車迹也言其險狹不得方軌適相循耳</hi>鎋擊摩車<lb/>
而相過<hi>鎋牽同車軸耑鍵也路狹車宻故相擊相摩</hi>使彼罷敝先弱守於主<lb/>
必一而當十<hi>得地利故</hi>十而當百百而當千然後背太山<hi>在太</hi>
<pb n="KR2e0005_WYG_004-8b"/>
<hi>山博縣西北</hi>左濟右天唐<hi>蓋盼子所守所/謂髙唐屬平原</hi>軍重踵髙宛<hi>重輜重也</hi>
<hi>後志髙宛屬樂安</hi>使輕車銳騎衝雍門<hi>始皇紀注在髙陵正曰髙注雍門齊西門名按</hi>
<hi>左傳襄十八年有雍去聲</hi>若是則齊君可正<hi>正猶制治</hi>而成侯可走不然<lb/>
則將軍不得入於齊矣田忌不聽果不入齊<hi>彪謂臏非武流也武</hi>
<hi>雖運竒用詭豈嘗語人以是乎忌不聽忌賢也補曰使田忌無間於齊孫子曷為而有是言必公孫閈成侯讒</hi>
<hi>搆之時也</hi>
田忌亡齊而之楚鄒忌代之相<hi>補曰前云鄒忌為相田忌為將田忌走此云代</hi>
<hi>之相恐有差誤</hi>齊恐田忌欲以楚權復於齊<hi>復猶返</hi>杜赫曰臣請<lb/>
<pb n="KR2e0005_WYG_004-9a"/>
為留楚<hi>為鄒留田於楚補曰一本為下有君字留下有之字</hi>謂楚王<hi>威</hi>曰鄒忌所<lb/>
以不善楚者恐田忌之以楚權復於齊也王不如封田<lb/>
忌於江南以示忌之不返齊也鄒忌必<hi>補補曰當有缺字</hi>以齊<lb/>
厚事楚田忌亡人也而得封必徳王若復於齊必以齊<lb/>
事楚<hi>言此示不為鄒忌㳺說也</hi>此用二忌之道也楚果封之於江南<lb/>
鄒忌事宣王仕人衆<hi>薦於王使之仕</hi>宣王不說晏首<hi>齊人</hi>貴而仕<lb/>
人寡王說之鄒忌謂宣王曰忌聞以為有一子之孝不<lb/>
如有五子之孝今首之所進仕者以幾何人宣王因以<lb/>
<pb n="KR2e0005_WYG_004-9b"/>
晏首壅塞之<hi>言其不薦達人</hi>
楚威王戰勝於徐州<hi>後志魯之薛六國時曰徐州事在楚威七年此十年補曰徐詞余反</hi>
<hi>正義云紀年梁惠王三十年下邳遷於薛改名徐州徐左氏作舒說文作䣄</hi>欲逐嬰子於齊<lb/>
<hi>逐使齊逐之田嬰時未封故曰嬰子猶盼子</hi>嬰子恐張丑<hi>齊人正曰丑又見韓魏燕中山等䇿</hi>
謂楚王曰王戰勝於徐州也盼子不用也盼子有功於<lb/>
國百姓為之用嬰子不善<hi>不與盼善</hi>而用申縳申縳者大臣<lb/>
弗<hi>補補曰姚云一本有</hi>與<hi>史曰不附</hi>百姓弗為用故王勝之也今嬰子<lb/>
逐盼子必用復整其士卒以與王遇必不便於王也楚<lb/>
<pb n="KR2e0005_WYG_004-10a"/>
王因弗逐<hi>楚記七年有</hi>
權之難<hi>後志南郡編注鬭緡以權叛又當陽注縣東南有權城楚地也葢燕自北進齊自東進而戰於</hi>
<hi>楚境燕䇿為文公時正曰大事記燕齊交兵必非此地史記合燕䇿並載而取鮑三說文公末年云云並屬中</hi>
<hi>山云云燕齊合云云故於此條著其說而斥其非者不著鮑氏取長棄短之意也</hi>齊燕戰秦使<lb/>
魏冉之趙<hi>冉傳言自惠王時任事然則此役文公末年也</hi>出兵助燕擊齊薛公<lb/>
<hi>嬰時未封後人稱之耳嬰傳言自威王時任職</hi>使魏處之趙謂李向<hi>趙人正曰大事記起</hi>
<hi>用事者也</hi>曰君助燕擊齊齊必急急必以地和於燕而身與<lb/>
趙戰矣然則是君自為燕束兵<hi>東猶斂燕齊和成斂兵不戰</hi>為燕取<lb/>
<pb n="KR2e0005_WYG_004-10b"/>
地也<hi>取齊地</hi>故為君計者不如按兵勿出齊必緩<hi>趙之助燕不力</hi>
<hi>故齊無危急之勢</hi>緩必復與燕戰戰而勝兵罷敝<hi>罷疲同</hi>趙可取<lb/>
唐曲逆<hi>並屬中山國言二國戰不暇北顧趙可以其間取中山也補曰髙注唐今盧奴北盧縣也曲逆</hi>
<hi>今蒲隂</hi>戰而不勝命懸於趙<hi>懸繫/也</hi>然則吾中立<hi>吾謂趙</hi>而割<lb/>
窮齊與疲燕也<hi>割割齊地正曰割齊燕地</hi>兩國之權懸於君矣<lb/>
蘇秦為趙合從<hi>趙肅侯十七年此當十年</hi>說齊宣王曰齊南有太山<lb/>
東有瑯邪<hi>徐州郡補曰孟子注瑯邪齊東南境上邑</hi>西有清河<hi>冀州郡補曰正義云今貝</hi>
<hi>州</hi>北有渤海<hi>幽州郡補曰正/義云今滄州</hi>此所謂四塞之國也<hi>言四方皆</hi>
<pb n="KR2e0005_WYG_004-11a"/>
<hi>有險固</hi>齊地方二千里<hi>補曰史三千餘里</hi>帶甲數十萬粟如丘山<lb/>
齊車之良五家之兵<hi>管仲軍令始於五家為軌</hi>疾如錐矢<hi>錐銃也補曰吕氏春</hi>
<hi>秋所貴錐矢者為其應聲而至</hi>戰如雷電<hi>其威/大也</hi>解如風雨<hi>言疾也</hi>即有軍<lb/>
役未嘗倍泰山絶清河涉渤海也臨淄之中<hi>屬齊郡補曰青州臨</hi>
<hi>淄縣古營丘地城臨淄故云見正義及水經注渤海後語北海今青州北海是也</hi>七萬户臣竊<lb/>
度之下<hi>補曰史無下</hi>户三男子三七二十一萬不待發於逺<lb/>
縣而臨淄之卒固已二十一萬矣臨淄甚富而實其民<lb/>
無不吹竽<hi>似笙三十六簧</hi>鼓瑟<hi>似琴二/十五弦</hi>擊筑<hi>似竹曲五弦之樂</hi>彈琴鬭<lb/>
<pb n="KR2e0005_WYG_004-11b"/>
雞走犬六愽蹹鞠者<hi>劉向别録蹙鞠黄帝作葢因娯戲以練武士蹹即蹙也補曰王逸云</hi>
<hi>投六著行六棋謂之六博蹹史作蹋說文徒盍反即蹹字</hi>臨淄之途車轂<hi>元作/䡰</hi>䡰<hi>正曰</hi>
<hi>䡰者轚之訛說文轚車牽相擊也周禮舟車轚互榖梁傳轚者不得入釋文音許又古的反此章史作轂擊按</hi>
<hi>秦䇿車轂擊馳說苑齊人好轂擊揚雄書辨者轂擊讀亦通</hi>擊人肩摩連衽成幃<hi>帳屬</hi>
<hi>在旁者</hi>舉袂成幕<hi>袂袖/也</hi>揮汗成雨家敦<hi>補曰史作殷</hi>而富志髙<lb/>
而揚夫以大王之賢與齊之强天下不能當今乃西面<lb/>
事秦竊為大王羞之且夫韓魏所以<hi>補補曰史此有以字</hi>畏秦者<lb/>
以與秦接界也兵出而相當不至十日而戰勝存亡之<lb/>
<pb n="KR2e0005_WYG_004-12a"/>
機決矣韓魏戰而勝秦則兵半折<hi>折猶敗以秦敵强雖勝猶為失半也</hi>四<lb/>
境不守戰而不勝以亡隨其後是故<hi>元作後補曰姚本作故是史同</hi>韓<lb/>
魏之所以重與秦戰而輕為之臣也今秦攻齊則不然<lb/>
倍韓魏之地<hi>倍言二國在其後</hi>至衛<hi>元作聞補曰姚云至闈一作過衞史作衛</hi>陽晉<lb/>
之道<hi>魏襄十六年秦抜魏蒲地陽晉張儀傳刼取衛陽晉注皆不地葢衛地時屬魏也正曰正義云衛曹</hi>
<hi>濮等州陽晉在曹州乘氏縣西北</hi>徑亢父之險<hi>屬東平補曰亢音剛又苦浪反髙注任城縣南</hi>
車不得方軌<hi>爾雅方舟併兩舟則此亦兩也軌車轍</hi>馬不得並行百人守<lb/>
險千人不能過也秦雖欲深入則狼顧<hi>驚貌正曰狼性怯走常還顧</hi>
<pb n="KR2e0005_WYG_004-12b"/>
恐韓魏之議其後也是故恫疑虛喝<hi>元作猲恫痛也言疑之甚集韻喝呵</hi>
<hi>也</hi>猲<hi>補曰髙注猲喘息懼貌史作喝索隠云亦作偈並呼合反竊謂作恐偈亦通又注見趙䇿</hi>髙躍<lb/>
<hi>補曰史作驕矜</hi>而不敢進則秦不能害齊亦明矣夫不料秦之<lb/>
不奈我何也而欲西面事秦是羣臣之計過<hi>補曰一本此有也字</hi>
今臣無事秦之名而有强國之實臣故<hi>元作固</hi>固<hi>正曰䇿固故通</hi>
願大王之少留計<hi>留意計之</hi>齊王曰寡人不敏<hi>此敏謂猶明明則疾於事</hi>
<hi>補曰一本注晁本此下有云逺守海窮道東境之國也未嘗得聞餘教</hi>今主君<hi>補曰主君稱蘇秦恐</hi>
<hi>衍主字史作足下</hi>以趙王之詔告之<hi>詔吿/也</hi>敬奉社稷以從<hi>凡蘇張從</hi>
<pb n="KR2e0005_WYG_004-13a"/>
<hi>横之説本傳皆有此在說燕趙韓魏後</hi>
淳于髠<hi>齊人見滑稽𫝊</hi>一日而見七人於宣王王曰子來寡人<lb/>
聞之千里而一士是比肩而立<hi>此謂肩相次也言士難得千里有一猶為並肩</hi>
<hi>也</hi>百世而一聖若隨踵而至也今子一朝而見七士則<lb/>
士不亦衆乎淳于髠曰不然夫鳥同翼者而聚居獸同<lb/>
足者而俱行<hi>補曰後語鳥同翼者聚飛獸同足者俱行</hi>今求柴胡桔梗於沮<lb/>
澤<hi>二草山生而沮水也故求不可得孟子注菹澤生草者水名出漢中正曰沮澤但言漸濕之地如漢書所</hi>
<hi>謂坐於沮澤之中者不必因下文求地名以實之</hi>則累世不得一焉及之睪黍<lb/>
<pb n="KR2e0005_WYG_004-13b"/>
<hi>地缺疑為負黍葢此與梁父皆東地也補曰髙注睪黍梁父皆山名愚按臯字或作睪</hi>梁父之隂<lb/>
<hi>梁父在泰山山北曰隂</hi>則㕁車而載耳<hi>㕁却言多獲車重不前</hi>夫物各有疇<lb/>
<hi>耕治之田禾所聚也故為𩔖正曰疇𩔖也</hi>今髠賢者之疇也王求士於髠若<lb/>
挹水於河<hi>挹酌也</hi>而取火於燧也<hi>火燧鑒也</hi>髠將復見之豈特<lb/>
七士也<hi>補曰兩見字賢遍反</hi>
齊欲伐魏淳于髠謂<hi>元作為</hi>為<hi>補曰此書為謂字通用</hi>齊王曰韓子<lb/>
盧者天下之疾犬也東郭逡者<hi>逡㕙同狡兎名</hi>海内之狡兎也<lb/>
<hi>集韻狡獪也疾也</hi>韓子盧逐東郭逡環山者三騰山者五兎極<lb/>
<pb n="KR2e0005_WYG_004-14a"/>
於前犬廢於後犬兎俱罷各死其處田父見之無勞勌<lb/>
之苦而擅其功<hi>擅者無與争也</hi>今齊魏乆相持以頓其兵<hi>頓亦勞敝</hi>
敝其衆臣恐强秦大楚承其後有田父之功齊王懼謝<lb/>
將休士<hi>謝辭去之言不用也補曰此與蘇代鷸蚌陳軫虎争人之說異而同者也逡七倫反</hi>
齊欲伐魏魏使人謂淳于髠曰齊欲伐魏能解魏患唯<lb/>
先生也敝邑有寶璧二雙文馬二駟<hi>文毛色成文馬四匹為駟</hi>請致<lb/>
之先生淳于髠曰諾入說齊王曰楚齊之仇敵也魏齊<lb/>
之與國也<hi>魏䇿馬陵之敗魏請臣畜朝齊楚王怒伐齊則此所言也</hi>夫伐與國使仇<lb/>
<pb n="KR2e0005_WYG_004-14b"/>
敵制其餘敝<hi>言楚將因齊兵勞而伐之</hi>名醜而實危<hi>伐與國醜也而有楚伐之危</hi>
為王弗取也齊王曰善乃不伐魏客謂齊王曰淳于髠<lb/>
言不伐魏者受魏之璧馬也王以謂淳于髠曰聞先生<lb/>
受魏之璧馬有諸曰有之然則先生之為寡人計之何<lb/>
如淳于髠曰伐魏之事不便魏雖刺髠於王何益<hi>伐魏不便</hi>
<hi>魏所欲也而髠止之故魏刺之雖刺髠而齊實不便非益也此設辭也正曰强注終不通說見下</hi>若誠<lb/>
不便魏雖封髠於王何損<hi>補曰姚云若誠下劉本無不字愚按上句當無不字義乃</hi>
<hi>通恐有訛舛</hi>且夫王無伐與國之誹魏無見亡之危百姓無<lb/>
<pb n="KR2e0005_WYG_004-15a"/>
被兵之患髠有璧馬之寶於王何傷乎<hi>元在魏䇿正曰為魏而說當從</hi>
<hi>舊</hi>
齊宣王見<hi>補曰見賢遍反</hi>顔斶<hi>集韻音觸引吕春秋齊有顔斶補曰春秋後語作王蠋</hi>曰<lb/>
斶前斶亦曰王前<hi>並使之即已</hi>宣王不說左右曰王人君也<lb/>
斶人臣也王曰斶前斶亦曰王前可乎斶對曰夫斶前<lb/>
為慕勢王前為趨士<hi>趨就也</hi>與使斶為慕勢不如使王為<lb/>
趨士王忿然作色曰王者貴乎士貴乎對曰士貴耳王<lb/>
者不貴王曰有說乎斶曰有昔者秦攻齊令有敢去柳<lb/>
<pb n="KR2e0005_WYG_004-15b"/>
下季壟五十步而樵採者<hi>魯展禽字季食采栁下亦云居之壟其冢埓秦伐齊先經</hi>
<hi>魯故云</hi>死不赦令曰有能得齊王頭者封萬户侯賜金千<lb/>
鎰由是觀之生王之頭曾不若死士之壟也宣王黙然<lb/>
不說左右皆曰斶來斶來大王據千乘之地而建千石<lb/>
鍾<hi>一石百二十斤</hi>萬石簴<hi>鐘鼓/之桴</hi>天下之士皆為後處<hi>役為之使處在其位</hi>
<hi>補曰姚本天下之士仁義皆來役處恐仁義字當在之士上</hi>辯智並進莫不來語東<lb/>
西南北莫敢不來服<hi>元作服求</hi>服求<hi>補曰求屬下句</hi>萬物無不備具<lb/>
而百姓無不親附今夫士之髙者乃稱匹夫徒步而處<lb/>
<pb n="KR2e0005_WYG_004-16a"/>
農畝下則鄙野<hi>五鄼為鄙郊外曰野亦所處也補曰鄙五百家</hi>監門閭里<hi>閭在鄉里</hi>
<hi>在野並五百家皆有門正曰周禮大司徒五家為比五比為閭遂人五家為鄰五鄰為里閭里皆二十五家鄉</hi>
<hi>謂之閭遂謂之里二十五家共有巷巷首有門</hi>士之賤也亦甚矣斶對曰不然<lb/>
斶聞古大禹之時諸侯萬國何則徳厚之道得貴士之<lb/>
力也<hi>言能貴士故徳厚</hi>故舜起農畆出於野鄙而為天子及湯<lb/>
之時諸侯三千當今之世南面稱寡者乃二十四由此<lb/>
觀之非得失之䇿與<hi>昔諸侯多由得䇿也今失䇿故誅滅而寡得䇿貴士也</hi>稍稍<lb/>
誅滅滅亡無族之時欲為監門閭里安可得而有也哉<lb/>
<pb n="KR2e0005_WYG_004-16b"/>
是故易傳不云乎居上位未得其實而<hi>元作以</hi>以<hi>補曰恐當作而</hi>
喜其為名者必以驕奢為行据<hi>補曰倨据通借</hi>慢驕奢則凶必<lb/>
從之是故無其實而喜其名者削<hi>削地也正曰削弱也</hi>無徳而望<lb/>
其福者約<hi>約窮也</hi>無功而受其禄者辱禍必握<hi>言禍辱隨之不捨也</hi>
故曰矜功不立<hi>言徒有矜大好功之志而不為故功不立</hi>虛願不至<hi>不求不為而欲</hi>
<hi>得之虚願也物不自至</hi>此皆幸樂其名而無其實徳者也是以堯<lb/>
有九佐<hi>九官也</hi>舜有七友<hi>雄陶方回續牙伯陽東不訾泰不虚靈甫見陶淵明曰七臣正</hi>
<hi>曰雄陶云云又見皇甫謐逸士傳不訾或云不識不虛或云不空尸子無靈甫愚謂此𩔖皆不可深考或後人</hi>
<pb n="KR2e0005_WYG_004-17a"/>
<hi>所妄造之</hi>禹有五丞<hi>楚辭八師三后外/有益稷臯陶垂契</hi>湯有三輔<hi>商書伊虺二相外有</hi>
<hi>誼伯仲咎咎單豈此未詳</hi>自古及今而能虛成名於天下者無有是<lb/>
以君王無羞亟問<hi>亟猶數也</hi>不愧下學<hi>學於臣下</hi>是故成其道徳<lb/>
而揚功名於後世者堯舜禹湯周文王是也故曰無刑<lb/>
<hi>元並作刑</hi>刑<hi>補曰當作形下同古書字通形民之力家語作刑朱子謂當從家語</hi>者形刑之君<lb/>
也<hi>無形謂削約之未著者也</hi>無端者事之本也<hi>正曰無形無端皆指實徳言也</hi>夫上<lb/>
見其原下通其流至聖<hi>衍人字</hi>人明學<hi>明學學之明者言上見下通聖明之</hi>
<hi>事</hi>何不吉之有哉老子曰雖貴必以賤為本雖髙必以<lb/>
<pb n="KR2e0005_WYG_004-17b"/>
下為基是以侯王稱孤寡不榖是其賤之本與非夫<hi>猶言</hi>
<hi>非邪補曰疑非字當在歟字上而夫音扶屬下句與下文豈非下人而尊貴士歟夫堯云云同一本作本歟無</hi>
<hi>非字義明</hi>孤寡者人之困賤下位也而侯王以自謂豈非下<lb/>
人<hi>以身下人</hi>而尊貴士與夫堯傳舜舜傳禹周成王任周公<lb/>
旦而世世稱曰明主是以明乎士之貴也宣王曰嗟乎<lb/>
君子焉可侮哉寡人自取病耳<hi>補曰自取病謂斶言士貴王賤</hi>及今聞<lb/>
君子之言乃今聞細人之行<hi>細人王自稱正曰細人前所謂無實徳不貴士者也</hi>
願請受為弟子且顔先生與寡人逰食必太牢<hi>牛羊豕具為太</hi>
<pb n="KR2e0005_WYG_004-18a"/>
<hi>牢</hi>出必乘車妻子衣服麗都<hi>皆美稱</hi>顔斶辭去曰夫玉生<lb/>
於山制則破焉<hi>制裁斷之</hi>非弗寶貴矣然太璞不完士生乎<lb/>
鄙野推選則禄焉非不尊遂也<hi>遂猶達之</hi>然而形神不全斶<lb/>
願得歸晚食以當肉<hi>晚言飢而食也其美比於食肉補曰當敵也如字</hi>安步以<lb/>
當車無罪以當貴清淨貞正以自虞<hi>虞娛同樂也</hi>制言者王<lb/>
也<hi>言謂命令</hi>盡忠直言者斶也言要道已備矣願得賜歸安<lb/>
行反臣之邑屋則再拜<hi>衍而字</hi>而辭去君子<hi>補二字</hi>曰斶知<lb/>
足矣歸真<hi>補也</hi>反璞則終身不辱<hi>正曰曰者斶既辭而又自言也上言大璞不完</hi>
<pb n="KR2e0005_WYG_004-18b"/>
<hi>以喻士之形神不全故曰歸反璞云云文意甚明添字謬</hi>
先生王斗<hi>齊人補曰一本標文樞鏡要作王升</hi>造門而欲見齊宣王宣王<lb/>
使謁者延入<hi>謁者掌賔賛受事延引也</hi>王斗曰斗趨見王為好勢王<lb/>
趨見斗為好士於王何如使者復還報王曰先生徐之<lb/>
<hi>使待其至正曰使無趨至</hi>寡人請從<hi>就之也</hi>宣王因趨而迎之於門與<lb/>
入曰寡人奉先君之宗廟守社稷聞先生直言正諫不<lb/>
諱王斗對曰王聞之過<hi>不如所聞</hi>斗生於亂世事亂君焉敢<lb/>
直言正諫宣王忿然作色不恱有間王斗曰昔先君桓<lb/>
<pb n="KR2e0005_WYG_004-19a"/>
公<hi>此桓公雖非田氏之先斗齊人也得稱為先</hi>所好者五<hi>補補曰一本標文樞鏡要有五字</hi>
九合諸侯一匡天下天子授<hi>元作受</hi>受<hi>補曰當作/授字通借</hi>籍<hi>土地人民</hi>
<hi>之籍猶賜履也</hi>立為太伯<hi>二伯之伯</hi>今王有四焉宣王說曰寡人愚<lb/>
陋守齊國唯恐夫抎之<hi>抎失也春秋傳抎子辱矣</hi>焉能有四焉王斗<lb/>
曰先君好馬王亦好馬先君好狗王亦好狗先君好酒<lb/>
王亦好酒先君好色王亦好色先君好士而<hi>元作是</hi>是<hi>正曰</hi>
<hi>姚云劉本無是字</hi>王不好士<hi>補曰先君好馬以下說苑以為淳于髠之言小異</hi>宣王曰<lb/>
當今之世無士寡人何好王斗曰世無騏驎騄耳<hi>字書不說</hi>
<pb n="KR2e0005_WYG_004-19b"/>
<hi>騏驎不載惟玉篇云馬黒脊亦不言良馬陸璣疏麒麟行中律吕則此馬以麒麟比也騄耳八駿之一正曰玉</hi>
<hi>篇單言驎爾此二字單言如詩及説文爾雅不一</hi>王之<hi>補</hi>駟已備矣世無東郭<lb/>
俊<hi>補曰一本作逡前有</hi>盧氏之狗王之走狗已具矣世無毛嬙西<lb/>
施<hi>莊小疏毛嬙越王嬖妾西施越女吳王姬</hi>王宫已充矣王亦不好士也何<lb/>
患無士王曰寡人憂國愛民固願得士以治之王斗曰<lb/>
王之憂國愛民不若王愛尺縠也<hi>縠細繗也正曰增韻縠縐紗齊三服官輕</hi>
<hi>綃注今紗下章曵綺縠又章帝省齊氷紈方空縠知齊産善也說文縠細綺恐此注字誤</hi>王曰何謂<lb/>
也王斗曰王使人為冠不使左右便辟<hi>便順其所好辟避其所惡</hi>而<lb/>
<pb n="KR2e0005_WYG_004-20a"/>
使工者何也為能之也今王治齊非左右便辟無使也<lb/>
臣故曰不如愛尺縠也宣王謝曰寡人有罪國家於是<lb/>
舉士五人任官齊國大治<hi>彪謂王斗之義無所取造門求見自卑甚矣而徒以趨見</hi>
<hi>於咫尺之間以為髙此孟子所謂不能三年而緦小功之察者也抑其陳誼迂而不切獨所謂愛縠者可知耳</hi>
<hi>然不若魏牟之言之慤而彪為序舍牟而取斗為牟之言出於斗也正曰王斗造門求見徒以趨見於咫尺之</hi>
<hi>間為髙鮑論當矣其言王不好士不可謂不切也特桓公好狗馬酒色之說亦管仲不害霸之意此其所以為</hi>
<hi>辯士之言而非君子之正爾愛縠之言與魏牟合又何不若之有戰國論說相𩔖者甚多牟豈果出於斗乎正</hi>
<hi>曰宣王喜文學㳺說之士賜列第為上大夫者七十六人不治而議論稷下學士至數百千人士非不盛也然</hi>
<pb n="KR2e0005_WYG_004-20b"/>
<hi>鄒衍淳于髠之徒類皆詭誕無實不治而議所養非所用國何賴焉故顔斶勸以貴士王斗譏其不好士有以</hi>
<hi>也然若斗與斶者亦未知其何如也有一孟子而不能用安用彼數百千人哉</hi>
齊人見田駢<hi>齊處士</hi>曰聞先生髙議<hi>補曰恐/是義字</hi>設為不宦<hi>設者</hi>
<hi>虛假之辭</hi>而願為役<hi>為駢給使</hi>田駢曰子何聞之對曰臣聞之鄰<lb/>
人之女田駢曰何謂也對曰臣鄰人之女設為不嫁行<lb/>
年三十而有七子不嫁則不嫁然嫁過畢矣<hi>畢猶已言過於嫁已</hi>
<hi>矣</hi>今先生設為不宦訾養千鍾<hi>訾資同所資所養也昭三年注四豆為區自四</hi>
<hi>以登至於釡十則鍾又㮚氏注四升為豆則鍾凡六斛四斗也</hi>徒百人<hi>徒從車者</hi>不宦則然<lb/>
<pb n="KR2e0005_WYG_004-21a"/>
矣而富過畢矣田子辭<hi>謝之也</hi>
管燕<hi>齊人正曰無考新序作燕相</hi>得罪齊王謂其左右曰子孰而與<lb/>
我赴諸侯乎<hi>而辭也</hi>左右黙然莫對管燕連然流涕<hi>連與漣同</hi>
<hi>泣下也</hi>曰悲夫士何其易得而難用也田需對曰士三食<lb/>
不得饜<hi>飽也</hi>而君鵝鶩有餘食<hi>鶩舒/鳬</hi>下宫糅羅紈<hi>下宫後宫下列</hi>
<hi>糅雜紈素也</hi>曵綺縠<hi>綺文/繒</hi>而士不得以為緣<hi>縁衣純</hi>且財者君<lb/>
之所輕死者士之所重君不肯以所輕與士而責士以<lb/>
所重事君非士易得而難用也<hi>補曰田需見魏䇿與公孫衍並相者豈即此人</hi>
<pb n="KR2e0005_WYG_004-21b"/>
<hi>歟說苑宗衛相齊罷歸召田饒等問饒對亦與此合</hi>
　　閔王<hi>宣王子元年顯王四十六年戊戌正曰此據史通鑑閔王元年當赧王二年視史下移十</hi>
　　<hi>年大事記同</hi>
昭陽為楚伐魏覆軍殺將得八城<hi>楚懐六年此元年正曰宣王二十年</hi>移<lb/>
兵而攻齊陳軫為齊王<hi>衍使字史言軫為秦使齊齊問之為齊見陽</hi>使見昭<lb/>
陽再拜賀戰勝起而問楚之法覆軍殺將其官爵何也<lb/>
昭陽曰官為上柱國爵為上執珪陳軫曰異貴於此者<lb/>
何也<hi>問此外復有貴者不</hi>曰唯令尹耳<hi>楚相也</hi>陳軫曰令尹貴矣主<lb/>
<pb n="KR2e0005_WYG_004-22a"/>
非置兩令尹也臣竊為公譬可也楚有祠者<hi>祠春祭正曰髙注祠</hi>
<hi>祭</hi>賜其舍人<hi>始皇紀注主廏内小史或云侍從賔客者正曰顔師古曰舍人親近左右之通稱後</hi>
<hi>遂以為私屬官號</hi>巵酒<hi>巵器也</hi>舍人相謂曰數人飲之不足一人<lb/>
飲之有餘請畫地為蛇先成者飲酒一人蛇先成引酒<lb/>
且飲乃左手持巵右手畫蛇曰吾能為之足未成一人<lb/>
之蛇成奪其巵曰蛇固無足子安能為之足遂飲其酒<lb/>
為蛇足者終亡其酒今君相楚而攻魏破軍殺將得八<lb/>
城不弱兵<hi>言恃其强</hi>欲攻齊齊畏公甚公以是為名亦<hi>元作居</hi>
<pb n="KR2e0005_WYG_004-22b"/>
居<hi>正曰因下足字衍恐訛姚云一本去此字</hi>足矣官之上非可重也戰無不<lb/>
勝而不知止者身且死爵且後歸<hi>言身死後爵歸於國故史言爵奪</hi>猶<lb/>
為蛇足也昭陽以為然解軍而去<hi>楚記同彪謂此策雖其指為齊亦持勝之</hi>
<hi>善補曰為楚為齊為公之為去聲</hi>
秦攻趙趙令樓緩以五城求講於秦而與之伐齊齊王<lb/>
恐因使人以十城求講於秦樓子恐因以上黨二十四<lb/>
縣許秦王<hi>惠文</hi>趙足<hi>凡趙皆趙人</hi>之齊謂齊王曰王欲秦趙之<lb/>
解乎不如從合於趙趙必背秦背秦則齊無患矣<lb/>
<pb n="KR2e0005_WYG_004-23a"/>
齊將封田嬰於薛<hi>定封在此三年正曰宣王二十年又說見後補曰索隠云嬰諸田之别子</hi>
<hi>非宣王弟也</hi>楚王<hi>懐/</hi>聞之大怒將伐齊齊王有輟志<hi>集韻輟止也</hi>
公孫閈曰封之成與不非在齊也又將在楚閈說楚王<lb/>
令其欲封公也又甚於齊嬰子曰願委之於子公孫閈<lb/>
為謂楚王曰魯宋事楚而齊不事者齊大而魯宋小王<lb/>
獨利魯宋之小不惡齊大何也夫齊之削地而封田嬰<lb/>
是其所以弱也願勿止楚王曰善因不止<hi>彪謂此說不可行也嬰齊</hi>
<hi>相也雖得薛不决裂於外猶齊地耳齊薛為一如穰侯應侯之於秦也何弱小乎其初哉正曰史齊襄王立而</hi>
<pb n="KR2e0005_WYG_004-23b"/>
<hi>孟嘗君中立為諸侯王畏君與連和後卒諸子爭立齊魏共滅之鮑謂分封不足以弱齊未睹末流之害也</hi>
靖郭君<hi>田嬰諡正曰此據史文索隠云靖郭或封邑號漢齊王舅父駟鈞封靖郭侯</hi>將城薛<lb/>
客多以諫靖郭君謂謁者無為客通齊人有請者曰臣<lb/>
請三言而已矣益一言臣請烹<hi>所謂鼎鑊之誅</hi>靖郭君因見之<lb/>
客趨而進曰海大魚因反走君曰客有於此<hi>言此言外應復有正</hi>
<hi>曰髙注如此止無走也</hi>客曰鄙臣不敢以死為戲君曰亡<hi>亡無同言無此</hi>
<hi>也</hi>更言之對曰君不聞大魚乎網不能止鉤不能牽蕩<lb/>
而失水<hi>集韻蕩放也言自放肆</hi>則螻蟻得意焉<hi>螻蟻蛄一曰蟿天螻得意飫飽也</hi>
<pb n="KR2e0005_WYG_004-24a"/>
今夫齊亦君之水也君長齊<hi>雄長之長正曰見下</hi>奚以薛為夫齊<lb/>
雖隆薛之城到於天猶之無益也<hi>正曰一本君長有齊姚氏奚以薛為夫齊</hi>
<hi>句按新序作無齊雖隆云云是葢夫無音訛又因上夫齊字混</hi>君曰善乃輟城薛<lb/>
靖郭君謂齊王曰五官之計<hi>曲禮司徒司空司馬司士司冦典司五衆計其事之</hi>
<hi>凡也正曰注家謂此殷制非䇿所指按記曽子問諸侯出命國家五官而後行注云五官五大夫典事者髙曰</hi>
<hi>計簿書也</hi>不可不日聽也而數覽王曰說吾而厭之<hi>言汝既說我則</hi>
<hi>不得自厭故以委之正曰也字當在覽下王曰說吾有缺誤姚云一本作王曰日說五官吾厭之通鑑云不可</hi>
<hi>不日聴而數覽也王從之已而厭之悉以委嬰嬰由是得專齊權</hi>今與靖郭君<hi>以五官之計委</hi>
<pb n="KR2e0005_WYG_004-24b"/>
<hi>之補曰姚云今一作令</hi>
靖郭君善齊貌辯<hi>齊人補曰姚云古今人表作昆辯師古引此按一本標云修文御覽北堂</hi>
<hi>書鈔同吕覽作劇貌辯元和姓纂崑弁</hi>齊貌辯之為人也多疵<hi>疵病也謂過失補曰</hi>
<hi>此人葢有竒節而不修細行者吕覽作訾</hi>門人弗說士尉<hi>齊/人</hi>以証靖郭君<hi>証諌</hi>
<hi>也</hi>靖郭君不聽士尉辭而去孟嘗君<hi>嬰子文補曰孟嘗乃邑名在薛旁按</hi>
<hi>詩居常與許即此嘗也</hi>又竊以諫<hi>竊猶/私</hi>靖郭君大怒曰剗而𩔖<hi>集韻</hi>
<hi>剗翦也以翦草為喻而汝也𩔖族𩔖</hi>破吾家茍可慊齊貌辯者<hi>集韻慊愜也</hi>吾<lb/>
無辭為之<hi>言有可滿貌辯之意雖家族破滅猶為之不辭也</hi>於是舍之上舍<hi>猶甲</hi>
<pb n="KR2e0005_WYG_004-25a"/>
<hi>第正曰此本髙注按田文𫝊𫝊舍幸舍代舍索隠云並當上中下三等之客所舍之名以此推之則代舍乃上</hi>
<hi>舍也</hi>令長子御之<hi>集韻御侍也正/曰為之御也</hi>旦暮進食數年宣<hi>元作威下</hi>
<hi>同</hi>威王薨閔<hi>元作宣/下同</hi>宣王立<hi>嬰之封薛在閔王初下言之薛則此不得言宣王立</hi>
<hi>也正曰說見下</hi>靖郭君之交大不善於閔宣王辭而之薛與齊<lb/>
貌辯俱留無幾何齊貌辯辭而行請見閔宣王靖郭君<lb/>
曰王之不說嬰甚公徃必得死焉齊貌辯曰固不求生<lb/>
也請必行靖郭君不能止齊貌辯行至齊閔宣王聞之<lb/>
藏怒以待之齊貌辯見閔宣王曰子<hi>元作子曰</hi>子曰<hi>補曰當作曰子</hi>
<pb n="KR2e0005_WYG_004-25b"/>
靖郭君之所聽愛夫<hi>愛而聽用其言</hi>齊貌辯曰愛則有之聽則<lb/>
無有王之方為太子之時辯謂靖郭君曰太子相不仁<lb/>
過頥豕視<hi>過謂豐頥過人豕多反視補曰吕氏春秋過頥豕視注頥豕不仁之人其說未詳劉辰翁</hi>
<hi>云過頥即俗所謂耳後見腮豕視即相法所謂下邪偷視</hi>若是者信反<hi>始信後反</hi>不若廢<lb/>
太子更立衛姬嬰兒郊師<hi>補曰髙注郊師衛姬子宣王庶弟</hi>靖郭君泣<lb/>
而曰不可吾不忍也若聽辯而為之必無今日之患也<lb/>
此為一至於薛昭陽請以數倍之地易薛辯又曰必聽<lb/>
之靖郭君曰受薛於先王<hi>封嬰於薛閔王也而曰受於先王葢宣王有㫖封之正曰</hi>
<pb n="KR2e0005_WYG_004-26a"/>
<hi>史以田嬰之封在湣王三年從通鑑則在宣王二十二年按嬰自威王時任職用事而文之言曰君用事相齊</hi>
<hi>至今三王矣三王者威宣閔也故大事記以嬰卒文立附見於閔王元年此䇿曰受薛於先王先王之廟在薛</hi>
<hi>則是威王之世嬰已受封史亦不合索隠引紀年梁惠後元十三年四月齊威王封田嬰於薛十月齊城薛十</hi>
<hi>四年薛子嬰來朝十五年齊威王薨考之史梁惠王後元十三年在今封嬰前一年不得為威王之世亦皆不</hi>
<hi>合惟梁惠前十三年則正當威王時疑此處有差互而嬰之封薛則實威王之世也</hi>雖惡於後王<lb/>
吾獨謂先王何<hi>言無以告於先王</hi>且先王之廟在薛吾豈可以<lb/>
先王之廟與楚乎又不肯聽辯此為二閔宣王太息<hi>長出</hi>
<hi>氣也</hi>動於顔色曰靖郭君之於寡人一至此乎寡人少殊<lb/>
<pb n="KR2e0005_WYG_004-26b"/>
不知此客肯為寡人來靖郭君乎齊貌辯對曰敬諾靖<lb/>
郭君衣宣威王之衣冠舞其劒<hi>先時所賜補曰姚云舞劉本作帶</hi>閔宣<lb/>
王自迎靖郭君於郊望之而泣靖郭君至因請相之靖<lb/>
郭君辭不得已而受之七日謝病强辭<hi>强猶固</hi>不得三日<lb/>
而聽<hi>王聽其辭</hi>當是時靖郭君可謂能自知人矣能自知人<lb/>
故人非之不為沮<hi>集韻沮止也</hi>此齊貌辯之所以外生<hi>以生為外</hi>
<hi>物無所愛也</hi>樂患趣難者也<hi>彪謂知人之難貴於知其心齊人曰辯之為人多疵論其迹也</hi>
<hi>靖郭君獨深善之不可奪知其心也士為知己者死此辯所以不求生歟正曰心迹之論未當說見章首條下</hi>
<pb n="KR2e0005_WYG_004-27a"/>
<hi>補曰趣即趨</hi>
秦伐魏陳軫合三晉而東謂齊王曰古之王者之伐也<lb/>
欲以正天下而立功名以為後世也今齊楚燕趙韓梁<lb/>
六國之遞甚也<hi>遞言其更相伐</hi>不足以立功名適足以强秦而<lb/>
自弱也非山東之上計也能危山東者强秦也不憂强<lb/>
秦而遞相罷弱<hi>罷疲同</hi>而兩歸其國於秦<hi>兩彼我也</hi>此臣之所<lb/>
以為山東之患天下為秦相割<hi>以割肉喻其相伐</hi>秦曾不出力<lb/>
<hi>補曰北山何先生標大事記云力一作刀</hi>天下為秦相烹<hi>煮/也</hi>秦曾不出薪<hi>喻秦</hi>
<pb n="KR2e0005_WYG_004-27b"/>
<hi>無所事</hi>何秦之智而山東之愚邪願大王之察也古之五<lb/>
帝三王五霸之伐也伐不道者今秦之伐天下不然必<lb/>
欲反之<hi>反古</hi>主必死辱<hi>死於辱</hi>民必死虜今韓梁之目未嘗<lb/>
乾<hi>戰死者多也</hi>而齊民獨不也非齊親而韓梁疏也齊逺秦<lb/>
而韓梁近今齊將近矣今秦欲攻梁絳安邑<hi>絳屬河東</hi>秦得<lb/>
絳安邑以東下河必表裏河山<hi>補</hi>而東攻齊舉齊屬之<lb/>
海<hi>舉言得其地</hi>南面而孤楚韓梁<hi>三國在秦之南孤謂稱孤以臣之正曰諸國勢不得</hi>
<hi>合故曰孤</hi>北靣而孤燕趙<hi>絶句</hi>齊無所出其計矣願王熟慮之<lb/>
<pb n="KR2e0005_WYG_004-28a"/>
今三晉已合矣復為兄弟約而出銳師以戍梁絳安邑<lb/>
此萬世之計也齊非急以銳師合三晉必有後憂三晉<lb/>
合秦必不敢攻梁必南攻楚楚秦搆難三晉怒齊不與<lb/>
已也必東攻齊此臣之所謂齊必有大憂不如急以兵<lb/>
合於三晉齊王敬諾果以兵合於三晉<hi>秦恵後七年韓趙魏燕齊共攻</hi>
<hi>秦此六年正曰按大事記顯王四十七年當秦恵後三年魏惠後十三年齊宣二十一年秦伐魏取曲沃平周</hi>
<hi>解題軫說齊不知在何年以其說明切附見於此軫與張儀相惡去秦事楚而懐王合六國伐秦距此四嵗軫</hi>
<hi>說或在此時未可知也愚嘗按趙䇿謂趙王章韓䇿或謂韓王章燕䇿或獻書燕王章皆勸三晉諸國合從其</hi>
<pb n="KR2e0005_WYG_004-28b"/>
<hi>論秦之情與從國事勢曉暢深切如虎即禽魚比目引車同舟之譬說殊而義合如秦之欲伐韓梁東闚周室</hi>
<hi>甚惟寐忘之如約山東皆以銳師戍韓梁如秦見三晉之堅必南伐楚其言皆合是必一時之事一人之言也</hi>
<hi>考之此䇿秦伐魏陳軫合三晉而東謂齊王其論山東之愚秦之智為秦相割而秦不出力為秦相烹而秦不</hi>
<hi>岀薪則亦三䇿之取譬也秦欲攻梁絳安邑今三晉已合約出銳師以戍梁三晉合秦必南攻楚則亦三䇿所</hi>
<hi>言之事也况䇿無說楚魏之辭而說四國者皆有戍梁之約攻楚之料於是竊信其並為陳軫之言無疑也楚</hi>
<hi>懐王受張儀商於之欺軫諫不聽諫攻秦又不聽其後懐王入秦屈平昭睢諫而軫無言意其必已去楚矣今</hi>
<hi>言楚王入秦正誘會武闗之時而軫力為魏說諸侯是時固在魏也軫善楚者約從獨遺楚又勸三晉之移禍</hi>
<hi>於楚豈峉不為楚計哉葢其知楚謀之不可為入秦之不可止而諸國之擯秦非特為魏所以為楚所謂陽擠</hi>
<pb n="KR2e0005_WYG_004-29a"/>
<hi>而隂助之者歟蘇氏兄弟稱說多浮辭數策非軫不能大事記既著軫說附於顯王四十七年於韓䇿謂論秦</hi>
<hi>最得其情因其言梁絳安邑附見於赧王二十九年魏獻安邑之後皆不能的指其時今徵以楚王入秦一言</hi>
<hi>當在赧王十六年蓋秦取曲沃平周距五國伐秦前四年慎靚王三年五國合從實懐王為長蘇秦之約而無</hi>
<hi>與於軫也懐王入秦次年田文合韓魏伐秦猶能成一戰之功未必不因軫之說也反覆參合可決其為軫矣</hi>
<hi>獨燕䇿言秦伐韓而中山亡此事據史乃中山未亡四年之前且年表滅中山在主父死後而出家先一年大</hi>
<hi>事記取世家史遷所紀固不能無失趙武靈王十九年初胡服二十年二十一年二十三年二十五年連嵗攻</hi>
<hi>中山畧地得城邑二十六年復攻中山懐地北至燕代西至雲中九原二十七年傳國子何稱主父欲畧胡地</hi>
<hi>襲咸陽遂詐入秦是後已不言攻中山矣惠文三年乃書滅中山遷其王於膚施意者攘地之時中山已定而</hi>
<pb n="KR2e0005_WYG_004-29b"/>
<hi>未廢其君後四年始遷其君如西周既滅次年遷其君於<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐之𩔖通鑑綱目武靈二十五年書中山君奔齊</hi>
<hi>而魏䇿云齊魏伐楚而趙亡中山政是年事則是其國已亡特其君未得後乃得之燕䇿所謂中山亡非舛也</hi>
<hi>故愚並著其說以候知者考焉中山餘見燕䇿</hi>
韓齊為與國張儀以秦魏伐韓<hi>儀復相時補曰伐韓下有缺文必著韓之請救</hi>
<hi>以下文許韓使者知之</hi>齊王曰韓吾與國也秦伐之吾將救之田<lb/>
臣思曰王之謀過矣不如聽之子噲<hi>燕王</hi>與子之國<hi>之燕相</hi>
百姓不戴諸侯弗與秦伐韓楚趙必救之是天下<hi>補曰下字</hi>
<hi>衍一本無大事記從之</hi>以燕賜我也<hi>我我齊</hi>王曰善乃許韓使者而<lb/>
<pb n="KR2e0005_WYG_004-30a"/>
還<hi>補曰一本作遣是</hi>之韓自以得交於齊遂與秦戰楚趙果遽<lb/>
起兵而救韓齊因起兵攻燕三十日而舉燕國<hi>燕噲七年此十</hi>
<hi>年補曰此齊宣王所謂五旬而舉之者大事記改三為五補曰按史田齊世家桓公五年秦魏攻韓韓求救於</hi>
<hi>齊桓公召大臣而謀騶忌曰不若勿救段干朋曰不救則韓且折而入於魏田臣思曰秦魏攻韓楚趙救之是</hi>
<hi>天以燕與齊也因襲燕取桑邱䇿即本章○齊威王二十六年魏圍邯鄲趙求救於齊威王召大臣而謀騶忌</hi>
<hi>曰不如勿救段干朋曰不救則不義且不利云云不如南攻襄陵以弊魏邯鄲拔而乘魏之敝王從其計敗魏</hi>
<hi>桂陵䇿邯鄲之難章威王作田侯段干朋作綸餘畧同○宣王二年魏伐趙趙當作韓說見前趙與韓親共擊</hi>
<hi>魏趙不利戰於南梁韓請救於齊宣王召大臣而謀騶忌子曰不如勿救田忌曰不如早救之孫子曰云云宣</hi>
<pb n="KR2e0005_WYG_004-30b"/>
<hi>王曰善起兵擊之敗之馬陵䇿南梁之難韓請救於齊田召大臣而謀張丐曰不如早救田臣思曰云云餘皆</hi>
<hi>畧同○史凡三節與䇿三章互有同異邯鄲之難與威王條合南梁之難與宣王條合但史為張丐田臣思䇿</hi>
<hi>為騶忌孫子惟桓公取桑丘與威王伐魏宣王伐燕相亂按威王二十一年鄒忌始相上距桓公取桑丘之嵗</hi>
<hi>二十餘年忌豈得已為大臣史誤以邯鄲一章勦入之明矣田臣思即田忌宣王二年戰馬陵後出奔至二十</hi>
<hi>九年子噲之役凡二十七年不應復見使忌果在齊則王安得棄之而將章子䇿或誤載其名也且桓公時秦</hi>
<hi>魏攻韓楚趙救之齊不救因而襲燕宣王時秦魏伐韓楚趙救之齊不救因而舉燕何其事之脗合如此是必</hi>
<hi>可疑考之桓公時秦魏攻韓亊無見年表魏韓趙伐齊至桑丘齊伐燕取桑丘意者齊取桑丘而韓魏趙伐之</hi>
<hi>韓且與趙魏攻齊則與求救於齊之文戾且田臣思之辭曰是天以燕與齊而僅為取桑丘乎是史亦誤以宣</hi>
<pb n="KR2e0005_WYG_004-31a"/>
<hi>王伐燕章附之桓公也故大事記書韓魏趙伐田齊至桑丘而不書齊取桑丘於宣王伐燕則引䇿之文謂秦</hi>
<hi>伐韓楚趙救韓即岸門之鄲而齊之取燕雖因子噲之亂亦由諸侯連兵不解無與競者也故愚具列史䇿所</hi>
<hi>載而著大事記之說俾覽者得以考正焉正義云桑丘在易州遂城縣東</hi>
張儀為秦連横<hi>儀傳連横在鄭袖出儀後說楚魏韓齊趙卒說燕歸報而惠王死則此當秦十</hi>
<hi>四年此十三年正曰湣王二年</hi>說<hi>補補曰此處當有說字</hi>齊王曰天下强國無過<lb/>
齊者大臣父兄殷衆富樂無過齊者然而為大王計者<lb/>
皆為一時說而不顧萬世之利從人說大王者必謂齊<lb/>
西有强趙南有韓魏負海之國也地廣人衆兵强士勇<lb/>
<pb n="KR2e0005_WYG_004-31b"/>
雖有百秦將無奈我何大王覽其說而不察其至實夫<lb/>
從人朋黨比周<hi>比周親周相庇也與論語意異補曰猶傳言相與比周</hi>莫不以從<lb/>
為可臣聞之齊與魯三戰而魯三勝國以危亡隨其後<lb/>
<hi>魯戰勝齊史傳不書時魯故在有亡形耳正曰此取譬之說猶孟子言鄒人與楚人戰與下文不同</hi>雖有<lb/>
勝名而有亡之實是何故也齊大而魯小今趙之與秦<lb/>
也猶齊之於魯也秦趙戰於河漳之上<hi>史不書說文濁漳出上黨長子</hi>
<hi>鹿谷山東入清漳清漳出沽山大黽谷入河南漳出南郡</hi>再戰而再勝<hi>絶句正曰誤當以勝秦句</hi>
<hi>下同</hi>秦戰於番吾之下<hi>不書蘇秦傳注常山有蒲吾</hi>再戰而再勝秦四<lb/>
<pb n="KR2e0005_WYG_004-32a"/>
戰之後趙亡卒數十萬邯鄲僅存雖有勝秦之名而國<lb/>
破矣是何故也秦强而趙弱也今秦楚嫁子取婦為昆<lb/>
弟之國<hi>儀說懷王亦云然</hi>韓獻宜陽魏效河外趙入朝黽池<hi>屬𢎞</hi>
<hi>農補曰今河南府黽池縣水經注穀水出崤東馬頭山榖陽谷東北流歴黽池川漢景帝因崤黽之地以為縣</hi>
<hi>黽弥盡弥兖二反</hi>割河間以事秦<hi>據此則說趙當在齊前</hi>大王不事秦秦<lb/>
驅韓魏攻齊之南地悉趙涉河闗<hi>悉悉起其兵河闗屬金城史作清河是也</hi>
<hi>正曰河之闗亦通</hi>指博闗<hi>蘇秦傳注齊威六年晉伐齊至博陵東郡有博平以為博闗今按秦山有</hi>
<hi>博亦近齊地補曰後語注云今兖州博城縣有古闗是博闗司馬貞云在博州</hi>臨菑即墨<hi>屬膠東國</hi>
<pb n="KR2e0005_WYG_004-32b"/>
<hi>補曰今萊州即墨縣</hi>非王之有也國一日被攻雖欲事秦不可得<lb/>
也是故願大王熟計之齊王曰齊僻陋隠居託於東海<lb/>
之上未嘗聞社稷之長利今大客<hi>禮大行人掌大客之儀</hi>幸而教<lb/>
之請奉社稷以事秦獻魚鹽之地三百於秦<hi>三百里也補曰一本</hi>
<hi>有里字○為秦之為去聲</hi>
張儀事秦恵王恵王死武王立左右惡張儀曰儀事先<lb/>
王不忠言未已齊讓又至<hi>儀嘗曰儀之所甚憎無大齊王則儀齊所惡也而秦任之</hi>
<hi>故齊以此責秦</hi>張儀<hi>補曰一本此下有聞之字</hi>謂武王曰儀有愚計願效之<lb/>
<pb n="KR2e0005_WYG_004-33a"/>
王王曰奈何曰為社稷計者東方有大變<hi>言有兵</hi>然後王<lb/>
可以多割地<hi>割諸侯地</hi>今齊王甚憎<hi>衍張字</hi>張儀儀之所在必<lb/>
舉兵伐之故儀願乞不肖身而之梁齊必舉兵伐之齊<lb/>
梁之兵連於城下<hi>連謂不解</hi>不能相去王以其間伐韓入三<lb/>
川出兵函谷而無伐以臨周祭器必出<hi>周有先周宗社禮器諸侯所不</hi>
<hi>備今必出以賂秦</hi>挾天子按圖籍此王業也王曰善乃具革車<lb/>
三十乘納之梁齊果舉兵伐之梁王大恐<hi>補曰後語作魏襄王</hi>張<lb/>
儀曰王勿患請令罷齊兵乃使其舍人馮喜之楚藉使<lb/>
<pb n="KR2e0005_WYG_004-33b"/>
之齊齊楚之事已畢<hi>事使事</hi>因謂齊王王甚憎張儀雖然<lb/>
厚矣王之託儀於秦王也齊王曰寡人甚憎張儀儀之<lb/>
所在必舉兵伐之何以託儀也對曰是乃王之託儀也<lb/>
儀之出秦因與秦王約曰為王計者東方有大變然後<lb/>
王可以多割地齊王甚憎儀儀之所在必舉兵伐之故<lb/>
儀願乞不肖之身而之梁齊必舉兵伐梁梁齊之兵連<lb/>
於城下不能去王以其間伐韓入三川出兵函谷而無<lb/>
伐以臨周祭器必出挾天子按圖籍是王業也秦王以<lb/>
<pb n="KR2e0005_WYG_004-34a"/>
為然與革車三十乘而納儀於梁而果伐之是王内自<lb/>
罷<hi>音疲勞師故</hi>而伐與國廣鄰敵以自臨而信儀於秦王也<lb/>
此臣之所謂託儀也王曰善乃止<hi>儀傳有彪謂此計之必售䇿之必行者也</hi>
<hi>儀之所說於時有妾婦之所羞市人之所不為者若譽南后以取金欺商於以賣楚皆可鄙也惟此為文無害</hi>
<hi>儀亦明年死矣宜其言之善歟補曰大事記秦恵王死公孫衍欲窮張儀見秦䇿儀之逐其衍之力歟正曰鮑</hi>
<hi>謂將死言善爾反覆詭詐之術死猶未已何善之可稱</hi>
犀首以梁與齊戰於承匡<hi>本宋地見陳留襄邑注補曰大事記襄陵故宋之承匡襄</hi>
<hi>牛之地宋襄公所築故曰襄陵</hi>而不勝張儀謂梁王<hi>哀正曰襄</hi>不用臣言以<lb/>
<pb n="KR2e0005_WYG_004-34b"/>
危國王因相儀<hi>魏九年此十四年正曰此四年</hi>儀以秦梁之齊合横親<lb/>
<hi>補曰猶言從親</hi>犀首欲敗<hi>敗其/横事</hi>謂衛君<hi>嗣/君</hi>曰<hi>時儀過衛</hi>衍非有怨於<lb/>
儀值所以為國者不同耳<hi>值適當也</hi>君必解衍<hi>解說衍於儀使之釋怨</hi>
衛君為告儀儀許諾曰與之叅坐於衛君之前<hi>三人合坐</hi>犀<lb/>
首跪行為儀千秋之祝明日張子行犀首送之至於齊<lb/>
疆齊王聞之怒於儀曰衍也吾讐<hi>衍嘗與齊戰故</hi>而儀與之俱<lb/>
是必與儀<hi>補曰一本與衍</hi>鬻吾國矣遂不聽<hi>彪謂此一時岌乎殆哉一言一動盡</hi>
<hi>為機穽豈可與同羣哉此在衍術中而不悟是以知儀之疎也故其智暗於秦其辨屈於軫而此謀敗於衍也</hi>
<pb n="KR2e0005_WYG_004-35a"/>
<hi>補曰為儀之為如字</hi>
楚王死<hi>懐王</hi>太子在齊質<hi>楚二十九年使太子質於齊名横是為頃襄王按史楚三十年</hi>
<hi>懐王入秦秦留之明年項襄王立立三年懐王乃死與此駮</hi>蘇子<hi>元作秦下並同秦死至是二十年矣</hi>
<hi>此非代則厲也補曰字誤下並同</hi>秦謂薛公<hi>田文</hi>曰君何不留楚太子以<lb/>
市其下東國<hi>楚䇿云與我東地葢楚國之東其地近齊楚地髙而此下</hi>薛公曰不可<lb/>
我留太子郢中立王然則是我抱空質而行夫不義於<lb/>
天下也蘇子秦曰不然郢中立王君因謂其新王曰與<lb/>
我下東國吾為王殺太子不然吾將與三國共立之<hi>齊嘗</hi>
<pb n="KR2e0005_WYG_004-35b"/>
<hi>與秦韓魏敗楚三國謂此重立</hi>然則下東國必可得也蘇子秦之事<hi>此著</hi>
<hi>書者叙說</hi>可以請行可以令楚王<hi>楚新王</hi>亟入下東國可以益<lb/>
割於楚可以忠太子而使楚益入地可以為楚王走太<lb/>
子可以忠太子使之亟去可以惡蘇子秦於薛公可以<lb/>
為蘇子秦請封於楚可以使人說薛公以善蘇子可以<lb/>
使蘇子<hi>此二子字因舊</hi>自解於薛公蘇子秦謂薛公曰臣聞謀<lb/>
泄者事無功計不決者名不成今君留楚<hi>補</hi>太子者以<lb/>
市下東國也非亟得下東國者則楚之計變變則是君<lb/>
<pb n="KR2e0005_WYG_004-36a"/>
抱空質而負名於天下也<hi>負荷不義之名</hi>薛公曰善為之奈何<lb/>
對曰臣請為君之楚使亟入下東國之地楚得成<hi>得猶與也</hi>
<hi>齊求地而楚與之為得成</hi>則君無敗矣薛公曰善因遣之故曰可以<lb/>
請行也<hi>此七字元作注字此𩔖亦著書者叙說補曰叙說者分其文而屬之故以此著例姚云曾此七</hi>
<hi>字不作注</hi>謂楚王<hi>以為懐王則上言已死以為項襄則項襄即太子也以為新立王則項襄外無他王</hi>
<hi>未詳</hi>曰齊欲奉太子而立之臣觀薛公之留太子者以市<lb/>
下東國也今王不亟入下東國則太子且倍王之割<hi>倍多</hi>
<hi>於前</hi>而使齊奉已楚王曰謹受命因獻下東國故曰可以<lb/>
<pb n="KR2e0005_WYG_004-36b"/>
使楚亟入地也謂薛公曰楚之勢可多割也薛公曰奈<lb/>
何請告太子其故<hi>謂告蘇子辭也告以楚獻地之故</hi>使太子謁之君<hi>君薛</hi>
<hi>公也使太子白以亦欲割地</hi>以忠太子使楚王聞之可以益入地故<lb/>
曰可以益割於楚謂太子曰齊奉太子而立之楚王請<lb/>
割地以留太子齊少其地太子何不倍楚之割地而資<lb/>
齊齊必奉太子太子曰善倍楚之割而延齊<hi>延長行也故有饒益</hi>
<hi>意</hi>楚王聞之恐益割地而獻之尚恐事不成故曰可以<lb/>
使楚益入地也謂楚王曰齊之所以多割地者挾太子<lb/>
<pb n="KR2e0005_WYG_004-37a"/>
也今已得地而求不止者以太子權王也<hi>權者輕重所在</hi>故臣<lb/>
能去太子<hi>使人去齊</hi>太子去齊無辭必不倍於王也<hi>多割</hi>王因<lb/>
馳强齊而為交<hi>馳亟徃</hi>齊辭<hi>齊之說</hi>必聽王然則是王去讐<lb/>
而得齊交也楚王大說曰請以國因<hi>因蘇子交齊</hi>故曰可以<lb/>
為楚王使太子亟去也謂太子曰夫剬楚者王也<hi>剬斷齊也</hi>
<hi>猶制補曰剬本多丸反史漢作制字正義論字例云</hi>以空名市者太子也齊未必<lb/>
信太子之言也而楚功見矣<hi>功謂入地</hi>楚交成太子必危矣<lb/>
太子其圖之太子曰謹受命乃約車而暮去故曰可以<lb/>
<pb n="KR2e0005_WYG_004-37b"/>
使太子急去也蘇子秦使人請薛公曰夫勸留太子者<lb/>
蘇子秦也蘇子秦非誠以為君也且以便楚也<hi>太子去楚之便</hi>
<hi>也</hi>蘇子秦恐君之知之故多割楚以滅跡也<hi>沒其使楚之跡</hi>今<lb/>
勸太子去<hi>補補曰一本標晁本有</hi>者又蘇子秦也而君弗知也臣<lb/>
竊為君疑之薛公大怒於蘇子秦故曰可以使人惡蘇<lb/>
子於薛公也奉王而代立楚太子者<hi>代太子立為王</hi>又蘇子秦也割<lb/>
地因約者<hi>因為之約齊補曰一本固約</hi>又蘇子秦也忠王而走太子<lb/>
者又蘇子秦也今人惡蘇子秦於薛公之以其為齊薄<lb/>
<pb n="KR2e0005_WYG_004-38a"/>
而為楚厚也願王之知之楚王曰謹受命因封蘇子秦<lb/>
為武貞君<hi>封以美名非邑正曰姚注楚邑</hi>故曰可以為蘇子秦請封於<lb/>
楚也又使景鯉請薛公曰君之所以重於天下者以能<lb/>
得天下之士而有齊權也今蘇子秦天下之辯士也世<lb/>
與少有<hi>言如之者少</hi>君因<hi>補曰姚云劉作固</hi>不善蘇子秦則是圍塞<lb/>
天下士而不利說途也夫不善君者且奉蘇子秦而於<lb/>
君之事殆矣<hi>於猶與</hi>今蘇子秦善於楚王而君不蚤親則<lb/>
是與楚為讐也<hi>此亦非薛公之恐楚王立未能自定安能難齊哉故彪於楚䇿謂蘇子以此䇿</hi>
<pb n="KR2e0005_WYG_004-38b"/>
<hi>干薛公不見用世猶載其語也正曰謂不親楚則與楚為讐以事理言爾干薛公不用世猶載其語亦臆度之</hi>
<hi>辭</hi>故君不如因而親之貴而重之是君有楚也薛公因<lb/>
善蘇子秦故曰可以為蘇子秦說薛公以善蘇子秦<hi>按此</hi>
<hi>則懐王死楚立新王太子卒不得立而項襄非太子也史不謂然故其書東國之事亦畧補曰史稱懐王入秦</hi>
<hi>而項襄立䇿獨以為懐王死而項襄立前後屢見竊以事勢言之楚人知懐王之必不歸而秦要之以割地故</hi>
<hi>立王以絶秦而喪君有君所以靖國項襄之立非懐王死後明矣史謂當時以詐赴之䇿猶仍之爾特所謂新</hi>
<hi>王及太子不可曉然以逐節考之皆有事實又非餙說也或者太子未返之時郢中立王邪姑缺所疑○為之</hi>
<hi>為交為武為讐之為如字</hi>
<pb n="KR2e0005_WYG_004-39a"/>
齊王夫人死有七孺子者皆近<hi>言其親幸</hi>薛公欲知王所欲<lb/>
立乃獻七珥<hi>瑱也所以充耳</hi>美其一明日視美珥所在勸王立<lb/>
為夫人<hi>補曰與楚䇿謂昭魚云云𩔖韓非子淮南子皆有</hi>
孟嘗君將入秦<hi>傳言秦昭王聞其賢求見之故將入</hi>止者千數而弗聽蘇<lb/>
代<hi>元作秦今並從傳</hi>秦<hi>補曰字誤宜作代下同後語並作代</hi>欲止之孟嘗君曰人<lb/>
事者吾已盡知之矣吾所未聞者獨鬼事耳蘇代秦曰<lb/>
臣之來也固不敢言人事也固且以鬼事見君孟嘗君<lb/>
見之謂孟嘗君曰今臣來過於淄上<hi>淄水出太山萊蕪原</hi>有土偶<lb/>
<pb n="KR2e0005_WYG_004-39b"/>
人<hi>偶相人也比土為之正曰索隠云偶𩔖於人也</hi>與桃梗<hi>集韻梗畧也荒也此蓋枯木海外經東海</hi>
<hi>中有山名度索有大桃樹屈蟠三千里枝間東北曰鬼門萬鬼所由徃來上有二神人曰神荼鬱壘主治害鬼</hi>
<hi>故使世人刻桃畫其首正嵗置門上辟鬼正曰梗枝梗也趙䇿蘇秦說李兊作土梗木梗謂木梗曰汝非木之</hi>
<hi>根則木之枝是枝根皆可言梗此謂刻桃木為人也史及說苑作土偶人木偶人索隠謂以土偶比涇陽君木</hi>
<hi>偶比孟嘗君時秦昭王使涇陽君為質以求孟嘗○髙誘注荼一本作余</hi>相與語桃梗謂土<lb/>
偶人曰子西岸之土也挺子以為人<hi>挺拔也拔於土中正曰挺他鼎反直</hi>
<hi>也藝文𩔖聚及晁本作延</hi>至嵗八月降雨下<hi>降大雨自上下也異於飄洒</hi>淄水至<lb/>
則汝殘矣<hi>殘敗壊也</hi>土偶曰不然吾西岸之土也土則復西<lb/>
<pb n="KR2e0005_WYG_004-40a"/>
岸耳今子東國之桃梗也刻削子以為人降雨下淄水<lb/>
至流子而去則子漂漂者將如何耳<hi>如往也不知其所在正曰如何止是</hi>
<hi>語助</hi>今秦四塞之國譬如虎口而君入之則臣不知君所<lb/>
出矣孟嘗君乃止<hi>傳有補曰此時不行其入秦蓋在後</hi>
孟嘗君在薛<hi>史言文代立在薛時未相也正曰代立在薛歸老亦在薛此不可知為何時</hi>荆<lb/>
人攻之淳于髠為齊使於荆還反過薛孟嘗君<hi>補補曰姚云一</hi>
<hi>本有君字</hi>令人體貌<hi>有禮容也</hi>而郊迎之謂淳于髠曰荆人攻薛<lb/>
夫子弗憂文無以復侍矣<hi>言且死</hi>淳于髠曰敬聞命至於<lb/>
<pb n="KR2e0005_WYG_004-40b"/>
齊畢報<hi>以使事悉報齊王</hi>王曰何見於荆對曰荆甚固<hi>言其不通</hi>而<lb/>
薛亦不量其力王曰何謂也對曰薛不量其力而為先<lb/>
王立清廟<hi>詩注祭有清徳之宫正曰按本文有清明之徳者之宫</hi>荆固而攻之清<lb/>
廟必危故曰薛不量力而荆亦甚固齊王和其顔色曰<lb/>
嘻<hi>集韻痛也正曰徐云痛而呼之言也和其顔色聴其言也痛而呼之傷宗廟也初不相礙</hi>先君之<lb/>
廟在焉疾興兵救之顛蹶之請<hi>此著書者詞也言善說者不勞而功顛倒蹶偃</hi>
<hi>也言其請救之遽</hi>望拜之謁<hi>望而拜之/言謁之恭</hi>雖得則薄矣<hi>言他人請謁雖有得</hi>
<hi>不如髠之厚</hi>善說者陳其勢言其方<hi>方大/畧也</hi>人之急也<hi>言應之疾</hi>若<lb/>
<pb n="KR2e0005_WYG_004-41a"/>
自在隘窘之中<hi>隘險也</hi>豈用强力哉<lb/>
孟嘗君奉夏侯章<hi>齊人正曰無考下同</hi>以四馬百人之食<hi>言饗之厚</hi>奉<lb/>
之甚歡夏侯章每言未嘗不毁之也或以告孟嘗君孟<lb/>
嘗君曰文有以事夏侯公矣勿言<hi>言事之厚彼不害我</hi>董之蘩菁<lb/>
<hi>齊人</hi>以問夏侯公夏侯公曰孟嘗君重非諸侯也而奉我<lb/>
四馬百人之食我無分寸之功而得此然吾毁之以為<lb/>
之也君所以得為長者<hi>賢有容之稱髙祖曰為其無不長者</hi>以吾毁之也<lb/>
<hi>補曰一本以吾毁之者也者字恐是長者字下脫衍在此</hi>吾以身為孟嘗君豈得待<lb/>
<pb n="KR2e0005_WYG_004-41b"/>
<hi>元作持補曰姚云劉作豈待言也哉是持者待之訛得者待之訛也</hi>言也<hi>彪謂君子所以報知我者亦多</hi>
<hi>術矣豈必毁之而後為為之哉此其説有似侯嬴而不及嬴非正議也</hi>
孟嘗君讌坐<hi>讌合語也正曰讌即燕</hi>謂三先生曰願聞先生有以<lb/>
補文闕者也<hi>補曰髙注先生長老先已以生者也</hi>一人曰訾天下之主<hi>訾不</hi>
<hi>稱意也言孟嘗有不得意於諸侯者</hi>有侵君者<hi>侵凌之也</hi>臣請以臣之血湔其<lb/>
袵<hi>湔濺同集韻水激也</hi>田瞀曰車軼之所能至<hi>軼轍也</hi>請掩足下之<lb/>
短<hi>衍者字</hi>者<hi>補曰疑當在至字下</hi>誦足下之長千乘之君萬乘之相<lb/>
其欲有君也<hi>有言欲得之</hi>如使而弗及也<hi>若有使之/如恐弗及</hi>滕<hi>元作勝</hi>
<pb n="KR2e0005_WYG_004-42a"/>
勝臀<hi>元作□字書無之亦可作股齊人</hi>□<hi>補曰姚云恐作□春秋傳鄭㳺販或作□</hi>曰臣願<lb/>
以足下之府庫財物收天下之士能為君決疑應卒<hi>與猝</hi>
<hi>同</hi>若魏文侯之有田子方段干木也<hi>二人文侯師友</hi>此臣之所<lb/>
為君取矣<hi>求以此為孟嘗所取正曰為孟嘗取此人也</hi>
孟嘗君舍人有與君之夫人相愛者<hi>夫人姬媵之過稱非其配也與下十</hi>
<hi>妃同</hi>或以問孟嘗君曰為君舍人而内與夫人相愛者亦<lb/>
甚不義矣君其殺之君曰睹貌而相說者人之情也其<lb/>
錯之<hi>錯措同也</hi>勿言也居期年君召愛夫人者而謂之曰子<lb/>
<pb n="KR2e0005_WYG_004-42b"/>
與文游乆矣大官未可得小官公又弗欲衛君<hi>嗣君</hi>與文<lb/>
布衣交<hi>言交於未貴時</hi>請具車馬皮幣<hi>皮羔狐之屬宗伯孤執皮帛正曰羔乃生贄狐</hi>
<hi>皮無據禮注皮帛者束帛而表以虎豹皮為飾宗伯之制恐難引以言此髙注皮鹿皮幣束帛</hi>願君以<lb/>
此從衛君逰舍人<hi>補三字</hi>逰於衛甚重齊衛之交惡衛君<lb/>
甚欲約天下之兵以攻齊是人謂君曰孟嘗君不知臣<lb/>
不肖以臣欺君<hi>欺者已不肖而孟嘗言其賢也</hi>且臣聞齊衛先君刑馬<lb/>
壓羊<hi>殺馬㰱其血又壓羊殺之以盟使諭者如此正曰髙注壓亦殺也</hi>盟曰齊衛後世<lb/>
無相攻伐有相攻伐者令其命如此今君約天下之兵<lb/>
<pb n="KR2e0005_WYG_004-43a"/>
以攻齊是足下背先君盟約而欺孟嘗君也願君勿以<lb/>
齊為心君聽臣則可不聽臣若臣不肖也<hi>言或以此人為不肖補曰</hi>
<hi>若疑字訛</hi>者輙以頸血湔足下衿<hi>交袵也</hi>衛君乃止齊人聞之<lb/>
曰孟嘗君可語<hi>言可與語正曰姚云語劉作謂宜至矣字句</hi>善為事矣轉禍<lb/>
為功<hi>彪謂周衰禮義消亡以若孟嘗者為能愛士愛則愛矣然非禮之愛也以若舍人者為能强爭强則</hi>
<hi>强矣然亦非義之强也補曰事亦可醜而論著者以為美談邪袁盎從史事𩔖此</hi>
孟嘗君有舍人而弗說欲逐之魯連<hi>齊人仲連</hi>謂孟嘗君曰<lb/>
猿獼猴錯木<hi>言自置木上補曰錯木據水一句錯舍置也</hi>據水則不若魚鼈<lb/>
<pb n="KR2e0005_WYG_004-43b"/>
<hi>據猶處下衍處字</hi>處<hi>補曰姚本無或上據字訛而脫在此作處水勝</hi>歴險乘危則騏驥<lb/>
不如狐狸曹沬<hi>衍之字</hi>之奮三尺之劒一軍不能當<hi>魯記莊公</hi>
<hi>與齊桓公㑹柯沬執匕首刼桓公歸魯侵地</hi>使曹沬釋其三尺之劒而操銚<lb/>
鎒與農人居壠畝之中<hi>壠田埒補曰銚七遙反與鍬同鎒呼髙反說文拔去田草也即</hi>
<hi>薅</hi>則不若農夫故物舍其所長之其所短<hi>之猶於</hi>堯亦有<lb/>
所不及矣今使人而不能則謂之不肖教人而不能則<lb/>
謂之拙拙則罷之不肖則棄之使人有棄逐不相與處<lb/>
<hi>言黨友以此士見棄逐不屑與處</hi>而來害相報者<hi>棄逐者必之他國自彼來而害我報其棄</hi>
<pb n="KR2e0005_WYG_004-44a"/>
<hi>逐之怨</hi>豈非世之立教首也哉<hi>言後人視此為戒</hi>孟嘗君曰善乃<lb/>
弗逐<hi>彪謂仲連立言士也言必有中</hi>
孟嘗君出行國<hi>按行之行兼相他國故正曰行當去聲</hi>至楚獻象床<hi>象齒為床</hi>
郢之登徒<hi>楚官也好色賦登徒子注以為姓非正曰屈平為左徒考烈王以左徒為令尹鮑見此故</hi>
<hi>以登徒為官名未見所據然彼云大夫登徒子則非官名</hi>直使送之<hi>直猶當</hi>不欲行見<lb/>
孟嘗君門人公孫戍曰<hi>補曰戌音恤</hi>臣郢之登徒也直送象<lb/>
床象床之直千金傷此若髪漂<hi>漂飄同言其細若絲髪補曰姚云别本作標</hi>
賣妻子不足償之足下能使僕無行先人有寶劒願得<lb/>
<pb n="KR2e0005_WYG_004-44b"/>
獻之公孫戍<hi>補</hi>曰諾入見孟嘗君曰君豈受楚象床哉<lb/>
孟嘗君曰然公孫戍曰臣願君勿受孟嘗君曰何哉公<lb/>
孫戍曰小國<hi>補曰小國疑當作大國後語作五國蓋首句作出行五國也</hi>所以皆致<lb/>
相印於君者聞君於齊能振達貧窮有存亡繼絶之義<lb/>
小國英傑之士<hi>才出萬人曰英千人曰傑</hi>皆以國事累君<hi>累猶諉諉之以事所</hi>
<hi>以累之</hi>說君之義慕君之廉也今君到楚而受象床所未<lb/>
至之國將何以待君臣戍願君勿受孟嘗君曰諾公孫<lb/>
戍趨而去未出至中閨<hi>特立之户上圜下方</hi>君召而返之曰子教<lb/>
<pb n="KR2e0005_WYG_004-45a"/>
文無受象床甚善今何舉足之髙志之揚也公孫戍曰<lb/>
臣有大喜三重之寶劍一<hi>重言三喜外復有此</hi>孟嘗君曰何謂也<lb/>
公孫戍曰門下百數莫敢入諫臣獨入諫臣一喜諫而<lb/>
得聴臣二喜諫而止君之過臣三喜輸象床<hi>輸亦送也</hi>郢之<lb/>
登徒不欲行許戍以先人之寶劒孟嘗君曰善受之乎<lb/>
公孫戍曰未敢曰急受之因書門版曰有能揚文之名<lb/>
止文之過私得寶於外者疾入諫<hi>彪謂孟嘗君於是能立徳矣吾知欲止吾</hi>
<hi>過而已彼得寶於我庸何傷且諫者士之所難因得寶而摧折之後孰敢以過聞乎吾哉</hi>
<pb n="KR2e0005_WYG_004-45b"/>
齊人有馮煖<hi>史作驩並况袁反補曰煖即諼故諼或作喧</hi>者貧乏不能自存<lb/>
使人屬孟嘗君<hi>屬囑同</hi>願寄食門下孟嘗君曰客何好曰<lb/>
客無好也曰客何能曰客無能也孟嘗君笑而受之曰<lb/>
諾左右以君賤之也食以草具<hi>草不精也具饌具惡正曰草萊也陳平傳  草</hi>
<hi>具注去肴肉云云</hi>居有頃倚柱彈其劒<hi>補曰以下文例之疑當有鋏字</hi>歌曰長<lb/>
鋏歸來乎<hi>鋏劒把也欲與俱去補曰莊子音義鋏從棱向刅</hi>食無魚左右以告<lb/>
孟嘗君曰食之比門下之客<hi>補曰列士傳孟嘗君厨有三列上客食肉中客食魚</hi>
<hi>下客食菜○一本比門下之魚客</hi>居有頃復彈其鋏歌曰長鋏歸來乎<lb/>
<pb n="KR2e0005_WYG_004-46a"/>
出無車左右皆笑之以告孟嘗君曰為之駕比門下之<lb/>
車客<hi>乘車之客</hi>於是乘其車掲其劒<hi>集韻掲舉也擔也</hi>過其友曰孟<lb/>
嘗君客我<hi>待我以客</hi>後有頃復彈其劒鋏歌曰長鋏歸來乎<lb/>
無以為家<hi>補曰吳氏韻補家叶工乎反</hi>左右皆惡之以為貪而不知<lb/>
足孟嘗君問馮公有親乎對曰有老母孟嘗君使人給<lb/>
其食用無使乏於是馮煖不復歌後孟嘗君出記<hi>記疏也</hi>
問門下諸客誰習計㑹<hi>計㑹㑹總合也正曰㑹古外反周禮司㑹注大計也小宰要㑹</hi>
<hi>注計最之簿書月計曰要嵗計曰㑹</hi>能為文收責於薛者乎<hi>貴債同集韻逋財也</hi>馮<lb/>
<pb n="KR2e0005_WYG_004-46b"/>
煖署曰能<hi>署書也</hi>孟嘗君怪之曰此誰也左右曰乃歌夫<lb/>
長鋏歸來者也孟嘗君笑曰客果有能也<hi>言果則孟嘗固意其能也</hi>
吾負之未嘗見也請而見之謝曰文倦於是<hi>是謂國事正曰一本</hi>
<hi>是作事蓋因音而訛說閔王章則是作則事亦此𩔖</hi>憒於憂<hi>憒潰同憒亂也以憂思昏亂</hi>而性<lb/>
懧愚<hi>懧當作懦集韻弱也</hi>沈於國家之事開罪於先生<hi>得罪於煖自我啓之</hi>
<hi>補曰沉沒溺也下沉於義同</hi>先生不羞乃有意欲為收責於薛乎馮<lb/>
煖曰願之於是約車治裝載券契而行<hi>劵亦契契别書之以刀判其旁</hi>
辭曰責畢收以何市而反孟嘗君曰視吾家所寡有者<lb/>
<pb n="KR2e0005_WYG_004-47a"/>
驅而之薛使吏召諸民當償者悉來合券券徧合赴<hi>凡券</hi>
<hi>取者與者各收一責則合驗之徧合矣乃來聴命補曰一本赴作起則起屬下文謂作起而矯命也合讀起句</hi>
<hi>亦通</hi>矯命<hi>汲黯傳注矯託也託言孟嘗之命</hi>以責賜諸民因燒其券民稱<lb/>
萬嵗<hi>祝孟嘗也</hi>長驅到齊<hi>行不留也</hi>晨而求見孟嘗君怪其疾也<lb/>
衣冠而見之曰責畢收乎來何疾也曰收畢矣以何市<lb/>
而反<hi>孟嘗問也</hi>馮煖曰君云視吾家所寡有者臣竊計君宫<lb/>
中積珍寶狗馬實外廏美人充下陳<hi>陳猶列也</hi>君家所寡有<lb/>
者以義耳竊以為君市義孟嘗君曰市義奈何曰今君<lb/>
<pb n="KR2e0005_WYG_004-47b"/>
有區區之薛不拊愛子其民<hi>拊循猶摩也</hi>因而賈利之臣竊<lb/>
矯君命以責賜諸民因燒其券民稱萬嵗乃臣所以為<lb/>
君市義也孟嘗君乃<hi>補曰一本作不</hi>說曰諾先生休矣<hi>休息也</hi>後<lb/>
期年齊王謂孟嘗君曰寡人不敢以先王之臣為臣<hi>補曰</hi>
<hi>此遣其就國而為之辭猶漢世所謂列侯亦無由教訓其民</hi>孟嘗君就國於薛未至<lb/>
百里民扶老攜幼迎君道中終<hi>元作正</hi>正日<hi>補曰一本無此一字</hi>孟<lb/>
嘗君顧謂馮煖先生所為文市義者乃今日見之馮煖<lb/>
曰狡兔有三窟僅<hi>元作今補曰姚本今作僅</hi>得免其死耳今有一窟<lb/>
<pb n="KR2e0005_WYG_004-48a"/>
未得髙枕而卧也請為君復鑿二窟孟嘗君予車五十<lb/>
乘金五百斤西逰於梁謂梁<hi>元作惠</hi>惠王<hi>昭正曰文奔魏在昭王時此固</hi>
<hi>辭不往事必在前史作秦王</hi>曰齊放其大臣孟嘗君<hi>此非當時所稱追書云爾</hi>於<lb/>
諸侯先迎之者富而兵强於是梁王虛上位以故相為<lb/>
上將軍<hi>補曰徙故相為上將軍而虛相位以待孟嘗也</hi>遣使者黄金千斤車百<lb/>
乘徃聘孟嘗君馮煖先驅誡孟嘗君曰千金重幣也百<lb/>
乘顯使也齊其聞之矣梁使三反孟嘗君固辭不徃也<lb/>
齊王聞之君臣恐懼遣太傅<hi>本周官此齊大臣也</hi>齎黄金千斤文<lb/>
<pb n="KR2e0005_WYG_004-48b"/>
車二駟<hi>文彩繪也</hi>服劒一<hi>王所自/佩者</hi>封書<hi>補曰一本書下無一字則上當以封字句</hi>
謝孟嘗君曰寡人不祥被於宗廟之祟沈於諂諛之臣<lb/>
開罪於君寡人不足為也願君顧先王之宗廟姑反國<lb/>
統萬人乎<hi>集韻統攝理也</hi>馮煖誡孟嘗君曰願請先王之祭器<lb/>
立宗廟於薛<hi>前自靖郭君時既立廟矣今又請立則所謂宗廟者非一主也</hi>廟成還報<lb/>
孟嘗君曰三窟已就君姑髙枕為樂矣孟嘗君為相數<lb/>
十年無纎介之禍者<hi>介獨也獨則不衆故為微細之詞一說喻草介也正曰介芥通</hi>馮<lb/>
煖之計也<hi>孟嘗傳有彪謂能者客之人孰不能客無能者孟嘗於是為不可幾也煖之市義賢矣而</hi>
<pb n="KR2e0005_WYG_004-49a"/>
<hi>為之營窟則亦聲利之客耳嗟乎氣俗之移人莫覺悟也以煖之賢而不能自擢於衆况不賢者乎補曰史文</hi>
<hi>稍異末無三窟之說為勝正曰馮公自言無能非真無能也孟嘗蓋已知之故聞其署則曰客果有能也魏子</hi>
<hi>子粟馮公焚券孟嘗卒䝉其力百乘之家不畜聚斂之臣豈迂也哉○食以食之之食音嗣為君為文足為之</hi>
<hi>為去聲</hi>
孟嘗君逐於齊而復反<hi>此三十年孟嘗奔薛此言復反𫝊言王召之因謝病老於薛與</hi>
<hi>此駮正曰二十年</hi>譚拾子<hi>齊人</hi>迎之於境謂孟嘗曰君得無有所<lb/>
怨於齊士大夫孟嘗君曰有君滿意殺之乎<hi>拾子借以殺之為愜</hi>
<hi>乎</hi>孟嘗君曰然譚拾子曰事有必至理有固然君知之<lb/>
<pb n="KR2e0005_WYG_004-49b"/>
乎孟嘗君曰不知譚拾子曰事之必至者死也理之固<lb/>
然者富貴則就之貧賤則去之此事之必至理之固然<lb/>
者請以市諭市朝則滿夕則虚非朝愛市而夕憎之也<lb/>
求存故徃<hi>所求者存故往趨之</hi>亡故去願君勿怨孟嘗君乃取所<lb/>
怨五百牒<hi>牒札也書所怨人</hi>削去之不敢以為言<hi>馮驩傳畧同以此䇿及驩</hi>
<hi>傳考之蓋反而後謝病也</hi>
蘇子<hi>元作秦史作代是</hi>秦<hi>補曰/字誤</hi>自燕之齊<hi>此三十六年正曰二十六年</hi>見於<lb/>
章華<hi>補曰姚及一本作華章</hi>南門<hi>史作東門注齊都賦小城北門不知是一門非也補曰括地志</hi>
<pb n="KR2e0005_WYG_004-50a"/>
<hi>齊城東有閭門武鹿章華之門</hi>齊王曰嘻<hi>集韻有所多大之聲正曰嘆聲</hi>子之來也秦<lb/>
使魏冉致帝<hi>致帝號於齊</hi>子以為何如對曰王之問臣也卒<lb/>
而<hi>與猝同</hi>而患之所從徃<hi>補曰一本/作生是也</hi>者微<hi>患在後故言從徃與從來異也</hi>
<hi>今未著故言㣲</hi>今不聽是恨秦也<hi>違秦秦恨之</hi>聴之是恨天下也不<lb/>
如聴之以為<hi>元作卒也</hi>卒秦<hi>為猶善正曰/卒成秦之事</hi>勿庸稱也<hi>庸用也</hi>以<lb/>
為天下秦稱之天下聴之王亦稱之先後之事帝名為<lb/>
無傷也<hi>雖稱有先后無害於帝</hi>秦稱之而天下不聴王因勿稱<hi>衍其</hi>
<hi>字</hi>其於以收天下此大資也<hi>齊記三十六年有彪謂此䇿自為智則明為人謀則</hi>
<pb n="KR2e0005_WYG_004-50b"/>
<hi>忠蘇張之巨擘也正曰受帝號以順秦而不稱以收天下無非詐謀耳補曰子以為之為如字</hi>
蘇子<hi>元作秦</hi>秦<hi>補曰字誤史作代</hi>謂齊王曰齊秦立為兩帝王以<lb/>
天下為尊秦乎且尊齊乎王曰尊秦釋帝<hi>蘇子問</hi>則天下<lb/>
愛齊乎且愛秦乎王曰愛齊而憎秦兩帝立<hi>亦問辭</hi>約伐<lb/>
趙孰與伐宋之利也對曰伐宋利<hi>補此五字正曰姚云劉本有王曰不如伐</hi>
<hi>宋六字</hi>對曰夫約然<hi>然其伐宋之約補曰史作夫約鈞然言齊秦俱相約如此一本無然字愚</hi>
<hi>恐約鈎字訛無然字而以約與連下文讀為是</hi>與秦為帝而天下獨尊秦而輕<lb/>
齊齊釋帝則天下愛齊而憎秦伐趙不如伐宋之利故<lb/>
<pb n="KR2e0005_WYG_004-51a"/>
臣願王明釋帝以就天下倍約儐秦<hi>倍背同儐擯同集韻棄也補曰擯儐</hi>
<hi>賓古通用䇿多有後放此</hi>勿使爭重而王以其間舉宋夫有宋則衛<lb/>
之陽城危<hi>汝南潁川皆有正曰非衛地史作陽地注濮陽之地</hi>有淮北<hi>淮水之北淮出平氏</hi>
<hi>桐栢正曰淮出南陽平氏縣胎簪山禹自桐栢導之東㑹泗沂入海</hi>則楚之東國危有濟<lb/>
西<hi>莊十八注濟水之西</hi>則趙之河東危<hi>趙河之東/非郡也</hi>有隂平陸<hi>隂屬南陽</hi>
<hi>正曰隂即陶說見趙䇿</hi>則梁門不啓<hi>大梁之門</hi>故釋帝而貳之以伐宋<lb/>
之事<hi>貳不與秦合也秦約伐趙而此伐宋</hi>則國重而名尊燕楚以刑服<hi>刑猶</hi>
<hi>威也言畏威而服補曰姚本刑作形</hi>天下不敢不聴此湯武之舉也敬秦<lb/>
<pb n="KR2e0005_WYG_004-51b"/>
以為名<hi>非實敬之</hi>而後使天下憎之此所謂以卑易尊者也<lb/>
願王之熟慮之也<hi>齊記與上為一章今詳上章猶欲聽秦此章決欲儐之非一日之談為二</hi>
<hi>章可也</hi>
蘇子<hi>元作秦</hi>秦<hi>補曰字誤說見後姚云一本無此二字</hi>說齊閔王曰臣聞用<lb/>
兵而喜先天下者憂<hi>為天下先</hi>約結而喜主怨者孤<hi>為約以結與國</hi>
<hi>而伐人人必怨之又為之主衆所不與也故孤</hi>夫後起者藉也<hi>藉言有所資權是也</hi>而逺<lb/>
怨者時也<hi>得其時也人怨之則雖欲乘時不能也</hi>是以聖人從事必藉於<lb/>
權<hi>權者事之宜重之所在也上言後起者藉藉此而已</hi>而務興於時夫權藉者萬<lb/>
<pb n="KR2e0005_WYG_004-52a"/>
物之率也<hi>率帥同猶長也</hi>而時勢者百事之長也故無權藉倍<lb/>
時勢<hi>倍背同</hi>而能事成者寡矣今雖干將莫邪<hi>博物志干將陽龍文</hi>
<hi>莫邪隂漫理此二劒吳王使干將作干將越人莫邪其妻亦善作劒</hi>非得人力則不能割<lb/>
劌矣<hi>劌利傷也</hi>堅箭利金不得弦機之利則不能逺殺矣矢<lb/>
非不銛<hi>集韻利也</hi>而劒非不利也何則權藉不在焉何以知<lb/>
其然也昔者趙氏襲衛車舍人<hi>主車者</hi>不休𫝊<hi>𫝊驛遞也言其警急</hi>
衛國城割平<hi>言城守割地求成平成也</hi>衛八門土而二門墮矣<hi>補曰墮許</hi>
<hi>規反</hi>此亡國之形也衛君跣行告遡於魏<hi>遡愬/同</hi>魏王<hi>補曰魏武</hi>
<pb n="KR2e0005_WYG_004-52b"/>
<hi>侯也時未稱王此辯士之詞猶下稱孝公為秦王</hi>身被甲底劒<hi>底砥同礪也</hi>挑趙索<lb/>
戰邯鄲之中騖<hi>騖亂馳也</hi>河山之間亂衛得是藉也亦收餘<lb/>
甲而北面殘剛平墮中牟之郭<hi>中牟屬河南趙獻侯自耿徙此趙記注詳正曰</hi>
<hi>此據地里志賛及索隠以為非正義云中牟趙邑在相州蕩隂縣西有牟山邑在山側</hi>衛非强於<lb/>
趙也譬之衛矢而魏弦機也藉力魏而有河東之地<hi>趙敬</hi>
<hi>侯四年築剛平以侵衛五年齊魏為衛敗趙剛平</hi>趙氏懼楚人救趙而伐魏戰<lb/>
於州西<hi>州屬河内</hi>出梁門軍舍林中<hi>魏記注宛有林鄉</hi>馬飲於大河<lb/>
趙得是藉也亦襲魏之河北<hi>屬河東</hi>燒棘蒲<hi>元作溝下同敬侯六年借</hi>
<pb n="KR2e0005_WYG_004-53a"/>
<hi>兵楚取魏棘蒲不注宣二年注大棘在陳留襄邑南蒲南蒲蒲坂也謂此正曰正義云今趙州平棘縣古棘蒲</hi>
<hi>邑</hi>溝<hi>補曰史趙/世家作蒲</hi>隊黄城<hi>八年拔魏黄城陳留外黄是正曰正義云括地志故黄城在魏</hi>
<hi>州冠氏縣南十里因黄溝為名按陳留外黄城非陌所别也大事記從上說當考</hi>故剛平之殘<lb/>
也中牟之墮也黄城之隊也棘蒲溝之燒也此皆非趙<lb/>
魏之欲也然二國勸行之者何也衛明於時權之藉也<lb/>
今世之為國者不然矣兵弱而好敵强國罷而好衆怨<lb/>
<hi>罷疲同音下同樂與衆為怨</hi>事敗而好鞠之<hi>鞠窮也言遂事</hi>兵弱而憎下人<lb/>
<hi>衍也字補曰姚云曽本無此字</hi>地狹而好敵大事敗而好長詐<hi>長益之</hi>行<lb/>
<pb n="KR2e0005_WYG_004-53b"/>
此六者而求霸則逺矣臣聞善為國者順民之意而料<lb/>
兵之能然後從於天下<hi>從謂後之</hi>故約不為人主怨伐不為<lb/>
人挫强<hi>不以兵為人挫强敵</hi>如此則兵不費權不輕地可廣欲可<lb/>
成也昔者齊之與韓魏伐<hi>衍秦字</hi>秦楚也<hi>正曰齊閔王十一年楚懐二十</hi>
<hi>六年齊與韓魏為楚負其從親而合秦遂共伐楚閔王十六年合韓魏以伐秦秦昭王九年也</hi>戰非甚<lb/>
疾也分地又非多韓魏也<hi>言得地等耳</hi>然而天下獨歸咎於<lb/>
齊者何也以其為韓魏主怨也<hi>是楚懐二十六年此二十一年正曰此十一年</hi>
且天下徧用兵矣齊燕戰而趙氏兼中山秦楚戰韓魏<lb/>
<pb n="KR2e0005_WYG_004-54a"/>
不休而宋越專用其兵<hi>未詳</hi>此十國者皆以相敵為意而<lb/>
獨舉心於齊者何也約而好主怨伐而好挫强也且夫<lb/>
强大之禍常以王人為意也<hi>欲為人王</hi>夫弱小之殃常以謀<lb/>
人為利也<hi>補曰恃謀人以為利而致殃</hi>是以大國危小國滅也大國<lb/>
之計莫若後起而重伐不義<hi>不義雖可伐亦不可輕正曰主於後起藉權不以伐</hi>
<hi>不義為急也</hi>夫後起之藉與多而兵勁<hi>人與/之多</hi>則是<hi>元作事補曰姚云劉</hi>
<hi>本作是</hi>以衆强敵<hi>元作/適</hi>適<hi>補曰敵/適通</hi>罷寡也兵必立<hi>補曰疑有缺字</hi>
也事不塞天下之心則利必附矣大國行此則名號不<lb/>
<pb n="KR2e0005_WYG_004-54b"/>
攘而至<hi>攘猶取</hi>霸王不為而立矣小國之情莫如謹<hi>元作僅下</hi>
<hi>同</hi>僅<hi>補曰字訛/疑槿下同</hi>靜而寡信諸侯<hi>信猶恃也莒蔡是矣</hi>謹僅靜則四<lb/>
鄰不反寡信諸侯則天下不賣外不賣内不反則稸積<lb/>
<hi>元作㯽禍</hi>㯽禍<hi>補曰改稸積亦當是積稸此書多稸字</hi>朽腐而不用幣帛矯蠧<lb/>
<hi>矯揉箭箝也故有變意此言變其初也正曰别本注矯一作燒去堯切火行也○姚及别本此下皆有而不服</hi>
<hi>矣一句文義明白今添</hi>而不服矣小國道此<hi>道猶行</hi>則不祠而福矣<lb/>
不貸而財足矣<hi>貸音代從人求物也</hi>故曰祖仁者王立義者霸用<lb/>
兵窮者亡何以知其然也昔吳王夫差以强大為天下<lb/>
<pb n="KR2e0005_WYG_004-55a"/>
先<hi>衍强字補曰姚云曽本無强字</hi>襲郢而棲越身從諸侯之君<hi>諸侯從之</hi>而<lb/>
卒身死國亡為天下戮者何也此夫差平居而謀王强<lb/>
大而喜先天下之禍也昔者萊莒好謀<hi>東萊故萊子國補曰春秋齊侯</hi>
<hi>滅萊𫝊萊恃謀也</hi>陳蔡好詐莒恃越而滅<hi>莒蔡皆恃逺忽近而亡正曰䇿但言有恃</hi>
蔡恃晉而亡此皆内長詐外信諸侯之殃也由此觀之<lb/>
則强弱大小之禍可見於前事矣語曰騏驥之衰也駑<lb/>
馬先之孟賁之倦也女子勝之夫駑馬女子筋力骨勁<lb/>
非賢於騏驥孟賁也何則後起之藉也今天下之相與<lb/>
<pb n="KR2e0005_WYG_004-55b"/>
也不並滅<hi>與猶恃也言與之相恃亦不皆亡在所處耳</hi>有能<hi>元作/同</hi>而<hi>補曰字或悮衍</hi>
案兵而後起寄怨而誅不直<hi>寄言假手於人不為主也</hi>㣲用兵而寄<lb/>
於義<hi>猶假也補曰寄怨而誅不直者使人誅之而已不主怨即所謂重伐不義也微用兵而寄於義者隠</hi>
<hi>其用兵之真情而寄寓於義以為名也</hi>則霸天下可跼足而須也<hi>跼不伸也</hi>明<lb/>
於諸侯之故察於地形之理者不約親不相質而固<hi>質質</hi>
<hi>子</hi>不趨而疾衆事而不反<hi>衆事猶/共事</hi>交割而不相憎<hi>交言彼此</hi>
<hi>割地</hi>俱强而加以親何則形同憂而兵趨利也<hi>補曰衆事宜多反覆</hi>
<hi>交割地者宜相憎俱强者宜不相下今皆不然以其同憂趨利故也</hi>何以知其然也昔者<lb/>
<pb n="KR2e0005_WYG_004-56a"/>
燕齊戰於桓之曲<hi>家語所謂桓山蓋在齊魯之間</hi>燕不勝十萬之衆盡<lb/>
胡人襲燕樓煩數縣<hi>樓煩屬鴈門</hi>取其牛馬<hi>此蓋之噲敗時</hi>夫胡之<lb/>
與齊非素親也而用兵又非約質而謀燕也然而甚於<lb/>
相趨者何也<hi>衍何字</hi>何則形同憂而兵趨利也由此觀之<lb/>
約於同形則利長後起則諸侯可趨役也<hi>可使趨我而為我役</hi>故<lb/>
明主察相<hi>相之明察者</hi>誠欲以霸王<hi>衍也字</hi>也為志則戰攻非<lb/>
所先戰者國之殘也<hi>有害於國</hi>而都縣之費也<hi>隠元年注邑有宗廟之主</hi>
<hi>曰都周制二千五百家為縣正曰周禮四甸為縣四縣為都又五鄙為縣又禮小曰邑大曰都</hi>殘費已<lb/>
<pb n="KR2e0005_WYG_004-56b"/>
先而能從諸侯者寡矣彼戰者之為殘也士聞戰則輸<lb/>
私財而富軍市<hi>士衆所聚有市井焉</hi>輸飲食而待死士令折轅而<lb/>
炊之<hi>轅輈也</hi>殺牛而觴士<hi>觶實曰觴/蓋以飲之</hi>則是路窘之道也<hi>路疑</hi>
<hi>作露言國中所有悉出於路又疑作路窘言財用窘於道路正曰正是道路之路</hi>中人禱祝<hi>國中</hi>
<hi>之人為行者祈</hi>君翳釀<hi>翳華葢也故有隠義/言釀於中以待飲至</hi>通都小縣置社<hi>戮不</hi>
<hi>用命者正曰亦言禱祀之事</hi>有市之邑莫不正事而奉王<hi>事謂財賦警備之事</hi>
則此虛中之計也夫戰之明日屍死扶傷<hi>屍未殮也</hi>雖若有<lb/>
功也軍出費中哭泣則傷主心矣死者破家而葬夷傷<lb/>
<pb n="KR2e0005_WYG_004-57a"/>
者空財而共藥<hi>夷亦傷共供同</hi>完者内酺而華樂<hi>酺大飲也華猶奢也</hi>故<lb/>
其費與死傷者鈞<hi>與均同</hi>故民之所費也十年之田而不<lb/>
償也軍之所出矛㦸折<hi>矛首矛也兵車所建補曰詩二矛注酋矛長二丈夷矛長二丈</hi>
<hi>四尺㦸注見前</hi>鐶鉉絶<hi>鐶刀鐶補曰鉉姚本作弦</hi>傷弩破車罷馬亡矢之大半<lb/>
甲兵之具宫之所私出也<hi>宫如父子異宫之宫古者寓兵於農故私家出之</hi>士<lb/>
大夫之所匿厮養士之所竊<hi>厮折薪養馬者</hi>十年之田而不償<lb/>
也天下有此再費者而能從諸侯者寡矣攻城之費百<lb/>
姓理襜蔽<hi>襜衣蔽前者襜蔽疊言也言士作苦衣易蔽故亟治之</hi>舉衝櫓<hi>衝陷陣車正作</hi>
<pb n="KR2e0005_WYG_004-57b"/>
<hi>䡴補曰城上露屋為櫓戰陣髙巢車亦為櫓此與衝並言亦車也</hi>家雜總<hi>全家併作</hi>身窟穴<lb/>
中<hi>謂地道</hi>罷於刀金<hi>兵器也</hi>而士困於土功將不釋甲期數<lb/>
而能拔城者<hi>數數月</hi>為亟耳上倦於教士斷於兵<hi>斷音短截也</hi>
故三下城而能勝敵者寡矣故曰彼戰攻者非所先也<lb/>
何以知其然也昔智伯瑤攻范中行氏殺其君滅其國<lb/>
又西圍晉陽吞併二國而憂一主<hi>趙襄子</hi>此用兵之盛也<lb/>
然而智伯卒身死國亡為天下笑者何謂也兵先戰攻<lb/>
而滅二子之<hi>補</hi>患也<hi>患在滅二子</hi>昔者中山悉起而迎燕趙<lb/>
<pb n="KR2e0005_WYG_004-58a"/>
南戰於長子敗趙氏北戰於中山克燕軍殺其將夫中<lb/>
山千乘之國也而攻萬乘之國二再戰比勝<hi>比相次</hi>此用<lb/>
兵之上節也<hi>節猶等</hi>然而國遂亡君臣於齊者<hi>此二十九年書佐趙</hi>
<hi>滅中山補曰說見前及燕䇿</hi>何也不嗇於戰攻之患也<hi>嗇吝也</hi>由此觀<lb/>
之則戰攻之敗可見於前事矣<hi>補補曰事下或有缺字</hi>今世之所<lb/>
謂善用兵者終戰比勝<hi>終謂窮兵</hi>而守不可拔<hi>守城期於不拔</hi>天下<lb/>
稱為善一國得而保之<hi>得所稱為善者保持之</hi>則非國之利也臣<lb/>
聞戰大勝者其士多死而兵益弱守而不可拔者其百<lb/>
<pb n="KR2e0005_WYG_004-58b"/>
姓罷而城郭露<hi>外無居人故暴露</hi>夫士死於外民殘於内而城<lb/>
郭露於境則非王之樂也今夫鵠的<hi>的即鵠也所謂侯中補曰栖皮曰鵠</hi>
非咎罪於人也<hi>補曰姚云咎一作樞劉作喜按吕春秋亦有柩罪於先王之語</hi>便弓引<lb/>
弩而射之<hi>便謂巧審弓得便巧乃發</hi>中者則善<hi>人善之補曰一云劉作喜</hi>不中則<lb/>
愧少長貴賤則同心於貫之者何也惡其示人以難也<lb/>
<hi>的以難中人争欲貫之如惡之然人如的者人所惡也</hi>今窮戰比勝而守必不拔<lb/>
則是非徒示人以難也又且害人者也然則天下仇之<lb/>
必矣夫罷士露國而多與天下為仇則明君不居也素<lb/>
<pb n="KR2e0005_WYG_004-59a"/>
用强兵而弱之<hi>素猶常也言兵常用雖强必弱</hi>則察相不事<hi>不從事於此補曰事</hi>
<hi>下當有也字</hi>彼明君察相者則五兵不動<hi>五兵注刀劒矛㦸矢正曰此據淮南</hi>
<hi>子注今按諸說不一周禮司右月令注弓矢殳矛戈㦸司兵車注戈殳㦸夷矛酋矛榖梁注矛㦸鉞楯弓矢</hi>
而諸侯從辭讓而重賂至矣故明君之攻戰也甲兵不<lb/>
出於軍而敵國勝衝櫓不施而邉城降士民不知而王<lb/>
業至矣彼明君之從事也用財少曠日逺而利長者<hi>曠濶</hi>
<hi>也日雖濶逺其利不窮</hi>故曰兵後起則諸侯可趨役也臣之所聞<lb/>
攻戰之道非師者<hi>師旅也言不用師</hi>雖有百萬之軍比之堂上<lb/>
<pb n="KR2e0005_WYG_004-59b"/>
<hi>言謀之於堂彼自敗也補曰此當作北諸本皆作比不知何故此注亦作敗釋矣章本字同</hi>雖有闔<lb/>
閭吳起之將<hi>闔閭將孫武也此以君臣互言之正曰將若闔閭之善用兵</hi>禽之户内<lb/>
千丈之幟拔之尊俎之間<hi>俎肉在豆上</hi>百尺之衝折之袵席<lb/>
之上<hi>鄭𤣥記注袵卧席也</hi>故鐘鼓竽瑟之音不絶於前地可廣而<lb/>
欲可成和樂倡優侏儒之笑<hi>倡優倡樂也侏儒短小人</hi>不乏諸侯可<lb/>
同日而致也故名配天地不為尊利制海内不為厚<hi>言其</hi>
<hi>功徳之崇雖名利若此猶不足稱也</hi>故夫善為王業者在勞天下而自逸<lb/>
亂天下而自安諸侯無成謀<hi>圗我之謀不成</hi>則其國無宿憂也<lb/>
<pb n="KR2e0005_WYG_004-60a"/>
<hi>言無一夕之憂正曰宿留也猶宿諾</hi>何以知其然也<hi>補補曰上文例宜有也字</hi>佚治在<lb/>
我勞亂在天下則王之道也銳兵來則拒之患至則趨<lb/>
之<hi>趨言徃應之也</hi>使諸侯無成謀則其國無宿憂矣何以知其<lb/>
然也<hi>元作矣</hi>矣<hi>補曰上文/例當作也</hi>昔者魏王<hi>惠</hi>擁土千里帶甲三<lb/>
十六萬恃<hi>補</hi>其强而拔邯鄲<hi>十八/年</hi>西圍定陽<hi>屬上黨</hi>又從<lb/>
十二諸侯朝天子以西謀秦秦王恐之<hi>此孝公也此史秦人故尊稱之</hi>
<hi>正曰說見前</hi>寢不安席食不甘味令於境内盡堞中<hi>堞城上女牆</hi>
為戰具競<hi>元作竟</hi>竟<hi>補曰即上文境字也堞中為戰具境内為守備</hi>為守備為死<lb/>
<pb n="KR2e0005_WYG_004-60b"/>
士置將以待魏氏衛鞅謀於秦王曰夫魏氏其功大而<lb/>
令行於天下有十二諸侯而朝天子其與必衆故以一<lb/>
秦而敵大魏恐不如王何不使臣見魏王則臣請必北<lb/>
魏矣秦王許諾衛鞅見魏王曰大王之功大矣令行於<lb/>
天下矣今大王之所從十二諸侯非宋衛也則鄒魯陳<lb/>
蔡此固大王之所以鞭箠使也<hi>箠馬䇿</hi>不足以王天下大<lb/>
王不若北取燕東伐齊則趙必從矣西取秦南伐楚則<lb/>
韓必從矣大王有伐齊楚心而從天下之志<hi>使天下從</hi>則王<lb/>
<pb n="KR2e0005_WYG_004-61a"/>
業成矣大王不如先行王服<hi>王者服飾</hi>然後圖齊楚魏王說<lb/>
於商鞅之言也故身廣公宫制丹衣柱<hi>以丹帛為柱衣正曰丹柱猶衣</hi>
<hi>之也</hi>建九斿<hi>旗/旒</hi>從七星之旟<hi>鳥隼為旟又繪星馬正曰按考工記并注龍旂九斿諸侯</hi>
<hi>所建鳥旟七斿鳥隼為旟州里所建弧旌柱矢畫柱矢此與曲禮合龍旂即青龍鳥隼即朱雀柱矢恐即招搖</hi>
<hi>注所謂畫七星者又禮百官載旟此言七星之旟而又以天子言戰國不可以古制凖也</hi>此天子之<lb/>
位也而魏王處之於是齊楚怒諸侯奔齊齊人伐魏殺<lb/>
其太子覆其十萬之軍魏王大恐跣行<hi>跣足親地也</hi>按兵於<lb/>
國而東次於齊<hi>過信為次往服齊也</hi>然後天下乃舍之當是時秦<lb/>
<pb n="KR2e0005_WYG_004-61b"/>
王垂拱而受西河之外<hi>垂衣拱手言無所事西喪地於秦謂此歟</hi>而不以徳<lb/>
魏王故<hi>衍故字補曰姚云一本無</hi>衛鞅之始與秦王計也謀約不下<lb/>
席言於尊俎之間謀成於堂上而魏將已擒於齊矣衝<lb/>
櫓未施而西河之外已<hi>補</hi>入於秦矣此臣之所謂比<hi>補曰</hi>
<hi>見上</hi>之堂上擒將户内拔幟於尊俎之間折衝席上者也<lb/>
<hi>彪謂此䇿輾轉皆中事機而不詭於聖雖鍾竽倡樂非所以啓人主者亦孟子色貨之比閔王驕不能聴以及</hi>
<hi>鼓里之禍百世之戒也正曰此䇿談兵主於後起藉權不為人主怨其云案兵而後起寄怨而誅不直㣲用兵</hi>
<hi>而寄於義最其術之深者是豈仁義之師正大之論乎雖其後極言戰之害何救於失哉鐘鼓倡樂之云視孟</hi>
<pb n="KR2e0005_WYG_004-62a"/>
<hi>子與民同樂之意不𩔖鮑之不察甚矣補曰蘇秦佯為得罪燕而亡走齊說湣王厚葬以明孝髙宫室大苑囿</hi>
<hi>以明得意欲敝齊而為燕蘇代繼之實祖秦之故智大事記云齊之伐宋也蘇代實啓之秦之救宋也蘇代復</hi>
<hi>止之代為燕反間驕其君勞其民而速其亡也其說燕曰齊王長主也而自用也南攻楚五年蓄積散西困秦</hi>
<hi>三年民憔悴士罷弊又以餘兵舉五千乘之勁宋而包十二諸侯此其君之欲得也其民力竭也云云此䇿之</hi>
<hi>謀既中而勸燕伐齊也此䇿舊為蘇秦實誤前章代誤為秦或遂以此為代則亦不然代之謀如彼豈能勸齊</hi>
<hi>王後戰哉一本每章首二字者是矣抑是言也當在滅中山後取淮北滅宋侵三晉之前此士之明葢已逆知</hi>
<hi>閔王之敗矣○䇿文甚佳首以用兵後起約結遠怨二端為言而以權藉時勢明之今雖干將以下止求霸則</hi>
<hi>逺矣言先天下之禍後藉之得也臣聞善為國以下止好挫强也言逺怨之得主怨之禍也且夫以下至强弱</hi>
<pb n="KR2e0005_WYG_004-62b"/>
<hi>大小之禍可見於前事矣為一節語曰以下至戰攻之敗可見前事為一節今世所謂善用兵以下至篇終為</hi>
<hi>一節三節皆推言用兵不為天下先之意而不主怨之意在其中錯綜起應變化不窮只何以知其然也一語</hi>
<hi>六用而不覺其複○劌姑衛反分扶問反鵠工毒反射食亦反為人為韓為死之為王天下之王去聲</hi>
齊負郭之民<hi>負猶背</hi>有孤狐咺者<hi>補曰孤狐咺孤因狐字誤衍大事記去之吕春</hi>
<hi>秋貴直論狐援云云即謂此正義也古今人表作狐爰</hi>正議閔王斮之檀衢<hi>斮斬也檀</hi>
<hi>衢葢齊市名</hi>百姓不附齊孫室子陳舉<hi>公孫家子猶宗室云</hi>直言殺之<lb/>
東閭宗室離心司馬穰苴<hi>田完之裔為景公將去此時逺甚葢誤其名正曰大事記</hi>
<hi>引蘇氏謂史稱齊景公時晉伐阿鄄燕侵河上晏子薦穰苴斬監軍莊賈因以成功春秋左氏無此事意穰苴</hi>
<pb n="KR2e0005_WYG_004-63a"/>
<hi>嘗為閔王却燕晉而戰國雜記妄以為景公時</hi>為政者也殺之大臣不親以故<lb/>
燕舉兵使昌國君<hi>樂毅魏樂羊之後</hi>將而擊之齊使向子<hi>及下達子</hi>
<hi>史不書補曰吕春秋作觸子</hi>將而應之<hi>後起為應</hi>齊軍破向子輿一乘亡<lb/>
達子收餘卒復振與燕戰求所以賞<hi>元作償</hi>償<hi>補曰吕春秋作賞</hi>
者閔王不肯與軍破走王奔莒<hi>此四十年正曰三十年</hi>淖齒數之<lb/>
曰夫千乘<hi>青州郡</hi>愽昌之間<hi>屬千乘</hi>方數百里雨血霑衣王<lb/>
知之乎王曰不知嬴愽之間<hi>二縣屬太山補曰禮檀弓注今泰山縣</hi>地坼<lb/>
至泉王知之乎王曰不知人有當闕而哭者<hi>闕門觀</hi>求之<lb/>
<pb n="KR2e0005_WYG_004-63b"/>
則不得去之則聞其聲王知之乎王曰不知<hi>補曰三不知字春秋</hi>
<hi>後語皆作知之通鑑從之</hi>淖齒曰天雨血霑衣者天以告也地坼至<lb/>
泉者地以告也人有當闕而哭者人以告也天地人皆<lb/>
以告矣而王不知戒焉何得無誅乎於是殺閔王於鼓<lb/>
里<hi>莒中里也</hi>太子<hi>名法章是為襄王</hi>乃解衣免服逃太史之家為溉<lb/>
園<hi>溉灌注</hi>君王后太史后氏女<hi>后姓也以其姓后不可曰后后故曰君王后也正曰</hi>
<hi>姚本作太史氏女無后字後䇿正云太史氏</hi>知其貴人善事之田單以即墨<lb/>
之城破亡餘卒破燕兵紿騎刼<hi>紿欺也刼燕將代樂毅者毅傳言單設詐誑燕</hi>
<pb n="KR2e0005_WYG_004-64a"/>
<hi>軍</hi>遂以復齊<hi>襄五/年</hi>遽迎太子於莒立之以為王<hi>時立五年迎而</hi>
<hi>立之齊耳</hi>襄王即位立<hi>補補曰位下有缺字</hi>君王后以為后生齊王建<lb/>
<hi>補曰雨音預為溉之為去聲</hi>
王孫賈年十五事閔王王出走失王之處其母曰女朝<lb/>
出而晚來則吾倚門而望女暮出而不還則吾倚閭而<lb/>
望女今事王王出走女不知其處女尚何歸<hi>責其親王不如我之</hi>
<hi>親女</hi>王孫賈乃入市中曰淖齒亂齊國殺<hi>衍閔/字</hi>閔<hi>正曰追書之辭</hi>
王欲與我誅者袒右<hi>右肩</hi>市人從者四百人與之誅淖齒<lb/>
<pb n="KR2e0005_WYG_004-64b"/>
刺而殺之<hi>補曰袒蕩旱反今循習作徒案反說文楊也露臂</hi>
　　　襄王<hi>閔王子元年二年戊寅慎靚王三十</hi>
燕攻齊取七十餘城唯莒即墨未下齊田單以即墨破<lb/>
燕殺騎刼初燕將<hi>史亦不名</hi>攻聊城<hi>屬東郡髙紀注在平原正曰括地志云故聊城</hi>
<hi>在博州聊城縣西</hi>人或讒之<hi>補曰姚氏曰三同集無初燕止讒之十一字則知此章首有誤脫</hi>
燕將懼誅遂保守聊城不敢歸田單攻之嵗餘士卒多<lb/>
死而聊城不下魯連乃為<hi>補</hi>書約之矢<hi>纒束書於矢上</hi>以射城<lb/>
中遺燕將曰吾聞之智者不倍時而棄利<hi>倍背同</hi>勇士不<lb/>
<pb n="KR2e0005_WYG_004-65a"/>
怯<hi>補曰史記作却</hi>死而滅名忠臣不先身而後君今公行一朝<lb/>
之忿不顧燕王之無臣<hi>惠王</hi>非忠也殺身亡聊城而威不<lb/>
信於齊非勇也功廢名滅後世無稱非智也故智者不<lb/>
再計勇士不怯死<hi>補曰一本云晁本無此二句而云此三者世主不臣說士不載</hi>今死<lb/>
生榮辱尊卑貴賤此其一時也<hi>此釋上不再計故史云時不再至</hi>願公<lb/>
之詳計而無與俗同也且楚攻南陽<hi>史云齊之南陽然則此荆州郡時屬</hi>
<hi>齊補曰索隠云南陽即齊淮北泗上之地也</hi>魏攻平陸<hi>補曰平陸見前</hi>齊無南面之<lb/>
心<hi>楚魏在齊之南齊有燕難不急此二縣故不南面與爭補曰正義云齊無南面攻楚魏之心以為南陽平</hi>
<pb n="KR2e0005_WYG_004-65b"/>
<hi>陸之害小不如聊城之利大</hi>以為亡南陽之害不若得濟北之利故<lb/>
定計而堅守之今秦人下兵<hi>此時齊善秦故下兵救之</hi>魏不敢東面<lb/>
<hi>不攻齊也</hi>横秦之勢合<hi>齊善秦為横</hi>則楚國之形危且棄南陽斷<lb/>
右壤<hi>謂平陸斷亦棄也</hi>存濟北計必為之今楚魏交退<hi>言其皆退</hi>燕<lb/>
救不至<hi>不救聊城</hi>齊無天下之規<hi>規猶謀也秦救之而楚魏退無謀齊者</hi>與聊<lb/>
城共據期年之敝<hi>據相持也</hi>即臣見公之不能得也<hi>不能勝齊</hi>齊<lb/>
必決之於聊城公無再計彼燕國大亂君臣過計<hi>過猶失</hi>
上下迷惑栗腹<hi>燕將</hi>以十萬之衆五折於外萬乘之國被<lb/>
<pb n="KR2e0005_WYG_004-66a"/>
圍於趙壤削主困為天下戮<hi>按燕王喜四年趙孝成十五年亷頗圍破燕殺栗腹</hi>
<hi>在齊襄燕惠聊城事二十八年以為此時則自騎刼敗死外不書他將及趙國也正曰說見章末詳之</hi>公<lb/>
聞之乎今燕王方寒心獨立大臣不足恃國敝旤多民<lb/>
心無所歸今公又以聊城之民<hi>補曰一本以敝聊</hi>距全齊之兵<lb/>
<hi>距拒同捍也</hi>期年不解是墨翟之守也<hi>墨子曰公輸般為雲梯將以攻宋墨子聞</hi>
<hi>之見般以帶為城以牒為械般九設機變墨九距之般之械盡墨之守固有餘</hi>食人炊骨士無<lb/>
反北之心是孫臏吳起之兵也能已見於天下矣故為<lb/>
公計不如罷兵休士全車甲歸報燕王燕王必喜士民<lb/>
<pb n="KR2e0005_WYG_004-66b"/>
見公如見父母交游攘臂而議於世<hi>攘言推臂前也正曰漢書鄒陽𫝊攘</hi>
<hi>袂顔云猶今人言將臂按攘臂字見孟子即此義</hi>功業可明矣上輔孤主以制<lb/>
羣臣下養百姓以資說士<hi>辨説之士資以藉口正曰資給說士</hi>矯國革俗<lb/>
於天下<hi>矯革言變其國俗</hi>功名可立也意者亦捐燕棄世<hi>捐亦棄</hi>
東游於齊乎請裂地定封富比陶衛<hi>陶穰侯邑衛自梁襄王後稱君正曰</hi>
<hi>索隠引延篤云陶陶朱衛衛公子荆非也王劭云魏冉封陶商君姓衛謂此云爾姚氏亦引</hi>世世稱<lb/>
寡<hi>補曰一本稱孤寡</hi>與齊乆存此亦一計也二者顯名厚實也<lb/>
願公熟計而審處一也<hi>補曰下無歴數之辭疑一字訛或衍</hi>且吾聞效小<lb/>
<pb n="KR2e0005_WYG_004-67a"/>
節者不能行大威惡小恥者不能立榮名昔管仲射桓<lb/>
公中鈎簒也遺公子糾<hi>遺忘也</hi>而不能死怯也東縛桎梏<lb/>
<hi>桎足械梏手械</hi>辱身也此三行者鄉里不通也世主不臣也使<lb/>
管仲終窮抑<hi>抑按也人所按故為困</hi>幽囚而不出慙恥而不見窮<lb/>
年沒夀不免為辱人賤行矣然管子并三行之過<hi>補曰一本</hi>
<hi>云并晁作棄</hi>據齊國之政一匡天下九合諸侯為五霸首名<lb/>
髙天下光照鄰國曹沬為魯君將三戰三北而喪地千<lb/>
里使曹子之足不離陳計不顧後出必死而不生<hi>出計所出</hi>
<pb n="KR2e0005_WYG_004-67b"/>
<hi>也</hi>則不免為敗軍禽將曹子以敗軍擒將非勇也功廢<lb/>
名滅後世無稱非智也故去三北之恥退而與魯君計<lb/>
也曹子以為遭<hi>正曰遭字句謂曹沬忍恥而與魯君計以為遭遇也史無此句則尤明</hi>齊<lb/>
桓公有天下朝諸侯<hi>此霸者之事欲興霸則可責以義故沬與魯君計言此正曰說見上</hi>
<hi>補曰有天下有字恐誤史作朝天下㑹諸侯朝天下謂率天下朝王也</hi>曹子以一劒之任<lb/>
刼桓公於壇位之上顔色不變而辭氣不悖三戰之所<lb/>
喪一朝而反之天下震動驚駭威信吳楚𫝊名後世若<lb/>
此二公者非不能行小節死小恥也以為殺身絶世功<lb/>
<pb n="KR2e0005_WYG_004-68a"/>
名不立非智也故去忿恚之心<hi>恚恨也</hi>而成終身之名除<lb/>
感忿之恥而立累世之功故業與三王爭流名與天壤<lb/>
相敝也<hi>言天壤敝此名乃敝</hi>公其圖之燕將曰敬聞命矣因罷兵<lb/>
倒䪅<hi>元作到讀</hi>到讀<hi>正曰未詳或/誤字衍文</hi>而去<hi>垂弓衣倒示無弓</hi>故解齊國<lb/>
之圍救百姓之死仲連之說也<hi>仲連𫝊有彪按此書以齊閔為宣王蘇代為蘇</hi>
<hi>秦事時不合如此者甚衆殆為後人傳録之誤至於此章引栗腹之事說聊城之將則非後人謬矣葢好事者</hi>
<hi>聞約矢之說惜其書不存擬為之以補亡而其人意氣横溢肆筆而成不暇檢校細處太史公亦愛其千里而</hi>
<hi>畧其牝牡驪黄至於今二千嵗莫有知其非者也又按燕昭二十八年書齊之不下者惟聊莒即墨聊即聊城</hi>
<pb n="KR2e0005_WYG_004-68b"/>
<hi>也徐廣注此栗腹事去長平十年而不論其在聊城事後蘇氏古史亦因之疏矣故備論之正曰魯仲連說燕</hi>
<hi>將下聊城史不著年其書引栗腹之敗此事在其後故通鑑大事記載於秦孝文元年當燕王喜五年齊王建</hi>
<hi>十五年自赧王三十一年燕率五國伐齊閔王死襄王立三十六年燕昭王卒明年惠王立越武成王孝王而</hi>
<hi>至王喜凡三十四年此葢二事誤亂為一自燕攻齊止殺騎刼二十五字或他䇿脫簡而初燕將止讒之十一</hi>
<hi>字亦他本所無也且單由即墨起七十餘城即復為齊不聞聊城尚為燕守以齊之事勢豈有舍之三十餘年</hi>
<hi>而不攻單之兵力三十餘年而不能下歟今曰攻之嵗餘不下可見為此時燕將守聊城事也史稱毅破齊不</hi>
<hi>下者獨莒即墨單縱反間亦言二城而燕世家書聊莒即墨䇿亦有三城不下之言果一時事則聊城亦為齊</hi>
<hi>守而非燕將為燕守者此誤因聊城不下而引與莒即墨亂也考之單傳自復齊之後無可書之事齊襄王十</hi>
<pb n="KR2e0005_WYG_004-69a"/>
<hi>九年當趙孝成王元年趙割地求單為將次年遂相趙必不復返齊矣距聊城之役凡十六年單豈得復為齊</hi>
<hi>將哉此因嵗餘不下之言聊莒即墨之混而誤指以為單也夫仲連之言正謂栗腹敗燕國亂聊城孤守齊方</hi>
<hi>併攻勢將必拔其言初不涉湣襄昭恵之際所謂楚攻南陽魏攻平陸閔王時楚取淮北單復齊後葢已復之</hi>
<hi>不聞楚魏交攻之事二事必在後也燕將被讒懼誅連書亦無此意此因樂毅而訛也史又稱燕將得書自殺</hi>
<hi>單遂屠聊城尤非事實齊前所殺燕將惟騎刼爾不聞其他此因騎刼而訛也連之大意在於罷兵息民而其</hi>
<hi>料事之明勸以歸燕降齊亦度其計之必可者排難解紛又素所蓄積也迫之於窮而致之於死豈其心哉夫</hi>
<hi>其勸之正將以全聊城之民而忍坐視屠之哉燕將死聊城屠連何功美之稱而齊欲爵之哉䇿所云解兵而</hi>
<hi>去者當得其實而史不可信也故論此事者一考之仲連之書則史䇿之舛誤殽混者皆可得而明矣鮑不此</hi>
<pb n="KR2e0005_WYG_004-69b"/>
<hi>之察見其不通遂謂好事者聞約矢之說惜其書不存擬之以補亡二千餘年莫有覺者何其謬哉史誤因䇿</hi>
<hi>通鑑大事記稱田單誤因史真文忠公反据鮑氏為斷而謂魯連之說不可為訓皆失考也</hi>
燕攻齊齊破閔王奔莒淖齒殺閔王田單守即墨之城<lb/>
破燕兵復齊墟襄王為太子徵<hi>徵猶信也太子初易姓名為庸人疑之至是始</hi>
<hi>有狀可信也</hi>齊已破燕田單之立疑<hi>人疑單也</hi>齊國之衆皆以田<lb/>
單為自立也襄王立田單相之過菑水<hi>菑淄同</hi>有老人涉<lb/>
菑而寒出不能行坐於沙中田單見其寒欲使後車分<lb/>
衣無可以分者單解裘而衣之襄王惡之曰田單之施<lb/>
<pb n="KR2e0005_WYG_004-70a"/>
將欲以取我國乎不早圖之恐後之<hi>恐單先發</hi>左右顧無人<lb/>
巖下有貫珠者<hi>齊人補曰姚云别本巖字作聲句絶無下字元和姓纂引䇿作貫珠人姓名</hi>
襄王呼而問之曰女聞吾言乎對曰聞之王曰女以為<lb/>
何若對曰王不如因以為已善王嘉單之善下令曰寡<lb/>
人憂民之饑也單收而食之寡人憂民之寒也單解裘<lb/>
而衣之寡人憂勞百姓而單亦憂之稱寡人之意<hi>稱猶副</hi>
單有是善而王嘉之雖單之善亦王之善已王曰善乃<lb/>
賜單牛酒嘉其行後數日貫珠者復見王曰王至朝日<lb/>
<pb n="KR2e0005_WYG_004-70b"/>
宜召田單而揖之於庭口勞之乃布令察百姓之饑寒<lb/>
者收榖之<hi>榖猶養</hi>乃使人聴於閭里聞丈夫之相<hi>衍舉字</hi>舉<lb/>
<hi>補曰此因與字誤衍在此此本在曰字上</hi>與語曰田單之愛人嗟乃王之教<lb/>
澤也<hi>彪謂單之取疑所謂威震主者歟襄王亦不明甚矣使單有異志闔城陽而王孰敢不聴豈俟今日</hi>
<hi>哉貫珠者可謂君子人矣為是言也上足以掩王之非下足以救單之死一言而齊國定君子哉補曰斯人者</hi>
<hi>又能免其身不然王懼其以前言告單必殺之矣</hi>
貂勃<hi>齊人</hi>常惡田單曰安平君小人也<hi>補曰徐廣云北海東安平正義云在</hi>
<hi>青州臨淄縣東古紀國之□邑索隠云單初起安平故以為號</hi>安平君聞之故為酒而<lb/>
<pb n="KR2e0005_WYG_004-71a"/>
召貂勃曰單何以得罪於先生故常見譽於朝<hi>不欲正言其毁</hi>
貂勃曰跖之狗吠堯<hi>跖栁下季之弟盜跖正曰此莊生寓言惠跖時不相及蒯通之言出</hi>
<hi>於此</hi>非貴跖而賤堯也狗固吠非其主也且今使公孫子<lb/>
賢而徐子不肖然而使公孫子與徐子鬭徐子之狗猶<lb/>
<hi>元作由</hi>由<hi>補曰由猶通/一本作猶</hi>將攫公孫子之腓而噬之也<hi>攫持腓脛</hi>
<hi>腨噬啗也正曰噬齧也</hi>若乃得去不肖者而為賢者狗豈特攫其<lb/>
腓而噬之耳哉安平君曰敬聞命明日任之於王<hi>白王使任</hi>
<hi>用之</hi>王有所幸臣九人之屬欲傷安平君相與語於王曰<lb/>
<pb n="KR2e0005_WYG_004-71b"/>
燕之伐齊之時楚王<hi>頃襄</hi>使將軍<hi>淖齒也</hi>將萬人而佐齊今<lb/>
國已定而社稷已安矣何不使使者謝於楚王王曰左<lb/>
右孰可九人之屬曰貂勃可<hi>欲去單之助</hi>貂勃使楚楚王受<lb/>
而觴之數日不返九人之屬相與語於王曰夫一人身<lb/>
而牽留萬乘者豈不以據勢也哉<hi>言勃據單勢正曰言單據勢</hi>且安<lb/>
平君之與王也君臣無禮<hi>補曰通鑑君臣無異</hi>而上下無别且其<lb/>
志欲為不善<hi>謂反畔</hi>内收百姓循撫其心振窮補不足<hi>振舉</hi>
<hi>救也</hi>布徳於民外懐戎翟天下之賢士<hi>懐翟與士</hi>隂結諸侯之<lb/>
<pb n="KR2e0005_WYG_004-72a"/>
雄俊豪英<hi>諸侯之人</hi>其志欲有為也<hi>為不善</hi>願王之察之異日<lb/>
而王曰召相單來田單免冠徒跣肉袒而進<hi>肉袒露肢體示欲受</hi>
<hi>刑正曰袒即裼也去上衣曰裼</hi>退而請死罪五日而王曰子無罪於寡<lb/>
人子為子之臣禮吾為吾之王禮而已矣貂勃從楚來<lb/>
王賜諸前<hi>補曰本王觴賜諸前愚恐賜乃觴之訛</hi>酒酣<hi>酣酒樂</hi>王曰召相田<lb/>
單而來貂勃避席稽首曰王惡得此亡國之言乎王上<lb/>
者孰與周文王王曰吾不若也貂勃曰然臣固知王不<lb/>
若也下者孰與齊桓公王曰吾不若也<hi>補曰此下姚本有貂勃曰然臣</hi>
<pb n="KR2e0005_WYG_004-72b"/>
<hi>固知王不若也十一字今增</hi>貂勃曰然臣固知王不若也然則周文<lb/>
王得吕望以為太公桓公得管夷吾以為仲父今王得<lb/>
安平君而獨曰單且有天地之闢<hi>開也</hi>民人之治<hi>補曰姚云曾本</hi>
<hi>作始</hi>為人臣之功者誰有厚於安平君者哉而王曰單單<lb/>
惡得此亡國之言乎且王不能守乎王之社稷燕人興<lb/>
師而襲齊墟王走而之城陽之山中<hi>城陽兖州國莒其縣也</hi>安平<lb/>
君以惴惴之即墨<hi>惴惴憂懼也</hi>三里之城五里之郭敝卒七<lb/>
千禽其司馬<hi>主兵之官謂騎刼</hi>而反千里之齊安平君之功也<lb/>
<pb n="KR2e0005_WYG_004-73a"/>
當是時也闔城陽而王<hi>不通王而自王補曰春秋後語闔作合</hi>城陽天下<lb/>
<hi>城陽與天下之人正曰城陽二字因上文衍</hi>莫之能止然而計之於道歸之<lb/>
於義以為不可故為棧道木閣<hi>木閣棧道皆以通險</hi>而迎王與后於<lb/>
城陽山中<hi>元作中山</hi>中山<hi>補曰當作山中</hi>王乃得反子臨百姓今國<lb/>
已定民已安矣王乃曰單單<hi>補正曰與前連舉不同</hi>且嬰兒之計<lb/>
不為此王不亟殺此九子者以謝安平君不然國危矣<lb/>
王乃殺九子而遂其家益封安平君以夜邑萬户<hi>夜一作劇</hi>
<hi>屬淄州又東來有掖有不夜疑夜字為掖不全或不夜省不補曰括地志劇城在青州夀光縣南三十里顔師</hi>
<pb n="KR2e0005_WYG_004-73b"/>
<hi>古云齊地記古有日夜出見於東萊故萊子立此邑以不夜為名○使者使楚之使去聲</hi>
田單將<hi>為大將</hi>攻狄<hi>狄北胡正曰史田儋狄人徐廣注今樂安臨淄縣正義云淄州髙苑縣西</hi>
<hi>北狄故城</hi>徃見魯仲子<hi>連也</hi>仲子曰將軍攻狄不能下也田單<lb/>
曰臣以五里之城七里之郭破亡餘卒破萬乘之燕復<lb/>
齊墟攻狄而不下何也上車弗謝而去遂攻狄三月而<lb/>
不克之也齊嬰兒謠曰大冠若箕<hi>箕簸器</hi>修劒柱頥攻狄<lb/>
不能下壘枯邱<hi>壘軍壁也言大不能降一壘小不能枯一邱言無人物補曰吳氏韻補能叶年</hi>
<hi>題反邱叶一其反廬陵劉氏讀壘枯邱謂空守一邱為壘說苑攻狄不能下壘於梧邱齊景公田於梧地名也</hi>
<pb n="KR2e0005_WYG_004-74a"/>
<hi>一本引北堂書鈔同說苑無能字一本壘枯骨成邱通鑑從之各有不同似梧邱義長</hi>田單乃懼<lb/>
問魯仲子曰先生謂單不能下狄請問其說魯仲子曰<lb/>
將軍之在即墨坐而織蕢<hi>蕢草器</hi>立則杖挿<hi>揷鍤同刺土器</hi>為士<lb/>
卒倡曰<hi>倡導也</hi>可徃矣宗廟亡矣亡日尚矣<hi>尚猶乆也言見亡之兆其</hi>
<hi>日已久</hi>歸於何黨矣<hi>黨猶鄉也言無所歸補曰姚氏云别本無可往矣宗廟亡矣今日尚矣歸</hi>
<hi>何黨矣皆叶平聲讀說苑宗廟亡矣魂魄喪矣歸何黨矣</hi>當此之時將軍有死之心<lb/>
而士卒無生之氣聞若言<hi>若如此也</hi>莫不揮泣奮臂而欲戰<lb/>
此所以破燕也當今將軍東有夜邑之奉西有菑上之<lb/>
<pb n="KR2e0005_WYG_004-74b"/>
虞黄金横帶而馳乎淄澠之間<hi>昭十二年注澠水出臨淄入時水</hi>有生<lb/>
之樂無死之心所以不勝者也田單曰單有心先生志<lb/>
之矣明日乃厲氣循城<hi>厲激昻也</hi>立於矢石之所乃援枹鼓<lb/>
之<hi>枹擊鼓杖</hi>狄人乃下<hi>補曰馬謖對諸葛亮曰用兵之道攻心為上攻城為下其言出於此○夜</hi>
<hi>說苑作掖澠音黾枹音孚○按史趙孝成王元年田單將攻燕拔中陽又攻韓注又拔之次年單為相孝成之</hi>
<hi>元年齊襄之十九年也趙王新立秦攻趙求救於齊齊人使以長安君為質齊師乃出秦師退又䇿云趙王割</hi>
<hi>濟東三城城邑市五十七與齊求安平君為將攻燕亦是年事蓋齊趙方睦也考之史單自復齊之後惟有伐</hi>
<hi>狄之戰大事記併書於一年而襄王十年趙燕周取齊昌國髙唐十三年藺相如伐齊至平邑秦客卿竈暨楚</hi>
<pb n="KR2e0005_WYG_004-75a"/>
<hi>仍嵗攻剛夀以單之在齊而喪地被兵不聞其却戰而克敵也而一為趙用遂以立功意者單以功髙被讒齊</hi>
<hi>襄雖為之殺譛者所以任單者不能展盡歟不然則單之懼禍特怯而自悔也秦䇿云田單將齊之良横行於</hi>
<hi>中十四年終身馳於封内考之殺騎刼之嵗至襄王十八年凡十四年次年而單為趙將是年襄王死單不復</hi>
<hi>返齊明年遂為相然單之在趙自二戰之後不聞他功蓋既試其端而亦終不忍背宗國以為趙用也單之心</hi>
<hi>亦可見矣</hi>
孟嘗君為從<hi>文以襄王初中立為諸侯楚頃襄二十三年天下合從此八年正曰文以襄王五年</hi>
<hi>中立為諸侯其後遂卒襄王八年諸侯無合從事此閔王十六年文怨秦約韓魏伐秦事也當秦昭九年鮑見</hi>
<hi>䇿有薛地百里之文遂以為文中立為諸侯時誤矣</hi>公孫𢎞<hi>齊人</hi>謂孟嘗君曰君不<lb/>
<pb n="KR2e0005_WYG_004-75b"/>
如<hi>元作以</hi>以<hi>補曰姚云劉/本君何不</hi>使人先觀秦王<hi>昭/</hi>意者<hi>設疑之辭</hi>秦<lb/>
王帝王之主也君恐不得為臣<hi>為秦臣</hi>奚暇從以難之意<lb/>
者秦王不肖之主也君從以難之未晚孟嘗君曰善願<lb/>
因請公徃矣公孫𢎞敬諾以車十乘之秦昭王聞之而<lb/>
欲愧之以辭<hi>使𢎞愧</hi>公孫𢎞見昭王曰薛公之地大小幾<lb/>
何公孫𢎞對曰百里昭王笑而曰寡人地數千里猶<hi>元作</hi>
<hi>由下同</hi>由<hi>補曰由猶通/姚本猶下同</hi>未敢以有難也<hi>為人之難</hi>今孟嘗君之<lb/>
地方百里而因欲以難寡人猶由可乎公孫𢎞對曰孟<lb/>
<pb n="KR2e0005_WYG_004-76a"/>
嘗君好人<hi>人賢人</hi>大王不好人昭王曰孟嘗君之好人也<lb/>
奚如公孫𢎞曰義不臣乎天子不友乎諸侯得志不慙<lb/>
為人主不得志不肯為人臣如此者三人而治<hi>補曰而字疑衍</hi>
<hi>治當屬下句或而字上有缺文</hi>可為管商之師<hi>管仲/商鞅</hi>說義聴行<hi>所說有義或能</hi>
<hi>聴而行之</hi>能致其主霸王如此者五人萬乘之嚴主也辱其<lb/>
使者退而自刎<hi>集韻刎斷也</hi>必以其血洿其衣如臣者十人<lb/>
昭王笑而謝之曰客胡為若此寡人直與客論耳寡人<lb/>
善孟嘗君欲客之必諭寡人之志也<hi>以己之志曉告孟嘗</hi>公孫𢎞<lb/>
<pb n="KR2e0005_WYG_004-76b"/>
曰敬諾公孫𢎞可謂不倰矣<hi>著書者美其不可侵辱</hi>昭王大國也<lb/>
孟嘗千乘也立千乘之義而不可陵可謂足使矣<hi>足猶能彪</hi>
<hi>謂公孫所陳亦士之一槩爾自曹沬刼桓公辯說士莫不以藉口彼葢未學禮也夾谷之㑹孔子詔之士付之</hi>
<hi>有司耳矣豈厓柴若世之猘狗然哉帝曰曉人不當如是乎此說客之所當知也</hi>
魯仲連謂孟嘗君曰君好士未<hi>補</hi>也<hi>補曰一本謂孟嘗好士也一本謂孟</hi>
<hi>嘗君君曰好士也</hi>雍門子<hi>補子字此士以所居為稱正曰雍門下有缺文說苑有雍門子狄雍門子</hi>
<hi>周今曰雍門子則亦無考雍門見前</hi>養椒亦<hi>養猶公養之養椒姓亦名雍門子之所養正曰未知果椒</hi>
<hi>姓亦名不</hi>陽得子養<hi>此下脫/所養人</hi>飲食衣裘與之同皆得其死<hi>並未</hi>
<pb n="KR2e0005_WYG_004-77a"/>
<hi>詳</hi>今君之家富於二公<hi>雍門陽得</hi>而士未有為君盡㳺者也<lb/>
<hi>㳺猶友也言不盡於交㳺之道</hi>君曰文不得是二人故也<hi>椒亦等</hi>使文得<lb/>
二人文豈獨不得盡對曰君之廏馬百乘無不被繡衣<lb/>
而食菽粟者豈有麒麟騄耳哉後宫十妃皆縞紵<hi>縞鮮色繒</hi>
<hi>也紵蔴屬細者正曰書注縞白也</hi>食粱肉<hi>粱米名本草注青粱粟𩔖正曰粱米之善者有黄青白三</hi>
<hi>種</hi>豈有毛廧西施哉色與馬取於今之世士何必待古<lb/>
哉<hi>補曰君之廏馬至此與王斗云云合正曰連上章有孟嘗君序次亦不當在此</hi>故曰君之好<lb/>
士未也<hi>補曰孟嘗君之門髙者如馮驩魏子能免難市譽而已昔人譏其未嘗得士特雞鳴狗盜之雄</hi>
<pb n="KR2e0005_WYG_004-77b"/>
<hi>世以為名言今觀魯連曰君之好士未也則當時已有是論矣仲連之言亦引以自謂而非區區於孟嘗君雞</hi>
<hi>鳴狗盜之出其門宜仲連之不止也</hi>
　　　王建<hi>襄王子元年年丁酉赧王五十一</hi>
秦攻趙長平<hi>此五年</hi>齊楚救之秦計曰齊楚救趙親<hi>其交親</hi>
則將退兵不親則且遂攻之趙無以食請粟於齊而齊<lb/>
不聴蘇子<hi>元作秦</hi>秦<hi>補曰字齊史作周最</hi>謂齊王曰不如聴之以却<lb/>
秦兵不聴則秦兵不却是秦之計中而齊楚<hi>元作燕</hi>燕<hi>補曰</hi>
<hi>史作楚通鑑從之</hi>之計過矣且趙之於齊楚<hi>元作/燕齊</hi>燕齊<hi>補曰史作齊楚</hi>
<pb n="KR2e0005_WYG_004-78a"/>
隠蔽也<hi>趙居二國西北秦攻二國必先徑趙趙存則二國得以自隠而有蔽障</hi>猶齒之有<lb/>
唇也唇亡則齒寒今日亡趙則明日及齊楚矣且夫救<lb/>
趙之務<hi>務趣也事也</hi>宜若奉漏甕沃焦釡<hi>喻救之急</hi>夫救趙髙義<lb/>
也却秦兵顯名也義救亡趙威却强秦兵不務為此而<lb/>
務愛粟則為國計者過矣<hi>齊記有云周子謂最是也此最時三十餘年矣正曰索隠</hi>
<hi>云周子葢齊之謀臣史失其名不必强為之說</hi>
或謂齊王曰周韓西有强秦東北有趙魏秦伐周韓之<lb/>
西趙魏不伐<hi>不從秦伐周韓</hi>周韓為割<hi>割地與趙魏正曰割地與秦</hi>韓却周<lb/>
<pb n="KR2e0005_WYG_004-78b"/>
害也<hi>言趙魏徒不伐而不救韓則韓兵必却周有秦害</hi>及韓却周害<hi>元作/割</hi>割<hi>補曰</hi>
<hi>害割字恐有誤混</hi>之後<hi>補/</hi>趙魏亦不免與秦為患矣<hi>秦以其不應已又無</hi>
<hi>周韓之捍秦伐必及</hi>今齊應<hi>補補曰今齊下恐有缺字</hi>秦伐趙魏則亦不果於<lb/>
趙魏之應秦而伐周韓<hi>趙魏近秦其應秦不得不果齊則逺矣應秦必不果也</hi>今<lb/>
齊入於秦而伐趙魏<hi>今就令也入言應之果補曰令恐亦今字</hi>趙魏亡之後<lb/>
秦東面而伐齊齊安得救<hi>補補曰一本有救字是下無於字非</hi>於天下乎<lb/>
<hi>此言趙魏近秦畏之不得不應齊不可以其應而伐之也正曰此士之䇿正謂秦伐周韓趙魏雖不應秦然周</hi>
<hi>韓既割而趙魏亦不免况齊可以不應秦今應秦伐趙魏趙魏既亡而齊亦不免矣所以言此者欲齊之援趙</hi>
<pb n="KR2e0005_WYG_004-79a"/>
<hi>魏也</hi>
國子<hi>齊大夫</hi>曰秦破馬服君之師圍邯鄲齊魏亦佐秦伐<lb/>
邯鄲齊取淄䑕魏取伊氏<hi>皆趙地缺</hi>公子無忌<hi>魏信陵君</hi>為天下<lb/>
循便計<hi>循行順也正曰行便宜之計言竊符奪兵事補曰齊魏佐秦伐因取二地今云公子無忌云云</hi>
<hi>魏實救趙者不應先佐之伐恐當時無忌雖急於平原之請而魏王實畏秦如止晉鄙壁鄴未欲真欲救趙或</hi>
<hi>先取其地也</hi>殺晉鄙<hi>魏/將</hi>率魏兵以救邯鄲之圍<hi>魏安釐二十年使鄙將以</hi>
<hi>救趙畏秦不敢進趙急平原君使責無忌無忌盜晉鄙兵符殺之將進兵秦軍解去補曰按史年表魏世家公</hi>
<hi>子無忌傳公子矯殺晉鄙破秦兵皆在安釐王二十年通鑑以矯殺晉鄙在前一年大事記以晉鄙留軍壁鄴</hi>
<pb n="KR2e0005_WYG_004-79b"/>
<hi>在前一年謂以𫝊修今按傳亦止作一年事也當考</hi>使秦弗有而失天下是齊入<lb/>
於魏而救邯鄲之功也<hi>齊與魏親初雖佐秦今魏救趙亦同救也</hi>安邑者魏<lb/>
之柱國也<hi>言其於國如室有柱</hi>晉陽者趙之柱國也鄢郢者楚之<lb/>
柱國也故三國<hi>衍欲字</hi>欲<hi>補曰疑欲字即故字而上衍故字故者舊也</hi>與秦壤<lb/>
界<hi>境土界境也言其地相接</hi>秦伐魏取安邑伐趙取晉陽伐楚取鄢<lb/>
郢矣覆<hi>元作福</hi>福<hi>補曰姚云劉偪曾一作覆/愚按福乃偪之訛偪義長</hi>三國之軍<hi>元作</hi>
<hi>君</hi>君兼二周之地舉韓氏取其地且天下之半<hi>且猶幾</hi>今<lb/>
又刦趙魏疏中國<hi>疏言離其友</hi>封衛之東野<hi>封割也東野猶東地正曰封疆</hi>
<pb n="KR2e0005_WYG_004-80a"/>
<hi>之地</hi>兼魏之河内絶趙之東陽則趙魏亦危矣趙魏危則<lb/>
非齊之利也韓魏趙楚之志恐秦兼天下而臣其君故<lb/>
專兵一志以逆秦<hi>逆謂拒之</hi>三國之與秦壤界而患急齊不<lb/>
與秦壤界而患緩是以天下之勢不得不事齊也故秦<lb/>
得齊則權重於中國趙魏楚得齊則足以敵秦故秦楚<lb/>
<hi>補補曰疊舉上文宜有楚</hi>趙魏得齊者重失齊者輕齊有此勢不能<lb/>
以重於天下者何也其用者過也<hi>補曰三䇿大槩畧同謂三晉諸國為齊之</hi>
<hi>屏蔽相依為唇齒秦攻諸國而齊不救諸國滅亡勢必及齊第三章謂三國與秦界而患急齊不與秦壤而患</hi>
<pb n="KR2e0005_WYG_004-80b"/>
<hi>緩秦得齊則權重趙魏楚得齊則足以敵秦說尤明切初䇿攻長平時次䇿周韓未亡時三䇿則韓既亡後也</hi>
<hi>始皇十八年滅韓自秦人行逺交近攻之術善齊而不加兵君王后謹事秦王建不修戰備不助五國其墮秦</hi>
<hi>計中乆矣長平之戰當王建五年滅韓當三十五年三十餘年間士之為齊謀者其智非不及此而卒不用宜</hi>
<hi>其及於亡也</hi>
齊王使使者問趙威后<hi>惠文后孝威太后</hi>書未發<hi>補曰未發其封</hi>威后<lb/>
問使者曰嵗亦無恙邪<hi>恙憂也</hi>民亦無恙邪王亦無恙邪<lb/>
使者不說曰臣奉使使威后今不問王而先問嵗與民<lb/>
豈先賤而後尊貴者乎威后曰不然茍無嵗何有民茍<lb/>
<pb n="KR2e0005_WYG_004-81a"/>
無民何有君故有問舍本而問末者耶乃進而問之曰<lb/>
齊有處士曰鍾離子<hi>鍾離屬九江正曰路史云沂之承音懲有鍾離城乃晉吳㑹處成十</hi>
<hi>五年杜云淮南縣今屬濠州者非應劭云鍾離子國在九江蓋其後徙於此吳滅之</hi>無恙耶是其<lb/>
為人也有糧者亦食無糧者亦食有衣者亦衣無衣者<lb/>
亦衣是助王養其民者<hi>補</hi>也何以至今不業也<hi>言不得在位成</hi>
<hi>其職業</hi>葉陽子<hi>諸書葉陽皆不地范睢傳注葉一作業補曰正義云葉陽今許州葉縣又見魏䇿</hi>
無恙乎是其為人哀鰥寡䘏孤獨振困窮補不足是助<lb/>
王息其民者也<hi>息生也</hi>何以至今不業也北宫之女嬰兒<lb/>
<pb n="KR2e0005_WYG_004-81b"/>
子無恙耶徹其環瑱<hi>集韻徹去也通作徹</hi>至老不嫁以養父母是<lb/>
皆率民而出於孝情者也<hi>情猶誠</hi>胡為至今不朝也<hi>命婦則朝</hi>
此二士弗業一女不朝何以王齊國子萬民乎於陵子<lb/>
仲<hi>於陵屬濟南皆以所居為號此自一人若孟子所稱已是七八十年矣補曰路史於陵今淄之長山正曰</hi>
<hi>此言於陵仲子之行與孟子所稱者合恐即此人也趙惠文王與齊閔王同時惠文后用事實孝成之世其在</hi>
<hi>惠文時則仲子猶相及</hi>尚存乎是其為人也上不臣於王下不治<lb/>
其家中不索交諸侯此率民而出於無用者何為至今<lb/>
不殺乎<hi>彪謂威后賢矣其是非乃不詭於聖齊有此數士不能察至使鄰國老女子愧之王建不足道</hi>
<pb n="KR2e0005_WYG_004-82a"/>
<hi>也時君王后故無恙胡為亦無察乎正曰問王而不及后必非君王后王建時鮑因䇿言謂后為賢智故曲說</hi>
<hi>至此○王使之使如字瑱它典它甸二反</hi>
齊閔王之遇殺其子法章變姓名為莒太史家庸夫<hi>庸傭</hi>
<hi>同均直也</hi>太史敫女<hi>敫音躍補曰徐廣云一音皎</hi>竒法章之狀貌以為非<lb/>
常人憐而常竊衣食之與私焉莒中及齊亡臣<hi>臣之出亡者</hi>
相聚求閔王子欲立之法章乃自言於莒共立法章為<lb/>
襄王襄王立以太史氏女為王后生子建太史敫曰女<lb/>
無媒而嫁者非吾種也汙吾世矣終身不覩君王后賢<lb/>
<pb n="KR2e0005_WYG_004-82b"/>
不以不覩之故失人子之禮也襄王卒子建立為齊王<lb/>
君王后事秦謹與諸侯信以故建立<hi>衍一四字</hi>四十有餘年<lb/>
不受兵<hi>正曰此要其終而言之建立字可見建四十四年為秦滅補曰秦逺交齊而善之故齊事秦謹</hi>
<hi>不悟其計也與諸侯信此恐未然史稱齊亦東邉海上秦日夜攻三晉燕楚五國各自救以故四十餘年不受</hi>
<hi>兵此實録也齊與諸侯信則安得不助五國乎</hi>秦昭王<hi>元作始皇按后卒於莊襄之時不逮始皇也</hi>
始皇<hi>補曰字誤</hi>嘗遣使者遺君王后玉連環<hi>兩環相貫</hi>曰齊多智<lb/>
而解此環不君王后以示羣臣羣臣不知解君王后引<lb/>
錐椎破之謝秦使曰謹以解矣及君王后病且卒誡建<lb/>
<pb n="KR2e0005_WYG_004-83a"/>
曰羣臣之可用者某建曰請書之君王后曰善取筆牘<lb/>
受言<hi>牘書版也</hi>君王后曰老婦已忘矣<hi>詳其指蓋怒建之不心受託以病昏耳</hi>
君王后死後后勝<hi>疑即后之族</hi>相齊多受秦間金玉使賔客<lb/>
入秦皆為變辭<hi>變故之辭葢使者還以恐動王也</hi>勸王朝秦不修攻戰<lb/>
之備<hi>彪謂君王后賢智婦人也惜其不能正始乃其父正烈男子也義不能疚利不能回其斯人乎正曰</hi>
<hi>䇿云君王后賢不失人子之禮又秦王令解環以齊多智為言故鮑以賢賛之不能正始既不足言賢信秦之</hi>
<hi>謀不助諸侯又何智之有</hi>
齊王建入朝於秦雍門司馬前曰所為立王者為社稷<lb/>
<pb n="KR2e0005_WYG_004-83b"/>
耶為王立王耶王曰為社稷司馬曰為社稷立王王何<lb/>
以去社稷而入秦齊王還車而反即墨大夫聞<hi>元作與補曰姚</hi>
<hi>云一本作聞</hi>雍門司馬諫而聽之則以為可<hi>衍可/字</hi>可<hi>補曰姚云一作</hi>
<hi>以</hi>為謀<hi>又疑可為謀本注字</hi>即入見齊王曰齊地方數千里帶甲<lb/>
數十<hi>元作百下同</hi>百萬夫三晉大夫皆不便秦而在阿鄄之<lb/>
間者百數王收而與之十百<hi>補曰通鑑作數下同</hi>萬之衆使收三<lb/>
晉之故地即臨晉之關可以入矣<hi>臨晉屬左馮翊</hi>鄢郢大夫不<lb/>
欲為秦<hi>不屬之也</hi>而在城南下者百數<hi>齊城</hi>王收而與之十百<lb/>
<pb n="KR2e0005_WYG_004-84a"/>
萬之師使收楚故地即武關可以入矣<hi>始皇紀注武闗秦南闗在陜西</hi>
<hi>𢎞農東</hi>如此則齊威可立秦國可亡矣舍南面之稱制<hi>此亦</hi>
<hi>秦人之辭時未有此正曰謂其棄王而為臣也</hi>乃西面而事秦為大王不取也<lb/>
齊王不聴秦使陳馳<hi>齊客之入秦者正曰上章謂齊賔客入秦皆為變亂又陳為齊姓故</hi>
<hi>云然不可考</hi>誘齊王内之約與五百里之地<hi>葢偽許之</hi>齊王不聽<lb/>
即墨大夫而聽陳馳遂入秦處之共松栢之間<hi>共屬河内補曰</hi>
<hi>衛州共城縣</hi>餓而死先是齊為之歌曰松耶栢耶住建共者<lb/>
客邪<hi>客謂陳馳自秦稱之曰客彪謂建之聽雍門似矣而不卒於即墨惟不明故也不明以亡國有國家</hi>
<pb n="KR2e0005_WYG_004-84b"/>
<hi>者可不以正心誠意為先乎正曰專指陳馳非自齊稱之曰客爾史謂建聽姦人賔客以亡秦䇿秦王資頓弱</hi>
<hi>以逰齊王入朝知客非一也○鮑出正心誠意一語論雖正而不切上言不明而此曰以為先烏睹大學之序</hi>
　　　凡五十九章<lb/>
　<lb/>
　<lb/>
　<lb/>
　<lb/>
　戰國策校注卷四<lb/>
</p>
<p>
</p>
  </div>
</body>
</text>
</TEI>
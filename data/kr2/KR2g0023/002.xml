<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>伊洛淵源錄巻二</head> <lb/>
    <p>
<pb n="KR2g0023_WYG_002-1a"/>
欽定四庫全書<lb/>
　伊洛淵源錄巻二<lb/>
　　　　　　　　　　　　　宋　朱子　撰<lb/>
　明道先生<lb/>
　　行狀　　　　　　　　　　　伊川先生<lb/>
曾祖希振皇任尚書虞部員外郎妣髙密縣君崔氏祖<lb/>
遹皇贈開府儀同三司吏部尚書妣孝感縣太君張氏<lb/>
長安縣太君張氏父珦見任太中大夫致仕母夀安縣<lb/>
<pb n="KR2g0023_WYG_002-1b"/>
君侯氏先生名顥字伯淳姓程氏其先曰喬伯為周大<lb/>
司馬封於程後遂以為氏先生五世而上居中山之博<lb/>
野髙祖贈太子少師諱羽太宗朝以輔翊功顯賜第於<lb/>
京師居再世曾祖而下葬河南今為河南人先生生而<lb/>
神氣秀爽異於常兒未能言叔祖母任氏太君抱之行<lb/>
不覺釵墜後數日方求之先生以手指示隨其所指而<lb/>
往果得釵人皆驚異數嵗誦詩書强記過人十嵗能為<lb/>
詩賦十二三時羣居庠序中如老成人見者無不愛重<lb/>
<pb n="KR2g0023_WYG_002-2a"/>
故户部侍郎彭公思永謝客至學舎一見異之許妻以<lb/>
女踰冠中進士第調京兆府鄠縣主簿令以其年少未<lb/>
知之民有借其兄宅以居者發地中蔵錢兄之子訴曰<lb/>
父所蔵也令曰此無證佐何以决之先生曰此易辨爾<lb/>
問兄之子曰爾父蔵錢幾何時矣曰四十年矣彼借宅<lb/>
居㡬何時矣曰二十年矣即遣吏取錢十千視之謂借<lb/>
宅者曰今官所鑄錢不五六年即遍天下此錢皆爾未<lb/>
蔵前數十年所鑄何也其人遂服令大竒之南山僧舎<lb/>
<pb n="KR2g0023_WYG_002-2b"/>
有石佛嵗傳其首放光逺近男女聚觀晝夜雜處為政<lb/>
者畏其神莫敢禁止先生始至詰其僧曰吾聞石佛嵗<lb/>
現光有諸曰然戒曰俟復現必先白吾職事不能往當<lb/>
取其首就觀之自是不復有光矣府境水害倉卒興役<lb/>
諸邑率皆狼狽惟先生所部飲食苃舎無不安便時盛<lb/>
暑泄利大行死亾甚衆獨鄠人無死者所至治役人不<lb/>
勞而事集嘗謂人曰吾之董役乃治軍法也當路者欲<lb/>
薦之多問所欲先生曰薦士當以才之所堪不當問所<lb/>
<pb n="KR2g0023_WYG_002-3a"/>
欲再朞以避親罷再調江寧府上元縣主簿田稅不均<lb/>
比他邑尤甚盖近府美田為貴家富室以厚價薄其稅<lb/>
而買之小民茍一時之利久則不勝其弊先生為令畫<lb/>
法民不知擾而一邑大均其始富者不便多為浮論欲<lb/>
搖止其事既而無一人敢不服者後諸路行均稅法邑<lb/>
官不足益以他官經嵗歴時文案山積而尚有訴不均<lb/>
者計其力比上元不啻千百矣㑹令罷去先生攝邑事<lb/>
上元劇邑訴訟日不下二百為政者疲於省覽奚暇及<lb/>
<pb n="KR2g0023_WYG_002-3b"/>
治道先生處之有方不閲月民訟遂簡江南稻田賴陂<lb/>
塘以溉盛夏塘隄大決計非千夫不可塞法當言之府<lb/>
府禀於漕司然後計功調役非月餘不能興作先生曰<lb/>
比如是苗槁久矣民將何食救民獲罪所不辭也遂發<lb/>
民塞之嵗則大熟江寧當水運之衝舟卒病者則留之<lb/>
為營以處曰小營子嵗不下數百人至者輒死先生察<lb/>
其由盖既留然後請於府給券乃得食比有司文具則<lb/>
困於飢巳數月矣先生白漕司給米貯營中至者與之<lb/>
<pb n="KR2g0023_WYG_002-4a"/>
食自是生全者大半措置於纎微之間而人己受賜如<lb/>
此之比所至多矣先生常云一命之士茍存心於愛物<lb/>
於人必有所濟仁宗登遐遺制官吏成服三日而除三<lb/>
日之朝府尹率羣官将釋服先生進曰三日除服遺詔<lb/>
所命不敢違也請盡今日若朝而除之所服止二日爾<lb/>
尹怒不従先生曰公自除之某非至夜不敢釋也一府<lb/>
相視無敢除者茅山有龍池其龍如蜥蜴而五色祥符<lb/>
中中使取二龍至中途中使奏一龍飛空而去自昔嚴<lb/>
<pb n="KR2g0023_WYG_002-4b"/>
奉以為神物先生嘗捕而脯之使人不惑其始至邑見<lb/>
人持竿以黏飛鳥取其竿折之教之使勿為及罷官艤<lb/>
舟郊外有數人共語自主簿折黏竿鄉民子弟不敢畜<lb/>
禽鳥不嚴而令行大率如此再朞就移澤州晉城令澤<lb/>
人淳厚尤服先生教命民以事至邑者必告之以孝悌<lb/>
忠信入所以事父兄出所以事長上度鄉村逺近為伍<lb/>
保使之力役相助患難相恤而姦偽無所容凡孤㷀殘<lb/>
癈者責之親戚鄉黨使無失所行旅出於其塗者疾病<lb/>
<pb n="KR2g0023_WYG_002-5a"/>
皆有所養諸鄉皆有校暇時親至召父老而與之語兒<lb/>
童所讀書親為正句讀教者不善則為易置俗始甚野<lb/>
不知為學先生擇子弟之秀者聚而教之去邑纔十餘<lb/>
年而服儒服者盖數百人矣鄉民為社㑹為立科條旌<lb/>
别善惡使有勸有恥邑㡬萬室三年之間無强盜及鬭<lb/>
死者秩滿代者且至吏夜叩門稱有殺人者先生曰吾<lb/>
邑安有此誠有之則某村某人也問之果然家人驚異<lb/>
問何以知之曰吾常疑此人惡少之弗革者也河東財<lb/>
<pb n="KR2g0023_WYG_002-5b"/>
賦窘迫官所科買嵗為民患雖至賤之物至官取之則<lb/>
其價翔躍多者至數十倍先生常度所需使富家預儲<lb/>
定其價而出之富不至失倍息而鄉民所費比常嵗十<lb/>
不過二三民稅常移近邊載往則道逺就糴則價高先<lb/>
生擇富民之可任者預使購粟邊郡所費大省民力用<lb/>
紓縣庫有雜納錢數百千常借以補助民力部使者至<lb/>
則告之曰此錢令自用而不敢私請一切不問使者屢<lb/>
更無不従者先時民憚差役役及則互相糾訴鄉鄰遂<lb/>
<pb n="KR2g0023_WYG_002-6a"/>
為仇讐先生盡知民産厚薄第其先後按籍而命之無<lb/>
有辭者河東義勇農隙則教以武事然應文備數而已<lb/>
先生至晉城之民遂為精兵晉俗尚焚屍雖孝子慈孫<lb/>
習以為安先生教諭禁止民始信之而先生去後郡官<lb/>
有母死者憚於逺致以投烈火愚俗視傚先生之教遂<lb/>
廢識者恨之先生為令視民如子欲辨事者或不持牒<lb/>
徑至庭下陳其所以先生從容告語諄諄不倦在邑三<lb/>
年百姓愛之如父母去之日哭聲振野用薦者改著作<lb/>
<pb n="KR2g0023_WYG_002-6b"/>
佐郎尋以御史中丞呂公公著薦授太子中允權監察<lb/>
御史裏行神宗素知先生名召對之日従容咨訪比二<lb/>
三見遂期以大用每将退必曰頻求對來欲常相見爾<lb/>
一日議論甚久日官報午正先生遽求退庭中中人相<lb/>
謂曰御史不知上未食邪前後進說甚多大要以正心<lb/>
窒欲求賢育才為先先生不飾辭辯獨以誠意感動人<lb/>
主神宗嘗使推擇人才先生所薦者數十人而以父表<lb/>
弟張載暨弟頤為首所上章疏子姪不得窺其藁嘗言<lb/>
<pb n="KR2g0023_WYG_002-7a"/>
人主當防未萌之欲神宗俯身拱手曰當為卿戒之及<lb/>
因論人才曰陛下奈何輕天下士神宗曰朕何敢如是<lb/>
言之至於再三時王荆公安石日益信用先生每進見<lb/>
必為神宗陳君道以至誠仁愛為本未嘗及功利神宗<lb/>
始疑其迂而禮貌不衰當極陳治道神宗曰此堯舜之<lb/>
事朕何敢當先生愀然曰陛下此言非天下之福也荆<lb/>
公寖行其說先生意多不合事出必論列數月之間章<lb/>
數十上尤極論者輔臣不同心小臣與大計公論不行<lb/>
<pb n="KR2g0023_WYG_002-7b"/>
青苗取息賣祠部牒差提舉官多非其人及不經封駁<lb/>
京東轉運司剥民希寵不加黜責興利之臣日進尚徳<lb/>
之風寖衰等十餘事荆公與先生雖道不同而嘗謂先<lb/>
生忠信先生每與論事心平氣和荆公多為之動而言<lb/>
路好直者必欲力攻取勝由是與言者為敵矣先生言<lb/>
既不行懇求外補神宗猶重其去上章及面請至十數<lb/>
不許遂闔門待罪神宗将黜諸言者命執政除先生監<lb/>
司差權發遣京西路提㸃刑獄復上章曰臣言是願行<lb/>
<pb n="KR2g0023_WYG_002-8a"/>
之如其妄言當賜顯責請罪而獲遷刑賞混矣累請得<lb/>
罷既而神宗手批暴白同列之罪獨於先生無責改差<lb/>
簽書鎮寧軍節度判官事為守者嚴刻多忌通判而下<lb/>
莫敢與辯事始意先生嘗任臺憲必不盡力職事而又<lb/>
慮其慢已既而先生事之甚恭雖筦庫細務無不盡心<lb/>
事小未安必與之辯遂無不従者相與甚歡屢平反重<lb/>
獄得不死者前後葢十數河清卒於法不他役時中人<lb/>
程昉為外都水丞怙勢蔑視州郡欲盡取諸埽兵治二<lb/>
<pb n="KR2g0023_WYG_002-8b"/>
股河先生以法拒之昉請於朝命以八百人與之天方<lb/>
大寒昉肆其虐用衆逃而歸州官晨集城門吏報河清<lb/>
兵潰歸将入城衆官相視畏昉欲弗納先生曰此逃死<lb/>
自歸弗納必為亂昉有言某自當之即親往開門撫諭<lb/>
約歸休三日復役衆歡呼而入具以事上聞得不復遣<lb/>
後昉奏事過州見先生言甘而氣懾既而揚言於衆曰<lb/>
澶卒之潰乃程中允誘之吾必訴於上同列以告先生<lb/>
笑曰彼方憚我何能爾也果不敢言㑹曺村埽決時先<lb/>
<pb n="KR2g0023_WYG_002-9a"/>
生方救䕶小吳相去百里州帥劉公涣以事急告先生<lb/>
一夜馳至帥俟於河橋先生謂帥曰曺村決京城可虞<lb/>
臣子之分身可塞亦為之請盡以廂兵見付事或不集<lb/>
公當親率禁兵以繼之帥義烈士遂以本鎮印授先生<lb/>
曰君自用之先生得印不暇入城省親徑走決堤諭士<lb/>
卒曰朝廷養爾輩正為緩急爾爾知曺村決則注京城<lb/>
乎吾與爾曺以身捍之衆皆感激自效論者皆以為勢<lb/>
不可塞徒勞人爾先生命善汩者銜細繩以渡決口水<lb/>
<pb n="KR2g0023_WYG_002-9b"/>
方奔注達者百一卒能引大索以濟衆兩岸並進晝夜<lb/>
不息數日而合其将合也有大木自中流而下先生顧<lb/>
謂衆曰得彼巨木横流入口則吾事濟矣語纔已木遂<lb/>
横衆以為至誠所致其後曺村之下復決遂久不塞數<lb/>
路困擾大為朝廷憂人以為使先生在職安有是也郊<lb/>
祀霈恩先生曰吾罪滌矣可以去矣遂求監局以便親<lb/>
養得罷歸自是醜正者競揚避新法之說嵗餘得監西<lb/>
京洛河竹木務薦者言其未嘗叙年勞丐遷秩特改太<lb/>
<pb n="KR2g0023_WYG_002-10a"/>
常丞神宗猶念先生㑹修三經義嘗語執政曰程某可<lb/>
用執政不對又嘗有登對者自洛至問曰程某在彼否<lb/>
連言佳士其後彗見翼軫間詔求直言先生應詔論朝<lb/>
政極切還朝執政屢進擬神宗皆不許既而手批與府<lb/>
界知縣差知扶溝縣事先生詣執政復求監局執政諭<lb/>
以上意不可改也數月右府同薦除判武學新進者言<lb/>
其新法之初首為異論罷復舊任先生為治専尚寛厚<lb/>
以教化為先雖若甚迂而民實風動扶溝素多盜雖樂<lb/>
<pb n="KR2g0023_WYG_002-10b"/>
嵗强盜不減十餘發先生在官無强盜者㡬二年廣濟<lb/>
蔡河出縣境瀕河不逞之民不復治生業専以脇取舟<lb/>
人物為事嵗必焚舟十數以立威先生始至捕得一人<lb/>
使引其類得數十人不復根治舊惡分地而處之使以<lb/>
挽舟為業且察為惡者自是邑境無焚舟之患畿邑田<lb/>
稅重朝廷嵗常蠲除以為惠澤然而良善之民憚督責<lb/>
而先輸逋負獲除者皆頑民也先生為約前科獲免者<lb/>
今必如期而足於是惠澤始均司農建言天下輸役錢<lb/>
<pb n="KR2g0023_WYG_002-11a"/>
達户四等而畿内獨止第三請亦及第四先生力陳不<lb/>
可司農奏其議謂必獲罪而神宗是之畿邑皆得免先<lb/>
生為政常權穀價不使至甚貴甚賤㑹大旱麥苗且枯<lb/>
先生教人掘井以溉一井不過數工而所灌數畝闔境<lb/>
賴焉水災民飢先生請發粟貸之鄰邑亦請司農怒遣<lb/>
使閱實使至鄰邑而令遽自陳穀且登無貸可也使至<lb/>
謂先生盍亦自陳先生不肻使者遂言不當貸先生力<lb/>
言民飢請貸不已遂得穀六千石飢者用濟而司農益<lb/>
<pb n="KR2g0023_WYG_002-11b"/>
怒視貸籍户同等而所貸不等檄縣杖主吏先生言濟<lb/>
飢當以口之多寡不當以戸之髙下且令實為之非吏<lb/>
罪乃得已内侍都知王中正巡閱保甲權寵至盛所至<lb/>
凌慢縣官諸邑供帳競務華鮮以悅奉之主吏以請先<lb/>
生曰吾邑貧安能效他邑且取於民法所禁也令有故<lb/>
青帳可用之先生在邑嵗餘中正往來境上卒不入鄰<lb/>
邑有寃訴府願得先生決之者前後五六有犯小盜者<lb/>
先生謂曰汝能改行吾薄汝罪盜叩首願自新後數月<lb/>
<pb n="KR2g0023_WYG_002-12a"/>
復穿窬捕吏至門盜告其妻曰我與太丞約不復為盜<lb/>
今何面目見之邪遂自經官制改除奉議郎朝廷遣官<lb/>
括牧地民田當沒者千頃往往持累世契券以自眀皆<lb/>
弗用諸邑已定而扶溝民獨不服遂有朝㫖改稅作租<lb/>
不復加益及聴賣易如私田民既倦於追呼又得不加<lb/>
賦乃皆服先生以為不可括地官至謂先生曰民願服<lb/>
而君不許何也先生曰民徒知今日不加賦而不知後<lb/>
日増租奪田則失業無以生矣因為言仁厚之道其人<lb/>
<pb n="KR2g0023_WYG_002-12b"/>
感動謝曰寧受責不敢違公遂去之他邑不踰月先生<lb/>
罷去其人復至謂攝令者曰程奉議去矣爾復何恃而<lb/>
敢稽違朝㫖督責甚急數日而事集鄰邑民犯盜繋縣<lb/>
獄而逸既又遇赦先生坐是以特㫖罷邑人知先生且<lb/>
罷詣府及司農丐留者千數去之日不使人知老稺數<lb/>
百追及境上攀挽號泣遣之不去以親老求近鄉監局<lb/>
得監汝州酒稅今上嗣位覃恩改承議郎先生雖小官<lb/>
賢士大夫視其進退以卜興衰聖政方新賢徳登進先<lb/>
<pb n="KR2g0023_WYG_002-13a"/>
生特為時望所屬召為宗正寺丞未行以疾終元豐八<lb/>
年六月十五也享年五十有四士大夫識與不識莫不<lb/>
哀傷為朝廷生民恨惜先生資稟既異而充養有道純<lb/>
粹如精金温潤如良玉寛而有制和而不流忠誠貫乎<lb/>
金石孝悌通於神眀視其色其接物也如春陽之温聴<lb/>
其言其入人也如時雨之潤胷懐洞然徹視無間測其<lb/>
藴則浩乎若滄溟之無際極其徳美言葢不足以形容<lb/>
先生行已内主於敬而行之以恕見善若出諸已不欲<lb/>
<pb n="KR2g0023_WYG_002-13b"/>
弗施於人居廣居而行大道言有物而動有常先生為<lb/>
學自十五六時聞汝南周茂叔論道遂厭科舉之業慨<lb/>
然有求道之志未知其要泛濫於諸家出入於老釋者<lb/>
㡬十年返求諸六經而後得之明於庶物察於人倫知<lb/>
盡性至命必本於孝悌窮神知化由通於禮樂辨異端<lb/>
似是之非開百代未眀之惑秦漢而下未有臻斯理也<lb/>
謂孟子沒而聖學不傳以興起斯文為巳任其言曰道<lb/>
之不眀異端害之也昔之害近而易知今之害深而難<lb/>
<pb n="KR2g0023_WYG_002-14a"/>
辨昔之惑人也乘其迷暗今之入人也因其髙眀自謂<lb/>
之窮神知化而不足以開物成務言為無不周遍實則<lb/>
外於倫理窮深極微而不可以入堯舜之道天下之學<lb/>
非淺陋固滯則必入於此自道之不眀也邪誕妖異之<lb/>
說競起塗生民之耳目溺天下於汙濁雖髙才眀智膠<lb/>
於見聞醉生夢死不自覺也是皆正路之蓁蕪聖門之<lb/>
蔽塞闢之而後可以入道先生進将覺斯民退將眀之<lb/>
書不幸早世皆未及也其辨析精微稍見於世者學者<lb/>
<pb n="KR2g0023_WYG_002-14b"/>
之所傳爾先生之門學者多矣先生之言平易易知賢<lb/>
愚獲其益如羣飲於河各充其量先生教人自致知至<lb/>
於知止誠意至於平天下灑掃應對至於窮理盡性循<lb/>
循有序病世之學者捨近而趨逺處下而闚髙所以輕<lb/>
自大而卒無得也先生接物辨而不間感而能通教人<lb/>
而人易從怒人而人不怨賢愚善惡咸得其心狡偽者<lb/>
獻其誠暴慢者致其恭聞風者誠服覿徳者心醉雖小<lb/>
人以趨向之異顧於利害時見排斥退而省其私未有<lb/>
<pb n="KR2g0023_WYG_002-15a"/>
不以先生為君子也先生為政治惡以寛處煩而裕當<lb/>
法令繁宻之際未嘗從衆為應文逃責之事人皆病於<lb/>
拘礙而先生處之綽然衆憂以為甚難而先生為之沛<lb/>
然雖當倉卒不動聲色方監司競為嚴急之時其待先<lb/>
生率皆寛厚設施之際有所賴焉先生所為綱條法度<lb/>
人可效而為也至其道之而従動之而和不求物而物<lb/>
應未施信而民信則人不可及也彭夫人封仁和縣君<lb/>
嚴正有禮事舅以孝稱善睦其族先一年卒<hi>一本有五字</hi>子<lb/>
<pb n="KR2g0023_WYG_002-15b"/>
<hi>一本有三早卒字</hi>曰端懿蔡州汝陽縣主簿曰端本治進士業<lb/>
<hi>一本有四字</hi>女<hi>一本有三夭一字</hi>適假承務郎朱純之卜以今年十<lb/>
月乙酉葬於伊川先塋謹書家世行業及歴官行事之<lb/>
大槩以求誌於作者<lb/>
　　　門人朋友叙述<hi>并序</hi>
　先兄眀道之葬頤狀其行以求誌銘且備異日史氏<lb/>
　採録既而門人朋友為文以叙其事迹述其道學者<lb/>
　甚衆其所以推尊稱美之意人各用其所知盖不同<lb/>
<pb n="KR2g0023_WYG_002-16a"/>
　也而以為孟子而後傳聖人之道者一人而已是則<lb/>
　同文多不能盡取取其有補於行狀之不及者數篇<lb/>
　附於行状之後<lb/>
河間劉立之曰先生幼有竒<hi>一作異</hi>質眀慧驚人年數嵗<lb/>
即有成人之度嘗賦酌貪泉詩曰中心如自固外物豈<lb/>
能遷當世先達許其志操及長豪勇自奮不溺於流俗<lb/>
従汝南周茂叔問學窮性命之理率性㑹道體道成徳<lb/>
出處孔孟従容不勉踰冠應舉京師聲望藹然老儒宿<lb/>
<pb n="KR2g0023_WYG_002-16b"/>
學皆自以為不及莫不造門願交釋褐主永興軍鄠縣<lb/>
簿永興帥府其出守皆禁宻大臣待先生莫不盡禮為<lb/>
令晉城其俗樸陋民不知學中間㡬百年無登科者先<lb/>
生擇其秀異為置學舎糧具聚而教之朝夕督厲誘進<lb/>
學者風靡日盛熙寧元豐間應書者至數百登科者十<lb/>
餘人先生為政條教精宻而主之以誠心晉城之民被<lb/>
服先生之化暴桀子弟至有恥不犯迄先生去三年間<lb/>
編戶數萬衆罪入極典者纔一人然鄉閭猶以不遵教<lb/>
<pb n="KR2g0023_WYG_002-17a"/>
令為深恥熙寧七年立之得官晉城距先生去已十餘<lb/>
年見民有聚口衆而不析異者問其所以云守程公之<lb/>
化也其誠心感人如此薦為御史神宗召對問所以為<lb/>
御史對曰使臣拾遺補闕裨賛朝廷則可使臣掇拾臣<lb/>
下短長以沽直名則不能神宗歎賞以為得御史體神<lb/>
宗厲精求治王荆公執政議法改令言者攻之甚力至<lb/>
有發憤肆罵無所不至者先生獨以至誠開納君相疏<lb/>
入輒削藁不以示子姪常曰揚已矜衆吾所不為嘗被<lb/>
<pb n="KR2g0023_WYG_002-17b"/>
㫖赴中堂議事荆公方怒言者厲色待之先生徐曰天<lb/>
下之事非一家私議願公平氣以聴荆公為之愧屈善<lb/>
談太中公得請領崇福先生求折資監當以便養歸洛<lb/>
從容親庭日以讀書勸學為事先生經術通眀義理精<lb/>
微樂告不倦士大夫従之講學者日夕盈門虚往實歸<lb/>
人得所欲先生在御史有南士㳺執政門者方自南還<lb/>
未至而附㑹之說先布都下且其人素議虧闕先生奏<lb/>
言其行後先生被命判武學其人已位通顯懼先生復<lb/>
<pb n="KR2g0023_WYG_002-18a"/>
進乃抗章言先生新法之初首為異論先生笑曰是豈<lb/>
誣我邪復以便親乞汝州監局先生髙才逺業淪屈卑<lb/>
冗人為先生歎息而先生處之恪勤匪懈曰執事安得<lb/>
不謹今皇帝即位以宗正丞召朝廷方且用之未赴闕<lb/>
得疾以終先生有天下重望士民以其出處卜時隆汙<lb/>
聞訃之日識與不識莫不隕涕自孟軻沒聖學失傳學<lb/>
者穿鑿妄作不知入徳先生傑然自立於千載之後芟<lb/>
闢榛穢開示本原聖人之庭户曉然可入學士大夫始<lb/>
<pb n="KR2g0023_WYG_002-18b"/>
知所向然髙才世希能造其藩閾者葢鮮况堂奥乎先<lb/>
生徳性充完粹如之氣盎於面背樂易多恕終日怡恱<lb/>
立之從先生三十年未嘗見其<hi>一有有字</hi>忿厲之色接人温<lb/>
然無賢不肖皆使之款曲自盡聞人一善咨嗟奨勞惟<lb/>
恐其不篤人有不及開導誘掖惟恐其不至故雖桀傲<lb/>
不恭見先生莫不感恱而化服風格髙邁不事標飾而<lb/>
自有畦畛望其容色聴其言教則放心邪氣不復萌於<lb/>
胷中太中公告老而歸家素清窶僦居洛城先生以禄<lb/>
<pb n="KR2g0023_WYG_002-19a"/>
養族大食衆菽粟僅足而老幼各盡其歡中外幼孤窮<lb/>
無託者皆收養之撫育誨𨗳期於成人嫁女娶婦皆先<lb/>
孤遺而後及已子食無重肉衣無兼副女長過期至無<lb/>
資以遣先生達於従政以仁愛為本故所至民戴之如<lb/>
父母立之嘗問先生以臨民曰使民各得輸其情問御<lb/>
吏曰正已以格物雖愚不肖佩服先生之訓不敢㤀怠<lb/>
先生抱經濟大器有開物成務之才雖不用於時然至<lb/>
誠在天下惟恐一物不得其所見民疾苦如在諸已聞<lb/>
<pb n="KR2g0023_WYG_002-19b"/>
朝廷興作小失則憂形顔色嘗論所以致君堯舜措俗<lb/>
成康之意其言感激動人千五百年一生斯人時命不<lb/>
㑹如此美志不行利澤不施惜哉立之家與先生有累<lb/>
世之舊先人髙爽有竒操與先生好尤宻先人早世立<lb/>
之方數嵗先生兄弟取以歸敎養視子姪卒立其門户<lb/>
末世俗薄朋友道衰聞先生之風宜有愧恥立之従先<lb/>
生最久聞先生教最多得先生行事為最詳先生終繫<lb/>
官朔陲不得與於行服之列哭泣之哀承訃悲號摧裂<lb/>
<pb n="KR2g0023_WYG_002-20a"/>
肝膈先生大節髙誼天下莫不聞至於委曲纎細一言<lb/>
一行足以埀法來世而人所不及知者大懼堙没不傳<lb/>
以為門人羞輒書所知以備採擇<lb/>
沛國朱光庭曰嗚呼道之不眀不行也久矣自子思筆<lb/>
之於書其後孟軻倡之軻死而不得其傳退之之言信<lb/>
矣大扺先生之學以誠為本仰觀乎天清眀穹窿日月<lb/>
之運行隂陽之變化所以然者誠而已俯察乎地廣博<lb/>
持載山川之融結草木之繁殖所以然者誠而已人居<lb/>
<pb n="KR2g0023_WYG_002-20b"/>
天地之中㕘合無間純亦不已者其在兹乎盖誠者天<lb/>
徳也聖人自誠而眀其靜也淵停其動也神速天地之<lb/>
所以位萬物之所以育何莫由斯道也先生得聖人之<lb/>
誠者也自始學至於成徳雖天資穎徹絶出等夷然卓<lb/>
然之見一主於誠故推而事親則誠孝事君則誠忠友<lb/>
于兄弟則綽綽有裕信於朋友則久要不忘修身慎行<lb/>
則不愧於屋漏臨政愛民則如保乎赤子非得夫聖人<lb/>
之誠孰能與於斯才周萬物而不自以為髙學際三才<lb/>
<pb n="KR2g0023_WYG_002-21a"/>
而不自以為足行貫神眀而不自以為異識照古今而<lb/>
不自以為得至於六經之奥義百家之異說研窮搜決<lb/>
判然胷中天下之事雖萬變交於前而燭之不失毫釐<lb/>
權之不失輕重凡貧富貴賤死生皆不足以動其心真<lb/>
可謂大丈夫者非所得之深所養之厚能至於是歟嗚<lb/>
呼天之生斯人使之平治天下功徳豈小補哉方當聖<lb/>
政日新賢者彚進殆将以斯道覺斯民而天奪之速可<lb/>
謂不幸之甚矣孔子曰朝聞道夕死可矣自孟子以來<lb/>
<pb n="KR2g0023_WYG_002-21b"/>
千有餘嵗先王大道得先生而後傳其補助天地之功<lb/>
可謂盛矣雖不得髙位以澤天下然而以斯道倡之於<lb/>
人亦已較著其聞見而知之尚能似之先生為不亡矣<lb/>
河間邢恕曰先生徳性絶人外和内剛眉目清峻語聲<lb/>
鏗然恕早従先生之弟學初見先生於磁州其氣貌清<lb/>
眀夷粹其接人和以有容其㫁義剛而不犯其思索妙<lb/>
造精義其言近而測之益逺恕盖始恍然自失而知天<lb/>
下有成徳君子所謂完人者若先生是已先生為澶州<lb/>
<pb n="KR2g0023_WYG_002-22a"/>
幕官嵗餘罷歸恕後過澶州問村民莫不稱先生咨嗟<lb/>
歎息盖先生之從政其視民如子憂公如家其誠心感<lb/>
物雖為郡僚佐又止嵗餘而去至使田父野人皆知其<lb/>
姓名又稱歎其賢使先生為一郡又何如哉使先生行<lb/>
乎天下又如何哉既不用於朝廷而以奉親之故禄仕<lb/>
於筦庫以為養居洛㡬十年玩心於道徳性命之際有<lb/>
以自養其渾浩沖融而必合乎規矩凖繩盖真顔氏之<lb/>
流黄憲劉迅之徒不足道也洛實別都乃士人之區藪<lb/>
<pb n="KR2g0023_WYG_002-22b"/>
在仕者皆慕化之従之質疑解惑閭里士大夫皆髙仰<lb/>
之樂従之逰學士皆宗師之講道勸義行李之往來過<lb/>
洛者茍知名有識必造其門虚而往實而歸莫不心醉<lb/>
斂袵而誠服於是先生身益退位益卑而名益髙於天<lb/>
下今皇帝即位太皇太后同聴㫁凡政事之利者存害<lb/>
者去復起司馬公君實以為門下侍郎用吕公晦叔為<lb/>
尚書左丞而先生亦以宗正丞召執政日須其來将大<lb/>
用之訃至京師諸公人人歎嗟為朝廷惜士大夫下至<lb/>
<pb n="KR2g0023_WYG_002-23a"/>
布衣諸生聞之莫不相弔以為哲人云亡也嗚呼惟先<lb/>
生以直道言事不合去國十有七年今太母制政下令<lb/>
不出房闥天下固已宴然方大講求政事之得失救偏<lb/>
矯枉資人材以成治功之時如先生之才大小左右内<lb/>
外用之無不宜盖其所知上極堯舜三代帝王之治其<lb/>
所以包涵博大悠逺纖悉上下與天地同流其化之如<lb/>
時雨者先生固已黙而識之至於興造禮樂制度文為<lb/>
下至行師用兵戰陣之法無所不講皆造其極外之夷<lb/>
<pb n="KR2g0023_WYG_002-23b"/>
狄情狀山川道路之險易邊鄙防戍城寨斥堠控帶之<lb/>
要靡不周知其吏事操決文法簿書又皆精宻詳練若<lb/>
先生可謂通儒全才矣而所有不試其萬一又不究於<lb/>
髙年此有志之士所以慟哭而流涕也<lb/>
成都范祖禹曰先生為人清眀端潔内直外方其學本<lb/>
於誠意正心以聖賢之道可以必至勇於力行不為空<lb/>
文其在朝廷與道行止主於忠信不崇虚名其為政視<lb/>
民如子慘怛教愛出於至誠建利除害所欲必得故先<lb/>
<pb n="KR2g0023_WYG_002-24a"/>
生所至民賴之如父母去久而思之不忘先生常言縣<lb/>
之政可達於天下一邑者天下之式也先生以親老求<lb/>
為閒官居洛陽殆十餘年與弟伊川先生講學於家化<lb/>
行鄉黨家貧疏食或不繼而事親務養其志賙贍族人<lb/>
必盡其力士之從學者不絶於館有不逺千里而至者<lb/>
先生於經不務解析為枝詞要其用在已而眀於知天<lb/>
其教人曰非孔子之道不可學也葢自孟子沒而中庸<lb/>
之學不傳後世之士不循其本而用心於末故不可與<lb/>
<pb n="KR2g0023_WYG_002-24b"/>
入堯舜之道先生以獨智自得去聖人千有餘嵗發其<lb/>
闗鍵直覩堂奥一天地之理盡事物之變故其貌肅而<lb/>
氣和志定而言厲望之可畏即之可親叩之者無窮従<lb/>
容以應之其出愈新真學者之師也成就人才於時為<lb/>
多雖久去朝廷而人常以其出處為時之通塞既除宗<lb/>
正丞天下日望先生入朝以為且大用及聞其亡上自<lb/>
公卿下至閭巷士民莫不哀之曰時不幸也其命矣夫<lb/>
　伊洛淵源錄巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南嶽小録</head> <lb/>
    <p>
<pb n="KR2k0083_WYG_000-1a"/>
欽定四庫全書　　　　史部十一<lb/>
　南嶽小録　　　　　　地理類六<hi>山水之屬</hi>
　　提要<lb/>
　　　　<hi>臣</hi>等謹案南嶽小録一巻唐道士李沖昭撰<lb/>
　　　　巻首有自序稱弱年悟道近嵗依師洎臨嶽<lb/>
　　　　門頻訪靈迹徧閲古碑及衡山圖經湘中記<lb/>
　　　　仍致詰於師資長者嶽下耆年或得一事旋<lb/>
　　　　貯篋笥撮而直書總成一巻案書中有咸通<lb/>
<pb n="KR2k0083_WYG_000-1b"/>
　　　　年號當作於懿宗以後序末所題壬戌嵗蓋<lb/>
　　　　昭宗之天復二年也舊唐書經籍志新唐書<lb/>
　　　　藝文志皆不著録獨鄭樵藝文略有其書與<lb/>
　　　　此本巻數相合惟沖昭作仲昭葢𫝊刻之誤<lb/>
　　　　書中先列五峯三澗次敘宫觀祠廟壇院之<lb/>
　　　　屬而以厯代得道飛昇之迹附之雖黄冠自<lb/>
　　　　張其敎不無夸誕之詞而唐世名山洞府之<lb/>
　　　　書如盧鴻嵩山記張密廬山雜記令狐見堯<lb/>
<pb n="KR2k0083_WYG_000-2a"/>
　　　　玉笥山記杜光庭武夷山記今並無存此獨<lb/>
　　　　以舊本流𫝊勝境靈跡足資掌故是亦考圖<lb/>
　　　　經者所宜徵據矣此本為明蔡汝楠守衡州<lb/>
　　　　時所刻前有小引亦謂載事蹟名物悉與今<lb/>
　　　　本不同云乾隆四十二年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0083_WYG_000-3a"/>
南嶽小録原序<lb/>
汝楠為郎時雅願乞山水郡治之第乞則不能也竟聽<lb/>
除歸徳自歸徳持服免歸三年謁除斯可以請遂領衡<lb/>
州守南嶽比至衡吏事填委三月弗暇登嶽忽憶蘓子<lb/>
有云天畀我以形使我以心馭也適秦適越其誰我禦<lb/>
心且不能馭形而况馭人乎遂命輕車上祝融峯遍南<lb/>
嶽觀焉頗謂能馭形而快心獨按山經并記舊聞搜覽<lb/>
遺志大抵磨滅則又嘆曰古今變態陵谷不常煙雲洞<lb/>
<pb n="KR2k0083_WYG_000-3b"/>
霄之府或曽為荆棘瓦礫之塲何固求之為憩南臺賦<lb/>
詩凡八章而還然性好古意終不釋也滿秩後謁分守<lb/>
監泉卜先生以小録授汝楠汝楠閲過纂者乃唐人道<lb/>
流彼徒志夫黃冠紫籙之宇錫予褒勑之榮至於治水<lb/>
所經髙賢所憩其他關乎方輿者弗記也獨其事蹟名<lb/>
物嶽峯泉澗悉與今本不相合且傳之以屬好事抑尚<lb/>
有藏之山中者或繼此而出同僚諸君忻然校而梓之<lb/>
嗚呼登髙覽賦之大夫名山栖跡之君子舉無所徴焉<lb/>
<pb n="KR2k0083_WYG_000-4a"/>
典籍失而求之野此編之傳也固宜嘉靖壬子秋七月<lb/>
徳清蔡汝楠序<lb/>
<pb n="KR2k0083_WYG_000-5a"/>
欽定四庫全書<lb/>
　南嶽小録<lb/>
　　　　　　　　　　　　唐　李冲昭　撰<lb/>
　冲昭弱年悟道近歲依師洎臨嶽門頻訪靈跡唯求<lb/>
　古來舊記希窮勝異之事莫之有者咸云兵火之後<lb/>
　其文散失遂徧閲古碑及衡山圖經湘中記仍致詰<lb/>
　於師資長者嶽下耆年或得一事旋貯篋笥今據所<lb/>
　得上有五峯三澗古來宫觀藥院至于歴代得道飛<lb/>
<pb n="KR2k0083_WYG_000-5b"/>
　升之流靈異之端撮而直書總成一巻目為南嶽小<lb/>
　録庶道侶遊山得之披覽粗知靈跡之所自云時壬<lb/>
　戌歲冬十月序<lb/>
　　叙嶽<lb/>
南嶽者周禮職方氏曰南嶽之鎮曰衡以其分當翼軫<lb/>
光輔紫宸鈐三氣之根鈞五靈之徳上列注生之宿下<lb/>
符長育之功稱物平施故謂之衡山五嶽真形圖云潜<lb/>
霍廬□麻玉笥洞陽小偽九嶷羅浮等十山為之佐命<lb/>
<pb n="KR2k0083_WYG_000-6a"/>
復有神仙聖境曰朱陵洞洞天也又云山稟靈氣時有<lb/>
異人又福庭誌云朱陵之天周環七百里七十大峯有<lb/>
五小峯有二壇露光青玉學道居此度世上昇又青玉<lb/>
壇洞靈源光天壇悉是福地五嶽作鎮皆有高真統治<lb/>
蓋以導雲雨養萬物惠群生者也<lb/>
　　五峯<lb/>
　　　祝融峯　紫蓋峯　雲宻峯　天柱峯<lb/>
　　　石廩峯<lb/>
<pb n="KR2k0083_WYG_000-6b"/>
祝融峯去地髙九千七百八十丈在諸峯之北最髙擁<lb/>
諸峯而直上有祝融廟基及青玉壇光天壇白璧壇雷<lb/>
公池風穴仙梨樹上清院基峯之東南有李泌書堂<lb/>
紫蓋峯去地髙四千五百丈九尺其形嵳峩有似麾蓋<lb/>
因以為名上有仙人池七真閣下有紫蓋院基王氏藥<lb/>
堂<lb/>
雲密峯昔夏禹治水登此峯立碑紀其山髙下丈尺皆<lb/>
科斗文字近代樵人或有遇者其碑至靈隱而不見又<lb/>
<pb n="KR2k0083_WYG_000-7a"/>
有禹溪及隱真平斷石源朱陵洞丹崖仙人石室存焉<lb/>
天柱峯其形似柱因以為名亦名柱括峯下有魏夫人<lb/>
石壇或云魏夫人在此處得道<lb/>
石廩峯逺望如倉廩其上方闊十丈傳云旁通洞府昔<lb/>
有洞門觀胡浮先生常乘白豹遊之又有小石廩峯下<lb/>
有舜廟又有華蓋岣嶁擲鉢回雁皆小峯之數<lb/>
　　三澗<lb/>
　　　靈澗　夀澗　洞真澗<lb/>
<pb n="KR2k0083_WYG_000-7b"/>
靈澗以其通於仙源而多靈藥是有其名出紫蓋峯西<lb/>
逾聖夀觀合夀澗南下嶽觀分注平野又有洞真澗<lb/>
　　司天霍王廟<lb/>
司天霍王廟在嶽觀前去觀百餘步本以南方屬火配<lb/>
神曰祝融𤣥宗封為司天王以配夏享有廟令司人本<lb/>
廟在祝融峯上隋代遷移廢華藪觀而建立今祝融峯<lb/>
頂有古廟基存焉<lb/>
　　真君廟<lb/>
<pb n="KR2k0083_WYG_000-8a"/>
真君廟在嶽觀之東五十餘步本與司天王同廟各殿<lb/>
開元中司馬天師上言五嶽洞天各有上真所治不可<lb/>
以血食之神同其雩祀既協聖㫖爰剏清廟是嶽也啓<lb/>
夏之際㓗齋致醮兼度道士五人長備焚修洒掃即開<lb/>
元十五年五月十五日明制也五靈經云佐治者九人<lb/>
從吏三百人羽衛官三萬人為國家祈真請命之地上<lb/>
真記云太虚真人領南嶽司命即炎老君也潜山真人<lb/>
鮑君副治霍山真人韓君佐治金華真人黃君初平天<lb/>
<pb n="KR2k0083_WYG_000-8b"/>
柱真人左君元放南霍真人鄭君思逺霍林真人許君<lb/>
暎丹霍真人周君陽紫虚元君魏夫人華存並居佐命<lb/>
之曹吳越楚蜀之㑹皆當司察之<lb/>
　　衡嶽觀<lb/>
衡嶽觀在華蓋峯卞按舊碑晉太康八年徐真人靈期<lb/>
鄧真人郁之建置梁天監二年周真人静真再加𢎞葺<lb/>
武帝賜三百戸莊田充基業至隋大業八年詔請蔡天<lb/>
師法濤李天師法超住觀焚修興行教法衡州府庫田<lb/>
<pb n="KR2k0083_WYG_000-9a"/>
疇什物竝賜觀資用唐貞觀二年太宗重書額請張天<lb/>
師惠朗度道士四十九人為國焚修髙宗𢎞道元年請<lb/>
葉天師法善封嶽辟方四十里充宫觀長生之地禁樵<lb/>
採斷畋獵罷獻琛以為常典觀内有田先生得道降真<lb/>
堂劉天師真堂後有尹真人上昇壇其觀碑文隋學士<lb/>
曹憲撰今見存焉<lb/>
　　招仙觀<lb/>
招仙觀按舊碑文曰肇基劉宋分宇蕭齊又别傳晉咸<lb/>
<pb n="KR2k0083_WYG_000-9b"/>
亨間徐真人建置至齊元興元年七月二日有住持昇<lb/>
𤣥道士張曇要乘鶴白日冲天其夜雷電激吼天地震<lb/>
動今觀後約一里地有朝天香壇存焉唐貞觀二年蕭<lb/>
天師靈䕶廬陵人時在嶽招仙觀亂後荒凉天師素能<lb/>
㸃化之術遂㸃化黃白之物投外藩轉錢物而剏觀宇<lb/>
不數年克致完合貞觀五年建尋真閣<lb/>
　　九真觀<lb/>
九真觀按碑文晉太康中鄧真人建置徐真人祠唐開<lb/>
<pb n="KR2k0083_WYG_000-10a"/>
元年中有王天師仙喬初天師為行者道性冲昭有非<lb/>
常之志因將嶽中茶二百餘串直入京國每携茶器於<lb/>
城門内施茶忽一日遇髙力士見而異之問其所來乃<lb/>
曰某是南嶽行者今為本住九真觀殿宇破落特將茶<lb/>
來募施主耳於是力士上聞𤣥宗召見嘉歎乆之問曰<lb/>
爾有願否對曰願鬱鬱家國盛濟濟經道興上深加禮<lb/>
焉俾於内殿披度厚與金帛建置令歸嶽中修剏觀宇<lb/>
不數年而完全道行逾高聲流上國尋有詔命封為天<lb/>
<pb n="KR2k0083_WYG_000-10b"/>
師乾元二年三月三十日得道<lb/>
又有薛天師季昌本綿州綿竹縣尉在京捨官入道志<lb/>
操不群將歸南嶽上聞𤣥宗𤣥宗嘉之亦厚頒金帛上<lb/>
命筆賦詩送贈有序曰錬師初解簮裾栖心衡嶽及登<lb/>
道録慨然來茲願歸舊居以守虛白不違雅志且重精<lb/>
修忽遇靈藥至人時來城闕也乃賦詩一首寵行云爾<lb/>
詩曰洞府修真客衡陽念舊居將申金闕要願奉玉清<lb/>
書雲路三天近松溪萬籟虚猶期傳秘籙來往候仙輿<lb/>
<pb n="KR2k0083_WYG_000-11a"/>
後封天師天師又師司馬天師𤣥宗禮重呼為道兄凡<lb/>
是觀中什物多是恩賜臨行又贈金器一百事銀器二<lb/>
百事綿帛至多皆有御札天師以乾元二年二月六日<lb/>
得道自離亂後焚燒蕩然雖重修舎宇竟未完復唯存<lb/>
恩賜鍾一口重四千斤咸通中有王尊師名因節住持<lb/>
道行出衆營葺至多聲達京師為王侯所重今在北嶽<lb/>
封總教大師觀後有白雲先生藥堂又有一小池名甘<lb/>
泉其泉味甘煎茶似乳舊日亦有甘泉院<lb/>
<pb n="KR2k0083_WYG_000-11b"/>
　　西靈觀<lb/>
西靈觀按圖經云梁天監五年建置本女真住持經兵<lb/>
火後未暇修營西有魏夫人仙壇開元中有女真薛師<lb/>
在觀得道又於晨溪别搆道院每出入常有白豹隨行<lb/>
遊歴洞府薛天師常詣之不與相見後不知所之<lb/>
　　聖夀觀<lb/>
聖夀觀本靈夏盧尚書名藩書堂以咸通六年抗表奏<lb/>
捨為聖壽觀觀内盧公真堂壇殿儼然又有層崖峭壁<lb/>
<pb n="KR2k0083_WYG_000-12a"/>
修竹茂松澗水潺湲風景甚異<lb/>
　　九仙宫<lb/>
九仙宫本張真人名始珍所居有石壇方闊丈餘梁天<lb/>
監三年有仙者八人迎張真人於石壇上同昇天去咸<lb/>
通九年衡州刺史史覿奏置宫額十年十月勅下宜依<lb/>
所奏行之<lb/>
　　中宫<lb/>
中宫本梁朝王真人靈輿修行上昇之處又大厯年李<lb/>
<pb n="KR2k0083_WYG_000-12b"/>
得琳先生居之得道<lb/>
　　元陽宫<lb/>
元陽宫本晉朝陳真人興明修行上昇之處<lb/>
　　上清宫<lb/>
上清宫本徐真人靈期修行上昇之處大厯七年有𤣥<lb/>
和先生張太空居之得道又大中元年韓威儀居之得<lb/>
道<lb/>
　　紫虚閣<lb/>
<pb n="KR2k0083_WYG_000-13a"/>
紫虚閣有魏夫人仙壇高一丈二尺上圓平約闊一丈<lb/>
亦名飛流壇傳云夫人自撫州乘龍飛來至此夫人晉<lb/>
太尉舒之女諱華存號上真紫虚元君有臺閣儀像儼<lb/>
然又云晉咸和年於此修道又北去半里有神溪投龍<lb/>
潭毎修齋畢投金龍於此<lb/>
　　石室隱真宫<lb/>
石室隱真宫大厯年中廣成劉先生𤣥静修行之處行<lb/>
三五步岡奪虎穴而居之名曰隱真宫刺史韓臯出俸<lb/>
<pb n="KR2k0083_WYG_000-13b"/>
錢為剏㑹真閣初先生在兹十五年餘修道莫有知者<lb/>
時因太史占之云有真人星見隱者在兹嶽得道應於<lb/>
天文上聞武宗武宗遽降詔命委本道監軍使遣人齎<lb/>
詔徴召使人到嶽遍尋無所不至忽一日中使人行及<lb/>
中宫西南面三里餘歴嶮攀蘿見一石室深邃屈曲有<lb/>
住之家於是擘藤蘿入深乃見先生凝然而坐中使宣<lb/>
命先生初乃佯狂後即承命尋赴闕庭詔封為帝師號<lb/>
廣成先生却復兹地未幾而羽化今石室有昔時鐫石<lb/>
<pb n="KR2k0083_WYG_000-14a"/>
為醮壇天寳臺碓磑甖缶碁局茶竈燈臺皆就石而琢<lb/>
成之今悉存焉<lb/>
　　凌虚臺<lb/>
凌虚臺昔有薛天師季昌周尊師混相次居之得道<lb/>
　　洞靈臺<lb/>
洞靈臺本李天師明俊居之得道亦是福地<lb/>
　　添香臺<lb/>
添香臺昔有女真居之得道今臺及聖境存焉<lb/>
<pb n="KR2k0083_WYG_000-14b"/>
　　劉根先生藥巖<lb/>
劉根先生藥巖昔有仙人劉根居之修行之所在九仙<lb/>
宫之西北頗甚深邃亦殊異之境也<lb/>
　　紫蓋院<lb/>
紫蓋院昔有道人建置亂後唯基址存焉<lb/>
　　白雲先生藥堂<lb/>
白雲先生藥堂在九真觀西開元中司馬天師承正本<lb/>
號白雲先生後授真一先生嘗於此修行<lb/>
<pb n="KR2k0083_WYG_000-15a"/>
　　尹真人壇<lb/>
尹真人壇在嶽觀北百餘步真人諱道全上昇之處<lb/>
　　田先生藥巖<lb/>
田先生藥巖在中宫東面百餘步先生諱良逸元和中<lb/>
修行於此後得道<lb/>
　　北帝院<lb/>
北帝院在嶽觀東北去觀三里昔有女真侯鍊師居之<lb/>
修行勤於香火後亦得道<lb/>
<pb n="KR2k0083_WYG_000-15b"/>
　　洞真瀑布<lb/>
洞真瀑布在招仙觀北去觀三里瀑布如簾垂及亭臺<lb/>
碑文紀其勝異上有朝天壇昔日張真人曇要上昇之<lb/>
處又下有投龍潭每修齋畢投金龍於此也<lb/>
　　王氏藥院<lb/>
王氏藥院咸通間有術士王生居之有茂松修竹流水<lb/>
周遶及多榧樹茶園今基址存焉<lb/>
　　光天觀<lb/>
<pb n="KR2k0083_WYG_000-16a"/>
光天觀傳云融峯院是觀基<lb/>
　　隱真平<lb/>
隱真平在雲密峯之中坦然而平方闊五里是神仙遨<lb/>
遊之所時人尋之少有到者<lb/>
　　斷石源<lb/>
斷石源在隱真平水源有石髙數丈闊數尺而中斷上<lb/>
有鐫字云此有丹砂水如乳而甘香有人得掬飲之可<lb/>
夀至千歲尋遊者到此間唯聞石下有流水之聲在左<lb/>
<pb n="KR2k0083_WYG_000-16b"/>
邊聽即落右邊在右邊聽即落左邊罕有得者<lb/>
　　朱陵洞<lb/>
朱陵洞即三茅洞天在九仙宫正西三里有石巖下有<lb/>
平石方二丈是舊時投金簡之所傳云朱陵洞之東門<lb/>
也<lb/>
　　前代九真人<hi>出九仙宫碑舊有九仙殿</hi>
陳真人興明居元陽宫晉武帝大始元年三月一日上<lb/>
昇<lb/>
<pb n="KR2k0083_WYG_000-17a"/>
胡浮先生姓施名存居洞門觀西峯搆虚閣晉惠帝永<lb/>
康九年四月上昇<lb/>
尹真人道全居嶽觀溪晉懐帝元嘉元年正月九日上<lb/>
昇<lb/>
徐真人靈期居上清宫宋元徽二年九月九日上昇<lb/>
陳真人惠度居古玉清宫齊武帝永明二年五月十三<lb/>
日上昇<lb/>
張真人曇要居招仙觀齊延興元年七月三日上昇<lb/>
<pb n="KR2k0083_WYG_000-17b"/>
張真人始軫居九仙宫梁天監三年七月十三日上昇<lb/>
王真人靈輿居中宫梁天監十一年七月十三日上昇<lb/>
鄧真人郁之字𤣥寂居洞門觀梁天監十年十二月三<lb/>
十日上昇<lb/>
又有雙襲祖雙子辨二人相次得道<lb/>
　　唐朝得道人<hi>在嶽一十四人</hi>
殷先生景童天寳十七年七月三日得道<lb/>
蕭先生靈䕶𢎞道三年八月十五日得道<lb/>
<pb n="KR2k0083_WYG_000-18a"/>
李天師思慕天寳十四年八月二十六日得道<lb/>
何尊師隱其名天寶二年十月十五日得道<lb/>
薛天師季昌乾元二年二月六日得道<lb/>
王天師仙喬乾元二年三月三十日得道<lb/>
傅天師待仙乾元三年十一月七日得道<lb/>
董先生秦仙大厯元年十一月六日得道<lb/>
𤣥和張先生太空大厯七年二月八日上清宫得道<lb/>
李先生徳琳大厯十二年九月五日中宫得道<lb/>
<pb n="KR2k0083_WYG_000-18b"/>
田先生良逸元和六年正月七日在降真院得道<lb/>
廣成劉先生𤣥静大中五年五月十一日得道<lb/>
周尊師混汙㑹昌二年正月得道<lb/>
韓威儀大中元年上清宫得道<lb/>
田先生有弟子陳徴君馮徴君張徴君三人不就徴皆<lb/>
於天台山相次得道<lb/>
　　真君傳<hi>漢中壘校尉劉向撰</hi>
赤松子者神農時雨師也服水玉以教神農能入火自<lb/>
<pb n="KR2k0083_WYG_000-19a"/>
燒數往崑崙山中常止西王母石室中隨風雨上下炎<lb/>
帝少女追之亦得俱去至髙辛時復為雨師焉<lb/>
王母者神人之面蓬髮戴勝虎爪善嘯巖居名王母在<lb/>
崑崙之墟焉讃曰<lb/>
　𣺌渺赤松　　　飄飄少女　　　接手翻飛<lb/>
　泠然雙舉　　　縱身長風　　　俄翼𤣥圃<lb/>
　妙達坎巽　　　作範司雨<lb/>
　　田先生寫真讃<hi>蒙谷子諸葛黄撰</hi>
<pb n="KR2k0083_WYG_000-19b"/>
田先生實衡之佚民間世所出天然真氣生而知道醇<lb/>
孝養親得混朴自然之理言貌不飾裘褐垢弊侯王禮<lb/>
重我亦不榮甿𨽻紿輕我亦不陋驅役鬼神意往即至<lb/>
一入衡嶽踰五十年九百門人皆是軒冕請為法主一<lb/>
作帝師廣成先生是也即先生之道其可知也儀形可<lb/>
質圖寫存焉自始及今未有穪述黃承其闕序以讃云<lb/>
　靈根獨秀　　　真人間生　　　仙非積學<lb/>
　道乃天成　　　汪汪徳貌　　　落落神情<lb/>
<pb n="KR2k0083_WYG_000-20a"/>
　兹形如在　　　猶可作程<lb/>
</p>
<p>
</p>
  </div>
</body>
</text>
</TEI>
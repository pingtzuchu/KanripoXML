<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0054_SBCK_027-1a"/>
故唐律䟽議卷第二十七<hi>凡二十八條<折 t="33"/>雜律</hi>
諸在市及人衆中故相驚動令擾亂者杖八十<lb/>
以故殺傷人者减故殺傷一等因失財物者坐<lb/>
贓論其誤驚殺傷人者從過失法<lb/>
　䟽議曰有人在市内及衆聚之處故相驚動<lb/>
　謂誑言有猛獸之類令擾亂者杖八十若因<lb/>
　擾亂之際而失財物坐贓論如是衆人之法<lb/>
　累併倍論併倍不加重於一人失財物者即<lb/>
　從重論因其擾亂而殺傷人者减故殺傷一<lb/>
<pb n="KR2m0054_SBCK_027-1b"/>
　等驚人致死减一等流三千里折一支减一<lb/>
　等徒三年之類其有誤驚因而殺傷人者從<lb/>
　過失法收贖銅入被傷殺之家<lb/>
諸不修隄防及修而失時者主司杖七十毁害<lb/>
人家漂失財物者坐贓論减五等以故殺傷人<lb/>
者减闘殺傷罪三等<hi>人自涉而死者非<折 t="33"/>謂水流漂害於人即</hi>即水<lb/>
雨過常非人力所防者勿論<lb/>
　䟽議曰依營繕令近河及大水有隄防之處<lb/>
　刺史縣令以時檢校若須修理每秋收訖量<lb/>
<pb n="KR2m0054_SBCK_027-2a"/>
　功多少差人夫脩理若暴水汎溢損壊隄防<lb/>
　交為人患者先即修營不拘時限若有損壊<lb/>
　當時不即脩補或脩而失時者主司杖七十<lb/>
　毁害人家謂因不修補及修而失時為水毁<lb/>
　害人家漂失財物者坐贓論减五等謂失十<lb/>
　疋杖六十罪止杖一百若失衆人之物亦合<lb/>
　倍論以故殺傷人者减闘殺傷罪三等謂殺<lb/>
　人者徒二年半折一支者徒一年半之類<lb/>
　注云謂水流漂害於人謂由不修理隄防而<lb/>
<pb n="KR2m0054_SBCK_027-2b"/>
　損害人家及行旅被水漂流而致死傷者即<lb/>
　人自渉而死者非所司不坐即水雨過常非<lb/>
　人力所防者無罪<lb/>
其津濟之處應造橋航及應置船栰而不造置<lb/>
及擅移橋濟者杖七十停廢行人者杖一百<lb/>
　䟽議曰津濟之處應造橋航謂河津濟渡之<lb/>
　處應造橋及航者編舟作栰及應置舟船及<lb/>
　須以竹木為栰以渡行人而不造置及擅移<lb/>
　橋梁濟渡之所者各杖七十停廢行人謂不<lb/>
<pb n="KR2m0054_SBCK_027-3a"/>
　造橋航及不置船栰并擅移橋濟停廢行人<lb/>
　者杖一百<lb/>
諸盗决隄防者杖一百<hi>官檢校雖供官用亦是<折 t="33"/>謂盗水以供私用若為</hi>
若毁害人家及漂失財物贓重者坐贓論以故<lb/>
殺傷人者减闘殺傷罪一等若通水入人家致<lb/>
毁害者亦如之<lb/>
　䟽議曰有人盗决隄防取水供用無問公私<lb/>
　各杖一百故注云謂盗水以供私用若為官<lb/>
　檢校雖供官用亦同水若為官即是公坐若<lb/>
<pb n="KR2m0054_SBCK_027-3b"/>
　毁害人家謂因盗水汎溢以害人家漂失財<lb/>
　物計贓罪重於杖一伯者即計所失財物坐<lb/>
　贓論謂十疋徒一年十疋加一等以故殺傷<lb/>
　人謂以决水之故殺傷者减闘殺傷罪一等<lb/>
　若通水入人家致毁害殺傷者一同盗决之<lb/>
　罪故云亦如之<lb/>
其故决隄防者徒三年漂失贓重者凖盗論以<lb/>
故殺傷人者以故殺傷論<lb/>
　䟽議曰上文盗水因有殺傷此云故决隄防<lb/>
<pb n="KR2m0054_SBCK_027-4a"/>
　者謂非因盗水或挟嫌隙或恐水漂流自損<lb/>
　之類而故决之者徒三年漂失之贓重於徒<lb/>
　三年謂漂失人三十疋贓者凖盗論合流二<lb/>
　千里若失衆人之物亦合倍論以决隄防之<lb/>
　故而殺傷人者以故殺傷論謂殺人者合斬<lb/>
　折人一支流二千里之類上條殺傷人减闘<lb/>
　殺傷罪一等有殺傷畜産償减價餘條凖此<lb/>
　今以故殺傷論其殺傷畜産明償减價下條<lb/>
　水火損敗故犯者徴償<lb/>
<pb n="KR2m0054_SBCK_027-4b"/>
諸應乘官船者聽載衣糧二百斤違限私載若<lb/>
受寄及寄之者五十斤及一人各笞五十一百<lb/>
斤及二人各杖一百<hi>人随從者勿論<折 t="33"/>但載即坐若家</hi>每一百斤<lb/>
及二人各加一等罪止徒二年<lb/>
　䟽議曰應乗官船之人聽載隨身衣糧二百<lb/>
　斤若二百斤外更載若受人寄物及寄物之<lb/>
　人物滿五十斤及一人者各笞五十一百斤<lb/>
　及二人各杖一百稱各者謂人之與物得罪<lb/>
　各等亦不限所載逺近故云但載即坐若将<lb/>
<pb n="KR2m0054_SBCK_027-5a"/>
　家人隨從者皆不坐每一百斤及二人各加<lb/>
　一等罪止徒二年<lb/>
從軍征討者各加二等監當主司知而聽之與<lb/>
同罪空船者不用此律<lb/>
　䟽議曰從軍征討者謂以船轉運軍資而私<lb/>
　自載物若受寄及寄之者各加二等謂五十斤<lb/>
　及一人各杖七十一百斤及二人各徒一年半<lb/>
　每一百斤及二人各加一等罪止徒三年監<lb/>
　當主司知而聽之謂監船官司知乗船人私<lb/>
<pb n="KR2m0054_SBCK_027-5b"/>
　載受寄者與寄之者罪同故云與同罪若是<lb/>
　空船雖私載受寄準行程無違者並悉無罪<lb/>
　故云不用此律<lb/>
諸船人行船茹船寫漏安標宿止不如法若船<lb/>
栰應廻避而不廻避者笞五十以故損失官私<lb/>
財物者坐贓論減五等殺傷人者減闘殺傷三等<lb/>
　䟽議曰船人謂公私行船之人茹船謂茹塞<lb/>
　船縫寫漏謂寫去漏水安標宿止謂行船宿<lb/>
　泊之所須在浦島之内仍即安標使来者候<lb/>
<pb n="KR2m0054_SBCK_027-6a"/>
　望違者是不如法若船栰應廻避者或㳂沂<lb/>
　相逢或在洲嶼險處不相廻避覆溺者多須<lb/>
　凖行船之法各相廻避若湍磧之處即泝上<lb/>
　者避㳂流之類違者各笞五十以不茹寫廻<lb/>
　避之故損失官私財物者坐贓論减五等謂<lb/>
　十疋杖六十十疋加一等罪止杖一百殺傷<lb/>
　人者减閗殺傷罪三等殺人者徒二年半折<lb/>
　人一支者徒一年半之類<lb/>
其於湍磧尤難之處致有損害者又减二等監<lb/>
<pb n="KR2m0054_SBCK_027-6b"/>
當主司各减一等卒遇風浪者勿論<lb/>
　䟽議曰激水為湍積石為磧謂湍磧險難之<lb/>
　所其有損失財物或殺傷人者又减二等謂<lb/>
　失財物於坐贓上减七等殺傷人者减闘殺<lb/>
　傷五等監當主司各减一等謂各减行船人<lb/>
　罪一等卒遇暴風巨浪而損失財物及殺傷<lb/>
　人者並不坐<lb/>
諸於山陵兆域内失火者徒二年延燒林木者<lb/>
流二千里殺傷人者减闘殺傷一等其在外失<lb/>
<pb n="KR2m0054_SBCK_027-7a"/>
火而延燒者各减一等<hi>失火凖此<折 t="33"/>餘條在外</hi>
　䟽議曰山陵前已釋訖兆域者鄧展云除地<lb/>
　為塋将有形兆韋昭曰兆域也起土為塋域<lb/>
　孝經曰卜其宅兆而安厝之然山陵兆域之<lb/>
　所皆有宿衛之人而於此内失火者徒二年<lb/>
　延燒兆域内林木者流二千里殺傷人者减<lb/>
　闘殺傷一等其在外失火謂於兆域外失火<lb/>
　延燒兆域内及林木者各减一等謂延燒兆<lb/>
　域内徒二年上减一等若延燒林木者流二<lb/>
<pb n="KR2m0054_SBCK_027-7b"/>
　千里上减一等注云餘條在外失火凖此餘<lb/>
　條謂庫藏以下諸條因在外失火延燒者<lb/>
　减於内失火一等<lb/>
諸庫藏及倉内皆不得燃火違者徒一年<lb/>
　䟽議曰凢官庫藏及敖倉内有舍者皆不得<lb/>
　燃火違者徒一年<lb/>
諸失火及非時燒田野者笞五十<hi>一日以後十<折 t="33"/>非時謂二月</hi>
<hi>土異冝者依鄉法<折 t="33"/>月三十日以前若鄉</hi>延燒人舍宅及財物者杖<lb/>
八十贓重者坐贓論减三等殺傷人者减闘殺<lb/>
<pb n="KR2m0054_SBCK_027-8a"/>
傷二等<lb/>
　䟽議曰失火謂失火有所燒及不依令文節<lb/>
　制而非時燒田野者笞五十其於當家之内<lb/>
　失火者皆罪失火之人注云非時謂二月一<lb/>
　日以後十月三十日以前若鄉土異宜者依<lb/>
　鄉法謂北地霜早南土晚寒風土亦既異宜<lb/>
　各須收穫緫了放火時節不可一凖令文故<lb/>
　云各依鄉法延燒人舍宅及財物者各杖八<lb/>
　十贓重者謂計贓得罪重於杖八十坐贓論减<lb/>
<pb n="KR2m0054_SBCK_027-8b"/>
　三等凖贓二十疋以上即從贓科殺傷人者<lb/>
　减闘殺傷罪二等謂燒殺人者失火及燒田<lb/>
　之人减死二等合徒三年不合償死者從本<lb/>
　殺傷罪减其贓若損衆家之物者併累亦倍論<lb/>
其行道燃火不滅而致延燒者各减一等<lb/>
　䟽議曰人在行路之上或須燃火事了發去<lb/>
　皆須滅之若不撲㓕而致延燒他人林木舍<lb/>
　宅財物或殺傷人者各减上文罪一等謂延<lb/>
　燒贓少者杖八十上减一等贓重者坐贓上<lb/>
<pb n="KR2m0054_SBCK_027-9a"/>
　減四等罪止徒一年殺傷人者減闘殺傷三<lb/>
　等故云各减一等<lb/>
諸於官府廨院及倉庫内失火者徒二年在宫<lb/>
内加二等<hi>亦同<折 t="33"/>廟社内</hi>損害贓重者坐贓論殺傷人<lb/>
者減闘殺傷一等延燒廟及宫闕者絞社減一<lb/>
等<lb/>
　䟽議曰若有人於内外官府公廨院宇之中<lb/>
　及倉庫内失火者徒二年宫内加二等宫内<lb/>
　謂殿門外有禁門其内並是若失火者徒三<lb/>
<pb n="KR2m0054_SBCK_027-9b"/>
　年注云廟社内亦同謂於宗廟及太社院内<lb/>
　失火亦徒三年損害贓重者謂因失火延燒<lb/>
　有所損害財物計贓重於徒二年者即凖坐<lb/>
　贓科之謂燒官府廨内財物計贓五十疋合<lb/>
　徒三年若因火有殺傷人者减闘殺傷罪一<lb/>
　等謂殺人者流三千里傷人折二支徒三年<lb/>
　若殺傷畜産不合從上條稱减闘殺傷一等<lb/>
　償减價自從水火損敗誤失不償延燒廟及<lb/>
　宫闕者絞社减一等流三千里<lb/>
<pb n="KR2m0054_SBCK_027-10a"/>
諸故燒官府廨舍及私家舍宅若財物者徒三<lb/>
年贓滿五疋流二千里十疋絞殺傷人者以故<lb/>
殺傷論<lb/>
　䟽議曰凡官府廨宇及私家舍宅無問舍宇<lb/>
　大小并及財物多少但故燒者徒三年計贓<lb/>
　滿五疋流二千里贓滿十疋者絞殺傷人者<lb/>
　以故殺傷論謂因放火而殺人者斬傷人折<lb/>
　一支者流二千里之類若對主故燒非積聚<lb/>
　延燒之物只同棄毁人財物論<lb/>
<pb n="KR2m0054_SBCK_027-10b"/>
諸見火起應告不告應救不救减失火罪二等<lb/>
<hi>失罪减<折 t="33"/>謂從本</hi>其守衛宫殿倉庫及掌囚者皆不得離<lb/>
所守救火違者杖一百<lb/>
　䟽議曰見火起燒公私廨宇舍宅財物者並<lb/>
　須告見在及鄰近之人共救若不告不救减<lb/>
　失火罪二等謂若於官府廨宇内及倉庫從<lb/>
　徒二年上减二等合徒一年若於宫及廟社<lb/>
　内從徒三年上减二等徒二年若於私家從<lb/>
　笞五十上减二等笞三十故注云從本失罪<lb/>
<pb n="KR2m0054_SBCK_027-11a"/>
　减明即不從延燒减之其守衛宫殿倉庫及<lb/>
　掌囚者雖見火起並不得離所守救火違者<lb/>
　杖一百雖見火起不告亦不合罪<lb/>
諸水火有所損敗故犯者徴償誤失者不償<lb/>
　䟽議曰水火有所損敗謂上諸條稱水火損<lb/>
　敗得罪之處故犯者徵償若故决隄防通水<lb/>
　入人家若故燒官府廨舍及私家舍宅財物<lb/>
　有所損敗之類各徵償其稱失火之處及不<lb/>
　修隄防而致損害之類各不償<lb/>
<pb n="KR2m0054_SBCK_027-11b"/>
諸棄毁大祀神御之物若御寳乗輿服御物及<lb/>
非服而御者各以盗論亡失及誤毁者凖盗論<lb/>
减二等<lb/>
　䟽議曰棄毁大祀神御之物祠令天地宗廟<lb/>
　神州等為大祀神御謂供神所御之物若御<lb/>
　寳謂皇帝八寳太皇太后皇太后皇后寳以<lb/>
　稱御者三后亦同乗輿服御物謂皇帝服御<lb/>
　之物及非服而御謂帷帳几杖之屬非服而<lb/>
　供御者以上義名例及職制並具釋訖有棄<lb/>
<pb n="KR2m0054_SBCK_027-12a"/>
　毁者各以盗論盗律盗大祀神御之物乗輿<lb/>
　服御物者流二千五百里非服而御之物徒<lb/>
　一年半贓重者計贓各加凢盗一等盗御寳<lb/>
　者絞稱以盗論者與真盗同入十惡非服而<lb/>
　御之物等不入十惡據盗律其擬供神御及<lb/>
　供而廢闕若饗薦之具已饌呈者徒二年未<lb/>
　饌呈者徒一年半又盗御寳條擬供服御等<lb/>
　亦並徒二年今此條上言棄毁大祀下稱非<lb/>
　服而御以盗論凖非服而御徒一年半舉下<lb/>
<pb n="KR2m0054_SBCK_027-12b"/>
　明上即棄毁擬供服御凖罪徒一年半以上<lb/>
　亦各以盗論亡失及誤毁者凖盗論减二等<lb/>
　並各從凖盗罪上减二等凖盗論者不在除<lb/>
　免倍贓監主加罪加役流之例棄毁中祀神<lb/>
　御之物减大祀二等棄毁小祀神御之物又<lb/>
　减二等中祀以下不入十惡<lb/>
諸大祀丘壇将行事有守衛而毁者流二千里<lb/>
非行事日徒一年壝門各减二等<lb/>
　䟽議曰大祀丘壇謂祀天於圓丘祭地於方<lb/>
<pb n="KR2m0054_SBCK_027-13a"/>
　丘五時迎氣祀五方上帝並各有壇此等将<lb/>
　行祭祀各有守衛此時有損壊丘壇者流二<lb/>
　千里非行事日謂非祭祀之日而毁者徒一<lb/>
　年壝門各減二等壝門謂丘壇之外擁土為<lb/>
　門毁壝門者将行事之日徒二年半非行事<lb/>
　日杖九十故云各減二等毁中小祀各逓減<lb/>
　二等<lb/>
諸棄毁符節印及門鑰者各準盜論亡失及誤<lb/>
毁者各減二等<lb/>
<pb n="KR2m0054_SBCK_027-13b"/>
　䟽議曰棄毁符節印及門鑰者各凖盗法論<lb/>
　罪盗律盗宫殿門符發兵符傳符流二千里<lb/>
　使節及皇城京城門符徒三年餘符徒一年<lb/>
　門鑰各减三等盗官文書印徒二年餘印杖<lb/>
　一百其亡失符節印以下誤毁者各减二等<lb/>
　謂各减棄毁之罪二等<lb/>
諸棄毁制書及官文書者凖盗論亡失及誤毁<lb/>
者各减二等<hi>事者從詐増减法<折 t="33"/>毁須失文字若欲動</hi>其誤毁失符<lb/>
移解牒者杖六十<hi>而有本案者<折 t="33"/>謂未入所司</hi>
<pb n="KR2m0054_SBCK_027-14a"/>
　䟽議曰棄毁制書棄毁不相須毁者須失文<lb/>
　字制書敕及奏抄亦同官文書謂曹司所行<lb/>
　公案及符移解牒之類凖盗論謂各凖盗法<lb/>
　得罪盗律盗制書者徒二年官文書杖一百<lb/>
　亡失謂不覺遺落及被盗誤毁謂誤致毁損<lb/>
　破失文字各减二等故注云毁須失文字謂<lb/>
　制勑奏抄徒一年官文書杖八十若盗毁欲<lb/>
　動事者自從増减法制敕及奏抄合死官文<lb/>
　書即依詐偽律詐為官文書及増减法主司<lb/>
<pb n="KR2m0054_SBCK_027-14b"/>
　自有所避即從違式造立科罪杖罪以下杖<lb/>
　一百徒罪以上加一等誤毁符移解牒者杖<lb/>
　六十注云謂未入所司而有本案者謂未入曹<lb/>
　司之間而即誤致毁者職制律雖無文亦與<lb/>
　符移同罪<lb/>
諸私發官文書印封視書者杖六十制書杖八<lb/>
十若宻事各依漏泄坐减二等即誤發視者各<lb/>
减二等不視者不坐<lb/>
　䟽議曰官司行下文書多有封印而有私發<lb/>
<pb n="KR2m0054_SBCK_027-15a"/>
　印封視書者杖六十視制書杖八十若宻事<lb/>
　各依漏泄坐减二等職制律漏泄大事應宻<lb/>
　者絞减二等徒三年非大事應宻徒一年半<lb/>
　减二等杖一百誤發視者各减二等謂誤發<lb/>
　因視制書杖六十官文書笞四十大事應宻<lb/>
　視者徒三年上减二等徒二年應宻非大事<lb/>
　視者杖一百上减二等杖八十不視者不坐<lb/>
　謂初雖誤發意不視書者無罪<lb/>
諸主守官物而亡失簿書致數有乖錯者計所<lb/>
<pb n="KR2m0054_SBCK_027-15b"/>
錯以主守不覺盗論<lb/>
　䟽議曰凢是官物皆立簿書主守之人亡失<lb/>
　簿書為失簿書之故遂令物數乖錯者計所<lb/>
　錯之數依不覺盗論廐庫律主司不覺盗者<lb/>
　五尺笞二十十疋加一等過杖一百二十疋<lb/>
　加一等罪止徒二年<lb/>
其主典替代者文案皆立正案分付後人違者<lb/>
杖一百<hi>不免<折 t="33"/>並去官</hi>
　䟽議曰謂主典替代所有文案皆須立正案<lb/>
<pb n="KR2m0054_SBCK_027-16a"/>
　分付承後人違而不付者合杖一百縱雖去<lb/>
　官不同名例免法故注云並去官不免<lb/>
諸於官私田園輙食瓜果之類坐贓論棄毁者<lb/>
亦如之即持去者凖盗論<lb/>
　䟽議曰稱瓜果之類即雜蔬菜等皆是若於<lb/>
　官私田園之内而輙私食者坐贓論其有棄<lb/>
　毁之者計所棄毁亦同輙食之罪故云亦如<lb/>
　之持将去者計贓凖盗論並徴所費之贓各<lb/>
　還官主<lb/>
<pb n="KR2m0054_SBCK_027-16b"/>
主司給與者加一等彊持去者以盜論主司即<lb/>
言者不坐非應食官酒食而食者亦準此<lb/>
　䟽議曰當園主司将瓜果之屬給與人食者<lb/>
　加坐贓罪一等謂一尺笞三十一疋加一等<lb/>
　給與将去者準盜上加一等一尺杖七十一<lb/>
　疋加一等彊持去者謂以威若力彊持将去<lb/>
　者以盜論計贓同真盜之法其贓倍徵贓滿<lb/>
　五疋者免官若監臨主司自彊取者加凡盜<lb/>
　罪二等除名倍贓並依常律主司當即言告<lb/>
<pb n="KR2m0054_SBCK_027-17a"/>
　者主司不坐非應食官酒食而輙食者亦凖<lb/>
　此謂輙食者坐贓論棄毁者亦同持去者凖<lb/>
　盗論彊持去者以竊盗論若主司私持去者<lb/>
　並同監主盗法若非主司而因食次而持去<lb/>
　者以盗論彊者依彊盗法<lb/>
諸棄毁官私器物及毁伐樹木稼穡者凖盗論<lb/>
即亡失及誤毁官物者各减三等<lb/>
　䟽議曰棄毁官私器物謂是雜器財物輙有<lb/>
　棄擲毁壊及毁伐樹木稼穡者種之曰稼歛<lb/>
<pb n="KR2m0054_SBCK_027-17b"/>
　之曰穡麥禾之類各計贓凖盗論即亡失及誤<lb/>
　毁謂亡失及誤毁官私器物樹木稼穡者各<lb/>
　减故犯三等謂其贓並備償若誤毁失私物<lb/>
　依下條例償而不坐<lb/>
諸毁人碑碣及石獸者徒一年即毁人廟主者<lb/>
加一等其有用功修造之物而故損毁者計庸<lb/>
坐贓論各令修立誤損毁者但令修立不坐<lb/>
　䟽議曰䘮葬令五品以上聽立碑七品以上<lb/>
　立碣塋域之内亦有石獸其有毁人碑碣及<lb/>
<pb n="KR2m0054_SBCK_027-18a"/>
　石獸者徒一年即毁人廟主者加一等徒一<lb/>
　年半其有用功修造之物謂樓觀垣壍之類<lb/>
　而故損毁者計修造功庸坐贓論謂拾疋徒<lb/>
　一年十疋加一等仍令依舊修立若誤毁損<lb/>
　者但令修立不坐<lb/>
諸請受軍器事訖停留不輸者十日杖六十十<lb/>
日加一等百日徒一年過百日不送者减私有<lb/>
罪二等其棄毁者凖盗論<lb/>
　䟽議曰請受軍器謂鍪甲矟弩弓箭之類征<lb/>
<pb n="KR2m0054_SBCK_027-18b"/>
　戍事訖停留不輸者十日杖六十十日加一<lb/>
　等百日徒一年過百日不送者减私有罪二<lb/>
　等擅興律私有甲一領流上减二等徒二年<lb/>
　半之類其有或棄或毁者凖盗論各依盗律<lb/>
　盗甲弩者流二千里禁兵器徒二年如此之<lb/>
　類並名盗法<lb/>
若亡失及誤毁傷者以十分論亡失一分毁傷<lb/>
二分杖六十亡失二分毁傷四分杖八十亡失<lb/>
三分毁傷六分杖一百即不滿十分者一當一<lb/>
<pb n="KR2m0054_SBCK_027-19a"/>
分論其經戰陣而有損失者不坐儀仗各减二等<lb/>
　䟽議曰請官器仗若亡失及誤毁傷者以十<lb/>
　分論謂請百事十事為一分之類若亡失一<lb/>
　分或毁傷二分假有請百事亡失十事或毁<lb/>
　傷二十事各杖六十若亡失二分毁傷四分<lb/>
　杖八十亡失三分毁傷六分杖一百其分數<lb/>
　各與上解義同罪止杖一百即不滿十分者<lb/>
　一當一分論謂請玖事為玖分之類亦依亡<lb/>
　失毁傷凖分為罪仍依令備償其經戰陣而<lb/>
<pb n="KR2m0054_SBCK_027-19b"/>
　損失者不坐不償儀仗各减二等儀仗謂非<lb/>
　兵器若有亡失誤毁各依十分之法各减軍<lb/>
　器罪二等若亡失毁傷罪名不等者即以重<lb/>
　法併滿輕法<lb/>
諸棄毁亡失及誤毁官私器物者各備償<hi>在倉<折 t="33"/>謂非</hi>
<hi>持守者<折 t="33"/>庫而别</hi>若被彊盗者各不坐不償即雖在倉庫<lb/>
故棄毁者徴償如法其非可償者坐而不備<hi>符<折 t="33"/>謂</hi>
<hi>文書之類<折 t="33"/>印門鑰官</hi>
　䟽議曰官私器物其有故棄毁或亡失及誤<lb/>
<pb n="KR2m0054_SBCK_027-20a"/>
　毁者各備償注云謂非在倉庫而别持守者<lb/>
　謂倉庫之外别處持守而有棄毁亡失及誤<lb/>
　毁官私器物始合備償若被強盗各不坐不<lb/>
　償雖在倉庫之内若有故棄毁徴償如法其<lb/>
　非可償者止坐其罪不合徴償故注云謂符<lb/>
　印門鑰官文書稱之類者寳節木契制勑<hi>是<折 t="33"/>並</hi>
諸亡失器物符印之類應坐者皆聽三十日求<lb/>
訪不得然後决罪若限内能自訪得及他人得<lb/>
者免其罪限後得者追减三等<lb/>
<pb n="KR2m0054_SBCK_027-20b"/>
　䟽議曰若亡失器物符印之類寳及門鑰亦<lb/>
　同為亡失應合罪者未得即决皆聽三十日<lb/>
　求訪限滿不得然後决罪若三十日内自訪<lb/>
　得及他人得者免其亡失之罪三十日限外<lb/>
　得者追减三等若已經奏决不合追减<lb/>
官文書制書程限内求訪得者亦如之<lb/>
　䟽議曰官文書及制書程限内求訪得者謂<lb/>
　曹司執行案各有程限公式令小事五日程<lb/>
　中事十日程大事二十日程徒罪以上獄案<lb/>
<pb n="KR2m0054_SBCK_027-21a"/>
　辯定後三十日程其制勅皆當日行下若行<lb/>
　下處多事須抄冩依公式合滿二百紙以下<lb/>
　限二日程每二百紙以上加一日程所加多<lb/>
　者不得過五日赦書不得過三日若有亡失<lb/>
　各於此限内訪得者亦得免罪限外得者坐<lb/>
　如法然制勅事重程限一日如有稽廢得罪<lb/>
　不輕若許以三旬追訪稽者皆須注失所以<lb/>
　不與亡失器物同例若官文書制書事巳行<lb/>
　訖無程者亦依三十日為限<lb/>
<pb n="KR2m0054_SBCK_027-21b"/>
即雖故棄擲限内訪得聽减一等<lb/>
　䟽議曰器物符印之類以下雖有規避而故<lb/>
　棄擲限内訪得者聽减本失罪一等<lb/>
諸於他人地内得宿藏物隐而不送者計合還<lb/>
主之分坐贓論减三等<hi>不送官者罪亦如之<折 t="33"/>若得古器形制異而</hi>
　䟽議曰謂凡人於他人地内得宿藏物者依令<lb/>
　合與地主中分若有隐而不送計應合還主<lb/>
　之分坐贓論减三等罪止徒一年半注云若<lb/>
　得古器形制異而不送官者謂得古器鍾鼎<lb/>
<pb n="KR2m0054_SBCK_027-22a"/>
　之類形制異於常者依令送官酬直隐而不<lb/>
　送者即准所得之器坐贓論减三等故云罪<lb/>
　亦如之<lb/>
　問曰官田宅私家借得令人佃食或私田宅<lb/>
　有人借得亦令人佃作人於中得宿藏各合<lb/>
　若為分財<lb/>
　答曰藏在地中非可預見其借得官田宅者<lb/>
　以見住見佃人為主若作人及耕犂人得者<lb/>
　合與佃住之主中分其私田宅各有本主借<lb/>
<pb n="KR2m0054_SBCK_027-22b"/>
　者不施功力而作人得者合與本主中分借<lb/>
　得之人既非本主又不施功不合得分<lb/>
諸得闌遺物滿五日不送官者各以亡失罪論<lb/>
贓重者坐贓論私物坐贓减二等<lb/>
　䟽議曰得䦨遺之物者謂得寳印符節及<lb/>
　雜物之類即須送官滿五日不送者各得亡<lb/>
　失之罪贓重者謂計贓重於亡失者坐贓論<lb/>
　罪止徒三年私物坐贓論减二等罪止徒二<lb/>
　年其物各還官主<lb/>
<pb n="KR2m0054_SBCK_027-23a"/>
諸違令者笞五十<hi>律無罪名者<折 t="33"/>謂令有禁制而</hi>别式减一等<lb/>
　䟽議曰令有禁制謂儀制令行路賤避貴来<lb/>
　避去之類此是令有禁制律無罪名違者得<lb/>
　笞五十别式减一等謂禮部式五品以上服<lb/>
　紫六品以下服朱之類違式文而著服色者<lb/>
　笞四十是名别式减一等物仍沒官<lb/>
諸不應得為而為之者笞四十<hi>理不可為者<折 t="33"/>謂律令無條</hi>事<lb/>
理重者杖八十<lb/>
　䟽議曰雜犯輕罪觸類弘多金科玉條包羅<lb/>
<pb n="KR2m0054_SBCK_027-23b"/>
　難盡其有在律在令無有正條若不輕重相<lb/>
　明無文可以比附臨時處断量情為罪庶補<lb/>
　遺闕故立此條情輕者笞四十事理重者杖<lb/>
　八十<lb/>
故唐律疏議卷第二十七<lb/>
</p>
<p>
</p>
  </div>
</body>
</text>
</TEI>
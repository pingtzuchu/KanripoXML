<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0054_SBCK_020-1a"/>
故唐律䟽議卷第二十<hi>凡一十五條<折 t="33"/>賊盗</hi>
諸盜緦麻小功親財物者減凡人一等大功減<lb/>
二等期親減三等殺傷者各依本殺傷論<hi>因盗<折 t="33"/>此謂</hi>
<hi>期以下卑㓜者絞餘條凖此<折 t="33"/>而誤殺者若有所規求而故殺</hi>
　䟽議曰緦麻以上相盗皆據别居卑㓜於尊<lb/>
　長家強盜已於恐喝條釋訖其尊長於卑㓜<lb/>
　家竊盜若強盜及卑㓜於尊長家行竊盜者<lb/>
　緦麻小功減凡人一等大功減二等期親減<lb/>
　三等殺傷者各依本殺傷論謂因盜誤殺傷<lb/>
<pb n="KR2m0054_SBCK_020-1b"/>
　人若殺傷尊卑長㓜各依本殺傷法注云此謂<lb/>
　因盜而誤殺者謂本心只欲規財因盜而誤<lb/>
　殺人者亦同因盜過失殺人依闘殺之罪不<lb/>
　言傷者爲傷罪稍輕聽從誤傷之法但殺人<lb/>
　坐重雖誤同闘殺論若實故殺自依故殺傷<lb/>
　法若有所規求故殺期以下卑㓜者絞即此<lb/>
　條因盜自爲有所規求故殺期以下卑㓜者<lb/>
　絞誤殺者自依本闘殺傷論餘條謂諸條姦<lb/>
　及畧和誘但是爭競有所規求而故殺期以<lb/>
<pb n="KR2m0054_SBCK_020-2a"/>
　下卑㓜本條不至死者並絞故云餘條準此<lb/>
諸同居卑㓜将人盜己家財物者以私輙用財<lb/>
物論加二等他人減常盜罪一等若有殺傷者<lb/>
各依本法<hi>情仍從本殺傷法坐之<折 t="33"/>他人殺傷縱卑㓜不知</hi>
　䟽議曰同居卑㓜謂共居子孫弟姪之類将<lb/>
　外人共盜己家財物者以私輙用財物論加<lb/>
　二等案户婚律同居卑㓜私輙用財者十疋<lb/>
　笞十十疋加一等罪止杖一百他人減凡盜<lb/>
　一等謂卑㓜将人盜物雖多罪止徒一年半<lb/>
<pb n="KR2m0054_SBCK_020-2b"/>
　他人減常盜罪一等其於首從自依常例若<lb/>
　有殺傷者依本殺傷法謂依故殺傷尊長卑<lb/>
　㓜法縱不知情他人亦依強盜殺傷法注云<lb/>
　他人殺傷縱卑㓜不知情仍從本殺傷法坐之<lb/>
　謂卑㓜不知他人殺傷之情仍從故殺傷法<lb/>
　稱坐之者不在除免加役流之例若他人誤<lb/>
　殺傷尊長卑㓜不知情亦依誤法其𬒳殺傷<lb/>
　人非尊長者卑㓜不知殺傷情唯得盜罪無<lb/>
　殺傷之坐其有知情并自殺傷者各依本殺<lb/>
<pb n="KR2m0054_SBCK_020-3a"/>
　傷之法<lb/>
　問曰卑㓜将人盜己家財物以私輙用財物<lb/>
　論加二等他人減常盜一等若卑㓜共他人<lb/>
　強盜者律無加罪之文未知更加罪以否<lb/>
　荅曰強之與竊罪状不同案職制律貸所監<lb/>
　臨財物強者加二等餘條強者準此諸親相<lb/>
　盜罪有等差将人盜己家財物者加私輙用<lb/>
　財物二等更無強盜之文止明殺傷之坐若<lb/>
　殺傷罪重從殺傷法科如殺傷坐輕即準強<lb/>
<pb n="KR2m0054_SBCK_020-3b"/>
　者加二等此是一部通例故條不別生文<lb/>
諸因盜而過失殺傷人者以闘殺傷論至死者<lb/>
加役流<hi>尋逐遇他死者非<折 t="33"/>得財不得財等財主</hi>
　䟽議曰因行竊盜而過失殺傷人者以其本<lb/>
　有盜意不從過失収贖故以闘殺傷論其殺<lb/>
　傷之罪至死者加役流注云得財不得財等<lb/>
　謂得財與不得財並從闘殺傷科財主尋逐<lb/>
　遇他死者非謂財主尋逐盜物之賊或墜馬<lb/>
　或落坑致死之類是遇他故而死盜者唯得<lb/>
<pb n="KR2m0054_SBCK_020-4a"/>
　盜罪而無殺傷之坐<lb/>
其共盜臨時有殺傷者以強盜論同行人不知<lb/>
殺傷情者止依竊盜法<lb/>
　䟽議曰謂共行竊盜不謀強盜臨時乃有殺<lb/>
　傷人者以強盜論同行人而不知殺傷情者<lb/>
　止依竊盜法謂同行元謀竊盜不知殺傷之<lb/>
　情止依竊盗爲首從殺傷者依強盜法<lb/>
諸以私財物奴婢畜産之類<hi>者與畜産財物同<折 t="33"/>餘條不别言奴婢</hi>
貿易官物者計其等準盜論<hi>亦如之<折 t="33"/>官物賤</hi>計所利以<lb/>
<pb n="KR2m0054_SBCK_020-4b"/>
盜論<hi>於和誘者同和誘法<折 t="33"/>其貿易奴婢計贓重</hi>
　䟽議曰以私家財物奴婢畜産之類或有碾<lb/>
　磑邸店荘宅車船等色故云之類注云餘條<lb/>
　不別言奴婢者與畜産財物同謂反逆條中<lb/>
　稱資財並没官不言奴婢畜産即是緫同財<lb/>
　物又廐庫律驗畜産不以實者一笞四十三<lb/>
　加一等罪止杖一百若以故價有増減贓重<lb/>
　者計所増減坐贓論即無驗奴婢之文若驗<lb/>
　奴婢不實者亦同驗畜産之法故云餘條不<lb/>
<pb n="KR2m0054_SBCK_020-5a"/>
别言奴婢者與畜産財物同貿易官物者謂<lb/>
以私物貿易官物計其等準盜論假將私奴<lb/>
貿易官奴其奴各直絹五疋其價雖等仍準<lb/>
盗論合徒一年注云官物賤亦如之謂私奴<lb/>
直絹十疋博官奴直絹五疋亦徒一年計所<lb/>
利以盗論謂以私物直絹一疋貿易官物直<lb/>
絹兩疋即一疋是等合準盜論監主之與凡<lb/>
人並杖六十一疋是利以盜論凡人亦杖六<lb/>
十有倍贓若是監臨主掌加罪二等合杖八<lb/>
<pb n="KR2m0054_SBCK_020-5b"/>
十應累併者皆将以盜累於準盜加罪之類<lb/>
除免倍贓各盡本法注云其貿易奴婢計贓<lb/>
重於和誘同和誘法假有監臨之官以私奴<lb/>
婢直絹三十疋貿易官奴婢直絹六十疋即<lb/>
是計利三十疋監臨自盜合絞凡人貿易奴<lb/>
婢計利五十疋即合加役流以本條和畧奴<lb/>
婢罪止流三千里雖監臨主守亦同即於此<lb/>
條貿易不可更重故云同和誘法並流三千<lb/>
里<lb/>
<pb n="KR2m0054_SBCK_020-6a"/>
諸山野之物已加功力刈伐積聚而輙取者各<lb/>
以盜論<lb/>
　䟽議曰山野之物謂草木薬石之類有人已<lb/>
　加功力或刈伐或積聚而輙取者各以盗論<lb/>
　謂各準積聚之處時價計贓依盜法科罪<lb/>
諸畧人畧賣人<hi>下雖和亦同畧法<折 t="33"/>不和爲畧十歳以</hi>爲奴婢者絞<lb/>
爲部曲者流三千里爲妻妾子孫者徒三年因<lb/>
而殺傷人者同強盗法<lb/>
　䟽議曰畧人者謂設方畧而取之畧賣人者<lb/>
<pb n="KR2m0054_SBCK_020-6b"/>
　或爲經畧而賣之注云不和爲畧十歲以下<lb/>
　雖和亦同畧法爲奴婢者不共和同即是𬒳<lb/>
　畧十歲以下未有所知易爲誑誘雖共安和<lb/>
　亦同畧法畧人畧賣人爲奴婢者並絞畧人<lb/>
　爲部曲者或有狀驗可慿勘詰知實不以爲<lb/>
　奴者流三千里爲妻妾子孫者徒三年爲弟<lb/>
　姪之類亦同注云因而殺傷人者同強盜法<lb/>
　謂因畧人拒閗或殺若傷同強盜法旣同強<lb/>
　盗之法因畧殺傷傍人亦同因畧傷人雖畧<lb/>
<pb n="KR2m0054_SBCK_020-7a"/>
　人不得亦合絞罪其畧人亦爲奴婢不得又<lb/>
　不傷人以強盜不得財徒二年擬爲部曲徒<lb/>
　一年半擬爲妻妾子孫者徒一年在律無正<lb/>
　文解者須盡犯狀消息輕重以類㫁之爲奴<lb/>
　婢者即與強盜十疋相似故畧人不得唯徒<lb/>
　二年爲部曲者本條減死一等故畧未得徒<lb/>
　一年半爲妻妾子孫者減二等故亦減強盜<lb/>
　不得財二等合徒一年<lb/>
和誘者各減一等若和同相賣爲奴婢者皆流<lb/>
<pb n="KR2m0054_SBCK_020-7b"/>
二千里賣未售者減一等<hi>準此<折 t="33"/>下條</hi>即畧和誘及和<lb/>
同相賣他人部曲者各減良人一等<lb/>
　䟽議曰和誘謂和同相誘減畧一等爲奴婢<lb/>
　者流三千里爲部曲者徒三年爲妻妾子孫<lb/>
　者徒二年半若和同相賣謂元謀兩和相賣<lb/>
　爲奴婢者賣人及𬒳賣人罪無首從皆流二<lb/>
　千里其數人共賣他人自依首從之法賣未<lb/>
　售者減一等謂和同相賣未售事發各徒三<lb/>
　年注云下條準此謂下條得逃亡奴婢而賣<lb/>
<pb n="KR2m0054_SBCK_020-8a"/>
　未售及賣期親卑㓜及子孫之婦等爲奴婢<lb/>
　未售者亦減一等故云準此即畧和誘和同<lb/>
　相賣他人部曲者謂畧他人部曲爲奴婢者<lb/>
　流三千里畧部曲還爲部曲者合徒三年畧<lb/>
　爲妻妾子孫徒二年半和誘者各減一等和<lb/>
　誘部曲爲奴婢徒三年還爲部曲徒二年半<lb/>
　爲妻妾子孫徒二年若共他人部曲和同相<lb/>
　賣爲奴婢減流一等徒三年爲部曲者徒二<lb/>
　年半故云各減良人一等其畧和誘緦麻以<lb/>
<pb n="KR2m0054_SBCK_020-8b"/>
　上親部曲客女者律雖無文令有轉事量酬<lb/>
　衣食之直不可同於凡人亦須依盜法而減<lb/>
　緦麻小功部曲減凡人部曲一等大功減二<lb/>
　等期親減三等<lb/>
　問曰部曲客女𬒳人所誘將爲妻妾子孫而<lb/>
　和同遂去誘者已有罪名去者合得何罪<lb/>
　荅曰名例律共犯罪以造意爲首隨從者減<lb/>
　一等背主受誘即當此條準其罪坐減誘者<lb/>
　罪一等自餘受誘律無正文者並合從坐科<lb/>
<pb n="KR2m0054_SBCK_020-9a"/>
　罪若逃亡之罪重者依例當條雖有罪名所<lb/>
　爲重者自從重<lb/>
諸畧奴婢者以強盜論和誘者以竊盜論各罪<lb/>
止流三千里<hi>守亦同<折 t="33"/>雖監臨主</hi>即奴婢别賫財物者自<lb/>
從強竊法不得累而科之<lb/>
　䟽議曰畧奴婢者亦謂不和經畧而取計贓<lb/>
　以強盜論和誘者謂兩共和同以竊盗論各<lb/>
　依強竊爲罪其贓並合倍備各罪止流三千<lb/>
　里注云雖監臨主守亦同謂雖是監臨主守<lb/>
<pb n="KR2m0054_SBCK_020-9b"/>
　應加亦同罪止流三千里即奴婢别賫財物<lb/>
　者謂除奴婢身所著衣服剰有財物自從強<lb/>
　竊法因畧者一尺徒三年二疋加一等和誘<lb/>
　者一尺杖六十一疋加一等各從一重科之<lb/>
　並不得將奴婢之身累併財物同㫁故云自<lb/>
　從強竊法不得累而科之其奴婢身别賫財<lb/>
　畧誘者不知有物止得畧誘本罪贓不合科<lb/>
　如其知者財雖奴婢將行各同強竊法其畧<lb/>
　誘良人或部曲客女衣服外有財者亦同強<lb/>
<pb n="KR2m0054_SBCK_020-10a"/>
　竊盜法不取入己者良人部曲合有資財不<lb/>
　在坐限<lb/>
若得逃亡奴婢不送官而賣者以和誘論藏隱<lb/>
者减一等坐之即私從奴婢買子孫及乞取者<lb/>
準盜論乞賣者與同罪<hi>良亦同<折 t="33"/>雖以爲</hi>
　䟽議曰凡捉得逃亡奴婢依令五日内合送<lb/>
　官司其有不送而私賣者以和誘論計贓依<lb/>
　盜法即私藏隱者减盗罪一等坐之即私從<lb/>
　奴婢買子孫及乞取者或買或乞各平所乞<lb/>
<pb n="KR2m0054_SBCK_020-10b"/>
　買奴婢之價計贓準盜論並不在除免倍贓<lb/>
　監臨加罪加役流之例乞賣者與同罪謂奴<lb/>
　婢將子孫乞人及賣與人並與買乞者同罪<lb/>
　故注云雖以爲良亦同謂乞買者雖将爲良<lb/>
　人亦與充賤罪同<lb/>
諸畧賣期親以下卑㓜爲奴婢者並同闘毆殺<lb/>
法<hi>㓜亦同<折 t="33"/>無服之卑</hi>即和賣者各减一等其賣餘親者<lb/>
各從凡人和畧法<lb/>
　䟽議曰期親以下卑㓜者謂弟妹子孫及兄<lb/>
<pb n="KR2m0054_SBCK_020-11a"/>
　弟之子孫外孫子孫之婦及從父弟妹並謂<lb/>
　本條殺不至死者假如闘殺弟妹徒三年殺<lb/>
　子孫徒一年半若畧賣弟妹爲奴婢同闘殺<lb/>
　法徒三年賣子孫爲奴婢徒一年半之類故<lb/>
　云各同闘毆殺法如本條殺合至死者自入<lb/>
　餘親例無服之卑㓜者謂已妾無子及子孫<lb/>
　之妾亦同賣期親以下卑㓜從本殺科之故<lb/>
　云亦同假如殺妾徒三年若畧賣亦徒三年<lb/>
　之類即和賣者各減一等謂減上文畧賣之<lb/>
<pb n="KR2m0054_SBCK_020-11b"/>
　罪一等和賣弟妹徒二年半和賣子孫徒一<lb/>
　年之類其賣餘親各從凡人和畧法者但是<lb/>
　五服之内本條殺罪名至死者並名餘親故<lb/>
　云從凡人和畧法<lb/>
　問曰賣妻爲婢得同期親卑㓜以否<lb/>
　荅曰妻服雖是期親不可同之卑㓜故諸條<lb/>
　之内每别稱夫爲百代之始敦兩族之好本<lb/>
　犯非應義絶或準期㓜之親若其賣妻爲婢<lb/>
　原情即合離異夫自嫁者依律兩離賣之充<lb/>
<pb n="KR2m0054_SBCK_020-12a"/>
　賤何宜更合此條賣期親卑㓜妻固不在其<lb/>
　中只可同彼餘親從凡人和畧之法其於毆<lb/>
　殺還同凡人之罪故知賣妻爲婢不入期㓜<lb/>
　之科<lb/>
　又問名例律云家人共犯止坐尊長未知此<lb/>
　文和同相賣亦同家人共犯以否<lb/>
　荅曰依例本條别有制與例不同依本條此<lb/>
　文賣期親卑㓜及兄弟子孫外孫之婦賣子<lb/>
　孫及己妾子孫之妾各有正條𬒳賣之人不<lb/>
<pb n="KR2m0054_SBCK_020-12b"/>
　合加罪爲其卑㓜合受處分故也其賣餘親<lb/>
　各從凡人和畧法旣同凡人爲法不合止坐<lb/>
　家長<lb/>
諸知畧和誘和同相賣及畧和誘部曲奴婢而<lb/>
買之者各減賣者罪一等<lb/>
　䟽議曰謂知畧和誘和同相賣等情而故買<lb/>
　之者各減賣者罪一等謂各依其色準前條<lb/>
　減賣人罪一等假有人知畧賣良人爲奴婢<lb/>
　而買之者從絞上減一等合流三千里之類<lb/>
<pb n="KR2m0054_SBCK_020-13a"/>
知祖父母父母賣子孫及賣子孫之妾若己妾<lb/>
而買者各加賣者罪一等<hi>初買者同雖買時不<折 t="33"/>展轉知情而買各與</hi>
<hi>者亦以知情論<折 t="33"/>知買後知而不言</hi>
　䟽議曰若畧和誘他人而賣得罪已重故買<lb/>
　者減賣者罪一等若知祖父母賣子孫以下<lb/>
　得罪稍輕故買者加賣者罪一等假有父祖<lb/>
　賣子孫爲奴婢依闘殺法合徒一年半知而<lb/>
　買者加罪一等徒二年之類注云展轉知情<lb/>
　而買假有甲知他人祖父賣子孫而買復與<lb/>
<pb n="KR2m0054_SBCK_020-13b"/>
　乙乙又賣與丙展轉皆知賣子孫之情而買<lb/>
　者各與𥘉買者同謂甲乙丙俱合徒二年若<lb/>
　𥘉買之時不知畧誘和同相賣之情買得之<lb/>
　後訪知即須首告不首告者亦以知情論各<lb/>
　同𥘉買之罪<lb/>
　問曰知畧和誘充賤而娶爲妻妾合得何罪<lb/>
　荅曰知畧和誘和同相賣而買之者各減賣<lb/>
　者罪一等其畧爲部曲客女減爲賤罪一等<lb/>
　爲妻妾子孫又減一等即是從賤爲妻妾減<lb/>
<pb n="KR2m0054_SBCK_020-14a"/>
　罪二等通𥘉買減三等假有知畧良爲婢合<lb/>
　絞買爲婢者減一等買爲客女減二等娶爲<lb/>
　妻妾減三等舉斯一節即買餘色減罪可知<lb/>
諸知畧和誘又強盜竊盜而受分者各計所受<lb/>
贓準竊盜論減一等知盜贓而故買者坐贓論<lb/>
減一等知而爲藏者又減一等<lb/>
　䟽議曰知畧和誘人及畧和誘奴婢或強盜<lb/>
　竊盜若知情而受分者爲其𥘉不同謀故計<lb/>
　所受之贓準竊盜論減一等假有知人強盜<lb/>
<pb n="KR2m0054_SBCK_020-14b"/>
　受絹五疋者減竊盜一等合杖一百之類其<lb/>
　知盜贓而故買坐贓論減一等謂知強竊盜<lb/>
　贓故買十疋合杖一百知而故藏又減一等<lb/>
　合杖九十其餘犯贓故買及藏者律無罪名<lb/>
　從不應爲流以上從重徒以下從輕<lb/>
諸共盜者併贓論造意及從行而不受分即受<lb/>
分而不行各依本首從法<lb/>
　䟽議曰共行盜者併贓論假有十人同盜得<lb/>
　十疋人别分得一疋亦各得十疋之罪若造<lb/>
<pb n="KR2m0054_SBCK_020-15a"/>
　意之人或行而不受分或受分而不行從者<lb/>
　亦有行而不受分或受分而不行雖行受有<lb/>
　殊各依本首從爲法止用一人爲首餘爲從<lb/>
　坐假有甲造意不行受分乙爲從行而不受<lb/>
　分仍以甲爲首乙爲從之類<lb/>
若造意者不行又不受分即以行人專進止者<lb/>
爲首造意者爲從至死者减一等從者不行又<lb/>
不受分笞四十強盗杖八十<lb/>
　䟽議曰假有甲造意行盗而不行所盗得財<lb/>
<pb n="KR2m0054_SBCK_020-15b"/>
　又不受分乙丙丁等同行乙爲處分方畧即<lb/>
　行人專進止者乙合爲首甲不行爲從其強<lb/>
　盜應至死者减死一等流三千里雖有從名<lb/>
　流罪以下仍不得减其共謀竊盗從者不行<lb/>
　又不受分笞四十若謀強盗從者不行又不<lb/>
　受分杖八十<lb/>
若本不同謀相遇共盗以臨時專進止者爲首<lb/>
餘爲從坐<hi>罪无首從<折 t="33"/>共強盗者</hi>
　䟽議曰行盗本不同謀相遇共盗者即以臨<lb/>
<pb n="KR2m0054_SBCK_020-16a"/>
　盗之時專進止者爲首餘皆爲從注云共強<lb/>
　盜者罪無首從謂強盗雖本不同謀但是同<lb/>
　行並無首從<lb/>
主遣部曲奴婢盗者雖不取物仍爲首若行盜<lb/>
之後知情受財強盗竊盗並爲竊盜從<lb/>
　䟽議曰主遣當家部曲奴婢行盜雖不取所<lb/>
　盗之物主仍爲行盗首部曲奴婢爲從若部<lb/>
　曲奴婢私自行盗主後知情受財準所受多<lb/>
　少不限強之與竊並爲竊盜從假有部曲等<lb/>
<pb n="KR2m0054_SBCK_020-16b"/>
　先強盗竊盗得財主後知情受絹五疋合杖<lb/>
　一百之類<lb/>
　問曰有人行盗其主先不同謀乃遣部曲奴<lb/>
　婢隨他人爲盗爲遣行人元謀作首欲令部<lb/>
　曲奴婢主作首<lb/>
　荅曰盜者首出元謀若元謀不行即以臨時<lb/>
　專進止爲首令奴婢之主旣不元謀又非行<lb/>
　色但以處分奴婢隨盗求財奴婢之此行由<lb/>
　主處分今所問者乃是他人元謀主雖驅使<lb/>
<pb n="KR2m0054_SBCK_020-17a"/>
　家人不可同於盜者先謀旣自有首其主即<lb/>
　爲從論計入奴婢之贓準爲從坐假有奴婢<lb/>
　逐他緫盜五十疋絹奴婢分得十疋奴婢爲<lb/>
　五十疋從徒三年主爲十疋從合徒一年之<lb/>
　類<lb/>
諸共謀強盜臨時不行而行者竊盜共謀者受<lb/>
分造意者爲竊盜首餘並爲竊盜從若不受分<lb/>
造意者爲竊盜從餘並笞五十<lb/>
　䟽議曰假有甲乙丙丁同謀強盜甲爲首臨<lb/>
<pb n="KR2m0054_SBCK_020-17b"/>
　時不行而行者竊盜甲雖不行共謀受分甲<lb/>
　旣造意爲竊盜首餘行者並爲竊盜從甲若<lb/>
　不受分復不行爲竊盜從從者不行又不受<lb/>
　分笞五十前條竊盜從不行又不受分笞四<lb/>
　十此條笞五十者爲元謀強盜故也<lb/>
若共謀竊盜臨時不行而行者強盜其不行者<lb/>
造意受分知情不知情並爲竊盜首造意者不<lb/>
受分及從者受分俱爲竊盜從<lb/>
　䟽議曰同謀行竊盜臨時有不行之人而行<lb/>
<pb n="KR2m0054_SBCK_020-18a"/>
　人自爲強盜其不行者是元謀造意受強盜<lb/>
　贓分不限知情不知情並爲竊盜首其造意<lb/>
　者不受分及從者受分俱爲竊盜從<lb/>
諸盜經断後仍更行盜前後三犯徒者流二千<lb/>
里三犯流者絞<hi>赦後爲坐<折 t="33"/>三盜止数</hi>其於親属相盜者不<lb/>
用此律<lb/>
　䟽議曰行盜之人寔爲巨蠧屢犯明憲罔有<lb/>
　悛心前後三入刑科便是怙終其事峻之以<lb/>
　法用懲其罪故有強盜竊盜經断更爲三犯<lb/>
<pb n="KR2m0054_SBCK_020-18b"/>
　徒者流二千里三犯流者絞亦謂断後又爲<lb/>
　者其未断經降慮者不入三犯之限注云三<lb/>
　盜皆據赦後爲坐謂據赦後三犯者不論赦<lb/>
　前犯状爲數親屬相盜者不用此律謂自依<lb/>
　親屬本條不用此三犯之律案職制律親屬<lb/>
　謂緦麻以上及大功以上婚姻之家假有於<lb/>
　堂兄弟婦家及堂兄弟男女婚姻之家犯盜<lb/>
　徒流以上並不入三犯之例<lb/>
　問曰有三犯死罪會降皆至流徒或一兩度<lb/>
</p>
<p>
</p>
  </div>
</body>
</text>
</TEI>
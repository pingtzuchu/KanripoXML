<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0054_SBCK_012-1a"/>
故唐律䟽議卷第十二<hi>凡一十四條<折 t="33"/>户婚</hi>
　䟽議曰户婚律者漢相蕭何承秦六篇律後<lb/>
　加廐興户三篇為九章之律迄至後周皆名<lb/>
　户律北齊以婚事附之名為婚户律隋開皇<lb/>
　以户在婚前改為户婚律既論職司事訖即<lb/>
　户口婚姻故次職制之下<lb/>
諸脱户者家長徒三年無課役者減二等女户<lb/>
又減三等<hi>所由即見在役任者雖脱户及計口<折 t="33"/>謂一户俱不附貫若不由家長罪其</hi>
<hi>漏口法<折 t="33"/>多者各從</hi>
<pb n="KR2m0054_SBCK_012-1b"/>
　䟽議曰率土黔庶皆有籍書若一户之内盡<lb/>
　脱漏不附籍者所由家長合徒三年身及户<lb/>
　内並無課役者減二等徒二年若户内並無<lb/>
　男夫直以女人為户而脱者又減三等合杖<lb/>
　一百注云謂一户俱不附貫此文不計人數<lb/>
　唯據脱户縱一身亦為一户不附即依脱户<lb/>
　合徒三年縱有百口但一口附户自外不附<lb/>
　止從漏口之法若不由家長謂家長不知脱<lb/>
　户之情罪其所由家長不坐即見在役任者<lb/>
<pb n="KR2m0054_SBCK_012-2a"/>
　謂身見在官驅使而户籍無名雖脱户從漏<lb/>
　口法既見在役任即無課調若一身脱户合<lb/>
　杖六十及計口多者從漏口法漏有課口罪<lb/>
　止徒三年漏無課口罪止徒一年半<lb/>
脱口及増減年狀<hi>小之類<折 t="33"/>謂疾老中</hi>以免課役者一口<lb/>
徒一年二口加一等罪止徒三年<lb/>
　䟽議曰謂脱口及増年入老減年入中小及<lb/>
　増狀入疾其從殘疾入廢疾從廢疾入篤疾<lb/>
　廢疾雖免課役若入篤疾即得侍人故云之<lb/>
<pb n="KR2m0054_SBCK_012-2b"/>
　類罪止徒三年<lb/>
其増減非免課役及漏無課役口者四口為一<lb/>
口罪止徒一年半即不滿四口杖六十<hi>婢亦同<折 t="33"/>部曲奴</hi>
　䟽議曰口雖有所増減非免課役者謂増減<lb/>
　其年不動課役其漏無課役口者謂身雖是<lb/>
　丁見無課役及疾老中小若婦女四口為一<lb/>
　口罪止徒一年半漏四口徒一年十二口徒<lb/>
　一年半不滿四口杖六十並謂無課役者若<lb/>
　其户内漏口或有課役無課役罪名不等者<lb/>
<pb n="KR2m0054_SBCK_012-3a"/>
　從併滿之法以課口累不課口科之若課口<lb/>
　自一口至罪止或累併不加重者止從一重<lb/>
　科之奴婢部曲亦同不課之口律稱以免課<lb/>
　役課役理不相須一事得免即從脱漏之法<lb/>
諸里正不覺脱漏増减者一口笞四十三口加<lb/>
一等過杖一百十口加一等罪止徒三年<hi>脱户<折 t="33"/>不覺</hi>
<hi>縣脱户亦凖此<折 t="33"/>者聽從漏口法州</hi>若知情者各同家長法<lb/>
　䟽議曰里正之任掌案比户口収手實造籍<lb/>
　書不覺脱漏户口者脱謂脱户漏謂漏口及<lb/>
<pb n="KR2m0054_SBCK_012-3b"/>
　增减年狀一口笞四十三口加一等過杖一<lb/>
　百十口加一等罪止徒三年里正不覺脱户<lb/>
　者聽從漏口法不限户内口之多少皆計口<lb/>
　科之州縣脱户亦準此計口科罪不依脱户<lb/>
　為法若知脱漏増減之情者緫計里内脱漏<lb/>
　増減之口同家長罪法州縣計口罪亦凖此<lb/>
　其脱漏户口之中若有知情不知情者亦依<lb/>
　併滿之法為罪<lb/>
諸州縣不覺脱漏増減者縣内十口笞三十三<lb/>
<pb n="KR2m0054_SBCK_012-4a"/>
十口加一等過杖一百五十口加一等州隨<lb/>
所管縣多少通計為罪<hi>十口笞三十管三縣<折 t="33"/>通計謂管二縣者二</hi>
<hi>増減併在一縣者得以請縣通之若止管一<折 t="33"/>者三十口笞三十之類計加亦凖此若脱漏</hi>
<hi>餘條通計準此<折 t="33"/>縣者減縣罪一等</hi>各罪止徒三年知情者各<lb/>
從里正法<hi>首有文簿者主典為首佐職以下<折 t="33"/>不覺脱漏増減無文簿者官長為</hi>
<hi>連坐<折 t="33"/>節級</hi>
　䟽議曰州縣不覺脱漏増減者與上條里正<lb/>
　不覺脱漏増減義同十口笞三十三十口加<lb/>
　一等即是二百二十口杖一百過杖一百五<lb/>
<pb n="KR2m0054_SBCK_012-4b"/>
　十口加一等州隨所管縣多少通計為罪若<lb/>
　管二縣以上即須通計謂管二縣者二十口<lb/>
　笞三十管三縣者三十口笞三十之類計加<lb/>
　亦凖此謂一縣三十口加一等即州管二縣<lb/>
　者六十口加一等管三縣者九十口加一等<lb/>
　若管十縣三百口加一等若脱漏増減併在<lb/>
　一縣謂管三縣一縣内脱漏三十口州始笞<lb/>
　三十若管四縣一縣内脱漏四十口州亦笞<lb/>
　三十故云得以諸縣通之若止管一縣者減<lb/>
<pb n="KR2m0054_SBCK_012-5a"/>
　縣罪一等謂縣脱三十口州得笞二十之類<lb/>
　餘條通計凖此謂一部律内州管縣監管牧<lb/>
　折衝府管校尉應通計者得罪亦凖此各罪<lb/>
　止徒三年知情者各同里正法其州縣知情<lb/>
　得罪同里正法里正又同家長之法共前條<lb/>
　家長脱漏罪同<lb/>
　注不覺脱漏増減無文簿者官長為首有文<lb/>
　簿者主典為首佐職以下節級連坐<lb/>
　䟽議曰不覺脱漏増減無簿帳及不附籍書<lb/>
<pb n="KR2m0054_SBCK_012-5b"/>
　宣導既是長官事由檢察違失故以長官為<lb/>
　首皆同不覺脱漏増減之坐次通判官為第<lb/>
　二從判官為第三從典為第四從見有文簿<lb/>
　致使脱漏増減者勘檢既由案主即用典為<lb/>
　首判官為第二從通判官為第三從長官為<lb/>
　第四從其間有知情之官並同家長之罪即<lb/>
　從私犯首從科之不知情者自依公坐之法<lb/>
諸里正及官司妄脱漏増減以出入課役一口<lb/>
徒二年二口加一等贓重入已者以枉法論至<lb/>
<pb n="KR2m0054_SBCK_012-6a"/>
死者加役流入官者坐贓論<lb/>
　䟽議曰里正及州縣官司各於所部之内妄<lb/>
　為脱漏户口或増減年狀以出入課役一口<lb/>
　徒一年二口加一等十五口流三千里若有<lb/>
　因脱漏増減取其課調入已計贓得罪重於<lb/>
　脱漏増減口罪者即凖贓以枉法論計贓至<lb/>
　死者加役流其贓入官者坐贓論其品官受<lb/>
　贓雖輕以枉法論一疋以上即除名不必要<lb/>
　須贓重衆人之物亦累倍而論之<lb/>
<pb n="KR2m0054_SBCK_012-6b"/>
諸私入道及度之者杖一百<hi>家長當罪<折 t="33"/>若由家長</hi>已除貫<lb/>
者徒一年本貫主司及觀寺三綱知情者與同<lb/>
罪若犯法合出觀寺經斷不還俗者從私度法<lb/>
即監臨之官私輒度人者一人杖一百二人加<lb/>
一等<lb/>
　䟽議曰私入道謂為道士女冠僧尼等非是<lb/>
　官度而私入道及度之者各杖一百注云若<lb/>
　由家長家長當罪既罪家長即私入道者不<lb/>
　坐已除貫者徒一年及度之者亦徒一年本<lb/>
<pb n="KR2m0054_SBCK_012-7a"/>
　貫主司謂私入道人所屬州縣官司及所住<lb/>
　觀寺三綱知情者各與入道人及家長同罪<lb/>
　若犯法還俗合出觀寺官人斷訖牒觀寺知<lb/>
　仍不還俗者從私度法斷後陳訴須著俗衣<lb/>
　仍披法服者從私度法科杖一百即監臨之<lb/>
　官不依官法輒度人者一人杖一百二人加<lb/>
　一等罪止流三千里若州縣官司所度人免<lb/>
　課役多者當條雖有罪名所為重者自從重<lb/>
　論並依上條妄増減出入課役科之其官司<lb/>
<pb n="KR2m0054_SBCK_012-7b"/>
　私度人𬒳度者知私度情而受度者為從坐<lb/>
　若不知私度情者而受度人無罪<lb/>
諸祖父母父母在而子孫别籍異財者徒三年<lb/>
<hi>須下條凖此<折 t="33"/>别籍異財不相</hi>
　䟽議曰稱祖父母父母在則曽高在亦同若<lb/>
　子孫别生户籍財産不同者子孫各徒三年<lb/>
　注云别籍異財不相須或籍别財同或户同<lb/>
　財異者各徒三年故云不相須下條準此謂<lb/>
　父母䘮中别籍異財亦同此義<lb/>
<pb n="KR2m0054_SBCK_012-8a"/>
若祖父母父母令别籍及以子孫妄繼人後者<lb/>
徒二年子孫不坐<lb/>
　䟽議曰若祖父母父母處分令子孫别籍及<lb/>
　以子孫妄繼人後者得徒二年子孫不坐但<lb/>
　云别籍不云令其異財令異財者明其無罪<lb/>
諸居父母䘮生子及兄弟别籍異財者徒一年<lb/>
　䟽議曰居父母䘮生子已於名例免所居官<lb/>
　章中解訖皆謂在二十七月内而姙娠生子<lb/>
　者及兄弟别籍異財各徒一年别籍異財不<lb/>
<pb n="KR2m0054_SBCK_012-8b"/>
　相須其服内生子事若未發自首亦原<lb/>
諸飬子所飬父母無子而捨去者徒二年若自<lb/>
生子及本生無子欲還者聽之<lb/>
　䟽議曰依户令無子者聽飬同宗於昭穆相<lb/>
　當者既蒙収飬而輙捨去徒二年若所飬父<lb/>
　母自生子及本生父母無子欲還本生者並<lb/>
　聽即兩家並皆無子去住亦任其情若飬處<lb/>
　自生子及雖無子不願留飬欲遣還本生者<lb/>
　任其所飬父母<lb/>
<pb n="KR2m0054_SBCK_012-9a"/>
即飬異姓男者徒一年與者笞五十其遺棄小<lb/>
児年三嵗以下雖異姓聽収飬即從其姓<lb/>
　䟽議曰異姓之男本非族類違法収飬故徒<lb/>
　一年違法與者得笞五十飬女者不坐其小<lb/>
　兒年三嵗以下本生父母遺棄若不聽収飬<lb/>
　即性命将絶故雖異姓仍聽収飬即從其姓<lb/>
　如是父母遺失於後來識認合還本生失兒<lb/>
　之家量酬乳哺之直<lb/>
諸立嫡違法者徒一年即嫡妻年五十以上無<lb/>
<pb n="KR2m0054_SBCK_012-9b"/>
子者得立庶以長不以長者亦如之<lb/>
　䟽議曰立嫡者本擬承襲嫡妻之長子為嫡<lb/>
　子不依此立是名違法合徒一年即嫡妻年<lb/>
　五十以上無子者謂婦人年五十以上不復<lb/>
　乳育故許立庶子為嫡皆先立長不立長者<lb/>
　亦徒一年故云亦如之依令無嫡子及有罪<lb/>
　疾立嫡孫無嫡孫以次立嫡子同母弟無母<lb/>
　弟立庶子無庶子立嫡孫同母弟無母弟立<lb/>
　庶孫曽玄以下凖此無後者為户絶<lb/>
<pb n="KR2m0054_SBCK_012-10a"/>
諸飬雜户男爲子孫者徒一年半飬女杖一百<lb/>
官户各加一等與者亦如之<lb/>
　䟽議曰雜户者前代犯罪没官散配諸司驅<lb/>
　使亦附州縣户貫賦役不同白丁若有百姓<lb/>
　飬雜户男爲子孫者徒一年半飬女者杖一<lb/>
　百飬官户者各加一等官户亦是配隷没官<lb/>
　唯屬諸司州縣無貫與者各與飬者同罪故<lb/>
　云亦如之雖㑹赦皆合改正若當色自相飬<lb/>
　者同百姓飬子之法雜户飬官户或官户飬<lb/>
<pb n="KR2m0054_SBCK_012-10b"/>
　雜户依户令雜户官户皆當色為婚據此即<lb/>
　是别色凖法不得相飬律既不制罪名宜依<lb/>
　不應為之法飬男從重飬女從輕若私家部<lb/>
　曲奴婢飬雜户官户男女者依名例律部曲<lb/>
　奴婢有犯本條無正文者各凖良人皆同百<lb/>
　姓科罪<lb/>
若飬部曲及奴為子孫者杖一百各還正之<hi>主<折 t="33"/>無</hi>
<hi>者聽從良<折 t="33"/>及主自飬</hi>
　䟽議曰良人飬部曲及奴為子孫者杖一百<lb/>
<pb n="KR2m0054_SBCK_012-11a"/>
　各還正之謂養雜户以下雖㑹赦皆正之各<lb/>
　從本色注云無主謂所養部曲及奴無本主<lb/>
　者及主自養謂主養當家部曲及奴為子孫<lb/>
　亦各杖一百並聴從良為其經作子孫不可<lb/>
　充賤故也若養客女及婢為女者從不應為<lb/>
　輕法笞四十仍準飬子法聴從良其有還壓<lb/>
　為賤者並同放奴及部曲為良還壓為賤之<lb/>
　法<lb/>
諸放部曲為良巳給放書而壓為賤者徒二年<lb/>
<pb n="KR2m0054_SBCK_012-11b"/>
若壓為部曲及放奴婢為良而壓為賤者各減<lb/>
一等即壓為部曲及放為部曲而壓為賤者又<lb/>
各減一等各還正之<lb/>
　䟽議曰依户令放奴婢為良及部曲客女者<lb/>
　並聴之皆由家長給手書長子以下連署仍<lb/>
　經本屬申牒除附若放部曲客女為良壓為<lb/>
　賤者徒二年若壓為部曲者謂放部曲客女<lb/>
　為良還壓為部曲客女及放奴婢為良還壓<lb/>
　為賤各減一等合徒一年半即壓為部曲者<lb/>
<pb n="KR2m0054_SBCK_012-12a"/>
　謂放奴婢爲良壓爲部曲客女及放爲部曲<lb/>
　者謂放奴婢爲部曲客女而壓爲賤者又各<lb/>
　減一等合徒一年仍並改正從其本色故云<lb/>
　各還正之此文不言客女者名例律稱部曲<lb/>
　者客女同故解同部曲之例<lb/>
　問曰放客女及婢爲良却留爲妾者合得何罪<lb/>
　荅曰妾者娶良人爲之據户令自贖免賤本<lb/>
　主不留爲部曲者任其所樂况放客女及婢<lb/>
　本主留爲妾者依律無罪凖自贖免賤者例<lb/>
<pb n="KR2m0054_SBCK_012-12b"/>
　得留為妾<lb/>
　又問部曲娶良人女為妻夫死服滿之後即<lb/>
　合任情去住其有欲去不放或因壓留為妾<lb/>
　及更抑配與部曲及奴各合得何罪<lb/>
　荅曰服滿不放律無正文當不應為重仍即<lb/>
　任去若元取當色為婦未是良人留充本色<lb/>
　準法無罪若是良人女壓留為妾即是有所<lb/>
　威逼從不應得為重科或抑配與餘部曲同<lb/>
　放奴婢為良却壓為部曲合徒一年如配與<lb/>
<pb n="KR2m0054_SBCK_012-13a"/>
　奴同與奴娶良人女合徒一年半上籍為婢<lb/>
　者流三千里此等轉嫁為妻及妾兩和情願<lb/>
　者並不合得罪唯本是良者不得願嫁賤人<lb/>
諸相冐合户者徒二年無課役者減二等<hi>為親及<折 t="33"/>謂以踈</hi>
<hi>避者<折 t="33"/>有所規</hi>主司知情與同罪<lb/>
　䟽議曰依賦役令文武職事官三品以上若<lb/>
　郡王期親及同居大功親五品以上及國公<lb/>
　同居期親並免課役既為同居有所蠲免相<lb/>
　冐合户故得徒二年無課役者或籍資䕃贖<lb/>
<pb n="KR2m0054_SBCK_012-13b"/>
　罪事既輕於課役故減二等得徒一年注云<lb/>
　謂以踈為親律令所䕃各有等差若以踈相<lb/>
　合即失户數規其資䕃即失課役如斯合户<lb/>
　得此徒刑若蠲免更多或假䕃重者各依本<lb/>
　法自從重論主司知情與同罪主司謂里正<lb/>
　以上知冐户情有課役無課役各與同罪<lb/>
即於法應别立户而不聽别應合户而不聽合<lb/>
者主司杖一百<lb/>
　䟽議曰應别謂父母終亡服紀已闋兄弟欲<lb/>
<pb n="KR2m0054_SBCK_012-14a"/>
　别者應合户謂流離失郷父子異貫依令<lb/>
　合户而主司不聽者各合杖一百應别應合<lb/>
　之類非止此條略舉為例餘並凖此<lb/>
諸同居卑㓜私輒用財者十疋笞十十疋加一<lb/>
等罪止杖一百即同居應分不均平者計所侵<lb/>
坐贓論減三等<lb/>
　䟽議曰凢是同居之内必有尊長尊長既在<lb/>
　子孫無所自專若卑㓜不由尊長私輒用當家<lb/>
　財物者十疋笞十十疋加一等罪止杖一百<lb/>
<pb n="KR2m0054_SBCK_012-14b"/>
　即同居應分謂凖令分别而財物不均平者<lb/>
　凖户令應分田宅及財物者兄弟均分妻家<lb/>
　所得之財不在分限兄弟亡者子承父分違<lb/>
　此令文者是為不均平謂兄弟二人均分百<lb/>
　疋之絹一取六十疋計所侵十疋合杖八十<lb/>
　之類是名坐贓論減三等<lb/>
諸賣口分田者一畒笞十二十畒加一等罪止<lb/>
杖一百地還本主財没不追即應合賣者不用<lb/>
此律<lb/>
<pb n="KR2m0054_SBCK_012-15a"/>
　䟽議曰口分田謂計口受之非永業及居住<lb/>
　園宅輒賣者禮云田里不鬻謂受之於公不<lb/>
　得私自鬻賣違者一畒笞十十畒加一等罪<lb/>
　止杖一百賣一頃八十一畒即為罪止地還<lb/>
　本主財没不追即應合賣者謂永業田家貧<lb/>
　賣供葬及田分田賣充宅及碾磑邸店之類<lb/>
　狹鄉樂遷就寛者準令並許賣之其賜田欲<lb/>
　賣者亦不在禁限其五品以上若勲官永業<lb/>
　地亦並聽賣故云不用此律<lb/>
<pb n="KR2m0054_SBCK_012-15b"/>
</p>
<p>
故唐律䟽議卷第十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0054_SBCK_016-1a"/>
故唐律䟽議卷第十六<hi>凡二十四條<折 t="33"/>擅興</hi>
　䟽議曰擅興律者漢相蕭何創為興律魏以<lb/>
　擅事附之名為擅興律晉復去擅為興又至<lb/>
　髙齊改為興擅律隋開皇改為擅興律雖題<lb/>
　目增損隨時㳂革原其㫖趣意義不殊大事<lb/>
　在於軍戎設法須為重防廏庫足訖須備不<lb/>
　虞故此論兵次於廏庫之下<lb/>
諸擅發兵十人以上徒一年百人徒一年半百<lb/>
人加一等千人絞<hi>發兵者雖即言上而不待報<折 t="33"/>謂無警急又不先言上而輙</hi>
<pb n="KR2m0054_SBCK_016-1b"/>
<hi>施行即坐<折 t="33"/>猶爲擅文書</hi>
　䟽議曰依令差兵十人以上並須銅魚勑書<lb/>
　勘同始合荖發若急須兵處凖程不得奏聞<lb/>
　者聴便荖發即須言上若無警急又不先言<lb/>
　上輙擅發十人以上九十九人以下徒一年<lb/>
　滿百人徒一年半百人加一等七百人以上<lb/>
　流三千里千人絞故注云謂無警急又不先<lb/>
　言上而輒發兵者雖即言上而不待報謂凖<lb/>
　程應得言上者並須待報若不待報猶爲擅<lb/>
<pb n="KR2m0054_SBCK_016-2a"/>
　發但文書施行即坐不必要在得兵其擅發<lb/>
　九人以下律令無文當不應為從重<lb/>
給與者隨所給人數減擅發一等<hi>上不待報者<折 t="33"/>亦謂不先言</hi>
<hi>遣即坐<折 t="33"/>告令發</hi>
　䟽議曰雖有發兵文書執兵者不合即與亦<lb/>
　湏先言上待報然後給與違者隨所給人數<lb/>
　减擅發罪一等故注云亦謂不先言上不待<lb/>
　報者告令發遣即坐不必要待兵行<lb/>
其寇賊卒來欲有攻襲即城屯反叛若賊有内<lb/>
<pb n="KR2m0054_SBCK_016-2b"/>
應急須兵者得便調發雖非所屬比部官司亦<lb/>
得調發給與並即言上<hi>容得先言上者<折 t="33"/>各謂急須兵不</hi>
　䟽議曰其有冦賊卒來入境欲有攻擊掩襲<lb/>
　及國内城鎮及屯聚兵馬之處或反叛或外<lb/>
　賊自相翻動内應國家如此等事急須兵者<lb/>
　得便調發謂得隨便未言上待報即許調發<lb/>
　雖非所屬謂所在人兵不相管隷急須兵處<lb/>
　雖比部官司亦得調發掌兵軍司亦得隨便<lb/>
　給與各即言上並謂急須兵處不容先言上<lb/>
<pb n="KR2m0054_SBCK_016-3a"/>
　者<lb/>
若不即調發及不即給與者準所須人數並與<lb/>
擅發罪同其不即言上者亦凖所發人數减罪<lb/>
一等若有逃亡盗賊權差人夫足以追捕者不<lb/>
用此律<lb/>
　䟽議曰應機赴敵急須兵馬若不即調發及<lb/>
　雖調發不即給與者準所須人數並與擅發<lb/>
　罪同謂須十人以上不即調發及不即給與<lb/>
　各徒一年百人各徒一年半每百人各加一<lb/>
<pb n="KR2m0054_SBCK_016-3b"/>
　等千人以上各得絞罪其不即言上者謂軍<lb/>
　務警急聴先調發給與並即言上以其不即<lb/>
　言上亦準所發人數減罪一等若有逃亡盜<lb/>
　賊謂非兵冦直是逃亡或為盜賊所在官府<lb/>
　得權差人夫足以追捕不同擅發兵之例故<lb/>
　云不用此律<lb/>
諸應調發雜物供給軍事者皆先言上待<lb/>
報<hi>給私出皆是<折 t="33"/>謂軍用當從</hi>違者徒一年給與者減一<lb/>
等<lb/>
<pb n="KR2m0054_SBCK_016-4a"/>
　䟽議曰謂隨軍所須戰具所用供給軍事雖<lb/>
　非人兵皆先言上待報始得調發註云謂給<lb/>
　軍用當從私出皆是若應用官物自有常式<lb/>
　此為出私家故須先言上待報違者徒一年<lb/>
　若知不先言上雖言上不待報即給與者減<lb/>
　一等合杖一百<lb/>
若事有警急得便調發給與並即言上若不調<lb/>
發及不給與者亦徒一年不即言上者各減一<lb/>
等<lb/>
<pb n="KR2m0054_SBCK_016-4b"/>
　䟽議曰事有警急冦賊卒來欲有攻襲等事<lb/>
　得便調發給與並即言上爲事有警急彼此<lb/>
　準程不得言上待報若不即調發及不給與<lb/>
　者並徒一年不即言上各減一等俱合杖一<lb/>
　百<lb/>
諸應給發兵符而不給應下發兵符而不下若<lb/>
下符違式<hi>得承用者<折 t="33"/>謂違令式不</hi>
　䟽議曰依公式令下魚符畿内三左二右畿<lb/>
　外五左一右左者在内右者付外行用之日<lb/>
<pb n="KR2m0054_SBCK_016-5a"/>
　從第一為首後更有事須用以次發之周而<lb/>
　復始又條應給魚符及傳符皆長官執長官<lb/>
　無次官執此據元付在外之日是為應給發<lb/>
　兵符其符通授官荖使雜追徵等以發兵事<lb/>
　重故以發兵為文應下發兵符而不下者謂<lb/>
　荖兵不下左符若下符違式謂不依次第不<lb/>
　得承用者<lb/>
及不以符合從事或符不合不速以聞各徒二<lb/>
年其違限不即還符者徒一年餘符各減二等<lb/>
<pb n="KR2m0054_SBCK_016-5b"/>
<hi>應發兵者同發兵符法<折 t="33"/>凢言餘符者契亦同即契</hi>
　䟽議曰不以符合從事者謂執兵之司得左<lb/>
　符皆用右符勘合始從發兵之事若不合符<lb/>
　即從事或勘左符與右符不合不速奏者各<lb/>
　徒二年違限不即還符謂執符之司勘符訖<lb/>
　依公式令封符付使人若使人更徃别處未<lb/>
　即還者附餘使傳送若州内有使次諸府緫<lb/>
　附五日内無使須荖專使送之若違此令限<lb/>
　不即還符者得徒一年餘符各減二等餘符<lb/>
<pb n="KR2m0054_SBCK_016-6a"/>
　者謂禁苑及交廵魚符之類若符至不合即<lb/>
　從其事或勘符不合不速奏聞徒一年不即<lb/>
　還符杖九十是名餘符各減二等注云凢言<lb/>
　餘符者契亦同即契應發兵者同發兵符法<lb/>
　依令車駕廵幸皇太子監國有兵馬受處分<lb/>
　者為木契若王公以下在京留守及諸州有<lb/>
　兵馬受處分并行軍所及領兵五百人以上<lb/>
　馬五百疋以上征討亦給木契既用木契發<lb/>
　兵即同發兵符法監門式皇城内諸街鋪各<lb/>
<pb n="KR2m0054_SBCK_016-6b"/>
　給木契京城諸街鋪各給木魚金部司農凖<lb/>
　式亦並給木契但是在式諸契並同餘符<lb/>
諸揀點衛士<hi>亦同<折 t="33"/>征人</hi>取捨不平者一人杖七十三<lb/>
人加一等罪止徒三年<hi>取弱捨多丁而取少丁<折 t="33"/>不平謂捨富取貧捨强</hi>
<hi>類<折 t="33"/>之</hi>
　䟽議曰揀點衛士注云征人亦同征人謂非<lb/>
　衛士臨時募行者若取捨不平者一人杖七<lb/>
　十三人加一等罪止徒三年揀點之法財均<lb/>
　者取强力均者取富財力又均先取多丁故<lb/>
<pb n="KR2m0054_SBCK_016-7a"/>
　注云不平謂捨冨取貧捨强取弱捨多丁而<lb/>
　取少丁之類者謂老少能否臨時比校不平<lb/>
　者皆是<lb/>
若軍名先定而差遣不平減二等即應差主帥<lb/>
而差衛士者加一等其有欠剰者各加一等<lb/>
　䟽議曰軍名先定謂衛士之徒臨時差遣不<lb/>
　平者減罪二等一人笞五十三人加一等罪<lb/>
　止徒二年即應差隊副以上而差衛士者加<lb/>
　一等謂一人杖六十三人加一等罪止徒二<lb/>
<pb n="KR2m0054_SBCK_016-7b"/>
　年半此直為主帥衛士不同故加一等罪止<lb/>
　徒二年半其揀點衛士及征人有欠剰亦各<lb/>
　加本罪一等主帥欠剰亦同其不平之與欠<lb/>
　剰既罪名不等即準併滿之法科之<lb/>
諸征人冐名相代者徒二年同居親屬代者減<lb/>
二等<lb/>
　䟽議曰介胄之士有進無退征名既定不可<lb/>
　假名賞罰須有所歸何冝輒相冐代如有違<lb/>
　者首徒二年從減一等同居親屬代者減二<lb/>
<pb n="KR2m0054_SBCK_016-8a"/>
　等稱同居親屬者謂同居共財者若征處得<lb/>
　勲彼此俱不合叙<lb/>
若部内有冐名相代者里正笞五十一人加一<lb/>
等縣内一人典笞三十二人加一等州隨所管<lb/>
縣多少通計為罪各罪止徒二年<hi>節級為坐<折 t="33"/>佐職以上</hi>主<lb/>
司知情與冐名者同罪<lb/>
　䟽議曰部内有冐名者謂里正所部之内有<lb/>
　征人冐名相代里正不覺一人里正笞五十<lb/>
　一人加一等九人徒二年若縣内一人典笞<lb/>
<pb n="KR2m0054_SBCK_016-8b"/>
　三十二人加一等十五人杖一百二十一人<lb/>
　徒二年注云佐職以上節級為坐即尉為第<lb/>
　二從丞為第三從令及主簿録事為第四從<lb/>
　州隨所管縣多少通計為罪謂管二縣者二<lb/>
　人冐名州典笞三十四人加一等管三縣者<lb/>
　三人冐名州典笞三十六人加一等之類判<lb/>
　司以上節級皆如縣罪計加通計亦準此各<lb/>
　罪止徒二年謂里正及縣典州典各罪止徒<lb/>
　二年故注云佐職以上節級為坐知情者謂<lb/>
<pb n="KR2m0054_SBCK_016-9a"/>
　里正及州縣遣兵之官若主典知冐代情並<lb/>
　與冐名者同罪<lb/>
其在軍冐名者隊正同里正<hi>隊副同<折 t="33"/>凡言隊正</hi>
　䟽議曰其在軍冐名者謂衛士以上得罪一<lb/>
　同征人隊正副得罪準里正亦一人笞五十<lb/>
　一人加一等罪止徒二年凡言隊正隊副同<lb/>
　稱凡言者凡稱隊正之處隊副即同<lb/>
旅帥校尉減隊正一等果毅折衝隨所管校尉<lb/>
多少通計為罪<hi>同州縣之法<折 t="33"/>其主典以上並</hi>
<pb n="KR2m0054_SBCK_016-9b"/>
　䟽議曰依軍防令每一旅帥管二隊正每一<lb/>
　校尉管二旅帥既非親監當者同減隊正一<lb/>
　等謂一人冐名笞四十一人加一等罪止徒<lb/>
　一年半果毅折衝隨所管校尉多少通計為<lb/>
　罪每府管五校尉之處亦有管四校尉三校<lb/>
　尉者謂管三校尉者三人冐名管四校尉者<lb/>
　四人冐名管五校尉者五人冐名各得笞四<lb/>
　十不滿此數不坐通計之法並凖上文州管<lb/>
　縣之義注云其主典以上並同州縣之法謂<lb/>
<pb n="KR2m0054_SBCK_016-10a"/>
　罪亦從下始府典同州典兵曹為第二從長<lb/>
　史果毅為第三從折衝為第四從録事同下<lb/>
　從依律無四等官者止準見府官為坐<lb/>
諸大集校閲而違期不到者杖一百三日加一<lb/>
等主帥犯者加二等即差發從行而違期者各<lb/>
減一等<lb/>
　䟽議曰春秋之義春蒐夏苗秋獮冬狩皆因<lb/>
　農隙以講大事即今校閲是也又車駕親行<lb/>
　是名大集校閲而有違期不到者謂於集時<lb/>
<pb n="KR2m0054_SBCK_016-10b"/>
　不到即杖一百每更三日加一等主帥犯者<lb/>
　加二等謂隊副以上将軍以下集時不到者<lb/>
　即差發從行而違限者各減一等謂正身當<lb/>
　時不到杖九十每三日加一等主帥以上同<lb/>
　上解其折衝府校閲在式有文不到者各凖<lb/>
　違式之罪若所司不告者罪在所司<lb/>
諸乏軍興者斬故失等<hi>調發而稽廢者<折 t="33"/>謂臨軍征討有所</hi>
　䟽議曰興軍征討國之大事調發征行有所<lb/>
　稽廢者名乏軍興犯者合斬故失罪等為其<lb/>
<pb n="KR2m0054_SBCK_016-11a"/>
　事大雖失不減注云謂臨軍征討有所調發<lb/>
　兵馬及應須供軍器械或所須戰具各依期<lb/>
　㑹克日俱充有所闕者即是稽廢故云有所<lb/>
　調發而稽廢者若充使命告報軍期而違限<lb/>
　廢事者亦是乏軍興故失罪等<lb/>
不憂軍事者杖一百<hi>乏細小之物<折 t="33"/>謂臨軍征討闕</hi>
　䟽議曰謂隨身七事及火幕行具細小之物<lb/>
　臨軍征討有所闕乏一事不充即杖一百注<lb/>
　云謂臨軍征討亦據臨戰不及别求若未從<lb/>
<pb n="KR2m0054_SBCK_016-11b"/>
　軍尚容求覔即從違式法<lb/>
諸征人稽留者一日杖一百二日加一等二十<lb/>
日絞即臨軍征討而稽期者流三千里三日斬<lb/>
　䟽議曰謂名已從軍兵馬並發不即進路而<lb/>
　致稽留者一日杖一百二日加一等二十日<lb/>
　絞謂從軍人上道日計滿二十日即臨軍征<lb/>
　討者謂鉦皷相聞指期交戰而稽期者流三<lb/>
　千里經三日者斬<lb/>
若用捨從權不拘此律<hi>或捨罪求功雖怠不戮<折 t="33"/>或應期赴難違期即斬</hi>
<pb n="KR2m0054_SBCK_016-12a"/>
<hi>處断故不拘常律<折 t="33"/>如此之類各隨臨時</hi>
　䟽議曰推轂寄重義資英略閫外之事見可<lb/>
　即為軍中號令理貴機速用捨從權務在成<lb/>
　濟故注云或應期赴難違期即斬捨罪求功<lb/>
　雖怠不戮者謂或違於軍令别求異功或雖<lb/>
　即愆期擬収後效或戮或捨隨事處斷如此<lb/>
　之類不拘此律<lb/>
諸宻有征討而告賊消息者斬妻子流二千里<lb/>
其非征討而作間諜若化外人來為間諜或傳<lb/>
<pb n="KR2m0054_SBCK_016-12b"/>
書信與化内人并受及知情容止者並絞<lb/>
　䟽議曰或伺賊間隙密期征討乃有姦人告<lb/>
　賊消息者斬妻子流二千里其非征討而作<lb/>
　間諜者間謂徃來諜謂覘候傳通國家消息<lb/>
　以報賊徒化外人來為間諜者謂聲教之外<lb/>
　四夷之人私入國内徃來覘候者或傳書信<lb/>
　與化内人并受化外書信知情容止停藏者<lb/>
　並絞<lb/>
諸主将守城為賊所攻不固守而棄去及守備<lb/>
<pb n="KR2m0054_SBCK_016-13a"/>
不設為賊所掩覆者斬若連接宼賊𬒳遣斥候<lb/>
不覺賊來者徒三年以故致有覆敗者亦斬<lb/>
䟽議曰主将者謂主領人兵親為主将者或<lb/>
鎮将戍主或留守邉城州縣城主之類守城<lb/>
為賊所攻擊不能固守棄城而去及守備不<lb/>
設謂預備有闕廵警不嚴𬒳賊所掩襲覆敗<lb/>
者斬若連接寇賊謂軍壘連接旗旄相望𬒳<lb/>
遣斥候謂指斥候望不覺賊來入境者徒三<lb/>
年以故致有覆敗者以其不覺賊來為賊掩<lb/>
<pb n="KR2m0054_SBCK_016-13b"/>
襲致城及人兵有覆敗者亦斬<lb/>
諸主将以下臨陣先退若寇賊對陣捨仗投軍<lb/>
及棄賊來降而輙殺者斬<lb/>
䟽議曰主将以下謂戰士以上臨陣交兵而<lb/>
有先退若寇賊對陣而捨仗投軍謂背彼㓙<lb/>
徒捨仗歸命及雖非對陣棄賊來降而輒殺<lb/>
之者斬謂先退以下皆從此坐<lb/>
即違犯軍令軍還以後在律有條者依律斷無<lb/>
條者勿論<lb/>
<pb n="KR2m0054_SBCK_016-14a"/>
　疏議曰若違犯軍中號令者軍還以後其所<lb/>
　違之罪在律有條者仍依律斷直違将軍教<lb/>
　令在律無條軍還之後不合論罪故云無條<lb/>
　者勿論<lb/>
諸在軍所及在鎮戍私放征防人還者各以征<lb/>
鎮人逃亡罪論即私放輒離軍鎮者各減二等<lb/>
　䟽議曰在軍所者謂在行軍之所鎮戍者謂<lb/>
　在鎮戍之處私放征防人還者謂征防之人<lb/>
　未合還家輒私放者各以征鎮人逃亡罪論<lb/>
<pb n="KR2m0054_SBCK_016-14b"/>
　依捕亡律從軍征討而亡者一日徒一年一<lb/>
　日加一等十五日絞臨對宼賊而亡者斬主<lb/>
　司故縱與同罪若放征人令還各得此罪又<lb/>
　條防人向防及在防未滿而亡者鎮人亦同<lb/>
　一日杖八十三日加一等放防人還者各得<lb/>
　此罪是名各以征鎮人逃亡罪論即私放輒<lb/>
　離軍鎮者謂放軍人去軍防人離鎮既非即<lb/>
　放還征防二色各減本罪二等<lb/>
若放人多者一人準一日放日多者一日準一<lb/>
<pb n="KR2m0054_SBCK_016-15a"/>
人<hi>累成十五日之類並經宿乃坐<折 t="33"/>謂放三人各五日放五人各三日</hi>臨軍征討<lb/>
而放者斬𬒳放者各减一等<lb/>
　䟽議曰依捕亡律從軍征討而亡一日徒一<lb/>
　年一日加一等十五日絞若放十五人一日<lb/>
　亦合絞其放鎮戍人而還一人一日杖八十三<lb/>
　日加一等三十一日流三千里若放三十一<lb/>
　人一日亦流三千里即私放輒離軍鎮者各<lb/>
　减二等謂放征人去軍一日杖九十一日加<lb/>
　一等十五日徒三年若放防人離鎮一日杖<lb/>
<pb n="KR2m0054_SBCK_016-15b"/>
　六十三日加一等罪止徒二年半是為放人<lb/>
　多者一人凖一日放日多者一日凖一人注<lb/>
　云謂放三人各五日放五人各三日俱累成<lb/>
　十五日各合絞稱之類者或放七人各二日<lb/>
　又放一人經一日亦為十五日合絞人之與<lb/>
　日並得相累或人或日累成十五日皆至死<lb/>
　刑故云之類並經宿乃坐不經宿者無罪雖<lb/>
　經宿不滿日者一人從不應為之坐征人從重<lb/>
　鎮戍從輕注云經宿乃坐者以人日相率恐<lb/>
<pb n="KR2m0054_SBCK_016-16a"/>
　放十人經半日即為五人之罪故云經宿乃<lb/>
　坐還與百刻義同臨軍征討而放者斬謂臨<lb/>
　陣對宼輒放征人不待終日即合處斬被放<lb/>
　者流三千里𬒳放征人防人各减主司罪一<lb/>
　等故云各减一等<lb/>
諸臨軍征討而巧詐以避征役<hi>誣告人故犯輕<折 t="33"/>巧詐百端謂若</hi>
<hi>類<折 t="33"/>罪之</hi>
　䟽議曰臨對寇賊即欲追討乃巧詐方便推<lb/>
　避征役注云巧詐百端或有誣告人罪以求<lb/>
<pb n="KR2m0054_SBCK_016-16b"/>
　推對或故犯輕法意在留連或故自傷殘或<lb/>
　詐為疾患姦詐不一故云百端不可備陳故<lb/>
　云之類<lb/>
若有校試以能為不能以故有所稽乏者以乏<lb/>
軍興論未廢事者減一等主司不加窮覈而承<lb/>
詐者減罪二等知情者與同罪至死者加役流<lb/>
　䟽議曰有所校試謂臨軍之時一藝以上應<lb/>
　供軍用軍中校試故以能為不能以巧詐不<lb/>
　能之故於軍有所稽違及致闕乏廢事者以<lb/>
<pb n="KR2m0054_SBCK_016-17a"/>
　乏軍興論故失俱合斬若於事未廢減死一<lb/>
　等主司不加窮覈主司謂應檢勘校試之人<lb/>
　不加窮研覈實而承詐依信者減罪人罪二<lb/>
　等知情者謂知巧詐之情並與犯者同罪至<lb/>
　死者加役流未闕事者流三千里<lb/>
諸鎮戍有犯本條無罪名者各減征人二等<lb/>
　䟽議曰鎮戍有所犯法本條無罪名者謂鎮<lb/>
　戍防人冐名相代及主司知情不知情若鎮<lb/>
　戍拒賊而有巧詐避役若有校試以能為不<lb/>
<pb n="KR2m0054_SBCK_016-17b"/>
　能並在鎮戍中無有罪名者各減征人二等<lb/>
諸戎仗非公文出給而輒出給者主司徒二年<lb/>
雖有符牒合給未判而出給者杖一百儀仗各<lb/>
減三等<lb/>
　䟽議曰出給戎仗兵器非得公文而輒出給<lb/>
　者主司徒二年主司謂當判署者雖有符牒<lb/>
　合給未判而出給謂有符牒到司仍未行判<lb/>
　即准符牒出給者杖一百其於留守所及諸<lb/>
　州府差發或應用魚符勑書而不用者亦徒<lb/>
<pb n="KR2m0054_SBCK_016-18a"/>
　二年儀仗各减三等儀仗謂吉㓙鹵簿諸門<lb/>
　㦸矟之類無文牒出給者杖一百未判出給<lb/>
　者杖七十故云各减三等<lb/>
諸鎮戍應遣畨代而違限不遣者一日杖一百<lb/>
三日加一等罪止徒二年即代到而不放者减<lb/>
一等<lb/>
　䟽議曰依軍防令防人畨代皆十月一日交<lb/>
　代如官司違限不遣若準程稽違不早遣者<lb/>
　一日杖一百三日加一等罪止徒二年即代<lb/>
<pb n="KR2m0054_SBCK_016-18b"/>
　到不放謂防人十月一日替到不放者减一<lb/>
　等謂一日杖九十三日加一等罪止徒一年<lb/>
　半<lb/>
若鎮戍官司役使防人不以理致令逃走者一<lb/>
人杖六十五人加一等罪止徒一年半<lb/>
　䟽議曰依軍防令防人在防守固之外唯得<lb/>
　脩理軍器城隍公廨屋宇各量防人多少於<lb/>
　當處側近給空閑地逐水陸所宜斟酌營種<lb/>
　并雜𬞞菜以充糧貯及充防人等食此非正<lb/>
<pb n="KR2m0054_SBCK_016-19a"/>
　役不責全功自須苦樂均平量力驅使鎮戍<lb/>
　官司使不以理致令逃走者一人杖六十五<lb/>
　人加一等罪止徒一年半若使不以理而防<lb/>
　人雖不逃走仍從違令科斷<lb/>
諸有所興造應言上而不言上應待報而不待<lb/>
報各計庸坐贓論减一等<lb/>
　䟽議曰修城郭築堤防興起人功有所營造<lb/>
　依營繕令計人功多少申尚書省聽報始合<lb/>
　役功或不言上及不待報各計所役人庸坐<lb/>
<pb n="KR2m0054_SBCK_016-19b"/>
　贓論减一等其庸倍論罪止徒二年半<lb/>
即料請財物及人功多少違實者笞五十若事<lb/>
巳損費各併計所違贓庸重者坐贓論減一等<lb/>
<hi>請者不實請者坐<折 t="33"/>本料不實料者坐</hi>
　䟽議曰即料請財物及人功多少違實者謂<lb/>
　官有營造應須市買料請所須財物及料用<lb/>
　人功多少故不以實者笞五十若事巳損費<lb/>
　或巳損財物或巳費人功各併計所費功庸<lb/>
　準贓重者坐贓論減一等重者謂重於笞五<lb/>
<pb n="KR2m0054_SBCK_016-20a"/>
　十即五疋一尺以上坐贓論減一等合杖六<lb/>
　十者為贓重本料不實止坐元料之人若由<lb/>
　請人不實即請者合坐失者各减三等依名<lb/>
　例律以贓致罪頻犯者各倍論此既因贓獲<lb/>
　罪功庸出衆人之上并通官物即合累而倍<lb/>
　論若直費官財物不損庸直止據所費財料<lb/>
　不在倍限雖費人功倍併不重官物止從官<lb/>
　物科斷即是累併不加重者止從重論<lb/>
諸非法興造及雜徭役十庸以上坐贓論<hi>公事<折 t="33"/>謂為</hi>
<pb n="KR2m0054_SBCK_016-20b"/>
<hi>令所聽者<折 t="33"/>役使而非法</hi>
　䟽議曰非法興造謂法令無文雖則有文非<lb/>
　時興造亦是若作池亭賓館之屬及雜徭役<lb/>
　謂非時科喚丁夫驅使十庸以上坐贓論既<lb/>
　準衆人為庸亦須累而倍折故注云謂為公事<lb/>
　役使而非法令所聽者因而率歛財物者亦<lb/>
　併計坐贓論仍亦倍折以其非法賦歛不自<lb/>
　入已得罪故輕<lb/>
諸工作有不如法者笞四十不任用及應更作<lb/>
<pb n="KR2m0054_SBCK_016-21a"/>
者併計所不任贓庸坐贓論减一等其供奉作<lb/>
者加二等工匠各以所由為罪監當官司各減<lb/>
三等<lb/>
　䟽議曰工作謂在官司造作輒違様式有不<lb/>
　如法者笞四十不任用謂造作不任時用及<lb/>
　應更作者併計所不任贓庸累倍坐贓論减<lb/>
　一等十疋杖一百十疋加一等罪止徒二年<lb/>
　半其供奉作加二等者供奉之義已於職制<lb/>
　解訖若不如法杖六十不任用及應更作坐<lb/>
<pb n="KR2m0054_SBCK_016-21b"/>
　贓論加一等罪止流二千里其併倍訖不重<lb/>
　費官物者並直計官物科之其贓不倍工匠<lb/>
　各以所由為罪監當官司各減三等者謂親<lb/>
　監當造作若有不如法减工匠三等笞十不<lb/>
　任用及應更作减坐贓四等罪止徒一年供<lb/>
　奉作罪止徒二年之類<lb/>
諸私有禁兵器者徒一年半<hi>楯短矛者<折 t="33"/>謂非弓箭刀</hi>
　䟽議曰私有禁兵器謂甲弩矛矟具裝等依<lb/>
　令私家不合有若有矛矟者各徒一年半注<lb/>
<pb n="KR2m0054_SBCK_016-22a"/>
　云謂非弓箭刀楯短矛者此上五事私家聽<lb/>
　有其旌旗幡幟及儀仗並私家不得輒有違<lb/>
　者從不應為重杖八十<lb/>
弩一張加二等甲一領及弩三張流二千里甲<lb/>
三領及弩五張絞私造者各加一等<hi>具裝與甲同<折 t="33"/>甲謂皮鐵等</hi>
<hi>不送官者同私有法<折 t="33"/>即得闌遺過三十日</hi>
　䟽議曰弩一張加二等謂加私有禁兵器罪<lb/>
　二等合徒二年半甲一領及弩三張流二千<lb/>
　里有甲有弩各得其罪甲三領及弩五張絞<lb/>
<pb n="KR2m0054_SBCK_016-22b"/>
　亦甲弩準數各得絞罪私造者各加一等謂<lb/>
　私造甲弩及禁兵器各加私有罪一等<lb/>
　問曰私有甲三領及弩五張凖依律文各合<lb/>
　處絞有人私有甲二領并弩四張欲處何罪<lb/>
　荅曰畜甲畜弩各立罪名既非一事不合併<lb/>
　滿依名例律其應入罪者舉輕以明重有甲<lb/>
　罪重有弩坐輕既有弩四張已合流罪加一<lb/>
　滿五即至死刑况加甲二領明合處絞私有<lb/>
　弩四張加甲一領者亦合死刑<lb/>
<pb n="KR2m0054_SBCK_016-23a"/>
　注甲謂皮鐵等具裝與甲同即得䦨遺過三<lb/>
　十日不送官者同私有法<lb/>
　䟽議曰鐵甲皮甲得罪皆同私有具裝與甲<lb/>
　無别有一具裝流二千里有三領者亦合絞<lb/>
　即得䦨遺過三十日不送官謂得䦨遺禁兵<lb/>
　器以下三十一日不送官者同私有法既稱<lb/>
　過三十日即三十日内不合此罪又依軍防<lb/>
　令䦨得甲仗皆即輸官不送輸者從違令笞<lb/>
　五十滿五日者依雜律各以亡失罪論其亡<lb/>
<pb n="KR2m0054_SBCK_016-23b"/>
　失之罪從本條解釋其甲非皮鐵者依庫部<lb/>
　式亦有聽畜之處其限外剰畜及不應畜而<lb/>
　有者亦準禁兵器論但甲有禁文非私家合<lb/>
　有為非皮鐡量罪稍輕坐同禁兵器理為適<lb/>
　中<lb/>
造未成者減二等即私有甲弩非全成者杖一<lb/>
百餘非全成者勿論<lb/>
　䟽議曰造未成者謂從上禁兵器以下未成<lb/>
　者各減私造罪二等謂甲三領弩五張以上<lb/>
<pb n="KR2m0054_SBCK_016-24a"/>
　縱更多有各止處徒三年即私有甲弩非全<lb/>
　成者謂不堪着用又非私造杖一百餘非全<lb/>
　成者勿論謂甲弩之外所有禁兵器非全成<lb/>
　者皆不坐既是禁兵器雖不合罪亦須送官<lb/>
諸役功力有所採取而不任用者計所欠庸坐<lb/>
贓論減一等<lb/>
　䟽議曰謂官役功力若採藥或取材之類而<lb/>
　不任用者若全不任用須計全庸若少不任<lb/>
　用凖其欠庸併倍坐贓論減一等<lb/>
<pb n="KR2m0054_SBCK_016-24b"/>
若有所造作及有所毁壊備慮不謹而誤殺人<lb/>
者徒一年半工匠主司各以所由為罪<lb/>
　䟽議曰謂有所繕造營作及有所毁壊崩撤<lb/>
　之類不先備慮謹慎而誤殺人者徒一年半<lb/>
　工匠主司各以所由為罪或由工匠指撝或<lb/>
　是主司處分各以所由為罪明無連坐之法<lb/>
　律既但稱殺人即明傷者無罪<lb/>
諸應差丁夫而差遣不平及欠剰者一人笞四<lb/>
十五人加一等罪止徒一年即丁夫在役日滿<lb/>
<pb n="KR2m0054_SBCK_016-25a"/>
不放者一日笞四十一日加一等罪止杖一百<lb/>
<hi>所由<折 t="33"/>各坐其</hi>
　䟽議曰差遣之法謂先冨强後貧弱先多丁<lb/>
　後少丁凢丁分畨上役者家有兼丁要月家<lb/>
　貧單身閑月之類違此不平及令人數欠剰<lb/>
　者一人笞四十五人加一等罪止徒一年即<lb/>
　丁夫在役謂在役之人日滿不放者一日笞<lb/>
　四十一日加一等罪止杖一百注云各坐其<lb/>
　所由謂止坐不放者所由之人明無連坐之<lb/>
<pb n="KR2m0054_SBCK_016-25b"/>
　法<lb/>
諸𬒳差充丁夫雜匠而稽留不赴者一日笞三<lb/>
十三日加一等罪止杖一百将領主司加一等<lb/>
防人稽留者各加三等即由將領者將領者獨<lb/>
坐<hi>留者準此<折 t="33"/>餘條將領稽</hi>
　䟽議曰丁夫雜匠𬒳官差遣不依程限而稽<lb/>
　留不赴者一日笞三十三日加一等罪止杖<lb/>
　一百將領主司加一等主司謂親領監當者<lb/>
　一日笞四十三日加一等罪止徒一年其防<lb/>
<pb n="KR2m0054_SBCK_016-26a"/>
　人稽留者各加三等一日杖六十三日加一<lb/>
　等罪止徒二年其将領主司亦加一等若由<lb/>
　将領主司稽留丁夫雜匠防人不合得罪唯<lb/>
　罪將領之人故云將領者獨坐注云餘條将<lb/>
　領主司準此餘條謂征人等但是差行有主<lb/>
　司将領本條無将領罪名事由将領者皆将<lb/>
　領者獨坐<lb/>
諸丁夫雜匠在役而監當官司私使及主司於<lb/>
職掌之所私使兵防者各計庸準盜論即私使<lb/>
<pb n="KR2m0054_SBCK_016-26b"/>
兵防出城鎮者加一等<lb/>
　䟽議曰丁夫雜匠見在官役役限之内而監<lb/>
　當官司私役使及主司謂應判署及親監當<lb/>
　兵防之人於職掌之所私使各計庸凖盜論<lb/>
　謂從丁夫以下各計私使之庸凖盜論即雜<lb/>
　使計庸不滿尺者從盜不得財笞五十兵防<lb/>
　並據城隍内使者若私使出城鎮加罪一等<lb/>
　謂計庸加凖盜論罪一等即强使者依職制律<lb/>
　强者加二等餘條强者準此若强使兵防出<lb/>
<pb n="KR2m0054_SBCK_016-27a"/>
　城者即亦於本罪加一等上累加雖稱丁夫<lb/>
　雜匠及兵防非在役限内而使者丁夫雜匠<lb/>
　依上條日滿不放笞四十一日加一等罪止<lb/>
　杖一百兵防從代到不放一日杖九十三日<lb/>
　加一等罪止徒一年半計庸重者若見是監<lb/>
　臨官依役使監臨之罪其非本部官者依不<lb/>
　應得為從輕笞四十庸多得罪重者依職制<lb/>
　律去官而受舊官屬士庶饋與若乞取借貸<lb/>
　之屬各減在官時三等非監臨官私使亦於<lb/>
<pb n="KR2m0054_SBCK_016-27b"/>
　準盜論上減三等<lb/>
故唐律䟽議卷第十六<lb/>
</p>
<p>
</p>
  </div>
</body>
</text>
</TEI>
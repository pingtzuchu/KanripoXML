<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0054_SBCK_003-1a"/>
故唐律䟽議卷第三<hi>凡一十條<折 t="33"/>名例</hi>
諸犯姦盗略人及受財而不枉法<hi>徒以上<折 t="33"/>並謂斷</hi>
　䟽議曰姦盗略人並謂監臨外犯罪及受財<lb/>
　而不枉法者謂雖即因事受財於法無曲並<lb/>
　謂斷徒以上者<lb/>
若犯流徒獄成逃走<lb/>
　䟽議曰犯流徒者謂非疑罪及過失此外犯<lb/>
　流徒者獄成逃走謂减訖仍有徒刑若依令<lb/>
　責保叅對及合徒不禁亦同律既不注限日<lb/>
<pb n="KR2m0054_SBCK_003-1b"/>
　推勘迯實即坐<lb/>
　問曰免所居官之法依律比徒一年此條犯<lb/>
　徒流迯走即獲免官之坐未知免所居官人<lb/>
　逃亡亦入犯徒免官以否<lb/>
　答曰免所居官之色亦有罪不至徒本罪若<lb/>
　其合徒逃者即當免官之坐若犯杖罪逃走<lb/>
　便異本犯徒流以其元是杖刑不入免官之法<lb/>
祖父母父母犯死罪被囚禁而作樂及婚娶者<lb/>
免官<hi>降所不至者聴留<折 t="33"/>謂二官並免爵及</hi>
<pb n="KR2m0054_SBCK_003-2a"/>
　䟽議曰曽髙以下祖父母父母犯死罪見被<lb/>
　囚禁其子孫若作樂者自作遣人作者並同<lb/>
　上條遣人與自作不殊此條理亦無别及婚<lb/>
　娶者止據男夫娶妻不言嫁娶者明婦人不<lb/>
　入此色自犯姦盗以下並合免官<lb/>
　注謂二官並免爵及降所不至者聴留<lb/>
　䟽議曰二官為職事官散官衛官為一官勲<lb/>
　官為一官比二官並免三載之後降先品二<lb/>
　等叙爵及降所不至者聴留爵者王及公侯<lb/>
<pb n="KR2m0054_SBCK_003-2b"/>
　伯子男降所不至者謂二等以外歴任之官<lb/>
　是也若會降有餘罪者聴從官當减贖法<lb/>
諸府號官稱犯父祖名而冐榮居之<lb/>
　䟽議曰府號者謂省臺府寺之類官稱者謂<lb/>
　尚書將軍卿監之類假有人父祖名常不得<lb/>
　任太常之官父祖名卿亦不合任卿職若有<lb/>
　受此任者是謂冐榮居之選司唯責三代官<lb/>
　名若犯髙祖名者非<lb/>
祖父母父母老疾無侍委親之官<lb/>
<pb n="KR2m0054_SBCK_003-3a"/>
　䟽議曰老謂八十以上疾謂篤疾並依令合<lb/>
　侍若不侍委親之官者其有才業灼然要藉<lb/>
　驅使者令帶官侍不拘此律<lb/>
　問曰親老疾合侍今求選得官將親之任同<lb/>
　委親之官以否又得官之後親始老疾不請<lb/>
　解侍復合何罪<lb/>
　答曰委親之官依法有罪既將之任理異委<lb/>
　親及先已任官親後老疾不請解侍並科違<lb/>
　令之罪<lb/>
<pb n="KR2m0054_SBCK_003-3b"/>
在父母䘮生子及娶妾<lb/>
　䟽議曰在父母䘮生子者皆謂二十七月内<lb/>
　而懷胎者若父母未亡以前而懷胎雖於服<lb/>
　内而生子者不坐縱除服以後始生但計胎<lb/>
　月是服内而懷者依律得罪其娶妾亦凖二<lb/>
　十七月内為限<lb/>
兄弟别籍異財冐哀求仕<lb/>
　䟽議曰居䘮未滿二十七月兄弟别籍異財<lb/>
　其别籍異財不相須冐哀求仕謂父母䘮禫<lb/>
<pb n="KR2m0054_SBCK_003-4a"/>
　制未除及在心䘮内者並合免所居之一官<lb/>
　並不合計閏<lb/>
若姦監臨内雜户官户部曲妻及婢者免所居<lb/>
官<hi>職事即因冐榮遷任者並追所冐告身<折 t="33"/>謂免所居之一官若兼帶勲官者免其</hi>
　䟽議曰雜户者謂前代以来配隷諸司職掌<lb/>
　課役不同百姓依令老免進丁受田依百姓<lb/>
　例各於本司上下官户者亦謂前代以来配<lb/>
　隷相生或有今朝配没州縣無貫唯屬本司<lb/>
　部曲妻者通娶良人女為之及婢者官私婢<lb/>
<pb n="KR2m0054_SBCK_003-4b"/>
　亦同但在監臨之内姦者强和並是從府號<lb/>
　官稱以下犯者並合免所居官<lb/>
　注謂免所居之一官若兼帶勲官者免其職<lb/>
　事<lb/>
　䟽議曰稱免所居官者職事散官衛官同階<lb/>
　者緫為一官若有數官先追髙者若帶勲官<lb/>
　免其職事如無職事即免勲官髙者<lb/>
　注即因冒榮遷任者並追所冒告身<lb/>
　䟽議曰伐有父祖名常冒任太常之職秩滿<lb/>
<pb n="KR2m0054_SBCK_003-5a"/>
　之後遷任髙官事發論刑先免所居髙品前<lb/>
　得冐榮告身仍須追奪<lb/>
諸除名者官爵悉除課役從本色<lb/>
　䟽議曰若犯除名者謂出身以来官爵悉除<lb/>
　課役從本色者無䕃同庶人有䕃從䕃例故<lb/>
　云各從本色又依令除名未叙人免役輸庸<lb/>
　並不在雜徭及征防之限<lb/>
六載之後聴叙依出身法<lb/>
　䟽議曰稱六載聴叙者年之與載異代别名<lb/>
<pb n="KR2m0054_SBCK_003-5b"/>
　假有元年犯罪至六年之後七年正月始有<lb/>
　叙法其間雖有閏月但據載言之不以稱年<lb/>
　要以三伯六十日為限一依出身法犯除名<lb/>
　人年滿之後叙法依選舉令三品以上奏聞<lb/>
　聴敕正四品於從七品下叙從四品於正八<lb/>
　品上叙正五品於正八品下叙從五品於從<lb/>
　八品上叙六品七品於從九品上叙八品九<lb/>
　品並於從九品下叙若有出身品髙於此法<lb/>
　者聴從髙出身謂藉䕃及秀才明經之類凖<lb/>
<pb n="KR2m0054_SBCK_003-6a"/>
　此令文出身髙於常叙自依出身法出身卑<lb/>
　於常叙自依常叙故云出身品髙者聴從髙<lb/>
　又軍防令勲官犯除名限滿應叙者二品於<lb/>
　驍騎尉叙三品於飛騎尉叙四品於雲騎尉<lb/>
　叙五品以下於武騎尉叙<lb/>
若本犯不至免官而特除名者叙法同免官例<lb/>
<hi>之後夫子見在有官爵者聴依式叙<折 t="33"/>婦人因夫子得邑號犯除名者年滿</hi>
　疏議曰本犯不至免官者情在可責而特除<lb/>
　名矜其所犯先輕故許同免官之例收叙<lb/>
<pb n="KR2m0054_SBCK_003-6b"/>
　問曰本犯雖非免官當徒用官並盡依律當<lb/>
　徒用官盡者叙限同免官未知當徒用官各<lb/>
　盡今被特責除名叙法亦同免官以否<lb/>
　答曰凡稱除名官當不論本犯輕重從例除<lb/>
　免不計徒年罪不至免官而特除名者止論<lb/>
　正犯免官之法當徒官盡不在其中<lb/>
　注婦人因夫子得邑號犯除名者年滿之後<lb/>
　夫子見在有官爵者聴依式叙<lb/>
　䟽議曰婦人因夫子而得邑號曰夫人郡君<lb/>
<pb n="KR2m0054_SBCK_003-7a"/>
　縣君郷君等其身犯罪而得除名年滿叙日<lb/>
　計夫子見有官爵仍合授夫人郡縣鄉君者<lb/>
　並依前授不降其品若夫子被降官者並依<lb/>
　降授法如夫子進官者聴依髙叙其婦人叙<lb/>
　法令備明文為因夫子官爵故不依降减之<lb/>
　例<lb/>
　問曰婦人不因夫子别加邑號犯除名者合<lb/>
　叙以否<lb/>
　答曰律云不因夫子别加邑號者同封爵之<lb/>
<pb n="KR2m0054_SBCK_003-7b"/>
　例爵無常叙之法除名不合更叙<lb/>
免官者三載之後降先品二等叙<lb/>
　䟽議曰稱載者理與六載義同亦止取三載<lb/>
　之後入四年聴叙降先品二等正四品以下<lb/>
　一階為一等從三品以上及勲官正從各為<lb/>
　一等假有正四品上免官三載之後得從四<lb/>
　品上叙上柱國免官三載之後從上護軍叙<lb/>
　是為三載之後降先品二等叙<lb/>
免所居官及官當者期年之後降先品一等叙<lb/>
<pb n="KR2m0054_SBCK_003-8a"/>
　䟽議曰免所居官及官當罪又輕故至期年<lb/>
　聴叙稱期者匝四時曰期從勑出解官日至<lb/>
　来年滿三百六十日也稱年者以三百六十<lb/>
　日稱載者取其三載六載之後不計日月<lb/>
若本犯不至免所居官及官當而特免官者叙<lb/>
法同免所居官<lb/>
　䟽議曰本犯不至免所居官者謂非府號官<lb/>
　稱犯父祖名以下等罪本犯不至官當者謂<lb/>
　玖品以上犯私罪不至一年徒公罪不至二<lb/>
<pb n="KR2m0054_SBCK_003-8b"/>
　年徒五品以上私罪不至二年公罪不至三<lb/>
　年徒特勑免官者叙法一同免所居官期年<lb/>
　降先品一等叙故云叙法同免所居官<lb/>
其免官者若有二官各聴依所降品叙<hi>降一等<折 t="33"/>若勲官</hi>
<hi>之類即降品卑於武騎尉者聴從武騎尉叙<折 t="33"/>者從上柱國削授柱國降二等者削授上護軍</hi>
　䟽議曰二官謂職事等帶勲官前已釋訖若<lb/>
　犯免官職事勲官並免假從正六品上職事<lb/>
　免官降至從六品上叙又帶上柱國亦免從<lb/>
　上䕶軍叙此是各聴依所降品叙故注云若<lb/>
<pb n="KR2m0054_SBCK_003-9a"/>
　勲官降一等者從上柱國削授柱國降二等<lb/>
　者削授上護軍之類即降品卑於武騎尉者<lb/>
　聴從武騎尉叙<lb/>
即免官免所居官及官當斷訖更犯餘有歴任<lb/>
官者各依當免法<hi>先以髙者當<折 t="33"/>兼有二官者</hi>
　䟽議曰假有人犯免官及免所居官或以官<lb/>
　當徒各用一官二官當免訖更犯徒流或犯<lb/>
　免官免所居官官當餘有歴任之官告身在<lb/>
　者各依上法當免未斷更犯通以降所不至<lb/>
<pb n="KR2m0054_SBCK_003-9b"/>
　者當之<lb/>
　注兼有二官者先以髙者當<lb/>
　䟽議曰此既重犯之人明非見任職事若有<lb/>
　勲官職事二官先以髙者當假有前任六品<lb/>
　職事及五品勲官先以勲官當若當罪不盡<lb/>
　亦以次髙者當不限勲官職事<lb/>
仍累降之所降雖多各不得過四等<hi>各降不在<折 t="33"/>各謂二官</hi>
<hi>之限<折 t="33"/>通計</hi>
　䟽議曰假有前犯免官已降二等又犯免官<lb/>
<pb n="KR2m0054_SBCK_003-10a"/>
　或當徒官盡亦降二等故云仍累降之即雖<lb/>
　斷訖更犯經三度以上叙日止依此律再降<lb/>
　四等法其免所居官及當徒用官不盡斷訖<lb/>
　更犯後叙各降一等及至四度重犯緫降四<lb/>
　等後犯雖多止以四等為限或頻犯免官訖<lb/>
　又再犯免所居官者亦各計所犯降四等叙<lb/>
　之故云所降雖多各不得過四等<lb/>
　注各謂二官各降不在通計之限<lb/>
　䟽議曰職事散官衛官為一官所降不得過<lb/>
<pb n="KR2m0054_SBCK_003-10b"/>
　四等勲官為一官所降亦不得過四等此二<lb/>
　官犯者各降四等為法不在通計之限<lb/>
若官盡未叙更犯流以下罪者聴以贖論<hi>各從<折 t="33"/>叙限</hi>
<hi>計年<折 t="33"/>後犯</hi>
　䟽議曰謂用官當免並盡未到叙日更犯流<lb/>
　罪以下者聴以贖論以其年限未充必有叙<lb/>
　法故免决配聴依贖論本犯不合贖者亦不<lb/>
　得贖<lb/>
　問曰此條内有毆告大功尊長小功尊屬者<lb/>
<pb n="KR2m0054_SBCK_003-11a"/>
　合以贖論否<lb/>
　答曰上條毆告大功尊長小功尊屬不得以<lb/>
　蔭論今此自身官盡聽以贖論即非用蔭之<lb/>
　色聴同贖法<lb/>
　注叙限各從後犯計年<lb/>
　䟽議曰犯免官及免所居官未叙更犯免官<lb/>
　及免所居官官當者各依後犯計年聴叙官<lb/>
　盡更犯聴依贖法若犯當免官更三載之後<lb/>
　聴叙免所居官者更期年之後聴叙其犯徒<lb/>
<pb n="KR2m0054_SBCK_003-11b"/>
　流不合贖而真配者流即依令六載徒則役<lb/>
　滿叙之雖役滿仍在免官限内者依免官叙<lb/>
　例<lb/>
不在課役之限雖有歴任之官不得預朝叅之<lb/>
例<lb/>
　䟽議曰不在課役者謂有叙限故免其課役<lb/>
　雖有歴任之官者假有一品職事犯當免官<lb/>
　仍有歴任二品以下官未叙之間不得預朝<lb/>
　叅之例其免所居官及以官當徒限内未叙<lb/>
<pb n="KR2m0054_SBCK_003-12a"/>
　者亦凖此<lb/>
諸以官當徒者罪輕不盡其官留官收贖官少<lb/>
不盡其罪餘罪收贖<lb/>
　䟽議曰假有五品以上官犯私坐徒二年例<lb/>
　减一等即是罪輕不盡其官留官收贖官少<lb/>
　不盡其罪者假有八品官犯私坐一年半徒<lb/>
　以官當徒一年餘罪半年收贖之類<lb/>
其犯除免者罪雖輕從例除免<lb/>
　䟽議曰假有五品以上職事及帶勲官於監<lb/>
<pb n="KR2m0054_SBCK_003-12b"/>
　臨内盗絹一疋本坐合杖八十仍須凖例除<lb/>
　名或受財六疋一尺而不枉法本坐徒一年<lb/>
　半亦凖例免官或姦監臨内婢合杖九十亦<lb/>
　凖例免所居官<lb/>
罪若重仍依當贖法<lb/>
　䟽議曰凡是除名免官本罪雖輕從例除免<lb/>
　罪重者各凖所犯凖當流徒及贖法假有職<lb/>
　事正七品上復有歴任從七品下犯除名流<lb/>
　不合例减者以流比徒四年以正七品上一<lb/>
<pb n="KR2m0054_SBCK_003-13a"/>
　官當徒一年又以從七品下一官當徒一年<lb/>
　更無歴任及勲官即徵銅四十斤贖二年徒<lb/>
　坐仍凖例除名若罪當免官者亦凖此當贖<lb/>
　法仍依例免官此名罪若重仍依當贖法<lb/>
其除爵者雖有餘罪不贖<lb/>
　䟽議曰爵者既得傳授子孫所以義同帶礪<lb/>
　今並除削在責已深為其國除故有殘罪不<lb/>
　贖<lb/>
諸除名者比徒三年免官者比徒二年免所居<lb/>
<pb n="KR2m0054_SBCK_003-13b"/>
官者比徒一年流外官不用此律<hi>人及出入之<折 t="33"/>謂以輕罪誣</hi>
<hi>枉重者自從重<折 t="33"/>類故制此比若所</hi>
　䟽議曰除名免官免所居官罪有差降故量<lb/>
　輕重節級比徒流外之職品秩卑㣲誣告反<lb/>
　坐與白丁無異故云不用此律<lb/>
　注謂以輕罪誣人及出入之類故制此比<lb/>
　䟽議曰假有人告五品以上官監臨主守内<lb/>
　盗絹一疋若事實盗者合杖八十仍合除名<lb/>
　若虛誣告人不可止得杖罪故反坐比徒三<lb/>
<pb n="KR2m0054_SBCK_003-14a"/>
　年免官者誣告五品於監臨外盜絹五疋科<lb/>
　徒一年仍合免官若虛反坐不可止科徒一<lb/>
　年故比徒二年免所居官者謂告監臨内姦<lb/>
　婢合杖九十姦者合免所居官若虛反坐不<lb/>
　可止得杖罪故比徒一年及出入之類者謂<lb/>
　不盜監臨内物官人枉判作盜所監臨或實<lb/>
　盜監臨官人判作不盜即是官司出入除名<lb/>
　比徒三年若出入免官者比徒二年出入免<lb/>
　所居官比徒一年之法其藏匿罪人若過致<lb/>
<pb n="KR2m0054_SBCK_003-14b"/>
　資給或為保證及故縱等有除免者皆從比<lb/>
　徒之例故云之類<lb/>
　注若所枉重者自從重<lb/>
　䟽議曰謂誣告及出入之罪重於比徒之法<lb/>
　者自從反坐等重法科之不復仍凖比徒之<lb/>
　法<lb/>
若誣告道士女冠應還俗者比徒一年其應苦<lb/>
使者十日比笞十官司出入者罪亦如之<lb/>
　䟽議曰依格道士等輙著俗服者還俗假有<lb/>
<pb n="KR2m0054_SBCK_003-15a"/>
　人誣道士等輙着俗服若實並須還俗既虚<lb/>
　反坐比徒一年其應苦使者十日比笞十依<lb/>
　格道士等有歴門教化者百日苦使若實不<lb/>
　教化枉被誣告反坐者誣告苦使十日比笞<lb/>
　十百日杖一百官司出入者謂應斷還俗及<lb/>
　苦使官司判放或不應還俗及苦使官司枉<lb/>
　入各依此反坐徒杖之法故云亦如之失者<lb/>
　各從本法<lb/>
諸犯流應配者三流俱役一年<hi>者流三千里役<折 t="33"/>本條稱加役流</hi>
<pb n="KR2m0054_SBCK_003-15b"/>
<hi>者即於配處從户口例<折 t="33"/>三年役滿及㑹赦免役</hi>
　䟽議曰犯流若非官當收贖老疾之色即是<lb/>
　應配之人三流逺近雖别俱役一年為例加<lb/>
　役流者本法既重與常流理别配流三千里<lb/>
　俱役三年<lb/>
　注役滿及會赦免役者即於配處從户口例<lb/>
　䟽議曰役滿一年及三年或未滿會赦即於<lb/>
　配所從户口例課役同百姓應選者須滿六<lb/>
　年故令云流人至配所六載以後聴仕反逆<lb/>
<pb n="KR2m0054_SBCK_003-16a"/>
　縁坐流及因反逆免死配流不在此例即本<lb/>
　犯不應流而特配流者三載以後亦聴仕<lb/>
妻妾從之<lb/>
　䟽議曰妻妾見已成者並合從夫依令犯流<lb/>
　斷定不得棄放妻妾<lb/>
　問曰妻有七出及義絶之狀合放以否<lb/>
　答曰犯七出者夫若不放於夫無罪若犯流<lb/>
　聴放即假偽者多依令不放於理為允犯義<lb/>
　絶者官遣離之違法不離合得徒罪義絶者<lb/>
<pb n="KR2m0054_SBCK_003-16b"/>
　離之七出者不放<lb/>
父祖子孫欲隨者聴之<lb/>
　䟽議曰曽髙以下及玄孫以上欲隨流人去<lb/>
　者聴之<lb/>
移鄉人家口亦凖此<lb/>
　䟽議曰移鄉人妻妾隨之父祖子孫欲隨者<lb/>
　聴不得棄放妻妾皆凖流人故云亦凖此<lb/>
若流移人身䘮家口雖經附籍三年内願還者<lb/>
放還<lb/>
<pb n="KR2m0054_SBCK_003-17a"/>
　䟽議曰籍謂三年一造申送尚書省流人若<lb/>
　到配所三年必經造籍故云雖經附籍三年<lb/>
　内聴還既稱願還即不願還者聴住<lb/>
即造畜蠱毒家口不在聴還之例<hi>凖此<折 t="33"/>下條</hi>
　䟽議曰依本條造畜蠱毒并同居家口雖會<lb/>
　赦猶流况此已至配所故云不在聴還之例<lb/>
　注下條凖此<lb/>
　䟽議曰謂下條云流人逃者身死所隨家口<lb/>
　仍凖上法聴還上有下條凖此之語下有凖<lb/>
<pb n="KR2m0054_SBCK_003-17b"/>
　上法之文家口合還及不合還一準上條之義<lb/>
諸流配人在道會赦計行程過限者不得以赦<lb/>
原<hi>計行程有違者<折 t="33"/>謂從上道日總</hi>
　䟽議曰行程依令馬日七十里驢及步人五<lb/>
　十里車三十里其水程江河餘水沿泝程各<lb/>
　不同但車馬及步人同行遲速不等者並從<lb/>
　遲者為限<lb/>
　注謂從上道日緫計行程有違者<lb/>
　䟽議曰假有配流二千里準步程合四十日<lb/>
<pb n="KR2m0054_SBCK_003-18a"/>
　若未滿四十日會赦不問已行逺近並從赦<lb/>
　原從上道日總計行程有違者即不在赦限<lb/>
有故者不用此律<lb/>
　䟽議曰故謂病患死亡及請粮之類凖令臨<lb/>
　時應給假者及前有阻難不可得行聴除假<lb/>
　故不入程限故云不用此律<lb/>
若程内至配所者亦從赦原<lb/>
　䟽議曰假有人流二千里合四十日程四十<lb/>
　日限前已至配所而遇恩赦者亦免<lb/>
<pb n="KR2m0054_SBCK_003-18b"/>
逃亡者雖在程内亦不在免限即逃者身死所<lb/>
隨家口仍凖上法聴還<lb/>
　䟽議曰行程之内逃亡雖遇恩赦不合放免<lb/>
　即迯者身死所隨家口雖已附籍三年内願<lb/>
　還者凖上法聴還<lb/>
諸犯死罪非十惡而祖父母父母老疾應侍家<lb/>
無期親成丁者上請<lb/>
　䟽議曰謂非謀反以下内亂以上死罪而祖<lb/>
　父母父母通曽髙祖以来年八十以上及篤<lb/>
<pb n="KR2m0054_SBCK_003-19a"/>
　疾據令應侍户内無期親年二十一以上五<lb/>
　十九以下者皆申刑部具狀上請聴勅處分<lb/>
　若勅許允侍家有期親進丁及親終更奏如<lb/>
　元奉進止者不奏家無期親成丁者律意屬<lb/>
　在老疾人期親其曾髙於曽玄非期親縱有<lb/>
　亦合上請若有曽玄數人其中有一人犯死<lb/>
　罪則不上請<lb/>
犯流罪者權留養親<hi>猶流者<折 t="33"/>謂非㑹赦</hi>
　䟽議曰犯流罪者雖是五流及十惡亦得權<lb/>
<pb n="KR2m0054_SBCK_003-19b"/>
　留養親會赦猶流者不在權留之例其權留<lb/>
　者省司判聴不須上請<lb/>
不在赦例<hi>限内會赦者從赦原<折 t="33"/>仍凖同季流人未上道</hi>
　䟽議曰權留養親動經多載雖遇恩赦不在<lb/>
　赦限依令流人季别一遣同季流人若未上<lb/>
　道而㑹赦者得從赦原<lb/>
課調依舊<lb/>
　䟽議曰侍丁依令免役唯輸調及租為其充<lb/>
　侍未流故云課調依舊<lb/>
<pb n="KR2m0054_SBCK_003-20a"/>
　問曰死罪囚家無期親上請敕許充侍若逢<lb/>
　恩赦合免死以否<lb/>
　答曰權留養親不在赦例既無各字止為流<lb/>
　人但死罪上請勑許留侍經赦之後理無殺<lb/>
　法况律無不免之制即是會赦合原又断死<lb/>
　之徒例無輸課雖得留侍課不合徵免課霑<lb/>
　恩理用為允<lb/>
　又問死罪是重流罪是輕流罪養親逢赦不<lb/>
　免死罪留侍却得會恩則死刑何得從寛流<lb/>
<pb n="KR2m0054_SBCK_003-20b"/>
　坐乃翻為急輕重不類義有惑焉<lb/>
　答曰死罪上請唯聴勑裁流罪侍親凖律合<lb/>
　住合住者須依常例敕裁者已沐殊恩豈將<lb/>
　恩許之人比同曹判之色以此甄異非為重<lb/>
　輕<lb/>
若家有進丁及親終期年者則從流計程會赦<lb/>
者依常例<lb/>
　䟽議曰本為家無成丁故許留侍若家有期<lb/>
　親進丁及親終已經期年者並從流配之法<lb/>
<pb n="KR2m0054_SBCK_003-21a"/>
　計程會赦者一准流人常例<lb/>
即至配所應侍合居作者亦聴親終周年然後<lb/>
居作<lb/>
　䟽議曰流人至配所親老疾應侍者並依侍<lb/>
　法合居作者亦聴親終周年然後居作<lb/>
　問曰犯死罪聴侍流人權留養親中間各犯<lb/>
　死罪以下若為科斷<lb/>
　荅曰依下文犯罪已發及已配而更為罪者<lb/>
　各重其事若死囚重犯死罪亦同犯流加杖<lb/>
<pb n="KR2m0054_SBCK_003-21b"/>
　法若本坐是絞重犯斬刑即須改斷從斬前<lb/>
　更犯絞者亦依加杖例若依前應侍仍更重<lb/>
　請若犯流徒者各准流徒之法杖罪以下依<lb/>
　數决之流人聴侍者犯死罪上諸若犯流依<lb/>
　留住法加杖侍親終於配所累役犯徒應役<lb/>
　亦准此應蔭贖者各依本法<lb/>
諸犯徒應役而家無兼丁者注云妻年二十一<lb/>
以上同兼丁之限婦女家無男夫兼丁亦同<lb/>
　䟽議曰應役者謂非應收贖之人法合役身<lb/>
<pb n="KR2m0054_SBCK_003-22a"/>
　而家無兼丁者謂户内全無兼丁妻同兼丁<lb/>
　婦女雖復非丁據禮與夫齊體故年二十一<lb/>
　以上同兼丁之限其婦人犯徒户内無男夫<lb/>
　年二十一以上亦同無兼丁例言以上者謂<lb/>
　五十九以下其殘疾既免丁役亦非兼丁之<lb/>
　限<lb/>
　問曰家内雖有二丁俱犯徒坐或一人先從<lb/>
　征防或任官或逃走及被禁並同兼丁以否<lb/>
　答曰家無兼丁免徒加杖者矜其糧餉乏絶<lb/>
<pb n="KR2m0054_SBCK_003-22b"/>
　又恐家内困窮一家二丁俱在徒役理同無<lb/>
　丁之法便須决放一人征防之徒逺從戍役<lb/>
　及犯徒罪以上獄成在禁同無兼丁之例據<lb/>
　理亦是弘通居官之人雖非丁色身既見居<lb/>
　榮禄不可同無兼丁若兼丁迯走在未發之<lb/>
　前既不預知得同無兼丁之限如家人犯徒<lb/>
　事發後兼丁然始迯亡若其許同無丁便是<lb/>
　長其姦詐即同有丁之限依法役身<lb/>
　又問二人俱徒許决放一人若三人俱犯徒<lb/>
<pb n="KR2m0054_SBCK_003-23a"/>
　坐家内更無兼丁若為决放<lb/>
　答曰律稱家無兼丁本謂全無丁者三人决<lb/>
　放一人即是家有丁在足堪粮餉不可更放<lb/>
　一人若一家四人徒役决放二人其徒有年<lb/>
　月及尊卑不等者先從見應役日少者决放<lb/>
　役日若停即决放尊長其夫妻並徒更無兼<lb/>
　丁者决放其婦<lb/>
徒一年加杖一百二十不居作一等加二十<hi>至<折 t="33"/>流</hi>
<hi>者亦如之<折 t="33"/>配所應役</hi>
<pb n="KR2m0054_SBCK_003-23b"/>
　䟽議曰徒一年加杖一百二十一等加二十<lb/>
　即是半年徒加杖二十不居作既已加杖故<lb/>
　免居作流至配所應役者謂流人應合居役<lb/>
　家無兼丁應加杖者亦凖此<lb/>
若徒年限内無兼丁者緫計應役日及應加杖<lb/>
數凖折决放<lb/>
　䟽議曰徒限未滿兼丁死亡或入老疾或犯<lb/>
　罪征防見無兼丁者若犯徒一年三百六十<lb/>
　日合杖一百二十即三十日當杖十若犯一<lb/>
<pb n="KR2m0054_SBCK_003-24a"/>
　年半五百四十日合杖一百四十即是三十<lb/>
　八日當杖十若犯二年徒七百二十日合杖<lb/>
　一百六十即是四十五日當杖十若犯二年<lb/>
　半徒九百日合杖一百八十即五十日當杖<lb/>
　十若犯三年徒一千八十日合杖二百即五<lb/>
　十四日當杖十若犯三年半徒一千二百六<lb/>
　十日亦杖二百即六十三日當杖十若犯四<lb/>
　年徒一千四百四十日亦合杖二百即七十<lb/>
　二日當杖十其役日未盡不滿杖十者律云<lb/>
<pb n="KR2m0054_SBCK_003-24b"/>
　加者數滿乃坐既不滿十據理放之<lb/>
盗及傷人者不用此律<hi>仍從加杖之法<折 t="33"/>親老疾合侍者</hi>
　䟽議曰盗及傷人徒以上並合配徒不入加<lb/>
　杖之例諸條稱以盗論及以故殺傷論以鬪<lb/>
　殺傷論者各同真盗及真殺傷人之法親老<lb/>
　疾合侍者謂有祖父母父母年八十以上及<lb/>
　篤疾合侍家無兼丁者雖犯盗及傷人仍依<lb/>
　前加杖之法<lb/>
諸工樂雜户及太常音聲人<lb/>
<pb n="KR2m0054_SBCK_003-25a"/>
　䟽議曰工樂者工屬少府樂屬太常並不貫<lb/>
　州縣雜户者散屬諸司上下前已釋訖太常<lb/>
　音聲人謂在太常作樂者元與工樂不殊俱<lb/>
　是配隷之色不屬州縣唯屬太常義寧<hi>隋末</hi>
<hi>年號</hi>以來得於州縣附貫依舊太常上下别<lb/>
　名太常音聲人<lb/>
犯流者二千里决杖一百一等加三十留住俱<lb/>
役三年<hi>者役四年<折 t="33"/>犯加役流</hi>
　䟽議曰此等不同百姓職掌唯在太常少府<lb/>
<pb n="KR2m0054_SBCK_003-25b"/>
　等諸司故犯流者不同常人例配合流二千<lb/>
　里者决杖一百二千五百里者决杖一百三<lb/>
　十三千里者决杖一百六十俱留住役三年<lb/>
　犯加役流者役四年名例云累徒流應役者<lb/>
　不得過四年故三年徒上止加一年以充四<lb/>
　年之例若是賤人自依官户及奴法<lb/>
若習業已成能專其事及習天文并給使散使<lb/>
各加杖二百<lb/>
　䟽議曰工樂及太常音聲人皆取在本司習<lb/>
<pb n="KR2m0054_SBCK_003-26a"/>
　業依法各有程試所習之業已成又能專執<lb/>
　其事及習天文業者謂在太史局天文觀生<lb/>
　及天文生以其執掌天文依令諸州有閹人<lb/>
　並送官配内侍省及東宫内坊名為給使諸<lb/>
　王以下為散使多本是良人以其宫闈驅使<lb/>
　并習業已成天文坐等犯流罪並不逺配各<lb/>
　加杖二百<lb/>
犯徒者凖無兼丁例加杖還依本色<lb/>
　䟽議曰工樂及太常音聲人習業已成能專<lb/>
<pb n="KR2m0054_SBCK_003-26b"/>
　其事及習天文并給使散使犯徒者皆不配<lb/>
　役凖無兼丁例加杖若習業未成依式配役<lb/>
　如元是官户及奴者各依本法還依本色者<lb/>
　工樂還掌本業雜户太常音聲人還上本司<lb/>
　習天文生還歸本局給使散使各送本所故<lb/>
　云還依本色其有官蔭仍依本法當贖若以<lb/>
　流内官當徒及解流外任亦同前還本色叙<lb/>
　限各依常法<lb/>
其婦人犯流者亦留住<hi>者配流如法<折 t="33"/>造畜蠱毒應流</hi>
<pb n="KR2m0054_SBCK_003-27a"/>
　䟽議曰婦人之法例不獨流故犯流不配留<lb/>
　住决杖居作造畜蠱毒所在不容擯之荒服<lb/>
　絶其根本故雖婦人亦須投竄縱令嫁向中<lb/>
　華事發還從配遣並依流配之法三流俱役<lb/>
　一年縱使遇恩不合原免婦人教令造畜者<lb/>
　只得教令之坐不同身自造畜自依常犯科<lb/>
　罪<lb/>
流二千里决杖六十一等加二十俱役三年<lb/>
　䟽議曰婦人流二千里决杖六十流二千五<lb/>
<pb n="KR2m0054_SBCK_003-27b"/>
　百里决杖八十流三千里决杖一百三流俱<lb/>
　役三年若加役流亦决杖一百即是役四年<lb/>
　既决杖之文在上明須先决後役<lb/>
若夫子犯流配者聴隨之至配所免居作<lb/>
　䟽議曰婦人元不合配以夫子流故所以聴<lb/>
　隨矜其本法無流所以得免居作從流無杖<lb/>
　不在决例其有夫子在路身死婦人不合從<lb/>
　流既得却還不復更令居作<lb/>
　問曰婦人先犯流刑在身乃有官蔭夫子犯<lb/>
<pb n="KR2m0054_SBCK_003-28a"/>
　流既聴隨去未知官䕃合用以否<lb/>
　答曰律唯言至配所免居作役既許免更無<lb/>
　罪名若犯十惡五流者各依除名之律若别<lb/>
　犯流以下罪聴從官當减贖法<lb/>
　又問注云造畜蠱毒婦女應流者配流如法<lb/>
　未知此注唯屬婦人唯復緫及工樂以否<lb/>
　答曰案賊盗律造畜蠱毒者雖會赦不免同<lb/>
　居不知情亦流但是諸條犯流加杖配徒之<lb/>
　色若有蠱毒並須配遣故於工樂等留住下<lb/>
<pb n="KR2m0054_SBCK_003-28b"/>
　立例故云造畜者配流如法斯乃工樂以下<lb/>
　緫攝不獨為婦人生文<lb/>
故唐律疏議卷第三<lb/>
<pb n="KR2m0054_SBCK_003-29a"/>
</p>
<p>
</p>
  </div>
</body>
</text>
</TEI>
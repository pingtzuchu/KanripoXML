<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0054_SBCK_031-1a"/>
附錄滂喜齋藏書記一則<lb/>
　宋刻唐律疏義三十卷<lb/>
　題太尉揚州都督監修國史上柱國趙國公長孫無忌等撰<lb/>
　孫刻此書據影元泰定本每卷後附纂例釋文元王元亮所<lb/>
　編也此本無之卷二犯十惡故殺人反逆緣坐條理務疏通<lb/>
　疏字下注云犯宣祖上一字廟諱改爲疏孫所據本竟改作<lb/>
　宏以此證之此本爲宋槧無疑矣元本有無名氏序云此山<lb/>
　貰冶子治經之暇得覽金科遂爲釋文以辨其義此山貰冶<lb/>
　子未詳何人顧㵎蘋云第十七卷岀繼同堂卽不合緣坐下<lb/>
　有云釋曰岀繼謂伯叔父及兄弟之子己之子内有岀繼同<lb/>
　宗者同堂謂伯叔父之子今俗呼爲親堂兄弟者第廿六卷<lb/>
　或注冷熱遲駛下有云疏吏反第廿八卷卽停家職資下有<lb/>
<pb n="KR2m0054_SBCK_031-1b"/>
　云停家資謂前職前官皆所謂此山貰冶子釋文而王元亮<lb/>
　重編删併有未盡也今檢此刻顧舉三條一一在内惟前一<lb/>
　條謂伯叔父至親堂兄弟者三十五字<hi>下脫子字<折 t="33"/>内兄弟之</hi>誤作正文並<lb/>
　無釋曰岀繼四字亦舊注耳非此山貰冶子釋文也其有釋<lb/>
　曰字者元人妄增顧氏引以爲證誤矣又孫刻目廿二鬬訟<lb/>
　下注云凡一十六條此作十五條蓋少敺兄姊弟妹一條然<lb/>
　卷中實有之疑是後人羼入而未改其目及元人覆刻則并<lb/>
　其目增之非有宋刻末由辨其誤也又卷廿三告小事虚誣<lb/>
　告人流罪引虚二條孫目誤倒其他異同不悉著每葉十八<lb/>
　行行十八字楮墨精好大字悅目洵爲宋槧之上乘孫氏影<lb/>
　鈔祖刻季滄葦有一本今歸虞山瞿氏使見此刻走且僵矣<lb/>
</p>
<p>
</p>
  </div>
</body>
</text>
</TEI>
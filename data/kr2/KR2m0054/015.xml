<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0054_SBCK_015-1a"/>
故唐律䟽議卷第十五<hi>凡二十八條<折 t="33"/>廐庫</hi>
　䟽議曰廏庫律者漢制九章創加廏律魏以<lb/>
　廏事散入諸篇晉以牧事合之名爲廐牧律<lb/>
　自宋及梁復名廐律後魏太和年名牧産律<lb/>
　至正始年復名廏牧律歴北齊後周更無改<lb/>
　作隋開皇以庫事附之更名廏庫律廏者鳩<lb/>
　聚也馬牛之所聚庫者舍也兵甲財帛之所<lb/>
　藏故齊魯謂庫為舍户事既終廏庫為次故<lb/>
　在户婚之下<lb/>
<pb n="KR2m0054_SBCK_015-1b"/>
諸牧畜産凖所除外死失及課不充者一牧長<lb/>
及牧子笞三十三加一等過杖一百十加一等<lb/>
罪止徒三年　羊减三等<hi>凖此<折 t="33"/>餘條羊</hi>
　䟽議曰廐牧令諸牧雜畜死耗者每年率一<lb/>
　百頭論駞除七頭騾除六頭馬牛驢羖羊除<lb/>
　十白羊除十五從外蕃新來者馬牛驢羖羊<lb/>
　皆聴除二十第二年除十五駞除十四第二<lb/>
　年除十騾除十二第二年除九白羊除二十<lb/>
　五第二年除二十第三年皆與舊同凖率百<lb/>
<pb n="KR2m0054_SBCK_015-2a"/>
　頭以下除數此是年别所除之數不合更有<lb/>
　死失及課不充者應課者準令牝馬一百疋<lb/>
　牝牛驢各一百頭每年課駒犢各六十騾駒<lb/>
　減半馬從外蕃新來者課駒四十第二年五<lb/>
　十第三年同舊課牝駞一百頭三年内課駒<lb/>
　七十白羊一百口每年課羔七十口羖羊一<lb/>
　百口課羔八十口準此欠數者爲課不充除<lb/>
　外死失及課不充者一牧長及牧子笞三十<lb/>
　三加一等即是欠三十二合杖一百過杖一<lb/>
<pb n="KR2m0054_SBCK_015-2b"/>
　百十加一等計欠七十二罪止徒三年羊减<lb/>
　三等欠三以下未有罪名欠四笞十三口加<lb/>
　一等罪止徒一年半注云餘條羊凖此餘條<lb/>
　謂養飼不如法之類但餘條論畜罪名無羊<lb/>
　者並减馬三等故云凖此<lb/>
新任不滿一年而有死失者緫計一年之内月<lb/>
别應除多少凖折為罪若課不充遊牝之時當<lb/>
其檢校者凖數為罪不當者不坐<hi>致損落者坐<折 t="33"/>遊牝之後而</hi>
<hi>人<折 t="33"/>後</hi>
<pb n="KR2m0054_SBCK_015-3a"/>
　䟽議曰新任不滿一年謂任牧尉牧長牧子<lb/>
　未滿期年而有死失緫計一年之内凖折為<lb/>
　罪謂若騾新從外蕃來當年聴除十二即是<lb/>
　月别得除一頭新任三月除三頭五月除五<lb/>
　頭餘畜一年凖當色應除数凖新任月别折<lb/>
　除分数亦凖此若除外死失皆凖上文得罪<lb/>
　若課不充遊牝之時當其檢校者凖數為罪<lb/>
　凖令牧馬駞牛驢羊牝牡常同群其牝馬驢<lb/>
　每年三月遊牝應収飼者至冬収飼不當遊<lb/>
<pb n="KR2m0054_SBCK_015-3b"/>
　牝之時課雖不充依律不坐注云遊牝之後<lb/>
　而致損落者坐後人謂雖不當遊牝之時檢<lb/>
　校於後損落仍得其罪<lb/>
繫飼死者各加一等失者又加二等牧尉及監<lb/>
各隨所管牧多少通計為罪仍以長官為首佐<lb/>
職為從<hi>者亦凖此<折 t="33"/>餘官有管牧</hi>
　䟽議曰繫飼死者加一等罪謂應牧繫養之<lb/>
　者収飼理不合死故加罪一等雜畜一殘笞<lb/>
　四十罪止流二千里失者又加二等以其繫<lb/>
<pb n="KR2m0054_SBCK_015-4a"/>
　飼不合失落故加二等稱又者明累加即失<lb/>
　一杖六十罪止流三千里繫飼羊亦各减三<lb/>
　等牧尉及監各隨所管牧尉長通計為罪依<lb/>
　令牧馬牛皆百二十為羣駞騾驢各以七十<lb/>
　頭為羣羊六百二十口為羣羣别置牧長一<lb/>
　人率十五長置尉一人其監即不限尉多少<lb/>
　通計之義已從户婚解訖仍以長官為首佐<lb/>
　職為從者為羣牧事重委在長官死失及課<lb/>
　不充以監為首副監及丞簿為從條言佐職<lb/>
<pb n="KR2m0054_SBCK_015-4b"/>
　爲從明主典無罪注云餘官有管牧者亦凖<lb/>
　此其牧有置監管者亦有隷州縣官管者故<lb/>
　云餘官有管牧者亦凖此<lb/>
諸驗畜産不以實者一笞四十三加一等罪止<lb/>
杖一百若以故價有増减贓重者計所増减坐<lb/>
贓論入已者以盜論<lb/>
　䟽議曰依廐牧令府内官馬及傳送馬驢每<lb/>
　年皆刺史折衝果毅等檢㨂其有老病不堪<lb/>
　乗用者府内官馬更對州官㨂定京兆府管<lb/>
<pb n="KR2m0054_SBCK_015-5a"/>
　内送尚書省㨂隨便貨賣檢㨂者並須以實<lb/>
　不以實者一笞四十三加一等罪止杖一百<lb/>
　若以檢㨂不實之故令價有増减者計増减<lb/>
　之贓重坐贓論謂驗一不實増三疋一尺及<lb/>
　减三疋一尺各笞五十每一疋加一等十疋<lb/>
　徒一年十疋加一等若因此増减之贓将入<lb/>
　已者計贓以盜論仍徵倍贓監主加二等一<lb/>
　疋以上除名其中有増减不平之贓有入已<lb/>
　不入已者若一處犯便是一事分為二罪罪<lb/>
<pb n="KR2m0054_SBCK_015-5b"/>
　法不等即以重法併滿輕法須将以盜之贓<lb/>
　累於坐贓之上科之其應除免倍贓各盡本<lb/>
　法若驗羊不實减三等其増减贓坐贓及以<lb/>
　盜論者並各依本條不在羊减三等之例<lb/>
諸受官羸病畜産養療不如法笞三十以故致<lb/>
死者一笞四十三加一等罪止杖一百<lb/>
　䟽議曰依廐牧令官畜在道有羸病不堪前<lb/>
　進者留付隨近州縣養飼療救粟草及藥官<lb/>
　給而所在官司受之須養療依法有不如法<lb/>
<pb n="KR2m0054_SBCK_015-6a"/>
　者笞三十以故致死者謂養療不如法而致<lb/>
　死者一笞四十三加一等罪止杖一百<lb/>
諸應乗官馬牛駞騾驢私䭾物不得過十斤違<lb/>
者一斤笞十十斤加一等罪止杖八十<lb/>
　䟽議曰應乗官馬牛駞騾驢者謂因公得乗<lb/>
　傳逓或是軍行但因公事而得乗官畜者私<lb/>
　䭾物不得過十斤十斤之外更着者一斤答<lb/>
　十十斤加一等罪止杖八十<lb/>
其乗車者不得過三十斤違者五斤笞十二十<lb/>
<pb n="KR2m0054_SBCK_015-6b"/>
斤加一等罪止徒一年即從軍征討者各加二<lb/>
等<lb/>
　䟽議曰應乗官車或載官私之物載限之外<lb/>
　私物不得過三十斤違者五斤笞十二十斤<lb/>
　加一等罪止徒一年從軍征討者各加二等<lb/>
　馬牛以下車以上各加常犯二等馬牛駞騾<lb/>
　驢七十一斤罪止杖一百車二百五斤罪止<lb/>
　徒二年<lb/>
若數人共䭾載者各從其限為坐監當主司知<lb/>
<pb n="KR2m0054_SBCK_015-7a"/>
而聴者併計所知同私䭾載法<lb/>
　䟽議曰若數人共䭾載者謂乗官畜及車應<lb/>
　得私載物限外謂畜過十斤車過三十斤假<lb/>
　有十人同乗官畜䭾私物各十斤其中五人<lb/>
　數外各過一斤依律各笞十三人各過十一<lb/>
　斤各笞二十二人各過八兩律云過一斤笞<lb/>
　十今數不滿一斤依律各無罪又有十人同<lb/>
　車載私物各三十斤其中五人數外各過五<lb/>
　斤依律各笞十三人各過二十五斤各笞二<lb/>
<pb n="KR2m0054_SBCK_015-7b"/>
　十二人各過二斤八兩依律數不滿各無罪<lb/>
　其監當主司知情者併計前畜總過三十九<lb/>
　斤同私䭾法科合笞四十車緫過一百五斤<lb/>
　同私載法合杖六十之類若從軍征討亦依<lb/>
　前各加二等其有他人寄物各計一斤以上<lb/>
　為罪皆同私䭾載法主當車馬及寄物之人<lb/>
　得罪各等亦無首從監當官司知情凖上解<lb/>
　若隨身依仗應將行者各在私物斤數之外<lb/>
　不在計限<lb/>
<pb n="KR2m0054_SBCK_015-8a"/>
諸供大祀犧牲養飼不如法致有瘦損者一杖<lb/>
六十一加一等罪止杖一百以故致死者加一等<lb/>
　䟽議曰供大祀犧牲用犢人帝配之即加羊<lb/>
　豕其養牲大祀在滌九旬中祀三旬小祀一<lb/>
　旬養飼令肥不得捶扑違者是不如法致有<lb/>
　損瘦者一杖六十一加一等五不如法罪止<lb/>
　杖一百以故致死者加罪一等一死杖七十<lb/>
　五死徒一年其羊豕雖供人帝為配大祀故<lb/>
　得罪與牛皆同職制律中小祀逓减二等餘<lb/>
<pb n="KR2m0054_SBCK_015-8b"/>
　條中小祀凖此即中祀養牲不如法各减大<lb/>
　祀二等小祀不如法又减中祀二等<lb/>
諸乘駕官畜産而脊破領穿瘡三寸笞二十五<lb/>
寸以上笞五十<hi>為寸者<折 t="33"/>謂圍繞</hi>
　䟽議曰乗駕官畜産謂牛馬駞騾驢乗騎者<lb/>
　脊破駕用者領穿瘡三寸笞二十五寸以上<lb/>
　笞五十稱以上者瘡雖更大罪亦不加若是<lb/>
　别傷非乘駕所損自從傷官畜産之罪不當<lb/>
　此坐注云謂圍繞為寸者便是瘡圍三寸徑<lb/>
<pb n="KR2m0054_SBCK_015-9a"/>
　一寸圍五寸一分徑一寸七分雖或方圓凖<lb/>
　此為法但亷隅不定皆以圍繞為寸<lb/>
若放飼瘦者計十分為坐一分笞二十一分加<lb/>
一等即不滿十者一笞三十一加一等各罪止<lb/>
杖一百<lb/>
　䟽議曰若将官畜放飼謂牧監之官及牧子<lb/>
　以上令瘦者計十分為坐假令一羣百疋十<lb/>
　疋瘦為一分合笞二十一分加一等九分並<lb/>
　瘦或百疋皆瘦合杖一百即不滿十一笞三<lb/>
<pb n="KR2m0054_SBCK_015-9b"/>
　十一加一等謂止放八疋一瘦笞三十八疋<lb/>
　並瘦更加七等合杖一百故云各罪止杖一<lb/>
　百監及牧尉皆以所管通計為罪餘雜畜準<lb/>
　數得罪皆準此羊準例減三等<lb/>
諸官馬乗用不調習者一疋笞二十五疋加一<lb/>
等罪止杖一百<lb/>
　䟽議曰依太僕式在牧馬二歳即令調習每<lb/>
　一尉配調習馬人十人分為五畨上下每年<lb/>
　三月一日上四月三十日下又令云殿中省<lb/>
<pb n="KR2m0054_SBCK_015-10a"/>
　尚乗每配習馭調馬東宫配翼馭調馬牧其<lb/>
　檢行牧馬之官聴乗官馬即令調習故官馬<lb/>
　乗用不調習一疋笞二十五疋加一等即是<lb/>
　四十一疋罪止杖一百上臺東宫供御馬不<lb/>
　調習得罪重於此條即從職制律車馬不調<lb/>
　習本條科罪<lb/>
諸故殺官私馬牛者徒一年半贓重及殺餘畜<lb/>
産若傷者計减價凖盗論各償所减價價不减<lb/>
者笞三十<hi>五日内致死者從殺罪<折 t="33"/>見血踠跌即為傷若傷重</hi>
<pb n="KR2m0054_SBCK_015-10b"/>
　䟽議曰官私馬牛為用處重牛為耕稼之本<lb/>
　馬即致逺供軍故殺者徒一年半贓重謂計<lb/>
　贓得罪重於一年半徒假有殺馬直十五疋<lb/>
　絹凖盜合徒二年此名贓重及殺餘畜産除<lb/>
　馬牛之外並為餘畜若傷謂雖不死而有損<lb/>
　傷自馬牛及餘畜各計所减價凖盜論减價<lb/>
　謂畜産直絹十疋殺訖唯直絹兩疋即减八<lb/>
　疋價或傷止直九疋是减一疋價殺减八疋<lb/>
　償八疋傷减一疋償一疋之類其罪各凖盜<lb/>
<pb n="KR2m0054_SBCK_015-11a"/>
　八疋及一疋而断價不减者謂元直絹十疋<lb/>
　雖有殺傷評價不减仍直十疋止得笞三十<lb/>
　罪無所陪償注云見血踠跌即為傷見血不<lb/>
　限傷處多少但見血即坐踠跌謂雖不見血<lb/>
　骨節差跌亦即為傷若傷重謂所傷處重五<lb/>
　日内致死者亦從殺罪及償减價<lb/>
其誤殺傷者不坐但償其减價主自殺馬牛者<lb/>
徒一年<lb/>
　䟽議曰誤殺傷者謂目所不見心所不意或<lb/>
<pb n="KR2m0054_SBCK_015-11b"/>
　非繫放畜産之所而誤傷殺或欲殺猛獸而<lb/>
　殺傷畜産者不坐但償其减價减價同上解<lb/>
　主自殺馬牛徒一年誤殺者不坐<lb/>
諸官私畜産毁食官私之物登時殺傷者各减<lb/>
故殺傷三等償所减價畜主備所毁<hi>亦為主餘<折 t="33"/>臨時専制</hi>
<hi>此<折 t="33"/>條準</hi>
　䟽議曰畜産不限官私或毁食官私之物者<lb/>
　毁謂有所唐突或觗蹹之類因其毁食物主<lb/>
　登時即殺傷者各减前條故殺傷罪三等若<lb/>
<pb n="KR2m0054_SBCK_015-12a"/>
　殺馬牛杖九十其傷馬牛及殺傷餘畜産名<lb/>
　計所减價計贓凖盜論减三等如所殺馬牛<lb/>
　凖所减價當絹主五疋者徒二年上减三等<lb/>
　合杖一百如此計贓得罪重即從重論仍各<lb/>
　償所减價畜主備所毁假有一牛直上絹五<lb/>
　疋毁食人物平直上絹兩疋其物主登時傷<lb/>
　殺此牛出賣直絹三疋計减二疋牛主償所<lb/>
　損食絹二疋物主酬所减牛價絹亦一疋之<lb/>
　類注云臨時専制亦為主假如甲有馬牛借<lb/>
<pb n="KR2m0054_SBCK_015-12b"/>
　乙乘用有所毁食即乙合當罪仍令備償餘<lb/>
　條凖此謂下條犬殺傷他人畜産及畜産觗<lb/>
　齧人而應標幟覊絆之類雖非正主皆罪在<lb/>
　專制之人<lb/>
其畜産欲觗齧人而殺傷者不坐不償<hi>時殺傷<折 t="33"/>亦謂登</hi>
<hi>為故殺傷<折 t="33"/>者即絶時皆</hi>
　䟽議曰其畜産有觗齧人者若其欲來觗齧<lb/>
　人當即殺傷不坐不償故注云亦謂登時殺<lb/>
　傷者其事絶之後然始殺傷者皆依故殺傷<lb/>
<pb n="KR2m0054_SBCK_015-13a"/>
　之法仍償减價畜主亦依法得罪<lb/>
諸殺緦麻以上親馬牛者與主自殺同殺餘畜<lb/>
者坐贓論罪止杖一百各償其减價<lb/>
　䟽議曰緦麻以上謂内外有服者相殺馬牛<lb/>
　得罪與主自殺同合徒一年殺餘畜者凖减<lb/>
　價坐贓論罪止杖一百凖此律文緦麻以上<lb/>
　殺畜産者不合得罪若因傷重五日内致死<lb/>
　依上條亦同殺法並償所减價<lb/>
　問曰誤殺及故傷緦麻以上親畜産律無罪<lb/>
<pb n="KR2m0054_SBCK_015-13b"/>
　名未知合償減價以否<lb/>
　答曰律云殺緦麻以上親馬牛者與主自殺<lb/>
　同主傷馬牛及以誤殺律條無罪諸親與主<lb/>
　同明各不坐不坐即無備償凖例可知况律<lb/>
　條無文即非償限牛馬猶故不償餘畜不償<lb/>
　可知<lb/>
諸犬自殺傷他人畜産者犬主償其減價餘畜<lb/>
自相殺傷者償減價之半即故放令殺傷他人<lb/>
畜産者各以故殺傷論<lb/>
<pb n="KR2m0054_SBCK_015-14a"/>
　䟽議曰犬性噬齧或自殺傷他人畜産犬主<lb/>
　償其减價以犬能噬齧主須制之為主不制<lb/>
　故令償减價餘畜除犬之外皆是自相殺傷<lb/>
　者謂牛相觗殺馬相蹹死之類假有甲家牛<lb/>
　觗殺乙家馬馬本直絹十疋為觗殺估皮肉<lb/>
　直絹兩疋即是减八疋絹甲償乙絹四疋是<lb/>
　名償减價之半即故放令殺傷他人畜産者<lb/>
　或犬性好噬猪羊其牛馬能相觗蹹而故放<lb/>
　者責其故放各與故殺傷罪同謂同上條殺<lb/>
<pb n="KR2m0054_SBCK_015-14b"/>
　官私馬牛者徒一年半計贓應重若傷及殺<lb/>
　餘畜産者計减價凖盜論各償所减價價不<lb/>
　减者笞三十兩主放畜産而閗有殺傷從不<lb/>
　應為重杖八十各償所减價<lb/>
諸畜産及噬犬有觗蹹齧人而標幟覊絆不如<lb/>
法若狂犬不殺者笞四十以故殺傷人者以過<lb/>
失論若故放令殺傷人者减閗殺傷一等<lb/>
　䟽議曰依雜令畜産觗人者截兩角蹹人者<lb/>
　絆足齧人者截兩耳此為標幟覊絆之法若<lb/>
<pb n="KR2m0054_SBCK_015-15a"/>
　不如法并狂犬本主不殺之者各笞四十以<lb/>
　不施標幟覊絆及狂犬不殺之故致殺傷人者<lb/>
　以過失論過失者各依其罪從贖法律無異<lb/>
　文緫依凡法不限尊貴其贖一也若本應輕<lb/>
　者聴從本其故放令殺傷人者謂知犬及雜<lb/>
　畜性能觗蹹及噬齧而故放者减闘殺傷一<lb/>
　等其犯貴賤尊卑長幼親屬等各依本犯應<lb/>
　加减為罪其畜産殺傷人仍作他物傷人保<lb/>
　辜二十日辜内死者减闘殺一等辜外及他<lb/>
<pb n="KR2m0054_SBCK_015-15b"/>
　故死者自依以他物傷人法假令故放雜畜<lb/>
　産觝蹹及齧殺子孫於徒一年半上减一等<lb/>
　合徒一年餘親卑幼各依本服於闘殺傷上<lb/>
　减一等<lb/>
即被雇療畜産<hi>過失法<折 t="33"/>被倩者同</hi>及無故觸之而被殺<lb/>
傷者畜主不坐<lb/>
　䟽議曰有人被雇療畜産及無故觸人畜産<lb/>
　而被殺傷者畜主不坐被雇本是規財無故<lb/>
　謂故自犯觸如此被殺傷者畜主不坐若被<lb/>
<pb n="KR2m0054_SBCK_015-16a"/>
　倩療畜産被殺傷依贖法<lb/>
諸監臨主守以官奴婢及畜産私自借若借人<lb/>
及借之者笞五十計庸重者以受所監臨財物<lb/>
論驛驢加一等<lb/>
　䟽議曰監臨主守之官以所監主官奴婢及<lb/>
　畜産私自借謂身自借用若轉借他人及借<lb/>
　之者或一人一畜但借即笞五十或借數少<lb/>
　而日多或借數多而日少計庸重於借罪者<lb/>
　以受所監臨財物論累贓為坐騾驢加一等<lb/>
<pb n="KR2m0054_SBCK_015-16b"/>
　謂借即得杖六十計庸重以受所監臨財物<lb/>
　論加一等其車船碾磑邸店之類有私自借<lb/>
　若借人及借之者亦計庸賃各與借奴婢畜<lb/>
　産同律雖無文所犯相類職制律監臨之官<lb/>
　借所監臨及牛馬駞騾驢車船邸店碾磑各<lb/>
　計庸賃以受所監臨財物論計借車船碾磑<lb/>
　之類理與借畜産不殊故附此條凖例為坐<lb/>
即借驛馬及借之者杖一百五日徒一年計庸<lb/>
重者從上法即驛長私借人馬驢者各减一等<lb/>
<pb n="KR2m0054_SBCK_015-17a"/>
罪止杖一百<lb/>
　䟽議曰即私借驛馬及官司借之者各杖一<lb/>
　百五日徒一年計庸重者從上法謂計驛馬<lb/>
　之庸當上絹八疋合加一等徒一年半即驛<lb/>
　長私借人馬驢者减一等凖令驛馬驢一給<lb/>
　以後死即驛長陪填是故驛長借人驢馬得<lb/>
　罪稍輕各减一等謂上文借驛馬驢加受所<lb/>
　監臨財物一等今驛長借人驢馬各减一等<lb/>
　與受所監臨財物罪同罪止杖一百<lb/>
<pb n="KR2m0054_SBCK_015-17b"/>
諸放官私畜産損食官私物者笞三十贓重者<lb/>
坐贓論失者減二等各償所損若官畜損食官<lb/>
物者坐而不償<lb/>
　䟽議曰謂放官私畜産損食官私之物損食<lb/>
　雖少即笞三十若準贓得二疋一尺合笞四<lb/>
　十是名計贓重者坐贓論失者減二等謂非<lb/>
　故放因亡逸而損食者減罪二等各償所損<lb/>
　既云損食官私之物或損或食各令畜主備<lb/>
　償若官畜損食官物坐而不償公廨畜産損<lb/>
<pb n="KR2m0054_SBCK_015-18a"/>
　食當司公廨既不同私物亦坐而不償若損<lb/>
　食餘司公廨並得罪仍備一凖上文<lb/>
諸有人從庫藏出防衛主司應搜檢而不搜檢<lb/>
笞二十以故致盜不覺者减盜者罪二等若夜<lb/>
持時不覺盜减三等<lb/>
　䟽議曰從庫藏出依式五品以上皆不合搜<lb/>
　檢其應搜檢而不搜檢者防衛主司笞二十<lb/>
　以不搜檢故而致盜物将出計所盜之贓主<lb/>
　司减盜者罪二等若夜持時謂庫藏之所持<lb/>
<pb n="KR2m0054_SBCK_015-18b"/>
　更之人不覺人盜物者减盜者罪三等持時<lb/>
　謂當時専持更者假有不覺盜五疋絹减三<lb/>
　等得杖八十之類<lb/>
主守不覺盜者五疋笞二十十疋加一等過杖<lb/>
一百二十疋加一等罪止徒二年若守掌不如<lb/>
法以故致盜者各加一等故縦者各與同罪<lb/>
　䟽議曰主守不限有品無品謂親主當庫藏<lb/>
　者不覺有人盜物凖絹五疋笞二十不滿五<lb/>
　疋未合得罪十疋加一等八十五疋杖一百<lb/>
<pb n="KR2m0054_SBCK_015-19a"/>
　過杖一百二十疋加一等一百四十五疋罪<lb/>
　止徒二年若守掌不如法謂防守持更鏁閉<lb/>
　封印乖違不如法而致盜者各加一等謂防<lb/>
　衛不如法有人從庫藏出入又不搜檢致盜<lb/>
　不覺止加一等謂止减盜者一等夜持時不<lb/>
　如法不覺盜亦加一等止减盜者二等主守<lb/>
　之司不如法不覺盜亦加一等五疋笞三十<lb/>
　罪止徒二年半此是各加一等故縱者各與<lb/>
　同罪謂防衛主司并夜持時之人及主守之<lb/>
<pb n="KR2m0054_SBCK_015-19b"/>
　司故縱盜者並各與盜者同罪稱同罪者不<lb/>
　在除免倍贓監主加罪之例<lb/>
即故縱贓滿五十疋加役流一百疋絞若被强<lb/>
盜各勿論<lb/>
　䟽議曰國家庫藏本委主司若主司知情容<lb/>
　盜得罪重於盜者名例律與同罪者不在加<lb/>
　役流之例故於庫藏條中特生此例故縱贓<lb/>
　四十九疋以下與盜者罪同不合除免滿五<lb/>
　十疋加役流除名配流如法一百疋絞此謂<lb/>
<pb n="KR2m0054_SBCK_015-20a"/>
　故縱一人之罪若故縱頻盜及衆人盜者各<lb/>
　依累倍之法若被强盜者各勿論謂被威力<lb/>
　盜之非能拒得者勿論<lb/>
諸假請官物事訖過十日不還者笞三十十日<lb/>
加一等罪止杖一百私服用者加一等<lb/>
　䟽議曰假請官物謂有吉凶應給威儀鹵簿<lb/>
　或借帳幕氊褥之類事訖十日内皆合還官<lb/>
　若過十日不還者笞三十十日加一等停留<lb/>
　緫過八十日罪止杖一百因而私服用者謂<lb/>
<pb n="KR2m0054_SBCK_015-20b"/>
　吉凶事過以後别私服用者每加一等過八<lb/>
　十日徒一年<lb/>
若亡失所假者自言所司備償如法不自言者<lb/>
以亡失論<lb/>
　䟽議曰假請官物有亡失者若於請物所司<lb/>
　自言失者免罪備償如法不自言失被人㪯<lb/>
　者以亡失論依雜律亡失官物者凖盜論减<lb/>
　三等又條亡失官私器物各備償故得亡失<lb/>
　之罪又備償之<lb/>
<pb n="KR2m0054_SBCK_015-21a"/>
諸監臨主守以官物私自貸若貸人及貸之者<lb/>
無文記以盜論有文記準盜論<hi>抄署之類<折 t="33"/>文記謂取</hi>
立判案減二等<lb/>
　䟽議曰監臨主司謂所在之處官物有官司<lb/>
　執當者以此官物私自貸若将貸人及貸之<lb/>
　者此三事無文記以盜論有文記準盜論文<lb/>
　記謂取抄署之類謂雖無文案或有名簿或<lb/>
　取抄及署領之類皆同無文記以盜論者與<lb/>
　真盜同若監臨主守自貸亦加凡盜二等有<lb/>
<pb n="KR2m0054_SBCK_015-21b"/>
　文記者凖盜論並五疋徒一年五疋加一等<lb/>
　立判案减二等謂五疋杖九十之類<lb/>
即充公廨及用公廨物若出付市易而私用者<lb/>
各减一等坐之<hi>主守私貸無文記者依盜法<折 t="33"/>雖貸亦同餘條公廨凖此即</hi>
　䟽議曰即充公廨謂以官物廽充公廨及私<lb/>
　用公廨之物無文記有文記立判案若官物<lb/>
　從庫藏積聚之中出付人将市易其市易人<lb/>
　私用者各凖前官物應坐之罪皆减一等坐<lb/>
　之稱私用者雖貸亦同餘條公廨凖此謂一<lb/>
<pb n="KR2m0054_SBCK_015-22a"/>
　部律内但稱公廨私用及貸皆凖此减盜罪<lb/>
　坐之即主守私貸無文記者依盜法即與真<lb/>
　盜同加常盜二等徵倍贓有官者除名故云<lb/>
　依盜法<lb/>
所貸之人不能備償者徵判署之官<hi>亦凖此<折 t="33"/>下條私借</hi>
　䟽議曰監臨主守以官物貸人所貸之人不<lb/>
　能備償謂無物可徵者徵判署之官判案者<lb/>
　為判官署案者為主典及監事之類注云下<lb/>
　條私借亦凖此謂下條監臨主守之官以官<lb/>
<pb n="KR2m0054_SBCK_015-22b"/>
　物借人若所借人不能備償亦徵判署之官<lb/>
　故云凖此<lb/>
諸監臨主守之官以官物私自借若借人及借<lb/>
之者笞五十過十日坐贓論减二等<lb/>
　䟽議曰監臨主守之官以所監臨主守之物<lb/>
　謂衣服氊褥帷帳器玩之類但是官物私自<lb/>
　借若将借人及借之者各笞五十過十日計<lb/>
　所借之物凖坐贓論减二等罪止徒二年<lb/>
諸倉庫及積聚財物安置不如法若曝涼不以<lb/>
<pb n="KR2m0054_SBCK_015-23a"/>
時致有損敗者計所損敗坐贓論州縣以長官<lb/>
為首監署等亦準此<lb/>
　䟽議曰倉謂貯粟麥之屬庫謂貯器仗綿絹<lb/>
　之類積聚謂貯柴草雜物之所皆須高燥之<lb/>
　處安置其應曝涼之物又須曝涼以時若安<lb/>
　置不如法曝涼不以時而致損敗者計所損<lb/>
　敗多少坐贓論州縣以長官為首以下節級<lb/>
　為從監署等有所損壊亦長官為首以次為<lb/>
　從故云亦凖此<lb/>
<pb n="KR2m0054_SBCK_015-23b"/>
諸財物應入官私而不入不應入官私而入者<lb/>
坐贓論<lb/>
　䟽議曰凡是公私論競割斷財物應入官乃<lb/>
　入私應入私乃入官應入甲而入乙應入私<lb/>
　而入公廨各計所不應入而入坐贓論<lb/>
諸放散官物者坐贓論<hi>及供祠祀宴㑹剰多之<折 t="33"/>謂出用官物有所市作</hi>
<hi>類</hi>
物在還官已散用者勿徵<hi>祀畢食訖為散用<折 t="33"/>謂營造剰多為物在</hi>
　䟽議曰放散官物謂出用官物有所市作並<lb/>
<pb n="KR2m0054_SBCK_015-24a"/>
　謂官物還充官用者假有營造屋宅及供祠<lb/>
　祀宴㑹料度剰多各計所剰坐贓論若物在<lb/>
　未用各凖所剰還官若祠祀禮畢宴㑹食盡<lb/>
　及營造事訖皆勿徵<lb/>
諸應輸課税及入官之物而廽避詐匿不輸或<lb/>
巧偽濕惡者計所闕準盜論主司知情與同罪<lb/>
不知情减四等<lb/>
　䟽議曰應輸課税謂租調地税之類及應入<lb/>
　官之物而廽避詐匿假作逗留遂致廢闕及<lb/>
<pb n="KR2m0054_SBCK_015-24b"/>
　巧偽濕惡欺妄官司皆緫計所闕入官物數<lb/>
　準盜科罪依法陪填主司知其廽避詐匿巧<lb/>
　偽濕惡之情而許行者各與同罪不知情者<lb/>
　减罪四等縣官應連坐者亦節級科之州官<lb/>
　不覺各遞减縣官罪一等州縣綱典不覺各<lb/>
　同本司下從科罪若州縣發遣依法而綱典<lb/>
　在路或至輸納之所事有欺妄者州縣無罪<lb/>
諸監臨主守之官皆不得於所部僦運租税課<lb/>
物違者計所利坐贓論其在官非監臨减一等<lb/>
<pb n="KR2m0054_SBCK_015-25a"/>
主司知情各减一等<lb/>
　䟽議曰凡是課税之物監臨主守皆不得於<lb/>
　所部内僦勾客運其有違者計所利坐贓論<lb/>
　除人畜粮外並為利物在官非監臨减一等<lb/>
　謂從坐贓减一等主司知情者各减一等謂<lb/>
　知監臨僦運坐贓上减一等若非監臨僦運<lb/>
　坐贓上减二等所利之錢一非彼此俱罪二<lb/>
　非乞索之贓既用功程而得不合没官還主<lb/>
諸有所輸及出給而受給之官無故留難不受<lb/>
<pb n="KR2m0054_SBCK_015-25b"/>
不給者一日笞五十三日加一等罪止徒一年<lb/>
門司留難者亦凖此若請輸後至主司不依次<lb/>
第先給先受者笞四十<lb/>
　䟽議曰有應輸官之物及官物應出給與人<lb/>
　而受物出給之官無故留難不受不給者二<lb/>
　日笞五十三日加一等罪止徒一年而受給<lb/>
　門司留難者亦凖受給官司之法故云亦凖<lb/>
　此若請輸後至官司不依次第先受給及請<lb/>
　輸前至後給受者笞四十<lb/>
<pb n="KR2m0054_SBCK_015-26a"/>
諸官物有印封不請所由官司而主典擅開者<lb/>
杖六十<lb/>
　䟽議曰但是官物有封閉印記欲開者皆請<lb/>
　所由官司其主典不請官司而擅開者杖六<lb/>
　十<lb/>
諸應輸課物而輙齎財貨詣所輸處市糴充者<lb/>
杖一百将領主司知情與同罪<lb/>
　䟽議曰應輸送課物者皆須從出課物之所<lb/>
　運送輸納之處若輙齎財貨詣所輸處市糴<lb/>
<pb n="KR2m0054_SBCK_015-26b"/>
　充者杖一百将領主司若知齎物於送納之<lb/>
　所市糴情與輸人同罪縱一人糴輸亦得此<lb/>
　罪<lb/>
諸出納官物給受有違者計所欠剰坐贓論<hi>謂<折 t="33"/>違</hi>
<hi>應受上物而受下物之類<折 t="33"/>重受輕出及當出陳而出新</hi>
　䟽議曰監主官物或受或給而有違法者謂<lb/>
　稱量之物出納須平若重受輕出即有餘剰<lb/>
　及當出陳而出新應受上物而受下物此即<lb/>
　為欠湏計欠剰之價凖坐贓科罪其有輕受<lb/>
<pb n="KR2m0054_SBCK_015-27a"/>
　重出及應出新而出陳應受上物而受中物<lb/>
　得罪與上文並同故云之類<lb/>
其物未應出給而出給者罪亦如之官物還充<lb/>
官用而違者笞四十其主司知有欠剰不言者<lb/>
坐贓論减二等<lb/>
　䟽議曰其物未應出給者依令應給禄者春<lb/>
　秋二時分給今未至給時而給者亦依前坐<lb/>
　贓科罪若給官物還充官用有違者笞四十<lb/>
　其主司知有欠剰而不舉言者計所欠剰坐<lb/>
<pb n="KR2m0054_SBCK_015-27b"/>
　贓論减二等<lb/>
諸官物當應入私已出庫藏而未付給若私物<lb/>
當供官用已送在官及應供官人之物雖不供<lb/>
官用而守掌在官者皆為官物之例<lb/>
　䟽議曰謂官物應将給賜及借貸官人及百<lb/>
　姓已出庫藏仍貯在官而未付給之間若私<lb/>
　物借充官用及應徵課税之類已送在官貯<lb/>
　掌或公廨物及官人月俸應供官人之物雖<lb/>
　不供官用而守掌在官并檢驗贓賄或兩競<lb/>
<pb n="KR2m0054_SBCK_015-28a"/>
　財物如此之類而守掌在官者皆為官物之<lb/>
　例<lb/>
故唐律疏議卷第十五<lb/>
<pb n="KR2m0054_SBCK_015-28b"/>
<pb n="KR2m0054_SBCK_015-28b"/>
</p>
<p>
</p>
  </div>
</body>
</text>
</TEI>
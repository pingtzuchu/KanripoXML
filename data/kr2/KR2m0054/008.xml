<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0054_SBCK_008-1a"/>
故唐律䟽議卷第八<hi>凢一十五條<折 t="33"/>衛禁</hi>
諸宿衛者兵仗不得逺身違者杖六十若輙離<lb/>
職掌加一等别處宿者又加一等主帥以上各<lb/>
加二等<lb/>
　䟽議曰兵仗者謂横刀常帶其甲矟弓箭之<lb/>
　類有時應執著者並不得逺身不應執帶者<lb/>
　常自近身輙逺身者各杖六十其職掌之處<lb/>
　依次坐立輙離職掌加一等合杖七十即於<lb/>
　别處宿者又加一等合杖八十主帥以上各<lb/>
<pb n="KR2m0054_SBCK_008-1b"/>
　加二等稱主帥以上謂隊副以上至大將軍<lb/>
　以下兵仗逺身杖八十輙離職掌杖九十别<lb/>
　處宿者杖一百是各加二等<lb/>
諸行宫外營門次營門與宫門同内營牙帳門<lb/>
與殿門同御幕門與上閤同至御所依上條<lb/>
　䟽議曰行宫謂車駕行幸及所至安置之處<lb/>
　外營門次營門與宫門同䦨入者得徒二年<lb/>
　内營牙帳門與殿門同䦨入者得徒二年半<lb/>
　御幕門與上閤同䦨入者絞至御在所依上<lb/>
<pb n="KR2m0054_SBCK_008-2a"/>
　條合斬自餘諸犯或以䦨入論及應加減者<lb/>
　並同正宫殿之法<lb/>
諸宫内外行夜若有犯法行夜主司不覺減守<lb/>
衛者罪二等<lb/>
　䟽議曰宫内外行夜並置鋪持更即是守衛<lb/>
　者又有探更行更之人此行夜者若當探行<lb/>
　之處有犯法者行夜主司不覺減守衛者罪<lb/>
　二等謂上條䦨入及越垣守衛不覺減二等<lb/>
　注云守衛謂持時専當者行夜主司不覺犯<lb/>
<pb n="KR2m0054_SBCK_008-2b"/>
　法皆減此持時専當人罪二等<lb/>
諸本條無犯廟社及禁苑罪名者廟減宫一等<lb/>
社減廟一等禁苑與社同<lb/>
　䟽議曰䦨入廟社及禁苑本條各有罪名其<lb/>
　不立罪名之處謂䦨入至閾未踰因入輙宿<lb/>
　之類各隨輕重廟減宫一等社減廟一等禁<lb/>
　苑與社同<lb/>
即向廟社禁苑射及放彈投瓦石殺傷人者各<lb/>
　以闘殺傷論至死者加役流<lb/>
<pb n="KR2m0054_SBCK_008-3a"/>
　䟽議曰廟社及禁苑非人射及放彈投瓦石<lb/>
　之所若有輙向射及放彈投瓦石殺傷人者<lb/>
　各依闘殺傷人罪法若箭傷徒二年瞎一目<lb/>
　徒三年之類至死者唯處加役流<lb/>
即箭至隊仗若闢仗内者絞<lb/>
　䟽議曰駕行皆有隊仗或闢仗而行忽有人<lb/>
　射箭至隊仗所及至闢仗内者各得絞罪<lb/>
諸於宫城門外若皇城門守衛以非應守衛人<lb/>
冐名自代及代之者各徒一年<lb/>
<pb n="KR2m0054_SBCK_008-3b"/>
　䟽議曰謂宫城門外隊仗及傍城助鋪所及<lb/>
　朱雀等門所有守衛之處以非應守衛人冒<lb/>
　名自代及代之者各得徒一年<lb/>
以應守衛人代者各杖一百京城門各減一等<lb/>
　䟽議曰謂以當色下直非當上之人自代及<lb/>
　代之者各杖一百京城門各減一等者謂明<lb/>
　徳等諸門非應守衛人自代從一年徒上減<lb/>
　一等以應守衛人自代從一百杖上減一等<lb/>
其在諸處守當各又減二等餘犯應坐者各減<lb/>
<pb n="KR2m0054_SBCK_008-4a"/>
宿衛罪三等<lb/>
　䟽議曰其在諸處謂非皇城京城等門自餘<lb/>
　内外捉道守鋪及别守當之處相冐代者各<lb/>
　減京城二等以非應守衛人自代及代之者<lb/>
　各杖八十以應守衛人自代及代之者各杖<lb/>
　七十餘犯應坐者謂非冒代之外餘犯或兵<lb/>
　仗逺身輙離職掌及擅配割或别驅使之類<lb/>
　本條應坐者各減宿衛人罪三等若迯走違<lb/>
　畨不在減例<lb/>
<pb n="KR2m0054_SBCK_008-4b"/>
　問曰宿衛人以非應宿衛人冐名自代及代<lb/>
　之者入宫内流三千里殿内絞若未入宫殿<lb/>
　内事發合得何罪<lb/>
　荅曰以非應宿衛人自代重於䦨入之罪若<lb/>
　未至職掌之處事發在宫殿内止依闌入宫<lb/>
　殿而科如未入宫門事發律無正條冝依不<lb/>
　應為重杖八十其在宫外諸處冐代未至職<lb/>
　掌處從不應為輕笞四十<lb/>
諸越州鎮戌城及武庫垣徒一年縣城杖九十<lb/>
<pb n="KR2m0054_SBCK_008-5a"/>
<hi>門禁者<折 t="33"/>皆謂有</hi>
　䟽議曰諸州及鎮戍之所各自有城若越城<lb/>
　及武庫垣者各合徒一年越縣城杖九十縱<lb/>
　無城垣籬柵亦是注云皆謂有門禁者其州<lb/>
　鎮戍在城内安置若不越城直越州鎮垣者<lb/>
　止同下文越官府廨垣之罪<lb/>
越官府廨垣及坊市垣籬者杖七十侵壞者亦<lb/>
如之<hi>而未過減一等餘條未過凖此<折 t="33"/>從溝瀆内出入者與越罪同越</hi>
　䟽議曰官府者百司之稱所居之處皆有廨<lb/>
<pb n="KR2m0054_SBCK_008-5b"/>
　垣坊市者謂京城及諸州縣等坊市其廨院<lb/>
　或垣或籬輙越過者各杖七十侵謂侵地壞<lb/>
　謂壞城及廨宇垣籬亦各同越罪故云亦如之<lb/>
　注從溝瀆内出入者與越罪同越而未過减<lb/>
　一等餘條未過準此<lb/>
　䟽議曰溝瀆者通水之渠從此渠而入出亦<lb/>
　得越罪越而未過或在城及垣籬上或在溝<lb/>
　瀆中間未得過者從越州城以下各得減一<lb/>
　等餘條未過準此者謂越皇城京城宫殿垣<lb/>
<pb n="KR2m0054_SBCK_008-6a"/>
　及闗津應禁之處未過者各得减罪一等<lb/>
即州鎮闗戍城及武庫等門應閉忘誤不下鍵<lb/>
若應開毁管鍵而開者各杖八十<lb/>
　䟽議曰州鎮闗戍城武庫各有禁門應閉皆<lb/>
　須下鍵其忘誤不下鍵若應開毁管鍵而開<lb/>
　者各得杖八十<lb/>
錯下鍵及不由鑰而開者杖六十餘門各减一等<lb/>
　䟽議曰錯下鍵謂管鍵不相當者及不由鑰<lb/>
　而開者謂不用鑰而開各杖六十餘門謂縣<lb/>
<pb n="KR2m0054_SBCK_008-6b"/>
　及坊市之類官有門禁者若應閉忘誤不下<lb/>
　鍵應開毁管鍵而開各杖六十錯下鍵及不<lb/>
　由鑰而開各笞四十故云餘門各減二等<lb/>
若擅開閉者各加越罪二等即城主無故開閉<lb/>
者與越罪同未得開閉者各减已開閉一等<hi>條<折 t="33"/>餘</hi>
<hi>閉凖此<折 t="33"/>未得開</hi>
　䟽議曰擅謂非時而開閉者州及鎮戍武庫<lb/>
　門而有非時擅開閉者加越罪二等處徒二<lb/>
　年縣城以下擅開閉者並加越罪二等城主<lb/>
<pb n="KR2m0054_SBCK_008-7a"/>
　無故開閉者謂州縣鎮戍等長官主執鑰者<lb/>
　不依法式開閉與越罪同其坊正市令非時<lb/>
　開閉坊市門者亦同城主之法州縣鎮戍城<lb/>
　門各徒一年自縣城以下悉與越罪同既云<lb/>
　城主無故開閉即是有故許開若有警急驛<lb/>
　使及制勅事速非時至州縣者城主騐實亦<lb/>
　得依法為開又依監門式京城每夕分街立<lb/>
　舖持更行夜皷聲絶則禁人行曉皷聲動即<lb/>
　聼行若公使賫文牒者聼其有婚嫁亦聼注<lb/>
<pb n="KR2m0054_SBCK_008-7b"/>
　云須得縣牒䘮病須相告赴求訪醫藥賫本<lb/>
　坊文牒者亦聼其應聼行者並得為開坊市<lb/>
　門若有警急及收掩雖州縣亦聼非時而開<lb/>
　未得開閉者謂未通人行者為未開尚得人<lb/>
　行者為未閉各减已開閉一等餘條謂宫殿<lb/>
　門以下有門禁之類未開閉者皆准此减一等<lb/>
諸私度闗者徒一年越度者加一等注云不由<lb/>
門為越<lb/>
　䟽議曰水陸等闗两處各有門禁行人來往<lb/>
<pb n="KR2m0054_SBCK_008-8a"/>
　皆有公文謂驛使驗符劵傳送據逓牒軍防<lb/>
　丁夫有緫曆自餘各請過所而度若無公文<lb/>
　私從関門過合徒一年越度者謂闗不由門<lb/>
　津不由濟而度者徒一年半<lb/>
巳至越所而未度者減五等<hi>之處餘條末度凖此<折 t="33"/>謂巳到官司應禁約</hi>
　䟽議曰水陸闗棧兩岸皆有防禁越度之人<lb/>
　巳至官司防禁之所未得度者減越度五等<lb/>
　合杖七十餘條未度凖此者謂城及垣籬縁<lb/>
　邊関塞有禁約之處巳至越所而未度者皆<lb/>
<pb n="KR2m0054_SBCK_008-8b"/>
　減已越罪五等若越度未過者準上條減一<lb/>
　等之例<lb/>
即被枉徒罪以上抑屈不申及使人覆訖不與<lb/>
理者聽於近関州縣具狀申訢所在官司即準<lb/>
狀申尚書省仍逓送至京若無徒以上罪而妄<lb/>
陳者即以其罪罪之官司抑而不送者減所訴<lb/>
之罪二等<lb/>
　䟽議曰関外有人被官司枉断徒罪以上其<lb/>
　除免之罪本坐雖不合徒亦同徒罪之法抑<lb/>
<pb n="KR2m0054_SBCK_008-9a"/>
　屈不申及使人覆訖不與理者文稱及者使<lb/>
　人未覆亦聽於近闗州縣具狀申訴所在官<lb/>
　司謂近闗州縣即汁狀申尚書省仍逓送至<lb/>
　京若勘無徒以上罪而妄訴者妄訴徒流還<lb/>
　得徒流妄訴死罪還得死罪妄訴除免皆凖<lb/>
　比徒之法謂元無本罪而妄訴者若實有犯<lb/>
　断有出入而訴不平者不當此坐其應禁及<lb/>
　散送並依所訴之罪準令逓之若官司抑而<lb/>
　不送者减所訴之罪二等謂枉得死罪官司<lb/>
<pb n="KR2m0054_SBCK_008-9b"/>
　不送合徒三年之類<lb/>
諸不應度闗而給過所<hi>者亦同<折 t="33"/>取而度</hi>若冐名請過所<lb/>
而度者各徒一年<lb/>
　䟽議曰不應度闗者謂有征役畨期及罪譴<lb/>
　之類皆不合輙給過所而官司輙給及身不<lb/>
　合度闗而取過所度者若冒他人名請過所<lb/>
　而度者各徒一年<lb/>
即以過所與人及受而度者亦準此<lb/>
　䟽議曰以所請得過所而轉與人及受他人<lb/>
<pb n="KR2m0054_SBCK_008-10a"/>
　過所而承度者亦徒一年但律文皆云度者<lb/>
　得徒一年明知未度者不合徒坐若闗司未<lb/>
　判過所以前準越闗未度各減五等之例若<lb/>
　已判過所未出闗門同未過各減一等其與<lb/>
　過所人既因度成罪前人未度亦同減科不<lb/>
　應給過所而給者不在減例<lb/>
若家人相冐杖八十主司及闗司知情各與同<lb/>
罪不知情者不坐即將馬越度冐度及私度者<lb/>
各減人二等餘畜又減二等<hi>者不坐<折 t="33"/>家畜相冒</hi>
<pb n="KR2m0054_SBCK_008-10b"/>
　䟽議曰家人不限良賤但一家之人相冒而<lb/>
　度者杖八十既無各字被冒名者無罪若冐<lb/>
　度私度越度事由家長處分家長雖不行亦<lb/>
　獨坐家長此是家人共犯止坐尊長之例主<lb/>
　司謂給過所曹司及闗司知冒度之情各同<lb/>
　度人之罪不知冒情主司及闗司俱不坐將<lb/>
　馬越度冒度私度各減人二等者越度杖一<lb/>
　百冒度私度杖九十餘畜又減二等者除馬<lb/>
　之外應請過所者並為餘畜越度杖八十私<lb/>
<pb n="KR2m0054_SBCK_008-11a"/>
　度冒度杖七十其家畜相冒者謂毛色齒嵗<lb/>
　不同相冒並不得罪也<lb/>
諸闗津度人無故留難者一日主司笞四十一<lb/>
日加一等罪止杖一百<lb/>
　䟽議曰闗謂判過所之處津直度人不判過<lb/>
　所者依令各依先後而度無故留難不度者<lb/>
　一日主司笞四十主司謂関津之司一日加<lb/>
　一等七日罪止杖一百此謂非公使之人若<lb/>
　軍務急速而留難不度致稽廢者自從所稽<lb/>
<pb n="KR2m0054_SBCK_008-11b"/>
　廢重論<lb/>
諸私度有他罪重者主司知情以重者論不知<lb/>
情者依常律<lb/>
　䟽議曰私度者謂無過所從闗門私度止徒<lb/>
　一年或有避死罪逃亡别犯徒以上罪是名<lb/>
　有他罪重闗司知情者以故縱罪論各得所<lb/>
　度人重罪不知情者依常律謂不知罪人别<lb/>
　犯之情者依常律不斍故縱之法<lb/>
諸領人兵度関而别人妄隨度者將領主司以<lb/>
<pb n="KR2m0054_SBCK_008-12a"/>
関司論関司不覺減將領者罪一等知情者各<lb/>
依故縱法有過所者関司自依常律將領主司<lb/>
知情減関司故縱罪一等不知情者不坐<lb/>
　䟽議曰準令兵馬出関者依本司連冩勑符<lb/>
　勘度入関者據部領兵將文帳檢入而别有<lb/>
　人妄隨度者罪在領兵官司故云將領主司<lb/>
　以関司論知情與同罪不斍減二等若知别<lb/>
　有重罪亦依重罪科之関司不斍者謂関司<lb/>
　承將領者文簿不斍别人隨度者減將領者<lb/>
<pb n="KR2m0054_SBCK_008-12b"/>
　一等謂減度者罪三等知情者各依故縱法<lb/>
　稱各者將領主司及関司俱得度人之罪有<lb/>
　過所者関司判度自依常律不減將領主司<lb/>
　之罪若將領主司知情減関司故縱罪一等<lb/>
　不知情者不坐<lb/>
諸齎禁物私度関者坐贓論贓輕者從私造私<lb/>
有法<lb/>
　䟽議曰禁物者謂禁兵器及諸禁物並私家<lb/>
　不應有者私將度関各計贓數從坐贓科罪<lb/>
<pb n="KR2m0054_SBCK_008-13a"/>
　十疋徒一年十疋加一等罪止徒三年準贓<lb/>
　輕者從私造私有法擅興律私有甲一領弩<lb/>
　三張流二千里矟一張徒一年半私造者各<lb/>
　加一等假令私將矟度闗平贓直絹三十疋<lb/>
　即從坐贓科徒二年不計矟為罪將甲一領<lb/>
　度闗從私有法流二千里即不計贓而斷<lb/>
若私家之物禁約不合度闗而私度者減三等<lb/>
　䟽議曰依闗市令錦綾羅縠紬綿絹絲布犛<lb/>
　牛尾真珠金銀鐡並不得度西邊北邊諸関<lb/>
<pb n="KR2m0054_SBCK_008-13b"/>
　及至縁邉諸州興易從錦綾以下並是私家<lb/>
　應有若將度西邉北邉諸関計贓減坐贓罪<lb/>
　三等其私家不應有雖未度闗亦没官私家<lb/>
　應有之物禁約不合度闗巳下過所闗司捉<lb/>
　獲者其物没官若巳度闗及越度被人糺獲<lb/>
　三分其物二分賞捉人一分入官<lb/>
諸越度縁邉関塞者徒二年共化外人私相交<lb/>
易若取與者一尺徒二年半三疋加一等十五<lb/>
疋加役流<lb/>
<pb n="KR2m0054_SBCK_008-14a"/>
　䟽議曰縁邉闗塞以隔華夷其有越度此関<lb/>
　塞者得徒二年以馬越度準上條減人二等<lb/>
　合徒一年餘畜又減二等杖九十但以縁邉<lb/>
　闗塞越罪故重若從闗門私度人畜各與餘<lb/>
　闗罪同若共化外蕃人私相交易謂市買愽<lb/>
　易或取蕃人之物及將物與蕃人計贓一尺<lb/>
　徒二年半三疋加一等十五疋加役流<lb/>
私與禁兵器者絞共為婚姻者流二千里未入<lb/>
未成者各減三等即因使私有交易者準盗論<lb/>
<pb n="KR2m0054_SBCK_008-14b"/>
　䟽議曰越度縁邉関塞將禁兵器私與化外<lb/>
　人者絞共為婚姻者流二千里其化外人越<lb/>
　度入境與化内交易得罪並與化内人越度<lb/>
　交易同仍奏聽勑出入國境非公使者不合<lb/>
　故但云越度不言私度若私度交易得罪皆<lb/>
　同未入者謂禁兵器未入減死三等得徒二<lb/>
　年半未成者謂婚姻未成減流三等得徒二<lb/>
　年因使者謂因公使入蕃蕃人因使入國私<lb/>
　有交易者謂市買愽易各計贓凖盗論罪止<lb/>
<pb n="KR2m0054_SBCK_008-15a"/>
　流三千里若私與禁兵器及為婚姻律無别<lb/>
　文得罪並同越度私與禁兵器共為婚姻之<lb/>
　罪又凖别格諸蕃人所娶得漢婦女為妻妾<lb/>
　並不得將還蕃内又準主客式蕃客入朝於<lb/>
　在路不得與客交雜亦不得令客與人言語<lb/>
　州縣官人若無事亦不得與客相見即是國<lb/>
　内官人百姓不得與客交闗私作婚姻同上<lb/>
　法如是蕃人入朝聽住之者得娶妻妾若將<lb/>
　還蕃内以違勑科之<lb/>
<pb n="KR2m0054_SBCK_008-15b"/>
諸縁邉城戍有外姦内入<hi>師旅者<折 t="33"/>謂非衆成</hi>内姦外出<lb/>
而候望者不覺徒一年半主司徒一年<hi>人出入之<折 t="33"/>謂内外姦</hi>
<hi>候望者<折 t="33"/>路闗於</hi>
　䟽議曰國境縁邉皆有城戍式遏㓂盗預備<lb/>
　不虞其有外姦内入謂蕃人爲姦或行間諜<lb/>
　之類注云謂非衆成師旅者依周禮五百人<lb/>
　爲旅二千五百人爲師此謂小小姦寇抄掠<lb/>
　者若成師旅自依擅興律連接寇賊被遣斥<lb/>
　候不覺賊來徒三年有内姦外出者謂國内<lb/>
<pb n="KR2m0054_SBCK_008-16a"/>
　人為姦出向化外或荒海之畔幽險之中候<lb/>
　望之人不覺有姦入出合徒一年半雖非候<lb/>
　望者但是城戍主司不覺得徒一年謂内外<lb/>
　姦人出入之路闗於候望者目所堪見為闗<lb/>
　謂在候望之内也<lb/>
其有姦人入出力所不敵者傳告比近城戍若<lb/>
不速告及告而稽留不即共捕致失姦寇者罪<lb/>
亦如之<lb/>
　䟽議曰其有姦人入出所經城戍皆即捕之<lb/>
<pb n="KR2m0054_SBCK_008-16b"/>
　若力所不敵者即須傳告比近城戍令共捕<lb/>
　逐若不速告及告而稽留不即共捕致失姦<lb/>
　寇者並徒一年<lb/>
諸烽候不警令寇賊犯邉及應舉烽燧而不舉<lb/>
應放多烽而放少烽者各徒三年<lb/>
　䟽議曰烽候謂從縁邉置烽連於京邑烽燧<lb/>
　相應以備非常放烽多少具在别式候望不<lb/>
　舉是名不警若令蕃寇犯塞外賊入邉及應<lb/>
　舉烽燧而不舉應放多烽而放少烽者各徒<lb/>
<pb n="KR2m0054_SBCK_008-17a"/>
　三年<lb/>
若放烽已訖而前烽不舉不即徃告者罪亦如<lb/>
之以故䧟敗户口軍人城戍者絞<lb/>
　䟽議曰依職方式放烽訖而前烽不舉者即<lb/>
　差脚力徃告之不即告者亦徒三年故云亦<lb/>
　如之以故䧟敗謂從烽候不警及應舉烽燧<lb/>
　而不舉或應放多烽而放少烽或放烽訖而<lb/>
　前烽不舉不即徃告等以故䧟敗户口或是<lb/>
　軍人及城戍者各得絞罪<lb/>
<pb n="KR2m0054_SBCK_008-17b"/>
即不應舉烽燧而舉若應放少烽而放多烽及<lb/>
繞烽二里内輙放煙火者各徒一年<lb/>
　䟽議曰依式望見煙塵即舉烽燧若無事故<lb/>
　是不應舉若應放少烽而放多烽及遶烽二<lb/>
　里内皆不得有煙火謂晝放煙夜放火者自<lb/>
　不應舉烽燧而舉以下三事各徒一年放烽<lb/>
　多少具在式文其事隱祕不可具引如有犯<lb/>
　者臨時據式科断<lb/>
故唐律䟽議卷第八<lb/>
<pb n="KR2m0054_SBCK_008-18a"/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2f0002_WYG_001-1a"/>
　欽定四庫全書<lb/>
大淸太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷一<lb/>
　　　論治道<lb/>
　　　天聰九年乙亥五月己巳<lb/>
上召集文館諸臣<lb/>
諭之曰朕觀漢文史書殊多飾辭雖全覽無益也今宜於<lb/>
　遼宋金元四史内擇其勤於求治而國祚昌隆或所行<lb/>
<pb n="KR2f0002_WYG_001-1b"/>
　悖道而統緒廢墜與夫用兵行師之方畧以及佐理之<lb/>
　忠良亂國之姦佞有闗政要者彚纂翻譯成書用備觀<lb/>
　覽至漢文正史之外野史所載皆係妄誕此等書籍傳<lb/>
　之國中恐無知之人信以為眞當停其翻譯又見史臣<lb/>
　稱其君者無論有道無道槩曰天子殊不知皇天無親<lb/>
　惟徳是輔必有徳者乃克副天子之稱今朕承<lb/>
天佑為國之主豈敢遂以為天之子為天所親愛乎儻不<lb/>
　行善道不體天心則天命靡常寧足恃耶朕惟有朝乾<lb/>
<pb n="KR2f0002_WYG_001-2a"/>
　夕惕以仰邀<lb/>
天鑒而已<lb/>
　　　崇徳元年丙子七月丙辰<lb/>
上諭大學士希福剛林范文程曰科爾沁國土謝圖額駙<lb/>
　有名馬號曰杭愛朕曾以甲十副易之彼不與䝉古察<lb/>
　哈爾汗向彼索馬勢如强奪止予一胄竟取之從此科<lb/>
　爾沁諸貝勒為之解體察哈爾汗又以一胄送阿祿部<lb/>
　落濟農索馬千匹阿祿濟農曰豈有一胄而易馬千匹<lb/>
<pb n="KR2f0002_WYG_001-2b"/>
　者乎此直欲啟釁而來侵我耳不可不與遂與馬五百<lb/>
　匹從此阿祿諸貝勒亦為之解體科爾沁國卓禮克圖<lb/>
　親王有一鷹能横捕飛鳥察哈爾汗又遣人往索卓禮<lb/>
　克圖親王欲不與土謝圖額駙勸令與之既取其鷹一<lb/>
　無所償竝送鷹之人亦不令見如此貪横人心安得而<lb/>
　服耶今各處䝉古每次來朝厚加恩賞因此俱不忍離<lb/>
　我而去雖去時猶屬戀戀而䝉古各國亦從此富足安<lb/>
　閒由此揆之以力服人不如令人中心悅服之為貴也<lb/>
<pb n="KR2f0002_WYG_001-3a"/>
　　　崇徳二年丁丑六月甲寅<lb/>
上諭諸王羣臣曰頃者朝鮮之役軍中甚無紀律見利當<lb/>
　前竟忘國憲朕向爾等屢行申飭者非欲自取之也今<lb/>
　䝉<lb/>
上天眷佑凡財幣牲畜諸物咸備不可勝用胡可不知止<lb/>
　足耶朕為此言亦非怵爾等以威也爾等非不知畏懼<lb/>
　故違朕禁令但因黷貨之故往往藐法不顧為可恨耳<lb/>
　不知財貨乃身外之物多藏無益縱不義而富能有不<lb/>
<pb n="KR2f0002_WYG_001-3b"/>
　死之術以長享之乎<lb/>
太祖時大臣今存者幾人蓋人生如寄何必過為營謀子<lb/>
　孫賢則自能顯達子孫愚雖積財遺之何益要以勉力<lb/>
　功名使勲績垂於後世乃為貴耳古語云天有四時地<lb/>
　生萬物天下有民聖人牧之故春道生萬物榮夏道長<lb/>
　萬物成秋道斂萬物盈冬道藏萬物靜盈則藏藏則復<lb/>
　起莫知所終莫知所始莫進而爭莫退而遜守國如此<lb/>
　則與天地合徳<lb/>
<pb n="KR2f0002_WYG_001-4a"/>
皇考太祖創業垂統及朕嗣位以來統一䝉古收服朝鮮<lb/>
　版圖式廓人民繁庶自今以後宜思所以宣布法紀修<lb/>
　明典常為保邦致治之計若當我國振興之際不勤修<lb/>
　國政他日將欲修之恐無及矣嘗觀前代勵精圖治法<lb/>
　制詳明者國祚必永怠忽政事廢弛紀綱者國勢必危<lb/>
　蓋治國之道如築室然基址堅固庀材精良者必不至<lb/>
　速毁世世子孫可以久居其或茍且成工者則不久圯<lb/>
　壞梓材作誥古人所以諄諄垂誡也嗣後爾等勿徒財<lb/>
<pb n="KR2f0002_WYG_001-4b"/>
　賄是耽各宜竭盡忠誠匡襄國事朝廷庶績咸熙則爾<lb/>
　等勲名長保使子孫永守勿替豈不美哉<lb/>
　　　崇徳三年戊寅七月丁丑<lb/>
上召内𢎞文院大學士希福内國史院大學士剛林學士<lb/>
　　　羅碩等<lb/>
諭曰朕從來不喜以空言文飾要取虛譽昔漢文帝欲建<lb/>
　一臺計費百金以為百金乃中人十家之產遂止而弗<lb/>
　建朕以為此亦空言取譽殊不足取朕䝉<lb/>
<pb n="KR2f0002_WYG_001-5a"/>
天垂佑各國臣服財用饒裕當此之際我國新舊人等有<lb/>
　窮困無妻奴馬匹者若不急加恩養更於何時養之人<lb/>
　君宵旰勤勞以修治道國計民生最為要務理財裕國<lb/>
　亦為民而已今養此窮困之人財物牲畜何物不有若<lb/>
　吝惜而不肯養人留之何用耶<lb/>
　　　訓諸王<lb/>
　　　天聰九年乙亥六月癸卯<lb/>
上諭諸貝勒大臣曰昔<lb/>
<pb n="KR2f0002_WYG_001-5b"/>
太祖時曾禁諸貝勒子姪不許郊外放鷹蓋以擾害人民<lb/>
　蹂踐田園傷殘牲畜故也今聞違背禁令仍復擾民此<lb/>
　風漸不可長放鷹之人應自備牛羊以供諸人食用不<lb/>
　宜需索民間若剝削小民而取其牲畜貧民何以堪此<lb/>
　且朕凡行師出獵雖嚴寒之時皆駐蹕郊野不入屯堡<lb/>
　亦恐耗損民物耳嗣後放鷹之人如擾民不止事發之<lb/>
　後決不輕恕語云涓涓不塞將為江河熒熒不救炎炎<lb/>
　柰何蓋以凡事皆當防微杜漸縱弛之後則難整頓若<lb/>
<pb n="KR2f0002_WYG_001-6a"/>
　禁之不早後悔無及也<lb/>
　　　七月壬戍<lb/>
上諭貝勒阿巴泰曰爾嘗自謂手痛似覺不耐勞苦不知<lb/>
　人身血脈勞則無滯爾等惟圖家居佚樂身不渉郊原<lb/>
　手不習弓矢忽爾行動如何不痛若能努力奮勵日以<lb/>
　騎射為事何痛之有爾諸貝勒各有統帥之責若不親<lb/>
　率士卒騎射教演精勤孰肯專心武事平日既未嫺熟<lb/>
　一旦遇敵何以禦之試思丈夫之所重者有過於騎射<lb/>
<pb n="KR2f0002_WYG_001-6b"/>
　者乎騎射之藝精於勤而荒於嬉不可不時加練習爾<lb/>
　諸貝勒若能服勞奮力不偷旦夕之安恪勤政事惠養<lb/>
　人民克敵制勝削平諸國斯不負<lb/>
先帝之志能報養育之恩既克全孝道亦可謂為國盡忠<lb/>
　矣如不思效忠盡孝惟各為其家財貨牲畜是積罔卹<lb/>
　人民怠玩政事異日䝉<lb/>
天眷佑大業克成當諸貝勒大臣叙功之際無一勲績足<lb/>
　錄雖悔何益也且書之史冊賢否攸分可不懼乎<lb/>
<pb n="KR2f0002_WYG_001-7a"/>
　　　崇徳元年丙子七月丁卯<lb/>
上諭曰諸固山貝子爾等敬聽朕言昔<lb/>
太祖時我等聞明日出獵即豫為調鷹蹴毬若不令往泣<lb/>
　請隨行今之子弟惟務出外遊行閒居戲樂在昔時無<lb/>
　論長幼爭相奮勵皆以行兵出獵為喜爾時僕從甚少<lb/>
　人各牧馬披鞍析薪自爨如此艱辛尚各為主效力國<lb/>
　勢之隆非由此勞瘁而致乎今子弟遇行兵出獵或言<lb/>
　妻子有疾或以家事為辭者多矣不思勇往奮發而惟<lb/>
<pb n="KR2f0002_WYG_001-7b"/>
　耽戀室家偷安習玩國勢能無衰乎<lb/>
　　　崇徳二年丁丑四月丁酉<lb/>
上御翔鳳樓集和碩親王多羅郡王多羅貝勒固山貝子<lb/>
　　　固山額眞都察院承政及新設議政大臣<lb/>
諭曰嚮來議政大臣或出兵或在家有事諮商人員甚少<lb/>
　儻遇各處差遣則朕之左右及王貝勒之前竟無議事<lb/>
　之人矣議政雖云乏人而朕不輕令妄與會議者以卑<lb/>
　微之人參議國家大政勢必逄迎取悅夫謟佞之輩最<lb/>
<pb n="KR2f0002_WYG_001-8a"/>
誤國事豈可輕用今特加選擇以爾等為賢置於議事<lb/>
之列殫心事主乃見忠誠為國宣勞方稱職業爾等大<lb/>
要有三啟迪主心辦理事務當以民生休戚為念遇貧<lb/>
困窮迫之人有懷必使上達及各國新順之人應加撫<lb/>
養此三者爾等在王貝勒前議事皆當各為其主言之<lb/>
朕時切軫念者亦惟此三事耳爾等凡有欲奏之事不<lb/>
可越爾固山額眞如某事應施行某事應入告當先與<lb/>
固山額眞公議然後奏聞彼無知之輩往往以進言者<lb/>
<pb n="KR2f0002_WYG_001-8b"/>
謂之讒譖夫善則曰善惡則曰惡何所忌諱而不言使<lb/>
有明知其人以惡意誤其主而不入告者豈人臣乎若<lb/>
私結黨援反欲傾害善人指以為惡妄行入奏所謂讒<lb/>
人乃此類也聖經有曰欲齊其家先脩其身身脩家齊<lb/>
而後國治爾等若謹好惡之施審接物之道御下以義<lb/>
交友以信如此則身脩矣孝其親悌其長敎訓及其子<lb/>
孫親戚如此則家齊矣身脩家齊而國不治者有是理<lb/>
乎爾等當存忠直之心以為國愼毋怠忽有負朝廷太<lb/>
<pb n="KR2f0002_WYG_001-9a"/>
公曰閒居靜處而誹時俗非吾民也朕觀䝉古察哈爾<lb/>
林丹汗悖謬不道至於亡國未聞其臣有斥言其主所<lb/>
行悖亂者嗣後朕或有過舉爾等即當面諍試思以諫<lb/>
諍之故而斥責者為誰降革者為誰儻諫而不聽靜以<lb/>
俟之可也若既不能諫而徒於退後咎其主上之失議<lb/>
其國事之非豈人臣之誼乎或更有將各旗妄分彼此<lb/>
明知本旗有悖亂之人隐匿不言及人言之反加庇護<lb/>
者尤朕心之所深惡者也八旗皆朝廷之人但宜懾服<lb/>
<pb n="KR2f0002_WYG_001-9b"/>
姦宄撫恤困窮使之各安統轄又何彼此之可分乎嗣<lb/>
後有將新分給之虎爾哈瓦爾喀使之逃亡饑死致牛<lb/>
彔中缺額者朕即以不能養育之王貝勒下食口糧家<lb/>
人補足其數夫王貝勒等聚財積穀畜養馬匹豈止為<lb/>
一身享用要皆為子孫計也不知子孫果賢縱無所遺<lb/>
彼寧不能自立子孫若愚雖有所遺豈能常守徒自勞<lb/>
苦為他人積聚耳夫積穀所以備荒而養窮民也財帛<lb/>
馬匹所以為國而賞有功之人也財物牲畜固不可妄<lb/>
<pb n="KR2f0002_WYG_001-10a"/>
　費亦不可過於吝惜朕所以令爾等撫養窮民及新附<lb/>
　之人者蓋先哲有言賞一人則勸者衆罰一人則懼者<lb/>
　衆今䝉<lb/>
天眷佑諸國已平獨明國尚在賞罰可不明乎又<lb/>
諭諸王貝勒等曰昔金熙宗及金主亮廢其祖宗時衣冠<lb/>
　儀度循漢人之俗遂服漢人衣冠盡忘夲國言語迨至<lb/>
　世宗始復舊制衣冠凡言語及騎射之事時諭子孫勤<lb/>
　加學習如元王馬大郭遇漢人訟事則以漢語訊之有<lb/>
<pb n="KR2f0002_WYG_001-10b"/>
　女直人訟事則以女直語訊之世宗聞之以其未忘女<lb/>
　直之言甚為嘉許此夲國衣冠言語不可輕變也我國<lb/>
　家以騎射為業今若不時親弓矢惟耽晏樂則田獵行<lb/>
　陣之事必致疎曠武備何由而得習乎蓋射獵者演武<lb/>
　之法服制者立國之經朕欲爾等時時不忘騎射勤練<lb/>
　士卒凡出師田獵許服便服其餘俱令遵照國初之制<lb/>
　仍服朝衣且諄諄訓諭者非為目前起見也及朕之身<lb/>
　豈有習於漢俗之理正欲爾等識之於心轉相告誡使<lb/>
<pb n="KR2f0002_WYG_001-11a"/>
　後世子孫遵守無變棄<lb/>
祖宗之制耳<lb/>
　　　崇徳三年戊寅七月丁丑<lb/>
上諭和碩親王多羅郡王多羅貝勒固山貝子等曰爾等<lb/>
　為朕股肱耳目凡舉錯好惡當一秉至公勿仍向日偏<lb/>
　私之習蓋人誰無過貴於能改爾等若見朕所行有未<lb/>
　當處即當直言進諫朕亦樂於聞過以便改圖今國家<lb/>
　仰䝉<lb/>
<pb n="KR2f0002_WYG_001-11b"/>
天祐爾等財物亦既充裕家產亦既豐饒其在下之人或<lb/>
　有窮困而衣食不足者或有無故寃抑者爾等與其任<lb/>
　此輩在外嗟怨退有後言何不令窮困寃抑之人親自<lb/>
　陳奏乎且此等之人爾等既知之亦當以某也窮困某<lb/>
　也寃抑入告於朕如窮困之人不加恩養寃抑之事不<lb/>
　為昭雪則朕之過也朕嘗見有生計充餘身享富厚猶<lb/>
　不知足營求不已戚戚為憂此等之人甚屬卑鄙至有<lb/>
　有功之人衆人舉而用之彼反視若仇敵無功之人衆<lb/>
<pb n="KR2f0002_WYG_001-12a"/>
　人錯而舎之彼反加以恩養獨不思朕之舉錯皆因衆<lb/>
　人之公不存偏私之見彼乃惡衆人之所舉愛衆人之<lb/>
　所錯其意何居若衆之所舉或有誤用衆之所錯或有<lb/>
　寃抑則不妨秉公直言期於至當不然不愛有功之人<lb/>
　而反愛無功有罪之人是豈特無忠義誠實之心且懷<lb/>
　悖逆之志故如此耳似此居心行事若被有功之人如<lb/>
　孟坦告訐則爾等所愛無功之人必如孟魁之族皆坐<lb/>
　死矣即爾等之身亦受黜辱所愛無功之人尚得在爾<lb/>
<pb n="KR2f0002_WYG_001-12b"/>
　左右乎人有言曰越山易越法難國法攸昭<lb/>
天鑒不爽朕心時加敬謹爾等安能妄越於法耶又<lb/>
諭諸王貝勒貝子等曰我國家䝉<lb/>
天眷佑漢人䝉古虎爾哈瓦爾喀在在歸附皆分給與諸<lb/>
　王貝勒貝子令加恩養因爾等有加恩養者有不加恩<lb/>
　養者是以朕前此屢經誡諭乃猶不加撫恤致降人竊<lb/>
　謂曰我等同來事主某已富貴某猶貧困在外嗟怨者<lb/>
　有之來告於朕者亦有之夫降附之人棄其父母之國<lb/>
<pb n="KR2f0002_WYG_001-13a"/>
　而來歸誠宜加意撫綏使之得所乃朕諭爾等恩養爾<lb/>
　等反以為煩苦不遵朕㫖今彼來告朕心惻然無言可<lb/>
　答爾等既堅忍如此諒必有定見應如何答彼之辭可<lb/>
　即奏朕以便如爾等之言答之<lb/>
　　　崇徳六年辛巳二月己未<lb/>
上集諸王貝勒羣臣於篤㳟殿<lb/>
諭之曰牛彔下人多有貧乏者皆係牛彔章京及撥什庫<lb/>
　等嗜酒廢事之所致也昔<lb/>
<pb n="KR2f0002_WYG_001-13b"/>
皇考太祖性不飲酒爾時羣臣庶民凛遵教訓故國勢振<lb/>
　興諸臣迄今殷富皇叔貝勒嗜酒其部下臣民俱效之<lb/>
　故皇叔之政漸衰而部下之臣民漸貧自正藍旗莽古<lb/>
　爾泰徳格類在時躭於麴糵其部下之臣及夲旗下人<lb/>
　皆相習成風以致敗亡似此沉湎廢事致令牛彔貧窮<lb/>
　者諸王貝勒貝子公等何不查明議處屬下貧窮者何<lb/>
　不加恩贍養若令徧察舉國之衆或勢有不能今止各<lb/>
　查該管之人實屬至易儻牛彔章京不職何為不即為<lb/>
<pb n="KR2f0002_WYG_001-14a"/>
　更置且此貧窮牛彔豈平時不給爾以俸餉行兵獨吝<lb/>
　爾之功賞比之衆人或有同異耶抑於衆人之外過派<lb/>
　差徭耶豈此等牛彔與國人不同而天偏降之以霜雹<lb/>
　旱澇之異災耶董率無方誰職其咎著將貧窮牛彔之<lb/>
　該管章京及驍騎校小撥什庫俱解夲牛彔任竝離其<lb/>
　兄弟歸他人監管其牛彔撥什庫員缺另選才能者補<lb/>
　授又<lb/>
諭諸王貝勒大臣等曰爾等何不親率人習射耶子弟輩<lb/>
<pb n="KR2f0002_WYG_001-14b"/>
　壯者當令以角弓羽箭習射幼者當令以木弓柳箭習<lb/>
　射如不執弓習射好為博戲閒遊市肆者何不執之我<lb/>
　國武功首重習射嗣後爾等當嚴加督率互相激勸<lb/>
　　　崇徳八年癸未六月己卯<lb/>
上諭諸王貝勒貝子公等曰前諭王貝勒貝子公等將各<lb/>
　所屬新舊人等加意恩養乃聞王貝勒等於近侍官員<lb/>
　頻頻賜之以食至旗下官員守門護軍及新附之人竟<lb/>
　不得沾恩養如此甚為失宜試思獨養官而不養民養<lb/>
<pb n="KR2f0002_WYG_001-15a"/>
　賢而不養不肖官雖賢亦豈能獨立乎以上下相維之<lb/>
　理言之必為在下之人所托命而後可為在上之人如<lb/>
　無在下之人則統轄者誰役使者誰也朕幸承<lb/>
天眷以我兵之半往征明國遂能破其闗隘克其城池皆<lb/>
　因撫綏各國俾傾心歸順勢大力强之所致若止恃舊<lb/>
　日之兵豈能致此乎朕素於諸王貝勒貝子公等一切<lb/>
　家事俱不預聞嗣後於新舊人等孰愛養有方孰漫不<lb/>
　撫恤必加詳察爾諸王貝勒貝子公等共宜加意愛養<lb/>
<pb n="KR2f0002_WYG_001-15b"/>
　其固山額眞護軍統領及近侍護衛等各宜啟迪其主<lb/>
　凡見新舊窮苦之民即告知夲主給之衣食俾皆得所<lb/>
　如此方可謂賢不然止圖一己之豐厚不以衆人為念<lb/>
　衆人豈復有繫戀爾等之心耶此後凡新舊人有因不<lb/>
　沾恩養自行陳訴者所告果實該管王貝勒皆坐罪若<lb/>
　原告係騎兵將該管固山額眞一例治罪若係護軍將<lb/>
　該管護軍統領一例治罪蓋善養人者國之要務不可<lb/>
　忽也又有效力行間勤勞素著而不免窮困者亦有秉<lb/>
<pb n="KR2f0002_WYG_001-16a"/>
　質椎魯拙於經營而甘處貧乏者此等之人該管牛彔<lb/>
　章京察報固山額眞轉啟各王貝勒酌給僕役牛馬以<lb/>
　贍養之如王貝勒貝子公等不能贍養即以不能贍養<lb/>
　具疏奏聞俟朕贍養之其有不思隨征不畜馬匹止圖<lb/>
　自養身家藉口貧乏者不許濫及察報之時各牛彔章<lb/>
　京毋得徇庇親屬此番出征所獲牲畜財物必須撙節<lb/>
　儉用豈可恃俘獲以為生計乎夫出師征伐以有土有<lb/>
　人為立國之夲非徒為財利也至於厚生之道全在勤<lb/>
<pb n="KR2f0002_WYG_001-16b"/>
　治農桑耳<lb/>
　<lb/>
　<lb/>
　<lb/>
　<lb/>
　<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷一<lb/>
</p>
<p>
</p>
  </div>
<div> <lb/>
    <p>
<pb n="KR2f0002_WYG_002-1a"/>
　欽定四庫全書<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷二<lb/>
　　　訓羣臣<lb/>
　　　天聰四年庚午二月丙辰<lb/>
上諭衆貝勒諸臣曰爾等仰䝉<lb/>
天佑凡所行之事皆當處之以義毋貪黷以利己毋偏庇<lb/>
　以徇人天人一理在下之士卒悅服則<lb/>
<pb n="KR2f0002_WYG_002-1b"/>
天心亦嘉與之矣夫事因不知而錯誤妄行猶出於無心<lb/>
　之過若如喀克篤禮令其夲旗薩木哈圖巴圖魯為夲<lb/>
　牛彔人運取柵木以苦之又使往登昌黎城是有心違<lb/>
　悖於理矣爾衆貝勒諸臣視夲旗效力勞苦之人當如<lb/>
　身親其勞而惻然憐憫則效力者益感激奮勵樂為之<lb/>
　用若不加憐憫而任意驅使雖素所親信之人亦豈肯<lb/>
　為之盡忠效用哉昔吴起吮其卒之癰卒之母哭之有<lb/>
　卒問曰汝子癰而將軍吮之何以哭為其母曰此子之<lb/>
<pb n="KR2f0002_WYG_002-2a"/>
　父被創吳將軍吮之遂亡於陣吾恐此子亦如其父之<lb/>
　死也是以哭之似此等厮養之卒不幸而死則己幸而<lb/>
　得生當思用之俾為朝廷及諸貝勒建功立業爾等於<lb/>
　一次奮勇登城之人即宜加意愛惜倘再遇攻城時縱<lb/>
　彼有奮勇之心切不可復令之往也<lb/>
　　　九月戊戌<lb/>
上御殿集兩大貝勒衆貝勒八旗大臣䝉古諸貝勒大臣<lb/>
　　　漢官等傳<lb/>
<pb n="KR2f0002_WYG_002-2b"/>
諭曰爾等將士之意將毋謂干戈未息厲兵秣馬無有已<lb/>
　時以從征勞瘁為慮不知敵國侵陵仇怨所積義當征<lb/>
　伐豈彼實無罪而我好為爭戰耶倘按兵不動我雖欲<lb/>
　静敵豈能相安無事且盛暑嚴寒朕與諸貝勒身親勞<lb/>
　苦戮力行間豈所樂為亦出於不得已也今後凡管兵<lb/>
　備禦以上總兵官以下各宜盡心為國俾牛彔下人等<lb/>
　竭力奮勉無生厭怠之心至牛彔下壯丁原係均分何<lb/>
　以士卒有衆寡馬數有贏耗皆由牛彔額眞賢否不同<lb/>
<pb n="KR2f0002_WYG_002-3a"/>
　之故宜各加意撫恤收養從來國家締造鴻業無不勵<lb/>
　精勤而戒佚豫爾諸貝勒大臣等果能同心協力樹績<lb/>
　疆場倘䝉<lb/>
天佑大勲克集邊圉無烽燧之警黎庶有敉寧之慶耕桑<lb/>
　樂業衣食豐饒共享太平豈不休哉其或有因無官守<lb/>
　家業殷富遂耽於逸樂罔勤王事者亟當悔罪自新竭<lb/>
　力赴義毋自甘廢棄也<lb/>
　　　天聰五年辛未正月乙未<lb/>
<pb n="KR2f0002_WYG_002-3b"/>
上諭額駙佟養性曰凡漢人軍民一切事務付爾總理各<lb/>
　官悉聽爾節制如屬員有不遵爾言者勿徇情面分别<lb/>
　賢否以聞爾亦當殫厥忠忱簡善絀惡恤兵撫民竭力<lb/>
　供職勿私庇親戚故舊陵轢疎逺仇讐致負朕委任之<lb/>
　意昔廉頗藺相如一將一相以争班位幾成嫌釁幸相<lb/>
　如重視國事不念私讐是以令名垂於千祀願爾效之<lb/>
　　　七月辛巳<lb/>
上御殿集諸貝勒大臣<lb/>
<pb n="KR2f0002_WYG_002-4a"/>
諭曰朕嗣位以來所用皆<lb/>
太祖舊臣其行事朕所畧悉近見新進少年諸臣每至朕<lb/>
　前言動舉止加意修飭朕何由知其賢否伊等宜各殫<lb/>
　忠誠容止之度未足憑也又<lb/>
勅六部諸臣各有職業各宜勤愼以省過改愆為訓誡又<lb/>
諭曰爾諸貝勒大臣見朕有過即當極諫無有所諱即如<lb/>
　爾等何嘗無過當議論國事時常誇詡鷹犬良馬旁及<lb/>
　戲言即此一節豈非過乎凡人有過當反求諸己而已<lb/>
<pb n="KR2f0002_WYG_002-4b"/>
　　　天聰六年壬申正月丁巳<lb/>
上諭六部大臣曰國家設官分職原以理庶政佐太平也<lb/>
　爾等身膺職守自應潔已愛民奉公守法以副朕意今<lb/>
　邪慝之念何以不悛耶夫以爾等為賢故擇而任以部<lb/>
　事乃仍有挾詐妄行者殊非朕委任之意爾見朕與諸<lb/>
　貝勒曾妄取國中良馬美女乎抑貪財貨乎如有之爾<lb/>
　諸臣當開導進言言之不從咎在朕與諸貝勒矣今朕<lb/>
　與諸貝勒厚自檢束而爾等惟事妄行可乎况大業垂<lb/>
<pb n="KR2f0002_WYG_002-5a"/>
　成贊襄盛治惟爾臣工是賴似此妄行何以治國爾等<lb/>
　當敬識朕言勉圖職業則<lb/>
天必垂佑朕亦眷愛之矣<lb/>
　　　八月癸酉六部衙門工竣<lb/>
上親往視還宫時召六部啟心郎索尼布丹祁充格穆成<lb/>
　　　格額爾克圖苗碩渾六人<lb/>
諭之曰朕以爾等為啟心郎爾等當顧名思義克盡厥職<lb/>
　如各部諸貝勒凡有過失爾等見之即明言以啟迪其<lb/>
<pb n="KR2f0002_WYG_002-5b"/>
　心俾知改悔若一時面從及事已往而退有後言斯最<lb/>
　下之人所為也汝等先自治其身身正而後可以言諫<lb/>
　上如不治其身不勤部事則自反尚多抱愧何以取重<lb/>
　於人雖懇切言之上必不聽人亦不信也<lb/>
　　　天聰七年癸酉九月辛丑<lb/>
上御殿召征明山海闗貝勒大臣等責之曰爾等此行用<lb/>
　兵甚不合法既㨗之後何不深入内地收取糧餉休息<lb/>
　士馬乃遽速還耶貝勒雖欲還軍揚古利爾係舊臣何<lb/>
<pb n="KR2f0002_WYG_002-6a"/>
　不諫止爾若能諫貝勒誰不聽從想爾為築室未成乘<lb/>
　此未寒急圖竣工故遽來耳即來時爾諸貝勒若能率<lb/>
　領精兵殿後截殺明之追兵必獲大勝何至相率俱來<lb/>
　止留土魯什勞薩等哨兵殿後彼時敵兵數千追至雖<lb/>
　以寡敗衆實皆<lb/>
上天眷佑及我兵精銳故也萬一有失不知爾貝勒等尚<lb/>
　能來見朕否圖爾格納穆泰蘓納等係有罪之人雖經<lb/>
　革職仍用為各部承政凡遇攻城不忍令爾等前往今<lb/>
<pb n="KR2f0002_WYG_002-6b"/>
　乘此凱旋之際正宜率兵殿後戮力建功以圖自效乃<lb/>
　亦隨衆前行倘他日大軍出征攻城野戰之時衆皆奮<lb/>
　勇齊進誰肯居爾等後者爾等將何時自奮乎<lb/>
皇考太祖時敖堪特翁格伊喇喀弩賽四臣皆能率先力<lb/>
　戰竝未嘗殁於臨陣夫人生能有百歲乎天數既盡不<lb/>
　免於亡巴克什吳訥格所在建功今又殿後首先殺敗<lb/>
　敵兵人臣為國義當如此爾諸大臣不能啓迪貝勒之<lb/>
　心竭力為國止圗安享富貴逡巡畏縮不知爾等可能<lb/>
<pb n="KR2f0002_WYG_002-7a"/>
　長保富貴耶<lb/>
　　　十月己巳<lb/>
上召六部滿漢啓心郎<lb/>
諭曰自設立六部以來惟吏戸兵三部辦事妥協不煩朕<lb/>
　慮禮刑工三部辦事多有缺失若因事未諳而錯誤尚<lb/>
　可寛宥乃伊等竝不實心辦事如刑部聽訟兩造俱至<lb/>
　即當拘見証審問自可得其實情茍遷延日久然後訊<lb/>
　問致彼串合供辭實情豈能盡得至於工部更不及他<lb/>
<pb n="KR2f0002_WYG_002-7b"/>
　部此皆貝勒才短承政疎忽啓心郎怠惰故耳禮部辦<lb/>
　事亦有缺失向嘗誡諭爾等啓心郎不得干預部事但<lb/>
　坐於各貝勒之後倘有差謬則啓其心今聞各部貝勒<lb/>
　多在私家理事果爾則設立衙門何為此皆妄自尊大<lb/>
　而慢於政事也似此情事爾等何不開導之各部之事<lb/>
　若不勤加整理至三年考績或陞或降被降貝勒大臣<lb/>
　啓心郎豈不愧悔耶六部諸臣内英俄爾岱為人執抝<lb/>
　待夲旗人微有徇庇朕思人有全徳者少彼能盡心部<lb/>
<pb n="KR2f0002_WYG_002-8a"/>
　務辦事明決朕實嘉之其餘各部大臣不如彼之盡心<lb/>
　辦事者甚多隨事啓迪非爾等啓心郎之責而誰責乎<lb/>
　爾漢啓心郎生員等動輒以航海取山東攻山海闗為<lb/>
　言夫航海至危之事而我國又不善操舟至於山海闗<lb/>
　素號險固未易攻取此豈非欲航海者咸没於水欲攻<lb/>
　險者致損其兵乎我國方承<lb/>
天眷甫集之兵民無幾若少虧損何以克成大業為此說<lb/>
　者是為敵人而損我兵徒以空言相賺耳此等疏奏何<lb/>
<pb n="KR2f0002_WYG_002-8b"/>
　益之有朕為一國之主與諸貝勒共圖軍事豈有不相<lb/>
　其機宜之理此自不待爾等陳說如朕與諸貝勒或不<lb/>
　理國政貪貨利耽酒色貽誤機務爾等言之朕若不聽<lb/>
　朕之過也至爾等既任啓心郎之職遇夲部貝勒有過<lb/>
　言之不從遂黙而不言可乎當再三言之終不見從方<lb/>
　可奏朕爾等見部務差謬不能整飭竝無一言啓貝勒<lb/>
　之心何以輒來瀆奏乎<lb/>
　　　天聰八年甲戌正月癸卯衆漢官以徭役重科訴<lb/>
<pb n="KR2f0002_WYG_002-9a"/>
　　　於管戸部事貝勒徳格類徳格類奏聞<lb/>
上遣巴克什龍什希福察訊差役重科之由所訴皆虚<lb/>
上諭管禮部事貝勒薩哈廉曰此輩皆忘却得遼東時所<lb/>
　受苦累而為此誑言耳若不申諭使之豁然曉暢則此<lb/>
　些少之費動為口實矣於是薩哈廉奉<lb/>
上命集衆官於内廷傳<lb/>
諭曰爾衆漢官所訴差徭繁重可謂直言無隱若非實不<lb/>
　得已豈肯迫切陳訴然朕意亦不可隱而不言當從公<lb/>
<pb n="KR2f0002_WYG_002-9b"/>
　論之朕意以為爾等苦累較前亦稍休息矣初爾等俱<lb/>
　分隸滿洲大臣所有馬匹爾等不得乘而滿洲官乘之<lb/>
　所有牲畜爾等不得用滿洲官强與價而買之凡官員<lb/>
　病故其妻子皆給貝勒家為奴既為滿官所屬雖有腴<lb/>
　田不獲耕種終歲勤劬米穀仍不足食每至鬻僕典衣<lb/>
　以自給是以爾等潛通明國書信往來幾蹈赤族之禍<lb/>
　自楊文朋被訐事覺以來朕姑宥爾等之罪將爾等拔<lb/>
　出滿洲大臣之家另編為一旗從此爾等得乘所有之<lb/>
<pb n="KR2f0002_WYG_002-10a"/>
　馬得用所畜之牲妻子得免為奴擇腴地而耕之米穀<lb/>
　得以自給當不似從前之典衣鬻僕矣爾等以小事來<lb/>
　訴無不聽理所控雖虚亦不重處是皆朕格外加恩甚<lb/>
　於待滿洲者也至於困苦之事間或有之然試取滿洲<lb/>
　之功與爾等較之果孰難孰易乎滿洲竭力為國有經<lb/>
　百戰者有經四五十戰者爾等曾經幾戰乎朕遇爾等<lb/>
　稍有微勞即因而擢用加恩過於滿洲若與滿洲一例<lb/>
　較傷論功以為陞遷則爾今之為總兵者未知尚居何<lb/>
<pb n="KR2f0002_WYG_002-10b"/>
　職也爾等訴稱苦累甚於滿洲盍向熟諳差役者問之<lb/>
　若以滿洲相較輕則有之甚則未也古語有云有家者<lb/>
　能養賢則取國而國可得有國者能養賢則取天下而<lb/>
　天下可得此爾等所素知也是以朕及貝勒之家各量<lb/>
　所有均出之以養<lb/>
上天畀我之民此即古聖人所謂養賢以及萬民之義也<lb/>
　他國之主皆斂民間財賦以供一已之用有餘方以養<lb/>
　人我國賦稅朕與諸貝勒曾有所私用乎我國民力朕<lb/>
<pb n="KR2f0002_WYG_002-11a"/>
　與諸貝勒曾有所私役乎以私事而妄糜國賦役民力<lb/>
　以廣修宫室不以國事為念止圖一已便安爾等自當<lb/>
　諫朕今朕為國家朝夕憂勤荷<lb/>
天眷佑殊方君長頭目接踵來歸猶恐不能招致故解衣<lb/>
　衣之推食食之然一切賞賚之需皆自八家均出何曾<lb/>
　多取一物於爾等乎至國中年歲偶歉八家即均出米<lb/>
　粟賑濟貧民朕與諸貝勒又散給各旗滿洲䝉古漢人<lb/>
　贍養之其新附之䝉古漢人瓦爾喀虎爾哈卦爾察以<lb/>
<pb n="KR2f0002_WYG_002-11b"/>
　及舊滿洲漢人䝉古等凡貧窮者則又給與妻室奴僕<lb/>
　莊田牛馬衣食贍養何可勝數此皆爾等所明知者爾<lb/>
　等曾奏云一切當照官職功次而行之我國家地土未<lb/>
　廣民力維艱若從明國之例按官給俸則勢有不能然<lb/>
　䝉<lb/>
天眷佑所獲財物原照官職功次加以賞賚所獲地土亦<lb/>
　照官職功次給以壯丁從前分撥遼東人民時滿漢一<lb/>
　等功臣占丁百名其餘俱照功以次給散如爾等照官<lb/>
<pb n="KR2f0002_WYG_002-12a"/>
　職功次之言果出於誠心則滿漢官員之奴僕俱宜多<lb/>
　寡相均乃爾漢官或有千丁者或有八九百丁者餘亦<lb/>
　不下百丁滿官曾有千丁者乎朕若不任爾等多得不<lb/>
　念爾等苦累豈不將滿洲漢官戸下人丁通行計算照<lb/>
　官職功次再為分撥乎倘如此分撥爾千丁者不識應<lb/>
　得幾人也滿漢官民雖有新舊皆我臣庶豈有厚薄之<lb/>
　分乎滿洲出兵三丁抽一今令爾等亦與滿洲一例三<lb/>
　丁抽一為兵爾等以為何如乎今滿漢均屬一國人民<lb/>
<pb n="KR2f0002_WYG_002-12b"/>
　爾等何竟不知差徭之少倍減於滿洲而滿洲差徭之<lb/>
　多實踰爾等三十餘項也<lb/>
諭畢總兵官石廷柱等奏稱控訴之事臣等不知皆衆備<lb/>
　　　禦所為遂將為首八人執之薩哈廉奏聞<lb/>
上曰諸臣既云不知所執備禦八員可竝釋之倘治其罪<lb/>
　後有苦累亦更無敢言者矣各官及所執備禦皆勿令<lb/>
　謝恩若謝恩則是欲罪而復赦之也<lb/>
　　　天聰九年乙亥六月辛丑<lb/>
<pb n="KR2f0002_WYG_002-13a"/>
上諭諸大臣曰<lb/>
皇考所遺人民能愛養之使漸富庶此即為臣子者之孝<lb/>
　思也先時八貝勒家諸事俱奉朝廷法度今貝勒等凡<lb/>
　有工作不遵朕制額外修造勞苦百姓試思民不得所<lb/>
　逃亡離叛户口減少是違<lb/>
皇考之志有虧孝道且無異於助敵長寇也兹者荷䝉<lb/>
天佑朝鮮賓服䝉古向稱强盛輕視我邦今亦舉國歸附<lb/>
　稽首來朝朕嘗以為仰承<lb/>
<pb n="KR2f0002_WYG_002-13b"/>
天眷道在養民凡察哈爾䝉古漢官虎爾哈卦爾察新舊<lb/>
　歸附之人皆宜恩養故時時以此為訓而貝勒等不遵<lb/>
　朕命遇有所獲互相爭競夫善養人者何論大小賢愚<lb/>
　隨才器使俱有裨益譬如刊伐則用斧斤宰割則用鋩<lb/>
　刃濟用於臨時必須預養於平日豈有養人而不得其<lb/>
　益者乎爾等大臣不能匡諫諸貝勒知小民之疾苦而<lb/>
　不以告及見驕縱之人又不能切責之其何以為大臣<lb/>
　也爾等宜勉力為國勿求逸豫且朕於新舊人等常憫<lb/>
<pb n="KR2f0002_WYG_002-14a"/>
　恤勿忘隨時愛養每加賞賚以招徠逺人勤求治道非<lb/>
　不憚勞也不過為國與民耳若疆圉大定民生安樂國<lb/>
　運昇平則安富尊榮貝勒大臣實共享之茍於前此歸<lb/>
　附之人不能撫育後雖拓地開疆亦何以安輯之哉<lb/>
　　　崇徳元年丙子四月丁亥<lb/>
上受尊號禮成諸貝勒大臣上表慶賀<lb/>
上諭曰朕以涼徳祗承丕緒加受尊號懼無以慰衆望爾<lb/>
　等勸進再三屢辭弗獲今敬告<lb/>
<pb n="KR2f0002_WYG_002-14b"/>
天地允受尊號爾諸貝勒大臣當同心輔政恪共厥職以<lb/>
　匡朕之不逮正已率屬各殫忠誠立綱陳紀毋圖小利<lb/>
　儻能建立功名朕當隆以爵賞尤須撫衆恤民君臣一<lb/>
　徳庶幾上合<lb/>
天心下遂民志如此則明良喜起政治咸熙萬民樂利<lb/>
天益佑助之矣<lb/>
　　　崇徳二年丁丑六月甲子以恭順王孔有徳懷順<lb/>
　　　王耿仲明智順王尚可喜協同武英郡王阿濟格<lb/>
<pb n="KR2f0002_WYG_002-15a"/>
　　　攻克皮島各賜銀幣等物<lb/>
諭曰朝廷用人授以高爵厚祿使之安富尊榮者無非欲<lb/>
　其感恩圖報贊襄治理有禆於國家而已朕於爾三王<lb/>
　既以殊恩拔擢情同子弟封以王爵寵眷有加爾等宜<lb/>
　感激奮勉恪守典常乃不勤思報效勉竭忠誠以輔助<lb/>
　國政反縱所屬將士悖違法度恣意妄行朕甚不悅爾<lb/>
　等有統率之任知他人有亂法者尚應責之乃身先作<lb/>
　慝朕復何賴焉古語云爭小利者不受大益爾等何不<lb/>
<pb n="KR2f0002_WYG_002-15b"/>
　勉圖大益而顧貪小利也嗣後行師務嚴飭將士毋蹈<lb/>
　故轍以佐成大業其共朂之<lb/>
　　　七月辛巳<lb/>
上諭諸漢官曰朕於爾等新附各官與舊臣一體撫育更<lb/>
　或優於舊臣俱免徭役今舊臣中有如爾等之徭役獲<lb/>
　免者乎若以功論諸舊臣隨朕多年身經百戰攻城則<lb/>
　克遇敵則勝用能大造我國以有今日是舊臣之宣力<lb/>
　實多至於爾等漢官或乘時歸順或窮迫來降更有陣<lb/>
<pb n="KR2f0002_WYG_002-16a"/>
獲而養之者何嘗攻城䧟陣身攖矢石志捐踵頂效死<lb/>
力戰乎以舊臣之功較之爾等彼此懸殊無俟朕言然<lb/>
而朕待爾等曾不減於舊臣昔年爾諸臣中有與明國<lb/>
往來行諜背叛逃亡者事泄被誅父母兄弟妻子離散<lb/>
又管轄爾等者强取財物爾等如在水火之中苦無容<lb/>
身之地自朕嗣位以來爾等諸臣有先與明交通者朕<lb/>
知其罪而赦之其無故誅求者復行禁止别立旗分予<lb/>
以生全出諸塗炭愛養有加今爾等已富貴矣乃不知<lb/>
<pb n="KR2f0002_WYG_002-16b"/>
感戴朕恩仰酬撫育以效力疆場約束士卒凡遇滿洲<lb/>
官兵致死前戰爾等視同陌路不相救援尚得為有人<lb/>
心者乎前牛彔章京張成徳曾獲敵船二隻俘三十八<lb/>
人爾等雖不能奮前力戰若能如張成徳之俘獲敵船<lb/>
猶為有益此時不肯竭力不圖報效更何以為竭力報<lb/>
效之地哉爾等但以空言欺飾如所云勿殺人勿掠民<lb/>
勿刦奪財物當行仁義我為國家分憂也我為朝廷效<lb/>
力也如此陳奏者頗多及行師之際經朕誥誡再三爾<lb/>
<pb n="KR2f0002_WYG_002-17a"/>
　等輒違朕訓反身先倡率徇縱士卒攘奪殃民亂法滋<lb/>
　甚則爾等之欺詐虚偽不可信任朕已洞燭之矣<lb/>
　　　崇徳三年戊寅正月己卯都察院承政祖可法等<lb/>
　　　奏稱禮部諭令生儒應試滿洲䝉古漢人家僕皆<lb/>
　　　不准與試請分定取中額數准額取十名以十人<lb/>
　　　換出<lb/>
上遣大學士范文程剛林學士羅碩啓心郎索尼<lb/>
諭之曰前取遼東時其民人抗拒者被戮俘取者為奴朕<lb/>
<pb n="KR2f0002_WYG_002-17b"/>
　因念此良民在平常人家為奴僕者甚多殊為可憫故<lb/>
　命諸王等以下及民人之家有以良民為奴者俱著察<lb/>
　出編為民戸又兩三次考試將少通文義者即拔為儒<lb/>
　生今在各家充役之家人間有一二生員然非先時溢<lb/>
　行占取者可比皆攻城破敵之際或經血戰而獲者有<lb/>
　之或因陣亡而賞給者亦有之即如克皮島時滿洲官<lb/>
　屬兵丁效死力戰不若爾漢人泛同賓客坐視不顧是<lb/>
　以此次所得之人皆以死戰擒獲及因陣亡而賞給者<lb/>
<pb n="KR2f0002_WYG_002-18a"/>
　乃欲無故奮之則彼奮力之勞捐軀之義何忍棄之若<lb/>
　另以人補給所補者獨非人乎無罪之人强令為奴亦<lb/>
　屬可憫爾等所奏止知愛惜漢人不知愛惜滿洲有功<lb/>
　之人與補給為奴之人也<lb/>
　　　七月丁丑<lb/>
上諭都察院承政張存仁等曰爾等果盡忠為國凡有見<lb/>
　聞當秉公入告實力舉行則委任爾等庶為有益若禮<lb/>
　部承政祝世昌所奏徇庇漢人甚為悖謬若滿洲官庇<lb/>
<pb n="KR2f0002_WYG_002-18b"/>
　護滿洲䝉古官庇護䝉古漢官庇護漢人彼此不和乃<lb/>
　人臣之大戒譬諸五味止用酪則過酸止用鹽則過鹹<lb/>
　不堪食矣惟調和得宜斯為美耳今滿洲䝉古漢人彼<lb/>
　此和好豈不為善乎爾等聞祝世昌之言絶不㕘奏是<lb/>
　爾等之失也昔曾子曰吾日三省吾身為人謀而不忠<lb/>
　乎與朋友交而不信乎傳不習乎爾等若能時時省察<lb/>
　其身則可以寡過矣<lb/>
　　　是日<lb/>
<pb n="KR2f0002_WYG_002-19a"/>
上諭侍臣曰䝉<lb/>
天眷佑遠邇降服乃我國方興之會也爾等固山額眞大<lb/>
　臣以上正為國憂勤加意治道共立功名之時朕與和<lb/>
　碩親王多羅郡王多羅貝勒固山貝子所行何無一人<lb/>
　直指得失而陳奏者從前因爾等臨陣退縮或行伍廢<lb/>
　弛及私藏財物從而加罪者有之曾有因直諫而遽加<lb/>
　罪者乎爾等衆大臣見人之善不喜而舉之見人之過<lb/>
　不以為切已而訶責之黙然以處迨其獲罪始羣起而<lb/>
<pb n="KR2f0002_WYG_002-19b"/>
　共議此皆爾等徒尚詐偽以為與已無渉故也夫古之<lb/>
　人見賢才雖仇敵亦薦舉而與之同升見不善雖姻戚<lb/>
　必痛懲而不少寛假如此乃眞心為國之大臣也若緘<lb/>
　黙不言則賢者何由而勸不肖者何由而懲豈大臣為<lb/>
　國之道不過顧身家貪富貴為竊位茍祿之人而已於<lb/>
　國家有何裨乎今爾大臣中有因戰功令管固山及六<lb/>
　部承政者有臨陣雖未有戰功因辦事精勤正直盡職<lb/>
　遂令管固山及各部承政者既以正直而舉為大臣豈<lb/>
<pb n="KR2f0002_WYG_002-20a"/>
　可因富貴之後遂變其初心乎夫止知貪圖富貴而不<lb/>
　能直言進諫乃為逢迎諂媚之人朕素所不喜且不以<lb/>
　正直自持富貴安能常保乎國恩亦豈能常受乎彼時<lb/>
　悔無及矣爾等身為大臣不憂國不勤政不殫心襄贊<lb/>
　以成至治<lb/>
上天下民將何望邪<lb/>
　　　崇徳四年己卯八月辛亥<lb/>
上曰昔金世宗大定帝見稱於後世號為小堯舜古者堯<lb/>
<pb n="KR2f0002_WYG_002-20b"/>
　之位不傳於子而明揚側陋使舜居之堯時有九年之<lb/>
　水民不得耕使伯鯀治水無功舜遂殛之而任其子禹<lb/>
　禹之治水也八年於外憂勤為國三過其門而不入不<lb/>
　顧其妻子時雖有九年之水以堯舜在上民無饑饉之<lb/>
　患舜之位亦不傳於子以禹之賢克底厥績而禪以位<lb/>
　焉故後世之人咸稱堯舜為聖君歴考遼金元之主皆<lb/>
　未有如大定帝者故後世以堯舜為比大定帝嘗曰諸<lb/>
　王内或有過愆我不隱匿而言之彼且以我為苛察若<lb/>
<pb n="KR2f0002_WYG_002-21a"/>
　知而不言黙以容之彼將益肆其巧詐矣遇此等事實<lb/>
　難區處今朕亦然見人之過而言之無隱則或以朕為<lb/>
　苛察若知其過而不言則又非公正之道從來君明則<lb/>
　臣勞而民安君庸則臣逸而民危朕豈不惜臣工勞苦<lb/>
　但當此<lb/>
天心眷佑之時正我君臣勵精圖治之日爾諸王貝勒貝<lb/>
　子大臣等若不各加勤勉朕以一身宵衣旰食亦復何<lb/>
　為朕將安居獨處一二月以靜觀爾等爾等雖在大清<lb/>
<pb n="KR2f0002_WYG_002-21b"/>
　門外懇求朕必不汝聽也<lb/>
　<lb/>
　<lb/>
　<lb/>
　<lb/>
　<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆徳顯功文皇帝聖訓卷二<lb/>
</p>
<p>
</p>
  </div>
<div> <lb/>
    <p>
<pb n="KR2f0002_WYG_003-1a"/>
　欽定四庫全書<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷三<lb/>
　　　謙徳<lb/>
　　　天聰十年丙子三月庚申内院諸臣擬新築開城<lb/>
　　　城門名曰揚威昭徳永安興化定逺進呈<lb/>
御覽<lb/>
上曰此等矜誇僭越之字素與朕意不合興之揚之定之<lb/>
<pb n="KR2f0002_WYG_003-1b"/>
　悉在於<lb/>
天非人力所能强得也凡事莫貴於務實今當以字義切<lb/>
　當者書之遂更其名曰鞏固門靖逺門鎭西門<lb/>
　　　崇徳二年丁丑五月丁亥内院諸臣撰擬宣諭朝<lb/>
　　　鮮<lb/>
敕書進呈<lb/>
上覽畢<lb/>
諭曰爾等撰文毋得過為誇大當順理措辭朕素不樂聞<lb/>
<pb n="KR2f0002_WYG_003-2a"/>
　誇大之言彼明國之主自比於天輕視他人實甚身無<lb/>
　徳義徒事矜張究何益哉嗣後撰擬切宜詳愼毋得草<lb/>
　率<lb/>
　　　寛仁<lb/>
　　　天命十一年丙寅九月甲戍<lb/>
上諭曰治國之要莫先安民我國中漢官漢民從前有私<lb/>
　欲潛逃及令姦細往來者事屬已往雖舉首槩置不論<lb/>
　嗣後惟已經在逃而被緝獲者論死其未行者雖首告<lb/>
<pb n="KR2f0002_WYG_003-2b"/>
　亦不論由是漢官漢民皆大悅逃者皆止姦細絶跡<lb/>
　　　天聰四年庚午二月壬申永平新降郎中陳此心<lb/>
　　　既密令其子先遁復使家人攜貲潛行為守門者<lb/>
　　　所獲滿漢諸臣鞫訊論斬入奏<lb/>
上曰業已養之殺之何為不若縱還原籍於是賜此心馬<lb/>
　　　匹銀兩幷令攜妻子奴僕任其所往<lb/>
　　　六月丙寅先是克明永平遷安二城<lb/>
上命貝勒阿敏駐守撫養其官民阿敏盡殺之以其妻子<lb/>
<pb n="KR2f0002_WYG_003-3a"/>
　　　分給士卒<lb/>
上聞之曰朕留養官民已被屠戮何忍復令其妻子為奴<lb/>
　耶命籍孤子嫠婦編為戸口給以房舍衣食俾無失所<lb/>
　　　十二月壬子<lb/>
上率諸貝勒獵於積塾大貝勒代善部下䝉古猛克射麅<lb/>
　　　誤中<lb/>
御衣代善急趨而前與岳托俱欲射殺猛克<lb/>
上曰姑緩之代善固請<lb/>
<pb n="KR2f0002_WYG_003-3b"/>
上令額駙楊古利守護之諸貝勒皆謂此人獲罪重大豈<lb/>
　　　宜寛宥<lb/>
上曰此人係誤射故赦之所謂宥過無大也命鞭一百釋<lb/>
　　　之<lb/>
　　　天聰八年甲戌六月戊寅<lb/>
上遣國舅阿什達爾漢巴克什希福<lb/>
諭䝉古諸貝勒曰科爾沁國額爾濟格貝勒之子噶爾珠<lb/>
　塞特爾海頼布顏代塞布壘白谷壘等凡遇興師既不<lb/>
<pb n="KR2f0002_WYG_003-4a"/>
　隨行又違法令於出兵後侵無主之國掠其牲畜朕以<lb/>
　其為歸順之國不念其惡猶欲保全而屢宥之乃彼受<lb/>
　朕豢養之恩安享逸樂竟不知徳嘗欲叛朕奔察哈爾<lb/>
　國今果叛往索倫為其族兄弟科爾沁土謝圖濟農扎<lb/>
　薩克圖杜稜孔果爾吳克善等追獲噶爾珠塞特爾等<lb/>
　俱已𬒳殺朕心猶為憫惻蓋朕視諸貝勒猶臂指然今<lb/>
　殺彼猶傷吾指也朕原欲宣布徳化招集人民使之共<lb/>
　臻安樂乃諸貝勒不獲令終皆朕教化未洽之所致也<lb/>
<pb n="KR2f0002_WYG_003-4b"/>
　今阿魯部落杜稜濟農之子弟達喇海薩陽等又踰所<lb/>
　限之地駐牧按律應以軍法從事朕心不忍爾衆貝勒<lb/>
　可議罪具奏<lb/>
　　　崇徳元年丙子四月乙酉<lb/>
上建國大清改元崇徳諸貝勒大臣朝賀時朝鮮使臣羅<lb/>
　　　徳憲李廓不拜<lb/>
上曰朝鮮使臣羅徳憲李廓無禮處難以枚舉是皆朝鮮<lb/>
　國王有意搆怨欲朕先起釁端戮其使臣然後加朕以<lb/>
<pb n="KR2f0002_WYG_003-5a"/>
　背棄盟誓之名故令其如此耳不知朕之素行從不逞<lb/>
　一時之小忿如此瑣屑也即兩國已成讎敵兵刃相加<lb/>
　爭戰之際以事遣人亦無即戮其來使之理况朝會乎<lb/>
　其勿問<lb/>
　　　崇徳七年壬午五月癸酉洪承疇祖大壽及新附<lb/>
　　　各官朝見於崇政殿<lb/>
上召承疇等入殿内命坐於左側賜茶問承疇曰朕觀爾<lb/>
　明主宗室被俘置若罔聞至將帥率兵死戰或陣前被<lb/>
<pb n="KR2f0002_WYG_003-5b"/>
　擒或勢窮降服必誅其妻子否則没入為奴者何故此<lb/>
　舊規乎抑新制乎承疇奏曰昔無此例今因文臣衆多<lb/>
　　　各陳所見遂致如此<lb/>
上曰今之文臣固衆昔之文臣亦豈少邪特今君暗臣蔽<lb/>
　故多枉殺似此死戰被擒勢蹙歸降之輩豈可戮彼妻<lb/>
　子即其身在敵國可以財幣贖而得之亦所當為何至<lb/>
　坐妻子以死徙之罪乎其無辜寃濫亦甚矣<lb/>
　　　九月癸酉<lb/>
<pb n="KR2f0002_WYG_003-6a"/>
上諭諸王貝勒貝子公曰朕觀爾等養育新附滿洲䝉古<lb/>
　漢人當朕申飭之際尚稍知加意過此即便遺忘莫顧<lb/>
　如是則新附之人何以為生乎爾等嗣後當各盡心力<lb/>
　恩養所屬之人誠能恩養即為勤勞國政之人朕心亦<lb/>
　深嘉悅否則不過一村居富人祇圖一家富足而已豈<lb/>
　為盡心國政之人哉<lb/>
　　　十月辛亥<lb/>
上命多羅饒餘貝勒阿巴泰為奉命大將軍與内大臣圖<lb/>
<pb n="KR2f0002_WYG_003-6b"/>
　　　爾格率兵征明召入清寧宫<lb/>
諭曰朕命爾等統領大軍征伐明國者非好為黷武窮兵<lb/>
　也朕不忍使生靈罹害屢欲與明修好而彼國君臣執<lb/>
　迷不從朕是以命爾等往征爾等一入明境遇老弱閒<lb/>
　散之人毋任意妄殺不堪作俘之人毋奪其衣服毋離<lb/>
　人妻子毋焚燬財物毋暴殄糧穀曩者兵臨山東時有<lb/>
　因索取財物而嚴刑拷逼者非仁義之師也此朕所深<lb/>
　惡爾等當切以為戒傳諭各旗知悉<lb/>
<pb n="KR2f0002_WYG_003-7a"/>
　　　智畧<lb/>
　　　天聰三年己巳十一月庚戌<lb/>
上率大兵征明圍燕京諸貝勒大臣俱請攻城<lb/>
上曰朕承<lb/>
天眷佑攻固可以必得但所慮者堅城之下倘失我一二<lb/>
　良將勁卒即得百城亦不足喜朕視將卒如賢子然朕<lb/>
　聞子賢父母雖無積蓄終能成立子不肖雖有積蓄不<lb/>
　能守也惟善撫我軍蓄養精鋭以之從征䝉<lb/>
<pb n="KR2f0002_WYG_003-7b"/>
天眷佑自無敵於天下矣遂止弗攻<lb/>
　　　天聰四年庚午二月甲寅<lb/>
上召新獲總兵官麻登雲等至<lb/>
御幄賜宴<lb/>
諭之曰明國君視如許將士之命竟同草芥常驅之死地<lb/>
　朕屢遣使議和何竟無一言相報也登雲對以明國君<lb/>
　　　幼沖執政者各圖自保懼不敢奏<lb/>
上曰若然是<lb/>
<pb n="KR2f0002_WYG_003-8a"/>
天賜我機也豈可棄之而去但駐兵屯守民不得耕耨無<lb/>
　以為生朕心惻焉且彼山海闗錦州防守甚堅徒勞我<lb/>
　師攻之何益惟當深入内地取其無備城邑可也<lb/>
　　　天聰八年甲戌四月辛酉<lb/>
上諭曰朕聞國家承天創業各有制度不相沿襲未有棄<lb/>
　其國語反習他國之語者事不忘初是以能垂之久逺<lb/>
　永世勿替也䝉古諸貝子自棄䝉古之語名號俱學喇<lb/>
　嘛卒致國運衰微今我國官名俱因漢文從其舊號夫<lb/>
<pb n="KR2f0002_WYG_003-8b"/>
　知其善而不能從與知其非而不能省俱未為得也朕<lb/>
　纉承基業豈可改我國之制而聽從他國嗣後我國官<lb/>
　名及城邑名俱當易以滿語毋得仍襲漢語舊名俱照<lb/>
　我國新定者稱之若不遵新定之名仍稱漢字舊名者<lb/>
　是不奉國法恣行悖亂者也察出決不輕恕<lb/>
　　　天聰九年乙亥二月戊子<lb/>
上諭刑部承政高鴻中文館覺羅龍什甯完我范文程羅<lb/>
　碩剛林詹霸等曰近見漢官及諸生陳奏皆謂此時宜<lb/>
<pb n="KR2f0002_WYG_003-9a"/>
速興師征明用兵以招撫為尚勿殺敵人夫用兵殺敵<lb/>
此豈朕心所樂但臨敵之際我不殺彼能禁彼之不我<lb/>
殺乎朕思用兵制敵之道逆者誅之順者撫之酌恩威<lb/>
而竝用方為仁義之師何伊等所見之偏耶至謂朕宜<lb/>
速出師以成大業此亦不達時勢之見夫朕豈不願成<lb/>
大業而專以遊畋為樂耶但圖大事亦須相機順時而<lb/>
動今察哈爾䝉古皆新來歸附降衆未及撫綏人心未<lb/>
及安輯城郭未及修繕而輕於出師其何以克成大業<lb/>
<pb n="KR2f0002_WYG_003-9b"/>
且朕於舊歸新附之人皆不惜衣服財帛馬匹牲畜以<lb/>
養之又每日三次賜宴豈不憚煩直欲使人心悅服以<lb/>
圖大事耳若人心未和雖興師動衆焉能攻城必克野<lb/>
戰必勝今以速出師為言者乃小人之淺見朕度其意<lb/>
不過欲勞師旅克城池冀得財貨以償一已之勤勞而<lb/>
軍國之艱難竟置之膜外也凡建言者宜從國事起見<lb/>
或妄殺無辜或政令有失或所行悖戾見有過誤之處<lb/>
即當實指其過誤而引其君於當道此等直諫之人朕<lb/>
<pb n="KR2f0002_WYG_003-10a"/>
　則謂之眞誠為國識之不忘雖朕之素行凡遇寵任之<lb/>
　人不使過分然茍能實心為國朕亦未嘗不久而眷注<lb/>
　也朕反覆思維將來我國既定之後大兵一舉彼明主<lb/>
　若棄燕京而走其追之乎抑不追而竟攻京城或攻之<lb/>
　不克即圍而守之乎彼明主若欲請和其許之乎抑拒<lb/>
　之乎若我不許而彼逼迫求和更當何以處之倘䝉<lb/>
天佑克取燕京其民人應作何安輯此朕之時為廑念者<lb/>
　也爾高鴻中鮑承先甯完我范文程等其酌議疏奏以<lb/>
<pb n="KR2f0002_WYG_003-10b"/>
　聞<lb/>
　　　崇徳元年丙子十一月癸丑<lb/>
上御翔鳳樓集諸親王郡王貝勒固山額眞都察院諸臣<lb/>
　　　命内𢎞文院大臣讀金世宗夲紀<lb/>
上諭諸臣曰爾等審聽之世宗者䝉古漢人諸國聲名顯<lb/>
　著之賢君也故當時後世咸稱為小堯舜朕披覽此書<lb/>
　悉其梗槩殊覺心往神馳耳目倍加明快不勝歎賞朕<lb/>
　思金太祖太宗法度詳明可垂久逺至熙宗合喇及完<lb/>
<pb n="KR2f0002_WYG_003-11a"/>
顏亮之世盡廢之耽於酒色盤樂無度效漢人之陋習<lb/>
世宗即位奮圖法祖勤求治理惟恐子孫仍效漢俗預<lb/>
為禁約屢以無忘祖宗為訓衣服語言悉遵舊制時時<lb/>
練習騎射以備武功雖垂訓如此後世之君漸至懈廢<lb/>
忘其騎射至於哀宗社稷傾危國遂滅亡乃知凡為君<lb/>
者耽於酒色未有不亡者也先時儒臣巴克什達海庫<lb/>
爾纒屢勸朕改滿洲衣冠效漢人服飾制度朕不從輒<lb/>
以為朕不納諫朕試設為比喻如我等於此聚集寛衣<lb/>
<pb n="KR2f0002_WYG_003-11b"/>
大袖左佩矢右挾弓忽遇碩翁科羅巴圖魯勞薩挺身<lb/>
突入我等能禦之乎若廢騎射寛衣大袖待他人割肉<lb/>
而後食與尚左手之人何以異耶朕發此言實為子孫<lb/>
萬世之計也在朕身豈有變更之理恐日後子孫忘舊<lb/>
制廢騎射以效漢俗故常切此慮耳我國士卒初有幾<lb/>
何因嫺於騎射所以野戰則克攻城則取天下人稱我<lb/>
兵曰立則不動搖進則不回顧威名震懾莫與爭鋒爾<lb/>
等其謹識朕言<lb/>
<pb n="KR2f0002_WYG_003-12a"/>
　　　己巳<lb/>
上諭朝鮮國曰朕親統大軍來此原非好用兵戈利兹疆<lb/>
　土也朕與爾國壤地相接從無嫌隙向欲常相和好柰<lb/>
　爾國君臣不願己未歲助明害我興兵搆怨其端自爾<lb/>
　國發之當時猶念大義姑為容隱未遽加兵及既得遼<lb/>
　東之後屬我版圖爾國又招誘我遼民而獻之明國復<lb/>
　容匿明人居於爾地給以糧餉協謀圖我朕是以怒而<lb/>
　興師有丁卯年之役也朕猶念鄰國之誼兵不深入結<lb/>
<pb n="KR2f0002_WYG_003-12b"/>
　好而歸此豈爾兵將之力能退我師哉蓋朕憫民命之<lb/>
　傷殘念交鄰之大義欲仍敦和好故撤師耳邇來十年<lb/>
　之間爾國君臣納我叛亡盜我物產明之孔耿二將來<lb/>
　歸爾又興兵截戰我兵往援爾以鎗礮拒敵戰爭又自<lb/>
　爾啟之又明欲侵我索船於爾爾即與之及朕取船征<lb/>
　明爾輒不肯發爾居兩國之間若皆不與猶可也乃與<lb/>
　明而不與我豈非助明而圖我乎且我國使臣不令接<lb/>
　見所遺之書又不開視悖慢無禮又自爾行之今爾主<lb/>
<pb n="KR2f0002_WYG_003-13a"/>
　又與平安道洪觀察使密書其言皆欲與朕棄盟修怨<lb/>
　啟釁尋仇朕因是特起義兵聲罪致討原非欲加害爾<lb/>
　等也亦爾之君臣貽禍於爾等耳爾等但安居樂業愼<lb/>
　毋輕動如妄自竄走恐遇我兵見害凡拒敵者必誅奔<lb/>
　逃者則俘之傾心歸順者秋毫無犯更加恩養諭爾有<lb/>
　衆咸使聞知<lb/>
　<lb/>
　<lb/>
<pb n="KR2f0002_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷三<lb/>
</p>
<p>
</p>
  </div>
<div> <lb/>
    <p>
<pb n="KR2f0002_WYG_004-1a"/>
　欽定四庫全書<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷四<lb/>
　　　求賢<lb/>
　　　天聰九年乙亥二月壬午<lb/>
上諭曰朕惟圖治以人才為夲人臣以薦賢為要爾滿漢<lb/>
　䝉古各官果有深知灼見之人即當悉行薦舉所舉之<lb/>
　人無論舊歸新附及已仕未仕但有居心公正克勝任<lb/>
<pb n="KR2f0002_WYG_004-1b"/>
　使者即呈送吏部有通曉文藝居心公正足備任使者<lb/>
　即呈送禮部該部貝勒奏聞朕將量才錄用天下才全<lb/>
　徳備之人實不易得但能公忠任事者其速行薦舉<lb/>
　　　崇徳六年辛巳六月辛亥内三院大學士范文程<lb/>
　　　希福剛林等奏請於滿漢䝉古内考取生員舉人<lb/>
上從容諭曰忠經有云在官惟明涖事惟平立身惟清聽<lb/>
　不可以不聰視不可以不明清則無欲平則無曲明能<lb/>
　正俗聰則審於事明則辨於理爾等當善體此言從公<lb/>
<pb n="KR2f0002_WYG_004-2a"/>
　考校<lb/>
　　　求言<lb/>
　　　天聰三年己巳六月乙丑<lb/>
上諭諸貝勒大臣曰戰爭者生民之危事太平者國家之<lb/>
　禎祥從前遣白喇嘛向明議和明之君臣若聽朕言克<lb/>
　成和好共享太平則我國滿漢䝉古人等當採參開礦<lb/>
　與之交易若彼不願太平而樂於用兵不與我國議和<lb/>
　以通交易則我國所少者不過縀帛等物耳我國果竭<lb/>
<pb n="KR2f0002_WYG_004-2b"/>
　力耕織以裕衣食之源即不得縀帛等物亦何傷哉我<lb/>
　屢欲和而彼不從我豈可坐待定當整旅西征師行時<lb/>
　勿似曩日以我兵獨往當令䝉古科爾沁喀爾喀扎魯<lb/>
　特敖漢柰曼諸國合師並舉夫師徒既衆供億浩繁陸<lb/>
　運糗糧恐不能給必得輕舟挽載至河西西寧堡方無<lb/>
　遺誤宜預採取木植廣造舟楫以備軍行之用此朕意<lb/>
　也但一人所見未必悉協於衆詢謀僉同乃克有濟滿<lb/>
　漢䝉古中有謀畧素裕可禆益軍政者各以所見入告<lb/>
<pb n="KR2f0002_WYG_004-3a"/>
　朕將擇而用之<lb/>
　　　天聰五年辛未三月乙亥<lb/>
上以書三函遣巴克什等一與兩大貝勒一<lb/>
諭議政十貝勒一<lb/>
諭八大臣與兩大貝勒書曰兄等衆共定䇿推戴眇躬六<lb/>
　年以來無日不兢兢業業期上繼前業下協民情頃聞<lb/>
　國人或有怨言豈無所闕失而致然乎其所以然者必<lb/>
　因審理刑獄以致怨讟滋多此其咎或亦在予乎第已<lb/>
<pb n="KR2f0002_WYG_004-3b"/>
　有過何能自知旁觀者必明將刑罰不平與貪黷貨色<lb/>
　與荒於佚樂以致怠惰與抑賞功不明有所偏私與夫<lb/>
　此大業非予𦕈躬所能自致也乃我<lb/>
皇考太祖皇帝艱難締造之基我等克纉前緒祗承罔墜<lb/>
皇考神靈亦為欣慰即<lb/>
上天亦加眷佑儻有隕越則<lb/>
皇考神靈不無怨恫即<lb/>
上天亦加譴責矣古人有言同舟共濟濟則均享其福不<lb/>
<pb n="KR2f0002_WYG_004-4a"/>
　濟則均受其害我諸兄勿以予故而或面從予有失不<lb/>
　妨盡言直諫若言不見納方可棄予而不言今六年以<lb/>
　來未聞諸兄一言獻納予何由而知其失乎我兩兄試<lb/>
　熟思之有當為予言者宜即言之國家有大事宜整頓<lb/>
　者務宜整飭更新共知遵守否則恐我之法紀不明矣<lb/>
諭十貝勒書曰我<lb/>
皇考太祖神靈天縱撫服諸國以貽後人爾諸弟姪推戴<lb/>
　朕躬奉我<lb/>
<pb n="KR2f0002_WYG_004-4b"/>
皇考太祖鴻緒嗣登君位六年於兹未聞爾等一言規朕<lb/>
　之過豈以朕為不可與言者乎朕思爾等未嘗有竭忠<lb/>
　盡言以致擯棄者是朕未嘗不樂聞已過也今聞國人<lb/>
　皆有怨言此豈無所闕失而然所以然者總因審理刑<lb/>
　獄以致多怨耳或有乖國法審斷不公與抑朕躬耽於<lb/>
　佚樂與黷於財貨與朕孑然獨處不自知其非爾等旁<lb/>
　觀者明於上下諸人之過必皆見之知而不言以期為<lb/>
　治難矣此後凡有所見即宜直言朕與諸貝勒之過愆<lb/>
<pb n="KR2f0002_WYG_004-5a"/>
　以及百姓之疾苦各據所知一一指陳無有所懼而黙<lb/>
　黙也爾諸貝勒有宜公言於朝者會議以聞至國家法<lb/>
　紀臣民遵守務期至當有宜更改者作何更改即各以<lb/>
　所見敷奏焉<lb/>
諭八大臣曰爾八大臣皆由衆人之中擢居要職與於諸<lb/>
　貝勒之列共參國政原為朕與諸貝勒有過令爾規諫<lb/>
　庶於國計民生有所禆益今聞國人皆有怨言其怨者<lb/>
　總因審理刑獄致有繁言也朕獨居於内惟與爾等相<lb/>
<pb n="KR2f0002_WYG_004-5b"/>
　接惟與爾等共議外事何由而知爾等入則賛襄廟謨<lb/>
　出則辦理國事上下中外一切事宜未有不知者從前<lb/>
　爾等逡巡緘黙或恐言之而獲咎且恐未必見從試思<lb/>
　前此以諫諍之故而罷斥者為誰譴責者為誰若朕之<lb/>
　虚懷聽納爾等固共見矣爾等容黙之習斷宜省改况<lb/>
上天垂佑正在此時若不及時敷奏見之施行朕於爾等<lb/>
　更何賴焉嗣後有應為朕言者其悉心陳論朕與諸貝<lb/>
　勒及執法諸臣有所闕失隨時改正國家法紀有應更<lb/>
<pb n="KR2f0002_WYG_004-6a"/>
　改者作何更改朕不難聽從凡一切政事爾等以公忠<lb/>
　體國之心旦夕不忘則治化日隆爾等亦名垂後世矣<lb/>
　　　天聰六年壬申二月甲戌副將高鴻中上疏條奏<lb/>
上曰上書陳言所以廣朕耳目指陳時政得失也朕方事<lb/>
　求言何可禁止然疏中所奏多援引古人過失彼不讀<lb/>
　書不悉其行事遂多以前人為剌謬矣今巴克什等日<lb/>
　侍左右當時以此等事啟我毋妄議前人所行為非也<lb/>
　昔元成吉思皇帝之子察罕代以鋸刀削檉柳為鞭遂<lb/>
<pb n="KR2f0002_WYG_004-6b"/>
　曰我國固父皇所定此檉柳為鞭乃我所手剙也其臣<lb/>
　俄齊爾塞臣曰非先帝鳩工以製此刀則此檉柳豈能<lb/>
　以指削以齒齧邪凡此大業國土人民一切諸務皆先<lb/>
　帝所崛起而創立者乃不以為意而自作聰明是貽譏<lb/>
　於萬世也似此繩愆糾繆方見忠誠爾等宜詳念之<lb/>
　　　天聰七年癸酉六月丁亥<lb/>
上諭曰朕虚懷聽覽樂聞讜言如朕所行未協乎義宜直<lb/>
　言勿諱政事或有愆忘宜開陳無隱或六部事有不公<lb/>
<pb n="KR2f0002_WYG_004-7a"/>
　諸臣姦偽貪邪宜直行糾劾即諸臣或有艱苦之情亦<lb/>
　宜據實奏聞茍不務直言而徒逺引曲喻自為身謀紛<lb/>
　然陳奏不惟朕難於觀覽即於爾等亦無裨益嗣後凡<lb/>
　有建白惟當直陳如心有獨得不妨就所創獲入獻嘉<lb/>
　謀若勦襲故聞以為陳奏何益於事邪<lb/>
　　　天聰八年甲戌十二月丙午朱延慶疏薦陳極新<lb/>
　　　申朝紀<lb/>
上覽疏畢召延慶及所舉二人至<lb/>
<pb n="KR2f0002_WYG_004-7b"/>
諭延慶曰爾所奏甚善人臣進言正當如此若徒摭拾古<lb/>
　事陳奏其所稱說皆無濟於實用何足取乎大凡建言<lb/>
　之人果有所見必實指曰某也賢某也不肖於執政諸<lb/>
　大臣必實指曰某大臣能稱厥職某大臣惟利是圖某<lb/>
　徇庇所私之人某傾害所惡之人務直指其名無事朦<lb/>
　混即朕躬或有過失亦必實指其事入告斯為無欺無<lb/>
　隱之道耳至在廷諸臣於賢才皆得薦舉毋曰賢才已<lb/>
　如此衆多上猶不以為足而求之不已也若爾等所舉<lb/>
<pb n="KR2f0002_WYG_004-8a"/>
　之人或變其初心後為不善亦彼自為不善耳於舉者<lb/>
　何與今朕將錄用爾三人併欲使大小臣工明知朕意<lb/>
　焉<lb/>
　　　崇徳元年丙子五月丁巳<lb/>
上諭都察院諸臣曰爾等身任憲臣職司諫諍朕躬有過<lb/>
　或奢侈無度或誤譴功臣或逸樂遊畋不理政務或荒<lb/>
　耽酒色不勤國事或廢棄忠良信任姦佞及陟有罪黜<lb/>
　有功俱當直諫無隱至於諸王貝勒大臣如有荒廢職<lb/>
<pb n="KR2f0002_WYG_004-8b"/>
　業貪酒色好逸樂或朝會不敬冠服違式及欲適已意<lb/>
　託病偷安而不朝參入署者該禮部稽察若禮部徇情<lb/>
　容隱爾等即應察奏或六部斷事偏謬及事未審結誑<lb/>
　奏已結者爾等亦稽察奏聞凡人在部控告該部王及<lb/>
　承政未經審結又赴告於爾衙門者爾等公議當奏者<lb/>
　奏不當奏者公議逐之明國陋規都察院衙門亦通行<lb/>
　賄賂之所爾等當互相防檢有即據實奏聞若以私讐<lb/>
　誣劾朕察出定加以罪其餘章奏所言是朕即從之所<lb/>
<pb n="KR2f0002_WYG_004-9a"/>
　言非亦不加罪必不令被劾者與爾面質也爾等亦何<lb/>
　憚而不直陳乎至於無職庶人禮節錯誤不必指奏我<lb/>
　國初興制度多未嫺習爾等敎誡而寛釋之可也<lb/>
　　　六月戊子<lb/>
上御清寧宫都察院承政阿什達爾漢等奏稱有一僕告<lb/>
　　　主審實將原告撥與他人為奴<lb/>
上曰此等事固應奏聞但爾等大臣不惟如此小事應奏<lb/>
　今後雖朕有過失及親王郡王以下衆官員内有行事<lb/>
<pb n="KR2f0002_WYG_004-9b"/>
　乖張欺壓小民怠政壞法等罪俱當陳奏民人内有自<lb/>
　謂前知禍福及師巫邪術左道惑衆之人俱當即行奏<lb/>
　聞若止奏在下細民之事將在上之人之事匿不奏聞<lb/>
　非忠直之道也又<lb/>
諭曰凡人果能正直以行雖<lb/>
上天鬼神尚不能搖動人主可得而奪之乎古云以忠直<lb/>
　行之氣數不能撓世變不能遷此之謂也<lb/>
　　　崇徳七年壬午七月庚午<lb/>
<pb n="KR2f0002_WYG_004-10a"/>
上召諸王貝勒貝子公固山額真議政大臣等入清寧宫<lb/>
諭曰朕觀爾等所行於國家政事皆不肯身任效力每謂<lb/>
　國家之事於已無渉因循推託專委之朕似此不殫竭<lb/>
　心力獨不畏<lb/>
天乎不勤政亊之人<lb/>
上天豈佑之乎朕常戒爾等不盡心政事者惟恐爾等失<lb/>
　為臣之道而召<lb/>
天譴也從前怠於政事而失臣道者<lb/>
<pb n="KR2f0002_WYG_004-10b"/>
上天譴罰爾等已悉見之矣若勤於政事而盡臣道則必<lb/>
　䝉<lb/>
上天恩佑政舉而身榮其理詎不彰明較著乎今征戰之<lb/>
　事朕不具論但思爾諸王貝勒貝子公大臣等每率所<lb/>
　屬大小將士出兵於外其人之賢否必已熟悉則某人<lb/>
　賢某人不肖何不據實奏聞邪若不奏聞朕何由知之<lb/>
　加以黜陟也緬想<lb/>
皇考太祖時蘇完蜚英東扎爾固齊見人之不善必先自<lb/>
<pb n="KR2f0002_WYG_004-11a"/>
　斥責而後劾之見人之善必先自奬勵而後舉之其被<lb/>
　劾者無怨言被舉者亦無驕色朕今並未見爾等以善<lb/>
　惡實奏似斯人之公直也<lb/>
　　　輯人心<lb/>
　　　崇徳七年壬午五月癸酉<lb/>
上御崇政殿命擒獲明總督洪承疇總兵祖大壽副將祖<lb/>
　　　澤逺等朝見洪承疇叩首請罪<lb/>
上諭曰彼時與我軍交戰各為其主朕豈介意朕所以宥<lb/>
<pb n="KR2f0002_WYG_004-11b"/>
　爾者以擊敗十三萬兵與得松錦諸城皆天也天道好<lb/>
　生善養人者斯合天道朕故推恩活爾爾但念朕撫育<lb/>
　之恩盡心圖報從前情罪悉予寛釋昔陣前所獲張春<lb/>
　亦曾養之彼不能為明死節又不能效力事朕一無所<lb/>
　成而死爾愼勿如彼之所為也祖大壽叩首請罪<lb/>
上諭曰爾之背我一則為爾主一則為爾妻子宗族耳然<lb/>
　得汝而不加誅之意朕懐之久矣朕常語内院諸臣曰<lb/>
　祖大壽必不能死後來被困仍當俯首來降朕則始終<lb/>
<pb n="KR2f0002_WYG_004-12a"/>
　待以不死也往事已不可追此後當竭盡爾力以事朕<lb/>
　則善矣祖澤逺叩首請罪<lb/>
上諭曰爾乃志量𥚹淺之人所以不復來歸者亦視主將<lb/>
　祖大壽耳昔朕往視杏山爾不但不肯開門迎降乃明<lb/>
　知是朕而特發火礮豈非背恩之大者乎爾舉礮能傷<lb/>
　㡬人邪無論爾小城士卒無多即洪承疇以十三萬兵<lb/>
　屢舉火礮所傷亦復有㡬朕因爾背恩太甚故言及此<lb/>
　朕見人之過即明言曉諭斷不念其舊惡事後復加推<lb/>
<pb n="KR2f0002_WYG_004-12b"/>
　求豈但待爾如此即尊於爾之祖大壽尚且畱養况爾<lb/>
　小人何足加誅爾年方少壯自後凡遇戰陣奮發效力<lb/>
　可也<lb/>
　　　恤民<lb/>
　　　天聰元年丁卯六月戊午<lb/>
上諭曰各旗所屬之人勤惰不齊貧富亦異夫務農積貯<lb/>
　為足食之夲而有無相恤實弭盜之原爾諸大臣務加<lb/>
　詳察若力不能耕種而無糧贍養者有兄弟則令與兄<lb/>
<pb n="KR2f0002_WYG_004-13a"/>
　弟相依無兄弟則令牛彔下殷實有糧者養之其為諸<lb/>
　貝勒素知才能之人有不能耕種而無糧贍養者須詳<lb/>
　察其情告知諸貝勒設法贍養毋俾失所時國中大饑<lb/>
　　　盜賊繁興諸臣奏請按律嚴懲<lb/>
上惻然諭曰今歲國中因年饑乏食致民不得已而為盜<lb/>
　耳緝獲者鞭而釋之可也遂下令是歲讞獄姑從寛典<lb/>
　　　仍大發帑金散賑饑民<lb/>
　　　天聰二年戊辰三月戊子<lb/>
<pb n="KR2f0002_WYG_004-13b"/>
上諭曰國家疆域日開首重生聚國中有貧乏無妻室者<lb/>
　可給資令其婚娶於是發帑金分賜無妻室之人<lb/>
　　　天聰七年癸酉正月庚子<lb/>
上諭各牛彔額眞曰田疇廬舍民生攸賴勸農講武國之<lb/>
　大經爾等宜各往該管屯地詳加體察不可以部務推<lb/>
　諉若有二三牛彔同居一堡者著於各田地附近之處<lb/>
　大築牆垣散建房屋以居之遷移之時宜聽其便至於<lb/>
　樹藝之法窪地當種粱稗高田隨地所宜種之地瘠須<lb/>
<pb n="KR2f0002_WYG_004-14a"/>
　加培壅耕牛須善飼養爾等俱一一嚴飭如貧民無牛<lb/>
　者付有力之家代種一切徭役宜派有力者勿得累及<lb/>
　貧民如此方稱牛彔額眞之職若以貧民為可虐濫行<lb/>
　役使惟爾等子弟徇庇免其差徭則設爾牛彔額真何<lb/>
　益邪至所居有卑濕者宜令遷移若憚於遷移以致傷<lb/>
　稼害畜俱爾等牛彔額眞是問方今疆土日闢凡田地<lb/>
　有不堪種者儘可更換許訴部臣換給如給地之時爾<lb/>
　牛彔額眞章京自占近便沃壤將逺瘠之地分給貧人<lb/>
<pb n="KR2f0002_WYG_004-14b"/>
　許貧人陳訴再爾等於該管之地各宜督率所屬長幼<lb/>
　於春夏秋三時勤於習射朕不時遣部臣往察如有不<lb/>
　能射者必治牛彔額眞之罪此係我國制勝之技何可<lb/>
　不努力學習邪<lb/>
　　　崇徳二年丁丑二月癸巳<lb/>
上諭户部曰朕聞巨家富室有積儲者多期望穀價騰貴<lb/>
　以便乘時射利此非憂國之善𩔖實貪吝之匪人也此<lb/>
　等匪人自謂人莫已知殊不知衆誰汝掩必至敗露向<lb/>
<pb n="KR2f0002_WYG_004-15a"/>
　者因國賦不充已令八家各輸藏穀或散賑或糶賣今<lb/>
　八家有糧者無論多寡盡令發賣伊等何不念及於此<lb/>
　今後凡有藏榖者俱著發賣若强伊等輸助或不樂從<lb/>
　今令伊等得價貿易而或不聽從是顯違國家之令可<lb/>
　乎<lb/>
　　　崇徳五年庚辰閏正月癸未<lb/>
上諭各固山額眞曰今遣爾等往各處地方稽察窮民審<lb/>
　理寃獄爾等湏各親至所屬屯堡巡行料理毋使民間<lb/>
<pb n="KR2f0002_WYG_004-15b"/>
　寃抑不得上聞<lb/>
　　　崇徳八年癸未六月乙酉<lb/>
上幸御馬厰見部臣役遣民夫修治道路不分高下皆增<lb/>
　　　土培高<lb/>
諭諸臣曰國有差徭民力疲敝皆由工部所致如修治道<lb/>
　塗不過損高就下取其平坦而已乃不論高下概行培<lb/>
　築重困民力甚為擾累至於民房稠密之處不即量行<lb/>
　拆毁布置均匀乃止揭取數椽而置之小民何以安居<lb/>
<pb n="KR2f0002_WYG_004-16a"/>
　爾等其詳加查究<lb/>
　　　勸農<lb/>
　　　天聰九年乙亥三月戊辰<lb/>
上集諸臣於朝<lb/>
諭之曰朕昨出見民間耕種愆期蓋因牛彔章京有事城<lb/>
　工欲先時告竣故額外派夫致誤耕作築城固為正務<lb/>
　然田地荒蕪民食何賴嗣後有濫役民夫致妨農務者<lb/>
　該管牛彔章京等俱治罪<lb/>
<pb n="KR2f0002_WYG_004-16b"/>
　　　崇徳二年丁丑二月癸巳<lb/>
上諭户部曰昨歲春寒耕種失時以致乏穀今歲雖復春<lb/>
　寒然三陽伊始農時不可失也宜早勤播種而加耘治<lb/>
　焉夫耕耘及時則稼無災傷可望有秋若播種後時耘<lb/>
　治無及或被蟲災或逄水澇穀何由登乎凡播穀必相<lb/>
　其土宜土燥則種黍穀土濕則種秫稗各屯堡撥什庫<lb/>
　無論逺近皆宜勤督耕耘若不時加督率致廢農事者<lb/>
　罪之<lb/>
<pb n="KR2f0002_WYG_004-17a"/>
　　　崇徳七年壬午六月癸卯<lb/>
上召大學士范文程剛林學士羅碩曰<lb/>
太祖時凡遇行兵巡幸軍士有踐踏田禾者重則射之輕<lb/>
　則鞭之處分嚴明所以重農事也近來諸王貝勒行兵<lb/>
　出獵見有踐踏田禾者亦曾察出定罪否何並無一究<lb/>
　治者邪若果有之朕何未之聞邪朕前往牧馬之所見<lb/>
　内大臣塔瞻等踐踏田禾已奪取其矢交與兵部究治<lb/>
　矣至於出兵有功有罪官員應令其在盛京候定功罪<lb/>
<pb n="KR2f0002_WYG_004-17b"/>
　若其餘閒散官員即當令其各往夲牛彔屯莊查勘田<lb/>
　土鋤墾與否如有棄而未鋤者可撥工助之五穀乃萬<lb/>
　民之命所闗何得兀然閒坐畧不介意也其所定出兵<lb/>
　官員功罪伊等心服則已若有屈抑即以奏聞<lb/>
　　　興文敎<lb/>
　　　天聰三年己巳四月丙戌<lb/>
上命儒臣分為兩直巴克什達海同筆帖式剛林蘇開顧<lb/>
　　　爾馬渾托布戚等四人翻譯漢字書籍巴克什庫<lb/>
<pb n="KR2f0002_WYG_004-18a"/>
　　　爾纒同筆帖式吳巴什查素喀胡球詹霸等四人<lb/>
　　　記注夲朝政事以昭信史<lb/>
　　　八月乙亥<lb/>
上諭曰自古國家文武並用以武功戡禍亂以文敎佐太<lb/>
　平朕今欲振興文治於生員中考取其文藝明通者優<lb/>
　奬之以昭作人之典諸貝勒府以下及滿漢䝉古家所<lb/>
　有生員俱令考試各家主毋得阻撓有考中者仍以别<lb/>
　丁償之<lb/>
<pb n="KR2f0002_WYG_004-18b"/>
　　　天聰五年辛未閏十一月庚子<lb/>
上諭曰朕令諸貝勒大臣子弟讀書所以使之習於學問<lb/>
　講明義理忠君親上實有賴焉聞諸貝勒大臣有溺愛<lb/>
　子弟不令就學者得毋謂我國雖不讀書亦未嘗誤事<lb/>
　與獨不思昔我兵之棄灤州皆由永平駐守貝勒失於<lb/>
　救援遂致永平遵化遷安等城相繼而棄豈非未嘗學<lb/>
　問不明理義之故乎今我兵圍明大凌河城經四越月<lb/>
　人皆相食猶以死守雖援兵盡敗凌河已降而錦州松<lb/>
<pb n="KR2f0002_WYG_004-19a"/>
　山杏山猶不忍委棄而去者豈非讀書明道理為朝廷<lb/>
　盡忠之故乎自今凡子弟十五歲以下八歲以上者俱<lb/>
　令讀書如有不願敎子讀書者自行啟奏若爾等溺愛<lb/>
　如此朕亦不令爾身披甲出征聽爾任意自適於爾心<lb/>
　安乎其咸體朕意毋忽<lb/>
　　　天聰六年壬申三月戊戌<lb/>
上諭巴克什達海曰國書十二頭字向無圈㸃上下字雷<lb/>
　同無别幼學習之遇書中尋常語言視其文義易於通<lb/>
<pb n="KR2f0002_WYG_004-19b"/>
　曉若至人名地名必致錯誤爾可酌加圈㸃以分析之<lb/>
　則音義明曉於字學更有禆益矣<lb/>
　　　天聰七年癸酉十月己巳<lb/>
上諭文館儒臣曰昔<lb/>
皇考太祖欲剙造滿書巴克什額爾徳尼辭以不能<lb/>
太祖曰汝何謂不能但以䝉古字合我國之語音聯綴成<lb/>
　句何為不可吾意已定汝毋辭額爾徳尼遂遵諭編成<lb/>
　滿書我國初無滿字額爾徳尼乃一代傑出之人今也<lb/>
<pb n="KR2f0002_WYG_004-20a"/>
　則亡彼所造之書義或有在其後巴克什庫爾纒所增<lb/>
　朕恐終有未合爾記載諸臣將所載之書宜詳加訂正<lb/>
　若有舛譌之處即酌改之朕嗣大位凡<lb/>
皇考太祖行政用兵之道若不一一備載垂之史冊則後<lb/>
　世子孫無由而知豈朕所以盡孝乎<lb/>
　<lb/>
　<lb/>
　<lb/>
<pb n="KR2f0002_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷四<lb/>
</p>
<p>
</p>
  </div>
<div> <lb/>
    <p>
<pb n="KR2f0002_WYG_005-1a"/>
　欽定四庫全書<lb/>
大清太宗應天興國𢎞德彰武寛溫仁聖睿孝敬敏昭定<lb/>
隆道顯功文皇帝聖訓卷五<lb/>
　　　訓將<lb/>
　　　天聰三年己巳十一月庚寅<lb/>
上諭曰頃因克取遵化自固山額真甲喇額真及登城士<lb/>
　卒俱以次賞賚者非以固山額真身自登城也以其督<lb/>
　率盡善設備堅固故行賞耳嗣後凡攻城賞賚視此為<lb/>
<pb n="KR2f0002_WYG_005-1b"/>
　例朕與爾等經厯險逺艱苦至此已䝉<lb/>
天佑克奏膚功然此猶佑我之小者後此之佑命錫福者<lb/>
　更大有在也凡固山額真及大小諸臣尤宜加意約束<lb/>
　本旗人員明白訓飭愛士卒如子弟申明歩伐止齊之<lb/>
　法講求尊君親上之道則本旗士卒亦視爾等如父母<lb/>
　平時則克遵教令臨陣時在爾等之前竭誠效命不違<lb/>
　紀律矣各旗大臣果能如此所屬士卒又何至有陷於<lb/>
　重罪者乎儻各旗大臣不勤加訓飭以致妄行姦盜不<lb/>
<pb n="KR2f0002_WYG_005-2a"/>
　誅則紀律廢弛而為惡者益熾誅之則曽經效力之兵<lb/>
　而以無知蒙罪又實可憫爾固山額真甲喇額真牛录<lb/>
　額真當以此為念勤加教訓以副朕意且爾大小諸臣<lb/>
　居平在家時不嘗厚自期望以為安得一日於上與諸<lb/>
　貝勒前盡忠效力以自見乎今已任用正諸臣盡忠效<lb/>
　力之時何初念頓忘而遂狃於貪得耽於怠惰茍且偷<lb/>
　安一至於此也我國家儻䝉<lb/>
天眷佑大業既成若輩欲身享太平膺顯榮履富厚其可<lb/>
<pb n="KR2f0002_WYG_005-2b"/>
　得邪今後各宜克勤厥職毋替朕命<lb/>
　　　天聰五年辛未正月己亥<lb/>
上幸文館問巴克什庫爾纒所修何書對曰記注<lb/>
上所行事<lb/>
上曰此史臣之事朕不宜觀又取巴克什達海所譯武經<lb/>
　　　觀之内有云昔良將之用兵有饋簞醪者使投諸<lb/>
　　　河與士卒同流而飲夫一簞之醪不能味一河之<lb/>
　　　水而三軍之士思為致死者以滋味之及已也<lb/>
<pb n="KR2f0002_WYG_005-3a"/>
上覽至此<lb/>
諭曰觀古史所載將帥必體恤士卒如我國額駙顧三台<lb/>
　與敵交鋒士卒有戰死者嘗以繩繫其足曳歸主將之<lb/>
　輕蔑士卒若此何以得其死力乎<lb/>
　　　七月戊戌<lb/>
上諭諸臣曰盖聞古來用兵征伐有道者昌無道者廢<lb/>
上天應感之理昭然不爽故自恃其力而恣行殺奪未有<lb/>
　不敗者也克盡其道而力行仁義未有不興者也天運<lb/>
<pb n="KR2f0002_WYG_005-3b"/>
　循環但易其君不易其民若天意所與則敵國之民即<lb/>
　我民也今日<lb/>
天心所向豈能預知朕惟欲體仁行義制敵養民而已爾<lb/>
　諸臣當申明法紀教誡士卒恪遵訓諭切識於心務期<lb/>
　力行正道無作姦邪不然為姦為慝肆行悖亂則或責<lb/>
　或誅皆自取之至俘獲之人勿離散其夫妻父子勿掠<lb/>
　取其衣服爾諸臣以及士卒各宜凛遵<lb/>
　　　庚子<lb/>
<pb n="KR2f0002_WYG_005-4a"/>
上召集諸將<lb/>
諭曰瀋陽遼東之地原非我有乃<lb/>
天所賜也今不事征討坐視漢人開拓疆土修建城郭繕<lb/>
　治甲兵使得完備我等豈能安處邪朕是以不惜財帛<lb/>
　及與朝鮮通市所得貨物盡與䝉古易其馬匹興師致<lb/>
　討此行儻荷<lb/>
天佑克奏厥功凡俘獲之人勿離散其父子夫婦勿掠取<lb/>
　其衣服當加意拊循以副朕戡亂寧人之意爾諸臣於<lb/>
<pb n="KR2f0002_WYG_005-4b"/>
　各軍士宜諄切曉諭若止於𫝊諭時唯唯聴命退而遂<lb/>
　忘自不免生事横行致干罪戾矣朕今不自暇逸躬率<lb/>
　大軍前往或彼被困而來降或<lb/>
天垂佑而致勝則飲至休兵三軍解甲定有其時自征明<lb/>
　國以來攻城野戰所向必克彼明國屢戰屢敗勢同枯<lb/>
　朽而我常有懼心者以彼雖不長於騎射而於戰陣之<lb/>
　時曉習文武法律故也昔金伐宋遇宋將宗澤金兵十<lb/>
　三戰皆敗隨有宋一將率兵來援欲戰有城守將沮之<lb/>
<pb n="KR2f0002_WYG_005-5a"/>
　曰當此六月酷暑揮扇納凉尚不能堪豈能擐甲而戰<lb/>
　乎諸兵聞之皆無鬭志宋兵遂潰以一言之失而城竟<lb/>
　為金所得如貝勒阿敏駐守永平時曽以我兵為弱曰<lb/>
　如此安能克敵彼貝勒之言若此士卒孰肯用命又如<lb/>
　額駙顧三台朕非以其臨陣怯懦不能稱職革固山任<lb/>
　也當進攻昌黎時本旗一卒被傷至死以繩繫其足曵<lb/>
　之而歸夫戰則用之而死不加恤誰復效死直前邪必<lb/>
　也死則恤之傷則臨視調治之乃可為主帥固山額真<lb/>
<pb n="KR2f0002_WYG_005-5b"/>
　果能體恤士卒則人皆效死願授命於主將之前矣我<lb/>
　軍總計雖衆若固山額真梅勒額真甲喇額真牛录額<lb/>
　真各就所屬而誡諭之不難遍及要在申明法令愛惜<lb/>
　士卒則人人競奮建立功名豈不美乎<lb/>
　　　八月癸卯<lb/>
上諭䝉古諸貝勒曰朕荷承<lb/>
天眷爾諸國遵約㑹師師出以律不宜有異今此次伐明<lb/>
　儻䝉<lb/>
<pb n="KR2f0002_WYG_005-6a"/>
天佑得入其地惟拒敵者則戮之慎毋擅殺良民俘獲之<lb/>
　人不得離其父子夫婦不得掠取其衣服違者奪其所<lb/>
　獲仍依定例鞭責管兵將領各於所屬詳明曉諭士卒<lb/>
　不得擅離部伍恣行捜掠其悉遵軍令毋違<lb/>
　　　天聰八年甲戌十二月壬辰<lb/>
上命管歩軍梅勒章京霸竒蘭甲喇章京薩木什喀率領<lb/>
　　　官兵往征黑龍江地方<lb/>
諭曰爾等此行道路遥逺務奮力直前慎毋憚勞而稍怠<lb/>
<pb n="KR2f0002_WYG_005-6b"/>
　也俘獲之人須用善言撫慰飲食甘苦一體共之則人<lb/>
　無疑畏歸附必衆且此地人民語音與我國同攜之而<lb/>
　來皆可以為我用攻畧時宜語之曰爾之先世本皆我<lb/>
　一國之人載籍甚明爾等向未之知是以甘於自外我<lb/>
　皇上久欲遣人詳為開示特時有未暇耳今日之來盖<lb/>
　為爾等計也如此諭之彼有不翻然來歸者乎爾等其<lb/>
　勉體朕意大丈夫凡受委任當圖報稱語云少壯不努<lb/>
　力老大徒傷悲誠哉是言若此時不力圖建樹異日雖<lb/>
<pb n="KR2f0002_WYG_005-7a"/>
　悔何益耶<lb/>
　　　崇徳元年丙子九月辛未<lb/>
上遣都察院承政阿仆達爾漢大學士范文程剛林學士<lb/>
　　　詹霸胡球等<lb/>
諭凱旋多羅武英郡王阿濟格固山額真篇古拜尹圖阿<lb/>
　山葉臣圖爾格達爾哈葉克書譚泰等曰朕聞我軍後<lb/>
　隊方至舊遼陽河沃黒渡口爾等已抵家二日矣爾等<lb/>
　當速往迎之朕畀爾以心膂重任者為愛養此兵民耳<lb/>
<pb n="KR2f0002_WYG_005-7b"/>
　朕一人之心思能徧及乎君享康寧臣居尊顯俱兵民<lb/>
　是賴即爾等功名亦藉士卒之力乃不思效力死戰之<lb/>
　士而先自還家漠不相顧於心奚忍邪忘死戰之士卒<lb/>
　令長途勞苦此後士卒誰肯為用命邪衆大臣奏曰<lb/>
皇上明訓臣等願親自往迎<lb/>
上曰固山額真等免其親往其下梅勒章京可選能辦事<lb/>
　者往迎之<lb/>
　　　崇徳三年戊寅八月癸丑<lb/>
<pb n="KR2f0002_WYG_005-8a"/>
上命和碩睿親王多爾衮為奉命大將軍以多羅貝勒豪<lb/>
　　　格多羅饒餘貝勒阿巴泰副之統左翼軍多羅貝<lb/>
　　　勒岳託為揚武大將軍以多羅安平貝勒杜度副<lb/>
　　　之統右翼軍兩路征明召集出征諸王貝勒大臣<lb/>
　　　宣示軍律<lb/>
諭曰征伐非朕所樂為也朕常欲和而明不從是以興師<lb/>
　耳有不抗拒我兵及不便攜來者若擅行誅戮則殺人<lb/>
　者與主兵者均難辭咎甚非朕撫安黎庶之意也不抗<lb/>
<pb n="KR2f0002_WYG_005-8b"/>
　拒者慎勿殺之不便攜來者亦勿加擾害又<lb/>
諭各官曰丙子嵗多羅武英郡王領兵征明克昌平州爾<lb/>
　等以貪掠獲罪者甚多朕豈願爾等犯法樂於加罪懲<lb/>
　前此妄行貪暴之人正欲警之於後使不為亂耳且朕<lb/>
　見爾等有罪甚為惻然朕非誇詡以古人自擬嘗閱古<lb/>
　史云夏禹道遇罪人而泣侍臣曰此犯法有罪之人王<lb/>
　何為而泣也禹曰堯舜時政教徳澤宣布於民故人無<lb/>
　犯法今我之泣非為囚也我之政教徳澤不如堯舜致<lb/>
<pb n="KR2f0002_WYG_005-9a"/>
　有罪人故泣耳朕見爾等有罪亦甚為惻然也爾等宜<lb/>
　互相勉勵恪遵軍令以行毋或怠玩從事今䝉古漢人<lb/>
　朝鮮諸國俱已歸附軍營壯盛爾等勿徒自恃强勇以<lb/>
　威懾人各宜申明紀律無或厭倦盖爾等乃衆所觀瞻<lb/>
　也若能自處以禮濟之以和則歸附各國必以為我國<lb/>
　强而有徳勇而有禮益加悦服矣凡為主帥之人於臨<lb/>
　陣之際使徒計一已之功而不念兵之死傷軍之敗䘐<lb/>
　及國之聲名有損非主將也興師致討當思於國有益<lb/>
<pb n="KR2f0002_WYG_005-9b"/>
　於已無愆凡軍中議事遇有意見悖謬者即宜在彼勸<lb/>
　諭毋得緘黙不言而徒於還時託詞自解亦有在彼故<lb/>
　出微辭而辯時則云我曽如是勸諭者皆不足據必在<lb/>
　彼明言於衆而衆不從始可於還時辯理也<lb/>
　　　九月癸亥<lb/>
上命奉命大將軍和碩睿親王多爾衮等率左翼軍征明<lb/>
敕曰古帝王興師克敵撫定疆宇必選擇於衆拔一良將<lb/>
　特授兵權則軍有所統而大事始定今因明國不願講<lb/>
<pb n="KR2f0002_WYG_005-10a"/>
　和樂於干戈故命爾和碩睿親王多爾衮充奉命大將<lb/>
　軍授以敕印率左軍西伐爾其同豪格貝勒饒餘貝勒<lb/>
　與滿洲䝉古漢軍衆固山額真僉慮協謀擇善而從勿<lb/>
　以受命重而邀功勿以將士勇而輕敵凡駐營壘嚴設<lb/>
　偵探小心提防勿得少怠務須信賞必罰激勵將士破<lb/>
　彼邊關直入其境多謀定策密察敵人之機聲東撃西<lb/>
　黙運乘便之智出其不意攻其無備至於待將士勿䕶<lb/>
　所愛勿蔽所憎有衝鋒破敵奮勇先登者必破格優賞<lb/>
<pb n="KR2f0002_WYG_005-10b"/>
　仍録其功以奏參遊以下有敗陣及違軍律者先斬後<lb/>
　奏尚其欽哉勿違朕命<lb/>
　　　崇徳六年辛巳四月甲寅<lb/>
上召内院諸臣進清寧宫命讀元史至世祖忽必烈遣丞<lb/>
　　　相伯顔率師征宋時值炎天恐行兵不利敕俟入<lb/>
　　　秋再舉伯顔奏云宋之據江海如窮獸之負嵎今<lb/>
　　　已困彼旋復縱之則逸而逝矣遂南征滅宋統有<lb/>
　　　天下<lb/>
<pb n="KR2f0002_WYG_005-11a"/>
上遣大學士范文程剛林等至篤恭殿傳<lb/>
諭有罪王貝勒貝子公大臣等曰元世祖恐炎熱敕伯顔<lb/>
　俟入秋伐宋伯顔執論必舉遂興師滅之今汝等不圍<lb/>
　逼錦州屯兵逺處任意畋獵急圖歸家視彼為何如也<lb/>
　朕非窮究爾等但以伯顔勤國之心令爾等知之耳<lb/>
　　　崇徳七年壬午十月壬子<lb/>
上命多羅饒餘貝勒阿巴泰内大臣圖爾格等率兵征明<lb/>
親送至郊外<lb/>
<pb n="KR2f0002_WYG_005-11b"/>
諭之曰朕屢欲與明議和彼國君臣不從是以命爾等率<lb/>
　兵往征爾等勿以我兵强盛自弛防範古云驕敵者敗<lb/>
　其敬慎戒備以行我國固山額真䕶軍統領於行間勇<lb/>
　士多不肯以其所長上聞如此則勇戰之士何以激勸<lb/>
　凡新歸䝉古漢人必一體相待儻或岐視致有困乏亦<lb/>
　非為國效忠之臣也我軍至明彼或遣使求和爾等即<lb/>
　應之曰我等奉命來征惟君命是聴他無可言爾如有<lb/>
　言其向我君言之必吾君諭令班師方可退兵可將朕<lb/>
<pb n="KR2f0002_WYG_005-12a"/>
　此㫖向外藩將士再三曉諭<lb/>
　　　勵將士<lb/>
　　　天聰四年庚午二月辛亥<lb/>
上燕坐<lb/>
諭羣臣曰昨夜攻永平城副將阿山葉臣與猛士二十四<lb/>
　人冒火奮力登城乃我國第一等驍勇人也其二十四<lb/>
　人䝉<lb/>
上天眷佑幸俱無恙次日召伊等進見朕心愴然幾不能<lb/>
<pb n="KR2f0002_WYG_005-12b"/>
　忍此等猛士與巴圖魯薩木哈圖及他處先登驍勇出<lb/>
　衆之人前已有㫖後遇攻城勿令再登及攻昌黎縣薩<lb/>
　木哈圖又復與焉以後此等捐軀建功之人勿得再令<lb/>
　攻城但當令在諸貝勒固山額真左右遇衆對敵之時<lb/>
　與之同進若彼欲自攻城亦當止之即或厮卒中有一<lb/>
　二次率先登城立功者亦不可再令攻城以示朕愛惜<lb/>
　材勇之意<lb/>
　　　天聰五年辛未八月乙卯總兵官額駙佟養性部<lb/>
<pb n="KR2f0002_WYG_005-13a"/>
　　　下卒一人攻臺中礮折足<lb/>
上聞之遣醫往治因日久不能療創愈甚奏聞<lb/>
上惻然諭養性及諸臣曰若此者爾等當親視醫療如不<lb/>
　能治何不早奏於朕遣醫治之今已日久恐治之無益<lb/>
　矣爾等亦聞古良將之待其士卒乎於行兵之處有遺<lb/>
　簞醪者慮不能徧飲遂投醪於河使士卒共飲其流三<lb/>
　軍遂無不效死又吳起為將一卒生疽起親為吮之後<lb/>
　其卒感激戰死此前事皆爾等所知也凡士卒有傷則<lb/>
<pb n="KR2f0002_WYG_005-13b"/>
　調治之病則慰問之如此則士心皆願效死於主將之<lb/>
　前矣<lb/>
　　　懷逺人<lb/>
　　　崇徳二年丁丑正月庚午朝鮮國王李倧率其文<lb/>
　　　武羣臣自南漢山城出降伏地請罪<lb/>
上諭曰朝鮮國王既知罪來降朕豈有念舊惡苛責之理<lb/>
　今後一心盡忠不忘恩徳可也前事毋再言及於是令<lb/>
　　　李倧朝見禮部奏請李倧班次<lb/>
<pb n="KR2f0002_WYG_005-14a"/>
上諭曰以威懾之不如以徳懷之朝鮮王雖迫於兵勢來<lb/>
　歸亦一國之王也命近前坐於左側大宴畢<lb/>
上命盡還李倧妻子子婦及羣臣家屬仍各頒賜有差<lb/>
　　　訓諸藩<lb/>
　　　天聰六年壬申四月癸未<lb/>
上召集科爾沁國土謝圖額駙幷其昆弟諸貝勒及札魯<lb/>
　　　特敖漢奈曼阿禄各部落貝勒等<lb/>
諭之曰朕以察哈爾汗不道整旅徂征先期諭爾等率所<lb/>
<pb n="KR2f0002_WYG_005-14b"/>
　部兵來㑹今爾等所率兵多寡不齊遲速亦異惟土謝<lb/>
　圖額駙率來軍士甚多又不惜所蓄馬匹散給部衆疾<lb/>
　馳來㑹足見立心誠慤憂樂相同朕甚嘉之若吳克善<lb/>
　者則於朕心有所不慊矣札魯特諸貝勒亦屬實心效<lb/>
　力至若巴林諸貝勒既託命於我自應身先士卒竭力<lb/>
　戎行乃吝惜馬匹怠緩不前何邪爾同𩔖之喀爾喀諸<lb/>
　貝勒為察哈爾所俘戮者有之矣離其夫婦者有之矣<lb/>
　取其部曲祗存孑身者亦有之矣朕從大公起見興師<lb/>
<pb n="KR2f0002_WYG_005-15a"/>
來此正爾等奮志雪讐之日也今視爾等似猶有懼心<lb/>
者彼察哈爾能至我城下否我亦有懼心否爾塞特爾<lb/>
動輒託病果何病耶不念及國政而嗜飲無度為酒所<lb/>
困耳又阿禄諸貝勒為察哈爾所逐自奔投我國以來<lb/>
朕每謂當移營近地乃不遵朕言仍於逺處放牧復為<lb/>
察哈爾所掠且以所掠諸物獻於明國誑云滿兵進攻<lb/>
之後我入其地而得之以獻是彼指侵奪我國之名以<lb/>
誑告於明也屬國為人所襲朕猶有憾阿禄諸貝勒躬<lb/>
<pb n="KR2f0002_WYG_005-15b"/>
罹其害蓄怨自深豈不思仗朕力以復讐者乃竟不散<lb/>
給爾馬不多發爾兵僅以一旅之師勉强應命應俟班<lb/>
師日議罪至爾敖漢奈曼諸貝勒獨先他部來歸濟農<lb/>
移居瀋陽班第年少衮出斯巴圖魯身居本國汝等較<lb/>
巴林殊優然亦未為盡善也且朕所憂者惟恐八旗諸<lb/>
貝勒不體朕意或將汝等良馬美物欺而奪之耳若兩<lb/>
國貝勒聨姻締盟彼此相饋各出所願則可有不願者<lb/>
則勿與也儻有恃威强索者爾當奏聞<lb/>
<pb n="KR2f0002_WYG_005-16a"/>
　　　崇徳八年癸未三月丙申<lb/>
上遣戸部啟心郎布丹内秘書院學士楊方興等齎<lb/>
敇往諭朝鮮國王李倧及其臣民曰朕自三田渡招服爾<lb/>
　等王及臣民皆保全身家得受恩養非為一時之計也<lb/>
　一則欲爾等感戴朕恩如同天地奕世不忘一則欲垂<lb/>
　功徳於萬年耳厥後爾等乃違㫖出邊盜採人參肆行<lb/>
　射獵潛與漢人私相貿易又遣僧人往來明國傳書餽<lb/>
　送復遣發間諜紛紛不止遇明人船至故縱不行捕獲<lb/>
<pb n="KR2f0002_WYG_005-16b"/>
　前約發舟師又遲延日月違期不至汛地寧非背朕恤<lb/>
　養之恩乎凡此皆因主弱臣强所致古云主弱臣强者<lb/>
　必簒位人主暴虐者必亂國王果執法而行孰敢如此<lb/>
　倡亂王若行法而姦臣容有作亂者朕亦豈置而不問<lb/>
　乎且爾朝鮮先曽事遼及金强遂轉而事金後復事元<lb/>
　至明强爾始祖又轉而事明後倭侵爾境明曽發兵退<lb/>
　之爾謂明之有恩者以此朕亦知之然皆已往之事爾<lb/>
　先王因思報效明國當己未嵗明將杜松劉綎四路分<lb/>
<pb n="KR2f0002_WYG_005-17a"/>
兵侵我爾國遂助兵來戰彼時我豈有怨於爾國邪使<lb/>
爾能勝肯如我之保全恩養爾等容我國至今長存邪<lb/>
爾之報明於此盡矣我之再舉伐爾者乃問爾助明之<lb/>
罪豈似爾興無名之師乎然朕不念舊惡復加寛宥凡<lb/>
爾國王以及臣民安居樂業者皆朕之恩也當思共甘<lb/>
苦同休戚如朕不勝明更宜戮力疆埸以圖報稱豈可<lb/>
頓忘朕恩邪試取朕之恩與明國之恩一思之夫朕之<lb/>
恩及汝身猶生父也明之恩施於逺代猶已祧之祖也<lb/>
<pb n="KR2f0002_WYG_005-17b"/>
此盖爾不識天時以明為必不敗亡故不肯與絶耳以<lb/>
朕度之明有必亡之兆何以言之彼流宼内訌土賊蠭<lb/>
起或百萬或三四十萬攻城掠地莫可止遏明所恃者<lb/>
惟祖大壽并錦州松山援兵及洪承疇所領各省鎮兵<lb/>
耳今皆敗亡已盡即有召募新兵亦僅可充數安能拒<lb/>
戰明之將卒豈但不能敵我反自行剽掠自殘人民行<lb/>
賄朝臣詐為己功朝臣專尚姦讒蔽主耳目私納賄賂<lb/>
罰及無罪賞及無功以此觀之明之必亡昭然矣朕恵<lb/>
<pb n="KR2f0002_WYG_005-18a"/>
　養爾等實欲悉予保全不使一人失業乃爾等不自圖<lb/>
　安屢起亂端夫見亂而不以法正之恐愈滋亂而長罪<lb/>
　也故爾國大臣崔鳴吉與明通謀金聲黒尼誤國助惡<lb/>
　則執而囚之至於高調文舍木嵗等八人入明之登州<lb/>
　寧逺等地往來交通又入島貿易今已斬首示衆其餘<lb/>
　交通明國貿易餽遺之罪咸與赦除自諭之後再有與<lb/>
　明貿易私通往來漢人船至不擒獲者必治以法不貸<lb/>
　<lb/>
<pb n="KR2f0002_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷五<lb/>
</p>
<p>
</p>
  </div>
<div> <lb/>
    <p>
<pb n="KR2f0002_WYG_006-1a"/>
　欽定四庫全書<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷六<lb/>
　　　恤降<lb/>
　　　天聰四年庚午二月壬申<lb/>
上諭貝勒諸臣曰明之土地人民<lb/>
天已與我是其民即我民也以我之人民而我顧加以侵<lb/>
　暴則已服之國將非我有他國人民亦無復有來歸者<lb/>
<pb n="KR2f0002_WYG_006-1b"/>
　矣爾鎮守諸貝勒衆臣宜嚴飭我國軍士毋侵害歸順<lb/>
　之民儻有違悖該管牛彔章京以下俱治罪<lb/>
　　　天聰五年辛未十一月丙戌<lb/>
上諭曰朕觀副將張洪謨佳士也佳士當付與賢貝勒養<lb/>
　育墨爾根戴青善於養人舉動皆合朕意故以與之監<lb/>
　軍道張春不肯薙髮令與白喇嘛同居三官廟諸副參<lb/>
　遊等官每旗分隸四員祖大壽子姪各賜房屋以客禮<lb/>
　恩養之都司守備等百餘員俱付舊漢官收養其軍士<lb/>
<pb n="KR2f0002_WYG_006-2a"/>
　分定河東河西以河西人歸於八旗舊漢民内以河東<lb/>
　自遼東逃去之人給還原主其餘無主之人俱視應給<lb/>
　之處撥給<lb/>
　　　天聰七年癸酉六月癸亥新附元帥孔有徳總兵<lb/>
　　　官耿仲明及各宫至自東京<lb/>
上率諸貝勒出徳盛門十里至渾河岸欲令有徳仲明行<lb/>
　　　抱見禮諸貝勒奏曰<lb/>
皇上恐不宜如此但以禮相待可耳<lb/>
<pb n="KR2f0002_WYG_006-2b"/>
上曰元帥孔有徳總兵耿仲明曽取登州攻城略地正當<lb/>
　强盛而納𨽻輸誠遣使者三率其兵民航海衝敵來歸<lb/>
　於我功孰大焉朕意當行抱見禮以示優隆之意於是<lb/>
　　　令有徳仲明率各官朝見復召二人近<lb/>
御座前叩頭抱膝見畢命坐於<lb/>
御座下設大宴<lb/>
上親以金巵酌酒賜之仍各賜蟒袍貂裘撒袋鞍馬等物<lb/>
　　　天聰八年甲戌正月己酉遣官營造都元帥孔有<lb/>
<pb n="KR2f0002_WYG_006-3a"/>
　　　徳總兵官耿仲明第宅有徳等疏辭曰臣自歸附<lb/>
　　　以來荷蒙<lb/>
聖恩已極周渥今更遣官為臣修第重傷民力臣何以當<lb/>
　　　但願國家底定民庶康寧此時以華屋賜臣臣亦<lb/>
　　　受之無愧<lb/>
上諭曰爾言良是真誠心憂國之言但進取之事難以預<lb/>
　料惟仰賴<lb/>
上天之垂佑耳若得如所言克取天下自當更營第宅以<lb/>
<pb n="KR2f0002_WYG_006-3b"/>
　俾爾居然必待異時規取他人之物則我等現在第宅<lb/>
　遂置而不修乎况今所營造亦非過為壯麗聊以示眷<lb/>
　注之意且使他國聞之知朕優待功臣如此也<lb/>
　　　四月辛酉<lb/>
上諭都元帥孔有徳總兵官耿仲明曰近聞諸臣往來經<lb/>
　過爾地者爾必躬迎款宴盖欲朕聞之稱善耳不知朕<lb/>
　視爾等如子弟豈以此分愛憎耶朕念爾等新附若遇<lb/>
　往來之人必一一接待恐力有不給且朕視爾等如子<lb/>
<pb n="KR2f0002_WYG_006-4a"/>
　弟以朕之子弟而接待諸臣於理亦有不合嗣後惟貝<lb/>
　勒等經過則當迎宴其餘官員不必迎宴爾係新附之<lb/>
　人有何餘貲以供交際朕意惟與爾等同來之人或有<lb/>
　困窮者能加之愛養斯愜朕心耳豈於接待諸臣敬慢<lb/>
　之間稍有介意至爾等有事遣使來時須令使者赴禮<lb/>
　部知㑹禮部給與館舍廩餼不然爾等新附親知尚少<lb/>
　使來者自謀居食不重困乎<lb/>
　　　天聰九年乙亥二月壬午<lb/>
<pb n="KR2f0002_WYG_006-4b"/>
上諭曰邇者察哈爾國新附各官頻加恩宴其燕京及大<lb/>
　凌河歸順各官久未宴勞雖得新附之員其舊歸我國<lb/>
　者詎可頓忘耶<lb/>
諭畢遂設宴召燕京及大凌河歸順各官自守備都司以<lb/>
　　　上皆集内庭宴之時預宴各官有形容憔悴者<lb/>
上見之曰或者貝勒等不加恩養以致如此雖得新附之<lb/>
　人何乃轉忘先歸之人我國家蒙<lb/>
天眷佑所得大小官員人等朕皆一體加恩未嘗分别新<lb/>
<pb n="KR2f0002_WYG_006-5a"/>
　舊嗣後務一體恩養不可使先歸者反致失所遂遣人<lb/>
　徧諭諸貝勒<lb/>
　　　招降<lb/>
　　　天聰元年丁卯五月癸未<lb/>
上命繫書於矢射入錦州城中<lb/>
諭曰爾城内一應官吏軍民等與其饑困而死不如縋而<lb/>
　出降必縱爾歸令與爾父母妻子相見也昨我軍到時<lb/>
　臺堡降衆二千餘人悉令縱還想爾等亦聞之矣今我<lb/>
<pb n="KR2f0002_WYG_006-5b"/>
　豈肯舍此垂陷之城而去俟我攻城軍士雲梯挨牌綿<lb/>
　甲一到即行攻取玉石俱焚噬臍何及曷若於未攻城<lb/>
　之前縋城出降我必使爾室家完聚有官職者自當優<lb/>
　敘恩養<lb/>
　　　崇徳三年戊寅七月丁卯<lb/>
上諭西北䝉古喀爾喀部落查薩克圖汗下使臣達爾漢<lb/>
　囊蘇喇嘛曰朕以兵討有罪以徳撫無罪惟行正義故<lb/>
上天垂佑將䝉古諸國悉以與朕今䝉古國主察哈爾汗<lb/>
<pb n="KR2f0002_WYG_006-6a"/>
　之子見在朕皆撫養爾喀爾喀當念爾主既在我國即<lb/>
　應歸順以安其生今反興兵搆怨來侵我歸化城甚非<lb/>
　爾分所當為也朕欲平定區宇理應加兵於爾爾亦當<lb/>
　以加兵是懼顧不自審量欲侵犯於我豈不大可恥乎<lb/>
　想爾之心以既與我為仇必奔往征討所不至之處偷<lb/>
　安旦夕但爾所能至我師豈有不能至者乎昔遼金元<lb/>
　三國之主當征戰時西伐厄訥忒黒東抵朝鮮北及黑<lb/>
　龍江南至於海無逺弗届朕今日正與相等也爾等知<lb/>
<pb n="KR2f0002_WYG_006-6b"/>
　罪而來則已否則必不爾宥又<lb/>
諭曰我國行事悉循大義雖興師征討從不加戮於使臣<lb/>
　頃所言者爾主之咎於爾何尤遂命給以食物<lb/>
　　　恤舊勞<lb/>
　　　天聰五年辛未正月庚辰<lb/>
上諭曰前以阿巴圖巴圖魯巴布祜竒唐古爾絶嗣衆分<lb/>
　其家産大非所宜嗣後已故功臣無後者家産不得分<lb/>
　散留給其妻使自贍焉<lb/>
<pb n="KR2f0002_WYG_006-7a"/>
　　　天聰六年壬申九月庚子䝉古嫩科爾沁國主土<lb/>
　　　謝圖額駙奧巴卒訃至<lb/>
上素服御東門廊下垂涕曰傷哉往者臨陣土謝圖額駙<lb/>
　每獨當一面長於謀議政事多所裨益倚毗方殷胡遽<lb/>
　溘逝也語畢益慟侍臣進慰曰<lb/>
皇上不必過哀彼為一國之主限於壽算天實奪之耳<lb/>
上曰凡人無益於國家而徒取憎於人者雖屬姻戚朕未<lb/>
　嘗痛惜若喀喇沁蘇布地與土謝圖額駙皆最優之才<lb/>
<pb n="KR2f0002_WYG_006-7b"/>
　也如此良臣何可再得聞彼於彌留之際泣曰昔從征<lb/>
　察哈爾時我於上前欲衝陣先入人皆欽羨今不幸至<lb/>
　此如上養育之恩未報何其勇敢忠赤如此誠足助朕<lb/>
　之一臂也爰命宗室篇古等往焚楮帛以太牢奠之<lb/>
　　　崇徳三年戊寅七月丁丑<lb/>
上諭工部承政孟阿圖曰爾今年老且復有疾不必管理<lb/>
　部務宜閒居調養仍用爾承政儀從出入導行病痊之<lb/>
　日朕當起用爾等舊臣朕見之輒為心喜仍不時朝見<lb/>
<pb n="KR2f0002_WYG_006-8a"/>
　可也<lb/>
　　　敦睦<lb/>
　　　天聰十年丙子正月癸亥<lb/>
上以管禮部事貝勒薩哈㢘病久甚憂之遣文館希福剛<lb/>
　　　林羅碩<lb/>
諭之曰朕欲爾病速起念之甚切爾則不可强圖速愈急<lb/>
　思求見朕也若存此念則病反日増矣且爾勿以前事<lb/>
　為憂朕於前事毫無介意羣子弟中啓我所不及助我<lb/>
<pb n="KR2f0002_WYG_006-8b"/>
　所遺忘整理治道惟爾是賴昔爾父與爾弟獲罪時朕<lb/>
　念爾才徳可用欲令爾效忠竭力輔理國政故以𠂻曲<lb/>
　盡行告爾勿以此故過懷憂慮但當勤於調治以冀病<lb/>
　痊薩哈廉對曰<lb/>
皇上之言及此臣雖死不忘倘若得生惟圖竭力報效更<lb/>
　　　復何言臣所憾者當國家大勳垂就不能為主盡<lb/>
　　　力捐軀報國為可恨耳希福等以其言奏聞<lb/>
上惻然曰國家豈有專事甲兵以為政治者倘䝉<lb/>
<pb n="KR2f0002_WYG_006-9a"/>
天佑疆土日増克成大業彼時若無此等明哲之人何以<lb/>
　整理國事乎<lb/>
　　　崇徳元年丙子五月壬子貝勒薩哈㢘薨前一日<lb/>
　　　薩哈㢘病篤和碩鄭親王濟爾哈朗和碩豫親王<lb/>
　　　多鐸和碩肅親王豪格及諸大臣恐<lb/>
上臨視悲慟遣内𢎞文院大學士希福内國史院學士羅<lb/>
　　　碩奏請停止親臨<lb/>
上曰爾等所諌固是但當我國肇造之初族姓兄弟尚爾<lb/>
<pb n="KR2f0002_WYG_006-9b"/>
　憂樂與共今既正大位更宜敦睦宗親况諸兄弟之子<lb/>
　視朕猶父朕亦視之猶子子有故父不往視可乎今後<lb/>
　凡未與政事幼子及婦人有事故者朕自不親臨也是<lb/>
　　　日辰刻<lb/>
上臨視薩哈㢘疾有頃薩哈㢘薨<lb/>
上不勝震悼入哭者四悲慟不已諸王及固山額真等跪<lb/>
　　　勸曰<lb/>
聖躬至此已久即宜還宫至午乃還猶不入宫於庭中設<lb/>
<pb n="KR2f0002_WYG_006-10a"/>
　　　幄坐不御飲食代善聞之遣昻邦章京阿山等奏<lb/>
　　　云臣已飲食矣請<lb/>
聖駕入宫<lb/>
上至戌時始還宫輟朝三日<lb/>
　　　節儉<lb/>
　　　天聰元年丁卯九月甲子<lb/>
上諭曰馬驘以備馳驅牛驢以資負載羊豕牲畜以供食<lb/>
　用各有所宜非可任意宰殺也嗣後自宫中暨諸貝勒<lb/>
<pb n="KR2f0002_WYG_006-10b"/>
　以至小民凡祭祀筵宴及殯𦵏市賣所用牛馬驘驢永<lb/>
　行禁止如有違禁用者被家人及屬員舉首將首人離<lb/>
　主仍照所用之數追給首人牛录額真及章京失察者<lb/>
　罰鍰入官惟國家大宴仍用牛祭<lb/>
太祖<lb/>
列祖陵寢照舊仍用大小牛隻至於諸貝勒大臣有牧牛<lb/>
　多者亦須節用毋得妄殺自宫中諸貝勒以至小民凡<lb/>
　祭祀筵宴及殯𦵏市賣止許用羊豕及雞鵝鴨等物務<lb/>
<pb n="KR2f0002_WYG_006-11a"/>
　須加意牧養以期蕃息<lb/>
　　　天聰二年戊辰正月丁夘<lb/>
上諭侍臣曰䘮𦵏之禮原有定制我國風俗殉𦵏燔化之<lb/>
　物過多徒為糜費甚屬無益夫人生則資衣食以為養<lb/>
　及其死也以人間有用之物為之殉化死者安所用之<lb/>
　乎嗣後凡殉𦵏燔化之物務遵定制勿得奢費<lb/>
　　　天聰六年壬申十二月乙丑<lb/>
上諭曰國家服式之制所以辨等威定民志朝野各有遵<lb/>
<pb n="KR2f0002_WYG_006-11b"/>
　守我國風俗素敦淳樸近者奢靡僭越之風往往而有<lb/>
　不可不定為法制昭示國中自今閒散侍衛章京護軍<lb/>
　及諸貝勒下閒散䕶衛章京護軍以上許服縀衣餘者<lb/>
　俱用布一縀之值可當十布與其以一縀成一衣何如<lb/>
　十布可得十衣所以禁止者非為縀疋專供上用實有<lb/>
　便於貧民也<lb/>
　　　崇徳元年丙子十月丁丑<lb/>
上召羣臣集篤恭殿傳<lb/>
<pb n="KR2f0002_WYG_006-12a"/>
諭曰國家崇尚節儉毋事華靡凡鞍轡等物不許以金為<lb/>
　飾雖富家不少藏金止許造盤盂七箸盖此等之𩔖或<lb/>
　至匱乏尚可毁為他用若以之塗飾則零星耗折豈能<lb/>
　復取而用之今後著永行禁止至於陣獲縀帛用之亦<lb/>
　當節儉勿以獲取之易奢費無度而忘其紡績之勞也<lb/>
　　　謹嗜好<lb/>
　　　崇徳元年丙子四月癸巳有弋人獲銅嘴雀來獻<lb/>
上曰此雀雖有好音可以悦耳然玩物䘮志昔賢垂誡不<lb/>
<pb n="KR2f0002_WYG_006-12b"/>
　宜近也却之<lb/>
　　　八月乙酉千山大安寺僧進松花餅奏曰食此可<lb/>
　　　以延壽明目<lb/>
上曰若能勤政養人國泰民安<lb/>
上天自然黙佑豈因服松花而可以延壽明目者乎却之<lb/>
　　　禁異端<lb/>
　　　天聰五年辛未閏十一月庚戌<lb/>
上諭曰姦民欲避差徭多相率為僧舊嵗已令稽察寺廟<lb/>
<pb n="KR2f0002_WYG_006-13a"/>
毋得私行建造今除明朝舊建寺廟外其餘地方妄行<lb/>
新造者反較前更多該部貝勒大臣可再詳確稽察先<lb/>
經察過准留者若干後違法新造者若干其違法新造<lb/>
者務治其罪至於喇嘛班第和尚亦必清察人數如係<lb/>
真喇嘛班第和尚許居城外清淨寺廟焚修毋得容留<lb/>
婦女有犯清規若本無誠潔之心詐稱喇嘛和尚容留<lb/>
婦女不守清規者勒令還俗佛教本清淨正直以潔誠<lb/>
事之自可獲福若以邪念事之反生罪孽嗣後若有違<lb/>
<pb n="KR2f0002_WYG_006-13b"/>
法擅稱喇嘛和尚及私建廟宇者依律治罪其願為喇<lb/>
嘛和尚及修造寺廟須啓明該部貝勒方免其罪凡有<lb/>
給喇嘛班第和尚飲食者令男子饋送於寺如男子他<lb/>
出毋得私邀至家給之飲食違者以姦論罪有首發者<lb/>
即將首發之人准其離主再滿洲䝉古漢人土黙特喀<lb/>
喇沁巫覡星士等妄言吉凶蠱惑婦女誘取財物者實<lb/>
繁有徒此等滿洲䝉古漢人豈無本主該管何以不加<lb/>
禁止任其妄行嗣後若不嚴行禁止有被獲者將此妄<lb/>
<pb n="KR2f0002_WYG_006-14a"/>
　行之人必殺無赦該管牛录額真章京及本主各坐以<lb/>
　應得之罪有用巫覡星士者亦坐以應得之罪若道士<lb/>
　及持齋之人妄行惑衆亦一體治罪<lb/>
　　　天聰十年丙子三月庚申<lb/>
上諭諸臣曰喇嘛等口作訛言假以供佛持戒為名潛肆<lb/>
　邪淫貪圖財物悖逆造罪又索取生人財帛牲畜詭稱<lb/>
　使人免罪於幽㝠其誕妄為尤甚喇嘛等不過身在世<lb/>
　間造作罪孽欺誑無知之人耳乃䝉古等深信喇嘛糜<lb/>
<pb n="KR2f0002_WYG_006-14b"/>
　費財物懺悔罪過欲求㝠魂超生福地是以有懸轉輪<lb/>
　結布旛之事甚屬愚謬嗣後俱宜禁止<lb/>
　　　崇徳七年壬午五月戊寅<lb/>
上諭禮部曰自古僧以供佛為事道以祀神為事近有善<lb/>
　友邪教非僧非道一無所歸實係左道也且人生而為<lb/>
　善則死亦無罪若無罪戾何用立善友之名既有罪戾<lb/>
　雖為善友何益與其積惡而為善友何若行善之為愈<lb/>
　乎語云行善者天降以福善原在心非不食肉之謂也<lb/>
<pb n="KR2f0002_WYG_006-15a"/>
　今因善友康養民等合羣結黨私造印劄惑世誣民紊<lb/>
　亂綱常凡列名於籍者三百餘人法司俱擬死罪朕加<lb/>
　寛宥止誅為首十六人自今以後除僧道外凡從善友<lb/>
　邪教者不論老少男婦爾部永行禁止如有不遵禁約<lb/>
　者或被他人首發或經衙門察獲殺無赦該管各牛录<lb/>
　章京撥什庫及本主不行察究者一例治罪<lb/>
　<lb/>
　<lb/>
<pb n="KR2f0002_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
大清太宗應天興國𢎞徳彰武寛溫仁聖睿孝敬敏昭定<lb/>
隆道顯功文皇帝聖訓卷六<lb/>
</p>
<p>
</p>
  </div></body>
</text>\m</TEI>
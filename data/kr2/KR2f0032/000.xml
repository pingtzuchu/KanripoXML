<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩垣奏議</head> <lb/>
    <p>
<pb n="KR2f0032_WYG_000-1a"/>
欽定四庫全書　　　　　史部六<lb/>
　兩垣奏議　　　　　　　詔令奏議𩔖二<hi>奏議之屬</hi>
　　提要<lb/>
　　　　<hi>臣</hi>等謹案兩垣奏議一巻明逯中立撰中立<lb/>
　　　　有周易劄記已著録是書凡奏議六篇皆中<lb/>
　　　　立為給事中時所上以歴官吏兵二科故稱<lb/>
　　　　兩垣其中論公用舍論修史用人及論㑹推<lb/>
　　　　閣臣三疏本末略具明史本𫝊蓋中立以是<lb/>
<pb n="KR2f0032_WYG_000-1b"/>
　　　　三疏一忤㫖停俸一見忌輔臣一被貶外授<lb/>
　　　　故史特摘録於本傳其請罷織造論東倭及<lb/>
　　　　請停例金三疏雖事不施行然亦皆矯矯不<lb/>
　　　　阿無愧封駁之職不得以巻帙之少廢之矣<lb/>
　　　　舊本附刻中立所作周易劄記後今既分𨽻<lb/>
　　　　四庫則列於經部為不倫故析出别著録焉<lb/>
　　　　乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2f0032_WYG_000-2a"/>
　　　　　　　　　　總　校　官<hi>臣</hi>陸　費　墀<lb/>
<pb n="KR2f0032_WYG_000-3a"/>
欽定四庫全書<lb/>
　兩垣奏議<lb/>
　　　　　　　　　　　　　明　逯中立　撰<lb/>
　　論公用舍疏<lb/>
臣惟朝廷有用舍之權而天下有是非之公用舍合於<lb/>
公則人服而議論自息用舎不合於公則人不服而議<lb/>
論日滋故曰王道本乎人情自古又未有上下異指大<lb/>
小臣異心邪正倒置衆論沸騰而可以言治者臣睹近<lb/>
<pb n="KR2f0032_WYG_000-3b"/>
來諸臣相繼而罷者率多砥行好修守正不阿之士如<lb/>
郎中譚一召疏中所云得罪棄置者六十餘人臣不敢<lb/>
謂其皆皭然君子然而為君子者多也而偶以一事固執<lb/>
一言觸忤遂令其牢落下僚跧伏田間壯志紆而不伸<lb/>
忠猷藴而未竟此臣所以深為諸臣惜也方今中外多<lb/>
故苦無任事之人而今被斥諸臣雖位有崇卑才有偏<lb/>
全皆國家所作養生平所砥礪今不使之為國家用而<lb/>
反令藉之以成其私名致感時者有憐才之嘆司銓者<lb/>
<pb n="KR2f0032_WYG_000-4a"/>
有乏才之憂此臣所以為世道惜也夫諸臣有以争國<lb/>
是而去者有以詆輔臣而去者又有以申救株連疑及<lb/>
輔臣而去者陛下怒言者則曰出朕獨斷而輔臣王錫<lb/>
爵之自解亦曰有主上親筆臣謂所罷者非正人也則<lb/>
斷自宸衷固主上去邪之眀即擬自閣臣正大臣為國<lb/>
之忠若所罷者果正人也出於閣臣之票擬而有心斥<lb/>
逐者為妬賢出於主上之裁决而不能匡救者為竊位<lb/>
彼職贊宻勿身膺隆眷不補牘力争而坐視忠良屏棄<lb/>
<pb n="KR2f0032_WYG_000-4b"/>
䜛佞鴟張雖間有揭救然而諸臣之擯斥者如故也大<lb/>
臣以人事君之道恐不如是故臣又為輔臣惜也今陛<lb/>
下欲安輔臣則罷言者言者罷而論者愈多論者多而<lb/>
輔臣益不自安即髙攀龍一疏惓惓為國惜才即部院<lb/>
大臣亦許其願忠之心矣中外諸臣亦多為之申解矣<lb/>
孫繼有譚一召之疏不無過激而扶正抑邪之言不無<lb/>
可採陛下重罰二臣以謝輔臣二臣罰而輔臣能自安<lb/>
乎臣聞防口甚於防川聖如虞舜猶察邇言而用之况<lb/>
<pb n="KR2f0032_WYG_000-5a"/>
泰交一疏輔臣不以淹棄諸臣請乎陛下以心旅托輔<lb/>
臣則何不行輔臣之言從中外臣工之願眀諭吏部於<lb/>
先後廢謫諸臣隨材錄用以示大公則君有容直之名<lb/>
臣無敢言之譽國家收多賢之益廟堂無處分之煩衆<lb/>
囂自息輔臣自安矣宋劉安世曰愛惜人才乃人主自<lb/>
為社稷計程顥曰朝廷不失於舉錯使議論何自而沸<lb/>
騰釋羣疑而收人心莫要於此然臣又有言焉留都銓卿<lb/>
以沈鯉推而不用尚寶司丞以李懋檜補而不允至於<lb/>
<pb n="KR2f0032_WYG_000-5b"/>
鄒元標慷慨大節海内屬目而不能一日立朝夫以陛<lb/>
下寛仁獨不能容一二直臣乎以輔臣見知於主獨不<lb/>
能為國用一二直臣乎端人短氣正士結舌清眀之朝<lb/>
不宜有此輔臣不思極力叩閽仰回天聽以收民譽而<lb/>
樹令名而徒忿衆口之呶呶以歸過於君父此臣所以<lb/>
義激於中不容黙黙也臣一介草茅䝉拔置吏垣感時<lb/>
效愚罔知忌諱伏惟聖眀裁納<lb/>
　　論罷太和山織造疏<lb/>
<pb n="KR2f0032_WYG_000-6a"/>
臣待罪諫垣竊見傳造太嶽太和山各宫殿頂帳費以<lb/>
萬金奉㫖本山量解香税銀七千兩仍命工部補足三<lb/>
千兩矣又戒諸臣之奏擾矣夫以供奉眀神而費止萬<lb/>
金又有眀㫖之凛凛也臣何敢復有陳説第考之祀典<lb/>
叅之時勢則見織造之命萬萬可已者敢披<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>為皇上<lb/>
陳之臣惟太和山不列於嶽鎮𤣥武神不見於經傳所<lb/>
云静樂王太子入山脩鍊白日飛昇皆道家傅㑹之説<lb/>
儒者所不談雖我朝創廟宇設提督以崇祀之然非若<lb/>
<pb n="KR2f0032_WYG_000-6b"/>
天地嶽鎮海瀆等神為祭之正也古云黷于祭祀時謂<lb/>
弗欽禮煩則亂事神則難而况宫殿帷帳又供奉之彌<lb/>
文而非祭祀之常經乎故織造之可已也為國家釐祀<lb/>
典也東南災沴頻仍杼柚其空即袍服上供撫臣無嵗<lb/>
不請减請罷矣今又以頂帳之故嚴行新舊各堂添設<lb/>
機張人匠併工織造手指瘁於拮据皮肉殘於鞭扑且<lb/>
吏胥有需索之擾州縣有徴解之苦費以萬金而閭閻<lb/>
所費又數倍於此者乎夫以東南凋敝之時而何忍加<lb/>
<pb n="KR2f0032_WYG_000-7a"/>
之以額外之征輸也故織造之可已也為東南愛民力<lb/>
也王者為天下守財即財賦殷富之日猶當加意撙節<lb/>
而况公私交困府藏殫竭昨見主計之臣謂各邊鎮上<lb/>
半年例銀共該一百四十餘萬東那西凑尚少一半若<lb/>
太和山宫殿頂帳何益於神而出帑金以佐之雖曰數<lb/>
止三千然一銖一兩孰非赤子之膏脂乎是何取盡錙<lb/>
銖而用若泥沙也故織造之可已也為帑藏惜財用也<lb/>
方今徐淮兗豫之間千里一壑積骸盈野仳離之狀愁<lb/>
<pb n="KR2f0032_WYG_000-7b"/>
嘆之聲慘目悲心有不忍見且聞者昨河南撫臣張一<lb/>
元之疏可見矣天下之患莫大於下有疾苦而上不收<lb/>
䘏乃日者科臣王徳完為民請賑疏兩上而不報今頂<lb/>
悵無益之費近習無稽之言即以科部執奏而不允此臣<lb/>
之所以未解也臣謂太和山之香稅積之徒以供内臣<lb/>
之乾沒推之可以救中原之捐瘠織造之萬金以為頂<lb/>
帳之費則曰不經以為賑濟之資則曰德意臣又查萬<lb/>
厯十四年以山陜等處災傷發帑金三十九萬兩十七<lb/>
<pb n="KR2f0032_WYG_000-8a"/>
年以江南等處災傷發帑金三十萬兩遣官分賑今中<lb/>
原災傷不减於曩時而賑䘏之惠反嗇於曩時皇上為<lb/>
民父母忍視數百萬生靈嗷嗷待斃而不為之拯救者<lb/>
乎伏願亟停織造之命即以太和山香稅銀一萬兩并<lb/>
再發内帑銀二十萬兩遣廉能之官宣布德音太霈皇<lb/>
仁以示聖天子軫念災民之意則罷不經之費至儉也<lb/>
𢎞賑恤之恩至仁也廓轉圜之量至明也皇上何憚而<lb/>
不為此也然臣又有言焉京師者四方之極也今都門<lb/>
<pb n="KR2f0032_WYG_000-8b"/>
外宫觀之侈丹堊輝煌旛幔之飾綦組絢爛而委巷小<lb/>
民至傾貲破産以脩庵觀而供齋醮異説之惑世誣民<lb/>
甚矣皇上又復括已盡之財剥窮民之脂以供宫殿帷<lb/>
帳之飾則何以禁止愚民風示四方孟子曰楊墨之道<lb/>
不息孔子之道不著又曰君子反經而已矣經正則庻<lb/>
民興庻民興斯無邪慝矣眀正道以息邪説唯聖眀留<lb/>
意焉<lb/>
　　論東倭疏<lb/>
<pb n="KR2f0032_WYG_000-9a"/>
自東倭未靖而請封請貢之説興也中外諸臣言者甚<lb/>
夥其揣情形析利害者亦甚備雖三尺豎子亦知其不<lb/>
可矣臣即再陳説亦不能加於諸臣上矣顧是説也宋<lb/>
應昌始之顧養謙成之本兵石星力主之沈惟敬宻計<lb/>
於倭㓂劉黄裳昌言於朝請封易而為請貢請貢易而為<lb/>
開市開市易而為和親頃又專意請封業已奉有眀㫖<lb/>
矣臣竊維貢不可許而封亦不可許也是東征諸臣誤<lb/>
本兵而本兵因以誤國也臣始不能無言也臣聞忠臣<lb/>
<pb n="KR2f0032_WYG_000-9b"/>
之謀國也為國家計不為一身計為乆逺計不為旦夕<lb/>
計自倭㓂狂逞盤據朝鮮我皇上宵旰而憂為之遣將<lb/>
出師者既一年餘矣蹂躪我屬國戕殺我士卒縻費我<lb/>
金錢是中國仇也而臣子之羞也今不思滅此朝食而<lb/>
反欲寵以封號金冊銀章赫奕島外此可令四方見乎<lb/>
以國體論則倭不當封昨見朝鮮疏中有云倭㓂築城<lb/>
蓋房運糧練兵陽退而復進假和而逞兇倭之情狀亦<lb/>
可槩見而當事者以為難慿日夜催促表文以冀了事<lb/>
<pb n="KR2f0032_WYG_000-10a"/>
目前臣未聞空言可以畏敵表文可以守取即稱臣稱<lb/>
貢禮卑言甘臣之所不敢信也以倭情論則倭不必封<lb/>
倭俗狙詐而狼貪聖祖絶其貢不與通著之為訓沿海<lb/>
設備嗣是屢貢屢犯至嘉靖間東南之慘極矣世祖赫<lb/>
然用武一大創之而有三十餘年之安今無以制其死<lb/>
命而以封為羈縻彼闗酋雄長海外即稱帝稱王夫誰<lb/>
禁之而乃遣數十萬之師犯我屬國丐此虗名也勢必<lb/>
請封請市要求不已我不能拒絶於今日而安能拒絶<lb/>
<pb n="KR2f0032_WYG_000-10b"/>
於異日啟奸民勾引之端開外國窺伺之門為國家患<lb/>
無已時以利害論則倭不可封此其事之可否得失滿<lb/>
朝臣工知之朝鮮知之而何當事者以㝠㝠决事不曰<lb/>
選將不曰練兵不曰沿海脩備而今日議封眀日議貢<lb/>
倭盤據於釡山為攻取之計我冀望於僥倖為茍且之<lb/>
謀倭以欵要我而操術常行於欵之外我以欵自愚而<lb/>
智慮常陷於欵之中排盈庭之公論損戰守之長䇿沮<lb/>
忠臣義士之氣為逃責議功之資此人臣之利非國家<lb/>
<pb n="KR2f0032_WYG_000-11a"/>
之福也旦夕之謀非乆逺之計也豈不羞朝廷而汚青<lb/>
史哉臣謂倭欵不罷則戰守之計不决戰守之計不决<lb/>
則釀禍將来貽憂君父異時追尤首事即斬諸臣之頭<lb/>
不足以謝國事矣且皇上獨不見西事乎當互市之始<lb/>
豈不借口羈縻得以息肩飭備而今邊務廢弛將士玩<lb/>
愒不可收拾識者恨之今日又欲襲其故智以為退倭<lb/>
良䇿尚可謂國有人乎伏望皇上深思倭情之叵測収<lb/>
回許封之成命眀諭尚書石星總督顧養謙閉關謝使<lb/>
<pb n="KR2f0032_WYG_000-11b"/>
一意防禦毋推諉避事毋因循養亂毋狃一時之便而<lb/>
貽後日之悔侍郎宋應昌郎中劉黄裳倂亟賜罷斥仍<lb/>
正其欺罔誤國之罪則内外逺近曉然知上意所向在<lb/>
於安攘大計孰不更相激厲以圖事功所謂三軍之士<lb/>
不戰而氣自倍倭何足慮哉<lb/>
　　論修史用人疏<lb/>
先該輔臣王錫爵題請纂修正史起原任詹事劉虞夔<lb/>
充總裁官輿論嘖嘖以為非人臣曰是輔臣援所私而不<lb/>
<pb n="KR2f0032_WYG_000-12a"/>
顧天下之公議也方具疏叅論旋聞同官業已上請竊<lb/>
謂輔臣必聞言而悔滌心而聽則臣可無言矣既奉㫖<lb/>
先該吕坤保薦劉虞夔急宜起用今御史紛紛叅駁孰<lb/>
為公論著該部院定議來説欽此臣仰見皇上深居大<lb/>
内留神章奏采公論於外廷付定議於部院而毫不以<lb/>
成心與也繼而思曰是出於宸衷之主裁與則吕坤保<lb/>
薦事在往年猶然簡在聖心虞夔何人而當此隆眷也<lb/>
抑出於閣臣之票擬與則是以桃李之私情謬為推引<lb/>
<pb n="KR2f0032_WYG_000-12b"/>
而奈何假吕坤之一薦以自文也臣請得而畢其説撫<lb/>
按之臣鎮輯一方境内士夫所改容而禮者也非巨奸<lb/>
豪宦不以列彈章其薦人也不得不寛廟堂之上提衡<lb/>
天下宇内才品所懸鏡而别者也非宏才碩望不以辱<lb/>
弓旌其用人也不得不嚴撫按之保薦㦯偶取其鄉論<lb/>
廟堂之起用必詳核其官評試查各處撫按所薦舉地<lb/>
方人才者能人人而用之乎彼虞夔生平具在去嵗拾<lb/>
遺疏中真士𩔖所不齒聖世所不容者不即罷斥已為<lb/>
<pb n="KR2f0032_WYG_000-13a"/>
漏網遺奸此固滿朝公論輔臣獨不知乎知之而何故<lb/>
復用之乎夫用虞夔也為得意門生而私之也私虞夔<lb/>
而借明㫖以塗天下也借堂官以箝䑓臣也則黨䕶之<lb/>
心化而為機械儻皇上試召輔臣而問不知輔臣何詞<lb/>
以對且今天下多故需人甚急廢謫諸臣無賜環之日<lb/>
中外士紳日夜望輔臣補牘力諍今未能進一君子而<lb/>
先進一邪臣輔臣又将何詞以謝天下乎伏乞明諭輔<lb/>
臣以後用人當秉公心勿植私黨以後擬㫖當持大體<lb/>
<pb n="KR2f0032_WYG_000-13b"/>
勿挾私見則國家之休也亦所以成輔臣之令名也臣<lb/>
再惟修史鉅典也必博訪名流廣招俊士前輔臣䟽有<lb/>
欲取之别署取之外僚取之閒廢取之山林隱逸而必<lb/>
曰文行兼優又曰行義無虧然邪媚如虞夔者首與總<lb/>
栽之選矣苐恐天下之為虞夔者不少也洿行無節徒<lb/>
飾浮華之詞夤縁干進者亦不少也儻誤蒙收録則修<lb/>
史之典適以啓邪臣奔競之途而開小人仕進之竇耳<lb/>
即掇英摛藻何足以昭法誡而垂萬世哉復望諭輔臣<lb/>
<pb n="KR2f0032_WYG_000-14a"/>
及吏部嚴行諮訪務求端方直亮博聞有道術之士毋<lb/>
得濫及匪人以汚清朝盛舉則仕路肅清而國史可傳<lb/>
不朽矣<lb/>
　　論拔淹滯停例金疏<lb/>
臣待罪諌垣伏睹陛下寤寐英賢軫恤民瘼邇者如孟<lb/>
一脉沈鯉屢推不允者今擢用矣覽科臣所上中州饑<lb/>
民圖說憫然動念發帑銀遣官賑救至宫闈之内亦捐<lb/>
金佐之矣大小臣工莫不踴躍而頌曰陛下天地之量<lb/>
<pb n="KR2f0032_WYG_000-14b"/>
而堯舜之心也顧臣見近來請用廢謫諸臣連章累牘<lb/>
留中不下夫今天下多事正當廣招俊乂搜羅巖穴而<lb/>
諸臣者徃徃以戅直䝉譴其抱效忠之悃具可用之才<lb/>
甚多也一列擯斥之籍永無登進之階是陛下之量猶<lb/>
有未廓歟臣謂天地之生才實難國家之需才甚急諸<lb/>
臣不及時録用恐嵗華相催精神意氣漸隳是清朝有<lb/>
不盡之才而正人有後時之嘆矣且銓臣為陛下用人<lb/>
也尚書陳有年又陛下所特簡者也以請用司屬奉㫖<lb/>
<pb n="KR2f0032_WYG_000-15a"/>
切責累疏求去陛下亦屢降温綸留矣夫畀以銓衡之<lb/>
寄寵以知眷之渥則何不推心委任盡行其志而乃令<lb/>
其抱牘逡巡有懐而莫展也伏乞明諭吏部于先後廢<lb/>
謫諸臣遇缺次用随材序遷則忠直在列而國家收多<lb/>
賢之益矣臣又見昨該雲南撫臣請减加金未䝉俞納<lb/>
夫雲南年例金嵗止二千兩萬厯二十年加至五千兩<lb/>
是加増之數反多于原額旋以閣臣之請减去一千矣<lb/>
又以撫臣之疏而増旋以計臣之請復减一千矣又以<lb/>
<pb n="KR2f0032_WYG_000-15b"/>
科臣之疏而増随减随増綸綍不信非所以重詔令而<lb/>
垂史冊也臣聞滇南採金逺渉川陜風雨瘴癘之所侵<lb/>
虎豹盗賊之所傷辛苦艱難觸目悽慘是金以千計而<lb/>
民間所費與死亡傷夷者不可勝計也陛下居髙處優<lb/>
言千則千耳獨不念供之者甚艱乎况今𬗟氛方熾徴<lb/>
兵轉餉之費公私殚竭而今又益以額外之徴求其何<lb/>
以堪伏乞明諭戸部令該省止觧年例金二千兩如以<lb/>
為内用不給請俯從撫臣之懇停免舊嵗所増一千兩<lb/>
<pb n="KR2f0032_WYG_000-16a"/>
則約巳裕民滇氓徼再造之福矣臣再惟近日言及於<lb/>
罪逐之臣陛下以為市恩言及於滇南之金陛下以為<lb/>
奏凟臣亦豈不知緘黙可以自容哉第念職司耳目誼<lb/>
切匡正當此才乏民困之日而坐視端人淹於屏斥窮<lb/>
陬疲於征輸耳目之謂何臣之罪且不容於堯舜之世<lb/>
是以冐昧塵凟仰回天聼惟願陛下以用沈鯉孟一脉<lb/>
之心盡召逐臣以賑中原之心逺徹遐壤則至仁天壤<lb/>
同流而聖德古今罕並矣<lb/>
<pb n="KR2f0032_WYG_000-16b"/>
　　論㑹推閣臣疏<lb/>
頃該吏部以㑹推閣臣之故上干聖怒嚴㫖督責降處<lb/>
司官旋以言者申救斥為編氓朝論惜之臣言官也誼<lb/>
不能黙黙無言臣伏惟陛下念閣務繁劇簡任輔臣不<lb/>
即斷自宸衷而先付之廷推以示公也銓臣博訪旁搜<lb/>
䟽名上請公論採之盈庭可否决於聖斷非敢專也亦<lb/>
非敢私也且威福者朝廷之權也該部亦不得而專也<lb/>
予奪者君上之恩也該部亦不得而市也以今聖明在<lb/>
<pb n="KR2f0032_WYG_000-17a"/>
上清議在下一時臣工非至愚不肖誰敢罔上行私自<lb/>
速罪戾而况郎中顧憲成者砥行好修往以直言獲譴<lb/>
陛下起自謫籍而用之矣司銓未乆復遭擯斥士紳相<lb/>
顧咨嗟咸謂憲成以直道被黜而陛下有不容直之名<lb/>
将何以勸任事之心鼓豪傑之氣乎夫用舍者國家之<lb/>
大政也銓臣者又用舍人之人也邇來相繼屏去不竟<lb/>
其用孫鑨去矣陳有年杜門求去矣司官之空署削籍<lb/>
而去者至再至三矣今顧憲成又以罪去前者将竭後<lb/>
<pb n="KR2f0032_WYG_000-17b"/>
焉不續人才凋謝可為寒心語曰察察不可為容容多<lb/>
後福臣恐今而後非如王國光楊巍也者則不能一日<lb/>
為太宰非如徐一檟謝廷寀劉希孟也者則不能一日<lb/>
為部臣臧否混并舉錯倒置将使黜陟重典為權門供<lb/>
愛憎銓衡重地為私門樹桃李天下不知有是非人心<lb/>
不知有勸懲風靡波流莫䆒所終矣大抵近年以來君<lb/>
臣道隔上下異心上所謂可而下未必是也下所謂可<lb/>
而上未必是也用舍一慿喜怒黜罰幾於無章公議壅<lb/>
<pb n="KR2f0032_WYG_000-18a"/>
閼繁言滋起臣謂人才消長之機理道廢興之漸正在<lb/>
於此故願陛下虚心而觀也然臣又有言焉㑹推閣臣<lb/>
非自十九年始也皇祖二十八年廷推六員而張治李<lb/>
本二臣用即今元輔王錫爵之入閣也亦㑹推也葢特<lb/>
簡與廷推祖宗朝並行巳乆而要之廷推必諧於僉議<lb/>
特簡或由於私援故舜舉臯陶湯舉伊尹而必曰選於<lb/>
衆今輔臣趙志臯等不稽故典不惟逺圖妄為牽引熒<lb/>
激聖怒即掲救數語譬之强笑而神不偕來欲以動聽<lb/>
<pb n="KR2f0032_WYG_000-18b"/>
難矣方今疆場交聳公私耗竭而嗷嗷思亂者又十室<lb/>
而九識者抱厝火積薪之憂所幸公道昭白仕路清夷<lb/>
宰輔無私人朝廷無過舉可以囘氣化而收人心而今<lb/>
時事至此可為長嘆臣職司獻納冐昧塵凟非為銓司<lb/>
惜一郎官也為國家惜人才也為國家惜政體也亦願<lb/>
廟堂之上共捐成心而重為國體人才惜也臣不勝惓<lb/>
惓<lb/>
　兩垣奏議<lb/>
</p>
<p>
</p>
  </div>
</body>
</text>
</TEI>
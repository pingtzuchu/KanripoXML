<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷十三</head> <lb/>
    <p>
<pb n="KR2d0023_WYG_015-1a"/>
欽定四庫全書<lb/>
　春秋戰國異辭卷十三<lb/>
　　　　　　　　　右春坊右諭徳陳厚耀撰<lb/>
　鄭<lb/>
　　桓公<lb/>
鄭桓公友者周厲王少子而宣王庶弟也宣王立二十<lb/>
二年友初封于鄭<hi>史鄭世家食紀年桓子作王子多父  采於咸林</hi>
鄭桓公東會封於鄭暮舎于宋東之逆旅逆旅之叟從<lb/>
<pb n="KR2d0023_WYG_015-1b"/>
外來曰客將焉之曰㑹封於鄭逆旅之叟曰吾聞之時<lb/>
難得而易失也今客之寢安殆非就封者也鄭桓公聞<lb/>
之援轡自駕其僕接淅而載之行十日夜而至釐何與<lb/>
之爭封故以鄭桓公之賢㣲逆旅之叟㡬不㑹封也<hi>説苑</hi>
<hi>權謀而史記齊太公事同  其文小異</hi>
封三十三嵗百姓皆便愛之幽王以為司徒和集周民<lb/>
周民皆説河雒之間人便思之為司徒一嵗周幽王八<lb/>
年幽王以褒后故王室治多邪諸侯或畔之於是桓公<lb/>
<pb n="KR2d0023_WYG_015-2a"/>
問太史伯曰王室多故予安逃死乎太史伯對曰獨洛<lb/>
之東土河濟之間可居公曰何以對曰地近虢鄶虢鄶<lb/>
之君貪而好利百姓不附今公為司徒民皆愛公公誠<lb/>
請居之虢鄶之君見公方用事輕分公地公誠居之虢<lb/>
鄶之民皆公之民也公曰吾欲南之江上何如對曰昔<lb/>
祝融為髙辛氏火正其功大矣而其於周未有興者楚<lb/>
其後也周衰楚必興興非鄭之利也公曰吾欲居西方<lb/>
何如對曰其民貪而好利難久居公曰周衰何國興者<lb/>
<pb n="KR2d0023_WYG_015-2b"/>
對曰齊秦晉楚乎夫齊姜姓伯夷之後也伯夷佐堯典<lb/>
禮秦嬴姓伯繄<hi>益同</hi>之後也伯繄佐舜懷柔百物及楚之<lb/>
先皆嘗有功於天下而周武王克紂後成王封叔虞于<lb/>
唐其地阻險以此有徳與周衰並亦必興矣公曰善于<lb/>
是卒言王東徙其民雒東而虢鄶果獻十邑竟國之<hi>史鄭</hi>
<hi>世家文約國語</hi>
鄭桓公將欲襲鄶先問鄶之豪傑良臣辯智勇敢之士<lb/>
盡與其名姓擇鄶之良田賂之為官爵之名而書之因<lb/>
<pb n="KR2d0023_WYG_015-3a"/>
為設壇場郭門之外而埋之釁之以雞豭若盟狀鄶君<lb/>
以為内難也而盡殺其良臣桓公襲鄶遂取之<hi>韓子内儲下</hi>
<hi>又説苑權謀</hi>
二嵗犬戎殺幽王于驪山下并殺桓公鄭人共立其子<lb/>
掘突是為武公<hi>史鄭世家</hi>
桓公為周司徒善于其職甚得周衆又死于犬戎之難<lb/>
平王于是復命其子掘突為司徒纉父之職<hi>紀事年表</hi>
　　武公<lb/>
<pb n="KR2d0023_WYG_015-3b"/>
鄭武公從諸侯以兵送平王東遷于雒王命武公東取<lb/>
虢鄶十邑國之于是復施舊號于新邑謂之新鄭又鄭<lb/>
遺民自咸林避戎南入漢中謂之南鄭<hi>紀事年表</hi>
鄭武公好賢賦緇衣<hi>子貢詩傳  詩說同</hi>
　詩序　緇衣美武公也父子並為周司徒善于其職<lb/>
　國人宜之故美其徳以明有國善善之功焉<lb/>
鄭武公欲伐胡先以其女妻胡君以娛其意因問於羣<lb/>
臣吾欲用兵誰可伐者大夫闗其思對曰胡可伐武公<lb/>
<pb n="KR2d0023_WYG_015-4a"/>
怒而戮之曰胡兄弟之國也子言伐之何也胡君聞之<lb/>
以鄭為親已遂不備鄭鄭人襲胡取之<hi>韓子説難</hi>
鄭武公十年娶申侯女為夫人曰武姜生太子寤生生<lb/>
之難及生夫人弗愛後生少子叔段段生易夫人愛之<lb/>
二十七年武公疾夫人請公欲立段為太子公弗聽是<lb/>
嵗武公卒寤生立是為莊公<hi>史鄭世家異約左氏文稍</hi>
　　莊公<lb/>
莊公元年封弟段于京號太叔祭仲曰京大于國非所<lb/>
<pb n="KR2d0023_WYG_015-4b"/>
以封庶也莊公曰武姜欲之我弗敢奪也段至京繕治<lb/>
甲兵與其母武姜謀襲鄭<hi>史鄭世家</hi>
鄭莊公封弟叔段于京祭足諫之不聽大夫風之賦將<lb/>
仲子<hi>子貢詩傳</hi>
　詩序　將仲子刺莊公也不勝其母以害其弟弟叔<lb/>
　失道而公弗制祭仲諫而公弗聽小不忍以致大亂<lb/>
　焉<hi>詩説云莊公欲䧟弟段授以大邑祭仲諌陽拒之大夫原其情而刺之</hi>
太叔段多才而好勇鄭人愛之賦叔于田<hi>詩傳夫詩説云大  憂之</hi>
<pb n="KR2d0023_WYG_015-5a"/>
<hi>而作此詩</hi>
　詩序　叔于田刺莊公也叔處于京繕甲治兵以出<lb/>
　于田國人説而歸之<lb/>
段不義而得衆鄭人歸之賦大叔<hi>詩傳而詩説云大夫憂之  作  詩序云</hi>
<hi>刺莊公也</hi>
二十二年段果襲鄭武姜為内應莊公發兵伐段段走<lb/>
伐京京人畔段段出走鄢鄢潰段出奔共於是莊公遷<lb/>
其母武姜於城潁誓言曰不至黄泉毋相見也居嵗餘<lb/>
<pb n="KR2d0023_WYG_015-5b"/>
已悔思母潁谷之考叔有獻于公公賜食考叔曰臣有<lb/>
母請君食賜臣母莊公曰我甚思母惡負盟奈何考叔<lb/>
曰穿地至黄泉則相見矣於是遂從之見母<hi>史鄭世家</hi>
莊公失道君子去之國人思望焉作遵大路<hi>詩序説詩傳詩  入</hi>
<hi>鄶風為夫棄婦之詩</hi>
　地志<hi>河南</hi>洧川縣牛脾山即莊公築隧見母之處<lb/>
　水經注　洧水南有鄭莊公望母臺莊公居夫人于<lb/>
　城潁故城臺以望母用伸在心之思<lb/>
<pb n="KR2d0023_WYG_015-6a"/>
二十四年宋繆公卒公子馮奔鄭　鄭侵周地取禾<lb/>
二十五年衛州吁弑其君桓公自立與宋伐鄭以馮故<lb/>
也<lb/>
二十七年始朝周桓王桓王怒其取禾弗禮也<lb/>
二十九年莊公怒周弗禮與魯易祊許田<lb/>
三十七年莊公不朝周周桓王率陳蔡虢衛伐鄭莊公<lb/>
與祭仲髙渠彌發兵自救王師大敗祝瞻射中王臂祝<lb/>
瞻請從之鄭伯止之曰犯長且難之况敢陵天子乎乃<lb/>
<pb n="KR2d0023_WYG_015-6b"/>
止夜令祭仲問主疾<hi>史鄭世家約左氏文</hi>
三十八年北戎伐齊齊使求救鄭遣太子忽將兵救齊<lb/>
齊釐公欲妻之忽謝曰我小國非齊敵也時祭仲與俱<lb/>
勸使取之曰君多内寵太子無大援將不立三公子皆<lb/>
君也所謂三公子者太子忽其弟突次弟子亹也<hi>史鄭世家</hi>
鄭世子忽辭昏于齊祭仲諫之賦有女同車<hi>詩傳説同</hi>　<hi>詩</hi>
　詩序　有女同車刺忽也鄭人刺忽之不昏于齊也<lb/>
　太子忽嘗有功于齊齊侯請妻之齊女賢而不取卒<lb/>
<pb n="KR2d0023_WYG_015-7a"/>
　以無大國之助至于見逐故國人刺之<lb/>
四十三年莊公卒<hi>史鄭世家</hi>
鄭莊公卒公子爭立齊楚交伐忠臣憂之欲相率獻謀<lb/>
以救其國故賦籜兮<hi>詩説同詩傳畧</hi>
　詩序　籜兮刺忽也君弱臣强不倡而和也<lb/>
鄭公子五爭<hi>五疑作互</hi>兵革不息男女相棄民人思保其家<lb/>
室賦出其東門閔亂也<hi>詩序不詩説云鄭之貞士宜其室家  染淫俗而作  詩傳亦</hi>
<hi>同</hi>
<pb n="KR2d0023_WYG_015-7b"/>
　　昭公　　厲公　　子亹　　子嬰　　厲公<lb/>
初祭仲甚有寵於莊公莊公使為卿公使娶鄧女生太<lb/>
子忽故祭仲立之是為昭公莊公又娶宋雍氏女生厲<lb/>
公突雍氏有寵于宋宋莊公聞祭仲之立忽乃使人誘<lb/>
召祭仲而執之曰不立突將死亦執突以求賂焉祭仲<lb/>
許宋與宋盟以突歸立之昭公聞祭仲以宋要立其弟<lb/>
突九月辛亥忽出奔衛己亥突至鄭立是為厲公<hi>史鄭世家</hi>
<hi>氏約左  文</hi>
<pb n="KR2d0023_WYG_015-8a"/>
厲公四年祭仲専國政厲公患之陰使其壻雍糾欲殺<lb/>
祭仲糾妻祭仲女也知之謂其母曰父與夫孰親母曰<lb/>
父一而已人盡夫也女乃告祭仲祭仲反殺雍糾戮之<lb/>
於市厲公無奈祭仲何怒糾曰謀及婦人死固宜哉夏<lb/>
厲公出居邊邑櫟祭仲迎昭公忽六月乙亥復入鄭即<lb/>
位秋鄭厲公突因櫟人殺其大夫單伯遂居之諸侯聞<lb/>
厲公出奔伐鄭弗克而去宋頗予厲公兵自守於櫟鄭<lb/>
以故亦不伐櫟<hi>史鄭世家約左氏文</hi>
<pb n="KR2d0023_WYG_015-8b"/>
　詩序　狡童刺忽也不能與賢人圖事權臣擅命也<lb/>
昭公二年自昭公為太子時父莊公欲以高渠彌為卿<lb/>
昭公惡之莊公弗聽卒用渠彌為卿及昭公即位懼其<lb/>
殺已冬十月渠彌與昭公出獵射殺昭公于野祭仲與<lb/>
渠彌不敢入厲公乃更立昭公弟子亹為君是為子亹<lb/>
也無謚號子亹元年七月齊襄公㑹諸侯於首止鄭子<lb/>
亹徃㑹高渠彌相從祭仲稱疾不行所以然者子亹自<lb/>
齊襄公為公子之時嘗㑹鬭相仇及㑹諸侯祭仲請子<lb/>
<pb n="KR2d0023_WYG_015-9a"/>
亹無行子亹曰齊彊而厲公居櫟即不徃是率諸侯伐<lb/>
我内厲公我不如徃往何遽必辱且又何至是卒行於<lb/>
是祭仲恐齊並殺之故稱疾子亹至不謝齊侯齊侯怒<lb/>
遂伏甲而殺子亹高渠彌亡歸歸與祭仲謀召子亹弟<lb/>
公子嬰于陳而立之是為鄭子　鄭子十二年祭仲死<lb/>
　韓非子　鄭伯將以高渠彌為卿昭公惡之固諫不<lb/>
　聽及昭公即位懼其殺已也辛夘弑昭公而立公子<lb/>
　亹也君子曰昭公知所惡矣公子圉曰高伯其為戮<lb/>
<pb n="KR2d0023_WYG_015-9b"/>
　乎報惡已甚矣或曰公子圉之言也不亦反乎昭公<lb/>
　之及於難者報惡晩也然則高伯之晩於死者報惡<lb/>
　甚也明君不懸怒懸怒則臣懼罪輕舉以行計則人<lb/>
　主危故靈臺之飲衛侯怒而不誅故禇師作難食黿<lb/>
　之羮鄭君怒而不誅故子公殺君君子之舉知所惡<lb/>
　非甚之也曰知之若是其明也而不行誅焉以及於<lb/>
　死故曰知所惡以見其無權也今君非獨不足於見<lb/>
　難而已或不足於斷制今昭公見惡稽罪而不誅使<lb/>
<pb n="KR2d0023_WYG_015-10a"/>
　渠彌含憎懼死以徼幸故不免於殺是昭公之報惡不<lb/>
　甚也或曰報惡甚者大誅報小罪大誅報小罪也者<lb/>
　獄之至也獄之患故非在所以誅也以讐之衆也是<lb/>
　以晉厲公滅三郄而欒中行作難鄭子都殺伯咺而<lb/>
　食鼎起禍吳王誅子胥而越句踐成覇則衛侯之逐<lb/>
　鄭靈之弑不以禇師之不死而子公之不誅也以未<lb/>
　可以怒而有怒之色未可誅而有誅之心怒當其罪<lb/>
　而誅不逆人心雖懸奚害夫未立有罪即位之後宿<lb/>
<pb n="KR2d0023_WYG_015-10b"/>
　罪而誅齊胡之所以滅也君行之臣猶有後患况為<lb/>
　臣而行之君乎誅既不當而以盡為心是與天下為<lb/>
　讐也則雖為戮不亦可乎<lb/>
鄭之君子閔忽之無忠臣良士終以死亡作揚之水<hi>詩序</hi>
　<hi>詩傳詩説皆入鄶風以為鄶詞人兄弟相間而被讒訴之之</hi>
十四年故厲公突在櫟者使人誘刼鄭大夫甫瑕要以<lb/>
求入瑕曰舎我我為君殺鄭子而入君厲公與盟乃舎<lb/>
之六月甲子瑕殺鄭子及其二子而迎厲公突突自櫟<lb/>
<pb n="KR2d0023_WYG_015-11a"/>
復入即位初内蛇與外蛇鬭于鄭南門中内蛇死居六<lb/>
年厲公果復入入而讓其伯父原曰我亡國外居伯父<lb/>
無意入我亦甚矣原曰事君無二心人臣之職也原知<lb/>
罪矣遂自殺厲公於是謂甫瑕曰子之事君有二心矣<lb/>
遂誅之瑕曰重徳不報誠然哉厲公後元年齊桓公始<lb/>
霸<hi>史鄭世家</hi>
五年燕衛與周惠王弟頽伐王王出奔温立弟頽為王<lb/>
　六年惠王告急鄭厲公發兵擊周王子頽弗勝於是<lb/>
<pb n="KR2d0023_WYG_015-11b"/>
與周惠王歸王居于櫟<hi>史鄭世家</hi>
七年春鄭厲公與虢叔襲殺王子頽而入惠王于周<hi>史鄭</hi>
<hi>世家</hi>
七年秋厲公卒子文公踕立厲公初立四嵗亡居櫟居<lb/>
櫟十七嵗復入立七嵗與亡凡二十八年<hi>史鄭世家異與左氏稍</hi>
　　文公<lb/>
鄭文公使高克禦狄于境不召師潰大夫憂之賦清人<lb/>
<hi>詩傳憂詩説云公子素  之而作</hi>
<pb n="KR2d0023_WYG_015-12a"/>
　詩序　清人刺文公也高克好利而不顧其君文公<lb/>
　惡而欲逺之不能使高克將兵而禦狄于境陳其師<lb/>
　旅翺翔河上久而不召衆散而歸高克奔陳公子素<lb/>
　惡高克進之不以禮文公退之不以道危國亡師之<lb/>
　本故作是詩<hi>高克見左閔二年當鄭文公十三年</hi>
文公十七年齊桓公以兵破蔡遂伐楚至召陵二十四<lb/>
年文公之賤妾曰燕姞夢天與之蘭曰余為伯鯈余爾<lb/>
祖也以是為而子蘭有國香以夢告文公文公幸之而<lb/>
<pb n="KR2d0023_WYG_015-12b"/>
予之草蘭為符遂生子名曰蘭<hi>史鄭世家</hi>
鄭文公三十六年晉公子重耳過文公弗禮文公弟叔<lb/>
詹曰重耳賢且又同姓窮而過君不可無禮文公曰諸<lb/>
侯亡公子過者多矣安能盡禮之詹曰君如弗禮遂殺<lb/>
之弗殺使即反國為鄭憂矣文公弗聽三十七年晉公<lb/>
子重耳反國是為文公<hi>史鄭世家</hi>
鄭文公三十七年秋鄭入滑滑聽命已而反與衛於是<lb/>
鄭伐滑周襄王使伯犕請滑文公怨惠王之亡在櫟而<lb/>
<pb n="KR2d0023_WYG_015-13a"/>
文公父厲公入之而惠王不賜厲公爵禄又怨襄王之<lb/>
與衛滑故不聽襄王請而囚伯犕王怒與翟人伐鄭弗<lb/>
克冬翟攻襄王襄王出奔鄭鄭文公居王于氾三十八<lb/>
年晉文公入襄王成周<hi>史鄭世家</hi>
文公四十一年鄭助楚擊晉自晉文公之過無禮故背<lb/>
晉助楚四十三年晉秦共圍鄭討其助楚攻晉者及文<lb/>
公過時之無禮也初鄭文公有三夫人寵子五人皆以<lb/>
罪蚤死公怒溉逐羣公子公子蘭奔晉從晉文公圍鄭<lb/>
<pb n="KR2d0023_WYG_015-13b"/>
時蘭事晉文公甚謹愛幸之乃私于晉以求入為太子<lb/>
晉于是欲得叔詹為僇鄭文公恐不敢謂叔詹言詹聞<lb/>
言于鄭君曰臣謂君君不聽臣晉卒為患然鄭所以圍<lb/>
鄭以詹詹死而赦鄭國詹之願也乃自殺鄭人以詹尸<lb/>
與晉晉文公曰必欲一見鄭君辱之而去鄭人患之乃<lb/>
使人私于秦曰破鄭益晉非秦之利也秦兵罷晉文公<lb/>
欲入蘭為太子以告鄭鄭大夫石葵曰吾聞姞姓乃后<lb/>
稷之元妃其後當有興者子蘭母其後也且夫人子盡<lb/>
<pb n="KR2d0023_WYG_015-14a"/>
已死餘庶子無如蘭賢今圍急晉以為請利孰大焉遂<lb/>
許晉與盟卒立子蘭為太子晉兵乃罷去<hi>史鄭世家</hi>
四十五年文公卒子蘭是為穆公<hi>史鄭世家</hi>
　　穆公<hi>穆史作繆</hi>
繆公元年春秦繆公使三將將兵欲襲鄭至滑逢鄭賈<lb/>
人弦高詐以十二牛勞軍故秦兵不至而還晉敗之于<lb/>
崤初往年鄭文公之卒也鄭司城繒賀以鄭情賣之秦<lb/>
兵故來　三年鄭發兵從晉伐秦敗秦兵於汪<lb/>
<pb n="KR2d0023_WYG_015-14b"/>
初晉文公與秦穆公伐鄭圍其都鄭人私與秦盟而晉<lb/>
師退秦又使大夫祀于等<hi>左傳祀于作把子</hi>三人戍鄭居三年<lb/>
晉文公卒襄公初立秦穆公方强使百里西乞白乙帥<lb/>
師襲鄭過周及滑鄭人不知時鄭之賈人弦高將市于<lb/>
周遇之謂其友蹇他曰師行數千里又數經諸侯之地<lb/>
其勢必襲鄭凡襲國者以無備也示以知其情也必不<lb/>
敢進矣于是乃矯鄭伯之命以十二牛犒秦師且使人<lb/>
告鄭為備祀于亡奔齊孟明等返至都晉人要擊大破<lb/>
<pb n="KR2d0023_WYG_015-15a"/>
秦師鄭賴以存鄭穆公以存國之功賞高高辭曰詐而<lb/>
得賞則鄭國之政廢矣為國而無信是敗俗也賞一人<lb/>
而敗國俗智者不為也遂以其屬徙東夷終身不返<hi>高士</hi>
<hi>傳約與左傳文  畧相同</hi>
　淮南子<hi>人間</hi>秦兵襲鄭鄭之賈人弦高蹇他<hi>蹇他弦高黨</hi>
　相與謀曰師行數千里數絶諸侯之地其勢必襲鄭<lb/>
　凡襲國者以為無備也今示以知其情必不敢進乃<lb/>
　矯鄭伯之命以十二牛勞之三帥相與謀曰凡襲人<lb/>
<pb n="KR2d0023_WYG_015-15b"/>
　者以為弗知今已知之矣守備必固進必無功乃還<lb/>
　師而反晉先軫舉兵擊之大破之殽鄭伯乃以存國<lb/>
　之功賞弦高弦高辭之曰誕而得賞則鄭國之信廢<lb/>
　矣為國而無信是俗敗也賞一人而敗國俗仁者弗<lb/>
　為也以不信得厚賞義者弗為也遂以其屬徙東夷<lb/>
　終身不返<lb/>
　吕覽<hi>務大</hi>鄭君問於被瞻曰<hi>鄭君鄭文公</hi>竊聞先生之義<lb/>
　不死君不亡君信有之乎被瞻對曰有之夫言不聽<lb/>
<pb n="KR2d0023_WYG_015-16a"/>
　道不行則固不事君也<hi>固亦作故</hi>若言聽道行又何死亡<lb/>
　哉<lb/>
二十一年楚成王與宋華元伐鄭華元殺羊食士不與<lb/>
其御羊斟怒以馳鄭鄭囚華元宋贖華元元亦亡去晉<lb/>
使趙穿以兵伐鄭<hi>史鄭世家</hi>
　墨子　鄭穆公當晝日中處乎廟有神入門而左鳥<lb/>
　身素服三絶面狀正方鄭繆公見之乃恐懼奔神曰<lb/>
　帝享女明徳使予錫女夀十年有九使若國家蕃昌<lb/>
<pb n="KR2d0023_WYG_015-16b"/>
　子孫茂毋失鄭穆公再拜稽首曰敢問神曰予為勾<lb/>
　芒若以鄭穆公之所身見為儀則鬼神之有豈可疑<lb/>
　哉<lb/>
二十二年鄭繆公卒子夷立是為靈公<hi>史鄭世家</hi>
　　靈公<lb/>
靈公元年春楚獻黿于靈公子家子公將朝靈公子公<lb/>
之食指動謂子家曰他日指動必食異物及入見靈公<lb/>
進黿羮子公笑曰果然靈公問其笑故具告靈公靈公<lb/>
<pb n="KR2d0023_WYG_015-17a"/>
召之獨弗予羮子公怒染其指嘗之而出公怒欲殺子<lb/>
公子公與子家謀先夏弑靈公<lb/>
靈公元年子公子家弑靈公<hi>以食黿故詳左傳</hi>鄭人欲立靈公<lb/>
弟去疾去疾讓曰必以賢則去疾不肖必以順則公子<lb/>
堅長堅者靈公庶弟<hi>年表云靈公庶兄</hi>去疾之兄也於是乃立<lb/>
子堅是為襄公襄公立將盡去繆氏繆氏者弑靈公子<lb/>
公之族家也去疾曰必去繆氏我將去之乃止皆以為<lb/>
大夫<hi>史鄭世家約左氏文</hi>
<pb n="KR2d0023_WYG_015-17b"/>
子良去國不忘諫君賦蹇裳<hi>詩傳</hi>
　詩説　子良如晉作詩以寓靈公<hi>詩序云蹇裳思見正也狂童恣行國</hi>
　<hi>人思大國之正己也</hi>
鄭靈公好倡國人化之君子譏之賦溱洧<hi>詩傳也詩序刺亂  淫風</hi>
<hi>大行莫之能救焉</hi>
鄭靈公棄其世臣而任狂狡子良憂<hi>一作諫</hi>之賦扶胥<hi>即山</hi>
<hi>有扶蘓狂氏狡名同以狂狡為嬖人</hi>　<hi>詩傳云詩説亦詩序  刺忽也</hi>
子良諫用狂狡靈公不聽將去其國賦麥秀<hi>麥秀疑即狡童  子</hi>
<pb n="KR2d0023_WYG_015-18a"/>
<hi>貢詩傳章詩本三章首  逸去</hi>
　詩説　靈公不聽子良之謀將逐之故作是詩以責<lb/>
　狂狡<hi>詩序云刺忽也不與賢人圖事權臣擅命也</hi>
　　襄公<lb/>
襄公元年楚怒鄭受宋賂縱華元伐鄭鄭背楚與晉親<lb/>
五年楚復伐鄭晉來救之<lb/>
六年子家卒國人復逐其族以其弑靈公也<lb/>
七年鄭與晉盟鄢陵<hi>以上史鄭世家</hi>
<pb n="KR2d0023_WYG_015-18b"/>
鄭襄公八年楚莊王以鄭與晉盟來伐圍鄭三月鄭以<lb/>
城降楚楚王入自皇門鄭襄公肉袒牽羊以迎曰孤不<lb/>
能事邊邑使君王懷怒以及敝邑孤之罪也敢不惟命<lb/>
是聽君王遷之江南及以賜諸侯亦惟命是聽若君王<lb/>
不忘厲宣王桓武公哀不忍絶其社稷錫不毛之地使<lb/>
復得改事君王孤之願也然非所敢望也敢布腹心惟<lb/>
命是聽莊王為却三十里而後舎楚羣臣曰自郢至此<lb/>
士大夫亦乆勞矣今得國舎之何故莊王曰所為伐伐<lb/>
<pb n="KR2d0023_WYG_015-19a"/>
不服也今已服尚何求乎卒去晉聞楚之伐鄭發兵救<lb/>
鄭其來持兩端故遲比至河楚兵已去晉將帥或欲渡<lb/>
或欲還卒渡河莊王聞還擊晉鄭反助楚大破晉軍于<lb/>
河上十年晉伐鄭以其反晉而親楚也<hi>史鄭世家約左氏文</hi>
十八年襄公卒子悼公㵒立<hi>史鄭世家</hi>
　　悼公<lb/>
悼公元年鄦<hi>音許</hi>公惡鄭於楚悼公使弟睔于楚自訟訟<lb/>
不直楚囚睔於是鄭悼公來與晉平遂親睔私于楚子<lb/>
<pb n="KR2d0023_WYG_015-19b"/>
反子反言歸睔于鄭<hi>史鄭世家</hi>
二年楚伐鄭晉兵來救是嵗悼公卒立其弟睔是為成<lb/>
公<hi>史鄭世家</hi>
　　成公<lb/>
鄭成公三年楚共王曰鄭伯孤有徳焉使人來與盟成<lb/>
公私與盟秋成公朝晉晉曰鄭私平于楚執之使欒書<lb/>
伐鄭四年春鄭患晉圍公子如乃立成公庶兄繻為君<lb/>
其四月晉聞鄭立君乃歸成公鄭人聞成公歸亦殺君<lb/>
<pb n="KR2d0023_WYG_015-20a"/>
繻迎成公晉兵去十年背晉盟盟于楚晉厲公怒發兵<lb/>
伐鄭楚共王救鄭晉楚戰鄢陵楚兵敗晉射傷楚共王<lb/>
目俱罷而去十三年晉悼公伐鄭兵于洧上鄭城守晉<lb/>
亦去十四年成公卒子惲立是為釐公<hi>史鄭世家</hi>
　　釐公<lb/>
釐公五年子駟朝釐公公不禮子駟怒使厨人藥殺釐<lb/>
公赴諸侯曰釐公暴病卒立公子嘉嘉時年五嵗是為<lb/>
簡公<hi>史鄭世家</hi>
<pb n="KR2d0023_WYG_015-20b"/>
　　簡公<lb/>
簡公元年諸公子謀欲誅子駟子駟覺之反盡誅諸公<lb/>
子二年晉伐鄭鄭與盟晉去冬又與楚盟子駟畏誅故<lb/>
兩親晉楚三年子駟欲自立為君公子子孔使尉止殺<lb/>
子駟而代之子孔又欲自立子産曰子駟為不可誅之<lb/>
今又效之是亂無止息也于是子孔從之而相鄭簡公<lb/>
四年晉怒鄭與楚盟伐鄭鄭與盟楚共王救鄭敗晉兵<lb/>
簡公欲與晉平楚又囚鄭使者十二年簡公怒相子孔<lb/>
<pb n="KR2d0023_WYG_015-21a"/>
專國權誅之而以子産為卿<hi>史鄭世家</hi>
子産者子國之子也子産忠於鄭君子國譙怒之曰夫<lb/>
介異於人臣而獨忠於主主賢明能聽汝不明將不汝<lb/>
聽聽與不聽未可必知而汝已離於羣臣離于羣臣則<lb/>
必危汝身矣非徒危已也又且危父矣<hi>韓子外儲左</hi>
子産相鄭簡公謂子産曰飲酒不樂也俎豆不大鐘鼓<lb/>
竽瑟不鳴寡人之事不一國家不定百姓不治耕戰不<lb/>
輯睦亦子之罪子有職寡人亦有職各守其職子産退<lb/>
<pb n="KR2d0023_WYG_015-21b"/>
而為政五年國無盜賊道不拾遺桃棗蔭于街者莫有<lb/>
援也錐刀遺道三日可反三年不變民無饑也<hi>韓子外儲左</hi>
　尸子　鄭簡公謂子産曰飲酒之不樂鐘鼓之不鳴<lb/>
　寡人之任也國家之不乂朝廷之不治與諸侯交之<lb/>
　不得志子之任也子無入寡人之樂寡人無入子之<lb/>
　朝自是以來子産治鄭城門不閉國無盜賊道無餓<lb/>
　人孔子曰若鄭簡公之好樂雖抱鐘而朝可也<lb/>
子産為鄭相一年豎子不戲狎斑白不提挈僮子不犂<lb/>
<pb n="KR2d0023_WYG_015-22a"/>
畔二年市不貳賈三年門不夜關道不拾遺四年田器不<lb/>
歸五年土無尺籍喪期不令而治<hi>淮南子</hi>
鄭簡公謂子産曰國小迫於荆晉之間今城郭不完兵<lb/>
甲不備不可以待不虞子産曰臣閉其外也已逺矣而<lb/>
守其内也已固矣雖小國猶不危也君其勿憂是以没<lb/>
簡公身無患<hi>韓子外儲左</hi>
子産相鄭簡公謂子産曰内政毋出外政毋入夫衣裘<lb/>
之不美車馬之不飾子女之不潔寡人之醜也國家之<lb/>
<pb n="KR2d0023_WYG_015-22b"/>
不治封疆之不正夫子之醜也子産相鄭終簡公之身<lb/>
内無國中之亂外無諸侯之患也子産之從政也擇能<lb/>
而使之馮簡子善斷事子太叔善決而文公孫揮知四<lb/>
國之為而辨于其大夫之族姓變而立至又善為辭令<lb/>
禆諶善謀于野則獲於邑則否有事乃載禆諶與之適<lb/>
野使謀可否而告馮簡子斷之使公孫揮為之辭令成<lb/>
乃令子太叔行之以應對賓客是以鮮有敗事也<hi>説苑政理</hi>
子産相鄭專國之政三年善者服其化惡者畏其禁鄭<lb/>
<pb n="KR2d0023_WYG_015-23a"/>
國以治諸侯憚之而有兄曰公孫朝有弟曰公孫穆朝<lb/>
好酒穆好色朝之室也聚酒千鐘積麴成封望門百步<lb/>
醴漿之氣逆于人鼻方其荒于酒也不知世道之安危<lb/>
人理之悔吝室内之有無九族之親疎存亡之安樂也<lb/>
雖水火兵刅交于前弗知也穆之後庭比房數十皆擇<lb/>
稚齒婑媠者以盈之方其聃于色也屏親昵絶交遊逃<lb/>
於後庭以晝足夜三月一出意猶未愜鄉有處子之娥<lb/>
姣者必賄而招之媒而挑之必獲而後己子産日夜以<lb/>
<pb n="KR2d0023_WYG_015-23b"/>
為戚宻造鄧析而謀之曰僑聞治身以及家治家以及<lb/>
國此言自近至於逺也僑為國則治矣而家則亂矣其<lb/>
道逆耶將奚方以救二子子其詔之鄧析曰吾怪之久<lb/>
矣未敢先言子奚不時其治也喻以性命之重誘以禮<lb/>
義之尊乎子産用鄧析之言因間以謁其兄弟而告之<lb/>
曰人之所以貴於禽獸者智慮智慮之所將者禮義禮<lb/>
義成則名位至矣若觸情而動耼于嗜欲則性命危矣<lb/>
子納僑之言則朝自悔而夕食禄矣朝穆曰吾知之久<lb/>
<pb n="KR2d0023_WYG_015-24a"/>
矣擇之亦久矣豈待若言而識之哉凡生之難遇而死<lb/>
之易及以難遇之生俟易及之死可孰念哉而欲尊禮<lb/>
義以誇人矯情性以招名吾以此為弗若死也為欲盡<lb/>
一生之歡窮當年之樂唯患腹溢而不得恣口之飲力<lb/>
憊而不得肆情于色不遑憂名聲之醜性命之危也且<lb/>
若以治國之能誇物欲以説辭亂我之心榮禄喜我之<lb/>
意不亦鄙而可矜哉我又欲與若别之夫善治外者物<lb/>
未必治而身交苦善治内者物未必亂而性交逸以若<lb/>
<pb n="KR2d0023_WYG_015-24b"/>
之治外其法可蹔行于一國未合于人心以我之治内<lb/>
可推之于天下君臣之道息矣吾嘗欲以此術而喻之<lb/>
若反以彼術而教我哉子産茫然無以應之他日以告<lb/>
鄧析鄧析曰子與眞人居而不知也孰謂子智者乎鄭<lb/>
國之治偶耳非子之功也<hi>列子楊朱</hi>
鄭國多相縣以書者子産令無縣書鄧析致之子産令<lb/>
無致書　洧水甚大鄭之富人有溺者人得其屍者富<lb/>
人請贖之其人求金甚多以告鄧析鄧析曰安之人必<lb/>
<pb n="KR2d0023_WYG_015-25a"/>
莫之買矣得屍者患之以告鄧析鄧析又答之曰安之<lb/>
此必無所更買矣　子産治鄭鄧析務難之與民之有<lb/>
獄者約大獄一衣小獄襦袴民之獻衣襦袴而學訟者<lb/>
不可勝數以非為是以是為非是非無度而可與不可<lb/>
日變所欲勝因勝所欲罪因罪鄭國大亂民口讙譁子<lb/>
産患之於是殺鄧析而戮之民心乃服是非乃定法律<lb/>
乃行<hi>吕覽離謂</hi>
鄧析操兩可之説設無窮之辭當子産執政作竹刑鄭<lb/>
<pb n="KR2d0023_WYG_015-25b"/>
國用之數難子産之治子産屈之子産執而戮之俄而<lb/>
誅之<hi>列子湯問</hi>
有相與訟者子産離之而無使得通辭倒其言以告而<lb/>
知之<hi>韓子内儲上</hi>
　繹史　諸書多言子産殺鄧析唯左氏云駟歂殺之<lb/>
　獨異<lb/>
　漢書　名家鄧析二篇<lb/>
　列子　鄭之圃澤多賢東里多才圃澤之役有伯豐<lb/>
<pb n="KR2d0023_WYG_015-26a"/>
　子者行過東里遇鄧析鄧析顧其徒而笑曰為若舞<lb/>
　彼來者奚若其徒曰所願知也鄧析謂伯豐子曰汝<lb/>
　知養養之義乎受人養而不能自養者犬豕之類也<lb/>
　養物而物為我用者人之力也使汝之徒食而飽衣<lb/>
　而息執政之功也長幼羣聚而為牢籍庖厨之物奚<lb/>
　異犬豕之類乎伯豐子不應伯豐子之從者越次而<lb/>
　進曰大夫不聞齊魯之多機乎有善治土木者有善<lb/>
　治金革者有善治聲樂者有善書數者有善治軍旅<lb/>
<pb n="KR2d0023_WYG_015-26b"/>
　者有善治宗廟者羣才備也而無相位者無能相使<lb/>
　者而位之者無知使之者無能而知之與能為之使<lb/>
　焉執政者乃吾之所使子奚矜焉鄧析無所應目其<lb/>
　徒而退<lb/>
　説苑　衛有五丈夫俱負缶而入井灌韭終日一區<lb/>
　鄧析過下車為教之曰為機重其後輕其前命曰橋<lb/>
　終日溉韭百區不倦五丈夫曰吾師言曰有機知之<lb/>
　巧必有機知之敗我非不知也不欲為也子其往矣<lb/>
<pb n="KR2d0023_WYG_015-27a"/>
　我一心溉之不知改已鄧析去行數十里顔色不悦<lb/>
　懌自病弟子曰是何人也而恨我君請為君殺之鄧<lb/>
　析曰釋之是所謂眞人者也可令守國<lb/>
鄭子産晨出過東匠之閭聞婦人之哭撫其御之手而<lb/>
聽之有間遣吏執而問之則手絞其夫者也異日其御<lb/>
問曰夫子何以知之子産曰其聲懼凡人於其親愛也<lb/>
始病而憂臨死而懼已死而哀今哭已死不哀而懼是<lb/>
以知其有姦也<hi>韓子難三</hi>
<pb n="KR2d0023_WYG_015-27b"/>
晉人欲攻鄭令叔向聘焉視其有人與無人子産為之<lb/>
詩曰子惠思我蹇裳涉洧子不我思豈無他士叔向歸<lb/>
曰鄭有人子産在焉不可攻也秦楚近其詩有異心不<lb/>
可攻也乃輟攻鄭<hi>呂覽求人</hi>
簡公十九年簡公如晉請衛君還而封子産以六邑子<lb/>
産讓受其三邑二十二年吳使延陵季子于鄭見子産<lb/>
如舊交謂子産曰鄭之執政者侈難將至政將及子子<lb/>
為政必以禮不然鄭將敗子産厚遇季子二十三年諸<lb/>
<pb n="KR2d0023_WYG_015-28a"/>
公子爭寵相殺又欲殺子産公子或諫曰子産仁人鄭<lb/>
所以存者子産也勿殺乃止<hi>史鄭世家</hi>
簡公二十五年鄭使子産於晉問平公疾平公曰卜而<lb/>
曰實沈臺駘為祟史官莫知敢問對曰高辛有二子長<lb/>
曰閼伯季曰實沈居曠林不相能也日操干戈以相征<lb/>
伐后帝弗臧遷閼伯于啇丘主辰啇人是因故辰為啇<lb/>
星遷實沈於大夏主參唐人是因服事夏商其季世曰<lb/>
唐叔虞當武王邑姜方娠大叔夢帝謂已余命而子曰<lb/>
<pb n="KR2d0023_WYG_015-28b"/>
虞乃與之唐屬之參而蕃育其子孫及生有文在其掌<lb/>
曰虞遂以命之及成王滅唐而國大叔焉故參為晉星<lb/>
由是觀之則實沈參神也昔金天氏有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子曰昧為𤣥<lb/>
𡨕師生允格臺駘臺駘能業其官宣汾洮障大澤以處<lb/>
太原帝用嘉之國之汾川沈姒蓐黄實守其祀今晉主<lb/>
汾川而滅之由是觀之則臺駘汾洮神也然是二者不<lb/>
害君身山川之神則水旱之菑禜之日月星辰之神則<lb/>
雪霜風雨不時禜之若君疾飲食哀樂女色所生也平<lb/>
<pb n="KR2d0023_WYG_015-29a"/>
公及叔向曰善博物君子也厚為之禮於子産<hi>史鄭世家</hi>
二十七年夏鄭簡公朝晉冬畏楚靈王之强又朝楚子<lb/>
産從<hi>史鄭世家</hi>
二十八年鄭君病使子産㑹諸侯與楚靈王盟於申誅<lb/>
齊慶封<hi>史鄭世家</hi>
三十六年簡公卒子定公寧立秋朝晉昭公<hi>史鄭世家</hi>
　　定公<lb/>
子皮為政忠直文武子産美之賦羔裘<hi>詩傳</hi>
<pb n="KR2d0023_WYG_015-29b"/>
　詩説　鄭子皮卒子産思之追頌焉<hi>詩序以為刺朝之詩  子皮卒</hi>
　<hi>于鄭定公元年</hi>
定公元年楚公子棄疾弑其君靈王而自立為平王欲<lb/>
行徳諸侯歸靈王所侵鄭地於鄭<lb/>
四年晉昭公卒其六卿强公室卑子産謂韓宣子曰為<lb/>
政必以徳毋忘所以立<lb/>
六年鄭火公欲禳之子産曰不如修徳<lb/>
八年楚太子建來奔<lb/>
<pb n="KR2d0023_WYG_015-30a"/>
十年太子建與晉謀襲鄭鄭殺建建子勝奔呉<lb/>
十一年定公如晉晉與鄭謀誅周亂臣<hi>王子朝之亂</hi>入敬王<lb/>
于周<hi>以上史鄭世家</hi>
子産相鄭十八年刑三人殺二人桃李之垂於行者莫<lb/>
之援也<hi>援攀也</hi>錐刀之遺於道者莫之舉也<hi>吕覽下賢</hi>
子産相鄭往見壺丘子林與其弟子坐必以年<hi>吕覽下賢</hi>
申徒嘉兀者也與鄭子産同師于伯昬無人子産謂申<lb/>
徒嘉曰我先出則子止子先出則我止<hi>恥與刑餘同行</hi>其明日<lb/>
<pb n="KR2d0023_WYG_015-30b"/>
又與合堂同席而坐子産謂申徒嘉曰我先出則子止<lb/>
子先出則我止今我將出子可以止乎其未耶且子見<lb/>
執政而不違<hi>避也</hi>子齊執政乎申徒嘉曰先生之門固有<lb/>
執政焉如此哉子而説子之執政而後人者也聞之曰<lb/>
鑑明則塵垢不止止則不明也久與賢人處則無過今<lb/>
子之所取大者先生也<hi>取大取以培其徳而大之</hi>而猶出言若是不<lb/>
亦過乎子産曰子既若是矣猶與堯爭善<hi>堯比伯昬</hi>計子之<lb/>
徳不足以自反耶申徒嘉曰自狀其過以不當亡者衆<lb/>
<pb n="KR2d0023_WYG_015-31a"/>
不狀其過以不當存者寡知不可奈何而安之若命惟<lb/>
有徳者能之遊于羿之彀中中央者中地也然而不中<lb/>
者命也人以其全足笑吾不全足者衆矣我怫然而怒<lb/>
而適先生之所則廢然而返不知先生之洗我以善耶<lb/>
吾與夫子遊十九年而未嘗知吾兀者也今子與我逰<lb/>
于形骸之内而子索我於形骸之外不亦過乎子産蹵<lb/>
然改容更貌曰子無乃稱<hi>莊子徳充符</hi>
國産問何由得人俗醇樸亢倉子曰政煩苛則人姦偽<lb/>
<pb n="KR2d0023_WYG_015-31b"/>
政省一則人醇樸夫人俗隨國政之方圓猶蠖屈之于<lb/>
葉也食黄則身黄食蒼則身蒼曰何為則人富亢倉子<lb/>
曰賦歛以時官上清約則人富賦歛無節官上奢縱則<lb/>
人貧勾粤之簳鏇以精金鷙為之羽以之棓箠則其與<lb/>
槁樸也無擇及夫蕩冦爭衝覿武決勝加之駭弩之上<lb/>
則三百步之外不立敵矣蜚景之劍威奪白日氣勝紫<lb/>
蜺以之刲穫則其與劂刅也無擇及夫凶邪流毒沸渭<lb/>
不靖加之運掌之上則千里之内不留行矣夫材有分<lb/>
<pb n="KR2d0023_WYG_015-32a"/>
而用有當所貴善因時而已耳昔者明王聖帝天下和<lb/>
平萬物茂暢羣性得極善因時而勿擾者也近古以來<lb/>
天下姦邪者衆正直者寡輕薄趨利者多敦方退靜者<lb/>
鱻姦者出言長于忠言遂使天下之人交相疑害悲夫<lb/>
作法貴于易避而難犯救弊貴于省事而一令除去豪<lb/>
横則官人安刑禁必行則官人不敢務私利而百姓富<lb/>
<hi>亢倉子政道</hi>
鄭有胡之封珪戎弓異時失同于荆荆曰必得封珪戎<lb/>
<pb n="KR2d0023_WYG_015-32b"/>
弓不然臨兵于汝鄭君病之駕見亢倉子曰封珪戎弓<lb/>
先君得之于胡綿代功寶傳章翼嗣今荆恃大而曰必<lb/>
得不然則兵臨國危矣寡人欲以他封珪戎弓徃若之<lb/>
何亢倉子曰君其少安今是楚亦有寶于此飾楚之寶<lb/>
以貰罪于君楚所不能<hi>楚亢倉子名</hi>君必致夫眞今荆以淺<lb/>
鮮之過而負其威刑申逞不直以耗敓與國荆失諸侯<lb/>
於是乎在諸侯聞之將警勸備倫比勤明㑹同上義固<lb/>
存鄭其為首君姑待之豈必非福于是以胡珪戎弓往<lb/>
<pb n="KR2d0023_WYG_015-33a"/>
未至郢荆人聞之曰彼用聖人之訓辭吾焉取此以暴<lb/>
不直于天下而令諸侯實生心焉遽反其賂而益善之<lb/>
<hi>亢倉子政道</hi>
子産相鄭病將死謂游吉曰我死後子必用鄭必以嚴<lb/>
蒞人夫火形嚴故人鮮灼水形懦人多溺子必嚴子之<lb/>
刑無令溺子之懦子産死游吉不忍嚴刑鄭少年相率<lb/>
為盜處于灌澤將遂以為鄭禍游吉率車騎與戰一日<lb/>
一夜而僅能尅之游吉喟然嘆曰吾蚤行夫子之教必<lb/>
<pb n="KR2d0023_WYG_015-33b"/>
不悔至於此矣<hi>韓子内儲上與左氏畧同</hi>
十三年定公卒子獻公蠆立<hi>史鄭世家</hi>
　　獻公<lb/>
獻公十三年卒子聲公勝立是時晉六卿强侵奪鄭鄭遂<lb/>
弱<hi>史鄭世家</hi>
　　聲公<lb/>
鄭聲公五年鄭相子産卒<hi>子産卒於定公八年非聲公也</hi>鄭人皆哭泣<lb/>
悲之如亡親戚子産者鄭成公少子也<hi>子産七穆之後成公從弟此與</hi>
<pb n="KR2d0023_WYG_015-34a"/>
<hi>左傳别</hi>為人仁愛人事君忠厚孔子嘗過鄭與子産如兄<lb/>
弟云及聞子産死孔子為泣曰古之遺愛也兄事子産<lb/>
<hi>史鄭世家</hi>
　家語　子游問於孔子曰夫子之極言子産之惠也<lb/>
　可得聞乎孔子曰惠在愛民而已矣子游曰愛民謂<lb/>
　之徳教何翅施惠哉孔子曰夫子産者猶衆人之母<lb/>
　也能食之弗能教也子游曰其事可言乎孔子曰子<lb/>
　産以所乗之輿濟冬涉者是愛無教也<lb/>
<pb n="KR2d0023_WYG_015-34b"/>
　説苑<hi>貴徳</hi>鄭子産死<hi>鄭定公八年</hi>鄭人丈夫舎玦珮婦人<lb/>
　舎珠珥夫婦巷哭三月不聞竽瑟之聲<hi>韓子子産病死大夫哭於</hi>
　<hi>朝商賈哭于市史説苑子産死處女哭于室農人哭於野    記丁壯號哭老人皃啼</hi>
　史記　子産者鄭之列大夫也鄭昭君之時以所愛<lb/>
　徐摯為相國亂上下不親父子不和大宫子期言之<lb/>
　君以子産為相為相一年竪子不戲狎斑白不提挈<lb/>
　僮子不犁畔二年市不豫賈三年門不夜闗道不拾<lb/>
　遺四年田器不歸五年士無尺籍喪期不令而治治<lb/>
<pb n="KR2d0023_WYG_015-35a"/>
　鄭二十六年而死丁壯號哭老人兒啼曰子産去我<lb/>
　死乎民將安歸<hi>按子産不事昭公亦無徐摯為相事史異聞也</hi>
聲公八年晉范中行氏反晉告急于鄭鄭救之晉伐鄭<lb/>
敗鄭軍于鐡<lb/>
十四年宋景公滅曹<lb/>
二十二年楚惠王滅陳　孔子卒<lb/>
二十六年晉知伯伐鄭取九邑<lb/>
三十七年聲公卒子哀公易立<hi>以上史鄭世家</hi>
<pb n="KR2d0023_WYG_015-35b"/>
　　哀公<lb/>
哀公八年鄭人弑哀公而立聲公弟丑是為共公<hi>史鄭世家</hi>
　　共公<lb/>
三十年共公卒子幽公已立<hi>史鄭世家</hi>
　　幽公<lb/>
幽公元年韓武子伐鄭弑幽公鄭人立幽公弟駘是為<lb/>
繻公<hi>史鄭世家</hi>
　　繻公<lb/>
<pb n="KR2d0023_WYG_015-36a"/>
繻公十五年韓景侯伐鄭取雍丘　鄭城京<lb/>
十六年鄭伐韓敗韓兵于負黍<lb/>
二十年韓趙魏列為諸侯<lb/>
二十三年鄭圍韓之陽翟<lb/>
二十五年鄭君殺其相子陽<hi>以上史鄭世家</hi>
鄭子陽剛毅而好罰其于罰也執而無赦舎人有折弓<lb/>
者畏罪恐誅則因猘狗之驚以殺子陽<hi>舎人家臣也國人逐猘狗擾亂</hi>
<hi>舎人因之殺子陽  淮南子汜論</hi>
<pb n="KR2d0023_WYG_015-36b"/>
子列子窮容貌有饑色客有言之于鄭子陽者曰子列<lb/>
禦冦蓋有道之士也居君之國而窮君毋乃為不好士<lb/>
乎鄭子陽令官遺之粟數十秉子列子出見使者再拜<lb/>
而辭使者去子列子入其妻望而拊心曰妾聞為有道<lb/>
者妻子皆得逸樂今妻子有饑色矣君過而遺先生食<lb/>
先生又弗受豈非命也哉子列子笑而謂之曰君非自<lb/>
知我也以人之言而知我以人之言而遺我粟也至其<lb/>
罪我也又將以人之言此吾所以不受也且受人之養<lb/>
<pb n="KR2d0023_WYG_015-37a"/>
不死其難不義也死其難是死無道之人也豈義哉其<lb/>
年民果作難殺子陽<hi>子陽嚴猛刑無所赦家人畏誅因國人逐猘狗之亂而殺子陽也</hi>
<hi>吕覽觀世符又新序卷七  列子說    莊子譲王</hi>
　劉向别録　列子者鄭人也與鄭繆公同時蓋有道<lb/>
　者也其學本於黄帝老子號曰道家<hi>漢宜為繻公子  書道家列</hi>
　<hi>八篇名御㓂</hi>
　列子<hi>天瑞</hi>子列子居鄭圃四十年人無識者國君卿<lb/>
　大夫眎之猶衆庶也國不足將嫁于衛弟子曰先生<lb/>
<pb n="KR2d0023_WYG_015-37b"/>
　往無反期弟子敢有所謁先生將何以教先生不聞<lb/>
　壺丘子林之言乎子列子笑曰壺子何言哉雖然夫<lb/>
　子嘗語伯昬瞀人吾側聞之試以告汝其言曰有生<lb/>
　不生有化不化不生者能生生不化者能化化生者<lb/>
　不能不生化者不能不化故常生常化常生常化者<lb/>
　無時不生無時不化陰陽爾四時爾不生者疑獨不<lb/>
　化者徃復往復其際不可終疑獨其道不可窮黄帝<lb/>
　書曰谷神不死是謂𤣥牝𤣥牝之門是謂天地之根<lb/>
<pb n="KR2d0023_WYG_015-38a"/>
　緜緜若存用之不勤故生物者不生化物者不化自<lb/>
　生自化自形自色自智自力自消自息謂之生化形<lb/>
　色智力消息者非也<lb/>
　述異記　列禦冦鄭人御風而行常以立春日歸乎<lb/>
　八荒立秋日遊于風穴是風至則草木皆生去則草<lb/>
　木皆落謂之離合風<lb/>
　高士傳　列禦冦鄭人隱居不仕鄭繆公時<hi>繆公當作繻公</hi>
　子陽為相專任刑法列禦冦乃絶迹窮巷面有饑色<lb/>
<pb n="KR2d0023_WYG_015-38b"/>
　或告子陽曰列禦寇蓋有道之士也居君之國無乃<lb/>
　為不好士乎子陽聞而悟使官載粟數十乗而與之<lb/>
　禦寇出見使者再拜而辭之入見其妻妻望之而拊<lb/>
　心曰妾聞為有道之妻子皆得佚樂今有饑色君過<lb/>
　而遺先生食先生不受豈非命也哉禦寇笑曰君非<lb/>
　自知我也以人之言而遺我粟至共罪我也又且以<lb/>
　人之言此吾所以不受也居一年鄭人殺子陽共黨<lb/>
　皆死禦寇安然獨全終身不仕著書八篇言道家之<lb/>
<pb n="KR2d0023_WYG_015-39a"/>
　意號曰列子<lb/>
二十七年子陽之黨共殺繻公駘而立幽公弟乙為君<lb/>
是為鄭君<hi>史鄭世家康徐廣曰一本云立幽公弟乙陽為君是為  公六國年表云立幽公子駘又</hi>
<hi>以鄭君為鄭康公乙班固云鄭康公為韓所滅</hi>
　　鄭君<hi>一作康公</hi>
鄭君乙立二年鄭負黍反復歸韓<hi>初繻公十六年伐韓取負黍</hi>十一<lb/>
年韓伐鄭取陽城<lb/>
二十一年韓哀侯滅鄭併其國因徙都鄭<hi>史鄭世家</hi>
<pb n="KR2d0023_WYG_015-39b"/>
　　雜録<lb/>
鄭君問鄭昭曰太子亦何如對曰太子未生也君曰太<lb/>
子已置而曰未生何也對曰太子雖置然而君之好色<lb/>
不已所愛有子君必愛之愛之則必欲以為後臣故曰<lb/>
太子未生也<hi>韓子内儲下</hi>
鄭君已立太子矣而有所愛美女欲以其子為後夫人<lb/>
恐因用毒藥賊君殺之<hi>韓子内儲下</hi>
國羊重于鄭君聞君之惡已也侍飲因先謂君曰臣適<lb/>
<pb n="KR2d0023_WYG_015-40a"/>
不幸而有過願君幸而告之臣請變更則臣免死罪矣<lb/>
<hi>韓子外儲右</hi>
景差相鄭鄭人有冬涉水者出而脛寒後景差過之下<lb/>
陪乗而載之覆以上袵晉叔向聞之曰景子為人國相<lb/>
豈不固哉吾聞良吏居之三月而溝渠修十月而津梁<lb/>
成六畜且不濡足而况人乎<hi>説苑政理</hi>
鄭人有相與爭年者其一人曰我與黄帝之兄同年訟<lb/>
此而不決以後息者為勝<hi>韓子外儲左</hi>
<pb n="KR2d0023_WYG_015-40b"/>
魏王謂鄭君曰始鄭梁一國也已而别今願復得鄭而<lb/>
合之梁鄭君患之召羣臣而與之謀所以對魏鄭公子<lb/>
謂鄭君曰此甚易應也君對魏曰以鄭為故魏而可合<lb/>
也則敝邑亦願得梁而合之鄭魏王乃止<hi>韓子内儲上</hi>
鄭人欲買履先自度足而置其坐往市而忘乃歸取之<lb/>
人曰何不試以足曰寧信度數無自信也<hi>韓子</hi>
瓠巴鼔琴而鳥舞魚躍<hi>瓠巴古善琴者</hi>鄭師文聞之<hi>師文鄭國樂師</hi>棄<lb/>
家從師襄游拄指鈞絃三年而不成立早師襄曰子可以<lb/>
<pb n="KR2d0023_WYG_015-41a"/>
歸矣師文舎其琴嘆曰文非絃之不能鈞非章之不能<lb/>
成文所存者不在絃所志者不在聲内不得于心外不<lb/>
應于器故不敢發手而動絃且小假之以觀其後無㡬<lb/>
何復見師襄師襄曰子之琴何如師文曰得之矣請嘗<lb/>
試之于是當春而叩商絃以召南吕涼風忽至草木成<lb/>
實及秋而叩角絃以激夾鐘温風徐迴草木發榮當夏<lb/>
而叩羽絃以召黄鐘霜雪交下川池暴沍及冬而叩徵<lb/>
絃以激㽔賓陽光熾烈堅氷立散將終命宫而總四絃<lb/>
<pb n="KR2d0023_WYG_015-41b"/>
則景風翔慶雲浮甘露降醴泉湧師襄乃撫心高蹈曰<lb/>
㣲矣子之彈也雖師曠之清角鄒衍之吹律無以加之<lb/>
彼將挾琴執管而從子之後耳<hi>列子湯問</hi>
　<lb/>
　<lb/>
　<lb/>
　<lb/>
　春秋戰國異辭巻十三<lb/>
</p>
<p>
</p>
  </div>
</body>
</text>
</TEI>
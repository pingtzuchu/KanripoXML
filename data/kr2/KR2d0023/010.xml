<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷八</head> <lb/>
    <p>
<pb n="KR2d0023_WYG_010-1a"/>
欽定四庫全書<lb/>
　春秋戰國異辭卷八<lb/>
　　　　　　　　　右春坊右諭德陳厚耀撰<lb/>
　晉<lb/>
　　史晉世家周成王封其弟虞于唐唐在河汾之東<lb/>
　　方百里故曰唐叔虞字子于唐叔子燮是為晉侯<lb/>
　　<hi>毛詩譜云叔虞子燮父以堯墟南有晉水改曰晉侯</hi>晉侯子寧族是為武侯<lb/>
　　武侯之子服人是為成侯成侯子福是為厲侯厲<lb/>
<pb n="KR2d0023_WYG_010-1b"/>
　　侯之子宜臼是為靖侯靖侯以來年紀可推自唐<lb/>
　　叔至靖侯五世無其年數靖侯十七年周厲王出<lb/>
　　奔于彘十八年靖侯卒子釐侯司徒立釐侯十八<lb/>
　　年卒子獻侯籍立獻侯十一年卒子穆侯費王立<lb/>
　　<hi>一本王作生</hi>
　　穆侯　　文侯<lb/>
穆侯四年取齊女姜氏為夫人七年伐條生太子仇十<lb/>
年伐千畝有功生少子名曰成師晉人師服曰異哉君<lb/>
<pb n="KR2d0023_WYG_010-2a"/>
之命子也太子曰仇仇者讎也少子曰成師成師大號<lb/>
成之者也名自命也物自定也今適庶名反逆此後晉<lb/>
其能毋亂乎二十七年穆侯卒弟殤叔自立太子仇出<lb/>
奔殤叔三年周宣王崩四年穆侯太子仇率其徒襲殤<lb/>
叔而立是為文侯文侯十年周東徙三十五年文侯仇<lb/>
卒子昭侯伯立<hi>史晉世家約左氏文</hi>
　　昭侯<lb/>
元年封叔父成師于曲沃曲沃邑大于翼翼晉君都邑<lb/>
<pb n="KR2d0023_WYG_010-2b"/>
也成師封曲沃號為桓叔靖侯庶孫欒賓相桓叔<hi>靖侯叔虞</hi>
<hi>五世孫穆侯之曽祖也</hi>桓叔是時年五十八矣好徳晉國之衆皆<lb/>
附焉君子曰晉之亂其在曲沃矣末大于本而得民心<lb/>
不亂何待<hi>史晉世家</hi>
晉昭侯封公子成師于曲沃成師治聚盛强師服憂之<lb/>
而賦茮<hi>茮即椒聊申公詩說</hi>
　詩序　椒聊刺晉昭公也君子見沃之盛彊能脩其<lb/>
　政知其蕃衍盛大子孫將有晉國焉<lb/>
<pb n="KR2d0023_WYG_010-3a"/>
曲沃强盛成師有簒國之謀唐人知之賦揚之水<hi>詩傳詩説</hi>
<hi>同</hi>
　詩序　揚之水刺晉昭公也昭公分國以封沃沃盛<lb/>
　强昭公微弱國人將叛而歸沃焉<lb/>
晉昭公不能修道以正其國有財不能用有鐘鼓不能<lb/>
以自樂有朝廷不能灑掃政荒民散將以危亡四國謀<lb/>
取其國而不知國人作山有樞以刺之<hi>詩序憂詩說云唐人  國之詩</hi>
七年晉大臣潘父弑其君昭侯而迎曲沃桓叔桓叔欲<lb/>
<pb n="KR2d0023_WYG_010-3b"/>
入晉晉人發兵攻桓叔桓叔敗還歸曲沃晉人共立昭<lb/>
侯子平為君是為孝侯誅潘父<hi>史晉世家</hi>
　　孝侯<lb/>
孝侯八年曲沃桓叔卒子鱓代是為曲沃莊伯<hi>史晉世家</hi>
孝侯十五年曲沃莊伯弑其君孝侯于翼晉人攻莊伯<lb/>
莊伯復入曲沃晉人復立孝侯子㕁為君是為卾侯<hi>史晉</hi>
<hi>世家</hi>
　　鄂侯<lb/>
<pb n="KR2d0023_WYG_010-4a"/>
鄂侯二年魯隠公初立鄂侯六年卒曲沃莊伯聞之乃<lb/>
興兵伐晉周平王使虢公將兵伐曲沃莊伯<hi>平王當作桓王</hi>莊<lb/>
伯走保曲沃晉人共立鄂侯子光是為哀侯<hi>史晉世家</hi>
　詩序　鴇羽刺時也昭公之後大亂五世君子下從<lb/>
　征役不得養其父母而作是詩也<lb/>
　紀年　鄂侯五年十月莊伯以曲沃叛伐翼公子萬<lb/>
　救翼茍叔軫追之至於家谷翼侯焚曲沃之禾而還<lb/>
　翼侯伐曲沃大㨗武公請成於翼至相而還　六年<lb/>
<pb n="KR2d0023_WYG_010-4b"/>
　王使虢公伐晉之曲沃晉鄂侯卒曲沃莊伯復伐晉<lb/>
　立鄂侯子光是為哀侯公子萬救翼荀叔軫追之至<lb/>
　於家谷<lb/>
　　哀侯　　小子侯　　侯緡<lb/>
哀侯二年曲沃莊伯卒子稱代是為曲沃武公<hi>史晉世家</hi>
哀侯八年晉侵陘廷陘廷與曲沃武公謀九年伐晉于<lb/>
汾旁虜哀侯晉人乃立哀侯子小子為君是為小子侯<lb/>
小子元年曲沃武公使韓萬殺所虜晉哀侯曲沃益彊<lb/>
<pb n="KR2d0023_WYG_010-5a"/>
晉無如之何晉小子之四年曲沃武公誘召晉小子殺<lb/>
之周桓王使虢仲伐曲沃武公武公入于曲沃乃立晉<lb/>
哀侯弟緡為晉侯<hi>史晉世家</hi>
　紀年　哀侯二年曲沃莊伯卒子稱立是為武公尚<lb/>
　一軍三年荀人董伯皆叛曲沃<lb/>
　紀年　晉曲沃滅荀以其地賜大夫原氏黯是為荀<lb/>
　叔<lb/>
　紀年　晉侯緡九年曲沃尚一軍異于晉<lb/>
<pb n="KR2d0023_WYG_010-5b"/>
　　武公<lb/>
晉侯緡二十八年齊桓公始霸曲沃武公伐晉侯緡滅<lb/>
之盡以其寶器賂獻于周釐王釐王命曲沃武公為晉<lb/>
君列為諸侯于是盡併晉地而有之曲沃武公已即位<lb/>
三十七年矣更號曰公始都晉國前即位曲沃通年三<lb/>
十八年武公晉穆侯曽孫也曲沃桓叔孫也自桓叔初<lb/>
封曲沃以至武公滅晉凡六十七歲而卒代晉為諸侯<lb/>
武公代晉二歳卒與曲沃通即位凡三十九年而卒子<lb/>
<pb n="KR2d0023_WYG_010-6a"/>
獻公詭諸立<hi>史晉世家</hi>
曲沃偁弑其三君僖王命為晉侯唐人刺之賦無衣<hi>子貢</hi>
<hi>詩傳</hi>
　詩説　唐公孫偁弑三君而取其國盡以寶器賂周<lb/>
　僖王王命之為晉侯國人作此以刺之<lb/>
　詩序　有杕之杜刺晉武公也武公寡特兼其宗族<lb/>
　而不求賢以自輔焉<lb/>
　詩序　無衣美晉武公也武公始并晉國其大夫為<lb/>
<pb n="KR2d0023_WYG_010-6b"/>
　之請命乎天子而作是詩<lb/>
　　獻公<lb/>
晉獻公五年伐驪戎得驪姬與其弟俱愛幸之<hi>史晉世家</hi>
八年士蒍說公曰故晉之羣公子多不誅亂且起乃使<lb/>
盡殺羣公子而城聚都之命曰絳始都絳九年晉羣公<lb/>
子多亡奔虢虢以故再伐晉弗克<hi>史晉世家</hi>
十年晉欲伐虢士蔿曰且待其亂至十九年獻公曰始<lb/>
吾先君莊伯武公之誅晉亂而虢常助晉伐我又匿晉<lb/>
<pb n="KR2d0023_WYG_010-7a"/>
亡公子果為亂弗誅後為子孫憂乃使荀息以屈産之<lb/>
乘假道于虞<hi>地志今大原府静樂縣有峽山晉假道于虞出此</hi>遂伐虢取其下<lb/>
陽以歸<hi>史晉世家</hi>　韓子　晉獻公欲伐虞乃遺之屈産之<lb/>
乘垂棘之璧女樂六以榮其意而亂其政<lb/>
晉獻公十二年驪姬生奚齊獻公有意廢太子乃曰曲<lb/>
沃吾先祖宗廟所在而蒲邊秦屈邊翟不使諸子居之<lb/>
我懼焉於是使太子申生居曲沃公子重耳居蒲公子<lb/>
夷吾居屈獻公與驪姬奚齊居絳晉國以此知太子不<lb/>
<pb n="KR2d0023_WYG_010-7b"/>
立也太子申生其母齊桓公女也<hi>與左氏異</hi>曰齊姜早死申<lb/>
生同母女弟為秦穆公夫人重耳母翟之狐氏女也夷<lb/>
吾母重耳母女弟也獻公子八人而太子申生重耳夷<lb/>
吾皆有賢行及得驪姬乃逺此三子十六年作二軍公<lb/>
將上軍太子將下軍趙夙御戎畢萬為右以滅霍魏耿<lb/>
還為太子城曲沃賜趙夙耿賜畢萬魏以為大夫士蔿<lb/>
曰太子不得立矣分之都城而位以卿先為之極又安<lb/>
得立不如逃之無使罪至為吳太伯不亦可乎猶有令<lb/>
<pb n="KR2d0023_WYG_010-8a"/>
名太子不從<hi>史晉世家</hi>
卜偃曰畢萬之後必大萬盈數也魏大名也以是始賞<lb/>
天開之矣天子曰兆民諸侯曰萬民今命之大以從盈<lb/>
數其必有衆初畢萬卜仕于晉國遇屯之比辛廖占之<lb/>
曰吉屯固比入吉孰大焉其後必蕃昌<hi>史晉世家</hi>
十七年晉侯使太子申生伐東山里克諫獻公曰太子<lb/>
奉冡祀社稷之粢盛以朝夕視君膳者也故曰冡子君<lb/>
行則守有守則從從曰撫軍守曰監國古之制也夫率<lb/>
<pb n="KR2d0023_WYG_010-8b"/>
師專行謀也誓軍旅君與國政之所圖也非太子之事<lb/>
也師在制命而已禀命則不威專命則不孝故君之嗣<lb/>
適不可以帥師君失其官率師不威將安用之公曰寡<lb/>
人有子未知其太子誰立里克不對而退見太子太子<lb/>
曰吾其廢乎里克曰太子勉之教以軍旅不共是懼何<lb/>
故廢乎且子懼不孝毋懼不得立脩已而不責人則免<lb/>
于難太子帥師公衣之偏衣佩之金玦里克謝病不從<lb/>
太子太子遂伐東山<hi>史晉世家</hi>
<pb n="KR2d0023_WYG_010-9a"/>
獻公私謂驪姬曰吾欲廢太子以奚齊代之驪姬泣曰<lb/>
太子之立諸侯皆已知之而數將兵百姓附之奈何以<lb/>
賤妾之故廢適立庶君必行之妾自殺也驪姬佯譽太<lb/>
子而隂令人譛惡太子而欲立其子二十一年驪姬謂<lb/>
太子曰君夢見齊姜太子速祭曲沃歸釐于君太子于<lb/>
是祭其母齊姜于曲沃上其薦胙于獻公獻公時出獵<lb/>
置胙于宫中驪姬使人置毒藥胙中居二日獻公從獵<lb/>
來還宰人上胙獻公公欲享之驪姬從旁止之曰胙所從<lb/>
<pb n="KR2d0023_WYG_010-9b"/>
來逺冝試之祭地地墳與犬犬死與小臣小臣死驪姬<lb/>
泣曰太子何忍也其父而欲弑代之况他人乎且君老<lb/>
矣旦暮之人曽不能待而欲弑之謂獻公曰太子所以<lb/>
然者不過以妾及奚齊之故妾願子母辟之他國若早<lb/>
自殺毋徒使母子為太子所魚肉也始君欲廢之妾猶<lb/>
恨之至于今妾殊自失于此太子聞之奔新城公怒乃<lb/>
誅其傅杜原欵或謂太子曰為此藥者乃驪姬也太子<lb/>
何不自辭明之太子曰吾君老矣非驪姬寢不安食不<lb/>
<pb n="KR2d0023_WYG_010-10a"/>
甘即辭之君且怒之不可或謂太子曰可奔他國太子<lb/>
曰被此惡名以出人誰内我我自殺耳十二月戊申申<lb/>
生自殺于新城<hi>史晉世家約左氏文</hi>
晉獻公將殺其世子申生公子重耳謂之曰子盍言子<lb/>
之志于公乎世子曰不可君安驪姬是我傷公之心也<lb/>
曰然則盍行乎世子曰不可君謂我欲弑君也天下豈<lb/>
有無父之國哉吾何行如之使人辭于狐突曰申生有<lb/>
罪不念伯氏之言也以至于死申生不敢愛其死雖然<lb/>
<pb n="KR2d0023_WYG_010-10b"/>
吾君老矣子少國家多難伯氏不出而圖吾君伯氏茍<lb/>
出而圖吾君申生受賜而死再拜稽首乃卒是以為恭<lb/>
世子也<hi>檀弓上</hi>
晉驪姬譖太子申生于獻公獻公將殺之公子重耳謂<lb/>
申生曰為此者非子之罪也子胡不進辭辭之必免于<lb/>
罪申生曰不可我辭之驪姬必有罪矣吾君老矣微驪<lb/>
姬寢不安席食不甘味如何使吾君以恨終哉重耳曰<lb/>
不辭則不若速去矣申生曰不可去而免于死是惡吾<lb/>
<pb n="KR2d0023_WYG_010-11a"/>
君也夫彰父之過而取美諸侯孰肯納之入困于宗出<lb/>
困于逃是重吾惡也吾聞之忠不暴君智不重惡勇不<lb/>
逃死如是者吾以身當之遂伏劒死<hi>說苑立莭</hi>
　晉獻公太子之至靈臺虵繞左輪御曰太子下拜吾<lb/>
　聞國君之子虵繞左輪者速得國太子遂不行返乎<lb/>
　舍御人見太子太子曰吾聞為人子者盡和順君不<lb/>
　行私欲恭嚴承命不逆君安今吾得國是失君安也<lb/>
　見國之利而忘君安非子道也聞得國而拜其聲非<lb/>
<pb n="KR2d0023_WYG_010-11b"/>
　君欲也廢子道不孝逆君欲不忠㧞劔將死御止之<lb/>
　曰夫禨祥妖孽天之道也拜祥戒孽禮也嚴恭承命<lb/>
　不以身恨君孝也今太子見福不拜失禮殺身恨君<lb/>
　失孝從僻心棄正行非臣之所聞也太子曰不然我<lb/>
　得國君之孽也拜君之孽不可謂禮見禨祥而忘君<lb/>
　之安國之賊也懐賊心以事君不可謂孝挾僞意以<lb/>
　御天下懐賊心以事君邪之大者也而使我行之是<lb/>
　欲國之危明也遂伏劔而死<hi>新序卷七</hi>　又論衡語少畧<lb/>
<pb n="KR2d0023_WYG_010-12a"/>
　作衛獻公太子事<lb/>
　晉獻公之時有士焉曰狐突𫝊太子申生公立驪姬<lb/>
　為夫人而國多憂狐突稱疾不出六年獻公以譖誅<lb/>
　太子太子將死使人謂狐突曰吾君老矣國家多難<lb/>
　傅一出以輔吾君申生受賜以死不恨再拜稽首而<lb/>
　死狐突乃復事獻公三年獻公卒狐突辭于諸大夫<lb/>
　曰突受太子之詔今事終矣與其久生亂世也不若<lb/>
　死而報太子乃歸自殺<hi>說苑立節殺據左傳懐公立乃  狐突</hi>
<pb n="KR2d0023_WYG_010-12b"/>
狐突曰國君好内則太子危好外則相室危<hi>韓子内儲下</hi>
　列仙傳　馬丹耿人也當晉文侯時為大夫至獻<lb/>
　公復為幕府正獻公滅耿殺共太子丹乃去至趙<lb/>
　宣子時乘安車入晉都候諸大夫靈公欲仕之逼<lb/>
　不以禮有迅風發屋丹入迴風中而去北方人尊<lb/>
　而祠之<lb/>
晉獻公信讒晉人諫之賦采苓<hi>申公詩說云詩傳同  詩序亦  刺晉獻</hi>
　<hi>公也獻公好聽讒焉</hi>
<pb n="KR2d0023_WYG_010-13a"/>
　紀年　獻公十九年公命瑕父吕甥邑于國都<lb/>
二十二年晉復假道于虞以伐虢虞之大夫宫之竒諫<lb/>
虞君曰晉不可假道也是且滅虞虞君曰晉我同姓不<lb/>
冝伐我宫之奇曰太伯虞仲太王之子也太伯亡去是<lb/>
以不嗣虢仲虢叔王季之子也為文王卿士其記勳在<lb/>
王室藏於盟府將虢是滅何愛于虞且虞之親能親于<lb/>
桓莊之族乎桓莊之族何罪盡滅之虞之與虢唇之與<lb/>
齒唇亡則齒寒虞公不聼遂許晉宫之奇以其族去虞<lb/>
<pb n="KR2d0023_WYG_010-13b"/>
其冬晉滅虢虢公醜奔周還襲滅虞虜虞公及其大夫<lb/>
井伯百里奚以媵秦穆姬而脩虞祀荀息牽曩所遺虞<lb/>
屈産之乘馬奉之獻公獻公笑曰馬則吾馬而齒亦老<lb/>
矣<hi>史晉世家</hi>
晉獻公之時東郭民有祖朝者上書獻公曰草茅臣東<lb/>
郭民祖朝願請聞國家之計獻公使使出告之曰肉食<lb/>
者已慮之矣藿食者尚何與焉祖朝對曰大王獨不聞<lb/>
古之將曰桓司馬者朝朝其君舉而晏御呼車驂亦呼<lb/>
<pb n="KR2d0023_WYG_010-14a"/>
車御肘其驂曰子何越云為乎何為藉呼車驂謂其御<lb/>
曰當呼者呼乃吾事也子當御正子之轡衘耳子今不<lb/>
正轡衘使馬卒然驚妄轢道中行人必逢大敵下車免<lb/>
劒渉血履肝者固吾事也子寧能辟子之轡下佐我乎<lb/>
其禍亦及吾身與有深憂吾安得無呼車哉今大王曰<lb/>
食肉者已慮之矣霍食者尚何與焉設使肉食者一旦<lb/>
失計于廟堂之上若臣等之霍食者寧得無肝膽塗地<lb/>
于中原之野與其禍亦及臣之身臣與有其憂深臣安<lb/>
<pb n="KR2d0023_WYG_010-14b"/>
得無與國家之計乎獻公召而見之三日與語無復憂<lb/>
者乃立以為師也<hi>説苑善說</hi>
晉獻公之時國人久于征役室家念之賦葛生<hi>申公詩説  詩</hi>
<hi>傳畧同</hi>
　詩序　葛生刺晉獻公也好攻戰則國人多喪矣<lb/>
晉獻公築九層臺荀息諫曰臣能累十二碁子加卵于<lb/>
上公曰危哉遂止其役<hi>説苑陽或作晉靈公事尚地志今平  府太平縣臺址  存</hi>
重耳夷吾來朝人或告驪姬曰二公子怨姬譖殺太子<lb/>
<pb n="KR2d0023_WYG_010-15a"/>
驪姬恐因譖二公子申生之藥胙二公子知之二子聞<lb/>
之恐重耳走蒲夷吾走屈保其城自備守<hi>史晉世家</hi>
初獻公使士蔿為二公子築蒲屈城弗就夷吾以告公<lb/>
公怒士蔿士蔿謝曰邊城少冦安用之退而歌曰狐裘<lb/>
䝉茸一國三公吾誰適從卒就城及申生死二子亦歸<lb/>
保其城<hi>史晉世家</hi>
二十二年獻公怒二子不辭而去果有謀矣乃使兵伐<lb/>
蒲蒲人之宦者勃鞮命重耳促自殺重耳踰垣宦者追<lb/>
<pb n="KR2d0023_WYG_010-15b"/>
斬其衣袪重耳遂奔翟使人伐屈屈城守不可下二十<lb/>
三年公遂發賈華等伐屈屈潰夷吾將奔翟冀芮曰不<lb/>
可重耳已在矣今徃晉必移兵伐翟翟畏晉禍且及不<lb/>
如走梁梁近于秦秦强吾君百歳後可以求入焉遂奔<lb/>
梁二十五年晉伐翟翟以重耳故亦擊晉于齧桑晉兵<lb/>
解而去當此時晉彊西有河西與秦接境北邊翟東至<lb/>
河内驪姬弟生悼子<hi>左作卓子左史晉世家  約  氏文</hi>
二十六年齊桓公㑹諸侯于葵丘晉獻公病行後未至<lb/>
<pb n="KR2d0023_WYG_010-16a"/>
周宰孔止之獻公亦病復還歸病甚乃謂荀息曰吾以<lb/>
奚齊為後年少諸大臣不服恐亂起子能立之乎荀息<lb/>
曰能公曰何以為騐對曰使死者復生生者不慙謂之<lb/>
騐于是遂屬奚齊于荀息荀息為相主國政秋九月獻<lb/>
公卒里克邳鄭欲納重耳以三公子之徒作亂謂荀息<lb/>
曰三怨將起秦晉輔之子將何如荀息曰吾不可負先<lb/>
君言十月里克殺奚齊于喪次獻公未葬也荀息將死<lb/>
之或曰不如立奚齊弟悼子而𫝊之荀息立悼子而葬<lb/>
<pb n="KR2d0023_WYG_010-16b"/>
獻公十一月里克弑悼子于朝荀息死之初獻公將伐<lb/>
驪戎卜曰齒牙為禍及破驪戎獲驪姬愛之竟以亂晉<lb/>
里克等已殺奚齊悼子使人迎公子重耳于翟欲立之<lb/>
重耳謝曰負父之命出奔父死不得修人子之禮侍喪<lb/>
重耳何敢入大夫其更立他子還報里克里克使迎夷<lb/>
吾于梁夷吾欲往吕省郤芮曰内猶有公子可立者而<lb/>
外求難信計非之秦輔彊國之威以入恐危乃使卻芮<lb/>
厚賂秦約曰即得入請以晉河西之地與秦及遺里克<lb/>
<pb n="KR2d0023_WYG_010-17a"/>
書曰誠得立請遂封子于汾陽之邑秦穆公乃發兵送<lb/>
夷吾于晉齊桓公聞晉内亂亦率諸侯如晉秦兵與夷<lb/>
吾亦至晉齊乃使隰朋㑹秦俱入夷吾立為晉君是為<lb/>
惠公齊桓公至晉之高梁而還<hi>史晉世家約左氏文</hi>　<hi>列女傳乃戮驪姬鞭</hi>
<hi>而殺之</hi>
晉獻公之喪秦穆公使人弔公子重耳且曰寡人聞之<lb/>
亡國恒于斯得國恒于斯雖吾子儼然在憂服之中喪<lb/>
亦不可久也時亦不可失也孺子其圖之以告舅犯舅<lb/>
<pb n="KR2d0023_WYG_010-17b"/>
犯曰孺子其辭焉喪人無寶仁親以為寶父死之謂何<lb/>
又因以為利而天下其孰能說之孺子其辭焉公子重<lb/>
耳對客曰君惠弔亡臣重耳身喪父死不得與于哭泣<lb/>
之哀以為君憂父死之謂何或敢有他志以辱君義稽<lb/>
顙而不拜哭而起起而不私子顯<hi>使者名</hi>以致命于穆公<lb/>
穆公曰仁夫公子重耳夫稽顙而不拜則未為後也故<lb/>
不成拜哭而起則愛父也起而不私則逺利也<hi>檀弓下</hi>
　　惠公<lb/>
<pb n="KR2d0023_WYG_010-18a"/>
惠公夷吾元年使邳鄭謝秦曰始夷吾以河西地許君<lb/>
今幸得入立大臣曰地者先君之地君亡在外何以得<lb/>
擅許秦者寡人爭之弗能得故謝秦亦不與里克汾陽<lb/>
邑而奪之權四月周襄王使周公忌父㑹齊秦大夫共<lb/>
禮晉惠公<hi>史晉世家</hi>
晉君改葬恭太子申生秋狐突之下國遇申生申生與<lb/>
載而告之曰夷吾無禮余得請于帝將以晉與秦秦將<lb/>
祀余狐突對曰臣聞神不食非其宗君之祀毋乃絶乎<lb/>
<pb n="KR2d0023_WYG_010-18b"/>
君其圖之申生曰諾吾將復請帝後十日新城西偏將<lb/>
有巫者見我焉許之遂不見及期而往復見申生告之<lb/>
曰帝許罰有罪矣弊于韓兒乃謠曰恭太子更葬矣後<lb/>
十四年晉亦不昌昌乃在兄<hi>史晉世家</hi>
惠公以重耳在外畏里克為變賜里克死謂曰微里子<lb/>
寡人不得立雖然子亦殺二君一大夫為子君者不亦<lb/>
難乎里克對曰不有所廢君何以興欲誅之其無辭乎<lb/>
乃言為此臣聞命矣遂伏劔而死于是邳鄭使謝秦未<lb/>
<pb n="KR2d0023_WYG_010-19a"/>
還故不及難<hi>史晉世家</hi>
二年周使召公過禮晉惠公惠公禮倨召公譏之<lb/>
　紀年　晉惠公二年雨金于晉<lb/>
邳鄭在秦聞里克誅乃說秦繆公曰吕省卻稱冀芮實<lb/>
為不從若重賂與謀出晉君入重耳事必就秦繆公許<lb/>
之使人與歸報晉厚賂三子三子曰幣重言甘此必邳<lb/>
鄭賣我于秦遂殺邳鄭及里克邳鄭之黨七輿大夫邳<lb/>
鄭子豹奔秦言伐晉繆公弗聼<hi>詳左傳僖十年</hi>
<pb n="KR2d0023_WYG_010-19b"/>
惠公之立倍秦地及里克誅七輿大夫國人不附四年<lb/>
晉饑乞糴于秦繆公問百里奚百里奚曰天菑流行國<lb/>
家代有救菑恤鄰國之道也與之邳鄭子豹曰伐之繆<lb/>
公曰其君是惡其民何罪卒與之自雍屬絳五年秦饑<lb/>
請糴于晉晉君謀之慶鄭曰以秦得立已而倍其地約<lb/>
晉饑而秦貸我今秦饑請糴與之何疑而謀之虢射曰<lb/>
往年天以晉賜秦秦弗知取而貸我今天以秦賜晉晉<lb/>
其可以逆天乎遂伐之惠公用虢射謀不與秦粟而發<lb/>
<pb n="KR2d0023_WYG_010-20a"/>
兵且伐秦秦大怒亦發兵伐晉六年春繆公伐晉晉惠<lb/>
公謂慶鄭曰秦師深矣奈何鄭曰秦内君君倍其賂晉<lb/>
饑秦輸粟秦饑而晉倍之乃欲因其饑而伐之其深不<lb/>
亦冝乎晉卜御右慶鄭皆吉公曰鄭不遜乃更令步陽<lb/>
御戎家僕徒為右九月壬戌秦晉合戰于韓原晉惠公<lb/>
馬騺不行秦兵至公窘召慶鄭為御鄭曰不用卜敗不<lb/>
亦當乎遂去更令梁繇靡御虢射為右輅秦繆公<hi>輅迎也</hi>
繆公壯士冐敗晉軍晉軍敗遂失秦繆公反獲惠公以<lb/>
<pb n="KR2d0023_WYG_010-20b"/>
歸秦將以祀上帝晉君姊為繆公夫人衰絰涕泣公曰<lb/>
得晉侯將以為樂今乃如此且吾聞箕子見唐叔之初<lb/>
封曰其後必當大矣晉庸可滅乎乃與晉侯盟王城而<lb/>
許之歸晉侯亦使吕省等報國人曰孤雖得歸毋面目<lb/>
見社稷卜日立子圉晉人聞之皆哭秦繆公問吕省晉<lb/>
國和乎對曰不和小人懼失君亡親不憚立子圉曰必<lb/>
報讎寧事戎狄其君子則愛君而知罪以待秦命曰必<lb/>
報德有此二故不和于是秦繆公更舍晉惠公餽之七<lb/>
<pb n="KR2d0023_WYG_010-21a"/>
牢十一月歸晉侯晉侯至國誅慶鄭修政教謀曰重耳<lb/>
在外諸侯多利内之欲使人殺重耳于狄重耳聞之如<lb/>
齊八年使太子圉質秦<hi>史晉世家</hi>
初惠公亡在梁梁伯以其女妻之生一男一女梁伯卜<lb/>
之男為人臣女為人妾故名男為圉女為妾<hi>史晉世家</hi>
十年秦滅梁梁伯好土功治城溝民力罷怨其衆數相<lb/>
驚曰秦寇至民恐惑秦竟滅之<hi>史晉世家</hi>
十三年晉惠公病内有數子太子圉曰吾母家在梁今<lb/>
<pb n="KR2d0023_WYG_010-21b"/>
秦滅之我外輕于秦而内無援于國君即不起大夫輕<lb/>
更立他公子乃謀與妻俱亡歸秦女曰子一國太子辱<lb/>
在此秦使婢子侍以固子之心子亡矣我不從子亦不<lb/>
敢言子圉遂亡歸晉十四年九月晉惠公卒太子圉立<lb/>
是為懐公子圉之亡秦怨之乃迎公子重耳于楚而妻<lb/>
以故子圉妻欲内之子圉之立畏秦之伐也乃令國中<lb/>
諸從重耳亡者與期期盡不到者盡滅其家狐突之子<lb/>
毛及偃從重耳在秦弗肯召懐公怒囚狐突突曰臣子<lb/>
<pb n="KR2d0023_WYG_010-22a"/>
事重耳有年數矣今召之是教之反君也何以教之懐<lb/>
公卒殺狐突秦繆公乃發兵送内重耳使人告欒卻之<lb/>
黨為内應殺懐公于高梁重耳立是為文公<hi>史晉世家約左氏文</hi>
晉惠公時童謠云恭太子更葬兮十四年晉亦不昌昌<lb/>
乃在其兄<hi>漢書五行志</hi>
　<lb/>
　<lb/>
　<lb/>
<pb n="KR2d0023_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷八<lb/>
</p>
<p>
</p>
  </div>
</body>
</text>
</TEI>
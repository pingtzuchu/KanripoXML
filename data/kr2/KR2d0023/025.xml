<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷二十三</head> <lb/>
    <p>
<pb n="KR2d0023_WYG_025-1a"/>
欽定四庫全書<lb/>
　春秋戰國異辭卷二十三<lb/>
　　　　　　　　　右春坊右諭德陳厚耀撰<lb/>
　秦<lb/>
　　共公<lb/>
共公立五年卒子桓公立<lb/>
　　桓公<lb/>
桓公三年晉敗我一將<lb/>
<pb n="KR2d0023_WYG_025-1b"/>
二十四年晉厲公初立與秦桓公夾河而盟歸而秦倍<lb/>
盟與翟合謀擊晉<lb/>
二十六年晉率諸侯伐秦秦軍敗走追至涇而還桓公<lb/>
立二十七年卒子景公立<hi>以上史秦本紀  約左氏文</hi>
　　景公<lb/>
景公十五年救鄭敗晉兵於櫟是時晉悼公為盟主<lb/>
十八年晉悼公彊數㑹諸侯率以伐秦敗秦軍秦軍走<lb/>
晉兵追之遂渡涇至棫林而還<lb/>
<pb n="KR2d0023_WYG_025-2a"/>
二十七年景公如晉與平公盟已而背之<hi>史秦本紀  約左氏</hi>
<hi>文</hi>
秦景主<hi>即景公也</hi>將眎强兵於天下使庶長鮑戎必致命亢<lb/>
倉子待以壤邑十二周實迫之亢倉子至自榮泉賔於<lb/>
上館景主三日弗得所問下席北首頓珪曰天果無意<lb/>
恤孤耶亢倉子油然虧盻曰朕以主為異之問而寧弊<lb/>
弊焉以斫刺為故抑者亦隨其欲而得正焉無如何矣<lb/>
景主一拜再舉歛黼袵端珪抑首而坐曰實惟天所命<lb/>
<pb n="KR2d0023_WYG_025-2b"/>
亢倉子仰榱而噓俯正顔色曰原兵之所起與始有人<lb/>
懼夫兵也者出入之威也人之有威性受於天故兵之<lb/>
所自来上矣嘗無上選<hi>缺</hi>不用貴賤長少賢愚相與同<lb/>
察兵之兆在心懐恚而未發兵也疾視作色兵也傲言<lb/>
推梭兵也侈鬬攻戰兵也此四者鴻細之争也未有蚩<lb/>
尤之時人實掲材木以鬬矣黄帝用水火矣共工稱亂<lb/>
矣五帝相與争矣一興一廢勝者用事夫有以咽藥而<lb/>
死者欲禁天下之醫非也有以乘舟而死者欲禁天下<lb/>
<pb n="KR2d0023_WYG_025-3a"/>
之船非也有以用兵而喪其國者欲禁天下之兵非<lb/>
也夫兵之不可廢譬水火焉善用之則為福不善用之<lb/>
則為祸是故怒笞不可偃於家刑罰不可偃於國征伐<lb/>
不可偃於天下古之聖王有義兵而無偃兵兵誠義以<lb/>
誅暴君而振苦人人之悦也若孝子之見慈親餓𨽻之<lb/>
遇美食號呼而走之若强弩之射深谷也勝負之决勿<lb/>
徴于他必反之人情人情欲生而惡死欲榮而惡辱死<lb/>
生榮辱之道一則三軍之士可使一心矣凡軍欲其衆<lb/>
<pb n="KR2d0023_WYG_025-3b"/>
也心欲其一也三軍一心則令可使無敵矣古之至兵<lb/>
盖重令也故其令强者其敵弱其令信者其敵詘先勝<lb/>
之於此則勝之於彼誠若此則敵胡足勝也凡敵人之<lb/>
来也以求利也今来而得此且以走為利敵皆以走為<lb/>
利則刄無所與接矣此之謂至兵傲虐姦詐之與義理<lb/>
反也其勢不俱勝不兩立故義兵入於敵之境則人知<lb/>
所庇矣兵至於國邑之郊不踐黍稼不穴丘墓不殘積<lb/>
聚不焚室屋得人虜垕而歸之信與人期以敓敵資以<lb/>
<pb n="KR2d0023_WYG_025-4a"/>
章好惡以示逆順若此而猶有愎狠凌宕不聽者雖行<lb/>
武焉可也先發聲出號令曰兵之来也以除人之讐以<lb/>
順天之道故尅其國不屠其人獨誅所誅而已於是舉<lb/>
選秀士賢良而尊封之求見孤疾長老而拯敬之發府<lb/>
庫之財散倉廩之榖不私其物曲加其禮今有人於此<lb/>
能生死人一人則天下之人争事之矣義兵之生一人<lb/>
亦多矣人孰不悦故義兵至則鄰國之人歸之若流水<lb/>
誅國之人望之如父母行地滋逺得人滋衆辭未終景<lb/>
<pb n="KR2d0023_WYG_025-4b"/>
主興稽首曰孤獲聞先生教言不覺氣盈宇宙志知所<lb/>
如也而心滋益龔於是歩前稱觴為亢倉子壽拜居首<lb/>
列師位嚴於齋室又月渉旬辰加天闗白晝行道行弟<lb/>
子禮<hi>亢倉子兵道</hi>
三十六年秦景公母弟后子鍼有寵而富或譛之恐誅<lb/>
乃奔晉車重千乘晉平公曰后子富如此何以自亡對<lb/>
曰秦公無道畏誅欲待其後世乃歸<hi>史秦本紀</hi>
景公立四十年卒子哀公立后子復来歸秦<hi>史秦本紀  約</hi>
<pb n="KR2d0023_WYG_025-5a"/>
<hi>左氏文</hi>
　楚辭注　秦伯有齧犬弟鍼欲請之秦伯不肯與鍼<lb/>
　以百兩金請易之而又不聽因逐鍼而奪其爵禄也<lb/>
　　哀公<lb/>
十一年楚平王來求秦女為太子建妻至國女好而自<lb/>
娶之<lb/>
十五年晉公室卑而六卿强欲内相攻是以秦晉久不<lb/>
相攻<lb/>
<pb n="KR2d0023_WYG_025-5b"/>
三十一年呉伐楚入郢楚大夫申包胥来告急七日不<lb/>
食日夜哭泣於是秦乃發五百乘救楚大敗呉師呉師<lb/>
歸昭王乃得復入郢哀公立三十六年卒太子夷公蚤<lb/>
死不得立立夷公子是為惠公<hi>以上史秦本紀</hi>
　　惠公<lb/>
惠公立十年卒子悼公立<hi>史秦本紀</hi>
　　悼公<lb/>
悼公立十四年卒子厲共公立<hi>史秦本紀</hi>
<pb n="KR2d0023_WYG_025-6a"/>
　　厲共公<lb/>
厲共公二年蜀人来賂<lb/>
十六年壍河㫄以兵二萬伐大荔取其王城<lb/>
二十一年初縣頻陽晉取武城<lb/>
二十五年晉智開與邑人来奔<lb/>
三十三年伐義渠虜其王<lb/>
三十四年日食厲共公卒子躁公立<hi>以上史秦本紀</hi>
厲共公二十五年晉大夫智開率其邑人来奔<lb/>
<pb n="KR2d0023_WYG_025-6b"/>
二十九年晉大夫智伯寛率其邑人来奔　二事見史<lb/>
記年表正義曰開智伯瑤子也<lb/>
　　躁公<lb/>
躁公二年南鄭反<lb/>
十三年義渠来伐至渭南<lb/>
十四年躁公卒立其弟懐公<hi>索隠曰厲共公子也生昭太子未立而卒太子之子</hi>
<hi>是為靈公</hi>
　　懐公<lb/>
<pb n="KR2d0023_WYG_025-7a"/>
懐公四年庶長鼂與大臣圍懐公懐公自殺懐公太子<lb/>
曰昭子蚤死大臣乃立太子昭子之子是為靈公靈公<lb/>
懐公孫也<hi>史秦本紀</hi>
　　靈公<lb/>
靈公六年晉城少梁秦擊之<hi>以上史秦本紀</hi>
靈公作呉陽上畤祭黄帝作下畤祭炎帝<hi>史封禪書</hi>
八年城塹河瀕初以君主妻河<hi>史記年表</hi>
十年補龎城城籍姑<hi>史記本紀誤書十三年</hi>
<pb n="KR2d0023_WYG_025-7b"/>
十三年靈公卒子獻公不得立立靈公季父悼子是為<lb/>
簡公簡公昭子之弟而懐公子也<hi>史秦本紀</hi>
　　簡公<lb/>
簡公二年與晉戰敗鄭下<hi>史記年表</hi>
簡公六年令吏初帶劍壍洛城重泉十六年卒子惠公<lb/>
立<hi>紀年云簡公九年卒次敬公立十二年卒乃立惠公</hi>
　　惠公<lb/>
惠公十二年子出子生<lb/>
<pb n="KR2d0023_WYG_025-8a"/>
十三年伐蜀取南鄭恵公卒出子立<hi>史秦本紀</hi>
　　出子<lb/>
出子二年庶長改迎靈公之子獻公於河西而立之殺<lb/>
出子及其母沈之淵旁秦以往者數易君君臣乖亂故<lb/>
晉復彊奪秦河西地<hi>史秦本紀</hi>
秦小主夫人用奄變<hi>小主秦君也秦厲公曽孫恵公之子也夫人用奄變為惑亂也</hi>羣<lb/>
賢不説自匿百姓鬱怨非上公子連亡在魏聞之<hi>公子連一</hi>
<hi>名元秦厲公曽孫靈公之子也於小主為從父昆弟也</hi>欲入因羣臣與民從鄭所<lb/>
<pb n="KR2d0023_WYG_025-8b"/>
之塞右主然守塞弗入曰<hi>右主然守塞吏也弗入弗納公子連也</hi>臣有義<lb/>
不兩立公子勉去矣公子連去入翟從焉氏塞<hi>塞在安定</hi>菌<lb/>
改入之<hi>菌改亦守塞吏</hi>夫人聞之大駭令吏興卒奉命曰冦在<lb/>
邊卒與吏其始發也皆曰往擊冦中道因變曰非擊冦<lb/>
也迎主君也公子連因與卒俱来至雍圍夫人夫人自<lb/>
殺公子連立是為獻公<hi>周安王十八年</hi>怨右主然而將重罪之<lb/>
德菌改而欲厚賞之監突争之曰<hi>監突秦大夫</hi>不可秦公子<lb/>
之在外者衆若此則人臣爭入亡公子矣此不便主獻<lb/>
<pb n="KR2d0023_WYG_025-9a"/>
公以為然故復右主然之罪<hi>復反也不罪之也</hi>而賜菌改官大<lb/>
夫賜守塞者人米二十石<hi>吕覽當賞後事在春秋</hi>
　　獻公<lb/>
獻公元年止從死<lb/>
二年城櫟陽<hi>以上史秦本紀</hi>
秦獻公初立欲復繆公之跡羌人無弋印以其衆西去<lb/>
初厲公之時有羌人無弋爰劍者不知何戎之别也為<lb/>
秦所拘執以為奴𨽻其後亡歸而秦人追之藏於巖穴<lb/>
<pb n="KR2d0023_WYG_025-9b"/>
中得免與劓女遇合於野女恥其狀被髪覆面羌人因<lb/>
以為俗遂俱亡入三河間<hi>三河即黄河析支河湟中河</hi>諸羌共畏事<lb/>
之推以為豪以射獵為事爰劔教之田畜種人依之者<lb/>
益衆羌人謂奴為無弋以爰劔嘗為奴故因名之其後<lb/>
世世為豪至爰劔曽孫忍時秦獻公立忍季父印畏秦<lb/>
之威將其衆種人附落南支析支河曲西數千里與諸<lb/>
羌絶逺不復交通其後子孫分别各自為種任隨所之<lb/>
忍及弟舞獨留湟中忍生九子為九種舞生十七子為<lb/>
<pb n="KR2d0023_WYG_025-10a"/>
十七種羌之盛由此始<hi>杜氏通典</hi>
四年正月庚寅孝公生<lb/>
十一年周太史儋見獻公曰周故與秦國合而别别五<lb/>
百嵗復合合七十七嵗而霸王出<lb/>
十六年桃冬花<lb/>
十八年雨金櫟陽<hi>以上史秦本紀</hi>
櫟陽雨金秦獻公自以為瑞<hi>獻公孝公之父</hi>故作畦畤櫟陽而<lb/>
祀白帝其後百二十嵗而秦滅周周之九鼎入於秦或<lb/>
<pb n="KR2d0023_WYG_025-10b"/>
曰宋太丘社亡而鼎沒於泗水彭城下<hi>史封禪書</hi>
二十一年與晉戰於石門斬首六萬天子賀以黼黻<lb/>
二十三年與魏戰少梁虜其將公孫痤<lb/>
二十四年獻公卒子孝公立<hi>名渠梁</hi>年已二十一嵗矣<hi>史秦</hi>
<hi>本紀</hi>
　　孝公<lb/>
孝公元年河山以東强國六與齊威楚宣魏恵燕悼韓<lb/>
哀趙成侯並淮泗之間小國十餘楚魏與秦接界魏築<lb/>
<pb n="KR2d0023_WYG_025-11a"/>
長城自鄭濵洛以北有上郡楚自漢中南有巴黔中周<lb/>
室微諸侯力政争相併秦僻在雍州不與中國諸侯之<lb/>
㑹盟夷狄遇之孝公於是布恵振孤寡招戰士明功賞<lb/>
下令國中曰昔我繆公自岐雍之間修德行武東平晉<lb/>
亂以河為界西霸戎翟廣地千里天子致伯諸侯畢賀<lb/>
為後世開業甚光美㑹往者厲躁簡公出子之不寧國<lb/>
家内憂未遑外事三晉攻奪我先君河西地諸侯卑秦<lb/>
醜莫大焉獻公即位鎮撫邊境徙治櫟陽且欲東伐復<lb/>
<pb n="KR2d0023_WYG_025-11b"/>
繆公之故地修繆公之政令寡人思念先君之意常痛<lb/>
於心賔客羣臣有能出竒計彊秦者吾且尊官與之分<lb/>
土於是乃出兵東圍陜城西斬戎之獂王衛鞅聞是令<lb/>
下西入秦因景監求見孝公二年天子致胙三年衛鞅<lb/>
説孝公變法修刑内務耕稼外勸戰死之賞罰孝公善<lb/>
之甘龍杜摯等弗然相與争之卒用鞅法百姓苦之居<lb/>
三年百姓便之乃拜鞅為左庶長<hi>史秦本紀</hi>
公孫鞅聞秦孝公下令國中求賢者將修繆公之業東<lb/>
<pb n="KR2d0023_WYG_025-12a"/>
復侵地乃遂西入秦因孝公寵臣景監以求見孝公孝<lb/>
公既見衛鞅語事良久孝公時時睡弗聽罷而孝公怒<lb/>
景監曰子之客妄人耳安足用耶景監以讓衛鞅衛鞅<lb/>
曰吾説公以帝道其志不開悟矣後五日復求見鞅鞅<lb/>
復見孝公益愈然而未中㫖罷而孝公復讓景監景監<lb/>
亦讓鞅鞅曰吾説公以王道而未入也請復見鞅鞅復<lb/>
見孝公孝公善之而未用也罷而去孝公謂景監曰汝<lb/>
客善可與語矣鞅曰吾説公以霸道其意欲用之矣誠<lb/>
<pb n="KR2d0023_WYG_025-12b"/>
復見我我知之矣衛鞅復見孝公公與語不自知膝之<lb/>
前於席也語數日不厭景監曰子何以中吾君吾君之<lb/>
歡甚也鞅曰吾説君以帝王之道比三代而君曰久逺<lb/>
吾不能待且賢君者各及其身顯名天下安能邑邑待<lb/>
數十百年以成帝王乎故吾以彊國之術説君君大説<lb/>
之耳然亦難以比徳於殷周矣孝公既用衛鞅鞅欲變<lb/>
法恐天下議已衛鞅曰疑行無名疑事無功且夫有髙<lb/>
人之行者固見非於世有獨知之慮者必見謷於民愚<lb/>
<pb n="KR2d0023_WYG_025-13a"/>
者闇於成事知者見於未萌民不可與慮始而可與<lb/>
樂成論至徳者不和於俗成大功者不謀於衆是以聖<lb/>
人茍可以彊國不法其故茍可以利民不循其禮孝公<lb/>
曰善甘龍曰不然聖人不易民而教知者不變法而治<lb/>
因民而教不勞而成功縁法而治者吏習而民安之衛<lb/>
鞅曰龍之所言世俗之言也常人安於故俗學者溺於<lb/>
所聞以此兩者居官守法可也非所論於法之外也三<lb/>
代不同禮而王五霸不同法而霸智者作法愚者制焉<lb/>
<pb n="KR2d0023_WYG_025-13b"/>
賢者更禮不肖者拘焉杜摯曰利不百不變法功不十<lb/>
不易器法古無過循禮無邪衛鞅曰治世不一道便國<lb/>
不法古故湯武不循古而王夏殷不易禮而亡反古者<lb/>
不可非而循禮者不足多孝公曰善以衛鞅為左庶長<lb/>
卒定變法之令<hi>史商君傳</hi>
秦孝公欲用衛鞅之言更為嚴刑峻法易古三代之制<lb/>
度恐大臣不從於是召衛鞅甘龍杜摯三大夫御於君<lb/>
慮世事之變計正法之本公曰吾欲更法以教民吾恐<lb/>
<pb n="KR2d0023_WYG_025-14a"/>
天下之議我也公孫鞅曰臣聞疑行無名疑事無功君<lb/>
亟定變法之慮行之無疑殆無顧天下之議且夫有髙<lb/>
人之行者固負非於世有獨知之慮者必見謷於民語<lb/>
曰愚者暗成事知者見未萌民不可與慮始可與樂成<lb/>
功郭偃之法曰論至徳者不和於俗成大功者不謀於<lb/>
衆法者所以愛民也禮者所以便事也是以聖人茍可<lb/>
以治國不法其故茍可以利民不循其禮孝公曰善甘<lb/>
龍曰不然臣聞聖人不易民而教知者不變法而治因<lb/>
<pb n="KR2d0023_WYG_025-14b"/>
民而教者不勞而成功據法而治者吏習而民安之今<lb/>
君變法不循故更禮以教民臣恐天下之議君願君熟<lb/>
慮之公孫鞅曰子之所言者世俗之所知也常人安於<lb/>
所習學者溺於所聞此兩者所以居官而守法也非所<lb/>
與論於典法之外也三代不同道而王五霸不同法而<lb/>
霸知者作法而愚者制焉賢者更禮不肖者拘焉拘禮<lb/>
之人不足與言事制法之人不足與論治君無疑矣杜<lb/>
摯曰利不百不變法功不什不易器臣聞之法古無過<lb/>
<pb n="KR2d0023_WYG_025-15a"/>
循禮無邪君其圖之公孫鞅曰前世不同教何古之法<lb/>
帝王不相復何禮之循伏羲神農敎而不誅黄帝堯舜<lb/>
誅而不怒及至文武各當其時而立法因事而制禮禮<lb/>
法兩定制令各宜甲兵器備各便其用臣故曰治世不<lb/>
一道便國不必古故湯武之王也不循古殷夏之滅也<lb/>
不易禮然則反古者未可非也循禮者未足多也君無<lb/>
疑矣孝公曰善吾聞窮郷多怪曲學多辯愚者之笑知<lb/>
者哀焉狂夫之樂賢者憂焉拘世之議人心不疑矣於<lb/>
<pb n="KR2d0023_WYG_025-15b"/>
是孝公違龍摯之謀遂從商鞅之言法嚴而酷刑深而<lb/>
必守之以公當時取强遂封鞅為商君<hi>新序卷九商子畧同</hi>
七年與魏恵王㑹杜平<lb/>
八年與魏戰元里有功<lb/>
十年衛鞅為大良造將兵圍魏安邑降之十二年作為<lb/>
咸陽築冀闕秦徙都之并諸小郷聚集為大縣縣一令<lb/>
四十一縣為田開阡陌東地度洛十四年初為賦十九<lb/>
年天子致伯二十年諸侯畢賀秦使公子少官率師㑹<lb/>
<pb n="KR2d0023_WYG_025-16a"/>
諸侯逢澤朝天子<hi>史秦本紀</hi>
衛鞅定變法之令令民為什伍而相收司連坐不告姦<lb/>
者腰斬告姦者與斬敵首同賞匿姦者與降敵同罰民<lb/>
有二男以上不分異者倍其賦有軍功者各以卒<hi>音律</hi>受<lb/>
上爵為私鬭者各以輕重被刑大小僇力本業耕織致<lb/>
粟帛多者復其身事末利及怠而貧者舉以為收孥宗<lb/>
室非有軍功論不得為屬籍明尊卑爵秩等級各以差<lb/>
次名田宅臣妾衣服以家次有功者顯榮無功者雖冨<lb/>
<pb n="KR2d0023_WYG_025-16b"/>
無所芬華令既具未布恐民之不信已乃立三丈之木<lb/>
於國都市南門募民有能徙置北門者予十金民怪之<lb/>
莫敢徙復曰能徙者予五十金有一人徙之輙予五十<lb/>
金以明不欺卒下令令行於民期年秦民之國都初言<lb/>
令之不便者以千數於是太子犯法衛鞅曰法之不行<lb/>
自上犯之將法太子太子君嗣也不可施刑刑其傅公<lb/>
子䖍黥其師公孫賈明日秦人皆趨令行之十年秦民<lb/>
大恱道不拾遺山無盗賊家給人足民勇於公戰怯於<lb/>
<pb n="KR2d0023_WYG_025-17a"/>
私鬬鄉邑大治秦民初言令不便者有来言令便者衛<lb/>
鞅曰此皆亂化之民也盡遷之於邊城其後民莫敢議<lb/>
令於是以鞅為大良造將兵圍魏安邑降之居三年築<lb/>
冀闕宫庭於咸陽秦自雍徙都之而令民父子兄弟同<lb/>
室内息者為禁而集小都邑鄉聚為縣置令丞凡三十<lb/>
一縣為田開阡陌封疆而賦税平平斗桶權衡丈尺行<lb/>
之四年公子䖍復犯約劓之居五年秦人冨彊天子致<lb/>
胙於孝公諸侯畢賀<hi>史商君傳</hi>
<pb n="KR2d0023_WYG_025-17b"/>
　韓非子　公孫鞅之法也重輕罪重罪者人之所難<lb/>
　犯也而小過者人之所易去也使人去其所易無離<lb/>
　其所難此治之道夫小過不生大罪不至是人無罪<lb/>
　而亂不生也一曰公孫鞅曰行刑重其輕者輕者不<lb/>
　至重者不来是謂以刑去刑也<lb/>
　淮南子　秦國之俗貪狠强力寡義而趨利可威以<lb/>
　刑而不可化以善可勸以賞而不可厲以名被險而<lb/>
　帶河四塞以為固地利形便畜利殷富孝公欲以虎<lb/>
<pb n="KR2d0023_WYG_025-18a"/>
　狼之勢而吞諸侯故商鞅之法生焉<lb/>
齊敗魏兵於馬陵虜其太子申殺將軍龎涓其明年衛鞅<lb/>
説孝公曰秦之與魏譬若人之有腹心疾非魏并秦秦<lb/>
即并魏何者魏居嶺阨之西都安邑與秦界河而獨擅<lb/>
山東之利利則西侵秦病則東收地今以君之賢聖國<lb/>
賴以盛而魏往年大破於齊諸侯畔之可因此時伐魏<lb/>
魏不支秦必東徙東徙秦據河山之固東鄉以制諸侯<lb/>
此帝王之業也孝公以為然使衛鞅將而伐魏魏使公<lb/>
<pb n="KR2d0023_WYG_025-18b"/>
子卬將而擊之軍既相拒衛鞅遺魏將公子卬書曰吾<lb/>
始與公子歡今俱為兩國將不忍相攻可與公子面相<lb/>
見盟樂飲而罷兵以安秦魏魏公子卬以為然㑹盟已<lb/>
飲而衛鞅伏甲士而襲虜魏公子卬因攻其軍盡破之<lb/>
以歸秦<hi>本紀孝公二十二年衛鞅擊魏虜魏公子卬</hi>魏恵王兵數破於齊秦<lb/>
國内空日以削恐乃使使割河西之地獻於秦以和而<lb/>
魏遂去安邑徙都大梁梁惠王曰寡人恨不用公叔座<lb/>
之言也衛鞅既破魏還秦封之於商十五邑號為商君<hi>史商</hi>
<pb n="KR2d0023_WYG_025-19a"/>
<hi>君傳</hi>
公孫鞅為秦將而攻魏<hi>鞅魏人</hi>魏使公子卬將而當之公<lb/>
孫鞅之居魏也固善公子卬使人謂公子卬曰凡所為<lb/>
游而欲貴者以公子之故也今秦令鞅將魏令公子當<lb/>
之豈且忍相與戰哉公子言之公子之主鞅請亦言之<lb/>
主而皆罷軍於是將歸矣使人謂公子曰歸未有時相<lb/>
見願與公子坐而相去别也公子曰諾魏吏争之曰不<lb/>
可公子不聽遂相與坐公孫鞅因伏卒與車騎以取公<lb/>
<pb n="KR2d0023_WYG_025-19b"/>
子卬秦孝公薨恵公立以此疑公孫鞅之行故加罪焉<lb/>
公孫鞅以其私屬與母奔魏襄疵不受曰以君之反公<lb/>
子卬也<hi>襄疵魏人戰國䇿秦恵王車裂鞅無歸魏之事  吕覽無義</hi>
二十四年與晉戰雁門<hi>紀年作岸門</hi>虜其將魏錯孝公卒子<lb/>
恵文君立是嵗誅衛鞅<hi>史紀本</hi>
商君相秦十年宗室貴戚多怨望者趙良見商君商君<lb/>
曰鞅之得見也從孟蘭臯今鞅請得交可乎趙良曰僕<lb/>
弗敢願也孔丘有言曰推賢而戴者進聚不肖而王者<lb/>
<pb n="KR2d0023_WYG_025-20a"/>
退僕不肖故不敢受命僕聞之曰非其位而居之曰貪<lb/>
位非其名而有之曰貪名僕聽君之義則恐僕貪位貪<lb/>
名也故不敢聞命商君曰子不説吾治秦歟趙良曰反<lb/>
聽之謂聪内視之謂明自勝之謂彊虞舜有言曰自卑<lb/>
也尚矣君不若道虞舜之道無為問僕矣商君曰始秦<lb/>
戎翟之教父子無别同室而居今我更制其教而為其<lb/>
男女之别大築冀闕營如魯衛矣子觀我治秦也孰與<lb/>
五羖大夫賢趙良曰千羊之皮不如一狐之腋千人之<lb/>
<pb n="KR2d0023_WYG_025-20b"/>
諾諾不如一士之諤諤武王諤諤以昌殷紂墨墨以亡<lb/>
君若不非武王乎則僕請終日正言而無誅可乎商君<lb/>
曰語有之矣貎言華也至言實也苦言藥也甘言疾也<lb/>
夫子果肯終日正言鞅之藥也鞅將事子子又何辭焉<lb/>
趙良曰夫五羖大夫荆之鄙人也聞秦繆公之賢而願<lb/>
望見行而無資自粥於秦客被褐食牛期年繆公知之<lb/>
舉之牛口之下而加之百姓之上秦國莫敢望焉相秦<lb/>
六七年而東伐鄭三置晉國之君一救荆國之禍發教<lb/>
<pb n="KR2d0023_WYG_025-21a"/>
封内而巴人致貢施徳諸侯而八戎来服由余聞之欵<lb/>
闗請見五羖大夫之相秦也勞不坐乘暑不張盖行於<lb/>
國中不從車乘不操干戈功名藏於府庫徳行施於後<lb/>
世五羖大夫死秦國男女流涕童子不歌謠舂者不相<lb/>
杵此五羖大夫之徳也今君之見秦王也因嬖人景監<lb/>
以為主非所以為名也相秦不以百姓為事而大築冀<lb/>
闕非所以為功也刑黥太子之師傅殘傷民以峻刑是<lb/>
積怨畜禍也教之化民也深於命民之効上也捷於令<lb/>
<pb n="KR2d0023_WYG_025-21b"/>
今君又左建外易<hi>左建謂以左道建立威權也外易謂在外革易君命也</hi>非所以<lb/>
為教也君又南面而稱寡人日繩秦之貴公子詩曰相<lb/>
䑕有體人而無禮人而無禮胡不遄死以詩觀之非所<lb/>
以為夀也公子䖍杜門不出已八年矣君又殺祝懽而<lb/>
黥公孫賈詩曰得人者興失人者崩此數事者非所以<lb/>
得人也君之出也後車十數從車載甲多力而駢脅者<lb/>
為驂乘持戈而操闟㦸者旁車而趨此一物不具君固<lb/>
不出書曰恃徳者昌恃力者亡君之危若朝露尚將欲<lb/>
<pb n="KR2d0023_WYG_025-22a"/>
延年益壽乎則何不歸十五都灌園於鄙勸秦王顯巖<lb/>
穴之士養老存孤敬父兄序有功尊有徳可以少安君<lb/>
尚將貪商於之富寵秦國之教畜百姓之怨秦王一旦<lb/>
捐賔客而不立朝秦國之所以收君者豈其微哉亡可<lb/>
翹足而待商君弗從後五月而秦孝公卒太子立公子<lb/>
䖍之徒告商君欲反發吏捕商君商君亡至闗下欲舎<lb/>
客舎客人不知其是商君也曰商君之法舎人無騐者<lb/>
坐之商君喟然嘆曰嗟乎為法自弊一至此哉去之魏<lb/>
<pb n="KR2d0023_WYG_025-22b"/>
魏人怨其欺公子卬而破魏師弗受商君欲之他國魏<lb/>
人曰商君秦之賊秦强而賊入魏弗歸不可遂納秦商<lb/>
君入秦復走商邑與其徒屬發邑兵北出擊鄭秦發兵<lb/>
攻啇君殺之於鄭澠池恵王車裂商君以狥曰莫如商<lb/>
鞅反者遂滅商君之家<hi>史商君傳</hi>
　秦本紀　鞅之初為秦施法法不行太子犯禁鞅曰法之不行<lb/>
　自於貴戚君必欲行法先於太子太子不可黥黥其<lb/>
　傅師於是法大用秦人治及孝公卒太子立宗室多<lb/>
<pb n="KR2d0023_WYG_025-23a"/>
　怨鞅鞅亡因以為反而卒車裂以狥秦國<lb/>
　漢書　法家商君二十九篇　兵權謀公孫鞅二十<lb/>
　七篇<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0023_WYG_025-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷二十三<lb/>
</p>
<p>
</p>
  </div>
</body>
</text>
</TEI>
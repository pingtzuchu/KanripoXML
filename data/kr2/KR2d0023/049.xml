<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷四十六</head> <lb/>
    <p>
<pb n="KR2d0023_WYG_049-1a"/>
欽定四庫全書<lb/>
　春秋戰國異辭卷四十六<lb/>
　　　　　　　　　右春坊右諭徳陳厚耀撰<lb/>
　魏<lb/>
　　雜録<lb/>
仲尼見梁君梁君問仲尼曰吾欲長有國吾欲列都之<lb/>
得吾欲使民安不惑吾欲使士竭其力吾欲使日月當<lb/>
時吾欲使聖人自來吾欲使官府治為之奈何仲尼對<lb/>
<pb n="KR2d0023_WYG_049-1b"/>
曰千乘之君萬乘之主問於丘者多矣未甞有如主君<lb/>
問丘之術也然而盡可得也丘聞之兩君相親則長有<lb/>
國君恵臣忠則列都之得毋殺不辜毋釋罪人則民不<lb/>
惑益士禄賞則竭其力尊天敬鬼則日月當時善為刑<lb/>
罰則聖人自來尚賢使能則官府治梁君曰豈有不然<lb/>
哉<hi>説苑政理</hi>
戴晉生敝衣冠而往見梁王梁王曰前日寡人以上大<lb/>
夫之禄要先生先生不留今過寡人耶戴晉生欣然而<lb/>
<pb n="KR2d0023_WYG_049-2a"/>
笑仰而永嘆曰嗟乎君曽不足與遊也君不見大澤中<lb/>
雉乎五步一噣終日乃飽羽毛悦澤光照於日月奮翼<lb/>
爭鳴聲響於陵澤者何彼樂其志也援置之囷倉中常<lb/>
噣粱粟不旦時而飽然猶羽毛憔悴志氣益下低頭不<lb/>
鳴夫豈食不善哉彼不得其志故也今臣不逺千里而<lb/>
從君遊者豈食不足竊慕君之道耳臣始以君為好士<lb/>
天下無雙乃今見君不好士明矣辭而去終不復往<hi>韓詩</hi>
<hi>卷九</hi>
<pb n="KR2d0023_WYG_049-2b"/>
鄒子説梁王曰伊尹故有莘氏之媵臣也湯立以為三<lb/>
公天下之治太平管仲故城隂之狗盗也天下之庸夫<lb/>
也齊桓公得之為仲父百里奚為媵於他國賣五羊之<lb/>
皮秦穆公委之以政寗戚故將車人也叩轅行歌於康<lb/>
之衢桓公任以國司馬喜髕脚於宋而卒相中山范睢<lb/>
折脅拉齒於魏而後為應侯太公望故老婦之出夫也<lb/>
朝歌之屠佐也棘津迎客之舍人也年七十而相周九<lb/>
十而封齊故詩曰緜緜之葛在於曠野良工得之以為<lb/>
<pb n="KR2d0023_WYG_049-3a"/>
絺紵良工不得枯死於野此七士者不遇明君聖主㡬<lb/>
行乞丐枯死於中野譬猶緜緜之葛矣<hi>説苑尊賢</hi>
陳子説梁王梁王説而疑之曰子何為去陳侯之國而<lb/>
教小國之孤於此乎陳子曰夫善亦有道而遇亦有時<lb/>
昔傅説衣褐𢃄劔而築於秕傅之城武丁夕夢旦得之<lb/>
時王也寗戚飯牛康衢擊車輻而歌顧見桓公得之時<lb/>
覇也百里奚自賣五羊之皮為秦人虜穆公得之時强<lb/>
也論若三子之行未得為孔子駿徒也今孔子經營天<lb/>
<pb n="KR2d0023_WYG_049-3b"/>
下南有陳蔡之阨而北干景公三坐而五立未甞離也<lb/>
孔子之時不行而景公之時怠也以孔子之聖不能以<lb/>
時行説之怠亦獨能如之何乎<hi>説苑善説按梁稱王陳滅久矣萹内云云未詳</hi>
<hi>其故</hi>
梁甞有疑獄羣臣半以為當罪半以為無罪梁王疑之<lb/>
曰陶之朱公以布衣富侔國是必有竒智乃召朱公而<lb/>
問曰梁有疑獄獄吏半以為當罪半以為不當罪雖寡<lb/>
人亦疑吾子决是奈何朱公曰臣鄙民也不知當獄雖<lb/>
<pb n="KR2d0023_WYG_049-4a"/>
然臣之家有二白璧其色相如也其徑相如也其澤相<lb/>
如也然其價一者千金一者五百金王曰何也朱公曰<lb/>
側而視之一者厚倍是以千金梁王曰善故獄疑則從<lb/>
去賞疑則從與梁國大悦故施政教者宜厚之而可耳<lb/>
<hi>新序卷四</hi>
梁王出獵見白鴈羣梁君下車彀弓欲射之道有行者<lb/>
梁君謂行者且止行者不止白鴈羣駭梁君怒欲射之<lb/>
其御公孫襲下車撫矢曰君止梁君忿然作色曰襲不<lb/>
<pb n="KR2d0023_WYG_049-4b"/>
與其君而顧與他人何也襲對曰昔齊景公之時天大<lb/>
旱三年卜之曰必以人祠乃雨景公下堂頓首曰凡吾<lb/>
所以求雨者為民也今必使吾以人祠乃雨寡人將自<lb/>
當之言未卒而天大雨方千里何也為有徳而恵於民<lb/>
也今主君以白鴈之故而欲射人襲謂主君言無異於<lb/>
虎狼梁主援其手與上車歸入廟門呼曰幸哉今日也<lb/>
他人獵皆得禽獸吾獵得善言而歸<hi>新序卷二  又荘子</hi>
更嬴謂魏王曰臣能射為虚發而下烏王曰然可於此<lb/>
<pb n="KR2d0023_WYG_049-5a"/>
乎聞有鳥從東來嬴虚發而下之<hi>博物志</hi>
魏田父耕於野而得玉弗識也隣人隂欲得之紿曰此<lb/>
怪石也田父置玉於室其光燭夜果以為怪棄之於野<lb/>
隣人從而盗之以獻魏王玉工望而拜曰此無價寳也<lb/>
<hi>續博物志</hi>
魏田父有耕於野者得玉徑尺不知其玉也以告隣人<lb/>
隣人詐之曰此怪石也畜之弗利其家田父雖疑猶豫<lb/>
以歸置於廡下其玉明照一室大怖遽而棄之於逺野<lb/>
<pb n="KR2d0023_WYG_049-5b"/>
隣人取之以獻魏王魏王召玉工相之玉工望之再拜<lb/>
賀曰大王得天下之寳臣所未甞見王問其價玉工曰<lb/>
此無價以當也五城之都僅可一觀魏王賜獻玉者千<lb/>
金長食上大夫之禄<hi>尹文子</hi>
犀首與張夀為怨陳需新人不善犀首因使人㣲殺張<lb/>
夀魏王以為犀首也乃誅之<hi>韓子内儲下</hi>
魏王臣二人不善濟陽君濟陽君因偽令人矯王命而<lb/>
謀攻已王使人問濟陽君曰誰與恨對曰無敢與恨雖<lb/>
<pb n="KR2d0023_WYG_049-6a"/>
然甞與二人不善不足以至於此王問左右左右固然<lb/>
因誅二人者<hi>韓子内儲下</hi>
魏有老儒不善濟陽君客有與老儒私怨者因攻老儒<lb/>
殺之以徳於濟陽君曰臣為其不善君也故為君殺之<lb/>
濟陽君因不察而賞之一曰濟陽君有少庶子不見知<lb/>
欲入愛於君者齊使老儒掘藥於馬梨之山濟陽少庶<lb/>
子欲以為功入見於君曰齊使老儒掘藥於馬梨之山<lb/>
名掘藥也實間君之國君殺之是將以濟陽君抵罪於<lb/>
<pb n="KR2d0023_WYG_049-6b"/>
齊矣臣請刺之君曰可於是明日得之城隂而刺之濟<lb/>
陽君還益親之<hi>韓子内儲下</hi>
經侯往適魏太子左帯羽玉具劔右帯環珮左光照右<lb/>
右光照左坐有頃太子不視也又不問也經侯曰魏國<lb/>
亦有寳乎太子曰有經侯曰其寳何如太子曰主信臣<lb/>
忠百姓上戴此魏之寳也經侯曰吾所問者非是之謂<lb/>
也乃問其噐而已太子曰有徒師沼治魏而市無預賈<lb/>
郄辛治陽而道不拾遺芒卯在朝而四隣賢士無不相<lb/>
<pb n="KR2d0023_WYG_049-7a"/>
因而見此三大夫乃魏國之大寳於是經侯黙然不應<lb/>
左解玉具右解環珮委之坐愆然而起黙然不謝趨而<lb/>
出上車驅去魏太子使騎操劔佩逐與經侯使告經侯<lb/>
曰吾無徳所寳不能為珠玉所守此寒不可衣饑不可<lb/>
食無為遺我賊於是經侯杜門不出傳死<hi>説苑反質</hi>
陳需魏王之臣也善於楚王而令楚攻魏楚攻魏陳需<lb/>
因請為魏王行解之因以楚勢相魏<hi>韓子内儲下</hi>
吕倉魏王之臣也而善於秦楚㣲諷秦楚令之攻魏因<lb/>
<pb n="KR2d0023_WYG_049-7b"/>
請行和以自重也<hi>韓子内儲下</hi>
樂羊子之妻素有節義奉姑惟謹甞有他舍雞入園中<lb/>
姑盗殺而食之妻對雞不飡而泣姑怪問其故妻曰自<lb/>
傷居貧使食有他肉姑竟棄之後盗有欲犯妻者乃先<lb/>
刼其姑妻因操刄而出盗曰釋汝刃從我可全不則殺<lb/>
汝姑妻仰天而嘆舉刃刎頸而死盗愍之亦不殺其姑<lb/>
太守聞之即捕殺盗而賜婦縑帛以禮𦵏之號曰貞義<lb/>
<hi>烈女傳同又烈女傳河南貞義者樂羊子之妻其事不  未知即一人否見類函賢婦人下</hi>
<pb n="KR2d0023_WYG_049-8a"/>
梁大夫有宋就者甞為邊縣令與楚隣界梁之邊亭與<lb/>
楚之邊亭皆種𤓰各有數梁之邊亭人劬力數灌其𤓰<lb/>
𤓰美楚人窳而稀灌其𤓰𤓰惡楚令因以梁𤓰之美怒<lb/>
其亭𤓰之惡也楚亭人心惡梁亭之賢已因往夜竊搔<lb/>
梁亭之𤓰有死焦者梁亭覺之因請於其尉亦欲竊往<lb/>
報搔楚亭之𤓰尉以請宋就就曰惡是何可搆怨禍之<lb/>
道也人惡亦惡何褊之甚也若我教子必每暮令人往<lb/>
竊為楚亭夜善灌其𤓰勿令知也於是梁亭乃每夜竊<lb/>
<pb n="KR2d0023_WYG_049-8b"/>
灌楚亭之𤓰楚亭旦而行𤓰則皆已灌矣𤓰日以美楚<lb/>
亭怪而察之則乃梁亭也楚令聞之大悦因具以聞楚<lb/>
王楚王聞之惄然愧以意自閔也告吏曰㣲搔𤓰者得<lb/>
毋有他罪乎此梁之隂讓也乃謝以重幣而請交於梁<lb/>
王故梁楚之歡自宋就始<hi>新序卷四</hi>　<hi>此疑漢事</hi>
魏王與龍陽君共船而釣龍陽君得千餘魚而涕下曰<lb/>
臣之始得魚也臣甚喜後得益大臣欲棄前所得矣今<lb/>
以臣之凶惡也而得為王拂枕席夫四海之内其美人<lb/>
<pb n="KR2d0023_WYG_049-9a"/>
亦多矣聞臣之得幸於王也畢褰裳而趨王矣亦曩臣<lb/>
之所棄前魚也<hi>史記畧此出戰國策史  引之耳</hi>
魏太子造百辟七首三其一理似堅氷名曰清剛其二<lb/>
曜似朝日名曰揚文其三状似龍文名曰龍鱗<hi>典論</hi>
魏人有東門呉者其子死而不憂其相室曰公之愛子<lb/>
天下無有今子死不憂何也東門呉曰吾甞無子無子<lb/>
之時不憂今子死乃與向無子同臣奚憂焉農赴時商<lb/>
趣利工追術士逐勢勢使然也然農有水旱商有得失<lb/>
<pb n="KR2d0023_WYG_049-9b"/>
工有成敗士有遇否命使然也<hi>列子力命</hi>
虞氏梁之富人財無量登髙樓臨大道設樂陳酒擊慱<lb/>
其上而遊俠相隨行行者射中而笑飛鳶適墜腐䑕中<lb/>
俠客俠客相謂曰虞氏富久矣常有輕人之志吾不侵<lb/>
犯之而樂乃辱我以腐䑕乃聚衆攻之滅其家故驕侈<lb/>
之致禍非一途也<hi>列子</hi>
梁之節婦榮於色美於行夫早死不嫁梁王使相聘焉<lb/>
再三往婦曰婦人之義一醮不改忘死而貪生棄義而<lb/>
<pb n="KR2d0023_WYG_049-10a"/>
從利何以為人乃援鏡持刀割其鼻曰王之求妾者非<lb/>
以色耶刑餘之人殆可釋矣相以報王王旌之曰髙行<lb/>
<hi>地志開封府</hi>
　<lb/>
　<lb/>
　<lb/>
　<lb/>
　<lb/>
<pb n="KR2d0023_WYG_049-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷四十六<lb/>
</p>
<p>
</p>
  </div>
</body>
</text>
</TEI>
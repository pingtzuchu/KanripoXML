<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷十八</head> <lb/>
    <p>
<pb n="KR2d0023_WYG_020-1a"/>
欽定四庫全書<lb/>
　春秋戰國異辭卷十八<lb/>
　　　　　　　　　右春坊右諭徳陳厚耀撰<lb/>
　齊<lb/>
　　孝公<lb/>
孝公元年三月宋襄公率諸侯兵送齊太子昭而伐齊<lb/>
齊人恐殺其君無詭無詭立三月死無諡齊人將立太<lb/>
子昭四公子之徒攻太子太子走宋宋遂與齊人四公<lb/>
<pb n="KR2d0023_WYG_020-1b"/>
子戰五月宋敗齊四公子師而立太子昭是為孝公宋<lb/>
以桓公與管仲屬之太子故來征之以亂故八月乃塟<lb/>
桓公<hi>史齊世家</hi>
　列女傳　齊孝公夫人孟姬華氏之長女好禮貞一<lb/>
　過時不嫁齊中求之禮不備終不往孝公聞之乃備<lb/>
　禮樂迎於華氏之室父母送孟姬不下堂母醮之房<lb/>
　中結其衿縭誡之曰必敬必戒無違宫事父誡之中<lb/>
　階之上曰夙興夜寐必無違命其有大妨於王命者<lb/>
<pb n="KR2d0023_WYG_020-2a"/>
　亦勿從諸母誡之兩階之間曰敬之敬之必終父母<lb/>
　之命夙夜無怠姑姊妹誡之門内曰夙夜無愆爾之<lb/>
　衿縭無忘父母之言孝公親迎孟姬三顧父母而出<lb/>
　親迎之綏自御輪三曲納於宫三月廟見而後行夫<lb/>
　婦之道既居久之公遊於瑯琊華孟姬從車奔姬墮<lb/>
　車碎公使駟馬立車載姬以歸姬使侍御者舒帷以<lb/>
　自障蔽而使傅母應使者曰妾聞妃后踰閾必乘安<lb/>
　車輜軿下堂必從傅母保阿進退則鳴玉環珮内飾<lb/>
<pb n="KR2d0023_WYG_020-2b"/>
　則結紐綢繆野處則帷裳擁蔽所以正心一意自歛<lb/>
　制也今立車無辨非所敢受命也野處無衛非所敢<lb/>
　久居也二者失禮多矣夫無禮而生不若早死使者<lb/>
　馳以告公更取安車比其反也則自經矣傅母救之<lb/>
　不絶使者至輜車悉具姬氏蘇然後乘而歸<lb/>
孝公六年齊伐宋以其不同盟於齊也<lb/>
十年孝公卒孝公弟潘因衛公子開方殺孝公子而自<lb/>
立是為昭公昭公桓公子也其母曰葛嬴<hi>以上史齊世家</hi>
<pb n="KR2d0023_WYG_020-3a"/>
　　昭公<lb/>
昭公元年晉文公敗楚於城濮六年翟侵齊<lb/>
十九年五月昭公卒子舎立為齊君舎之母無寵於昭<lb/>
公國人莫畏昭公之弟商人以桓公死爭立而不得隂<lb/>
交賢士撫愛百姓百姓悦及昭公卒子舎立孤弱即與<lb/>
衆弑舎於墓上而商人自立是為懿公桓公子也其母<lb/>
曰密姬<hi>以上齊世家</hi>
　　懿公<lb/>
<pb n="KR2d0023_WYG_020-3b"/>
懿公四年春初懿公為公子時與丙戎之父獵<hi>左傳丙戎作邴</hi>
<hi>歜</hi>争獲不勝及即位斷丙戎之父足而使丙戎僕庸職<lb/>
之妻好<hi>左傳庸作閻</hi>公内之宫使庸職驂乘五月公遊於申<lb/>
池二人浴戯職曰斷足子戎曰奪妻者二人俱病此言<lb/>
乃怨謀與公遊竹中二人弑懿公車上棄竹中而亡去<lb/>
懿公之立驕民不附齊人廢其子而迎公子元於衛立<lb/>
之是為惠公惠公桓公子也其母衛女曰少衛姬避齊<lb/>
亂故在衛<hi>史齊世家與左傳小異</hi>
<pb n="KR2d0023_WYG_020-4a"/>
　　惠公<lb/>
惠公二年長翟來王子城父攻殺之埋之於北門<lb/>
十年惠公卒子頃公無野立<hi>以上史齊世家</hi>
　　頃公<lb/>
　搜神記　齊惠公之妾蕭同叔子見御有身以其賤<lb/>
　不敢言也取薪而生頃公於野又不敢舉也有貍乳<lb/>
　而鸇覆之人見而收因名曰無野是為頃公<lb/>
頃公元年楚莊王彊伐陳<lb/>
<pb n="KR2d0023_WYG_020-4b"/>
二年圍鄭鄭伯降已復國鄭伯<lb/>
六年春晉使郤克於齊齊使夫人帷中而觀之郤克上<lb/>
夫人笑之郤克曰不是報不復渉河歸請伐齊晉侯弗<lb/>
許齊使至晉郤克執齊使者四人河内殺之八月晉伐<lb/>
齊齊以公子彊質晉晉兵去<hi>史齊世家</hi>
頃公六年晉使郤克於齊齊使夫人帷而觀之郤克上<lb/>
夫人笑之郤克曰不是報不復渉河歸請伐齊晉侯弗<lb/>
許齊使至晉郤克執四人河内殺之八月晉伐齊齊以<lb/>
<pb n="KR2d0023_WYG_020-5a"/>
公子彊質晉晉兵去<hi>節左氏文</hi>
十年春齊伐魯衛魯衛大夫如晉請師皆因郤克晉使<lb/>
郤克以車八百乘為中軍將士爕將上軍欒書將下軍<lb/>
以救魯衛伐齊六月壬申與齊侯兵合靡笄下癸酉陳<lb/>
於鞍逢丑父為齊頃公右頃公曰馳之破晉軍㑹食射<lb/>
傷郤克流血至履克欲還入壁其御曰我始入再傷不<lb/>
敢言疾恐懼士卒願子忍之遂復戰戰齊急丑父恐齊<lb/>
侯得乃易處頃公為右車絓於木而止晉小將韓厥伏<lb/>
<pb n="KR2d0023_WYG_020-5b"/>
齊侯車前曰寡君使臣救魯衛戯之丑父使頃公下取<lb/>
飲因得亡脱去入其軍晉郤克欲殺丑父丑父曰代君<lb/>
死而見僇後人臣無忠其君者矣克舎之丑父遂得亡<lb/>
歸齊於是晉軍追齊至馬陵齊侯請以寳器謝不聼必<lb/>
得笑克者蕭桐叔子令齊東畆對曰叔子齊君母齊君<lb/>
母亦猶晉君母子安置之且子以義伐而以暴為後其<lb/>
可乎於是乃許令反魯衛之侵地<hi>史齊世家</hi>
十一年初置六卿賞鞌之功頃公朝晉欲尊王晉景公<lb/>
<pb n="KR2d0023_WYG_020-6a"/>
景公不敢受乃歸歸而頃公弛苑囿薄賦歛振孤問疾<lb/>
虚積聚以救民民亦大説厚禮諸侯竟頃公之世百姓<lb/>
附諸侯不犯十七年頃公卒子靈公環立<hi>史齊世家</hi>
　　靈公<lb/>
十年晉悼公伐齊齊令公子光質晉十九年立子光為<lb/>
太子髙厚傅之令㑹諸侯盟于鍾離<lb/>
靈公二十六年齊晏桓子卒<hi>左傳</hi>晏子居桓子之䘮麤衰<lb/>
斬苴絰帶杖菅屨食粥居倚廬寢苫枕草其家老曰非<lb/>
<pb n="KR2d0023_WYG_020-6b"/>
大夫䘮父之禮也晏子曰唯卿為大夫曽子以問孔子<lb/>
孔子曰晏子可謂能逺害矣不以己之是駁人之非遜<lb/>
辭以避咎義也夫<hi>晏子</hi>
二十七年晉使中行獻子伐齊齊師敗靈公走入臨菑<lb/>
晏嬰止靈公靈公弗從曰君亦無勇矣晉兵遂圍臨菑<lb/>
臨菑守城不敢出晉焚郭中而去<hi>史齊世家</hi>
二十八年初靈公娶魯女生子光以為太子仲姬戎姬<lb/>
戎姬嬖仲姬生牙屬之戎姬戎姬請以為太子公許之<lb/>
<pb n="KR2d0023_WYG_020-7a"/>
仲姬曰不可光之立列於諸侯矣今無故廢之君必悔<lb/>
之公曰在我耳遂東太子光使髙厚傅牙為太子靈公<lb/>
疾崔杼迎故太子光而立之是為莊公莊公殺戎姬五<lb/>
月壬辰靈公卒莊公即位執太子牙於勾竇之丘殺之<lb/>
八月崔杼殺髙厚晉聞齊亂伐齊至髙唐<hi>史齊世家</hi>
　　莊公<lb/>
莊公奮乎勇力不顧行義勇力之士無忌於國晏子見<lb/>
公公曰古者亦有以勇力立於世者乎晏子對曰嬰聞<lb/>
<pb n="KR2d0023_WYG_020-7b"/>
之輕死以行禮謂之勇誅暴不避彊謂之力故勇力之<lb/>
立也以行其禮義也湯武用兵而不為逆并國而不為<lb/>
貪仁義之理也誅暴不避强替罪不避衆勇力之行也<lb/>
古之為勇力者行禮義也今上無仁義之理下無替罪<lb/>
誅暴之行而徒以勇力立於世則諸侯以國危匹夫以<lb/>
家殘昔夏之衰也有推侈大戯殷之衰也有費仲惡來<lb/>
足走千里手裂兕虎任之以力凌轢天下威戮無罪崇<lb/>
尚勇力不顧義理是以桀紂以滅殷夏以衰今公自奮<lb/>
<pb n="KR2d0023_WYG_020-8a"/>
乎勇不顧行義勇力之士無忌於國身立威强行本滛<lb/>
暴貴戚不薦善逼邇不引過反聖王之徳而循㓕君之<lb/>
行用此存者嬰未聞有也<hi>晏子卷一</hi>
　墨子齊莊君之時有所謂王里國中里徼者此二子<lb/>
　者訟三年而獄不斷齊君由謙殺之恐不辜由謙釋<lb/>
　之恐失其罪乃使二人共一羊盟齊之神社於是泏<lb/>
　洫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羊而漉其血讀王里國之辭既已終矣讀中里<lb/>
　徼之辭未半也羊起而觸之折其脚社神而槀之殪<lb/>
<pb n="KR2d0023_WYG_020-8b"/>
　之盟所<lb/>
莊公將伐晉問於晏子晏子對曰不可君得合而欲多<lb/>
飬欲而意驕得合而欲多者危養欲而意驕者困今君<lb/>
任勇力之士以伐盟主若不濟國之福也不徳而有功<lb/>
憂必及君公作色不悅晏子辭不為臣退而窮處堂下<lb/>
生蓼藿門外生荆棘莊公終任勇力之士西伐晉取朝<lb/>
歌及太行孟門茲於兑朞而民散<hi>晏子卷二</hi>
晏子臣於莊公公不悦飲酒令召晏子晏子至入門公<lb/>
<pb n="KR2d0023_WYG_020-9a"/>
令樂人奏歌曰已哉已哉寡人不能説也爾何來為晏<lb/>
子入坐樂人三奏然後知其謂己也遂起北面坐地公<lb/>
曰夫子從席曷為坐地晏子對曰嬰聞訟者坐地今嬰<lb/>
將與君訟敢毋坐地乎嬰聞之衆而無義强而無禮好<lb/>
勇而惡賢者禍必及其身若公之謂矣且嬰言不用願<lb/>
請身去遂趨而歸管籥其家者納之公財在外者斥之<lb/>
市曰君子有力於民則進爵祿不辭富貴無力於民而<lb/>
旅食不惡貧賤遂徒行而東耕於海濵居數年果有崔<lb/>
<pb n="KR2d0023_WYG_020-9b"/>
杼之難<hi>晏子卷三</hi>
齊莊公出獵有螳螂舉足將搏其輪問其御曰此何蟲<lb/>
也御者曰此螳螂也其為蟲知進而不知退不量力而<lb/>
輕就敵莊公曰以為人必為天下勇士矣於是回車避<lb/>
之而勇士歸之<hi>韓詩卷八間又淮南子人</hi>
　吕覧<hi>離俗</hi>齊莊公之時有士曰賔卑聚夢有壯士白縞<lb/>
　之冠丹績之䘩<hi>䘩纓也</hi>東布之衣新素履墨劒室從而<lb/>
　叱之唾其面惕然而寤徒夢也終夜坐不自快明日<lb/>
<pb n="KR2d0023_WYG_020-10a"/>
　召其友而告之曰吾少好勇年六十而無所挫辱今<lb/>
　夜辱吾將索其形期得之則可不得將死之毎朝與<lb/>
　其友立乎衢三日不得却而自殁謂此當務則未也<lb/>
　雖然其心之不辱也有可以加乎<lb/>
莊公三年晉大夫欒盈奔齊莊公厚客待之晏嬰田文<lb/>
子諌公弗聽四年齊莊公使欒盈間入晉曲沃為内應<lb/>
以兵隨之上太行入孟門欒盈敗齊兵還取朝歌<hi>齊世家</hi>
莊公闔門而圖莒國人以為有亂也皆操長兵而立於<lb/>
<pb n="KR2d0023_WYG_020-10b"/>
閭公召睢休相而問曰寡人闔門圖莒國人不知皆操<lb/>
長兵而立於衢閭奈何休相對曰無亂而國以為有則<lb/>
仁人不存請令於國曰晏子在也公曰諾以令於國孰<lb/>
謂國有亂者晏子在焉然後皆散兵而歸<hi>晏子卷四</hi>
齊莊公<hi>五年</hi>且伐莒為車五乘之賔而杞梁華周獨不與<lb/>
焉故歸而不食其母曰汝生而無義死而無名則雖非<lb/>
五乘孰不汝笑也汝生而有義死而有名則五乘之賔<lb/>
盡汝下也趨食乃行把梁華周同車侍於莊公而行至<lb/>
<pb n="KR2d0023_WYG_020-11a"/>
莒莒人逆之把梁華周下鬬獲甲首三百莊公止之曰<lb/>
子止與子同齊國把梁華周曰君為五乘之賔而周梁<lb/>
不與焉是少吾勇也臨敵渉難止我以利是汚吾行也<lb/>
深入多殺者臣之事也齊國之利非吾所知也遂進鬬<lb/>
壊軍陷陣三軍弗敢當至莒城下莒人以炭置地二人<lb/>
立有間不能入隰侯重為右曰吾聞古之士犯患渉難<lb/>
者其去遂於物也来吾踰子隰侯重仗楯伏炭二子乘<lb/>
而入顧而哭之華周後息把梁曰汝無勇乎何哭之久<lb/>
<pb n="KR2d0023_WYG_020-11b"/>
也華周曰吾豈無勇哉是其勇與我同也而先吾死是<lb/>
以哀之莒人曰子毋死與子同莒國杞梁華周曰去國<lb/>
歸敵非忠臣也去長受賜非正行也且鷄鳴而期日中<lb/>
而忘之非信也深入多殺者臣之事也莒國之利非吾<lb/>
所知也遂進鬬殺二十七人而死其妻聞之而哭城為<lb/>
之㢮而隅為之崩<hi>説苑立節</hi>
齊莊公襲莒於奪<hi>音兌</hi>把梁死焉其妻迎其柩於路而哭<lb/>
之哀莊公使人弔之對曰君之臣不免於罪則將肆諸<lb/>
<pb n="KR2d0023_WYG_020-12a"/>
市朝而妻妾執君之臣免於罪則有先人之敝廬在君<lb/>
無所辱命<hi>檀弓下</hi>
　古今注　把梁妻把植妻妹明月之所作也把植戰<lb/>
　死妻乃抗聲長哭把都城感之而頺遂投水而死其<lb/>
　妹悲其姊之貞操乃為作歌名曰把梁妻焉梁植字<lb/>
　也琴操把植死其妻援琴作歌曰樂莫樂兮新相知<lb/>
　悲莫悲兮生别離<lb/>
　列女傳　把梁妻無子内外皆無有服之親既無所<lb/>
<pb n="KR2d0023_WYG_020-12b"/>
　歸乃枕其夫之屍於城下而哭内誠動人道路過者<lb/>
　莫不為之揮涕十日而城為之崩既塟曰吾何歸矣<lb/>
　夫婦人必有所倚者父在則倚父夫在則倚夫子在<lb/>
　則倚子今吾上則無父中則無夫下則無子内無所<lb/>
　依以見吾誠外無所倚以見吾節吾豈能更二哉亦<lb/>
　死而已遂赴淄水死<lb/>
　　湖上笠翁曰余讀他𫝊有謂秦孟姜富人女也贅<lb/>
　　范把梁三日夫赴長城之役久而不歸為製寒衣<lb/>
<pb n="KR2d0023_WYG_020-13a"/>
　　送之至長城㝷問知夫已故<hi>地志山海衛長城北石上有婦人跡相傳</hi>
　　<hi>為秦時孟姜女㝷夫之跡</hi>乃號天頓足哭聲震地城崩㝷夫骸<lb/>
　　難認嚙指血滴之入骨不可拭者知其為夫骸負<lb/>
　　之而歸至潼闗筋力已竭知不能歸乃置骸岩下<lb/>
　　坐其傍而死潼闗人重其節義立像祀之然則范<lb/>
　　杞梁固齊杞梁殖而孟姜乃殖之妻無疑第姓名<lb/>
　　互異或後人相傳之誤耳<lb/>
齊莊公無禮齊人刺之賦東方之日<hi>詩傳</hi>
<pb n="KR2d0023_WYG_020-13b"/>
　詩説　齊莊公好女樂君子譏之<hi>詩序云刺襄也君臣失道男女滛奔</hi>
　<hi>不能以禮化也</hi>
齊崔杼之妻美莊公通之數如崔氏之室及公往崔子<lb/>
之徒賈舉率徒而攻公公入室請與之分國崔子不許<lb/>
公請自刃於廟崔子又不聽乃走踰於北墻賈舉射公<lb/>
中其股公墜崔子之徒以戈斫公而死之而立其弟景<lb/>
公<hi>韓子姦刼弑莊公立六年</hi>
六年初棠公妻好棠公死崔杼取之莊公通之數如崔<lb/>
<pb n="KR2d0023_WYG_020-14a"/>
氏以崔杼之冠賜人侍者曰不可崔杼怒因其伐晉欲<lb/>
與晉合謀襲齊而不得間莊公嘗笞宦者賈舉賈舉復<lb/>
侍為崔杼間公以報怨五月莒子朝齊齊以甲戌饗之<lb/>
崔杼稱病不視事乙亥公問崔杼病遂從崔杼妻崔杼<lb/>
妻入室與崔杼自閉户不出公擁柱而歌宦者賈舉遮<lb/>
公從宫而入閉門崔杼之徒持兵從中起公登臺而請<lb/>
解不許請盟不許請自殺於廟不許皆曰君之臣杼疾<lb/>
病不能聽命近於公宫陪臣争趨有滛者不知二命公<lb/>
<pb n="KR2d0023_WYG_020-14b"/>
踰牆射中公股公反墜遂弑之晏嬰立崔杼門外曰君<lb/>
為社稷死則死之為社稷亡則亡之若為己死已亡非<lb/>
其私暱誰敢任之門開而入枕公尸而哭三踊而出人<lb/>
謂崔杼必殺之崔杼曰民之望也舎之得民丁丑崔杼<lb/>
立莊公異母弟杵臼是為景公景公母魯叔孫宣伯女<lb/>
也景公立以崔杼為右相慶封為左相二相恐亂起乃<lb/>
與國人盟曰不與崔慶者死晏子仰天曰嬰所不獲唯<lb/>
忠於君利社稷者是從不肯盟慶封欲殺晏子崔杼曰<lb/>
<pb n="KR2d0023_WYG_020-15a"/>
忠臣也舎之齊太史書曰崔杼弑莊公崔杼殺之其弟<lb/>
復書崔杼復殺之少弟復書崔杼乃舎之<hi>史齊世家</hi>
齊崔杼弑莊公有陳不占者聞君難將赴之比去餐則<lb/>
失匕上車失軾御者曰怯如是去有益乎不占曰死君<lb/>
義也無勇私也不以私害公遂往聞戰鬬之聲恐駭而<lb/>
死人曰不占可謂仁者之勇也<hi>新序卷八</hi>
齊崔杼弑莊公邢蒯聵使晉而反其僕曰崔杼弑莊公<lb/>
子將奚如邢蒯聵曰驅之將入死而報君其僕曰君之<lb/>
<pb n="KR2d0023_WYG_020-15b"/>
無道也四鄰諸侯莫不聞也以夫子而死之不亦難乎<lb/>
邢蒯聵曰善能言也然亦晩矣子早言我我能諌之諌<lb/>
不聽我能去今既不諌又不去吾聞食其祿者死其事<lb/>
吾既食亂君之祿矣又安得治君而死之遂驅車入死<lb/>
其僕曰人有亂君猶死之我有治長可毋死乎乃結轡<lb/>
自刎於車上<hi>説苑立節又韓詩卷八作荆蒯芮</hi>
　新序　齊崔杼弑莊公申蒯漁於海將入死門者以<lb/>
　告崔杼令勿内之申蒯曰汝疑乎吾與汝臂乃斷左<lb/>
<pb n="KR2d0023_WYG_020-16a"/>
　臂而與門者以示崔杼杼陳八列令入申蒯援劒呼<lb/>
　天而鬬死<lb/>
晏子為莊公臣言大用毎朝賜爵益邑俄而不用毎朝<lb/>
致邑與爵爵邑盡退朝而乘嘳然而嘆終而笑其僕曰<lb/>
何歡笑相從數也晏子曰吾嘆也哀吾君不免於難吾<lb/>
笑也喜吾自得也吾亦無死矣崔杼果弑莊公晏子立<lb/>
於崔杼之門啓而入崔子曰子胡不死晏子曰禍始吾<lb/>
不在也禍終吾不知也吾何為不<hi>不字當作死</hi>且吾聞之以<lb/>
<pb n="KR2d0023_WYG_020-16b"/>
亡為行者不足以存君以死為義者死足以立功嬰豈<lb/>
婢子也哉其從之也遂袒免坐枕君尸而哭興三踊而<lb/>
出人謂崔子必殺之崔子曰民之望也舎之得民<hi>晏子卷二</hi>
晏子與崔杼盟其辭曰不與崔氏而與公孫氏者受其<lb/>
不祥晏子俛而飲血仰而呼天曰不與公孫氏而與崔<lb/>
氏者受此不祥崔杼不説直兵造胸勾兵鈎頸謂晏子<lb/>
曰子變子言則齊國吾與子共之子不變子言則今是<lb/>
已晏子曰崔子子獨不為詩乎詩曰莫莫葛藟施於條<lb/>
<pb n="KR2d0023_WYG_020-17a"/>
枚凱弟君子求福不回子惟之矣崔杼曰此賢者不可<lb/>
殺也罷兵而去晏子受綏而乘其僕將馳晏子乃撫其<lb/>
僕之手曰安之無失節疾不必生徐不必死鹿生於山<lb/>
而命縣於厨今嬰之命有所懸矣晏子可謂知命矣<hi>吕覧</hi>
<hi>知分</hi>
　崔杼弑莊公令士大夫盟盟者皆脱劒而入言不疾<lb/>
　指不至血者死所殺者十餘人次及晏子晏子奉杯<lb/>
　血仰天而嘆曰惡乎崔杼將為無道而殺其君於是<lb/>
<pb n="KR2d0023_WYG_020-17b"/>
　盟者皆視之崔杼謂晏子曰子與我吾將與子分國<lb/>
　子不與我吾將殺子直兵將推之曲兵將鈎之吾願<lb/>
　子之圖之也晏子曰吾聞回以利而倍其君者非仁<lb/>
　也刼以刄而失其志者非勇也直兵推之曲兵鈎之<lb/>
　嬰不之革也崔杼曰舎晏子晏子起而出授綏而乘<lb/>
　其僕將馳晏子撫其手曰麋鹿在山林<hi>麋鹿一作虎豹</hi>其命<lb/>
　在庖厨馳不益生緩不益死命有所懸安在疾驅安<lb/>
　行成節然後去之<hi>韓詩卷二子又新序卷八  晏  卷三</hi>
<pb n="KR2d0023_WYG_020-18a"/>
　韓非子　慶封為亂於齊而欲走越其族人曰晉近<lb/>
　奚不之晉慶封曰越逺利以避難族人曰變是心也<lb/>
　居晉而可不變是心也雖逺越其可以安乎<lb/>
　吕氏春秋　崔杼與慶封謀殺齊莊公莊公死更立<lb/>
　景公崔杼相之慶封又欲殺崔杼而代之相於是㧻<lb/>
　崔杼之子令之爭後崔杼之子相與私闂崔杼往見<lb/>
　慶封而告之慶封謂崔杼曰且留吾將興甲以殺之<lb/>
　因令盧蒲嫳興甲以誅之盡殺崔杼之妻子及枝屬<lb/>
<pb n="KR2d0023_WYG_020-18b"/>
　燒其室屋報崔杼曰吾已誅之矣崔杼歸無可歸因<lb/>
　而自絞也慶封相景公景公苦之慶封出獵景公與<lb/>
　陳無宇公孫竈公孫蠆誅慶封封以其屬鬬不勝走<lb/>
　於魯齊人以為讓又去魯而如吳王予之朱方荆靈<lb/>
　王聞之率諸侯以攻吴圍朱方㧞之得慶封負之斧<lb/>
　質以徇於諸侯軍因令其呼之曰毋或如齊慶封弑<lb/>
　其君而弱其孤以亡其大夫乃殺之<hi>楚靈三年</hi>
　春秋戰國異辭卷十八<lb/>
</p>
<p>
</p>
  </div>
</body>
</text>
</TEI>
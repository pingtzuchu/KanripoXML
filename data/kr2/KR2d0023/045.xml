<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷四十二</head> <lb/>
    <p>
<pb n="KR2d0023_WYG_045-1a"/>
欽定四庫全書<lb/>
　春秋戰國異辭卷四十二<lb/>
　　　　　　　　　右春坊右諭徳陳厚耀撰<lb/>
　魏<lb/>
　　史魏世家魏之先畢公髙之後也畢公髙與周同<lb/>
　　姓武王之伐紂而髙封於畢於是為畢姓其後絶<lb/>
　　封為庶人或在中國或在夷狄其苗裔曰畢萬事<lb/>
　　晉獻公獻公之十六年滅魏<hi>鄭𤣥詩譜云魏姫姓之國武王伐紂而封</hi>
<pb n="KR2d0023_WYG_045-1b"/>
　　<hi>焉</hi>以封畢萬為大夫卜偃曰畢萬之後必大矣萬<lb/>
　　滿數也魏大名也以是始賞天開之矣天子曰兆<lb/>
　　民諸侯曰萬民今命之大以從滿數其必有衆畢<lb/>
　　萬封十一年晉獻公卒四子争更立晉亂而畢萬<lb/>
　　之世彌大從其國名為魏氏生武子<hi>名犨</hi>事晉公子<lb/>
　　重耳晉獻公之二十一年武子從重耳出亡十九<lb/>
　　年反重耳立為晉文公而令魏武子襲魏氏之後<lb/>
　　封列為大夫治於魏生悼子魏悼子徙治霍生魏<lb/>
<pb n="KR2d0023_WYG_045-2a"/>
　　絳魏絳事晉悼公悼公任魏絳政使和戎翟戎翟<lb/>
　　親附賜之樂三讓然後受之徙治安邑魏絳卒諡<lb/>
　　為昭子生魏嬴嬴生魏獻子獻子事晉昭公昭公<lb/>
　　卒而六卿强公室卑晉頃公之十二年韓宣子老<lb/>
　　魏獻子為國政晉宗室祁氏羊舌氏相惡六卿誅<lb/>
　　之盡取其邑為十縣六卿各令其子為之大夫獻<lb/>
　　子與趙簡子中行文子范獻子並為晉卿其後十<lb/>
　　四嵗而孔子相魯後四嵗趙簡子以晉陽之亂也<lb/>
<pb n="KR2d0023_WYG_045-2b"/>
　　而與韓魏共攻范中行氏魏獻子生魏侈<hi>襄子</hi>魏侈<lb/>
　　與趙鞅共攻范中行氏魏侈之孫曰魏桓子與魏<lb/>
　　康子趙襄子共伐滅知伯分其地桓子之孫曰文<lb/>
　　侯都<hi>都一作斯</hi>
　　世本　畢萬生芒季芒季生武仲州武仲生莊子<lb/>
　　絳莊子生獻子茶獻子生簡子取取生襄子多襄<lb/>
　　子生桓子駒桓子生文侯斯<hi>世次與史記不同</hi>
　　文侯<lb/>
<pb n="KR2d0023_WYG_045-3a"/>
文侯元年秦靈公之元年也與韓武子趙桓子周威王<lb/>
同時<hi>史魏世家</hi>
六年城少梁<hi>史魏世家</hi>
八年復城少梁<hi>史記年表</hi>
十三年使子擊圍繁龎出其民<hi>史魏世家</hi>
十六年伐秦築臨晉元里<hi>史魏世家</hi>
十七年伐中山使子擊守之趙倉唐傅之西攻秦至鄭<lb/>
而還築雒隂合陽<hi>史魏世家</hi>
<pb n="KR2d0023_WYG_045-3b"/>
魏將樂羊攻中山其子執在城中城中縣其子以示樂<lb/>
羊樂羊曰君臣之義不得以子為私攻之愈急中山因<lb/>
烹其子而遺之鼎羮與其首樂羊循而泣之曰是吾子<lb/>
已為使者跪而啜三杯使者歸報中山曰是伏約死節<lb/>
者也不可忍也遂降之為魏文侯大開地有功自此之<lb/>
後日以不信<hi>淮南子人間與又説苑貴徳語稍畧    國策小異</hi>
　地志<hi>靈夀</hi>樂羊為魏將伐中山文侯封之靈壽子孫因<lb/>
　家焉樂毅其後也<lb/>
<pb n="KR2d0023_WYG_045-4a"/>
　韓子<hi>説林</hi>樂羊為魏將而攻中山其子在中山中山之<lb/>
　君烹其子而遺之羮樂羊坐於幕下而啜之盡一盃<lb/>
　文侯謂堵師贊曰樂羊以我故而食其子之肉答曰<lb/>
　其子而食之且誰不食樂羊罷中山文侯賞其功而<lb/>
　疑其心<lb/>
魏攻中山樂羊將已得中山還反報文侯有貴功之色<lb/>
文侯知之命主書曰羣臣賓客所獻書者操以進之主<lb/>
書舉兩篋以進令將軍視之盡難攻中山之事也將軍<lb/>
<pb n="KR2d0023_WYG_045-4b"/>
還走北面再拜曰中山之舉非臣之力君之功也<hi>説苑復思</hi>
<hi>覽又吕  樂成</hi>
　史<hi>樂毅傳</hi>初樂羊為魏文侯將伐取中山魏文侯封樂<lb/>
　羊以靈壽樂羊死𦵏於靈壽其後子孫因家焉中山<lb/>
　復國至趙武靈王時復滅中山<lb/>
文侯受子夏經藝客段干木過其閭未嘗不軾也秦嘗<lb/>
欲伐衛或曰魏君賢人是禮國人稱仁上下和同未可<lb/>
圖也文侯由此得譽於諸侯任西門豹守鄴而河内稱<lb/>
<pb n="KR2d0023_WYG_045-5a"/>
治<hi>史魏世家</hi>
魏文侯謂李克曰先生嘗教寡人曰家貧則思良妻國<lb/>
亂則思良相今所置非成則璜<hi>文矦弟名成璜一作黄</hi>二子何如<lb/>
李克對曰臣聞之卑不謀尊疎不謀戚臣在闕門之外<lb/>
不敢當命文侯曰先生臨事勿讓李克曰君不察故也<lb/>
居視其所親富視其所與達視其所舉窮視其所不為<lb/>
貧視其所不取五者足以定之矣何待克哉文侯曰先<lb/>
生就舍寡人之相定矣李克趨而出過翟璜之家翟璜<lb/>
<pb n="KR2d0023_WYG_045-5b"/>
曰今者聞君召先生而卜相果誰為之李克曰魏成子<lb/>
為相矣翟璜忿然作色曰以耳目之所覩記臣何負於<lb/>
魏成子西河之守臣之所進也君内以鄴為憂臣進西<lb/>
門豹君謀欲伐中山臣進樂羊中山已㧞無使守之臣<lb/>
進先生君之子無𫝊臣進屈侯鮒<hi>韓詩屈侯鮒作趙蒼</hi>臣何負於<lb/>
魏成子李克曰子之言克於子之君者豈將比周以求<lb/>
大官哉君問而置相非成則璜二子何如克對曰君不<lb/>
察故也居視其所親富視其所與達視其所舉窮視其<lb/>
<pb n="KR2d0023_WYG_045-6a"/>
所不為貧視其所不取五者足以定之矣是以知魏成<lb/>
子之為相也且子安得與魏成子比乎魏成子食禄千<lb/>
鍾什九在外什一在内是以東得卜子夏田子方段干<lb/>
木此三人者君皆師之子之所進五人者君皆臣之子<lb/>
惡得與魏成子比也翟璜逡巡再拜曰璜鄙人也失對<lb/>
願卒為弟子<hi>史魏世家六又韓詩卷二畧同夏漢書儒家魏文侯  篇  李克七篇子  弟子為</hi>
<hi>魏文侯相</hi>
　説苑<hi>臣術</hi>魏文侯且置相召李克而問焉曰寡人將置<lb/>
<pb n="KR2d0023_WYG_045-6b"/>
　相置於季成子與翟觸我孰置而可李克曰臣聞之<lb/>
　賤不謀貴外不謀内疎不謀親如臣疎賤不敢聞命<lb/>
　文侯曰此國事也願與先生臨事而勿辭李克曰君<lb/>
　不察故也可知矣貴視其所舉富視其所與貧視其<lb/>
　所不取窮視其所不為由此觀之可知矣文侯曰先<lb/>
　生出矣寡人之相定矣李克出過翟璜翟璜問曰吾<lb/>
　聞君問相於先生未知果孰為相李克曰季成子為<lb/>
　相翟璜作色不悦曰觸失望於先生李克曰子何遽<lb/>
<pb n="KR2d0023_WYG_045-7a"/>
　失望於我我於子之君也豈與我比周而求大官哉<lb/>
　君問相於我臣對曰君不察故也貴視其所舉富視<lb/>
　其所與貧視其所不取窮視其所不為由此觀之可<lb/>
　知也君曰出矣寡人之相定矣以是知季成子為相<lb/>
　翟璜不説曰觸何遽不為相乎西河之守觸所任也<lb/>
　計事内史觸所任也王欲攻中山吾進樂羊無使治<lb/>
　之臣吾進先生無使傅其子吾進屈侯附觸何負於<lb/>
　季成子李克曰不知季成子季成子食采千鍾什九<lb/>
<pb n="KR2d0023_WYG_045-7b"/>
　居外一居中是以東得卜子夏田子方段干木彼其<lb/>
　所舉人主之師也子之所舉人臣之才也翟黄迮<lb/>
　然而慚曰觸失對於先生請自修然後學言未卒而<lb/>
　左右言季成子立為相矣於是翟璜黙然變色内慚<lb/>
　不敢出三月<lb/>
　吕覽<hi>舉難</hi>魏文侯弟曰季成友曰翟璜文侯欲相之而<lb/>
　未決以問李克李克對曰君欲置相則問樂騰與王<lb/>
　孫茍端孰賢文侯曰善以王孫茍端為不肖翟璜進<lb/>
<pb n="KR2d0023_WYG_045-8a"/>
　之以樂騰為賢季成進之故相季成<hi>又新序卷四樂騰作樂商</hi>
　韓子<hi>内儲下</hi>翟璜魏王之臣也而善於韓乃召韓兵與<lb/>
　之攻魏因請為魏王搆之以自重也<lb/>
二十一年魏韓趙列為諸侯<lb/>
二十四年秦伐我至陽狐<lb/>
二十五年子擊生子罃<hi>以上魏世家</hi>
卜子夏衛人孔子没退居西河教授為魏文侯師梁之<lb/>
東北鄉有愛子鎮相傳即其哭子處<hi>廣輿記山西文又云今太原府  水</hi>
<pb n="KR2d0023_WYG_045-8b"/>
<hi>縣有隠泉山一名陶山卜子夏嘗隠此</hi>
子夏作壤室編蓬户弹琴瑟其中以歌先王之風<hi>尚書大傳</hi>
　禮記　魏文侯問於子夏曰吾端冕而聼古樂則唯<lb/>
　恐卧聽鄭衛之音則不知倦敢問古樂之如彼何也<lb/>
　新樂之如此何也子夏對曰今夫古樂進旅退旅和<lb/>
　正以廣弦匏笙簧㑹守拊鼓始奏以文復亂以武治<lb/>
　亂以相訊疾以雅君子於是語於是道古修身及家<lb/>
　平均天下此古樂之發也今夫新樂進俯退俯姦聲<lb/>
<pb n="KR2d0023_WYG_045-9a"/>
　以濫溺而不止及優侏傅獶雜子女不知父子樂終<lb/>
　不可以語不可以道古此新樂之發也今君之所問<lb/>
　者樂也所好者音也夫樂者與音相近而不同文侯<lb/>
　曰敢問何如子夏對曰夫古者天地順而四時當民<lb/>
　有徳而五榖昌疾疢不作而無妖祥此之謂大當然<lb/>
　後聖人作為父子君臣以為紀綱紀綱既正天下大<lb/>
　定天下大定然後正六律和五聲弦歌詩頌此之謂<lb/>
　徳音徳音之謂樂詩云莫其徳音其徳克明克明克<lb/>
<pb n="KR2d0023_WYG_045-9b"/>
　類克長克君王此大邦克順克俾俾於文王其徳靡<lb/>
　悔既受帝祉施于孫子此之謂也今君之所好者其<lb/>
　溺音乎文侯曰敢問溺音何從出也子夏對曰鄭音<lb/>
　好濫滛志宋音燕女溺志衛音趨數煩志齊音敖辟<lb/>
　喬志此四者皆滛於色而害於徳是以祭祀弗用也<lb/>
　詩云肅雝和鳴先祖是聽夫肅肅敬也雝雝和也夫<lb/>
　敬以和何事不行為人君者謹其所好惡而已矣君<lb/>
　好之則臣為之上行之則民從之詩云誘民孔易此<lb/>
<pb n="KR2d0023_WYG_045-10a"/>
　之謂也然後聖人作為鞉鼓椌楬壎篪此六者徳音<lb/>
　之音也然後鐘磬竽瑟以和之干戚旄狄以舞之此<lb/>
　所以祭先王之廟也所以獻酬酳酢也所以官序貴<lb/>
　賤各得其宜也所以示後世有尊卑長幼之序也鐘<lb/>
　磬鏗鏗以立號號以立横横以立武君子聽鐘聲則<lb/>
　思武臣石聲磬磬以立辨辨以致死君子聽磬聲則<lb/>
　思死封疆之臣絲聲哀哀以立廉廉以立志君子聽<lb/>
　琴瑟之聲則思志義之臣竹聲濫濫以立㑹㑹以聚<lb/>
<pb n="KR2d0023_WYG_045-10b"/>
　衆君子聽竽笙簫管之聲則思畜聚之臣皷鼙之聲<lb/>
　讙讙以立動動以進衆君子聽鼓鼙之聲則思將帥之<lb/>
　臣君子之聽音非聽其鏗鏘而已也彼亦有所合之也<lb/>
魏文侯與田子方語有兩僮子衣青白衣<hi>青白衣一作錦衣</hi>而<lb/>
侍於君前子方曰此君之寵子乎文侯曰非也其父死<lb/>
於戰此其㓜孤也寡人收之子方曰臣以君之賊心為<lb/>
足矣今滋甚君之寵此子也又且以誰之父殺之乎文<lb/>
侯愍然曰寡人受令矣自是以後兵革不用<hi>説苑復恩</hi>
<pb n="KR2d0023_WYG_045-11a"/>
公季成謂魏文侯曰田子方雖賢人然而非有土之君<lb/>
也君常與之齊禮假有賢於子方者君又何以加之文<lb/>
侯曰如子方者非成所得議也子方仁人也仁人也者<lb/>
國之寳也智士也者國之器也博通士也者國之尊也<lb/>
故國有仁人則羣臣不爭國有智士則無四隣諸侯之<lb/>
患國有博通之士則人主尊固非成之所議也公季成<lb/>
自退於郊三日請罪<hi>新序卷四</hi>
田子顔自大術至乎平陵城下見人子問其父見人父<lb/>
<pb n="KR2d0023_WYG_045-11b"/>
問其子田子方曰其以平陵反乎吾聞行於内然後施<lb/>
於外子顔欲使其衆甚矣後果以平陵叛<hi>説苑權謀</hi>
　髙士傳　東郭順子魏人也修道守真田子方師事<lb/>
　之而為魏文侯師友侍坐于文侯數稱谿工文侯曰<lb/>
　谿工子之師耶子方曰非也無擇<hi>田子方名</hi>之里人也稱<lb/>
　道數當故無擇稱之文侯曰然則子無師耶子方曰<lb/>
　有文侯曰子師誰耶子方曰東郭順子也文侯曰然<lb/>
　則夫子何故未嘗稱之子方曰其為人也真人貌而<lb/>
<pb n="KR2d0023_WYG_045-12a"/>
　天虛縁而葆真清而容物物無道則正容以悟之使<lb/>
　人之意自消無擇何足以稱之子方出文侯曰逺哉<lb/>
　全徳之君子始吾以聖智之言仁義之行為至矣吾<lb/>
　聞子方之師吾形解而不欲動口鉗而不欲言吾所<lb/>
　學者真土梗耳夫魏直為我累耳<hi>又莊子田子方</hi>
田子方從齊之魏望翟璜乘軒騎駕出方以為文侯也<lb/>
移車異路而避之則翟璜也方問曰子奚乘是車也曰<lb/>
君謀欲伐中山臣薦翟角而謀得果伐之臣薦樂羊而<lb/>
<pb n="KR2d0023_WYG_045-12b"/>
中山拔得中山憂欲治之臣薦李克而中山治是以君<lb/>
賜此車方曰寵之稱功尚薄<lb/>
　田子方渡西河造翟璜翟璜乘軒車載華葢黄金之勒約<lb/>
　鎮簟席如此者其駟八十乘子方望之以為人君也<lb/>
　道狹下抵車而待之翟璜至而睹其子方也下車而<lb/>
　趨自投下風曰觸田子方曰子與吾嚮者望子疑以<lb/>
　為人君也子至而人臣也將何以至此乎翟璜對曰<lb/>
　此皆君之所以賜臣也積三十嵗故至於此時以閒<lb/>
<pb n="KR2d0023_WYG_045-13a"/>
　暇祖之曠野正逢先生子方曰何子賜車轝之厚也<lb/>
　翟璜對曰昔者西河無守臣進吳起而西河之外寧<lb/>
　鄴無令臣進西門豹而魏無趙患酸棗無令臣進北<lb/>
　門可而魏無齊憂魏欲攻中山臣進樂羊而中山拔<lb/>
　魏無使治之臣臣進李克而魏國大治是以進此五<lb/>
　大夫者爵禄倍以故至於此子方曰可子勉之矣魏<lb/>
　國之相不去子而之他矣翟璜對曰君母弟有公孫<lb/>
　季成者進子夏而君師之進段干木而君友之進先<lb/>
<pb n="KR2d0023_WYG_045-13b"/>
　生而君敬之彼其所進師也友也所敬者也臣之所<lb/>
　進者皆守職守禄之臣也何以至魏國相乎子方曰<lb/>
　吾聞身賢者賢也能進賢亦賢也子之五舉者盡賢<lb/>
　子勉之矣子終其次也<hi>説苑臣術</hi>
　田子方出見老馬於道喟然有志焉以問於御者曰<lb/>
　此何馬也曰故公家畜也罷而不為用故出而鬻之<lb/>
　田子方曰少而貪其力老而棄其身仁者不為也束<lb/>
　帛而贖之窮士聞之歸心焉<hi>韓詩卷八間淮南子人</hi>
<pb n="KR2d0023_WYG_045-14a"/>
　髙士傳　段干木者晉人也少貧且賤心志不遂乃<lb/>
　治清節遊西河師事卜子夏與田子方李克翟璜吳<lb/>
　起等居於魏皆為將唯干木守道不仕魏文侯欲見<lb/>
　就造其門段干木踰牆而避文侯文侯以客禮待之<lb/>
　出過其廬而軾其僕問曰干木布衣也君軾其廬不<lb/>
　亦甚乎文侯曰段干木賢者也不移勢利懐君子之<lb/>
　道隠處窮巷聲馳千里吾敢不軾乎干木先乎徳寡<lb/>
　人先乎勢干木富乎義寡人富乎財勢不若徳貴財<lb/>
<pb n="KR2d0023_WYG_045-14b"/>
　不若義髙又請為相不肯後卑已固請見與語文侯<lb/>
　立倦不敢息夫文侯名過齊桓公者葢能尊段干木<lb/>
　敬卜子夏友田子方故也<lb/>
魏文侯過段干木之閭而軾之其僕曰君胡為軾曰此<lb/>
非段干木之閭歟段干木葢賢者也吾安敢不軾且吾<lb/>
聞段干木未嘗肯以已易寡人也吾安敢驕之段干木<lb/>
光乎徳寡人光乎地<hi>地一作勢</hi>段干木富乎義寡人富乎財<lb/>
地不如徳財不如義其僕曰然則君何不相之於是君<lb/>
<pb n="KR2d0023_WYG_045-15a"/>
請相之段干木不肯受乃致禄百萬而時往館之於是<lb/>
國人皆喜相與誦之曰吾君好正段干木之敬吾君好<lb/>
忠段干木之隆居無幾何秦興兵欲攻魏司馬唐且諌<lb/>
秦君曰段干木賢者也而魏禮之天下莫不聞無乃不<lb/>
可加兵乎秦君以為然乃按兵輟不敢攻<hi>吕覽期賢五又新序卷</hi>
<hi>别又淮南子修務語稍  司馬唐且作司馬庾</hi>
　吕覽尊師段干木晉國之大駔也學於子夏<lb/>
子擊逢文侯之師田子方于朝歌引車避下謁田子方<lb/>
<pb n="KR2d0023_WYG_045-15b"/>
不為禮子擊因問曰富貴者驕人乎且貧賤者驕人乎<lb/>
子方曰亦貧賤者驕人耳夫諸侯而驕人則失其國大<lb/>
夫而驕人則失其家貧賤者行不合言不用則去之楚<lb/>
越若脱躧然奈何其同之哉子擊不懌而去<hi>史魏世家</hi>
　韓詩<hi>卷九</hi>田子方之魏魏太子從車百乘而迎之郊太<lb/>
　子再拜謁田子方田子方不下車太子不悦曰敢問<lb/>
　何如則可以驕人矣田子方曰吾聞以天下驕人而<lb/>
　亡者有矣由此觀之則貧賤可以驕人矣夫志不得<lb/>
<pb n="KR2d0023_WYG_045-16a"/>
　則授履而適秦楚耳安徃而不得貧賤乎於是太子<lb/>
　再拜而後退田子方遂不下車<lb/>
　説苑<hi>尊賢</hi>魏文侯從中山奔命安邑田子方從太子擊<lb/>
　過之下車而趨子方坐乘如故告太子曰為我請君<lb/>
　待我朝歌太子不説因謂子方曰不識貧窮者驕人<lb/>
　富貴者驕人乎子方曰貧窮者驕人富貴者安敢驕<lb/>
　人人主驕人而亡其國吾未見以國待亡者也大夫<lb/>
　驕人而亡其家吾未見以家待亡者也貧賤者若不<lb/>
<pb n="KR2d0023_WYG_045-16b"/>
　得意納履而去安往不得貧窮乎貧窮者驕人富貴<lb/>
　者安敢驕人太子及文侯道田子方之語文侯嘆曰<lb/>
　微吾子之故吾安得聞賢人之言吾下子方以行得<lb/>
　而友之自吾友子方也君臣益親百姓益附吾是以<lb/>
　得友士之功我欲伐中山吾以武下樂羊三年而中<lb/>
　山為獻於我我是以得有武之功吾所以不少進於<lb/>
　此者吾未見以智驕我者也若得以智驕我者豈不<lb/>
　及古之人乎<lb/>
<pb n="KR2d0023_WYG_045-17a"/>
田子方侍魏文侯坐太子擊趨而入見賓客羣臣皆起<lb/>
田子方獨不起文侯有不悦之色太子亦然田子方稱<lb/>
曰為子起歟無如禮何不為子起歟無如罪何請為子<lb/>
誦楚恭王之為太子也將出之雲夢遇大夫工尹工尹<lb/>
遂趨避家人之門中太子下車從之曰子大夫何為其<lb/>
若是吾聞之敬其父者不兼其子兼其子者不祥莫大<lb/>
焉子大夫何為其若是工尹曰向吾望見子之面今而<lb/>
後識子之心審如此汝將何之文侯曰善令太子擊前<lb/>
<pb n="KR2d0023_WYG_045-17b"/>
誦恭王之言誦三遍而請習之<hi>説苑敬慎</hi>
　韓非子　田子方問唐易鞠曰弋者何慎對曰鳥以<lb/>
　數百目視子子以二目御之子謹周子廩田子方曰<lb/>
　善子加之弋我加之國鄭長者聞之曰田子方知欲<lb/>
　為廩而未得所以為廩夫虚無無見者廩也<hi>漢書道家鄭長</hi>
　<hi>者一篇</hi>
魏文侯見段干木立倦而不敢息反見翟璜踞堂而與<lb/>
之言翟璜不説文侯曰段干木官之則不肯禄之則不<lb/>
<pb n="KR2d0023_WYG_045-18a"/>
受今汝欲官則相位欲禄則上卿既受吾實又責吾禮<lb/>
無乃難乎文侯可謂好禮士矣好禮士故南勝楚於連<lb/>
隄東勝齊於長城虜齊侯獻諸天子天子賞文侯以上<lb/>
卿<hi>吕覽下賢賢又説苑尊</hi>
魏文侯封太子擊於中山三年使不往來舍人趙倉唐<lb/>
進稱曰為人子三年不聞父問不可謂孝為人父三年<lb/>
不問子不可謂慈君何不遣人使大國乎太子曰願之<lb/>
乆矣未得可使者倉唐曰臣願奉使侯何嗜好太子曰<lb/>
<pb n="KR2d0023_WYG_045-18b"/>
侯嗜晨鳬好北犬於是乃遣倉唐緤北犬奉晨鳬獻于<lb/>
文侯倉唐至上謁曰孽子擊之使者不敢當大夫之朝<lb/>
請以燕閒奉晨鳬敬獻庖廚緤北犬敬上涓人文侯悦<lb/>
曰擊愛我知吾所嗜知吾所好召倉唐而見之曰擊無<lb/>
恙乎倉唐曰唯唯如是者三乃曰君出太子而封之國<lb/>
君名之非禮也文侯怵然為之變容問曰子之君無恙<lb/>
乎倉唐曰臣來時拜送書於庭文侯顧指左右曰子之<lb/>
君長孰與是倉唐曰禮擬人必於其倫諸侯無偶無所<lb/>
<pb n="KR2d0023_WYG_045-19a"/>
擬之曰長大孰與寡人倉唐曰君賜之外府之裘則能<lb/>
勝之賜之斥帯則不更其造文侯曰子之君何業倉唐<lb/>
曰業詩文侯曰於詩何好倉唐曰好晨風黍離文侯自<lb/>
讀晨風曰鴥彼晨風欝彼北林未見君子憂心欽欽如<lb/>
何如何忘我實多文侯曰子之君以我忘之乎倉唐曰<lb/>
不敢時思耳文侯復讀黍離曰彼黍離離彼稷之苗行<lb/>
邁靡靡中心揺揺知我者謂我心憂不知我者謂我何<lb/>
求悠悠蒼天此何人哉文侯曰子之君怨乎倉唐曰不<lb/>
<pb n="KR2d0023_WYG_045-19b"/>
敢時思耳文侯於是遣倉唐賜太子衣一襲勑倉唐以<lb/>
雞鳴時至太子起拜受賜發篋視衣盡顛倒太子曰趣<lb/>
早駕君侯召擊也倉唐曰臣來時不受命太子曰君侯<lb/>
賜擊衣不以為寒也欲召擊無誰與謀故勑子以雞鳴<lb/>
時至詩曰東方未明顛倒衣裳顛之倒之自公召之遂<lb/>
西至謁文侯大喜乃置酒而稱曰夫逺賢而近所愛非<lb/>
社稷之長䇿也乃出少子摯封中山而復太子擊<hi>説苑奉使</hi>
　韓詩<hi>卷八</hi>魏文侯有子曰擊次曰訴訴少而立以為嗣<lb/>
<pb n="KR2d0023_WYG_045-20a"/>
　封擊中山三年莫往來其傅趙倉唐曰父忘子子不<lb/>
　可忘父何不遣使乎擊曰願之未有所使也倉唐曰<lb/>
　臣請使擊曰諾於是乃問君之所好與所嗜曰君好<lb/>
　北犬嗜晨雁遂求北犬晨雁賫行倉唐至曰北藩中<lb/>
　山之君有北犬晨雁使倉唐再拜獻之文侯曰擊知<lb/>
　吾好北犬嗜晨雁也遂見使者文侯曰擊無恙乎倉<lb/>
　唐唯唯唯而不對三問而三不對文侯曰不對何也<lb/>
　倉唐曰臣聞諸侯不名君既賜弊邑使得小國侯君<lb/>
<pb n="KR2d0023_WYG_045-20b"/>
　問以名不敢對也文侯曰中山之君無恙乎倉唐曰<lb/>
　今者臣之來拜送於郊文侯曰中山之君長短若何<lb/>
　矣倉唐曰問諸侯比諸侯諸侯之朝列側者皆人臣<lb/>
　無所比之然則所賜衣裘幾能勝之矣文侯曰中山<lb/>
　之君亦何好乎對曰好詩文侯曰於詩何好曰好黍<lb/>
　離與晨風文侯曰黍離何哉對曰彼黍離離彼稷之<lb/>
　苗行邁靡靡中心揺揺知我者謂我心憂不知我者<lb/>
　謂我何求悠悠蒼天此何人哉文侯曰怨乎曰非敢<lb/>
<pb n="KR2d0023_WYG_045-21a"/>
　怨也時思也文侯曰晨風謂何對曰鴥彼晨風鬱彼<lb/>
　北林未見君子憂心欽欽如何如何忘我實多於是<lb/>
　文侯大悦曰欲知其子視其母欲知其君視其所使<lb/>
　中山君不賢惡能得賢遂廢太子訴召中山君以為<lb/>
　嗣<lb/>
魏文侯時西門豹為鄴令<hi>今相州</hi>豹往到鄴㑹長老問民<lb/>
所疾苦長老曰苦為河伯娶婦以故貧豹問其故對曰<lb/>
鄴三老廷掾常嵗賦斂百姓收取其錢得數百萬用其二<lb/>
<pb n="KR2d0023_WYG_045-21b"/>
三十萬為河伯娶婦與祝巫共分其餘錢當其時巫行<lb/>
視人家女好者云是當為河伯婦即聘取洗沐之為製<lb/>
新繒衣閒居齋戒為治齋宫河上張緹綘帷女居其中<lb/>
為具牛酒飯食行十餘日共粉飾之如嫁女床席令女<lb/>
居其上浮之河中始浮行數十里乃沒其人家有好女<lb/>
者恐大巫祝取之多持女逺逃以故城中益空無人又<lb/>
困貧所從來乆矣民人俗語曰即不為河伯娶婦水來<lb/>
漂没溺其人民云西門豹曰至為河伯娶婦時願三老<lb/>
<pb n="KR2d0023_WYG_045-22a"/>
巫祝父老送女河上幸來告之吾亦往送女皆曰諾至<lb/>
其時豹往㑹河上三老官屬豪長者里父老皆㑹觀者<lb/>
二三千人其巫老女子也年七十從弟子女千人<hi>千一作十</hi>
皆衣繒單衣立大巫後西門豹曰呼河伯婦來視其好<lb/>
醜即將女出帷中來至前豹視之顧謂父老曰是女不<lb/>
好煩大巫嫗為入報河伯得更求好女後日送之即使<lb/>
吏卒共抱大巫嫗投之河中有頃曰巫嫗何乆也弟子<lb/>
趣之復以弟子一人投河中有頃曰弟子何乆也復使<lb/>
<pb n="KR2d0023_WYG_045-22b"/>
一人趣之復投一弟子河中凡投三弟子西門豹曰巫<lb/>
嫗弟子是女子也不能白事煩三老為入白之復投三<lb/>
老河中西門豹簮筆磬折向河立待良乆長老吏傍觀<lb/>
者皆驚恐西門豹曰巫嫗三老不來還奈之何欲使廷<lb/>
掾與豪長者一人入趣之皆叩頭且破額血流地色如<lb/>
死灰西門豹曰諾且留待之須臾豹曰廷掾起矣狀河<lb/>
伯留客之乆若皆罷去歸矣鄴吏民大驚恐以後不敢<lb/>
復言為河伯娶婦西門豹即發民鑿十二渠引河水灌<lb/>
<pb n="KR2d0023_WYG_045-23a"/>
民田田皆溉當其時民治渠少煩苦不欲也豹曰民可<lb/>
樂成不可與慮始今父老子弟雖患苦我然百嵗後期<lb/>
令父老子孫思我言至今皆得水利民以足富<hi>史滑稽傳補</hi>
<hi>史河渠書西門豹引漳水溉鄴以富魏之河内</hi>
魏文侯使西門豹往治於鄴告之曰必全功成名布義<lb/>
豹曰敢問全功成名布義為之奈何文侯曰子往矣是<lb/>
無邑不有賢豪辨博者也無邑不有好揚人之惡蔽人<lb/>
之善者也往必問賢豪者因而親之其辨博者因而師<lb/>
<pb n="KR2d0023_WYG_045-23b"/>
之問其好揚人之惡蔽人之善者因而察之不可以特<lb/>
聞從事夫耳聞之不如目見之目見之不如足踐之足<lb/>
踐之不如手辨之人始入官如入晦室乆而愈明明乃<lb/>
治治乃行<hi>説苑政理</hi>
西門豹治鄴廩無積粟府無儲錢庫無甲兵官無計㑹<lb/>
人數言其過於文侯文侯身行其縣果若人言文侯曰<lb/>
翟璜任子治鄴而大亂子能道則可不能將加誅於子<lb/>
西門豹曰臣聞王主富民霸主富武亡國富庫今王欲<lb/>
<pb n="KR2d0023_WYG_045-24a"/>
為霸王者也臣故稸積於民君以為不然臣請升城皷<lb/>
之一皷甲兵粟米可立具也於是乃升城而皷之一皷<lb/>
民被甲括矢操兵弩而出再皷負輦粟而至文侯曰罷<lb/>
之西門豹曰與民約信非一日之積也一舉而欺之後<lb/>
不可復用也燕常侵魏入城臣請北擊之以復侵地遂<lb/>
舉兵擊燕復地而後反<hi>淮南子人間</hi>
西門豹為鄴令清尅潔慤秋毫無私利也而甚簡左右<lb/>
左右因相與比周而惡之居期年上計君收其璽豹自<lb/>
<pb n="KR2d0023_WYG_045-24b"/>
請曰臣昔者不知所以治鄴令臣得之矣願請璽復治<lb/>
鄴不當請伏斧躓之罪文侯不忍而復與之豹因重歛<lb/>
百姓急事左右期年上計文侯迎而拜之豹對曰往年<lb/>
臣為君治鄴而君奪臣璽今臣為左右治鄴而君拜臣<lb/>
臣不能治矣遂納璽而去文侯不受曰寡人曩不知子<lb/>
今知矣願子勉為寡人治之遂不受<hi>韓子外儲左</hi>
西門豹為鄴令佯亡其車轄令吏求之不能得乃使人<lb/>
求之而得之家人屋間<hi>韓子内儲上</hi>
<pb n="KR2d0023_WYG_045-25a"/>
西門豹之性急故佩韋以自緩董安于之心緩故佩弦<lb/>
以自急<hi>韓子觀行</hi>
李悝為魏文侯作盡地力之教以為地方百里提封九<lb/>
萬頃除山澤邑居三分去一為田六百萬畆治田勤謹<lb/>
則畆益三斗不勤則損亦如之地方百里之増減輒為<lb/>
粟百八十萬石又曰糴甚貴傷民甚賤傷農民傷則離<lb/>
散農傷則國貧善平糴者必謹觀嵗有上中下熟上熟<lb/>
其收自四餘四百石上糴三而舍一中熟自三餘三百<lb/>
<pb n="KR2d0023_WYG_045-25b"/>
石上糴二而舍一下熟自倍餘百石上則糴一使民適<lb/>
足賈平則止小饑則發下熟之所歛中饑則發中熟之<lb/>
所歛大饑則發上熟之所歛而糴之又撰次諸國法著<lb/>
法經以為政莫急於盜賊故始於盜律盜賊須劾捕故<lb/>
著囚捕二篇其輕狡越城博戲借假不亷滛侈踰制以<lb/>
為雜律一篇終以具律具其加減凡六篇商君受之<lb/>
以相秦具律今之名例律也<hi>前漢志</hi>
魏文侯相李悝曰糶甚貴傷人甚賤傷農人傷則離散<lb/>
<pb n="KR2d0023_WYG_045-26a"/>
農傷則國貧故甚貴與甚賤其傷一也善為國者使人<lb/>
無傷而農益勸今一夫挾五口治田百畆嵗收畆一石<lb/>
半為粟百五十碩除十一之税十五碩餘百三十五碩<lb/>
食人月一碩半五人終嵗為粟九十碩餘有四十五碩<lb/>
碩三十為錢千三百五十除社閭嘗新春秋之祠用錢<lb/>
三百餘千五十衣人率用錢三百五文終嵗用千五百<lb/>
不足四百五十不幸疾病死喪之費及上賦歛又未與<lb/>
此此農夫所以常困有不勸耕之心而今糶至於甚貴<lb/>
<pb n="KR2d0023_WYG_045-26b"/>
者也是故善平糶者必謹觀嵗有上中下熟上熟其收<lb/>
自四餘四百碩<hi>大熟四倍收六百碩計人終嵗長四百碩官糶三百碩此為糶三舍一也</hi>中<lb/>
熟自三餘三百碩<hi>自三四百五十碩也終嵗長三百碩官糶二百碩此為糶二而舍一也</hi>
下熟自倍餘百碩<hi>自倍三百碩終嵗長百碩官糶其五十碩云下熟糶一謂之中分百碩之</hi>
<hi>一也</hi>小饑則收百碩<hi>收三分/之一</hi>中饑七十碩<hi>收二分之一</hi>大饑三<lb/>
十碩<hi>收五分之一</hi>故大熟則上糶三而舍一中熟則糶二下<lb/>
熟則糶一使人適足價平則止小饑則發小熟之所歛<lb/>
中饑則發中熟之所歛大饑則發大熟之所歛而糶之<lb/>
<pb n="KR2d0023_WYG_045-27a"/>
故雖遇饑饉水旱糶不貴而人不散取有餘而補不足<lb/>
也行之魏國國以富彊<hi>杜氏通典</hi>
李悝為魏文侯上地守而欲人之善射也乃下令曰人<lb/>
之有狐疑之訟者令之射的中者勝不中者負令下而<lb/>
人皆疾習射日夜不休及與秦人戰大敗之以人之善<lb/>
戰射也<hi>韓子内儲上</hi>
李悝警其兩和曰謹警敵人旦暮且至擊汝如是者再<lb/>
三而敵不至兩和懈怠不信李悝居數月秦人來襲之<lb/>
<pb n="KR2d0023_WYG_045-27b"/>
至幾奪其軍此不信之患也<hi>韓子外儲左二漢書法家李子三十  篇名悝</hi>
白圭周人也當魏文侯時李克務盡地力<hi>李克當作李悝</hi>而白<lb/>
圭樂觀時變故人棄我取人取我與嵗熟取榖予之絲<lb/>
漆蠒出取帛絮與之食太隂在卯穰明嵗衰惡至午旱<lb/>
明嵗美至酉穰明嵗衰惡至子大旱明嵗美至卯有水<lb/>
積著率嵗倍欲長錢取下糓長石斗取上種能薄飲食<lb/>
忍嗜慾節衣服與用事僮僕同苦樂趨時若猛獸摯鳥<lb/>
之發故曰吾治生産猶伊尹吕尚之謀孫吳用兵商鞅<lb/>
<pb n="KR2d0023_WYG_045-28a"/>
行法是也是故其智不足與權變勇不足以決斷仁不<lb/>
能以取予强不能有所守雖欲學吾術終不之告矣葢<lb/>
天下言治生者祖白圭<hi>史貨殖傳</hi>
白圭顯於中山人惡之於魏文侯文侯投以夜光之璧<lb/>
不信人讒也<hi>鄒陽上梁王書</hi>
魏文侯見宋陵子三仕不願文侯曰何貧乎曰臣見楚<lb/>
富者牧羊九十九而願百嘗訪邑里故人其鄰人貧有<lb/>
一羊者富拜之曰吾羊九十九今君之一盈成我百則<lb/>
<pb n="KR2d0023_WYG_045-28b"/>
牧數足矣鄰者與之從此觀焉富者非富貧者非貧也<lb/>
<hi>金樓子符子同</hi>
魏文侯問於解狐曰寡人將立西河之守誰可用者對<lb/>
曰荆伯栁者賢人殆可文侯以荆伯栁為西河守荆伯<lb/>
栁問左右誰言我於吾君者左右曰解狐荆伯栁往見<lb/>
解狐而謝之曰子乃寛臣之過也言於君謹再拜謝解<lb/>
狐曰言子者公也怨子者吾私也公事已行怨子如故<lb/>
張弓射之走十歩而没<hi>韓詩卷九按此等語屢見轉相附㑹耳</hi>
<pb n="KR2d0023_WYG_045-29a"/>
解扁為東封<hi>解扁魏臣治東封者</hi>上計而入三倍有司請賞之文<lb/>
侯曰吾土地非益廣也人民非益衆也入何以三倍對<lb/>
曰以冬伐木而積之於春浮之何而鬻之文侯曰民春<lb/>
以力耕暑以强耘秋以收歛冬閒無事以伐林而積之<lb/>
負軛而浮之河是用民不得休息也民以敝矣雖有三<lb/>
倍之入將焉用之此有功而可罪也<hi>淮南子人間</hi>
魏文侯問李克曰刑罰之源安生李克曰生於奸邪滛<lb/>
佚之行凡奸邪之心饑寒而起滛佚者乆饑之詭也雕<lb/>
<pb n="KR2d0023_WYG_045-29b"/>
文刻鏤害農事者也錦繡纂組傷女工者也農事害則<lb/>
饑之本也女工傷則寒之原也饑寒並至而不能為奸<lb/>
邪者未之有也男女飾美以相矜而能無滛佚者未嘗有<lb/>
也故上不禁技巧則國貧民侈國貧窮者為奸邪而富<lb/>
足為滛佚則驅民而為邪也民以為邪因以法隨誅之<lb/>
不赦其罪則是為民設陥也刑罰之起有原人主不塞<lb/>
其本而替其末傷國之道乎文侯曰善以為法服也<hi>説苑</hi>
<hi>反質</hi>
<pb n="KR2d0023_WYG_045-30a"/>
魏文侯問於李克曰為國如何對曰臣聞為國之道食<lb/>
有勞而禄有功使有能而賞必行罰必當文侯曰吾賞<lb/>
罰皆當而民不與何也對曰國其有滛民乎臣聞之曰<lb/>
奪滛民之禄以來四方之士其父有功而禄其子無功<lb/>
而食之出則乘車馬衣美裘以為榮華入則修竽琴鍾<lb/>
石之聲而安其子女之樂以亂郷曲之教如此者奪其<lb/>
禄以求四方之士此之謂奪滛民也<hi>説苑政理</hi>
魏文侯問李克曰人有惡乎李克曰有夫貴者則賤者<lb/>
<pb n="KR2d0023_WYG_045-30b"/>
惡之富者則貧者惡之智者則愚者惡之文侯曰善行<lb/>
此三者使人勿惡亦可乎李克曰可臣聞貴而下賤則<lb/>
衆弗惡也富能分貧則窮士弗惡也智而教愚則童䝉<lb/>
弗惡也文侯曰善哉言乎堯舜其猶病諸寡人雖不敏<lb/>
請守師語矣<hi>韓詩卷八</hi>
魏文侯問里克曰<hi>吕覽適威篇文侯作武侯里克作李克</hi>吳之所以亡者<lb/>
何也里克對曰數戰而數勝文侯曰數戰數勝國之福<lb/>
也其獨亡何也里克對曰數戰則民疲數勝則主驕以<lb/>
<pb n="KR2d0023_WYG_045-31a"/>
驕主治疲民此其所以亡也驕則恣恣則極物罷則怨<lb/>
怨則極慮上下俱極吳之亡猶晚矣此夫差所以自喪<lb/>
於干遂也<hi>韓詩卷十南又新序卷五  淮  子道應</hi>
吳起儒服以兵機見魏文侯文侯曰寡人不好軍旅之<lb/>
事起曰臣以見占隠以往察來主君何言與心違今君<lb/>
四時使斬離皮革掩以朱漆畵以丹青鑠以象犀冬日<lb/>
衣之則不温夏日衣之則不凉為長㦸二丈四尺短㦸<lb/>
一丈二尺革車掩戸縵輪籠轂觀之於目則不麗乘之<lb/>
<pb n="KR2d0023_WYG_045-31b"/>
於田則不輕不識主君安用此也若以備進戰退守而<lb/>
不求能用者譬猶伏雞之搏狸乳犬之犯虎雖有鬭心<lb/>
隨之死矣昔承桑氏之君修徳廢武以滅其國有扈氏<lb/>
之君恃衆好勇以喪其社稷明主鑒兹必内修文徳外<lb/>
治武備故當敵而不進無逮於義矣僵屍而失之無逮<lb/>
於仁矣於是文侯身自布席夫人捧觴酹吳起於廟立<lb/>
為大將守西河與諸侯大戰七十六全勝六十四餘則<lb/>
均解闢土四面拓地千里<hi>吳子圖國</hi>
<pb n="KR2d0023_WYG_045-32a"/>
魏文侯問李克曰吳起何如人哉李克曰起貪而好色<lb/>
然用兵司馬穰苴不能過也於是文侯以為將擊秦拔<lb/>
五城起之為將與士卒最下者同衣食卧不設席行不<lb/>
騎乘親裹贏糧與士卒分勞苦卒有病疽者起為吮之<lb/>
卒母聞而哭之人曰子卒也而將軍自吮其疽何哭為<lb/>
母曰非然也往年吳公呪其父其父戰不旋踵遂死於<lb/>
敵吳公今又吮其子妾不知其死所矣是以哭之文侯<lb/>
以吳起善用兵亷平盡能得士心乃以為西河守以拒<lb/>
<pb n="KR2d0023_WYG_045-32b"/>
秦韓<hi>史孫吳傳</hi>
魏置相相田文吳起不悦謂田文曰請與子論功可乎<lb/>
田文曰可起曰將三軍使士卒樂死敵國不敢謀子孰<lb/>
與起文曰不如子起曰治百姓親萬民實府庫子孰與<lb/>
起文曰不如子起曰守西河而秦兵不敢東鄉韓趙賓<lb/>
從子孰與起文曰不如子起曰此子三者皆出吾下<lb/>
而位加吾上何也文曰主少國疑大臣未附百姓不信<lb/>
方是之時屬之於子乎屬之於我乎起黙然良乆曰屬<lb/>
<pb n="KR2d0023_WYG_045-33a"/>
之子矣文曰此乃吾所以居子之上也吳起乃自知弗<lb/>
如田文<hi>史孫吳傳</hi>
魏文侯問狐卷子曰父賢足恃乎對曰不足子賢足恃<lb/>
乎曰不足兄賢足恃乎曰不足弟賢足恃乎曰不足臣<lb/>
賢足恃乎曰不足文侯勃然作色而怒曰寡人問此五<lb/>
者於子皆以為不足者何也曰父賢不過堯而丹朱放<lb/>
子賢不過舜而瞽䏂頑兄賢不過舜而象傲弟賢不過<lb/>
周公而管叔誅臣賢不過湯武而桀紂伐望人者不至<lb/>
<pb n="KR2d0023_WYG_045-33b"/>
恃人者不乆君欲治從身始人何可恃乎<hi>韓詩卷八</hi>
魏文侯觴大夫於曲陽飲酣文侯喟然嘆曰吾獨無豫<lb/>
讓以為臣蹇重舉白而進之曰臣請浮君文侯曰何以<lb/>
對曰臣聞之有命之父母不知孝子有道之君不知忠<lb/>
臣夫豫讓之君亦何如哉文侯曰善受浮而飲之嚼而<lb/>
不讓曰無管仲鮑叔以為臣故有豫讓之功也<hi>説苑尊賢  淮</hi>
<hi>南子道應</hi>
魏文侯與大夫飲酒使公乘不仁為觴政曰飲不釂者<lb/>
<pb n="KR2d0023_WYG_045-34a"/>
浮以大白文侯飲而不盡釂公乘不仁舉白浮君君視<lb/>
而不應侍者曰不仁退君已醉矣公乘不仁曰周書曰<lb/>
前車覆後車戒葢言其危為人臣者不易為君亦不易<lb/>
今君已設令令不行可乎君曰善舉白而飲飲畢曰以<lb/>
公乘不仁為上客<hi>説苑善説</hi>
魏文侯燕飲皆令諸大夫論已或言君之智也至於任<lb/>
座任座曰君不肖主也得中山不以封君之弟而以封<lb/>
君之子是以知君之不肖也文侯不説知於顔色<hi>知猶見也</hi>
<pb n="KR2d0023_WYG_045-34b"/>
任座趨而出次及翟璜翟璜曰君賢君也臣聞其主賢<lb/>
者其臣之言直今者任座之言直是以知君之賢也文<lb/>
侯喜曰可反歟翟璜對曰奚為不可臣聞忠臣畢其忠<lb/>
而不敢逺其死座尚在於門翟璜往視之任座在於門<lb/>
以君令召之任座入文侯下階而迎之終座以為上客<lb/>
文侯曰微翟璜則幾失忠臣矣<hi>吕覽自知</hi>
　新序<hi>卷一</hi>魏文侯與士大夫坐問曰寡人何如君也羣<lb/>
　臣皆曰君仁君也翟璜曰君非仁君也曰子何以言<lb/>
<pb n="KR2d0023_WYG_045-35a"/>
　之對曰君伐中山不以封君之弟而以封君之長子<lb/>
　臣以此知君之非仁君文侯大怒而逐翟璜璜起而<lb/>
　出次至任座文侯問我何如君也任座對曰君仁君<lb/>
　也曰子何以言之對曰臣聞之君仁者其臣直向翟<lb/>
　璜之言直臣是以知之文侯曰善復召翟璜入拜為<lb/>
　上卿<hi>事同而二臣互異</hi>
魏文侯與虞人期獵明日㑹天疾風左右止文侯不聽<lb/>
曰不可以風疾之故而失信遂自驅車往犯風而罷虞<lb/>
<pb n="KR2d0023_WYG_045-35b"/>
人<hi>韓子外儲左詳國䇿少異</hi>
魏文侯見箕季其牆壊而不築文侯曰何為不築對曰不<lb/>
時其牆枉而不端問曰何不端曰固然從者食其園之<lb/>
桃箕季禁之少焉日晏進糲䬸之食𤓰瓠之羮文侯出<lb/>
其僕曰君亦何得於箕季乎文侯曰吾一見季而得四<lb/>
焉牆壊不築云待時者教我無奪農時也牆枉而不端<lb/>
云固然者教我無侵封疆也從者食園桃箕季禁之豈<lb/>
愛桃哉教我下無侵上也食我以糲餐者豈不能具五<lb/>
<pb n="KR2d0023_WYG_045-36a"/>
味哉教我無多歛于百姓以省飲食之養也吾何無得<lb/>
於季哉<hi>新序卷六</hi>
師經皷琴魏文侯起舞賦曰使我言而無見違師經援<lb/>
琴而撞文侯不中中旒潰之文侯謂左右曰為人臣而<lb/>
撞其君其罪如何左右曰罪當烹提師經下堂一等師經曰<lb/>
臣可一言而死乎文侯曰可師經曰昔堯舜之為君也<lb/>
唯恐言而人不違桀紂之為君也唯恐言而人違之臣<lb/>
撞桀紂非撞吾君也文侯曰釋之是寡人之過也懸琴<lb/>
<pb n="KR2d0023_WYG_045-36b"/>
於城門以為寡人符不補旒以為寡人戒<hi>説苑君道平與師曠晉</hi>
<hi>公事相類</hi>
　十二國史　周師經仕魏文侯善皷琴文侯躭之起<lb/>
　舞經怒以琴撞文侯文侯怒使人曳下殿將殺之經<lb/>
　曰乞申一言而死文侯曰何經曰臣撞桀紂之君不<lb/>
　撞堯舜之主文侯曰寡人過矣乃捨之懸琴於壁以<lb/>
　為戒<lb/>
魏文侯出遊見路人反裘而負芻文侯曰胡為反裘而<lb/>
<pb n="KR2d0023_WYG_045-37a"/>
負芻對曰臣愛其毛文侯曰若不知其裏盡而毛無所<lb/>
恃耶明年東陽上計錢布十倍大夫畢賀文侯曰此非<lb/>
所以賀我也譬無異路人反裘而負芻也將愛其毛不<lb/>
知其裏盡毛無所恃也今吾田地不加廣士民不加衆<lb/>
而錢布十倍必取之士大夫也吾聞之下不安者上不<lb/>
可居此非所以賀我也<hi>新序卷二</hi>
魏文侯御廩災文侯素服辟正殿五日羣臣皆素服而<lb/>
弔公子成父獨不弔文侯復殿公子成父趨而入賀曰<lb/>
<pb n="KR2d0023_WYG_045-37b"/>
甚大善矣夫御廩之災也文侯作色不悦曰夫御廩者<lb/>
寡人寳之所蔵也今火災寡人素服辟正殿羣臣皆素<lb/>
服而弔至於子大夫而不弔今已復辟矣猶入賀何為<lb/>
公子成父曰臣聞之天子蔵于四海之内諸侯蔵于境<lb/>
内大夫蔵于其家士庶人蔵于篋櫝非其所蔵者不有<lb/>
天災必有人患今幸無人患乃有天災不亦善乎文侯<lb/>
喟然嘆曰善<hi>説苑反質</hi>
莊周貧者往貸粟于魏文侯曰待吾邑粟之來而獻之<lb/>
<pb n="KR2d0023_WYG_045-38a"/>
周曰乃今者周之來見道傍牛蹄中有鮒魚焉太息謂<lb/>
周曰我尚可活也周曰須我為汝南見楚王決江淮以<lb/>
溉汝鮒魚曰今吾命在盆甕之中耳乃為我見楚王決<lb/>
江淮以溉我汝則求我枯魚之肆矣今周以貧故來貸<lb/>
粟而曰須我邑粟來也而賜臣即來亦求臣傭肆矣文<lb/>
侯于是乃發粟百鍾送之莊周之室<hi>説苑善説</hi>
　説苑　髙平王遣使者從魏文侯貸粟文侯曰須吾<lb/>
　租收邑粟至乃得也使者曰臣初來時見瀆中有魚<lb/>
<pb n="KR2d0023_WYG_045-38b"/>
　張口謂臣曰吾窮水魚命在呼吸可為灌乎臣謂之<lb/>
　曰待吾南見河堤之君決江淮之水灌汝口魚曰為<lb/>
　命在須臾及須江淮之水比至還必求吾於枯魚之<lb/>
　肆今髙平貧窮故遣臣詣君貸粟及須租收粟至者<lb/>
　大王必求臣死人之墓　藝文引亦莊子西江之説<lb/>
魏文侯使舍人毋擇獻鵠於齊侯毋擇行道失之徒獻<lb/>
空籠見齊侯曰寡君使臣毋擇獻鵠道饑渇臣出而飲<lb/>
食之而鵠飛沖天遂不復反念思非無錢以買鵠也惡<lb/>
<pb n="KR2d0023_WYG_045-39a"/>
有為其君使輕易其幣者乎念思非不能拔劔刎頭腐<lb/>
肉暴骨于中野也為吾君貴鵠而賤士也念思非不敢<lb/>
走陳蔡之間也惡絶兩君之使故不敢愛身逃死來獻<lb/>
空籠唯主君斧鑕之誅齊侯大悦曰寡人今者得茲言<lb/>
三賢于鵠逺矣寡人有都郊地百里願獻子大夫以為<lb/>
湯沐邑毋擇對曰惡有為其君使而輕易其幣而利諸<lb/>
侯之地乎遂出不反<hi>説苑奉使</hi>
　繹史　褚少孫補史記云淳于髠獻鵠於楚又韓詩<lb/>
<pb n="KR2d0023_WYG_045-39b"/>
　云齊使獻鴻於楚事俱相似殆相涉亂也<lb/>
二十六年虢山崩壅河<lb/>
三十二年伐鄭　城酸棗　敗秦於注<lb/>
三十五年齊伐取我襄陵<lb/>
三十六年秦侵我隂晉<lb/>
三十八年伐秦敗我武下得其將識是嵗文侯卒<hi>紀年云五</hi>
<hi>十年卒</hi>子擊立是為武侯<hi>以上史魏世家</hi>
　紀年　魏文侯卒大風晝昏在位五十年<lb/>
<pb n="KR2d0023_WYG_045-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0023_WYG_045-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷四十二<lb/>
</p>
<p>
</p>
  </div>
</body>
</text>
</TEI>
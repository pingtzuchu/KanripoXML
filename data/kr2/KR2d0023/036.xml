<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭巻三十三</head> <lb/>
    <p>
<pb n="KR2d0023_WYG_036-1a"/>
欽定四庫全書<lb/>
　春秋戰國異辭巻三十三<lb/>
　　　　　　　　　右春坊右諭德陳厚耀撰<lb/>
　陳<lb/>
　　史陳世家陳胡公滿者虞帝舜之後也昔舜為庻<lb/>
　　人時堯妻之二女居於媯汭其後因為氏姓姓媯氏<lb/>
　　舜已崩傳禹天下而舜子商均為封國夏后之時<lb/>
　　或失或續至於周武王克殷紂乃復求舜後得媯<lb/>
<pb n="KR2d0023_WYG_036-1b"/>
　　滿封之於陳以奉帝舜祀是為胡公胡公卒子申公<lb/>
　　犀侯立申公卒弟相公臯羊立相公卒立申公子突<lb/>
　　是為孝公孝公卒子慎公圉戎立慎公當周厲王時<lb/>
　　慎公卒子幽公寧立幽公十二年周厲王奔於彘二<lb/>
　　十三年幽公卒子釐公孝立釐公六年周宣王即<lb/>
　　位三十六年釐公卒子武公靈立武公十五年卒子夷<lb/>
　　公説立是嵗周幽王即位夷公三年卒弟平公燮立<lb/>
　　平公<lb/>
<pb n="KR2d0023_WYG_036-2a"/>
平公七年周幽王為犬戎所殺周東徙秦始列為諸侯<lb/>
二十三年平公卒子文公圉立<lb/>
　　文公<lb/>
文公元年取蔡女生子佗<lb/>
十年文公卒長子桓公鮑立<hi>以上陳世家</hi>
　　桓公<lb/>
陳佗無良師傅以至於不義惡加於萬民國人賦墓門以<lb/>
刺之<hi>詩序刺詩傳詩説皆以為泄冶  孔寧儀行父之詩</hi>
<pb n="KR2d0023_WYG_036-2b"/>
三十八年正月甲戌己丑陳桓公鮑卒<hi>桓公病而亂作國人分散故再</hi>
<hi>赴</hi>桓公弟佗母蔡女故蔡人為佗殺五父及桓公太子<lb/>
免而立佗是為厲公<hi>史陳世家與左氏異</hi>
　　厲公　　利公　　莊公<lb/>
厲公二年生子敬仲完周太史過陳陳厲公使以周易筮<lb/>
之卦得觀之否是為觀國之光利用賔於王此其代陳有<lb/>
國乎不在此其在異國非此其身在其子孫若在異國必<lb/>
姜姓姜姓太嶽之後物莫能兩大陳衰此其昌乎<hi>史陳世家</hi>
<pb n="KR2d0023_WYG_036-3a"/>
陳厲公取蔡女蔡女與蔡人亂厲公數如蔡淫七年厲<lb/>
公所殺桓公太子免之三弟長曰躍中曰林少曰杵臼<lb/>
共令蔡人誘厲公以好女與蔡人共殺厲公而立躍是<lb/>
為利公利公者桓公子也利公立五月卒立仲弟林是<lb/>
為莊公莊公七年卒少弟杵臼立是為宣公<hi>春秋傳厲公名躍無</hi>
<hi>利公公按佗即五父躍為厲公而無利  史記誤舛也  史陳世家</hi>
　　宣公<lb/>
宣公三年楚武王卒楚始强<hi>史陳世家</hi>
<pb n="KR2d0023_WYG_036-3b"/>
十七年周惠王娶陳女為后<hi>史陳世家</hi>
二十一年宣公後有嬖姬生子欵欲立之乃殺其太子<lb/>
禦㓂禦㓂素愛厲公子完完懼禍及已乃奔齊齊桓欲<lb/>
使陳完為卿完曰覊旅之臣幸得免負擔君之恵也不<lb/>
敢當髙位桓公使為工正<hi>史陳世家</hi>
齊懿仲欲妻陳敬仲卜之占曰是謂鳳凰于飛和鳴鏘<lb/>
鏘有媯之後將育于姜五世其昌並于正卿八世之後莫<lb/>
之與京<hi>史陳世家</hi>
<pb n="KR2d0023_WYG_036-4a"/>
三十七年齊桓公伐蔡蔡敗南侵楚至召陵還過陳陳<lb/>
大夫轅濤塗惡其過陳詐齊令出東道東道惡桓公怒<lb/>
執陳轅濤塗<hi>史陳世家</hi>
四十五年宣公卒子欵立是為穆公<hi>史陳世家</hi>
　　穆公<lb/>
十六年穆公卒子共公朔立<lb/>
　　共公<lb/>
十八年共公卒子靈公平國立<hi>以上史陳世家</hi>
<pb n="KR2d0023_WYG_036-4b"/>
　　靈公<lb/>
靈公元年楚莊王即位<hi>史陳世家</hi>
六年楚伐陳<hi>史陳世家</hi>
十年陳及楚平<hi>史陳世家</hi>
陳靈公通乎夏姬國人刺之賦株林<hi>子貢詩傳  詩説同</hi>
　詩序　株林刺靈公也淫乎夏姬驅馳而往朝夕不<lb/>
　息焉<hi>夏姬者陳大夫徴舒之母御叔之妻也</hi>
孔寧儀行父從君荒淫泄冶刺之賦墓門<hi>子貢詩傳刺詩序以為</hi>
<pb n="KR2d0023_WYG_036-5a"/>
<hi>陳佗之詩今两存之以闕疑</hi>
　詩説　泄冶諫靈公孔寧儀行父譖而囚之冶作是詩<lb/>
陳幽公荒淫昏亂游蕩無度國人作宛丘以刺之<hi>詩序  詩</hi>
<hi>説云陳人譏其大夫之詩  陳無幽公葢即靈公也</hi>
陳靈公行僻而言失泄冶曰陳其亡矣吾驟諫君君不<lb/>
吾聽而愈失威儀夫上之化下猶風靡草風東則草靡<lb/>
而西風西則草靡而東在風所由而草為之靡是故人<lb/>
君之動不可不慎也夫曲木者惡得直景人君不直其<lb/>
<pb n="KR2d0023_WYG_036-5b"/>
行不敬其言者未有能保帝王之號垂顯令之名者也<lb/>
易曰君子居其室出其言善則千里之外應之况其邇<lb/>
者乎居其室出其言不善則千里之外違之况其<lb/>
乎言出於身加於民行發乎邇見乎逺言行君子之樞<lb/>
機樞機之發榮辱之主君子之所以動天地可不慎乎<lb/>
天地動而萬物變化詩曰慎爾出話敬爾威儀無不<lb/>
嘉此之謂也今君不是之慎而縱恣焉不亡必弑靈公<lb/>
聞之以泄冶為妖言而殺之後果弑於徴舒<hi>説苑君道</hi>
<pb n="KR2d0023_WYG_036-6a"/>
陳靈公與其大夫孔寧儀行父皆通於夏姬泄冶諫曰<lb/>
君臣淫亂民何效焉公以告二子二子請殺泄冶公弗<lb/>
禁遂殺泄冶十五年靈公與二子飲於夏氏公戯二子<lb/>
曰徴舒似汝二子曰亦似公徴舒怒靈公罷酒出徴舒<lb/>
伏弩廐門射殺靈公二子皆奔楚太子午奔晉徴舒自<lb/>
立為陳侯<hi>史陳世家舒按左傳不言徴  自立</hi>
　列女傳　陳女夏姬者大夫夏徴舒之母也其狀美<lb/>
　好無匹内挾技術蓋老而復壯者三三為王后七為<lb/>
<pb n="KR2d0023_WYG_036-6b"/>
　夫人公侯爭之莫不迷惑失意公孫寧儀行父與陳<lb/>
　靈公皆通於夏姬或衣其衣以戱於朝泄冶見之謂<lb/>
　曰君有不善子宜掩之今自子率君而為之不待幽<lb/>
　閒於朝廷以戯士民其謂爾何二人以告靈公靈公<lb/>
　曰衆人知之吾不善無害也泄冶知之寡人恥焉乃<lb/>
　使人賊泄冶而殺之<hi>新書陳靈公殺泄冶而鄧元去陳以族徙</hi>
靈公聽讒囚泄冶内子憂之賦防有鵲巢<hi>詩傳</hi>
　詩説　泄冶被讒内子憂之而作<hi>詩序以為憂宣公信讒之詩</hi>
<pb n="KR2d0023_WYG_036-7a"/>
陳殺其大夫泄冶君子傷之賦澤陂<hi>詩傳諫詩說亦云泄冶  而死君子</hi>
<hi>傷之</hi>
　詩序　澤陂刺時也言靈公君臣淫於其國男女相<lb/>
　説憂思感傷焉<lb/>
楚莊王為徴舒殺靈公率諸侯伐陳謂陳曰無驚吾誅<lb/>
徴舒而已已誅徴舒因縣陳而有之羣臣畢賀申叔時<lb/>
使於齊來還獨不賀莊王問其故對曰鄙語有之牽牛<lb/>
徑入田田主奪之牛徑則有罪矣奪之牛不亦甚乎今<lb/>
<pb n="KR2d0023_WYG_036-7b"/>
王以徴舒為賊弑君故徴兵諸侯以義伐之已而取之<lb/>
以利其地則後何以令於天下是以不賀莊王曰善乃<lb/>
迎陳靈公太子午於晉而立之復君陳如故是為成公<lb/>
孔子讀史記至楚復陳曰賢哉楚莊王輕千乗之國而<lb/>
重一言<hi>史陳世家别與左傳稍</hi>
　家語　孔子讀史至楚復陳喟然嘆曰賢哉楚王輕<lb/>
　千乗之國而重一言之信匪申叔之言不能達其義<lb/>
　匪楚莊王之賢不能受其訓<lb/>
<pb n="KR2d0023_WYG_036-8a"/>
　　成公<lb/>
二十八年楚莊王卒<hi>史陳世家</hi>
二十九年陳倍楚盟<hi>史陳世家</hi>
三十年楚共王伐陳是嵗成公卒子哀公弱立楚以陳<lb/>
䘮罷去兵<hi>史陳世家</hi>
　　哀公<lb/>
哀公三年楚圍陳復釋之<hi>史陳世家</hi>
三十四年初陳哀公娶鄭長姬生悼太子師少姬生偃<lb/>
<pb n="KR2d0023_WYG_036-8b"/>
<hi>左傳鄭姬生太子偃師今此云兩姬又分偃師為二人未知孰是</hi>二嬖妾長妾生留少<lb/>
妾生勝留有寵哀公屬之其弟司徒招哀公病三月招<lb/>
殺悼太子立留為太子哀公怒欲誅招招發兵圍守哀<lb/>
公哀公自經殺<hi>三十五年</hi>招卒立留為君四月陳使使赴楚<lb/>
楚靈王聞陳亂乃殺陳使者使公子弃疾伐陳陳君留<lb/>
奔鄭十一月滅陳使弃疾為陳公招之殺悼太子也太<lb/>
子之子名吳出奔晉楚靈王滅陳五嵗楚公子弃疾弑<lb/>
靈王代立是為平王平王初立欲和諸侯乃求故陳悼<lb/>
<pb n="KR2d0023_WYG_036-9a"/>
太子師之子吳立為陳侯是為惠公惠公立探續哀公<lb/>
卒時年而為元空籍五嵗矣<hi>史陳世家</hi>
　　惠公<lb/>
七年陳火<hi>史陳世家</hi>
十五年吳王僚使公子光伐陳取胡沈而去<hi>史陳世家</hi>
二十八年惠公卒子懷公柳立<hi>史陳世家</hi>
　　懷公<lb/>
懐公元年吳破楚在郢召陳侯陳侯欲往大夫曰吳新<lb/>
<pb n="KR2d0023_WYG_036-9b"/>
得意楚王雖亡與陳有故不可倍懐公乃以疾謝吳<lb/>
四年吳復召懐公懐公恐如吳吳怒其前不往留之因<lb/>
卒吳乃立懐公子越是為湣公<hi>史陳世家</hi>
　　湣公<lb/>
吳侵陳斬祀<hi>祀木</hi>殺厲<hi>疫人</hi>師還出竟陳太宰嚭使於師夫<lb/>
差謂行人儀曰是夫也多言盍嘗問焉師必有名人之<lb/>
稱斯師也者則謂之何太宰嚭曰古之侵伐者不斬祀<lb/>
不殺厲不獲二毛今斯師也殺厲與其不謂之殺厲之<lb/>
<pb n="KR2d0023_WYG_036-10a"/>
師與曰反爾地歸爾子則謂之何曰君王討敝邑之罪<lb/>
又矜而赦之師與有無名乎<hi>檀弓下三史記吴王夫差伐陳取  邑而去在陳湣</hi>
<hi>公六年</hi>
湣公六年孔子適陳過鄭與弟子相失遂至陳<hi>主司城貞子家</hi>
陳惠公賔之上館<hi>惠公當作湣公孟子所謂陳侯周也</hi>時有隼鳥集於陳<lb/>
侯之庭而死<hi>陳湣公七年</hi>楛矢貫之石砮其長尺有咫公使<lb/>
人持隼如孔子館而問焉孔子曰隼之來也逺矣此肅<lb/>
慎氏之矢也昔武王克商通道於九夷百蠻各使以其<lb/>
<pb n="KR2d0023_WYG_036-10b"/>
方賄來貢而無忘職業於是肅慎氏貢楛矢石砮其長<lb/>
尺有咫先王欲昭其令徳之致逺物也以示後人使永<lb/>
鑒焉故銘其楛曰肅慎氏貢楛矢以分大姬配胡公而<lb/>
封諸陳古者封同姓以珍玉所以展親親也分異姓以<lb/>
逺方之職貢所以無忘服也故分陳以肅慎氏貢焉君<lb/>
若使有司求諸故府其可得也公使求得之金牘如之<lb/>
<hi>合史記及家語  國語畧同</hi>
孔子在陳<hi>陳湣公十年</hi>陳侯就之燕遊焉行路之人云魯司<lb/>
<pb n="KR2d0023_WYG_036-11a"/>
鐸火及宗廟以告孔子曰所及者其桓僖之廟<hi>事見左哀三年</hi>
陳侯曰何以知之子曰禮祖有功而宗有徳故不毁其<lb/>
廟焉今桓僖之親盡矣又功徳不足以存其廟而不毁<lb/>
是以天災加之三日魯使至則桓僖也陳侯謂子貢曰<lb/>
吾乃今知聖人之可貴對曰君今知之可矣未若専其<lb/>
道而行其化之善也<hi>家語</hi>
　衡波傳　孔子去衛至於陳途中見二女採桑子曰<lb/>
　南枝窈窕北枝長答曰夫子遊陳必絶糧九曲明珠<lb/>
<pb n="KR2d0023_WYG_036-11b"/>
　穿不得著來問我採桑娘夫子不聽而去既至陳陳<lb/>
　大夫發兵圍之使穿九曲明珠始釋夫子不能思採<lb/>
　桑女所言令門人返至採桑處不見二女見桑枝土<lb/>
　一塊地遺糠三簇回謂賜曰木邊加土必姓杜糠三<lb/>
　簇必名康三姐姊妹詣其家問之謬言女出外以一<lb/>
　𤓰獻二子子貢曰𤓰子在内汝女必在家其母乃呼<lb/>
　出見誨之曰絲將繫蟻蟻將繋絲如不肯過用煙薫之<lb/>
　夫子如其言乃能穿之於是絶糧七日矣<hi>一統志亦載此</hi>
<pb n="KR2d0023_WYG_036-12a"/>
　列女傳　陳國采桑之女陳辨女也晉大夫解君甫<lb/>
　使於宋道過陳遇采桑之女止而戯之曰女為我歌<lb/>
　吾將舍女女乃歌曰墓門有棘斧以斫之夫也不良<lb/>
　國人知之大夫乃服而釋之<lb/>
十三年吳復來代陳陳告急楚楚昭王來救軍城父吳<lb/>
師去是年楚昭王卒於城父時孔子在陳<hi>史陳世家</hi>
楚伐陳陳西門燔因使其降民修之孔子過之不軾子<lb/>
路曰禮過三人則下車過二人則軾今陳修門者人數<lb/>
<pb n="KR2d0023_WYG_036-12b"/>
衆矣夫子何為不軾孔子曰丘聞之國亡而不知不智<lb/>
知而不爭不忠忠而不死不廉今陳修門者不行一於<lb/>
此丘故不為軾也<hi>説苑立節傳又韓詩外</hi>
陳惠公大城因趙凌陽之臺<hi>惠公宜作湣公</hi>未終而坐法死者<lb/>
數十人又執三監吏夫子適陳聞之見陳侯與俱登臺<lb/>
而觀焉夫子曰美哉斯臺自古聖王之為城臺未有不<lb/>
戮一人而能致功若此者也陳侯黙而退遂竊赦所執<lb/>
吏既而見夫子問曰昔周作靈臺亦戮人乎答曰文王<lb/>
<pb n="KR2d0023_WYG_036-13a"/>
之興附者六州六州之衆各以子道來故區區之臺未<lb/>
及期日而已成矣何戮之有乎夫以少少之衆能立大<lb/>
大之功惟君爾<hi>孔叢子上</hi>
陳有惡人焉曰敦洽讎糜雄顙廣顔色如浹頳垂眼<hi>一作</hi>
<hi>髪</hi>臨鼻長肘而盭陳侯見而甚説之外使治其國内使<lb/>
制其身楚合諸侯陳侯病不能往使敦洽讎糜往謝焉<lb/>
楚王恠其名而先見之客有進狀有惡其名言有惡狀<lb/>
楚王怒合大夫而告之曰陳侯不知其不可使是不知<lb/>
<pb n="KR2d0023_WYG_036-13b"/>
也知而使之是侮也侮且不智不可不攻也興師伐陳<lb/>
然後䘮<hi>吕覽遇合</hi>
陳乾昔寢疾<hi>乾音干</hi>屬其兄弟而命其子尊己曰<hi>尊己乾昔子</hi>
如我死則必大為我棺使吾二婢子夾我陳乾昔死其<lb/>
子曰以殉𦵏非禮也况又同棺乎弗果殺<hi>檀弓下</hi>
湣公十六年吳王夫差伐齊敗之艾陵使人召陳侯恐<lb/>
如吳楚伐陳<hi>史陳世家</hi>
二十四年楚惠王以兵北伐殺陳湣公遂滅陳而有之<lb/>
<pb n="KR2d0023_WYG_036-14a"/>
<hi>史陳世家  詳左氏</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0023_WYG_036-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭巻三十三<lb/>
</p>
<p>
</p>
  </div>
</body>
</text>
</TEI>
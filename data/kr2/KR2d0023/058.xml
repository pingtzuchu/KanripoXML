<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷五十五</head> <lb/>
    <p>
<pb n="KR2d0023_WYG_058-1a"/>
欽定四庫全書<lb/>
　春秋戰國異辭卷五十五<lb/>
　　　　　　　　　右春坊右諭徳陳厚耀撰<lb/>
　　摭遺<lb/>
薛譚學謳于秦青未窮青之技自謂盡之遂辭歸秦青<lb/>
弗止餞于郊衢按節悲歌聲振林木響遏行雲薛譚乃<lb/>
謝求反終身不敢言歸秦青顧謂其友曰昔韓娥東之<lb/>
齊匱糧過雍門鬻歌假食既去而餘音繞梁三日不絶<lb/>
<pb n="KR2d0023_WYG_058-1b"/>
左右以其人弗去過逆旅逆旅人辱之因曼聲哀哭一<lb/>
里老幼悲愁垂涕相對三日不食遽而追之娥還復為<lb/>
曼聲長歌一里老幼喜躍抃舞弗能自禁忘向之悲也<lb/>
乃厚賂發之<hi>發猶遣也</hi>故雍門之人至今善歌哭放娥之遺<lb/>
聲<hi>列子湯問</hi>
　列子　瓠巴鼓琴而鳥舞魚躍鄭師文聞之棄家從<lb/>
　師㐮游柱指鉤弦三年不成章師㐮曰子可以歸矣<lb/>
　師文舍其琴嘆曰文非弦之不能鉤非章之不能成<lb/>
<pb n="KR2d0023_WYG_058-2a"/>
　文所存者不在弦所志者不在聲内不得於心外不<lb/>
　應於氣故不敢發手而動弦且小假之以觀其後無<lb/>
　㡬何復見師㐮師㐮曰子之琴何如師文曰得之矣<lb/>
　請嘗試之於是當春而叩商弦以召南吕凉風忽至<lb/>
　草木成實及秋而叩角弦以激夾鐘温風徐囘草木<lb/>
　發榮當夏而叩羽弦以召黄鐘霜雪交下川池㬥沍<lb/>
　及冬而叩徴弦以激蕤賓陽光熾烈堅氷立㪚将終<lb/>
　命宫而総四弦則景風翔慶雲浮甘露降澧泉涌師<lb/>
<pb n="KR2d0023_WYG_058-2b"/>
　㐮乃撫心高蹈曰微矣子之弹也雖師曠之清角鄒<lb/>
　衍之吹律亾以加之彼将挾琴執管而從子之後耳<lb/>
　琴清英　祝牧與妻偕隠作琴歌云天下有道我黼<lb/>
　子佩天下無道我負子戴<lb/>
　琴操　别鶴操商陵牧子所作也娶妻五年而無子<lb/>
　父兄将為之改娶妻聞之中夜而起倚户而悲嘯牧<lb/>
　子聞之愴然而悲乃歌曰将乖比翼隔天端山川悠<lb/>
　逺路漫漫攬衣不寝食㤀餐後人因為樂章焉<lb/>
<pb n="KR2d0023_WYG_058-3a"/>
　吕氏春秋　客有以吹籟見越王者上下宫商和而<lb/>
　越王不喜也或為之野者而王反說之<lb/>
　新論　越王退吹籟之音而好鄙野之聲<lb/>
　韓詩外傳　水海有勇士曰葘邱訢以勇猛聞於天<lb/>
　下遇神淵曰飲馬其僕曰飲馬於此者馬必死曰以<lb/>
　訢之言飲之其馬果沈葘邱訢去朝服拔劍而入三<lb/>
　日三夜殺三蛟一龍而出雷神隨而擊之十日十夜<lb/>
　眇其左目要離聞之徃見之曰訢在乎曰送有喪者<lb/>
<pb n="KR2d0023_WYG_058-3b"/>
　徃見訢於墓曰聞雷神擊子十日十夜眇子左目夫<lb/>
　天怨不全日人怨不旋踵至今弗報何也叱而去墓<lb/>
　上振憤者不可勝數要離歸謂門人曰葘邱訢天下<lb/>
　之勇士也今日我辱之人中是其必來攻我暮無閉<lb/>
　門寝無閉户葘丘訢果夜來拔劍住要離頸曰子有<lb/>
　死罪三辱我以人中死罪一也暮不閉門死罪二也<lb/>
　寝不閉户死罪三也要離曰子待我一言來謁不肖<lb/>
　一也拔劍不刺不肖二也刃先辭後不肖三也能殺<lb/>
<pb n="KR2d0023_WYG_058-4a"/>
　我者是毒藥之死耳葘邱訢引劍而去曰嘻所以不<lb/>
　若者天下惟此子耳<lb/>
　列子　魏黒卵以暱嫌殺邱邴章邱邴章之子來丹<lb/>
　謀報父之讎丹氣甚猛形甚露計粒而食順風而趨<lb/>
　雖怒不能稱兵以報之耻假力於人誓手劍以屠黒<lb/>
　卵黒卵悍志絶衆力抗百夫筋骨皮肉非人類也延<lb/>
　頸承刃披胸受矢鋩鍔摧屈而體無痕撻負其材力<lb/>
　視來丹猶雛鷇也來丹之友申他曰子怨黒卵至矣<lb/>
<pb n="KR2d0023_WYG_058-4b"/>
　黒卵之易子過矣将奚謀焉來丹垂涕曰願子為我<lb/>
　謀申他曰吾聞衛孔周其祖得殷帝之寳劍一童子<lb/>
　服之却三軍之衆奚不請焉來丹遂適衛見孔周執<lb/>
　僕御之禮請先納妻子後言所欲孔周曰吾有三劍<lb/>
　惟子所擇皆不能殺人且先言其状一曰含光視之<lb/>
　不可見運之不知其有所觸也泯然無際經物而物<lb/>
　不覺二曰承影将旦昧爽之交日夕昏明之際北面<lb/>
　而察之淡淡焉若有物存莫識其状其所觸焉竊竊<lb/>
<pb n="KR2d0023_WYG_058-5a"/>
　然有聲經物而物不疾也三曰宵練方晝則見影而<lb/>
　不見光方夜見光而不見形其觸物也騞然而過隨<lb/>
　過隨合覺疾而不血刃焉此三寳者傳之十三世矣而無<lb/>
　施於事匣而藏之未嘗啟封來丹曰雖然吾必請其<lb/>
　下者孔周乃歸其妻子與齋七日晏隂之間跪而受<lb/>
　其下劍來丹再拜受之以歸來丹遂執劍從黒卵時<lb/>
　黒卵醉偃於牖下自頸至腰三斬之黒卵不覺來丹<lb/>
　以黒卵之死趨而退遇黒卵之子於門擊之三下如<lb/>
<pb n="KR2d0023_WYG_058-5b"/>
　投虗黒卵之子方笑曰汝何蚩而三招予來丹知劍<lb/>
　之不能殺人也嘆而歸黒卵既醒謂其妻曰醉而露<lb/>
　我使我嗌疾而腰急其子曰疇昔來丹之來遇我於<lb/>
　門三招我亦使我體疾而支強彼其厭我哉<lb/>
　列子　甘蠅古之善射者彀弓而獸伏鳥下弟子名<lb/>
　飛衛學射於甘蠅而巧過其師紀昌者又學射於飛<lb/>
　衛飛衛曰爾先學不瞬而後可言射矣紀昌歸偃卧<lb/>
　其妻之機下以目承牽挺二年之後雖錐末倒眥而<lb/>
<pb n="KR2d0023_WYG_058-6a"/>
　不瞬也以告飛衞飛衛曰未也並學視而後可視小如大<lb/>
　視㣲如著而後告我昌以氂懸蝨於牖南面而望之<lb/>
　旬日之間浸大也三年之後如車輪焉以覩餘物皆<lb/>
　丘山也乃以燕角之弧朔篷之幹射之貫蝨之心而<lb/>
　懸不絶以告飛衛飛衛高蹈拊膺曰汝得之矣紀昌<lb/>
　既盡衛之術計天下之敵己者一人而已乃謀殺飛<lb/>
　衛相遇於野二人交射中路矢鋒相觸而墜于地而<lb/>
　塵不揚飛衛之矢先窮紀昌遺一矢既發飛衛以棘<lb/>
<pb n="KR2d0023_WYG_058-6b"/>
　刺之端扞之而無差焉於是二子泣而投弓相拜於<lb/>
　塗請為父子尅臂以誓不得告術於人<lb/>
紀昌學射于飛衛飛衛曰爾先學不瞬而後能又使學<lb/>
視小如大紀昌以毛懸虱在牖南而望之三年之後如<lb/>
輪覩物皆山邱也乃以燕角之弧朔篷之幹射之貫虱<lb/>
之心而懸不絶<hi>列子</hi>
說苑　虞君問盆成子曰今工者乆而巧色者老而衰<lb/>
今人不及壮之時益積心技之術以備将衰之色色者<lb/>
<pb n="KR2d0023_WYG_058-7a"/>
必盡乎老之前知謀無以異乎幼之時可好之色彬彬<lb/>
乎且盡洋洋乎安託無能之軀哉故有技者不累身而<lb/>
未嘗滅而色不得以常茂<lb/>
楚人有鬻矛盾者譽之曰吾盾之堅物莫能䧟也又譽<lb/>
其矛曰吾矛之利於物無不䧟也或曰以子之矛䧟子<lb/>
之盾何如其人弗能應也<hi>韓子</hi>
桓赫曰刻削之道鼻莫如大目莫如小鼻大可小小不<lb/>
可大也目小可大大不可小也舉事亦然為其不可復<lb/>
<pb n="KR2d0023_WYG_058-7b"/>
者也則事寡敗矣<hi>韓子說林下</hi>
曾子之妻之市其子隨之而泣其母曰女還顧反為女<lb/>
殺彘適市來曾子欲捕彘殺之妻止之曰特與嬰兒戲<lb/>
耳曾子曰嬰兒勿與戲也嬰兒非有知待父母而學者<lb/>
也聽父母之教今子欺之是教子欺也夫欺子而不信<lb/>
其母非以成教也遂烹彘<hi>韓子外儲左</hi>
　說苑　伯俞有過其母笞之泣其母曰他日笞子未<lb/>
　嘗見泣今泣何也對曰他日俞得罪笞嘗痛今母之<lb/>
<pb n="KR2d0023_WYG_058-8a"/>
　力不能使痛是以泣故曰父母怒之不作於意不見<lb/>
　於色深受其罪使可哀憐上也父母怒之不作於意<lb/>
　不見於色其次也父母怒之作於意見於色下也<lb/>
鮑焦衣弊膚見挈畚捋蔬遇子貢於道子貢曰吾子何<lb/>
以至此也焦曰天下之遺徳教衆矣吾何以不至於此<lb/>
也吾聞之世不已知而行之不已者是爽行也上不已<lb/>
知而干之不止者是毀亷也行爽亷毀然且不舎惑於<lb/>
利者也子貢曰吾聞之非其世者不生其利汙其君者<lb/>
<pb n="KR2d0023_WYG_058-8b"/>
不履其土今吾子汙其君而履其土非其世而捋其蔬此<lb/>
誰之有哉鮑焦曰嗚呼吾聞賢者重進而輕退亷者易<lb/>
醜而輕死乃棄其蔬而立槁死於洛水之上<hi>新序卷七</hi>
　風俗通　鮑焦耕田而食穿井而飲于山中食棗或<lb/>
　曰此棗子之所植耶焦遂強歐吐而死<lb/>
東方有士曰袁族目将有所適而飢於道孤父之盜邱<lb/>
人也見之下壺飱以與之袁族目三哺而能視仰而問<lb/>
焉曰子誰也曰我孤父之盜邱人也袁族目曰嘻汝乃<lb/>
<pb n="KR2d0023_WYG_058-9a"/>
盜也何為而食我以吾不食也両手據地而歐之不出<lb/>
喀喀然遂伏地而死<hi>新序卷七</hi>
　列子　東方有人焉曰爰族目将有適也而餓於道<lb/>
　孤父之盜曰邱見而下壺飱以餔之爰族目三餔而<lb/>
　復能視曰子何為者也曰我孤父之人邱也爰族目<lb/>
　曰譆汝非盜耶胡為而食我吾義不食汝之食也両<lb/>
　手據地而歐之不出喀喀然遂伏而死孤父之人則<lb/>
　盜矣而食非盜也以人之盜因謂食為盜而不敢食<lb/>
<pb n="KR2d0023_WYG_058-9b"/>
　是失名實者也<lb/>
禽滑釐問於墨子曰錦繡絺紵将安用之墨子曰惡是<lb/>
非吾用務也古有無文者得之矣夏禹是也卑小宫室<lb/>
損薄飲食土階三等衣裳細布當此之時黻無所用而<lb/>
務在完堅殷之盤庚大其先王之室而改遷于殷茅茨<lb/>
不剪采椽不斵以變天下之視當此之時文采之帛将<lb/>
安所施夫品庶非有心也以人主為心苟上不為下惡<lb/>
用之二王者以化身先于天下故化隆于其時成名于<lb/>
<pb n="KR2d0023_WYG_058-10a"/>
今世也且夫錦繡絺紵亂君之所造也其本皆興于齊<lb/>
景公喜奢而㤀儉幸有晏子以劍鎸之然猶㡬不能勝<lb/>
夫奢安可窮哉紂為鹿臺糟丘酒池肉林宫墻文畵彫<lb/>
琢刻鏤錦繡被堂金玉珎瑋婦女優倡鐘鼔管絃流漫<lb/>
不禁而天下愈竭故卒身死國亾為天下戮非惟錦繡<lb/>
絺紵之用耶今當凶年有欲予子隨侯之珠者不得賣<lb/>
也珍寳而以為餙欲予子一鐘粟者得珠者不得粟得<lb/>
粟者不得珠子将何擇禽滑釐曰吾取粟耳可以救窮<lb/>
<pb n="KR2d0023_WYG_058-10b"/>
墨子曰誠然則惡在事夫奢也長無用好末淫非聖人<lb/>
之所急也故食必常飽然後求羙衣必常暖然後求麗<lb/>
居必常安然後求樂為可長行可乆先質而後文此聖<lb/>
人之務禽滑釐曰善<hi>說苑反質</hi>
塞上之人有善術者馬無故亾而入胡人皆弔之其父<lb/>
曰此何遽不為福乎居數月其馬将胡駿馬而歸人皆<lb/>
賀之其父曰此何遽不為禍乎家富良馬其子好騎墮<lb/>
而折髀人皆弔之其父曰此何遽不為福乎居一年胡<lb/>
<pb n="KR2d0023_WYG_058-11a"/>
人大入塞丁壮者引弦而戰近塞之人死者十九此獨<lb/>
以跛之故父子相保<hi>淮南子人間</hi>
自孔子之死也有子張之儒有子思之儒有顔氏之儒<lb/>
有孟氏之儒有漆雕氏之儒有孫氏之儒有樂正氏之<lb/>
儒自墨子之死也有相里氏之墨有相夫氏之墨有鄧<lb/>
陵氏之墨故孔墨之後儒分為八墨離為三取舎相反<lb/>
不同而皆自謂真孔墨<hi>韓子顯學</hi>
宋未亾而東冡抇<hi>宋文公厚葬故冡被發冡在城東因謂之東冡</hi>齊未亾而荘<lb/>
<pb n="KR2d0023_WYG_058-11b"/>
公冡抇<hi>荘公名購僖公之父以厚葬而冡見發○吕覧安死</hi>
鄭子臧好鷸冠<hi>左傳</hi>楚荘王好獬冠<hi>淮南/子</hi>屈到貊冠<hi>屈子</hi>宋<lb/>
康王為無頭之冠以示勇<hi>戰國策</hi>宋鈃尹文為華山之冠<lb/>
以示表<hi>荘子○以上類函</hi>
隋侯行見大蛇傷救而治之其後蛇銜珠以報之徑盈<lb/>
寸純白而夜光可以燭堂故世稱隋珠<hi>搜神記</hi>
西閭過東渡河中流而溺船人接而出之問曰今者子<lb/>
欲安之西閭過曰欲東說諸侯王船人掩口而笑曰子<lb/>
<pb n="KR2d0023_WYG_058-12a"/>
渡河中流而溺不能自救安能說諸侯乎西閭過曰無<lb/>
以子之所能相傷為也子獨不聞和氏之璧乎價重千<lb/>
金然以之間紡曾不如瓦㙛隨侯之珠國之寳也然用<lb/>
之弹曾不如泥丸騏驥騄耳倚衡負軛而趨一日千里<lb/>
此至疾也然使捕鼠曾不如百錢之狸干将鏌鎁拂鐘<lb/>
不錚試物不知揚刃離金斬羽契鐵斧此至利也然以<lb/>
之捕履曽不如兩錢之錐今子持楫乘扁舟處廣水之<lb/>
中當陽侯之波而臨淵流適子所能耳若試與子東說<lb/>
<pb n="KR2d0023_WYG_058-12b"/>
諸侯王見一國之主子之蒙蒙無異夫未視之狗耳<hi>說苑</hi>
<hi>雜言</hi>
申徒狄非其世将自投於河崔嘉聞而止之曰吾聞聖<lb/>
人仁士之於天地之間也民之父母也今為濡足之故<lb/>
不救溺人可乎申徒狄曰不然桀殺關龍逢紂殺王子<lb/>
比干而亾天下呉殺子胥陳殺泄冶而滅其國故亾國<lb/>
殘家非無聖智也不用故也遂抱石而沉於河<hi>韓詩卷一○又</hi>
<hi>新序卷七</hi>
<pb n="KR2d0023_WYG_058-13a"/>
王壽負書而行見徐馮於周塗馮曰事者為也為生於<lb/>
時知者無常事書者言也言生於知知者不藏書今子<lb/>
何獨負之而行於是王壽因焚其書而儛之故知者不<lb/>
以言談教而慧者不以藏書篋<hi>韓子喻老</hi>
商太宰使少庶子之市顧反而問之曰何見之市對曰<lb/>
無見也太宰曰雖然何見也對曰市南門之外甚衆牛<lb/>
車僅可以行耳太宰因誡使者無敢告人吾所問於女<lb/>
因召市吏而謂之曰市門之外何多牛屎吏甚怪太宰<lb/>
<pb n="KR2d0023_WYG_058-13b"/>
知之疾也乃悚懼其所也<hi>韓子内儲上</hi>
　說苑　昔隨侯行遇大蛇中斷疑其靈使人以藥封<lb/>
　之蛇乃能去因號其處為斷蛇邱歲餘蛇銜明珠徑<lb/>
　寸純白而有光因號隨珠<hi>史記注引</hi>
　韓非子<hi>右傳</hi>虞慶為屋謂匠人曰屋太尊匠人對曰此<lb/>
　新屋也塗濡而椽生夫塗濡重而生椽撓以撓椽任<lb/>
　重塗此宜卑虞慶曰不然更日乆則塗乾而椽燥塗<lb/>
　乾則輕椽燥則直以直椽任輕塗此益尊匠人詘為<lb/>
<pb n="KR2d0023_WYG_058-14a"/>
　之而屋壊一曰虞慶将為屋匠人曰材生而塗濡夫<lb/>
　材生則撓塗濡則重以撓任重今雖成乆必壊虞慶<lb/>
　曰材乾則直塗乾則輕今誠得乾日以輕直雖乆必<lb/>
　不壊匠人詘作之成有間屋果壊范且曰弓之折必<lb/>
　於其盡也不於其始也夫工人張弓也伏檠三旬而<lb/>
　蹈弦一日犯機是節之其始而㬥之其盡也焉得無<lb/>
　折虞慶曰不然伏檠一日而蹈弦三日而犯機是㬥<lb/>
　之其始而節之其盡也工人窮也為之弓折范且虞<lb/>
<pb n="KR2d0023_WYG_058-14b"/>
　慶之言皆文辯辭勝而反事之情人主說而不禁此<lb/>
　所以敗也夫不謀治強之功而艷乎辯說文麗之聲<lb/>
　是却有術之士而任壊屋折弓也故人主之於國事<lb/>
　也皆不達乎工匠之搆屋張弓也然而士窮乎范且<lb/>
　虞慶者為虚辭其無用而勝實事其無易而窮也人<lb/>
　主多無用之辯而少無易之言此所以亂也今世之<lb/>
　為范且虞慶者不輟而人主說之不止是貴敗折之<lb/>
　類而以知術之人為工匠也不得施其技巧故屋壊<lb/>
<pb n="KR2d0023_WYG_058-15a"/>
　弓折知治之人不得行其方術故國亂而主危<lb/>
田鮪教其子田章曰欲利而身先利而君欲富而家先<lb/>
富而國又曰主賣官爵臣賣智力故自恃無恃人<hi>韓子外儲</hi>
<hi>右</hi>
　韓詩外傳　南假子過程本本為之烹鱺魚南假子<lb/>
　曰聞君子不食鱺魚本子曰此乃君子食也我何與<lb/>
　焉假子曰夫高比所以廣徳也下比所以狹行也比<lb/>
　於善者自進之階比於惡者自退之原也且詩不云<lb/>
<pb n="KR2d0023_WYG_058-15b"/>
　乎高山仰止景行行止吾豈自比君子哉志慕之而<lb/>
　已矣<lb/>
　韓非子<hi>說林</hi>有與悍者鄰欲賣宅而避之人曰是其貫<lb/>
　将滿也子姑待之荅曰吾恐其以我滿貫也遂去之<lb/>
　故曰物之幾者非所靡也<lb/>
　禮記　顔丁善居喪始死皇皇焉如有求而弗得及<lb/>
　殯望望焉如有從而弗及既葬慨焉如不及其反而<lb/>
　息　杜橋之母之喪宫中無相以為沽也　成子高<lb/>
<pb n="KR2d0023_WYG_058-16a"/>
　寝疾慶遺入請曰子之病革矣如至乎大病則如之<lb/>
　何子高曰吾聞之也生有益於人死不害於人吾縱<lb/>
　生無益於人吾可以死害於人乎哉我死則擇不食<lb/>
　之地而葬我焉　國子高曰葬也者藏也藏也者欲<lb/>
　人之弗得見也是故衣足以<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>身棺周於衣椁周於<lb/>
　棺土周於槨反壌樹之哉<lb/>
　列女傳　陶荅子治陶三年名譽不興家富三倍居<lb/>
　五年從車百乘歸休宗人擊牛而賀之其妻獨抱兒<lb/>
<pb n="KR2d0023_WYG_058-16b"/>
　而泣姑怒曰何其不祥也婦曰夫子能薄而官大是<lb/>
　謂嬰害無功而家昌是謂積殃昔楚令尹子文之治國也<lb/>
　家貧國富君敬民戴故福結於子孫名傳於後世妾<lb/>
　聞南山有𤣥豹霧雨七日而不下食者欲以澤其毛<lb/>
　而成文章也故藏而逺害犬彘不擇食以肥其身坐<lb/>
　而須死耳今夫子治陶家富國貧君不敬民不戴敗<lb/>
　亾之徵見矣願與少子俱脫姑怒遂棄之處期年荅<lb/>
　子果以盜誅婦乃與少子歸養姑終卒天年<lb/>
<pb n="KR2d0023_WYG_058-17a"/>
　列仙傳　江妃二女者不知何所人也出遊於江漢<lb/>
　之湄逢鄭交甫見而說之不知其神人也謂其僕曰<lb/>
　我欲下請其佩僕曰此間之人皆習於辭不得恐罹<lb/>
　悔焉交甫不聽遂下與之言曰二女勞矣二女曰客<lb/>
　子我二女何勞之有交甫曰橘是柚也我盛之以笥<lb/>
　令附漢水将流而下我遵其旁采其芝而茹之以知<lb/>
　吾為不遜也願請子之佩二女曰橘是柚也我盛之<lb/>
　以筥令附漢水将流而下我遵其旁采其芝而茹之<lb/>
<pb n="KR2d0023_WYG_058-17b"/>
　遂手解佩與交甫交甫說受而懐之中當心趨去數<lb/>
　十步視佩空懐無佩顧二女忽然不見詩曰漢有遊<lb/>
　女不可求思此之謂也<lb/>
　<lb/>
　<lb/>
　<lb/>
　<lb/>
　春秋戰國異辭卷五十五<lb/>
</p>
<p>
</p>
  </div>
</body>
</text>
</TEI>
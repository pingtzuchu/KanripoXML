<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷二十一</head> <lb/>
    <p>
<pb n="KR2d0023_WYG_023-1a"/>
欽定四庫全書<lb/>
　春秋戰國異辭卷二十一<lb/>
　　　　　　　　　右春坊右諭德陳厚耀撰<lb/>
　齊<lb/>
　　悼公<lb/>
悼公元年齊伐魯取讙闗<hi>左傳載於悼公二年</hi>初悼公亡在魯季<lb/>
康子以其妹妻之及歸即位使迎之季姬與季魴侯通<lb/>
言其情魯弗敢與故齊伐魯竟迎季姬季姬嬖齊復歸<lb/>
<pb n="KR2d0023_WYG_023-1b"/>
魯侵地<hi>史齊世家</hi>
鮑子與悼公有卻不善四年吴魯伐齊南方鮑子弑悼<lb/>
公<hi>左傳言齊人弑悼公不言鮑子弑之鮑子前為悼公所殺</hi>赴於吴吴王夫差哭於<lb/>
軍門外三日將從海入討齊齊人敗之吴師乃去晉趙<lb/>
鞅伐齊至賴而去齊人共立悼公子壬是為簡公<hi>年表云簡</hi>
<hi>公者景公之子也見徐廣註今年表無此語  史齊世家</hi>
　　簡公<lb/>
田常與監止俱為左右相相簡公<hi>監止左傳作闞止</hi>田常心害<lb/>
<pb n="KR2d0023_WYG_023-2a"/>
監止監止幸於簡公權弗能去於是田常復修釐子之<lb/>
政以大斗出貸以小斗收齊人歌之曰嫗乎采芑歸乎<lb/>
田成子齊大夫朝御鞅諫簡公曰田監不可並也君其<lb/>
擇焉君弗聴子我者監止之宗人也<hi>左傳子我即監止</hi>常與田<lb/>
氏有卻田氏疏族田豹事子我有寵子我曰吾欲盡滅<lb/>
田氏適<hi>同摘</hi>以豹代田氏宗豹曰臣於田氏疏矣不聴已<lb/>
而豹謂田氏曰子我將誅田氏田氏弗先禍及矣子我<lb/>
舍公宫田常兄弟四人乗如公宫欲殺子我子我閉門<lb/>
<pb n="KR2d0023_WYG_023-2b"/>
簡公與婦人飲檀臺將欲擊田常太史子餘曰田常非<lb/>
敢為亂將除害簡公乃止田常出聞簡公怒恐誅將出<lb/>
亡田子行曰需事之賊也田常於是擊子我子我率其<lb/>
徒攻田氏不勝出亡田氏之徒追殺子我及監止簡公<lb/>
出奔田氏之徒追執簡公於徐州簡公曰蚤從御鞅之<lb/>
言不及此田氏恐簡公復立而誅已遂弑簡公<hi>簡公四年事</hi>
<hi>史田齊世家我監止字子我宰予亦字子  故訛作宰予</hi>
簡公四年春初簡公與父陽生俱在魯也闞止有寵焉<lb/>
<pb n="KR2d0023_WYG_023-3a"/>
及即位使為政田成子憚之驟顧於朝御鞅言簡公曰<lb/>
田闞不可並也君其擇焉弗聴子我夕田逆殺人逢之<lb/>
遂捕以入田氏方睦使囚病而遺守囚者酒醉而殺守<lb/>
者得亡子我盟諸田於陳宗初田豹欲為子我臣使公<lb/>
孫言豹豹有喪而止後卒以為臣幸於子我子我謂曰<lb/>
吾盡逐田氏而立女可乎對曰我逺田氏矣且其違者<lb/>
不過數人何盡逐焉遂告田氏子行曰彼得君弗先必<lb/>
禍子子行舍於公宫夏五月壬申成子兄弟四乗如公<lb/>
<pb n="KR2d0023_WYG_023-3b"/>
子我在幄出迎之遂入閉門宦者禦之子行殺宦者公<lb/>
與夫人飲酒於檀臺成子遷諸寢公執戈將擊之太史<lb/>
子餘曰非不利也將除害也成子出舍於庫聞公猶怒<lb/>
將出曰何所無君子行拔劍曰需事之賊也誰非田宗<lb/>
所不殺子者有如田宗乃止子我歸屬徒攻闈與大門<lb/>
皆弗勝乃出田氏追之豐邱人執子我以告殺之郭闗<lb/>
成子將殺大陸子方田逆請而免之以公命取車於道<lb/>
出雍門田豹與之車弗受曰逆為余請豹與余車余有<lb/>
<pb n="KR2d0023_WYG_023-4a"/>
私焉事子我而有私於其讎何以見魯衛之士庚辰田<lb/>
常執簡公於徐州公曰余蚤從御鞅言不及此甲午田<lb/>
常弑簡公於徐州<hi>史齊世家</hi>
　吕氏春秋<hi>慎勢</hi>齊簡公有臣曰諸御鞅諫於簡公曰<lb/>
　陳成常與宰予之二臣者甚相憎也臣恐其相攻也<lb/>
　相攻唯固則危上矣願君之去一人也簡公曰非而<lb/>
　細人之所能識也君無幾何陳成常果攻宰予於庭<lb/>
　賊簡公於朝簡公喟然太息曰余不用鞅之言以至<lb/>
<pb n="KR2d0023_WYG_023-4b"/>
　此患也<hi>又説苑正諫淮南子人間</hi>
　説苑<hi>指武</hi>田成子常與宰我争宰我夜伏卒將以攻<lb/>
　田成子令於卒中曰不見旌節毋起鴟夷子皮聞之<lb/>
　告田成子田成子因為旌節以起宰我之卒以攻之<lb/>
　遂殘之也<lb/>
田常弑簡公乃盟於國人曰不盟者死及家石他曰古<lb/>
之事君者死其君之事舍君以全親非忠也舍親以死<lb/>
君之事非孝也他則不能然不盟是後吾親也從人而<lb/>
<pb n="KR2d0023_WYG_023-5a"/>
盟是背吾君也嗚呼生於亂世不得正行刦乎暴人不<lb/>
得全義悲夫乃進盟以免父母退伏劍以死<lb/>
　新序<hi>卷八</hi>陳恒弑簡公而盟盟者皆完其家不盟者<lb/>
　殺之石他人曰昔之事君者皆得其君而事之今謂<lb/>
　他人曰舍而君而事我他人不能雖然不盟則殺父<lb/>
　母也從而盟是無君臣之禮也生於亂世不得正行<lb/>
　刦於暴上不得道義故雖盟不以父母之死不如退<lb/>
　而自殺以禮其君乃自殺<lb/>
<pb n="KR2d0023_WYG_023-5b"/>
　淮南子　齊簡公釋其國家之柄而專任其大臣將<lb/>
　相攝威擅勢私門成黨而公道不行故使陳成田常<lb/>
　鴟夷子皮得成其難使吕氏絶祀而陳氏有國者此<lb/>
　柔懦之所生也<lb/>
陳恒弑君使勇士六人刦子淵棲子淵棲曰子之欲與<lb/>
我以我為知乎以我為仁乎以我為勇乎臣弑君非知<lb/>
也見利而背君非仁也刦我以兵懼而與子非勇也使<lb/>
吾無此三者與何補於子若吾有此三者終不從子矣<lb/>
<pb n="KR2d0023_WYG_023-6a"/>
乃舍之<hi>新序卷八</hi>
田常既弑簡公於徐州乃立簡公弟驁是為平公平公<lb/>
即位田常相之專齊之政割齊安平以東為田氏封邑<lb/>
<hi>史齊世家</hi>
　　平公<lb/>
田常既弑簡公懼諸侯共誅已乃盡歸魯衛侵地西約<lb/>
晉韓衛趙氏南通吴越之使修功行賞親於百姓以故<lb/>
齊復定田常言於齊平公曰德施人之所欲君其行之<lb/>
<pb n="KR2d0023_WYG_023-6b"/>
刑罰人之所惡臣請行之行之五年齊國之政皆歸田<lb/>
常田常於是盡誅鮑晏及公族之强者而割齊自安平<lb/>
以東至琅琊自為封邑封邑大於平公之所食田常乃<lb/>
選齊國女子長七尺以上為後宫後宫以百數而使賔<lb/>
客舍人出入後宫者不禁及田常卒有七十餘男及其<lb/>
子盤<hi>襄子</hi>代立相齊乃使其兄弟宗人盡為齊都邑大夫<lb/>
與三晉通使且以有齊國<hi>史田齊世家</hi>
田成子有兄曰完子仁且勇越人興師誅田成子曰奚<lb/>
<pb n="KR2d0023_WYG_023-7a"/>
故殺君而取國田成子患之完子請率士大夫以逆越<lb/>
師請必戰戰請必敗敗請必死田成子曰夫必與越戰<lb/>
可也戰必敗敗必死寡人疑焉完子曰君之有國也百<lb/>
姓怨上賢良又有死之臣䝉恥以完觀之也國已懼矣<lb/>
今越人起師臣與之戰戰而敗賢良盡死不死者不敢<lb/>
入於國君與諸孤處於國以臣觀之國必安矣完子行<lb/>
田成子泣而遣之<hi>吕覽似順</hi>
陳成子謂鴟夷子皮曰何與常也對曰君死吾不死君<lb/>
<pb n="KR2d0023_WYG_023-7b"/>
亡吾不亡陳成子曰然子何以與常對曰未死去死未<lb/>
亡去亡其有何死亡矣從命利君謂之順從命病君謂<lb/>
之諛逆命利君謂之忠逆命病君謂之亂君有過不諫<lb/>
諍將危國殞社稷也有能盡言於君用則留之不用則<lb/>
去之謂之諌用則可生不用則死謂之諍有能比和同<lb/>
力率羣下相與强矯君君雖不安不能不聴遂解國之<lb/>
大患除國之大害成於尊君安國謂之輔有能亢君之<lb/>
命反君之事竊君之重以安國之危除主之辱攻伐足<lb/>
<pb n="KR2d0023_WYG_023-8a"/>
以成國之大利謂之弼故諫諍輔弼之人社稷之臣也<lb/>
眀君之所尊禮而闇君以為已賊故明君之所賞闇君<lb/>
之所殺也明君好問闇君好獨明君上賢使能而享其<lb/>
功闇君畏賢妬能而滅其業罰其忠而賞其賊夫是之<lb/>
謂至闇桀紂之所以亡也詩云曾是莫聴大命以傾此<lb/>
之謂也<hi>説苑臣術</hi>
鴟夷子皮事田成子田成子去齊走而之燕鴟夷子皮<lb/>
負𫝊而從至望邑子皮曰子獨不聞涸澤之蛇乎涸澤<lb/>
<pb n="KR2d0023_WYG_023-8b"/>
蛇將徙有小蛇謂大蛇曰子行而我隨之人以為蛇之<lb/>
行者耳必有殺子者不如相啣負我以行人必以我為<lb/>
神君也乃相啣負以越公道而行人皆避之曰神君也<lb/>
今子美而我惡以子為我上客千乗之君也以子為我<lb/>
使者萬乗之卿也子不如為我舍人田成子因負𫝊而<lb/>
隨之至逆旅逆旅之君待之甚敬因獻酒肉<hi>韓子説林</hi>
隰斯彌見田成子田成子與登臺四望三面皆暢南望<lb/>
隰子家之樹蔽之田成子亦不言隰子歸使人伐之斧<lb/>
<pb n="KR2d0023_WYG_023-9a"/>
離數創隰子止之其相室曰何變之數也隰子曰古者<lb/>
有諺曰知淵中之魚者不祥夫田子將有事事大而我<lb/>
示之知微我必危矣不伐樹未有罪也知人之所不言<lb/>
其罪大矣乃不伐也<hi>韓子説林</hi>
田成子遊於海上而樂之號令諸大夫曰言歸者死顔<lb/>
涿聚曰君遊海而樂之奈臣有圖國者何君雖樂之將<lb/>
安得田成子曰寡人布令曰言歸者死今子犯寡人之<lb/>
令援戈將擊之顔涿聚曰昔桀殺闗龍逢而紂殺王子<lb/>
<pb n="KR2d0023_WYG_023-9b"/>
比干今君雖殺臣之身以三之可也臣言為國非為身<lb/>
也延頸而前曰君擊之矣君乃釋戈趣駕而歸至三日<lb/>
而聞國人有謀不内田成子者矣田成子所以遂有國<lb/>
者顔涿聚之力也<hi>韓子十過公説苑作齊景  事</hi>
國昭子之母死問於子張曰𦵏及墓男子婦人安位子<lb/>
張曰司徒敬子之喪夫子相男子西鄉婦人東鄉曰噫<lb/>
母曰我喪也斯沾<hi>覘同</hi>爾専之賔為賔焉主為主焉婦人<lb/>
從男子皆西鄉<hi>昭子失禮  檀弓下</hi>
<pb n="KR2d0023_WYG_023-10a"/>
平公二十五年卒子宣公積立<lb/>
　　宣公<lb/>
宣公五十一年卒子康公貸立田㑹反廪丘<lb/>
　　康公<lb/>
康公二年韓魏趙始列為諸侯十九年田常曾孫田和<lb/>
始為諸侯遷康公於海濵二十六年康公卒吕氏絶祀<lb/>
田氏卒有齊國為齊威王强於天下<hi>以上史齊世家</hi>
　史記<hi>田齊世家</hi>貸立十四年淫於酒婦人不聴政太公乃<lb/>
<pb n="KR2d0023_WYG_023-10b"/>
　遷康公於海上食一城以奉其先祀<lb/>
　墨子　昔者齊康公興樂萬人不可衣短褐不可食<lb/>
　糠糟曰食飲不美面目顔色不足視也衣服不美身<lb/>
　體容貌不足觀也是以食必粱肉衣必文繡<lb/>
　史記<hi>田齊世家</hi>明年魯伐齊平陸三年太公與魏文侯㑹<lb/>
　濁澤求為諸侯魏文侯乃使使言周天子及諸侯請<lb/>
　立齊相田和為諸侯周天子許之<lb/>
　繹史　徐廣曰康公十六年索隠曰廣葢依年表為<lb/>
<pb n="KR2d0023_WYG_023-11a"/>
　説而不省此上文貸立十四年又云明年又三年是<lb/>
　十八年年表及此註竝誤按田和急於簒齊既為天<lb/>
　子所許復遲至三年始稱侯不合於事理索隠説是<lb/>
　也<lb/>
　史記　齊康公之十九年田和立為齊侯列於周室<lb/>
　紀元年<lb/>
　紀年　齊康公五年田侯午生二十二年田侯剡立<lb/>
　後十年齊田午弑其君剡及孺子喜而為公<lb/>
<pb n="KR2d0023_WYG_023-11b"/>
　　雜録<lb/>
齊晉相與戰平阿之餘子<hi>餘子官氏也</hi>亡㦸得矛却而去不<lb/>
自快謂路之人曰亡㦸得矛可以歸乎路之人曰㦸亦<lb/>
兵也戈亦兵也亡兵得兵何為不可以歸去行心猶不<lb/>
自快遇髙唐之孤叔無孫<hi>髙唐齊邑孤尊位叔姓無孫名守髙唐之大夫也</hi>當<lb/>
其馬前曰今日戰亡㦸得矛可以歸乎叔無孫曰矛非<lb/>
㦸也㦸非矛也亡㦸得矛豈亢責也哉<hi>亢當也</hi>平阿之餘<lb/>
子曰嘻還反戰趨尚及之遂戰而死叔無孫曰吾聞君<lb/>
<pb n="KR2d0023_WYG_023-12a"/>
子濟人以患必離其難疾驅而從之亦死而不反<hi>吕覽離俗</hi>
齊太子坐清臺之上燕莊侯他髙冠嚴色左帶玉具劍<lb/>
右帶環珮左光照右右光照左太子讀書不視莊侯他<lb/>
問曰齊國有寳乎太子曰主信臣忠百姓戴上齊國之<lb/>
寳也莊侯他應聲解劍而去<hi>亢倉子訓道</hi>
戎夷違齊如魯天大寒與弟子宿於郭外謂弟子與我<lb/>
衣我國士為天下惜死子不肖不足愛弟子曰不肖之<lb/>
人安能與國士衣戎夷解衣與弟子夜半而死<hi>吕氏春秋</hi>
<pb n="KR2d0023_WYG_023-12b"/>
齊牧犢子年七十無妻朝日見飛雉雌雄相隨感之撫<lb/>
琴而歌曰雉朝飛鳴相和雄雌羣遊於山阿<hi>琴操</hi>
齊女顔文姜適李氏事姑甚孝姑嗜新泉水水去家甚<lb/>
逺姜竭力取供無難色忽室側湧出一泉與新泉一味<lb/>
母飲甚喜鄉人名為孝泉後人立廟祀之<hi>列女傳</hi>
　説苑　齊王起九重之臺募國中能畫者賜之錢有<lb/>
　敬君居常饑寒其妻妙色敬君工畫臺貪賜畫錢去<lb/>
　家日久思憶其妻畫像向之而笑傍人見以白王王<lb/>
<pb n="KR2d0023_WYG_023-13a"/>
　召問之對曰有妻如此去家日久心常念之竊畫其<lb/>
　像以慰離心不悟上聞　藝文類聚引説苑<lb/>
　吕氏春秋　戎夷違齊如魯天大寒而後門與弟子<lb/>
　一人宿於郭外寒愈甚謂其弟子曰子與我衣我活<lb/>
　也我與子衣子活也我國士也為天下惜死子不肖<lb/>
　人也不足愛也子與我子之衣弟子曰夫人不肖也<lb/>
　又惡能與國士之衣哉戎夷太息歎曰嗟乎道其不<lb/>
　濟矣解衣與弟子夜半而死弟遂活謂戎夷其能必<lb/>
<pb n="KR2d0023_WYG_023-13b"/>
　定一世則未之識若夫欲利人之心不可以加矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷二十一<lb/>
</p>
<p>
</p>
  </div>
</body>
</text>
</TEI>
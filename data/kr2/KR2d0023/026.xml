<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷二十四</head> <lb/>
    <p>
<pb n="KR2d0023_WYG_026-1a"/>
欽定四庫全書<lb/>
　春秋戰國異辭卷二十四<lb/>
　　　　　　　　　右春坊右諭徳陳厚耀撰<lb/>
　秦<lb/>
　　惠文君<hi>亦曰惠王</hi>
惠文君元年楚韓趙蜀人来朝<lb/>
二年天子賀<lb/>
三年王冠<lb/>
<pb n="KR2d0023_WYG_026-1b"/>
四年天子致文武胙齊魏為王<hi>史秦本紀</hi>
寒泉子對秦惠王曰客有自趙来以約従連横事說大<lb/>
王者為誰惠王曰東周人蘇秦也寒泉子曰書十上王<lb/>
不聽有之乎曰然其道何如王耶覇耶曰黜出覇以躋<lb/>
王曰然則何上書之煩而用之疎乎惠王曰醯雞不能<lb/>
混雷霆嬰兒不能抗烏獲者響與力懸絶故也蘇子誠<lb/>
辨安能以三寸舌謀山東諸侯使西面朝秦者乎寡人<lb/>
非不知不破一領甲不折一隻矢之為利也顧其事猶<lb/>
<pb n="KR2d0023_WYG_026-2a"/>
捕風耳諸侯不可以一非一朝也齊桓晉文之伯也始<lb/>
若膠附終若冰折豈連雞不能俱止于棲而已哉寡人<lb/>
塞耳義弗聞也寒泉子曰不然夫齊荆三晉之人疾于<lb/>
兵久矣方城之金十九為兵一為鎛銚董澤之蒲十九<lb/>
為幹一為箕棬父子兄弟之血前後濺野草齊魂為燕<lb/>
氣趙骨化魏土悽痛之聲入金石出絃匏聞之者悄慼<lb/>
酸屑泣不自禁一旦有人謂曰朝與秦連横暮得帖帖<lb/>
安卧秦亦厭戰雖鼔牙頰未能吞諸侯秦休而强吾亦<lb/>
<pb n="KR2d0023_WYG_026-2b"/>
勇而奮矣設有辯口奚能反覆乎大王不用秦詔一武<lb/>
士斷其頸無令車輪輾闗下土使闗東諸侯聞其言合<lb/>
従散横東向以倍秦大王出則奪氣入則包羞及其殆<lb/>
也披土地以奉仇國獨不念秦仲之業艱難乎春秋記<lb/>
事何靣目見宗廟惠王卒弗用寒泉子耕于鄙趙即封<lb/>
蘇秦為武安君六國果拒秦秦閉闗十五年<hi>天隨子惠國策有</hi>
<hi>王謂寒泉子文甚畧蓋陸龜蒙所擬作以其文類戰國姑録之</hi>
　春秋後語　蘇秦上秦惠王書後詩云言語相結天<lb/>
<pb n="KR2d0023_WYG_026-3a"/>
　下為一合從連横兵革不蔵文士並飭諸侯亂惑萬<lb/>
　端俱起不可勝理科條既備民多偽態書䇿稠濁百<lb/>
　姓不足上下相愁民無所聊明言章理甲兵愈起辯<lb/>
　言偉服戰攻不息繁稱文辭天下不治舌敝耳聾不<lb/>
　見成功行義約信天下不親<lb/>
謝子見于秦惠王惠王說之以問唐姑梁唐姑梁曰謝<lb/>
子山東辯士固權說以取少主惠王因蔵怒而待之後<lb/>
日復見逆而弗聽<hi>淮南子修務作又見説苑雜言  謝子  祈射子</hi>
<pb n="KR2d0023_WYG_026-3b"/>
　吕覧<hi>志宥</hi>東方之墨者謝子將西見秦惠王惠王問秦之墨者<lb/>
　唐姑果唐姑果恐王之親謝子賢于己也對曰謝子<lb/>
　東方之辯士也其為人甚險將奮于說以取少主也<lb/>
　王因蔵怒以待之謝子至說王王弗聽謝子不說遂<lb/>
　辭而行<lb/>
墨者有鉅子腹䵍居秦其子殺人秦惠王曰先生之年<lb/>
長矣非有他子也寡人已令吏弗誅矣腹䵍對曰墨者<lb/>
之法曰殺人者死傷人者刑此所以禁殺傷人也夫禁<lb/>
<pb n="KR2d0023_WYG_026-4a"/>
殺傷人者天下之大義也王雖為之賜而令吏弗誅腹<lb/>
䵍不可以不行墨者之法不許惠王而遂殺之<hi>吕覽去私</hi>
墨者有田鳩欲見秦惠王約車申轅留秦三年弗得見<lb/>
客有言之于楚王者往見楚王楚王說之與將軍之節<lb/>
以如秦至因見惠王惠王見而說之出舍喟然而歎告<lb/>
從者曰吾留秦三年不得見不識道之當由楚也物固<lb/>
有近之而逺逺之而近者<hi>吕覽首時合淮南子道應</hi>
五年隂晉人犀首為大良造<hi>史秦本紀魏犀首姓公孫名衍  人也</hi>
<pb n="KR2d0023_WYG_026-4b"/>
六年魏納隂晉隂晉更名寕秦<lb/>
七年公子卬與魏戰虜其將龍賈斬首八萬<lb/>
八年魏納河西地<lb/>
九年渡河取汾隂皮氏與魏王㑹應圍焦降之<hi>史秦本紀</hi>
　紀年　龍賈及秦師戰于雕隂我師敗逋<lb/>
秦惠王八年爵樗里子右更<hi>樗里子者名疾秦惠王之弟也與惠王異母母韓女</hi>
<hi>也樗里子滑稽多智秦人號曰智囊</hi>使將而伐曲沃盡出其人取其城地<lb/>
入秦<hi>年表在惠文後元十一年  史樗里傳</hi>
<pb n="KR2d0023_WYG_026-5a"/>
　犀首<hi>公孫衍</hi>天下之善將也梁王之臣也秦王<hi>惠王</hi>欲得<lb/>
　之與治天下犀首曰衍人臣也不敢離主之國居期<lb/>
　年犀首抵罪于梁王逃而入秦秦王甚善之樗里疾<lb/>
　<hi>一曰甘茂</hi>秦之將也恐犀首之代之將也鑿穴于王之所<lb/>
　常隠語者俄而王果與犀首計曰吾欲攻韓奚如犀<lb/>
　首曰秋可矣王曰吾欲以國累子子必勿泄也犀首反走<lb/>
　再拜曰受命于是樗里已道穴聽之矣郎中皆曰兵<lb/>
　秋起攻韓犀首為將于是境内盡知之王召樗里疾<lb/>
<pb n="KR2d0023_WYG_026-5b"/>
　曰是何匈匈也何道出樗里疾曰似犀首也王曰吾<lb/>
　無與犀首言也樗里疾曰犀首也羈旅新抵罪其心<lb/>
　孤是言自嫁于衆王曰然使人召犀首已逃入諸侯<lb/>
　矣<hi>韓子外儲右</hi>
十年張儀相秦魏納上郡十五縣<lb/>
十一年縣義渠歸魏焦曲沃義渠君為臣更名少梁曰<lb/>
夏陽<lb/>
十二年初臘使張儀伐取陜出其人與魏十四年更為<lb/>
<pb n="KR2d0023_WYG_026-6a"/>
元年<hi>秦初稱王故改元年</hi>
二年張儀與齊楚大臣㑹齧桑<lb/>
三年韓魏太子来朝　張儀相魏<lb/>
五年王㳺至北河<lb/>
七年樂池相秦　韓趙魏燕齊帥匃奴共攻秦秦使庶<lb/>
長疾與戰脩魚虜其將申差敗趙公子渴韓太子奐斬<lb/>
首八萬二千<lb/>
八年張儀復相秦<hi>以上史秦本紀</hi>
<pb n="KR2d0023_WYG_026-6b"/>
　史記<hi>張儀傳</hi>惠王之十年使公子華與張儀圍蒲陽降<lb/>
　之儀因言秦復與魏因入上郡少梁謝秦秦惠王乃<lb/>
　以張儀為相更名少梁曰夏陽儀相秦四嵗立惠王<lb/>
　為王居一嵗為秦將取陕築上郡塞其後二年使與<lb/>
　齊楚之相㑹齧桑東還而免相相魏以為秦欲令魏<lb/>
　先事秦而諸侯効之魏王不肯聽儀秦王怒伐取魏<lb/>
　之曲沃平周復隂厚張儀益甚張儀慚無以歸報留<lb/>
　魏四嵗而魏襄王卒哀王立張儀復說哀王哀王不<lb/>
<pb n="KR2d0023_WYG_026-7a"/>
　聽<hi>紀年魏惠王卒襄王立無哀王</hi>于是張儀隂令秦伐魏魏與秦戰<lb/>
　敗明年齊又來敗魏于觀津秦復欲攻魏先敗韓申<lb/>
　差軍斬首八萬諸侯震恐儀復說魏王曰魏地方不<lb/>
　至千里卒不過三十萬地四平諸侯四通輻湊無名<lb/>
　山大川之限從鄭至梁二百餘里車馳人走不待力<lb/>
　而至梁南與楚境西與韓境北與趙境東與齊境卒<lb/>
　戍四方守亭鄣者不下十萬梁之地勢固戰塲也梁<lb/>
　南與楚而不與齊則齊攻其東東與齊而不與趙則<lb/>
<pb n="KR2d0023_WYG_026-7b"/>
　趙攻其北不合于韓則韓攻其西不親於楚則楚攻<lb/>
　其南此所謂四分五裂之道也且夫諸侯之為從者<lb/>
　將以安社稷尊主彊兵顯名也今從者一天下約為<lb/>
　昆弟刑白馬以盟洹水之上以相堅也而親昆弟同<lb/>
　父母尚有爭錢財而欲恃詐偽反覆蘇秦之餘謀其<lb/>
　不可成亦明矣大王不事秦秦下兵攻河外據卷衍<lb/>
　酸棗刼衛取陽晉則趙不南趙不南而梁不北梁不<lb/>
　北則從道絶從道絶則大王之國欲毋危不可得也<lb/>
<pb n="KR2d0023_WYG_026-8a"/>
　秦折韓而攻梁韓怯于秦秦韓為一梁之亡可立而<lb/>
　須也此臣之所為大王患也為大王計莫如事秦事<lb/>
　秦則楚韓必不敢動無楚韓之患則大王可髙枕而<lb/>
　卧國必無憂矣且夫秦之所欲弱者莫如楚而能弱<lb/>
　楚者莫如梁楚雖有富大之名而實空虚其卒雖多<lb/>
　然而輕走易北不能堅戰悉梁之兵南面而伐楚勝<lb/>
　之必矣割楚而益梁虧楚而適秦嫁禍安國此善事<lb/>
　也大王不聽臣秦下甲士而東伐雖欲事秦不可得<lb/>
<pb n="KR2d0023_WYG_026-8b"/>
　矣且夫從人多奢辭而少可信說一諸侯而成封侯<lb/>
　是故天下之㳺談士莫不日夜搤腕瞋目切齒以言<lb/>
　從之便以説人主人主賢其辯而牽其説豈得無眩<lb/>
　哉臣聞之積羽沈舟羣輕折軸衆口鑠金積毁銷骨<lb/>
　故願大王審定計議且賜骸骨辟魏哀王于是乃倍<lb/>
　從約而因儀請成于秦　張儀歸復相秦<hi>在惠王後八年  三</hi>
　<hi>嵗而魏復倍秦為從秦攻魏取曲沃明年魏復事秦</hi>
　史記　齊湣王伐敗趙魏軍秦亦伐敗韓與齊爭長<lb/>
<pb n="KR2d0023_WYG_026-9a"/>
　<hi>事當秦惠王後八年</hi>
張儀已學而㳺說諸侯嘗從楚相飲已而楚相亡璧門<lb/>
下意張儀曰儀貧無行必此盜相君之璧共執張儀掠<lb/>
笞数百不服醳之<hi>醳古釋字</hi>其妻曰嘻子毋讀書㳺說安得<lb/>
此辱乎張儀謂其妻曰視吾舌尚在不其妻笑曰舌在<lb/>
也儀曰足矣　張儀既相秦為文檄告楚相曰始吾從若<lb/>
飲我不盜爾璧若笞我若善守汝國我顧且盜而城<hi>史張</hi>
<hi>儀傳</hi>
<pb n="KR2d0023_WYG_026-9b"/>
陳軫者㳺說之士與張儀俱事秦惠王皆貴重爭寵張<lb/>
儀惡陳軫于秦王<hi>語詳國策</hi>居期年秦惠王終相張儀而陳<lb/>
軫奔楚楚未之重也<hi>史陳軫傳</hi>
韓魏相攻期年不解秦惠王欲救之問于左右左右或<lb/>
曰救之便或曰勿救便惠王未能為之决陳軫適至秦<lb/>
<hi>自楚至</hi>惠王曰子去寡人之楚亦思寡人不陳軫對曰王<lb/>
聞夫越人莊舄乎王曰不聞曰越人莊舄仕楚執珪有<lb/>
頃而病楚王曰舄故越之鄙細人也今事楚執珪貴富<lb/>
<pb n="KR2d0023_WYG_026-10a"/>
矣亦思越不中謝<hi>中謝侍御之官也</hi>對曰凡人之思故在其病<lb/>
也彼思越則越聲不思越則楚聲使人往聴之猶尚越<lb/>
聲也今臣雖弃逐之楚豈能無秦聲哉惠王曰善今韓<lb/>
魏相攻朞年不解或謂寡人救之便或曰勿救便寡人<lb/>
不能決願子為子主計之<hi>子主謂楚王也</hi>餘為寡人計之陳軫<lb/>
對曰亦嘗有以夫卞莊子刺虎聞于王者乎莊子欲刺<lb/>
虎館豎子止之曰兩虎方且食牛食甘必爭爭則必鬬<lb/>
鬬則大者傷小者死從傷而刺之一舉必有雙虎之名<lb/>
<pb n="KR2d0023_WYG_026-10b"/>
今韓魏相攻朞年不解是必大國傷小國亡從傷而伐<lb/>
之一舉必有兩實此猶莊子刺虎之類也臣主與王何<lb/>
異也惠王曰善卒弗救大國果傷小國亡秦興兵而伐<lb/>
大尅之<hi>史陳軫傳</hi>
後九年司馬錯伐蜀滅之伐取趙中都西陽<hi>史秦本紀</hi>
　史<hi>張儀傳</hi>初苴蜀相攻擊各來告急於秦秦惠王欲發<lb/>
　兵以伐蜀以為道險狹難至而韓又來侵秦秦惠王<lb/>
　欲先伐韓後伐蜀恐不利欲先伐蜀恐韓襲秦之敝<lb/>
<pb n="KR2d0023_WYG_026-11a"/>
　猶豫未能決司馬錯與張儀爭論于惠王之前司馬<lb/>
　錯欲伐蜀張儀曰不如伐韓王曰請問其説儀曰親<lb/>
　魏善楚下兵三川塞斜谷之口當屯留之道魏絶南<lb/>
　陽楚臨南鄭秦攻新城宜陽以臨二周之郊誅周王<lb/>
　之罪侵楚魏之地周自知不能救九鼎寶器必出據<lb/>
　九鼎案圖籍挾天子以令于天下天下莫敢不聼此<lb/>
　王業也今夫蜀西僻之國而戎翟之倫也敝兵勞衆<lb/>
　不足以成名得其地不足以為利臣聞爭名者于朝<lb/>
<pb n="KR2d0023_WYG_026-11b"/>
　爭利者于市今三川周室天下之朝市也而王不爭<lb/>
　焉顧爭于戎翟去王業逺矣司馬錯曰不然臣聞之<lb/>
　欲富國者務廣其地欲强兵者務富其民欲王者務<lb/>
　博其徳三資者備而王隨之矣今王地小民貧故臣<lb/>
　願先從事于易夫蜀西僻之國也而戎翟之長也有<lb/>
　桀紂之亂以秦攻之譬如使豺狼逐群羊得其地足<lb/>
　以廣國取其財足以富民繕兵不傷衆而彼已服焉<lb/>
　拔一國而天下不以為暴利盡西海而天下不以為<lb/>
<pb n="KR2d0023_WYG_026-12a"/>
　貪是我一舉而名實附也而又有禁暴止亂之名今<lb/>
　攻韓刼天子惡名也而未必利也又有不義之名而<lb/>
　攻天下所不欲危矣臣請論其故周天下之宗室也<lb/>
　齊韓之與國也周自知失九鼎韓自知亡三川將二<lb/>
　國併力合謀以因乎齊趙而求解乎楚魏以鼎與楚<lb/>
　以地與魏王弗能止也此臣之所謂危也不如伐蜀<lb/>
　完惠王曰善寡人請聽子卒起兵伐蜀十月取之<hi>六國</hi>
　<hi>年表在惠王二十二年十月實後九年十月也</hi>遂定蜀貶蜀王更號為侯而<lb/>
<pb n="KR2d0023_WYG_026-12b"/>
　使陳莊相蜀蜀既屬秦秦以益强富厚輕諸侯<hi>與國策小</hi>
　<hi>異</hi>
　新論<hi>貪愛</hi>蜀侯性貪秦惠王聞而欲伐之山澗峻嶮<lb/>
　兵路不通乃琢石為牛多與金置牛後號牛糞之金<lb/>
　以遺蜀侯蜀侯貪之乃塹山填谷使五丁力士以迎<lb/>
　石牛秦人帥師隨後而至滅國亡身<lb/>
　蜀記　秦惠王欲伐蜀患山隘險乃刻五石牛置金尾後以<lb/>
　遺蜀蜀人見之以為牛能便金牛下有養卒以為此<lb/>
<pb n="KR2d0023_WYG_026-13a"/>
　天牛也蜀王負力而貪即發卒千人使五丁力士拖<lb/>
　牛成道致三枚於成都秦得道通石牛力也秦因遣<lb/>
　丞相張儀司馬錯等隨石牛道伐蜀<lb/>
　地志　今金牛峡在漢中府寧羌縣<lb/>
　抱朴子　秦惠王以美女五人與蜀王有五丁力士使迎秦女<lb/>
　到梓潼見一大蛇入于山穴一丁引其尾不能止五<lb/>
　丁乃共引蛇蛇不出山因崩壓秦五女及送女者化<lb/>
　而成石人于今列于崩之側<lb/>
<pb n="KR2d0023_WYG_026-13b"/>
　地志<hi>嘉定州</hi>秦惠王克蜀移秦人萬家於峨眉水上因<lb/>
　名秦水<lb/>
後十年韓太子蒼來質<hi>當在破岸門之下</hi>　伐取韓石章　伐<lb/>
敗趙將泥　伐取義渠二十五城<lb/>
十一年樗里疾攻魏焦降之敗韓岸門斬首萬其將<lb/>
犀首走　公子通封于蜀<hi>以陳莊為相</hi>
十二年王與梁王㑹臨晉　庶長疾攻趙虜趙將莊<hi>即莊</hi>
<hi>豹拔□</hi>張儀相楚<hi>秦欲伐齊齊楚從親故使張儀徃相楚</hi>
<pb n="KR2d0023_WYG_026-14a"/>
十三年庶長章<hi>即魏章</hi>擊楚于丹陽虜其將屈匄斬首八<lb/>
萬又攻楚漢中取地六百里置漢中郡<hi>封樗里子號為嚴君</hi>　楚<lb/>
圍雍氏<hi>楚圍雍氏有三此前役也當周赧王三年說見後</hi>　秦使庶長疾助韓<lb/>
而東攻齊到滿助魏攻燕<hi>滿或作蒲秦將姓名也</hi>
十四年伐楚取召陵　丹犂臣蜀蜀相壯殺蜀侯來降<lb/>
<hi>壯一作狀</hi>　惠王卒子武王立　韓魏齊楚越皆賔從<hi>越一作趙</hi>
<hi>史以上俱  秦本紀</hi>
楚懐王赦張儀厚禮之如故<hi>懐王初囚張儀後悔而赦之</hi>
<pb n="KR2d0023_WYG_026-14b"/>
張儀既出在楚未去聞蘇秦死<hi>索隠曰此時當秦惠王之後元十四年</hi>乃<lb/>
說楚王曰秦地半天下兵敵四國被險帶河四塞以為<lb/>
固虎賁之士百餘萬車千乘騎萬匹積粟如丘山法令<lb/>
既眀士卒安難樂死主明以嚴將智以武雖無出甲席<lb/>
卷常山之險必折天下之脊天下有後服者先亡且夫<lb/>
為從者無以異于驅群羊而攻猛虎虎之與羊不格眀<lb/>
矣今王不與猛虎而與群羊臣竊以為大王之計過也<lb/>
凡天下强國非秦而楚非楚而秦兩國交爭其勢不兩<lb/>
<pb n="KR2d0023_WYG_026-15a"/>
立大王不與秦秦下甲據宜陽韓之上地不通下河東<lb/>
取成臯韓必入臣梁則從風而動秦攻楚之西韓梁攻<lb/>
其北社稷安得毋危且夫從者聚羣弱而攻至强不料<lb/>
敵而輕戰國貧而數舉兵危亡之術也臣聞之兵不如<lb/>
者勿與挑戰粟不如者勿與持久夫從人飾辯虗辭髙<lb/>
主之節言其利不言其害卒有秦禍無及為已是故願<lb/>
大王之熟計之秦西有巴蜀大船積粟起於汶山浮江<lb/>
以下至楚三千餘里舫船載卒一舫載五十人與三月<lb/>
<pb n="KR2d0023_WYG_026-15b"/>
之食下水而浮一日行三百餘里里數雖多然而不費<lb/>
牛馬之力不至十日而拒扦闗扦闗驚則從境以東盡城守<lb/>
矣黔中巫郡非王之有秦舉甲出武闗南面而伐則北<lb/>
地絶秦兵之攻楚也危難在三月之内而楚待諸侯之<lb/>
救在半嵗之外此其勢不相及也夫待弱國之救忘强<lb/>
秦之禍此臣之所以為大王患也大王嘗與呉人戰五<lb/>
戰而三勝陣卒盡矣偏守新城存民苦矣臣聞功大者<lb/>
易危而民敝者怨上夫守易危之功而逆强秦之心臣<lb/>
<pb n="KR2d0023_WYG_026-16a"/>
竊為大王危之且夫秦之所以不出兵函谷十五年以<lb/>
攻齊趙者隂謀有合天下之心楚嘗與秦搆難戰於漢<lb/>
中楚人不勝列侯執珪死者七十餘人遂亡漢中楚王<lb/>
大怒興兵襲秦戰於藍田此所謂兩虎相搏者也夫秦<lb/>
楚相敝而韓魏以全制其後計無危於此者矣願大王<lb/>
熟計之秦下甲攻衛陽晉必大闗天下之匈大王悉起<lb/>
兵以攻宋不至數月而宋可舉舉宋而東指則泗上十<lb/>
二諸侯盡王之有也凡天下而以信約從親相堅者蘇<lb/>
<pb n="KR2d0023_WYG_026-16b"/>
秦封武安君相燕即隂與燕王謀伐破齊而分其地乃詳<lb/>
有罪出走入齊齊王因受而相之居二年而覺齊王大怒<lb/>
車裂蘇秦於市夫以一詐偽之蘇秦而欲經營天下混<lb/>
一諸侯其不可成亦明矣今秦與楚接境壤界固形親<lb/>
之國也大王誠能聽臣臣請使秦太子入質於楚楚太<lb/>
子入質於秦請以秦女為大王箕箒之妾効萬室之都<lb/>
以為湯沐之邑長為昆弟之國終身無相攻伐臣以為<lb/>
計無便於此者於是楚王已得張儀而重出黔中地與<lb/>
<pb n="KR2d0023_WYG_026-17a"/>
秦欲許之屈原曰前大王見欺於張儀張儀至臣以為<lb/>
大王烹之今縱弗忍殺之又聽其邪説不可懐王曰許<lb/>
儀而得黔中美利也後而倍之不可故卒許張儀與秦<lb/>
親張儀去楚因遂之韓説韓王曰韓地險惡山居五榖<lb/>
所生非菽而麥民之食大抵飯菽藿羮一嵗不收民不<lb/>
厭糟糠地不過九百里無二嵗之食料大王之卒悉之<lb/>
不過三十萬而厮徒負養在其中矣除守徼亭鄣塞見<lb/>
卒不過二十萬而已矣秦帶甲百餘萬車千乘騎萬匹<lb/>
<pb n="KR2d0023_WYG_026-17b"/>
虎賁之士跿跔科頭貫頤奮㦸者至不可勝計秦馬之<lb/>
良戎兵之衆探前趹後蹄間三尋騰者不可勝數山東<lb/>
之士被甲䝉胄以㑹戰秦人捐甲徒裼以趨敵左手挈<lb/>
人頭右手挾生虜夫秦卒與山東之卒猶孟賁之與怯<lb/>
夫以重力相壓猶烏獲之與嬰兒夫戰孟賁烏獲之士<lb/>
以攻不服之弱國無異垂千鈞之重於鳥卵之上必無<lb/>
幸矣夫羣臣諸侯不料地之寡而聼從人之甘言好辭比<lb/>
周以自飾也皆奮曰聽吾計可以彊霸天下夫不顧社<lb/>
<pb n="KR2d0023_WYG_026-18a"/>
稷之長利而聽須臾之説詿誤人主無過此者大王不<lb/>
事秦秦下甲據宜陽斷韓之上地東取成臯滎陽則鴻<lb/>
臺之宫桑林之苑非王有之也夫塞成臯絶上地則王<lb/>
之國分矣先事秦則安不事秦則危夫造禍而求其福<lb/>
報計淺而怨深逆秦而順楚雖欲無亡不可得也故為<lb/>
大王計莫如為秦秦之所欲莫如弱楚而能弱楚者莫<lb/>
如韓非以韓能强於楚也其地勢然也今王西面而事<lb/>
秦以攻楚秦王必喜夫攻楚以利其地轉禍而説秦計<lb/>
<pb n="KR2d0023_WYG_026-18b"/>
無便於此者韓王聽儀計張儀歸報秦惠王封儀五邑<lb/>
號曰武信君使張儀東説齊湣王曰天下强國無過齊<lb/>
者大臣父兄殷衆富樂然而為大王計者皆為一時之<lb/>
説不顧百世之利從人説大王者必曰齊西有强趙南<lb/>
有韓與梁齊負海之國也地廣民衆兵强士勇雖有百<lb/>
秦將無奈齊何大王賢其説而不計其實夫從人朋黨<lb/>
比周莫不以從為可臣聞之齊與魯三戰而魯三勝國<lb/>
以危亡隨其後雖有戰勝之名而有亡國之實是何也<lb/>
<pb n="KR2d0023_WYG_026-19a"/>
齊大而魯小也今秦之與齊也猶齊之與魯也秦趙戰<lb/>
於河漳之上再戰而趙再勝秦戰於畨吾之下再戰又<lb/>
勝秦四戰之後趙之亡卒數十萬邯鄲僅存雖有戰勝<lb/>
之名而國已破矣是何也秦强而趙弱今秦楚嫁女娶<lb/>
婦為昆弟之國韓獻宜陽梁効河外趙入朝澠池割河<lb/>
間以事秦大王不事秦秦驅韓梁攻齊之南地悉趙兵<lb/>
渡清河指博闗臨菑即墨非王之有也國一日見攻雖<lb/>
欲事秦不可得也是故願大王孰計之也齊王曰齊僻<lb/>
<pb n="KR2d0023_WYG_026-19b"/>
陋隠居東海之上未嘗聞社稷之長利也乃許張儀張<lb/>
儀去西説趙王曰敝邑秦王使使臣效愚計於大王大<lb/>
王收率天下以擯秦秦兵不敢出函谷闗十五年大王<lb/>
之威行於山東敝邑恐懼懾伏繕甲厲兵飾車騎習馳<lb/>
射力田積粟守四封之内愁居懾處不敢動搖惟大王<lb/>
有意督過之也今以大王之力舉巴蜀并漢中包兩周<lb/>
遷九鼎守白馬之津秦雖僻逺然而心忿含怒之日久<lb/>
矣今秦有敝甲凋兵軍於澠池願渡河踰漳㨿番吾㑹<lb/>
<pb n="KR2d0023_WYG_026-20a"/>
邯鄲之下願以甲子合戰以正殷紂之事敬使使臣先<lb/>
聞左右凡大王之所信為從者恃蘇秦蘇秦熒惑諸侯<lb/>
以是為非以非為是欲反齊國而自令車裂於市夫天<lb/>
下之不可一亦明矣今楚與秦為昆弟之國而韓梁稱<lb/>
為東藩之臣齊獻魚鹽之地此斷趙之右臂也夫斷右<lb/>
臂而與人鬬失其黨而孤居求欲毋危豈可得乎今秦<lb/>
發三將軍其一軍塞午道告齊使興師渡清河軍於邯鄲<lb/>
之東一軍軍成臯驅韓梁軍於河外一軍軍於澠池約<lb/>
<pb n="KR2d0023_WYG_026-20b"/>
四國為一以攻趙趙服必四分其地是故不敢匿意隠<lb/>
情先以聞於左右臣竊為大王計莫如與秦王遇於澠<lb/>
池面相見而口相結請案兵無攻願大王之定計趙王<lb/>
曰先王之時奉陽君専權擅勢蔽欺先王獨擅綰事寡<lb/>
人居屬師傅不與國謀計先王棄羣臣寡人年㓜奉祀<lb/>
之日新心固竊疑焉以為一從不事秦非國之長利也<lb/>
乃且願變心易慮割地謝前過以事秦方將約車趨行<lb/>
適聞使者之明詔趙王許張儀張儀乃去北之燕説燕<lb/>
<pb n="KR2d0023_WYG_026-21a"/>
昭王曰大王之所親莫如趙昔趙襄子嘗以其姊為代<lb/>
王妻欲并代約與代王遇於句注之塞乃令工人作為<lb/>
金斗長其尾令可以擊人與代王飲隂告厨人曰即酒<lb/>
酣樂進熱啜反斗以擊之於是酒酣樂進熱啜厨人進<lb/>
斟因反斗以擊代王殺之王腦塗地其姊聞之因摩筓<lb/>
以自刺故至今有摩笄之山代王之亡天下莫不聞夫<lb/>
趙王之狼戾無親大王之所明見且以趙王為可親乎<lb/>
趙興兵攻燕再圍燕都而刼大王大王割十城以謝今<lb/>
<pb n="KR2d0023_WYG_026-21b"/>
趙王已入朝澠池効河間以事秦今大王不事秦秦下<lb/>
甲雲中九原驅趙而攻燕則易水長城非大王之有也<lb/>
且今時趙之於秦猶郡縣也不敢妄舉師以攻伐今王<lb/>
事秦秦王必喜趙不敢妄動是西有强秦之援而南無<lb/>
齊趙之患是故願大王孰計之燕王曰寡人蠻夷僻處<lb/>
雖大男子裁如嬰兒言不足以采正計今上客幸教之<lb/>
請西面而事秦獻恒山之尾五城燕王聽儀儀歸報未<lb/>
至咸陽而秦恵王卒武王立武王自為太子時不説張<lb/>
<pb n="KR2d0023_WYG_026-22a"/>
儀及即位羣臣多䜛張儀曰無信左右賣國以取容秦<lb/>
必復用之恐為天下笑諸侯聞張儀有卻武王皆畔衡<lb/>
復合從<hi>史張儀傳異文與國策小</hi>
　　武王<lb/>
秦武王元年羣臣日夜惡張儀未已而齊讓又至張儀<lb/>
懼誅乃因謂秦武王曰儀有愚計願効之王曰奈何對<lb/>
曰為秦社稷計者東方有大變然後王可以多割得地<lb/>
也今聞齊王甚憎儀儀之所在必興師伐之故儀願乞<lb/>
<pb n="KR2d0023_WYG_026-22b"/>
其不肖之身之梁齊必興師而伐梁梁齊之兵連於城<lb/>
下而不能相去王以其間伐韓入三川出兵函谷而毋<lb/>
伐以臨周祭器必出挾天子按圖籍此王業也秦王以<lb/>
為然乃具革車三十乘入儀之梁齊果興師伐之梁哀<lb/>
王恐張儀曰王勿患也請令罷齊兵乃使其舎人馮喜<lb/>
之楚借使之齊謂齊王曰王甚憎張儀雖然亦厚矣王<lb/>
之託儀於秦也齊王曰寡人憎儀儀之所在必興師伐<lb/>
之何以託儀對曰是乃王之託儀也夫儀之出也固與<lb/>
<pb n="KR2d0023_WYG_026-23a"/>
秦王約曰為王計者東方有大變然後王可以多割得<lb/>
地今齊王甚憎儀儀之所在必興師伐之故儀願乞其<lb/>
不肖之身之梁齊必興師伐之齊梁之兵連於城下而<lb/>
不能相去王以間伐韓入三川出兵函谷而無伐以臨<lb/>
周祭器必出挾天子按圖籍此王業也秦王以為然故<lb/>
具革車三十乘而入之梁也今儀入梁王果伐之是王<lb/>
内罷國而外伐與國廣鄰敵以内自臨而信儀於秦王<lb/>
也此臣之所謂託儀也齊王曰善乃使解兵<hi>史張儀傳</hi>
<pb n="KR2d0023_WYG_026-23b"/>
與魏惠王㑹臨晉<hi>年表云哀王</hi>　誅蜀相壯　張儀魏章皆<lb/>
東出之魏伐義渠丹犂<lb/>
二年初置丞相樗里疾甘茂為左右丞相<hi>以上史秦本紀</hi>
　史<hi>樗里子傳</hi>秦武王以樗里疾為右丞相使以車百乘入<lb/>
　周周以卒迎甚敬之<lb/>
　史<hi>甘茂傳</hi>甘茂者下蔡人也事下蔡史舉先生學百家<lb/>
　之説因張儀樗里子而求見秦惠王王見而説之使<lb/>
　將而佐魏章略定漢中地惠王卒武王立張儀魏章<lb/>
<pb n="KR2d0023_WYG_026-24a"/>
　去東之魏蜀侯輝相壯反<hi>輝秦之公子封蜀者壯姓陳</hi>秦使甘茂<lb/>
　定蜀而以甘茂為左丞相<lb/>
　説苑<hi>雜言</hi>甘茂<hi>茂或作戊</hi>使於齊渡大河船人曰河水間<lb/>
　耳君不能自渡能為王者之説乎甘茂曰不然汝不<lb/>
　知也物各有短長謹愿敦厚可事主不施用兵騏驥<lb/>
　騄駬足及千里置之宫室使之捕鼠曽不如小狸干<lb/>
　將為利名聞天下匠以治木不如斤斧今持楫而上<lb/>
　下隨流吾不如子説千乘之君萬乘之主子亦不如<lb/>
<pb n="KR2d0023_WYG_026-24b"/>
　戊矣<lb/>
　韓子<hi>説林</hi>秦武王令甘茂擇所欲為於僕與行事孟<lb/>
　卯曰公不如為僕公所長者使也公雖為僕王猶使<lb/>
　之於公也公佩僕璽而為行事是兼官也<lb/>
張儀死於魏<hi>史秦本紀</hi>
　通鑑　張儀出復相魏儀詭説武王而相魏一嵗卒<lb/>
　<hi>武王二年張儀卒於魏</hi>
　儀與蘇秦皆以縱横之術逰說諸侯致位冨貴天下<lb/>
<pb n="KR2d0023_WYG_026-25a"/>
　争慕効之又有魏人公孫衍者號曰犀首亦以談説<lb/>
　顯名其餘蘇代蘇厲<hi>俱秦之弟</hi>周最樓緩之徒紛紜徧於<lb/>
　天下務以辯詐相髙不可勝紀而儀秦衍最著<lb/>
　史<hi>犀首傳</hi>犀首者魏之隂晉人也<hi>犀首魏官名若今虎牙將軍</hi>名衍<lb/>
　姓公孫氏與張儀不善張儀為秦之魏魏王相張儀<lb/>
　犀首弗利故令人謂韓公叔曰張儀已合秦魏矣其<lb/>
　言曰魏攻南陽秦攻三川魏王所以貴張子者欲得<lb/>
　韓地也且韓之南陽已舉矣子何不少委焉以為衍<lb/>
<pb n="KR2d0023_WYG_026-25b"/>
　功則秦魏之交可錯矣<hi>錯國策作廢</hi>然則魏必圖秦而棄<lb/>
　儀收韓而相衍公叔以為便因委之犀首以為功果<lb/>
　相魏張儀去<hi>復相秦</hi>義渠君朝於魏犀首聞張儀復相<lb/>
　秦害之犀首乃謂義渠君曰道逺不可復過請謁事<lb/>
　情曰中國無事秦得燒掇焚杅君之國有事<hi>無事謂六國共</hi>
　<hi>攻秦也有事謂六國共伐秦也</hi>秦將輕使重幣事君之國其後五國<lb/>
　伐秦<hi>年表秦惠王後七年</hi>㑹陳軫謂秦王曰義渠者蠻夷之賢<lb/>
　君也不如賂之以撫其志秦王曰善乃以文繡千純<lb/>
<pb n="KR2d0023_WYG_026-26a"/>
　婦女百人遺義渠君義渠君致羣臣而謀曰此公孫<lb/>
　衍所謂耶乃起兵襲秦大敗秦人於李伯之下張儀<lb/>
　已卒之後犀首入相秦嘗佩五國之相印為約長<lb/>
三年與韓襄王㑹臨晉外　南公掲卒　樗里疾相韓<lb/>
武王謂甘茂曰寡人欲容車通三川窺周室死不恨矣<lb/>
其秋使甘茂庶長封伐宜陽<lb/>
四年㧞宜陽斬首六萬渉河城武遂　魏太子来朝<lb/>
　史<hi>甘茂傳</hi>武王欲伐韓甘茂曰請之魏約以伐韓而令<lb/>
<pb n="KR2d0023_WYG_026-26b"/>
　向壽輔行甘茂至謂向壽曰子歸言之於王曰魏聽<lb/>
　臣矣然願王勿伐事成盡以為子功向壽歸以告王<lb/>
　王迎甘茂於息壤甘茂至王問其故對曰宜陽大縣<lb/>
　也上黨南陽積之久矣名曰縣其實郡也今王倍數<lb/>
　險行千里攻之難矣昔曽參同姓名者殺人人告其<lb/>
　母曰曽參殺人其母織自若也頃之一人又告之曰<lb/>
　曽參殺人其母尚織自若也頃又一人告之曰曽參<lb/>
　殺人其母投杼下機踰牆而走夫以曽參之賢與其<lb/>
<pb n="KR2d0023_WYG_026-27a"/>
　母信之也三人疑之其母懼焉今臣之賢不若曾參<lb/>
　王之信臣又不如曽參之母信曽參也疑臣者非特<lb/>
　三人臣恐大王之投杼也始張儀西并巴蜀之地北<lb/>
　開西河之外南取上庸天下不以多張子而以賢先<lb/>
　王魏文侯令樂羊將而攻中山三年而㧞之樂羊返<lb/>
　而論功文侯示之謗書一篋樂羊再拜稽首曰此非<lb/>
　臣之功也主君之力也今臣覊旅之臣也樗里子公<lb/>
　孫奭二人者<hi>奭國䇿作衍</hi>挾韓而議之王必聽之是王欺<lb/>
<pb n="KR2d0023_WYG_026-27b"/>
　魏王而臣受公仲侈之怨也<hi>侈一作馮</hi>王曰寡人不聽也<lb/>
　請與子盟卒使丞相甘茂將兵伐宜陽五月而不㧞<lb/>
　樗里子公孫奭果争之武王召甘茂欲罷兵甘茂曰<lb/>
　息壤在彼王曰有之因大悉起兵使甘茂擊之斬首<lb/>
　六萬遂㧞宜陽韓襄王使公仲侈入謝與秦平武王<lb/>
　竟至周而卒於周其弟立為昭王<hi>與國䇿小異</hi>
武王有力好戲力士任鄙烏獲孟説皆至大官王與孟<lb/>
説舉鼎絶臏八月武王死族孟説武王取魏女為后無<lb/>
<pb n="KR2d0023_WYG_026-28a"/>
子立異母弟是為昭襄王昭襄母楚人姓芋氏號宣太<lb/>
后武王死時昭襄王為質於燕燕人送歸得立<hi>以上史秦本紀</hi>
　史<hi>趙世家</hi>秦武王與孟説舉龍文赤鼎絶臏而死趙王<lb/>
　使代相趙固迎公子稷於燕送歸立為秦王是為昭<lb/>
　王<lb/>
　吕覽<hi>必已</hi>孟賁齊人能生㧞牛角秦武王好多力士<lb/>
　賁往歸之孟賁過於河先其五船人怒而以楫虓其<lb/>
　頭顧不知其孟賁也中河孟賁瞋目而視船人髪植<lb/>
<pb n="KR2d0023_WYG_026-28b"/>
　目裂髩指舟中之人盡揚播入於河<hi>又韓子</hi>
　帝王世紀　秦武王好多力之士烏獲齊孟賁之徒<lb/>
　並歸焉孟賁生㧞牛角秦王於洛陽舉周鼎烏獲兩<lb/>
　目血出<lb/>
　論衡　秦武王與孟説舉鼎不任絶胍而死鼎用力<lb/>
　力由觔胍觔胍不堪絶傷而死<lb/>
　史<hi>甘茂傳</hi>秦武王至周而卒於周其弟立為昭王王母<lb/>
　宣太后楚女也楚懐王怒前秦敗楚於丹陽而韓不<lb/>
<pb n="KR2d0023_WYG_026-29a"/>
　救乃以兵圍韓雍氏韓使公仲侈告急於秦秦昭王<lb/>
　新立太后楚人不肯救公仲因甘茂甘茂為韓言於<lb/>
　秦昭王曰公仲方有得秦救故敢扞楚也今雍氏圍<lb/>
　秦師不下殽公仲且仰首而不朝公叔且以國南合<lb/>
　於楚楚韓為一魏氏不敢不聽然則伐秦之形成矣<lb/>
　不識坐而待伐孰與伐人之利秦王曰善乃下師於<lb/>
　殽以救韓楚兵去<lb/>
　<lb/>
<pb n="KR2d0023_WYG_026-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷二十四<lb/>
</p>
<p>
</p>
  </div>
</body>
</text>
</TEI>
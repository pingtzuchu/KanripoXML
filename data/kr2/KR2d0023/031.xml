<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭巻二十八</head> <lb/>
    <p>
<pb n="KR2d0023_WYG_031-1a"/>
欽定四庫全書<lb/>
　春秋戰國異辭巻二十八<lb/>
　　　　　　　　　右春坊右諭德陳厚耀撰<lb/>
　楚<lb/>
　　共王<lb/>
共王十六年晉伐鄭鄭告急共王救鄭與晉戰鄢陵晉<lb/>
敗楚射中共王目共王召將軍子反子反嗜酒從者豎<lb/>
陽榖進酒醉王怒射殺子反遂罷兵歸<hi>史楚世家</hi>
<pb n="KR2d0023_WYG_031-1b"/>
荆共王與晉厲王戰於鄢陵<hi>共王十六年</hi>荆師敗共王傷臨<lb/>
戰司馬子反渴而求飲豎陽榖操黍酒而進之<hi>酒器受三升曰</hi>
<hi>黍</hi>子反叱曰訾<hi>一作嘻</hi>退酒也豎陽榖對曰非酒也子反<lb/>
曰亟退却也豎陽榖又曰非酒也子反受而飲之子反<lb/>
之為人也嗜酒甘而不能絶於口以醉戰既罷共王欲<lb/>
復戰而謀使召子反子反辭以心疾共王駕而徃視之<lb/>
入幄中聞酒臭而還曰今日之戰不榖親傷所恃者司<lb/>
馬也而司馬又若此是亡荆國之社稷而不恤吾衆也<lb/>
<pb n="KR2d0023_WYG_031-2a"/>
不榖無與復戰矣於是罷師去之斬司馬子反以為戮<lb/>
<hi>吕覽權勲榖作穀陽</hi>　<hi>又韓子十過陽又淮南子人間</hi>
楚恭王戰於隂陵<hi>恭王與晉厲戰於隂陵吕錡射恭王中目因而擒之</hi>潘尫養由<lb/>
基黄衰微公孫丙相與簒之恭王懼而失體<hi>威儀不能常坐不能</hi>
<hi>起也</hi>黄衰㣲舉足蹵其體恭王乃覺怒其失禮奮體而起<lb/>
四大夫載而行<hi>淮南子汛論</hi>
安陵纒以顔色美壯得幸於楚共王江乙徃見安陵纒<lb/>
曰子之先人豈有矢石之功於王乎曰無有江乙曰子<lb/>
<pb n="KR2d0023_WYG_031-2b"/>
之身豈亦有乎曰無有江乙曰子之貴何以至於此乎<lb/>
曰僕不知所以江乙曰吾聞之以財事人者財盡而交<lb/>
疎以色事人者華落而愛衰今子之華有時而落子何<lb/>
以長幸無解於王乎安陵纒曰臣年少愚陋願委質於<lb/>
先生江乙曰獨從為殉可耳安陵纒曰敬聞命矣江乙<lb/>
去居期年逢安陵纒謂曰前日所諭子者通之於王乎<lb/>
曰未可也居期年江乙復見安陵纒曰子豈諭王乎安<lb/>
陵纒曰臣未得王之間也江乙曰子出與王同車入與<lb/>
<pb n="KR2d0023_WYG_031-3a"/>
王同坐居三年言未得王之間乎以吾之説未可耳不<lb/>
悦而去其年共王獵江渚之野野火之起若雲蜺虎狼<lb/>
之嘷若雷霆有狂兕從南方來正觸王左驂王舉旌旄<lb/>
而使善射者射之一發兕死車下王大喜拊手而笑顧<lb/>
謂安陵纒曰吾萬歳之後子將誰與斯樂乎安陵纒乃<lb/>
逡巡而却泣下沾衿抱王曰萬歳之後臣將從為殉安<lb/>
知樂此者誰於是共王乃封安陵纒於車下三百户故<lb/>
曰江乙善謀安陵纒知時<hi>説苑權謀</hi>
<pb n="KR2d0023_WYG_031-3b"/>
楚大夫江乙之母當共王時乙為郢大夫有入王宫盗<lb/>
者令尹以罪乙請於王而黜之處家無幾其母亡布八<lb/>
尋言令尹盗之王方在小曲臺令尹侍焉王謂母曰令<lb/>
尹信盗也寡人不為其富貴不行法也若不盗而誣之<lb/>
楚國有常法母曰令尹非身盗之也乃使人盗之王曰<lb/>
奈何對曰昔孫叔敖之為令尹也道不拾遺民不閉戸<lb/>
而盗賊自禁今令尹之法治也耳目不明盗賊縱横是<lb/>
故盗妾之布是與使之何異王曰令尹在上冦盗在下<lb/>
<pb n="KR2d0023_WYG_031-4a"/>
令尹不知有何罪焉母曰昔者妾子為郢大夫人盗王<lb/>
宫中之物妾子坐而黜之妾子亦豈知之乎然終坐之<lb/>
令尹獨何以不坐是為過也王曰善非徒譏令尹又譏<lb/>
寡人令吏償母之布因賜金十鎰母讓金布曰妾豈貪<lb/>
貨而干王哉王召江乙而用之<hi>列女傳惡按江乙宣王時人即  昭奚恤者</hi>
楚共王出獵而遺其弓左右請求之共王曰止楚人遺<lb/>
弓楚人得之又何求焉仲尼聞之曰惜乎其不大亦曰<lb/>
人遺弓人得之而已何必楚也<hi>説苑至公</hi>
<pb n="KR2d0023_WYG_031-4b"/>
楚共王有疾召令尹曰常侍筦蘇與我處常忠我以道<lb/>
正我以義吾與處不安也不見不思也雖然吾有得也<lb/>
其功不細必厚爵之申侯伯與處常縱恣吾吾所樂者<lb/>
勸吾為之吾所好者先吾服之吾與處歡樂之不見戚<lb/>
戚也雖然吾終無得也其過不細必亟遣之令尹曰諾<lb/>
明日王薨令尹即拜筦蘇為上卿而逐申侯出之境<hi>新序</hi>
<hi>卷一事與前楚文王  畧同</hi>
楚恭王多寵子而世子之位不定屈建曰楚必多亂夫<lb/>
<pb n="KR2d0023_WYG_031-5a"/>
一兎走於街萬人追之一人得之萬人不復夫分未定<lb/>
則萬人擾分已定則雖貪夫知止今楚多寵子而嫡位<lb/>
無主亂自是生矣夫世太子者國之基也而百姓之望<lb/>
也國既無基又使百姓失望絶其本矣本絶則撓亂猶<lb/>
兎走也恭王聞之立康王為太子其後猶有令尹圍公<lb/>
子棄疾之亂<hi>説苑建本</hi>
三十一年共王卒子康王招立<hi>史楚世家</hi>
　　康王<lb/>
<pb n="KR2d0023_WYG_031-5b"/>
楚人與吳人將戰楚師寡吳師衆楚將軍子囊曰我與<lb/>
吳人戰必敗敗王師辱王名<graphic n="KR3067" url="https://raw.githubusercontent.com/kanripo/KR-Gaiji/master/images/KR3067.png" mimeType="image/png"/>壤土忠臣不忍為也不<lb/>
復於王而遁至於郊使人復於王曰臣請死王曰將軍<lb/>
之遁也以其為利也今誠利將軍何死子囊曰遁者無<lb/>
罪則後世之為王臣者將皆依不利之名而效臣遁若<lb/>
是則楚國終為天下撓遂伏劒而死<hi>據左傳子囊還自伐吳還卒非自殺</hi>
<hi>也在楚康王元年</hi>王曰請成將軍義乃為桐棺三寸加斧鑕其<lb/>
上<hi>吕覽髙義節又説苑立</hi>
<pb n="KR2d0023_WYG_031-6a"/>
十五年卒子員立是為郟敖<hi>史楚世家</hi>
　　郟敖<lb/>
康王寵弟公子圍子比子晢棄疾郟敖三年以其季父<lb/>
公子圍為令尹主兵事<hi>史楚世家</hi>
四年圍使鄭道聞王疾而還十二月圍入問王疾絞而<lb/>
弑之遂殺其子莫及平<hi>史楚世家</hi>
夏使使赴於鄭伍舉問曰誰為後對曰寡大夫圍伍舉<lb/>
更曰共王之子圍為長子比奔晉而圍立是為靈王<hi>史楚</hi>
<pb n="KR2d0023_WYG_031-6b"/>
<hi>世家</hi>
　韓子<hi>姦刼</hi>以其冠纓絞王而殺之遂自立也<lb/>
　　靈王<lb/>
靈王三年六月楚使使告晉欲㑹諸侯諸侯皆㑹楚於<lb/>
申伍舉曰昔夏啓有鈞臺之饗商湯有景亳之命周武<lb/>
王有盟津之誓成王有岐陽之蒐康王有豐宫之朝穆<lb/>
王有塗山之㑹齊桓有召陵之師晉文有踐土之盟君<lb/>
其何用靈王曰用桓公時鄭子産在焉於是晉宋魯衛<lb/>
<pb n="KR2d0023_WYG_031-7a"/>
不徃靈王已盟有驕色伍舉曰桀為有仍之㑹有緡叛<lb/>
之紂為黎山之㑹東夷叛之幽王為太室之盟戎翟叛<lb/>
之君其慎終七月楚以諸侯兵伐吳圍朱方八月克之<lb/>
囚慶封滅其族以封狥曰無效齊慶封弑其君而弱其<lb/>
孤以盟諸大夫封反曰莫如楚共王庶子圍弑其君兄<lb/>
之子員而代之立於是靈王使棄疾殺之<hi>史楚世家</hi>
楚靈王為申之㑹宋太子後至執而囚之狎徐君拘齊<lb/>
慶封中射士諌曰合諸侯不可無禮此存亡之機也昔<lb/>
<pb n="KR2d0023_WYG_031-7b"/>
者桀為有戎之㑹而有緡叛之紂為黎丘之蒐而戎狄<lb/>
叛之由無禮也君其圖之君不聽遂行其意居未期年<lb/>
靈王南逰羣臣從而刼之靈王餓而死乾溪之上<hi>韓子十過</hi>
靈王建章華之臺<hi>靈王六年</hi>與伍舉登焉王曰臺美夫舉曰<lb/>
臣聞國君服寵以為美安民以為樂克聽以為聰致逺<lb/>
以為明不聞以土木之崇髙蟲鏤之刻畫金石之清音<lb/>
絲竹之凄淚以之為美前莊王為抱居之臺髙不過望<lb/>
國氛大不過容宴豆木不妨守備用不煩官府民不敗<lb/>
<pb n="KR2d0023_WYG_031-8a"/>
時務官不易朝常今君為此臺七年國人怨焉財用盡<lb/>
焉年穀敗焉百姓煩焉諸侯忿怨卿士訕謗此前王之<lb/>
所盛人君之美者耶臣誠愚不知所謂也靈王即除工<lb/>
去飾不遊於臺由是伍氏三世為楚忠臣<hi>吳越春秋國語更詳</hi>
七年就章華臺下令内亡人實之<hi>史楚世家</hi>
楚靈王坐章華之臺侍御數百隋珠照日羅衣從風孫<lb/>
叔敖入諌曰<hi>孫叔敖非楚靈王時人</hi>昔桀紂行此而亡今四境内<lb/>
侵諸侯加兵土地日削百姓乖離今君内寵母乃太盛<lb/>
<pb n="KR2d0023_WYG_031-8b"/>
歟靈王再拜曰寡人過矣㣲子之言社稷幾傾於是出<lb/>
宫女之不進者數百人百姓大悦<hi>王孫子新書</hi>
楚成章華之臺酌諸侯酒魯君先至楚王悦之與大曲<lb/>
之弓不琢之璧已而悔之逺啓疆聞之見魯君曰夫此<lb/>
大曲之弓不琢之璧楚之上寶也齊與晉越欲此久矣<lb/>
寡君不與也而獨與君君其備禦三隣慎守寶矣公懼<lb/>
反之<hi>魯連子小與左昭七年  異</hi>
　述異記　楚中有宫人草狀如金䔲而甚氛氲花色<lb/>
<pb n="KR2d0023_WYG_031-9a"/>
　紅翠可説楚靈王時宫人數千皆多愁曠有囚死於<lb/>
　宫中者葬之後墓上悉生此花<lb/>
　墨子　楚靈王好士細腰故靈王之臣皆以一飯為<lb/>
　節肱息然後帶扶牆然後起比期年朝有黧黒之色<lb/>
翟王使使至楚楚王誇使者以章華之臺<hi>地志章華臺在今湖廣華</hi>
<hi>容縣</hi>臺甚髙三休乃至楚王曰翟國亦有此臺乎使者曰<lb/>
否翟窶國也惡見此臺也翟王之自為室也堂髙三尺<lb/>
壤陛三絫茆茨弗剪采椽弗刮且翟王猶以作之者太<lb/>
<pb n="KR2d0023_WYG_031-9b"/>
苦居之者太佚翟國惡見此臺也楚王媿<hi>新書巻七</hi>
子發將西伐蔡<hi>子發楚令尹</hi>克蔡獲蔡侯<hi>史記蔡侯為楚惠王所滅戰國策莊</hi>
<hi>辛諌楚襄王云子發受令於靈王與史記不同</hi>歸致命曰蔡侯奉其社稷而歸<lb/>
之楚舍屬二三子而理其地<hi>舍子發名</hi>既而楚發其賞子發<lb/>
辭曰發誠布令而敵退是主威也徙舉相攻而敵退是<lb/>
將威也合衆用力而敵退是衆威也臣舍不宜以衆威<lb/>
受賞<hi>荀子强國篇</hi>
荆君熊圉問水旱理亂亢倉子曰水旱由天理亂由人<lb/>
<pb n="KR2d0023_WYG_031-10a"/>
若人事和理雖有水旱無能為害堯湯是也故周之秩<lb/>
官云人强勝天若人事壊亂縱無水旱日益崩離且桀<lb/>
紂之滅豈惟水旱荆君北面遵循稽首曰天不棄不榖<lb/>
及此言也乃以𢎞璧十朋為亢倉子壽拜為亞尹曰庶<lb/>
吾國有瘳乎亢倉子不得已中宿㣲服違之他邦<hi>亢倉子政</hi>
<hi>道</hi>
楚靈王問范無宇曰我欲大城陳蔡葉與不羮賦車各<lb/>
千乗焉亦足以當晉矣又加之以楚諸侯其來朝乎范<lb/>
<pb n="KR2d0023_WYG_031-10b"/>
無宇曰不可臣聞大都疑國大臣疑主亂之謀也都疑<lb/>
則交爭臣疑則並令禍之深者也今大城陳蔡葉與不<lb/>
羮或不充不足以威晉若充之資財實之以重禄之臣<lb/>
是輕本而重末也臣聞尾大不掉末大不折此豈不施<lb/>
威諸侯之心哉然終為楚國大患者必此四城也靈王<lb/>
弗聽果城陳蔡葉與不羮實之以兵革充之以大臣是<lb/>
歳也諸侯果朝居數年陳蔡葉與不羮或奉公子棄疾<lb/>
内作難楚國雲亂王遂死於乾溪<hi>新書巻一與國語别</hi>
<pb n="KR2d0023_WYG_031-11a"/>
工尹商陽與陳棄疾<hi>楚公子</hi>追吳師及之陳棄疾謂工尹<lb/>
商陽曰王事也子手弓而可<hi>句</hi>手弓<hi>句</hi>子射諸射之斃<lb/>
一人韔弓又及謂之又斃二人毎斃一人揜其目止其<lb/>
御曰朝不坐燕不與殺三人亦足以反命矣孔子曰殺<lb/>
人之中又有禮焉<hi>檀弓下</hi>
八年使公子棄疾將兵滅陳<hi>史楚世家</hi>
十年召蔡侯醉而殺之使棄疾定蔡因為陳蔡公<hi>史楚世家</hi>
十一年伐徐以恐吳靈王次於乾谿以待之王曰齊晉<lb/>
<pb n="KR2d0023_WYG_031-11b"/>
魯衛其封皆受寶器我獨不今吾使使周求鼎以為分<lb/>
其予我乎析父對曰其予君王哉昔我先王熊繹辟在<lb/>
荆山蓽路藍蔞以處草莽跋涉山林以事天子惟是桃<lb/>
弧棘矢以共王事齊王舅也晉及魯衛王母弟也楚是<lb/>
以無分而彼皆有周今與四國服事君王將惟命是從<lb/>
豈敢愛鼎靈王曰昔我皇祖伯父昆吾舊許是宅今鄭<lb/>
人貪其田不我予今我求之其予我乎對曰周不愛鼎<lb/>
鄭安敢愛田靈王曰昔諸侯逺我而畏晉今吾大城陳<lb/>
<pb n="KR2d0023_WYG_031-12a"/>
蔡不羮賦皆千乗諸侯畏我乎對曰畏哉靈王喜曰析<lb/>
父善言古事焉<hi>史楚世家</hi>
楚靈王十二年樂乾谿不能去也<hi>陸賈新語曰靈王作乾谿之臺五百仭之</hi>
<hi>髙欲登浮雲窺天文</hi>國人苦役初靈王㑹兵於申僇越大夫常壽<lb/>
過殺蔡大夫觀起起子從亡在吳<hi>與左傳稍别</hi>乃勸吳王伐<lb/>
楚為間越大夫常壽過而作亂為吳間使矯公子棄疾<lb/>
命召公子比於晉至蔡與吳越兵欲襲蔡令公子比見<lb/>
棄疾與盟於鄧遂入殺靈王太子禄立子比為王公子<lb/>
<pb n="KR2d0023_WYG_031-12b"/>
子晢為令尹棄疾為司馬先除王宫觀從從師於乾谿<lb/>
令楚衆曰國有王矣先歸復爵邑田室後者遷之楚衆<lb/>
皆潰去靈王而歸王聞太子禄之死也自投車下而曰<lb/>
人之愛子亦如是乎侍者曰甚是王曰余殺人之子多<lb/>
矣能無及此乎右尹曰<hi>右尹子革</hi>請待於郊以聽國人王曰<lb/>
衆怒不可犯曰且入大縣而乞師於諸侯王曰皆叛矣<lb/>
又曰且奔諸侯以聽大國之慮王曰大福不再祇取辱<lb/>
耳於是王乗舟將欲入鄢右尹度王不用其計懼俱死<lb/>
<pb n="KR2d0023_WYG_031-13a"/>
亦去王亡王於是獨徬徨山中野人莫敢入王王行遇<lb/>
其故鋗人<hi>鋗當作涓</hi>謂曰為我求食我已不食三日矣鋗人<lb/>
曰新王下法有敢饟王從王者罪及三族且又無得食<lb/>
王因枕其股而卧鋗人又以土自代逃去王覺而弗見<lb/>
遂饑弗能起芉尹申無宇之子申亥曰吾父再犯王命<lb/>
王弗誅恩孰大焉乃求王遇王饑於釐澤奉之以歸夏<lb/>
五月癸丑王死申亥家<hi>左氏云自縊</hi>申亥以二女從死并𦵏<lb/>
之是時楚國雖已立比為王畏靈王復來又不聞其死<lb/>
<pb n="KR2d0023_WYG_031-13b"/>
故觀從謂初王比曰不殺棄疾雖得國猶受禍王曰余<lb/>
不忍從曰人將忍王王不聽乃去棄疾歸國人每夜驚<lb/>
曰靈王入矣乙卯夜棄疾使船人從江上走呼曰靈王<lb/>
至矣國人愈驚又使蔓成然告初王比及令尹子晢曰<lb/>
王至矣國人將殺君司馬將至矣<hi>司馬謂棄疾</hi>君早自圖無<lb/>
取辱焉衆怒如水火不可救也初王及子晢遂自殺丙<lb/>
辰棄疾即位為王改名熊居是為平王平王以詐弑兩<lb/>
王而自立恐國人及諸侯叛之乃施惠百姓復陳蔡之<lb/>
<pb n="KR2d0023_WYG_031-14a"/>
地而立其後如故歸鄭之侵地存恤國中修政教吳以<lb/>
楚亂故獲五率以歸平王謂觀從恣爾所欲欲為卜尹<lb/>
王許之初共王有寵子五人無適立乃望祭羣神請神<lb/>
決之使主社稷而隂與巴姬埋璧於室内召五公子齋<lb/>
而入康王跨之靈王肘加之子比子晢皆逺之平王幼<lb/>
抱而入再拜壓紐故康王以長立至其子失之圍為靈<lb/>
王及身而弑子比為王十餘日子晢不得立又俱誅四<lb/>
子皆絶無後惟棄疾後立為平王竟續楚祀如其神符<lb/>
<pb n="KR2d0023_WYG_031-14b"/>
<hi>史楚世家</hi>
　桓子新論　楚靈王驕逸輕下簡賢務鬼信巫祝之<lb/>
　道齋戒潔鮮以祀上帝羣神躬執羽紱起舞壇前吳<lb/>
　人來攻其國人告急<hi>左傳無此</hi>而靈王鼓舞自若顧應之<lb/>
　曰寡人方祭上帝樂明神當䝉福祐焉不赴救而吳<lb/>
　兵遂至俘獲其太子及后姬以下<lb/>
　春秋繁露　楚靈王行强乎陳蔡意廣以武不顧其<lb/>
　行慮所美内罷其衆乾谿有物女水盡則女見水滿<lb/>
<pb n="KR2d0023_WYG_031-15a"/>
　則不見靈國舉發其國而役三年不罷楚國大怒有<lb/>
　行暴意殺無罪臣成然楚國大懣公子棄疾卒令靈<lb/>
　王父子自殺而取其國虞不離津澤農不去疇土而<lb/>
　民相愛也此非盈意之過耶<lb/>
初子比自晉歸韓宣子問叔向曰子比其濟乎對曰不<lb/>
就宣子曰同惡相求如市賈焉何為不就對曰無與同<lb/>
好誰與同惡取國有五難有寵無人一也有人無主二<lb/>
也有主無謀三也有謀而無民四也有民而無徳五也<lb/>
<pb n="KR2d0023_WYG_031-15b"/>
子比在晉十三年矣晉楚之從不聞通者可謂無人矣<lb/>
族盡親叛可謂無主矣無釁而動可謂無謀矣為羇終<lb/>
世可謂無民矣亡無愛徴可謂無德矣王虐而不忌子<lb/>
比涉五難以弑君誰能濟之有楚國者其棄疾乎君陳<lb/>
蔡方城外屬焉苛慝不作盗賊伏隠私欲不逞民無怨<lb/>
心先神命之國民信之芉姓有亂必季實立楚之常也<lb/>
子比之官則右尹也數其貴寵則庶子也以神所命則<lb/>
又逺之民無懐焉將何以立宣子曰齊桓晉文不亦是<lb/>
<pb n="KR2d0023_WYG_031-16a"/>
乎對曰齊桓衛姬之子也有寵於釐公有鮑叔牙賓須<lb/>
無隰朋以為輔有莒衛以為外主有髙國以為内主從<lb/>
善如流施惠不倦有國不亦宜乎昔我文公狐季姬之<lb/>
子也有寵於獻公好學不倦生十七年有士五人有先<lb/>
大夫子餘子犯以為腹心有魏犫賈佗以為股肱有齊<lb/>
宋秦楚以為外主有欒郤狐先以為内主亡十九年守<lb/>
志彌篤惠懐棄民民從而與之故文公有國不亦宜乎<lb/>
子比無施於民無援於外去晉晉不送歸楚楚不迎何<lb/>
<pb n="KR2d0023_WYG_031-16b"/>
以有國子比果不終焉卒立者棄疾如叔向言也<hi>史楚世家</hi>
　　平王<lb/>
楚平王有太子名曰建使伍奢為太傅費無忌為少傅<lb/>
無忌不忠於太子故無寵平王二年使費無忌為太子<lb/>
取婦於秦秦女好無忌先歸説平王曰秦女絶美王可<lb/>
自取為太子更求平王聽之卒自娶秦女絶愛幸之生<lb/>
子珍<hi>一作熊珍</hi>更為太子娶婦<hi>齊女</hi>無忌既以秦女自媚於平<lb/>
王因去太子而事平王恐一旦平王卒而太子立殺已<lb/>
<pb n="KR2d0023_WYG_031-17a"/>
乃因䜛太子建建時年十五矣其母蔡女也無寵於平<lb/>
王王稍益疎建六年使建守城父備邊兵無忌又日夜<lb/>
言太子短於王曰太子以秦女之故不能無怨望願王<lb/>
少自備也自太子居城父將兵外交諸侯且欲入為亂<lb/>
矣平王召其傅伍奢責之伍奢知無忌䜛乃曰王奈何<lb/>
以䜛賊小臣疏骨肉無忌曰王今不制其事成矣王且<lb/>
見禽於是平王怒囚伍奢而使城父司馬奮揚徃殺太<lb/>
子行未至奮揚使人先告太子太子急去不然將誅太<lb/>
<pb n="KR2d0023_WYG_031-17b"/>
子建亡奔宋無忌言於平王曰伍奢有二子皆賢不誅<lb/>
且為楚患盍以免其父召之必至王乃使人謂奢曰能<lb/>
致汝二子則生不能則死奢曰尚至員不至王曰何也<lb/>
奢曰尚為人亷死節慈孝而仁聞召而免父必至不顧<lb/>
其死員為人智而好謀勇而矜功知來必死必不來然<lb/>
為楚國憂者必此子王使人召二子曰來吾生爾父不<lb/>
來今殺奢也伍尚欲徃員曰楚之召我兄弟非欲以生<lb/>
我父也恐有脱者後生患故以父為質詐召二子二子<lb/>
<pb n="KR2d0023_WYG_031-18a"/>
到則父子俱死何益父之死徃而令讎不得報耳不如<lb/>
奔他國借力以雪父之恥俱滅無為也伍尚曰我知徃<lb/>
終不能全父命然恨父召我以求生而不徃後不能雪<lb/>
恥終為天下笑耳子其行矣子能報殺父之仇我其歸<lb/>
死尚既就執使者捕伍員伍員彎弓屬矢出見使者曰<lb/>
父有罪何以召其子為將射使者還走伍員遂出奔聞<lb/>
太子建之在宋徃從之奢聞員之亡也曰楚國君臣其<lb/>
苦兵乎楚人遂殺伍員伍尚<hi>平王七年伍子胥傳</hi>　<hi>史楚世家合伍奢之先曰</hi>
<pb n="KR2d0023_WYG_031-18b"/>
<hi>伍舉以直諌事楚莊王故其後世有名於楚奢子員字子胥員兄曰伍尚  地志伍尚為棠邑宰多惠政民稱</hi>
<hi>棠君今江浦縣無事見左昭二十年詳畧各異費  忌作費無極</hi>
　吕覽<hi>慎行</hi>楚平王有臣曰費無極害太子建欲去之<lb/>
　王為建取妻於秦而美無極勸王奪之王奪之而疏<lb/>
　太子無極説王曰晉之霸也近於諸夏而楚僻也故<lb/>
　不能與爭不若大城城父而置太子焉以求北方<hi>城父</hi>
　<hi>楚北境邑</hi>王收南方是得天下也王説使太子居於城父<lb/>
　居一年乃惡之曰建與連尹<hi>連尹伍奢子胥之父</hi>將以方城外<lb/>
<pb n="KR2d0023_WYG_031-19a"/>
　反王曰已為我子矣又尚奚求對曰以妻事怨且自<lb/>
　以為猶宋也齊晉又輔之將以害楚其事已集矣王<lb/>
　信之使執連尹太子建出奔左尹郄宛國人説之無<lb/>
　極又欲殺之謂令尹子常曰郄宛欲飲令尹酒又謂<lb/>
　郄宛曰令尹欲飲酒於子之家郄宛曰我賤人也不<lb/>
　足以辱令尹令尹必來辱我且何以給待之無極曰<lb/>
　令尹好甲兵子出而寘之門令尹至必觀之已因以<lb/>
　為酧及饗曰帷門左右而寘甲兵焉無極因謂令尹<lb/>
<pb n="KR2d0023_WYG_031-19b"/>
　曰吾幾禍令尹郄宛將殺令尹甲在門矣令尹使人<lb/>
　覘之信遂攻郄宛殺之國人大怨動作者莫不非令<lb/>
　尹沈尹戍謂令尹曰夫無極楚之䜛人也亡夫太子<lb/>
　建殺連尹奢屏王之耳目今令尹又用之殺衆不辜<lb/>
　以興大謗患幾及令尹令尹子常曰是吾罪也敢不<lb/>
　良圖乃殺費無極<hi>在昭公元年</hi>盡滅其族以説於國<lb/>
　説苑<hi>辨物</hi>王子建出守於城父與成公乾遇於疇中<lb/>
　問曰是何也成公乾曰疇也疇也者何也所以為麻<lb/>
<pb n="KR2d0023_WYG_031-20a"/>
　也麻也者何也曰所以為衣也成公乾曰昔者莊王<lb/>
　伐陳舍於有蕭氏謂路室之人曰巷其不善乎何溝<lb/>
　之不浚也莊王猶知巷之不善溝之不浚今吾子不<lb/>
　知疇之為麻麻之為衣吾子其不主社稷乎王子果<lb/>
　不立<lb/>
　淮南子<hi>人間</hi>楚平王使太子建守城父命伍子奢傅<lb/>
　之居一年伍子奢遊人於王側<hi>遣人説王</hi>言太子甚仁且<lb/>
　勇能得民心王以告費無忌無忌曰臣固聞之太子<lb/>
<pb n="KR2d0023_WYG_031-20b"/>
　内撫百姓外約諸侯齊晉又輔之將以害楚其事已<lb/>
　構矣王曰為我太子又尚何求曰以秦女之事怨王<lb/>
　王因殺太子建而誅伍子奢<lb/>
　吳越春秋　平王遣使者駕駟馬封凾印綬徃召子<lb/>
　尚子胥令曰賀二子父奢以忠信慈仁去難就免王<lb/>
　内慚囚繫忠臣外愧諸侯之恥反以奢為國相封二<lb/>
　子為侯尚賜鴻都侯胥賜盖侯相去不逺三百餘里<lb/>
　奢久囚繫憂思二子故遣臣來奉進印綬尚曰父繫<lb/>
<pb n="KR2d0023_WYG_031-21a"/>
　三年中心忉怛食不甘味嘗苦饑渴晝夜感思憂父<lb/>
　不活惟父獲免何敢貪印綬哉使者曰父囚三年王<lb/>
　今幸赦無以賞賜封二子為侯一言當至何所辭哉<lb/>
　尚乃入報子胥曰父幸免死二子為侯使者在門兼<lb/>
　封印綬汝可見使子胥曰兄且安坐為兄卦之今日<lb/>
　甲子時加於已支傷日下氣不相受君欺其臣父欺<lb/>
　其子今徃方死何侯之有尚曰豈貪於侯思見父耳<lb/>
　一面而别雖死而生子胥曰兄且無徃父當我活楚<lb/>
<pb n="KR2d0023_WYG_031-21b"/>
　畏我勇勢不敢殺若誤徃必死尚曰父子之愛恩從<lb/>
　中出徼倖相見以自濟逹子胥嘆曰與父俱誅何明<lb/>
　於世寃仇不除恥辱日大兄從是徃我從是決尚泣<lb/>
　曰吾之生也為世所笑終老地上而亦何之不能報<lb/>
　仇畢為廢物汝懐文武勇於策謀父兄之仇汝可復<lb/>
　也倘吾得反是天佑之其遂沉埋亦吾所喜胥曰兄<lb/>
　且行矣吾去不顧旋泣辭行與使俱徃楚得子尚執<lb/>
　而囚之復遣追捕子胥胥乃貫弓執矢去楚楚追之<lb/>
<pb n="KR2d0023_WYG_031-22a"/>
　見其妻曰胥亡矣去三百里使者追及無人之野胥<lb/>
　乃張弓布矢欲害使者<hi>子胥長一丈睂間一尺</hi>使者俯伏而走<lb/>
　胥曰報汝平王欲國不滅釋吾父兄若不爾者楚為<lb/>
　墟矣使返報平王平王聞之即發大軍追子胥至江<lb/>
　失其所在不獲而返<lb/>
　越絶書　伍子奢得罪於平王且殺之其二子出走<lb/>
　子尚奔吳子胥奔鄭王使使者召子尚於吳子胥聞<lb/>
　之使人告子尚母入子尚曰愛身之死絶父之望賢<lb/>
<pb n="KR2d0023_WYG_031-22b"/>
　士不為也子其居尚請入平王復使使召子胥於鄭<lb/>
　子胥介胄彀弓出見使者曰介胄之士固不拜矣請<lb/>
　有道於使者王以奢為無罪赦而蓄之其子又何適<lb/>
　乎使者還報王知子胥不入也殺子奢并殺子尚子<lb/>
　胥聞之從横嶺上泰山北望齊晉謂其舍人曰去此<lb/>
　邦堂堂被山帶河其民重移乃南奔吳<lb/>
　吳越春秋　子胥行至大江仰天行哭林澤之中言<lb/>
　楚王無道殺吾父兄願吾因於諸侯以報仇聞太子<lb/>
<pb n="KR2d0023_WYG_031-23a"/>
　建在宋奔之道遇申包胥謂曰楚王殺吾父兄為之<lb/>
　奈何申包胥曰嗚呼吾欲教子報楚則為不忠教子<lb/>
　不報則為無親友也子其行矣吾不容言子胥曰吾<lb/>
　聞父母之仇不與戴天履地兄弟之仇不與同域接<lb/>
　壤朋友之仇不與鄰鄉共里今吾將復楚辜以雪父<lb/>
　兄之恥申包胥曰子能亡之吾能存之子能危之吾<lb/>
　能安之胥遂奔宋宋元公無信於國國人惡之大夫<lb/>
　華氏謀殺元公國人與華氏因作大亂<hi>見左昭二十年</hi>子胥<lb/>
<pb n="KR2d0023_WYG_031-23b"/>
　乃與太子建俱奔鄭鄭人甚禮之<lb/>
伍胥既至宋宋有華氏之亂乃與太子建俱奔於鄭鄭<lb/>
甚善之太子建又適晉晉頃公曰太子既善鄭鄭信太<lb/>
子太子能為我内應而我攻其外滅鄭必矣滅鄭而封<lb/>
太子太子乃還鄭事未㑹㑹自私欲殺其從者從者知<lb/>
其謀乃告之於鄭鄭定公與子産誅殺太子建建有子<lb/>
名勝伍胥懼乃與勝俱奔吳到昭闗昭闗欲執之<hi>韓子説林</hi>
<hi>云珠子胥出走邊侯得之子胥曰上索我者以我有美  也今我已亡之矣我且曰子取吞之侯因釋之</hi>伍<lb/>
<pb n="KR2d0023_WYG_031-24a"/>
胥遂與勝獨身步走幾不得脱追者在後至江江上有<lb/>
一漁父乗船知伍胥之急乃渡伍胥伍胥既渡解其劒<lb/>
曰此劒直百金以與父父曰楚國之法若得伍胥者賜<lb/>
粟五萬石爵執珪豈徒百金劒耶不受<hi>史伍子胥傳</hi>
伍員亡荆急求之登太行而望鄭曰是國也地險而民<lb/>
多知其主俗主也不足與舉去鄭而之許見許公而問<lb/>
所之許公不應東南向而唾伍員載拜受賜曰知所之<lb/>
矣因如吳過於荆至江上欲涉見一丈人刺小船方將<lb/>
<pb n="KR2d0023_WYG_031-24b"/>
漁從而請焉丈人渡之絶江問其名族則不肯告解其<lb/>
劒以與丈人曰此千金之劒也願獻之丈人丈人不受<lb/>
曰荆國之法得伍員者爵執圭禄萬擔金千鎰昔者子<lb/>
胥過吾猶不取今我何以子之千金劒為乎伍員至於<lb/>
吳使人求之江上則不能得也每食必祭之祝曰江上<lb/>
之丈人<hi>吕覽異寶輙髙士傳云員至吳為相求丈人不能得毎食  祭之曰名可得聞而不可得見其</hi>
<hi>惟江上丈人乎</hi>
　吳越春秋　鄭定公與子産誅殺太子建建有子名<lb/>
<pb n="KR2d0023_WYG_031-25a"/>
　勝伍員與勝奔吳到昭闗闗吏欲執之伍員因詐曰<lb/>
　上所以索我者美珠也今我已亡矣將去取之闗吏<lb/>
　因舍之與勝行去追者在後幾不能脱至吳江上有<lb/>
　漁父乗船從下方泝水而上子胥呼之謂曰漁父渡<lb/>
　我如是者再漁父欲渡之㑹旁有人窺之因而歌曰<lb/>
　日月昭昭乎侵已馳與子期乎蘆之漪子胥即止蘆<lb/>
　之漪漁父又歌曰日已夕兮予心憂悲月已馳兮何<lb/>
　不渡為事寖急兮當奈何子胥入船漁父知其意也<lb/>
<pb n="KR2d0023_WYG_031-25b"/>
　乃渡之千潯之津子胥既渡漁父視之有饑色乃謂<lb/>
　曰子俟我此樹下為子取餉魚去後子胥疑之乃潛<lb/>
　身於深葦之中有頃父來持麥飯鮑魚羮盎漿求之<lb/>
　樹下不見因歌而呼之曰蘆中人蘆中人豈非窮士<lb/>
　乎如是至再子胥乃出蘆中而應漁父曰吾見子有<lb/>
　饑色為子取餉子何嫌哉子胥曰性命屬天今屬丈<lb/>
　人豈敢有嫌哉二人飲食畢欲去胥乃解百金之劒<lb/>
　以與漁者曰此吾先君之劒中有七星價值百金以<lb/>
<pb n="KR2d0023_WYG_031-26a"/>
　此相答漁父曰吾聞楚之法令得伍胥者賜粟五萬<lb/>
　石爵執圭豈圖百金之劒乎遂辭不受謂子胥曰子<lb/>
　急去勿留且為楚所得子胥曰請丈人姓字漁父曰<lb/>
　今日凶凶兩賊相逢吾所謂渡楚賊也兩賊相得得<lb/>
　形於黙何用姓字為子為蘆中人吾為漁丈人富貴<lb/>
　莫相忘也子胥曰諾既去誡漁父曰掩子之盎漿無<lb/>
　令其露漁父諾子胥行數步顧視漁者已覆船自沉<lb/>
　於江水之中矣子胥黙然遂行至吳疾於中道乞食<lb/>
<pb n="KR2d0023_WYG_031-26b"/>
　溧陽㑹女子擊綿於瀨水之上筥中有飯子胥遇之<lb/>
　謂曰夫人可得一餐乎女子曰妾獨與母居三十未<lb/>
　嫁飯不可得子胥曰夫人賑窮途少飯亦何嫌哉女<lb/>
　子知非恒人遂許之發其簞筥飯其盎漿長跪而與<lb/>
　之子胥再餐而止女子曰君有逺行何不飽而餐之<lb/>
　子胥餐而去謂其女子曰掩夫人之壺漿毋令其露<lb/>
　女子嘆曰嗟乎妾獨與母居三十年自守貞明不願<lb/>
　從適何宜饋飯而與丈夫越虧禮儀妾不忍也子行<lb/>
<pb n="KR2d0023_WYG_031-27a"/>
　矣子胥行反顧女子已自投於瀨水矣子胥歎曰嗚<lb/>
　呼貞明執操其丈夫女哉<hi>末三句見烈女傳</hi>
　越絶書　子胥奔吳至江上見漁者曰來渡我漁者<lb/>
　知其非常人也欲徃渡之恐人知之歌而徃過之曰<lb/>
　日月昭昭乎侵以施與子期乎蘆之漪子胥即從漁<lb/>
　者之蘆漪日入漁者復歌徃曰心中目施子可渡河<lb/>
　何為不出船到即載入船而伏半江而仰謂漁者曰<lb/>
　子之姓為誰還得報子之厚徳漁者曰縱荆邦之賊<lb/>
<pb n="KR2d0023_WYG_031-27b"/>
　者我也報荆邦之仇者子也兩而不仁何相問姓名<lb/>
　為子胥即解其劒以與漁者曰吾先人之劒直百金<lb/>
　請以與子漁者曰吾聞荆平王有令曰得伍子胥者<lb/>
　購千金吾奈何以百金之劒為渡子於斧之津乃發<lb/>
　其簞飯清其壺漿而食曰亟食而去毋令追者及子<lb/>
　也子胥曰諾食已而去顧謂漁者曰掩爾壺漿無令<lb/>
　之露漁者曰諾子胥行即覆船挾匕首自刎而死於<lb/>
　江明無洩也子胥遂行至溧陽界中見一女子擊絮<lb/>
<pb n="KR2d0023_WYG_031-28a"/>
　於瀨水之中<hi>地志女子史氏溧陽人</hi>子胥曰可託食乎女子曰<lb/>
　諾即發簞飯清其壺漿而食之子胥食而去謂女子<lb/>
　曰掩爾壺漿毋令之露女子曰諾子胥行五步還顧<lb/>
　女子自縱於瀬水之中而死子胥遂行<lb/>
　地志<hi>揚州府</hi>胥浦在儀真縣相傳為子胥解劒渡江處<lb/>
　　浣紗女廟亦在儀真女馬氏也子胥亡楚見女浣<lb/>
　紗囑曰追兵至勿言女投江死<lb/>
平王十年楚太子建母在居巢開吳吳使公子光伐楚<lb/>
<pb n="KR2d0023_WYG_031-28b"/>
遂敗陳蔡取太子建母而去楚恐城郢初吳之邊邑卑<lb/>
梁與楚邊邑鍾離小童爭桑兩家交怒相攻滅卑梁人<lb/>
卑梁大夫怒𤼵邑兵攻鍾離楚王聞之怒發國兵滅卑<lb/>
梁吳王聞之大怒亦發兵使公子光因建母家攻楚遂<lb/>
滅鍾離居巢楚乃恐而城郢<hi>史楚世家</hi>按左傳城郢在吳滅巢<lb/>
之前年史誤<lb/>
　楚之邊邑曰卑梁其處女與吳之邊邑處女桑於境<lb/>
　上戯而傷卑梁氏之處女卑梁人操其傷子以譲吳<lb/>
<pb n="KR2d0023_WYG_031-29a"/>
　人吳人應之不恭怒殺而去之吳人徃報之盡屠其<lb/>
　家卑梁公怒<hi>公卑梁大夫也楚邑大夫皆僭稱公</hi>曰吳人焉敢攻吾邑<lb/>
　舉兵反攻之老弱盡殺之矣吳王夷昧聞之怒<hi>夷昧當作</hi>
　<hi>王僚</hi>使人舉兵侵楚之邊邑克夷而後去之吳楚以此<lb/>
　大隆<hi>隆當作格鬭也</hi>吳公子光又率師與楚人戰於雞父<hi>平王</hi>
　<hi>十二年</hi>大敗楚人獲其師潘子臣小帷子陳夏齧又反<lb/>
　伐郢得荆平王之夫人以歸實為雞父之戰<hi>吕覽察㣲</hi>
十三年平王卒將軍子常曰太子珍少且其母乃前太<lb/>
<pb n="KR2d0023_WYG_031-29b"/>
子建所當娶也欲立令尹子西子西平王之庶弟也有<lb/>
義子西曰國有常法更立則亂言之則致誅乃立太子<lb/>
珍是為昭王<hi>史楚世家</hi>
　<lb/>
　<lb/>
　<lb/>
　<lb/>
　春秋戰國異辭卷二十八<lb/>
</p>
<p>
</p>
  </div>
</body>
</text>
</TEI>
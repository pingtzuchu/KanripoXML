<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷二十六</head> <lb/>
    <p>
<pb n="KR2d0023_WYG_029-1a"/>
欽定四庫全書<lb/>
　春秋戰國異辭卷二十六<lb/>
　　　　　　　　　右春坊右諭徳陳厚耀撰<lb/>
　宋<lb/>
　　史宋世家㣲子啟者殷帝乙之首子而紂之庶兄<lb/>
　　也紂既立不明淫亂于政㣲子數諌紂不聽㣲子<lb/>
　　曰父子有骨肉而臣主以義屬故父有過子三諌<lb/>
　　不聽則隨而號之人臣三諌不聽則其義可以去<lb/>
<pb n="KR2d0023_WYG_029-1b"/>
　　矣于是太師少師乃勸㣲子去遂行周武王伐紂<lb/>
　　克殷㣲子乃持其祭器造于軍門　武王乃釋㣲<lb/>
　　子復其位如故武王封紂子武庚禄父以續殷祀<lb/>
　　使管叔蔡叔傅相之　武王崩成王少周公旦代<lb/>
　　行政當國管蔡疑之乃與武庚作亂周公既承成<lb/>
　　王命誅武庚殺管叔放蔡叔乃命㣲子啟代殷後<lb/>
　　奉其先祀作㣲子之命以申之國于宋㣲子仁賢<lb/>
　　故殷之餘民甚戴愛之㣲子啟卒立其弟衍是為<lb/>
<pb n="KR2d0023_WYG_029-2a"/>
　　微仲㣲仲卒子宋公稽立宋公稽卒子丁公申立<lb/>
　　丁公申卒子湣公共立湣公共卒弟煬公熙立煬<lb/>
　　公即位湣公子鮒祀弑煬公而自立曰我當立是<lb/>
　　為厲公厲公卒子釐公舉立釐公十七年周厲王<lb/>
　　出奔彘二十八年釐公卒子惠公覸立惠公四年<lb/>
　　周宣王即位三十年惠公卒子哀公立哀公元年<lb/>
　　卒子戴公立<lb/>
　　戴公<lb/>
<pb n="KR2d0023_WYG_029-2b"/>
戴公二十九年周幽王為犬戎所殺秦始列為諸侯<lb/>
三十四年戴公卒子武公司空立<hi>史宋世家</hi>
　　武公<lb/>
武公生女為魯惠公夫人生魯桓公<lb/>
十八年武公卒子宣公力立<hi>史宋世家</hi>
　　宣公<lb/>
宋宣公有太子與夷宣公病<hi>十九年</hi>讓其弟和曰父死子<lb/>
繼兄死弟及天下通義也我其立和和亦三讓而受之<lb/>
<pb n="KR2d0023_WYG_029-3a"/>
宣公卒弟和立是為穆公<hi>史宋世家</hi>
　　穆公<lb/>
穆公九年病召大司馬孔父謂曰先君宣公舎太子與<lb/>
夷而立我我不敢忘我死必立與夷也孔父曰羣臣皆<lb/>
願立公子馮穆公曰毋立馮吾不可以負宣公于是使<lb/>
馮出居于鄭八月穆公卒兄宣公子與夷立是為殤公<lb/>
君子曰宋宣公可謂知人矣立其弟以成義然卒其子<lb/>
復享之<hi>史宋世家</hi>
<pb n="KR2d0023_WYG_029-3b"/>
　　殤公<lb/>
殤公元年衛公子州吁弑其君完自立欲得諸侯使告<lb/>
於宋曰馮在鄭必為亂可與我伐之宋許之與伐鄭至<lb/>
東門而還<lb/>
二年鄭伐宋以報東門之役其後諸侯數來侵伐<lb/>
九年大司馬孔父嘉妻好出道遇太宰華督督説目而<lb/>
觀之督利孔父妻乃使人宣言國中曰殤公即位十年<lb/>
耳而十一戰民苦不堪皆孔父為之我且殺孔父以寧<lb/>
<pb n="KR2d0023_WYG_029-4a"/>
民<lb/>
十年華督攻殺孔父取其妻殤公怒遂弑殤公而迎穆<lb/>
公子馮于鄭而立之是為莊公<hi>以上史宋世家</hi>
　　莊公<lb/>
莊公元年華督為相<lb/>
九年執鄭之祭仲要以立突為鄭君祭仲許竟立突<lb/>
十九年莊公卒子湣公捷立<hi>以上史宋世家</hi>
　　湣公<lb/>
<pb n="KR2d0023_WYG_029-4b"/>
七年齊桓公即位<lb/>
九年宋水魯使臧文仲往弔水湣公自罪曰寡人以不<lb/>
能事鬼神政不修故水臧文仲善此言此言乃公子子<lb/>
魚教湣公也<hi>史宋世家</hi>
　宋大水魯人弔之曰天降淫雨害於粢盛延及君地<lb/>
　以憂執政使臣敬弔宋人應之曰寡人不仁齋戒不<lb/>
　修使民不時天加以災又遺君憂拜命之辱孔子聞<lb/>
　之曰宋國其庶㡬乎昔桀紂不任其過其亡也忽焉<lb/>
<pb n="KR2d0023_WYG_029-5a"/>
　成湯文王知任其過其興也勃焉過而改之是不過<lb/>
　也宋人聞之乃夙興夜寐弔死問疾戮力宇内三嵗<lb/>
　年豐政平<hi>諱詩卷三人左傳莊十一年宋閔公九年宋大水魯  弔之宋公御説應之云云孔</hi>
　<hi>子語作臧文仲語</hi>
　説苑<hi>君道</hi>宋大水魯人弔之曰天降淫雨谿谷滿盈<lb/>
　延及君地以憂執政使臣敬弔宋人應之曰寡人不<lb/>
　佞齋戒不謹邑封不修使人不時天加以殃又遺君<lb/>
　憂拜命之辱君子聞之曰宋國其庶㡬乎問曰何謂<lb/>
<pb n="KR2d0023_WYG_029-5b"/>
　也昔者夏桀殷紂不任其過其亡也忽焉成湯文武<lb/>
　知任其過其興也勃焉夫過而改之是猶不過也故<lb/>
　曰其庶㡬乎宋人聞之夙興夜寐早朝晏退弔死問<lb/>
　疾戮力宇内三年嵗豐政平<lb/>
十年宋伐魯戰于乘丘魯生虜宋南宫萬宋人請萬萬<lb/>
歸宋<hi>史宋世家</hi>
宋閔公臣長萬以勇力聞萬與魯戰師敗為魯所獲囚<lb/>
之宫中數月歸之宋宋閔公博婦人在側公謂萬曰魯<lb/>
<pb n="KR2d0023_WYG_029-6a"/>
君孰與寡人美萬曰魯君美天下諸侯惟魯君耳宜其<lb/>
為君也<hi>魯君莊公</hi>閔公矜婦人妬因言曰爾魯之囚虜爾何<lb/>
知萬怒遂搏閔公頰齒落于口絶吭而死仇牧聞君死<lb/>
趨而至遇萬于門攜劍而叱之萬臂擊仇牧而殺之齒<lb/>
著于門闔<hi>新序卷八同與公羊畧</hi>
十一年秋湣公與南宫萬獵因博爭行湣公怒辱之曰<lb/>
始吾敬若今若魯虜也萬有力病此言遂以局殺湣公<lb/>
于蒙澤大夫仇牧聞之以兵造公門萬搏牧牧齒著門<lb/>
<pb n="KR2d0023_WYG_029-6b"/>
闔死因殺太宰華督乃更立公子游為君諸公子奔蕭<lb/>
公子禦説奔亳萬弟南宫牛將兵圍亳冬蕭及宋之諸<lb/>
公子共擊殺南宫牛弑宋新君游而立湣公弟禦説是<lb/>
為桓公宋萬奔陳宋人請以賂陳陳人使婦人飲之醇<lb/>
酒以革褁之歸宋宋人醯萬<hi>史宋世家</hi>
　　桓公<lb/>
桓公二年諸侯伐宋至郊而去<lb/>
三年齊桓公始霸<hi>以上史宋世家</hi>
<pb n="KR2d0023_WYG_029-7a"/>
宋桓姬閔衛之破也賦泉水<hi>詩序</hi>
　申公詩説　宋桓夫人憫衛之破而作<hi>詩序云衛女嫁于諸侯父</hi>
　<hi>母終思歸寧而不得故作是詩  狄滅衛在宋桓公二十一年</hi>
宋桓姬之媵和其小君之賦賦竹竿<hi>子貢詩傳</hi>
　申公詩說宋桓夫人之媵和泉水而作<hi>詩序云衛女思歸也</hi>
　<hi>適異國而不見答思而能以禮者也</hi>
三十年桓公病太子茲父讓其庶兄目夷為嗣桓公義<lb/>
太子意竟不聽<hi>史宋世家</hi>
<pb n="KR2d0023_WYG_029-7b"/>
　説苑<hi>立節</hi>宋茲父為桓公太子桓公有後妻子曰公<lb/>
　子目夷公愛之兹父為公愛之也欲立之請于公曰<lb/>
　請使目夷立臣為之相兄以佐之公曰何故也對曰<lb/>
　臣之舅在衛愛臣若終立則不可以往絶迹于衛是<lb/>
　背母也且臣自知不足以處目夷之上公不許彊以<lb/>
　請公公許之將立公子目夷目夷辭曰兄立而弟在<lb/>
　下是其義也今弟立而兄在下不義也不義而使目<lb/>
　夷為之目夷將逃乃逃之衛茲父從之三年桓公有<lb/>
<pb n="KR2d0023_WYG_029-8a"/>
　疾使人召兹父若不來是使我以憂死也兹父乃反<lb/>
　公復立之以為太子然後目夷歸<lb/>
三十一年春桓公卒太子兹父立是為襄公以其庶兄<lb/>
目夷為相未葬而齊桓公㑹諸侯于葵丘襄公往㑹<hi>史宋</hi>
<hi>世家</hi>
　　襄公<lb/>
宋襄公母歸于衛思而不止作河廣之詩<hi>詩序同詩傳畧</hi>
　申公詩説　宋桓夫人生襄公而出歸于衛襄公即<lb/>
<pb n="KR2d0023_WYG_029-8b"/>
　位夫人思之而義不可往故作此詩<lb/>
宋襄公葬其夫人醯醢百甕曽子曰既曰明器矣而又<lb/>
實之<hi>檀弓上</hi>
襄公七年宋地霣星如雨與雨偕下六鶂退蜚風疾也<lb/>
八年齊桓公卒宋欲為盟㑹<lb/>
十二年春宋襄公為鹿上之盟以求諸侯於楚楚人許<lb/>
之公子目夷諫曰小國爭盟禍也不聽秋諸侯㑹宋公<lb/>
盟于盂目夷曰禍其在此乎君欲己甚何以堪之於是<lb/>
<pb n="KR2d0023_WYG_029-9a"/>
楚執宋襄公以伐宋冬㑹于亳以釋宋公子魚曰禍猶<lb/>
未也<lb/>
十三年夏宋伐鄭子魚曰禍在此矣秋楚伐宋以救鄭<lb/>
襄公將戰子魚諫曰天之棄商久矣不可冬十一月襄<lb/>
公與楚成王戰於泓楚人未濟目夷曰彼衆我寡及其<lb/>
未濟擊之公不聽己濟未陳又曰可擊公曰待其已陳<lb/>
陳成宋人擊之宋師大敗襄公傷股國人皆怨公公曰<lb/>
君子不困人於阨不鼓不成列子魚曰兵以勝為功何<lb/>
<pb n="KR2d0023_WYG_029-9b"/>
常言與必如公言即奴事之耳又何事戰為楚成王已<lb/>
救鄭鄭享之去而取鄭二姬以歸叔瞻曰成王無禮其<lb/>
不沒乎為禮卒于無别有以知其不遂霸也是年晉公<lb/>
子重耳過宋襄公以傷于楚欲得晉援厚禮重耳以馬<lb/>
二十乗<hi>以上史宋世家</hi>
　韓非子　宋襄公與楚人戰涿谷上襄公曰今楚未<lb/>
　濟而擊之害義請使楚畢涉成陳而後鼓士進之右<lb/>
　司馬曰君不愛宋民腹心不完特為義耳公曰不反<lb/>
<pb n="KR2d0023_WYG_029-10a"/>
　列且行法右司馬反列楚人已成列撰陳矣公乃鼓<lb/>
　之宋人大敗公傷股三日而死此乃慕自親仁義之<lb/>
　禍夫必恃人主之自躬親而後民聽從是則將令人<lb/>
　主耕以為上服戰鴈行也民乃肯耕戰則人主不泰<lb/>
　危乎而人臣不泰安乎<lb/>
　韓子<hi>外儲左</hi>宋襄公與楚人戰於涿谷上宋人既成列<lb/>
　矣楚人未及濟右司馬購强請擊之公弗聽宋人大<lb/>
　敗公傷股三日而死<hi>與左氏小異</hi>
<pb n="KR2d0023_WYG_029-10b"/>
十四年夏襄公病傷于泓而竟卒子成公王臣立<hi>以上史宋</hi>
<hi>世家</hi>
　　成公<lb/>
三年倍楚盟親晉以有徳于文公也<lb/>
四年楚成王伐宋宋告急于晉<lb/>
五年晉文公救宋楚兵去<lb/>
九年晉文公卒<lb/>
十六年秦穆公卒<lb/>
<pb n="KR2d0023_WYG_029-11a"/>
十七年成公卒成公弟禦殺太子及大司馬公孫固而<lb/>
自立為君宋人共殺禦而立成公少子杵臼是為昭公<lb/>
<hi>以上史宋世家  約左氏文</hi>
　　昭公<lb/>
昭公四年宋敗長翟縁斯於長丘<hi>史宋世家</hi>
七年楚莊王即位<hi>史宋世家</hi>
九年昭公無道國人不附昭公弟鮑革<hi>一本無革字</hi>賢而下<lb/>
士先襄公夫人欲通于公子鮑不可乃助之施于國昭<lb/>
<pb n="KR2d0023_WYG_029-11b"/>
公出獵夫人王姬使衛伯攻殺昭公弟鮑革立是為文<lb/>
公<hi>史宋世家約左氏文</hi>
　韓子<hi>内儲下</hi>戴驩為宋太宰皇喜重於君二人爭事而<lb/>
　相害也皇喜遂殺宋母而奪其政<hi>按左傳宋維昭公遇弑驩即昭公時</hi>
　<hi>人皇喜未見傳</hi>
　韓子<hi>内儲上</hi>戴驩宋太宰夜使人曰吾聞數夜有乗輼<lb/>
　車至李史門者謹為我伺之使人報曰不見輼車見<lb/>
　有奉笥而與李史語者有間李史受笥<lb/>
<pb n="KR2d0023_WYG_029-12a"/>
　　文公<lb/>
文公元年晉率諸侯伐宋責以弑君聞文公定立乃去<lb/>
二年昭公子因文公母弟須與武繆戴莊桓之族為亂<lb/>
文公盡誅之出武繆之族<hi>史宋世家約左氏文</hi>
四年春鄭命楚伐宋宋使華元將鄭敗宋囚華元華元<lb/>
之將戰殺羊以食士其御羊羮不及故怨馳入鄭軍故<lb/>
宋師敗得囚華元宋以兵車百乗文馬四百匹贖華元<lb/>
未盡入華元亡歸宋<lb/>
<pb n="KR2d0023_WYG_029-12b"/>
十四年楚莊王圍鄭鄭伯降楚楚復釋之<lb/>
十六年楚使過宋宋有前仇執楚使九月楚莊王圍宋<lb/>
<hi>史宋世家</hi>
楚莊王圍宋<hi>宋文公十七年</hi>五月不解宋城中急無食華元乃<lb/>
夜私見楚將子反子反告莊王王問城中何如曰析骨<lb/>
而炊易子而食莊王曰誠哉言我軍亦有二日糧以信<lb/>
故遂罷兵去<hi>史宋世家異與左氏小</hi>
二十二年文公卒子共公瑕立始厚葬君子譏華元不<lb/>
<pb n="KR2d0023_WYG_029-13a"/>
臣矣<hi>史宋世家</hi>
　墨子　宋文君鮑之時有臣曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>觀辜固嘗從事於<lb/>
　厲株子杖楫出與言曰觀辜是何陸璧之不滿度量<lb/>
　酒醴粢盛之不淨潔也犧牲之不全肥春夏秋冬選<lb/>
　失時豈女為之與意鮑為之與觀辜曰鮑幼弱在荷<lb/>
　繦之中鮑何與識焉官臣觀辜特為之株子舉楫而<lb/>
　槀之殪於壇上<lb/>
　　共公<lb/>
<pb n="KR2d0023_WYG_029-13b"/>
共公元年華元善楚將子重又善晉將欒書兩盟晉楚<lb/>
<hi>史宋世家</hi>
共公十三年卒華元為右師魚石為左師司馬唐山攻<lb/>
殺太子肥欲殺華元華元奔晉魚石止之至河乃還誅<lb/>
唐山乃立共公少子成是為平公<hi>史宋世家約左氏文</hi>
　　平公<lb/>
平公三年楚共王拔宋之彭城以封宋左師魚石<hi>史宋世家</hi>
四年諸侯共誅魚石而歸彭城於宋<hi>史宋世家</hi>
<pb n="KR2d0023_WYG_029-14a"/>
三十五年楚公子圍弑其君自立為靈王<hi>史宋世家</hi>
宋之野人耕而得玉獻之司城子罕子罕不受野人請<lb/>
曰此野人之寶也願相國為之賜而受之也子罕曰子<lb/>
以玉為寶我以不受為寶<hi>吕覽異寶五又新序巻七十詳左襄十  年即宋平之</hi>
<hi>八年</hi>
　韓非子　宋之鄙人得璞玉而獻之子罕<hi>平公十八年</hi>子<lb/>
　罕不受鄙人曰此寶也宜為君子器不宜為細人用<lb/>
　子罕曰爾以玉為寶我以不受子玉為寶是鄙人欲<lb/>
<pb n="KR2d0023_WYG_029-14b"/>
　玉而子罕不欲玉故曰欲不欲不貴難得之貨<lb/>
　新序　故宋國之長者子罕非無寶也所寶者異也<lb/>
　今以百金與搏黍以示兒子兒子必取搏黍矣以和<lb/>
　氏之璧與百金以示鄙人鄙人必取百金矣以和氏<lb/>
　之璧與道徳之至言以示賢者賢者必取至言矣其<lb/>
　知彌精其取彌精其知彌觕其取彌觕子罕之所寶<lb/>
　者至矣<lb/>
士尹池為荆使於宋司城子罕觴之南家之牆犨<hi>犨一作擁</hi>
<pb n="KR2d0023_WYG_029-15a"/>
於前而不直<hi>犨猶出曲出子罕堂前也</hi>西家之潦經其宫而不止<hi>止禁</hi>
<hi>也</hi>士尹池問其故司城子罕曰南家工人也為鞔者也<lb/>
吾將徙之其父曰吾恃為鞔以食三世矣今徙之宋國<lb/>
之求鞔者不知吾處也吾將不食願相國之憂吾不食<lb/>
也為是故吾弗徙也西家高吾宫痺潦之經吾宫也利<lb/>
故弗禁也士尹池歸荆王適興兵而攻宋士尹池諫於<lb/>
荆王曰宋不可攻也其主賢其相仁賢者能得民仁者<lb/>
能用人荆國攻之其無功而為天下笑乎故釋宋而攻<lb/>
<pb n="KR2d0023_WYG_029-15b"/>
鄭　宋在三大萬乗之間<hi>南有楚北有晉東有齊</hi>子罕之時無所<lb/>
相侵邊境四益相平公元公景公以終其身<hi>吕覽召類</hi>
　説苑<hi>君道</hi>司城子罕相宋謂宋君曰國家之危定百<lb/>
　姓之治亂在君行之賞罰也賞當則賢人勸罰當則<lb/>
　姦人止賞罰不當則賢人不勸姦人不止姦邪比周<lb/>
　欺上蔽主以爭爵禄不可不愼也夫賞賜讓與者人<lb/>
　之所好也君自行之刑罰殺戮者人之所惡也臣請<lb/>
　當之君曰善子主其惡寡人行其善吾知不為諸侯<lb/>
<pb n="KR2d0023_WYG_029-16a"/>
　笑矣於是宋君行賞賜而與子罕刑罰國人知刑戮<lb/>
　之威專在子罕也大臣親之百姓附之居期年子罕<lb/>
　逐<hi>逐一作却</hi>其君而專其政<hi>又淮南子道應</hi>
　韓子<hi>外儲右</hi>司城子罕謂宋君曰慶賞賜予者民之所<lb/>
　好也君自行之誅罰殺戮者民之所惡也臣請當之<lb/>
　宋君曰諾於是出威令誅大臣君曰問子罕也於是<lb/>
　大臣畏之細民歸之處期年子罕殺宋君而奪其政<lb/>
　<hi>殺一作刼</hi>
<pb n="KR2d0023_WYG_029-16b"/>
　韓子<hi>二柄</hi>子罕謂宋君曰夫慶賞賜予者民之所喜<lb/>
　也君自行之殺戮刑罰者民之所惡也臣請當之於<lb/>
　是宋君失刑而子罕用之故宋君見刼<hi>此條屢見按子罕是宋賢</hi>
　<hi>臣即樂善也安得有弑君之事豈别有子罕耶</hi>
宋司城子罕之貴子韋也入與共食出與同衣司城子<lb/>
罕亡子韋不從子罕來復召子韋而貴之左右曰君之<lb/>
善子韋也君亡不從來又復貴之君獨不愧於君之忠<lb/>
臣乎子罕曰吾唯不能用子韋故至于亡今吾之得復<lb/>
<pb n="KR2d0023_WYG_029-17a"/>
也尚是子韋之遺徳餘教也吾故貴之且我之亡也吾<lb/>
臣之削迹拔樹以從我者奚益于吾亡哉<hi>説苑尊賢</hi>
陽門之介夫死司城子罕入而哭之哀晉人之覘宋者<lb/>
反告于晉侯曰陽門之介夫死而子罕哭之哀而民説<lb/>
殆不可伐也孔子聞之曰善哉覘國乎詩云凡民有喪<lb/>
扶服救之雖㣲晉而已天下其孰能當之<hi>檀弓下</hi>
宋宫災<hi>平公三十三年</hi>伯姬在焉伯姬魯女宋共公夫人也公<lb/>
薨伯姬執節守貞有司請曰火將至矣伯姬曰吾聞婦<lb/>
<pb n="KR2d0023_WYG_029-17b"/>
人夜出不見傅母不下堂逮乎火而死其保母自傷行<lb/>
遲悼伯姬之遇災援琴而歌曰嘉名潔兮行彌彰托節<lb/>
鼓兮令躬喪歍欽何辜遇斯殃嗟嗟奈何罹斯殃<hi>琴苑要録</hi>
　琴苑要録　伯姬逮乎火而死<hi>謚共姫</hi>其保母自傷行<lb/>
　遲悼伯姬之遇災援琴而歌曰嘉名潔兮行彌彰託<lb/>
　節鼓兮令躬喪歍欽何辜遇斯殃嗟嗟奈何罹斯殃<lb/>
　名伯姫引<lb/>
　列女傳　伯姬者魯宣公之女成公之妹也嫁於宋<lb/>
<pb n="KR2d0023_WYG_029-18a"/>
　共公三月廟見當行夫婦之道伯姬以共公不親迎<lb/>
　故不肯聽命宋人告魯魯使大夫季文子如宋致命<lb/>
　於伯姬十年共公卒伯姬寡至景公時伯姬嘗遇夜<lb/>
　失火遂逮於火而死諸侯聞之莫不悼痛以為死者<lb/>
　不可以生財物猶可復故相與聚㑹于澶淵償宋之<lb/>
　所喪春秋善之<lb/>
四十四年平公卒子元公佐立<hi>史宋世家</hi>
　　元公<lb/>
<pb n="KR2d0023_WYG_029-18b"/>
八年宋火<lb/>
十年元公母信詐殺諸公子大夫華向氏作亂楚平王<lb/>
太子建來奔見諸華氏相攻亂去如鄭<lb/>
十五年元公為魯昭公避季氏居外為之求入魯行道<lb/>
卒子景公頭曼立<hi>史宋世家約左氏文</hi>
　　景公<lb/>
宋桓司馬有寶珠抵罪出亡<hi>桓司馬桓魋抵當也</hi>王使人問珠之<lb/>
所在曰投之池中<hi>魯哀十四年桓魋欲害公公知之攻魋魋出奔衛公則宋景公也春秋時</hi>
<pb n="KR2d0023_WYG_029-19a"/>
<hi>宋未稱王此云王使人者誤</hi>於是竭池而求之無得魚盡死<hi>吕覽必已</hi>
景公十六年魯陽虎來奔己復去<hi>史宋世家</hi>
二十五年孔子過宋宋司馬桓魋惡之欲殺孔子孔子<lb/>
㣲服去<hi>史宋世家</hi>
三十年曹倍宋又倍晉宋伐曹晉不救遂滅曹<hi>史宋世家</hi>
三十六年齊田常弑簡公<hi>史宋世家</hi>
三十七年楚惠王滅陳熒惑守心心宋之分野也景公<lb/>
憂之司星子韋曰可移於相景公曰相吾之股肱曰可<lb/>
<pb n="KR2d0023_WYG_029-19b"/>
移於民景公曰君者待民曰可移於嵗景公曰嵗饑民<lb/>
困吾誰為君子韋曰天高聽卑君有君人之言三熒惑<lb/>
宜有動於是候之果徙三度<hi>史宋世家</hi>
宋景公之時<hi>景公三十七年</hi>熒惑守心公懼召子韋而問焉曰<lb/>
熒惑在心何也子韋曰熒惑者天罰也心者宋之分野<lb/>
也禍當於君雖然可移於宰相公曰宰相所與治國家<lb/>
也而移死焉不祥子韋曰可移於民公曰民死寡人將<lb/>
誰為君乎寧獨死子韋曰可移於嵗公曰嵗害則民饑<lb/>
<pb n="KR2d0023_WYG_029-20a"/>
民饑必死為人君而殺其民以自活也其誰以我為君<lb/>
乎寡人之命固盡己子無復言矣子韋還走北面載拜<lb/>
曰臣敢賀君天之處髙而聽卑君有至徳之言三天必<lb/>
三賞君今夕熒惑其三徙舎君延年二十一嵗公曰子<lb/>
何以知之對曰有三善言必有三賞星必徙三舎舎行<lb/>
七星星一徙當一年三七二十一臣故曰君延年二十<lb/>
一嵗臣請伏於陛下以候之熒惑不徙臣請死公曰可<lb/>
是夕熒惑果徙三舎<hi>吕覽制樂南又新序巻四  又淮  子道應</hi>
<pb n="KR2d0023_WYG_029-20b"/>
宋景公時大旱三年卜以人祀乃雨公下堂頓首曰吾<lb/>
所以求雨者為人今殺人不可將自當之言未卒天大<lb/>
雨方千里<hi>莊子</hi>
宋景公之世有善星文者許以上大夫之位處於層樓<lb/>
延閣之上以望氣象設以珍食施以寶衣其食則有渠<lb/>
滄之鳬煎以桂髓叢庭之鷃蒸以蜜沫淇漳之鱧脯以<lb/>
青茄九江珠穟爨以蘭蘇華清夏潔灑以纎縞華清井<lb/>
之澄華也饔人視時而叩鐘伺食以擊盤言每食而輒<lb/>
<pb n="KR2d0023_WYG_029-21a"/>
擊鐘磬也懸四時之衣春夏金玉為飾秋冬以翡翠為<lb/>
温燒異香于臺上忽有野人披草負笈扣門而進曰聞<lb/>
國君愛隂陽之術好象緯之祕請見景公乃延之崇堂<lb/>
語則及未來之兆次及已往之事萬不失一夜則觀星<lb/>
望氣晝則執算披圖不服寶衣不甘竒食景公謝曰今<lb/>
國喪亂㣲君則何以輔之曰徳之不均亂將及矣修徳<lb/>
以來人則天應之祥人美其化景公曰善遂賜姓曰子<lb/>
氏名之曰韋即子韋也<hi>拾遺記周靈王韋漢書陰陽家宋司星子  三篇</hi>
<pb n="KR2d0023_WYG_029-21b"/>
　闕子　宋景公使弓工為弓九年來見公曰為弓亦<lb/>
　遲矣對曰臣不得見公矣臣之精盡于弓矣獻弓而<lb/>
　歸三日而死公張弓登臺東面而射矢踰孟霜之山<lb/>
　集彭城之東其餘力逸勁飲羽于石梁<lb/>
初邢史子臣謂宋景公曰從今以往五祀日臣死自臣<lb/>
死後五年五月丁亥吳亡以後五祀八月辛巳君薨邢<lb/>
史子臣至死日朝見景公夕而死後吳亡景公懼思邢<lb/>
史子臣之言將死日乃逃于瓜圃遂死焉求得已蟲矣<lb/>
<pb n="KR2d0023_WYG_029-22a"/>
<hi>古文瑣語</hi>
六十四年宋景公卒公子特攻殺太子而自立是為昭<lb/>
公昭公者元公之曾庶孫也昭公父公孫糾糾父公子<lb/>
褍秦<hi>褍音端</hi>褍秦即元公少子也景公殺昭公父糾故昭<lb/>
公怨殺太子而自立<hi>史宋世家異與左氏全</hi>
　　昭公<lb/>
宋昭公出亡謂其御曰吾知所以亡矣御者曰何哉昭<lb/>
公曰吾被服而立侍御者數十人無不曰吾君麗者也<lb/>
<pb n="KR2d0023_WYG_029-22b"/>
吾發言動事朝臣數百人無不曰吾君聖者也吾外内<lb/>
不見吾過失是以亡也於是改操易行安義行道不出<lb/>
二年而美聞於宋宋人迎而復之諡為昭<hi>韓詩巻六</hi>
　新書<hi>巻之七</hi>宋昭公出亡至于境喟然嘆曰嗚呼吾知<lb/>
　所以亡矣吾朝臣千人發政舉吏無不曰吾君聖者<lb/>
　侍御者數百人被服而立無不曰吾君麗者吾外内<lb/>
　不聞吾過吾是以至此吾困宜矣于是革心易行衣<lb/>
　苴布食<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>餕晝學道而夕講之二年美聞于宋宋人<lb/>
<pb n="KR2d0023_WYG_029-23a"/>
　車徒迎而復位卒為賢君謚為昭公<lb/>
昭公四十七年卒子悼公購由立<hi>史宋世家</hi>
　　悼公<lb/>
子思年十六適宋宋大夫樂朔與之言學焉朔曰尚書<lb/>
虞夏數四篇善也下此以訖于秦費效堯舜之言耳殊<lb/>
不如也子思答曰事變有極正自當耳假令周公堯舜<lb/>
不更時異處其書同矣樂朔曰凡書之作欲以喻民也<lb/>
簡易為上而乃故作難知之辭不亦繁乎子思曰書之<lb/>
<pb n="KR2d0023_WYG_029-23b"/>
意兼復深奥訓詁成義古人所以為典雅也曰昔魯委<lb/>
巷亦有似君之言者伋答之曰道為智者傳茍非其人<lb/>
道不傳矣今君何似之甚也樂朔不悦而退曰孺子辱<lb/>
吾其徒曰魯雖以宋為舊然世有讐焉請攻之遂圍子<lb/>
思宋君聞之不待駕而救子思子思既免曰文王困於<lb/>
羑里作周易祖君屈於陳蔡作春秋吾困於宋可無作<lb/>
乎於是撰中庸之書四十九篇<hi>孔叢子上</hi>
悼公八年卒子休公田立<hi>史宋世家</hi>
<pb n="KR2d0023_WYG_029-24a"/>
　　休公<lb/>
休公二十三年子辟公辟兵立<hi>史宋世家璧索隱云紀年作桓侯  兵則辟兵</hi>
<hi>謚桓也又莊子云桓侯行未出城門其前驅呼辟蒙人止之</hi>
　　辟公<lb/>
辟公三年卒子剔成立<hi>史宋世家</hi>
　　剔成<lb/>
墨翟宋大夫善守禦公輸般為雲梯之械將攻宋墨子<lb/>
見之乃解帶為城以堞為械九設攻城之機墨子九却<lb/>
<pb n="KR2d0023_WYG_029-24b"/>
之公輸般攻械盡墨子守有餘公輸屈曰吾知所以拒<lb/>
我者吾不言楚王問之墨子曰公輸意過欲殺臣然臣<lb/>
弟子禽滑等三百人在宋楚乃不攻宋也<hi>墨子</hi>
公輸般為高雲梯欲以攻宋<hi>公輸魯般之號也在楚為楚設攻宋之具</hi>墨子<lb/>
聞之自魯往裂裳裹足日夜不休十日十夜而至於郢<lb/>
<hi>楚都也</hi>見楚王曰臣北方之鄙人也聞大王將攻宋信有<lb/>
之乎王曰然墨子曰必得宋乃攻之乎亡其不得宋且<lb/>
不義猶攻之乎王曰必不得宋且有不義<hi>必一作既</hi>則曷為<lb/>
<pb n="KR2d0023_WYG_029-25a"/>
攻之墨子曰甚善臣以宋必不可得王曰公輸般天下<lb/>
之巧人也已為攻宋之械矣墨子曰請令公輸般試攻<lb/>
之臣請試守之於是公輸般設攻宋之械墨子設守宋<lb/>
之備九攻之墨子九却之不能入故荆輟不攻宋<hi>吕覽愛類</hi>
<hi>修又淮南子  務語稍别</hi>
公輸子削竹木為鵲成而飛之三日不下自以為至巧<lb/>
墨子謂曰子之為鵲也不如匠之為車轄也須㬰豎三<lb/>
寸之木而任五十石之重故利于人謂之巧不利于人<lb/>
<pb n="KR2d0023_WYG_029-25b"/>
謂之拙<hi>墨子</hi>
　史記<hi>荀卿傳</hi>蓋墨翟宋之大夫善守禦為節用或曰並<lb/>
　孔子時或曰在其後<hi>漢書墨家墨子七十一篇</hi>
　墨子　子墨子游公尚過於越公尚過説越王越王<lb/>
　大説謂公尚過曰先生茍能使子墨子於越而教寡<lb/>
　人請裂故吳之地方五百里以封子墨子公尚過許<lb/>
　諾遂為公尚過束車五十乗以迎子墨子於魯曰吾<lb/>
　以夫子之道説越王越王大説謂過曰茍能使子墨<lb/>
<pb n="KR2d0023_WYG_029-26a"/>
　子至於越而教寡人請裂故吳之地方五百里以封<lb/>
　子子墨子謂公尚過曰子觀越王之志何若意越王<lb/>
　將聽吾言用吾道則翟將往量腹而食度身而衣自<lb/>
　比於羣臣奚能以封為哉抑越不聽吾言不用吾道<lb/>
　而我往焉則是我以義<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也鈞之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦於中國耳何<lb/>
　必於越哉<lb/>
　墨子為木鳶三年而成蜚一日而敗弟子曰先生之<lb/>
　巧至能使木鳶飛墨子曰不如為車輗者巧也用咫<lb/>
<pb n="KR2d0023_WYG_029-26b"/>
　尺之木不費一朝之事而引三十石之任致逺力多<lb/>
　久於嵗數今我成鳶三年成蜚一日而敗惠子聞之<lb/>
　曰墨子大巧巧為輗拙為鳶<hi>韓子外儲左</hi>
　淮南子　墨子服役者百八十人皆可使赴火蹈刃<lb/>
　死不還踵化之所致也<lb/>
　尸子　繞梁之鳴許史鼔之非不樂也墨子以為傷<lb/>
　義是弗聽也<lb/>
　新語　墨子皇皇席不及煖　按鄒陽書云邑號朝<lb/>
<pb n="KR2d0023_WYG_029-27a"/>
　歌而墨子回車顔氏家訓云顔子不舎未知孰是<lb/>
　風俗通　公輸般之水見蠡曰見汝形遂出頭般以<lb/>
　足畫圖之蠡引閉其戸終不可得開般遂施之門户<lb/>
　云人閉藏如是故周宻矣<lb/>
　世本　公輸般作石磑<lb/>
　水經注　忖留神嘗與魯班語班令其人出忖留曰<lb/>
　我貌獰醜卿善圖物容我不能出班于是拱手與言<lb/>
　曰出頭見我忖留乃出首班於是以脚畫地忖留覺<lb/>
<pb n="KR2d0023_WYG_029-27b"/>
　之便還没水故置其像於水唯背以上立水上<lb/>
　述異記　天姥山南峯昔魯班刻木為鶴一飛七百<lb/>
　里後放於北山西峯上　東北巗海畔有大石龜俗<lb/>
　云魯班所作夏則入海冬復止於山　魯班刻石為<lb/>
　禹九州圖　七里洲中有魯班刻木蘭為舟<lb/>
　論衡　魯般為母作木車馬木人御者機闗備具載<lb/>
　母其上一驅不還遂失其母<lb/>
　鄒陽上梁王書　宋信子冉之言囚墨翟<hi>注子冉子罕也墨翟</hi>
<pb n="KR2d0023_WYG_029-28a"/>
　<hi>被囚之故未詳</hi>
剔成四十一年剔成弟偃攻襲剔成剔成敗奔齊偃自<lb/>
立為宋君<hi>史宋世家皆索隱曰戰國䇿吕氏春秋  以偃諡曰康王</hi>
　　康王偃<lb/>
君偃十一年自立為王<lb/>
魯鄙人遺宋元王閉<hi>鄙人小人也閉結不解者也一云元王即康王</hi>元王號令<lb/>
於國有巧者皆來解閉人莫之能解兒説之弟子請往<lb/>
解之乃能解其一不能解其一且曰非可解而我不能<lb/>
<pb n="KR2d0023_WYG_029-28b"/>
解也固不可解也問之魯鄙人鄙人曰然固不可解也<lb/>
我為之而知其不可解也今不為而知其不可解也是<lb/>
巧於我故如兒説之弟子者以不解解之也<hi>吕覽君守</hi>
　繹史　諸子稱宋元君或曰元王春秋有宋元公非<lb/>
　王也未詳所指<lb/>
宋有蘭子者以技干宋元君宋元君召而使見其技以<lb/>
雙枝長倍其身屬其脛並趨並馳弄七劍迭而躍之五<lb/>
劍常在空中元君大驚立賜金帛又有能燕戲者聞之<lb/>
<pb n="KR2d0023_WYG_029-29a"/>
復以干元君元君大怒曰昔有異技干寡人者技無庸<lb/>
適值寡人有歡心故賜金帛彼必聞此而進復望吾賞<lb/>
拘而擬戮之經月乃放<hi>列子説符</hi>
宋元君將畫圖衆史皆至受揖而立䑛筆和墨在外者<lb/>
半有一史後至者儃儃然不趨受揖不立因之舎公使<lb/>
人視之則解衣槃礴臝<hi>槃礴箕踞也臝與祼同</hi>君曰可矣是真畫<lb/>
者也<hi>莊子田子方</hi>
有見宋王者錫車十乗以其十乗驕穉莊子莊子曰河<lb/>
<pb n="KR2d0023_WYG_029-29b"/>
上有家貧恃緯蕭而食者<hi>緯蕭以織葦為業者</hi>其子没於淵得千<lb/>
金之珠其父謂其子曰取石來鍛之夫千金之珠必在<lb/>
九重之淵而驪龍頷下子能得珠者必遭其睡也使驪<lb/>
龍而寤子尚奚㣲之有哉<hi>言得禍非小</hi>今宋國之深非直九<lb/>
重之淵也宋王之猛非直驪龍也子能得車者必遭其<lb/>
睡也使宋王而寤子為韲粉矣<hi>莊子列禦㓂</hi>
宋人有曹商者為宋王使秦其往也得車數乗王説之<lb/>
益車百乗反於宋見莊子曰夫處窮閭阨巷困窘織屨<lb/>
<pb n="KR2d0023_WYG_029-30a"/>
槁項黄馘者商之所短也一悟萬乗之主而從車百乗<lb/>
者商之所長也莊子曰秦王有病召醫破癰潰痤者得<lb/>
車一乗䑛痔者得車五乗所治愈下得車愈多子豈治<lb/>
其痔耶何得車之多也子行矣<hi>莊子列禦㓂</hi>
宋元君夜半而夢人被髮闚阿門曰予自宰路之淵予<lb/>
為清江使河伯之所漁者余且得予元君覺使人占之<lb/>
曰此神龜也君曰漁者有余且乎左右曰有君曰令余<lb/>
且㑹朝明日余且朝君曰漁何得對曰且之網得白龜<lb/>
<pb n="KR2d0023_WYG_029-30b"/>
焉箕圜五尺君曰獻若之龜龜至君再欲殺之再欲活<lb/>
之心疑卜之曰殺龜以卜吉乃刳龜七十二鑽而無遺筴仲<lb/>
尼曰神龜能見夢於元君而不能避余且之網知能七<lb/>
十二鑽而無遺筴不能避刳腸之患如是則知有困神<lb/>
有所不及也<hi>莊子外物</hi>
　史記<hi>龜䇿列傳</hi>宋元王問博士衛平曰寡人夢一丈夫衣<lb/>
　𤣥繡之服而乗輜車曰我為江使于河而豫且得我<lb/>
　而不能去身在患中莫可告語王有徳義故來愬之<lb/>
<pb n="KR2d0023_WYG_029-31a"/>
　是何物也衛平乃援式而起對曰昔壬子宿在牽牛<lb/>
　使者當囚衣𤣥服而乗輜車其名為龜王可使人問<lb/>
　而求之王曰善哉<hi>按此本莊子寓言而褚生以補史傳衍至二千八百餘言文雖竒傑</hi>
　<hi>而實迂誕今悉刪之存其數語</hi>
宋王謂其相唐鞅曰<hi>宋王康王也</hi>寡人所殺戮者衆矣而羣<lb/>
臣愈不畏其故何也唐鞅對曰王之所罪盡不善者也<lb/>
罪不善善者故為不畏王欲羣臣之畏也不若無辨其<lb/>
善不善而時罪之若此則羣臣畏矣居無㡬何宋君殺<lb/>
<pb n="KR2d0023_WYG_029-31b"/>
唐鞅<hi>吕覽淫辭</hi>
惠盎見宋康王康王蹀足謦欬疾言曰寡人之所説者<lb/>
勇有力也不説為仁義者也客將何以教寡人惠盎對<lb/>
曰臣有道於此使人雖有勇刺之不入雖有力擊之弗<lb/>
中大王獨無意耶王曰善此寡人之所欲聞也惠盎曰<lb/>
夫刺之不入擊之不中此猶辱也臣有道于此使人雖<lb/>
有勇弗敢刺雖有力不敢擊大王獨無意耶王曰善此<lb/>
寡人之所欲知也惠盎曰夫不敢刺不敢擊非無其志<lb/>
<pb n="KR2d0023_WYG_029-32a"/>
也臣有道於此使人本無其志也大王獨無意耶王曰<lb/>
善此寡人之所願也惠盎曰夫無其志也未有愛利之<lb/>
心也臣有道於此使天下丈夫女子莫不歡然皆欲愛<lb/>
利之此其賢於勇有力也居四累之上大王獨無意耶<lb/>
<hi>四累謂卿大夫士及民四等也</hi>王曰此寡人之所欲得也惠盎對曰孔<lb/>
墨是也孔丘墨翟無地而為君無官而為長天下丈夫<lb/>
女子莫不延頸舉踵而願安利之今大王萬乗之主也<lb/>
誠有其志<hi>有孔墨之志</hi>則四境之内皆得其利矣其賢於孔<lb/>
<pb n="KR2d0023_WYG_029-32b"/>
墨也逺矣宋王無以應惠盎趨而出宋王謂左右曰辯<lb/>
矣客之以説服寡人也<hi>盎一作孟昭惠盎宋人惠施族也康王宋  公曾孫辟公之子</hi>
<hi>名侵立十一年僣號稱王四十五年大為不道齊湣公伐滅之  吕覽順説  又列子黄帝  又淮南子道應</hi>
<hi>稍節數語</hi>
齊攻宋<hi>齊湣王攻宋滅之</hi>宋王使人侯齊冦之所至使者還曰<lb/>
齊冦近矣國人恐矣左右皆謂宋王曰此所謂肉自生<lb/>
蟲者也以宋之彊齊兵之弱惡能如此宋王因怒而詘<lb/>
殺之<hi>詘枉也</hi>又使人往視齊冦使者報如前宋王又怒詘<lb/>
<pb n="KR2d0023_WYG_029-33a"/>
殺之如此者三其後又使人往視齊冦近矣國人恐矣<lb/>
使者遇其兄曰國危甚矣若將安適其弟曰為君視齊<lb/>
冦不意其近而國人恐如此也今又私患鄉之先視齊<lb/>
冦者皆以冦之近也報而死今也報其情死<hi>以齊冦至之情實告</hi>
<hi>宋王必誅死也</hi>不報其情又恐死<hi>不以冦至之情報而設備齊冦至殺人是又恐死</hi>將<lb/>
若何其兄曰如報其情有且先夫死者死於是報於王<lb/>
曰殊不知齊冦之所在國人甚安王大喜左右皆曰鄉<lb/>
之死者宜矣王多賜之金冦至王自投車上馳而走此<lb/>
<pb n="KR2d0023_WYG_029-33b"/>
人得以富於他國<hi>吕覽壅塞</hi>
　列仙傳　琴高趙人也以鼓琴為宋康王舎人行涓<lb/>
　彭之術浮遊冀州涿郡之間二百餘年後辭入涿水<lb/>
　中取龍子與諸弟子期曰皆潔齋待於水旁設祠果<lb/>
　乗赤鯉來出坐祠中旦有萬人觀之留一月餘復入<lb/>
　水去<lb/>
韓憑為宋康王舎人妻何氏美<hi>地志憑妻息氏封丘人</hi>王欲之捕<lb/>
舎人築青陵臺何氏作烏鵲歌以見志曰南山有烏北<lb/>
<pb n="KR2d0023_WYG_029-34a"/>
山張羅烏自高飛羅當奈何烏鵲雙飛不樂鳯凰妾是<lb/>
庶人不樂宋王又答其夫曰其雨淫淫河大水深日出<lb/>
當心康王得書以問蘓賀賀曰雨淫淫愁且思也河水<lb/>
深不得徃來也日當心有死志也俄而憑自殺妻乃陰<lb/>
腐其衣王與登臺遂自投臺下左右攬之衣不中手而<lb/>
死遺書于帶曰王利其生不利其死願以尸骨賜憑而<lb/>
合塟王怒弗聽使里人埋之冡相望也宿昔有文梓木<lb/>
生于二冢之端旬日而大合抱屈體相就根交于下枝<lb/>
<pb n="KR2d0023_WYG_029-34b"/>
錯于上又有鴛鴦雌雄各一恒棲樹上交頸悲鳴宋人<lb/>
哀之遂號其木曰相思樹<hi>搜神記</hi>
宋王築為蘖帝鴟夷血高懸之<hi>宋王康王也蘖當作䡾帝當作臺以鴟夷之革</hi>
<hi>囊血於臺上高懸之以象天也</hi>射著甲胄從下血墜流地左右皆賀曰<lb/>
王之賢過湯武矣湯武勝人今王勝天賢不可以加矣<lb/>
宋王大悦飲酒室中有呼萬嵗者堂上盡應堂上已應<lb/>
堂下盡應門外庭中聞之莫敢不應不適也<hi>吕覽過理</hi>
宋君偃十一年自立為王東敗齊取五城南敗楚取地<lb/>
<pb n="KR2d0023_WYG_029-35a"/>
三百里西敗魏軍乃與齊魏為敵國盛血以韋囊懸而<lb/>
射之命曰射天淫于酒婦人羣臣諫者輒射之于是諸<lb/>
侯皆曰桀宋宋其復為紂所為不可不誅告齊伐宋王<lb/>
偃立四十七年齊湣王與魏楚伐宋殺王偃遂滅宋而<lb/>
三分其地<hi>史宋世家</hi>
宋康王時有爵生鸇於城之陬使史占之曰小而生巨<lb/>
必霸天下康王大喜於是滅滕伐薛取淮北之地乃愈<lb/>
自信欲霸之亟成故射天笞地斬社稷而焚之曰吾伏<lb/>
<pb n="KR2d0023_WYG_029-35b"/>
天地鬼神罵國老之諫者為無頭之棺以示有勇剖傴<lb/>
者之背鍥朝涉之脛而國人大駭齊聞而伐之民散城<lb/>
不守王逃于郳侯之館得病而死<hi>新序巻四新書巻六</hi>
　　雜録<lb/>
齊攻宋宋使臧孫子南求救于楚楚大悦許救之甚歡<lb/>
臧孫子憂而反其御曰索救而得今子有憂色何也臧<lb/>
孫子曰宋小而齊大夫救小宋而患於大齊此人之所<lb/>
憂也而楚王説必以堅我也我堅而齊敝楚之所利也<lb/>
<pb n="KR2d0023_WYG_029-36a"/>
臧孫子乃歸齊人拔五城於宋而楚救不至<hi>韓子説林</hi>
宋王與齊仇也築武宫謳癸倡行者止觀築者不倦王<lb/>
聞召而賜之對曰臣師射稽之謳又賢于癸王召射稽<lb/>
使之謳行者不止<hi>勸力之歌過者不顧</hi>築者知倦<hi>用力深也</hi>王曰其謳<lb/>
不如癸美何也對曰王試度其功癸四板射稽八板<hi>功多</hi>
<hi>也</hi>擿其堅癸五寸射稽二寸<hi>入深也</hi>夫良藥苦于口而智<lb/>
者勸而飲之知其入而己已疾也忠言拂于耳而明主<lb/>
聽之知其可以致功也<hi>韓子外儲左</hi>
<pb n="KR2d0023_WYG_029-36b"/>
宋康公攻阿屠單父<hi>宋無康公疑即康王</hi>成公趙曰始吾不自知<lb/>
以為在千乗則萬乗不敢伐在萬乗則天下不敢圖今<lb/>
趙在阿而宋屠單父則是趙無以自立也且往誅宋<hi>誅刺</hi>
<hi>之也</hi>趙遂入宋三月不得見或曰何不因鄰國之使而見<lb/>
之成公趙曰不可吾因鄰國之使而刺之則使後世之<lb/>
使不信荷節之信不用皆曰趙使之然也不可或曰何<lb/>
不因羣臣道徒處之士而刺之成公趙曰不可吾因羣<lb/>
臣道徒處之士而刺之則後世之忠臣不見信辨士不<lb/>
<pb n="KR2d0023_WYG_029-37a"/>
見顧皆曰趙使之然也不可吾聞古之士怒則思理危不<lb/>
忘義必將正行以求之耳朞年宋康公病死成公趙曰<lb/>
廉士不辱名信士不惰行今吾在阿宋屠單父是辱名<lb/>
也事誅宋王朞年不得是惰行也吾若是而生何面目<lb/>
而見天下之士遂立槁于彭山之上<hi>説苑立節</hi>
晉楚之君相與為好㑹于宛丘之上宋使人往覘之晉<lb/>
楚大夫曰趣以見天子禮見于吾君我為見子焉使者<lb/>
曰冠雖敝宜加其上履雖新宜居其下周室雖㣲諸侯<lb/>
<pb n="KR2d0023_WYG_029-37b"/>
末之能易也師升宋城臣猶不更臣之服也揖而去之<lb/>
諸大夫瞿然遂以諸侯之禮見之<hi>説苑奉使</hi>
白圭謂宋令尹曰<hi>令一作大</hi>君長自知政公無事矣今君少<lb/>
主也而務名不如令楚賀君之孝也則君不奪公位<hi>公位</hi>
<hi>一作大后之事</hi>而大敬重公則公常用宋矣<hi>韓子説林下</hi>
宋陽里華子中年病忘朝取而夕忘夕與而朝忘在塗<lb/>
則忘行在室則忘坐今不識先後不識今闔室毒之謁<lb/>
史而卜之弗占謁巫而禱之弗禁謁醫而攻之弗已魯<lb/>
<pb n="KR2d0023_WYG_029-38a"/>
有儒生自媒能治之華子之妻子以居産之半請其方<lb/>
儒生曰此固非卦兆之所占非祈請之所禱非藥石之<lb/>
所攻吾試化其心變其慮庶㡬有瘳乎於是試露之而<lb/>
求衣饑之而求食幽之而求明儒生欣欣然告其子曰<lb/>
疾可已也然吾之方宻傳世不以告人試屏左右獨與<lb/>
居室七日從之莫知其所施為也而積年之疾一朝都<lb/>
除華子既悟迺大怒黜妻罰子操戈逐儒生宋人執而<lb/>
問其以華子曰曩吾忘也蕩蕩然不知天地之有無今<lb/>
<pb n="KR2d0023_WYG_029-38b"/>
頓識既往數十年來存亡得失哀樂好惡擾擾萬緒起<lb/>
矣吾恐將來之存亡得失哀樂好惡之亂吾心如此也<lb/>
須㬰之忘可復得乎子貢聞而異之以告孔子孔子曰<lb/>
此非汝所及乎顧謂顔回記之<hi>列子周穆王</hi>
兒説宋人善辯者也持白馬非馬也<hi>持白馬非馬之説</hi>服齊稷<lb/>
下之辯者乗白馬而過闗則顧白馬之賦故籍之虚辭<lb/>
則能勝一國考實按形不能謾于一人<hi>韓子外儲左</hi>
昭績昧醉寐而亡其裘宋君曰醉足以亡裘乎對曰桀<lb/>
<pb n="KR2d0023_WYG_029-39a"/>
以醉亡天下而康誥曰毋彛酒彛酒常酒也常酒者天<lb/>
子失天下匹夫失其身<hi>韓子説林上</hi>
宋太宰貴而主斷季子將見宋君梁子聞之曰語必可<lb/>
與太宰三坐乎不然將不免季子因説以貴主而輕國<lb/>
<hi>韓子説林下</hi>
宋人好善者三世不解家無故而黒牛生白犢以問先<lb/>
生曰此吉祥以享鬼神居一年其父無故而盲牛又復<lb/>
生白犢其父又復使其子以問先生其子曰前聽先生<lb/>
<pb n="KR2d0023_WYG_029-39b"/>
言而失明今又復問之奈何其父曰聖人之言先忤而<lb/>
後合其事未究固試往復問之其子又復問先生先生<lb/>
曰此吉祥也復以享鬼神歸致命其父其父曰行先生<lb/>
之言也居一年其子又無故而盲其後楚攻宋圍其城<lb/>
當此之時易子而食析骸而炊丁壯者死老病童兒皆<lb/>
上城牢守不下楚王大怒城已破諸城守者皆屠之此<lb/>
父子獨以盲故得無乗城軍罷圍解則父子俱視<hi>淮南子人</hi>
<hi>間訓生又列子説符先  作孔子</hi>
<pb n="KR2d0023_WYG_029-40a"/>
宋崇門之巷人服喪而毁甚瘠上以為愛親舉以為官<lb/>
師明年人之毁死者十餘人<hi>韓子内儲上韓子曰子之服親喪者為愛之也而尚</hi>
<hi>可以賞勸也况君上之於民乎</hi>
高陽魋將為室問匠人匠人對曰未可也木尚生加塗<lb/>
其上必將撓<hi>高陽宋邑因以為氏魋或作應宋大夫也撓弱曲也</hi>以生材任重塗<lb/>
今雖成後必敗高陽魋曰不然夫木枯則益勁塗乾則<lb/>
益輕以勁材任輕塗今雖惡後必善匠人無辭以對受<lb/>
令而為之室之始成竘然善也其後果敗<hi>竘高壯也間淮南子人</hi>
<pb n="KR2d0023_WYG_029-40b"/>
<hi>訓别又吕覽  類</hi>
宋之丁氏家無井而出汲常一人居外及其家穿井告<lb/>
人曰吾穿井得一人有聞而傳之者曰丁氏穿井得一<lb/>
人國人道之聞之於宋君宋君令人問之於丁氏丁氏<lb/>
對曰得一人之使非得一人於井中也<hi>吕覽察傳</hi>
宋人有以玉為楮葉者三年而成鋒殺莖柯毫芒繁澤<lb/>
亂之楮葉之中而不可别也此人遂以巧食禄于宋邦<lb/>
列子聞之曰使天地之生物三年而成一葉則物之有<lb/>
<pb n="KR2d0023_WYG_029-41a"/>
葉者寡矣<hi>列子説符作又韓子喻老玉  象</hi>
宋有富人天雨牆壞其子曰不築將必有盜其鄰人之<lb/>
父亦云暮而果大亡其財其家甚智其子而疑鄰人之<lb/>
父<hi>韓子説難</hi>
宋鮑蘓之妻曰女宗養姑甚謹鮑蘇仕衛三年而取外<lb/>
妻女宗不妬愈謹因往來者請問其夫賂遺外妻甚厚<lb/>
女宗之姒謂曰可以去矣女宗曰何故姒曰夫人既有<lb/>
所好子何留乎女宗曰婦人一醮不改夫死不嫁執麻<lb/>
<pb n="KR2d0023_WYG_029-41b"/>
枲治絲蠒織紝組紃以供衣服以事夫室澈漠酒醴羞<lb/>
饋食以事舅姑以專一為貞以善從為順豈有専夫室<lb/>
之好也夫禮天子十二諸侯九卿大夫三士二今吾夫<lb/>
誠士也有二不亦宜乎且婦人有七見去夫無一去義<lb/>
七去之道妬正為首淫僻竊盜長舌驕侮無子惡疾皆<lb/>
在其後吾姒不教吾以居室之禮而反欲使吾為見棄<lb/>
之行將安所用此遂不聽事姑愈謹宋公聞之表其閭<lb/>
號曰女宗<hi>列女傳</hi>
<pb n="KR2d0023_WYG_029-42a"/>
宋有田夫常衣黂緼以過冬<hi>黂音焚麻之牡者</hi>暨春東作自暴<lb/>
于日不知天下之有廣厦隩室緜纊狐貉顧其妻曰負<lb/>
日之暄人莫知者以獻吾君將有賞<hi>博物志</hi>
宋人有耕者田中有株兔走觸株折頸而死因釋耕守<lb/>
株冀復得兔為宋國所笑<hi>韓子五蠧</hi>
宋之愚人得燕石于梧臺之東歸而藏之以為寶周客<lb/>
聞而觀焉主人齋三日端冕𤣥服以發寶革匱十重緹<lb/>
巾十襲客見之掩口而笑曰此特燕石耳與瓦甓不殊<lb/>
<pb n="KR2d0023_WYG_029-42b"/>
<hi>闞子</hi>
　韓非子<hi>説林</hi>宋之富賈有監止子者與人爭買百金<lb/>
　之璞玉因佯失而毁之負其百金而理其毁瑕得千<lb/>
　鎰焉事有舉之而有敗而賢其毋舉之者負之時也<lb/>
　韓非子<hi>外儲説右下</hi>王子於期為宋君為千里之逐已駕<lb/>
　察手吻文且發矣驅而前之輪中繩引而郤之馬掩<lb/>
　跡拊而發之彘逸出於竇中馬退而卻筴不能進前<lb/>
　也馬駻而走轡不能止也<lb/>
<pb n="KR2d0023_WYG_029-43a"/>
　韓非子<hi>右傳</hi>宋崇門之巷人服喪而毁甚瘠上以為<lb/>
　慈愛於親舉以為官師明年人之所以毁死者嵗十<lb/>
　餘人子之服親喪者為愛之也而尚可以賞勸也况<lb/>
　君上之於民乎<lb/>
　吕氏春秋　宋有澄子者亡緇衣求之塗見婦人衣<lb/>
　緇衣援而弗舎欲取其衣曰今者我亡緇衣婦人曰<lb/>
　公雖亡緇衣此實吾所自為也澄子曰子不如速與<lb/>
　我衣昔吾所亡者紡緇也今子之衣襌緇也以襌緇<lb/>
<pb n="KR2d0023_WYG_029-43b"/>
　當紡緇子豈不得哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭巻二十六<lb/>
</p>
<p>
</p>
  </div>
</body>
</text>
</TEI>
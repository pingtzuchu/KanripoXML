<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭巻六</head> <lb/>
    <p>
<pb n="KR2d0023_WYG_008-1a"/>
欽定四庫全書<lb/>
　春秋戰國異辭巻六<lb/>
　　　　　　　　　右春坊右諭徳陳厚耀撰<lb/>
　魯<lb/>
　　悼公<lb/>
有若之喪悼公弔焉子游擯由左<hi>檀弓下</hi>
三十七年悼公卒子嘉立是爲元公<hi>史魯世家</hi>
悼公之喪季昭子問于孟敬子曰爲君何食敬子曰食粥天下<lb/>
<pb n="KR2d0023_WYG_008-1b"/>
之達禮也吾三臣者之不能居公室也四方莫不聞矣勉而爲<lb/>
瘠則吾能毋乃使人疑夫不以情居瘠者乎哉我則食食<hi>檀弓下</hi>
　　元公<lb/>
齊人攻魯魯欲將吴起<hi>吴起衛人好用兵嘗學于曾子</hi>吴起取齊女爲<lb/>
妻而魯疑之吴起於是欲就名遂殺其妻以明不與齊<lb/>
也魯卒以爲將將而攻齊大破之魯人或惡吴起曰起<lb/>
之爲人猜忍人也其少時家累千金游仕不遂遂破其<lb/>
家鄉黨笑之起殺其謗已者三十餘人而東出衛郭門<lb/>
<pb n="KR2d0023_WYG_008-2a"/>
與其母訣齧臂而盟曰起不爲卿相不復入衛遂事曽<lb/>
子其母死起終不歸曽子薄之而與起絶起乃之魯學<lb/>
兵法以事魯君疑之起殺妻以求將夫魯小國而有戰<lb/>
勝之名則諸侯圖魯矣且魯衛兄弟之國也而君用起<lb/>
則是棄衛魯君疑之謝吴起吴起於是聞魏文侯賢往<lb/>
事之<hi>史孫吴傳年按魏以吴起爲西河守在魯穆公元  則起之仕魯當在元公時</hi>
　吴起衛左氏中人也使其妻織組而幅狹於度吴子<lb/>
　使更之其妻曰諾及成復度之果不中度吴子大怒<lb/>
<pb n="KR2d0023_WYG_008-2b"/>
　其妻對曰吾始經之而不可更也吴子出之其妻請<lb/>
　於兄而索入其兄曰吴子爲法者也其爲法也且欲<lb/>
　以與萬乗致功必先踐之妻妾然後行之子母幾索<lb/>
　入矣<hi>幾望也</hi>其妻之弟又重於衛君乃因衛君之重請<lb/>
　吴子吴子不聽遂去衛而入楚一曰吴子示其妻以<lb/>
　組曰子爲我織組令之如是組已就而效之其組異<lb/>
　善起曰使子爲組令之如是而今也異善何也其妻<lb/>
　曰用財若一也加務善之吴起曰非語也使之衣歸<lb/>
<pb n="KR2d0023_WYG_008-3a"/>
　其父往請之吴起曰起家無虚言<hi>韓子外儲右</hi>
　魯季孫新弑其君吴起仕焉或謂起曰夫死者始死<lb/>
　而血已血而衂已衂而灰已灰而土反其土也無可<lb/>
　爲者矣今季孫乃始血其毋乃未可知也吴起因去<lb/>
　之晉<hi>韓子説林</hi>
元公二十一年卒子顯立是爲穆公<hi>史魯世家</hi>
　　穆公<lb/>
公儀潜魯人與子思爲友穆公因子思而致命欲以爲<lb/>
<pb n="KR2d0023_WYG_008-3b"/>
相子思曰公儀子所以不至也君若饑渴待賢納用其<lb/>
謀雖蔬食飲水伋亦願在下風如以高官厚禄爲釣餌<lb/>
而無信用之心公儀子智若魚者可也不爾則不踰君<lb/>
之庭且臣不侫又不能爲君操竿下釣以傷守節之士<lb/>
潛竟終身不屈<hi>高士傳</hi>
　魯人有公儀僭者<hi>數本皆作潛</hi>砥節礪行樂道好古恬于<lb/>
　榮利不事諸侯子思與之友穆公因子思欲以爲相<lb/>
　謂子思曰公儀子必輔寡人三分魯國而與之一子<lb/>
<pb n="KR2d0023_WYG_008-4a"/>
　其言之子思對曰如君之言則公儀子愈所以不至<lb/>
　也君若饑渴待賢納用其謀雖蔬食水飲伋亦願在<lb/>
　下風今徒以高官厚禄釣餌君子無信用之意公儀<lb/>
　子之智若魚鳥可也不然則彼將終身不躡乎君之<lb/>
　庭矣且臣不侫又不任爲君操竿下釣以蕩守節之<lb/>
　士也<hi>孔叢子上</hi>
公儀休爲魯相奉法順理無所變更百官自正使食禄<lb/>
者不得與民下爭利受大者不得取小客有遺相魚者<lb/>
<pb n="KR2d0023_WYG_008-4b"/>
不受客曰聞君嗜魚何故不受相曰以嗜魚故不受也<lb/>
食茹而羙㧞其園葵而棄之見家織布好而逐出其婦<lb/>
燔其機曰欲令農夫女工安所售其貨乎<hi>淮南子</hi>
　史記　公儀休者魯慱士也以高第爲魯相奉法循<lb/>
　理無所變更百官自正使食禄者不得與下民爭利<lb/>
　受大者不得取小客有遺相魚者相不受客曰聞君<lb/>
　嗜魚遺君魚何故不受也相曰以嗜魚故不受也今<lb/>
　爲相能自給魚今受魚而免誰復給我魚者吾故不<lb/>
<pb n="KR2d0023_WYG_008-5a"/>
　受也食茹而羙㧞其園葵而棄之見其家織布好而<lb/>
　疾出其家婦燔其機云欲令農士工女安所讎其貨<lb/>
　乎<lb/>
公儀子相魯而嗜魚一國爭買魚而獻之公儀子不受<lb/>
其弟諫曰夫子嗜魚而不受者何也對曰夫惟嗜魚故<lb/>
不受也夫即受魚必有下人之色有下人之色將枉於<lb/>
法枉於法則免於相雖嗜魚必不能致我魚即無受魚<lb/>
而不免於相雖嗜魚我能長自給魚此明夫恃人不如<lb/>
<pb n="KR2d0023_WYG_008-5b"/>
自恃也明於人之爲已者不如己之自爲也<hi>韓子外儲右  淮南</hi>
<hi>道應稍節數語</hi>
楚成王<hi>楚成王與公儀休不同時當是聲王</hi>賛諸屬諸侯使魯君爲僕魯<lb/>
君致大夫而謀曰我雖小亦周之建國也今成王以我<lb/>
爲僕可乎大夫皆曰不可公儀休曰不可不聽楚王身<lb/>
死國亡君之臣乃君之有也爲民君也魯君遂爲僕<hi>説苑</hi>
<hi>權謀</hi>
辛寛見魯繆公曰臣而今而後知吾先君周公之不若<lb/>
<pb n="KR2d0023_WYG_008-6a"/>
太公望之知也昔者太公望封於營丘之渚海阻山高<lb/>
險固之地也是故地日廣子孫彌隆吾先君周公封於<lb/>
魯無山林谿谷之險諸侯四面以達是故地日削子孫<lb/>
彌殺辛寛出南宫括入見公曰今者寛也非周公其辭<lb/>
若是也南宫括曰寛少者弗識也君獨不聞成王之定<lb/>
成周之説乎其辭曰惟余一人營居於成周惟余一人<lb/>
有善易得而見也有不善易得而誅也故曰善者得之<lb/>
不善者失之古之道也夫賢者豈欲其子孫之阻山林<lb/>
<pb n="KR2d0023_WYG_008-6b"/>
之險以長爲無道哉小人哉寛也今使燕爵爲鴻鵠鳯<lb/>
凰慮則必不得矣其所求者瓦之間隙屋之翳蔚也與<lb/>
一舉則有千里之志徳不盛義不大則不至其郊愚痺<lb/>
之民其爲賢者慮亦猶此也固妄誹訾豈不悲哉<hi>吕覽長利</hi>
　辛櫟見魯穆公曰周公不如太公之賢也穆公曰子<lb/>
　何以言之辛櫟對曰周公擇地而封曲阜太公擇地<lb/>
　而封營丘爵土等其地不若營丘之羙人民不如營<lb/>
　丘之衆不徒若是營丘又有天固穆公心慙不能應<lb/>
<pb n="KR2d0023_WYG_008-7a"/>
　也辛櫟趨而出南宫邉子入穆公具以辛櫟之言語<lb/>
　南宫邉子南宫邉子曰昔周成王之卜居成周也其<lb/>
　命龜曰予一人兼有天下辟就百姓敢無中土乎使<lb/>
　予有罪則四方伐之無難得也周公卜居曲阜其命<lb/>
　龜曰作邑乎山之陽賢則茂昌不賢則速亡季孫行<lb/>
　父之戒其子也曰吾欲室之俠于兩社之間也使吾<lb/>
　後世有不能事上者使其替之益速如是則曰賢則<lb/>
　茂昌不賢則速亡安在擇地而封哉或示有天固也<lb/>
<pb n="KR2d0023_WYG_008-7b"/>
　辛櫟之言小人也子無復道也<hi>説苑至公</hi>
穆公之母卒使人問于魯子曰如之何對曰申也聞諸<lb/>
申之父曰哭泣之哀齊斬之情饘粥之食自天子達布<lb/>
幕衛也縿<hi>音綃</hi>慕魯也<hi>檀弓上</hi>
子思見老萊子老萊子聞穆公將相子思老萊子曰若<lb/>
子事君將何以爲乎子思曰順吾性情以道輔之無死<lb/>
亡焉老萊子曰不可順子之性也子性剛而傲不肖又<lb/>
且無所死亡非人臣也子思曰不肖故人之所傲也夫<lb/>
<pb n="KR2d0023_WYG_008-8a"/>
事君道行言聽則何所死亡道不行言不聽則亦不能<lb/>
事君所謂無死亡也老莱子曰子不見夫齒乎齒堅剛<lb/>
卒盡相磨舌柔順終以不敝子思曰吾不能爲舌故不<lb/>
能事君<hi>孔叢子上</hi>
穆公欲相子思子思不願將去魯魯君曰天下之王亦<lb/>
猶寡人也去將安之子思答曰盖聞君子猶鳥也疑之<lb/>
則舉今君既疑矣又以已限天下之君臣竊爲言之過<lb/>
也<hi>孔叢子上</hi>
<pb n="KR2d0023_WYG_008-8b"/>
　孔思請行<hi>孔思伯魚之子</hi>魯君曰天下主亦猶寡人也將焉<lb/>
　之孔思對曰盖聞君子猶鳥也駭則舉魯君曰主不<lb/>
　肖而皆以然也違不肖過不肖而自以爲能論天下<lb/>
　之主乎凡鳥之舉也去駭從不駭去駭從不駭未可<lb/>
　知也去駭從駭則鳥曷爲舉矣孔思之對魯君也亦<lb/>
　過矣<hi>吕覽審應</hi>
魯穆公訪于子思曰寡人不得嗣先君之業三年矣未<lb/>
知所以爲令名者且欲掩先君之惡以揚先君之善使<lb/>
<pb n="KR2d0023_WYG_008-9a"/>
談者有述焉爲之若何願先生敎之也子思答曰以伋<lb/>
所聞舜禹之于其父非勿欲也以爲私情之細不如公<lb/>
義之大故弗敢私之云耳責以虗飾之敎又非伋所得<lb/>
言公曰思之可以利民者子思曰願有惠百姓之心則<lb/>
莫如一切除非法之事也毁不居之室以賜窮民奪嬖<lb/>
寵之禄以賑困匱無令人有悲怨而後世有聞見抑亦<lb/>
可公曰諾<hi>孔叢子上</hi>
穆公問子思曰吾國可興乎子思曰可公曰爲之奈何<lb/>
<pb n="KR2d0023_WYG_008-9b"/>
對曰茍君與大夫慕周公伯禽之治行其政化開公家<lb/>
之惠杜私門之利結恩百姓修禮鄰國其興也勃矣<hi>孔叢</hi>
<hi>子上</hi>
穆公謂子思曰縣子言子之爲善不欲人譽已信乎子<lb/>
思對曰非臣之情也臣之修善欲人知之知之而譽臣<lb/>
是臣之爲善有勸也此所願而不可得者也若臣之修<lb/>
善而人莫知莫知則必毁臣是臣之爲善而受毁也此<lb/>
臣所不願而不可避者也若夫雞鳴爲善孳孶以至夜<lb/>
<pb n="KR2d0023_WYG_008-10a"/>
半而曰不欲人之知恐人之譽已臣以爲斯人也者非<lb/>
虗則愚也<hi>孔叢子上</hi>
穆公問于子思曰爲舊君反服古歟子思曰古之君子<lb/>
進人以禮退人以禮故有舊君反服之禮也今之君子<lb/>
進人若將加諸膝退人若將墜諸淵毋爲戎首不亦善<lb/>
乎又何反服之禮之有<hi>檀弓下</hi>
穆公謂子思曰子之書所記夫子之言或者以謂子之<lb/>
辭子思曰臣所記臣祖之言或親聞之者有聞之於人<lb/>
<pb n="KR2d0023_WYG_008-10b"/>
者雖非正其辭然猶不失其意焉且君之所疑者何公<lb/>
曰于事無非子思曰無非所以得臣祖之意也就如君<lb/>
言以爲臣之辭臣之辭無非則亦所宜貴矣事既不然<lb/>
又何疑焉<hi>孔叢子上</hi>
魯穆公問於子思曰吾聞龎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>氏之子不孝其行奚如<lb/>
子思對曰君子尊賢以崇徳舉善以勸民若夫過行是<lb/>
細人之所識也臣不知也子思出子服厲伯入見問龎<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>氏子子服厲伯對曰其過三皆君之所未甞聞自是<lb/>
<pb n="KR2d0023_WYG_008-11a"/>
之後君貴子思而賤子服厲伯<hi>韓子難三龎又孔叢子上語稍畧  <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>作龍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
穆公問於子思曰立太子有常乎答曰有之在周公之<lb/>
典公曰昔文王舍適而立其次微子舍孫而立其弟是<lb/>
何法也子思曰殷人質而尊其尊故立弟周人文而親<lb/>
其親故立子亦各其禮也文質不同其禮則異文王舍<lb/>
適立次權也公曰茍得行權豈惟聖人唯賢與愛立也<lb/>
子思曰聖人不以權敎故立制垂法順之爲貴若必欲<lb/>
犯何有于異公曰舍賢立聖舍愚立賢何如子思曰唯<lb/>
<pb n="KR2d0023_WYG_008-11b"/>
聖立聖其文王乎不及文王者則各賢其所愛不殊于<lb/>
適何以限之必不能審賢愚之分請父兄羣臣卜于祖<lb/>
廟亦權之可也<hi>孔叢子上</hi>
閭丘温見田氏將必爲齊欲以其邑叛而適魯穆公聞<lb/>
之謂子思曰子能懷之則寡人割邑如其邑以常宗子<lb/>
思曰伋雖能之義所不爲也公曰何子思對曰彼爲人<lb/>
臣君將敗弗能扶而叛之逆臣制國弗能以其身死而<lb/>
逃之此罪誅之人也伋縱不能討而又要利以召姦弗<lb/>
<pb n="KR2d0023_WYG_008-12a"/>
忍行也<hi>孔叢子上</hi>
子思之母死于衛栁若謂子思曰子聖人之後也四方<lb/>
于子乎觀禮子盍慎諸子思曰吾何慎哉吾聞之有其<lb/>
禮無其財君子弗行也有其禮有其財無其時君子弗<lb/>
行也吾何慎哉<hi>檀弓上</hi>
子思之母死于衛赴于子思子思哭于廟門人至曰庶<lb/>
氏之母<hi>伯魚死其妻嫁于衛之庶氏</hi>死何爲哭于孔氏之廟乎子思<lb/>
曰吾過矣遂哭于他室<hi>檀弓下</hi>
<pb n="KR2d0023_WYG_008-12b"/>
陳荘子死赴于魯魯人欲勿哭穆公召縣子而問焉縣<lb/>
子曰古之大夫束脩之問不出竟雖欲哭之安得而哭之<lb/>
今之大夫交政于中國雖欲勿哭焉得而弗哭且臣聞之<lb/>
哭有二道有愛而哭之有畏而哭之公曰然然則如之何<lb/>
而可縣子曰請哭諸異姓之廟於是與哭諸縣氏<hi>檀弓上</hi>
歳旱穆公召縣子而問焉曰天久不雨吾欲暴尩而奚<lb/>
若曰天則不雨而暴人之疾子<hi>句</hi>虐<hi>句</hi>毋乃不可與然<lb/>
則吾欲暴巫而奚若曰天則不雨而望之愚婦人於以<lb/>
<pb n="KR2d0023_WYG_008-13a"/>
求之毋乃已疎乎徙市則奚若曰天子崩巷市七日諸<lb/>
侯薨巷市三日爲之徙市不亦可乎<hi>檀弓下</hi>
魯穆公時有九子母寡臈日行禮畢悉召諸子謂曰婦<lb/>
中無故不出夫家然吾父母老矣欲往視之諸子諾復<lb/>
召諸婦謂曰婦有三從之義而無専制之行今諸子許<lb/>
我歸寧當與少子偕行以備婦人出入之制約至暮而<lb/>
返及還天未暮至閭外而止暮而後入魯大夫怪而問<lb/>
之對曰妾不幸早寡與九子居臈日歸視私家與諸婦<lb/>
<pb n="KR2d0023_WYG_008-13b"/>
約至夕而反妾恐其酺醵醉飽人情常有也故止閭外<lb/>
待暮而後入大夫羙之上其事于穆公賜號曰母師使<lb/>
夫人諸姬皆師之<hi>列女傳</hi>
魯穆公使衆公子或宦於晉或宦於楚犁鉏曰假人於<lb/>
越而救溺子越人雖善游子必不生矣失火而取水於<lb/>
海海水雖多火必不滅矣逺水不救近火也今晉與楚<lb/>
雖强而齊近魯患其不救乎<hi>韓子説林上</hi>
孟子車尚㓜請見子思子思見之甚恱其志命子上侍<lb/>
<pb n="KR2d0023_WYG_008-14a"/>
坐焉禮敬子車甚崇子上不願也客退子上請曰白<hi>子上</hi>
<hi>名</hi>聞士無介不見女無媒不嫁孟孺子無介而見大人<lb/>
恱而敬之白也未諭敢問子思曰然吾昔從夫子於郯<lb/>
遇程子于塗傾盖而語終日而别命子路將束帛贈焉<lb/>
以其道同于君子也今孟子車孺子也言稱堯舜性樂<lb/>
仁義世所希有也事之猶可況加敬乎非爾所及也<hi>孔叢</hi>
<hi>子即孟子車  孟軻</hi>
　列女傳　孟母其舍近墓孟子之少也嬉遊爲墓間<lb/>
<pb n="KR2d0023_WYG_008-14b"/>
　之事踴躍築埋孟母曰此非吾所以居處子乃去舍<lb/>
　市傍其嬉戲爲賈人衒賣之事孟母又曰此非吾所<lb/>
　以居處子也復徙舍學宫之傍其嬉遊乃設爼豆揖<lb/>
　讓進退孟母曰真可以居吾子矣遂居之及孟子長<lb/>
　學六藝䘚成大儒之名君子謂孟母善以漸化<hi>風俗通孟</hi>
　<hi>子之母姓仉氏</hi>
　韓詩外傳　孟子少時東家殺豚孟子問其母曰東<lb/>
　家殺豚何爲母曰欲啖汝其母自悔而言曰吾懷妊<lb/>
<pb n="KR2d0023_WYG_008-15a"/>
　是子席不正不坐割不正不食胎敎之也今適有知<lb/>
　而欺之是敎之不信也乃買東家豚肉以食之明不<lb/>
　欺也詩云宜爾子孫繩繩兮言賢母使子賢也<lb/>
　列女傳　孟子之少也既學而歸孟母方績問曰學<lb/>
　所至矣孟子曰自若也孟母以刀斷其織孟子懼而<lb/>
　問其故孟母曰子之廢學若吾斷斯織也夫君子學<lb/>
　以立名問以廣知是以居則安寧動則逺害今而廢<lb/>
　之是不免於厮役而無以離於禍患也何以異於織<lb/>
<pb n="KR2d0023_WYG_008-15b"/>
　績而食中道廢而不爲寧能衣其夫子而長不乏糧<lb/>
　食哉女則廢其所食男則堕於修徳不爲竊盜則爲<lb/>
　虜役矣孟子懼旦夕勤學不息師事子思遂成天下<lb/>
　之名儒<lb/>
　韓詩外傳　孟子少時誦其母方織孟子輟然中止<lb/>
　乃復進其母知其諠也呼而問之曰何爲中止對曰<lb/>
　有所失復得其母引刀裂其織以此誡之自是之後<lb/>
　孟子不復諠矣<lb/>
<pb n="KR2d0023_WYG_008-16a"/>
　列女傳　孟子既娶將入私室其婦袒而在内孟子<lb/>
　不説遂去不入婦辭孟母而求去曰妾聞夫婦之道<lb/>
　私室不與焉今者妾竊堕在室而夫子見妾勃然不<lb/>
　説是客妾也婦人之義蓋不客宿請歸父母於是孟<lb/>
　母召孟子而謂之曰夫禮將入門問孰存所以致敬<lb/>
　也將上堂聲必揚所以戒人也將入戸視必下恐見<lb/>
　人過也今子不察於禮而責禮於人不亦逺乎孟子<lb/>
　謝遂留其婦<lb/>
<pb n="KR2d0023_WYG_008-16b"/>
　韓詩外傳　孟子妻獨居踞孟子入戸視之白其母<lb/>
　曰婦無禮請去之母曰何也曰踞母曰何知之孟子<lb/>
　曰我親見之母曰乃汝無禮也非婦無禮禮不云乎<lb/>
　將入門問孰存將上堂聲必揚將入戸視必下不掩<lb/>
　人不備也今汝往燕私之處入戸不有聲令人踞而<lb/>
　視之是汝之無禮也非婦無禮也於是孟子自責不<lb/>
　敢去婦詩曰菜葑采菲無以下體荀子云孟子惡<lb/>
　敗而出妻其事未聞<lb/>
<pb n="KR2d0023_WYG_008-17a"/>
　孔叢子　孟軻問子思曰堯舜文武之道可力而致<lb/>
　乎子思曰彼人也我人也稱其言履其行夜思之書<lb/>
　行之滋滋焉汲汲焉如農之赴時商之趣利惡有不<lb/>
　至者乎<lb/>
　孔叢子　子思謂孟軻曰自大而不修其所以大不<lb/>
　大矣自異而不修其所以異不異矣故君子高其行<lb/>
　則人莫能階也逺其志則人莫能及也禮接於人人<lb/>
　不敢慢辭交於人人不敢侮其唯高逺乎<lb/>
<pb n="KR2d0023_WYG_008-17b"/>
　子思子　孟軻問牧民之道何先子思子曰先利之<lb/>
　孟軻曰君子之敎民者亦仁義而已何必曰利子思<lb/>
　曰仁義者固所以利之也上不仁則不得其所上不<lb/>
　義則樂爲詐此爲不利大矣故易曰利者義之和也<lb/>
　又曰利用安身以崇徳也此皆利之大者也<hi>注文選  子輿</hi>
　<hi>孟軻字也</hi>
　説苑　孟子曰人皆知以食愈饑莫知以學愈愚<lb/>
縣子問子思曰<hi>縣子名瑣魯人</hi>吾聞同聲者相好子之先君見<lb/>
<pb n="KR2d0023_WYG_008-18a"/>
子産時則兄事之而世謂子産仁愛稱夫子聖人是謂<lb/>
聖道事仁愛乎吾未諭其人之孰先後也故質于子子<lb/>
思曰然子之問也昔季孫問子游亦若子之言也子游<lb/>
答曰以子産之仁愛譬夫子其猶浸水之與膏雨乎康<lb/>
子曰子産死鄭人丈夫舍玦珮婦女舍珠瑱巷哭三月<lb/>
竽琴不作夫子之死也吾未聞魯人之若是也奚故哉<lb/>
子游曰夫浸水之所及也則生其所不及則死故民皆<lb/>
知焉膏雨之所生也廣莫大焉民之受賜也普矣莫識<lb/>
<pb n="KR2d0023_WYG_008-18b"/>
其由來者上徳不徳是以無徳季孫曰善縣子曰其然<lb/>
<hi>孔叢子</hi>
穆公三十三年卒子奮立是爲共公<hi>史魯世家</hi>
子思居衛魯穆公卒縣子使乎衛聞喪而服謂子思曰<lb/>
子雖未臣魯父母之國也先君宗廟在焉奈何不服子<lb/>
思曰吾豈愛乎禮不得也縣子曰請問之答曰臣而出<lb/>
國君不掃其宗廟則爲之服寄公寓乎是國而爲國服<lb/>
吾既無列于魯而祭在衛吾何服哉是寄臣而服所寄<lb/>
<pb n="KR2d0023_WYG_008-19a"/>
之君則舊君無服明不二君之義也縣子曰善哉我未<lb/>
之思也<hi>孔叢子</hi>
　説苑　公儀休相魯魯君死左右請閉門公儀休曰<lb/>
　止池淵吾不税䝉山吾不賦苛令吾不布吾已閉心<lb/>
　矣何閉于門哉<lb/>
　　共公<lb/>
黔婁先生齊人修身清節不求進于諸侯魯共公聞其<lb/>
贒遣使致禮賜粟三千鍾欲以爲相辭不受齊王又禮<lb/>
<pb n="KR2d0023_WYG_008-19b"/>
之以黄金百斤聘爲卿又不就著書四篇言道家之務<lb/>
號黔婁子終身不屈以夀終<hi>髙士傳</hi>
魯黔婁先生死曽子<hi>曽子一作曽西下同</hi>與門人往弔之其妻出<lb/>
戸曽子弔之上堂見先生之尸在牗下枕塹席稾緼袍<lb/>
不表覆以布袍手足不盡歛覆頭則足見覆足則頭見<lb/>
曾子曰斜引其被則歛矣妻曰斜而有餘不若正而不<lb/>
足也先生以不斜之故能至于此生時不斜死而斜之<lb/>
非先生之意也曽子不能應遂哭之曰嗟乎先生之終<lb/>
<pb n="KR2d0023_WYG_008-20a"/>
也何以為謚其妻曰以康為謚曽子曰先生在時食不<lb/>
充口衣不盖形死則手足不歛旁無酒肉生不得其羙<lb/>
死不得其榮何樂於此而謚為康乎其妻曰昔者先生<lb/>
君欲授之政以為國相辭而不為是有餘貴也君嘗賜<lb/>
之粟三十鐘先生辭而不受是有餘富也彼先生者甘<lb/>
天下之淡味安天下之卑位不戚戚於貧賤不忻忻於<lb/>
富貴求仁而得仁求義而得義其謚曰康不亦宜乎曾<lb/>
子曰斯人也而有斯婦<hi>列女傳</hi>
<pb n="KR2d0023_WYG_008-20b"/>
　地志　黔婁臨淄人守道不屈威王師事之<lb/>
共公二十年卒子屯立是為康公<lb/>
　　康公<lb/>
康公九年卒子匽立是為景公<lb/>
　　景公<lb/>
景公二十九年卒子叔立是為平公是時六國皆稱王<lb/>
　　平公<lb/>
平公二十二年卒<hi>平公見孟子</hi>子賈立是為文公<hi>一作湣公</hi>
<pb n="KR2d0023_WYG_008-21a"/>
　廣文選　曾平公與齊湣王㑹於鳬繹山下樂正克<lb/>
　備道孟子於平公曰孟子私淑仲尼其德輔世長民<lb/>
　其道發政施仁君何為不見乎<lb/>
　　文公<lb/>
文公七年楚懐王死于秦二十三年文公卒子讎立是<lb/>
為頃公<lb/>
　　頃公<lb/>
頃公二年秦㧞楚之郢楚頃王東徙于陳十九年楚伐<lb/>
<pb n="KR2d0023_WYG_008-21b"/>
我取徐州<hi>魯之薛縣六國時曰徐州</hi>二十四年楚考烈王伐滅魯頃<lb/>
公亡遷于卞邑為家人魯絶祀頃公卒于柯魯起周公<lb/>
至頃公凡三十四世<hi>以上史魯世家</hi>
　<lb/>
　<lb/>
　<lb/>
　<lb/>
　春秋戰國異辭卷六<lb/>
</p>
<p>
</p>
  </div>
</body>
</text>
</TEI>
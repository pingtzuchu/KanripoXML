<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷二十五上</head> <lb/>
    <p>
<pb n="KR2d0023_WYG_027-1a"/>
欽定四庫全書<lb/>
　春秋戰國異辭卷二十五上<lb/>
　　　　　　　　　右春坊右諭徳陳厚耀撰<lb/>
　秦<lb/>
　　昭襄王<lb/>
昭襄王元年嚴君疾為相甘茂出之魏<hi>史秦本紀郡樗里疾封蜀  嚴</hi>
<hi>道縣因號嚴君</hi>
昭王立樗里子益尊重樗里子將伐蒲<hi>衛地</hi>蒲守恐請胡衍<lb/>
<pb n="KR2d0023_WYG_027-1b"/>
　胡衍為蒲謂樗里子曰公之攻蒲為秦乎為魏乎為<lb/>
　魏則善矣為秦則不為賴矣夫衛之所以為衛者以<lb/>
　蒲也今伐蒲入於魏衛必折而從之魏亡西河之外<lb/>
　而無以取者兵弱也今并衛於魏魏必强魏强之日<lb/>
　西河之外必危矣且秦王將觀公之事害秦而利魏<lb/>
　王必罪公樗里子曰柰何胡衍曰公釋蒲勿攻臣試<lb/>
　為公入言之以徳衛君樗里子曰善胡衍入蒲謂其<lb/>
　守曰樗里子知蒲之病矣其言曰必拔蒲衍能令釋<lb/>
<pb n="KR2d0023_WYG_027-2a"/>
　蒲勿攻蒲守恐因再拜曰願以請因効金三百斤曰<lb/>
　秦兵茍退請必言子於衛君使子為南靣故胡衍受<lb/>
　金於蒲以自貴於衛於是遂解蒲而去還擊皮氏皮<lb/>
　氏未降又去<hi>史樗里傳</hi>
　史記<hi>甘茂傳</hi>秦使向夀平宜陽而使樗里子甘茂伐魏<lb/>
　皮氏<lb/>
　史記<hi>甘茂傳</hi>向夀者宣太后外族也而與昭王少相長<lb/>
　故任用向夀如楚楚聞秦之貴向夀而厚事向夀向<lb/>
<pb n="KR2d0023_WYG_027-2b"/>
　夀為秦守宜陽將以伐韓韓公仲使蘇代謂向夀曰<lb/>
　禽困覆車公破韓辱公仲公仲收國復事秦自以為<lb/>
　必可以封今公與楚解口地封小令尹以杜陽秦楚<lb/>
　合復攻韓韓必亡韓亡公仲且躬率其私徒以閼於<lb/>
　秦願公熟慮之也向夀曰吾合秦楚非以當韓也子<lb/>
　為夀謁之公仲曰秦韓之交可合也蘇代對曰願有<lb/>
　謁於公人曰貴其所以貴者貴王之愛習公也不如<lb/>
　公孫奭其智能公也不如甘茂今二人者皆不得親<lb/>
<pb n="KR2d0023_WYG_027-3a"/>
　於秦事而公獨與王主㫁於國者何彼有以失之也<lb/>
　公孫奭黨於韓而甘茂黨於魏故王不信也今秦楚<lb/>
　争彊而公黨於楚是與公孫奭甘茂同道也公何以<lb/>
　異之人皆言楚之善變也而公必亡之是自為責也公<lb/>
　不如與王謀其變也善韓以備楚如此則無患矣韓<lb/>
　氏必先以國從公孫奭而後委國於甘茂韓公之讎<lb/>
　也今公言善韓以備楚是外舉不辟仇也向夀曰然吾<lb/>
　甚欲韓合對曰甘茂許公仲以武遂反宜陽之民今<lb/>
<pb n="KR2d0023_WYG_027-3b"/>
　公徒收之甚難向夀曰然則柰何武遂終不可得也<lb/>
　對曰公奚不以秦為韓求潁川於楚此韓之寄地也<lb/>
　公求而得之是令行於楚而以其地德韓也公求而不<lb/>
　得是韓楚之怨不解而交走秦也秦楚争彊而公徐<lb/>
　過楚以收韓此利於秦向夀曰柰何對曰此善事也<lb/>
　甘茂欲以魏取齊公孫奭欲以韓取齊今公取宜陽<lb/>
　以為功收楚韓以安之而誅齊魏之罪是以公孫奭<lb/>
　甘茂無事也甘茂竟言秦昭王以武遂復歸韓向夀<lb/>
<pb n="KR2d0023_WYG_027-4a"/>
　公孫奭争之不能得向夀公孫奭由此怨讒甘茂茂<lb/>
　懼輟伐魏蒲坂亡去樗里子與魏講罷兵<lb/>
甘茂之亡秦奔齊逢蘇代代為齊使於秦甘茂曰臣得<lb/>
罪於秦懼而遯逃無所容迹臣聞貧人女與富人女會<lb/>
績貧人女曰我無以買燭而子之燭光幸有餘子可分<lb/>
我餘光無損子明而得一斯便焉今臣困而君方使秦<lb/>
而當路矣茂之妻子在焉願君以餘光振之蘇代許諾<lb/>
遂致使於秦<hi>與國䇿語少異</hi>已因説秦王<hi>語詳國䇿</hi>秦因復甘茂之<lb/>
<pb n="KR2d0023_WYG_027-4b"/>
家以市於齊<hi>史甘茂傳</hi>
　史記<hi>甘茂傳</hi>齊使甘茂於楚楚懐王新與秦合婚而讙<lb/>
　而秦聞甘茂在楚使人謂楚王曰願送甘茂於秦楚<lb/>
　王問於范蜎曰寡人欲置相於秦孰可對曰臣不足<lb/>
　以識之楚王曰寡人欲相甘茂可乎對曰不可夫史<lb/>
　舉下蔡之監門也大不為事君小不為家室以茍賤<lb/>
　不亷聞於世甘茂事之順焉故惠王之明武王之察<lb/>
　張儀之辨而甘茂事之取十官而無罪茂誠賢者也<lb/>
<pb n="KR2d0023_WYG_027-5a"/>
　然不可相於秦夫秦之有賢相非楚國之利也且王<lb/>
　前甞用召滑於越而内行章義之難越國亂故楚南<lb/>
　塞厲門而郡江東計王之功所以能如此者越國亂<lb/>
　而楚治也今王知用諸越而忘用諸秦臣以王為鉅<lb/>
　過矣然則王若欲置相於秦則莫若向夀者可夫向<lb/>
　夀之於秦王親也少與之同衣長之與同車以聽事<lb/>
　王必相向夀於秦則楚國之利也於是使使請秦相<lb/>
　向夀於秦秦卒相向夀而甘茂竟不得復入秦卒於<lb/>
<pb n="KR2d0023_WYG_027-5b"/>
　魏<hi>范蜎國䇿作范環向夀國策作公孫郝</hi>
二年彗星見庶長壯與大臣諸侯公子為逆皆誅及惠<lb/>
文后皆不得良死悼武王后出歸魏<hi>惠文后武王母悼武后武王后魏女</hi>
<hi>也史秦本紀先按惠文后不得良死而傳云  武王死互異</hi>
　紀年云秦内亂殺其太后及公子雍公子壯<lb/>
三年王冠　與楚王會黄棘　與楚上庸　楚迎婦於<lb/>
秦<lb/>
四年取蒲阪　彗星見<lb/>
<pb n="KR2d0023_WYG_027-6a"/>
五年魏王来朝應亭　復與魏蒲阪<lb/>
六年蜀侯煇反司馬錯定蜀<hi>煇音輝以上秦本紀</hi>
　華陽國志　秦封王子煇為蜀侯蜀侯祭歸胙於王<lb/>
　後母疾之加毒以進王大怒使司馬錯賜煇劍<lb/>
庶長奐伐楚斬首二萬　涇陽君<hi>市</hi>質於齊　日食晝<lb/>
晦<lb/>
七年拔楚新城　樗里子卒<lb/>
　史記<hi>樗里子傳</hi>昭王七年樗里子卒塟於渭南章臺之東<lb/>
<pb n="KR2d0023_WYG_027-6b"/>
　曰後百嵗是當有天子之宫夾我墓樗里子疾室在<lb/>
　於昭王廟西渭南隂鄉樗里故俗謂之樗里子漢興<lb/>
　長樂宫在其東未央宫在其西武庫正直其墓<lb/>
　史記<hi>穰侯傳</hi>昭王七年樗里子死而使涇陽君質於齊趙<lb/>
　人樓緩来相秦趙不利乃使仇液之秦請以魏冉為<lb/>
　秦相仇液將行其客宋公謂液曰秦不聽公樓緩必<lb/>
　怨公公不若謂樓緩曰請為公毋急秦秦王見趙請<lb/>
　相魏冉之不急且不聽公公言而事不成以徳樓子<lb/>
<pb n="KR2d0023_WYG_027-7a"/>
　事成魏冉故徳公矣於是仇液從之而秦果免樓緩<lb/>
　而魏冉相秦<hi>冉相秦在十二年</hi>
穰侯魏冉者秦昭王母宣太后弟也其先楚人姓芉氏<lb/>
秦武王卒無子立其弟為昭王昭王母故號為芉八子<lb/>
及昭王即位芉八子號為宣太后宣太后非武王母武<lb/>
王母號曰惠文后先武王死宣太后二弟其異父長弟<lb/>
曰穰侯姓魏氏名冉同父弟曰芉戎為華陽君昭王同<lb/>
母弟曰髙陵君<hi>名顯</hi>涇陽君<hi>名悝</hi>而魏冉最賢自惠王武王<lb/>
<pb n="KR2d0023_WYG_027-7b"/>
時任職用事武王卒諸弟争立唯魏冉力為能立昭王<lb/>
昭王即位以冉為將軍衛咸陽誅季君之亂<hi>季君即公子壯僣立</hi>
<hi>而號曰季君</hi>而逐武王后出之魏昭王諸兄弟不善者皆滅<lb/>
之威振秦國昭王少宣太后自治任魏冉為政昭玊七<lb/>
年趙人樓緩来相秦趙不利乃使仇液之秦<hi>國䇿仇液作仇赫</hi>
請以魏冉為秦相<hi>語詳國䇿</hi>秦果免樓緩而魏冉相秦<hi>本紀十年</hi>
<hi>樓緩為丞相十二年樓緩免魏冉為相</hi>欲誅吕禮禮出奔齊<hi>史穰侯傳</hi>
八年使將軍芉戎攻楚取新市　齊使章子魏使公孫<lb/>
<pb n="KR2d0023_WYG_027-8a"/>
喜韓使暴鳶共攻楚方城取唐昧<lb/>
九年孟甞君薛文来相秦　奐攻楚取八城殺其將景<lb/>
快<lb/>
十年楚懐王朝秦秦留之　薛文以金受免<hi>金受秦相姓名</hi>　樓緩為丞相<lb/>
十一年齊韓魏趙宋中山五國共攻秦至鹽氏而還秦<lb/>
與韓魏河北及封陵以和　彗星見　楚懐王走之趙<lb/>
趙不受還之秦即死歸塟<lb/>
十二年樓緩免穰侯魏冉為相　予楚粟五萬石<lb/>
<pb n="KR2d0023_WYG_027-8b"/>
十三年向夀伐韓取武始　左更白起攻新城　五大<lb/>
夫禮出亡奔魏以任鄙為漢中守<lb/>
十四年左更白起攻韓魏於伊闕斬首二十四萬虜公<lb/>
孫喜拔五城<hi>史白起傳白起郿人也善用兵事秦昭王</hi>
十五年大良造白起攻魏取垣復予之　攻楚取宛<lb/>
十六年左更錯取軹及鄧<hi>並魏地</hi>冉免封公子市宛公子<lb/>
悝鄧魏冉陶為諸侯<lb/>
十七年城陽君入朝及東周君来朝秦以垣為蒲坂皮<lb/>
<pb n="KR2d0023_WYG_027-9a"/>
氏　王之宜陽<lb/>
十八年錯攻垣河雍決橋取之<hi>蒲坂皮氏又歸魏復以為垣今重攻取之也</hi>
十九年王為西帝齊為東帝皆復去之　吕禮来自歸<hi>一本</hi>
<hi>歸作魏</hi>任鄙卒<hi>以上史秦本紀</hi>
　史<hi>穰侯傳</hi>昭王十四年魏冉舉白起使代向夀將而攻<lb/>
　韓魏敗之伊闕斬首二十四萬虜魏將公孫喜明年<lb/>
　又取楚之宛葉魏冉謝病免相以客卿夀燭為相其<lb/>
　明年燭免復相冉乃封冉於穰復益封陶號曰穰侯<lb/>
<pb n="KR2d0023_WYG_027-9b"/>
　穰侯封四嵗為秦將攻魏魏獻河東方四百里拔魏<lb/>
　之河内取城大小六十餘昭王十九年秦稱西帝齊<lb/>
　稱東帝月餘吕禮来而齊秦各復歸帝為王<hi>其説見齊  傳</hi>
　<hi>與本紀互有詳畧故並存之</hi>
　韓非子　穰侯相秦而齊强穰侯欲立秦為帝而齊<lb/>
　不聽因請立齊為東帝而不能成也<lb/>
二十年王之漢中又之上郡北河<lb/>
二十一年錯攻魏河内魏獻安邑秦出其人募徙河東<lb/>
<pb n="KR2d0023_WYG_027-10a"/>
賜爵赦罪人遷之　涇陽君封宛<hi>以上史秦本紀</hi>
　吕氏春秋　魏令孟卬割絳汾安邑之地以與秦王<lb/>
　<hi>二十一年</hi>王喜令起賈為孟卬求司徒於魏王魏王不説<lb/>
　應起賈曰卬寡人之臣寡人寜以臧為司徒無用卬<lb/>
　願大王之更以他人詔之也起賈出遇孟卬於廷曰<lb/>
　公之事何如起賈曰公甚賤於公之主公之主曰寜<lb/>
　用臧為司徒無用公孟卬入見謂魏王曰秦客何言<lb/>
　王曰求以女為司徒孟卬曰王應之若何王曰寜以<lb/>
<pb n="KR2d0023_WYG_027-10b"/>
　臧毋用卬也孟卬太息曰宜矣王之制於秦也王何<lb/>
　疑秦之善臣也以絳汾安邑令負牛書與秦猶乃善<lb/>
　牛也卬雖不肖獨不如牛乎且王令三將軍為臣先<lb/>
　曰視卬如身是重臣也令二輕臣也令臣責卬雖賢<lb/>
　固能乎居三日魏王乃聽起賈<hi>卬當為卯即芒夘也</hi>
二十二年䝉武伐齊河東為九縣　與楚王㑹宛　與<lb/>
趙王㑹中陽<lb/>
二十三年尉斯離與三晉燕伐齊<hi>尉都尉斯離名也</hi>破之濟西<lb/>
<pb n="KR2d0023_WYG_027-11a"/>
　王與魏王㑹宜陽與韓王㑹新城<lb/>
二十四年與楚王㑹鄢秋又㑹穰　秦取魏安城至大<lb/>
梁燕趙救之秦軍乃去　魏冉免相<lb/>
二十五年拔趙二城　與韓王㑹新城　與魏王㑹新<lb/>
明邑<lb/>
二十六年赦罪人遷之　穰侯冉復相<hi>計冉三相秦矣</hi>
二十七年錯攻楚赦罪人遷之南陽　白起攻趙取代<lb/>
光狼城　又使司馬錯發隴西因蜀攻楚黔中拔之<lb/>
<pb n="KR2d0023_WYG_027-11b"/>
二十八年大良造白起攻楚取鄢鄧赦罪人遷之<lb/>
二十九年大良造白起攻楚取郢為南郡楚王走<hi>徙都陳</hi>
　周君来　王與楚王㑹襄陵　封白起為武安君<lb/>
　史<hi>穰侯傳</hi>魏冉復相秦六嵗而免免二嵗復相四嵗而<lb/>
　使白起拔楚之郢秦置南郡乃封白起為武安君白<lb/>
　起者穰侯之所任舉也相善於是穰侯之富富於王<lb/>
　室<lb/>
三十年蜀守若伐取巫郡<hi>華陽國志張若為蜀郡守</hi>及江南為黔中<lb/>
<pb n="KR2d0023_WYG_027-12a"/>
郡<lb/>
三十一年白起伐魏取兩城　楚人反我江南<hi>黔中郡反歸</hi>
　杜氏通典　秦昭王<hi>三十年</hi>使白起伐楚畧取蠻夷置<lb/>
　黔中郡今武陵澧陽及黔中五溪中諸郡也<lb/>
三十二年相穰侯攻魏至大梁破暴鳶斬首四萬鳶走<lb/>
魏入三縣請和<lb/>
　史記<hi>穰侯傳</hi>穰侯為相國將兵攻魏走芒夘入北宅遂<lb/>
　圍大梁<hi>三十二年</hi>梁大夫須賈説穰侯曰臣聞魏之長史<lb/>
<pb n="KR2d0023_WYG_027-12b"/>
　謂魏王曰昔梁惠王伐趙戰勝三梁拔邯鄲趙氏不<lb/>
　割而邯鄲復歸齊人攻衛拔故國殺子良衛人不割<lb/>
　而故地復反衛趙之所以國全兵勁而地不并於諸<lb/>
　侯者以其能忍難而重出地也宋中山數伐割地而<lb/>
　國随以亡臣以為衛趙可法而宋中山可為戒也秦<lb/>
　貪戾之國也而母親蠶食魏氏又盡晉國戰勝暴子<lb/>
　割八縣地未畢入兵復出矣夫秦何厭之有哉今又<lb/>
　走芒夘入北宅此非敢攻梁也且刦王以求多割地<lb/>
<pb n="KR2d0023_WYG_027-13a"/>
　王必勿聽也今王背楚趙而講秦楚趙怒而去王與<lb/>
　王争事秦秦必受之秦挾楚趙之兵以復攻梁則國<lb/>
　求無亡不可得也願王之必無講也王若欲講少割<lb/>
　而有質不然必見欺此臣之所聞於魏也願君王之<lb/>
　以是慮事也周書曰惟命不于常此言幸之不可數<lb/>
　也夫戰勝暴子割八縣此非兵力之精又非計之工<lb/>
　也天幸為多矣今又走芒夘入北宅以攻大梁是以<lb/>
　天幸自為常也智者不然臣聞魏氏悉其百縣勝甲<lb/>
<pb n="KR2d0023_WYG_027-13b"/>
　以上戌大梁臣以為不下三十萬以三十萬之衆守<lb/>
　梁七仭之城臣以為湯武復生不易攻也夫輕背楚<lb/>
　趙之兵陵七仭之城戰三十萬之衆而志必舉之臣<lb/>
　以為自天地始分以至於今未甞有者也攻而不拔<lb/>
　秦兵必罷陶邑必亡則前功必棄矣今魏氏方疑可<lb/>
　以少割收也願君逮楚趙之兵未至於梁亟以少割<lb/>
　收魏魏方疑而得以少割為利必欲之則君得所欲<lb/>
　矣楚趙怒於魏之先己也必争事秦從以此散而君<lb/>
<pb n="KR2d0023_WYG_027-14a"/>
　後擇焉且君之得地豈必以兵哉割晉國秦兵不攻<lb/>
　而魏必效絳安邑又為陶開兩道幾盡故宋衛必效<lb/>
　單父秦兵可全而君制之何索而不得何為而不成<lb/>
　願孰慮之而無行危穰侯曰善乃罷梁圍明年魏背<lb/>
　秦與齊從親秦使穰侯伐魏斬首四萬走魏將暴鳶<lb/>
　得魏二縣穰侯益封<lb/>
三十三年客卿胡傷<hi>一作陽</hi>復攻魏卷蔡陽長社取之擊<lb/>
芒夘華陽破之斬首十五萬魏入南陽以和<lb/>
<pb n="KR2d0023_WYG_027-14b"/>
　史記<hi>穰侯傳</hi>穰侯與白起客卿胡陽復攻趙韓魏破芒<lb/>
　夘於華陽下<hi>三十三年</hi>斬首十萬取魏之卷蔡陽長社趙<lb/>
　氏觀津且與趙觀津益趙以兵伐齊齊襄王懼使蘇<lb/>
　代為齊隂遺穰侯書曰臣聞往来者言曰秦將益趙<lb/>
　甲四萬以伐齊臣竊必之弊邑之王曰秦王明而孰<lb/>
　於計穰侯智而習於事必不益趙甲四萬以伐齊是<lb/>
　何也夫三晉之相與也秦之深讎也百相背也百相<lb/>
　欺也不為不信不為無行今破齊以肥趙趙秦之深<lb/>
<pb n="KR2d0023_WYG_027-15a"/>
　仇不利於秦此一也秦之謀者必曰破齊弊晉楚而<lb/>
　後制晉楚之勝夫齊罷國也以天下攻齊如以千鈞<lb/>
　之弩決潰癰必死安能弊晉楚此二也秦少出兵則<lb/>
　晉楚不信也多出兵則晉楚為制於秦齊恐不走秦<lb/>
　必走晉楚此三也秦割齊以啖晉楚晉楚案之以兵<lb/>
　秦反受敵此四也是晉楚以秦謀齊以齊謀秦也何<lb/>
　晉楚之智而秦齊之愚此五也故得安邑以善事之<lb/>
　亦必無患矣秦有安邑韓氏必無上黨矣取天下之<lb/>
<pb n="KR2d0023_WYG_027-15b"/>
　腸胃與出兵而懼其不反也孰利臣故曰秦王明而<lb/>
　孰於計穰侯智而習於事必不益趙甲四萬以伐齊<lb/>
　矣於是穰侯不行引兵而歸<lb/>
　列女傳　芒夘之後妻有三子前妻之子五人皆不<lb/>
　愛慈母於是前妻中子犯魏王令當死母憂戚悲哀<lb/>
　帶圍減尺朝夕勤勞以救其罪安釐聞之髙其義乃<lb/>
　赦其子復其家自此五子親附慈母雍雍若一慈母<lb/>
　率導八子咸為魏大夫士卿<lb/>
<pb n="KR2d0023_WYG_027-16a"/>
三十四年秦以魏韓上庸地為一郡南陽免臣遷居之<lb/>
三十五年佐韓魏楚伐燕初置南陽郡<lb/>
三十六年客卿竈攻齊取剛夀予穣侯<hi>以上史秦本紀</hi>　魏人范<lb/>
睢入秦　魏公子牟東行穣侯送之曰先生將去冉之<lb/>
山東矣獨無一言以教冉乎魏公子牟曰微君言之牟㡬<lb/>
忘語君君知夫官不與勢期而勢自至乎勢不與富期<lb/>
而富自至乎富不與貴期而貴自至乎貴不與驕期而<lb/>
驕自至乎驕不與罪期而罪自至乎罪不與死期而死<lb/>
<pb n="KR2d0023_WYG_027-16b"/>
自至乎穣侯曰善敬受明教<hi>説苑敬慎</hi>
范睢者魏人也字叔㳺説諸侯欲事魏王家貧無以自<lb/>
資乃先事魏中大夫須賈須賈為魏昭王使於齊范雎<lb/>
從留數月未得報齊㐮王聞睢辯口乃使人賜雎金十<lb/>
觔及牛酒睢辭謝不敢受須賈知之大怒以為雎持魏<lb/>
國隂事告齊故得此饋令睢受其牛酒還其金既歸心<lb/>
怒雎以告魏相魏相魏之諸公子曰魏齊魏齊大怒使<lb/>
舎人笞擊睢折脅摺齒雎佯死即卷以簀置厠中賔客飲<lb/>
<pb n="KR2d0023_WYG_027-17a"/>
者醉更溺睢故僇辱以懲後令無妄言者睢從簀中謂<lb/>
守者曰公能出我我必厚謝公守者乃請出弃簀中死<lb/>
人魏齊醉曰可矣范睢得出後魏齊悔復召求之魏人<lb/>
鄭安平聞之乃遂操范睢亡伏匿更名姓曰張禄當此<lb/>
時秦昭王使謁者王稽於魏鄭安平詐為卒侍王稽王<lb/>
稽問魏有賢人可與俱西㳺者乎鄭安平曰臣里中有<lb/>
張禄先生欲見君言天下事其人有仇不敢晝見王稽<lb/>
曰夜與俱来鄭安平夜與張禄見王稽語未究王稽知<lb/>
<pb n="KR2d0023_WYG_027-17b"/>
范睢賢謂曰先生待我於三亭之南與私約而去王稽<lb/>
辭魏去過載范睢入秦至湖闗望見車騎從西来范睢<lb/>
曰彼来者為誰王稽曰秦相穰侯東行縣邑范睢曰吾<lb/>
聞穰侯專秦權惡内諸侯客此恐辱我我寜且匿車中有<lb/>
頃穰侯果至勞王稽因立車而語曰闗東有何變曰無<lb/>
有又謂王稽曰謁君得無與諸侯客子俱来乎無益徒<lb/>
亂人國耳王稽曰不敢即别去范睢曰吾聞穰侯智士<lb/>
也其見事遲向者疑車中有人忘索之於是范睢下車<lb/>
<pb n="KR2d0023_WYG_027-18a"/>
走曰此必悔之行十餘里果使騎還索車中無客乃已<lb/>
王稽遂與范睢入咸陽已報使因言曰魏有張禄先生<lb/>
天下辯士也曰秦王之國危於累卵得臣則安然不可<lb/>
以書傳也臣故載来秦王弗信使舍食草具待命嵗餘<lb/>
當是時昭王已立三十六年南拔楚之鄢郢楚懐王幽<lb/>
死於秦秦東破齊湣王數困三晉猒天下辯士無所信<lb/>
而穰侯華陽君昭王母宣太后之弟也涇陽君髙陵君<lb/>
皆昭王同母弟也穰侯相三人者更將有封邑以太后<lb/>
<pb n="KR2d0023_WYG_027-18b"/>
故私家富重於王室及穰侯為秦將且欲越韓魏而伐<lb/>
齊綱夀欲以廣其陶封范睢乃上書<hi>語詳國䇿</hi>於是秦昭王<lb/>
大悦乃謝王稽使以傳車召范睢范睢乃得見於離宫<lb/>
佯為不知永巷而入其中王来而宦者怒逐之曰王至<lb/>
范睢繆為曰秦安得王秦獨有太后穰侯耳欲以感怒<lb/>
昭王昭王至聞其與宦者争言遂延迎謝曰寡人宜以<lb/>
身受命久矣㑹義渠之事急寡人旦暮自請太后今義<lb/>
渠之事已寡人乃得受命竊閔然不敏敬執賔主之禮<lb/>
<pb n="KR2d0023_WYG_027-19a"/>
范睢辭讓是日觀范睢之見者羣臣莫不洒然變色易<lb/>
容者秦王屏左右宫中虚無人秦王跽而請曰先生何<lb/>
以幸教寡人范睢曰唯唯有間秦王復跽而請曰先生<lb/>
何以幸教寡人范睢曰唯唯若是者三秦王跽曰先生<lb/>
卒不幸教寡人耶范睢曰非敢然也臣聞昔者吕尚之遇<lb/>
文王也身為漁父而釣於渭濵耳若是者交疎也已説<lb/>
而立為太師載與俱歸者其言深也故文王遂收功於<lb/>
吕尚而卒王天下向使文王疎吕尚而不與深言是周<lb/>
<pb n="KR2d0023_WYG_027-19b"/>
無天子之徳而文武無與成其王業也今臣羇旅之臣<lb/>
也交疎於王而所願陳者皆匡君之事處人骨肉之間<lb/>
願效愚忠而未知王之心也此所以王三問而不敢對<lb/>
者也臣非有所畏而不敢言也臣知今日言之於前而<lb/>
明日伏誅於後然臣不敢避也大王信行臣之言死不<lb/>
足以為臣患亡不足以為臣憂漆身為厲被髪為狂不<lb/>
足以為臣恥且以五帝之聖焉而死三王之仁焉而死<lb/>
五霸之賢焉而死烏獲任鄙之力焉而死成荆孟賁王<lb/>
<pb n="KR2d0023_WYG_027-20a"/>
慶忌夏育之勇焉而死<hi>慶忌呉王僚子夏育衛人力舉千鈞</hi>死者人之所<lb/>
必不免也處必然之勢可以少有補於秦此臣之所大<lb/>
願也臣又何患哉伍子胥橐載而出昭闗夜行晝伏至<lb/>
於陵水無以餬其口膝行蒲伏稽首肉袒鼔腹吹箎乞<lb/>
食於呉市卒興呉國闔閭為伯使臣得盡謀如伍子胥<lb/>
加之以幽囚終身不復見是臣之説行也臣又何憂箕子<lb/>
接輿漆身為厲被髪為狂無益於主假使臣得同行於<lb/>
箕子可以有補所賢之主是臣之大榮也臣又何恥臣<lb/>
<pb n="KR2d0023_WYG_027-20b"/>
之所恐者獨恐臣死之後天下見臣之盡忠而身死因<lb/>
以是杜口裹足莫肯向秦耳足下上畏太后之嚴下惑<lb/>
於姦臣之態居深宫之中不離阿保之手終身迷惑無<lb/>
與昭姦大者宗廟滅覆小者身以孤危此臣之所恐耳<lb/>
若夫窮辱之事死亡之患臣不敢畏也臣死而秦治是<lb/>
臣死賢於生秦王跽曰先生是何言也秦國辟逺寡人<lb/>
愚不肖先生乃幸辱至於此是天以寡人慁先生而存<lb/>
先王之宗廟也寡人得受命於先生是天所以幸先王<lb/>
<pb n="KR2d0023_WYG_027-21a"/>
而不棄其孤也先生柰何而言若是事無大小上及太<lb/>
后下至大臣願先生悉以教寡人無疑寡人也范睢拜<lb/>
秦王亦拜<hi>史范睢傳</hi>
范睢曰大王之國四塞以為固北有甘泉谷口南帶涇<lb/>
渭右隴蜀左闗坂奮擊百萬戰車千乗利則出攻不利<lb/>
則入守此王者之地也民怯於私鬭而勇於公戰此王<lb/>
者之民也王并此二者而有之夫以秦卒之勇車騎之<lb/>
衆以治諸侯譬若馳韓盧而搏蹇兎也霸王之業可致<lb/>
<pb n="KR2d0023_WYG_027-21b"/>
也而羣臣莫當其位至今閉闗十五年不敢窺兵於山<lb/>
東者是穰侯為秦謀不忠而大王之計有所失也秦王<lb/>
跽曰寡人願聞失計然左右多竊聽者范睢恐未敢言<lb/>
内先言外事以觀秦王之俯仰因進曰夫穰侯越韓魏<lb/>
而攻齊綱夀非計也少出師則不足以傷齊多出師則<lb/>
害於秦臣意王之計欲少出師而悉韓魏之兵也則不<lb/>
義矣今見與國之不親也越人之國而攻可乎其於計<lb/>
疎矣且昔齊湣王南攻楚破軍殺將再辟地千里而齊<lb/>
<pb n="KR2d0023_WYG_027-22a"/>
尺寸之地無得焉者豈不欲得地哉形勢不能有也諸<lb/>
侯見齊之罷弊諸侯之不和也興兵而伐齊大破之士<lb/>
辱兵頓皆咎其王曰誰為此計者乎王曰文子為之大<lb/>
臣作亂文子出走故齊所以大破者<hi>文子謂田文孟甞君也然此時孟甞</hi>
<hi>已去齊久矣此文子或非孟甞皆咎其王至大破者國䇿無</hi>以其伐楚而肥韓魏也<lb/>
此所謂借賊兵齎盜糧者也王不如逺交而近攻得寸<lb/>
則王之寸也得尺亦王之尺也今釋此而逺攻不亦繆<lb/>
乎且昔者中山之國地方五百里趙獨吞之功成名立<lb/>
<pb n="KR2d0023_WYG_027-22b"/>
而地附焉天下莫之能害也今夫韓魏中國之處而天<lb/>
下之樞也王其欲霸必親中國以為天下樞以威楚趙<lb/>
楚强則附趙趙强則附楚楚趙皆附齊必懼矣齊懼必<lb/>
卑辭重幣以事秦齊附而韓魏因可虜也昭王曰吾欲<lb/>
親魏久矣而魏多變之國也寡人不能親請問親魏柰<lb/>
何對曰王卑辭重幣以事之不可則割地而賂之不可<lb/>
因舉兵而伐之王曰寡人敬聞命矣乃拜范睢為客卿<lb/>
謀兵事卒聽范睢謀使五大夫綰伐魏拔懐後二嵗拔<lb/>
<pb n="KR2d0023_WYG_027-23a"/>
邢丘<hi>史范睢傳</hi>
三十八年中更胡傷攻趙閼與不能取<lb/>
　秦昭王三十八年上郡大饑山木盡死蜂食民苗民無<lb/>
　所食<hi>洪範五行傳</hi>秦大饑應侯請曰五苑之艸著<hi>謂艸本著地而</hi>
　<hi>生也</hi>蔬菜橡果棗栗足以活民請發之昭襄王曰吾秦<lb/>
　法使民有功而受賞有罪而受誅今發五苑之蔬果<lb/>
　以活民使民有功與無功俱賞也夫使民有功與無功<lb/>
　俱賞者此亂之道也夫生而亂不如死而治大夫其<lb/>
<pb n="KR2d0023_WYG_027-23b"/>
　釋之<hi>韓子外儲右</hi>
　華陽國志　秦昭襄王時白虎為害秦蜀巴漢皆患<lb/>
　之昭王乃重募國中有能殺虎者邑萬家金帛稱之<lb/>
　於是巴郡閬中夷廖仲等乃作白的弩於髙樓上射<lb/>
　虎中頭三節白虎常從羣虎嗔恚盡摶殺羣虎大呴<lb/>
　而死昭王嘉之以其夷人不欲加封乃刻石盟要復<lb/>
　夷人頃田不租十妻不算傷人者論殺人得以賧錢<lb/>
　贖死盟曰秦犯夷輸黄龍二雙夷犯秦輸清酒一鍾夷<lb/>
<pb n="KR2d0023_WYG_027-24a"/>
　人安之<lb/>
秦昭王三月三日置酒河曲見有金人捧水心劍曰令<lb/>
君制有西夏及秦霸諸侯乃因此處立為曲水祠<hi>續齊諧記</hi>
秦昭王謂左右曰今時韓魏與秦孰强對曰不如秦强<lb/>
王曰今時如耳魏齊與孟甞芒夘孰賢對曰不如孟甞<lb/>
芒夘之賢王曰以孟甞芒夘之賢率强韓魏以攻秦猶<lb/>
無柰寡人何也今以無能之如耳魏齊而率弱韓魏以<lb/>
伐秦其無柰寡人何亦明矣左右皆曰然申旗伏瑟<hi>一作</hi>
<pb n="KR2d0023_WYG_027-24b"/>
<hi>中期推琴</hi>而對曰王之料天下過矣當三晉之時智氏最强<lb/>
滅范中行氏又率韓魏之兵以圍趙襄子於晉陽決晉<lb/>
水以灌晉陽之城不滿者三板智伯行水魏宣子御韓<lb/>
康子為驂乗智伯曰吾始不知水可以亡人國也乃今<lb/>
知之汾水可以灌安邑絳水可以灌平陽魏宣子肘韓<lb/>
康子康子履魏宣子之足肘足接於車上而智氏身死<lb/>
國亡為天下笑今秦雖强不過智氏韓魏雖弱尚賢於<lb/>
在晉陽之下也此方其用肘足之時願王之必勿易也<lb/>
<pb n="KR2d0023_WYG_027-25a"/>
於是秦王恐乃止<hi>説苑敬慎又又韓子難三    國䇿</hi>
四十年悼太子死魏歸塟芷陽<lb/>
四十一年夏攻魏取邢丘懐<lb/>
四十二年安國君為太子　十月宣太后薨塟芷陽酈<lb/>
山　九月穰侯出之陶<hi>以上史秦本紀</hi>
　史<hi>范睢傳</hi>客卿范睢復説昭王曰秦韓之地形相錯如<lb/>
　繡秦之有韓也譬如木之有蠧也人之有腹心之疾<lb/>
　也天下無變則已天下有變其為秦患者孰大於韓<lb/>
<pb n="KR2d0023_WYG_027-25b"/>
　乎王不如收韓昭王曰吾固欲收韓韓不聽為之柰<lb/>
　何對曰韓安得無聽乎王下兵而攻滎陽則鞏成臯<lb/>
　之道不通北㫁太行之道則上黨之師不下王一興<lb/>
　兵而攻滎陽則其國㫁而為三夫韓見必亡安得不<lb/>
　聽乎若韓聽而霸事因可慮矣王曰善且欲發使於<lb/>
　韓<lb/>
　范睢日益親復説用數年矣因請間説曰臣居山東<lb/>
　時聞齊之有田文不聞其有王也聞秦之有太后穰<lb/>
<pb n="KR2d0023_WYG_027-26a"/>
　侯華陽髙陵涇陽不聞其有王也夫擅國之謂王能<lb/>
　利害之謂王制殺生之威之謂王今太后擅行不顧<lb/>
　穰侯出使不報華陽涇陽等撃㫁無諱髙陵進退不<lb/>
　請四貴備而國不危者未之有也為此四貴者下乃<lb/>
　所謂無王也然則權安得不傾令安得從王出乎臣<lb/>
　聞善治國者乃内固其威而外重其權穰侯使者操<lb/>
　王之重決制於諸侯剖符於天下政適伐國<hi>政適音征敵</hi>
　莫敢不聽戰勝攻取則利歸於陶國弊御於諸侯戰<lb/>
<pb n="KR2d0023_WYG_027-26b"/>
　敗則怨結於百姓而禍歸於社稷詩曰木實繁者披<lb/>
　其枝披其枝者傷其心大其都者危其國尊其臣者<lb/>
　卑其主崔杼淖齒管齊射王股擢王筋縣之於廟梁<lb/>
　宿昔而死李兑管趙囚主父於沙丘百日而餓死今<lb/>
　臣聞太后穰侯用事髙陵華陽涇陽佐之卒無秦王<lb/>
　此亦淖齒李兑之類也且夫三代所以亡國者君專<lb/>
　授政縱酒馳騁弋獵不聽政事其所授者妬賢嫉能<lb/>
　御上蔽下以成其私不為主計而主不覺悟故失其<lb/>
<pb n="KR2d0023_WYG_027-27a"/>
　國今自有秩以上至諸大吏下及王左右無非相國<lb/>
　之人者<hi>且夫以下至相國之人者國䇿無</hi>見王獨立於朝臣竊為王<lb/>
　恐萬世之後有秦國者非王子孫也昭王聞之大懼<lb/>
　曰善於是廢太后逐穰侯髙陵華陽涇陽於闗外秦<lb/>
　王乃拜范睢為相收穰侯之印使歸陶因使縣官給<lb/>
　車牛以徙千乘有餘到闗闗閲其寳器寳器珍怪多<lb/>
　於王室<hi>穰侯傳云穰侯卒於陶因塟焉秦復收陶為郡</hi>秦封范睢以應號為<lb/>
　應侯當是時秦昭王四十一年也<lb/>
<pb n="KR2d0023_WYG_027-27b"/>
范睢相秦二年<hi>秦昭王之四十二年</hi>東伐韓少曲髙平㧞之<hi>史范睢傳</hi>
四十三年武安君白起攻韓拔九城斬首五萬<hi>秦本紀</hi>秦<lb/>
攻韓汾涇拔之因城河上廣武<hi>史范睢傳</hi>
四十四年攻韓南郡取之<lb/>
四十五年五大夫賁攻韓取十城　葉陽君悝出之國<lb/>
未至而死<hi>葉陽當作華陽</hi>
四十七年秦攻韓上黨上黨降趙秦因攻趙趙發兵擊<lb/>
秦相距秦使武安君白起擊大破趙於長平四十餘萬<lb/>
<pb n="KR2d0023_WYG_027-28a"/>
盡殺之<hi>以上史秦本紀</hi>
范睢既相秦秦號曰張禄而魏不知以為范睢已死久<lb/>
矣魏聞秦且東伐使須賈於秦范睢聞之為㣲行敝衣<lb/>
間步之邸見須賈須賈見之而驚曰范叔固無恙乎睢<lb/>
曰然須賈笑曰范叔有説於秦耶曰不也睢前日得過<lb/>
於魏相故亡逃至此安敢説乎須賈曰今叔何事睢曰<lb/>
臣為人庸賃須賈意哀之留與坐飲食曰范叔一寒如<lb/>
此哉乃取其一綈袍以賜之須賈因問曰秦相張君公<lb/>
<pb n="KR2d0023_WYG_027-28b"/>
知之乎吾聞幸於王天下之事皆決於相君今吾事之<lb/>
去留在張君孺子豈有客習於相君者哉睢曰主人翁習<lb/>
知之唯睢亦得謁睢請為君見於張君須賈曰吾馬病<lb/>
車軸折非大車駟馬吾不出睢曰願為君借大車駟馬<lb/>
於主人翁范睢歸取大車駟馬為須賈御之入秦相府<lb/>
府中望見有識者皆避匿須賈怪之至相舍門謂須賈<lb/>
曰待我我為君先入通於相君須賈待門下持車良久<lb/>
問門下曰范叔不出何也門下曰無范叔須賈曰向者<lb/>
<pb n="KR2d0023_WYG_027-29a"/>
與我載而入者門下曰乃吾相張君也須賈大驚自知<lb/>
見賣乃肉袒膝行因門下人謝罪於是范睢盛帷帳侍<lb/>
者甚衆見之須賈頓首言死罪曰賈不意君能自致於<lb/>
青雲之上賈不敢復讀天下之書不敢復與天下之事<lb/>
賈有湯鑊之罪請自屏於胡貉之地唯君死生之范睢<lb/>
曰汝罪有幾曰擢賈之髪以贖賈之罪尚未足范睢曰<lb/>
汝罪有三耳昔者楚昭王時申包胥為楚卻呉軍楚王<lb/>
封之以荆五千户包胥辭不受為丘墓之寄於荆也今睢<lb/>
<pb n="KR2d0023_WYG_027-29b"/>
之先人丘墓亦在魏公前以睢為有外心於齊而惡睢<lb/>
於魏齊公之罪一也當魏齊辱我於厠中公不止罪二<lb/>
也更醉而溺我公其何忍乎罪三矣然公之所以得無<lb/>
死者以綈袍戀戀有故人之意故釋公乃謝罷入言之<lb/>
昭王罷歸須賈須賈辭於范睢范睢大供具盡請諸侯<lb/>
使與坐堂上食飲甚設而坐須賈於堂下置莝豆其前<lb/>
令兩黥徒夾而馬食之數曰為我告魏王急持魏齊頭<lb/>
来不然者我且屠大梁須賈歸以告魏齊魏齊恐亡走<lb/>
<pb n="KR2d0023_WYG_027-30a"/>
趙匿平原君所　秦昭王聞魏齊在平原所欲為睢必<lb/>
報仇乃佯為好書遺平原君曰寡人聞君之髙義與君<lb/>
為布衣之交君幸過寡人寡人願與君為十日之飲平<lb/>
原君畏秦且以為然而入秦見昭王昭王與平原君飲<lb/>
數日昭王謂平原君曰昔周文王得吕尚以為太公齊<lb/>
桓公得管夷吾以為仲父今范君亦寡人之叔父也范<lb/>
君之仇在君之家願使人歸取其頭来不然吾不出君<lb/>
於闗平原君曰貴而為友者為賤也富而為交者為貧<lb/>
<pb n="KR2d0023_WYG_027-30b"/>
也夫魏齊者勝之友也在固不出也今又不在臣所昭<lb/>
王乃遺趙王書曰王之弟在秦范君之仇魏齊在平原<lb/>
君之家王使人疾持其頭来不然吾舉兵而伐趙又不<lb/>
出王之弟於闗趙孝成王乃發卒圍平原家急魏齊夜<lb/>
亡出見趙相虞卿虞卿度趙王終不可説乃解其相印<lb/>
與魏齊亡間行念諸侯莫可以急抵者乃復走大梁欲<lb/>
因信陵君以走楚信陵君聞之畏秦猶豫未肯見曰虞<lb/>
卿何如人也時侯嬴在旁曰人固未易知知人亦未易<lb/>
<pb n="KR2d0023_WYG_027-31a"/>
也夫虞卿躡屩擔簦一見趙王賜白璧一雙黄金百鎰<lb/>
再見拜為上卿三見卒受相印封萬户侯當此之時天<lb/>
下争知之夫魏齊窮困過虞卿虞卿不敢重爵禄之尊<lb/>
解相印捐萬户侯而間行急士之窮而歸公子公子曰<lb/>
何如人人固不易知知人亦未易也信陵君大慙駕如<lb/>
野迎之魏齊聞信陵君之初難見之怒而自剄趙王聞<lb/>
之卒取其頭予秦秦昭王乃出平原君歸趙<hi>史范睢傳</hi>
范睢既相王稽謂范睢曰事有不可知者三有不可柰<lb/>
<pb n="KR2d0023_WYG_027-31b"/>
何者亦三宫車一日晏駕是事之不可知者一也君卒<lb/>
然捐館舍是事之不可知者二也使臣卒然填溝壑是<lb/>
事之不可知者三也宫車一日晏駕君雖恨於臣無可<lb/>
柰何君卒然捐館舍君雖恨於臣亦無可柰何使臣卒<lb/>
然填溝壑君雖恨於臣亦無可柰何范睢不懌乃入言<lb/>
於王曰非王稽之忠莫能内臣於函谷闗非大王之賢<lb/>
聖莫能貴臣今臣官至於相爵在列侯王稽之官尚止<lb/>
於謁者非其内臣之意也昭王召王稽拜為河東守三<lb/>
<pb n="KR2d0023_WYG_027-32a"/>
嵗不上計又任鄭安平以為將軍范睢於是散家財物<lb/>
盡以報所甞困戹者一飯之徳必償睚眦之怨必報<hi>史范</hi>
<hi>睢傳</hi>
應侯謂秦王曰王得宛葉藍田陽夏㫁河内困梁鄭所<lb/>
以未王者趙未服也弛上黨在一而已以臨東陽則邯<lb/>
鄲口中虱也王拱而朝天下後者以兵中之然上黨之<lb/>
安樂其處甚劇臣恐弛之而不聽柰何王曰必弛易之<lb/>
矣<hi>謂移易其兵以臨□陽  韓子内儲上</hi>
<pb n="KR2d0023_WYG_027-32b"/>
應侯與賈午子坐聞其鼔琴聲應侯曰今日之琴一何<lb/>
悲也賈午子曰夫急張調下故使人悲耳急張者良材<lb/>
也調下者官卑也取夫良材而卑官之安能無悲乎應<lb/>
侯曰善哉<hi>説苑尊賢</hi>
應侯問孫卿曰入秦何見孫卿曰其固塞險形勢便山<lb/>
林川谷美天材之利多是形勝也入境觀其風俗其百<lb/>
姓樸其聲樂不流汙其服不挑甚畏有司而順古之民<lb/>
也及都邑官府其百吏肅然莫不恭儉敦敬忠信而不<lb/>
<pb n="KR2d0023_WYG_027-33a"/>
楛古之吏也入其國觀其士大夫出於其門入於公門<lb/>
出於公門歸於其家無有私事也不比周不朋黨倜然<lb/>
莫不明通而公也古之士大夫也觀其朝廷其間聽決<lb/>
百事不留恬然如無治者古之朝也故四世有勝非幸<lb/>
也數也是所見也故曰佚而治約而詳不煩而功治之<lb/>
至也秦類之矣雖然則甚有其諰也<hi>諰懼也</hi>兼數具者而<lb/>
盡有之然而縣之以王者之功名則倜倜然其不及逺<lb/>
也是何也則其殆無儒耶故曰粹而王駮而霸無一焉<lb/>
<pb n="KR2d0023_WYG_027-33b"/>
而亡此亦秦之所短也<hi>荀子强國</hi>
秦昭王問孫卿曰儒無益人之國孫卿曰儒者法先王<lb/>
隆禮義謹乎臣子而能貴其上者也人主用之則進在<lb/>
本朝而宜不用則退編百姓而慤必為順下矣雖窮困<lb/>
凍餒必不以邪道為食<hi>食一作貪</hi>無置錐之地而明於持社<lb/>
稷之大計呌呼而莫之能應然而通乎裁萬物養百姓<lb/>
之經紀勢在人上則王公之才也在人下則社稷之臣<lb/>
國君之寳也雖隱於窮閭漏室人莫不貴之道誠存也<lb/>
<pb n="KR2d0023_WYG_027-34a"/>
仲尼為魯司冦沈猶氏不敢朝飲其羊公慎氏出其妻<lb/>
慎潰氏踰境而走魯之鬻牛馬者不豫賈布正以待之<lb/>
者也居於闕黨闕黨之子弟罔不分有親者取多孝悌<lb/>
以化之也儒者在本朝則美政在下位則美俗儒之為<lb/>
人下如是矣王曰然則其為人上柰何孫卿對曰其為<lb/>
人上也廣大矣志意定乎内禮節修乎朝法則度量正<lb/>
乎官忠信愛利形乎下行一不義殺一無罪而得天下<lb/>
不為也義信乎人通於四海則天下之人應之如讙是<lb/>
<pb n="KR2d0023_WYG_027-34b"/>
何也則貴明白而治天下也近者謳歌而樂之逺者竭<lb/>
蹶而趨之四海之内若一家通達之屬莫不從服夫是<lb/>
之謂人師詩曰自西自東自南自北無思不服此之謂<lb/>
也夫其為人下也如彼其為人上也如此何為其無益<lb/>
於人之國乎昭王曰善<hi>荀子儒效五又新序卷</hi>
秦昭王之四十五年伐韓之野王野王降秦上黨道絶<lb/>
其守馮亭與民謀曰鄭道已絶韓必不可得為民秦兵<lb/>
日進韓不能應不如以上黨歸趙趙若受我秦怒必攻<lb/>
<pb n="KR2d0023_WYG_027-35a"/>
趙趙被兵必親韓韓趙為一則可以當秦因使人報趙<lb/>
趙孝成王與平陽君平原君計之平陽君曰不如勿受<lb/>
受之禍大於所得平原君曰無故得一郡受之便趙受<lb/>
之因封馮亭為華陽君　四十七年秦使左庶長王齕<lb/>
攻韓取上黨上黨民走趙趙軍長平以按據上黨民四<lb/>
月齕因攻趙趙使亷頗將趙軍士卒犯秦斥兵秦斥<lb/>
兵斬趙禆將茄六月陷趙軍取二障四尉七月趙軍築<lb/>
壘壁而守之秦又攻其壘取二尉敗其陣奪西壘壁亷<lb/>
<pb n="KR2d0023_WYG_027-35b"/>
頗堅壁以待秦秦數挑戰趙兵不出趙王數以為讓而<lb/>
秦相應侯又使人行千金於趙為反間曰秦之所畏獨<lb/>
畏馬服子趙括將耳亷頗易與且降矣趙王既怒亷頗<lb/>
軍多失亡軍數敗又反堅壁不敢戰而又聞秦反間之<lb/>
言因使趙括代亷頗將以擊秦秦聞馬服子將乃隂使武安<lb/>
君白起為上將軍而王齕為尉禆將令軍中有敢泄武<lb/>
安君將者斬趙括至則出兵擊秦軍秦軍陽敗而走張<lb/>
二竒兵以刦之趙軍逐勝追造秦壁壁堅拒不得入而<lb/>
<pb n="KR2d0023_WYG_027-36a"/>
秦竒兵二萬五千人絶趙軍後又一軍五千騎絶趙壁<lb/>
間趙軍分而為二糧道絶而秦出輕兵擊之趙戰不利<lb/>
因築壁堅守以待救至秦王聞趙食道絶王自之河内<lb/>
賜民爵各一級發年十五以上悉詣長平遮絶趙救及<lb/>
糧食至九月趙卒不得食四十六日皆内隂相殺食来<lb/>
攻秦壘欲出為四隊四五復之不能出其將軍趙括出<lb/>
鋭卒自搏戰秦軍射殺趙括括軍敗卒四十萬人降武<lb/>
安君武安君計曰前秦已拔上黨上黨民不樂為秦而<lb/>
<pb n="KR2d0023_WYG_027-36b"/>
歸趙趙卒反覆非盡殺之恐為亂乃挾詐而盡坑殺之<lb/>
遺其小者二百四十人歸趙前後斬首虜四十五萬人<lb/>
趙人大震<hi>史白起傳</hi>
昭王四十八年十月韓獻垣雍武安君歸秦分軍為二<lb/>
王齕攻皮牢拔之司馬梗定太原韓趙恐使蘇代厚幣<lb/>
説秦相應侯<hi>語詳國䇿</hi>於是應侯言於秦王曰秦兵勞請許<lb/>
韓趙之割地以和且休士卒王聽之割韓垣雍趙六城<lb/>
以和正月皆罷兵武安君聞之由是與應侯有隙其九<lb/>
<pb n="KR2d0023_WYG_027-37a"/>
月秦復發兵使五大夫王陵攻趙邯鄲是時武安君病<lb/>
不任行<hi>史白起傳</hi>
白起為秦伐趙破長平<hi>昭王四十八年</hi>欲遂滅趙遣衛先生説<lb/>
昭王益兵糧為應侯所害事用不成其精誠上達於天<lb/>
故太白為之食昴<hi>昴趙分也書鄒陽上梁王  註</hi>
昭王四十九年正月陵攻邯鄲少利秦益發兵佐陵陵<lb/>
兵亡五校武安君病愈秦王欲使武安君代陵武安君<lb/>
言曰邯鄲實未易攻也且諸侯救日至彼諸侯怨秦之<lb/>
<pb n="KR2d0023_WYG_027-37b"/>
日久矣今秦雖破長平軍而秦卒死者過半國内空逺<lb/>
絶河山而争人國都趙應其内諸侯攻其外破秦兵必<lb/>
矣不可秦王自命不行乃使應侯請之武安君終辭不<lb/>
肯行遂稱病秦王使王齕代陵將八九月圍邯鄲不能<lb/>
拔楚使春申君及魏公子將兵數十萬攻秦軍秦軍多<lb/>
失亡武安君言曰秦不聽臣計今如何矣秦王聞之怒<lb/>
彊起武安君武安君遂稱病篤應侯請之不起於是免<lb/>
武安君為士伍遷之隂宻武安君病未能行居三月諸<lb/>
<pb n="KR2d0023_WYG_027-38a"/>
侯攻秦軍急秦軍數却使者日至秦王乃使人遣白起<lb/>
不得留咸陽中武安君既行出咸陽西門十里至杜郵<lb/>
秦昭王與應侯羣臣議曰白起之遷其意尚怏怏不服<lb/>
有餘言秦王乃使使者賜之劍自裁武安君引劍將自<lb/>
剄曰我何罪於天而至此哉良久曰我固當死長平之<lb/>
戰趙卒降者數十萬人我詐而盡坑之是足以死遂自<lb/>
殺武安君之死也以秦昭王五十年十一月死而非其<lb/>
罪秦人憐之鄉邑皆祭祀焉<hi>史白起傳</hi>
<pb n="KR2d0023_WYG_027-38b"/>
四十九年益發卒佐陵陵戰不善免王齕代將其十月<lb/>
將軍張唐攻魏為蔡尉<hi>蔡姓尉名</hi>捐弗守還斬之<lb/>
五十年十月武安君白起有罪為士伍遷隂宻　張唐攻鄭<lb/>
拔之　十二月益發卒軍汾城旁武安君白起有罪<lb/>
死　王齕攻邯鄲不拔去還奔汾軍二月餘攻晉軍斬<lb/>
首六千晉走流死河二萬人攻汾城即從唐拔寜新中<lb/>
更名安陽　初作河橋<hi>以上史秦本紀</hi>
秦昭王令工施鈎梯而上華山以松栢之心為博箭長<lb/>
<pb n="KR2d0023_WYG_027-39a"/>
八尺棊長八寸而勒之曰昭王甞與天神博於此<hi>韓子外儲</hi>
<hi>左</hi>
秦昭王有病百姓里買牛而為王禱公孫述出見之入<lb/>
賀王曰百姓乃皆里買牛為王禱王使人問之果有之<lb/>
王曰罸之人二甲夫非令而擅禱是愛寡人也夫愛寡<lb/>
人寡人亦且改法而心與之相循者是法不立法不立<lb/>
亂亡之道也不如人罸二甲而復與為治一曰秦襄王<lb/>
病百姓為之禱病愈殺牛塞禱郎中閻遏公孫衍出見<lb/>
<pb n="KR2d0023_WYG_027-39b"/>
之曰非社臘之時也奚自殺牛而祠社怪而問之百姓<lb/>
曰君病為之禱今病愈殺牛塞禱閻遏公孫衍説見王<lb/>
拜賀曰王過堯舜矣王驚曰何謂也對曰堯舜其民未<lb/>
至為之禱也今王病而民以牛禱病愈殺牛塞禱故臣<lb/>
竊以為過堯舜也王因使人問何里為之訾其里正與<lb/>
伍老屯二甲閻遏公孫衍媿不敢言居數月王飲酒酣<lb/>
樂閻遏公孫衍謂王曰前時臣竊以王為過堯舜非敢<lb/>
諛也堯舜病其民未至為之禱今王病而民以牛禱病<lb/>
<pb n="KR2d0023_WYG_027-40a"/>
愈殺牛塞禱乃訾其里正與伍老屯二甲臣竊怪之王<lb/>
曰民之所以為我用者非以吾愛之也以吾勢之為我<lb/>
用也吾釋勢與民相収若吾適不愛而民因不為我用<lb/>
也故遂絶愛道也<hi>韓子外儲右</hi>
昭王用應侯謀縱反間賣趙趙以故令馬服子代亷頗<lb/>
將秦大破趙於長平遂圍邯鄲已而與武安君白起有<lb/>
隙言而殺之任鄭安平使將擊趙鄭安平為趙所困急<lb/>
以兵二萬人降趙應侯席藁請罪秦之法任人而所任<lb/>
<pb n="KR2d0023_WYG_027-40b"/>
不善者各以其罪罪之於是應侯罪當収三族秦昭王<lb/>
恐傷應侯之意乃下令國中有敢言鄭安平事者以其<lb/>
罪罪之而加賜相國應侯食物日益厚以順適其意後<lb/>
二嵗王稽為河東守與諸侯通坐法誅而應侯日益以<lb/>
不懌昭王臨朝歎息應侯進曰臣聞主憂臣辱主辱臣<lb/>
死今大王中朝而憂臣敢請其罪昭王曰吾聞楚之鐡<lb/>
劍利而倡優拙夫鐡劍利則士勇倡優拙則思慮逺夫<lb/>
以逺思慮而御勇士吾恐楚之圖秦也夫物不素具不<lb/>
<pb n="KR2d0023_WYG_027-41a"/>
可以應卒今武安君既死而鄭安平等畔内無良材而<lb/>
外多敵國吾是以憂欲以激勵應侯應侯懼不知所出<lb/>
蔡澤聞之往入秦<hi>史范睢傳</hi>
　秦昭王中朝而歎曰夫楚劍利倡優拙夫劍利則士<lb/>
　多慓悍倡優拙則思慮逺也吾恐楚之謀秦也<hi>説苑指武</hi>
蔡澤者燕人也游學干諸侯大小甚衆不遇而從唐舉<lb/>
相曰吾聞先生相李兑曰百日之内持國秉政有之乎<lb/>
曰有之曰若臣者何如唐舉孰視而笑曰先生曷鼻巨<lb/>
<pb n="KR2d0023_WYG_027-41b"/>
肩魋顔蹙齃膝攣吾聞聖人不相殆先生乎蔡澤知唐<lb/>
舉戯之乃曰富貴吾所自有吾所不知者壽也願聞之<lb/>
唐舉曰先生之夀從今以往者四十三嵗蔡澤笑謝而<lb/>
去謂其御者曰吾持粱刺齒肥躍馬疾驅懐黄金之印<lb/>
結紫綬於要揖讓人王之前食肉富貴四十三年足矣<lb/>
去之趙見逐入韓魏遇奪釡鬲於塗聞應侯任鄭安平<lb/>
王稽皆負重罪於秦應侯内慙<hi>史記蔡澤傳</hi>
　蔡澤乃西入秦將見昭王使人宣言以感怒應侯曰<lb/>
<pb n="KR2d0023_WYG_027-42a"/>
　燕客蔡澤天下雄俊𢎞辨智士也彼一見秦王秦王<lb/>
　必困君而奪君之位應侯聞曰五帝三代之事百家<lb/>
　之説吾既知之衆口之辯吾皆摧之是惡能困我而<lb/>
　奪我位乎使人召蔡澤蔡澤入則揖應侯應侯固不<lb/>
　快及見之又倨應侯因讓之曰子常宣言欲代我相<lb/>
　秦寜有之乎對曰然應侯曰請聞其説蔡澤曰吁君<lb/>
　何見之晚也夫四時之序成功者去夫人生百體堅<lb/>
　强手足便利耳目聰明而心聖智豈非士之願歟應<lb/>
<pb n="KR2d0023_WYG_027-42b"/>
　侯曰然蔡澤曰質仁秉義行道施徳得志於天下天<lb/>
　下懐樂敬愛而尊慕之皆願以為君王豈不辨智之<lb/>
　期歟應侯曰然蔡澤復曰富貴顯榮成理萬物使各<lb/>
　得其所性命夀長終其天年而不夭傷天下繼其統<lb/>
　守其業傳之無窮名實純粹澤流千里世世稱之而<lb/>
　無絶與天地終始豈非道徳之符而聖人所謂吉祥<lb/>
　善事者歟應侯曰然蔡澤曰若夫秦之商君楚之呉<lb/>
　起越之大夫種其卒亦可願與應侯知蔡澤之欲困<lb/>
<pb n="KR2d0023_WYG_027-43a"/>
　已以説復謬曰何為不可夫公孫鞅之事孝公也極<lb/>
　身無貳慮盡公而不顧私設刀鋸以禁奸邪信賞罰<lb/>
　以致治披腹心示情素蒙怨咎欺舊友奪魏公子卬<lb/>
　安秦社稷利百姓卒為秦禽將破敵攘地千里呉起<lb/>
　之事悼王也使私不得害公䜛不得蔽忠言不取茍<lb/>
　合行不取茍容不為危易行行義不避難然為霸主<lb/>
　强國不辭禍凶大夫種之事越王也主雖困辱悉忠<lb/>
　而不解主雖絶亡盡能而弗離成功而弗矜貴富而<lb/>
<pb n="KR2d0023_WYG_027-43b"/>
　不驕怠若此三子者固義之至也忠之節也是故君<lb/>
　子以義死難視死如歸生而辱不如死而榮士固有<lb/>
　殺身以成名唯義之所在雖死無所恨何為不可哉<lb/>
　蔡澤曰主聖臣賢天下之盛福也君明臣直國之福<lb/>
　也父慈子孝夫信妻貞家之福也故比干忠而不能<lb/>
　存殷子胥智而不能完呉申生孝而晉國亂是皆有<lb/>
　忠臣孝子而國家滅亂者何也無明君賢父以聽之<lb/>
　故天下以其君父為僇辱而憐其臣子今商君呉起<lb/>
<pb n="KR2d0023_WYG_027-44a"/>
　大夫種之為人臣是也其君非也故世稱三子致功<lb/>
　而不見徳豈慕不遇世死乎夫待死而後可以立忠<lb/>
　成名是微子不足仁孔子不足聖管仲不足大也夫<lb/>
　人之立功豈不期於成全耶身與名俱全者上也名<lb/>
　可法而身死者其次也名雖僇辱而身全者下也於<lb/>
　是應侯稱善<hi>史蔡澤傳</hi>
　史記　應侯曰善吾聞欲而不知止失其所以欲有<lb/>
　而不知足失其所以有先生幸教睢敬受命於是乃<lb/>
<pb n="KR2d0023_WYG_027-44b"/>
　延入坐為上客後數日入朝言於秦昭王曰客新有<lb/>
　從山東来者曰蔡澤其人辯士明於三王之事五伯<lb/>
　之業世俗之變足以繼秦國之政臣之見人甚衆莫<lb/>
　及臣不如也臣敢以聞秦昭王召見與語大悦之拜<lb/>
　為客卿應侯因謝病請歸相印昭王彊起應侯應侯<lb/>
　遂稱病篤范睢免相昭王新説蔡澤計畫遂拜為秦<lb/>
　相東收周室蔡澤相秦數月人或惡之懼誅乃謝病<lb/>
　歸相印號為綱成君居秦十餘年事昭王孝文王莊<lb/>
<pb n="KR2d0023_WYG_027-45a"/>
　襄王卒事始皇帝<hi>史蔡澤傳</hi>
秦昭王之四十年太子死其四十二年以其次子安國<lb/>
君為太子<hi>名柱是為孝文王</hi>安國君有子二十餘人安國君有<lb/>
所甚愛姬立以為正夫人號曰華陽夫人華陽夫人無<lb/>
子安國君中男名子楚<hi>本名異人即莊襄王</hi>子楚母曰夏姬母愛<lb/>
子楚為秦質子於趙秦數攻趙趙不甚禮子楚子楚秦<lb/>
諸庶孽孫質於諸侯車乗進用不饒居處困不得意吕<lb/>
不韋賈邯鄲<hi>吕不韋陽翟大賈人也往来販賤賣貴家累千金  戰國䇿以不韋為濮陽人</hi>見<lb/>
<pb n="KR2d0023_WYG_027-45b"/>
而憐之曰此竒貨可居<hi>國䇿載不韋問其父語</hi>乃往見子楚説曰<lb/>
吾能大子之門子楚笑曰且自大君之門而乃大吾門<lb/>
吕不韋曰子不知也吾門待子門而大子楚心知所謂<lb/>
乃引與坐深語吕不韋曰秦王老矣安國君得為太子<lb/>
竊聞安國愛幸華陽夫人華陽夫人無子能立適嗣者<lb/>
獨華陽夫人耳今子兄弟二十餘人子又居中不甚見<lb/>
幸久質諸侯即大王薨安國君立為王則子無幾得與<lb/>
長子及諸子旦暮在前者争為太子矣子楚曰然為之<lb/>
<pb n="KR2d0023_WYG_027-46a"/>
柰何吕不韋曰子貧客於此非有以奉獻於親及結賔<lb/>
客也不韋雖貧請以千金為子西遊事安國及華陽夫<lb/>
人立子為適嗣子楚乃頓首曰必如君䇿請得分秦國<lb/>
與君共之吕不韋乃以五百金與子楚為進用結賔客<lb/>
而復以五百金買竒物玩好西遊秦求見華陽夫人姊<lb/>
而皆以其物獻華陽夫人因言子楚賢智結諸侯賔客<lb/>
徧天下常曰楚也以夫人為天日夜泣思太子及夫人<lb/>
夫人大喜不韋因使其姊説夫人曰吾聞之以色事人<lb/>
<pb n="KR2d0023_WYG_027-46b"/>
者色衰而愛弛今夫人事太子甚愛而無子不如以此<lb/>
時蚤自結於諸子中賢孝者舉立以為適而子之夫在<lb/>
則重尊夫百嵗之後所子者為王終不失勢此所謂一<lb/>
言而萬世之利也不以繁華時樹本即色衰愛弛後雖<lb/>
欲開一語尚可得乎今子楚賢而自知中男也次不得<lb/>
為適其母又不得幸自附夫人夫人誠以此時拔以為<lb/>
適夫人則竟世有寵於秦矣華陽夫人以為然承太子<lb/>
間從容言子楚質於趙者絶賢来往者皆稱譽之乃因<lb/>
<pb n="KR2d0023_WYG_027-47a"/>
涕泣曰妾幸得充後宫不幸無子願得子楚立以為適<lb/>
嗣以託妾身安國君許之乃與夫人刻玉符約以為適<lb/>
嗣安國君及夫人因厚餽遺子楚而請吕不韋傅之子<lb/>
楚以此名譽益盛於諸侯吕不韋取邯鄲諸姬絶好善<lb/>
舞者與居知有身子楚從不韋飲見而説之因起為夀<lb/>
請之吕不韋思業已破家為子楚欲以釣竒乃遂獻其<lb/>
姬姬自匿有身至大期時<hi>期十二月也</hi>生子政子楚遂立姬<lb/>
為夫人秦昭王五十年使王齮圍邯鄲急趙欲殺子楚<lb/>
<pb n="KR2d0023_WYG_027-47b"/>
子楚與吕不韋謀行金六百斤予守者得脱亡赴秦軍<lb/>
遂以得歸趙欲殺子楚妻子子楚夫人趙豪家女也得<lb/>
匿以故母子竟得活<hi>史吕不韋傳</hi>
秦昭王使李氷為蜀守開成都兩江溉田萬頃<hi>風俗通</hi>
　風俗通　江神嵗取童女二人為婦氷自以其女與<lb/>
　神為㛰往至神祠勸酒杯但澹水氷厲聲責之因忽<lb/>
　不見良久有兩蒼牛鬭於㟁旁有間氷還流汗謂官<lb/>
　屬曰吾鬭疲極不當相助南向腰中正白者我綬也<lb/>
<pb n="KR2d0023_WYG_027-48a"/>
　主簿乃刺殺北靣者江神遂死蜀人慕其氣決凡壯<lb/>
　健者因名氷兒<lb/>
蜀守李氷鑿離碓辟沫水之害穿二江成都之中此渠皆<lb/>
可行舟有餘則用溉浸百姓享其利至於所過徃徃引<lb/>
其水益用溉田疇之渠以億萬計然莫足數<hi>史河渠書</hi>
五十一年將軍摎攻韓取陽城負黍斬首四萬攻趙取<lb/>
二十餘縣首虜九萬西周君背秦與諸侯約從將天下<lb/>
鋭兵出伊闕攻秦令秦毋得通陽城於是秦使將軍摎<lb/>
<pb n="KR2d0023_WYG_027-48b"/>
攻西周西周君走来自歸頓首受罪盡獻其邑三十六<lb/>
城口三萬秦王受獻歸其君於周<lb/>
五十二年周民東亡其器九鼎入秦周亡<lb/>
五十三年天下来賔魏後秦使摎伐魏取呉城　韓王<lb/>
入朝魏委國聽令<lb/>
五十四年王郊見上帝於雍<lb/>
五十六年秋昭襄王卒子孝文王立尊唐八子為唐太<lb/>
后而合其塟於先王韓王衰絰入弔祠諸侯皆使其將<lb/>
<pb n="KR2d0023_WYG_027-49a"/>
相来弔祠視䘮事<hi>以上史秦本紀</hi>
　　孝文王<lb/>
秦孝文王以李氷為蜀守氷能知天文地理謂汶山為<lb/>
天彭門乃至湔及縣見兩山對如闕因號天彭闕髣髴<lb/>
若見神遂從江上立祠三所祭用三牲珪璧沈濆氷乃<lb/>
壅江作堋穿郫江檢江别支流雙過郡下以行舟舡岷<lb/>
山多梓栢大竹頽随水流坐致材木功省用饒又溉灌<lb/>
三郡開稻田於是蜀沃野千里號為陸海旱則引水浸<lb/>
<pb n="KR2d0023_WYG_027-49b"/>
潤雨則杜塞水門故記曰水旱從人不知饑饉時無荒<lb/>
年天下謂之天府也外作石犀五頭以厭水精穿石犀<lb/>
溪於江南命曰犀牛里後轉置犀牛二頭一在府市市<lb/>
橋門今所謂石牛門是也一在淵中乃自前堰上分穿<lb/>
羊摩江灌江西於玉女房下自涉郵作三石人立三水<lb/>
中與江神要水竭不至足盛不沒肩時青衣有沫水出<lb/>
䝉山下伏行地中㑹江南安觸山脇溷崖水脉漂疾破<lb/>
害舟船歴代患之氷發卒鑿平溷崖通正水道或曰氷<lb/>
<pb n="KR2d0023_WYG_027-50a"/>
鑿崖時水神怒氷乃操刀入水中與神鬭至今䝉福僰<lb/>
道有故蜀王兵闌亦有神作大灘江中其崖嶃峻不可<lb/>
鑿乃積薪燒之故其處懸崖有赤白五色氷又通笮通<lb/>
汶井江徑臨卭與䝉溪分水白木江㑹武陽天社山下<lb/>
合江又導洛通山洛水或出瀑水經什邡郫别江㑹新<lb/>
都大渡又有綿水出紫巖山經緜竹入洛東流過資中<lb/>
㑹江陽皆溉灌稻田膏潤稼穡是以蜀川人稱郫繁曰<lb/>
膏腴綿洛為浸沃也又識齊水脈穿廣都鹽井諸陂池<lb/>
<pb n="KR2d0023_WYG_027-50b"/>
於是盛有養生之饒焉<hi>華陽國志卷三應又曰李氷造七橋以  七星</hi>
　水經注　秦昭王使李氷為蜀守開成都兩江溉田<lb/>
　萬頃神嵗取童女二人為婦氷以其女與神為婚徑<lb/>
　至神祠勸神酒酒杯但澹水氷厲聲以責之因忽不<lb/>
　見良久有兩牛鬭於江岸傍有間氷還流汗謂官屬<lb/>
　曰吾鬭疲極當相助也南向腰中正白者我綬也主<lb/>
　簿刺殺北面者江神遂死蜀人慕其氣決凡壯健者<lb/>
　因名氷兒也<lb/>
<pb n="KR2d0023_WYG_027-51a"/>
孝文王元年赦罪人修先王功臣裦厚親戚弛苑囿孝<lb/>
文王除喪十月己亥即位三日辛丑卒子莊襄王名楚<lb/>
立<hi>史秦本紀</hi>
昭王五十六年薨太子安國君立為王華陽夫人為王<lb/>
后子楚為太子趙亦奉子楚夫人及子政歸秦秦王立<lb/>
一年薨諡為孝文王太子子楚代立是為莊襄王尊所<lb/>
養母華陽后為華陽太后真母夏姬為夏太后<hi>史吕不韋傳</hi>
　　莊襄王<lb/>
<pb n="KR2d0023_WYG_027-51b"/>
莊襄王元年大赦罪人修先王功臣施徳厚骨肉而布<lb/>
惠於民<hi>史秦本紀</hi>
莊襄王元年以吕不韋為丞相封為文信侯食河南洛<lb/>
陽十萬户<hi>史吕不韋傳</hi>
東周君與諸侯謀秦秦使相國吕不韋誅之盡入其國<lb/>
秦不絶其祀以陽人地賜周君奉其祭祀使蒙驁伐韓<lb/>
韓獻成臯鞏秦界至大梁初置三川郡<lb/>
二年使䝉驁攻趙定太原<lb/>
<pb n="KR2d0023_WYG_027-52a"/>
三年䝉驁攻魏髙都汲拔之攻趙榆次新城狼孟取三<lb/>
十七城四月日食<lb/>
四年王齕攻上黨初置太原郡魏將無忌率五國兵擊<lb/>
秦秦卻於河外蒙驁敗解而去五月丙午莊襄王卒子<lb/>
政立是為秦始皇帝<hi>以上史秦本紀</hi>
　<lb/>
　<lb/>
　<lb/>
<pb n="KR2d0023_WYG_027-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷二十五上<lb/>
</p>
<p>
</p>
  </div>
</body>
</text>
</TEI>
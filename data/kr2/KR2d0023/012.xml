<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷十</head> <lb/>
    <p>
<pb n="KR2d0023_WYG_012-1a"/>
欽定四庫全書<lb/>
　春秋戰國異辭卷十<lb/>
　　　　　　　　　右春坊右諭徳陳厚耀撰<lb/>
　晋<lb/>
　　襄公<lb/>
晋襄公元年春秦師過周無禮王孫滿譏之<hi>詳左傳</hi>兵至<lb/>
滑鄭賈人弦高將市于周遇之以十二牛勞秦師秦師<lb/>
驚而還㓕滑而去晋先軫曰秦伯不用蹇叔反其衆心<lb/>
<pb n="KR2d0023_WYG_012-1b"/>
此可擊欒枝曰未報先君施於秦擊之不可先軫曰秦<lb/>
侮吾孤伐吾同姓何徳之報遂擊之襄公墨衰絰四月<lb/>
敗秦師於殽虜秦三將孟明視西乞秫白乙丙以歸遂<lb/>
墨以葬文公文公夫人秦女謂襄公曰秦欲得其三將<lb/>
戮之公許遣之先軫聞之謂襄公曰患生矣軫乃追秦<lb/>
將秦將渡河已在船中頓首謝卒不反後三年秦果使<lb/>
孟明伐晋報殽之敗取晋汪以歸四年秦繆公大興兵<lb/>
伐我渡河取王官封殽尸而去晋恐不敢出遂城守五<lb/>
<pb n="KR2d0023_WYG_012-2a"/>
年晋伐秦取新城報王官役也六年趙衰成子欒貞子<lb/>
咎季子犯霍伯皆卒趙盾代趙衰執政<hi>史晋世家</hi>
晋襄公使人於周曰敝邑寡人寢疾卜以守龜曰三塗<lb/>
為祟敝邑寡君使下臣願藉途而祈福<hi>此見左昭十七年晋頃公事</hi>
天子許之朝禮使者事畢客出萇𢎞謂劉康公曰夫祈<lb/>
福于三塗而受禮于天子此柔嘉之事也而客有武色<lb/>
殆有他事願公備之也康公乃儆戎車卒士以待之晋<lb/>
果使祭事先令楊子將卒十二萬而随之渉于棘津襲<lb/>
<pb n="KR2d0023_WYG_012-2b"/>
聊阮梁蠻氏滅三國焉<hi>呂覽精諭</hi>
　紀年　晋襄公六年洛絶于泂<lb/>
七年八月襄公卒太子夷臯少晋人以難故欲立長君<lb/>
趙盾曰立襄公弟雍好善而長先君愛之且近於秦秦<lb/>
故好也立善則固事長則順奉愛則孝結舊好則安賈<lb/>
季曰不如其弟樂辰嬴嬖於二君立其子民必安之趙<lb/>
盾曰辰嬴賤班在九人下其子何震之有且為二君嬖<lb/>
滛也為先君子不能求大而出在小國僻也母滛子僻<lb/>
<pb n="KR2d0023_WYG_012-3a"/>
無威陳小而遠無援將何可乎使士㑹於秦迎公子雍<lb/>
賈季亦使人召公子樂於陳趙盾廢賈季以其殺陽處<lb/>
父十月葬襄公十一月賈季奔翟是嵗秦繆公亦卒<hi>史晋</hi>
<hi>世家</hi>
　　靈公<lb/>
靈公元年四月秦康公曰昔文公之入也無衞故有呂<lb/>
郤之患乃多與公子雍衛太子母繆嬴日夜抱太子以<lb/>
號泣於朝曰先君何罪其嗣亦何罪舍適而外求君將<lb/>
<pb n="KR2d0023_WYG_012-3b"/>
安置此出朝則抱以適趙盾所頓首曰先君奉此子而<lb/>
屬之子曰此子材吾受其賜不材吾怨子今君卒言猶<lb/>
在耳而棄之若何趙盾與諸大夫皆患繆嬴且畏誅乃<lb/>
背所迎而立太子夷臯是為靈公發兵以距秦送公子<lb/>
雍者趙盾為將往擊秦敗之令狐先蔑随㑹亡奔秦秋<lb/>
齊宋衛鄭曹許君皆㑹趙盾盟於扈以靈公初立故也<lb/>
<hi>史晋世家</hi>
　晋襄公薨嗣君少趙宣子相謂大夫曰立少君懼多<lb/>
<pb n="KR2d0023_WYG_012-4a"/>
　難請立雍雍長出在秦秦大足以為援賈季曰不若<lb/>
　公子樂樂有寵于國先君愛而仕之翟翟足以為援<lb/>
　穆嬴抱太子以呼于庭曰先君奚罪其嗣亦奚罪舍<lb/>
　嫡嗣不立而外求君乎出朝抱以見宣子曰惡難也<lb/>
　故欲立長君長君立而少君壮難乃至矣宣子患之<lb/>
　遂立太子也<hi>説苑建本與左傳畧同</hi>
　秦晋戰交綏<hi>晉靈公六年</hi>秦使人謂晋將軍曰三軍之士<lb/>
　皆未息明日請復戰臾駢曰使者目動而言肆懼我<lb/>
<pb n="KR2d0023_WYG_012-4b"/>
　將遁矣迫之河必敗之趙盾曰死傷未收而棄之不<lb/>
　惠也不待期而迫人于險無勇也請待秦人夜遁<hi>説苑</hi>
　<hi>至公</hi>
趙宣子言韓獻子于晋侯曰其為人不黨治衆不亂臨<lb/>
死不恐晋侯以為中軍尉河曲之役<hi>晋靈公七年</hi>趙宣子之<lb/>
車干行韓獻子戮其僕人皆曰韓獻子必死矣其主朝<lb/>
升之而暮戮其僕誰能待之役罷趙宣子觴大夫爵三<lb/>
行曰二三子可以賀我二三子曰不知所賀宣子曰我<lb/>
<pb n="KR2d0023_WYG_012-5a"/>
言韓厥于君言之而不當必受其刑今吾車失次而戮<lb/>
之僕可謂不黨矣是吾言當也二三子再拜稽首曰不<lb/>
惟晋國適享之乃唐叔是頼之敢不再拜稽首乎<hi>説苑至公</hi>
四年伐秦取少梁秦亦取晋之殽<hi>史晋世家</hi>
六年秦康公伐晋取羈馬晋侯怒使趙盾趙穿郤缺擊<lb/>
秦大戰河曲趙穿最有功七年晋六卿患随㑹之在秦<lb/>
常為晋亂乃詐令魏壽餘反晋降秦秦使随㑹之魏因<lb/>
執㑹以歸晋<hi>史晋世家</hi>
<pb n="KR2d0023_WYG_012-5b"/>
八年周頃王崩公卿爭權故不赴晉使趙盾以車八百<lb/>
乗平周亂而立匡王是年楚莊王初即位十二年齊人<lb/>
弑其君懿公<hi>史晋世家</hi>
宋人殺昭公<hi>晉靈公十年</hi>晉趙宣子請師於靈公而救之靈<lb/>
公曰非晉國之急也宣子曰不然夫大者天地其次君<lb/>
臣所以為順也今殺其君所以反天地逆人道也天將<lb/>
加災焉晋為盟主而不救天罸懼及矣詩云凡民有喪<lb/>
匍匐救之而况國君乎於是靈公乃興師而從之宋人<lb/>
<pb n="KR2d0023_WYG_012-6a"/>
聞之儼然感悦而晉國日昌<hi>韓詩卷一</hi>
十四年靈公壮侈厚斂以雕牆從臺上弹人観其避丸<lb/>
也宰夫胹熊蹯不熟靈公怒殺宰夫使婦人持其屍出<lb/>
棄之過朝趙盾随㑹前數諌不聽已又見死人手二人<lb/>
前諌随㑹先諫不聽靈公患之使鉏麑刺趙盾盾閨門<lb/>
開居處節鉏麑歎曰殺忠臣棄君命罪一也遂觸樹而<lb/>
死<hi>史晉世家</hi>
晉靈公造九層臺廢用千億謂左右曰敢有諫者斬孫<lb/>
<pb n="KR2d0023_WYG_012-6b"/>
息乃諫曰臣能累十三搏基加九鷄子其上公曰吾少<lb/>
學未嘗見也子為寡人作之孫息即以棊子置其下加<lb/>
九鷄子其上左右慴懼靈公扶伏氣息不續公曰危哉<lb/>
孫息曰臣謂是不危也復有危此者公曰願見之孫息<lb/>
曰九層之臺三年不成男不得耕女不得織國用空虗<lb/>
户口减少吏民叛亡鄰國謀議將興兵社稷將滅君何<lb/>
所望靈公曰寡人之過乃至于此即壞九層之臺<hi>説苑</hi>
　説苑　孫息學悲歌引琴作鄭衛之音靈公大惑故<lb/>
<pb n="KR2d0023_WYG_012-7a"/>
　作衛公之曲歌而和之<hi>白帖引</hi>
　琴清英　晉王謂孫息曰子鼓琴能令寡人悲乎息<lb/>
　曰今處高臺邃宇連屋重户藿肉漿酒倡樂在前難<lb/>
　可使悲者乃謂少失父母長無兄嫂當道猶坐暮無<lb/>
　所止於此者乃可悲耳乃援琴而鼓之晉王傷心哀<lb/>
　涕曰何子來遲也<hi>繹史云是孟嘗雍門之事也稱王更誤</hi>
趙宣孟將上之絳<hi>地志今山西絳州有哺飢坂</hi>見骫桑之下有餓人<lb/>
卧不能起者宣孟止車為之下食蠲而餔之再咽而後<lb/>
<pb n="KR2d0023_WYG_012-7b"/>
能視宣孟問之曰女何為而餓若是對曰臣宦於絳歸<lb/>
而絶糧羞行乞而憎自取故至於此宣孟與脯一朐拜<lb/>
受而弗敢食也問其故對曰臣有老母將以遺之宣孟<lb/>
曰斯食之吾更與汝乃復賜之脯二束與錢百而遂去<lb/>
之處二年晉靈公欲殺宣孟伏士於房中以待之因發<lb/>
酒於宣孟宣孟知之中飲而出靈公令房中之士疾追<lb/>
而殺之一人追疾先及宣孟之靣曰嘻君<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>
                    <hi>教宣孟使就車也</hi>
吾請為君反死宣孟曰而名為誰反走對曰何以名為<lb/>
<pb n="KR2d0023_WYG_012-8a"/>
臣骫桑下之餓人也還鬬而死宣孟遂活<hi>呂覽報更又説苑復恩</hi>
初盾常田首山見桑下有餓人餓人示眯明也盾與之<lb/>
食食其半問其故曰宦三年未知母之存不願遺毋盾<lb/>
義之益與之飯肉已而為晉宰夫趙盾弗復知也九月<lb/>
<hi>晋靈公十四年</hi>晉靈公飲趙盾酒伏甲將攻盾公宰示眯明知<lb/>
之恐盾醉不能起而進曰君賜臣觴三行可以罷欲以<lb/>
去趙盾令先毋及難盾旣去靈公伏士未㑹先縱齧狗<lb/>
名敖明為盾搏殺狗盾曰棄人用狗雖猛何為然不知<lb/>
<pb n="KR2d0023_WYG_012-8b"/>
明之為隂德也已而靈公伏士出逐趙盾示眯明反擊<lb/>
伏士伏士不能進而竟脱盾盾問其故曰我桑下餓人<lb/>
問其名弗告明亦因亡去盾遂奔未出晉境乙丑盾昆<lb/>
弟趙穿襲殺靈公於桃園<hi>虞翻曰園名也</hi>而迎趙盾趙盾素貴<lb/>
得民和靈公少侈民不附故為弑易盾復位晉太史董<lb/>
狐書曰趙盾弑其君以視于朝盾曰弑者趙穿我無罪<lb/>
太史曰子為正卿而亡不出境反不誅國亂非子而誰<lb/>
孔子聞之曰董狐古之良史也書法不隱<hi>史晋世家與左氏稍異</hi>
<pb n="KR2d0023_WYG_012-9a"/>
　西京雜記　廣川王發晉靈公冡得玉蟾蜍一枚大<lb/>
　如拳腹空容五合水光潤如新玉取以盛書滴<lb/>
趙盾使趙穿迎襄公弟黒臀于周而立之是為成公成<lb/>
公者文公少子其母周女也壬申朝于武宫<lb/>
　　成公<lb/>
成公元年賜趙氏為公族伐鄭鄭倍晉故也<lb/>
三年鄭伯初立附晉而棄楚楚怒伐鄭晉徃救之<lb/>
六年伐秦虜秦將赤<lb/>
<pb n="KR2d0023_WYG_012-9b"/>
七年成公與楚莊王爭彊㑹諸侯于扈陳畏楚不㑹晉<lb/>
使中行桓子伐陳因救鄭與楚戰敗楚師是年成公卒<lb/>
子景公據立<hi>史晉世家</hi>
　　景公<lb/>
景公元年春陳大夫夏徵舒弑其君靈公二年楚荘王<lb/>
伐陳誅徵舒三年楚荘王圍鄭鄭告急於晉晉使荀林父<lb/>
將中軍隨㑹將上軍趙朔將下軍郤克欒書先縠韓厥<lb/>
鞏朔佐之六月至河聞楚已服鄭鄭伯肉袒與盟而去<lb/>
<pb n="KR2d0023_WYG_012-10a"/>
荀林父欲還先縠曰凡來救鄭不至不可將率離心卒<lb/>
渡河楚已服鄭欲飲馬于河為名而去楚與晉軍大戰<lb/>
鄭新附楚畏之反助楚攻晋晋軍敗走河爭渡船中人<lb/>
指甚衆楚虜我將智罃歸而林父曰臣為督將軍敗當<lb/>
誅請死景公欲許之隨㑹曰昔文公之與楚戰城濮成<lb/>
王歸殺子玉而文公乃喜今楚已敗我師又誅其將是<lb/>
助楚殺仇也乃止<hi>史晉世家</hi>
初晉趙盾舉韓厥晉君以為中軍尉趙盾死子朔嗣為<lb/>
<pb n="KR2d0023_WYG_012-10b"/>
卿至景公三年趙朔為晉將朔取成公姊為夫人大夫<lb/>
屠岸賈欲誅趙氏初趙盾在時夢見叔帯持要而哭甚<lb/>
悲已而笑拊手且歌盾卜之兆絶而後好趙史援占之<lb/>
曰此夢甚惡非君之身乃君之子然亦君之咎至孫趙<lb/>
將世益衰屠岸賈者始有寵于靈公及至于景公而賈<lb/>
為司冦將作難乃治靈公之賊以致趙盾徧告諸將曰<lb/>
盾雖不知猶為賊首以臣弑君子孫在朝何以懲罪請<lb/>
誅之韓厥曰靈公遇賊趙盾在外吾先君以為無罪故<lb/>
<pb n="KR2d0023_WYG_012-11a"/>
不誅今諸君將誅其後是非先君之意而妄誅謂之亂<lb/>
臣有大事而君不聞是無君也屠岸賈不聽韓厥告趙<lb/>
朔趣亡朔不肯曰子必不絶趙祀朔死不恨韓厥許諾<lb/>
稱疾不出賈不請而擅與諸將攻趙氏于下宫殺趙朔<lb/>
趙同趙括趙嬰齊皆滅其族趙朔妻成公姊有遺腹走<lb/>
公宮匿趙朔客曰公孫杵臼謂朔友人程嬰曰胡不死<lb/>
程嬰曰朔之婦有遺腹若幸而男吾奉之即女也吾徐<lb/>
死耳居無何而朔婦免身生男屠岸賈聞之索于宮中<lb/>
<pb n="KR2d0023_WYG_012-11b"/>
夫人置兒絝中祝曰趙宗滅乎若號即不滅若無聲及<lb/>
索兒竟無聲已脱程嬰謂公孫杵臼曰今一索不得後<lb/>
必且復索之奈何公孫杵臼曰立孤與死孰難程嬰曰<lb/>
死易立孤難耳公孫杵臼曰趙氏先君遇子厚子強為<lb/>
其難者吾為其易者請先死乃二人謀取他人嬰兒負<lb/>
之衣以文葆匿山中程嬰出謬謂諸將軍曰嬰不肖不<lb/>
能立趙孤誰能與我千金吾告趙氏孤處諸將皆喜許<lb/>
之發師隨程嬰攻公孫杵臼杵臼謬曰小人哉程嬰昔<lb/>
<pb n="KR2d0023_WYG_012-12a"/>
下宫之難不能死與我謀匿趙氏孤兒今又賣我縱不<lb/>
能立而忍賣之乎抱兒呼曰天乎天乎趙氏孤兒何罪<lb/>
請活之獨殺杵臼可也諸將不許遂殺杵臼與孤兒諸<lb/>
將以為趙氏孤兒良已死皆喜然趙氏真孤乃反在程<lb/>
嬰卒與俱匿山中十五年<hi>史趙世家皆又新序卷七及説苑復恩  同但無程嬰杵</hi>
<hi>臼事</hi>
四年先縠以首計而敗晋軍河上恐誅乃奔翟與翟謀<lb/>
伐晉晉覺乃族縠縠先軫子也五年伐鄭為助楚故也<lb/>
<pb n="KR2d0023_WYG_012-12b"/>
是時楚莊王彊以挫晋兵河上也<lb/>
六年楚伐宋宋來告急晉晉欲救之伯宗諫曰楚天方<lb/>
開之不可當乃使解揚紿為救宋鄭人執與楚楚厚賜<lb/>
使反其言令宋急下解揚紿許之卒致晉君言楚欲殺<lb/>
之或諫乃歸解揚<hi>史晋世家</hi>
　楚莊王伐宋宋告急于晉<hi>晋景公六年</hi>晉景公欲發兵救<lb/>
　宋伯宗諌曰天方開楚未可伐也乃求壮士得霍人<lb/>
　解揚字子虎誆楚令宋毋降過鄭鄭與楚親乃執解<lb/>
<pb n="KR2d0023_WYG_012-13a"/>
　揚而獻楚楚王厚賜與約使反其言令宋趣降三要<lb/>
　乃許於是楚登解揚樓車令呼宋遂負楚約而致其<lb/>
　君命曰晉方悉國兵以救宋宋雖急慎毋降楚晉兵<lb/>
　今至矣楚莊王大怒將殺之解揚曰君能制命為義<lb/>
　臣能承命為信受吾君命以出有死無隕莊王曰若<lb/>
　之許我已而背之其信安在解揚曰所以許王欲以<lb/>
　成吾君命也將死顧謂楚軍曰為人臣無㤀盡忠得<lb/>
　死者楚王諸弟皆諌王赦之於是赦解揚使歸晉爵<lb/>
<pb n="KR2d0023_WYG_012-13b"/>
　之為上卿<hi>史鄭世家一載楚</hi>
晉國苦盗有郄雍者能視盜之貎察其眉睫之間而得<lb/>
其情晉侯使視盗千百無遺一焉晉侯喜告趙文子曰<lb/>
吾得一人而一國盗為盡矣奚用多為文子曰吾君恃<lb/>
伺察而得盗盗不盡矣且郄雍必不得其死焉俄而羣<lb/>
盗謀曰吾所窮者郄雍也遂共盗而殘之晉侯聞而大<lb/>
駭立召文子而告之曰果如子言郄雍死矣然取盗何<lb/>
方文子曰周諺有言察見淵魚者不祥智料隐匿者有<lb/>
<pb n="KR2d0023_WYG_012-14a"/>
殃且君欲無盗莫若舉賢而任之使教明于上化行于<lb/>
下民有耻心則何盗之為于是用隨㑹知政而羣盗奔<lb/>
秦焉<hi>列子説符公隨㑹執政當晉景  七年</hi>
范文子喜直言武子擊之以杖曰直議者不為人所容<lb/>
非徒危身又將危父<hi>韓子外儲左</hi>
七年晉使隨㑹滅赤狄八年使郤克於齊齊頃公毋從<lb/>
楼上觀而笑之所以然者郤克僂而魯使蹇衛使𦕈故<lb/>
齊亦令人如之以道客郤克怒歸至河上曰不報齊者<lb/>
<pb n="KR2d0023_WYG_012-14b"/>
河伯視之至國請君欲伐齊景公問知其故曰子之怨<lb/>
安足以煩國弗聽魏文子請老休辟郤克克執政<hi>史晉世家</hi>
<hi>左傳無魏文子請老者隨武子也</hi>
九年楚莊王卒晉伐齊齊使太子彊為質於晉晉兵罷<lb/>
<hi>史晉世家</hi>
十一年春齊伐魯取隆魯告急衛衛與魯皆因郤克告<lb/>
急於晉晉乃使郤克欒書韓厥以兵車八百乘與魯衛<lb/>
共伐齊夏與頃公戰於鞌傷困頃公頃公乃與其右易<lb/>
<pb n="KR2d0023_WYG_012-15a"/>
位下取飲以得脱去齊師敗走晉追北至齊頃公獻寳<lb/>
器以求平不聽郤克曰必得蕭桐姪子為質齊使曰蕭<lb/>
桐姪子頃公母頃公母猶晋君母奈何必得之不義請<lb/>
復戰晉乃許與平而去<hi>史晉世家</hi>
　紀年　晉景公十一年齊國佐來獻玉磬紀公之甗<lb/>
　韓非子　靡笄之役<hi>景公十一年</hi>韓獻子將斬人郄獻子<lb/>
　聞之駕往救之比至則已斬之矣郄子因曰胡不以<lb/>
　殉其僕曰曩不將救之乎郄子曰吾敢不分謗乎或<lb/>
<pb n="KR2d0023_WYG_012-15b"/>
　曰郄子言不可不察也非分謗也韓子之所斬也若<lb/>
　罪人則不可救救罪人法之所以敗也法敗則國亂<lb/>
　若非罪人而勸之以殉勸之以殉是重不辜也重不<lb/>
　辜民所以起怨者也民怨則國危郄子之言非危則<lb/>
　亂不可不察也且韓子之所斬若罪人郄子何分焉<lb/>
　斬若非罪人則已斬之矣而郄子乃至是韓子之謗<lb/>
　已成而郄且後至也夫郄子曰以殉不足以分斬人<lb/>
　之謗而又生殉之謗是何言分謗也昔者紂為炮烙<lb/>
<pb n="KR2d0023_WYG_012-16a"/>
　崇侯惡來又曰斬渉者之脛也奚分於紂之謗且民<lb/>
　之望於上也甚矣韓子弗得且望郄子之得之也今<lb/>
　郄子俱弗得則民絶望於上矣故曰郄子之言非分<lb/>
　謗也益謗也且郄子之徃救罪也以韓子為非也不<lb/>
　道其所以為非而勸之以殉是使韓子不知其過也<lb/>
　夫下使民望絶於上又使韓子不知其失吾未得郄<lb/>
　子之所以分謗者也<lb/>
楚申公巫臣盗夏姬以奔晉晉以巫臣為邢大夫<hi>史晋世家</hi>
<pb n="KR2d0023_WYG_012-16b"/>
十二年冬齊頃公如晉欲上尊晉景公為王景公讓不<lb/>
敢晉始作六卿韓厥鞏朔趙穿荀騅趙括趙旃皆為卿<lb/>
智罃自楚歸十三年魯成公朝晉晉弗敬魯怒去倍晉<lb/>
晉伐鄭取汜<hi>史晉世家</hi>
十四年梁山崩問伯宗伯宗以為不足怪也<hi>史晉世家</hi>
梁山崩<hi>晉景公十四年</hi>晉君召大夫伯宗道逢輦者以其輦服<lb/>
於道伯宗使其右下欲鞭之輦者曰君趨道豈不逺矣<lb/>
不知事而行可乎伯宗喜問其居曰絳人也伯宗曰子<lb/>
<pb n="KR2d0023_WYG_012-17a"/>
亦有聞乎曰梁山崩壅河顧三日不流是以召子伯宗<lb/>
曰如之何曰天有山天崩之天有河天壅之伯宗將如<lb/>
之何伯宗私問之曰君其率羣臣素服而哭之旣而祠<lb/>
焉河斯流矣伯宗問其姓名弗告伯宗至君問伯宗以<lb/>
其言對於是君素服率羣臣而哭之旣而祠焉河乃流<lb/>
君問伯宗何以知之伯宗不言受輦者詐以自知<hi>與左氏别</hi>
孔子聞之曰伯宗其無後攘人之善<hi>韓詩卷八</hi>
十六年楚將子反怨巫臣滅其族巫臣怒遺子反書曰<lb/>
<pb n="KR2d0023_WYG_012-17b"/>
必令子罷於奔命乃請使吳令其子為吳行人教呉乘<lb/>
車用兵呉晉始通約伐楚<hi>史晋世家</hi>
十七年誅趙同趙括族滅之韓厥曰趙衰趙盾之功豈<lb/>
可忘乎奈何絶祀乃復令趙庶子武為趙後復與之邑<lb/>
<hi>史晉世家</hi>
晉景公疾卜大業之後不遂者為祟景公問韓厥厥知<lb/>
趙孤在乃曰大業之後在晉絶祠者其趙氏乎夫自中<lb/>
衍者皆嬴姓也中衍人面鳥獨降佐殷帝太戊及周天<lb/>
<pb n="KR2d0023_WYG_012-18a"/>
子皆有明德下及幽厲無道而叔𢃄去周適晉事先君<lb/>
文侯至于成公世有立功未嘗絶祠今吾君獨滅趙宗<lb/>
國人哀之故見龜策惟君圖之景公問趙尚有後乎韓<lb/>
厥具以實告于是景公乃以韓厥謀立趙孤兒召而匿<lb/>
之宫中諸將入問疾景公因韓厥之衆以脅諸將而見<lb/>
趙孤名曰武諸將不得已乃曰昔下宫之難屠岸賈為<lb/>
之矯以君命并命羣臣非然孰敢作難㣲君之疾羣臣<lb/>
固且請立趙後今君有命羣臣之願也于是召趙武程<lb/>
<pb n="KR2d0023_WYG_012-18b"/>
嬰徧拜諸將遂反與程嬰趙武攻屠岸賈滅其族復與<lb/>
趙武田邑如故<hi>景公十七年</hi>及趙武冠為成人程嬰乃辭諸<lb/>
大夫謂趙武曰昔下宫之難我非不能死我思立趙氏<lb/>
之後今趙武旣立為成人復故位我將下報趙宣孟與<lb/>
公孫杵臼趙武啼泣頓首固請曰武願苦筋骨以報子<lb/>
至死而子忍去我死乎程嬰曰不可彼以我為能成事<lb/>
故先我死今我不報是以我事為不成遂自殺趙武服<lb/>
齊衰三年為之祭邑春秋祠之世世勿絶<hi>史趙世家七又新序卷</hi>
<pb n="KR2d0023_WYG_012-19a"/>
<hi>及説苑復恩</hi>
　繹史　按左傳趙氏之難起自莊姫無屠岸賈其人<lb/>
　者事在魯成公八年即晉景公之十七年於是年已<lb/>
　有趙武無遺腹匿孤之説也史遷好竒每存異説而<lb/>
　事與年推㝷皆無據<lb/>
十九年夏景公病立太子壽曼為君是為厲公後月餘<lb/>
景公卒<lb/>
　　厲公<lb/>
<pb n="KR2d0023_WYG_012-19b"/>
厲公元年初立欲和諸侯與秦桓公夾河而盟歸而秦<lb/>
倍盟與翟謀伐晉三年使呂相讓秦<hi>詳左傳</hi>因與諸侯伐<lb/>
秦至涇敗秦于麻隧虜其將成差<lb/>
五年三郤䜛伯宗殺之伯宗以好直諌得祸國人以是<lb/>
不附厲公<hi>以上史晉世家約左傳文</hi>
六年春鄭倍晉與楚盟晉怒欒書曰不可以當吾世而<lb/>
失諸侯乃發兵厲公自將五月渡河聞楚兵來救范文<lb/>
子請公欲還郤至曰發兵誅逆見彊辟之無以令諸侯<lb/>
<pb n="KR2d0023_WYG_012-20a"/>
遂與戰癸巳射中楚共王目楚兵敗于鄢陵子反收餘<lb/>
兵拊循欲復戰晉患之共王召子反其侍者豎陽榖進<lb/>
酒子反醉不能見王怒讓子反子反死王遂引兵歸晉<lb/>
由此威諸侯欲以令天下求覇<hi>史晉世家</hi>
中行獻子將伐鄭范文子曰不可得志于鄭諸侯仇我<lb/>
憂必滋長郤至又曰得鄭是兼國也兼國則王王者固<lb/>
多憂乎文子曰王者盛其德而遠人歸故無憂今我寡<lb/>
德而有王者之功故多憂今子見無土而欲富者樂乎<lb/>
<pb n="KR2d0023_WYG_012-20b"/>
哉<hi>説苑貴徳</hi>
晉之三卿郄錡郄犨郄至從晉厲公㑹諸侯于柯陵周<lb/>
　襄公在㑹晉厲公視遠步高郄錡見單子其語犯郄<lb/>
犨見其語訐郄至見其語伐齊國佐見其語盡單襄公<lb/>
告魯成公曰晉將有亂其君與三郄其當之乎魯侯成<lb/>
公曰寡人固晉而彊其君今君曰將有亂敢問天道乎<lb/>
抑人故也對曰吾非瞽史也焉知天道吾見晉君之容<lb/>
而聽三郄之語豈殆必有祸矣君子目以正體足以從<lb/>
<pb n="KR2d0023_WYG_012-21a"/>
之是以觀容而知其心今晉侯視遠而足高目不在體<lb/>
而足不步目其心必異矣目體不相從何以能乆夫合<lb/>
諸侯國之大事也于是觀存亡之徵焉故國將有福其<lb/>
君步言視聽必皆得適順善則可以知德矣視遠日絶<lb/>
其義足高日棄其德言爽日反其信聽滛日離其名目<lb/>
以處義足以踐徳口以庇信耳以聽名者矣故不可不<lb/>
慎也偏亡者有咎旣亡則國從之今晉侯無一可焉吾<lb/>
是以云夫郄氏晉之寵人也是族在晉有三卿五大夫<lb/>
<pb n="KR2d0023_WYG_012-21b"/>
貴矣亦可以戒懼矣今郄伯之語犯郄叔訐郄季伐犯<lb/>
則陵人訐則誣人伐則揜人有是寵也而益之以三怨<lb/>
其誰能忍之齊國武子亦將有祸齊亂國也立於滛亂<lb/>
之朝而好盡言以暴人過怨之本也惟善人能受盡言<lb/>
今齊旣亂其能善乎居二年晉殺三卿<hi>晉厲公七年</hi>明年厲<lb/>
公弑于東門是歲也齊人果殺國武子<hi>新書卷十與國語畧同</hi>
厲公多外嬖姬歸欲盡去羣大夫而立諸姫兄弟寵姫<lb/>
兄曰胥童嘗與郤至有怨及欒書又怨郤至不用其計<lb/>
<pb n="KR2d0023_WYG_012-22a"/>
而遂敗楚乃使人閒謝楚楚來詐厲公曰鄢陵之戰實<lb/>
至召楚欲作亂内子周立之㑹與國不俱是以事不成<lb/>
厲公告欒書欒書曰其殆有矣願公試使人之周㣲考<lb/>
之果使郤至於周欒書又使公子周見郤至郤至不知<lb/>
見賣也厲公驗之信然遂怨卻至<hi>史記晉世家</hi>　傳言外嬖<lb/>
謂嬖臣非嬖姫也且妾之稱姬非當時語史記之誤多<lb/>
有如此者<lb/>
八年厲公獵與姬飲郤至殺豕奉進宦者奪之郤至射<lb/>
<pb n="KR2d0023_WYG_012-22b"/>
殺宦者公怒曰季子欺予將誅三郤未發也郤錡欲攻<lb/>
公曰我雖死公亦病矣郤至曰信不反君智不害民勇<lb/>
不作亂失此三者誰與我我死耳十二月壬午公令胥<lb/>
童以兵八百人襲攻殺三郤胥童因以刼欒書中行偃<lb/>
于朝曰不殺二子患必及公公曰一旦殺三卿寡人不<lb/>
忍益也對曰人將忍君公弗聽謝欒書等以誅郤氏罪<lb/>
大夫復位二子頓首曰幸甚幸甚公使胥童為卿閏月<lb/>
乙卯厲公游匠驪氏欒書中行偃以其黨襲捕厲公囚<lb/>
<pb n="KR2d0023_WYG_012-23a"/>
之殺胥童而使人迎公子周于周而立之是為悼公<hi>史晉</hi>
<hi>世家</hi>
晉厲公之時六卿貴胥童長魚矯諫曰大臣貴重敵主<lb/>
争事外市樹黨下亂國法上以刼主而國不危者未嘗<lb/>
有也公曰善乃誅三卿胥童長魚矯又諌曰夫同罪之<lb/>
人偏誅而不盡是懷怨而借之間也公曰吾一朝而夷<lb/>
三卿予不忍盡也長魚矯對曰公不忍之彼將忍公公<lb/>
不聽居三月諸卿作難遂殺厲公而分其地<hi>厲公八年韓子内儲</hi>
<pb n="KR2d0023_WYG_012-23b"/>
<hi>下</hi>
　史記　晉厲公殺其大夫三郤欒書畏及乃遂弑其<lb/>
　君厲公更立襄公曽孫周是為悼公晉由此大夫稍<lb/>
　彊<lb/>
　韓武子田獸已聚矣田車合矣傳來告曰晉公<hi>厲公也</hi>
　薨武子謂欒懷子曰子亦知君好田獵也獸亦聚矣<lb/>
　田車合矣吾可以卒獵而後弔乎懷子對曰范氏之<lb/>
　亡也多輔而少拂今臣於君輔也畾於君拂也君胡<lb/>
<pb n="KR2d0023_WYG_012-24a"/>
　不問於畾也武子曰盈而欲拂我乎而拂我矣何必<lb/>
　畾哉遂輟田<hi>説苑按欒盈之死前此百三十年矣</hi>
　　悼公<lb/>
悼公元年正月庚申欒書中行偃弑厲公葬之以一乘<lb/>
車厲公囚六日死死十日庚午智罃迎公子周來至絳<lb/>
刑雞與大夫盟而立之是為悼公<hi>史晉世家</hi>
正月辛巳朝武宫二月乙酉即位悼公周者其大父㨗<lb/>
晉襄公少子也不得立號為桓叔桓叔最愛桓叔生惠<lb/>
<pb n="KR2d0023_WYG_012-24b"/>
伯談談生悼公周周之立年十四矣悼公曰大父父皆<lb/>
不得立而避難于周客死焉寡人自以踈遠毋幾為君<lb/>
今大夫不忘文襄之業而惠立桓叔之後頼宗廟大夫<lb/>
之靈得奉晉祀豈敢不戰戰乎大夫其亦佐寡人于是<lb/>
逐不臣者七人修舊功施德惠收文公入時功臣後<hi>史晉</hi>
<hi>世家小與左氏  異</hi>
秋伐鄭鄭師敗遂至陳三年晉㑹諸侯悼公問羣臣可<lb/>
用者祁傒舉解狐解狐傒之仇復問舉其子祁午君子<lb/>
<pb n="KR2d0023_WYG_012-25a"/>
曰祁傒可謂不黨矣外舉不隱仇内舉不隱子<hi>史晉世家</hi>
晉平公<hi>平公當作悼公</hi>問於祁黄羊曰南陽無令其誰可而為<lb/>
之祁黄羊對曰解狐可平公曰解狐非子之仇耶對曰<lb/>
君問可非問臣之仇也平公曰善遂用之國人稱善焉<lb/>
居有間平公又問祁黄羊曰國無尉其誰可而為之對<lb/>
曰午可平公曰午非子之子耶對曰君問可非問臣之<lb/>
子也平公曰善又遂用之國人稱善焉孔子聞之曰善<lb/>
哉祁黄羊之論也外舉不避仇内舉不避子可謂公矣<lb/>
<pb n="KR2d0023_WYG_012-25b"/>
<hi>呂覽去私祁左襄三年悼公問  奚畧同</hi>
　説苑　趙宣子言韓獻子於晉侯曰其為人不黨治<lb/>
　衆不亂臨死不恐晉侯以為中軍尉河曲之役趙宣<lb/>
　子之車干行韓獻子戮其僕人皆曰韓獻子必死矣<lb/>
　其主朝昇之而暮戮其僕誰能待之役罷趙宣子觴<lb/>
　大夫爵三行曰二三子可以賀我二三子曰不知所<lb/>
　賀宣子曰我言韓厥於君言之而不當必受其刑今<lb/>
　吾軍失次而戮之僕可謂不黨矣是吾言當也二三<lb/>
<pb n="KR2d0023_WYG_012-26a"/>
　子再拜稽首曰不惟晉國適享之乃唐叔是頼之敢<lb/>
　不再拜稽首乎<hi>此事在悼公四年</hi>
方㑹諸侯悼公弟楊干亂行魏絳戮其僕悼公怒或諫<lb/>
公公卒賢絳任之政使和戎戎大親附十一年悼公曰<lb/>
自吾用魏絳九合諸侯和戎翟魏子之力也賜之樂三<lb/>
讓乃受之冬秦取我櫟<hi>史晉世家</hi>
十四年晉使六卿率諸侯伐秦度涇大敗秦軍至棫林<lb/>
而去十五年悼公問治國於師曠師曠曰惟仁義為本<lb/>
<pb n="KR2d0023_WYG_012-26b"/>
冬悼公卒子平公彪立<hi>史晉世家</hi>
　　平公<lb/>
平公元年伐齊齊靈公與戰靡下齊師敗走晏嬰曰君<lb/>
亦毋勇何不止戰遂去晉追遂圍臨菑盡燒屠其郭中<lb/>
東至膠南至沂齊皆城守晉乃引兵歸六年魯襄公朝<lb/>
晉<hi>史晉世家</hi>
叔向之弟羊舌虎善欒盈欒盈有罪於晉晉誅羊舌虎<lb/>
叔向為之奴而朡<hi>没入為奴朡繫也</hi>祁奚曰吾聞<graphic n="KR1537" url="https://raw.githubusercontent.com/kanripo/KR-Gaiji/master/images/KR1537.png" mimeType="image/png"/>人得位不<lb/>
<pb n="KR2d0023_WYG_012-27a"/>
爭不祥君子在憂不救不祥乃徃見范宣子而説也曰<lb/>
聞善為國者賞不過而刑不慢賞過則懼及滛人刑慢<lb/>
則懼及君子與其不幸而過寧過而賞滛人毋過而刑<lb/>
君子故堯之刑也殛鮌於虞而用禹周之刑也戮管蔡<lb/>
而相周公不慢刑也宣子乃命吏出叔向<hi>呂覽開春説又説苑善</hi>
<hi>欒盈作樂逹</hi>
羊舌子之妻叔向叔魚之母也羊舌子好直不容于晉<lb/>
去而之三室之邑邑人攘羊而遺之羊舌子不受姬曰<lb/>
<pb n="KR2d0023_WYG_012-27b"/>
不如受而埋之羊舌子曰何不餉肸與鮒也<hi>叔向名肸叔魚名鮒</hi>
姬曰不可南方有鳥曰吉乾食其子不擇肉子多不義<lb/>
今肸與鮒童子也隨大人而化不可食以不義之肉乃<lb/>
盛以甕埋壚隂後攘羊事敗吏至發而視之舌尚存吏<lb/>
曰君子哉羊舌子也國人異之遂以羊舌為族<hi>列女傳</hi>
叔向欲娶於申公巫臣氏夏姬之女叔姬不欲平公強<lb/>
使娶之生楊食我號曰伯碩生時侍者謁之叔姬往視<lb/>
之及堂聞其號也而還曰豺狼之聲也狼子野心滅羊<lb/>
<pb n="KR2d0023_WYG_012-28a"/>
舌者必是子也及長與祁勝為亂晉人殺食我羊舌氏<lb/>
由是遂滅<lb/>
晉逐欒盈之族<hi>晉平公六年</hi>命其家臣有敢從者死其臣曰<lb/>
辛俞從之吏得而將殺之君曰命汝無得從敢從何也<lb/>
辛俞對曰臣聞三世仕於家者君之二世者主之事君<lb/>
以死事主以勤為其賜之多也今臣三世于欒氏受其<lb/>
賜多矣臣敢畏死而忘三世之恩哉晉君釋之<hi>説苑復恩  與</hi>
<hi>國語畧同</hi>
<pb n="KR2d0023_WYG_012-28b"/>
晋平公七年欒逞有罪奔齊明年齊荘公㣲遣欒逞于<lb/>
曲沃以兵隨之齊兵上大行欒逞從曲沃中反襲入絳<lb/>
絳不戒平公欲自殺范獻子止公以其徒擊逞逞敗走<lb/>
曲沃曲沃攻逞逞死遂滅欒氏宗逞者欒書孫也<hi>左氏逞作</hi>
<hi>盈</hi>其入絳與魏氏謀齊莊公聞逞敗乃還取晉之朝歌<lb/>
去以報臨淄之役也<hi>史晉世家</hi>
　尸子　范獻子游河大夫皆在君曰知欒氏之子乎<lb/>
　大夫莫荅舟人清涓捨楫對曰君奚問欒氏之子君<lb/>
<pb n="KR2d0023_WYG_012-29a"/>
　曰自吾亡欒氏也其老者未死少者壮矣清涓曰善<lb/>
　修晉國之政内得大夫外不失百姓雖欒氏子其若<lb/>
　君何若不修晉國之政内不得大夫而外失百姓則<lb/>
　舟中之人皆欒氏子也君曰善<lb/>
十年齊崔杼弑莊公晉因齊亂伐敗齊于高唐報大行<lb/>
之役也<hi>史晉世家</hi>晉平公閒居師曠侍坐平公曰子生無目<lb/>
联甚矣子之墨墨也師曠對曰天下有五墨墨而臣不<lb/>
得與一焉平公曰何謂也師曠曰羣臣行賂以采名譽<lb/>
<pb n="KR2d0023_WYG_012-29b"/>
百姓侵田寃無所告訴而君不悟此一墨墨也忠臣不<lb/>
用用臣不忠下才處高不肖臨賢而君不悟此二墨墨<lb/>
也姦臣欺詐空虗府庫以其少才覆塞其惡賢人逐姦<lb/>
邪貴而君不悟此三墨墨也國貧民罷上下不和而好<lb/>
財用兵嗜慾無厭謟諛之人容容在旁而君不悟此四<lb/>
墨墨也至道不明法令不行吏民不正百姓不安而君<lb/>
不悟此五墨墨也國有五墨墨而不危者未之有也臣<lb/>
之墨墨者小耳何害乎國家哉<hi>新序卷一</hi>
<pb n="KR2d0023_WYG_012-30a"/>
　師曠者或出于晉靈之世以主樂官妙辨音律撰兵<lb/>
　書萬篇時人莫知其原裔出沒難詳也晉平公之時<lb/>
　以隂陽之學顯于當世燻目為瞽人以絶塞衆慮專<lb/>
　心于星算音律之中考鐘呂以定四時無毫釐之異<lb/>
　春秋不記師曠出何帝之時曠知命欲終乃述寳符<lb/>
　百卷晉戰國時其書滅絶矣<hi>拾遺記篇漢書兵家師曠八  周靈王</hi>
　淮南子　昔者師曠奏白雪之音而神物為之下降<lb/>
　風雨暴至平公癃病晉國赤地　又淮南子　師曠瞽<lb/>
<pb n="KR2d0023_WYG_012-30b"/>
　而為太宰晉無亂政有貴于見者也<lb/>
　宋符瑞志　白燕者師曠時銜丹書來至　河精人<lb/>
　頭魚身師曠時所受識也　玉羊師曠時來至<lb/>
晉平公出言而不當師曠舉琴而撞之趺祍宫壁左右<lb/>
欲塗之平公曰舍之以此為寡人失<hi>淮南子齊俗</hi>
晉平公與羣臣飲飲酣乃喟然嘆曰莫樂為人君惟其<lb/>
言而莫之違師曠侍坐於前援琴撞之公披祍而避琴<lb/>
壞於壁公曰太師誰撞師曠曰今者有小人言於側者<lb/>
<pb n="KR2d0023_WYG_012-31a"/>
故撞之公曰寡人也師曠曰啞<hi>歎息之聲</hi>是非君人者之言<lb/>
也左右請除之公曰釋之以為寡人戒<hi>韓子難一</hi>
晉平公鑄大鐘使工聽之皆以為調矣師曠曰不調請<lb/>
更鑄之平公曰工皆為調矣師曠曰後世有知音者將<lb/>
知鐘之不調也臣竊為君耻之至於師涓而果知鐘之<lb/>
不調也<hi>吕覽長見務又淮南子修</hi>
　古文𤨏語　師曠御晉平公鼓瑟輟而笑曰齊侯與<lb/>
　其嬖戯墜于牀而傷其臂平公命人書之曰某月某<lb/>
<pb n="KR2d0023_WYG_012-31b"/>
　日齊侯戱而傷問之於齊侯笑而然有之<lb/>
　古文𤨏語　晉平公至澮上見人乗白驂八駟以來<lb/>
　有貍身而狐尾去其車而隨公之車公問師曠師曠<lb/>
　曰貍身而狐尾其名曰首陽之神飲酒於霍太山而<lb/>
　歸其逢君於澮乎君其有喜　有鳥飛從南方來質<lb/>
　白五色皆備集平公之庭相見如讓公召叔嚮問之<lb/>
　叔嚮曰吾聞師曠曰西方有白質鳥五色皆備其名<lb/>
　曰翬南方赤質五色備其名曰搖來為吾君臣其祥<lb/>
<pb n="KR2d0023_WYG_012-32a"/>
　先至矣<lb/>
　白帖　晉平公時有鳥從南方來赤質五色皆備集<lb/>
　于庭相讓叔向曰吾聞師曠曰西方有鳥白質五色<lb/>
　曰翬南方有鳥赤質五色曰雉今來為君瑞也<lb/>
晉平公問於師曠曰人君之道如何對曰人君之道清<lb/>
净無為務在慱愛趨在任賢廣開耳目以察萬方不固<lb/>
溺於流俗不拘繫於左右廓然遠見踔然獨立屢省考<lb/>
績以臨臣下此人君之操也平公曰善<hi>説苑君道</hi>
<pb n="KR2d0023_WYG_012-32b"/>
　説苑<hi>敬慎</hi>韓平子問於叔向曰剛與柔孰堅對曰臣年<lb/>
　八十矣齒再墮而舌尚存老𥅆有言曰天下之至柔<lb/>
　馳騁乎天下之至堅又曰人之生也柔弱其死也剛<lb/>
　強萬物草木之生也柔脆其死也枯槁因此觀之柔<lb/>
　弱者生之徒也剛強者死之徒也夫生者毁而必復<lb/>
　死者破而愈亡吾是以知柔之堅於剛也平子曰善<lb/>
　哉然則子之行何從叔向曰臣亦柔耳何以剛為平<lb/>
　子曰柔無乃脆乎叔向曰柔者紐而不折亷而不缺<lb/>
<pb n="KR2d0023_WYG_012-33a"/>
　何為脆也天之道㣲者勝是以兩軍相加而柔者克<lb/>
　之兩仇爭利而弱者得焉易曰天道虧滿而益謙地<lb/>
　道變滿而流謙鬼神害滿而福謙人道惡滿而好謙<lb/>
　夫懷謙不足之柔弱而四道者助之則安徃而不得<lb/>
　其志乎平子曰善<lb/>
　韓非子　叔向賦獵功多者受多功少者受少<lb/>
晉平公問於叔向曰國家之患孰為大對曰大臣重禄<lb/>
而不極諫近臣畏罸而不敢言下情不上通此患之大<lb/>
<pb n="KR2d0023_WYG_012-33b"/>
者也公曰善於是令國曰欲進善言謁者不通罪當死<lb/>
<hi>新序卷二</hi>
晉平公問叔向曰歲饑民疫翟人攻我我將若何對曰<lb/>
歲饑來年而反矣疾疫將止矣翟人不足患也公曰患<lb/>
有大于此者乎對曰夫大臣重禄而不極諌近臣畏罪<lb/>
而不敢言左右顧寵于小官而君不知此誠患之大者<lb/>
也公曰善于是令國中曰欲有諫者為隱左右言及國<lb/>
吏罪<hi>説苑善説</hi>
<pb n="KR2d0023_WYG_012-34a"/>
晉平公問于叔向曰昔者齊桓公九合諸侯一匡天下<lb/>
不識其君之力乎其臣之力也叔向對曰管仲善制割<lb/>
賓胥無善削縫<hi>言損益若女工</hi>隰朋善純縁<hi>言増飾若女工</hi>衣成君舉<lb/>
而服之亦其臣之力也君何力之有師曠伏琴而笑之<lb/>
公曰太師奚笑也師曠對曰臣笑叔向之對君也凢為<lb/>
人臣者猶炮宰和五味而進之君君弗食孰敢強之也<lb/>
臣請譬之君者壤地也臣者草木也必壤地羙然後草<lb/>
木碩大亦君之力也臣何力之有<hi>韓子難二新序卷四</hi>　<hi>又</hi>
<pb n="KR2d0023_WYG_012-34b"/>
　師曠曰臣請譬之以五味管仲善割斷之隰朋善煎<lb/>
　熬之賓須無善齊和之羮已熟矣奉而進之而君不<lb/>
　食誰能強之亦君之力也<hi>新序</hi>
叔向御平公請事公腓痛足痺轉筋而不敢壞坐晉國<lb/>
聞之皆曰叔向賢者平公禮之轉筋而不敢壞坐晉國<lb/>
之辭仕托慕叔向者國之䍋矣<hi>韓子外儲左</hi>
　髙士傳　亥唐晉人也髙恪寡素晉人惮之雖蔬食<lb/>
　菜羮平公每為之欣飽公與亥唐坐有閒亥唐出叔<lb/>
<pb n="KR2d0023_WYG_012-35a"/>
　向入平公伸一足曰吾向時與亥子坐腓痛足瘅不<lb/>
　敢伸叔向勃然作色不説公曰子欲貴乎吾爵子欲<lb/>
　富乎吾禄子夫亥先生乃無欲也吾非正坐無以飬<lb/>
　之子何不説乎<lb/>
董叔娶于范氏曰將以求繫援也他日董祁愬于范獻<lb/>
子獻子執而縳之于庭槐叔向曰求繫旣繫矣求援旣<lb/>
援矣爾欲得之無所謂也<hi>白帖婚姻</hi>
楚王弟在秦秦不出也中射之士曰資臣百金臣能出<lb/>
<pb n="KR2d0023_WYG_012-35b"/>
之因載百金之晉見叔向曰楚王弟在秦秦不出也請<lb/>
以百金委叔向受金而以見之晉平公曰可以城壺丘<lb/>
矣平公曰何也對曰楚王弟在秦秦不出也是秦惡楚<lb/>
也必不敢禁我城壺丘若禁之我曰為我出楚王之弟<lb/>
吾不城也彼如出之可以德楚彼不出是卒惡也必不<lb/>
敢禁我城壺丘矣公曰善乃城壺丘謂秦公曰為我出<lb/>
楚王之弟吾不城也秦因出之楚王大説以錬金百鎰<lb/>
遺晉<hi>韓子説林</hi>
<pb n="KR2d0023_WYG_012-36a"/>
　楚公子午使于秦秦囚之其弟獻三百金於叔向叔<lb/>
　向謂平公曰何不城壺丘秦楚患壺丘之城若秦恐<lb/>
　而歸公子午以止吾城也君乃止難亦未構楚必徳<lb/>
　君平公曰善乃城之秦恐遂歸公子午使之晉晉人<lb/>
　輟城楚獻晉賦三百車<hi>説苑權謀</hi>
晉平公春築䑓叔向曰不可古者聖王貴徳而務施緩<lb/>
刑辟而趨民時今春築䑓是奪民時也夫徳不施則民<lb/>
不歸刑不緩則百姓愁使不歸之民役愁怨之百姓而<lb/>
<pb n="KR2d0023_WYG_012-36b"/>
又奪其時是重竭也夫牧百姓飬育之而重竭之豈所<lb/>
以定命安存而稱為人君于後世哉平公曰善乃罷䑓<lb/>
役<hi>説苑貴徳</hi>
晉平公使叔向聘于吳呉人拭舟以逆之左五百人右<lb/>
五百人有繡衣而豹裘者有錦衣而狐裘者叔向歸以<lb/>
告平公平公曰吳其亡乎奚以敬舟奚以敬民叔向對<lb/>
曰君為馳底之䑓上可以發千兵下可以陳鐘鼓諸侯<lb/>
聞君者亦曰奚以敬䑓奚以敬民所敬各異也於是平<lb/>
<pb n="KR2d0023_WYG_012-37a"/>
公乃罷䑓<hi>説苑正諌</hi>
延陵季子㳺于晉<hi>左襄公二十九年當晉平公十四年</hi>入其境曰嘻暴哉<lb/>
國乎入其都曰嘻力屈哉國乎立其朝曰嘻亂哉國乎<lb/>
從者曰夫子之入晉境未乆也何其名之不疑也延陵<lb/>
季子曰然吾入其境田畆荒穢而不休雜増崇高吾是<lb/>
以知其國之暴也吾入其都新室惡而故室羙新墻卑<lb/>
而故墻髙吾是以知其民力之屈也吾立其朝君能視<lb/>
而不下問其臣善伐而不上諫吾是以知其國之亂也<lb/>
<pb n="KR2d0023_WYG_012-37b"/>
<hi>説苑正理</hi>
十四年吳延陵季子來使與趙文子韓宣子魏獻子語<lb/>
曰晉國之政卒歸此三家矣十九年齊使晏嬰如晉與<lb/>
叔嚮語叔嚮曰晉季世也公厚賦為䑓池而不恤政政<lb/>
在私門其可乆乎晏子然之<hi>史晉世家</hi>
趙文子問於叔向曰晉六卿孰先亡乎對曰其中行氏<lb/>
乎文子曰何故先亡對曰中行氏之為政也以苛為察<lb/>
以欺為明以刻為忠以計多為善以聚斂為良譬之鞟<lb/>
<pb n="KR2d0023_WYG_012-38a"/>
革大則大矣裂之道也當先亡<hi>新序卷一南子道應</hi>　<hi>淮</hi>
　世本　范氏晉大夫隰叔生世蒍蒍生成伯缺伯缺<lb/>
　生武子㑹㑹生文叔爕爕生宣叔匄匄生獻子鞅鞅<lb/>
　生吉射　晉大夫逝遨生桓伯林父林父生宣伯庚<lb/>
　庚生獻伯偃偃生穆伯呉呉生寅本姓荀自荀偃將<lb/>
　中軍晉改中軍曰中行因氏焉元與智氏同祖逝遨<lb/>
　　按左傳僖公二十八年晉侯作三行以禦狄荀林<lb/>
　父將中行此命氏之由中行非中軍所改也世本説<lb/>
<pb n="KR2d0023_WYG_012-38b"/>
　非是杜氏云三行無佐疑大夫師<lb/>
葉公諸梁問樂王鮒曰晉大夫趙文子為人何若對曰<lb/>
好學而受諌葉公曰疑未盡之對曰好學智也受諫仁<lb/>
也江出汶山其源若甕口至楚國其廣十里無他其下<lb/>
流多也人而好學受諌宜哉其立也詩曰其惟哲人告<lb/>
之話言順德之行此之謂也<hi>新序卷四有家語孔子謂子路  此語</hi>
中牟無令晉平公問趙武曰中牟三國之股肱<hi>趙齊燕也</hi>邯<lb/>
鄲之肩髀也寡人欲得良令誰使而可武曰邢伯子可<lb/>
<pb n="KR2d0023_WYG_012-39a"/>
<hi>邢伯一作邢子</hi>公曰非子之讐耶曰私讐不入公門公又問曰<lb/>
中府之令空誰使而可曰臣子可趙武所薦四十六人<lb/>
外舉不避讐内舉不避子及武卒四十六人各就賓位<lb/>
其無私德若此<hi>韓子外儲左同與左氏祁奚事</hi>
晉獻文子<hi>趙武也</hi>成室晉大夫發焉<hi>發禮徃賀</hi>張老曰羙哉輪<lb/>
焉羙哉奐焉歌於斯哭於斯聚國族於斯文子曰武也<lb/>
得歌於斯哭於斯聚國族於斯是全要領以從先大夫<lb/>
于九京也北面再拜稽首君子謂之善頌善禱<hi>檀弓下</hi>
<pb n="KR2d0023_WYG_012-39b"/>
趙文子與叔譽<hi>即叔向</hi>觀乎九京<hi>地志今平陽府絳州有九原山山産莞花又云</hi>
<hi>遼州和順縣有九京山即文子與叔向觀處</hi>文子曰死者如可作也吾誰與<lb/>
歸叔譽曰其陽處父乎文子曰行并植于晉國不沒其<lb/>
身其知不足稱也其舅犯乎文子曰見利不顧其君其<lb/>
仁不足稱也我則隨武子乎利其君不忘其身謀其身<lb/>
不遺其友晉人謂文子知人文子其中退然如不勝衣<lb/>
其言呐呐然如不出諸其口所舉于晉國筦庫之士七<lb/>
十有餘家生不交利死不屬其子焉<hi>檀弓下見國語</hi>　<hi>畧</hi>
<pb n="KR2d0023_WYG_012-40a"/>
韓宣子曰吾馬菽粟多矣甚臞何也周市對曰使騶盡<lb/>
粟以食雖無肥不可得也名為多與之其實少雖無臞<lb/>
亦不可得也主不審其情實坐而患之馬猶不肥也<hi>韓子</hi>
<hi>外儲左</hi>
晉平公浮西河中流而嘆曰嗟乎安得賢士與共此樂<lb/>
者舟人固桑進對曰君言過矣夫劔産於越珠産江漢<lb/>
玉産昆山此三寳者皆無足而至今君茍好士則賢士<lb/>
至矣平公曰固桑來吾門下客食三千餘人朝食不足<lb/>
<pb n="KR2d0023_WYG_012-40b"/>
暮收市租暮食不足朝収市租吾尚可謂不好士乎固<lb/>
桑對曰今夫鴻鵠髙飛冲天然其所恃者六翮耳夫腹<lb/>
下之毳背上之毛増去一把飛不為髙下不知君之食<lb/>
客六翮耶將腹背之毳也平公嘿然而不應<hi>新序卷一又説苑簡</hi>
<hi>子事畧同</hi>
　韓詩　晉平公㳺於河而樂曰安得賢士與之樂此<lb/>
　也船人盍胥跪而對曰主君亦不好士耳夫珠出於<lb/>
　江海玉出於崑山無足而至者猶主君之好也士有<lb/>
<pb n="KR2d0023_WYG_012-41a"/>
　足而不至者蓋主君無好士之意耳無患乎無士也<lb/>
　平公曰吾食客門左千人門右千人朝食不足夕收<lb/>
　市賦暮食不足朝收市賦吾可謂不好士乎盍胥對<lb/>
　曰夫鴻鵠一舉千里所恃者六翮耳背上之毛腹下<lb/>
　之毳益一把飛不為加髙損一把飛不為加下今君<lb/>
　之食客門左門右各千人亦有六翮在其中矣將皆<lb/>
　背上之毛腹下之毳耶詩曰謀夫孔多是用不集<lb/>
晉平公過九原而嘆曰嗟乎此地之藴吾良臣多矣若<lb/>
<pb n="KR2d0023_WYG_012-41b"/>
使死者起也吾將誰與歸乎叔向曰其趙武乎平公曰<lb/>
子黨於子之師也對曰臣敢言趙武之為人也立若不<lb/>
勝衣言若不出於口然其身舉士於白屋下者四十六<lb/>
人皆得其意而公家甚頼之及文子之死也四十六人<lb/>
皆就賓位是以無私徳也臣故以為賢平公曰善<hi>新序卷四</hi>
　平公問叔向曰羣臣孰賢曰趙武子曰子黨於師人<lb/>
　<hi>向武之屬大夫</hi>向曰武立如不勝衣言若不出口然所舉十<lb/>
　数十人皆得其意而公家甚頼之及武子之生也不<lb/>
<pb n="KR2d0023_WYG_012-42a"/>
　利其家死不託於孤臣敢以為賢也<hi>韓外儲左</hi>
晉平公時藏寳之䑓焚士大夫聞者趨車馳馬救火三<lb/>
日三夜乃勝之公子晏子<hi>一本作公子晏無子字</hi>獨束帛而賀曰<lb/>
甚善矣平公勃然作色曰珠玉之所藏也國之重寳也<lb/>
而天火之士大夫皆救之子獨賀何也公子晏子曰臣<lb/>
聞之王者藏於天下諸侯藏於百姓商賈藏於箧匱今<lb/>
百姓之於外短褐不蔽形糟糠不充口虗耗而賦歛無<lb/>
已王收大半而藏之䑓是以天火之且臣聞之昔者桀<lb/>
<pb n="KR2d0023_WYG_012-42b"/>
殘賊海内賦歛無度萬民甚苦是故湯誅之為天下戮<lb/>
笑今皇天降灾於藏䑓是君之福也而不自知變悟亦<lb/>
恐君之為鄰國笑矣公曰善自今以徃請藏於百姓之<lb/>
間<hi>韓詩卷十事説苑魏文侯  同</hi>
晉平公使弓冶治弓三年而弓始成平公射之不穿一<lb/>
札將殺之弓人之妻蔡女也<hi>一作繁人之女</hi>見平公曰妾之夫<lb/>
治此弓為亦勞矣其幹生於太山之阿一日三覩隂三<lb/>
覩陽傅以燕牛之角纒以荆麋之觔糊以阿魚之膠此<lb/>
<pb n="KR2d0023_WYG_012-43a"/>
四者天下之妙選也而不能穿一札是君不能射也而<lb/>
反欲殺妾夫乎妾聞射之道左手如拒右手如附枝右<lb/>
手發之左手不知此蓋射之道也平公使弓人如蔡女<lb/>
言射之連穿七札其夫遂免賜金三鎰<hi>列女傳事一作秦穆公    又</hi>
<hi>作齊景公事</hi>
晉平公為馳逐之車龍旌衆色挂之以犀象錯之以羽<lb/>
芝車成題金千鎰立之於殿下令羣臣得觀焉田差三<lb/>
過而不一顧平公作色大怒問田差爾三過而不一顧<lb/>
<pb n="KR2d0023_WYG_012-43b"/>
何為也田差對曰臣聞説天子者以天下説諸侯者以<lb/>
國説大夫者以官説士者以事説農夫者以食説婦姑<lb/>
者以織桀以奢亡紂以滛敗是以不敢顧也平公曰善<lb/>
乃命左右曰去車<hi>説苑反質</hi>
晉平公好樂多其賦斂下治城郭曰敢有諌者死國人<lb/>
憂之有咎犯者見門大夫曰臣聞主君好樂故以樂見<lb/>
門大夫入言曰咎犯也欲以樂見平公曰内之止坐殿<lb/>
上則出鐘磬竽瑟坐有頃平公曰客子為樂咎犯對曰<lb/>
<pb n="KR2d0023_WYG_012-44a"/>
臣不能為樂臣善隱平公召隱士十二人咎犯曰隱臣<lb/>
竊顧昧死御平公曰諾咎犯申其左臂而詘五指平公<lb/>
問於隱官曰占之為何隱官皆曰不知平公曰歸之咎<lb/>
犯則申其一指曰是一也便游赭盡而峻城闕二也柱<lb/>
梁衣繡士民無褐三也侏儒有餘酒而死士渇四也民<lb/>
有饑色而馬有粟秩五也近臣不敢諫遠臣不敢逹平<lb/>
公曰善乃屏鐘鼓除竽瑟遂與咎犯參治國<hi>説苑正誎</hi>
　繹史　咎犯在文公時又見於此故楊用修云有兩<lb/>
<pb n="KR2d0023_WYG_012-44b"/>
　咎犯但劉中壘復稱介子推相荆欒盈事韓武子此<lb/>
　類非一未有確㩀<lb/>
晉平公觴客少庻子進炙而髪繞之平公輙殺炮人炮<lb/>
人呼天曰嗟乎臣有三罪死而不自知乎平公曰何謂<lb/>
也對曰臣刀之利風靡骨斷而髪不斷是臣之一死也<lb/>
桑炭炙之肉紅白而髪不焦是臣之二死矣炙熟又重<lb/>
睫而視之髪繞炙而目不見是臣之三死也意者堂下<lb/>
其有翳憎臣者乎殺臣不亦蚤乎<hi>韓子内儲下作晉文公事</hi>　<hi>一</hi>
<pb n="KR2d0023_WYG_012-45a"/>
衛靈公將之晉至濮水之上税車而放馬設舍以宿夜<lb/>
分而聞鼓新聲者而説之使人問左右盡報弗聞乃召<lb/>
師涓而告之曰有鼓新聲者使人問左右盡報弗聞其<lb/>
狀似鬼神子為聽而冩之師涓曰諾因静坐撫琴而冩<lb/>
之師涓明日報曰臣得之矣而未習也請復一宿習之<lb/>
靈公曰諾因復留宿明日而習之遂去之晉<hi>晉平公二十四年</hi>
晉平公觴之於施夷之䑓酒酣靈公起公曰有新聲願<lb/>
請以示平公曰善乃召師涓令坐師曠之旁援琴鼓之<lb/>
<pb n="KR2d0023_WYG_012-45b"/>
未終師曠撫止之曰此亡國之聲不可遂也平公曰此<lb/>
道奚出師曠曰此師延之所坐與紂為靡靡之樂也及<lb/>
武王伐紂師延東走至於濮水而自投故聞此聲者必<lb/>
於濮水之上<hi>釋名上箜篌師延所作靡靡之樂後出桑間濮  之地蓋空國之侯所作也師涓為</hi>
<hi>晉平公鼓焉鄭衛分其地而有之遂號鄭衛之音為滛樂</hi>先聞此聲者其國必削不<lb/>
可遂平公曰寡人所好者音子其使遂之師涓鼓究之<lb/>
平公問師曠曰此所謂何聲也師曠曰此所謂清商也<lb/>
公曰清商固最悲乎師曠曰不如清徴公曰清徴可得<lb/>
<pb n="KR2d0023_WYG_012-46a"/>
而聞乎師曠曰不可古之聽清徵者皆有徳義之君也<lb/>
今吾君德薄不足以聽平公曰寡人之所好者音也願<lb/>
試聽之師曠不得已援琴而鼓一奏之有𤣥鶴二八道<lb/>
南方來集於郎門之垝再奏之而列三奏之延頸而鳴<lb/>
舒翼而舞音中宫商之聲聲聞於天平公大説坐者皆<lb/>
喜平公提觴而起為師曠壽反坐而問曰音莫悲於清<lb/>
徴乎師曠曰不如清角公曰清角可得而聞乎師曠曰<lb/>
不可昔者黄帝合鬼神於泰山之上駕象車而六蛟龍<lb/>
<pb n="KR2d0023_WYG_012-46b"/>
畢方並轄<hi>畢方神名</hi>蚩尤居前風伯進掃雨師灑道虎狼在<lb/>
前鬼神在後螣蛇伏地鳯凰覆上大合鬼神作為清角<lb/>
今主君徳薄不足聽之聽之將恐有敗平公曰寡人老<lb/>
矣所好者音也願遂聽之師曠不得已而鼓之一奏之<lb/>
有𤣥雲從西北方起再奏之大風至大雨隨之裂帷幙<lb/>
破爼豆隳廊瓦坐者散走平公恐懼伏於廊室之間晉<lb/>
國大旱赤地三年平公之身遂瘙病<hi>韓子十過</hi>
　古文𤨏語　晉平公二十三年夢朱熊窺其屏惡之<lb/>
<pb n="KR2d0023_WYG_012-47a"/>
　而疾問於子産對曰昔共工之卿曰浮游敗於顓頊<lb/>
　自沈於淮其色赤其言善笑其行善顧其狀如熊為<lb/>
　天王祟見之堂則王天下者死見之堂下則邦人駭<lb/>
　見之門則近憂見之庭則無傷今窺君之屏病而無<lb/>
　傷其祭顓頊共工乎從其言而病間<hi>太平御覽引</hi>
齊景公之晉從平公飲師曠侍坐景公問政於師曠曰<lb/>
太師將奚以教寡人師曠曰君必惠民而已矣中坐酒<lb/>
酣將出又復問政於師曠曰太師奚以教寡人曰君必<lb/>
<pb n="KR2d0023_WYG_012-47b"/>
惠民而已矣景公出之舍師曠送之又問政於師曠師<lb/>
曠曰君必惠民而已矣景公歸思未醒而得師曠之所<lb/>
謂公子尾公子夏者景公之二弟也甚得齊民家富貴<lb/>
而民説之擬於公室此危吾位者也今謂我惠民者使<lb/>
我與二弟争民耶於是反國發廩粟以賦衆貧散餘財<lb/>
以賜孤寡倉無陳粟府無餘財宫婦不御者出嫁之七<lb/>
十受禄米不與二弟争民居二年二弟出走公子夏逃<lb/>
楚公子尾走晉<hi>韓子外儲右走公子夏公子尾出  未聞</hi>
<pb n="KR2d0023_WYG_012-48a"/>
晉平公問于師曠曰咎犯與趙衰孰賢對曰陽處父欲<lb/>
臣文公因咎犯三年不逹因趙衰三日而逹智不知其<lb/>
士衆不智也知而不言不忠也欲言之而不敢無勇也<lb/>
言之而不聽不賢也<hi>説苑善説</hi>
知悼子卒<hi>晉平公二十五年</hi>未葬平公飲酒師曠李調侍<hi>與君飲也</hi>
鼓鐘杜蕢自外來聞鐘聲曰安在曰在寢杜蕢入寢厯<lb/>
階而升酌曰曠飲斯又酌曰調飲斯又酌堂上北靣坐<lb/>
飲之降趨而出平公呼而進之曰蕢曩者爾心或開予<lb/>
<pb n="KR2d0023_WYG_012-48b"/>
是以不與爾言爾飲曠何也曰子邜不樂知悼子在堂<lb/>
斯其為子邜也大矣曠也大師也不以詔是以飲之也<lb/>
爾飲調何也曰調也君之䙝臣也為一飲一食忘君之<lb/>
疾是以飲之也爾飲何也曰蕢也宰夫也非刀七是共<lb/>
又敢與知防是以飲之也平公曰寡人亦有過焉酌而<lb/>
飲寡人杜蕢洗而揚觶公謂侍者曰如我死則必毋廢<lb/>
斯爵也至于今旣畢獻斯揚觶謂之杜舉<hi>檀弓下</hi>
晉平公問於師曠曰吾年七十欲學恐已暮矣師曠曰<lb/>
<pb n="KR2d0023_WYG_012-49a"/>
何不炳燭乎平公曰安有為人臣而戯其君乎師曠曰<lb/>
盲臣安敢戱其君乎臣聞之少而好學如日出之陽壯<lb/>
而好學如日中之光老而好學如炳燭之明炳燭之明<lb/>
孰與昧行乎平公曰善哉<hi>説苑建本傳又尚書大</hi>
晉平公出畋見乳虎伏而不動顧謂師曠曰吾聞之也<lb/>
覇王之主出則猛獸伏不敢起今者寡人出見乳虎伏<lb/>
而不動此其猛獸乎師曠曰鵲食猬<hi>猬一作猖</hi>猬食鵔鸃鵔<lb/>
鸃食豹豹食駮駮食虎夫駮之狀有似駮馬今者君之<lb/>
<pb n="KR2d0023_WYG_012-49b"/>
出必驂駮馬而出畋乎公曰然師曠曰臣聞之一自誣<lb/>
者窮再自誣者辱三自誣者死今夫虎所以不動者為<lb/>
駮馬也固非主君之徳義也君奈何一自誣乎平公異<lb/>
日出朝有鳥環平公不去平公顧謂師曠曰吾聞之也<lb/>
覇王之主鳯下之今者出朝有鳥環寡人終朝不去是<lb/>
其鳯鳥乎師曠曰東方有鳥名諌珂其為鳥也文身而<lb/>
朱足憎鳥而愛狐今者吾君必衣狐裘以出朝乎平公<lb/>
曰然師曠曰臣已嘗言之矣一自誣者窮再自誣者辱<lb/>
<pb n="KR2d0023_WYG_012-50a"/>
三自誣者死今鳥為狐裘之故非吾君之徳義也君奈<lb/>
何而再自誣乎平公不悦異日置酒虒祁之䑓使郎中<lb/>
馬章布蒺藜于階上令人召師曠師曠至履而上堂平<lb/>
公曰安有人臣履而上人主堂者乎師曠解履刺足伏<lb/>
刺膝仰天而嘆公起引之曰今者與叟戲叟遽憂乎對<lb/>
曰憂夫肉自生蟲而還自食也木自生蠧而還自刻也<lb/>
人自興妖而還自賊也五鼎之具不當生藜藿人主堂<lb/>
廟不當生蒺藜平公曰今為之奈何師曠曰妖已在前<lb/>
<pb n="KR2d0023_WYG_012-50b"/>
無可奈何入來月八日修百官立太子君將死矣至來<lb/>
月八日平旦謂師曠曰叟以今日為期寡人如何師曠<lb/>
不樂謁歸歸未幾而平公死乃知師矌神明矣<hi>説苑辨物</hi>
二十二年伐燕<hi>史晉世家</hi>
二十六年平公卒子昭公夷立<hi>史晉世家</hi>
　<lb/>
　<lb/>
　春秋戰國異辭卷十<lb/>
</p>
<p>
</p>
  </div>
</body>
</text>
</TEI>
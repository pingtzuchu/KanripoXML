<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷四</head> <lb/>
    <p>
<pb n="KR2d0023_WYG_006-1a"/>
欽定四庫全書<lb/>
　春秋戰國異辭卷四<lb/>
　　　　　　　　　右春坊右諭徳陳厚耀撰<lb/>
　魯<lb/>
　　定公<lb/>
陳懐君栁使其大夫禱行聘於魯叔孫卿私曰吾國有<lb/>
聖人若知之乎陳大夫曰奚以果明其聖叔孫卿曰能<lb/>
廢心而用形陳大夫曰敝邑雖小亦有聖人異扵所聞<lb/>
<pb n="KR2d0023_WYG_006-1b"/>
曰聖人謂誰陳大夫曰有亢倉子者<hi>即庚桑楚</hi>偏得老耼之<lb/>
道能用耳視目聽定公聞而異焉使叔孫氏報聘且致<lb/>
亢倉子待以上卿之禮亢倉子至賔於亞寝魯公卑辭<lb/>
以問之亢倉子曰吾䏻視聽不用耳目非能易耳目之<lb/>
所用告者過也公曰孰如是寡人増異矣其道若何寡<lb/>
人願聞之亢倉子曰我體合扵心心合扵氣氣合於神<lb/>
神合扵無其有介然之有唯然之音雖逺際八荒之表<lb/>
邇在眉睫之内來扵我者吾必盡知之乃不知為是我<lb/>
<pb n="KR2d0023_WYG_006-2a"/>
七竅手足之所覺六腑五臓心慮之所知其自知而已<lb/>
矣<hi>亢倉子全道</hi>
　陳大夫聘魯私見叔孫氏叔孫氏曰吾國有聖人曰<lb/>
　非孔丘耶曰是也何以知其聖乎叔孫氏曰吾嘗聞<lb/>
　之顔回曰孔丘能廢心而用形陳大夫曰吾國亦有<lb/>
　聖人子弗知乎曰聖人孰謂曰老耼之弟子有亢倉<lb/>
　子者得耼之道䏻以耳視而目聽魯侯<hi>亢倉子魯侯作定公</hi>聞<lb/>
　之大驚使上卿厚禮而致之亢倉子應聘而至魯侯<lb/>
<pb n="KR2d0023_WYG_006-2b"/>
　卑辭請問之亢倉子曰傳之者妄我能視聽不用耳<lb/>
　目不能易耳目之用魯侯曰此増異矣其道奈何寡<lb/>
　人終願聞之亢倉子曰我體合扵心心合於氣氣合<lb/>
　於神神合扵無其有介然之有唯然之音雖逺在八<lb/>
　荒之外近在眉睫之内來干我者我必知之乃不知<lb/>
　是我七孔四支之所覺心腹六臟之所知其自知而<lb/>
　已矣魯侯大悦他日以告仲尼仲尼笑而不答<hi>列子仲尼</hi>
楚昭王渡江有物大如斗直觸王舟止扵舟中昭王大<lb/>
<pb n="KR2d0023_WYG_006-3a"/>
怪之使聘問孔子孔子曰此名萍實令剖而食之惟覇<lb/>
者䏻獲之此吉祥也其後齊有飛鳥一足來下止扵殿<lb/>
前舒翅而跳齊侯大怪之又使聘問孔子孔子曰此名<lb/>
商羊急告民趣治溝渠天将大雨扵是如之天果大雨<lb/>
諸國皆水齊獨以安孔子歸弟子請問孔子曰異哉小<lb/>
兒謠曰楚王渡江得萍實大如拳赤如日剖而食之美<lb/>
如蜜此楚之應也皃又有兩兩相牽屈一足而跳曰天<lb/>
将大雨商羊起舞今齊獲之亦其應也夫謠之後未嘗<lb/>
<pb n="KR2d0023_WYG_006-3b"/>
不有應隨者也故聖人非獨守道而已也睹物記也即<lb/>
得其應矣<hi>説苑辨物</hi>
　家語　季平子卒<hi>定公五年</hi>将以君之璠璵歛贈以珠玉<lb/>
　孔子為中都宰聞之歴級而救焉曰送死而以寳玉<lb/>
　是猶曝尸扵中原也其示民以姦利之端而有害扵<lb/>
　死者安用之且孝子不順情以危親忠臣不兆姦以<lb/>
　陷君乃止<lb/>
定公立五年夏季平子卒桓子嗣立桓子嬖臣曰仲梁<lb/>
<pb n="KR2d0023_WYG_006-4a"/>
懐與陽虎有隙陽虎欲逐懐公山不狃止之懐益驕陽<lb/>
虎執懐桓子怒陽虎因囚桓子與盟而釋之陽虎由此<lb/>
益輕季氏<hi>史孔子世家約左氏文</hi>
季平子卒陽虎私怒囚季桓子與盟乃捨之七年齊伐<lb/>
我取鄆以為陽虎邑以從政八年陽虎欲盡殺三桓適<lb/>
而更立其所善庶子以代之載季桓子将殺之桓子詐<lb/>
而得脱三桓共攻陽虎陽虎居陽闗九年魯伐陽虎陽<lb/>
虎奔齊已而奔晋趙氏<hi>史魯世家</hi>
<pb n="KR2d0023_WYG_006-4b"/>
陽虎為亂扵魯魯君令人閉城門而捕之得者有重賞<lb/>
失者有重罪圍三匝陽虎将舉劍而伯頥<hi>伯廹也</hi>門者止<lb/>
之曰天下探之不窮我将出子陽虎因赴圍而逐揚劍<lb/>
提戈而走門者出之顧反取其出之者以戈推之攘袪<lb/>
薄腋出之者怨之曰我非故與子反也為之䝉死被罪<lb/>
而乃反傷我宜矣其有此難也魯君聞陽虎失大怒問<lb/>
所出之門使有司拘之以傷者受大賞而不傷者被重<lb/>
罪此害之而反利也<hi>淮南子人間訓</hi>
<pb n="KR2d0023_WYG_006-5a"/>
卞莊子好勇母無恙時三戰而三北交㳺非之國君辱<lb/>
之卞莊子受命顔色不變及母死三年冬魯興師卞莊<lb/>
子請從見扵魯将軍曰前猶與母處是以戰而北也今<lb/>
母沒矣請塞責遂走敵而鬬獲其甲首而獻之者三曰<lb/>
請以此塞三北将軍止之曰請為兄弟莊子曰夫北以<lb/>
養母也今母沒矣吾責塞矣吾聞之節士不以辱生遂<lb/>
奔敵殺十人而死<hi>韓詩卷十魯又新序卷八敢新序齊人欲伐  忌卞莊子不  過卞</hi>
　卞莊子魯卞邑大夫也性好勇嘗刺虎管豎子止之<lb/>
<pb n="KR2d0023_WYG_006-5b"/>
　曰兩虎方食牛牛甘必争鬬則大者傷小者亡從傷<lb/>
　而刺一舉必有兩獲莊子然之果獲二虎<hi>戰國筞</hi>
顔淵侍坐魯定公扵臺東野畢御馬扵臺下定公曰善<lb/>
哉東野畢之御馬也顔淵曰善則善矣其馬将佚矣定<lb/>
公不説以告左右曰聞君子不譖人君子亦譖人乎顔<lb/>
淵退俄而廐人以東野畢馬敗聞矣定公揭席而起曰<lb/>
趣駕召顔淵顔淵至定公曰鄉寡人曰善哉東野畢之<lb/>
御也吾子曰善則善矣然其馬将佚矣不識吾子何以<lb/>
<pb n="KR2d0023_WYG_006-6a"/>
知之顔淵曰臣以政知之昔者舜工於使人造父工扵<lb/>
使馬舜不窮其民造父不極其馬故舜無佚民造父無<lb/>
佚馬也今東野畢之御也上車執轡御體正矣周旋步<lb/>
驟朝禮畢矣歴險致逺馬力殫矣然猶筞之不已所以<lb/>
知其佚也定公曰善可少進顔淵曰獸窮則齧<hi>齧一作觸</hi>鳥<lb/>
窮則喙人窮則詐自古及今窮其下而䏻不危者未之<lb/>
有也詩曰執轡如組兩驂如舞善御之謂也定公曰寡<lb/>
人之過也<hi>韓詩卷二荀又新序卷五  又  子哀公</hi>
<pb n="KR2d0023_WYG_006-6b"/>
宓子賤治亶父恐魯君之聽説人而令已不得行其術<lb/>
也将辭而行請近吏二人於魯君與之俱至亶父吏皆<lb/>
朝宓子賤令吏二人書吏方将書宓子賤從旁掣摇其<lb/>
肘吏書之不善宓子賤為之怒吏甚患之辭而請歸宓<lb/>
子賤曰子之書甚不善子勉歸矣二吏歸報扵君曰宓<lb/>
子不可為書君曰何故吏曰宓子使臣書而時掣摇臣<lb/>
之肘書惡而又甚怒吏皆笑宓子此臣所以辭而去也<lb/>
魯君太息而歎曰宓子以此諫寡人之不肖也寡人之<lb/>
<pb n="KR2d0023_WYG_006-7a"/>
亂子而使宓子不得行其術必數有之矣微二人寡人<lb/>
幾過遂發所愛而令之亶父告宓子曰自今以來亶父<lb/>
非寡人之有也子之有也有便扵亶父者子决為之矣<lb/>
五嵗而言其要宓子敬諾乃得行其術扵亶父三年巫<lb/>
馬期短褐衣敝裘而往觀化於亶父見夜漁者得則舎<lb/>
之巫馬期問焉曰漁為得也今子得而舎之何也對曰<lb/>
宓子不欲人之取小魚也所舎者小魚也巫馬期歸告<lb/>
孔子曰宓子之徳至矣使民闇行<hi>闇夜</hi>若有嚴刑於旁敢<lb/>
<pb n="KR2d0023_WYG_006-7b"/>
問宓子何以至於此孔子曰丘嘗與之言曰誠乎此者<lb/>
形乎彼宓子必行此術於亶父也<hi>吕覽具備</hi>
宓子賤為單父宰辭於夫子夫子曰毋迎而距也毋望而<lb/>
許也許之則失守距之則蔽塞譬如髙山深淵仰之不可<lb/>
極度之不可測也子賤曰善敢不承命乎<hi>説苑政理</hi>
宓子賤為單父宰過於陽晝曰子亦有以送僕乎陽晝曰<lb/>
吾少也賤不知治民之術有釣道二焉請以送子子賤曰<lb/>
釣道奈何陽晝曰夫扱綸錯餌迎而吸之者陽鱎也其為<lb/>
<pb n="KR2d0023_WYG_006-8a"/>
魚薄而不美若存若亡若食若不食者魴也其為魚也博<lb/>
而厚味宓子賤曰善於是未至單父冠葢迎之者交接於<lb/>
道子賤曰車驅之車驅之夫陽晝之所謂陽鱎者至矣於<lb/>
是至單父請其耆老尊賢者而與之共治單父<hi>説苑政理</hi>
宓子賤治單父有若見之曰子何臞也宓子曰君不知賤<lb/>
不肖使治單父官事急心憂之故臞也有若曰昔者舜鼓<lb/>
五絃歌南風之詩而天下治今以單父之細也治之而憂<lb/>
治天下将奈何乎故有術而御之身坐於廟堂之上有處<lb/>
<pb n="KR2d0023_WYG_006-8b"/>
女子之色無害扵治無術而御之身雖瘁臞猶未有益<hi>韓子外儲左</hi>
子賤治單父彈鳴琴<hi>地志今山東單縣有琴䑓即子賤鳴琴處</hi>身不下堂而單父治<lb/>
巫馬期以星出以星入日夜不處以身親之而單父亦治巫<lb/>
馬期問扵子賤子賤曰我任人子任力任人者佚任力者勞<lb/>
人謂子賤則君子矣佚四肢全耳目平心氣而百官理任其<lb/>
數而已巫馬期則不然乎然勞力教詔雖治猶未至也<hi>韓詩卷二</hi>
　吕覽<hi>察賢</hi>宓子賤治單父彈鳴琴身不下堂而單父<lb/>
　治巫馬期以星出以星入日夜不居以身親之而單<lb/>
<pb n="KR2d0023_WYG_006-9a"/>
　父亦治巫馬期問其故於宓子宓子曰我之謂任人<lb/>
　子之謂任力任力者故勞任人者故逸<lb/>
　淮南<hi>道應</hi>季子治亶父三年<hi>季子子賤也</hi>而巫馬期絻衣<lb/>
　短褐易容貎往觀化焉見得魚釋之巫馬期問曰凡<lb/>
　子所為漁者欲得也今得而釋之何也漁者對曰季<lb/>
　子不欲人取小魚也所得者小魚是以釋之巫馬期<lb/>
　歸以報孔子曰季子之徳至矣使人闇行若有嚴刑<lb/>
　在其側者季子何以至於此孔子曰丘嘗問之以治<lb/>
<pb n="KR2d0023_WYG_006-9b"/>
　言曰誠扵此者形扵彼季子必行此術也<lb/>
子賤治單父其民附孔子曰告丘所以治之者對曰不<lb/>
齊時發倉廩振困窮補不足孔子曰是小人附耳未也<lb/>
對曰賞有能招賢才退不肖孔子曰是士附耳未也對<lb/>
曰所父事者三人所兄事者五人所友者十有二人所<lb/>
師者一人孔子曰父事者三人兄事者五人足以教弟<lb/>
矣友者十有二人足以袪壅蔽矣師者一人足以慮無<lb/>
失筞舉無敗功矣惜乎不齊為之大功乃與堯舜叅矣<lb/>
<pb n="KR2d0023_WYG_006-10a"/>
<hi>韓詩八卷</hi>
孔子謂宓子賤曰子治單父而衆説語丘所以為之者<lb/>
曰不齊父其父子其子恤諸孤而哀喪紀孔子曰善小<lb/>
節也小民附矣猶未足也曰不齊所父事者三人所兄<lb/>
事者五人所友者十一人孔子曰父事三人可以教孝<lb/>
矣兄事五人可以教弟矣友十一人可以教學矣中節<lb/>
也中民附矣猶未足也曰此地民有賢扵不齊者五人<lb/>
不齊事之皆教不齊所以治之術孔子曰欲其大者乃<lb/>
<pb n="KR2d0023_WYG_006-10b"/>
扵此在矣昔者堯舜清微其身以聽觀天下務來賢人<lb/>
夫舉賢者百福之宗也而神明之主也不齊之所治者<lb/>
小也不齊所治者大其與堯舜繼矣<hi>説苑政理</hi>
賔有見人於宓子者賓出宓子曰子之賔獨有三過望<lb/>
我而笑是攓也<hi>攓慢</hi>談語而不稱師是返也交淺而言深<lb/>
是亂也賔曰望君而笑是公也談語而不稱師是通也<lb/>
交淺而言深是忠也<hi>淮南子齊俗訓</hi>
宓子治亶父扵是齊人攻魯過亶父始父老請曰麥已<lb/>
<pb n="KR2d0023_WYG_006-11a"/>
熟矣今廹齊冦民不及刈穫請令民人出自刈附郭者<lb/>
歸可以益食且不資㓂三請宓子弗聽俄而麥畢資於<lb/>
齊冦季孫聞之怒使人讓宓子曰豈不可哀哉民乎寒<lb/>
耕熱耘曽弗得食也弗知猶可聞或以告而夫子弗聽<lb/>
宓子蹴然曰今年無麥明年可樹令不耕者得獲是樂<lb/>
有冦也且一嵗之麥扵魯不加彊喪之不加弱令民有<lb/>
自取之心其創必數年不息季孫聞之慙曰使穴可入<lb/>
吾豈忍見宓子哉<hi>新書卷之二</hi>
<pb n="KR2d0023_WYG_006-11b"/>
子路治蒲三年孔子過之入境曰善哉由也恭敬以信<lb/>
矣入邑曰善哉由也忠信以寛矣至庭曰善哉由也明<lb/>
察以斷矣子貢執轡而問曰夫子未見由而三稱善可<lb/>
得聞乎孔子曰入其境田疇草萊甚闢此恭敬以信故<lb/>
民盡其力入其邑墉屋甚尊樹木甚茂此忠信以寛故<lb/>
其民不偷入其庭甚閒此明察以斷故其民不擾也<hi>韓詩</hi>
<hi>卷六</hi>
季桓子以粟千鍾餼夫子夫子受之而不辭既而以頒<lb/>
<pb n="KR2d0023_WYG_006-12a"/>
門人之無者子貢進曰季孫以夫子貧故致粟夫子受<lb/>
之而以施人無乃非季孫之意乎子曰何對曰季孫以<lb/>
為恵也子曰然吾得千鍾所以受而不辭者為季孫之<lb/>
恵且以為寵也夫受人財不以成富與季孫之惠扵一<lb/>
人豈若惠數百人哉<hi>孔叢子上</hi>
　吕覽<hi>舉難</hi>季孫氏刼公家孔子欲諭術則見外扵是<lb/>
　受養而便説魯國以訾孔子曰龍食乎清而㳺乎清<lb/>
　螭食乎清而㳺乎濁魚食乎濁而㳺乎濁今丘上不<lb/>
<pb n="KR2d0023_WYG_006-12b"/>
　及龍下不若魚丘其螭耶夫欲立功者豈得中繩哉<lb/>
　救溺者濡追逃者趨<lb/>
孔子初仕為中都宰<hi>定公九年</hi>制為養生送死之節長幼異<lb/>
食强弱異任男女别塗路不拾遺器不雕偽為四寸之<lb/>
棺五寸之槨因丘陵為墳不封不樹行之一年而四方<lb/>
之諸侯則焉定公謂孔子曰學扵此法以治魯國何如<lb/>
孔子對曰雖天下可乎何但魯國而已哉扵是二年定<lb/>
公以為司空乃别五土之性而物各得其所生之宜咸<lb/>
<pb n="KR2d0023_WYG_006-13a"/>
得厥所<hi>家語</hi>
　符子　魯侯欲以孔子為司徒将召三桓而議之乃<lb/>
　謂左丘明曰寡人欲以孔子為司徒而授以魯政焉<lb/>
　寡人将欲訽諸三子左丘明曰孔丘聖人與夫聖人<lb/>
　在政過在離位焉君雖欲謀其弗合乎魯侯曰吾子<lb/>
　奚以知之丘明曰周人有愛裘而好珍羞者為千金<lb/>
　之裘而與狐謀其皮欲具少牢之珍而與羊謀其羞<lb/>
　言未卒狐相率逃扵重丘之下羊相呼藏扵深林之<lb/>
<pb n="KR2d0023_WYG_006-13b"/>
　中故周人十年不制一裘五年不具一牢何者用人<lb/>
　之謀失之也今君欲以孔子為司徒召三桓而議之<lb/>
　亦與狐謀裘與羊謀羞哉扵是魯侯不與三桓謀而<lb/>
　用孔子<lb/>
定公十年孔子為司空十一年為大司㓂<hi>公羊傳疏</hi>
孔子為魯司㓂見季康子<hi>康子當作桓子</hi>康子不悦孔子又見<lb/>
之宰予進曰昔予也嘗聞諸夫子曰王公不我聘則弗<lb/>
動今夫子之扵司冦也日少而屈節數矣不可以已乎<lb/>
<pb n="KR2d0023_WYG_006-14a"/>
孔子曰然魯國以衆相陵以兵相暴之日久矣而有司<lb/>
不治則将亂也其聘我者孰大扵是哉魯人聞之曰聖<lb/>
人将治何不先自逺刑罰自此之後國無争者孔子謂<lb/>
宰予曰違山十里蟪蛄之聲猶在扵耳故政事莫如應<lb/>
之<hi>孔子家語理又説苑政</hi>
孔子為魯司㓂七日而誅少正夘於東觀之下門人聞<lb/>
之趨而進至者不言其意皆一也子貢後至趨而進曰<lb/>
夫少正夘者魯國之聞人也夫子始為政何以先誅之<lb/>
<pb n="KR2d0023_WYG_006-14b"/>
孔子曰賜也非爾所及也夫王者之誅有五而盜竊不<lb/>
與焉一曰心辨而險二曰言偽而辨三曰行辟而堅四<lb/>
曰志愚而博五曰順非而澤此五者皆有辨知聰達之<lb/>
名而非其真也茍行以偽則其知足以移衆强足以獨<lb/>
立此姦人之雄也不可不誅夫有五者之一則不免扵<lb/>
誅今少正夘兼之是以先誅之也昔者湯誅蠋沐太公<lb/>
誅潘阯管仲誅史附里子産誅鄧析此五子未有不誅<lb/>
也所謂誅之者非為其晝則攻盗暮則穿窬也皆傾覆<lb/>
<pb n="KR2d0023_WYG_006-15a"/>
之徒也此固君子之所疑愚者之所惑也詩云憂心悄<lb/>
悄愠于羣小此之謂也<hi>説苑指武</hi>
孔子為魯攝相朝七日而誅少正夘門人進問曰夫少<lb/>
正夘魯之聞人也夫子為政而始誅之得毋失刑乎子<lb/>
曰居吾語女其故人有惡者五而盗竊不與焉一曰心<lb/>
達而險二曰行辟而堅三曰言偽而辯四曰記醜而博<lb/>
五曰順非而澤此五者有一於人則不得免扵君子之<lb/>
誅而少正夘兼有之故居䖏足以聚徒成羣言談足以<lb/>
<pb n="KR2d0023_WYG_006-15b"/>
飾邪營衆彊足以反是獨立此小人之桀雄也不可不<lb/>
誅也是以湯誅尹諧文王誅潘止周公誅管叔太公誅<lb/>
華仕管仲誅付里乙子産誅鄧析史付<hi>淮南詮言鄧析巧辨而亂法子</hi>
<hi>産誅之</hi>此七子者皆異世同心不可不誅也詩曰憂心悄<lb/>
悄愠于羣小小人成羣斯足憂矣<hi>茍子宥坐</hi>
孔子攝行相事有喜色乃誅大夫亂政者少正夘與聞<lb/>
國政三月鬻羔豚者弗飾賈男女行者别扵塗塗不拾<lb/>
遺四方之客至乎邑者不求有司皆予之以歸<hi>淮南子</hi>
<pb n="KR2d0023_WYG_006-16a"/>
初魯之販羊有沈猶氏者常朝飲其羊以詐市人有公<lb/>
慎氏者妻淫不制有慎潰氏奢侈踰法魯之鬻六畜者<lb/>
飾之以儲價及孔子之為政也沈猶氏不敢朝飲其羊<lb/>
公慎氏出其妻慎潰氏越境而徙三月則鬻牛馬者不<lb/>
儲價賣羊豚者不加飾男女行者别其塗道不拾遺男<lb/>
尚忠信女尚貞順四方客至扵邑者不求有司皆如歸<lb/>
焉<hi>家語</hi>
孔子為魯司㓂斷獄訟皆進衆議者而問之曰子以為<lb/>
<pb n="KR2d0023_WYG_006-16b"/>
奚若某以為何若皆曰云云如是然後夫子曰當從某<lb/>
子幾是<hi>家語</hi>
孔子為魯司㓂有父子訟者孔子拘之三月不别其父<lb/>
請止孔子舎之季孫聞之不悦曰是老也欺予語子曰<lb/>
為國家必以孝今殺一人以戮不孝又舎之冉子以告<lb/>
孔子慨然歎曰嗚呼上失之下殺之其可乎不教其民<lb/>
而聽其獄殺不辜也三軍大敗不可斬也獄犴不治不<lb/>
可刑也罪不在民故也嫚令謹誅賊也今有時歛也無<lb/>
<pb n="KR2d0023_WYG_006-17a"/>
時暴也不告而責成功虐也已此三者然後刑可即也<lb/>
書曰義刑義殺勿庸以即予維曰未有順事言先教也<lb/>
故先王既陳之以道上先服之若不可尚賢以綦之若<lb/>
不可廢不能以單之綦三年而百姓往矣邪民不從然<lb/>
後俟之以刑則民知罪矣詩曰尹氏太師維周之氐秉<lb/>
國之均四方是維天子是庳卑<hi>讀為俾</hi>民不迷是以威厲<lb/>
而不試刑錯而不用此之謂也今之世則不然亂其教<lb/>
繁其刑其民迷惑而墮焉則從而制之是以刑彌繁而<lb/>
<pb n="KR2d0023_WYG_006-17b"/>
邪不勝三尺之岸而虛車不能登也百仞之山任負車<lb/>
登焉何則陵遲故也數仞之牆而民不踰也百仭之山<lb/>
而豎子馮而㳺焉陵遲故也今夫世之陵遲亦久矣而<lb/>
能使民勿踰乎<hi>荀子宥坐與家語小異</hi>
　説苑<hi>政理</hi>魯有父子訟者康子曰殺之孔子曰未可<lb/>
　殺也夫民不知子父訟之不善者久矣是則上過也<lb/>
　上有道是人亡矣康子曰夫治民以孝為本今殺一<lb/>
　人以戮不孝不亦可乎孔子曰不教而誅之是虐殺<lb/>
<pb n="KR2d0023_WYG_006-18a"/>
　不辜也三軍大敗不可誅也獄訟不治不可刑也上<lb/>
　陳之教而先服之則百姓從風矣躬行不從而後俟<lb/>
　之以刑則民知罪矣夫一仭之牆民不能踰百仞之<lb/>
　山童子升而㳺焉陵遲故也今仁義之陵遲久矣能<lb/>
　謂民弗踰乎詩曰俾民不迷昔者君子𨗳其百姓不<lb/>
　使迷是以威厲而不至刑錯而不用也扵是訟者聞<lb/>
　之乃請無訟<lb/>
孔子退朝門人子路難曰父子訟道耶孔子曰非也子<lb/>
<pb n="KR2d0023_WYG_006-18b"/>
路曰然則夫子胡為免之也孔子曰不戒責成害也慢<lb/>
令致期暴也不教而誅賊也君子為政避此三者且詩<lb/>
曰載色載笑匪怒伊教<hi>韓詩卷三</hi>
定公問曰周書所謂庸庸祗祗威威顯民何謂也孔子<lb/>
對曰不失其道明之於民之謂也夫能用可用則正治<lb/>
矣敬可敬則尚賢矣畏可畏則服刑恤矣君審此三者<lb/>
以示民而國不興未之有也<hi>孔叢子上</hi>
孔子始用扵魯魯鷖誦之曰麛裘而鞞投之無戾鞞之<lb/>
<pb n="KR2d0023_WYG_006-19a"/>
麛裘投之無郵及三月政成化既行又誦之曰衮衣章<lb/>
甫實獲我所章甫衮衣恵我無私<hi>古詩紀引吕氏春秋今吕氏春秋無又誦</hi>
<hi>數語</hi>
定公十年齊大夫黎鉏言扵景公曰魯用孔丘其勢危<lb/>
齊乃使使告魯為好㑹㑹扵夾谷定公且以乗車往孔<lb/>
子攝相事曰臣聞有文事者必有武備有武事者必有<lb/>
文備古者諸侯出疆必具官以從請具左右司馬定公<lb/>
從之至㑹所為壇位土階三等以遇禮相見揖讓而登<lb/>
<pb n="KR2d0023_WYG_006-19b"/>
獻酢既畢齊使菜人以兵鼓譟而至刼定公孔子歴階<lb/>
而進以公退曰士兵之吾兩君為好裔夷之俘敢以兵<lb/>
亂之非齊君所以命諸侯也裔不謀夏夷不亂華俘不<lb/>
干盟兵不偪好扵神為不祥扵徳為愆義扵人為失禮<lb/>
君必不然齊侯心怍麾而避之有頃齊奏宫中之樂俳<lb/>
優侏儒戲扵前孔子趨進歴階而上不盡一等曰匹夫<lb/>
熒惑諸侯者罪應誅請命司馬速加刑焉扵是斬侏儒<lb/>
手足異處齊侯懼有慙色<hi>與左定十年少别</hi>齊侯歸責其羣臣<lb/>
<pb n="KR2d0023_WYG_006-20a"/>
曰魯以君子之道輔其君而子獨以夷狄之道教寡人<lb/>
使寡人得罪扵魯君有司進對曰君子有過則謝以質<lb/>
小人有過則謝以文君若憚之則謝以實扵是齊侯乃<lb/>
歸所侵魯之鄆讙汶陽龜陰之田<hi>合史記及家語</hi>
仲尼相魯景公患之謂晏子曰隣國有聖人敵國之憂<lb/>
也今孔子相魯若何晏子曰君其勿憂彼魯君弱主也<lb/>
孔子聖相也君不如陰重孔子設以相齊孔子强諫而<lb/>
不聽必驕魯而之齊君勿納也居朞年孔子去魯之齊<lb/>
<pb n="KR2d0023_WYG_006-20b"/>
景公不納<hi>晏子卷四</hi>
十二年使仲由毁三桓城收其甲兵孟氏不肯墮城<hi>城當</hi>
<hi>作郕</hi>伐之不克而止季桓子受齊女樂孔子去<hi>史魯世家</hi>
孔子相魯齊人聞而懼曰孔子為政必覇覇則吾地近<lb/>
焉我之為先并矣盍致地焉犁鉏曰請先嘗沮之沮之<lb/>
而不可則致地庸遲乎扵是選齊國中女子好者八十<lb/>
人皆衣文衣而舞康樂<hi>康樂一作容璣</hi>文馬四十駟以遺魯君<lb/>
陳女樂列文馬於魯城南髙門外季桓子微服往觀再<lb/>
<pb n="KR2d0023_WYG_006-21a"/>
三將受乃語魯君為周道㳺往觀怠扵政事子路曰夫<lb/>
子可以行矣孔子曰魯今且郊如致膰肉扵大夫是則<lb/>
未廢其常吾猶可以止桓子卒受女樂三日不聽政郊<lb/>
又不致膰爼於大夫孔子遂行宿乎郭屯師已送曰夫<lb/>
子則非罪孔子曰吾歌可夫歌曰彼婦之口可以出走<lb/>
彼婦之謁可以死敗優哉㳺哉聊以卒嵗師已反桓子<lb/>
曰孔子亦何言師已以實告桓子喟然嘆曰夫子罪我<lb/>
以羣婢故也夫<hi>合史記及家語</hi>
<pb n="KR2d0023_WYG_006-21b"/>
　韓子<hi>内儲下</hi>仲尼為政扵魯道不拾遺齊景公患之黎<lb/>
　且謂景公曰去仲尼猶吹毛耳君何不迎之以重禄<lb/>
　髙位遺魯君女樂以驕其意魯君新樂之必怠扵政<lb/>
　仲尼必諌諫必輕絶扵魯景公曰善乃令黎且以女<lb/>
　樂六遺哀公哀公樂之果怠扵政仲尼諫不聽去而<lb/>
　之楚<hi>此定公時事誤作哀公</hi>
季桓子受齊女樂孔子欲諫不得退而望魯龜山作操<lb/>
以喻季氏之蔽魯也曰予欲望魯兮龜山蔽之手無斧<lb/>
<pb n="KR2d0023_WYG_006-22a"/>
柯奈龜山何<hi>琴操</hi>
十五年定公卒子将立是為哀公<hi>史魯世家</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0023_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷四<lb/>
</p>
<p>
</p>
  </div>
</body>
</text>
</TEI>
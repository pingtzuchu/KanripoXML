<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭巻七</head> <lb/>
    <p>
<pb n="KR2d0023_WYG_009-1a"/>
欽定四庫全書<lb/>
　春秋戰國異辭巻七<lb/>
　　　　　　　　　右春坊右諭徳陳厚耀撰<lb/>
　魯<lb/>
　　雜録<lb/>
魯有恭士名曰機汜行年七十其恭益甚冬日行陰夏日行陽<lb/>
市次不敢不行參行必隨坐必危一食之間三起不羞見衣裘<lb/>
褐之士則爲之禮魯君問曰機子年甚長矣不可釋恭乎機汜<lb/>
<pb n="KR2d0023_WYG_009-1b"/>
對曰君子好恭以成其名小人學恭以除其刑對君之坐豈不<lb/>
安哉尚有差跌一食之上豈不羙哉尚有哽噎今若汜所謂幸<lb/>
者也固未能自必鴻鵠飛沖天豈不高哉熷繳尚得而加之虎<lb/>
豹爲猛人尚食其肉席其皮譽人者少惡人者多行年七十常<lb/>
恐斧鑕之加於汜者何釋恭焉<hi>説苑敬慎色本魯國先賢傳潤  數語</hi>
魯侯施氏有二子其一好學其一好兵好學者以術干<lb/>
齊侯齊侯納之以爲諸公子之傅好兵者之楚以法干<lb/>
楚王王悦之以爲軍正禄富其家爵榮其親施氏之鄰<lb/>
<pb n="KR2d0023_WYG_009-2a"/>
人孟氏同有二子所業亦同而窘于貧羨施氏之有因<lb/>
從請進趣之方二子以實告孟氏孟氏之二子之秦以<lb/>
術干秦王秦王曰當今諸侯力爭所務兵食而已若用<lb/>
仁義治吾國是滅亡之道遂宫而放之其一子之衛以<lb/>
術干衛侯衛侯曰吾弱國也而攝乎大國之間大國吾<lb/>
事之小國吾撫之是求安之道若賴兵權滅亡可待矣<lb/>
若全而歸之適于他國爲吾之患不輕矣遂刖之而還<lb/>
諸魯既反孟氏之父子叩胸而讓施氏施氏曰凡得時<lb/>
<pb n="KR2d0023_WYG_009-2b"/>
者昌失時者亡子道與吾同而功與吾異失時者也非<lb/>
行之謬也且天下理無常是事無常非先日所用今或<lb/>
棄之今之所棄後或用之此用與不用無定是非也投隙<lb/>
抵時應事無方屬于智智茍不足使若博如孔子術如<lb/>
吕尚焉往而不窮哉孟氏父子舍然無愠容曰吾知之<lb/>
矣子勿重言<hi>列子説符</hi>
魯人身善織屨妻善織縞而徙于越或謂之曰子必窮<lb/>
矣魯人曰何也曰屨爲履之也而越人跣行縞爲冠之<lb/>
<pb n="KR2d0023_WYG_009-3a"/>
也而越人被髪以子之所長遊於不用之國欲使無窮<lb/>
其可得乎<hi>韓子説林</hi>
魯人有公孫悼者<hi>淮南記曰王孫綽</hi>告人曰我能起死人人問<lb/>
其故對曰我固能治偏枯今吾倍所以爲偏枯之藥則<lb/>
可以起死人矣<hi>吕覧别類</hi>
瓠巴鼓琴而鳥舞魚躍鄭師文聞之棄家從師襄游柱<lb/>
指鈞絃三年不成章師襄曰子可以歸矣師文舍其琴<lb/>
嘆曰文非絃之不能鈞非章之不能成文所存者不在<lb/>
<pb n="KR2d0023_WYG_009-3b"/>
絃所志者不在聲内不得于心外不應于噐故不敢發<lb/>
手而動絃且小假之以觀其後無幾何復見師襄師襄<lb/>
曰子之琴何如師文曰得之矣請嘗試之於是當春而<lb/>
叩商絃以召南吕涼風忽至草木成實及秋而叩角絃<lb/>
以激夾鐘温風徐回草木發榮當夏而叩羽絃以召黄<lb/>
鐘霜雪交下川池暴沍及冬而叩徴絃以激㽔賓陽光<lb/>
熾烈堅氷立散將終命宫而總四絃則景風翔慶雲浮<lb/>
甘露降醴泉湧師襄乃撫心高蹈曰㣲矣子之彈也雖<lb/>
<pb n="KR2d0023_WYG_009-4a"/>
師曠之清角鄒衍之吹律亡以加之彼將挟琴執管而<lb/>
從子之後耳<hi>列子湯問</hi>
魯人攻鄪曽子辭于鄪君曰請出冦罷而後復來請姑<lb/>
毋使狗豕入吾舍鄪君曰寡人之於先生也人無不聞<lb/>
今魯人攻我而先生去我我胡守先生之舍魯人果攻<lb/>
鄪而數之罪十而曾子之所爭者九魯師罷鄪君復脩<lb/>
曽子舍而後迎之<hi>説苑尊賢</hi>
曽子至孝送親喪悲哀攀援柩車而挽者感之爲之止<lb/>
<pb n="KR2d0023_WYG_009-4b"/>
輴<hi>淮南子説山註</hi>
曽子有疾孟儀往問之曽子曰鳥之將死必有悲聲君<lb/>
子集大辟必有順辭禮有三儀知之乎對曰不識也曽<lb/>
子曰坐吾語汝君子脩禮以立志則貪欲之心不來君<lb/>
子思禮以脩身則怠惰慢易之節不至君子脩禮以仁<lb/>
義則忿爭暴亂之辭逺若夫置罇俎列籩豆此有司之<lb/>
事也君子雖勿能可也<hi>説苑修文</hi>
市南冝僚見魯侯魯侯有憂色市南子曰君有憂色何<lb/>
<pb n="KR2d0023_WYG_009-5a"/>
也魯侯曰吾學先王之道脩先君之業吾敬鬼尊賢親<lb/>
而行之無須臾離居然不免于患吾是以憂市南子曰<lb/>
君之除患之術淺矣夫豐狐文豹棲于山林伏于巖穴<lb/>
靜也夜行晝居戒也雖飢渴隠約猶胥䟽于江湖之上<lb/>
而求食焉定也然且不免于罔羅機辟之患是何罪之<lb/>
有哉其皮爲之灾也今魯國獨非君之皮邪吾願君刳<lb/>
形去皮灑心去欲而遊于無人之野南越有邑焉名爲<lb/>
建德之國其民愚而朴少私而寡欲知作而不知藏與<lb/>
<pb n="KR2d0023_WYG_009-5b"/>
而不求其報不知義之所適不知禮之所將猖狂妄行<lb/>
乃蹈乎大方其生可樂其死可葬吾願君去國捐俗與<lb/>
道相輔而行君曰彼其道逺而險又有江山我無舟車<lb/>
奈何市南子曰君無形倨無留居以爲君車君曰彼其<lb/>
道幽逺而無人吾誰與爲隣吾無糧而無食安得而至<lb/>
焉市南子曰少君之費寡君之欲雖無糧而乃足君其<lb/>
涉于江而浮于海望之而不見其崖愈往而不知其所<lb/>
窮送君者皆自崖而反君自此逺矣故有人者累見有<lb/>
<pb n="KR2d0023_WYG_009-6a"/>
于人者憂故堯非有人非見有于人也吾願去君之累<lb/>
除君之憂而獨與道遊于大莫之國方舟而濟于河有<lb/>
虚舩來觸舟雖有惼心之人不怒有一人在其上則呼<lb/>
張歙之一呼而不聞再呼而不聞於是三呼邪則必以<lb/>
惡聲隨之向也不怒而今也怒向也虚而今也實人能<lb/>
虛已以遊世其孰能害之<hi>莊子山木</hi>
梓慶削木爲鐻<hi>鐘鼓之懸兩端各有刻鏤</hi>鐻成見者驚猶鬼神魯侯<lb/>
見而問焉曰子何術以爲焉對曰臣工人何術之有雖<lb/>
<pb n="KR2d0023_WYG_009-6b"/>
然有一焉臣將爲鐻未甞敢以耗氣也必齊以靜心齊<lb/>
三日而不敢懷慶賞爵禄齊五日不敢懷非譽巧拙齊<lb/>
七日輙然忘吾有四枝形體也當是時無公朝其巧専<lb/>
而外滑消然後入山林觀天性形軀至矣然後成見鐻<lb/>
然後加手焉不然則已則以天合天器之所以凝神者<lb/>
其是歟<hi>莊子達生</hi>
海鳥止魯郊魯侯御而觴之奏九韶具太牢鳥能眩視<lb/>
悲憂不食一臠三日而死非以鳥養也養鳥者冝棲之<lb/>
<pb n="KR2d0023_WYG_009-7a"/>
深林<hi>莊子達生節文</hi>
猗頓故魯之貧士問術陶朱公家西河之上大畜牛羊<lb/>
遂成巨富今山西猗氏縣有猗頓宅<hi>廣輿記</hi>
孟孫獵得麑使秦西巴載之持歸麑母隨之而啼秦西<lb/>
巴弗忍縱而與之孟孫歸至而求麑答曰余弗忍而與<lb/>
其母孟孫大怒逐之居三月<hi>三月一作一年</hi>復召以爲其子傅<lb/>
其御曰秦西巴曩有罪于君今召以爲子傅何也孟孫<lb/>
曰夫一麑而不忍又何況于人乎故曰巧詐不如掘誠<lb/>
<pb n="KR2d0023_WYG_009-7b"/>
樂羊以有功見疑秦西巴以有罪見信<hi>韓子説林說苑貴徳</hi>　<hi>又又</hi>
<hi>淮南子人間訓</hi>
魯人有爲父報仇于齊者刳其腹而見其心坐而正冠<lb/>
起而更衣徐行而出門上車而步馬顔色不變其御欲<lb/>
驅撫而止之曰今日爲父報仇以出死非爲生也今事<lb/>
已成矣又何去之追者曰此有節行之人不可殺也觧<lb/>
圍而去之<hi>淮南子人間</hi>
季孫好士終身莊居處衣服常如朝廷而季孫適懈有<lb/>
<pb n="KR2d0023_WYG_009-8a"/>
過失<hi>暫廢其矜莊也</hi>客以爲厭易已相與怨之遂殺季孫<hi>韓子外儲</hi>
<hi>左</hi>
齊攻魯至郊見一婦人棄其所抱抱其所携而走于山<lb/>
兒隨而啼婦人行不顧齊將追及問曰汝抱者誰也汝<lb/>
棄者誰也婦人曰抱者妾兄之子棄者妾之子也見軍<lb/>
之至力不能兩䕶故棄妾之子齊將曰母于子至愛痛<lb/>
甚于心今釋汝子而反抱兄之子何對曰已之子私愛<lb/>
也兄之子公義也背公義而向私愛亡兄子而存妾子<lb/>
<pb n="KR2d0023_WYG_009-8b"/>
獨謂義何故忍棄子而行義不能無義而視魯國于是<lb/>
齊將按兵而止使人言于齊君曰魯未可伐也山澤之<lb/>
婦人猶知行義而況朝臣士大夫乎請還齊君許之魯<lb/>
君聞之賜婦人束帛百端號曰義姑姊云<hi>列女傳</hi>
魯秋胡子娶妻邵氏五日往仕于陳五年乃歸未至家<lb/>
見路旁一羙婦人採桑悦之下車與語曰暑日若曝獨<lb/>
採桑吾行道逺願托桑陰下一食婦人採桑不顧秋胡<lb/>
子謂曰力田不如遇豐年採桑不如見貴郎吾有金願<lb/>
<pb n="KR2d0023_WYG_009-9a"/>
以與夫人婦人曰嘻夫採桑力作紡績織紉以供衣食<lb/>
奉二親養夫子而已吾不願人之金也所願子無有外<lb/>
意妾亦無淫佚之志收子之笥金秋胡子遂去至家奉<lb/>
金與母使人唤婦至乃向採桑者也秋胡子慙婦曰子<lb/>
束髪辭親往仕五年乃還所當馳驟揚塵疾至以悦其<lb/>
親今乃悦路旁婦人以金與之是忘母也忘母不孝好<lb/>
色淫佚是汚行也汚行不義夫事親不孝則事君不忠<lb/>
處家不義則居官不理孝義並亡必不遂矣妾不忍見<lb/>
<pb n="KR2d0023_WYG_009-9b"/>
子改娶也妾亦不嫁遂去而東投河而死<hi>列女傳</hi>
魯監門之女嬰相從績中夜而涕泣其偶曰何為而泣<lb/>
也嬰曰吾聞衛世子不肖所以泣也其偶曰衛世子不<lb/>
肖諸侯之憂也子曷爲泣也嬰曰吾聞之異乎子之言<lb/>
也昔宋之桓司馬得罪於宋君出於魯其馬佚而𩥇吾<lb/>
園而食吾園之葵是歳吾聞園人亡利之半越王句踐<lb/>
起兵而攻呉諸侯畏其威魯往獻女吾姊與焉兄往視<lb/>
之道畏而死越兵威者吳也兄死者我也由是觀之禍<lb/>
<pb n="KR2d0023_WYG_009-10a"/>
與福相反也今衛世子甚不肖好兵吾男弟三人能無<lb/>
憂乎<hi>韓詩巻二</hi>
魯監門之女陶嬰少寡養母無强昆弟紡績爲産魯人<lb/>
聞其義將求焉嬰聞之恐不得免作歌明己之不貳也<lb/>
歌曰黄鵠早寡兮七年不雙宛頸獨宿兮不與衆同夜<lb/>
半悲鳴兮想其故雄天命早寡兮獨宿何傷寡婦念此<lb/>
兮泣下數行鳴呼哀哉兮死者不可忘飛鳴尚然兮況<lb/>
于貞良雖有賢雄兮終不重行魯人聞之曰斯女不可<lb/>
<pb n="KR2d0023_WYG_009-10b"/>
得已遂不敢復求<hi>列女傳</hi>
魯公欲高大其宫室而畏王制乃以時尺増一寸召班<lb/>
授之班知其意復増一寸進于公曰臣家相傳之尺乃<lb/>
舜時同度之尺也乃以其尺爲之度諸侯聞之爭召班<lb/>
<hi>苑浴志樂</hi>
　列女傳　魯漆室女過時未適人當穆公時君老太<lb/>
　子㓜女倚柱而嘯其鄰人婦從之遊曰何嘯之悲也<lb/>
　子欲嫁邪漆室女曰嗟乎吾始以子爲有知今無識<lb/>
<pb n="KR2d0023_WYG_009-11a"/>
　也吾憂魯君老太子㓜鄰婦笑曰此乃魯大夫之憂<lb/>
　婦人何與焉漆室女曰非子所知也昔晉客舍吾家<lb/>
　繫馬園中馬佚馳走踐吾葵使吾終歳不食葵鄰人<lb/>
　女奔隨人亡其家倩吾兄行追之逢霖水出溺流而<lb/>
　死令吾終身無兄吾聞河潤九里漸洳三百步今魯<lb/>
　君老悖太子少愚魯國有患君臣父子皆被其辱禍<lb/>
　及衆庶婦人獨安所避乎吾甚憂之三年魯果亂齊<lb/>
　楚攻之男子戰鬭婦人轉輸不得休息君子曰逺矣<lb/>
<pb n="KR2d0023_WYG_009-11b"/>
　漆室女之思也詩云知我者謂我心憂不知我者謂<lb/>
　我何求此之謂也<lb/>
　琴操　魯漆室女倚柱悲吟鄰人進而問之曰有淫<lb/>
　心欲嫁邪何吟之悲也漆室女曰嗟乎吾憂國傷人<lb/>
　心豈欲嫁哉自傷懷潔而爲人所疑於是褰裳入山<lb/>
　林之中見女貞之木喟然歎息援琴而歌女貞之辭<lb/>
　曰菁菁茂木隠獨榮兮變化垂枝含㽔英兮修身養<lb/>
　志建令名兮厥道不同善惡并兮屈躬就濁世疑清<lb/>
<pb n="KR2d0023_WYG_009-12a"/>
　兮懷忠見疑何貪生兮遂自經而死　一本作次室<lb/>
　女<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0023_WYG_009-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷七<lb/>
</p>
<p>
</p>
  </div>
</body>
</text>
</TEI>
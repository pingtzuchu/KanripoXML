<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷二十二</head> <lb/>
    <p>
<pb n="KR2d0023_WYG_024-1a"/>
欽定四庫全書<lb/>
　春秋戰國異辭卷二十二<lb/>
　　　　　　　　　右春坊右諭德陳厚耀撰<lb/>
　秦<lb/>
　　史秦本紀秦之先帝顓頊之苖裔孫曰女修女修<lb/>
　　織𤣥鳥隕卵女修吞之生子大業大業取少典之<lb/>
　　子曰女華女華生大費與禹平水土已成帝錫𤣥<lb/>
　　圭禹受曰非予䏻成亦大費為輔帝舜曰咨爾費<lb/>
<pb n="KR2d0023_WYG_024-1b"/>
　　贊禹功其賜爾皂游爾後嗣將大出乃妻之以姚<lb/>
　　姓之玉女大費拜受佐舜調馴鳥獸鳥獸多馴服<lb/>
　　是為柏翳<hi>即伯益</hi>舜賜姓嬴氏大費生子二人一曰<lb/>
　　大亷實鳥俗氏二曰若木實費氏其𤣥孫曰費昌<lb/>
　　子孫或在中國或在夷狄費昌當夏桀之時去夏<lb/>
　　歸商為湯御以敗桀於鳴條大亷𤣥孫曰孟戯中<lb/>
　　衍鳥身人言帝太戊聞而卜之使御吉遂致使御<lb/>
　　而妻之自太戊以下中衍之後遂世有功以佐殷<lb/>
<pb n="KR2d0023_WYG_024-2a"/>
　　國故嬴姓多顯遂為諸侯其𤣥孫曰中潏在西戎<lb/>
　　保西垂生蜚亷蜚亷生惡来惡来有力蜚亷善走<lb/>
　　父子俱以才力事殷紂周武王之伐紂並殺惡来<lb/>
　　是時蜚亷為紂石北方還無所報為壇霍太山而<lb/>
　　報得石棺死遂葬於霍太山蜚亷有子曰季勝季<lb/>
　　勝生孟増孟増幸於周成王是為宅臯狼臯狼生<lb/>
　　衡父衡父生造父造父以善御幸於周穆王得騏驥<lb/>
　　温驪驊騮騄耳之駟西巡狩樂而忘歸徐偃王作<lb/>
<pb n="KR2d0023_WYG_024-2b"/>
　　亂造父為穆王御長驅歸周以救亂繆王以趙城<lb/>
　　封造父造父族由此為趙氏自蜚亷以下五世至<lb/>
　　造父别居趙趙衰其後也惡来革者蜚亷子也蚤<lb/>
　　死有子曰女防女防生旁臯旁臯生大几大几生<lb/>
　　大駱大駱生非子以造父之寵皆䝉趙城姓趙氏<lb/>
　　非子居犬丘好馬及畜善養息之犬丘人言之周<lb/>
　　孝王孝王召使主馬於汧渭之間馬大蕃息孝王<lb/>
　　欲以為大駱適嗣申侯之女為大駱妻生子成為<lb/>
<pb n="KR2d0023_WYG_024-3a"/>
　　適申侯乃言孝王曰昔我先酈山之女<hi>申侯之先娶於酈山</hi>
　　為戎胥軒妻<hi>胥軒蜚亷之祖</hi>生中潏以親故歸周保西垂<lb/>
　　西垂以其故和睦<hi>中潏蜚亷之父</hi>今我復與大駱妻生適<lb/>
　　子成申駱重㛰西戎皆服所以為王王其圖之孝<lb/>
　　王曰昔伯翳為舜主畜畜多息故有土賜姓嬴今<lb/>
　　其後世亦為朕息馬朕其分土為附庸邑之秦<hi>今隴</hi>
　　<hi>西縣秦亭</hi>使復續嬴氏祀號曰秦嬴亦不廢申侯之女<lb/>
　　子為駱適者以和西戎秦嬴生秦侯秦侯立十年<lb/>
<pb n="KR2d0023_WYG_024-3b"/>
　　卒生公伯公伯立三年卒生秦仲秦仲立三年周<lb/>
　　厲王無道諸侯或叛之西戎反王室滅犬丘大駱<lb/>
　　之族周宣王即位乃以秦仲為大夫誅西戎西戎<lb/>
　　殺秦仲秦仲立二十三年死於戎其長子曰莊公<lb/>
　　宣王與兵七千人使伐西戎破之於是復予秦仲<lb/>
　　後及其先大駱地犬丘并有之為西垂大夫生子<lb/>
　　三人其長曰世父世父曰戎殺我大父仲我非殺<lb/>
　　戎王則不敢入邑遂將擊戎讓其弟襄公為太子<lb/>
<pb n="KR2d0023_WYG_024-4a"/>
　　莊公立四十四年卒太子襄公代立<lb/>
　　襄公<lb/>
襄公元年以女弟繆嬴為豐王妻<lb/>
襄公二年戎圍犬丘世父擊之為戎所虜嵗餘復歸世<lb/>
父<hi>史秦本紀</hi>
秦襄公七年周幽王用褒姒廢太子立褒姒子為嫡數<lb/>
欺諸侯諸侯叛之西戎犬戎與申侯伐周殺幽王酈山<lb/>
下而襄公將兵救周戰甚力有功周避犬戎難東徙雒<lb/>
<pb n="KR2d0023_WYG_024-4b"/>
邑襄公以兵送周平王平王封襄公為諸侯賜之岐以<lb/>
西之地曰戎無道侵奪我岐豐之地秦能攻逐戎即有<lb/>
其地與誓封爵之襄公於是始國與諸侯通聘享之禮<lb/>
乃用騮駒黄牛羝羊各三祠上帝西畤<hi>史秦本紀</hi>
秦襄公以王命征伐周人赴之賦無衣<hi>詩傳同詩說</hi>
　詩序　無衣刺用兵也秦人刺其君好攻戰亟用兵<lb/>
　而不與民同欲焉<hi>繹史云令狐河曲秦晉亟戰鄭譜叙為康公詩似矣朱子云序與詩</hi>
　<hi>情不協詩傳謂襄公時詩然亦無稽</hi>
<pb n="KR2d0023_WYG_024-5a"/>
襄公遣大夫征戎而勞之賦小戎<hi>詩傳同詩說</hi>
　詩序　小戎美襄公也備其兵甲以討西戎西戎方<lb/>
　强國人矜其車甲婦人能閔其君子焉<lb/>
襄公伐戎初命為秦伯國人榮之賦車粼<hi>詩傳</hi>
　詩說　襄公初為諸侯周大夫與燕美之而作<lb/>
　詩序　車粼美秦仲也秦仲始大有車馬禮樂侍御<lb/>
　之好焉<lb/>
襄公克戎始取周地秦人矜之賦終南<hi>詩傳</hi>
<pb n="KR2d0023_WYG_024-5b"/>
　詩説　襄公初為諸侯秦人祝之而作<lb/>
　詩序　終南戒襄公也能取周地始為諸侯受顯服<lb/>
　大夫美之故作是詩以戒勸之<lb/>
襄公始有田園之事秦人喜之賦駟驖<hi>詩傳</hi>
　詩説　秦人從狩而作<lb/>
　詩序　駟驖美襄公也始命有田狩之事園囿之樂<lb/>
　焉<lb/>
　辛氏三秦記　秦有白鹿原<hi>周平王時白鹿出此原故名</hi>原上有<lb/>
<pb n="KR2d0023_WYG_024-6a"/>
　狗枷堡秦襄公時有天狗来下其上有賊天狗吠而<lb/>
　䕶之故一堡無懼心<lb/>
秦襄公既侯居西垂自以為主少皥之神作西畤祠白<lb/>
帝其牲用駵駒黄牛牴牛各一云<hi>史封禪書</hi>
十二年伐戎而至岐卒生文公<hi>史秦本紀</hi>
　　文公<lb/>
文公元年居西垂宫<lb/>
三年以兵七百人東獵<lb/>
<pb n="KR2d0023_WYG_024-6b"/>
四年至汧渭之㑹曰昔周邑我先秦嬴於此後卒獲為<lb/>
諸侯乃卜居之占曰吉即營邑之十年初為鄜畤用三<lb/>
牢<lb/>
十三年初有史以紀事民多化者<lb/>
十六年文公以兵伐戎戎敗走於是文公遂收周餘民有<lb/>
之地至岐岐以東獻之周<lb/>
十九年得陳寳<hi>以上史秦本紀</hi>
　秦文公東獵汧渭之間卜居之而吉文公夢黄虵自<lb/>
<pb n="KR2d0023_WYG_024-7a"/>
　天下屬地其口止於鄜衍文公問史敦敦曰此上帝<lb/>
　之徴君其祠之於是作鄜畤用三牲郊祭白帝焉自<lb/>
　未作鄜畤也而雍旁故有呉陽武畤雍東有好畤皆<lb/>
　廢無祠或曰自古以雍州積髙神明之隩故立畤郊<lb/>
　上帝諸神祠皆聚焉盖黄帝時嘗用事雖晚周亦郊<lb/>
　焉其語不經見搢紳者不道作鄜畤後九年文公獲<lb/>
　若石云於陳倉北阪城祠之其神或嵗不至或嵗數<lb/>
　来来常以夜光輝若流星從東南来集於祠城則若<lb/>
<pb n="KR2d0023_WYG_024-7b"/>
　雄鷄其聲殷殷云野鷄夜雊以一牢祠命曰陳寳<hi>史封</hi>
　<hi>禪書</hi>
　秦文公獲若石於陳倉北坂城祠之其神来若雄雉<lb/>
　其聲殷殷云野鷄夜鳴以一牢祠之號曰陳寳<hi>漢書郊祀</hi>
　<hi>志神臣瓉云陳倉縣有寳夫人祠嵗與葉君  㑹也蘇林云寳如石似肝云語辭</hi>
　秦文公時陳倉人獵得獸若彘不知名牽以獻之逢<lb/>
　二童子童子曰此名為蝹常在地中食死人腦即欲<lb/>
　殺之拍捶其首蝹亦語曰二童子名陳寳得雄者王<lb/>
<pb n="KR2d0023_WYG_024-8a"/>
　得雌者霸陳倉人乃逐二童子化為雄雌上陳倉北<lb/>
　坂為石秦祠之<hi>晉太康地志</hi>
二十年法初有三族之罪<lb/>
二十七年伐南山大梓豐大特<hi>史秦本紀</hi>
　秦文公伐梓樹梓樹化為牛文公遣騎擊之騎堕地<lb/>
　被髪牛畏之入沒豐水中秦乃立怒特嗣<hi>列異經</hi>
　秦文公時雍南山有大梓樹文公伐之有大風兩樹<lb/>
　生合不斷時有一人病夜往山中聞有鬼語樹神曰<lb/>
<pb n="KR2d0023_WYG_024-8b"/>
　秦若使人被髪以朱絲繞樹伐汝汝得不困耶樹神<lb/>
　無言明日病人語文公如其言伐樹斷中有一青牛<lb/>
　出走入豐水中其後牛出豐水中使騎擊之不勝有<lb/>
　騎堕地復上髪解牛畏之入不出故置髦頭<hi>錄異傳亦見搜</hi>
　<hi>神記始𤣥中記作秦  皇時事</hi>
四十八年文公太子卒賜諡為竫公竫公之長子為太<lb/>
子是文公孫也<lb/>
五十年文公卒葬西山竫公子立是為寧公<lb/>
<pb n="KR2d0023_WYG_024-9a"/>
　　寧公　出子<lb/>
寧公二年公徙居平陽遣兵伐蕩社<lb/>
三年與亳戰亳王奔戎遂滅蕩社<lb/>
十二年伐蕩氏取之寧公生十嵗立立十二年卒葬西山<lb/>
寧公生子三人長男武公為太子武公同母弟德公魯姬子生<lb/>
出子寧公卒大庶長弗忌威壘三父廢太子而立出子為君<lb/>
出子六年三父等復共令人賊殺出子出子生五嵗立<lb/>
立六年卒三父等乃復立故太子武公<hi>以上史秦本紀</hi>
<pb n="KR2d0023_WYG_024-9b"/>
　　武公<lb/>
武公元年伐彭戲氏至於華山下居平陽封宫<lb/>
三年誅三父等夷三族以其殺出子也<lb/>
十年伐邽冀戎初縣之<lb/>
十一年初縣杜鄭滅小虢<lb/>
十九年晉曲沃始為晉侯齊桓公霸於鄄<lb/>
二十年武公卒葬雍平陽初以人從死從死者六十六<lb/>
人有子一人名曰白白不立封平陽立其弟德公<hi>以上史秦</hi>
<pb n="KR2d0023_WYG_024-10a"/>
<hi>本紀</hi>
　　德公<lb/>
德公元年初居雍城大鄭宫以犧三百牢祠鄜畤卜居<lb/>
雍後子孫飲馬於河　梁伯芮伯来朝<lb/>
二年初伏以狗禦蠱<hi>以上史秦本紀</hi>
　史封禪書　德公卜居雍雍之諸祠自此興用三百<lb/>
　牢於鄜畤作伏祠磔狗邑四門以禦蠱菑<lb/>
德公生三十三嵗而立立二年卒生子三人長子宣公<lb/>
<pb n="KR2d0023_WYG_024-10b"/>
中子成公少子穆公長子宣公立<hi>史秦本紀</hi>
　　宣公<lb/>
宣公四年作宻畤於渭南祭青帝<hi>史封禪書</hi>
與晉戰河陽勝之<lb/>
十二年宣公卒生子九人莫立立其弟成公<hi>以上史秦本紀</hi>
　　成公<lb/>
成公元年梁伯芮伯来朝<lb/>
成公立四年卒子七人莫立立其弟穆公<hi>以上史秦本紀</hi>
<pb n="KR2d0023_WYG_024-11a"/>
　　穆公<lb/>
穆公任好元年自將伐茅津勝之<lb/>
四年迎婦於晉晉太子申生姊也其嵗齊桓公伐楚至<lb/>
邵陵<hi>以上史秦本紀</hi>
秦穆公立病卧五日不寤寤乃言夢見上帝上帝命穆<lb/>
公平晉亂史書記而藏之府而後世皆曰秦穆公上天<lb/>
<hi>史封禪書</hi>
　西京賦注　秦穆公夢之天帝所奏鈞天樂賜以金<lb/>
<pb n="KR2d0023_WYG_024-11b"/>
　䇿祚世之業當時有謠云天帝醉秦暴金誤隕石墜<lb/>
　盖憤亂疾世若詩所謂視天夢夢者<lb/>
　尚書中候　維天降秦穆公出狩至於咸陽天震大<lb/>
　雷下有火化為白雀銜緑丹書集於公車公俯取書<lb/>
　言穆公之霸也訖胡亥秦家世事　文選昔者天帝<lb/>
　說秦穆公而覲之饗以鈞天廣樂帝有醉焉乃為金<lb/>
　䇿錫用此土而翦諸鶉首註云虞喜志林曰喭曰天<lb/>
　帝醉秦暴金誤隕石墜謂秦穆公夢天帝奏鈞天樂<lb/>
<pb n="KR2d0023_WYG_024-12a"/>
　已有此喭列仙傳讚曰秦穆公受金䇿祚世之業<lb/>
　論衡　秦穆公好淫樂華陽后為之不聽鄭衛之音<lb/>
五年晉獻公滅虞虢虜虞君與其大夫百里奚以璧馬<lb/>
賂於虞故也<lb/>
　孔衍春秋後語秦穆公將兄子三人囚於内宫<lb/>
秋穆公自將伐晉戰於河曲<lb/>
晉滅虞既虜百里奚以為秦穆公夫人媵於秦百里奚<lb/>
亡秦走宛楚鄙人執之穆公聞百里奚賢欲重贖之恐<lb/>
<pb n="KR2d0023_WYG_024-12b"/>
楚人不與乃使人謂楚曰吾媵臣百里奚在焉請以五<lb/>
羖羊皮贖之楚人遂許與之當是時百里奚年已七十<lb/>
餘穆公釋其囚與語國事謝曰臣亡國之臣何足問穆<lb/>
公曰虞君不用子故亡非子罪也固問語三日穆公大<lb/>
説授之國政號曰五羖大夫百里奚讓曰臣不及臣友<lb/>
蹇叔蹇叔賢而世莫知臣嘗逰困於齊而乞食䬹人蹇<lb/>
叔收臣臣因而欲事齊君無知蹇叔止臣臣得脫齊難<lb/>
遂之周周王子穨好牛臣以養牛干之及穨欲用臣蹇<lb/>
<pb n="KR2d0023_WYG_024-13a"/>
叔止臣臣去得不誅事虞君蹇叔止臣臣知虞君不用<lb/>
臣臣誠私利禄爵且留再用其言得脫一不用及虞君<lb/>
難是以知其賢於是穆公使人厚幣迎蹇叔以為上大<lb/>
夫<hi>以上史秦本紀</hi>
百里奚之未遇也亡虢而虜晉飯牛於秦傳鬻以五羊<lb/>
之皮公孫枝得而說之獻諸穆公三日請屬事焉穆公<lb/>
曰買之五羊之皮而屬事焉毋乃天下笑乎公孫枝對<lb/>
曰信賢而任之君之明也讓賢而下之臣之忠也君為<lb/>
<pb n="KR2d0023_WYG_024-13b"/>
明君臣為忠臣境内將服敵國且畏夫誰暇笑哉繆公<lb/>
遂用之謀無不當舉必有功<hi>吕覽慎人</hi>
秦穆公使賈人載鹽徴諸賈人賈人買百里奚以五羖<lb/>
羊之皮使將車之秦秦穆公觀鹽見百里奚牛肥曰任<lb/>
重道逺以險而牛何以肥也<hi>莊子百里奚爵禄不入於心故飯牛而牛肥</hi>對<lb/>
曰臣飲食以時使之不以暴有險先後之以身是以肥<lb/>
也穆公知其君子也令有司具沐浴為衣冠與坐公大<lb/>
恱異日與公孫支論政公孫支大不寧曰君耳目聪明<lb/>
<pb n="KR2d0023_WYG_024-14a"/>
思慮審察君其得聖人乎公曰然吾恱夫奚之言彼類<lb/>
聖人也公孫支遂歸取雁以賀曰君得社稷之聖臣敢<lb/>
賀社稷之福公不辭再拜而受明日公孫支乃致上卿<lb/>
以讓百里奚曰秦國處僻民陋以愚無知危亡之本也<lb/>
臣自知不足以處其上請以讓之公不許公孫支曰君<lb/>
不用賔相而得社稷之聖臣君之禄也臣見賢而讓之<lb/>
臣之禄也今君既得其禄矣而使臣失禄可乎請終致<lb/>
之公不許公孫支曰臣不肖而處上位是臣失倫也不<lb/>
<pb n="KR2d0023_WYG_024-14b"/>
肖失倫臣之過進賢而退不肖君之明也今臣處位廢<lb/>
君之德而逆臣之行也臣將逃公乃受之故百里奚為<lb/>
上卿以制之公孫支為卿以佐之也<hi>說苑臣術</hi>
秦穆公相百里奚晉使叔虎齊使東郭蹇如秦公孫枝<lb/>
請見之公曰請見客子之事歟對曰非也相國使子乎<lb/>
對曰不也公曰然則子事非子之事也秦國僻陋戎夷<lb/>
事服其任人事其事猶懼為諸侯笑今子為非子之事<lb/>
退將論而罪公孫枝出自敷於百里氏百里奚請之公<lb/>
<pb n="KR2d0023_WYG_024-15a"/>
曰此所聞於相國歟枝無罪奚請有罪何請焉百里奚<lb/>
歸辭公孫枝公孫枝徙自敷於街百里奚令吏行其罪<lb/>
定分官<hi>吕覽不茍</hi>
百里奚字井伯平陸人諸賈以五羊皮傭井伯飯牛而<lb/>
牛肥穆公怪問故對曰飲食以時使之不暴故肥公即<lb/>
拜為上卿號五羖大夫嘗㑹客作樂有澣婦自言知音<lb/>
召至援琴而歌<hi>即扊扅歌</hi>即其妻也<hi>廣輿記山西</hi>
　風俗通　百里奚為秦相堂上樂作所賃澣婦自言<lb/>
<pb n="KR2d0023_WYG_024-15b"/>
　知音因援琴撫絃而歌問之乃其故妻還為夫婦也<lb/>
　亦謂之扊扅歌歌曰百里奚五羊皮憶别時烹伏雌<lb/>
　炊扊扅今日富貴忘我為　百里奚初娶我時五羊<lb/>
　皮臨相别時烹乳鷄今適富貴忘我為　百里奚百<lb/>
　里奚母已死葬南谿墳以瓦覆以柴舂黄藜搤伏鷄<lb/>
　西入秦五羖皮今日富貴捐我為<lb/>
　莊子　百里奚爵禄不入於心故飯牛而牛肥使秦<lb/>
　穆公忘其賤與之政也<lb/>
<pb n="KR2d0023_WYG_024-16a"/>
　韓詩外傳　禽息秦大夫薦百里奚不見納穆公出<lb/>
　當車以頭擊闑腦乃精出曰臣生無補於國不如死<lb/>
　也穆公感悟而用百里奚秦以大化<lb/>
　論衡　禽息薦百里奚穆公未聽禽息出門仆頭碎<lb/>
　首穆公痛之乃用百里奚<lb/>
　韓詩外傳　禽息知百里奚之賢薦之於穆公以為<lb/>
　私而加刑焉公後知百里奚之賢乃召禽息謝之禽<lb/>
　息對曰臣聞忠臣進賢不私顯烈士憂國不喪志奚<lb/>
<pb n="KR2d0023_WYG_024-16b"/>
　陷刑臣之罪也乃對使者以首觸楹而死以上卿之<lb/>
　禮葬之　文選注引與後漢注異<lb/>
九年晉獻公卒立驪姬子奚齊其臣里克殺奚齊荀息<lb/>
立卓子克又殺卓子及荀息夷吾使人請秦求入晉於<lb/>
是穆公許之<lb/>
秦穆公使百里奚將兵送夷吾夷吾謂曰誠得立請割<lb/>
晉之河西八城與秦及至已立而使丕鄭謝秦背約不<lb/>
與河西城而殺里克丕鄭聞之恐因與穆公謀曰晉人<lb/>
<pb n="KR2d0023_WYG_024-17a"/>
不欲夷吾實欲重耳今背秦約而殺里克皆吕甥卻芮<lb/>
之計也願君以利急召吕卻吕卻至則更立重耳便穆<lb/>
公許之使人與丕鄭歸召吕卻吕卻等疑丕鄭有間乃<lb/>
言夷吾殺丕鄭丕鄭子丕豹奔秦説穆公曰晉君無道<lb/>
百姓不親可伐也穆公曰百姓茍不便何故能誅其大<lb/>
臣能誅其大臣此其調也不聽而隂用豹<hi>以上史秦本紀</hi>
十二年晉來請粟丕豹說穆公勿與因其飢而伐之穆<lb/>
公問公孫支支曰饑穰更事耳不可不與問百里奚奚<lb/>
<pb n="KR2d0023_WYG_024-17b"/>
曰夷吾得罪於君其百姓何罪於是用百里奚公孫支<lb/>
言卒與之粟以船漕車轉自雍相望至綘<lb/>
十四年秦饑請粟於晉晉君謀之羣臣虢射曰因其饑<lb/>
伐之可有大功晉君從之<hi>與左傳小異</hi>
十五年晉惠公因秦飢興兵攻秦秦穆公發兵使丕豹<lb/>
將自往擊之九月壬戍與晉合戰於韓原晉君棄其軍<lb/>
與秦争利還而馬騺穆公與麾下馳追之不能得晉君<lb/>
反為晉君所圍晉擊穆公穆公傷於是岐下食善馬者<lb/>
<pb n="KR2d0023_WYG_024-18a"/>
三百人馳冐晉軍晉軍解圍遂脫穆公而反生得晉君<lb/>
初穆公亡善馬岐下野人共得而食之者三百餘人吏<lb/>
逐得欲法之穆公曰君子不以畜産害人吾聞善食馬<lb/>
肉不飲酒傷人乃皆賜酒而赦之三百人者聞秦擊晉<lb/>
皆求從從而見穆公窘亦皆推鋒争死以報食馬之德<lb/>
於是穆公虜晉君以歸令於國齋宿吾將以晉君祠上<lb/>
帝周天子聞之曰晉我同姓為請晉君夷吾姊亦為穆<lb/>
公夫人夫人聞之乃衰絰跣曰妾兄弟不能相救以辱<lb/>
<pb n="KR2d0023_WYG_024-18b"/>
君命穆公曰我得晉君以為功今天子為請夫人是憂<lb/>
乃與晉君盟許歸之更舎上舎而饋之七牢十一月歸晉<lb/>
君夷吾夷吾獻其河西地使太子圉質於秦秦妻子圉<lb/>
以宗女是時秦地東至河<hi>史秦本紀</hi>
　秦穆公將田而喪其馬求三日而得之於莖山之陽<lb/>
　有鄙夫乃相與食之穆公曰此駿馬之肉不得酒者<lb/>
　死穆公乃求酒徧飲之然後去明年晉師與穆公戰<lb/>
　晉之左格右者圍穆公而擊之甲已堕者六矣食馬<lb/>
<pb n="KR2d0023_WYG_024-19a"/>
　者三百餘人皆曰吾君仁而愛人不可不死還擊晉<lb/>
　左格右免穆公之死<hi>韓詩卷十</hi>
　秦穆公嘗出而亡其駿馬自往求之見人已殺其馬<lb/>
　方共食其肉穆公謂曰是吾駿馬也諸人皆懼而起<lb/>
　穆公曰吾聞食駿馬肉不飲酒者殺人即以次飲之<lb/>
　酒殺馬者皆慙而去居三年晉攻秦穆公圍之往時<lb/>
　食馬肉者相謂曰可以出死報食馬得酒之恩矣遂<lb/>
　潰圍繆公卒得以解難勝晉獲惠公以歸此德出而<lb/>
<pb n="KR2d0023_WYG_024-19b"/>
　福反也<hi>說苑復恩</hi>
　秦繆公出遊而車敗右服失馬野人取之繆公追而<lb/>
　及之岐山之陽見野人方屠而食之繆公嘆曰食駿<lb/>
　馬之肉而不還飲酒者傷人余恐其傷汝也於是徧<lb/>
　飲而去之處一年為韓原之戰晉人環繆公之車梁<lb/>
　由靡已扣繆公之左驂矣晉惠公之右路石奮投而<lb/>
　擊繆公之甲中之者已六札矣野人之嘗食馬於岐<lb/>
　山之陽者三百有餘人畢力為繆公疾鬬於車下遂<lb/>
<pb n="KR2d0023_WYG_024-20a"/>
　大克晉反獲惠公以歸<hi>淮南子汜論  吕覽愛士</hi>
十八年齊桓公卒二十年秦滅梁芮<lb/>
二十二年晉公子圉聞晉君病曰梁我母家也而秦滅<lb/>
之我兄弟多即君百嵗後秦必留我而晉輕亦更立他<lb/>
子子圉乃亡歸晉<lb/>
二十三年晉惠公卒子圉立為君是為懐公秦怨圉亡<lb/>
去乃迎晉公子重耳於楚而妻以故子圉妻重耳初謝<lb/>
後乃受繆公益禮厚遇之<hi>以上史秦本紀</hi>
<pb n="KR2d0023_WYG_024-20b"/>
二十四年春秦使人告晉大臣欲入重耳晉許之於是<lb/>
使人送重耳二月重耳立為晉君是為文公文公使人<lb/>
殺子圉<hi>史秦本紀約左氏文</hi>
晉重耳入於晉秦繆公送之賦渭陽<hi>繆公二十四年事  詩傳  詩</hi>
<hi>説同</hi>
　詩序　渭陽康公念母也康公之母晉獻公之女文<lb/>
　公遭驪姬之難未反而秦姬卒穆公納文公康公時<lb/>
　為太子送文公於渭之陽念母之不見也我見舅氏<lb/>
<pb n="KR2d0023_WYG_024-21a"/>
　如母存焉及其即位思而作是詩<lb/>
其秋周襄王弟帯以翟伐王王出居鄭<lb/>
二十五年周王使人告難於晉秦秦繆公將兵助晉文<lb/>
公入襄王殺王弟帶<lb/>
二十八年晉文公敗楚於城濮<lb/>
三十年繆公助晉文公圍鄭鄭使人言繆公曰亡鄭厚<lb/>
晉於晉則得矣而秦未有利晉之彊秦之憂也繆公乃<lb/>
罷兵歸晉亦罷<hi>以上史秦本紀約左氏文</hi>
<pb n="KR2d0023_WYG_024-21b"/>
三十二年冬晉文公卒鄭人有賣鄭於秦曰我主其城<lb/>
門鄭可襲也繆公問蹇叔百里奚對曰徑數國千里而<lb/>
襲人希有得利者且人賣鄭庸知我國人不有以我情<lb/>
告鄭者乎不可繆公曰子不知也吾已决矣遂發兵使<lb/>
百里奚子孟明視蹇叔子西乞術及白乙丙將兵行日<lb/>
百里奚蹇叔二人哭之繆公聞怒曰孤發兵而子沮哭<lb/>
吾軍何也二老曰臣非敢沮君軍軍行臣子與往臣老<lb/>
遲還恐不相見故哭耳二老退謂其子曰汝軍即敗必<lb/>
<pb n="KR2d0023_WYG_024-22a"/>
於殽阨矣三十三年春秦兵遂東更晉地過周北門周<lb/>
王孫滿曰秦師無禮不敗何待兵至滑鄭販賣賈人弦<lb/>
髙持十二牛將賣之周見秦兵恐死虜因獻其牛曰聞<lb/>
大國將誅鄭鄭君謹修守禦偹使臣以牛十二勞軍士<lb/>
秦三將軍相謂曰將襲鄭鄭今已覺之往無及已滅滑<lb/>
滑晉之邊邑也當是時晉文公喪尚未葬太子襄公怒<lb/>
曰秦侮我孤因喪破我滑遂墨衰絰發兵遮秦兵於殽<lb/>
擊之大破秦軍無一人得脫者虜秦三將以歸文公夫<lb/>
<pb n="KR2d0023_WYG_024-22b"/>
人秦女也為秦三囚將請曰我君之怨此三人入於骨<lb/>
髓願令此三人歸令我君得自快烹之晉君許之歸秦<lb/>
三將三將至繆公素服郊迎向三人哭曰孤以不用百<lb/>
里奚蹇叔言以辱三子三子何罪乎子其悉心雪耻毋<lb/>
怠遂復三子官秩如故愈益厚之<hi>史秦本紀約左氏文</hi>
　秦繆公興師以襲鄭蹇叔諫曰不可臣聞之襲國者<lb/>
　以車不過百里以人不過三十里皆以其氣之趫與<lb/>
　力之盛至是以犯敵能威去之能速今行數千里又<lb/>
<pb n="KR2d0023_WYG_024-23a"/>
　絶諸侯之地以襲國臣不知其可也君其重圖之繆<lb/>
　公不聽蹇叔送師於門外而哭曰師乎見其出而不<lb/>
　見其入也蹇叔有子曰申與視<hi>申白乙丙也視孟明視也</hi>與師偕<lb/>
　行蹇叔謂其子曰晉若遏師必於殽女死不於南方<lb/>
　之岸必於北方之岸為吾尸女之易<hi>識之易也</hi>繆公聞之<lb/>
　使人讓蹇叔曰寡人興師未知何如今哭而送之是<lb/>
　哭吾師也蹇叔對曰臣不敢哭師也臣老矣有子二<lb/>
　人皆與師行比其反也非彼死則臣必死矣是故哭<lb/>
<pb n="KR2d0023_WYG_024-23b"/>
　師行過周王孫滿要門而窺之曰嗚呼是師必有疵<lb/>
　若無疵吾不復言道矣夫秦非他周室之建國也過<lb/>
　天子之城宜槖甲束兵左右皆下以為天子禮今初<lb/>
　服囘建左不軾而右之超乗者五百乘力則多矣然<lb/>
　而寡禮安得無疵師過周而東鄭賈人弦髙奚施將<lb/>
　西市於周道遇秦師曰嘻師所從来者逺矣此必襲<lb/>
　鄭遽使奚施歸告乃矯鄭伯之命以勞之曰寡人固<lb/>
　聞大國之將至也久矣大國不至寡君與士卒竊為<lb/>
<pb n="KR2d0023_WYG_024-24a"/>
　大國憂日無所與焉惟恐士卒罷弊與糧糗匱乏何<lb/>
　其久也使人臣犒勞以璧膳以十二牛秦三帥對曰<lb/>
　寡君之無使也使其三臣丙也林也視也於東邊候<lb/>
　晉之道過是以迷惑陷入大國之地不敢固辭再拜<lb/>
　稽首受之三帥乃懼而謀曰我行數千里絶諸侯之<lb/>
　地以襲人未至而人已先知之矣此其備必已盛矣<lb/>
　還師去之當是時也晉文公適薨未葬先軫言於襄<lb/>
　公曰秦師不可不擊也襄公曰先君薨尸在堂見秦<lb/>
<pb n="KR2d0023_WYG_024-24b"/>
　師利而因擊之無乃非為人子之道歟先軫曰不弔<lb/>
　吾喪不憂吾哀是死吾君而弱其孤也若是而擊可<lb/>
　大彊臣請擊之襄公不得已而許之先軫遏秦師於<lb/>
　殽而擊之大敗之獲其三帥以歸繆公聞之素服廟<lb/>
　臨以說於衆曰天不為秦國使寡人不用蹇叔之諫<lb/>
　以至於此患<hi>吕覽悔過節淮南子道應稍  數語</hi>
　淮南子　秦繆公使孟明舉兵襲鄭過周以東鄭之<lb/>
　賈人弦髙蹇他相與謀曰師行數千里數絶諸侯之<lb/>
<pb n="KR2d0023_WYG_024-25a"/>
　地其勢必襲鄭凡襲國者以為無備也今示以知其<lb/>
　情必不敢進乃矯鄭伯之命以十二牛勞之三率相<lb/>
　與謀乃還師而反晉先軫舉兵擊之大破之殽鄭伯<lb/>
　乃以存國之功賞弦髙弦髙辭之曰誕而得賞則鄰<lb/>
　國之信廢矣為國而無信是俗敗也賞一人而敗國<lb/>
　俗仁者弗為也以不信得厚賞義者弗為也遂以其<lb/>
　屬徙東夷終身不反<lb/>
　髙士傳　弦髙者鄭人也鄭繆公時髙見鄭為秦晉<lb/>
<pb n="KR2d0023_WYG_024-25b"/>
　所逼乃隠不仕為商人<lb/>
秦繆公伐鄭晉襄公帥師敗諸殽還歸作秦誓<hi>書序</hi>
秦繆公明於聽獄斷刑曰寡人不敏教不至也<hi>尸子</hi>
三十四年繆公復使孟明視等將兵伐晉戰於彭衙秦<lb/>
不利引兵歸<hi>史秦本紀</hi>
三十六年繆公復益厚孟明等使將兵伐晉渡河焚船<lb/>
大敗晉人取王官及鄗<hi>左作郊</hi>以報殽之役晉人皆城守<lb/>
不敢出於是繆公乃自茅津渡河封殽中尸為發喪哭<lb/>
<pb n="KR2d0023_WYG_024-26a"/>
之三日乃誓於軍曰嗟士卒聽無譁余誓告汝古之人<lb/>
謀黄髪番番則無所過以申思不用蹇叔百里奚之謀<lb/>
故作此誓令後世以記余過君子聞之皆為垂涕曰嗟<lb/>
乎秦繆公之與人周也卒得孟明之慶<hi>史秦本紀</hi>
戎王使由余於秦<hi>繆公三十四年</hi>由余其先晉人也亡入戎能<lb/>
晉言聞繆公賢故使由余觀秦秦繆公示以宫室積聚<lb/>
由余曰使鬼為之則勞神矣使人為之亦苦民矣繆公<lb/>
怪之問曰中國以詩書禮樂法度為政然尚時亂今戎<lb/>
<pb n="KR2d0023_WYG_024-26b"/>
夷無此何以為治不亦難乎由余笑曰此乃中國所以<lb/>
亂也夫自上聖黄帝作為禮樂法度身以先之僅以小<lb/>
治及其後世日以驕淫阻法度之威以責督於下下罷<lb/>
極則以仁義怨望於上上下交争怨而相簒弑至於滅<lb/>
宗皆以此類也夫戎夷不然上含淳徳以遇其下下懐<lb/>
忠信以事其上一國之政猶一身之治不知所以治此<lb/>
真聖人之治也於是繆公退而問内史廖曰孤聞鄰國<lb/>
有聖人敵國之憂也今由余賢寡人之害將奈之何内<lb/>
<pb n="KR2d0023_WYG_024-27a"/>
史廖曰戎王處僻匿未聞中國之聲君試遺其女樂以<lb/>
奪其志為由余請以疏其間留而莫遣以失其期戎王<lb/>
怪之必疑由余君臣有間乃可虜也且戎王好樂必怠<lb/>
於政繆公曰善因與由余曲席而坐傳器而食問其地<lb/>
形與其兵勢盡詧而後令内史廖以女樂二八遺戎王<lb/>
戎王受而悅之終年不還於是秦乃歸由余由余數諫<lb/>
不聽繆公又數使人間要由余由余遂去降秦繆公以<lb/>
客禮待之問伐戎之形<hi>史秦本紀</hi>
<pb n="KR2d0023_WYG_024-27b"/>
　史記　秦繆公得由余西戎八國服於秦故自隴以<lb/>
　西有緜諸緄戎翟䝠之戎岐梁山涇漆之北有義渠<lb/>
　大荔烏氏胊衍之戎而晉北有林胡樓煩之戎燕北<lb/>
　有東胡山戎各分散居谿谷自有君長往往而聚<lb/>
　者百有餘戎然莫能相一<lb/>
戎王使由余聘於秦繆公問之曰寡人嘗聞道而未得<lb/>
目見之也願聞古之明主得國失國何以由余對曰臣<lb/>
嘗得聞之矣常以儉得之以奢失之繆公曰寡人不辱<lb/>
<pb n="KR2d0023_WYG_024-28a"/>
而問道於子子以儉對寡人何也由余對曰臣聞昔者<lb/>
堯有天下飯於土簋飲於土鉶其地南至交趾北至幽<lb/>
都東西至日月之所出入者莫不賔服堯禪天下虞舜<lb/>
受之作為食器斬山木而財之削鋸修之迹<hi>磨其斧迹</hi>流漆<lb/>
墨其上輸之於宫以為食器諸侯以為益侈國之不服<lb/>
者十三舜禪天下而傳之於禹禹作為祭器墨染其外<lb/>
而朱畫其内縵帛為茵蔣席額緑<hi>蔣草名</hi>觴酌有采而樽<lb/>
俎有飾此彌侈矣而國之不服者三十三夏后氏沒殷<lb/>
<pb n="KR2d0023_WYG_024-28b"/>
人受之作為大輅而建九旒食器雕琢觴酌刻縷四壁<lb/>
堊墀茵席雕文此彌侈矣而國之不服者五十三君子<lb/>
皆知文章矣而欲服者彌少臣故曰儉其道也由余出<lb/>
公乃召内史廖而告之曰寡人聞鄰國有聖人敵國之<lb/>
憂也今由余聖人也寡人患之吾將奈何内史廖曰臣<lb/>
聞戎王之居僻陋而道逺未聞中國之聲君其遺之女<lb/>
樂以亂其政而後為由余請期以疏其諫彼君臣有間<lb/>
而後可圖也君曰諾乃使史廖以女樂二八遺戎王因<lb/>
<pb n="KR2d0023_WYG_024-29a"/>
為由余請期戎王許諾見其女樂而悅之設酒張飲日<lb/>
以聽樂終嵗不遷牛馬半死由余歸因諫戎王戎王弗<lb/>
聽由余遂去之秦秦繆公迎而拜之上卿問其兵勢與<lb/>
其地形既以得之舉兵而伐兼國十二開地千里<hi>韓子十過</hi>
<hi>又説苑反質畧同</hi>
戎將由余使秦秦繆公問以得失之要對曰古有國者<lb/>
未嘗不以恭儉也失國者未嘗不以驕奢也由余因論<lb/>
五帝三王之所以衰及至布衣之所以亡繆公然之於<lb/>
<pb n="KR2d0023_WYG_024-29b"/>
是告内史王繆曰鄰國有聖人敵國之憂也由余聖人<lb/>
也將奈之何王繆曰夫戎王居僻陋之地未嘗見中國<lb/>
之聲色也君其遺之女樂以淫其志亂其政其臣下必<lb/>
疎因為由余請緩期使其君臣有間然後可圖繆公曰<lb/>
善乃使王繆以女樂二列遺戎王為由余請期戎王大<lb/>
悅許之於是張酒聽樂日夜不休終嵗淫縱卒馬多死<lb/>
由余歸數諫不聽去之秦秦繆公迎拜之上卿遂并國<lb/>
十二辟地千里<lb/>
<pb n="KR2d0023_WYG_024-30a"/>
秦繆公時戎彊大秦繆公遺之女樂二八與良宰焉戎<lb/>
王大喜以故數飲宴日夜不休左右有言秦冦之至者<lb/>
因扞弓而射之<hi>扞引也</hi>秦冦果至戎王醉而卧於樽下卒<lb/>
生搏而擒之<hi>吕覽壅塞又墨子</hi>
秦繆公見戎由余説而欲留之由余不肯繆公以告蹇<lb/>
叔蹇叔曰君以告内史廖内史廖對曰戎人不達於五<lb/>
音與五味君不若遺之繆公以女樂二八人與良宰遺<lb/>
之<hi>宰膳宰</hi>戎王喜迷惑大亂飲酒書夜不休由余驟諫不<lb/>
<pb n="KR2d0023_WYG_024-30b"/>
聽因怒而歸繆公<hi>吕覽不茍</hi>
三十七年秦用由余謀伐戎王益國十二開地千里遂<lb/>
霸西戎天子使召公過賀繆公以金鼓<hi>史秦本紀</hi>
秦繆公出狩至於咸陵天震大雷下有火化為白雀銜<lb/>
緑丹書集於公車<hi>尚書中候</hi>
　列異傳　秦繆公時<hi>穆公誤</hi>陳倉人掘地得物若羊非<lb/>
　羊若豕非豕牽以獻公道逢二童子童子曰此名為<lb/>
　蝹常在地食死人腦若欲殺之以柏挿其首蝹復曰<lb/>
<pb n="KR2d0023_WYG_024-31a"/>
　彼二童子名為陳寳得雄者王得雌者霸陳倉人捨<lb/>
　蝹逐二童子童子化為雉飛入平林陳倉人告公公<lb/>
　發徒大獵果得雌又化為石置之汧渭之間至文公<lb/>
　為立祠名陳寳雄飛南集今南陽雉縣其地也秦欲<lb/>
　表其符故以名縣每陳倉祠時有赤光長十餘丈從<lb/>
　雉縣来入陳倉祠中有聲如雄雉<hi>或作文公時事</hi>
　續博物志　秦繆公時有人掘地得物若羊將獻之<lb/>
　道逢二童子謂曰此名為蝹常在地中食死人腦若<lb/>
<pb n="KR2d0023_WYG_024-31b"/>
　欲殺之以柏東南枝捶其首由是墓皆植柏又曰柏<lb/>
　為鬼廷<lb/>
　列仙傳　蕭史者秦繆公時人也善吹簫能致孔雀<lb/>
　白鶴於庭繆公有女字弄玉好之公遂以女妻焉日<lb/>
　教弄玉作鳳鳴居數年吹似鳳聲鳳凰来止其屋公<lb/>
　為作鳳臺夫婦居其上不下數年一旦皆隨鳳凰飛<lb/>
　去故秦人為作鳳女祠於雍宫中時有簫聲而已<lb/>
　列仙傳　赤須子豐人秦繆公時主漁吏也數道豐<lb/>
<pb n="KR2d0023_WYG_024-32a"/>
　界災害水旱十不失一臣下迎而師之從受業問所<lb/>
　長好食松實天門冬石脂齒落更生髪墮再出服霞<lb/>
　絶後遂去呉山下七十餘年莫知所之<lb/>
秦繆公使人造弓三年乃成繆公用射不穿一札欲<lb/>
殺弓士士有女求見公曰妾父造弓竟年辛苦此柘<lb/>
生在朝陽之山妾父一日三逥而看其作者粘以秦<lb/>
膠被以麋觔箭之束簳必三年而始成王今射不穿<lb/>
一札是妾父合得死妾聞射之法左手如格虎右手<lb/>
<pb n="KR2d0023_WYG_024-32b"/>
如扶枝左手發右手不知王自不觧射何故殺妾父<lb/>
公聞言乃取弓當虎圏而射之矢踰於山過於彭城<lb/>
東勁過石梁其矢沒羽猶未盡弓力也<hi>列女傳公一載晉平  事</hi>
<hi>又作齊景公事</hi>
秦繆公謂伯樂曰子之年長矣子姓有可使求馬者乎<lb/>
對曰良馬者可以形容筋骨相也相天下之馬者若滅<lb/>
若失若亡其一若此馬者絶塵弭轍臣之子皆下材也<lb/>
可告以良馬而不可告以天下之馬臣有所與供儋纒<lb/>
<pb n="KR2d0023_WYG_024-33a"/>
采薪者九方堙<hi>堙一作臯</hi>此其於馬非臣之下也請見之繆<lb/>
公見之使之求馬三月而反報曰得馬矣在於沙丘繆<lb/>
公曰何馬也對曰牡<hi>牡一作牝</hi>而黄使人往取之牝<hi>牝一作牡</hi>而<lb/>
驪繆公不恱召伯樂而問之曰敗矣子之所使求者毛<lb/>
物牝牡弗能知又何馬之能知伯樂喟然太息曰一至<lb/>
此乎是乃其所以千萬臣而無數者也若堙之所觀者<lb/>
天機也得其精而忘其粗在内而忘其外見其所見而<lb/>
不見其所不見視其所視而不遺其所不視若堙之所<lb/>
<pb n="KR2d0023_WYG_024-33b"/>
相者乃有貴乎馬者馬至而果千里之馬<hi>淮南道應  又列子</hi>
<hi>説符</hi>
　新論<hi>因顯</hi>有賣良馬於市者已三旦矣而市人不顧<lb/>
　乃謂伯樂曰吾賣良馬而市人莫賞子一顧請獻半<lb/>
　馬之價於是伯樂造市来而迎睇之去而目送之一<lb/>
　朝之價遂至千金<lb/>
　韓子　伯樂教其憎者相千里馬教其愛者相駑馬<lb/>
　以千里馬世一有其利少駑馬多其利多也<lb/>
<pb n="KR2d0023_WYG_024-34a"/>
三十九年繆公卒葬雍從死者百七十七人秦之良臣<lb/>
子輿氏三人名曰奄息仲行鍼虎亦在從死之中秦人<lb/>
哀之為作黄鳥之詩<hi>史秦本紀</hi>
　應劭注漢書云秦繆公與羣臣飲酒酣公曰生共此<lb/>
　樂死共此哀於是奄息仲行鍼虎許諾及公薨皆從<lb/>
　死黄鳥詩所為作也<lb/>
康公塟繆公以子車氏三子殉秦人哀之賦黄鳥<hi>詩傳  詩</hi>
<hi>説亦同</hi>
<pb n="KR2d0023_WYG_024-34b"/>
　詩序　黄鳥哀三良也國人刺繆公以人從死而作<lb/>
　是詩<lb/>
穆公子四十人其太子罃代立是為康公<hi>史秦本紀</hi>
　　康公<lb/>
康公元年往嵗繆公之卒晉襄公亦卒襄公之弟名雍<lb/>
秦出也在秦晉趙盾欲立之使隨㑹来迎雍秦以兵送<lb/>
至令狐晉立襄公子而反擊秦師秦師敗隨㑹来奔<lb/>
二年秦伐晉於武城報令狐之役<lb/>
<pb n="KR2d0023_WYG_024-35a"/>
四年晉伐秦取少梁<lb/>
六年秦伐晉取羈馬戰於河曲大敗晉軍晉人患隨㑹<lb/>
在秦為亂乃使魏讎餘佯反合謀㑹詐而得㑹㑹遂歸<lb/>
晉<hi>史秦本紀約左氏文</hi>
秦康公築臺三年楚人起兵將欲以兵攻齊任妄曰饑<lb/>
召兵疾召兵勞召兵亂召兵君築臺三年今楚人起兵<lb/>
將攻齊臣恐其攻齊為聲而以襲秦為實也不如備之<lb/>
戍東邊楚人輟行<hi>韓子說林</hi>
<pb n="KR2d0023_WYG_024-35b"/>
康公忘繆公之業始棄其賢臣國人作晨風以刺之<hi>詩序</hi>
　詩説　秦君遇賢始勤終怠賢人譏之而作<lb/>
秦康公忘先君之舊臣與賢者有始而無終國人作權<lb/>
輿以刺之<hi>詩序風詩説云與晨  同義</hi>
康公立十二年卒子共公立<hi>史秦本紀</hi>
　<lb/>
　<lb/>
　春秋戰國異辭卷二十二<lb/>
</p>
<p>
</p>
  </div>
</body>
</text>
</TEI>
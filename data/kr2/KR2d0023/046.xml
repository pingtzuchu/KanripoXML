<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷四十三</head> <lb/>
    <p>
<pb n="KR2d0023_WYG_046-1a"/>
欽定四庫全書<lb/>
　春秋戰國異辭卷四十三<lb/>
　　　　　　　　　右春坊右諭徳陳厚耀撰<lb/>
　魏<lb/>
　　武侯<lb/>
武侯元年趙敬侯初立公子朔為亂不勝奔魏與魏襲<lb/>
邯郸魏敗而去<hi>史魏世家</hi>
魏武侯問元年於吳子吳子對曰言國君必慎始也慎<lb/>
<pb n="KR2d0023_WYG_046-1b"/>
始奈何曰正之正之奈何曰明智智不明何以見正多<lb/>
聞而擇焉所以明智也是故古者君始聽治大夫而一<lb/>
言士而一見庶人有謁必達公族請問必語四方至者<lb/>
勿距可謂不壅蔽矣分禄必及用刑必中君心必仁思<lb/>
君之利除民之害可謂不失民衆矣君身必正近臣必<lb/>
選大夫不兼官執民柄者不在一族可謂不權勢矣此<lb/>
春秋之意而元年之本也<hi>説苑建本</hi>
武侯問曰願聞治兵料人固國之道起對曰古之明王<lb/>
<pb n="KR2d0023_WYG_046-2a"/>
必謹君臣之禮飾上下之儀安集吏民順俗而教簡募<lb/>
良材以備不虞昔齊桓募士五萬以霸諸侯晉文召為<lb/>
前行四萬以獲其志秦穆置䧟陣三萬以服鄰敵故强<lb/>
國之君必料其民民有膽勇氣力者聚為一卒樂以進<lb/>
戰效力以顯其忠勇者聚為一卒能踰髙超逺輕足善<lb/>
走者聚為一卒王臣失位而欲見功於上者聚為一卒<lb/>
棄城去守欲除其醜者聚為一卒此五者軍之練鋭也<lb/>
有此三千人内出可以決圍外入可以屠城矣武侯問<lb/>
<pb n="KR2d0023_WYG_046-2b"/>
曰願聞陣必定守必固戰必勝之道起對曰立見且可<lb/>
豈直聞乎君能使賢者居上不肖者處下則陣已定矣<lb/>
民安其田宅親其有司則守已固矣百姓皆是吾君而<lb/>
非隣國則戰已勝矣<hi>吳子圖國</hi>
武侯謂吳起曰今秦脇吾西楚帶吾南趙衝吾北齊臨<lb/>
吾東燕絶吾後韓據吾前六國之兵四守勢甚不便憂<lb/>
此奈何起對曰夫安國家之道先戒為寳今君已戒祸<lb/>
其逺矣臣請論六國之俗夫齊陳重而不堅秦陳散而<lb/>
<pb n="KR2d0023_WYG_046-3a"/>
自鬭楚陳整而不乆燕陳守而不走三晉陳治而不用<lb/>
夫齊性剛其國富君臣驕奢而簡於細民其政寛而禄<lb/>
不均一陳兩心前重後輕故重而不堅擊此之道必三<lb/>
分之獵其左右脇而從之其陳可壊秦性强其地險其<lb/>
政嚴其賞罰信其人不讓皆有鬭心故散而自戰擊此<lb/>
之道必先示之以利而引去之士貪於徳而離其將乘<lb/>
乖獵散設伏投機其將可取楚性弱其地廣其政騷其<lb/>
民疲故整而不乆擊此之道襲亂其屯先奪其氣輕進<lb/>
<pb n="KR2d0023_WYG_046-3b"/>
速退弊而勞之勿與爭戰其軍可敗燕性慤其民慎好<lb/>
勇義寡詐謀故守而不走擊此之道觸而廹之陵而逺<lb/>
之馳而後之則上疑而下懼謹我車騎必避之路其將<lb/>
可虜三晉者中國也其性和其政平其民疲于戰習于<lb/>
兵輕其將薄其禄士無死志故治而不用擊此之道阻<lb/>
陳而壓之衆來則拒之去則追之以倦其師此其勢也<lb/>
然則一軍之中必有虎賁之士力輕扛鼎足輕戎馬搴<lb/>
旗斬將必有能者若此之等選而别之愛而貴之是謂<lb/>
<pb n="KR2d0023_WYG_046-4a"/>
軍命其有工用五兵材力健疾志在吞敵者必加其爵<lb/>
列可以決勝厚其父母妻子勸賞畏罰此堅陣之士可<lb/>
與持乆能審料此可以擊彼武侯曰善<hi>吳子料敵</hi>
武侯問曰吾欲觀敵之外以知其内察其進以知其止<lb/>
以定勝負可得聞乎起對曰敵人之來蕩蕩無慮旌旗<lb/>
煩亂人馬數顧一可擊十必使無措諸侯未㑹君臣未<lb/>
知溝壘未成禁令未施三軍洶洶欲前不能欲去不敢<lb/>
以半擊倍百戰不殆武侯問敵必可擊之道起對曰用<lb/>
<pb n="KR2d0023_WYG_046-4b"/>
兵必須審敵虚實而趨其危敵人逺來新至行列未定<lb/>
可擊既食未設備可擊奔走可擊勤勞可擊未得地利<lb/>
可擊失時不從可擊涉長道後行未息可擊涉水半渡<lb/>
可擊險道狹路可擊旌旗亂動可擊陳數移動可擊將<lb/>
離士卒可擊心怖可擊凡若此者選鋭衝之分兵繼之<lb/>
急擊勿疑<hi>吳子料敵</hi>
武侯問曰用兵之道何先起對曰先明四輕二重一信<lb/>
曰何謂也對曰使地輕馬馬輕車車輕人人輕戰明知<lb/>
<pb n="KR2d0023_WYG_046-5a"/>
險易則地輕馬芻秣以時則馬輕車膏鐧有餘則車輕<lb/>
人鋒鋭甲堅則人輕戰進有重賞退有重刑行之以信<lb/>
審能達此勝之主也武侯問曰兵何以為勝起對曰以<lb/>
治為勝又問曰不在衆乎起對曰若法令不明賞罰不<lb/>
信金之不止皷之不進雖有百萬何益于用所謂治者<lb/>
居則有禮動則有威進不可當退不可追前却有節左<lb/>
右應麾雖絶成陣雖散成行與之安與之危其衆可合<lb/>
而不可離可用而不可疲投之所往天下莫當名曰父<lb/>
<pb n="KR2d0023_WYG_046-5b"/>
子之兵<hi>吳子治兵</hi>
武侯問曰三軍進止豈有道乎起對曰無當天竈無當<lb/>
龍頭天竈者大谷之口龍頭者大山之端必左青龍右<lb/>
白虎前朱雀後𤣥武招揺在上從事於下將戰之時審<lb/>
候風所從來風順致呼而從之風逆堅陣以待之武侯<lb/>
問曰凡蓄卒騎豈有方乎起對曰夫馬必安其處所適<lb/>
其水草節其饑飽冬則温廐夏則涼廡刻剔毛鬛謹落<lb/>
四下戢其耳目無令驚駭習其馳逐閑其進止人馬相<lb/>
<pb n="KR2d0023_WYG_046-6a"/>
親然後可使車騎之具鞍勒銜轡必令完堅凡馬不傷<lb/>
於末必傷於始不傷於饑必傷於飽日暮道逺必數上<lb/>
下寧勞於人慎勿勞馬常令有餘備敵覆我能明此者<lb/>
横行天下<hi>吳子治兵</hi>
二年城安邑王垣<lb/>
七年伐齊至桑丘<lb/>
九年翟敗我於澮　使吳起伐齊至靈丘　齊威王初<lb/>
立<hi>以上史魏世家</hi>
<pb n="KR2d0023_WYG_046-6b"/>
武侯浮西河而下中流顧謂吳起曰<hi>起事魏文侯時為西河守文侯卒又</hi>
<hi>事武侯</hi>美哉乎山河之固此魏國之寳也起對曰在徳不<lb/>
在險昔三苗氏左洞庭右彭蠡徳義不修禹滅之夏桀<lb/>
之居左河濟右泰華伊闕在其南羊腸在其北修政不<lb/>
仁湯放之殷紂之國左孟門右太行常山在其北大河<lb/>
經其南修政不徳武王殺之由此觀之在徳不在險若<lb/>
君不修徳舟中之人盡為敵國也武侯曰善即封吳起<lb/>
為西河守甚有聲名<hi>史孫吳傳策又説苑貴徳  國  畧同</hi>
<pb n="KR2d0023_WYG_046-7a"/>
武侯曰兩軍相望不知其將我欲相之其術如何起對<lb/>
曰令賤而勇者將輕鋭以嘗之務於北無務於得觀敵<lb/>
之來一坐一起其政以理其追北佯為不及其見利佯<lb/>
為不知如此將者名為智將勿與戰也若其衆讙譁旌<lb/>
旗煩亂其卒自行自止其兵或縱或横其追北恐不及<lb/>
見利恐不得此為愚將雖衆可獲<hi>吳子論將</hi>
　吳子　武侯問曰嚴刑明賞足以勝乎起對曰嚴明<lb/>
　之事臣不能悉雖然非所恃也夫發號布令而人樂<lb/>
<pb n="KR2d0023_WYG_046-7b"/>
　聞興師動衆而人樂戰交兵接刅而人樂死此三者<lb/>
　人主之所持也武侯曰致之奈何對曰君舉有功而進<lb/>
　饗之無功而勵之於是武侯設坐廟庭為三行饗士<lb/>
　大夫上功坐前行餚席兼重器上牢次功坐中行餚<lb/>
　席器差減無功坐後行餚席無重器饗畢而出又頒<lb/>
　賜有功者父母妻子於廟門外亦以功為差有死事<lb/>
　之家嵗遣使者勞賜其父母著不忘於心行之三年<lb/>
　秦人興師臨於西河魏士聞之不待吏令介胄而奮<lb/>
<pb n="KR2d0023_WYG_046-8a"/>
　擊之者以萬數武侯召吳起而謂曰子前日之教行<lb/>
　矣起對曰臣聞人有短長氣有盛衰君試發無功者<lb/>
　五萬人臣請率以當之脱其不勝取笑於諸侯失權<lb/>
　於天下矣今使一死賊伏於壙野十人追之莫不梟<lb/>
　視狼顧何者恐其暴起而害己也是以一人投命足<lb/>
　懼千夫今臣以五萬之衆而為一死賊率以討之故<lb/>
　難敵矣於是武侯從之兼車五百乘騎三千匹而破<lb/>
　秦五十萬衆此勵士之功也先戰一日吳起令三軍<lb/>
<pb n="KR2d0023_WYG_046-8b"/>
　曰諸吏士當從受敵車騎與徒若車不得車騎不得<lb/>
　騎徒不得徒雖破軍皆無功故戰之日其令不煩而<lb/>
　威震天下<lb/>
　尉繚子　吳起臨戰左右進劒起曰將專主旗皷爾<lb/>
　臨難決疑揮兵指刄此將事也一劒之任非將事也<lb/>
　三軍成行一舍而後成三舍三舍之餘如決川源望<lb/>
　敵在前因其所長而用之敵白者堊之赤者赭之吳<lb/>
　起與秦戰未合一夫不勝其勇前獲雙首而還吳起<lb/>
<pb n="KR2d0023_WYG_046-9a"/>
　立斬之軍吏諌曰此材士也不可斬起曰材士則是<lb/>
　也非吾令也斬之<lb/>
十一年與韓趙三分晉地滅其後<lb/>
十三年秦獻公縣櫟陽<lb/>
十五年敗趙比藺<lb/>
吳起為魏武侯西河之守秦有小亭臨境吳起欲攻之<lb/>
不去則甚害田者去之則不足以徵甲兵於是乃倚一<lb/>
車轅於北門之外而令之曰有能徙此南門之外者賜<lb/>
<pb n="KR2d0023_WYG_046-9b"/>
之上田上宅人莫之徙也及有徙之者還賜之如令俄<lb/>
又置一石赤菽東門之外而令之曰有能徙此於西門<lb/>
之外者賜之如初人爭徙之乃下令大夫曰明日且攻<lb/>
亭有能先登者仕之國大夫賜之上田宅人爭趨之於<lb/>
是攻亭一朝而拔之<hi>韓子内儲上</hi>
吳起治西河欲諭其信於民<hi>吳起衛人為魏武侯西河守</hi>夜日置表<lb/>
於南門之外<hi>表柱也</hi>令於邑中曰明日有人僨南門之外<lb/>
表者仕長大夫<hi>長大夫上大夫也</hi>明日日晏矣莫有僨表者民<lb/>
<pb n="KR2d0023_WYG_046-10a"/>
相謂曰此必不信有一人曰試往僨表不得賞而已何<lb/>
傷往僨表來謁吳起吳起自見而出仕之長大夫夜日<lb/>
又復立表又令於邑中如前人守門爭表表加植不得<lb/>
所賞<hi>表深植而不能僨不得其所賞</hi>自是之後民信吳起之賞罰矣<hi>吕覽</hi>
<hi>慎小</hi>
　韓子<hi>外儲左</hi>吳起為魏將而攻中山軍人有病疽者吳<lb/>
　起跪而自吮其膿<hi>吳起懐瘳實而吮傷</hi>傷者之母立泣人問曰<lb/>
　將軍於若子如是尚何為而泣對曰吳起吮其父之<lb/>
<pb n="KR2d0023_WYG_046-10b"/>
　創而父死於涇水之戰今是子又將死也吾是以泣<lb/>
　<hi>又説苑復恩畧同</hi>
吳起謂商文曰<hi>吳起衛人為楚將又相魏為西河太守商文葢魏臣</hi>事君果有命<lb/>
矣夫商文曰何謂也吳起曰治四境之内成訓教變習<lb/>
俗使君臣有義父子有序子與我孰賢商文曰吾不若<lb/>
子曰今日置質為臣其主安重今日釋璽辭官其主安<lb/>
輕子與我孰賢商文曰吾不若子曰士馬成列馬與人<lb/>
敵人在馬前援桴一皷使三軍之士樂死若生子與我<lb/>
<pb n="KR2d0023_WYG_046-11a"/>
孰賢商文曰吾不若子吳起曰三者子皆不吾若也位<lb/>
則在吾上命也夫事君商文曰善子問我我亦問子世<lb/>
變主少羣臣相疑黔首不定屬之子乎屬之我乎吳起<lb/>
黙然不對少選曰與子商文曰是吾所以加於子之上<lb/>
也<hi>吕覽執一</hi>
吳起出遇故人而止之食故人曰諾令返而御吳子曰<lb/>
待公而食故人至暮不來起不食待之明日蚤令人求<lb/>
故人故人來方與之食<hi>韓子外儲左</hi>
<pb n="KR2d0023_WYG_046-11b"/>
魏武侯謀事而當羣臣莫能逮朝而有喜色<hi>朝一作退朝下同</hi>
吳起進曰今者有以楚莊王之語聞者乎武侯曰未也<lb/>
荘王之語奈何吳起曰楚莊王謀事而當羣臣莫能逮<lb/>
朝而有憂色申公巫臣進曰君朝而有憂色何也荘王<lb/>
曰吾聞之諸侯自擇師者王自擇友者霸足已而羣臣<lb/>
莫之若者亡今以不榖之不肖而議於朝則羣臣莫能<lb/>
逮吾國其㡬於亡矣吾是以有憂也荘王之所以憂而<lb/>
君獨有喜色何也武侯逡巡而謝曰天使夫子振寡人<lb/>
<pb n="KR2d0023_WYG_046-12a"/>
之過也天使夫子振寡人之過也<hi>新序卷一吳又荀子堯問  又  子圖國</hi>
<hi>稍畧</hi>
　吕覽<hi>驕恣</hi>魏武侯謀事而當攘背疾言於庭曰大夫之<lb/>
　慮莫如寡人矣立有間再三言李悝趨進曰昔者楚<lb/>
　莊王謀事而當有大功退朝而有憂色敢問其説王<lb/>
　曰仲虺有言能自為取師者王能自取友者存其所<lb/>
　擇而莫如已者亡今以不榖之不肖也羣臣之謀又<lb/>
　莫吾及也我其亡乎曰此霸主之所憂也而君獨伐<lb/>
<pb n="KR2d0023_WYG_046-12b"/>
　之其可乎武侯曰善<lb/>
吳起行魏武侯送之絶河西與起相辭曰何以治西河<lb/>
對曰以忠信<hi>吕氏春秋</hi>
吳起治西河之外王錯譛之於魏武侯武侯使人召之<lb/>
吳起治於岸門止車而休望西河泣數行而下其僕謂<lb/>
之曰竊觀公之志視舍天下若舍屣今去西河而泣何<lb/>
也吳起雪泣而應之曰子弗識也君誠知我而使我畢<lb/>
能秦必可亡而西河可以王今君聽䜛人之議而不知<lb/>
<pb n="KR2d0023_WYG_046-13a"/>
我西河之為秦也不乆矣魏國從此削矣吳起果去魏<lb/>
入楚而西河畢入秦魏日以削<hi>吕覽觀表又長見篇</hi>
田文既死公叔為相尚魏公主<hi>公叔韓之公族</hi>而害吳起公叔<lb/>
之僕曰起易去也公叔曰奈何其僕曰吳起為人節亷<lb/>
而自喜名也君因先與武侯言曰夫吳起賢人也而侯<lb/>
之國小又與疆秦壤界臣竊恐起之無留心也武侯即<lb/>
曰奈何君因謂武侯曰試延以公主起有留心則必受<lb/>
之無留心則必辭矣以此卜之君因召吳起而與歸即<lb/>
<pb n="KR2d0023_WYG_046-13b"/>
令公主怒而輕君吳起見公主之賤君也則必辭於是<lb/>
吳起見公主之賤魏相果辭魏武侯武侯疑之而弗信<lb/>
也吳起懼得罪遂去即之楚<hi>史孫吳傳</hi>
徐無鬼因女商見魏武侯武侯勞之曰先生病矣苦於<lb/>
山林之勞顧乃肯見於寡人徐無鬼曰我則勞於君君<lb/>
有何勞於我君將盈耆欲長好惡則性命之情病矣君<lb/>
將黜耆欲掔好惡<hi>掔音牽</hi>則耳目病矣我將勞君君有何<lb/>
勞於我武侯超然不對少焉徐無鬼曰嘗語君吾相狗<lb/>
<pb n="KR2d0023_WYG_046-14a"/>
也下之質執飽而止是狸徳也中之質若視日上之質<lb/>
若亡其一吾相狗又不若吾相馬也吾相馬直者中䋲<lb/>
曲者中鉤方者中矩圓者中規是國馬也而未若天下<lb/>
馬也天下馬有成材若䘏若佚若喪其一若是者超軼<lb/>
絶塵不知其所武侯大説而笑徐無鬼出女商曰先生<lb/>
獨何以説吾君乎吾所以説吾君者横説之則以詩書<lb/>
禮樂從説之則以金板六弢奉事而大有功者不可為<lb/>
數而吾君未嘗啓齒今先生何以説吾君使吾君説若<lb/>
<pb n="KR2d0023_WYG_046-14b"/>
此乎徐無鬼曰吾直告之吾相狗馬耳女商曰若是乎<lb/>
曰子不聞越之流人乎去國數日見其所知而喜去國<lb/>
旬月見所嘗見於國中者喜及期年也見似人者而喜<lb/>
矣不亦去人滋乆思人滋深乎夫逃虚空者藜藋拄乎<lb/>
鼪鼬之逕踉位其空<hi>踉欲行貌位處也言欲行且止</hi>聞人足音跫然而<lb/>
喜矣又況乎昆弟親戚之謦欬其側者乎乆矣夫莫以<lb/>
真人之言譬欬吾君之側乎<hi>莊子徐無鬼</hi>
徐無鬼見武侯武侯曰先生居山林食芋栗厭葱韭以<lb/>
<pb n="KR2d0023_WYG_046-15a"/>
賓寡人乆矣夫今老邪其欲干酒肉之味邪其寡人亦<lb/>
有社稷之福邪徐無鬼曰無鬼生於貧賤未嘗敢飲食<lb/>
君之酒肉將來勞君也君曰何哉奚勞寡人曰勞君之<lb/>
神與形武侯曰何謂邪徐無鬼曰天地之養也一登髙<lb/>
不可以為長居下不可以為短君獨為萬乘之主以苦<lb/>
一國之民以養耳目鼻口夫神者不自許也夫神者好<lb/>
和而惡姦夫姦病也故勞之惟君所病之何也<hi>人則不病而君</hi>
<hi>獨病之何哉</hi>武侯曰欲見先生乆矣吾欲愛民而為義偃兵<lb/>
<pb n="KR2d0023_WYG_046-15b"/>
可乎徐無鬼曰不可愛民害民之始也為義偃兵造兵<lb/>
之本也君自此為之則殆不成美惡器也君雖為仁義<lb/>
幾且偽哉形固造形成固有伐變固外戰<hi>有為而形者能造其形於</hi>
<hi>外若心執定而不化則有攻伐之形心為物所變亂則有戰鬭之形</hi>君亦必無盛鶴列於<lb/>
麗譙之間無徒驥於錙壇之宫<hi>鶴列陣名麗譙樓名錙壇祭祀之地言人心若</hi>
<hi>茍與物鬬則一室之内無非爭奪之境兵騎之象無之者去其心中之兵也</hi>無藏逆於得無<lb/>
以巧勝人無以謀勝人無以戰勝人夫殺人之士民兼<lb/>
人之土地以養吾私與吾神者其戰不知孰善勝之惡<lb/>
<pb n="KR2d0023_WYG_046-16a"/>
乎在君若勿已矣修胸中之誠以應天地之情而勿攖<lb/>
夫民死已脱矣君將惡乎用夫偃兵哉<hi>莊子徐無鬼</hi>
十六年伐楚取魯陽武侯卒子罃立是為惠王<hi>史魏世家</hi>
　<lb/>
　<lb/>
　<lb/>
　<lb/>
　<lb/>
<pb n="KR2d0023_WYG_046-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋戰國異辭卷四十三<lb/>
</p>
<p>
</p>
  </div>
</body>
</text>
</TEI>
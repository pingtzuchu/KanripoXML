<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋戰國異辭卷四十七</head> <lb/>
    <p>
<pb n="KR2d0023_WYG_050-1a"/>
欽定四庫全書<lb/>
　春秋戰國異辭卷四十七<lb/>
　　　　　　　　　右春坊右諭德陳厚耀撰<lb/>
　韓<lb/>
　　史韓世家<hi>節文</hi>韓之先與周同姓姓姬氏其後苗裔<lb/>
　　事晉得封於韓原曰韓武子武子後三世有韓厥<lb/>
　　從封姓為韓晉景公十一年厥與郤克將兵八百<lb/>
　　乗伐齊敗齊頃公于鞍於是晉作六卿而韓厥在<lb/>
<pb n="KR2d0023_WYG_050-1b"/>
　　一卿之位號為獻子晉悼公之十年獻子老尋卒<lb/>
　　子宣子代宣子徙居州<hi>宣子名起</hi>晉頃公十二年宣子<lb/>
　　與趙魏共分祁氏羊舌氏十縣定公十五年宣子<lb/>
　　與趙簡子侵伐范中行氏宣子卒子貞子代立貞<lb/>
　　子徙居平陽貞子卒子簡子代簡子卒子莊子代<lb/>
　　莊子卒子康子代康子與趙襄子魏桓子共敗知<lb/>
　　伯分其地地益大大於諸侯康子卒子武子代武<lb/>
　　子二年代鄭殺其君幽公十六年武子卒子景侯<lb/>
<pb n="KR2d0023_WYG_050-2a"/>
　　立<lb/>
　　世本　韓萬生賕伯賕伯生定伯簡簡生輿輿生<lb/>
　　獻子厥厥生宣子起起生平子頃　據國語自桓<lb/>
　　叔以下嘉吾子之賜或説韓氏是曲沃桓叔之後<lb/>
　　景侯<lb/>
景侯䖍元年伐鄭取雍丘<lb/>
二年鄭敗我負黍<lb/>
六年與趙魏俱得列為諸侯<lb/>
<pb n="KR2d0023_WYG_050-2b"/>
九年鄭圍我陽翟景侯卒子列侯取立<hi>以上史韓世家</hi>
　　列侯<lb/>
列侯三年聶政殺韓相俠累<hi>史魏世家</hi>
聶政者軹深井里人也殺人避仇與母姊如齊以屠為<lb/>
事久之濮陽嚴仲子事韓哀侯與韓相俠累有郤嚴仲<lb/>
子恐誅亡去遊求人可以報俠累者至齊齊人或言聶<lb/>
政勇敢士也避仇隠於屠者之間嚴仲子至門請數反<lb/>
然後具酒自觴聶政母前酒酣嚴仲子奉黄金百鎰前<lb/>
<pb n="KR2d0023_WYG_050-3a"/>
為聶政母夀聶政驚怪其厚因謝嚴仲子嚴仲子固進<lb/>
而聶政謝曰臣幸有老母家貧客遊以為狗屠可以旦<lb/>
夕得甘毳以養親親供養備不敢當仲子之賜嚴仲子<lb/>
辟人因為聶政言曰臣有仇而行遊諸侯衆矣然至齊<lb/>
竊聞足下義甚髙故進百金者將用為夫人麤糲之費<lb/>
得以交足下之驩豈敢以有求望邪聶政曰臣所以降<lb/>
志辱身居市井屠者徒幸以養老母老母在政身未敢<lb/>
以許人也嚴仲子固讓聶政竞不肯受也然嚴仲子卒<lb/>
<pb n="KR2d0023_WYG_050-3b"/>
備賓主之禮而去久之聶政母死既已𦵏除服聶政曰<lb/>
嗟乎政乃市井之人鼓刀以屠而嚴仲子乃諸侯之卿<lb/>
相也不逺千里枉車騎而交臣臣之所以待之至淺鮮<lb/>
矣未有大功可以稱者而嚴仲子奉百金為親夀我雖<lb/>
不受然是者徒深知政也夫賢者以感忿睚眦之意而<lb/>
親信窮僻之人而政獨安得嘿然而已乎且前日要政<lb/>
政徒以老母老母今以天年終政將為知己者用乃遂<lb/>
西至濮陽見嚴仲子曰前日所以不許仲子者徒以親<lb/>
<pb n="KR2d0023_WYG_050-4a"/>
在今不幸而母以天年終仲子所欲報仇者為誰請得<lb/>
從事焉嚴仲子具告曰臣之仇韓相俠累俠累又韓君<lb/>
之季父也宗族盛多居處兵衛甚設臣欲使人刺之衆終<lb/>
莫能就今足下幸而不棄請益其車騎壯士可為足下<lb/>
輔翼者聶政曰韓之與衛相去中間不甚逺今殺人之<lb/>
相相又國君之親此其勢不可以多人多人不能無生<lb/>
得失生得失則語泄語泄是韓舉國而與仲子為仇豈<lb/>
不殆哉遂謝車騎人徒聶政乃辭獨行杖劍至韓韓相<lb/>
<pb n="KR2d0023_WYG_050-4b"/>
俠累方坐府上持兵㦸而衛侍者甚衆聶政直入上階<lb/>
刺殺俠累左右大亂聶政大呼所擊殺者數十人因自<lb/>
皮面決眼自屠出腸遂以死韓取聶政屍暴於市購問<lb/>
莫知誰子於是韓購縣之有能言殺相俠累者予千金<lb/>
久之莫知也政姊榮<hi>一作嫈</hi>聞人有刺殺韓相者乃於邑<lb/>
曰其是吾弟與嗟乎嚴仲子知吾弟立起如韓之市而<lb/>
死者果政也㐲尸哭極哀曰是軹深井里所謂聶政者<lb/>
也市行者諸衆人皆曰此人暴虐吾國相王縣購其名<lb/>
<pb n="KR2d0023_WYG_050-5a"/>
姓千金夫人不聞與何敢來識之也榮應之曰聞之然<lb/>
政所以蒙汚辱自棄於市販之間者為老母幸無恙妾<lb/>
未嫁也親既以天年下世妾已嫁夫嚴仲子乃察舉吾<lb/>
弟困汚之中而交之澤厚矣可柰何士固為知己者死<lb/>
今乃以妾尚在之故重自刑以絶從妾其柰何畏殺身<lb/>
之誅終滅賢弟之名大驚韓市人乃大呼天者三卒於<lb/>
邑悲哀而死政之旁晉楚齊衛聞之皆曰非獨政能也<lb/>
乃其姊亦烈女也<hi>史刺客傳刺國䇿此文較簡貫博物志云聶政  韓相白虹為之  日</hi>
<pb n="KR2d0023_WYG_050-5b"/>
　韓非子　嚴遂不善周君患之馮沮曰嚴遂相而韓<lb/>
　傀貴於君不如行賊於韓傀則君必以為嚴氏也<lb/>
　琴操　聶政刺韓王者聶政之所作也政父為韓王<lb/>
　治劍不成王殺之時政未生及壯問母父何在母告<lb/>
　之政欲殺王乃學塗入王宫拔劍刺王不得踰城出<lb/>
　去入太山遇僲人學鼓琴漆身為厲吞炭變其音七<lb/>
　年而琴成欲入韓國道逢其妻妻對之泣政曰夫人<lb/>
　何故泣妻曰聶政出遊七年不歸吾常夢見君對妾<lb/>
<pb n="KR2d0023_WYG_050-6a"/>
　笑齒似政故悲而泣政曰天下齒盡政若耳曷為泣<lb/>
　乎即復入山中仰天歎曰嗟乎變容易聲欲報仇而<lb/>
　為妻所知父讎當何時復援石擊落其齒留山中三<lb/>
　年復入韓國人莫知政政鼓琴闕下觀者成行王乃<lb/>
　召政政内刀琴中而見王王使之琴政援琴而歌於<lb/>
　是左手持衣右手持刀以刺王殺之知當及毋即自<lb/>
　犁剥面皮斷其形體人莫能識乃梟裂政市懸金其<lb/>
　側有知此人者賜金千斤一婦人徃哭曰嗟乎為父<lb/>
<pb n="KR2d0023_WYG_050-6b"/>
　報仇邪顧謂市人曰此聶政也為父報仇知當及毋<lb/>
　乃自犁面何愛一女子身而不揚吾子名哉抱政尸<lb/>
　而哭絶行脈而死　太平御覽引牽合聶政豫讓髙<lb/>
　漸離等事為一附㑹明矣<lb/>
　繹史　史韓世家列侯三年聶政殺韓相俠累俠累<lb/>
　即傀也刺客傳作哀侯者誤以後有韓嚴弑哀侯事<lb/>
　嚴遂韓嚴兩名相亂故舛<lb/>
九年秦拔我宜陽取六邑<lb/>
<pb n="KR2d0023_WYG_050-7a"/>
十三年列侯卒子文侯立<hi>以上史韓世家</hi>
　　文侯<lb/>
文侯二年伐鄭取陽城伐宋到彭城執宋君<lb/>
七年伐齊至桑丘鄭反晉<lb/>
九年伐齊至靈丘<lb/>
十年文侯卒子哀侯立<hi>以上史韓世家</hi>
　　哀侯<lb/>
哀侯元年與趙魏分晉國<hi>史韓世家</hi>
<pb n="KR2d0023_WYG_050-7b"/>
二年滅鄭因徙都鄭<hi>史韓世家</hi>
六年韓嚴弑其君哀侯而子懿侯立<hi>年表懿侯作莊侯又紀年云韓山堅</hi>
<hi>弑其君哀侯而若山立若山即懿侯也則韓嚴為韓山堅也戰國䇿又有韓仲子名遂又恐是韓嚴也兩存之</hi>
　　懿侯<lb/>
懿侯二年魏敗我馬陵<lb/>
五年與魏惠王㑹宅陽<lb/>
九年魏敗我澮<lb/>
十二年懿侯卒子昭侯立<hi>以上史韓世家</hi>
<pb n="KR2d0023_WYG_050-8a"/>
　　昭侯<hi>一作昭釐侯</hi>
昭侯元年秦敗我西山<lb/>
二年宋取我黄池<lb/>
六年伐東周取陵觀邢丘<lb/>
八年申不害相韓修術行道國内以治諸侯不侵<hi>以上俱史</hi>
<hi>韓世家</hi>
　淮南子　申子者韓昭釐之佐韓晉别國也地墽民<lb/>
　險而介於大國之閒晉國之故禮未滅韓國之新法<lb/>
<pb n="KR2d0023_WYG_050-8b"/>
　重出先君之令未收後君之令又下新故相反前後<lb/>
　相繆百官背亂不知所用故刑名之書生焉<hi>漢書法家申子</hi>
　<hi>六篇</hi>
　韓非子　申子曰上明見人備之其不明見人惑之<lb/>
　其知見人飾之不知見人匿之其無欲見人司之其<lb/>
　有欲見人餌之故曰吾無從知之惟無為可以規之<lb/>
　一日申子曰慎而言也人且知女慎而行也人且隨<lb/>
　女而有知見也人且匿女而無知見也人且意女女<lb/>
<pb n="KR2d0023_WYG_050-9a"/>
　有知也人且臧女女無知也人且行女故曰惟無為<lb/>
　可以規之<lb/>
　論衡　韓用申不害行其三符兵不侵境盖十五年<lb/>
　其後不能用之又不察其書兵挫軍破國并於秦<lb/>
十一年昭侯如秦<hi>史韓世家</hi>
韓昭侯使人藏弊袴侍者曰君亦不仁矣弊袴不以賜<lb/>
左右而藏之昭侯曰非子之所知也吾聞明主之愛一<lb/>
嚬一笑嚬有為嚬而笑有為笑今夫袴豈特嚬笑哉吾<lb/>
<pb n="KR2d0023_WYG_050-9b"/>
必待有功者故收藏之未有予也<hi>韓子内儲上</hi>
韓昭釐侯出弋靷偏緩昭釐侯居車上謂其僕曰靷不<lb/>
偏緩乎其僕曰然至舍昭釐侯射鳥其右攝其一靷適<lb/>
之<hi>適猶等也</hi>昭釐侯已射駕而歸上車適問曰鄉者靷偏緩<lb/>
今適何也其右從後對曰今者臣適之昭釐侯至詰庫<lb/>
令各避舍<hi>詰讓也</hi>故擅為妄意之道雖當賢主不由也<hi>由用</hi>
<hi>也非吕覽處方按此與韓  子罪典冠法同</hi>
　韓非子　韓昭侯握爪而佯亡一爪求之甚急左右<lb/>
<pb n="KR2d0023_WYG_050-10a"/>
　或割其爪而效之昭侯以此察左右之臣不誠<lb/>
　韓非子　韓昭侯曰吹竽者衆吾無以知其善者田<lb/>
　嚴對曰一　一而聽之<lb/>
申不害者京人也故鄭之賤臣學術以干韓昭侯昭侯<lb/>
用為相<hi>昭侯八年</hi>内修政教外應諸侯十五年終申子之身<lb/>
國治兵彊無侵韓者申子之學本于黄老刑名著書二<lb/>
篇號曰申子<hi>史申子傳</hi>
韓昭侯謂申子曰法度甚易行也申子曰法者見功而<lb/>
<pb n="KR2d0023_WYG_050-10b"/>
與賞因能而受官今君設法度而聽左右之請此所以<lb/>
難行也昭侯曰吾自今以來知行法矣寡人奚聽矣<hi>韓子</hi>
<hi>外諸左</hi>
趙令人困申子於韓請兵將以攻魏申子欲言之君而<lb/>
恐君之疑已外市也不則恐惡於趙乃令趙紹韓沓嘗<lb/>
試君之動貌而後言之内則知昭侯之意外則有得趙<lb/>
之功<hi>韓子内儲上</hi>
韓昭釐侯視所以祠廟之牲其豕小<hi>昭釐侯按韓昭侯懿侯之子也景侯</hi>
<pb n="KR2d0023_WYG_050-11a"/>
<hi>五世孫</hi>昭釐侯令官更之官以是豕來也昭釐侯曰是非<lb/>
向者之豕耶官無以對命吏罪之從者曰君王何以知<lb/>
之君曰吾以其耳也申不害聞之曰<hi>申不害鄭之京人昭釐侯之相</hi>何<lb/>
以知其聾以其耳之聽也何以知其盲以其目之明也<lb/>
何以知其狂以其言之當也故曰去聽無以聞則聰去<lb/>
視無以見則明去智無以知則公去三者不任則治三<lb/>
者任則亂此以言耳目心智之不足恃也<hi>吕覽任數</hi>
大成午從趙謂申不害於韓曰以韓重我於趙請以趙<lb/>
<pb n="KR2d0023_WYG_050-11b"/>
重子於韓是子有兩韓我有兩趙<hi>韓子内儲下</hi>
申侯嘗請任其從兄昭侯不許申子有怨色昭侯曰所<lb/>
為學干子者欲以治國也今將聽子之謁而廢子之術<lb/>
乎抑其行子之術而廢子之請乎子嘗寡人修功勞視<lb/>
次第今有所私請將奚聽乎申子乃避舍請罪曰君真<lb/>
其人也<hi>史申子傳</hi>
堂谿公見昭侯曰今有白玉之巵而無當<hi>無當者有漏不可飲</hi>有<lb/>
瓦巵而有當君渴將何以飲君曰以瓦巵堂谿公曰白<lb/>
<pb n="KR2d0023_WYG_050-12a"/>
玉之巵美而君不以飲者以其無當耶君曰然堂谿公<lb/>
曰為人主而漏泄其羣臣之語譬猶玉巵之無當堂谿<lb/>
公毎見而出昭侯必獨卧惟恐夢言泄於妻妾申子曰<lb/>
獨視者謂明獨聽者謂聰能獨斷者故可為天下主<hi>韓子</hi>
<hi>外儲右</hi>
韓昭侯使騎於縣使者報昭侯問曰何見也曰南門之<lb/>
外有黄犢食苗道左者昭侯謂使者毋洩吾所問於女<lb/>
乃下令曰當苗時禁牛馬入人田中國有令而吏不以<lb/>
<pb n="KR2d0023_WYG_050-12b"/>
為事牛馬多入人田中亟舉其數上之不得將重其罪<lb/>
於是三鄉舉而上之昭侯曰未盡也復徃審之乃得南<lb/>
門之外黄犢吏以昭侯為明察皆懼<hi>韓子内儲上</hi>
二十二年申不害死<hi>史韓世家</hi>
二十四年秦來拔我宜陽<hi>仝上</hi>
韓昭侯醉而寢典冠者見君之寒也故加衣於君之上<lb/>
覺寢而說問左右曰誰加衣者左右對曰典冠君因兼<lb/>
罪典衣與典冠其罪典衣以為失其事也其罪典冠以<lb/>
<pb n="KR2d0023_WYG_050-13a"/>
為越其職也非不惡寒也以為侵官之害甚於寒<hi>韓子二柄</hi>
韓昭侯之時黍種常貴甚昭侯令人覆廩吏果竊黍種<lb/>
而糶之甚多<hi>韓子内儲下</hi>
昭僖侯之時宰人上食而羮中有生肝焉昭侯召宰人<lb/>
之次而誚之曰若何為置生肝寡人羮中宰人頓首服<lb/>
死罪曰竊欲去尚宰人也一曰僖侯浴湯中有礫僖侯<lb/>
曰尚浴免則有當代者乎左右對曰有僖侯曰召而來<lb/>
譙之曰何為置礫湯中對曰尚浴免則臣得代之是以<lb/>
<pb n="KR2d0023_WYG_050-13b"/>
然也<hi>韓子内儲下</hi>
韓魏相與爭侵地子華子見昭釐侯<hi>昭釐侯韓哀侯之子</hi>昭釐侯<lb/>
有憂色子華子曰今使天下書銘於君之前書之曰左<lb/>
手攫之則右手廢右手攫之則左手廢然而攫之必有<lb/>
天下君將攫之乎亡其不與昭釐侯曰寡人不攫也子<lb/>
華子曰甚善自是觀之兩臂重於天下也身又重於兩<lb/>
臂韓之輕於天下逺今之所爭者其輕於韓又逺君固<lb/>
愁身傷生以憂之臧不得也<hi>臧近也</hi>昭釐侯曰善教寡人<lb/>
<pb n="KR2d0023_WYG_050-14a"/>
者衆矣未嘗得聞此言也<hi>吕覽審為王又莊子讓</hi>
韓昭侯二十五年旱作髙門屈宜臼曰<hi>屈宜臼楚大夫在魏也</hi>韓<lb/>
侯不出此門何也不時吾所謂時者非時日也人固有<lb/>
利不利時韓侯嘗利矣不作髙門徃年秦拔宜陽今年<lb/>
旱韓侯不以此卹民之急而顧益奢此謂時絀舉嬴二<lb/>
十六年髙門成昭侯卒果不出此門子宣惠王立<hi>史韓世家</hi>
<hi>苑又說  權謀</hi>
　　宣惠王<lb/>
<pb n="KR2d0023_WYG_050-14b"/>
宣惠王五年張儀相秦<lb/>
八年魏敗我將韓舉<hi>史韓世家</hi>
韓與魏有隙子順謂韓王曰昭釐侯一世之明君也申<lb/>
不害一世之賢相也韓與魏敵侔之國而釐侯執圭見<lb/>
梁君者非好卑而惡尊慮過而計失也與嚴敵為鄰而<lb/>
動有滅亡之變獨勁不能支二難故降心以相從屈已<lb/>
以求存也申不害慮事而言忠臣也昭釐侯聽而行之<lb/>
明君也今韓弱于始之韓魏弱于始之魏秦强于始之<lb/>
<pb n="KR2d0023_WYG_050-15a"/>
秦而背先人之舊好以區區之衆居二敵之間非良䇿<lb/>
也齊楚逺而難恃秦魏呼吸而至舍近而求逺是以虚<lb/>
名自累而不免近敵之困者也為王計者莫如除小忿<lb/>
全大好也吳越之人同舟濟江中流遇風波其相救如<lb/>
左右手者所患同也今不恤所同之患是不如吳越之<lb/>
舟人也韓王曰善<hi>孔叢子中</hi>
十一年君號為王　與趙㑹區鼠<lb/>
十四年秦伐敗我鄢<lb/>
<pb n="KR2d0023_WYG_050-15b"/>
韓宣王問於樛留吾欲兩用公仲公叔其可乎樛留對<lb/>
曰昔魏兩用樓翟<hi>樓緩翟璜</hi>而亡西河楚兩用昭景<hi>楚之二姓</hi>而<lb/>
亡鄢郢今君兩用公仲公叔此必將爭事而外市則國<lb/>
必憂矣<hi>韓子難一</hi>
公叔相韓而有功齊公仲甚重於王公叔恐王之相公<lb/>
仲也使齊韓約而攻魏公叔因内齊軍於鄭以刦其君<lb/>
以固其位而信兩國之約<hi>韓子内儲下</hi>
十六年秦敗我脩魚虜得韓將䱸申差於濁澤韓氏急<lb/>
<pb n="KR2d0023_WYG_050-16a"/>
公仲謂韓王曰與國非可恃也今秦之欲伐楚久矣王<lb/>
不如因張儀為和於秦賂以一名都具甲與之南伐楚<lb/>
此以一易二之計也韓王曰善乃警公仲之行將西購<lb/>
於秦楚王聞之大恐召陳軫告之陳軫曰秦之欲伐楚<lb/>
久矣今又得韓之名都一而具甲秦韓並兵而伐楚此<lb/>
秦所禱祀而求也今已得之矣楚國必伐矣王聽臣為<lb/>
之警四境之内起師言救韓命戰車滿道路發信臣多<lb/>
其車重其幣使信王之救已也縱韓不能聽我韓必德<lb/>
<pb n="KR2d0023_WYG_050-16b"/>
王也必不為鴈行以來是秦韓不和也兵雖至楚不大<lb/>
病也為能聽我絶韓於秦秦必大怒以厚怨韓韓之南<lb/>
交楚必輕秦輕秦其應秦必不敬是因秦韓之兵而免<lb/>
楚國之患也楚王曰善乃警四境之内興師言救韓命<lb/>
戰車滿道路發信臣多其車重其幣謂韓王曰不榖國<lb/>
雖小已悉發之矣願大國遂肆志於秦不穀將以楚徇<lb/>
韓韓王聞之大說乃止公仲之行公仲曰不可夫以實<lb/>
伐我者秦也以虚名救我者楚也王恃楚之虚名而輕<lb/>
<pb n="KR2d0023_WYG_050-17a"/>
絶彊秦之敵王必為天下大笑且楚韓非兄弟之國也<lb/>
又非素約而謀伐秦也已有伐形因發兵言救韓此必<lb/>
陳軫之謀也且王已使人報於秦矣今不行是欺秦也<lb/>
夫輕欺彊秦而信楚之謀臣恐王必悔之韓王不聽遂<lb/>
絶於秦秦因大怒益甲伐韓大戰楚救不至<hi>史韓世家</hi>
十九年大破我岸門太子倉質於秦以和<hi>史韓世家</hi>
客有說韓宣王宣王說而大息左右引王之說之以先<lb/>
告客以為德<hi>韓子外儲右</hi>
<pb n="KR2d0023_WYG_050-17b"/>
吳章謂韓宣王曰人主不可佯愛人一日不可復憎不<lb/>
可以佯憎人一日不可復愛也故佯憎佯愛之徵見則<lb/>
諛者因資而毁譽之雖有明主不能復收而况於以誠<lb/>
借人也<hi>韓子外儲右</hi>
二十一年與秦共攻楚<hi>圍景座也</hi>敗楚將屈匄斬首八萬於<lb/>
丹陽<hi>史韓世家</hi>
　史記<hi>齊世家</hi>楚圍雍氏秦敗屈匄<hi>二十四年</hi>蘇代謂田軫曰<lb/>
　臣願有謁于公其為事甚完使楚利公成為福不成<lb/>
<pb n="KR2d0023_WYG_050-18a"/>
　亦為福今者臣立於門客有言曰魏王謂韓馮張儀<lb/>
　曰煑棗將拔齊兵又進子來救寡人則可矣不救寡<lb/>
　人寡人弗能拔此特轉辭也秦韓之兵毋東旬餘則魏<lb/>
　氏轉韓從秦秦逐張儀交臂而事齊楚此公之事成<lb/>
　也田軫曰柰何使無東對曰韓馮之救魏之辭必不<lb/>
　謂韓王曰馮以為魏必曰馮將以秦韓之兵東却齊<lb/>
　宋馮因搏三國之兵乗屈匄之弊南割於楚故地必<lb/>
　盡得之矣張儀救魏之辭必不謂秦王曰儀以為魏<lb/>
<pb n="KR2d0023_WYG_050-18b"/>
　必曰儀且以秦韓之兵東距齊宋儀將搏三國之兵<lb/>
　乗屈匄之弊南割於楚名存亡國實伐三川而歸此<lb/>
　王業也公令楚王與韓氏地使秦制和謂秦王曰請<lb/>
　與韓地而王以施三川韓氏之兵不用而得地於楚<lb/>
　韓馮之東兵之辭且謂秦何曰秦兵不用而得三川<lb/>
　伐楚韓以窘魏魏氏不敢東是孤齊也張儀之東兵<lb/>
　之辭且謂何曰秦韓欲地而兵有案聲威發於魏魏<lb/>
　氏之欲不失齊楚者有資矣魏氏轉秦韓爭事齊楚<lb/>
<pb n="KR2d0023_WYG_050-19a"/>
　楚王欲而無與地公令秦韓之兵不用而得地有一<lb/>
　大德也秦韓之王刦於韓馮張儀而東兵以狥服魏<lb/>
　公常執左券以責於秦韓此其善於公而惡張子多<lb/>
　資矣<hi>紀年云魏哀王七年楚景□圍雍氏韓宣王卒秦助韓共敗楚屈匄  史注引此今本不載</hi>
　繹史　楚圍雍氏屢見於史記戰國䇿徐廣曰前圍<lb/>
　雍氏在周赧王三年後圍雍氏在赧王十五年正義<lb/>
　謂韓襄王十二年已下文並是後圍雍氏以規徐說<lb/>
　之非索隠曰秦惠王二十六年楚圍雍氏至昭王七<lb/>
<pb n="KR2d0023_WYG_050-19b"/>
　年又圍雍氏是再圍也其說與徐廣同劉氏曰前圍<lb/>
　雍氏當赧王七年戰國䇿及紀年並不同凡此諸說<lb/>
　皆恍惚無據殊不知楚圍雍氏有三考究史文可得<lb/>
　而知其一則秦惠王後十三年敗楚屈丐楚圍雍氏<lb/>
　齊世家蘇代謂田軫是其事也在周赧王三年其二<lb/>
　則秦武王死昭王初立楚懐王怨前韓不救楚於丹<lb/>
　陽乃圍雍氏戰國䇿韓令使者求救於秦及徵甲於<lb/>
　周即此役也在周赧王八年其三則韓襄王十二年<lb/>
<pb n="KR2d0023_WYG_050-20a"/>
　公子咎與蟣蝨爭國遂令楚圍雍氏在赧王十五年<lb/>
是嵗宣惠王卒太子倉立是為襄王<hi>史韓世家</hi>
　　襄王<lb/>
襄王四年與秦武王㑹臨晉其秋秦使甘茂攻我宜陽<lb/>
五年秦拔我宜陽斬首六萬　秦武王卒<lb/>
六年秦復與我武遂<lb/>
九年秦復取我武遂<lb/>
十年太子嬰朝秦而歸<lb/>
<pb n="KR2d0023_WYG_050-20b"/>
十一年秦伐我取穰<hi>穰本楚邑秦取之封公子理後屬韓秦昭王取之也</hi>與秦伐<lb/>
楚敗楚將唐昧<lb/>
十二年韓太子嬰死公子咎公子蟣虱<hi>國䇿作幾瑟</hi>爭為太<lb/>
子時蟣虱質于楚蘇代<hi>國䇿作冷向</hi>謂韓咎曰蟣虱亡在楚<lb/>
楚王欲内之甚今楚兵十餘萬在方城之外公何不令<lb/>
楚王築萬室之都雍氏之旁韓必起兵以救之公必將<lb/>
矣公因以韓楚之兵奉蟣虱而内之其聽公必矣必以<lb/>
楚韓封公也韓咎從其計<hi>以上史韓世家  與國䇿小異</hi>
<pb n="KR2d0023_WYG_050-21a"/>
　史<hi>韓世家</hi>蘇代又謂秦太后弟芉戎曰公叔伯嬰恐秦楚之内<lb/>
　蟣虱也公何不為韓求質於楚楚王聽入質子於韓<lb/>
　則公叔伯嬰知秦楚之不以蟣虱為事必以韓合於<lb/>
　秦楚秦楚挾韓以窘魏魏氏不敢合於齊是齊孤也<lb/>
　公又為秦求質子於楚楚不聽怨結於韓韓挾齊魏<lb/>
　以圍楚楚必重公公挾秦楚之重以積德於韓公叔<lb/>
　伯嬰必以國待公於是蟣虱竟不得歸韓韓立咎為<lb/>
　太子齊魏王來<hi>蘇代為韓立計故得齊魏王來</hi>
<pb n="KR2d0023_WYG_050-21b"/>
　史<hi>韓世家</hi>楚圍雍氏韓求救於秦秦未為發使公孫昧入韓公<lb/>
　仲曰子以秦為且救韓乎對曰秦王之言曰請道南<lb/>
　鄭藍田出兵於楚以待公殆不合矣公仲曰子以為<lb/>
　果乎對曰秦王必祖張儀之故智楚威王攻梁也張<lb/>
　儀謂秦王曰與楚攻魏魏折而入於楚韓固其與國<lb/>
　也是孤秦也不如出兵以到<hi>國䇿作勁</hi>之魏楚大戰秦取<lb/>
　西河之外以歸今其狀陽言與韓其實隂善楚公待<lb/>
　秦而到必輕與楚戰楚隂得秦之不用也必易與公<lb/>
<pb n="KR2d0023_WYG_050-22a"/>
　相支也公戰而勝楚遂與公乗楚施三川而歸公戰<lb/>
　不勝楚楚塞三川守之公不能救也竊為公患之司<lb/>
　馬庚三反於郢甘茂與昭魚遇於商於其言收璽實<lb/>
　類有約也公仲恐曰然則柰何曰公必先韓而後秦<lb/>
　先身而後張儀公不如亟以國合於齊楚齊楚必委<lb/>
　國於公公之所惡者張儀也其實猶不無秦也於是<lb/>
　楚解雍氏圍<lb/>
　韓子<hi>内儲上</hi>三國兵至韓王謂樓緩曰三國之兵深矣寡人欲割<lb/>
<pb n="KR2d0023_WYG_050-22b"/>
　河東而講何如對曰夫割河東大費也免國於患大<lb/>
　功也此父兄之任也王何不召公子汜而問焉王召<lb/>
　公子汜而告之對曰講亦悔不講亦悔王今割河東<lb/>
　而講三國歸王必曰三國固且去矣吾特以三城送<lb/>
　之不講三國也入韓則國必大舉矣王必大悔曰不<lb/>
　獻三城也臣故曰王講亦悔不講亦悔王曰為我悔<lb/>
　也寧亡三城而悔無危而悔寡人斷講矣<hi>國䇿作秦事在秦昭</hi>
　<hi>襄王九年韓襄王之十四年也</hi>
<pb n="KR2d0023_WYG_050-23a"/>
十四年與齊魏王共擊秦至函谷而軍焉<hi>史韓世家</hi>
十六年秦與我河外及武遂　襄王卒太子咎立是為<lb/>
釐王<hi>史韓世家</hi>
　　釐王<lb/>
釐王三年使公孫喜率周魏攻秦秦敗我二十四萬虜<lb/>
喜伊闕<lb/>
五年秦拔我宛<lb/>
六年與秦武遂二百里<lb/>
<pb n="KR2d0023_WYG_050-23b"/>
十年秦敗我師于夏山<lb/>
十二年與秦昭王㑹西周而佐秦攻齊齊敗湣王出亡<lb/>
十四年與秦㑹西周間<hi>西當作兩</hi>
二十一年使暴䳒<hi>音捐</hi>救魏為秦所敗䳒走開封<lb/>
二十三年趙魏攻我華陽韓告急於秦秦不救韓相國<lb/>
謂陳筮曰事急願公雖病為一宿之行陳筮見穰侯穰<lb/>
侯曰事急乎故使公來陳筮<hi>國䇿作田苓</hi>曰未急也穰侯怒<lb/>
曰是可以為公之主使乎夫冠盖相望告敝邑甚急公<lb/>
<pb n="KR2d0023_WYG_050-24a"/>
來言未急何也陳筮曰彼韓急則將變而佗從以未急<lb/>
故復來耳穰侯曰公無見王請令發兵救韓八日而至<lb/>
敗趙魏於華陽之下是嵗釐王卒子桓惠王立<hi>以上史韓世家</hi>
　　桓惠王<lb/>
桓惠王元年伐燕<lb/>
九年秦拔我陘城汾旁<lb/>
十年秦擊我於太行我上黨郡守以上黨郡降趙<lb/>
十四年秦拔趙上黨殺馬服子卒四十餘萬於長平<lb/>
<pb n="KR2d0023_WYG_050-24b"/>
十七年秦拔我陽城負黍<lb/>
二十二年秦昭王卒<lb/>
二十四年秦拔我城臯滎陽<lb/>
二十六年秦悉拔我上黨<hi>以上史韓世家</hi>
韓聞秦之好興事欲疲之毋令東伐乃使水工鄭國間<lb/>
說秦<hi>韓桓惠王二十八年</hi>令鑿涇水自中山西扺瓠口為渠並北<lb/>
山東注洛三百餘里欲以溉田中作而覺秦欲殺鄭國<lb/>
鄭國曰始臣為間然渠成亦秦之利也秦以為然卒使<lb/>
<pb n="KR2d0023_WYG_050-25a"/>
就渠渠成用注填閼之水溉澤鹵之地四萬餘頃收皆<lb/>
畆一鍾于是闗中為沃野無凶年秦以富强卒併諸侯<lb/>
因名曰鄭國渠<hi>史河渠書</hi>
二十九年秦拔我十三城<hi>史韓世家</hi>
三十四年桓惠王卒子王安立<hi>史韓世家</hi>
　　王安<lb/>
王安五年秦攻韓韓急使韓非使秦秦留非因殺之<lb/>
九年秦虜王安盡入其地為潁川郡韓遂亡<hi>以上史韓世家</hi>
<pb n="KR2d0023_WYG_050-25b"/>
　　雜録<lb/>
韓氏城新城<hi>今河南新城故戎蠻子國</hi>期十五日而成段喬為司空<lb/>
有一縣後二日段喬執其吏而囚之囚者之子走告封<lb/>
人子髙曰惟先生能活臣父之死願委之先生封人子<lb/>
髙曰諾乃見段喬自扶而上城封人子髙左右望曰美<lb/>
哉城乎一大功也子必有厚賞矣自古及今功若此其<lb/>
大也而能無有罪戮者未嘗有也封人子髙出段喬使<lb/>
人夜解其吏之束縳也而出之<hi>吕覽開春</hi>
<pb n="KR2d0023_WYG_050-26a"/>
張譴相韓病將死公乗無正懷三十金而問其病居一<lb/>
月自問張譴曰若子死將誰使代子答曰無正重法而<lb/>
畏上雖然不如公子食我之得民也張譴死因相公乗<lb/>
無正<hi>韓子說林</hi>
　說苑　韓褐子濟於河津人告曰夫人過於此者未<lb/>
　有不快用者也而子不用乎韓褐子曰天子祭海内<lb/>
　之神諸侯祭封域之内大夫祭其親士祭其祖禰褐<lb/>
　也未得事河伯也津人申楫舟中水而運津人曰向<lb/>
<pb n="KR2d0023_WYG_050-26b"/>
　也役人固已告矣夫子不聽役人之言也今舟中水<lb/>
　而運甚殆治裝衣而下遊乎韓子曰吾不為人之惡<lb/>
　我而改吾志不為我將死而改吾義言未已舟泆然<lb/>
　行韓褐子曰詩云莫莫葛藟施于條枚愷悌君子求<lb/>
　福不回鬼神且不回况於人乎<lb/>
　<lb/>
　<lb/>
　春秋戰國異辭卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>主坡奏議巻一</head> <lb/>
    <p>
<pb n="KR2f0026_WYG_001-1a"/>
欽定四庫全書<lb/>
　主坡奏議巻一<lb/>
　　　　　　　　　　　　　明　張原　撰<lb/>
　　時政疏<lb/>
臣無似誤䝉聖恩擢居言路日月云踰㳙涘莫報晝夜<lb/>
殷憂圖惟致私顧言語囁嚅莫能自効竊惟以言為職<lb/>
以諫為名上自朝廷遠及邊陲政事失得生民利病舉<lb/>
所當言即言不盡中猶愈無言也臣竊觀今天下之事<lb/>
<pb n="KR2f0026_WYG_001-1b"/>
弊縁法久事以時殊博訪熟思有嘅于中激切之誠莫<lb/>
能自巳粤稽往古之道載考祖宗之法爰及今時之弊<lb/>
因酌政治之宜謹條為十二事先之以正守令擇將帥<lb/>
理刑獄汰冗食以均天下之政次之以省征斂慎工作<lb/>
恤士卒明賞罰以順天下之情繼之以禮大臣開言路<lb/>
以兼天下之善終之以崇天道進德學以端天下之本<lb/>
言雖鄙俚事皆切實迹若淺近效實恢宏千慮一得輒<lb/>
用進呈昔野人美芹而思獻婺不恤緯而憂王臣之效<lb/>
<pb n="KR2f0026_WYG_001-2a"/>
懇殆亦𩔖此㐲望陛下逐事覽擇留意施行至於臣之<lb/>
愚昧不知忌諱指斥時事言雖訐直心寔靡他更乞曲<lb/>
賜優容不加譴斥以開忠諫之路臣無任激切戰慄之<lb/>
至計開一曰正守令臣聞漢宣帝嘗曰庶民所以安其<lb/>
田里而無嘆息愁恨之聲者政平訟理也與我共此者<lb/>
其惟良二千石乎是知守令最為親民得其人則政平<lb/>
訟理萬民樂生非其人則刑繁政陂民多愁歎然其斡<lb/>
旋之機顧人主激勸如何耳漢宣時二千石有治理效<lb/>
<pb n="KR2f0026_WYG_001-2b"/>
者輒以璽書勉勵增秩賜金公卿缺即徴入用之唐太<lb/>
宗疏刺史縣令之名于屏風注其政跡于下以備黜陟<lb/>
我英宗皇帝亦嘗因天下諸司朝覲旌其才行超卓政<lb/>
績顯著者賜以衣服楮幣筵宴是皆斡旋激勸之道也<lb/>
今之守令固有端靖慈祥之士亦多闒茸汚賤之流大<lb/>
肆貪饕過逞酷鷙謟諛成風拜塵乞幸請託終日跂足<lb/>
待遷發謀舉事皆為身謀若是者十常七八然來朝之<lb/>
時陛下賜宴賜幣毎行賞格而卒未見士風之變吏治<lb/>
<pb n="KR2f0026_WYG_001-3a"/>
之精臣以為考察之責繫於御史御史職分于訟獄之<lb/>
繁力限于地域之廣其不能精其事有由也伏望陛下<lb/>
于三載考察之外更遣周歲巡行之使官如御史職專<lb/>
訪㢘令其博采輿論之公不據一人之見如其賢者不<lb/>
俟來朝即加褒賜如漢郭賀故事遇有貪酷之人不拘<lb/>
考察年限即奏罷黜其穢聲著甚者又當破除常調大<lb/>
加顯罰用為衆戒以安民生二曰擇將帥臣聞將者三<lb/>
軍之司命繫國之安危古者築壇而拜告廟而授推轂<lb/>
<pb n="KR2f0026_WYG_001-3b"/>
而遣分閫而治蓋重其事慎擇其人也我太祖皇帝驅<lb/>
逐元人混一海宇雖曰天授而諸將之功實多當時命<lb/>
將必先選于稠人觀于燕閑審其器識量其勇謀而後<lb/>
遣之往迹昭然歴歴可驗今之為將者多紈綺貴胄子<lb/>
弟平居意氣軒昻漫以戰陳自許及應敵臨戰遽爾怖<lb/>
愳或逗留玩冦或退縮僨軍志氣消沮手足錯亂况其<lb/>
平日威不足以服逺人恩未能以綏士卒韜略未聞智<lb/>
勇安在似此庸駑用之何濟非徒無益兵事抑且有損<lb/>
<pb n="KR2f0026_WYG_001-4a"/>
國威且世之善言兵者莫如孫武而其論將之五德曰<lb/>
智信仁勇嚴不識今之將有一于此乎無古人一略而<lb/>
濫膺將寄臣實寒心伏望陛下廣為蒐羅慎加簡察武<lb/>
舉之外别置貢舉科條考察之餘再立采訪官使不惑<lb/>
于阿大夫之譽言日至不執于趙奢子之大言無實戰<lb/>
陳屢經者始授之節鉞不限於邊鄙之遠人智勇著譽<lb/>
者方寄之藩閫不昵於左右之僻倖庶幾蒐收得人邊<lb/>
陲有備三曰理刑獄臣聞治天下以政為治具以刑為<lb/>
<pb n="KR2f0026_WYG_001-4b"/>
政輔刑以輔政而後奸慝懲暴亂息矣此古之降典者<lb/>
又有待于折民之刑而刑政二者所以不可偏廢也書<lb/>
曰式敬爾由獄以長我王國蓋能慎用刑則仁恩孚洽<lb/>
足以培固國本是持法者又不可不慎也漢唐之初立<lb/>
法甚善其後巧文深智酷鷙鍛鍊之徒耗散國脉天下<lb/>
囂然喪其樂生之心惟太宗毎決重辟必令三覆五奏<lb/>
減膳徹樂誠知人命至重而敬慎者也我太祖皇帝當<lb/>
草昧之初即留心于刑獄删定律令昭示章程告戒丁<lb/>
<pb n="KR2f0026_WYG_001-5a"/>
寧亹亹不巳嘗曰用法不當則無辜受害又曰刑得其<lb/>
當則民無寃抑又嘗因讞獄淹滯廷責輔臣蓋垂畫一<lb/>
之法存欽恤之心聖子神孫萬萬年所當敬守也今天<lb/>
下承平日久法弊政弛治獄之吏率不任法貪墨自恣<lb/>
賄賂成市輕重在手喜怒任情獄成于鞭朴箠楚之鍛<lb/>
鍊罰異于比况議擬之附㑹或二人同事而異罪或二<lb/>
人同罪而異罰或一獄而梏滯者十餘年或一事而株<lb/>
連者百餘輩舞智弄法深詆巧文雖陛下時下湔滌之<lb/>
<pb n="KR2f0026_WYG_001-5b"/>
詔敬慎之言殆亦彌文而巳張釋之曰法者天下公共<lb/>
者也今天下之法如此陛下以為公乎法既不公而欲<lb/>
天下之治得乎伏望陛下明勅法司申嚴成憲以大明<lb/>
律令為聖祖之所詳定者遵用而不違以見行事例為<lb/>
廷臣之所集議者參考而不失内外一律不以輕重自<lb/>
恣大小稱情不以喜怒自任讞訊明允俾無株連之寃<lb/>
決遣以時使無梏滯之枉陛下亦宜篤示大信敬守祖<lb/>
法曲赦不行視宫中府中于一體欽恤懇至謹三覆五<lb/>
<pb n="KR2f0026_WYG_001-6a"/>
覆于崇朝庶幾刑罰以清奸宄以息五教以弼四民以<lb/>
安四曰汰冗食臣聞洪範八政食貨為首孔子論政足<lb/>
食為先聖帝明王未嘗不以此為急也自非旱乾水溢<lb/>
霜殞雹擊則天之所生地之所養自足以供一歲之用<lb/>
古者立什一之法以制其取校五穀之入以制其用建<lb/>
百官之秩以制其食他如府史胥徒之𩔖亦必量功稱<lb/>
事初無靡費因事置人略無冗貟是以費用省約公私<lb/>
優裕我太祖皇帝既酌天下地里建置官吏復因内府<lb/>
<pb n="KR2f0026_WYG_001-6b"/>
衙門置設工役官有定貟不至冗雜工有定數罔有濫<lb/>
侈今國家之用率多取辦于東南然而旱乾水溢霜殞<lb/>
雹擊以為天災地歉者既無寧歳抑且貪饕朘剥漁奪<lb/>
蠶食以為民害物蠧者復無餘利則食之所生其源巳<lb/>
病矣加以都畿之内耗食者衆巧計投充而趨辦月錢<lb/>
恣意影射而假食月糧一方之内氓𨽻匠卒無不食禄<lb/>
之家一家之中父子兄弟無不給粟之人夫趨辦月錢<lb/>
則利歸官府假食月糧則害及廩庾况月錢之辦僅費<lb/>
<pb n="KR2f0026_WYG_001-7a"/>
月糧十分之二三則民之所以競趨于彼者固其所也<lb/>
是以供辦之夫數倍往昔而徴求之名盡越法制物力<lb/>
如之何不絀哉伏望陛下從國初清明之制洗近年積<lb/>
習之弊嚴立法禁大加簡閱内外官貟繫因事建置勢<lb/>
不可無者姑仍其舊若事在得巳職涉冗繁者一切罷<lb/>
革又各色匠作及勇士力士校尉人等凡近年巧計投<lb/>
充者盡為裁黜其有占恡影射者亦必從法究治以杜<lb/>
其弊庶幾漕粟充羨國計可舒五曰省征斂臣聞傳曰<lb/>
<pb n="KR2f0026_WYG_001-7b"/>
百姓足君孰與不足百姓不足君孰與足古者太宰以<lb/>
九賦斂財賄大府以九式節財用以九貢致邦國之用<lb/>
以九府為掌財之官漢景帝時民毎三十而稅一唐高<lb/>
祖令租庸調之外不得横有調斂我太祖皇帝嘗曰歲<lb/>
賦有限而日用無窮費或過度何從辦集侵漁剥削皆<lb/>
原於此又嘗因四方進貢而郤之以為四方之物皆民<lb/>
之財斂萬民之財以為彼一身之利制自今其毋復獻<lb/>
是知民不可貧漸不可長而希寵生事者宜有以塞其<lb/>
<pb n="KR2f0026_WYG_001-8a"/>
源也今天下征斂日新勸劭日益地無遺利民無遺力<lb/>
宜財用之多也然一舉事而掌國計者輒至告乏何哉<lb/>
民貧故也民之所以貧者有二一由守令之貪殘一由<lb/>
守臣之進貢國家近年均需雜輸層見疊出率十倍于<lb/>
舊制而皆取辦于守令守令之貪殘者且假託以自殖<lb/>
而又十倍于上供此民之所以貧者一也至若守臣進<lb/>
貢其弊又有不可勝言者巧立名目競出新竒恣意逢<lb/>
迎以為孝順彼豈肯舍巳之財以盡已之忠哉不過取<lb/>
<pb n="KR2f0026_WYG_001-8b"/>
于民耳取于民者又數十倍而供于上者纔一二分虎<lb/>
狼之暴莫可祰制丘壑之欲無有止極此民之所以貧<lb/>
者二也伏望陛下禁守令之貪殘而一毫不許擅取止<lb/>
守臣之暴斂而一物不許擅進執此之政堅如金石行<lb/>
此之令信如四時務使斂之有定賦用之有定數掌之<lb/>
有定貟貢之有定制法外之征不加之民無名之貢不<lb/>
入于上庶幾民財不匱民心不失六曰慎工作臣聞古<lb/>
稱善治者必曰不盡民之力蓋匹夫之家上父母下妻<lb/>
<pb n="KR2f0026_WYG_001-9a"/>
子嗷嗷數口待一人而食茍使之終日勤役而不得經<lb/>
營口食則彼父母妻子之養何所取給哉况軍士𨽻名<lb/>
尺籍實為防禦而京營之設又所以衛王室以備緩急<lb/>
者也顧可使之勤勞工作以索其力哉平居無事既索<lb/>
其力倉卒有事復欲其捐軀殞命以効一旦之用精力<lb/>
消萎英氣摧折非惟法制不宜抑且人情不堪昔者漢<lb/>
文帝欲作露臺既召匠計直而復已唐太宗欲修洛陽<lb/>
宫己下詔發卒而復罷我太祖皇帝嘗指宫中隙地曰<lb/>
<pb n="KR2f0026_WYG_001-9b"/>
此非不可起亭館臺榭為遊觀之樂但恐傷民之財勞<lb/>
民之力耳大哉王言萬世攸仰今都城内外工作繁興<lb/>
起撥軍夫動以千計雖非急務一槩舉行事可因仍皆<lb/>
務改作計其工程或期月可辦而恣其怠緩嘗至終歲<lb/>
而不休徒事因循躭延歳月假為督理大肆誅求做工<lb/>
者能幾人而縱放者率已過半上工者能幾日而停止<lb/>
者又或歴時虚名有在實效無徴利入私門怨歸公室<lb/>
况今内殿營建在邇工程浩大力役重繁率在斯人事<lb/>
<pb n="KR2f0026_WYG_001-10a"/>
非得巳使不預為培養何堪臨事動煩伏望陛下俯頒<lb/>
渙汗申勅所司養銳節勞坐待重役合謀併力動應大<lb/>
工將見今大小工作一切停止内外人役舉皆免放庶<lb/>
幾民有餘力樂于趨事䜛慝不作謳誦聿興七曰恤士<lb/>
卒臣聞樂生惡死者人之情也今驅無罪之人使之披<lb/>
堅荷戈以蹈必死之地而樂于進趨勇于敵愾者豈其<lb/>
情哉惟上之人加意于存恤使平昔遂其飽煖安逸之<lb/>
願而無倚矛脫巾之怨而後可耳茍或勞役而不肯節<lb/>
<pb n="KR2f0026_WYG_001-10b"/>
其力朘剥而不能體其心顛踣憔悴初無濡沫之利以<lb/>
為周身之資則彼皆將曰吾冒鋒鏑犯霜雪捐軀命而<lb/>
不得安飽于終日亦何以自慼為哉是以怨讐聿興戰<lb/>
禦喪氣深可畏也昔魏吳起為將與士卒最下者同衣<lb/>
食臥不設席行不騎乘親褁嬴糧與士卒分勞苦趙李<lb/>
牧居代鴈門市租皆輸入幕府為士卒費日擊數牛以<lb/>
享士邊士日得賞賜而不用皆願一戰故能克敵禦侮<lb/>
所在成功我太祖皇帝躬臨戰陣偹知艱苦屢頒詔㫖<lb/>
<pb n="KR2f0026_WYG_001-11a"/>
恒切注意嘗因天寒念沿邊將士加給衣帛又制優恤<lb/>
軍屬之律申尅減衣糧之禁恩至渥也今畨上之卒既<lb/>
疲于道路之奔涉而屯邊之卒又苦於差役之繁重則<lb/>
所以節其力者既無其道矣兼且統領將佐百爾征科<lb/>
巧立名目下及芻薪肆行椎剥至窮髓血月糧雖給曾<lb/>
未得升斗以贍私上下誅求又旁及餘丁以輸辦一家<lb/>
數口迄無閑人一身百工都無餘力人人無更生之樂<lb/>
懷終歲之憂則所以養其生者又無其道矣夫平時愛<lb/>
<pb n="KR2f0026_WYG_001-11b"/>
養既不能得其歡心則臨敵禦侮安可望其死力哉伏<lb/>
望陛下申明舊章嚴立約束務使統領將佐不敢貪殘<lb/>
軍伍士卒得受實惠其有玩法自殖稔惡不悛者寘于<lb/>
重法用為千百之戒初不以内外大小異法殊科庶幾<lb/>
萬衆如挾纊之和邊陲有踴歌之樂勇氣增倍戰禦無<lb/>
失八曰明賞罰臣聞賞罰者人主勵世之大權不可不<lb/>
昭大信于天下也古之明王賞一人而千萬人勸罰一<lb/>
人而千萬人懼者蓋由賞當其功則不惟有功者知所<lb/>
<pb n="KR2f0026_WYG_001-12a"/>
勸而天下之人亦將汲汲焉圗効力以立功罰當其罪<lb/>
則不惟有罪者知所懲而天下之人亦將惴惴焉圖自<lb/>
修以免罪是故操此大權昭示大信其賞也因天下喜<lb/>
之而後賞罰也因天下惡之而後罰故其紀綱振立政<lb/>
事脩舉人心淬厲治功可成也昔漢張裔稱諸葛亮曰<lb/>
賞不遺逺罰不阿近爵不可以無功取刑不可以貴勢<lb/>
免此賢愚之所以僉忘其身也唐裴度亦以藩鎮底平<lb/>
為處置得宜能服其心而致然我太祖皇帝嘗曰人君<lb/>
<pb n="KR2f0026_WYG_001-12b"/>
操賞罰之柄以御天下必在至公無善而賞是謂私愛<lb/>
無過而罰是謂私惡皆不足懲勸至哉斯言誠治天下<lb/>
之龜鑑也今天下好惡不公賞罰不信或無功而受賞<lb/>
或有罪而不罰或既罰而復免或既賞而復加庸才荐<lb/>
登率又賜玉微功莫効輒爾封侯恩或濫及于年資賞<lb/>
或妄加于閥閱希圖傳奉習生徼倖之心請託乞恩大<lb/>
啓覬覦之念政體弛廢權柄下移載稽邊功其舛尤甚<lb/>
足不出門庭率寄名而受賞身未經戰陳多迎合以奏<lb/>
<pb n="KR2f0026_WYG_001-13a"/>
功捐生禦敵者或未沾恩臨機畏縮者或至脫禍功差<lb/>
六級古法不免謫官覆至全軍今則縱其贖過虛張諜<lb/>
報率欲冒功深自匿藏全無實覈士卒由之解體邊冦<lb/>
因之陸梁似此弊端殆難盡數伏望陛下申示章程大<lb/>
張乾斷精明賞罰實覈功勤凡所施行必布公道賞不<lb/>
令其倖得罰不致其倖免無為茍且目前之計要為經<lb/>
久畫一之規其或左右近習之人閥閱權勢之輩沮公<lb/>
撓法背理任情請託夤縁肆無忌憚者皆聴所司執奏<lb/>
<pb n="KR2f0026_WYG_001-13b"/>
又或巳經聖意俞允雖有成命者亦聴科道參駁皆付<lb/>
法司究懲庶幾公道昭明國是有定九曰親大臣臣聞<lb/>
君者臣之元首臣者君之股肱况大臣者又人君之所<lb/>
遴選甄拔置諸左右以資輔弼啓沃尤非羣臣比也遴<lb/>
選甄拔既將以為輔弼啓沃之資而堂陛森嚴有以限<lb/>
乎尊卑之分法制繁宻有以沮乎情意之孚甚至廟堂<lb/>
大計雖付外廷雜議者亦皆承示意㫖徒縻虚名而不<lb/>
使可否于其間則向之遴選甄㧞者豈徒隆之于虚禮<lb/>
<pb n="KR2f0026_WYG_001-14a"/>
縻之以高爵而巳哉唐虞之世君臣相與一堂之上都<lb/>
俞吁咈喜起賡歌如家人父子之親藹然情意交孚略<lb/>
無猜忌形迹之嫌扞格疏逺之弊唐制天子燕見大臣<lb/>
開延英殿從容坐論移刻乃退宋仁宗召大臣于天章<lb/>
閣賜坐給札使條具其所欲施行者我太祖皇帝及列<lb/>
聖皇帝正朝之外亦率于便殿不時召問燕語或究機<lb/>
務得失之故或察閭閻幽隠之情當時諸臣以為榮遇<lb/>
各有紀述可考也其後時事漸異禮意寖衰形迹闊略<lb/>
<pb n="KR2f0026_WYG_001-14b"/>
日以暌廢𢎞治年間我孝宗皇帝因言官建白亦嘗舉<lb/>
而行焉故當時政務修舉刑賞昭明海宇乂安治化休<lb/>
美天下至于今思之伏望陛下崇信老成優禮耆宿毎<lb/>
遇閒燕特賜召延脫略儀文外棄形迹從容賜坐欵曲<lb/>
晤言講論經書旁及民隠商㩁機務博究事情可否之<lb/>
言出口入耳宻勿之計彼感此孚務使上下之情兩達<lb/>
内外之事周知庶幾老成之臣曲盡忠悃天縱之質益<lb/>
進聦明而一德可成庶績咸熙十曰開言路臣聞主聖<lb/>
<pb n="KR2f0026_WYG_001-15a"/>
臣直古有是言主非聖不能容臣之直臣非直不足見<lb/>
主之聖故君以降志受言為德臣以犯顔敢諌為忠彼<lb/>
此相須上下相濟而後天下可理也朝廷設臺諫之官<lb/>
而名為耳目之司正所以廣九重之見聞益一人之心<lb/>
思使天下萬事未易周悉者于此可悉也茍循黙緘晦<lb/>
不能盡言使天下之事因之隳廢則安用此耳目為哉<lb/>
此為不忠之臣不忠之臣誅無赦抑或人主驕愎自賢<lb/>
不容盡言使天下之事因之隳廢是自壅蔽其耳目也<lb/>
<pb n="KR2f0026_WYG_001-15b"/>
昔漢文帝于郎從官上書疏未嘗不止輦受其言群臣<lb/>
袁盎等勸說雖切常假借納用之唐太宗于上書言事<lb/>
者皆黏之屋壁出入省覽我太祖皇帝臨御之初毎導<lb/>
羣臣使之盡言進投疏奏無不盡覽言或可采輒賜褒<lb/>
嘉欣然改從初無係吝蓋即成湯從諫不咈改過不吝<lb/>
之心也故當時治化之盛與三代同之今天下政事之<lb/>
興革人才之用舍大有可言者而人亦未嘗不言之然<lb/>
或略而不詳迂而不切陛下一皆優容聴納無所咈戾<lb/>
<pb n="KR2f0026_WYG_001-16a"/>
甚盛心也但言者雖衆而尚懷逆鱗之憂聴之雖勤而<lb/>
尚有遺善之嘆伏望陛下廣詢博訪疇咨延納如古之<lb/>
所謂開導而求諫和顔色以受之虚襟宁以聴之者務<lb/>
使有懷者皆盡其所言有言者各盡其所見然後徐察<lb/>
其可否而賜之施行其或言有不當觸忤塵瀆亦宜假<lb/>
借優容不加罪責庶幾兼天下之善集衆人之長群策<lb/>
畢屈庶政無議十一曰崇天道臣聞君者民之父母天<lb/>
者君之父母人子有過則父母戒勅之規諭之甚則笞<lb/>
<pb n="KR2f0026_WYG_001-16b"/>
責譴呵無所不至蓋其愛之之心無所不至欲其朝夕<lb/>
警省冀其飭躬勵行而後巳也人君事天實亦𩔖此彼<lb/>
其位曰天位職曰天職民曰天民皆不以為君之所自<lb/>
有而必繫之天者是其受天地之託居宗子之任宜乎<lb/>
祗奉若天以盡其道也况人君尊臨九重至尊無上頤<lb/>
指氣使無不如意使非上天隂鑒而黙相之尚何所憚<lb/>
而不為哉故災祥沴異之來蓋亦愛君之至薄示笞責<lb/>
譴呵之意以為戒勅規諭之方冀于飭躬勵行而已也<lb/>
<pb n="KR2f0026_WYG_001-17a"/>
董子以災異為天心之仁愛詩人以不敢戯豫馳驅為<lb/>
敬天漢文帝以水旱疾疫下詔責躬宋太祖以霖雨不<lb/>
止夙夜焦思我太祖皇帝嘗因時不雨素服草履步詣<lb/>
禱祠設藳席而露坐晝曝于日頃刻不移夜臥于地衣<lb/>
不解帯每令蔬食雜麻麥以進其憂民之心事天之誠<lb/>
萬世無容議矣今天地示變戾氣作沴雨暘愆伏日月<lb/>
薄蝕星辰殞墜風雹震擊是天道不清于上也旱魃荐<lb/>
臻大水浸溺盜賊充斥邊陲侵擾是地道不寧于下也<lb/>
<pb n="KR2f0026_WYG_001-17b"/>
不識陛下以今此之時為治安矣乎抑或以為未也若<lb/>
以為未至于治安則所以飭躬勵行者豈可但已耶夫<lb/>
天地作沴既示仁愛之心而體道守正宜盡昭答之實<lb/>
用副父母萬民之望以謝天地父母之心是在陛下為<lb/>
之而已臣以為應天以敬而不在儀文繁縟之末立政<lb/>
貴誠而不係聲音笑貎之為使能持一敬以為感格之<lb/>
本積一誠以為施設之基一政之施無偽無雜一令之<lb/>
行無二無三有忠信誠慤之實無虚偽誣罔之非孚洽<lb/>
<pb n="KR2f0026_WYG_001-18a"/>
于群僚百執事之間昭著于宫壼涖大廷之際如漢光<lb/>
武之推赤心置人腹中唐太宗之至誠理天下則一誠<lb/>
足以消萬偽一敬足以敵千邪天人之間感應之機影<lb/>
響之捷當有不可誣者至和召來萬靈順應而沴不為<lb/>
災矣昔唐太宗憂民食而蝗不為災宋景公發善言而<lb/>
災星退舍是皆應天以誠而能轉灾為祥巳行而有驗<lb/>
者惟陛下察之十二曰進德學臣聞人君之德為天下<lb/>
治忽之機古之明王未嘗不以修德為急而賢臣之輔<lb/>
<pb n="KR2f0026_WYG_001-18b"/>
導勸說亦未嘗不以修德為急何也世無常治亦無常<lb/>
亂德日新者有以致萬邦之懷儀不忒者足以致四國<lb/>
之正潜修于嚴閟幽隠之地而昭格于廣博遐遠之域<lb/>
感應之機有不可誣者然德之修否顧學何如耳高宗<lb/>
遜志時敏以求建事成王宥宻緝熙以求顯德故曰明<lb/>
君以務學為急意正如此知務學而德之不純者有矣<lb/>
未有不知學而能修其德者也知修德而治之不純者<lb/>
有矣未有不修德而能善其治者也務學而不能純其<lb/>
<pb n="KR2f0026_WYG_001-19a"/>
德者學或未至抑務之未得其要也修德而不能善其<lb/>
治者德或未至抑修之未得其要也且人君之學豈若<lb/>
經生曲士之為哉撮大㫖繹大義審治亂安危之機探<lb/>
得失是非之源如斯而已耳我太祖皇帝創業之初萬<lb/>
幾叢委日取論語洪範諸書樂而玩之毎遇儒臣經筵<lb/>
進講率令盡心剖析又命有司訪古今書籍以資覽閱<lb/>
又深慮聖子神孫以暇逸為垂拱無為故其垂訓拳拳<lb/>
以大禹惜寸隂文王不暇食為言著之乎典冊傳之乎<lb/>
<pb n="KR2f0026_WYG_001-19b"/>
後世如日麗天如水行地凡有耳目者所共見聞當萬<lb/>
世遵行而不可違者陛下即位以來于兹九年雖求治<lb/>
之念恒切于中而致治之美未臻其効意者修德之實<lb/>
尚有可言也伏望陛下念祖宗付託之重思天下仰賴<lb/>
之廣體聖賢善治之言遵皇祖垂世之訓深居法宫尊<lb/>
嚴簡出清心窒慾勵志省非日取論語孟子尚書諸書<lb/>
以及戈直之貞觀政要真德秀之大學衍義陸贄之奏<lb/>
議循文約理撮㫖取義時賜省覽以禆聖學緝熙之益<lb/>
<pb n="KR2f0026_WYG_001-20a"/>
又采其切近簡要者施之踐覆以為聖德高明之驗其<lb/>
于騎射弋獵荒遊盤樂之事絶意不為或左右嬖習之<lb/>
人有以此事先意承順逢迎導引者亦必大加懲艾以<lb/>
為奸諛不忠之戒如此而聖德不純聖治不美者臣未<lb/>
之信也昔唐貞觀之時斗米三錢刑措不用太宗曰此<lb/>
魏徵勸我行仁義既效矣夫太宗一行仁義而天下即<lb/>
見治平是以進學修德而能成化致治已行而有驗者<lb/>
惟陛下察之<lb/>
<pb n="KR2f0026_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉坡奏議巻一<lb/>
</p>
<p>
</p>
  </div>
</body>
</text>
</TEI>
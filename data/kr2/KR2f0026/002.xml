<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉坡奏議卷二</head> <lb/>
    <p>
<pb n="KR2f0026_WYG_002-1a"/>
欽定四庫全書<lb/>
　玉坡奏議卷二<lb/>
　　　　　　　　　　　　　明　張原　撰<lb/>
　　止殷通等乞陞職世襲疏<lb/>
臣伏見興府旗軍軍校校尉軍人厨役殷通等一千三<lb/>
百餘名俱縁從龍之故䝉恩填註錦衣衛食糧當差各<lb/>
賞銀兩彼乃不知止足援引喬成例連名具奏又乞陞<lb/>
職世襲近該給事中安磐論奏奉聖㫖該部知道欽此<lb/>
<pb n="KR2f0026_WYG_002-1b"/>
臣仰觀聖意似非斷然終不欲與之者臣是以復昧死<lb/>
言之臣惟世禄以待有功而人非軍功莫可易致此祖<lb/>
宗懸爵賞以為砥礪天下之大具立法至嚴且重也邊<lb/>
陲將士冒鋒鏑歴艱苦脫萬死以得一生幸獲首級然<lb/>
後上功於幕府而復覈驗於臺部展轉歲時至再至三<lb/>
方僅增其一秩今殷通等無汗馬之勞尺寸之功徒以<lb/>
一時遭際顧欲得世襲官職以自比於軍功之列臣恐<lb/>
邊陲將士聞之解體必曰吾捐軀命以求官而未可必<lb/>
<pb n="KR2f0026_WYG_002-2a"/>
得彼徒袖手僥倖得之是朝廷視吾軀命不甚重於官<lb/>
秩也陛下復將何以待邊陲將士之有功者邪抑將何<lb/>
以勸邊陲將士之有功者邪夫官至於世襲可謂至矣<lb/>
人至於一千三百有餘可謂多矣陛下巳嘗汰冗員革<lb/>
冒功今無故陞此一千三百餘人其冒濫何如也陛下<lb/>
身自行之曾未幾時乃復自背之失天下大信破天下<lb/>
大閑臣竊為陛下不取也往日喬成等乞請之初使陛<lb/>
下俯聴該科該部之執奏裭其秩而治以罪則殷通等<lb/>
<pb n="KR2f0026_WYG_002-2b"/>
今日之比例臣知其決不敢矣若謂其有扈從功出於<lb/>
一時之特旨臣又以為不然扈從之功優之金帛足矣<lb/>
不必假之官且世襲也昔唐太宗時秦府舊人未遷官<lb/>
者多怨望太宗曰王者至公無私故能得天下之心若<lb/>
不論賢不肖而直言怨望豈為政之體乎審如是則陛<lb/>
下今日之於殷通等寔示天下私也陛下有堯舜之資<lb/>
圖堯舜之治顧所行反出唐太宗下臣固知非陛下本<lb/>
心也伏望陛下重天下公爵割一時私愛勅下該部遵<lb/>
<pb n="KR2f0026_WYG_002-3a"/>
照前旨殷通等止許食糧當差照舊替補仍將先後陞<lb/>
官世襲如喬成等者通賜查革庶後人夤縁者絶覬覦<lb/>
之心貪冒者無援引之例而邊陲捍禦者亦有所企望<lb/>
而知勸奮矣臣不勝犬馬惓惓為國之至<lb/>
　　請起大學士石珤疏<lb/>
邇者掌詹事府事吏部尚書兼翰林院學士石珤將命<lb/>
祭告闕里便道囘家遂杜門引疾累疏乞休節䝉溫詔<lb/>
勉留再三且勅吏部差人催促供職仰見陛下優禮大<lb/>
<pb n="KR2f0026_WYG_002-3b"/>
臣眷念元老崇重德望延攬俊傑之心天下臣工率皆<lb/>
歡忭鼓舞咏歌聖德凡有志事功者莫不仰首思奮欲<lb/>
副大聖人側席之求以効一得之用但珤退休之志已<lb/>
決而叙述之詞甚懇似不可挽留者臣竊以為有君如<lb/>
此而忍負之珤獨何心哉蓋履盛知止者聖賢之格言<lb/>
進禮退義者大臣之高致珤之用心或以此也臣嘗聞<lb/>
珤之為人剛方直介有確乎不可拔之操公忠簡諒有<lb/>
斷兮無他技之美學焉有本不徒勦口耳之説才焉有<lb/>
<pb n="KR2f0026_WYG_002-4a"/>
用足以為經濟之資名久孚於縉紳之旦評德素恊於<lb/>
烝黎之夙望若珤者博求斯世不多其人陛下昔任之<lb/>
銓司復進之内閣天下固已稱之陛下亦已信之如之<lb/>
何今聴其自去也海内尚有二三老臣負重望而家居<lb/>
者陛下巳嘗注意而未及用之天下方以為聖世不遺<lb/>
黄耉之闕事顧又可聴珤之去邪陛下左右啓弼成太<lb/>
平之治者雖巳得人然君子滿朝吉人彚征自足彰聖<lb/>
朝之美固不嫌於多也昔人有曰正臣進者治之表其<lb/>
<pb n="KR2f0026_WYG_002-4b"/>
意蓋謂進一正臣固未可遽以言治而拔茅連茹之義<lb/>
用人行事之推天下嚮風不約而自皆歸於正治雖未<lb/>
成而治之形已兆矣使人君於此果能體其心不強以<lb/>
逆之盡其才不枉而用之則期月已可三年有成之言<lb/>
必不誣也陛下又可以珤之去不闗治理乃不經之意<lb/>
而不必致之邪臣固知陛下必不聴珤之去也敢復為<lb/>
此言者非求諛於珤也竊念扶植善𩔖乃臣之職奬成<lb/>
君德乃臣之忠况老成典刑實有國者之楨幹而順天<lb/>
<pb n="KR2f0026_WYG_002-5a"/>
下之情慰天下之望尤治天下得人心者之要道是以<lb/>
不避塵瀆為陛下覼縷言之實非求諛於珤也伏望陛<lb/>
下重念輔賢之不易得治理之不易致勿以天語諄復<lb/>
而厭其煩勿以珤奏頻仍而疑其慢再勅吏部丁寧諭<lb/>
㫖仍遵成命責以大義務欲珤之趣裝就道祗服聖恩<lb/>
使與三四元老同心寅恭以賛襄聖德弼亮聖化陛下<lb/>
亦宜開張聖聴虚心任納朝夕密勿勿二勿疑以共保<lb/>
億萬年無疆之業天下後世必將頌陛下為中興之令<lb/>
<pb n="KR2f0026_WYG_002-5b"/>
主珤與三四元老亦得為中興之賢相顧不美與<lb/>
　　寢趙雲陞命疏<lb/>
邇者皇上憫念御馬監太監趙山藩邸服侍殷勤于其<lb/>
死也賜之賻祭為之安塟曠蕩之恩至矣極矣尋因少<lb/>
監王佐學為其弟姪乞官䝉准陞趙雲為錦衣衛正千<lb/>
户彼時臣等該科即嘗具奏論其不可奉聖㫖已陞了<lb/>
罷欽此臣等自恨平日誠信淺劣不足以感聖心言辭鄙<lb/>
穢不足以啓宸聴有負祖宗設官求言及臣等以言為<lb/>
<pb n="KR2f0026_WYG_002-6a"/>
責之意俯首捫心靦顔慙懼既而又意該部論列宜有<lb/>
當聖意者冀猶可以回成命也及其極言執奏復奉聖<lb/>
㫖巳有㫖了欽此臣等相顧錯愕莫知所以夫趙雲止<lb/>
一人其陞官亦止一事似不可再瀆宸聴但此事係祖<lb/>
宗之憲章朝廷之名器聖德之得失國事之是非非細<lb/>
細者不容緘黙而巳也然其事之不可臣等該科及該<lb/>
部論之已詳臣豈能復贅其意外之言哉竊念官爵乃<lb/>
古聖人治天下之大法是故本之禮以為之綱維行之<lb/>
<pb n="KR2f0026_WYG_002-6b"/>
義以為之權度成之信以為之楨幹有品式以定其制<lb/>
有等威以異其名國家懸此以奔走天下之人使賢者<lb/>
居之有所勉而勸焉不肖者視之有所企而慕焉其名<lb/>
若虚而國家受其利也實大昔人謂為礪世磨鈍之具<lb/>
是也我太祖高皇帝時臣下立戰陳功者多止賞之以<lb/>
金帛其或功出異常不得巳始與以一階今之尺籍可<lb/>
考見已高皇帝豈刻印刓敝忍不能予者邪誠以賞多<lb/>
則濫濫則人不以為恩少則貴貴則人知其為惠然必<lb/>
<pb n="KR2f0026_WYG_002-7a"/>
上之人自愛之重之斯下之人亦愛之重之何也以其<lb/>
得之者不易也否則漫然與之漫然受之與之者略無<lb/>
難色受之者以為當然其何以奔走天下之人而又何<lb/>
貴於礪世磨鈍也况可聴人代人乞請而即許之邪使<lb/>
可因人乞請而即得之皆將鑚刺請託取徑行險以競<lb/>
求遂其所欲倖門一開頽波四潰彼惟知恩出於所求<lb/>
而不知有君上矣陛下懲往年冒濫之弊嘗查革乞陞<lb/>
傳陞人員天下方想望仕版澄清紀綱振肅以成更化<lb/>
<pb n="KR2f0026_WYG_002-7b"/>
之治顧可又許趙雲之乞陞以開新例紊舊典失大信<lb/>
乎趙山雖有服事殷勤亦其職分當然視戰陣功何如<lb/>
也使其服事殷勤即可以言功則陛下何用於山哉昔<lb/>
韓昭侯有敝袴命藏之曰吾聞明主愛一嚬一笑今袴<lb/>
豈特嚬笑哉吾必待有功者今之正千户其階正五品<lb/>
其秩武節將軍其禄幾二百石尤非敝袴者比陛下略<lb/>
不少如敝袴之愛惜率意輕與無功之趙雲所見與昭<lb/>
侯異矣該科該部不肯阿意奉行而執言以請皆其職<lb/>
<pb n="KR2f0026_WYG_002-8a"/>
也居其位食其禄任其責而不能盡其忠舉其職臣竊<lb/>
恥之陛下亦安用之今臣等該科欲舉其職既以為不<lb/>
可該部欲盡其忠又以為不可陛下獨排羣議偃然以<lb/>
為可而與之則是臣等該科及該部之言舉不足信也<lb/>
臣等位卑望薄言不足信固宜獨念尚書為陛下喉舌<lb/>
之官分任責成賦政四海之人而彭澤又陛下以德業<lb/>
聞望特詔起用素所傾注倚毘者顧亦不信其言焉則<lb/>
陛下之所信者誰也臣伏見近日陛下批答中外執奏<lb/>
<pb n="KR2f0026_WYG_002-8b"/>
章疏率曰已有㫖了或曰已有成命了或曰巳發落了<lb/>
不特趙雲一事為然詞涉婉而意甚厲情若順而㫖則<lb/>
離請雖繁而執愈堅雖未嘗顯言距人而實寓不容人<lb/>
言之意是豈陛下任人用言之道哉究其末流將必至<lb/>
以人言為不足恤也孟軻氏曰訑訑之聲音顔色距人<lb/>
於千里之外則䜛謟面諛之人至矣與䜛謟面諛之人<lb/>
居國欲治得乎臣所以大懼而不能巳於言者蓋亦為<lb/>
此昔史臣賛堯之德曰舍巳從人湯之德曰改過不吝<lb/>
<pb n="KR2f0026_WYG_002-9a"/>
至漢高帝亦曰從善如轉圜唐太宗亦曰納諫如流是<lb/>
皆書之簡冊傳之後世人至今頌之不衰不識陛下何<lb/>
獨異於此也今之議者皆謂㫖由中出政多下逮貂璫<lb/>
竊國命奸倖擅朝綱政以賄成法緣私廢天下事漸不<lb/>
如初者十二三而正德之故轍多踵行之觀兹乞請即<lb/>
其一端陛下聦明神聖天下欽仰獨於此尚不省悟乃<lb/>
爾甘其諛而受其欺邪陛下去年即位之初覃詔天下<lb/>
天下之人扶攜往聴咸舉手加額欣欣然喜見大聖人<lb/>
<pb n="KR2f0026_WYG_002-9b"/>
之出世而幸閭閻之更生真有願少須㬰母死思見德<lb/>
化之成之意陛下今日柰何懷姑息之小惠背已行之<lb/>
大詔渙既得之人心隳垂成之功業乎伏望陛下為祖<lb/>
宗崇重官爵為朝廷愛惜名器俯納該部體國之奏特<lb/>
寢趙雲乞陞之官仍依擬量免徭役俾之世承其祀則<lb/>
君義臣忠兩為得之臣又聞漢諸葛亮告後主曰宫中<lb/>
府中俱為一體陟罰臧否不宜異同若有作奸犯科及<lb/>
為忠善者宜付有司論其刑賞以昭陛下平明之治不<lb/>
<pb n="KR2f0026_WYG_002-10a"/>
宜偏私使内外異法也臣更望陛下修太祖之舊典孝<lb/>
宗之遺烈宫府不異體刑賞不異法惇大信以示天下<lb/>
庶官有定守民有定志恩自上出權不下移平明之治<lb/>
行當見之<lb/>
　　弭盜疏<lb/>
臣奉命香河縣地方公幹行過通州甫出城門當有驛<lb/>
丞稟說前面見有響馬強賊刼馬傷人止臣不行及臣<lb/>
再行三四十步至河東岸有人告稱係上班官軍被賊<lb/>
<pb n="KR2f0026_WYG_002-10b"/>
四五十衆各騎馬披甲將伊用刀背砍打刼奪官馬去<lb/>
訖臣再行二十五六里至地名甘唐庄又聞被賊刼去<lb/>
本地居人馬匹臣再行十數里至寶林寺又聞被賊刼<lb/>
去牧放馬匹官軍跟纒哭告仍復丢還及臣回至通州<lb/>
又聞是日刼去張主事及南京進貢内臣船隻行李等<lb/>
物竊思響馬強賊雖云無歳無之然或三五人十數人<lb/>
而止抑或止於曠野無人之處遇有經過往來官員猶<lb/>
知有所畏避而不敢犯初未有若今日之甚者動輒糾<lb/>
<pb n="KR2f0026_WYG_002-11a"/>
合人衆㰱血齊盟披戴盔甲擺列行隊白日大市之中<lb/>
州治郊闗之内刼奪居人阻遏行旅而公差官員往往<lb/>
被其剽掠抑且拒敵官軍殺害丁夫或冩遞字帖於鄉<lb/>
村要來搶刼或傳寄語言於官府要來報讐毎日巡行<lb/>
村落遍索富家供億酒飯牽取頭畜黨𩔖滋蔓道路充<lb/>
斥縱横任意莫敢誰何逺近驚疑不遑寧處翹首跂足<lb/>
日虞其來生民荼苦無所控訴上下相䝉匿不以聞臣<lb/>
自出京毎毎聞之人言前項強賊毎起或四五十人或<lb/>
<pb n="KR2f0026_WYG_002-11b"/>
六七十人通共不下三百餘衆通州富河庄一帶村寨<lb/>
聯絡皆其巢穴平家灘諸處樹林茂宻又其藏聚處所<lb/>
而固安等處地方今亦在在蠭起若不早為撲滅誠恐<lb/>
醞釀日深復如往年劉六劉七趙風子之為也臣又聞<lb/>
通州五衞巡捕官貟素無勇謀率皆闒茸平時既不能<lb/>
率軍士設警備以時而巡邏有事又不聞出一騎發一<lb/>
鏃併力以追捕就使邂逅遇賊亦皆争先潜避惟以恐<lb/>
其奪馬為言其分守指揮王蘭以新進之人承積習之<lb/>
<pb n="KR2f0026_WYG_002-12a"/>
弊人不豫附事皆掣肘立志雖勤坐成無䇿况其顧軍<lb/>
賃馬夫豈長圖力小勢孤不能成事而各該掌印官既<lb/>
為各衞之統領與有地方之責任顧乃自分彼此坐視<lb/>
旁觀恬然自安略不經意以致賊勢猖獗肆無忌心一<lb/>
日之内刼奪數四居民行旅受害孔多京官内臣咸罹<lb/>
其禍况通州地方土産多賊而張四張五蔣傻子等見<lb/>
今難制王蘭巳嘗拘執張五之妻子彼亦知勢不可以<lb/>
但巳激之稔惡理亦必然而緝捕之計不可不急為之<lb/>
<pb n="KR2f0026_WYG_002-12b"/>
處臣逆料各衛官貟自解必曰前項強賊豕突鴟張出<lb/>
没無常我軍出捕之時彼必先知而預為避計殊不知<lb/>
彼能先知我軍之出捕而我不能逆知彼賊之欲來據<lb/>
事度情則諜報防範之未周玩愒因循之不免而官司<lb/>
知情故縱之宿弊民間窩藏傳漏之奸作殆亦不能無<lb/>
也似此曠職僨事玩寇養患情皆可惡法亦難原况小<lb/>
懲大戒乃人心之常而防微杜漸尤治道之急伏望皇<lb/>
上軫念生靈受害地方重事勅下兵部急為議處務求<lb/>
<pb n="KR2f0026_WYG_002-13a"/>
經乆之道以合事勢之宜其五衛巡捕及掌印官貟合<lb/>
無通行查提遵照律例從重治罪或暫且住支俸糧令<lb/>
其戴罪嚴限俟獲賊完日再行奏請發落而分守指揮<lb/>
王蘭亦乞行文戒諭責其後功以贖前愆如此庶官司<lb/>
知警而盜賊可息地方獲安也臣比與賊先後同行相<lb/>
距纔三四里目擊耳聞其事如此臣恐九重之上或不<lb/>
能盡知其詳也故敢不避瑣細瀆冒聖聦倘肯俯加聴<lb/>
納少賜施行地方幸甚<lb/>
<pb n="KR2f0026_WYG_002-13b"/>
　　修德弭變疏<lb/>
臣見邇者南京風雨異常伐屋折木而郊社寢陵宫闕<lb/>
俱各罹災抑且江水湧溢民多墊溺陛下祗災知懼不<lb/>
遑寢膳至勤手詔痛自克責臣仰見陛下法祖敬天畏<lb/>
命重民甚盛心也然詔㫖不言臣等指陳時政闕失意<lb/>
者陛下無意於求言抑恐人之言及陛下歟雖然陛下<lb/>
縱不許臣言臣職在於言豈容於不言况陛下又諭臣<lb/>
同加修省勉修職業則臣之所以修職業以修省者祗<lb/>
<pb n="KR2f0026_WYG_002-14a"/>
在於盡言是以昧死為陛下一陳其愚臣惟變不虚生<lb/>
必由人召天人之際捷於影響春秋二百四十二年間<lb/>
毎有災異必謹書之雖不著其事應而事應具存或為<lb/>
君有失德或為臣有亂政或為羣小柄任或為宫壼制<lb/>
權或為邉隅有警人事感於下則天變動於上事以類<lb/>
應有不可誣者陛下秉上聖之資備中和之德撫運中<lb/>
興撥亂反正天與人歸宜乎百異消滅衆祥駢集夫何<lb/>
即位未幾而有日精門之災涉冬而有雨沙之異郊祀<lb/>
<pb n="KR2f0026_WYG_002-14b"/>
之日而有掖庭之災今大婚適始議期而有内局之災<lb/>
南京又告此風雨之變他如湖廣江西之水河南陜西<lb/>
之旱盜賊竊發於畿輔敵人深入於内境尚有未易縷<lb/>
數者陛下清燕之暇亦嘗熟思而反觀否乎傳曰災異<lb/>
者天心之仁愛又曰天不言以行與事示之而巳矣今<lb/>
上天之仁愛陛下者不為無意而示之以行與事也不<lb/>
為不明且至陛下所以警戒省循仰答天意之仁愛者<lb/>
顧可怠邪臣伏讀聖諭謂政事乖違刑罰不中民困未<lb/>
<pb n="KR2f0026_WYG_002-15a"/>
甦國是未定以致上干天和昭示譴告似矣臣恐陛下<lb/>
能言之而未能見之行能知之而未能悉其事也聖諭<lb/>
又謂事關朕躬者痛自省循臣又恐陛下徒事虚文而<lb/>
未得矯枉更化之要以為省循之實也何也臣聞之詩<lb/>
曰敬之敬之天惟顯思命不易哉言天命不易人當敬<lb/>
之也又曰畏天之威于時保之言天威可畏人當保之<lb/>
也又曰敬天之怒無敢戯豫敬天之渝無敢馳驅言敬<lb/>
保之道不可怠忽也陛下事天所以敬而畏之者果如<lb/>
<pb n="KR2f0026_WYG_002-15b"/>
是乎書曰天既孚命正厥德言正德以順天也又曰天<lb/>
棐諶辭言有誠德天輔之也又曰惟先格王正厥事言<lb/>
弭災之道先當正厥事也陛下事天所以正德正事者<lb/>
抑如是乎夫天地之大不外隂陽而萬化之行亦惟隂<lb/>
陽人君為天之子代天立極其呼吸喘息與天地相為<lb/>
流通精神運用與天地相為孚契故王道公正修明則<lb/>
隂陽氣和而災害不生烝民安樂如其偏陂失綱則隂<lb/>
陽舛繆是以有大風拔木水泉湧溢孽火燒宫之變皆<lb/>
<pb n="KR2f0026_WYG_002-16a"/>
天先以譴示乎人君也天先譴示之者天意若語為人<lb/>
君者冀其能悟而知改之也若此不悟不改焉天斯罪<lb/>
之而禍亂隨至矣董仲舒曰罪在外者天災外罪在内<lb/>
者天災内燔甚者罪當重燔輕者罪當輕今期歲之間<lb/>
大異疊見且皆出自禁掖而郊社寢陵宫闕皆不免焉<lb/>
則罪當重而在内也可知陛下自親藩入繼大位所以<lb/>
凝天命得人心者凡以登極一詔然耳詔書之所釐正<lb/>
率皆祖宗之舊典陛下行之曾幾何時冗冒增置猶夫<lb/>
<pb n="KR2f0026_WYG_002-16b"/>
故也爵賞濫予猶夫故也刑緣近倖茍免權因左右下<lb/>
移猶夫故也内閣不聞夫宣詔府部不從其處分臺院<lb/>
不納其諫議猶夫故也廢詔書為故紙視德音如常談<lb/>
先後異致自相齟齬略不復有所慮顧愛惜之此皆政<lb/>
事乖違刑罰不中民困未甦國是未定之實上干天和<lb/>
昭示譴告之由陛下祗舉其槩以及夫四者其詳則隠<lb/>
而不之發焉此臣愚所以謂陛下能言之而未能見之<lb/>
行能知之而未能悉其事也然應天以誠不以偽以德<lb/>
<pb n="KR2f0026_WYG_002-17a"/>
不以文若徒舉行故事近炫人情避殿減膳徹樂以為<lb/>
痛自省循云然臣恐上天昭鑒未易可以虚文感格此<lb/>
臣愚所以又謂陛下未得矯枉更化之要以為省循之<lb/>
實也詩曰我心匪石不可轉也言守善篤也易曰渙汗<lb/>
其大號言號令如汗之出而不反也今詔㫖巳行旋復<lb/>
改之是反汗也是守善不篤也如此而求天意之回災<lb/>
變之弭難矣伏望陛下主敬立誠飭躬勵行正厥德以<lb/>
正厥事順天道以祈天心擴明聖之德昭然而逺悟體<lb/>
<pb n="KR2f0026_WYG_002-17b"/>
乾元之徤奮然以有為捴攬權綱明謹政體考之災變<lb/>
之應揆之當世之務追惟前日詔書為得人心之本而<lb/>
近日紛更為疵聖政之由再申勅㫖將近日事務一切<lb/>
有乖先奉詔㫖本意臣前之所疏或巳經府部科道論<lb/>
奏者俱許案行如故信之以篤行之以果勿眩於浮言<lb/>
之疑似勿安於近日之姑息仍望陛下時宣内閣重臣<lb/>
俯加咨議其所啓沃禆益必多六部大臣亦乞特賜召<lb/>
對俾之明陳其職得以展盡乎事情陛下因之覈考其<lb/>
<pb n="KR2f0026_WYG_002-18a"/>
功亦可周知其人品庶乎上下相孚君臣一德隂陽可<lb/>
和政事可理嘉祥可致災變不待弭而自無矣臣幸得<lb/>
備員諫議之列奉職不修不能輔宣聖徳以召天和固<lb/>
不可言忠亦不敢辭罪儻陛下因臣愚言少賜省悟則<lb/>
臣愚報國之忠庶可少罄於㳙埃而不職之罪亦可少<lb/>
逭於旦夕矣宗社幸甚天下幸甚<lb/>
　　選近習疏<lb/>
恭惟皇上纘圖撫運光啓中興裭罰憸壬肅振綱紀凡<lb/>
<pb n="KR2f0026_WYG_002-18b"/>
正德年間左右近習弄權納賄蠧政害人之流俱已置<lb/>
之法典但其人漏網於昔者或覬覦柄用抵罰於今者<lb/>
或夤緣復起縁附黨與盤據根株勢已漸成牢不可破<lb/>
率皆布置名下舊人或在各宫答應冀其假彼託此之<lb/>
言施其抵隙投間之計其為謀也甚宻其交人也甚廣<lb/>
謀宻則秘計詭形未易以察其奸交廣則一唱衆和或<lb/>
可以誑乎聴雖皇上聖智同日月臣恐不能防閑於日<lb/>
之久人之衆也况今市井之間傳言若人往往市買珠<lb/>
<pb n="KR2f0026_WYG_002-19a"/>
翠寶玩之物價值踴貴私齎進貢各宫以為孝順争奇<lb/>
競巧冀售其術出入宫門初無避忌皇上已嘗勑下各<lb/>
門戒諭禁約然而流風未殄頽習尚存鼠伏蠅營乘間<lb/>
竊舉雖皇上無私如天地臣恐重違母后之心而亦不<lb/>
能巳也臣又聞昔唐肅宗因李輔國之專恣致有興慶<lb/>
之事宋仁宗聴任守忠之䜛間遂成章獻之隙臣毎讀<lb/>
史至此未嘗不忿恨於肅仁二君也大抵小人獻謟進<lb/>
諛全無為人之謀依阿逢迎祗求目前之寵傳報徃來<lb/>
<pb n="KR2f0026_WYG_002-19b"/>
言說搆成彼此嫌疑積以歲時遂致罅隙釁基在此理<lb/>
固必然我武宗皇帝之所以不御内宫者蓋亦由小人<lb/>
䜛間其間外人不得而知也不然何恝然於夫婦之情<lb/>
邪伏望皇上洞鑒往事聿先正始杜絶小人使往年以<lb/>
罪放斥之人勿復收用如或左右近習敢有巧言飾詞<lb/>
游說請託者即以奸黨治之或有夤緣各宫傳奉者亦<lb/>
宜一切置之勿聴仍乞再申勑諭内城各門及各宫門<lb/>
守門人貟凡遇内臣出入務要驗其牌面審其事故不<lb/>
<pb n="KR2f0026_WYG_002-20a"/>
許容令前日罪人名下之人私擅進入各宫輒自進貢<lb/>
其各宫大小内臣亦宜禁其私相往來交接以杜後患<lb/>
即今冊立中宫之始臣愚以為宫中一應答應内臣必<lb/>
須揀選謹厚老成之人左右用之若係前日罪人名下<lb/>
者即賜退黜勿得復留然揀選之任祗宜付之太監張<lb/>
佐鮑忠等以責其用心而太監蕭敬已自涉於奸黨恐<lb/>
亦不足信也臣臣子迫切至情言念及此不知忌諱死<lb/>
罪死罪惟皇上俯賜察納不勝幸甚<lb/>
<pb n="KR2f0026_WYG_002-20b"/>
　　請逐太監蕭敬疏<lb/>
頃者巡按江西監察御史程啓充封進宸濠與太監<lb/>
敬交通私書因具疏以發其奸奉聖㫖該衙門知道欽<lb/>
此繼而兩京科道等官交章論劾節奉聖㫖巳有㫖了<lb/>
欽此臣聞之無任驚惶晝夜思惟莫得其說夫罪之至<lb/>
大莫過於謀逆情之至可惡莫過於逆黨故春秋示無<lb/>
將之戒漢法垂不道之誅我太祖制刑擬以十惡之律<lb/>
而著於常赦不原之條蓋皆謂此陛下豈以敬之交通<lb/>
<pb n="KR2f0026_WYG_002-21a"/>
宸濠謂為小過而可輕宥之邪宸濠本以宗室至親尚<lb/>
且削其屬籍置之典刑敬何人也獨可逭其罪邪陛下<lb/>
昔在藩邸越數千里之遠知敬之奸多未之詳猶可諉<lb/>
也今自即位以來凡江西逆黨之所招宸濠簿籍之所<lb/>
記注與夫兩京科道等官指其實而數其罪者不下二<lb/>
三十疏則陛下知之亦巳明矣乃復排羣議任巳私而<lb/>
不肯罪之不罪之猶可也顧又置之左右委以機務抑<lb/>
且屢賜溫㫖勉留之臣不知其何為也且敬受累朝厚<lb/>
<pb n="KR2f0026_WYG_002-21b"/>
恩不思所以圖報乃敢植私黨而潜為異謀則其得罪<lb/>
天下得罪宗廟得罪社稷大矣陛下豈能無疑於敬而<lb/>
恝然於心乎雖敬亦自知為天下為宗廟為社稷之所<lb/>
不容而凡朝夕侍奉左右之際亦將有疑於心而不自<lb/>
安也上下相疑恐非陛下之利敬平日收恩於名下私<lb/>
覆其黨與凡内府各宫及各監局布置皆有其人况其<lb/>
掌家太監如劉恭門下家人如王諒者素號狡猾最善<lb/>
夤縁布在内外為之應援而陛下左右多所交通設或<lb/>
<pb n="KR2f0026_WYG_002-22a"/>
陛下一時不察誤聴浸潤之言使彼得施其黙助之奸<lb/>
則敬又將得地矣先日以罪放逐之人皆倚敬之去留<lb/>
以為起伏臣竊為陛下危之書曰去邪勿疑今陛下知<lb/>
敬之邪而曲護之引以歲時竟猶豫而去之不决陛下<lb/>
縱全私愛柰天下人心何柰宗廟社稷大計何陛下若<lb/>
以敬為知事司禮監執筆不可無敬今敬之年八十五<lb/>
六亦巳老矣就使其精神尚徤能復幾時他日若敬巳<lb/>
死陛下將復用人乎抑必欲留敬不死而用之乎敬以<lb/>
<pb n="KR2f0026_WYG_002-22b"/>
柔媚㗖人以隂憸賊物歴年巳久更事頗多積慮設謀<lb/>
最深且熟真所謂老奸巨猾也自成化年來屢被言官<lb/>
論劾畧不畏避毎語人曰我受國厚恩不忍遽去俟大<lb/>
婚後即當懇辭耳今大婚既巳禮成止見一具疏請陳<lb/>
旋即自止觀其意祗欲以暫謝人言也厚顔據位貪昧<lb/>
隐忍畧無一毫愧恥之心敬尚得謂之人哉伏望陛下<lb/>
大奮乾剛洞垂離照俯念敬之事巳敗矣罪巳大矣順<lb/>
天下心為宗社計速發詔㫖將敬放黜則陛下保全敬<lb/>
<pb n="KR2f0026_WYG_002-23a"/>
之恩寔大且至况敬囊槖積貲不下一二十萬計其餘<lb/>
年用之不盡使敬優游安享老死牖下亦當感陛下於<lb/>
無窮也臣又按劉恭先因納賄招權被人論列彼乃稔<lb/>
惡不悛王諒及其子仁以市井匹夫投託敬門席其權<lb/>
勢冒罔授官凡此皆撥置打㸃為敬腹心肆為貪饕極<lb/>
其富貴敬賴此輩以保固寵位而不恤壞陛下之事此<lb/>
輩賴敬以茍圖富貴而不恤壞敬之事敬之所以不能<lb/>
去不肯去者有此輩為之謀主臣以為此輩之罪不可<lb/>
<pb n="KR2f0026_WYG_002-23b"/>
赦也更望陛下勅下法司將恭等明正其罪遠示竄殛<lb/>
仍勅内府一應内臣以後敢有代敬夤縁請託者一體<lb/>
罪之庶有以剪其羽翼除其根本而奸計不得潜滋奸<lb/>
黨無復依附矣臣與敬等本無睚眦第見其壞陛下之<lb/>
事亂陛下之治者甚多是以昧死為陛下備陳其愚臣<lb/>
無任戰慄待命之至<lb/>
　　再乞亟黜逆黨蕭敬疏<lb/>
臣於前月疏論太監蕭敬與宸濠潜通逆謀宜賜罷黜<lb/>
<pb n="KR2f0026_WYG_002-24a"/>
奉聖㫖該衙門知道欽此臣意陛下憫念其老不欲顯<lb/>
言斥之姑俟其自陳而徐為之處恩至大也繼今口語<lb/>
藉藉劾者愈衆敬不自安始具疏辭免復䝉聖恩不即<lb/>
俞允臣請復以陛下之亟宜去敬與敬之自宜亟去<lb/>
不避煩瀆再為陛下昧死陳之敬受累朝厚恩珎衣玉<lb/>
食寵極富貴至武宗皇帝託以心腹寄以股肱舉天下<lb/>
大柄一以付之肆其胸臆由其掌握頥指氣使無不如<lb/>
意武宗何負於敬而敬乃隂結逆黨忍心以負武宗如<lb/>
<pb n="KR2f0026_WYG_002-24b"/>
此邪今陛下之所以待敬者不加於武宗安知敬之他<lb/>
日又不忍負於陛下邪小人嗜利無恥貪得罔厭機深<lb/>
術熟無所不至前日之事可以左驗况其奸謀已攻發<lb/>
於衆人暴白於天下其心必不能一日忘意於禍之已<lb/>
及也技窮勢極尤有臣所不敢言者昔漢景帝見周亞<lb/>
夫言動心懷不平乃曰此鞅鞅者非少主臣也臣觀敬<lb/>
自陳之疏辭氣不平勃勃逼人鞅鞅殊甚略無畏懼之<lb/>
意漫託蕪詞以自觧避而交通宸濠一事乃隐昧不及<lb/>
<pb n="KR2f0026_WYG_002-25a"/>
若人者顧可為陛下冲年新政臣邪臣謂陛下亟宜去<lb/>
敬者此也夫勢者衆怨之門利者衆欲之府敬老矣來<lb/>
日無多矣何為沉湎禄位貪戀權寵尚與人爭其所欲<lb/>
以蹈夫衆怨之門邪或者敬恐一去其位人有躡其後<lb/>
者抑敬之子姪臧獲恐敬去位而已皆不免焉故爾戀<lb/>
戀不舍以直俟夫死而後巳也殊不知敬若速去則人<lb/>
之怨之者少而朝廷疑之者尚淺庶乎可以自全而子<lb/>
姪臧獲之富貴亦可以自保使其執迷不悟怨日以積<lb/>
<pb n="KR2f0026_WYG_002-25b"/>
疑日以深一旦鐘鳴漏盡雖有善者亦難乎其免也况<lb/>
敬負天下之惡邪敬可謂不善於自謀抑不善謀其子<lb/>
姪臧獲者矣臣所以謂敬之自宜亟去者此也陛下盍<lb/>
不早賜乾斷聴敬之去以全其餘年仍發明詔㫖許敬<lb/>
之子姪臧獲得以共保富貴凡其平生罪惡皆置之不<lb/>
問庶敬無所顧慮肯於必去而其子姪臧獲亦肯令敬<lb/>
去矣臣固知敬乃帷幄權臣嬰之而禍必至顧臣受官<lb/>
於朝以言為職不忍黙黙以負陛下之恩故敢據事之<lb/>
<pb n="KR2f0026_WYG_002-26a"/>
理極論以瀆宸聦復揣故之心善言以導敬如此大要<lb/>
欲去敬以安朝廷誼存吾君云爾實非有讐於敬之去<lb/>
為快也伏乞留心察納不勝幸甚<lb/>
　　辭免陞俸疏<lb/>
近該吏部覆題為隆恩數以優忠賢事欽䝉聖恩陞臣<lb/>
俸一級竊念臣本以草芥微臣空疎無學比縁繆妄待<lb/>
罪夷荒揣巳省愆甘心巳久幸遇皇上登極特賜甄收<lb/>
得補舊衘已為過望復頒新寵豈敢再叨恩出非常義<lb/>
<pb n="KR2f0026_WYG_002-26b"/>
不當受伏望皇上察臣衷私收回成命容臣辭免加陞<lb/>
俸級臣不勝感荷悚慄之至<lb/>
　　再辭俸疏<lb/>
頃者伏䝉聖恩陞臣俸級臣具疏請辭奉聖㫖該衙門<lb/>
知道欽此臣守候吏部覆題間又該翰林院編修王恩<lb/>
等奏為再乞辭免陞俸事奉聖㫖但凡近日陞俸的已<lb/>
有㫖了都不准辭欽此竊念臣性本戅愚學不通變比<lb/>
不自量上書躁言得罪先朝薄言示罰投荒萬里之外<lb/>
<pb n="KR2f0026_WYG_002-27a"/>
猶沾一命於末寮閱歴七年之間幸獲餘生於瀕死毎<lb/>
恨忠誠之未至尚致感格之未能罪實由臣今復何說<lb/>
念愆省咎方思悔悟之門忍性動心深感生成之德值<lb/>
聖人之挺出撫洪運以中興光燭覆盆陽敷窮谷首覃<lb/>
明詔收録廢遺顧臣謭微亦荷濫及感極思奮知受命<lb/>
之有時喜過而悲念更生之如夢兹者復䝉軫念特賜<lb/>
優恩寵渥自天戰兢無地臣猶自駭人將謂何比即請<lb/>
辭未荷俞允敢披肝膈再兹瀆陳蓋非自矯以好名實<lb/>
<pb n="KR2f0026_WYG_002-27b"/>
亦内省而有說方臣之南遷也榮冒冠裳尚厠官階之<lb/>
末飫充口體猶叨升斗之資初無簿領之紛紛得以昕<lb/>
夕而事事尸焉久矣功何有焉况臣與跪門人貟獲譴<lb/>
迥不相似初未嘗受朝堂之杖又未嘗罹錦衣之囚既<lb/>
不同科難以槩論且國家之差秩廩寔以甄乎賢勞而<lb/>
臣子之受直傭自當揣乎分量見得貴思乎義餼廩必<lb/>
稱夫功踰望之恩不可以屢徼非分之寵不可以茍叨<lb/>
自度於心無一而可勉焉拜命恐速官灾是以矍然以<lb/>
<pb n="KR2f0026_WYG_002-28a"/>
懇辭不敢居然而安受伏望皇上察臣愚悃矜臣懇誠<lb/>
特下綸音聴臣辭免庶臣之復官不擬為終南之捷徑<lb/>
而臣之行已不失其筮仕之初心臣不勝惶恐待命之<lb/>
至<lb/>
　<lb/>
　<lb/>
　<lb/>
　<lb/>
<pb n="KR2f0026_WYG_002-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉坡奏議巻二<lb/>
</p>
<p>
</p>
  </div>
</body>
</text>
</TEI>
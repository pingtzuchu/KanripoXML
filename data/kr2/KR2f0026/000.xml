<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉坡奏議</head>
    <p>
<pb n="KR2f0026_WYG_000-1a"/>
欽定四庫全書　　　　　史部六<lb/>
　玉坡奏議　　　　　　　詔令奏議𩔖二<hi>奏議之屬</hi>
　　提要<lb/>
　　　　<hi>臣</hi>等謹案玉坡奏議五巻明張原撰原字士<lb/>
　　　　元三原人正徳甲戌進士授吏科給事中以<lb/>
　　　　疏論時事謫貴州新添驛丞嘉靖元年召復<lb/>
　　　　故官坎坷八年其志不挫益以慷慨直諫自<lb/>
　　　　許如正殷通等陞職世襲疏趙雲陞命疏選<lb/>
<pb n="KR2f0026_WYG_000-1b"/>
　　　　近習疏請逐太監蕭敬二疏論錦衣衛朱宸<lb/>
　　　　等罪狀疏寢楊倫職命疏停國戚張鶴齡等<lb/>
　　　　恩典疏停司禮監乞請疏論國戚張延齡等<lb/>
　　　　罪狀疏論内宦提督織造疏論張璁桂蕚疏<lb/>
　　　　皆力折權倖不避禍患言人所不能言今具<lb/>
　　　　載集中當其賜環之初趙漢與之同科贈之<lb/>
　　　　以詩有碧桃雨露空千樹老竹風霜見一竿<lb/>
　　　　句又有回來龍劍星文在遲暮提擕得共看<lb/>
<pb n="KR2f0026_WYG_000-2a"/>
　　　　句今載漢漸齋詩稿中觀於是集原可謂不<lb/>
　　　　愧斯言矣乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2f0026_WYG_000-3a"/>
玉坡奏議原序<lb/>
門人三原張維德維哲泣捧其父玉坡子所為諸奏議<lb/>
遺稿再拜而言曰予先人以諫死矣夫何憾所不朽者<lb/>
固炳炳在斯幸惠以一言俾櫝而世世守焉孤之願也<lb/>
予斂祍而讀之嘆曰危言哉危行哉有道之邦哉玉坡<lb/>
子名原字士元學問習於童䝉忠亮成於天性正德中<lb/>
舉進士釋褐五月授吏科給事中拜官三月極論時政<lb/>
疏奏九日謫貴州新添驛驛丞居新添乃八年皇帝嗣<lb/>
<pb n="KR2f0026_WYG_000-3b"/>
統復召玉坡子為給事中皇帝聦明仁聖有堯舜之資<lb/>
玉坡子亦慨然以諫諍為已任是故抗顔列牘朝聞夕<lb/>
奏匡弼君德指陳闕政顯進忠良排擊嬖倖論刺官邪<lb/>
其言經以正而不迂也其事詳以辯而不隠也其氣奮<lb/>
以厲而不弱也其節廉以直而不曲也或曰不有身乎<lb/>
玉坡子曰君爾何有於身或曰不有家乎玉坡子曰國<lb/>
爾何有於家烈矣烈矣夫人之恒情外撼則中畏始挫<lb/>
則末沮懲羮者吹于虀震躬者戒于鄰往往爾也新添<lb/>
<pb n="KR2f0026_WYG_000-4a"/>
魑魅之鄉豺猨之窟也一朝居之猶曰不可玉坡子終<lb/>
八年於斯焉孤身萬里百死而一生其憂深矣乃不畏<lb/>
不沮而諤諤而挺挺益若是乎疾風不仆勁草有歳寒<lb/>
之心也百折不回江漢有必東之性也斯之為大丈夫<lb/>
矣雖然朝陽升天鳴鳯矢其音神龍出海祥雲耀其景<lb/>
卒復嘆曰有道之邦哉危言哉危行哉嘉靖丙戌孟冬<lb/>
既望蘭谿漁石子唐龍序<lb/>
<pb n="KR2f0026_WYG_000-5a"/>
玉坡奏議原序<lb/>
關中舊稱二王莊毅則忠勇端毅則清直莊毅公擊奸<lb/>
順門聲震海内其後七十餘年而三原有張玉坡渭南<lb/>
有裴給舍云故關中語曰前有二王後有裴張喬世寧<lb/>
曰國家重直諫之士自劉李以後士相慕效視昔益盛<lb/>
矣玉坡子甲申封事忠憤激烈抗志委身可謂慷慨就<lb/>
義者非邪向非孝皇養士之恩今上容言之度亦安得<lb/>
畢志竭忠若此哉然余毎覽公奏議未嘗不潸然淚下<lb/>
<pb n="KR2f0026_WYG_000-5b"/>
蓋傷夫為臣不易云公在正德時言時政十二事語多<lb/>
侵中貴人是時中貴人用事故謫公貴州蓋八年不召<lb/>
公也會今上御極公始得召歸益感上知遇盡言乃遂<lb/>
有甲申封事云嗟乎成名亮節足以不朽於世如公者<lb/>
夕死可矣夕死可矣余數過三原會三原諸君子相與<lb/>
論公奏議謂文辭可不必論即剛大之氣高明之見當<lb/>
萬世傳也要之直而不諱切而不迂達於國體中於時<lb/>
務其指意固與端毅公奏議一也公少師端毅慨然有<lb/>
<pb n="KR2f0026_WYG_000-6a"/>
天下之志卒能不欺其志若此邪國朝諫官如公者才<lb/>
數人耳當世君子無不悲傷歎慕想聞其言也余傷夫<lb/>
自甲申以來至於今二十餘年諫草秘不得出恐久益<lb/>
湮滅乃為檢其遺稿稿凡四巻諸常行事與諸會奏稿<lb/>
今皆削去存其自建白者三十餘疏要皆當世鉅重也<lb/>
覽者以此究公之志業亦可知余言所指矣稿刻之湖<lb/>
廣提學分司板百餘片遺自少華許子者許子督學時<lb/>
刻五經子籍留板尚多而余以分司月紙為工食費云<lb/>
<pb n="KR2f0026_WYG_000-6b"/>
刻成遺公之冢孫縣學生侍以傳後世嘉靖二十六年<lb/>
八月望日湖廣按察司副使奉勑督學耀州後學喬世<lb/>
寧撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉坡奏議巻四</head> <lb/>
    <p>
<pb n="KR2f0026_WYG_004-1a"/>
欽定四庫全書<lb/>
　玉坡奏議巻四<lb/>
　　　　　　　　　　　　　明　張原　撰<lb/>
　　乞養病疏<lb/>
臣猥蒙聖恩置諸言路遇事不能知要雖言不能中倫<lb/>
上無以啓格聖聰下無以禆補時事朝夕徒爾尸素心<lb/>
身實不自安近於三月以來痰火壅盛心神怔忡腿膝<lb/>
腫疼行履跛曳不能以供事愈切懐慙如䝉聖恩放臣<lb/>
<pb n="KR2f0026_WYG_004-1b"/>
囘籍自行請醫調理庶臣固莫盡許國以身之忠猶或<lb/>
得知難而退之義為此具本令義男張<hi>闕</hi>抱齎謹具奏<lb/>
聞<lb/>
　　留吏部尚書喬宇疏<lb/>
昨者吏部尚書喬宇稱疾乞休遽䝉陛下特賜允俞臣<lb/>
愚為國惜才之意竊大不以為然喬宇純誠清慎有大<lb/>
臣之徳靖共明敏有大臣之才寛洪簡諒有大臣之度<lb/>
况其年未七十禮亦未可以致仕陛下何為而遽聴其<lb/>
<pb n="KR2f0026_WYG_004-2a"/>
請也人惟求舊古先格言陛下於此亦未之思也且國<lb/>
家之於賢才儲養於二十年之前以備一旦之用中間<lb/>
體察覈驗以求必得其真者君心之勞於求賢亦云已<lb/>
甚今陛下於祖宗二三十年儲養之人才乃爾易易去<lb/>
之略不經意臣愚以為計亦疏矣况近日大臣相繼辭<lb/>
去老成典刑消謝殆盡非國之福也以此傳之天下後<lb/>
世甚非聖朝之美談傳曰不信仁賢則國空虛夫有仁<lb/>
賢而不信尚謂之空國况不使之立於其國耶此實天<lb/>
<pb n="KR2f0026_WYG_004-2b"/>
下治亂所闗其害非細惟陛下念之勿以舊臣為不可<lb/>
用勿以新進為必可用再加酌議亟賜改圖則幸甚<lb/>
　　在告極論朝事疏<lb/>
臣近以灼艾在告聞科道等官交章劾論主事桂萼張<lb/>
聰等之邪佞皆未見陛下有所指揮臣竊憂□不知所<lb/>
以呻吟之餘謹昧死輒以萼等所以固守前說必欲求<lb/>
勝之意與科道等官極言舉劾不欲與之竝立之故為<lb/>
陛下備言之為萼等者固自知變置宗廟詆毁詔書離<lb/>
<pb n="KR2f0026_WYG_004-3a"/>
間宫闈誹排大臣揺亂國是罪在不原然業既為之辟<lb/>
之騎虎難下益復固守前說猶冀可以富貴一時是即<lb/>
鄧綰只知好官桓温不避遺臭之𩔖耳宜其大言横恣<lb/>
愈無忌憚而不肯巳也為科道官者亦固知聖志巳定<lb/>
天威方赫雷霆之下無不摧折渙汗之餘豈容撓阻顧<lb/>
以邪説横流奸人干進國之安危係焉比之亂臣賊子<lb/>
其迹雖隱以微而害實大且烈恐陛下一時不察誤中<lb/>
其餌使奸邪之計萬一得行而伯考之説竟或改稱人<lb/>
<pb n="KR2f0026_WYG_004-3b"/>
心洶洶為是之愳所以連章累牘紛紛不已逆鱗犯諱<lb/>
亦有不暇計者臣嘗念之人心非特在廷之臣以之為<lb/>
然雖下至閭閻匹夫亦皆以為然也此可見孝宗皇帝<lb/>
深仁厚澤洽被人心人心無不延頸思欲為孝宗死者<lb/>
科直官特因人心而述道之耳况其職守所係公議所<lb/>
闗亦宜其抗言執奏愈見激發而不敢已也萼等既已<lb/>
被召至京師縉紳大夫皆不與之立談彼豈無一鄉黨<lb/>
朋友素相親厚往來者哉聞其日所造接祇皆先年罷<lb/>
<pb n="KR2f0026_WYG_004-4a"/>
革不得志之人幸災樂禍之輩毎語若人曰吾已得君<lb/>
矣吾言已見信矣吾行將柄用矣吾當進退百官變置<lb/>
法制矣肆行胸臆謬為大言以欺人如此尤可深惡而<lb/>
痛恨也新進小人曲學阿世纔得陛下假借以顔色輒<lb/>
爾矜大衒耀若自不能堪者其器局狹隘識趣卑陋甚<lb/>
矣他又且不論也陛下亦嘗知之否乎今陛下於萼等<lb/>
所奏一切留置於内廷其諸科道官之論列每漫應之<lb/>
曰該衙門知道然聖意叵測而國是無所底定以致人<lb/>
<pb n="KR2f0026_WYG_004-4b"/>
心愈自激發而言或傷於煩聖心愈見堅執而聴或至<lb/>
於厭盖亦無怪其然也何也大禮已行於往時明詔已<lb/>
布於天下聖孝篤純萬萬無復改易之理此但陛下自<lb/>
知之耳天門九重外人不得而知也夫人不見知而致<lb/>
疑上不明言以示信馴至内外沮惑君臣乖暌所謂上<lb/>
下不交而庶事叢脞也其將何以為天下臣所以憂懣<lb/>
而不能已於言者大率為此陛下為天下計曷不降勑<lb/>
大廷徧諭羣臣備述明詔已頒大禮已定以示再無更<lb/>
<pb n="KR2f0026_WYG_004-5a"/>
改之意其桂萼等亦宜早賜處分遣之囘還仍就舊列<lb/>
則人心以安人言以息國是以定實宗社無疆之休<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0026_WYG_004-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉坡奏議巻四<lb/>
</p>
<p>
</p>
  </div>
</body>
</text>
</TEI>
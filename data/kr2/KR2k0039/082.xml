<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0039_WYG_082-1a"/>
欽定四庫全書<lb/>
欽定皇輿西域圖志卷四十一<lb/>
　服物<lb/>
　　<hi>臣</hi>等謹按古聖王垂衣裳以治天下制器尚象以<lb/>
　　前民用觀繫辭所載作網罟以下十三事不惟制<lb/>
　　民生飲食衣服居處之宜使之咸遂其欲而且行<lb/>
　　旅有其資捍患有其備飬生送死有其具所以衛<lb/>
　　人生而周人用者薄海以内罔有弗暨而外域殊<lb/>
<pb n="KR2k0039_WYG_082-1b"/>
　　方則規制未之或及勢限之也且夫創物固知者<lb/>
　　所為而述非工巧不能精且良魯縞齊紈鄭刀宋<lb/>
　　斤國能所擅弗可遷也故有此之所急彼或不適<lb/>
　　於用彼之所有此或不具其材者五方之民猶且<lb/>
　　衣服異宜器械異制况在荒陬遐裔乎載稽周禮<lb/>
　　考工記典絲典枲厥有定制攻金攻木爰垂良法<lb/>
　　今西域禀金行之性氣候沍寒人之擅長在乎攻<lb/>
　　金與皮其婦功不尚絲枲而尚織罽毯有城郭者<lb/>
<pb n="KR2k0039_WYG_082-2a"/>
　　頗務攻木之工而弗精造車近和闐者間擅磨礲<lb/>
　　之技若夫書繪陶旊諸事兼之或鮮兹者疆索逺<lb/>
　　閎羣生咸遂舉其人之日用飲食胥被<lb/>
聖天子範圍曲成之澤自今伊始冠帶文物制作精良<lb/>
　　固當駸駸乎日盛矣顧前此樸遫之風尚存<lb/>
　　未宜畧而弗考爰采其服飾器用之倫各仍本號<lb/>
　　用中土備物所有擬議而審定之至於古物流傳<lb/>
　　傳若玉盤玉圭銅㗶嚕篘之屬舊號彼中珍異當<lb/>
<pb n="KR2k0039_WYG_082-2b"/>
　　掃穴開屯之後均得驛致<lb/>
　明廷詳求端委偕兑和而列序荷<lb/>
宸翰以増輝藉仰我<lb/>
皇上日新永保不貴異物之至意非僅如曩代獲休屠<lb/>
　　金人漫侈逺畧者所可比倫萬一也因並著於編<lb/>
　　志服物第十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0039_WYG_066-1a"/>
欽定四庫全書<lb/>
欽定皇輿西域圖志巻二十九<lb/>
　官制<lb/>
　　<hi>臣</hi>等謹按服外荒墟民稀事簡伊古蕃王部長遴<lb/>
　　簡才傑以資分理每於中土弗賓弗臣各自為其<lb/>
　　風氣故考官聨於遐徼周秦以前靡得而聞漢武<lb/>
　　通西域班傳紀載較詳如烏孫則有將相監吏等<lb/>
　　官其餘諸國則自輔國侯都尉以下而龜兹官屬<lb/>
<pb n="KR2k0039_WYG_066-1b"/>
　　尤衆北史載髙昌官制儼若中朝吐谷渾則有王<lb/>
　　公僕射尚書郎中將軍之號回紇則有内外將相<lb/>
　　都督将軍司馬之稱雖倣中國位號以名其官而<lb/>
　　要皆服畔不常未必胥隸臣僕若彼中名目如葉<lb/>
　　䕶特勒俟利發吐毛發屈律啜閻洪達之屬聲教<lb/>
　　曠隔音譯沿訛尤難審證準噶爾居烏孫突厥故<lb/>
　　壤游牧分地即為職守回部於漢為三十六國地<lb/>
　　各有城郭每城之中咸設官司體制攸殊名號亦<lb/>
<pb n="KR2k0039_WYG_066-2a"/>
　　别仰惟<lb/>
聖天子豐庸懋建全域來歸撫其地治其人開置伊始<lb/>
　　凡新疆諸境制之以將軍督提守之以監司丞倅<lb/>
　　將佐弁員既已挈夫領要而滋培既久郡縣斯設<lb/>
　　命官授秩大小相維規制尤稱賅備至準夷舊官<lb/>
　　名如圖什墨爾扎爾扈齊宰桑諸職當芟夷藴崇<lb/>
　　之餘無可復倣應與更新回部二酋授首後諸城<lb/>
　　伯克望風内附爰仍舊號如阿竒木沙噶納齊以<lb/>
<pb n="KR2k0039_WYG_066-2b"/>
　　下釐以中朝之品級而授職如故因俗宜民法良<lb/>
　　意美仍統壹於重臣以督領其事由是一階一秩<lb/>
　　無不自幸為<lb/>
王人而非直前世請封置吏與戊巳骨都僅存虚號者<lb/>
　　所可比倫萬一矣品秩既區掌司咸載旁徴故實<lb/>
　　各以類従将來稽典屬之班聫訪西陲之職守均<lb/>
　　於是編可詳訂焉志官制第八<lb/>
</p>
<p>
</p>
  </div>
</body>
</text>
</TEI>
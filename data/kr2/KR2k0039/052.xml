<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0039_WYG_052-1a"/>
欽定四庫全書<lb/>
欽定皇輿西域圖志卷三十二<lb/>
　屯政<lb/>
　　<hi>臣</hi>等謹按籌邊之䇿將使兵食兼足舍屯政無由<lb/>
　　第時異勢殊泥古者或乖實用則隨宜立制之道<lb/>
　　尚焉漢鼂錯建議募民徙塞下已兆屯田之法至<lb/>
　　宣帝遣故將吏屯田張掖而屯政日開自時厥後<lb/>
　　若擊先零討李憲取伊吾復三郡凡有軍興必修<lb/>
<pb n="KR2k0039_WYG_052-1b"/>
　　屯政然而師行則舉師旋則廢議者徒備一時權<lb/>
　　宜而未得經乆承行之利魏晉以降間或行之内<lb/>
　　地亦旋興旋罷立制鮮籌盡善我<lb/>
皇上耆定西陲闗門以西蔥嶺以東版章式廓於滌瑕<lb/>
　　蕩穢之餘圖生養安全之計<lb/>
聖天子仁宏亭育智燭遐荒為之授田里謀保聚殫<lb/>
宥密於巖廊咨儆之間而人人自得於流沙萬里之外<lb/>
　　固非舊隸版籍之哈密鎮西府屬所能限矣爰於<lb/>
<pb n="KR2k0039_WYG_052-2a"/>
　　準部自今迪化州至伊犂回部自闢展至哈喇沙<lb/>
　　爾擇其地之近泉源傍河濆者翦萊垡土以布物<lb/>
　　宜且劑其嵗收之數自給官兵廩糈外儲贏餘以<lb/>
　　資増墾先後屯種大著成效由是山北推之晶河<lb/>
　　庫爾喀喇烏蘇塔爾巴噶台諸境山南推之烏什<lb/>
　　阿克蘇諸城調派武職以專其成特置重臣以董<lb/>
　　其事良法美意曠古罕聞竊謂西域屯政之善實<lb/>
　　有所以超漢軼唐者如充國虞詡之䇿重華李絳<lb/>
<pb n="KR2k0039_WYG_052-2b"/>
　　之謀意在籌軍實謹邊防耳今則各部臣民願編<lb/>
　　郡縣銷戈㦸鑄農器以蒐獮之剰卒為耕垡之上<lb/>
　　農餉不空糜地無遺利康阜鴻休垂諸無極况昔<lb/>
　　之屯田或給耒耜或假耕牛非仰給於官即抑配<lb/>
　　於民經費甚鉅今則且耕且駐無俟招集流亡在<lb/>
　　兵在民不必官支農具史書俵牛括牛之弊種種<lb/>
　　俱絶不惟腹地不資轉運而給饟之羡陳陳相因<lb/>
　　減費更廣無他漢唐之屯政專為養兵而未能兵<lb/>
<pb n="KR2k0039_WYG_052-3a"/>
　　民並濟漢唐之屯政專為供戰而未能戰守兼宜<lb/>
　　乃者程功簡而收利溥沙磧之區絶無棄地瀉鹵<lb/>
　　之土盡變膏腴甚至移郊寄棘之徒從事耕耘並<lb/>
　　以贖諐餬口荒裔悉成樂土自昔服疇力穡之化<lb/>
　　有被及無外如<lb/>
　今日者哉爰舉新疆屯田經制現在處所按地詳載<lb/>
　　而嵗入之額户口之籍皆附之志屯政第十<lb/>
</p>
<p>
</p>
  </div>
</body>
</text>
</TEI>
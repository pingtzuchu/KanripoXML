<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0039_WYG_039-1a"/>
欽定四庫全書<lb/>
欽定皇輿西域圖志卷四十<lb/>
　音樂<lb/>
　　<hi>臣</hi>等謹按周禮春官有鞮鞻氏掌四夷之樂與其<lb/>
　　聲歌又有旄人掌教夷樂王者功德隆盛隂陽和<lb/>
　　調聲教所暨外浹八埏殊方絶域相與懐仁慕義<lb/>
　　詠歌而舞蹈之於是採其音聲按其節奏被諸管<lb/>
　　絃施於干戚朝㑹燕饗用陳門右所謂其德盛者<lb/>
<pb n="KR2k0039_WYG_039-1b"/>
　　其樂偹也按孝經鈎命訣云西方之樂謂之株離<lb/>
　　毛萇詩傳亦同其說白虎通義則以西方為昧夫<lb/>
　　昧屬東方明堂位已明言之康成之注周禮亦以<lb/>
　　東方為昧西方為株離從孝經緯以立訓周衰樂<lb/>
　　廢雅鄭俱佚漢張騫使西域得摩訶兜勒一曲傳<lb/>
　　之中國李延年翻為二十八解於是始有西音魏<lb/>
　　太武得西凉樂有陽翟新聲等曲周齊之代北曲<lb/>
　　與西凉雜奏梁有隔谷等三十六曲隋設九部樂<lb/>
<pb n="KR2k0039_WYG_039-2a"/>
　　而西凉天竺龜兹䟽勒安國康國西域之樂乃居<lb/>
　　其六葢是時依龜兹樂工五旦七聲之說以定律<lb/>
　　彼土之音始行於中國矣唐因隋舊增髙昌為十<lb/>
　　部總名燕樂後分坐立二部参以龜兹西凉之曲<lb/>
　　皆係别奏不参雅音至於開元乃合法曲戎樂而<lb/>
　　雜奏之識者譏焉若夫百音繁㑹角觝雜陳馴至<lb/>
　　都盧尋橦之竒眩人狄鞮之獻西京之風由斯寖<lb/>
　　熾而宋明帝時則有西傖羗胡雜舞元魏北齊参<lb/>
<pb n="KR2k0039_WYG_039-2b"/>
　　以西伎唐開元時有軟舞健舞西域之技大畧粗<lb/>
　　陳然而疆索未歸聲容弗偹亦苐以佐清暇歡娱<lb/>
　　無當於光被同和之盛也我<lb/>
皇上天縱聰明身度聲律邇者西域底定致其戎樂準<lb/>
　　部器物畧同䝉古既得審音以資考訂回部則譜<lb/>
　　在伶工参之嘉宴以察殊方聲氣之感以垂鐘虡<lb/>
　　無疆之庥惟古所紀<lb/>
天子建中和之極兼綜條貫金聲而玉振之爰是按其<lb/>
<pb n="KR2k0039_WYG_039-3a"/>
　　曲譜詳其樂器工衣而備載焉知<lb/>
聖朝德和所及實漸被於金方濛汜之區雖僻䖏遐陬<lb/>
　　亦得和其聲以鳴<lb/>
　國家之盛焉志音樂第十六<lb/>
</p>
<p>
</p>
  </div>
</body>
</text>
</TEI>
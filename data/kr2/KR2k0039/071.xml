<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0039_WYG_071-1a"/>
欽定四庫全書<lb/>
欽定皇輿西域圖志卷二十四<lb/>
　水<lb/>
　　<hi>臣</hi>等謹按大地之勢西北髙而東南下東南號稱澤<lb/>
　　國若䝉汜荒墟斥漠千里宜不足于水者以今審<lb/>
　　論殊不謂然盖内地之水東流就下而西域之水<lb/>
　　則東西並流者也内地之水隄防宣洩兼賴人功<lb/>
　　而西域之水則髙下浮沈専憑地勢者也内地之<lb/>
<pb n="KR2k0039_WYG_071-1b"/>
　　水深淺有定而西域之水則時因氷雪消融成渠<lb/>
　　冬夏盈虧者也内地之水土地堅靭伏流鮮少而<lb/>
　　西域之水則滲入沙磧或伏或現發之無常時出<lb/>
　　之無常候者也是故語其大則洪濤駭浪周圍數<lb/>
　　百里經流數千里而漭瀁滺湙之勢成語其細則<lb/>
　　纖波斷流縷分數十道泛溢數十區而瀠洄泮渙<lb/>
　　之形著是不惟資以利用抑且劃為地險襟帶絶<lb/>
　　徼古而然矣我<lb/>
<pb n="KR2k0039_WYG_071-2a"/>
聖朝徳威逺被蒲海風清爰據星軺所經尋波别𣲖知<lb/>
　　昔人所謂蔥嶺以東水皆東流蔥嶺以西水皆西流<lb/>
　　者大率縁山而發就下而趨瀉為長河瀦為巨浸<lb/>
　　而審其經絡要皆各有所歸耳竊惟漢桑欽作水<lb/>
　　經承二百四十四家之紀載其書汗漫未易殫詳<lb/>
　　然其首著黄河出䓤嶺于闐分南北河經疏勒莎<lb/>
　　車諸國而東者証以今時形勢則較然符合為之<lb/>
　　疏通貫注備悉指歸復叅以他書之説庶幾經緯<lb/>
<pb n="KR2k0039_WYG_071-2b"/>
　　非誣而源流可証由是判張騫不根之論擴都實<lb/>
　　拘墟之詞紀之以藪浸而國辨居行疏之以渠塘<lb/>
　　而人兼耕牧即我<lb/>
　國家清晏之隆所以暨訖於無外者不由兹可見哉<lb/>
　　志水第七<lb/>
</p>
<p>
</p>
  </div>
</body>
</text>
</TEI>
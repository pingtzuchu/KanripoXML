<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0039_WYG_000-1a"/>
　御製皇輿西域圖志序<lb/>
　語云耕當問僕織當問婢志廣輿者不稽之厯代建置<lb/>
　沿革將無從數典而志西域則有不能盡稽之厯代者<lb/>
　實以幅員所限言語不通雖漢唐盛時亦頗能威行天<lb/>
　山迤南建官設都而天山迤北本不能至也即有一二<lb/>
　羈縻之國然叛服不常征調弗應又安能履其地而疆<lb/>
　索之哉且漢唐之程督異域者仍漢唐人而已其與凖<lb/>
　噶爾回部人語奚啻粤問而燕答則其所記魯魚亥豕<lb/>
<pb n="KR2k0039_WYG_000-1b"/>
　之紛不待言而可知兹者叨<lb/>
天佑藉羣力湊時㑹幸成是役準噶爾回部之人皆在廷<lb/>
　執事而國語切音譯外藩語又甚便且易我諸臣馳驅<lb/>
　往來其間目覩身厯非若耳聞口傳者比俾司校勘而<lb/>
　正其訛傳其真較僕婢耕織之問為尤詳且厄魯特語<lb/>
　及回語朕亦因暇而習焉時御丹槧為之改正是西域<lb/>
　志之書必應及是時成之用開厯代之羣疑垂千秋之<lb/>
　信録間亦渉及諸史以存述古總計分部二十分卷五<lb/>
<pb n="KR2k0039_WYG_000-2a"/>
　十有二繪圖系説蔚為完書若夫闢地蕆功文臣或有<lb/>
　過頌朕所不取惟是籌耕牧計久長圖所以永<lb/>
乾貺奠丕基思日孜孜持盈益凜予安得有功成無事之<lb/>
　説哉<lb/>
　乾隆二十七年十二月初一日<lb/>
<pb n="KR2k0039_WYG_000-3a"/>
欽定四庫全書<lb/>
欽定皇輿西域圖志<lb/>
諭㫖<lb/>
　　乾隆二十一年二月十三日奉<lb/>
上諭自軍營至伊犂以抵哈薩克率漢唐來匈奴西域<lb/>
　地其山川部落前史類多訛舛蓋外蕃本無載籍史<lb/>
　官無所徵信又未嘗親履其地惟藉傳聞而方言口<lb/>
　授輕重緩急間語音頓異况復時代遷移益難追考<lb/>
<pb n="KR2k0039_WYG_000-3b"/>
　然即今留意核之如落克蘭急呼之則為落蘭當即<lb/>
　樓蘭其聲轉耳漢書屈里計其地即今伊犂以此證<lb/>
　之往往可通前曽以此諭鄂容安據奏既無可考盖<lb/>
　必求之圖誌碑碣自非荒陬絶徼所可得彼時伊以<lb/>
　軍務為急無暇分營因姑置之今已擒賊奏功劉統<lb/>
　勲在軍營無所職掌當專辦此事現命何國宗赴伊<lb/>
　犂一帶測量亦經面諭著傳諭劉統勲即㑹同何國<lb/>
　宗前往所有山川地名按其疆域方隅考古騐今彚<lb/>
<pb n="KR2k0039_WYG_000-4a"/>
　為一集諮詢覩記得自身所經厯自非沿襲故紙者<lb/>
　可比數千年疑誤悉為是正良稱快事必當成於此<lb/>
　時亦千載㑹也可將此傳諭知之欽此<lb/>
　　乾隆二十一年四月初九日奉<lb/>
上諭何國宗原係奉差前往伊犂一帶測量晷度並令<lb/>
　繪畫地圖現在即由巴里坤一帶及額林哈必爾漢<lb/>
　等處已儘足伊等今嵗辦理至冬間氷雪凝寒或回<lb/>
　至巴里坤或哈宻居住俟明春草長再行前進現今<lb/>
<pb n="KR2k0039_WYG_000-4b"/>
　厄魯特當殘敝之後人多窮困既無可交易兼恐中<lb/>
　途攘奪伊等所賞資斧本自寛裕可即從巴里坤自<lb/>
　行備裹乾糧從容前往劉統勲亦即㑹同何國宗一<lb/>
　路行走遵照前㫖將所有山川地名考騐纂録進呈<lb/>
　並傳諭劉統勲知之欽此<lb/>
　　乾隆二十六年六月十八日奉<lb/>
㫖劉統勲何國宗所辦西域圖志著交軍機處方畧館<lb/>
　辦理欽此<lb/>
<pb n="KR2k0039_WYG_000-5a"/>
　　乾隆四十二年三月二十九日奉<lb/>
㫖西域圖志總裁著派福康安劉墉欽此<lb/>
　　乾隆四十二年六月二十八日奉<lb/>
㫖西域圖志總裁著派于敏中英廉錢汝誠欽此<lb/>
<pb n="KR2k0039_WYG_000-6a"/>
御製大宛馬識語<lb/>
嵗乙亥準噶爾平越明年左右部哈薩克以次内附又<lb/>
明年使臣入覲隨獵有詩紀事並加按定哈薩克為漢<lb/>
之康居又越二年哈薩克來貢馬因成是歌仍謂之大<lb/>
宛者以自古相傳大宛産善馬也夫西域諸國何地不<lb/>
産馬而大宛獨擅其名漢時人足未履其地僅聞其名<lb/>
阻閡䀜昩遂以為大宛所獨耳不寕惟是即我朝西極<lb/>
未定之前準噶爾所貢馬率謂之大宛向按大宛部落<lb/>
<pb n="KR2k0039_WYG_000-6b"/>
疆盛附庸者多哈薩克當是其部中之一國非臆説也<lb/>
史記載康居南羈事月氏東羈事匈奴則康居固他人<lb/>
之屬國耳張騫使月氏為匃奴所閉及亡抵大宛而大<lb/>
宛遂能為發導驛抵康居是康居本聴大宛役属也唐<lb/>
書載石國故康居小王窳匿城地漢書所謂康居小五<lb/>
王之一而唐顯慶中以為大宛都督府亦其一証故哈<lb/>
薩克以漢語言之則為康居自其服屬言之則原大宛<lb/>
近三十年來軍吏塗經貢使踵接汗血之馬服早獨樹<lb/>
<pb n="KR2k0039_WYG_000-7a"/>
之蹟寄題非如前代鑿空者比此歌與丁丑按語固相<lb/>
印合不得以異同致疑矣㡬暇重書是卷因識之<lb/>
<pb n="KR2k0039_WYG_000-8a"/>
　　　乾隆二十七年十一月二十九日大學士一等忠<lb/>
　　　勇公臣傅恒等奉<lb/>
　勅纂輯西域圖志初稿告成謹奉表恭<lb/>
　　進者欽惟我<lb/>
　皇上<lb/>
　　神武懋昭<lb/>
　　徳威遐被<lb/>
　　智勇超乎百代<lb/>
<pb n="KR2k0039_WYG_000-8b"/>
鴻貺彌臻<lb/>
　　聲教式于九圍<lb/>
前猷允迪二萬里狉榛之窟逺䕶風雲三千年濛汜之區<lb/>
　　　新懸<lb/>
　日月事屬生民所未有境為亘古所罕通<lb/>
天惟純佑我<lb/>
　皇清<lb/>
　帝實肇開兹西域齊文軌於流沙之外勲名早紀雲臺<lb/>
<pb n="KR2k0039_WYG_000-9a"/>
　　　指山川於納日而遥疆索宜登策府原夫六師獻<lb/>
　　　捷兩部歸懷戮叛誅逋則功成於回地持危治亂<lb/>
　　　則策定於凖疆當狐<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>濟惡之餘遘蠻觸紛爭之<lb/>
　　　㑹慰逺人之獻欵策凌首沐衣冠假新附以前驅<lb/>
　　　厄魯方深水火馬首羣攜潼酒知昂吉之偕來狼<lb/>
　　　頭已折風竿卜綽羅之早定廿五騎格登之旅競<lb/>
　　　傳壯士翻營六千餘濟拉之師終見名王繫組詎<lb/>
　　　謂饑鷹飽颺沙陀偏少赤心應知鋌鹿狂奔羅刹<lb/>
<pb n="KR2k0039_WYG_000-9b"/>
　　　能收白骨總台吉之機心素具先幾早炳<lb/>
　宸衷雙親王之恩遇偏孤貫惡寧逃<lb/>
天譴是用犁其庭穴釋彼羈囚方事<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>戈俄聞衷甲在凖<lb/>
　　　逆既窮猿入檻而回酋復黠鼠跳囊方<lb/>
　王旅之西征沙蟲掃迹更<lb/>
　天戈之南指風鶴傳聲白山則雪窖晨翻已著搴旗勝<lb/>
　　　蹟黑水則雲濤夜湧猶聞堅壁餘威集占遁而庭<lb/>
　　　幕空萬馬破弟兄之膽霍斯來而都城堕一檄傾<lb/>
<pb n="KR2k0039_WYG_000-10a"/>
　　父子之心推堅而淖過伊西早見飛廉影匿服逺<lb/>
　　而山通拔達還看貳負尸僵於是威集二勲化行<lb/>
　　萬落負罪者孽由自作既落距而摧牙懷徳者誠<lb/>
　　有同歸自駢肩而接踵慶庭方於哈薩宜來宛馬<lb/>
　　驤雲嘉獻馘於坦沙旋見食刀營雪所以不煩六<lb/>
　　慰三宣之力胥靖一苞二孽之萌儗傅介之績著<lb/>
　　樓蘭不自陽關而近視班超之威行定逺無須卅<lb/>
　　載為期者也今試覽勝地於金方辨名皋于兊域<lb/>
<pb n="KR2k0039_WYG_000-10b"/>
　　闢天方之門戸信中原不盡提封鬯昧谷之聲靈<lb/>
　　知西極自占形勢四衛拉經營之地井牧重新兩<lb/>
　　和卓割據之塲耕煙相望博克達之靈峰欲削百<lb/>
　　尺盤雲穆薩爾之雪幛初開千層積玉北渚則百<lb/>
　　泉俱濬滙圖斯庫以西流南河則四派同歸經厄<lb/>
　　爾勾而東注大抵疆分鄂托沿山之鄂博星羅亦<lb/>
　　惟地接和通臨水之和屯碁布當年選佛曽集喇<lb/>
　　嘛此日談經初逢阿渾溯宗喀巴之遺教還聞梵<lb/>
<pb n="KR2k0039_WYG_000-11a"/>
　　唱于西圖稽派罕帕之流風尚騐雲雷於鮓荅試<lb/>
　　問凹睛凸鼻孰外陶甄幾同赤縣神州咸收襟帶<lb/>
　　由是頓<lb/>
天紘而規逺服繙古籍以鏡前模自烏孫以阻康居磧<lb/>
　　北久稱行國始焉耆而迄疏勒山南舊建名城伊<lb/>
　　犂實伊麗之流一鏡澄波可溯和闐即于闐之壤<lb/>
　　萬重琛玉偕來碑嶺巃嵸未泐裴岑之石星源咫<lb/>
　　尺疑乘博望之槎雨後耕犂曽𫝊戊校尉已校尉<lb/>
<pb n="KR2k0039_WYG_000-11b"/>
　　之説風前鼓角還聞都䕶府都督府之開九昭武<lb/>
　　角逐之區競説重闗鎖鑰十部落迴翔之地長留<lb/>
　　四鎮聲名然或列外藩而僅備羈縻誇逺畧而粗<lb/>
　　通貢獻留其侍子既鄭質之終攜結以和親究戎<lb/>
　　心之不靖泥守在四夷之説毎涉拘墟哆傳聞旁<lb/>
　　國之譚終隣鑿空幸際五週之盛烈式恢九有之<lb/>
　　方輿超周室之咸賔邁禹王之即叙漢史唐書之<lb/>
　　紀真成坐井而觀山經水注之垂宜可極陬而勘<lb/>
<pb n="KR2k0039_WYG_000-12a"/>
　　爰廼陳諸圭臬省厥風謡測量首<lb/>
命司天無間于星躔月朏采訪兼<lb/>
咨珥筆不遺于瀚海氷崖檢㸃行縢喜江山之放眼編<lb/>
　　摩載籍遂紙墨之經年爰<lb/>
宣史館以成書更集樞臣而訂義分一十八門之紀載<lb/>
　　備四十餘帙之搜羅雖制度加新異日猶煩裒輯<lb/>
　　而規模燦列大端約可臚陳于焉欽<lb/>
廟畧之淵深頌<lb/>
<pb n="KR2k0039_WYG_000-12b"/>
奎章之炳煥<lb/>
神機獨寫蕭曹莫贊髙深<lb/>
睿什親裁褒鄂遥承經緯藉仰窺夫<lb/>
宵旰謹錄冠乎縹緗由是成縮地之圖廣輪如繪列旁<lb/>
　　行之譜沿革堪稽星分參井之躔宛珠聨而璧合<lb/>
　　疆劃大䝉之宇儼罫列而區分層峰與孤嶂同標<lb/>
　　不盡䓤山雪曉巨浸與長流並載非徒蒲海霞明<lb/>
　　存葉䕶之頭銜鷺序鵷班並肅表勝兵之風烈龍<lb/>
<pb n="KR2k0039_WYG_000-13a"/>
　　韜豹畧皆竒興屯踰烏壘之墟髣髴千塍入繡則<lb/>
　　壤過龍沙之境分明萬寳成圖採方言則清濁殊<lb/>
　　音全似舌人之臚句考木筆則縱横異體略同瞽<lb/>
　　史之書名翻新曲於和聲疑傳兜勒西凉之譜備<lb/>
　　良材於日用如數波斯列市之珍殊俗紀於遐方<lb/>
　　則白帽黄衣自垂風教珍産傳於絶域則金蹏玉<lb/>
　　椀亦獻菁華至於玉帛雲蒸琛球霧集誌來庭之<lb/>
　　侯服不限梯航備奉朔之藩封遥通象譯靡不登<lb/>
<pb n="KR2k0039_WYG_000-13b"/>
　　諸鉛槧彚入編題凡義例所畢賅總部居之莫混<lb/>
　　撫卷而形同目擊何煩金馬之求開函而境已身<lb/>
　　親無事東風之騐詎比西申獨鹿僅哆名王㑹圖<lb/>
　　中還同赤水方山堪紀蹟大荒經外允備西瀛之<lb/>
　　典宜儲東觀之裁<hi>臣</hi>等時際恢紘才慚聚米陋甘<lb/>
　　英之纂述珍異空傳薄裴矩之編摩見聞失據王<lb/>
　　延徳髙昌之紀惟載程途髙居誨于闐之篇粗傳<lb/>
　　山水伏睹<lb/>
<pb n="KR2k0039_WYG_000-14a"/>
　虞廷啟化正階前舞羽之時欣逢<lb/>
　周索開疆當柱下操觚之㑹恍過祁連而削石紀盛<lb/>
　　於東西天竺之間如臨洱海以濡毫探竒於大小<lb/>
　　月氐之外於以琅環紀實寧惟銅柱名髙因之清<lb/>
　　晏貽庥長使金甌祚永<hi>臣</hi>等誠歡誠忭稽首頓首<lb/>
　　恭<lb/>
　進以<lb/>
聞本日奉<lb/>
<pb n="KR2k0039_WYG_000-14b"/>
㫖書留覽欽此<lb/>
　　乾隆四十七年五月初十日大學士<hi>臣</hi>英廉遵<lb/>
㫖増纂西域圖志告成謹率同纂修諸臣統校畫一奉<lb/>
　　表恭<lb/>
　進者欽惟我<lb/>
皇上<lb/>
　功髙統壹<lb/>
　徳被懷柔<lb/>
<pb n="KR2k0039_WYG_000-15a"/>
　　拓西極之山川二萬里同歸<lb/>
　幬載<lb/>
　　照中天之日月億千年永懋<lb/>
　經綸史編垂麟閣初成早目張而綱舉郵治軼龍沙逺<lb/>
　　　屆逾月盛而日新允觀規制之大全宜効纂言於<lb/>
　　　極備懿惟六師偃伯氛消月朏之區四塞恢紘化<lb/>
　　　浹天山之路規勝地則和屯遞建爭開額魯新疆<lb/>
　　　撫名城則伯克分羅樂順筠冲舊俗荷頻年之休<lb/>
<pb n="KR2k0039_WYG_000-15b"/>
　　　養雨潤日暄慶逺服之歸依雲從星拱惟<lb/>
　帝徳之包涵廣博不藉招徠故<lb/>
天心之佑助靈長頻邀<lb/>
寵錫爰稽凖裔留額濟勒之荒墟為遡卯秋來阿玉竒之<lb/>
　　　全部指盈億兆提擕皆内面之儔程閲暑寒經涉<lb/>
　　　盡不毛之地儼三策凌之獻欵並<lb/>
　錫圭符恰四衛拉之投懐均登衽席山莊<lb/>
　賚晏伊綿符拱極之占藩院書名卓里著邁羣之號軫<lb/>
<pb n="KR2k0039_WYG_000-16a"/>
　　流離於始至遍給餼糧謀生聚於方來長資耕牧<lb/>
　　洵㑹歸之盛軌尤<lb/>
胞與之鴻模若夫河過重源疆連四鎮腴壤舊傳烏什<lb/>
　　變且彌康戰圖重上<lb/>
　紫光乆而有耀溯庚辰之飲至五年正慶恬熈㑹乙<lb/>
　　酉之滋萌六事還勤<lb/>
宵旰駑材覂駕僨轅嚴斧鉞之鋒健將先登壓陣煥旌<lb/>
　　旗之色廼穴庭之淨掃旋都㑹之新開一隅既倍<lb/>
<pb n="KR2k0039_WYG_000-16b"/>
　　振<lb/>
　聲靈兩部自長貽樂利興屯比耦年年墉櫛占豐職<lb/>
　　貢成圖處處川巖効媚鼓鴻爐於九府不盡開元<lb/>
　　景徳之貽剖藴璞於六城逈超瑪瑙琉璃之萃嚴<lb/>
　　鎻鑰則玉關西望髙牙並峙雙蜺固屏藩則繡甸<lb/>
　　中分列堞爭環百雉靖虎旅戈鋋之氣城頭畫角<lb/>
　　初開革烏孫水草之遺磧尾封疆競表郛郭旁連<lb/>
　　蒲海不限禆瀛村墟近枕沙陀都成緊望府州縣<lb/>
<pb n="KR2k0039_WYG_000-17a"/>
　　於焉肇建非同僑置伊西守牧令長此相維不是<lb/>
　　羈縻都䕶爰藉武成而文並耀斯當養備而教以<lb/>
　　興矗美富之宫墻同曕數仞布雍容之几席並肄<lb/>
　　三餘董以師儒逈超木筆旁行之舊遴其俊秀喜<lb/>
　　遘青氈坐擁之初陋髙昌之置學官粗識孝經論<lb/>
　　語嗤吐蕃之遣子弟空遊璧水橋門占鴻漸而願<lb/>
　　切升階歌鹿鳴而<lb/>
恩邀馳驛乍文明之大啟真荒徼所未逢由是博采前<lb/>
<pb n="KR2k0039_WYG_000-17b"/>
　　聞旁搜古蹟溯烏林之世裔緒不墜於脱歡稽青<lb/>
　　吉之流風派總沿夫噶木時移炎漢永和之石初<lb/>
　　完代隔李唐金滿之碑半泐梵竺之鐵章依舊得<lb/>
　　自沈沙折㦸之餘龍泉之瓷盌長留來從小雨扶<lb/>
　　犁之候愛翾飛於鷟鸑瑞應髙岡美移植於葡萄<lb/>
　　榮滋<lb/>
　上苑獨樹傳由哈薩猶留廣蔭於槎耏精鏤致自痕<lb/>
　　都競識良工於喀嗎都因久道而物華倍顯並際<lb/>
<pb n="KR2k0039_WYG_000-18a"/>
　昌期而<lb/>
聖藻頻邀加以闡謬訂訛發凡起例既譯音之務確亦<lb/>
　　考義之維精陽關非巴噶遜之遺共識嘉名難附<lb/>
　　于闐為鄂等答之舛羣知佛教多誣辨星躔於九<lb/>
　　服之餘悟分野難該井鬼探宿海於重源之㑹信<lb/>
　　導河必始崑崙敬秉<lb/>
訓於<lb/>
丹毫一字都懸繩臬勉殫能於汗簡千秋長備規程蔚<lb/>
<pb n="KR2k0039_WYG_000-18b"/>
　　然東觀鴻編偉矣西濛盛典<hi>臣</hi>等心欽<lb/>
　九伐材愧三長當奏勲虎帳之初業琅函之有秩際<lb/>
　錫福鴻圖之久宜柱筆之加詳新猷則遍効編摹並<lb/>
　　包絡夫蔥山洱海古籍則勤思鉤貫畧權輿於班<lb/>
　　史酈經前分卷以染芸毫時荷<lb/>
楓宸之鑒今彚函而呈<lb/>
玉案允増策府之華五朞偕<lb/>
方畧之編同登鉛槧六體嫓同文之志並煥縹緗頌<lb/>
<pb n="KR2k0039_WYG_000-19a"/>
居馭于執樞早逺軼二千餘年之聲教繪<lb/>
髙深於聚米不徒傳三十六國之規模從知啟㝢八紘<lb/>
　　遍日出入之區為疆索定卜鞏基億載貽海内外<lb/>
　　之澤以鴻滂矣<hi>臣</hi>等無任踴躍懽慕之至謹奉表<lb/>
　　恭<lb/>
　進以<lb/>
聞本日奉<lb/>
㫖知道了著交武英殿刋刻并寫入四庫全書欽此<lb/>
<pb n="KR2k0039_WYG_000-20a"/>
　　凡例十六則<lb/>
　　一<lb/>
王師先定凖夷繼平回部五年之間西域全地悉歸版<lb/>
　　圖我<lb/>
皇上睿畧髙深<lb/>
神謨邃宻幾餘揮翰開示端倪地利兵機包羅融貫今<lb/>
　　編輯圖志恭稽<lb/>
御製詩文之統論西事全局者敬謹彚録卷首其因地<lb/>
<pb n="KR2k0039_WYG_000-20b"/>
　　紀事即物抒懐之篇分載各卷<lb/>
聖藻鴻章經緯天地遐陬僻壤並沐光華自古紀地之<lb/>
　　書所未有也<lb/>
　　一是編恭録<lb/>
天章為卷首四帙餘自圖考以下分門依類次第編纂<lb/>
　　得圖考三卷列表二卷晷度二卷疆域十二卷山<lb/>
　　四卷水五卷官制二卷兵防一卷屯政二卷貢賦<lb/>
　　一卷錢法一卷學校一卷封爵二卷風俗一卷音<lb/>
<pb n="KR2k0039_WYG_000-21a"/>
　　樂一卷服物二卷土産一卷藩屬三卷雜録二卷<lb/>
　　門凡二十卷凢四十有八至户口為休養之騐取<lb/>
　　附屯政臺站亦軍郵之藉並載兵防各以類從務<lb/>
　　歸體要<lb/>
　　一山川方位逺近形勢匪圖弗顯圖舉其形志詳<lb/>
　　其事舊例類然兹自疆域山水以暨藩屬凡繪總<lb/>
　　圖分圖得二十一附以厯代西域十二圖共得三<lb/>
　　十三圖各綴論説特為全書提綱<lb/>
<pb n="KR2k0039_WYG_000-21b"/>
　　一列表始自兩漢訖於元明遵<lb/>
　一統志例也周秦以前有可考證者分見志中表不<lb/>
　　贅列漢唐諸國通名内地搜訂易於賅備五代以<lb/>
　　降聲教日淺史傳紀載源流不詳兹為彚採古書<lb/>
　　取足徵信者參互貫串畢登於帙間有無憑考索<lb/>
　　之處則慎以傳疑未敢强生附㑹<lb/>
　　一自嘉峪關以西安西州哈宻鎮西府乆隸版籍<lb/>
　　惟是西域蕩平之後改設州縣移駐提鎮經制攸<lb/>
<pb n="KR2k0039_WYG_000-22a"/>
　　殊且為新疆門户是編託始於此所以備西域之<lb/>
　　大全也<lb/>
　　一西域天文晷度古者言天家所弗詳史傳載有<lb/>
　　諸國相距里數亦未云的實即今星使往來由人<lb/>
　　跡起數非必直徑也惟測晷影定北極髙度距京師<lb/>
　　定偏西度斯為凖確兹編所載髙偏度皆<lb/>
命使遄往隨處測量髙下逺近畧無爽漏爰以都㑹為<lb/>
　　綱附推四境道路原野概從莭畧至分野之説空<lb/>
<pb n="KR2k0039_WYG_000-22b"/>
　　虚揣測依據為難故不贅及<lb/>
　　一疆域畧分四路凡十二卷出嘉峪關自東而西<lb/>
　　厯叙新設之安西州玉門敦煌二縣為一卷屬安<lb/>
　　西南路北自哈宻抵鎮西府為一卷叙凖噶爾部<lb/>
　　烏魯木齊東境新設之廸化州為一卷屬安西北<lb/>
　　路叙庫爾喀喇烏蘓塔爾巴噶台諸路為一卷伊<lb/>
　　犁東路為一卷伊犁西路為一卷屬天山北路叙<lb/>
　　回部之闢展屬為一巻哈喇沙爾庫車沙雅爾屬<lb/>
<pb n="KR2k0039_WYG_000-23a"/>
　　為一卷賽喇木拜阿克蘇屬為一卷烏什喀什噶<lb/>
　　爾屬為一卷葉爾羌屬為一卷和闐屬為一卷屬<lb/>
　　天山南路系巻以路巻有繁簡區地以卷地有分<lb/>
　　合要取疆域分明篇帙相稱用便覽觀<lb/>
　　一版泉涿鹿師以地稱亦地因功顯土爾畨以東<lb/>
　　久經服屬平定伊犁時壺漿載道未動戈鋋迨後<lb/>
　　逆酋負固敢抗顔行落距摧牙應時撲滅允當隨<lb/>
　　地紀載為簡冊光若夫考戰功之大備<lb/>
<pb n="KR2k0039_WYG_000-23b"/>
廟謨神武徹始徹終備載平定凖噶爾方畧兹不多及<lb/>
　　一西域髙山長流大者延折數千里各有脉絡未<lb/>
　　宜分裂以隸諸路别志山水二門俾得審求根脉<lb/>
　　考證源委流峙大觀於斯倍顯<lb/>
　　一志以述事務求前後備登首尾畢貫而取義攸<lb/>
　　屬不妨互有折衷西域於兩漢之代通絶不常李<lb/>
　　唐遥設州府不過空號羈縻自入<lb/>
皇朝版籍創建州縣肇興學校制度規為比隆中土而<lb/>
<pb n="KR2k0039_WYG_000-24a"/>
　　開屯田以足邊儲詳軍政以固牧圉諸部歸誠後<lb/>
　　始膺圭組之榮是以學校屯田兵防封爵諸門獨<lb/>
　　詳<lb/>
王制風俗音樂服物土産苐傳舊俗取備職方其官制<lb/>
　　貢賦錢法舊有設施而至治維新復經釐定者則<lb/>
　　首垂<lb/>
　憲典而附存舊制於後斟酌義例雜而不越總以紀<lb/>
　　實為歸<lb/>
<pb n="KR2k0039_WYG_000-24b"/>
　　一凖部回部山川地名自昔流傳各有音義不為<lb/>
　　審定指歸輾轉相沿本真盡失兹悉詳加體認務<lb/>
　　從本義以取正音與西域同文志相為表裏至以<lb/>
　　漢字對音本無意義同音之字酌歸畫一或間用<lb/>
　　兩合三合法取兩三字合讀急讀成音總求切合<lb/>
　　本㫖庻免承訛之患<lb/>
　　一考驗古蹟備一方掌故志沿革者所有事也雖<lb/>
　　塞外無史書碑碣山川異稱城郭非故而於形勢<lb/>
<pb n="KR2k0039_WYG_000-25a"/>
　　音義間求之往往有合編中徧稽正史旁羅羣籍<lb/>
　　擇其尤雅凡可考據者引述辯證不厭其詳徵信<lb/>
　　存疑兼為區析並加按字别之所引原文有與本<lb/>
　　地本事未為毗切者量加節錄有其地兩涉者彼<lb/>
　　此互引若于史傳脱逸鉤索無從則姑置闕如以<lb/>
　　昭慎重<lb/>
　　一凡慕義來歸獻琛班朔之國境有毗連例得備<lb/>
　　載諸部山川晷度風俗物産之概胥歸卷内無庸<lb/>
<pb n="KR2k0039_WYG_000-25b"/>
　　分見各門其圖表體例與各卷文字判不相入仍<lb/>
　　歸本門以清章蔀<lb/>
　　一城池為官守之責廟宇亦風教之徵地理之書<lb/>
　　類多排纂準部向無城郭邇年次第建置至廟宇<lb/>
　　則天山南北遺跡僅存並登疆域一門不立專巻<lb/>
　　崇簡要也軼事零文統歸雜錄廣見聞以資考證<lb/>
　　也自設學造士後春秋選雋<lb/>
　至教漸摩禮樂絃歌風同道一藝文人物佇俟續登<lb/>
<pb n="KR2k0039_WYG_000-26a"/>
　　一在昔志西域者文人務詭華詞釋氏尤渉荒渺<lb/>
　　揆諸事實多不足徵厯代正史所記已經史官裁<lb/>
　　擇稍可據依然爾時境猶割據地未身親襲故沿<lb/>
　　訛自所不免今中外一家星軺使節如履康莊如<lb/>
　　行内地<hi>臣</hi>等得之目擊訪之土人以及軍營之奏<lb/>
　　章地方大吏之入告靡不搜採故是編所錄的確<lb/>
　　周詳語歸質實<lb/>
　　一是書於乾隆二十一年丙子春原任大學士劉<lb/>
<pb n="KR2k0039_WYG_000-26b"/>
　　統勲初奉<lb/>
諭㫖纂輯後歸方畧館辦理于壬午冬初稿告成邇日<lb/>
　　新疆規度日詳隨事増輯<lb/>
進御仰荷<lb/>
睿裁欽定蔚為完書夫倚弓刀于褒鄂既集千古未集<lb/>
　　之勲授筆札于鄒枚宜傳千古不傳之烈即<hi>臣</hi>等<lb/>
　　承<lb/>
命編摩不勝撫卷而欣忭者也<lb/>
<pb n="KR2k0039_WYG_000-27a"/>
　　總目　　　　　史部十一　地理類三<hi>都㑹郡縣之屬</hi>
　卷首一<lb/>
天章一<lb/>
　卷首二<lb/>
天章二<lb/>
　巻首三<lb/>
天章三<lb/>
　卷首四<lb/>
<pb n="KR2k0039_WYG_000-27b"/>
天章四<lb/>
　巻一<lb/>
　　圖考一<lb/>
　巻二<lb/>
　　圖考二<lb/>
　卷三<lb/>
　　圖考三<lb/>
　卷四<lb/>
<pb n="KR2k0039_WYG_000-28a"/>
　　列表一<lb/>
　卷五<lb/>
　　列表二<lb/>
　卷六<lb/>
　　晷度一<lb/>
　巻七<lb/>
　　晷度二<lb/>
　卷八<lb/>
<pb n="KR2k0039_WYG_000-28b"/>
　　疆域一<lb/>
　巻九<lb/>
　　疆域二<lb/>
　巻十<lb/>
　　疆域三<lb/>
　巻十一<lb/>
　　疆域四<lb/>
　巻十二<lb/>
<pb n="KR2k0039_WYG_000-29a"/>
　　疆域五<lb/>
　巻十三<lb/>
　　疆域六<lb/>
　巻十四<lb/>
　　疆域七<lb/>
　巻十五<lb/>
　　疆域八<lb/>
　卷十六<lb/>
<pb n="KR2k0039_WYG_000-29b"/>
　　疆域九<lb/>
　卷十七<lb/>
　　疆域十<lb/>
　巻十八<lb/>
　　疆域十一<lb/>
　巻十九<lb/>
　　疆域十二<lb/>
　巻二十<lb/>
<pb n="KR2k0039_WYG_000-30a"/>
　　山一<lb/>
　巻二十一<lb/>
　　山二<lb/>
　巻二十二<lb/>
　　山三<lb/>
　卷二十三<lb/>
　　山四<lb/>
　巻二十四<lb/>
<pb n="KR2k0039_WYG_000-30b"/>
　　水一<lb/>
　卷二十五<lb/>
　　水二<lb/>
　巻二十六<lb/>
　　水三<lb/>
　巻二十七<lb/>
　　水四<lb/>
　巻二十八<lb/>
<pb n="KR2k0039_WYG_000-31a"/>
　　水五<lb/>
　巻二十九<lb/>
　　官制一<lb/>
　巻三十<lb/>
　　官制二<lb/>
　卷三十一<lb/>
　　兵防<lb/>
　巻三十二<lb/>
<pb n="KR2k0039_WYG_000-31b"/>
　　屯政一<lb/>
　巻三十三<lb/>
　　屯政二<lb/>
　卷三十四<lb/>
　　貢賦<lb/>
　卷三十五<lb/>
　　錢法<lb/>
　巻三十六<lb/>
<pb n="KR2k0039_WYG_000-32a"/>
　　學校<lb/>
　卷三十七<lb/>
　　封爵一<lb/>
　巻三十八<lb/>
　　封爵二<lb/>
　卷三十九<lb/>
　　風俗<lb/>
　巻四十<lb/>
<pb n="KR2k0039_WYG_000-32b"/>
　　音樂<lb/>
　巻四十一<lb/>
　　服物一<lb/>
　巻四十二<lb/>
　　服物二<lb/>
　巻四十三<lb/>
　　土産<lb/>
　卷四十四<lb/>
<pb n="KR2k0039_WYG_000-33a"/>
　　藩屬一<lb/>
　卷四十五<lb/>
　　藩屬二<lb/>
　卷四十六<lb/>
　　藩屬三<lb/>
　卷四十七<lb/>
　　雜録一<lb/>
　卷四十八<lb/>
<pb n="KR2k0039_WYG_000-33b"/>
　　雜録二<lb/>
　　　　<hi>臣</hi>等謹案<lb/>
　　欽定皇輿西域圖志五十二卷乾隆二十一年奉<lb/>
　　勅撰乾隆二十九年創成初稿嗣以版圖日闢規<lb/>
　　　　制益詳進呈<lb/>
　　御覽之時隨事<lb/>
　　訓示復増定為今本首四卷為<lb/>
　　天章我<lb/>
<pb n="KR2k0039_WYG_000-34a"/>
　　皇上平定西域<lb/>
　　題詠至多地勢兵機皆包羅融貫惟恭録統論西<lb/>
　　　　師全局者弁冕簡端其因地紀事即物抒懷<lb/>
　　　　者則仍分載於各門次圖考三卷自幅員所<lb/>
　　　　界以及符節所通共新圖二十有一又附歴<lb/>
　　　　代舊圖十有二古今互校益昭<lb/>
　　聖朝拓宇之功次列表二卷上起秦漢下訖元明<lb/>
　　　　以明國土之分合建置之沿革次晷度二卷<lb/>
<pb n="KR2k0039_WYG_000-34b"/>
　　　　次疆域十二卷次山四卷次水五卷次官制<lb/>
　　　　二卷次兵防一卷臺站附焉次屯政二卷户<lb/>
　　　　口附焉次貢賦錢法學校各一卷次封爵二<lb/>
　　　　卷皆長駕逺馭之<lb/>
　　睿畧揆文奮武之<lb/>
　　鴻模也次風俗音樂各一卷服物二卷土産一卷<lb/>
　　　　皆如地志之例惟音樂一門為創體以其隸<lb/>
　　　　在協律備禁佅兜離之數故也次藩屬三卷<lb/>
<pb n="KR2k0039_WYG_000-35a"/>
　　　　次雜録二卷以瑣聞軼事終焉記流沙以外<lb/>
　　　　者自史記大宛列傳漢書西域列傳始詳而<lb/>
　　　　異域傳聞訛謬亦復不少至法顯元奘之所<lb/>
　　　　記附㑹佛典更多屬子虚葢龍沙蔥雪道里<lb/>
　　　　迢遥非前代兵力所能至即或偶涉其地而<lb/>
　　　　終弗能有故記載者依稀影響無由核其實<lb/>
　　　　也我<lb/>
　　皇上逺奮天弧全收月<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>既使二萬里外咸隸版<lb/>
<pb n="KR2k0039_WYG_000-35b"/>
　　　　圖又列戍開屯畫疆置郡<lb/>
　　經綸宏逺足以鞏固於萬年每嵗虎節往來雁臣<lb/>
　　　　出入耳聞目睹皆得其真故<lb/>
　　詔輯是編足以補前朝輿記之遺而正歴代史書<lb/>
　　　　之誤<lb/>
　　聖人威徳之昭宣經綸之久逺事事為二帝三王<lb/>
　　　　所不及兹其左驗矣豈徒與甘英諸人侈誇<lb/>
　　　　珍怪歟乾隆四十九年十一月恭校上<lb/>
<pb n="KR2k0039_WYG_000-36a"/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　總　校　官<hi>臣</hi>陸　費　墀<lb/>
<pb n="KR2k0039_WYG_000-37a"/>
欽定四庫全書<lb/>
欽定皇輿西域圖志巻首<lb/>
天章<lb/>
　　<hi>臣</hi>等謹按大荒之西伊古聲教阻絶即有勤思逺<lb/>
　　駕哆語頓紘恢綱而事渉鑿空荒唐難以信今傳<lb/>
　　後洪惟我<lb/>
皇上文武聖神功邁三五準疆回部並入版圖毎<lb/>
乙夜運籌制勝萬里而用兵不得已之深衷時往復於<lb/>
<pb n="KR2k0039_WYG_000-37b"/>
奎文<lb/>
睿什間足為耆定西域之綱領條目本本元元皆於是<lb/>
　　乎在固非直為新疆斧藻山川發揮氣象而已夫<lb/>
　　地理廣袤險易按實者無難履境周知至於<lb/>
廟算之周詳<lb/>
神機之妙應有非<hi>臣下</hi>管蠡所能推測者功成之日<lb/>
特命畫功臣像於紫光閣<lb/>
親製像贊旁列諸戰圖復裒集<lb/>
<pb n="KR2k0039_WYG_000-38a"/>
御製詩文勒石其上以昭信垂逺嗣以土爾扈特部來<lb/>
　　歸四衛拉特全䝉<lb/>
幬載讀先後紀畧之篇暨開惑論西師詩歸順記所闡<lb/>
　　知曠古偉烈實縁<lb/>
天與人歸有不期然而然者是不待汗簡編摩而仰<lb/>
聖作之輝煌不啻炳丹青而光日月矣昔夏史臣撰次<lb/>
　　禹貢備載九州土田貢賦疆域形勝而祗台徳先<lb/>
　　二語則大書昭掲以為化原所自起今<hi>臣</hi>等日趨<lb/>
<pb n="KR2k0039_WYG_000-38b"/>
　禁直宻勿欽承跪捧<lb/>
宸章具詳端委兹奉<lb/>
命編輯西域圖志敬登<lb/>
御製詩文之關繫西師全局者并功臣像贊分繕四帙<lb/>
　　用冠全書以為巻首俾億萬世而下睹<lb/>
雲漢之昭回思<lb/>
聲靈之赫濯不惟著美鼎鐘實以取衷<lb/>
宵旰至因地随時紀事諸作仍謹按縁起分載各卷俾<lb/>
<pb n="KR2k0039_WYG_000-39a"/>
　　讀者於編摹之次仰洪纎畢貫之<lb/>
宸裁得随處窺覘萬一共得文十六首古今體詩三百<lb/>
　　二十五首贊五十首謹排次總目如左<lb/>
<pb n="KR2k0039_WYG_000-40a"/>
欽定四庫全書<lb/>
欽定皇輿西域圖志恭録<lb/>
天章總目<lb/>
　文十六首<lb/>
　平定凖噶爾告成太學碑文<hi>恭録卷首一</hi>
　平定凖噶爾勒銘伊犂碑文<hi>恭録卷十二</hi>
　平定凖噶爾後勒銘伊犂碑文<hi>恭録卷十二</hi>
　平定凖噶爾勒銘格登山碑文<hi>恭録卷二十二</hi>
<pb n="KR2k0039_WYG_000-40b"/>
　平定回部告成太學碑文<hi>恭録巻首一</hi>
　平定回部勒銘葉爾羌碑文<hi>恭録卷十八</hi>
　平定回部勒銘伊西洱庫爾淖爾碑文<hi>恭録卷二十八</hi>
　開惑論<hi>恭録卷首一</hi>
　實勝寺後記<hi>恭録卷首一</hi>
　西域地名考證叙概<hi>恭録卷首一</hi>
　準噶爾全部紀畧<hi>恭録卷首一</hi>
　鐵章記<hi>恭録巻四十一</hi>
<pb n="KR2k0039_WYG_000-41a"/>
　　陽關考<hi>恭録巻八</hi>
　　翻譯明義集正訛<hi>恭録巻十九</hi>
　　土爾扈特全部歸順記<hi>恭録卷三十七</hi>
　　土爾扈特紀畧<hi>恭録卷三十七</hi>
　　古今體詩三百二十五首<lb/>
　　恭奉<lb/>
皇太后啓蹕幸避暑山莊之作<hi>有序</hi>　<hi>恭録巻首二</hi>
　　懐柔縣<hi>恭録卷首二</hi>
<pb n="KR2k0039_WYG_000-41b"/>
　　至避暑山莊日都爾伯特台吉策凌等接見<hi>恭録卷三十七</hi>
　　流杯亭小宴都爾伯特親王策凌等<hi>恭録卷三十七</hi>
　　宴都爾伯特親王策凌郡王策凌烏巴什等於萬樹<lb/>
　　　園詩以紀事<hi>恭録巻三十七</hi>
　　山莊燈詞八首<hi>恭録巻首二</hi>
　　準噶爾輝特部台吉阿睦爾撒納歸誠信至詩以識<lb/>
　　　事<hi>恭録卷三十七</hi>
　　即事<hi>恭録卷首二</hi>
<pb n="KR2k0039_WYG_000-42a"/>
　　冬至次日啓蹕再幸避暑山莊即事言懷<hi>有序首恭録卷  二</hi>
　　至避暑山莊日輝特台吉阿睦爾撒納等接見<hi>恭録巻三</hi>
　　　<hi>十七</hi>
　　錫封輝特親王阿睦爾撒納等謝恩朝見詩以紀事<lb/>
　　　<hi>恭録卷三十七</hi>
　　錫宴輝特親王阿睦爾撒納等詩以紀事<hi>恭録卷三十七</hi>
　　即事<hi>恭録卷三十七</hi>
　　恭謁<lb/>
<pb n="KR2k0039_WYG_000-42b"/>
景陵敬成長句<hi>有序</hi>　<hi>恭録卷首二</hi>
　　恭謁<lb/>
泰陵<hi>有序</hi>　<hi>恭録卷首二</hi>
　　準噶爾台吉噶爾藏多爾濟歸化信至詩以紀事<hi>恭録</hi>
　　　<hi>卷三十七</hi>
　　屢聞西師所指降歸者衆七字成詩一篇示志<hi>恭録卷首</hi>
　　　<hi>二</hi>
　　西師底定伊犂捷音至詩以述事<hi>恭録卷十二</hi>
<pb n="KR2k0039_WYG_000-43a"/>
　　平定準噶爾告祭<lb/>
太廟述事<hi>恭録卷首二</hi>
　　阿玉錫歌<hi>恭録卷二十二</hi>
　　平定準噶爾功成恭上<lb/>
皇太后徽號御殿受賀詩以言志<hi>恭録巻首二</hi>
　　六月十八日午門受俘<hi>恭録巻首二</hi>
　　恭奉<lb/>
皇太后塞外啟程之作<hi>有序</hi>　<hi>恭録卷首二</hi>
<pb n="KR2k0039_WYG_000-43b"/>
　　駐蹕避暑山莊作<hi>恭録卷首二</hi>
　　熱河啟蹕幸木蘭之作<hi>恭録卷首二</hi>
　　駐蹕興安綽羅斯台吉噶爾藏多爾濟等來謁詩以<lb/>
　　　紀事<hi>恭録卷三十七</hi>
　　命噶爾藏多爾濟諸台吉随圍即事得句<hi>恭録卷三十七</hi>
　　宴噶爾藏多爾濟等即席得句<hi>恭録巻三十七</hi>
　　萬樹園燈詞<hi>恭録卷首二</hi>
　　定北將軍班第遣人解達瓦齊至御午門受俘<hi>恭録卷首</hi>
<pb n="KR2k0039_WYG_000-44a"/>
　　　<hi>二</hi>
　　冬夜懷軍前十四韻<hi>有序</hi>　<hi>恭録卷首二</hi>
　　丙子春帖子<hi>恭録巻六</hi>
　　新正小宴外藩<hi>恭録卷首二</hi>
　　頻聞<hi>恭録巻首二</hi>
　　二月十三日啟程躬祭<lb/>
　闕里適以是日逆賊阿睦爾撒納就擒捷音至理宜躬<lb/>
　　詣<lb/>
<pb n="KR2k0039_WYG_000-44b"/>
祖陵叩謝因以路便命改程先謁<lb/>
泰陵俟曲阜迴蹕敬當往謁<lb/>
孝陵<lb/>
景陵七字成詩一心誌慶<hi>恭録卷首二</hi>
　　黄新莊行宫疉去嵗韻<hi>恭録卷首二</hi>
　　恭謁<lb/>
泰陵<hi>恭録卷首二</hi>
　　涿鹿行疉去嵗韻<hi>恭録巻首二</hi>
<pb n="KR2k0039_WYG_000-45a"/>
　　南苑行宫疉舊作韻<hi>有小序</hi>　<hi>恭録卷首二</hi>
　　恭謁<lb/>
孝陵<hi>恭録卷首二</hi>
　　恭謁<lb/>
景陵<hi>恭録卷首二</hi>
　　御園即事<hi>恭錄卷首二</hi>
　　題輿地圖<hi>恭録卷一</hi>
　　免甘省諸郡正供詩以紀事<hi>恭録巻首二</hi>
<pb n="KR2k0039_WYG_000-45b"/>
　　嘲劉統勲<hi>恭録卷首二</hi>
　　雙烈詩<hi>恭録卷十二</hi>
　　舒布圖鎧巴圖魯竒徹布歌<hi>恭録巻十一</hi>
　　三巴圖魯歌<hi>恭録卷十二</hi>
　　哀伊犂<hi>恭錄卷十二</hi>
　　伊犂喇嘛行<hi>恭録卷三十九</hi>
　　固爾札廟火用唐韓愈陸渾山火和皇甫湜韻並效<lb/>
　　其體<hi>恭録卷十二</hi>
<pb n="KR2k0039_WYG_000-46a"/>
　禡木特詩<hi>恭録卷十二</hi>
　花門行<hi>恭録卷十二</hi>
　蕃劍行<hi>恭録卷四十一</hi>
　蕃甲行<hi>恭録卷四十一</hi>
　都爾伯特台吉伯什阿噶什來覲封為親王詩以紀<lb/>
　　事<hi>恭録卷三十七</hi>
　宴土爾扈特使臣<hi>恭録卷三十七</hi>
　萬樹園宴都爾伯特親王伯什阿噶什及土爾扈特<lb/>
<pb n="KR2k0039_WYG_000-46b"/>
　　使臣吹扎卜即席得句<hi>恭録卷三十七</hi>
　萬樹園賜都爾伯特親王伯什阿噶什及土爾扈特<lb/>
　　來使觀燈<hi>恭録卷三十七</hi>
　逆賊阿睦爾撒納奔竄哈薩克我師冞入追捕雖屢<lb/>
　　戰勝而賊踪益逺因念絶域曠時不欲久勞師旅<lb/>
　　宣諭撤兵詩以述意<hi>恭録卷首二</hi>
　玉椀<hi>恭録巻四十二</hi>
　出師<hi>恭録巻首二</hi>
<pb n="KR2k0039_WYG_000-47a"/>
　詠龍泉盤子<hi>有序</hi>　<hi>恭録卷四十五</hi>
　新春小宴外藩<hi>恭録卷首二</hi>
　降㫖免甘肅本年額賦並積欠詩以誌事<hi>恭録巻首二</hi>
　涿鹿行再疉舊韻<hi>恭録巻首二</hi>
　紅杏園再疉前韻<hi>恭録卷首二</hi>
　詣<lb/>
闕里瞻拜<hi>恭錄巻首二</hi>
　哈薩克稱臣内屬遣使進貢詩以紀事<hi>有序十恭録卷四  四</hi>
<pb n="KR2k0039_WYG_000-47b"/>
　五更<hi>恭録卷首二</hi>
　哈薩克使臣至令随圍獵並成是什<hi>恭録卷四十四</hi>
　寄題哈薩克獨樹<hi>有序</hi>　<hi>恭録巻四十四</hi>
　萬樹園宴哈薩克使臣詩以紀事<hi>恭録巻四十四</hi>
　九月十五日賜哈薩克使臣觀燈火<hi>恭録巻四十四</hi>
　大西門樓前較射疉舊作韻<hi>冇序</hi>　<hi>恭録巻首二</hi>
　冬日視朝<hi>恭録卷首二</hi>
　玉盤謡<hi>恭録卷四十一</hi>
<pb n="KR2k0039_WYG_000-48a"/>
　西陲<hi>恭録巻首二</hi>
　俄羅斯驛致叛賊阿睦爾撒納死屍信至詩以紀事<lb/>
　　<hi>有序</hi>　<hi>恭録卷首二</hi>
　西師<hi>恭録巻首二</hi>
　詠玉茶椀<hi>恭録巻四十二</hi>
　托和鼐行<hi>恭録卷十五</hi>
　和落霍澌行<hi>恭録卷十</hi>
　回纛行<hi>恭録卷四十二</hi>
<pb n="KR2k0039_WYG_000-48b"/>
　布魯特稱臣内屬遣使詣闕詩以紀事<hi>有序十恭録巻四  五</hi>
　軍書<hi>恭録卷十五</hi>
　即事<hi>恭録巻首二</hi>
　駐行營<hi>恭録卷首二</hi>
　俊鶻驄歌<hi>恭録卷四十三</hi>
　得庫車城誌事<hi>恭録卷十五</hi>
　布魯特使臣至宴賜即席得句<hi>恭録巻四十五</hi>
　右部哈薩克歸化遣使朝貢詩以紀事<hi>有序十恭録卷四  四</hi>
<pb n="KR2k0039_WYG_000-49a"/>
　阿克蘇城回衆投降詩以紀事<hi>恭録卷十六</hi>
　萬樹園宴布魯特即席得句<hi>恭録卷四十五</hi>
　萬樹園賜布魯特人觀燈火<hi>恭録卷四十五</hi>
　烏什城酋長霍集斯伯克攜回衆獻城降詩以紀事<lb/>
　　<hi>恭録巻十七</hi>
　將之盤山駐蹕湯泉行宫作<hi>有序</hi>　<hi>恭録卷四十四</hi>
　右部哈薩克及塔什罕城回人布魯特部首領胥來<lb/>
　　覲謁恰至山莊曲宴示恩㸃筆成什<hi>恭録卷四十四</hi>
<pb n="KR2k0039_WYG_000-49b"/>
　南苑行圍雜詠<hi>恭録巻四十四</hi>
　賜哈薩克布魯特等宴即席得句<hi>恭録卷四十四</hi>
　仲冬南苑大閲紀事<hi>恭録巻首二</hi>
　南苑賜哈薩克布魯特塔什罕回人等觀烟火燈詞<lb/>
　　<hi>恭録卷四十四</hi>
　我軍<hi>恭録卷十八</hi>
　苦衷<hi>恭録卷首二</hi>
　元旦試筆<hi>恭録卷首三</hi>
<pb n="KR2k0039_WYG_000-50a"/>
　重華宫曲宴于闐回長漠咱帕爾<hi>恭録卷十九</hi>
　大宛馬歌<hi>恭録卷四十四</hi>
　降㫖免陜甘兩省正供並積欠詩以紀事<hi>恭録卷首三</hi>
　新正瀛臺小宴御前藩王大臣及漠咱帕爾<hi>恭録卷首三</hi>
　故大學士黄廷桂輓詞<hi>恭録卷首三</hi>
　玉椀<hi>恭録卷四十二</hi>
　哈薩克阿布賚汗之姪俄羅斯蘇爾統及其陪臣等<lb/>
　　來朝詩以紀事<hi>恭録卷四十四</hi>
<pb n="KR2k0039_WYG_000-50b"/>
　填倉日命哈薩克人觀燈火<hi>恭録卷四十四</hi>
　御園賜宴哈薩克蘇爾統俄羅斯等即席得句<hi>恭録卷四</hi>
　　<hi>十四</hi>
　射八韻<hi>有序</hi>　<hi>恭録卷四十四</hi>
　我師<hi>恭録卷十八</hi>
　圍解八韻<hi>恭録卷十八</hi>
　降㫖加賑甘省被災州縣詩以紀事<hi>有序首三</hi>　<hi>恭録巻</hi>
　述懷<hi>恭録卷首三</hi>
<pb n="KR2k0039_WYG_000-51a"/>
　黑水行<hi>恭録卷二十八</hi>
　和闐賊遁詩以誌事<hi>并序</hi>　<hi>恭録卷十九</hi>
　博羅齊<hi>恭録卷十九</hi>
　墨爾根巴圖魯瑪瑺斫陣歌<hi>恭録卷十八</hi>
　賜將軍兆惠書扇<hi>恭録卷首三</hi>
　賜副將軍富徳書扇<hi>恭録卷首三</hi>
　喀什噶爾回衆投誠詩以紀事<hi>恭録卷十七</hi>
　副將軍富徳奏報小和卓木霍集占亦望風先逃葉<lb/>
<pb n="KR2k0039_WYG_000-51b"/>
　　爾羌回衆投誠擬平定回部凱歌十首<hi>恭録卷十八</hi>
　詠唐時回銅器<hi>有序</hi>　<hi>恭録卷四十二</hi>
　軍書<hi>恭録卷首三</hi>
　固濟爾巴圖魯璊綽爾圖盡節詩<hi>恭録卷十八</hi>
　雙義詩<hi>有序恭録卷十八</hi>
　和闐玉<hi>恭録卷四十三</hi>
　賜明瑞<hi>恭録卷十七</hi>
　副將軍富徳等追及兩和卓木大勝回軍捷音至作<lb/>
<pb n="KR2k0039_WYG_000-52a"/>
　　歌紀事<hi>恭録卷十七</hi>
　捷報<hi>恭録卷十七</hi>
　驛章<hi>恭録卷四十二</hi>
　副將軍富徳奏報拔達克山汗素爾坦沙獻逆賊霍<lb/>
　　集占首級並以全部納欵稱臣信至詩以誌事<hi>恭録</hi>
　　<hi>卷四十六</hi>
　庚辰春帖子<hi>恭録卷七</hi>
　元正太和殿朝㑹庸作歌<hi>恭録卷首三</hi>
<pb n="KR2k0039_WYG_000-52b"/>
　葉爾羌驛貢石榴蘋果木瓜三種詩以紀事<hi>恭録巻三</hi>
　　<hi>十四</hi>
　降㫖免甘省辛巳年正供詩以紀事<hi>恭録卷首三</hi>
　邇日<hi>恭録卷首三</hi>
　瀛臺賜宴安集延來使即席得句<hi>恭録卷四十五</hi>
　御午門受俘馘<hi>恭録卷首三</hi>
　瀛臺賜宴拔達克山來使即席得句<hi>恭録卷四十六</hi>
　瀛臺曲宴外藩<hi>恭録卷首三</hi>
<pb n="KR2k0039_WYG_000-53a"/>
　　新正恭奉<lb/>
皇太后幸圓明園即事<hi>恭録卷首三</hi>
　　上元前二日萬夀山賜親藩及諸回部宴詩以紀事<lb/>
　　　<hi>恭録卷首三</hi>
　　上元夕恭奉<lb/>
皇太后觀燈火<hi>恭録卷首三</hi>
　　燕九日作<hi>恭録卷首三</hi>
　　瀛臺宴拔達克山諸部回使詩以紀事<hi>恭録巻四十六</hi>
<pb n="KR2k0039_WYG_000-53b"/>
　　太液池泛舟即事<hi>恭録卷首三</hi>
　　恭謁<lb/>
孝陵<hi>恭録卷首三</hi>
　　恭謁<lb/>
景陵<hi>恭録巻首三</hi>
　　二月廿一日恭謁<lb/>
泰陵啟蹕疉乙亥韻即事<hi>恭録卷首三</hi>
　　將軍兆惠富徳差乾清門侍衛來請安詩以賜之<hi>恭録</hi>
<pb n="KR2k0039_WYG_000-54a"/>
　　　<hi>卷首三</hi>
　　恭謁<lb/>
泰陵<hi>恭録卷首三</hi>
　　二月廿七日郊勞出征將軍兆惠富徳及諸軍士禮<lb/>
　　　成紀事<hi>恭録卷首三</hi>
　　三月朔日御殿定邊將軍兆惠副將軍富徳等率成<lb/>
　　　功諸將士朝謁詩以紀事<hi>恭録卷首三</hi>
　　上巳日凱宴成功諸將士<hi>恭録卷首三</hi>
<pb n="KR2k0039_WYG_000-54b"/>
　　詠回銅㗶嚕篘器疉去嵗避暑山莊詠唐時回銅器<lb/>
　　　韻<hi>有序</hi>　<hi>恭録卷四十二</hi>
　　惜陣亡提督豆斌詩<hi>恭録卷十八</hi>
　　後回纛行疉前作韻<hi>恭録巻四十二</hi>
　　回劍行<hi>恭録卷四十二</hi>
　　惜陣亡總兵髙天喜詩<hi>恭録卷二十八</hi>
　　射八韻<hi>恭錄卷首三</hi>
　　駐防葉爾羌大臣阿里衮等奏報諸回城於三月下<lb/>
<pb n="KR2k0039_WYG_000-55a"/>
　　　旬得雨詩以誌慰<hi>有序</hi>　<hi>恭録卷首三</hi>
　　海努銅印詩<hi>恭録卷四十一</hi>
　　賦得和闐玉<hi>得珍字六韻散館試題  恭録卷四十三</hi>
　　命儒臣排次回部錢文及所有古銅錢因題以句<hi>恭録</hi>
　　　<hi>卷三十五</hi>
　　宴哈薩克陪臣作<hi>恭録卷四十四</hi>
　　拔達克山八駿馬歌<hi>恭録巻四十六</hi>
　　回部貢金至命為麟趾褭蹏以紀其事<hi>恭録卷三十四</hi>
<pb n="KR2k0039_WYG_000-55b"/>
　　再題輿地圖疉前韻<hi>恭録卷一</hi>
　　駐防闢展屯田大臣定長等奏進所穫麥萬穗詩以<lb/>
　　　紀事<hi>恭録巻三十三</hi>
　　八月十八日恭奉<lb/>
皇太后木蘭行營啟蹕之作<hi>恭録卷首三</hi>
　　九月朔日作<hi>恭録卷首三</hi>
　　哈薩克使至俾觀圍<hi>恭録卷四十四</hi>
　　塞宴四事<hi>恭録卷首三</hi>
<pb n="KR2k0039_WYG_000-56a"/>
　木蘭迴蹕至避暑山莊作<hi>恭録卷首三</hi>
　射<hi>恭録卷首三</hi>
　萬樹園賜宴即席得句<hi>恭録卷首三</hi>
　萬樹園觀燈火<hi>恭録卷首三</hi>
　駐扎葉爾羌大臣呈覽所鑄乾隆通寳至因用排次<lb/>
　　回部錢文詩韻紀事<hi>恭録卷三十五</hi>
　弆藏西師俘獲兵器於紫光閣詩以誌事<hi>有序首恭録巻  三</hi>
　武成殿作<hi>恭錄卷四十二</hi>
<pb n="KR2k0039_WYG_000-56b"/>
　回玉圭謡<hi>恭錄卷四十二</hi>
　拔達克山汗素爾坦沙貢刀歌<hi>恭録卷四十六</hi>
　尊藏得勝<lb/>
靈纛於紫光閣詩以紀事<hi>有序</hi>　<hi>恭錄巻首三</hi>
　紫光閣寫功臣像及諸戰圖畢集讌落成爰賦六韻<lb/>
　　仍疉四章<hi>有序</hi>　<hi>恭錄卷首三</hi>
　玉盤謡疉舊作韻<hi>有序</hi>　<hi>恭録卷四十</hi>
　詠拔達克山汗素爾坦沙所進斧<hi>恭録卷四十六</hi>
<pb n="KR2k0039_WYG_000-57a"/>
　布魯特額木爾貝所獻匕首歌<hi>恭録卷四十五</hi>
　觀回部繩伎聨句<hi>有序</hi>　<hi>恭録卷四十</hi>
　博洛爾部沙瑚沙黙特所獻匕首歌<hi>恭録巻四十六</hi>
　紫光閣曲宴外藩並回部詩以誌事<hi>恭録巻首三</hi>
　戰圖補詠<hi>有序</hi>　<hi>恭録卷首三</hi>
　玉盤聨句<hi>有序</hi>　<hi>恭録巻四十一</hi>
　哈薩克陪臣到因攜觀廣陵風景<hi>恭録卷四十四</hi>
　白鷹歌<hi>恭録卷四十五</hi>
<pb n="KR2k0039_WYG_000-57b"/>
　碧玉盤歌<hi>恭録巻四十一</hi>
　竒石蜜食<hi>恭録巻四十三</hi>
　鷟鸑爾<hi>有序</hi>　<hi>恭錄卷四十三</hi>
　安集延匕首<hi>恭録卷四十五</hi>
　博洛爾部沙瑚沙黙特伯克所進武器製匣藏之並<lb/>
　　紀是什<hi>恭録卷四十六</hi>
　愛烏汗刀<hi>恭録巻四十六</hi>
　愛烏汗四駿歌<hi>恭録卷四十六</hi>
<pb n="KR2k0039_WYG_000-58a"/>
　命金廷標橅李公麟五馬圖法畫愛烏汗四駿因疉<lb/>
　　前韻作歌<hi>恭録卷四十六</hi>
　阿克蘇桑椹熟因成八韻詠事<hi>恭録卷四十三</hi>
　賜賚哈薩克陪臣並攜遊御園詩以紀事<hi>恭録卷四</hi>
　　<hi>十四</hi>
　白海青歌<hi>恭録巻四十五</hi>
　安逺廟瞻禮書事<hi>恭録卷四十七</hi>
　和闐採玉行<hi>恭録卷四十三</hi>
<pb n="KR2k0039_WYG_000-58b"/>
　烏什戰圖補詠<hi>有序</hi>　<hi>恭録卷十七</hi>
　題痕都斯坦雙玉盤得十韻<hi>恭録卷四十六</hi>
　詠痕都斯坦玉墨瓶筆室<hi>恭録卷四十六</hi>
　上元前二日賜宴外藩即席得句<hi>恭録卷四十四</hi>
　哈薩克汗阿布賚遣其子斡里蘇爾統來請安于御<lb/>
　　園賜宴因成是什<hi>恭錄卷四十四</hi>
　博洛爾部沙瑚沙黙特伯克進玉欛匕首詩以紀事<lb/>
　　<hi>恭録卷四十六</hi>
<pb n="KR2k0039_WYG_000-59a"/>
　詠痕都斯坦玉壺<hi>恭録卷四十六</hi>
　詠痕都斯坦滿尺玉盤<hi>恭録卷四十六</hi>
　詠痕都斯坦玉椀<hi>恭録卷四十六</hi>
　玉甕聨句<hi>恭録卷四十三</hi>
　詠痕都斯坦荷葉杯<hi>恭録卷四十六</hi>
　詠痕都斯坦玉盤<hi>恭録巻四十六</hi>
　題痕都斯坦玉杓<hi>恭録卷四十六</hi>
　詠痕都斯坦玉椀<hi>恭録巻四十六</hi>
<pb n="KR2k0039_WYG_000-59b"/>
　題痕都斯坦白玉盌<hi>恭錄巻四十六</hi>
　題痕都斯坦白玉盤<hi>恭錄卷四十六</hi>
　詠痕都斯坦玉瓿<hi>恭録卷四十六</hi>
　痕都斯坦白玉盃<hi>恭録卷四十六</hi>
　伊犂將軍奏土爾扈特汗渥巴錫率全部歸順詩以<lb/>
　　誌事<hi>恭録卷三十七</hi>
　土爾扈特汗渥巴錫等至伊綿峪朝謁詩以紀事<hi>恭録</hi>
　　<hi>卷三十七</hi>
<pb n="KR2k0039_WYG_000-60a"/>
　萬樹園賜宴土爾扈特汗渥巴錫等即景成什<hi>恭録卷三</hi>
　　<hi>十七</hi>
　和闐採玉圖<hi>恭錄卷四十三</hi>
　題痕都斯坦菊花椀<hi>恭録卷四十六</hi>
　和闐採玉<hi>恭録卷四十三</hi>
　詠痕都斯坦玉盂<hi>恭録卷四十六</hi>
　詠痕都斯坦玉椀<hi>恭録卷四十六</hi>
　上元前一日宴哈薩克波羅特汗陪臣阿克台里克<lb/>
<pb n="KR2k0039_WYG_000-60b"/>
　　及卓爾齊即席成什<hi>恭録卷四十四</hi>
　痕都斯坦瓜瓣瓢<hi>恭録卷四十六</hi>
　詠痕都斯坦玉燈檠<hi>恭錄巻四十六</hi>
　詠痕都斯坦小玉合<hi>恭録卷四十六</hi>
　詠痕都斯坦玉椀<hi>恭錄卷四十六</hi>
　題痕都斯坦玉飲器<hi>恭録卷四十六</hi>
　詠痕都斯坦白玉杯六韻<hi>有序</hi>　<hi>恭録卷四十六</hi>
　題痕都斯坦玉荷葉洗<hi>恭録卷四十六</hi>
<pb n="KR2k0039_WYG_000-61a"/>
　詠痕都斯坦古玉瓢<hi>恭録卷四十六</hi>
　題痕都斯坦緑玉盤<hi>恭録卷四十六</hi>
　幸西苑接見朝正外藩年班回部哈薩克來使及四<lb/>
　　川土司頭人等之初次覲謁者即事得句<hi>恭録卷四十四</hi>
　詠痕都斯坦玉盤<hi>恭録卷四十六</hi>
　題痕都斯坦𤓰瓣瓢<hi>恭録卷四十六</hi>
　題痕都斯坦玉椀<hi>恭録卷四十六</hi>
　贊五十首<lb/>
<pb n="KR2k0039_WYG_000-61b"/>
　紫光閣五十功臣像贊<hi>有序</hi>　<hi>恭録卷首四</hi>
<pb n="KR2k0039_WYG_000-62a"/>
欽定四庫全書<lb/>
欽定皇輿西域圖志卷首一目録<lb/>
天章一<lb/>
　平定準噶爾告成太學碑文<lb/>
　平定回部告成太學碑文<lb/>
　開惑論<lb/>
　實勝寺後記<lb/>
　西域地名考證叙概<lb/>
<pb n="KR2k0039_WYG_000-62b"/>
　準噶爾全部紀略<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定皇輿西域圗志卷首一目録<lb/>
<pb n="KR2k0039_WYG_000-63a"/>
　欽定四庫全書<lb/>
　欽定皇輿西域圖志巻首一<lb/>
　天章一<lb/>
　　平定準噶爾告成太學碑文<lb/>
　遼矣山戎薰粥旃裘毳幕之人界以龍沙畜其驒奚雖<lb/>
　無恒業厥有分部盖自元黄剖判萬物芸生東夷西夷<lb/>
　各依其地謬舉淳維未為理據皇古莫紀其見之書史<lb/>
　者自周宣太原之伐秦政亘海之築莫不畏其侵軼猾<lb/>
<pb n="KR2k0039_WYG_000-63b"/>
　夏是虞自時厥後一二奮發之君慨然思挫其鋒而納<lb/>
　之宥然事不中機材不副用加以地逺無定處故嘗勞<lb/>
　衆費材十損一得搢紳之儒守和親介胄之士言征伐<lb/>
　征伐則民力竭和親則國威喪於是有守在四夷羈縻<lb/>
　不絶地不可耕民不可臣之言興矣然此以論漢唐宋<lb/>
　明之中夏而非謂我皇清之中夏也皇清荷<lb/>
天之龍興東海撫華區有元之裔乆屬版章嵗朝貢從征<lb/>
　狩執役惟謹準噶爾厄魯特者本有元之臣僕叛出據<lb/>
<pb n="KR2k0039_WYG_000-64a"/>
　西海終明世為邊患至噶爾丹而稍强吞噬鄰蕃闌入<lb/>
　北塞我<lb/>
皇祖三臨朔漠用大破其師元惡伏㝠誅脅從逺遯跡毋<lb/>
　俾遺種於我喀爾喀厥姪策妄阿拉布坦收其遺孽僅<lb/>
　保伊犂故嘗索俘取地無敢不共逮夫部落滋聚乃以<lb/>
　計襲哈宻入西藏準夷之勢於是而復張<lb/>
兩朝命將問罪雖屢獲捷而庚戌之役逆子噶爾丹策凌<lb/>
　能用其父舊人乘我師怠掠畜於巴里坤擣營於科卜<lb/>
<pb n="KR2k0039_WYG_000-64b"/>
　多於是而準夷之勢大張然地既險逺主客異焉此勞<lb/>
　往而無利彼亦如之故額爾得尼招之敗彼亦以彼貪<lb/>
　利而深入也<lb/>
皇考謂我武既揚不可以既允其請和以息我衆予小子<lb/>
　敬奉<lb/>
先志無越思焉既而噶爾丹策凌死子䇿妄多爾濟那木<lb/>
　扎爾暴殘喇嘛達爾扎簒奪之達瓦齊又簒奪喇嘛達<lb/>
　爾扎而酗酒虐下尤甚焉癸酉冬都爾伯特台吉策凌<lb/>
<pb n="KR2k0039_WYG_000-65a"/>
等率數萬人來歸越明年秋輝特台吉阿睦爾撒納和<lb/>
碩特台吉班珠爾又率數萬人來歸朕謂來者不可以<lb/>
不撫而撫之莫若因其地其俗而善循之且毋令滋方<lb/>
來之患於我喀爾喀也於是議進兩路之師問彼罪魁<lb/>
安我新附凡運餉籌䭾長行利戰之事悉備議之始熟<lb/>
經於庚戌之艱者咸懼蹈轍惟大學士忠勇公傅恒見<lb/>
與朕同而新附諸台吉則求之甚力朕謂犂庭掃穴即<lb/>
不敢必然喀爾喀之地必不可以久居若而人毋寧用<lb/>
<pb n="KR2k0039_WYG_000-65b"/>
其鋒而觀厥成即不如志亦非所悔也故凡<lb/>
禡旗命將之典概未舉行亦云偏師嘗試為之耳塞上<lb/>
用兵必以秋而阿睦爾撒納禡木特請以春月欲乘彼<lb/>
馬未肥則不能遯朕謂其言良當遂從之北路以二月<lb/>
丙辰西路以二月己巳各啓行哈宻瀚海向無雨今春<lb/>
乃大雨咸以為時雨之師入賊境凡所過之鄂拓克攜<lb/>
羊酒糗糒迎恐後五月乙亥至伊犂亦如之達瓦齊於<lb/>
格登山麓結營以待兵近萬我兩將軍議以兵取則傷<lb/>
<pb n="KR2k0039_WYG_000-66a"/>
　彼必衆彼衆皆我衆多傷非所以體上慈也丁亥遣阿<lb/>
　玉錫等二十五人夜斫營覘賊向賊兵大潰相蹂躪死<lb/>
　者不可勝數來降者七千餘我二十五人無一人受傷<lb/>
　者達瓦齊以百餘騎竄六月庚戌回人特竒木霍集斯<lb/>
　伯克執達瓦齊來獻軍門準噶爾平是役也定議不過<lb/>
　二人籌事不過一年兵行不過五月無亡矢遺鏃之費<lb/>
　大勲以集遐壤以定豈人力哉<lb/>
天也然<lb/>
<pb n="KR2k0039_WYG_000-66b"/>
天垂祐而授之事機設不奉行之以致坐失者多矣可與<lb/>
　樂成不可與謀始亦謂蚩蚩之衆云爾豈其卿大夫之<lb/>
　謂既克集事則又曰茍知其易將勸為之夫明於事後<lb/>
　者必將昧於幾先朕用是寒心且準噶爾一小部落耳<lb/>
　一二有能為之長而其樹也固焉一二暴失徳之長而<lb/>
　其亡也忽焉朕用是知懼武成而勒碑文廟例也禮臣<lb/>
　以為請故據實事書之其辭曰<lb/>
　茫茫伊犂大幹之西匪今伊昔化外羈縻條支之東大<lb/>
<pb n="KR2k0039_WYG_000-67a"/>
　宛以南随畜獵獸蟻聚狼貪乃世其惡乃恃其逺或激<lb/>
　我攻而乘我緩其計在斯其長可窮止戈靖邊化日薰<lb/>
　風不侵不距不來其那欵關求市亦不禁呵始慕希珍<lb/>
　終居竒貨吏喜無事遷就斯愞漸不可長我豈懼其豈<lb/>
　如宋明和市之為既知其然飭我邊吏弗縱弗嚴示之<lb/>
　節制不仁之守再世斯斬簒奪相仍飄忽荏苒夙沙革<lb/>
　面煎鞏披忱集泮飛鴞食黮懷音錫之爵位榮以華裾<lb/>
　膝前面請願效前驅兵分兩路雪甲霜鋒先導中堅如<lb/>
<pb n="KR2k0039_WYG_000-67b"/>
　鼂錯攻益以後勁䝉古舊屬八旗子弟其心允篤二月<lb/>
　卜吉牙旗飄颻我騎斯騰無待折膠泉涌於磧蕪茁於<lb/>
　路我衆歡躍謂有<lb/>
天助匪啻我衆新附亦云黄髮未覩水草富春烏魯木齊<lb/>
　波羅搭拉台吉宰桑紛紛欵納牽其肥羊及馬潼酒獻<lb/>
　其屠耆合掌雙手予有前諭所禁侵陵以茶交易大愉<lb/>
　衆情衆情既愉來者日繼蠢達瓦齊擁兵自衛依山據<lb/>
　淖惟旦夕延有近萬人其心十千勇不目逃掄二十五<lb/>
<pb n="KR2k0039_WYG_000-68a"/>
　曰阿玉錫率往賊所銜枚夜襲直入其郛揮矛拍馬大<lb/>
　聲疾呼彼人既離我志斯合突將無前縱横鞺鞳案角<lb/>
　鹿埵隴種東籠自相狼籍孰敢攖鋒狐竄鼠逃將往異域<lb/>
　回部遮之兇渠斯得露布既至告<lb/>
廟受俘凡此蕆功荷<lb/>
天之衢在古周宣二年乙亥淮夷是平常武詩載越我<lb/>
皇祖征噶爾丹命將<lb/>
　禡旗亦乙亥年既符嵗徳允協師貞兵不血刃漠無王<lb/>
<pb n="KR2k0039_WYG_000-68b"/>
　庭昔時準夷弗恭弗譓今随師行為師候尉昔時準夷<lb/>
　日戰夜征今也偃卧知樂人生曰匪準夷曰我臣僕自<lb/>
　今伊始安爾㳺牧爾牧爾耕爾長孫子曰無向非豈有<lb/>
　今是<lb/>
兩朝志竟億載基成側席不遑保泰持盈<lb/>
　　平定回部告成太學碑文<lb/>
　建非常之功者以舉非常之事舉非常之事者以藉非<lb/>
　常之人然亦有不藉非常之人而舉非常之事終建非<lb/>
<pb n="KR2k0039_WYG_000-69a"/>
　常之功者則頼<lb/>
昊蒼篤貺神運斡旋事若禍而移福機似逆而轉順順<lb/>
天者昌逆<lb/>
天者亡故犂凖夷之庭掃回部之穴五年之間兩勲並集<lb/>
　始遲疑猶未敢信終劼劬以底有成荷<lb/>
天之龍在兹畏<lb/>
天之鑒益在兹爰叙其事如左達瓦齊之就俘也伊犂已<lb/>
　大定矣無何而阿睦爾撒納叛彼其志本欲藉我力以<lb/>
<pb n="KR2k0039_WYG_000-69b"/>
　成已事時也人心未定佐饔者嘗一蜮肆狂萬狙應響<lb/>
　蜂屯蟻雜不可爬梳畏難者羣謂不出所料準夷終不<lb/>
　可取並有欲棄巴里坤為退守謀然予計其衆志不齊<lb/>
　將有歸正倒戈者於是督策將帥之臣整師亟進既而<lb/>
　伊犂諸台吉宰桑果悔過勤王思討逆賊以自贖此<lb/>
天恩助順者一也二酋大小和卓木者以回部望族久為<lb/>
　準噶爾所拘於阿巴噶斯鄂拓者也我師既定伊犂乃<lb/>
　釋其囚以兵送大和卓木波羅泥都歸葉爾羌俾統其<lb/>
<pb n="KR2k0039_WYG_000-70a"/>
　舊屬而令小和卓木霍集占居於伊犂撫其在伊犂衆<lb/>
　回乃小和卓木助阿逆攻勤王之台吉宰桑䓁阿逆頼以<lb/>
　茍延及我師再入阿逆遂逃入哈薩克而霍集占亦即<lb/>
　收其餘衆竄歸舊穴此<lb/>
天恩助順者二也準夷之事前紀畧見梗概兹不複記紀<lb/>
　興師討回之由則以我將軍兆惠在伊犂時曽遺副都<lb/>
　統阿敏道往回議事小和卓木乃以計誘阿敏道而拘<lb/>
　之及我師抵庫車問罪彼攜阿敏道以來援至中途害<lb/>
<pb n="KR2k0039_WYG_000-70b"/>
　之及從行者百人彼猶逞其狂勃抗我師顔且敢冒死<lb/>
　入庫車城乃雅爾哈善略無紀律致彼出入自由然我<lb/>
　滿洲索倫衆兵士無不念國家之恩効疆塲之力故能<lb/>
　　以少勝衆逆渠懼而兎脱此<lb/>
天恩助順者三也知僨轅之無濟掄幹材之可任時將軍<lb/>
　兆惠以搜勦準夷餘黨至布魯特部落已欵服其衆因<lb/>
　命旋師定回部於是克庫車存沙雅爾定阿克蘇略烏<lb/>
　什收和闐師之所至降者望風直至葉爾羌城下而我<lb/>
<pb n="KR2k0039_WYG_000-71a"/>
　軍人馬周行萬有餘里亦有强弩之末矣二酋以其逸<lb/>
　待之力統數萬人與我三千餘人戰我師之過河者纔<lb/>
　四百餘猶能斬將搴旗退而築堡黑水固守以待此<lb/>
天恩助順者四也萬里之外抱水救火其曷能濟乃予以<lb/>
　去年六月即降㫖派兵撥馬欲以更易久在行間者耳<lb/>
　故兵馬率早在途一䟎進而各爭前恐後人人有敵愾<lb/>
　之憤此<lb/>
天恩助順者五也副將軍富徳及㕘贊舒赫徳輩率師進<lb/>
<pb n="KR2k0039_WYG_000-71b"/>
　援以速行戈壁中馬力復疲值狂回據險坐俟頗有難<lb/>
　進之勢夫援軍不能進則固守以待者危矣而㕘贊阿<lb/>
　里衮驅後隊之馬適至夜擣賊營我師内外夾攻彼不<lb/>
　知我軍凡有幾萬握炭流湯之徒自相蹂躪顧命不暇<lb/>
　於是解黑水之圍鹿駭麞驚遁而保窟我之兩軍合隊<lb/>
　全旅以迴阿克蘇此<lb/>
天恩助順者六也既而彼料我必再入泰山之壓難當乃<lb/>
　於我師未進之先攜其部落載其重器跳而逺去而葉<lb/>
<pb n="KR2k0039_WYG_000-72a"/>
　爾羌喀什噶爾二城之舊伯克等遂獻城以降㕘贊明<lb/>
　瑞一邀之於霍斯庫魯克副將軍富徳再陷之於阿爾<lb/>
　楚爾於是離心者面内前途者反斾二酋惟挈其妻孥<lb/>
　及舊僕僅三百人入拔達克山境此<lb/>
天恩助順者七也人跡不通之地語言不同之國既已雀<lb/>
　敺寧不狼顧其授我與否固未可定也然一聞將軍之<lb/>
　檄莫不援旗請奮整旅前遮遂得凶渠函首露布遥傳<lb/>
　此<lb/>
<pb n="KR2k0039_WYG_000-72b"/>
天恩助順者八也夷考西師之役非予夙願之圖何則實<lb/>
　以國家幅員不為不廣屬國不為不多惟厪守成之志<lb/>
　無希開創之名兼以承平日久人習於逸既無非常之<lb/>
　人安能舉非常之事而建非常之功哉然而輾轉輻凑<lb/>
　毎以艱而獲易視若失而反得故自締始以逮定功雖<lb/>
　予自問亦將有所不解其故而不敢期其必然者故曰<lb/>
　非人力也<lb/>
天也夫<lb/>
<pb n="KR2k0039_WYG_000-73a"/>
天如是顯佑國家者以<lb/>
祖宗之敬<lb/>
天愛民䝉<lb/>
眷顧者深也則我後世子孫其何以心<lb/>
上蒼之心志<lb/>
列祖之志勉繼繩於有永保丕基於無窮乎繫以銘曰<lb/>
　二酋偝徳始亂為賊是興王師報怨以直伊犂既平蕞<lb/>
　爾奚屑徐議耕闢徐議戌設以噢以咻伊余本懷豈其<lb/>
<pb n="KR2k0039_WYG_000-73b"/>
　弗戢圖彼藐回彼回不量怒臂當車戕我王臣助彼狂<lb/>
　狙始攻庫車僨轅敗事用人弗當至今為愧悖逆罪重<lb/>
　我武宜揚易將整師直壓彼疆阿蘇烏什玉隴和闐傳<lb/>
　檄以定肉袒羊牽二酋孽深知不可活狼狽相顧固守<lb/>
　其穴桓桓我師周行萬里馬不進焉强弩末矣以四百<lb/>
　人戰萬餘虜退猶能守黑水築堡間信達都為之傷悼<lb/>
　所幸後軍早行在道督勅速援人同怒心曽不兩月賊<lb/>
　境逼臨賊境逼臨彼復徼隙馬繼以進賊營夜斫出其<lb/>
<pb n="KR2k0039_WYG_000-74a"/>
　不意賊乃大驚謂自天降孰敢鋒攖大鞣大膊如虎搏<lb/>
　兎案角隴種誰敢迴顧黑水圍解合軍暫旋整旅三路<lb/>
　期並進焉賊偵軍威信不可支挈其妻孥遁投所依所<lb/>
　依亦回豈不自謀豈伊庇猿而受林憂利厥輜重無遺<lb/>
　盡掠遣其都丸遂來獻馘詎惟獻馘並以稱臣捧賫表<lb/>
　章將詣都門奏凱班師前歌後舞尸逐染鍔温禺釁鼓<lb/>
　露布至都正逮初陽<lb/>
慈寧稱慶亞歳迎祥<lb/>
<pb n="KR2k0039_WYG_000-74b"/>
郊廟告成諸典並舉皇皇太學豐碑再樹豐碑再樹敢予<lb/>
　喜功用不得已<lb/>
天眷屢䝉始之以武終之以文戡亂惟義撫衆惟仁布惠<lb/>
　施恩寰宇共喜古不羈縻今為臣子疆闢二萬兵出五<lb/>
　年據實書事永矢乾乾<lb/>
　　開惑論<lb/>
　夫人情有所弗概於懷者則不能無惑况西師之役决<lb/>
　機於午夜之宻勿馳檄於絶域之阻閡語言判不相同<lb/>
<pb n="KR2k0039_WYG_000-75a"/>
　風俗夐然各别是安能人人而告之以祛其疑故事以<lb/>
　問明理以答晰因倣四子講徳之遺意作開惑論其辭<lb/>
　曰有春秋碩儒者是古卑今循規蹈矩喜寛衣博帶如<lb/>
　魯諸生厭突梯脂韋若楚公子聞信<lb/>
天主人欲有所締搆撻伐雖不敢面折其非而每退有後<lb/>
　語也既而定伊犂俘名王成<lb/>
舊志闢新疆兵不血刃而歸馬于華山之陽<hi>西陲一役自乙亥春兩路</hi>
　<hi>大兵進發所過迎降恐後遂擒達瓦齊定伊犂𨽻屬諸部及秋已告成事無頓弦遺鏃之費</hi>乃造於<lb/>
<pb n="KR2k0039_WYG_000-75b"/>
　臻成大夫之席曰唉有是哉有是哉走懷杞人之憂有<lb/>
　日矣夫守在四夷其徳莫恢佳兵不祥其理莫賅今所<lb/>
　見者逈異乎所聞則是秦皇不必築長城而漢武不必<lb/>
　悔輪臺也曷以啟予䝉乎大夫曰子不聞長卿之言乎<lb/>
　非常者固常人之所疑也無何阿逆叛羣㓙應如蜩如<lb/>
　螗曰梟曰獍斷驛擄牧奮臂以逞一二隻行野宿者或<lb/>
　致戕其身命<hi>阿睦爾撒納潛蓄異志乘我師既平準夷覬為四部大台吉未遂中途叛逃而一時</hi>
　<hi>逆黨如伊犂之巴磉克什木西路之阿巴噶斯哈丹北路之包沁等先後煽附斷臺肆掠道路為梗</hi>於是<lb/>
<pb n="KR2k0039_WYG_000-76a"/>
碩儒復過大夫之閭曰如何如何果不出吾所訝宜亟罷是<lb/>
役禍庶少輯大夫曰子姑俟之於時師重進渠逺跳順<lb/>
者撫逆者𠞰<hi>丙子春我師整旅討逆阿睦爾撒納竄去其黨並就𠞰撫伊犂復定</hi>先是喀<lb/>
爾喀有青滚襍卜者<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡僉回之駻獟也以收都爾伯<lb/>
特四部時曽賈其牛羊用賜新撫乃藉以煽惑衆喀爾<lb/>
喀且欲私通阿逆之醜虜<hi>青滚襍卜本喀爾喀台吉恩封郡王從征宻㫖令將軍等</hi>
<hi>計擒阿逆時青滚集卜實漏其信復自軍營逃回㳺牧蠱衆為卡甘心從賊撤我㕘贊大臣那木扎爾執送京</hi>
<hi>師得正顯戮</hi>阿逆既竄罪人斯得喀爾喀衆以休以息然彼<lb/>
<pb n="KR2k0039_WYG_000-76b"/>
時將帥之臣追阿逆於哈薩克為其所賣同時準噶爾<lb/>
宰桑之在役者皆習為盗而慣軍詐者也見而輕之<hi>時阿</hi>
<hi>逆竄跡哈薩克方以譎計緩師而將軍達爾黨阿不審先機竟爾按兵待獻坐失事㑹</hi>既罷役則<lb/>
相率為亂欲復其舊制而恥為我臣是和起被欺於闢<lb/>
展兆惠戰出於濟爾哈朗之所因也<hi>厄魯特宰桑等從征哈薩克者既心</hi>
<hi>輕將帥所為思逞亂階將軍和起方往追巴雅爾至闢展為逆回莽噶里克厄魯特呢嗎等設計遣散駝馬倉</hi>
<hi>卒被害而將軍兆惠自濟爾哈朗力戰得出賊勢復戢</hi>碩儒曰吁是盖禍結兵連<lb/>
吾不知何日之息肩矣爾其重整四甄夾攻兩路阿逆<lb/>
<pb n="KR2k0039_WYG_000-77a"/>
復自哈薩克竄歸適遇我師又倉皇而遁去盖自是哈<lb/>
薩克亦面内歸化欲助我以擒阿逆而阿逆乃隻身入<lb/>
俄羅斯境窮極伏冥誅之故也<hi>阿薩克以素稔阿逆反覆且畏懷中朝威徳奉</hi>
<hi>表來歸請以擒賊自効逆勢益蹙僅以殘啄投俄羅斯斃焉遣侍郎三泰騐實以聞</hi>豺狼不可以<lb/>
犬豕畜鴟鴞不可以雞鴨育是反覆喜亂之徒再存之<lb/>
再不知感且殘賊為奸焉是惟剪刈灰滅之而已更不<lb/>
可以仁義化遷乃欲姑息了事者又以為不殺降人夫<lb/>
不殺降人可留降人之馬而與之足力以受其愚則大<lb/>
<pb n="KR2k0039_WYG_000-77b"/>
不可滿福之遇難以及助二回酋與我抗衡皆此沙拉<lb/>
斯嗎唬斯二鄂拓之所搆禍也<hi>丁丑春復命將軍成衮扎布㕘贊舒赫徳等由</hi>
<hi>朱爾都斯路進伊犂將軍兆惠㕘贊富徳等由額林哈必爾罕路進塔木集賽而成衮扎布等遇克勒特烏魯</hi>
<hi>特沙拉斯嗎唬斯等鄂拓克皆撫降其衆不取其馬駝大軍過而賊皆反去乃遣都統滿福領偏師追勦沙拉</hi>
<hi>斯嗎唬斯二鄂拓克賊人詭持軍門劄自稱已就降撫並云前驅除道以待滿福行次哈拉和卓竟以堕計捐</hi>
<hi>軀</hi>至庫車之稽勣實僨轅于逍遥更將申律旗鼓一新<lb/>
遂長驅直入而功垂成於崇朝<hi>先是大和卓木既還故部乃阿逆之叛小和卓</hi>
<hi>木孤恩助惡乃興師問罪圍庫車城而小和卓木來援身竄入城自投羅網雅爾哈善縱賊失機遂致養癰遺</hi>
<pb n="KR2k0039_WYG_000-78a"/>
　<hi>患</hi>黑水之守主客衆寡之勢雖愚者亦知其漂揺以三<lb/>
　千餘人敵數萬衆而搜穴得米掘井得泉賊銃著木取<lb/>
　鉛丸數無萬反以擊賊無不中賊之酋豪於是兩軍相<lb/>
　合賊乃遁逃及窮追異域駐旅馳檄獻馘稱臣遂成耆<lb/>
　定之功髙<hi>戊寅冬將軍兆惠直薄葉爾羌道逺馬疲被遮固守時經三月深溝髙壘賊不敢侵且屢</hi>
　<hi>獲神應而夏前調兵在道副將軍富徳得以檄促赴援又㕘贊大臣阿里衮解馬適至内外夾擊軍威大振至</hi>
　<hi>己夘夏酋懼六師繼進棄城逺遁入拔達克山界尋以追兵壓境其汗素爾坦沙聞風歸化殺賊函首以獻回</hi>
　<hi>部悉平西陲永定</hi>臻成大夫乃進春秋碩儒而詔之曰兩大部<lb/>
<pb n="KR2k0039_WYG_000-78b"/>
　落不為不强周二萬餘里不為不廣五年成功不為不<lb/>
　速前歌後舞不為不祥子徒見始事之秋選愞畏葸者<lb/>
　之騰口是所謂人然亦然人否亦否者也且師旅征伐<lb/>
　之於國猶雷霆霜雪之於<lb/>
天非霜雪則萬彚煩囂之氣不蕩滌非雷霆則四時湮鬱<lb/>
　之氣不鬯宣非師旅征伐則梗我王化者無以讋伏懲<lb/>
　創不敢抗干是以詰戎揚烈益當厪於重熙累洽之年<lb/>
　也子獨不見達瓦齊之懵懵乎<hi>逹瓦齊献俘後赦不誅且優賜王爵以善終</hi>
<pb n="KR2k0039_WYG_000-79a"/>
設云事慎首禍禮不納叛是儼然以外夷弑君者為<lb/>
敵國豈不□我君哉碩儒曰豈謂是哉陽舒隂惨生<lb/>
民大情離憂合懽品物同性絶者不可復屬死者不<lb/>
可復生損兵折將無補功成大夫曰吁子所謂執迷<lb/>
而不悟者矣成大事者不顧小謀圗大全者寧辭小<lb/>
害示應於近者逺有可察托念於顯者㣲或可概且<lb/>
子亦知損兵折將之由乎彼或内怯於心外受人紿<lb/>
决機不審遲疑擿埴而自貽伊悔豈主人之辠哉若<lb/>
<pb n="KR2k0039_WYG_000-79b"/>
夫虎臣羆士折衝宣力馬超囊足姚期攝幘渇賞損驅<lb/>
實不乏人而一聞如是者午夜為之酸心舉案為之忘<lb/>
食雖刻木結蒲無以加兹而且賞延後昆太常紀績如<lb/>
子所云則漢祖唐宗撥亂草創之初寧無一人結纓死<lb/>
綏者哉禮記聴磬聲則思又何以云乎故非沉幾不足<lb/>
以圗功非果斷不足以定業彼其狼狽相顧潛包禍謀<lb/>
者以螳蜋之斧禦隆車之轍不自笇量何異葦苕之鸋<lb/>
鴂是以王師屢入霆奮席卷如舉炎火而<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>飛蓬覆湯<lb/>
<pb n="KR2k0039_WYG_000-80a"/>
　泉而沃白雪子何不度以全局待以嵗月而為是無稽<lb/>
　之説哉碩儒曰若僕者乃隙中觀鬬井裏窺天以今日<lb/>
　應機底績論之何妨再遲數年愧矣服矣豁然悚然大<lb/>
　夫曰未也子姑聽之夫食椹懷音非納叛臣奬䠞優遇<lb/>
　欲集其勲<hi>阿逆初降時備陳賊中情形請兵甚力即推誠奬任令副北路將軍以行時或有以厚遇</hi>
　<hi>新附竊議者</hi>宻敇周防先示戚親<hi>時命固倫額駙色布騰巴爾珠爾與阿睦爾撒納偕</hi>
　<hi>行宻諭察其動定雖非預存逆億而逆賊狡獪故智未嘗不在意計中也</hi>操刀必割所戒逡<lb/>
　巡<hi>阿逆既以未厭所望在伊犂時居常不衣賜服及用私印行軍檄踪跡頗露不逞屢敇將軍班第㕘贊鄂</hi>
<pb n="KR2k0039_WYG_000-80b"/>
　<hi>容安相機擒勦而因循寡斷阿逆得以入覲為詞乘隙生變</hi>子云應機亦非至論三<lb/>
　隙可乘未興大軍<hi>或又以為乘人之釁不知策妄多爾濟乃那木扎爾年幼昏暴此一隙也</hi>
　<hi>喇嘛達爾札簒奪又一隙也達瓦齊復篡奪之又一隙也彼時皆未興兵詳見西師詩</hi>加征増算<lb/>
　何曽於民凡有水旱無不恤賑運輸給價防其蝕侵甘<lb/>
　肅嵗賦預免庚辰兩部永靖並及其鄰哈薩布露梟瞷<lb/>
　文身無不内屬慕義歸仁鴻庸爰建千古未聞若子者<lb/>
　所謂菽麥未辨安足以知我信<lb/>
天主人哉信<lb/>
<pb n="KR2k0039_WYG_000-81a"/>
天主人乃召大夫碩儒而告之曰若二子者所謂楚既失<lb/>
　之齊亦未為得也夫順<lb/>
天者昌逆<lb/>
天者亡故粤宛猶不逆時氣而奉若者豈可恃力而誇張<lb/>
　且屢危而屢夷愈變而愈康鉦鼓一動遂定二方鑿空<lb/>
　二萬餘里蕆事五載已央使畏難而中輟未必不致禍<lb/>
　而受殃浮議者方且謂老成之言臧也在易師之上六<lb/>
　曰大君有命復之上六曰迷復有眚今得以利用禦冦<lb/>
<pb n="KR2k0039_WYG_000-81b"/>
　由頥有慶是不亦大幸乎夫獲此幸者宜思何以獲此<lb/>
　幸於<lb/>
昊蒼方將矜矜惴惴懔懔皇皇隕越是懼奚暇計之二子<lb/>
　之短長也哉<lb/>
　　實勝寺後記<lb/>
　嵗己巳建實勝寺於西山之下其縁起已見前記不復<lb/>
　綴今頼<lb/>
昊天垂佑<lb/>
<pb n="KR2k0039_WYG_000-82a"/>
宗社篤祐平準噶爾回部拓地伊犂喀什噶爾葉爾羌一<lb/>
　帶二萬餘里其外覊縻附屬如哈薩克布魯特安集延<lb/>
　拔達克山等部不與焉凡乘機决計信賞必罰奉<lb/>
天討罪藉衆集事諸大端具見太學之碑開惑之論西師<lb/>
　之詩亦不復綴兹記者寺左近健鋭雲梯營實居之營<lb/>
　之兵是役効力為尤多故不可不旌其前勞以勸夫後<lb/>
　進先是呼爾璊霍斯庫魯克之戰我師以少敵衆而賊<lb/>
　據險伺隙故凡行陣㕘伍彌縫之際略覺旗靡鼓餒處<lb/>
<pb n="KR2k0039_WYG_000-82b"/>
　得健鋭兵數十立其間則屹如堅城整而復進遂乃斬<lb/>
　將搴旗用成殊績盖索倫兵馬射雖精以之馳突乘勝<lb/>
　破陣無不如志而知方守節終不如我滿洲世僕其心<lb/>
　定其氣盛夫人出萬死一生為國宣力而為之君者事<lb/>
　成而忽若忘獨何心哉朕豈為之哉自己巳設此營而<lb/>
　辛巳即收其效不啻樹樹十年之得報是潛移黙運有<lb/>
　若<lb/>
天授予亦有所不知其然而然者而敬繩<lb/>
<pb n="KR2k0039_WYG_000-83a"/>
祖武丕揚國烈瞿瞿惴惴惟盛滿之是懼猶初志也是用<lb/>
　重勒碑記之且肖喀喇烏蘇襲迫之狀築堡其側嵗時<lb/>
　幸香山閱健鋭兵用寓尹鐸晉陽之意不亦可乎<lb/>
　　西域地名考證叙概<lb/>
　禹貢稱析支之叙周書紀西旅之貢自是而外西域之<lb/>
　誌經書莫詳詳西域實權輿司馬氏然司馬氏實未身<lb/>
　涉其地而詢諸其人也徒以漢武勤逺使張騫輩持賂<lb/>
　鑿空繼以貳師興師一狼千羊所得不償所失遷之所<lb/>
<pb n="KR2k0039_WYG_000-83b"/>
　記出於傳聞夫魯魚亥豕以華言傳華言尚不能無訛<lb/>
　而况語音殊衣服異嗜好不同之絶域哉其不能無訛<lb/>
　不待燭照而龜卜矣今我師平西域伊犂之地屯牧者<lb/>
　我人回部之城蕃宣者我臣且國語切音實能盡各部<lb/>
　轉韻曲折之妙是則傳萬里幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>之悉正千古記載之<lb/>
　舛實惟此時漢唐往事無論即如朔漠方略所載初征<lb/>
　噶爾丹時有回回國王阿卜都里什特者來降稱其地<lb/>
　為葉爾欽哈斯噶爾後盡歸準噶爾我之使臣不過至<lb/>
<pb n="KR2k0039_WYG_000-84a"/>
伊犂而止不能至回部諸城也乙亥興師以來執訊獲<lb/>
醜屢詢其人稱為葉爾竒木哈什哈爾今則二城之人<lb/>
住京師者有之細詢其音乃定為葉爾羌喀什噶爾盖<lb/>
回語謂地為葉爾寛為羌謂各色為喀什謂磚房為噶<lb/>
爾合而言之則葉爾羌者地寛也喀什噶爾者各色磚<lb/>
房也其他類此皆有名義然彼地自隆古以來其名義<lb/>
終未之或易徒以阻隔幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>不通音問遂致屢易文而<lb/>
始得其正夫以國語近各部之轉韻而一譯漢音必待<lb/>
<pb n="KR2k0039_WYG_000-84b"/>
再三詳考始能無訛則史遷之不免闕漏益不待燭照<lb/>
而龜卜矣兹為方畧之書恐分纂之人無所取裁濫觴<lb/>
者毫釐之差承流者且致千里之謬因取各部山川疆<lb/>
域部落姓氏命軍機諸臣詳考確証歸於一是如提要<lb/>
凡例之作而叙其概如右自是之後統以新證之名為<lb/>
指南云爾<lb/>
　準噶爾全部紀畧<lb/>
自古無不誌外夷而實者少舛者多非以其方域所限<lb/>
<pb n="KR2k0039_WYG_000-85a"/>
言語不通耶得什一於千百加以魚魯亥豕其堪信者<lb/>
鮮矣兹者平定準部止封達瓦齊子一人居之京都且<lb/>
城伊犂駐將軍鎮守事耕牧焉念彼原一大部落不可<lb/>
無紀故就親詢實事書之亦以便方畧纂叙也凖噶爾<lb/>
四衛拉特者綽羅斯部都爾伯特部和碩特部土爾扈<lb/>
特部是其輝特一部本附庸於都爾伯特後土爾扈特<lb/>
竄歸俄羅斯故别輝特為一部仍稱四衛拉特云衛拉<lb/>
特明史稱為瓦刺其音頗近史所載脱歡太師葢其始<lb/>
<pb n="KR2k0039_WYG_000-85b"/>
祖元亡而其强臣分為三其渠曰馬哈木者即脱歡之<lb/>
父也脱歡者䝉古準語同為釡今凖人語釡為海蘇而<lb/>
䝉古語則仍舊蓋準人自避其祖諱此亦一證也自脱<lb/>
歡逮孛汗其世次不可考孛汗背正妻與他婦野合而<lb/>
生子曰烏林台巴靼太師其母棄之澤中孛汗收養之<lb/>
遂統部落又十一世而傳至賽音諾顔哈喇忽刺是為<lb/>
策妄阿拉布坦之曽祖子曰巴圖魯渾台吉有子十二<lb/>
人五曰僧格策妄之父六曰噶爾丹博碩克圖其餘無<lb/>
<pb n="KR2k0039_WYG_000-86a"/>
事無足稱長曰策臣次曰巴圖魯策臣與巴圖魯殺其<lb/>
弟僧格噶爾丹博碩克圖始自藏中回舊部反俗為汗<lb/>
於康熙年間犯塞戰敗走死先是噶爾丹博碩克圖既<lb/>
殺兄僧格之次子索諾木阿拉布坦僧格舊臣七人與<lb/>
策妄阿拉布坦同逺逃準語所謂多倫努庫爾者是多<lb/>
倫者漢語為七努庫爾者漢語謂友盖其患難相共所<lb/>
謂世臣並赦其子孫七死云及噶爾丹為我兵敗策妄<lb/>
始還和博克薩里收其父舊屬及噶爾丹餘衆復成部<lb/>
<pb n="KR2k0039_WYG_000-86b"/>
落併縛噶爾丹子獻闕下遂自據汗位子噶爾丹策凌<lb/>
噶爾丹策凌子策妄多爾濟那木札爾其庶兄喇嘛達<lb/>
爾札執而簒之達瓦齊復因阿睦爾撒納之計簒奪其<lb/>
位達瓦齊者巴圖魯渾台吉之第七子布木之子大策<lb/>
凌敦多卜之孫於策妄為再從姪孫其小策凌敦多卜<lb/>
則策妄之祖巴圖魯渾台吉之弟黙爾根代青之曽孫<lb/>
其去䇿妄世派盖已逺矣先是康熈年間噶爾丹博碩<lb/>
克圖拘繫和碩特車臣汗收所屬人衆併入準噶爾鄂<lb/>
<pb n="KR2k0039_WYG_000-87a"/>
　拓克其時有和碩特之拉藏汗者居唐古忒地即顧實<lb/>
　汗之裔也子二人一名丹衷一名索爾札丹衷由唐古<lb/>
　忒仍回至厄魯特娶策妄阿拉布坦之女博托洛克為<lb/>
　妻後策妄阿拉布坦知其學習哈拉爾查達術<hi>即巫蠱事也</hi>
　以兩釡夾丹衷身烙死遂令大策凌敦多卜領兵六千<lb/>
　襲西藏擒殺拉藏並虜伊子索爾札我<lb/>
聖祖仁皇帝<lb/>
勅諭策妄阿拉布坦不得繹騷唐古忒地並發大兵進𠞰<lb/>
<pb n="KR2k0039_WYG_000-87b"/>
　於是大策凌敦多卜攜索爾札逃回厄魯特藏地復平<lb/>
　迨雍正年間策妄阿拉布坦死子噶爾丹策凌欲與唐<lb/>
　古忒和好給索爾札户十資養並以博托洛克與韋徵<lb/>
　和碩齊為妻其在丹衷處所生子班珠爾給户五資養<lb/>
　彼時博托洛克復有孕未産適韋徵和碩齊後乃生一<lb/>
　子是曰阿睦爾撒納故阿睦爾撒納雖為輝特台吉實<lb/>
　與班珠爾皆丹衷之子噶爾丹策凌死策妄多爾濟那<lb/>
　木札爾恐索爾札之子納哈查逃往唐古忒將伊禁錮<lb/>
<pb n="KR2k0039_WYG_000-88a"/>
　至達瓦齊簒立始將納哈查釋放又和碩特羅布藏車<lb/>
　凌者娶策妄阿拉布坦之女達什色布騰為妻噶爾丹<lb/>
　策凌時因羅布藏車凌率領伊屬萬户欲往土爾扈特<lb/>
　遂遣兵擒獲羅布藏車凌囚之以其妻給韋徵和碩齊<lb/>
　二子交烏魯特鄂拓克宰桑伍巴什安置至青海居住<lb/>
　之羅布藏丹津於策妄阿拉布坦時逃至凖噶爾策妄<lb/>
　阿拉布坦死後羅布藏車凌羅布藏丹津二人謀殺噶<lb/>
　爾丹策凌嗣因羅布藏丹津被拘羅布藏車凌恐亦被<lb/>
<pb n="KR2k0039_WYG_000-88b"/>
　囚遂欲逃往土爾扈特故雍正年間我<lb/>
世宗憲皇帝索羅布藏丹津噶爾丹策凌稱已縛送至中<lb/>
　途聞進兵而止者非詐也盖彼業經拘繫之囚故不靳<lb/>
　固而且欲以為竒貨也噶爾丹策凌於丑年死策妄多<lb/>
　爾濟那木札爾年幼其姊鄂蘭巴雅爾同母出也每以<lb/>
　善言相勸禁其滛亂策妄多爾濟那木札爾年既長遂<lb/>
　不受其禁制並聴讒言謂其姊欲效俄羅斯自立為扣<lb/>
　肯汗<hi>扣肯汗者女人掌國事也</hi>遂將鄂蘭巴雅爾拘繫並殺戮多宰<lb/>
<pb n="KR2k0039_WYG_000-89a"/>
桑其後屠狗盗妻之事無所不為益無忌憚鄂蘭巴雅<lb/>
爾之夫薩音伯勒克遂同噶爾丹策凌庶子喇嘛達爾<lb/>
札攻執策妄多爾濟那木札爾喇嘛達爾札遂簒汗位<lb/>
有噶爾丹策凌幼子策旺達什者阿睦爾撒納班珠爾<lb/>
欲誘出策旺達什立為汗後被喇嘛達爾札知覺遂殺<lb/>
策旺達什阿睦爾撒納班珠爾二人慫惥達瓦齊云喇<lb/>
嘛達爾札既將與爾同讐之達什達瓦<hi>小策凌敦多卜之子</hi>殺戮<lb/>
恐禍將及爾於是達瓦齊阿睦爾撒納班珠爾三人同<lb/>
<pb n="KR2k0039_WYG_000-89b"/>
逃哈薩克至申年達瓦齊阿睦爾撒納班珠爾復回舊<lb/>
㳺牧處阿睦爾撒納遂殺其兄沙克都爾據其衆復與<lb/>
伊犂喇嘛等合謀殺害喇嘛達爾札立達瓦齊為汗其<lb/>
次即阿睦爾撒納用事二人仍屬親厚有達什達瓦姪<lb/>
訥黙庫濟爾噶爾者欲與達瓦齊分領凖噶爾猝率兵<lb/>
一萬至伊犂與達瓦齊戰達瓦齊敗至舊㳺牧額米爾<lb/>
處與阿睦爾撒納㑹因阿睦爾撒納計誘執訥黙庫濟<lb/>
爾噶爾誅之凖噶爾衆仍立達瓦齊為汗達瓦齊聴伊<lb/>
<pb n="KR2k0039_WYG_000-90a"/>
犂衆宰桑言與阿睦爾撒納生隙阿睦爾撒納本垂涎<lb/>
汗位既失望遂與班珠爾納哈查及都爾伯特訥黙庫<lb/>
等㑹同哈薩克將額米爾一帶住牧者肆行擄掠且耕<lb/>
種額爾齊斯為自固計達瓦齊凡三遣兵𠞰阿睦爾撒<lb/>
納皆不克其後自領兵三萬至阿睦爾撒納㳺牧之額<lb/>
爾齊斯蹙之阿睦爾撒納勢不敵始投誠來歸此準噶<lb/>
爾始終搆亂所由也至準噶爾鄂拓克昂吉之名各異<lb/>
者鄂拓克為其汗之部屬昂吉為各台吉之户下舊鄂<lb/>
<pb n="KR2k0039_WYG_000-90b"/>
拓克凡十有二烏魯特有四宰桑人五千户為一鄂拓<lb/>
克喀拉沁有一宰桑人五千戸為一鄂拓克額爾克騰<lb/>
有一宰桑人五千户為一鄂拓克克里野特有二宰桑<lb/>
人六千戸為一鄂拓克卓托魯克有一宰桑人三千户<lb/>
為一鄂拓克布庫斯有一宰桑人三千户為一鄂拓克<lb/>
阿巴噶斯哈丹各有一宰桑共人四千户為一鄂拓克<lb/>
鄂畢特有一宰桑人三千户為一鄂拓克鄂羅岱有二<lb/>
宰桑人三千户為一鄂拓克多果魯特有一宰桑人四<lb/>
<pb n="KR2k0039_WYG_000-91a"/>
千户為一鄂拓克霍爾博斯有一宰桑人三千戸為一<lb/>
鄂拓克綽和爾有一宰桑人三千户為一鄂拓克其後<lb/>
復立鄂拓克十有二巴爾達木特有三宰桑人四千戸<lb/>
為一鄂拓克庫圖齊納爾有五宰桑人四千户為一鄂<lb/>
拓克噶爾雜特有三宰桑人四千户為一鄂拓克沙拉<lb/>
斯有二宰桑人三千户為一鄂拓克嗎唬斯有一宰桑<lb/>
人五千戸為一鄂拓克布庫努特有一宰桑人二千户<lb/>
圖古特有一宰桑人五百户為一鄂拓克烏拉特有一<lb/>
<pb n="KR2k0039_WYG_000-91b"/>
宰桑人三千户為一鄂拓克阿爾闥沁有一宰桑人五<lb/>
百户為一鄂拓克札哈沁有三宰桑人二千户包沁有<lb/>
三宰桑人一千户為一鄂拓克竒爾吉斯有四宰桑人<lb/>
四千户為一鄂拓克特楞古特有四宰桑人四千户鄂<lb/>
爾楚克有一宰桑人五百户烏爾罕濟蘭有一宰桑人<lb/>
八百户為一鄂拓克明阿特有二宰桑人三千户為一<lb/>
鄂拓克鄂拓克之外復有五集賽阿克把集賽有二宰<lb/>
桑人四千户賚嗎里木集賽杜爾把集賽推素隆集賽<lb/>
<pb n="KR2k0039_WYG_000-92a"/>
伊克胡拉爾集賽各有一宰桑人各一千户其後復立<lb/>
集賽四温都遜集賽善披領集賽各有一宰桑人各一<lb/>
千户桑堆集賽品陳集賽各有一宰桑人各三百户此<lb/>
此九集賽辦理喇嘛一切事務喇嘛有六千餘凖噶爾<lb/>
共六十二宰桑二十四鄂拓克一切供賦俱其汗公物<lb/>
其外復取烏梁海及葉爾羌喀什噶爾阿克蘇和闐四<lb/>
城回人租入其二十一昂吉為各台吉所有而統屬於<lb/>
準噶爾之汗昂吉者準語分支之謂也綽羅斯部之達<lb/>
<pb n="KR2k0039_WYG_000-92b"/>
瓦齊一昂吉達什達瓦一昂吉多爾濟丹巴一昂吉噶<lb/>
爾藏多爾濟一昂吉訥黙庫濟爾噶爾一昂吉鄂齊爾<lb/>
伍巴什一昂吉都爾伯特之策凌一昂吉達什一昂吉<lb/>
伯什阿哈什一昂吉和碩特之沙克都爾曼濟一昂吉<lb/>
輝特之塔爾巴哈沁薩音伯勒克一昂吉和通額黙根<lb/>
一昂吉多羅特舎楞一昂吉敦多克一昂吉葉克明安<lb/>
巴雅爾一昂吉車凌班珠爾一昂吉巴圖爾額黙根一<lb/>
昂吉察罕圖克阿睦爾撒納一昂吉博洛果特台吉諾<lb/>
<pb n="KR2k0039_WYG_000-93a"/>
海竒齊克一昂吉土爾扈特台吉巴圖爾伍巴什一昂<lb/>
吉吞都布一昂吉共二十一向於西師詩稱二十一昂<lb/>
吉為其汗公屬者盖考之而未詳兹始詳詢縷細如右<lb/>
然各台吉雖分領其昂吉凡出師執役無不聴其汗之<lb/>
令則初所譯者亦未為大差也統計其汗之二十四鄂<lb/>
拓克九集賽及各台吉之二十一昂吉得二十餘萬户六<lb/>
十餘萬口成一部落者百十餘年語云十人成之而不<lb/>
足一人敗之而有餘吾於紀準噶爾之事益見其不爽<lb/>
<pb n="KR2k0039_WYG_000-93b"/>
賈生所謂仁義不施而攻守之勢異雖夷狄之有君豈<lb/>
能外是道哉<lb/>
　<lb/>
　<lb/>
　<lb/>
　<lb/>
　<lb/>
欽定皇輿西域圗志卷首一<lb/>
<pb n="KR2k0039_WYG_000-94a"/>
　欽定四庫全書<lb/>
　欽定皇輿西域圖志卷首二目録<lb/>
　天章二<lb/>
　　恭奉<lb/>
皇太后啟蹕幸避暑山莊之作<hi>有序</hi>
　　懐柔縣<lb/>
　　山莊燈詞八首<lb/>
　　即事<lb/>
<pb n="KR2k0039_WYG_000-94b"/>
　　冬至次日啟蹕再幸避暑山莊即事言懐<hi>有序</hi>
　　恭謁<lb/>
景陵敬成長句<hi>有序</hi>
　　恭謁<lb/>
泰陵<hi>有序</hi>
　　屢聞西師所指降歸者衆七字成詩一篇示志<lb/>
　　平定準噶爾告祭<lb/>
太廟述事<lb/>
<pb n="KR2k0039_WYG_000-95a"/>
　　平定準噶爾功成恭上<lb/>
皇太后徽號御殿受賀詩以言志<lb/>
　　六月十八日午門受俘<lb/>
　　恭奉<lb/>
皇太后幸塞外啟程之作<hi>有序</hi>
　　駐蹕避暑山莊作<lb/>
　　熱河啟蹕幸木蘭之作<lb/>
　　萬樹園燈詞<lb/>
<pb n="KR2k0039_WYG_000-95b"/>
　　定北將軍班第遣人解達瓦齊至御午門受俘<lb/>
　　冬夜懐軍前十四韻<hi>有序</hi>
　　新正小宴外藩<lb/>
　　頻聞<lb/>
　　二月十三日啟程躬祭<lb/>
　闕里適以是日逆賊阿睦爾撒納就擒㨗音至理宜躬<lb/>
　　詣<lb/>
祖陵叩謝因以路便命改程先謁<lb/>
<pb n="KR2k0039_WYG_000-96a"/>
泰陵俟曲阜回蹕敬當往謁<lb/>
孝陵<lb/>
景陵七字成詩一心誌慶<lb/>
　　黄新莊行宫疊去歳韻<lb/>
　　恭謁<lb/>
泰陵<lb/>
　　涿鹿行疊去歳韻<lb/>
　　南苑行宫疊舊作韻<hi>有小序</hi>
<pb n="KR2k0039_WYG_000-96b"/>
　　恭謁<lb/>
孝陵<lb/>
　　恭謁<lb/>
景陵<lb/>
　　御園即事<lb/>
　　免甘省諸郡正供詩以紀事<lb/>
　　嘲劉統勲<lb/>
　　逆賊阿睦爾撒納奔竄哈薩克我師冞入追捕雖屢<lb/>
<pb n="KR2k0039_WYG_000-97a"/>
　　戰勝而賊踪益逺因念絶域曠時不欲久勞師旅<lb/>
　　宣諭撤兵詩以述意<lb/>
　出師<lb/>
　新春小宴外藩<lb/>
　降㫖免甘肅本年額賦並積欠詩以誌事<lb/>
　涿鹿行再疊舊韻<lb/>
　紅杏園再疊前韻<lb/>
　詣<lb/>
<pb n="KR2k0039_WYG_000-97b"/>
闕里瞻拜<lb/>
　五更<lb/>
　大西門樓前較射疊舊作韻<hi>有序</hi>
　冬日視朝<lb/>
　西陲<lb/>
　俄羅斯驛致叛賊阿睦爾撒納死屍信至詩以紀事<lb/>
　　<hi>有序</hi>
　西師<lb/>
<pb n="KR2k0039_WYG_000-98a"/>
　即事<lb/>
　駐行營<lb/>
　仲冬南苑大閲紀事<lb/>
　苦衷<lb/>
　<lb/>
　<lb/>
　<lb/>
　<lb/>
<pb n="KR2k0039_WYG_000-98b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定皇輿西域圖志巻首二目録<lb/>
<pb n="KR2k0039_WYG_000-99a"/>
　欽定四庫全書<lb/>
　欽定皇輿西域圖志卷首二<lb/>
　天章二<lb/>
　　恭奉<lb/>
皇太后啟蹕幸避暑山莊之作<hi>有序</hi>
　　溯豐鎬發祥之地靈萃萬年憶椒薌躬薦之秋星周<lb/>
　　一紀載瞻<lb/>
祖烈祗謁<lb/>
<pb n="KR2k0039_WYG_000-99b"/>
丹邱爰諏日至之上旬適度天中之令節敬扶<lb/>
安輦暫駐山莊時則準噶爾部策凌策凌烏巴什等率衆<lb/>
　　來歸迎鑾肆覲用即卷阿之勝境錫兹湛露之鴻儀<lb/>
　　迨夫候屆金<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>迺復時巡東國禮因事舉詩以日増<lb/>
　　啟蹕初程命篇伊始<lb/>
　追逺柔遐慶典覃天中卜吉啟行驂東巡五載兹惟倍<lb/>
　<hi>前以乾隆癸亥至盛京閱今十年餘矣</hi>西極四夷彼剰三<hi>準夷四部曰準噶爾曰都爾伯</hi>
　<hi>特曰和碩特曰輝特策凌等則都爾伯特部也</hi>計里方欣日正永清塵喜值雨<lb/>
<pb n="KR2k0039_WYG_000-100a"/>
　霑甘山莊避暑今年信<lb/>
家法欽承敢即耽<lb/>
　　懐柔縣<lb/>
　此役示懐柔<hi>七月自避暑山莊啟程往吉林塞外候寒於行邁為宜且早至旬月者實以宴賚新</hi>
　<hi>歸誠之都爾伯特台吉等彼皆未出痘故不可令至京也</hi>因之度古州山川繚似繡<lb/>
　禾黍緑如油絃誦牛刀試布韋鴻漸求前朝蜂堠在何<lb/>
　事守徒修<lb/>
　　　　按是歳都爾伯特台吉䇿凌等綽羅斯部台吉<lb/>
<pb n="KR2k0039_WYG_000-100b"/>
　　　　噶爾藏多爾濟輝特部台吉阿睦爾撒納等先<lb/>
　　　後入<lb/>
　覲賜宴封爵均紀<lb/>
　宸什並恭録後封爵門他如歌詠戰功之因地以著者<lb/>
　　　　登疆域山水門賦物諸什登服物土産門其統<lb/>
　　　　論全局未宜分載者則彚登卷首兹於前卷既<lb/>
　　　　恭録<lb/>
　天章總目而卷首四帙暨圖考以下諸卷仍敬謹分載<lb/>
<pb n="KR2k0039_WYG_000-101a"/>
　　　以崇體要云<lb/>
　山莊燈詞八首<lb/>
傍晩山雲静碧空芳園萬樹幕當中鐻鍝君長新來享<lb/>
應許觀燈示大同<lb/>
火樹騰輝暎緑雲鳳簫聲應鹿鳴聞御園節景年年賞<lb/>
誰識山莊逈出羣<lb/>
巖風入夕覺輕寒五月煙花快意看更向幔城舉首望<lb/>
錘峰早挂玉輪團<lb/>
<pb n="KR2k0039_WYG_000-101b"/>
玉蛾火蕊勢飄蕭借助林巒落翠標今嵗不惟逢閏月<lb/>
都稱閏得上元宵<lb/>
玉塞天闗不礙月雲莊夜静恰宜燈法輪輝朗空王現<lb/>
膜拜殊勝碧眼僧<lb/>
何必夏惟夜方短果然燈與月為縁黄沙青海胥來賀<lb/>
湛露薫風普預筵<lb/>
龍膏鶴燄光明藏翠柏青楓澹蕩宵嘉客欣看千帳會<lb/>
詞臣漫詡九瀛朝<lb/>
<pb n="KR2k0039_WYG_000-102a"/>
　倒椀吞刀百戯陳昇平歌裏踏燈輪重裀列坐歡情洽<lb/>
　底用通言藉古人<lb/>
　　即事<lb/>
　宵衣報到軍書來逺人歸服萬帳偕安之榮之滿彼懐<lb/>
　更籌游牧俾宇恢次第指揮疇咨妥中樞草諭詎待坐<lb/>
　平原獵騎已久延草淺兎肥試馺娑須臾馳呈諭草看<lb/>
　據鞍筆削寧辭瑣因思陸賈有名言馬上治之却又可<lb/>
　　冬至次日啓蹕再幸避暑山莊即事言懐<hi>有序</hi>
<pb n="KR2k0039_WYG_000-102b"/>
　　粤惟今夏序届天中當西渠來覲之辰適東國時巡<lb/>
　　之會爰臨仙館慰彼瞻依廣錫崇封沛予膏澤繼而<lb/>
　　西藩部長歸誠而均籲來同<hi>時輝特台吉阿睦爾撒納等和碩特台吉班珠</hi>
　　<hi>爾等均率其屬欵闗内附</hi>時乃豐邑<lb/>
祖陵展謁而方勤逺駕念彼生於邊塞入都則痘症足虞<lb/>
　　因而再幸山莊頒賚而燕衎斯漙次惟三宿期匝一<lb/>
　　旬良由典重<lb/>
郊禋届一陽之來復更以節逢<lb/>
<pb n="KR2k0039_WYG_000-103a"/>
慈慶祝萬夀之無疆兹惟時哉不遑暇處無非事者用示<lb/>
　　懐柔長句述情新篇紀事<lb/>
　夙識羲經不省方和鸞却事幸山莊惟欽昨始禋<lb/>
穹昊必告朝還謁<lb/>
夀康澤逮新歸盡鳬藻勞因屢駕厪龍驤懐柔要豈耽遊<lb/>
　豫戎索方籌永奠疆<lb/>
　　恭謁<lb/>
景陵敬成長句<hi>有序</hi>
<pb n="KR2k0039_WYG_000-103b"/>
皇祖陟遐於今三十餘載每謁<lb/>
景陵追溯<lb/>
音容不勝感痛今歳適有西師之役蓋準夷自<lb/>
皇祖時恃其險逺鴟張絶漠比遭簒奪部衆分奔内屬者<lb/>
　　襁至踵接因命帥師徂定仰藉<lb/>
鴻庥敬成<lb/>
夙志祗申黙禱紀以長言<lb/>
　比歳來瞻匪事頻吾衷有願此䖍申<lb/>
<pb n="KR2k0039_WYG_000-104a"/>
音容日逺仍如昔松栢雲森又報春伊古<lb/>
　一人信巍蕩大清九㝢盡臣民西師欲蕆<lb/>
當年志還冀<lb/>
鴻庥奠漠垠<lb/>
　　恭謁<lb/>
泰陵<hi>有序</hi>
　　準噶爾自<lb/>
皇祖時䇿妄阿拉布坦恃逺跳梁即已命將致討我<lb/>
<pb n="KR2k0039_WYG_000-104b"/>
皇考欲繼<lb/>
前志議以兩路進勦適值噶爾丹䇿凌方肆鴟張未及翦<lb/>
　　盪旋即罷師踐祚以來亦惟置之度外羈縻而已比<lb/>
　　者達瓦齊簒奪頻仍諸部瓦解名王部落接踵内屬<lb/>
　　機不可失義有必伸爰命大臣統新附之衆益以八<lb/>
　　旗良騎分路致討冀以仰成<lb/>
皇考未竟之緒祇謁<lb/>
山陵祈垂<lb/>
<pb n="KR2k0039_WYG_000-105a"/>
黙佑云<lb/>
橋山儀樹鬱蔥然<lb/>
凴几悲深忽廿年承<lb/>
昔懐柔綏月竁逮今歸順接祁連乘時欲事日中<graphic n="KR2146" url="https://raw.githubusercontent.com/kanripo/KR-Gaiji/master/images/KR2146.png" mimeType="image/png"/>命將<lb/>
　因寧漠外邊<lb/>
先志竟成何敢必尚希<lb/>
景佑奏功遄<lb/>
　　屢聞西師所指降歸者衆七字成詩一篇示志<lb/>
<pb n="KR2k0039_WYG_000-105b"/>
　敉寧西極用偏軍<lb/>
天與人歸敬受欣每至夜分遙檄問所希日繼喜音聞有<lb/>
　征已是無交戰率附常稱不變芸<hi>噶爾藏多爾濟等率屬來歸僉云大兵過</hi>
　<hi>時我屬人等仍照常耕種誠心向化</hi>
籌畫<lb/>
兩朝光烈在覲揚惟謹敢云云<lb/>
　　平定準噶爾告祭<lb/>
太廟述事<lb/>
<pb n="KR2k0039_WYG_000-106a"/>
　告成蠲<lb/>
祀異嘗蒸<lb/>
太室薫風瑞靄凝梗化昔延六十載<hi>準噶爾部自策妄阿拉布坦於    聖祖</hi>
　<hi>時恃逺鴟張厥後簒弑頻仍逋誅者六十餘年矣</hi>懐恩今挈百千朋伊犁遼阻<lb/>
　奚堪恃<lb/>
列祖威靈寔式憑久計永安方厪念敢因蕆事忘兢兢<lb/>
　　平定準噶爾功成恭上<lb/>
皇太后徽號御殿受賀詩以言志<lb/>
<pb n="KR2k0039_WYG_000-106b"/>
　從來西北不庭方戡亂聊擕數月糧何必先驅張撻伐<lb/>
　早知載道迎<hi>去聲</hi>壺漿遐荒底定千秋晏<lb/>
徽號欣承愛日慶豈不慰思寧即慰訓垂文子懼方長<lb/>
　　六月十八日午門受俘<lb/>
　雷霆申宿令<hi>是夜大雷雨曉即晴霽</hi>閶闔受新俘詎乃恩全偝<hi>巴朗</hi>
　<hi>孟克忒木爾去年隨都爾伯特親王策凌等歸化者至六月間二人乃叛去</hi>安能誅竟逋<hi>羅布</hi>
　<hi>藏丹津雍正二年反去者我師至伊犁彼即請降以事既久赦而弗誅</hi>緝兇新附奮<hi>巴朗等皆</hi>
　<hi>新降諸宰桑所緝獲者</hi>宥命舊奸瞿<hi>謂羅布藏丹津</hi>白練陳班末雙頑肆<lb/>
<pb n="KR2k0039_WYG_000-107a"/>
　市衢<hi>謂巴朗孟克忒木爾</hi>快晴<lb/>
天意順大禮衆情愉益切欽心鏡永懐鞏帝圖<lb/>
　　恭奉<lb/>
皇太后幸塞外啟程之作<hi>有序</hi>
　　西戎底定素節方臨將宴凱旋之師亦賜新歸以爵<lb/>
　　載塗者有需時日乘暇而先舉獮蒐覲謁便以木蘭<lb/>
　　燕衎仍於山館匪效上林之為周阹繁重爰示我朝<lb/>
　　之度振古如斯用誌言懐無非事者<lb/>
<pb n="KR2k0039_WYG_000-107b"/>
　皜日金風發蹕旌武成愷樂愜輿情分茅有待均頒<lb/>
　惠櫜矢方將大㑹盟萬里伊犁朝北極三秋多稼閲<lb/>
　西成<lb/>
安輿可識増欣豫<lb/>
福夀駢臻算介瀛<lb/>
　　駐蹕避暑山莊作<lb/>
　中外而今果一家止戈奉朔邁流沙兩臨先是曽施惠<lb/>
　<hi>去歳都爾伯特台吉策凌等來歸以五月宴於山莊比輝特台吉阿睦爾撒納等繼至十一月再至山莊錫宴</hi>
<pb n="KR2k0039_WYG_000-108a"/>
　大賚兹畨永定遐雲館桂芳秋正半山田黍熟歳云嘉<lb/>
　勤民繼<lb/>
武願俱愜惟日孜孜敬益加<lb/>
　　熱河啟蹕幸木蘭之作<lb/>
　數日山莊慶典循木蘭時届鹿甡甡<hi>白露後鹿始出聲而鳴人肖其聲可</hi>
　<hi>呼而至國語曰木蘭今即為圍場之通稱矣</hi>櫜鞬早候一千騎<hi>䝉古備圍例以一千二百</hi>
　<hi>舉成數云</hi>村落都看三百囷向北添衣凉益峭自西馳牘喜<lb/>
　猶頻<hi>新降衆台吉將至哈薩克近亦有遣使歸化之信</hi>今年秋獮増佳話曰有<lb/>
<pb n="KR2k0039_WYG_000-108b"/>
　條枝執靮人<hi>諸宰桑有命為侍衛供役者</hi>
　　萬樹園燈詞<lb/>
　舉首錘峯月正圓蓮花萬樹爓輝鮮乍教秋夕成春夕<lb/>
　共道今年勝去年<lb/>
　觻得鈞耆昔受盟賜觀燈事沐光榮綽羅斯氏彼中貴<lb/>
　共拜新恩奉大清<lb/>
　底須節物玉梁糕菊酒纔過興尚豪四面雲山絶頂處<lb/>
　勝他元胄共登髙<lb/>
<pb n="KR2k0039_WYG_000-109a"/>
　黄幕穹廬向逺開燈光月色共徘徊紫霞滿酌新分賜<lb/>
　毳服儒冠雜遝來<hi>内外䝉古汗王台吉以次召至御前賜酒内廷詞臣亦得與賜</hi>
　煙火三畨萬樹園<hi>去歳夏宴都爾伯特冬宴輝特和碩特今始合四部衛拉特而封以汗王</hi>
　<hi>各爵</hi>銀花髙下玊蛾繁今宵未弛金吾禁<hi>自九月十三至十五凡三夕</hi>
　都道居然度上元<lb/>
　蚖膏鶴燄千重艷雞踏龍銜萬種竒最愛鹿鳴青嶂外<lb/>
　分明鼓瑟譜周詩<lb/>
　照夜華鐙陳雁塞借春碧海戴鰲山彩箋書得新詞就<lb/>
<pb n="KR2k0039_WYG_000-109b"/>
　賡韻還催侍從班<lb/>
　九月龍堆了不寒金鳬銀燕萬枝攅恩膏永欲遐方被<lb/>
　宴賞寧尋一巳歡<lb/>
　　定北將軍班第遣人解達瓦齊至御午門受俘<lb/>
　鴛瓦繽紛積瑞銀受俘軍禮舉重新<hi>今夏獲叛臣巴朗曽御門受俘</hi>丹<lb/>
　墀羣辟齊肩侍白組名王繫頸陳<lb/>
天徳好生還貸死<hi>達瓦齊雖虐亂準噶爾部實未敢犯我戎索故特寛其死祗令幽繫都中</hi>海<lb/>
　濵多蹇又逢屯<hi>準噶爾部邇年屢遭兵燹今俘致達瓦齊意謂自今畧定不意阿睦爾撒納負</hi>
<pb n="KR2k0039_WYG_000-110a"/>
<hi>恩潛逃雖不日成擒而目下窮夷不免沙蟲之嘆</hi>刑曹憲典聊遲待<hi>例應兵部奏獻俘囚</hi>
<hi>後付刑部行刑以赦達瓦齊死故祇令付理藩院安置</hi>指日歐刀剚叛臣<lb/>
　冬夜懐軍前十四韻<hi>有序</hi>
　今年夏五月大兵定伊犁獲達瓦齊盡撫凖噶爾之<lb/>
　衆振旅策勲燕諸台吉於避暑山莊阿睦爾撒納遷<lb/>
　延途次潛遣人紿取其孥約日颺去朕預有㫖命駐<lb/>
　烏里雅蘇台大臣防備阿睦爾撒納計不行乃獨身<lb/>
　竄煽其黨斷軍臺思乘間擾諸部爰命西北兩路兵<lb/>
<pb n="KR2k0039_WYG_000-110b"/>
　進勦諸部嚮應雖叛人可計日就縛而届此嚴冬勞<lb/>
　我師旅中宵厪念惄焉不能安寢撫事抒懐以遣永<lb/>
　夕<lb/>
千軍踰老上五月定伊犁盡撫凖噶<hi>平聲</hi>爾生擒達瓦齊<lb/>
成功真太速居盛戒無倪天道滿招損人情利致迷樊<lb/>
崇降頓悔哱拜志全擕狼子心終野鷹雛飽不棲傷心<lb/>
縁失楚<hi>伊犁既定阿睦爾撒納覬得為總台吉朕以此人必不可使獨㨿準噶爾因分封四衛拉特為</hi>
<hi>四汗彼遂萌叛志</hi>嫌畏已連氐<hi>阿睦爾撒納初叛包沁等二三小部望風疑畏為所煽動旋為</hi>
<pb n="KR2k0039_WYG_000-111a"/>
<hi>官兵所殱</hi>烏合知難固蠻封况各提<hi>阿睦爾撒納叛無所歸有謂欲奔哈薩克布魯</hi>
<hi>特者諸部稔知叛又反覆多詐當必不為所容</hi>王師因示討義問豈應稽念彼<lb/>
荷戈者仍吟擊鼓兮雪山經岨峿鐡甲卧寒凄為此心<lb/>
常測寧能樂獨禔馳書憐驛馬問夜達晨雞露布重殷<lb/>
佇永清綏狄鞮<lb/>
　新正小宴外藩<lb/>
一家中外逮渠搜三接從來禮數優朶朶綵雲成瑞字瀼<lb/>
瀼霑露乏春蒭肆筵每先<hi>去聲</hi>上元節列席教陪歸義侯<lb/>
<pb n="KR2k0039_WYG_000-111b"/>
<hi>達瓦齊加恩封以王爵凡宴會皆令預之</hi>行慶底知心喜處即看積玉滿峯<lb/>
頭<lb/>
春園節物始妍和綵服華茵嘉客多桂核蘭湘方授几<lb/>
花雲藕樹未分科毋俾底藉賔筵什易觧教翻牧馬歌<lb/>
<hi>樂部笳吹樂章中有牧馬歌䝉古曲也是日奏之</hi>逺使堪嘉知悔過也令預宴<lb/>
沐恩波<hi>伊犁台吉宰桑等悔罪請擒賊自贖遣使輸誠是日使臣適至亦令入宴</hi>
　頻聞<lb/>
頻聞西師信脅從勦撫多<hi>阿巴噶斯諸部脅從者勦其渠魁而撫其餘衆所收人畜</hi>
<pb n="KR2k0039_WYG_000-112a"/>
　<hi>甚夥</hi>渠魁就獲否遲待音如何華鐙縱酬節萬里懐枕戈<lb/>
　情知天助順衆憤惟么麽塗炭其鄂拓䝟貐其綽羅<hi>阿睦爾撒</hi>
　<hi>納素僄狡兇惡誘達瓦齊戕喇嘛多爾濟迄知為衆所共憤計無復之乃不得已率所屬來歸幸竊恩遇</hi>飢<lb/>
　鷹忽來投恩顧曽無過封狼終竄去曽匪嚴辭訶本意<lb/>
　攘四部事逆理則那恃計計今窮實賴三窟窠獨厪王<lb/>
　臣勞浹歳契濶歌更念歸化人游牧廢寢訛佇俟紅旂<lb/>
　逓集塞馳明駞<hi>䝉古地馳驛皆以駞</hi>雪嶺兵氣銷澣海春風和<lb/>
　　二月十三日啟程躬祭<lb/>
<pb n="KR2k0039_WYG_000-112b"/>
　闕里適以是日逆賊阿睦爾撒納就擒㨗音至理宜躬<lb/>
　　詣<lb/>
祖陵叩謝因以路便命改程先謁<lb/>
泰陵俟曲阜迴蹕敬當往謁<lb/>
孝陵<lb/>
景陵七字成詩一心誌慶<lb/>
　撫定伊犁功慶成告功<lb/>
　闕里此涓程胡為背徳圖專地卒致生擒逓㨗旌數日<lb/>
<pb n="KR2k0039_WYG_000-113a"/>
　紆途近申謝<lb/>
二陵遙望迴懸誠<lb/>
祖功<lb/>
宗徳叨鴻佑益切冰淵戒滿盈<lb/>
　鷙性安能飽竟颺逺夷亦自識綱常<hi>時將軍策楞帥師深入諸部為阿睦</hi>
　<hi>爾撒納煽動者舉悔從逆之非都爾伯特台吉伯什阿噶什率庫本諾音台吉諾爾布等協力致討賊乃就獲</hi>
　虚傳三窟藏身譎實許千廬悔罪良肯使游魂潛釡底<lb/>
　寧同飛鳥歎弓藏<hi>上年略定伊犁阿睦爾撒納為副將軍功成寵賚甚渥方召赴山莊錫宴</hi>
<pb n="KR2k0039_WYG_000-113b"/>
　<hi>而逆賊反覆性成潛萌為四部總台吉之志所圖不遂乃中道叛去脅其黨為亂卒底於誅</hi>欽承<lb/>
天貺慰還懼魚海龍堆日月光<lb/>
　　黄新莊行宫疊去歳韻<lb/>
　去歳命貞師邀庥敬謁<lb/>
陵功成信云速而何乖變生討叛重致誅虎旅踐王庭鼓<lb/>
　勇合衆力露布傳紅旌澣海銷兵氣天弧靖狼星䝉<lb/>
佑申素悃吾寧漫改程<lb/>
　　恭謁<lb/>
<pb n="KR2k0039_WYG_000-114a"/>
泰陵<lb/>
　載戢干戈弓矢櫜春風露布㨗旂高徂求遂得元兇繫<lb/>
　耆定端惟<lb/>
聖澤叨保大今猶籌撫恤詰戎昔尚憶勤勞蕆功成<lb/>
志遑云幸戒滿持盈勵自操<lb/>
　　涿鹿行疊去歳韻<lb/>
　采眊重臨凹字城獻功將為在泮行去年過此師方出<lb/>
　尚憶興寄軒轅明鴞翩其集鷹亦飽狡焉颺去自云好<lb/>
<pb n="KR2k0039_WYG_000-114b"/>
　由來<lb/>
天道本禍淫險逺安能恃奸巧檻車纍致應自尤腆顔猶<lb/>
　詡懐恩稠<hi>阿睦爾撒納叛後猶上奏乞為四部總台吉署銜尚稱定邊左副將軍雙親王奏中多受</hi>
　<hi>恩圖報語</hi>露布正到啟程際叩<lb/>
陵途為三日留天涯盡處銷兵氣干戈包以虎皮收千村<lb/>
　耕牧本無事行因釋奠文教修<lb/>
　　南苑行宫疊舊作韻<hi>有小序</hi>
　孔林告祭禮成旋蹕展謁<lb/>
<pb n="KR2k0039_WYG_000-115a"/>
孝陵<lb/>
景陵由趙北口取道而東經臨南苑遷次逾宿循覽舊題<lb/>
　　感時觸緒輙仍原韻用述近懐<lb/>
　離宫信宿重闗情綈几芸編觸目清詎料鹿蠡仍計詐<lb/>
　尚教頡利待擒生<hi>起鑾日西路軍營馳報擒獲阿睦爾撒納露布蓋㨿以告者乃逆賊緩師</hi>
　<hi>之計也已而策楞等知其為詐督兵速進刻期往擒</hi>驅除已奏伊犁定<hi>初阿睦爾撒納潛跡</hi>
　<hi>伊犁聞大兵至乃遁去喇嘛人衆來迎策楞等遂以二月二十四日收復其地</hi>旋轉終歸絶域<lb/>
　平<lb/>
<pb n="KR2k0039_WYG_000-115b"/>
謨烈在天祈黙佑<lb/>
橋山東望薊雲横<lb/>
　　恭謁<lb/>
孝陵<lb/>
　風雲環衛是先天松栢隂森近百年一脈<lb/>
精神孰知逺萬方基構况承<lb/>
前玉衣石馬驚霜露瑞嶺祥峯切顥烟耆定遐荒藉<lb/>
鴻佑持盈思永益乾乾<lb/>
<pb n="KR2k0039_WYG_000-116a"/>
　　恭謁<lb/>
景陵<lb/>
　三征我武輯寧夷一面姑寛順應時奠逺庶因愉<lb/>
素志告成敢以達衷私<lb/>
音容三十四年隔<lb/>
德澤百千萬禩垂不數斯來縁有事不䟽每到逈含悲<lb/>
　　御園即事<lb/>
　山亭水榭報清和踰月流光迅若何樹試緑隂方張王<lb/>
<pb n="KR2k0039_WYG_000-116b"/>
　<hi>二字去聲</hi>花留紅意亦婆娑亡魂縦是逃獫狁獲醜惟應待<lb/>
　洛那<hi>叛賊阿睦爾撒納竄入哈薩克界計當擒縛以獻洛那即大宛今哈薩克也</hi>也識事難<lb/>
　期盡善洗兵志在挽天河<hi>去歳平定伊犁而阿睦爾撒納中道叛歸煽惑伊犁宰桑</hi>
　<hi>喇嘛等亦有附彼為亂者已而衆知悔過欲擒彼贖罪又以衆志不齊竟致竄逸今我軍既至伊犁大局已定</hi>
　<hi>特以窮極遊魂未即致俘而大兵又不可遽撤為可懣耳</hi>
　　免甘省諸郡正供詩以紀事<lb/>
　　上年平定伊犁西北兩路軍需採購輸輓率資之甘<lb/>
　　凉肅諸郡邑邊氓誠悃服勤有足嘉者用免本年應<lb/>
<pb n="KR2k0039_WYG_000-117a"/>
　徵正供以恤勞勩<lb/>
西北屬有事用兵非得已然非翦勁敵討逆執醜耳特<lb/>
以道路遙兼之乏任使<hi>伊犁用兵在朕左右贊襄運籌者惟大學士傅恒一人而閫外</hi>
<hi>之寄前後所用往往過於選懦昧於機冝屢致僨事殊為憤懣朕於始事即為之躊躇審顧不欲辦理者以此</hi>
遂致彼遊魂猶然延釡底屈指初卜征逮今復伊犁<hi>叶</hi>
一年餘數月士卒亦勞止士卒用新附及八旗弟子芻<lb/>
餉皆採購輸輓計價與<hi>叶</hi>豈如新安吏㸃兵括鄉里猶<lb/>
念購與輓究資民力矣邊郡風樸淳服勤誠足美用免<lb/>
<pb n="KR2k0039_WYG_000-117b"/>
惟正供休息自今始佇待獻逆俘歸馬中外喜<lb/>
　嘲劉統勲<lb/>
　劉統勲以恊理總督轉運軍儲駐巴里坤逆賊阿睦<lb/>
　爾撒納之叛煽阿巴噶斯哈丹等擾我臺站將軍永<lb/>
　常聞風恇懼自木壘退師巴里坤劉統勲輕信不察<lb/>
　率議棄地退保哈密審爾則何以不數月間大軍旋<lb/>
　收伊犁逆賊亦何至窮蹙逺竄耶朕燭照其謬慮搖<lb/>
　軍心命禠職治罪今舊疆蕩定逆賊指日就縛念劉<lb/>
<pb n="KR2k0039_WYG_000-118a"/>
　統勲一書生也軍旅非所嫻且非所職設令模稜者<lb/>
　處此轉以緘黙自全而奮發吐露尚知急於公事是<lb/>
　其識雖乖而心可諒爰畀以原官并拈此嘲之<lb/>
集賽伊犁歴一過珠崖請棄竟如何我非勤逺惟觀火<lb/>
卿誤養奸作止戈究勝寒蟬原所諒堪稱老馬可無訛<lb/>
犎牛<hi>即駱駝也</hi>騎進陽闗矣只恨難為叩角歌<lb/>
　逆賊阿睦爾撒納奔竄哈薩克我師冞入追捕雖屢<lb/>
　　戰勝而賊踪益逺因念絶域曠時不欲久勞師旅<lb/>
<pb n="KR2k0039_WYG_000-118b"/>
　　宣諭撤兵詩以述意<lb/>
窮寇且莫追天邊命返師一月既三㨗<hi>定西將軍達爾黨阿等殺賊於</hi>
<hi>雅爾拉罕巴巴大敗遁去又殺賊於伊什爾罕巴巴罕都拜大敗阿睦爾撒納易服而逃又定邊左副將軍哈</hi>
<hi>達哈等殺賊於毫哈薩拉克山阿布賚大敗走兩路將軍旋以屢戰馬疲請暫退師明春再行進勦而朕先是</hi>
<hi>已降諭㫖命撤師故從之</hi>黷武寧爾為伊犁新奠定四部待休滋脱<lb/>
兎丹津似會看俘闕時<hi>青海羅布藏丹津竄入準噶爾者三十餘載上年平定伊犁獲</hi>
<hi>之獻俘闕下</hi>
　出師<lb/>
<pb n="KR2k0039_WYG_000-119a"/>
出師在何所仍在西北荒渠魁既未獲醜逆因跳梁留<lb/>
處軍原寡計月輸餱糧協力翦渠羽中路乃乖張反戈<lb/>
忽内向百騎曽奚當<hi>噶爾藏多爾濟報將軍兆惠以巴雅爾搶擄人畜請發兵協力共勦</hi>
<hi>兆惠因遣將軍和起調札納噶爾卜等諸部落協擒巴雅爾而札納噶爾卜哈薩克錫拉等中變和起所率兵</hi>
<hi>僅百餘人以衆寡不敵遇害</hi>犯臺奪軍食遂致大獗猖迴思去年來<lb/>
饑賑亂與康誰知煦嫗恩不足懐豺狼我直彼則曲六<lb/>
師宜張皇以正討兇亂言順氣倍强勁卒簡子弟召募<lb/>
非編氓<hi>叶</hi>儲胥發帑項賦役非加常其間或雇賃仍令<lb/>
<pb n="KR2k0039_WYG_000-119b"/>
計價償究不無勞民寛賦頒十行内安外易攘逆靖順<lb/>
受慶丙夜籌軍機九微對燭光宴樂弗耽盤敉寧期久<lb/>
長出師匪得已永言示大方<lb/>
　新春小宴外藩<lb/>
南巡將啟駕西苑預開筵節景迎元夜恩波例往年情<lb/>
聯新舊客春在鳳凰絃章黻彬儀度誰云裘是氊叛孽<lb/>
適俘至儔前細鞫情<hi>青滚雜卜本和托灰特貝勒世受恩育去歳北路從征中道叛歸騰</hi>
<hi>布謗言欲煽動諸喀爾喀朕命親王成衮札布將兵討擒是日俘至即於宴次鞫其罪狀以示諸外藩明與衆</hi>
<pb n="KR2k0039_WYG_000-120a"/>
　<hi>棄之之義</hi>設如不䟦扈一例被恩榮極典伊誰取圍觀衆莫<lb/>
　驚各其勤職守彰癉有權衡<lb/>
　　降㫖免甘肅本年額賦並積欠詩以誌事<lb/>
　西陲兵未罷戡亂非得已儲胥發官帑詎肯征閭里究<lb/>
　之出諸民豈如無事美去年縱蠲賦今復新正矣地瘠<lb/>
　貧民良施恩宜在此正供與全豁寛心勤耒耜積欠免<lb/>
　歴年奚用愁留抵靖外先安内化日春風裏<lb/>
　　涿鹿行再疊舊韻<lb/>
<pb n="KR2k0039_WYG_000-120b"/>
　影燈喜爆閙郡城民風豐歉覘經行行宫晩景正清絶<lb/>
　壁詩歳月標分明西征士騰馬亦飽機縁<lb/>
天凑時誠好其如審勢乏人為<hi>西師所至仰䝉統兵天佑可刻日廓清而    諸臣</hi>
　<hi>各分彼此致失機宜</hi>狼子野心殊詭巧降蕃變亂因畏尤<hi>阿睦爾撒納巴</hi>
　<hi>雅爾等皆因受恩驕恣自知罪狀暴著懼罹誅討遂决計叛亂</hi>反面不顧恩遇稠聲罪<lb/>
　致討重整旅肯使偝德殘生留七擒南人不復反三年<lb/>
　克之鬼方收身此南巡心西海宵衣寧憚軍書修<lb/>
　　紅杏園再疊前韻<lb/>
<pb n="KR2k0039_WYG_000-121a"/>
　練日巡江國乘春發鳳輦昨歳告武成憶曽於斯館豈<lb/>
　知馳㨗旌詭計事後顯<hi>去春以伊犁底定親告納孔林起鑾時擒獲阿睦爾撒  之報</hi>
　<hi>適至閱數日乃知叛賊誑言以懈衆志統軍者不審其謬遂馳露布久之屢失機宜迄未擒賊因正軍帥之罪</hi>
　<hi>云</hi>三軍賴司命一籌何莫展選將更整旅問罪王師遣<lb/>
　<hi>去歳以阿睦爾撒納未就獲故懐觀望如巴雅爾之類者旋復搆亂因更名喀爾喀親王成衮扎布為定邊將</hi>
　<hi>軍以今春統索倫察哈爾等兵進討諸逆</hi>佇待奏膚功戡亂靖鄯善<lb/>
　　詣<lb/>
　闕里瞻拜<lb/>
<pb n="KR2k0039_WYG_000-121b"/>
　去歳躬親奠<lb/>
　素王迴程重謁<lb/>
　廟堂皇誰知獻馘翻成偽<hi>去春以上年平定伊犁親告  闕里啟蹕時適得擒獲阿</hi>
　<hi>睦爾撒納之報久之乃知策楞等為賊所紿輕信妄奏</hi>遂致餘氛更搆殃<hi>逆賊既未就獲</hi>
　<hi>颺竄哈薩克其餘孽呢嗎等復與噶爾藏多爾濟紏結為亂</hi>豈礙告成斯定局曰惟<lb/>
　聲罪不庭方<lb/>
祖功<lb/>
　聖徳胥垂佑在泮行歌載戢章<lb/>
<pb n="KR2k0039_WYG_000-122a"/>
　　五更<lb/>
　五更軍書至云速六百里宵衣急披閱乃知報㨗喜呢<lb/>
　嗎已俘獲並繫其妻子去歳重猖獗禍魁實曰此札納<lb/>
　噶爾布倡和如魚水執魁訊厥踪云亦就拘矣乃因彼<lb/>
　中亂操戈同室裏達瓦及渾齊<hi>二台吉名</hi>縛獻贖罪已<hi>呢嗎與札</hi>
　<hi>納噶爾卜同謀戕殺噶爾藏多爾濟而札納噶爾卜旋為阿睦爾撒納所襲頃執呢嗎訊之則札納噶爾卜又</hi>
　<hi>為台吉達瓦渾齊所縳以出痘尚未來獻</hi>先是我北軍早擒巴雅爾亂首大<lb/>
　半殱所餘惟二耳哈薩克錫拉組頸期可指阿睦爾撒<lb/>
<pb n="KR2k0039_WYG_000-122b"/>
　納喙息尚逃死斯實魍魎渠亦失三窟恃<hi>阿睦爾撒納竄入哈薩克</hi>
　<hi>竊馬遁還揚言哈薩克助其兵力以煽動逆黨近哈薩克汗阿布賚遣使稱臣約擒逆賊以獻</hi>佇待白<lb/>
　練牽絶域兵革弭<lb/>
　　大西門樓前較射疊舊作韻<hi>有序</hi>
　　戊辰九月較射於此發二十矢中十有九詞臣齊召<lb/>
　　南以七律四首進呈因用其韻勒之壁間次年己巳<lb/>
　　孟夏<lb/>
皇太后御樓觀射是日十中其九破的者三仍用韻紀事<lb/>
<pb n="KR2k0039_WYG_000-123a"/>
　　頃秋獮迴蹕九月廿有三日問<lb/>
安之次引見樓下復命射屢中後懸的最小者亦再破的<lb/>
　　適哈薩克使臣列觀班末三疊前韻紀之<lb/>
　朔塞迴鑾擕貴山扈隨經月六龍間視朝許厠千官末<lb/>
　<hi>將以廿六日進宫視朝亦命哈薩克使臣入班行禮</hi>駐苑聊乗數日閒問<lb/>
寢敬趨<lb/>
慈夀閣亮工敡對鷺鵷班疇咨已罷餘清暇較射令<hi>平聲</hi>觀<lb/>
　騂角彎<lb/>
<pb n="KR2k0039_WYG_000-123b"/>
　漏言誰者犯無當跳兔爰爰脱大黄<hi>阿睦爾撒納為官兵追急復投哈薩</hi>
　<hi>克阿布賚留之欲擒以獻而為阿睦爾薩納所覺隻身徒步夜遁</hi>愧我猶然失前著示<lb/>
　伊空自擅穿楊銷兵惟厪肆時夏懐逺因教觀國光和<lb/>
　議羅义素應守<hi>昔年俄羅斯請和與定十一條内彼此不食逋逃今逆賊已入彼想彼定當縛</hi>
　<hi>送闕下也</hi>待期縳送致封狼<lb/>
　南服災傷重洛嵩慙稱飢溺已躬同旰宵惟亟籌衣食<lb/>
　支詘何能適矢弓荒服却因至鶼鰈羽林况復待羆熊<lb/>
　聨情示度聊親御連中休誇此素工<lb/>
<pb n="KR2k0039_WYG_000-124a"/>
　罷射平蕪一軃鞭山光萬壽正迎前飛樓𨼆入丹霞嶠<lb/>
　畫檝衝開碧水天菊放恰疑金布地稻收喜看<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>遺田<lb/>
　陪臣擕賞非驕富惇史傳將自此年<lb/>
　　冬日祖朝<lb/>
　百寮劍佩集明廷班末陪臣贊謁聆<hi>是日哈薩克使臣行禮</hi>黄道<lb/>
　星辰聯畢昴小陽候節靄元冥東鶼西鰈誰分域<hi>琉球使臣</hi>
　<hi>適亦隨班叩闕</hi>北極南荒一太寧逺服邇安心敢肆敬<lb/>
天勤政<lb/>
<pb n="KR2k0039_WYG_000-124b"/>
訓聰聽<lb/>
　　西陲<lb/>
　西陲方蕩定卒未得休師勤逺非初意三年乃逮兹設<lb/>
　能先執領安用屢移碁事順乏人幹乏人責在誰<lb/>
　　西陲用兵非本意具見前記幸成大功斷無中棄之<lb/>
　　理使任事者智勇兼備早誅一阿睦爾撒納則衆叛<lb/>
　　惕息必不敢再生事而諸臣屢失事機以致羣孽反<lb/>
　　覆逆酋逺竄勞我師徒於今三年矣準噶爾素稱雄<lb/>
<pb n="KR2k0039_WYG_000-125a"/>
　　長諸部哈薩克從來未通中國今伊犁既已平定哈<lb/>
　　薩克汗阿布賚亦不煩招徠傾心内嚮孰非<lb/>
上蒼之黙佑耶然伊犁耕牧善後與夫一二遺孽尚待剿<lb/>
　　靖一時不能罷師雖不似古者役民之為而曉夜運<lb/>
　　籌自覺勞心亦事之不得已也若夫濟事無人則惟<lb/>
　　深感愧耳<lb/>
　　俄羅斯驛致叛賊阿睦爾撒納死屍信至詩以紀事<lb/>
　　<hi>有序</hi>
<pb n="KR2k0039_WYG_000-125b"/>
　　去歳因阿睦爾撒納由哈薩克竄入俄羅斯境内執<lb/>
　　言索取爾時浮議或慮致啟邊釁然俄羅斯以逆賊<lb/>
　　素稱兇狡留之以資其力未即縳送此更不可不力<lb/>
　　索矣因命典屬嚴辭疊促兹以逆賊患痘身斃俄羅<lb/>
　　斯遂傳送其屍修辭遣使以祈永睦蓋彼有大圖則<lb/>
　　不屑守和約而竒貨既亡則毋寧遵舊盟此事理之<lb/>
　　易見者設使不向取則並此亦不俘獻矣從此俄羅<lb/>
　　斯之和好益固準噶爾餘孽擕貳自消而為庸懦姑<lb/>
<pb n="KR2k0039_WYG_000-126a"/>
　息之浮言者當自知愧赧撫兹事蹟略志顛末既以<lb/>
　抒因時斷制之懐且用昭示來兹俾知息事因循實<lb/>
　不足與語詰戎固圉之道也<lb/>
聨猭善走更工藏蘇對潛逃又北荒詎識羅义和約固<lb/>
獻來萬里逆屍殭功如彭寵遼東豕<hi>執達瓦齊之役阿睦爾撒納原不可</hi>
<hi>謂無功而伊犁既平遂懐擕貳然使任事者能遵朕㫖而中事機亦不致僨事三年之久也</hi>心是温<lb/>
禺天外狼遺孽廓清永砥屬持盈益勵敬皇皇<lb/>
早嫌牛腹與鳶肩密㫖丁寧敕事先<hi>初命阿睦爾撒納為將軍時恐其有</hi>
<pb n="KR2k0039_WYG_000-126b"/>
<hi>反心密勑固倫額駙色布騰巴爾珠爾及軍營大臣等言彼不叛則已若露叛蹟當先誅之而諸臣徘徊遷延</hi>
<hi>遂致兔脱</hi>亂弭安能待訿訿禍成因未塞涓涓由來一勇士<lb/>
之力何致惟姑息以延荒服遵盟歌保定藁街寧逭首<lb/>
明懸<lb/>
　西師<lb/>
西師歴四載王臣久于役誰無室家心而能忘契濶始<lb/>
縁趁機動操刀乃必割終以阻逺艱舉碁忌屢易欲罷<lb/>
又未能永言誌顛末<lb/>
<pb n="KR2k0039_WYG_000-127a"/>
皇祖征朔漠即此厄魯特三畨整六師狼羣始窘迫策妄<lb/>
　退守巢于以延喙息取馘索賊子惟命無敢逆<hi>噶爾丹兵敗仰</hi>
　<hi>藥死其子脱身逃竄時策妄阿拉布坦鼠伏一隅畏威赧徳獻出逆屍不敢容留逆子</hi>厥後漸滋<lb/>
　饒遂復劫西域<hi>策妄阿拉布坦逞其詐力勢漸强横計誘拉藏汗以女妻其長子丹衷襲殺拉</hi>
　<hi>藏汗大肆劫畧我師抵西藏其酋帥大策零敦多卜始引衆歸巢大䇿零敦多卜即今達瓦齊之祖為策妄族</hi>
　<hi>兄</hi>終康熈年間蓋未止兵革<lb/>
皇考闡<lb/>
前猷思一勞永逸兩路命大舉帑藏非所惜究因時弗輳<lb/>
<pb n="KR2k0039_WYG_000-127b"/>
　勝敗互軒輊<hi>雍正年間西北兩路駐兵賊以送還羅布藏丹津為名又值西帥入覲劫竊西路馬</hi>
　<hi>羣因藉所獲馬力跳梁北路勢甚猖獗後為額駙策楞擊敗於額爾徳尼招幾至匹馬不返而將帥之臣按兵</hi>
　<hi>不追賊衆得以兎脱我武既揚遂有罷兵之議</hi>曰予守<lb/>
成訓罷兵事安戢稔知賊所恃其長有二術一曰激我怒<lb/>
　勞我衆逺出彼乃邀近功坐絀我物力一曰窺我邊列<lb/>
　堠疲戍卒戍久心或懈彼乃逞陵軼知然明告彼以主<lb/>
　待其客逺兵既罷征逺戍亦罷撥近邊汝或伺汝逺勞<lb/>
　竭蹶噶爾丹策凌聞言乃計絀得失故曉然求和使來<lb/>
<pb n="KR2k0039_WYG_000-128a"/>
　亟来亦弗之拒厚往示恩澤如是終彼身無事皆寜<lb/>
　謐其子曰阿占<hi>即策妄多爾濟那木扎爾之乳名</hi>暴虐莫可詰用是失<lb/>
　衆心相延為簒奪喇嘛達爾濟戕彼位自襲達瓦齊攘<lb/>
　之計蓋由撒納<hi>喇嘛達爾濟既簒阿占而奪其位達瓦齊偕阿睦爾撒納奔哈薩克藉其聲援</hi>
　<hi>復簒喇嘛達爾濟偕阿睦爾撒納為之謀畫蓋欲自取也</hi>綽羅斯汗族達瓦齊一脈<lb/>
　阿睦爾撒納輝特别枝葉時慮衆鮮從以此綴旒設終<lb/>
　不忘伊犁<hi>伊犁蓋四衛拉特㑹宗之地也</hi>煽亂事狡譎達瓦齊弗甘兵<lb/>
　連禍相結惟時三策凌<hi>都爾伯特台吉策凌策凌烏巴什策凌孟克恐禍及已率所部</hi>
<pb n="KR2k0039_WYG_000-128b"/>
　<hi>來降</hi>避禍來投闕撒納旋亦歸寵遇厠班列熟籌如許衆<lb/>
　雜居喀爾喀如狼入羊羣幾不遭咥嚙就其力請師毋<lb/>
　寧授之鉞<hi>阿睦爾撒納歸命乞帥朕思機既可乘而新降多人若盡處我喀爾喀之地終非長策故</hi>
　<hi>定議出師遂命阿睦爾撒納副將軍班第以徃</hi>國家全盛時出帑儲胥挈曽弗<lb/>
　加賦徭更未廢賑恤八旗及索倫勁旅多英傑其心盡<lb/>
　忠篤其技善撇捩那如杜甫詩慘惻新婚别乙亥我出<lb/>
　師一矢曽未發五月大功成庶以慰<lb/>
前烈而何狼子心飽揚去飄瞥留語啖衆狙倡亂動戈㦸<lb/>
<pb n="KR2k0039_WYG_000-129a"/>
致我二臣捐驛路四唐突<hi>阿逆潛蓄異謀於達瓦齊就擒大兵凱旋時即流言脅衆</hi>
<hi>黨惡之徒倉猝變動班第鄂容安同時致命疆場賊衆紛紛四出竊占伊犁截斷臺路</hi>羣言益蜩<lb/>
螗無恠懦者怯欲棄巴里坤堅志斥其説整師重討叛<lb/>
所向復無敵一二畏首尾乃致賊兎脫<hi>大兵復進前徒倒戈阿逆衆叛</hi>
<hi>親離成擒在邇乃因將軍䇿楞叅贊玉保等不和又無克敵致果之畧阿逆得以亡命</hi>申命事窮<lb/>
追大宛搜三窟於詐應以直殘喘命得乞<hi>哈薩克汗阿布賚始意欲</hi>
<hi>留阿睦爾撒納大兵已壓其境相隔一谷阿逆自度力不能支因遣使詭辭稱哈薩克衆即欲擒獻阿逆但其</hi>
<hi>汗阿布賚未到乞暫緩師適以策楞獲罪命達爾黨阿將兵前往我兵以逆賊在目前爭欲進促而達爾黨阿</hi>
<pb n="KR2k0039_WYG_000-129b"/>
<hi>以為天朝當示大義彼既縛獻不宜加師力阻衆兵徘徊觀望而賊得以槖載逺颺矣</hi>宰桑勤王<lb/>
者見此笑以竊遂生輕我心旋師反又忽<hi>時呢嗎哈薩克錫拉皆以</hi>
<hi>授職從征見達爾黨阿為賊所賣笑其無能自哈薩克還復生變計與巴雅爾莽噶里克等密謀搆亂以害將</hi>
<hi>軍和起</hi>賺計我和起奮勇沙場没兆惠全師還則予命往<lb/>
接<hi>將軍兆惠以孤軍逺駐伊犁聞呢嗎等作亂整師東旋中途屢殱逆衆值朕命侍衛圖倫楚等率師赴援</hi>
<hi>乃得振旅而歸抵巴里坤</hi>丁丑重問罪值彼互殘殺因縁撒納歸遇<lb/>
我竄倉猝<hi>諸將分南北兩路直指伊犁維時扎納噶爾卜殺其叔綽羅斯汗噶爾藏多爾濟欲併其</hi>
<hi>衆尋又為台吉達瓦所殺而獻其首軍門時阿睦爾撒納復自哈薩克逃回伊犁聚衆争長突遇我師跳身遁</hi>
<pb n="KR2k0039_WYG_000-130a"/>
　<hi>跡</hi>富德躡其後大宛徠汗血稱臣許捕冦冦更逃羅刹<lb/>
　<hi>富徳追阿睦爾撒納適值哈薩克之兵而哈薩克畏我兵威稱臣貢馬且誓擒賊自効阿逆知不能免乃奔俄</hi>
　<hi>羅斯俄羅斯一名羅义或曰羅刹</hi>或曰不必追或曰不必索或曰捐伊<lb/>
　犁築室謀紛汩北荒守和議冥誅致賊骨伊犁倡亂流<lb/>
　大半就擒訖初議衆建侯為撫四衛拉二十一昻吉公<lb/>
　屬掄閥閲<hi>凖噶爾厄魯特又各四衛拉特部内有綽羅斯輝特和碩特都爾伯特四族各領其衆而</hi>
　<hi>綽羅斯為長噶爾丹策凌時設二十一昻吉昻吉者部落之稱也為其汗公屬達瓦齊既執歸京師於四部各</hi>
　<hi>封一汗而二十一昻吉則歸之公屬如八旗䝉古然仍擇其世族宰桑軰長之</hi>是予奉<lb/>
<pb n="KR2k0039_WYG_000-130b"/>
天道好生體<lb/>
造物詎知被孽深歴世不可活以其狙詐類誠如向所畫<lb/>
　每歳費豢養終亦背恩蔑是傷我脂膏而育彼羽翼不<lb/>
　如反之速掃蕩今將潔䝟貐肆惡流三氏淪亡歇<hi>噶爾藏多</hi>
　<hi>爾濟被殺綽羅斯族殄滅無幾輝特汗巴雅爾亦以叛逆誅殛和碩特汗沙克都爾曼濟心懐擕貳叅贊大臣</hi>
　<hi>雅爾哈善詗知異謀殱之于巴里坤外</hi>餘都爾伯特始終守臣節所以至<lb/>
　今存耕牧安織殖其廿一宰桑非誅即病殁不善降百<lb/>
　殃此理愈昭晰謂禍乃成福致得每於失幸以免衆議<lb/>
<pb n="KR2k0039_WYG_000-131a"/>
　孰非<lb/>
鴻佑錫設使司事者惟明更勇决萬全盡美善詎有小差<lb/>
　跌都大承平久軍旅誰經歴益因警宴安求全肯過刻<lb/>
　先是花門類雜種曰回鶻久屬凖噶爾供役納秷秸羈<lb/>
　縻其和卓<hi>噶爾丹策凌先以兵威迫脅回人執其酋長和卓拘繋於阿巴噶斯之部落以回民分隸</hi>
　<hi>各昻吉下而役使之</hi>籠絡其臣妾我師定伊犁乃得釋絏紲我<lb/>
　將縱之歸撫衆許朝謁<hi>和卓初聞大兵西伐獻欵輸誠備極恭順我將軍班第等因縱</hi>
　<hi>還故土俾撫馭其衆納賦執役</hi>肉骨生死恩感應久不輟報徳乃以怨<lb/>
<pb n="KR2k0039_WYG_000-131b"/>
　轉面凶謀黠我將所遣使百人遇害劇<hi>和卓歸故域後我將軍等差副</hi>
　<hi>都統阿敏道率百人往㑹盟而彼乃設計盡行戕害</hi>是皆奉上命守義遭臬兀茍<lb/>
　不報其讐何以勵忠赤厄魯今蕩平回部餘波蕞徒以<lb/>
　守堅城未可一時㧞賈勇誠易登傷衆非所悦中夜披<lb/>
　軍書萬里遙籌䇿窮荒信安用弦上矢難遏志因繼<lb/>
兩朝變豈防一切<lb/>
蒼靈賴有成浮論寧袪惑開邊竟無已自問多慙徳但思<lb/>
　文子言解嘲守弗誖<lb/>
<pb n="KR2k0039_WYG_000-132a"/>
　　即事<lb/>
　厄魯蕩平回部連止戈畢竟是何年固縁弦上矢必發<lb/>
　終愧階前羽舞旋勃律正聞踵來接堅昆佇待首誅駢<lb/>
　山莊行慶暇奚念念到庫車阿那邊<lb/>
　　駐行營<lb/>
　今年獵塲向迤東崖口外即行營駐曉凉羣己換㫋冠<lb/>
　背指離宫猶驛路輕驄得得進圍界漸逺村莊多野趣<lb/>
　四十八家率獵騎櫜鞬供役年來赴牛牟駝<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>滿谷中<lb/>
<pb n="KR2k0039_WYG_000-132b"/>
　乳餅馬潼隨意酤厄魯驚嘆有如是伊犁較此難言富<lb/>
　山莊幾日陪宴賞宫室衣冠非所諭古來北部輕南朝<lb/>
　今日歸新原勝故我聞此語心為怡延美孰非<lb/>
祖烈貽共搢紳士議兵革與介胄士談書詩以水投石昔<lb/>
　所譬枘鑿弗入其奚疑習勞繩<lb/>
武益勤懇一家中外綿丕基<lb/>
　　仲冬南苑大閲紀事<lb/>
　廿年一舉寧為數<hi>乾隆己未大閲至今蓋廿年矣</hi>周禮分明節候論便<lb/>
<pb n="KR2k0039_WYG_000-133a"/>
　設軍容示西域<hi>時哈薩克布魯特塔什罕回人等皆令預觀</hi>佇看露布靖堅<lb/>
　昆<hi>邇日盼將軍兆惠喜音殊切於懐</hi>好齊以暇千旓颭既正還竒萬礟<lb/>
　喧風日晴和士挾纊非予恩也總<lb/>
天恩<lb/>
　　苦衷<lb/>
　苦衷早已賦西師孰謂頑回尚守持當俎刀操終必割<lb/>
　在弦矢發可容遲獨慙<lb/>
天與人歸㑹竟致窮兵黷武嗤師直理長觀事定目前浮<lb/>
<pb n="KR2k0039_WYG_000-133b"/>
　論付憑伊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定皇輿西域圖志卷首二<lb/>
<pb n="KR2k0039_WYG_000-134a"/>
欽定四庫全書<lb/>
欽定皇輿西域圖志卷首三目録<lb/>
天章三<lb/>
　元旦試筆<lb/>
　降㫖免陜甘兩省正供並積欠詩以紀事<lb/>
　新正瀛臺小宴御前藩王大臣及漠咱帊爾<lb/>
　故大學士黄廷桂輓辭<lb/>
　降㫖加賑甘省被災州縣詩以紀事<hi>有序</hi>
<pb n="KR2k0039_WYG_000-134b"/>
　述懷<lb/>
　賜將軍兆惠書扇<lb/>
　賜副將軍富徳書扇<lb/>
　軍書<lb/>
　元正太和殿朝㑹庸作歌<lb/>
　降㫖免辛巳年正供詩以紀事<lb/>
　邇日<lb/>
　御午門受俘馘<lb/>
<pb n="KR2k0039_WYG_000-135a"/>
　　瀛臺曲宴外藩<lb/>
　　新正恭奉<lb/>
皇太后幸圓明園即事<lb/>
　　上元前二日萬夀山賜親藩及諸回部宴詩以紀事<lb/>
　　上元夕恭奉<lb/>
皇太后觀燈火<lb/>
　　燕九日作<lb/>
　　太液池泛舟即事<lb/>
<pb n="KR2k0039_WYG_000-135b"/>
　　恭謁<lb/>
孝陵<lb/>
　　恭謁<lb/>
景陵<lb/>
　　二月廿一日恭謁<lb/>
泰陵啟蹕疉乙亥韻紀事<lb/>
　　將軍兆惠富徳差乾清門侍衛來請安詩以賜之<lb/>
　　恭謁<lb/>
<pb n="KR2k0039_WYG_000-136a"/>
泰陵<lb/>
　　二月廿七日郊勞出征將軍兆惠富徳及諸將士禮<lb/>
　　　成紀事<lb/>
　　三月朔日御殿定邊將軍兆惠副將軍富徳等率成<lb/>
　　　功諸將士朝謁詩以紀事<lb/>
　　上巳日凱宴成功諸將士<hi>有序</hi>
　　射八韻<lb/>
　　駐防葉爾羌大臣阿里兖等奏報諸回城於三月下<lb/>
<pb n="KR2k0039_WYG_000-136b"/>
　　　旬得雨詩以誌慰<hi>有序</hi>
　　八月十八日恭奉<lb/>
皇太后木蘭行圍啟蹕之作<lb/>
　　九月朔日作<lb/>
　　塞宴四事<lb/>
　　木蘭迴蹕至避暑山莊作<lb/>
　　射<lb/>
　　萬樹園賜宴即席得句<lb/>
<pb n="KR2k0039_WYG_000-137a"/>
　萬樹園觀燈火<lb/>
　弆藏西師俘獲軍器於紫光閣詩以誌事<hi>有序</hi>
　武成殿作<lb/>
　尊藏得勝<lb/>
靈纛於紫光閣詩以紀事<hi>有序</hi>
　紫光閣寫功臣像及諸戰圖畢集讌落成爰賦六韻<lb/>
　　仍疊四章<hi>有序</hi>
　紫光閣曲宴外藩並回部詩以誌事<lb/>
<pb n="KR2k0039_WYG_000-137b"/>
　戰圖補詠<hi>有序</hi>
　<lb/>
　<lb/>
　<lb/>
　<lb/>
　<lb/>
　<lb/>
欽定皇輿西域圗志卷首三目録<lb/>
<pb n="KR2k0039_WYG_000-138a"/>
　欽定四庫全書<lb/>
　欽定皇輿西域圖志巻首三<lb/>
　天章三<lb/>
　　元旦試筆<lb/>
　祥啟屠維冒茆駢青陽一律遍三千嵗開<lb/>
天紀欣迎祚月建王正勵體乾磬管韶英宣太蔟衣冠鴛<lb/>
　鷺厠于闐<hi>時賜漠咱帊爾公品級冠服</hi>諸軍昨報平安信實沐<lb/>
恩禧意倍䖍<hi>將軍兆惠等與賊回相持昨據舒赫徳奏報降回至阿克蘇者言我軍中有一厄魯特逃</hi>
<pb n="KR2k0039_WYG_000-138b"/>
　<hi>出至回軍稱我營内掘地得回人埋糧百餘窖且布魯特又侵彼喀什噶爾城以此兩和卓木欲議和而我將</hi>
　<hi>軍不允此際舒赫徳已領兵進援計日可到餘糧之獲實頼    天佑也</hi>
　爆竹千門達曙鳴鞠陵初旭耀晨明土爰稼穡資豐稔<lb/>
　木盛春陽肇發生南北東西共文軌京垓億兆願康平<lb/>
　金川耆定溯前已<hi>平定金川乃已年今嵗又逢已實幸理紀之符願遂武成之慶</hi>佇叶<lb/>
　貞符聴凱聲<lb/>
　　降㫖免陜甘兩省正供並積欠詩以紀事<lb/>
　西海有征師卒未得息事屈指軍興來届今凡四嵗凖<lb/>
<pb n="KR2k0039_WYG_000-139a"/>
　夷則蕩平逆回尚稽繫國威屬觀瞻欲罷焉能置厚集<lb/>
　我軍容益勵我士志乘春期一舉永靖遐荒謐<hi>叶</hi>肅凉<lb/>
　近接邊輓運最勞勩連年免正供預豁庚辰逮復思陜<lb/>
　連甘豈無所波及<hi>叶</hi>體察將並寛降㫖付連帥其餘雜<lb/>
　欠項概免大施惠肯因討小醜而傷我元氣申命良有<lb/>
　司推行俾均被<lb/>
　　新正瀛臺小宴御前藩王大臣及漠咱帊爾<lb/>
　運斗屠維單閼廻順時行慶合瀛臺千羣尚可冰嬉試<lb/>
<pb n="KR2k0039_WYG_000-139b"/>
　三接都教春宴陪屏翰何妨厠蔥嶺歡娛齊説到雲來<lb/>
　鵠場晴靄因觀射<hi>是日發十五矢中十三蓋外夷雖宜宴賚厚惠尤當示之以射獵之事彼</hi>
　<hi>更樂亦畏服</hi>示逺寧徒好樂哉<lb/>
　　故大學士黄廷桂輓辭<lb/>
　華鐙廣樂正陳時扼擥驚聞辰尾騎<lb/>
慈慶朝儀難並輟强酬節物淚雙垂<lb/>
　屈指軍興逮五年儲胥事事合機先<hi>凡軍需事宜有經朕先時規畫而傳</hi>
　<hi>諭批示甘肅尚未奉到者及郵牘至無不適相脗合</hi>亶維良弼蒼生福痛惜摧心<lb/>
<pb n="KR2k0039_WYG_000-140a"/>
　敢問<lb/>
天<lb/>
　馬利軍行粟賑民彌留兩事尚諄諄<hi>遺疏内深以調飤馬匹及地方賑䘏</hi>
　<hi>諸務籌辦未竟為憾覽奏䀌傷不忍終幅</hi>鞠躬盡瘁今誠已葛亮而來此一<lb/>
　人<lb/>
　運籌力疾尚勞心驛館誰為下鵲鍼<hi>時以督辦軍需赴凉州雖抱疴日劇</hi>
　<hi>猶勉力視事邊地素少良醫經布政使蔣炳奏聞即命福隆安挈御醫前往診治甫行而惡耗遽至可勝慟悼</hi>
　賜賻行將歸故里椒漿寫痛定親臨<lb/>
<pb n="KR2k0039_WYG_000-140b"/>
　封疆厯三十餘年公正廉明衆共傳<lb/>
皇考時臣所餘幾鼻酸然復思愀然<lb/>
　　降㫖加賑甘省被災州縣詩以紀事<hi>有序</hi>
　　甘凉為西陲轉饟孔道土瘠而風醇其民受直執公<lb/>
　　旬惟謹給復蠲逋之詔嵗既數下其偏隅以薄祲告<lb/>
　　者廪餼優卹訖於夏五顧念時未登秋節方届閏心<lb/>
　　有慜焉申命貸之牛種仍予展賑三月庶幾綏我蒼<lb/>
　　赤資彼青黄即事攄懷以當咨牧<lb/>
<pb n="KR2k0039_WYG_000-141a"/>
　凉肅窮邊末鮮逢温飽家何當運餉苦更抱被災嗟討<lb/>
　逆非容已思艱詎有涯豁征明嵗預繼賑到秋賖不窘<lb/>
　寧無窘雖加可再加所希歌載戢萬户樂休嘉<lb/>
　　述懷<lb/>
　勤逺非本意乘時頼<lb/>
天佑予曰有禦侮予曰有奔走準夷永蕩平敢詡武徳茂<lb/>
　夤緣討逆回戰勝頻捷奏重賞實未惜神勇亦屢遘逼<lb/>
　巢堅城下强弩致逗遛羽檄繼進軍重圍急援救夾攻<lb/>
<pb n="KR2k0039_WYG_000-141b"/>
　士氣張况當疉破冦肉薄豈不易傷衆予心疚以此令<lb/>
　稍戢齊力圖其後惟是閱時久待秋乃功就枕戈衆効<lb/>
　忠擊鼓五哀閗焦勞分所當萬方均在宥厪彼此詎忘<lb/>
　乾惕惟益懋<lb/>
　　賜將軍兆惠書扇<lb/>
　火嶺炎蒸劇將軍未解鞍國威揚萬里臣節率<hi>三</hi>單贈<lb/>
　奬赤心篤持同白羽看黄香思漫引存問悉平安<hi>兆惠母年</hi>
　<hi>髙時遣人存問</hi>
<pb n="KR2k0039_WYG_000-142a"/>
　　賜副將軍富徳書扇<lb/>
　師進和闐路擣虛事夾攻恩威僕儓識甘苦伍偏同推<lb/>
　解厪予念馳驅勵汝忠箑頭題句贈回部播英風<lb/>
　　軍書<lb/>
　軍書清曉到兩回城已定<hi>葉爾羌喀什噶爾兩大城其兩城所屬小城更以十數計</hi>
　<hi>皆已傳檄而定</hi>賦役及建置惟將軍所令<hi>將軍兆惠等既收撫回中諸城請酌定賦</hi>
　<hi>役視噶爾丹策凌時徵取之數分别蠲减有差并定錢制廣圍銖兩正面用天朝年號而以城名回字附之于</hi>
　<hi>背其建置官屬自三品至五六品詳系職掌名目則各縁其舊俱降㫖如所請行</hi>逋逃雖有挈<lb/>
<pb n="KR2k0039_WYG_000-142b"/>
　捨而來相迎詢以所去方乃無可投境<hi>叶軍中得回人  詳詢逆賊潛</hi>
　<hi>逃踪跡云初議投安集延既懼為布魯特刦掠繼又得抜達克山伯克回信以往投人衆其地必不能容二酋</hi>
　<hi>不得已暫匿附近之塔益嗎地方或就彼竄入塞爾古爾土城苟延殘喘計大兵一經圍壓可以立就俘獲矣</hi>
　邏騎遮其前大軍逐以競此舉或成余載戢載櫜詠佳<lb/>
　兵詎得已討逆惟義勝藉衆集大勲盟獨欽<lb/>
天命<lb/>
　　元正太和殿朝㑹庸作歌<lb/>
　晨參晝食肅朝儀正殿春融赤羽旗考夏綜周原舊典<lb/>
<pb n="KR2k0039_WYG_000-143a"/>
戞球舞籥迓新禧十年一舉寧為數<hi>正殿朝㑹雖舊典然率不舉行庚午</hi>
<hi>以平定金川又朕四旬之慶故一舉行兹西師武成綏服回部拔達克山安集延哈薩克布魯特皆稱臣入貢</hi>
<hi>兼值五旬大慶故命循例宴饗</hi>萬國來同倍切寅吏治民生厪宵旰問<lb/>
方詎止藉斯時<lb/>
祥花瑞葉玉樓棲慶恰占年景福禔耆定不期徠黙克<lb/>
安和惟是洽羣黎漫陳漢殿魚跳水却聴天方鳯奏西<lb/>
<hi>時將軍兆惠自葉爾羌得回部樂奏送適至因命於大饗所陳之部末肄之其器有大小鼓簫管提琴洋琴之</hi>
<hi>屬其伎有倒刺都盧及承盌轉碟之屬</hi>簮筆誰成元㑹賦持盈應悉敬彌<lb/>
<pb n="KR2k0039_WYG_000-143b"/>
躋<lb/>
　降㫖免甘省辛巳年正供詩以紀事<lb/>
邊省民風淳是予亟嘉眷師旅所由經能無勞郡縣連<lb/>
嵗免正供給值酬輸轉遇灾仍賑恤閭閻期惠遍即今<lb/>
縱武成休養寧當緩<hi>叶</hi>預免循向例<hi>去嵗即預免今嵗正供矣</hi>初春<lb/>
頒渙汗惠心勿問吉助陽實政見<lb/>
　邇日<lb/>
武成歌振旅長途歸凱軍汜勝占三白積玉遍塍鱗邇<lb/>
<pb n="KR2k0039_WYG_000-144a"/>
　日更有喜次第奏章聞王畿固普被河南北亦均於東<lb/>
　逮登萊於西則晉秦江浙及荆襄盈尺報鋪銀深消遺<lb/>
　蝗種淨蠲癘氣氛兵後不易值何修沐<lb/>
天恩敬勤惟益黽遑敢忽笑嚬休養愜恒願額慶同吾民<lb/>
　　御午門受俘馘<lb/>
　函首霍占來月竁傾心素坦欵天閶理官淑問寧須試<lb/>
　驃騎窮追實可臧西海永清武保定午門三御典昭詳<lb/>
　從今更願無斯事休養吾民共樂康<lb/>
<pb n="KR2k0039_WYG_000-144b"/>
　　瀛臺曲宴外藩<lb/>
　仙臺曲宴荅韶年舊典惟遵憓愫聨北漠户庭真宻邇<lb/>
　西瀛裘帕許㕘連<hi>蒙古王公等朝正來者賜以曲宴嵗以為常今嵗並令回部來使入席且</hi>
　<hi>奏回樂</hi>兠離歌與任僸舞拔達山將安集延近悦逺來寧<lb/>
　易易側身基命益乾乾<lb/>
　　新正恭奉<lb/>
皇太后幸圓明園即事<lb/>
　西山積素喜迎人今嵗韶春果是春振旅三軍前後接<lb/>
<pb n="KR2k0039_WYG_000-145a"/>
　朝天使者到來頻<hi>時諸部並遣陪臣入覲安集延使陀克塔嗎特等拔達克山使額穆爾伯</hi>
　<hi>克等已先後與宴而布魯特所遣西拉噶斯等亦即日抵京</hi>逖疏率與光明耀勞徠<lb/>
　猶宜燕衎申略得對時愽<lb/>
慈豫<lb/>
壽徵福履自駢臻<lb/>
　　上元前二日萬壽山賜親藩及諸回部宴詩以紀事<lb/>
　萬壽山光隔嵗㸔初韶行慶駐鳴鑾朱琴儀鳯調伶史<lb/>
　翠釡供羊出大官詩孰蔡襄詠嘉祐節同景徳宴蒲端<lb/>
<pb n="KR2k0039_WYG_000-145b"/>
　何期戎索兹開拓敬保金甌永乂安<lb/>
　　上元夕恭奉<lb/>
皇太后觀燈火<lb/>
　樓頭嵗嵗奉<lb/>
慈娱今嵗<lb/>
慈娱勝且殊樂聴侏離復僸佅舞看跳劍與都盧明燈忽<lb/>
　綴千珠網翠火全張<lb/>
萬壽圖所喜<lb/>
<pb n="KR2k0039_WYG_000-146a"/>
萱階紓念切敢誇蒲海奏功膚<lb/>
　　燕九日作<lb/>
　七日燈宵一日餘<hi>自十三日放燈至十九日收燈共七日</hi>樓西婪景醼渠<lb/>
　胥纒頭羣喜瞻天表挺臂何妨挽月虚<hi>是日令肄馬上諸技畢復親率</hi>
　<hi>近侍諸藩較射命矢疊中俾回使觀之蓋外夷所重惟武燈宵百戲彼雖愛觀不至如此驚服也</hi>慶節<lb/>
　發陽原典故騰輝吐爓尚龍魚新年百務咸亨順為<hi>去聲</hi>
　是矜矜越凛予<lb/>
　　太液池泛舟即事<lb/>
<pb n="KR2k0039_WYG_000-146b"/>
　錫宴花門備禮容乗間蓬島泛游龍<hi>舟名</hi>仍擕□首俾同<lb/>
　樂所喜葵心總致恭春水生來蘭葉細霽烟低處栁條<lb/>
　濃西瀛試問為何若道是奚如天上逢<lb/>
　半月韶光爾許殊冰消漭沆水平湖更逢雨霽祥暉候<lb/>
　可喚仙遊碧海圖理趣鳶飛復魚躍生機白芷與青蒲<lb/>
　對時懷逺胥和順益凛虧盈奉化樞<lb/>
　　恭謁<lb/>
孝陵<lb/>
<pb n="KR2k0039_WYG_000-147a"/>
　隔嵗我來東<lb/>
珠丘敬告功<lb/>
衣冠天浩𣺌松栢嵗青葱凡此封疆拓永維<lb/>
庇䕃䝉藎臣皆努力幸與創時同<lb/>
　　恭謁<lb/>
景陵<lb/>
　西域已班師<lb/>
東陵展祀宜闢疆二萬里奏績五年期<lb/>
<pb n="KR2k0039_WYG_000-147b"/>
黙黙深叨佑悽悽更益悲敢云成<lb/>
祖志<lb/>
祖志注今斯<lb/>
　　二月廿一日恭謁<lb/>
泰陵啟蹕疉乙亥韻紀事<lb/>
　東歸既蕆<lb/>
祀西來縁上<lb/>
陵啟蹕疉舊韻往事迴憶生<hi>舊作有命師奠西極有事告    二陵之句</hi>逆者<lb/>
<pb n="KR2k0039_WYG_000-148a"/>
　畢掃穴順者胥來庭展謁叩<lb/>
黙佑首頓駐翠旌拓疆萬餘里告功五易星郊勞循<lb/>
祖典即看舉回程<hi>將以二十六日贊大告功禮成旋蹕黄新莊時將軍參    臣凱旋至郊即於</hi>
　<hi>翌辰詣良郷縣南迎勞其築壇張幄列祖纛拜    天諸臣以次行禮覲詣一遵      制</hi>
　　將軍兆惠富徳差乾清門侍衛來請安詩以賜之<lb/>
　數年萬里未為遥遥在將逢隔五朝却為勞儀待旋蹕<lb/>
　<hi>時將軍等凱旋近郊擬以二十七日上    陵回程具儀迎勞</hi>如三秋念轉無聊<lb/>
　　恭謁<lb/>
<pb n="KR2k0039_WYG_000-148b"/>
泰陵<lb/>
　質明峯樹辨<lb/>
陵園趨謁<lb/>
松宫冠劍存敢曰<lb/>
志成蕩鹽澤亦云功定靖花門凡兹萬里遐宣武總荷<lb/>
九天黙佑恩二十五年如一瞬<lb/>
鼎湖迴憶痛難言<lb/>
　　二月廿七日郊勞出征將軍兆惠富徳及諸將士禮<lb/>
<pb n="KR2k0039_WYG_000-149a"/>
　　　成紀事<lb/>
　京縣郊南親勞軍<lb/>
圜壇陳<lb/>
　纛謝成勲出師本意聊嘗試<hi>西陲之役始於厄魯特諸台吉率衆欵附請兵甚力</hi>
　<hi>我喀爾喀牧圉勢不可以錯處滋患無寧及其鋒而偏師嘗試特計因其地以撫之故  禡旗命將之典概未</hi>
　<hi>舉行謹具乙亥告成碑記兹凖夷既平而回中諸部以次戡定實荷    上蒼    宗社鴻庥非敢謂先時逆</hi>
　<hi>睹及此也</hi>奏凱今朝備禮文釋甲弢戈罷征伐論功行賞策<lb/>
　忠勤膝前抱見詢經厯<hi>國朝舊制凡出征將領成功還者行抱膝跪見禮以示優異今</hi>
<pb n="KR2k0039_WYG_000-149b"/>
　<hi>即遵行</hi>一瞬五年戚以欣<lb/>
　同心萬里那暌違畢竟歡言賦采薇勇將歸來兼福將<lb/>
　黻衣著得解戎衣漫稱偃武修文日恐即嬉文恬武機<lb/>
　飲至寧誇暢和樂持盈益勵慎㡬微<lb/>
　　三月朔日御殿定邊將軍兆惠副將軍富徳等率成<lb/>
　　　功諸將士朝謁詩以紀事<lb/>
　黄麾簇仗正衙排奏凱來朝樂孔皆脱劍釋氷摇玉珮<lb/>
　卷班按隊叩金階幸逢耆定干戈戢况值熈和風日佳<lb/>
<pb n="KR2k0039_WYG_000-150a"/>
　范士爕言予敢忘惴矜保泰是長懷<lb/>
　　上巳日凱宴成功諸將士<hi>有序</hi>
　　筵開飲至剛逢祓飲之辰苑啟瀛臺恰奏濛瀛之績<lb/>
　　於時上公晉斝青郊解甲初還蕃長敷茵黄幄纒頭<lb/>
　　列侍宫懸陳百部將回中樂府齊登錫爵徧三巡以<lb/>
　　閣上圖形為次詎因詡挾纊投醪之惠期得抒推心<lb/>
　　造膝之忱且食刀闐璧偕來包匭宜酬其効順而紫<lb/>
　　綺朱提並賚簽名合第彼成勞從茲凱宴遐宣足使<lb/>
<pb n="KR2k0039_WYG_000-150b"/>
　　天堂知樂是用寅承永切毋忘月<graphic n="KR1633" url="https://raw.githubusercontent.com/kanripo/KR-Gaiji/master/images/KR1633.png" mimeType="image/png"/>依光非矜七徳<lb/>
　　升歌爰藉八章紀實<lb/>
　出勞嘉勲蕆禮旋昇平凱宴液池壖闢疆掃逆誠資衆<lb/>
　助順成功總頼<lb/>
天策績林林恩予厚詢勞一一命來前寧惟云不重生望<lb/>
　祗覺迴思越悚然<lb/>
　日麗風和春未深奬庸備禮有壬林試看偃伯靈臺上<lb/>
　詎數流觴曲水潯命預綺筵排伯克也陳夷樂奏任禁<lb/>
<pb n="KR2k0039_WYG_000-151a"/>
　笑聆蜀伎無情者那覺西悲動乃心<lb/>
　圓幕髙張榆栁垂犒筵喜值禊修時策勲舎爵竟今日<lb/>
　鬯武書常允不期誰擬浯溪泐崖頌我歌靈夏出車詩<lb/>
　紫光將畫凌烟像<hi>西師蕆成大功自元臣及在事將軍㕘贊禁衛統領諸臣第其勲績懋著</hi>
　<hi>者命工圖形紫光閣以崇奬勸</hi>穆棣同叨<lb/>
乾貺貽<lb/>
　成功將士錦衣旋日月光輝軍氣蠲藉我虎臣典宿衛<lb/>
　笑他杯酒解兵權<hi>將軍兆惠副將軍富徳既以酬庸晉爵均命為御前領侍衛大臣宋藝祖</hi>
<pb n="KR2k0039_WYG_000-151b"/>
　<hi>權術駕馭夙所鄙故戲及之</hi>八旗子弟心如石萬禩國朝龍荷<lb/>
天宣看瘡瘢猶未愈<hi>三等侍衛綽克圖巴圖魯恩特驍勇過人臨陣不避鋒鏑今預宴賜酒時</hi>
　<hi>撫其額傷猶未痊復為之惻然</hi>能無一體痌瘝連<lb/>
　栁舒花放正良辰上日前期福履申<hi>三月三日為上已然是日始戊申故</hi>
　<hi>云</hi>卸甲韔弓盡鳬藻凹睛豐額集魚鱗千秋難遇太平<lb/>
　宴百戰歸來義勇身獨憶儲胥宣力者<hi>故大學士黄廷桂綜理軍儲調</hi>
　<hi>遣諸務備殫忠勤未及武成溘焉先逝故前賜詩冇奪我賢臣何太劇不教留看凱歌迴之句</hi>凱廻未<lb/>
　見惜斯人<lb/>
<pb n="KR2k0039_WYG_000-152a"/>
　敦𤓰烝栗允堪憐二萬何期竟拓邊逺愧周王興六月<lb/>
　遲過殷帝克三年依楊霏雪凡經㡬立幟登弧盡陷堅<lb/>
　此日征夫真邇止皇州春滿七條絃<lb/>
　拔達山人獻馘歸三軍飲至藹晴暉勞心幸我紓宵旰<lb/>
　公道憑伊論是非紫綺朱提頒渥澤前歌後舞迓鴻禨<lb/>
　歡來憶不同來者<hi>軍興以來我大臣將弁等咸以藎忱自奮其間有遇阿逆之叛如將軍公</hi>
　<hi>班第㕘贊伯鄂容安遇噶爾藏多爾濟等之叛如寧夏將軍和起而追色楞之逃者如副都統唐喀祿誤聴沙</hi>
　<hi>拉斯嗎唬斯之詐者如都統滿福至遇回酋和卓木之叛如副都統阿敏道前鋒統領鄂實副都統三格侍衛</hi>
<pb n="KR2k0039_WYG_000-152b"/>
　<hi>特通額總兵髙天喜而奉命在途猝遇亂賊如將軍伯那木扎爾參贊侍郎三泰其巴圖魯侍衛中之竒徹布</hi>
　<hi>巴寧阿寧古禮富錫爾璊綽爾圖等並能以死勤事秉節捐軀雖加恩優予旌卹而當功成飲至時迴念義烈</hi>
　<hi>炳然尤不勝雪涕云</hi>勞爵手持淚暗揮<lb/>
　芳節延禧淑氣清禊歌聲是凱歌聲元戎允合躬承衮<lb/>
　勇校均教手賜觥藉衆力兹疆地戒勅予心永奉<lb/>
天行從來悟得受招理䖍鞏流謙慎捧盈<lb/>
　　射八韻<hi>有序</hi>
　　門啟賢良掄材式資觀徳階陳蕃部肄武兼示柔遐<lb/>
<pb n="KR2k0039_WYG_000-153a"/>
　　爰循聴政常程庶愜依光夙願耦聨十五子臣之鵠<lb/>
　　並張雋獲疊雙齊夏之規胥叶以身先為則詎詡穿<lb/>
　　堅扎七重俾目擊而存共喜侍長楊百歩將告成功<lb/>
　　而匪懈益遵<lb/>
先制以彌勤華林百戲異靡文差不負春園日永壁上一<lb/>
　　觀同壯志鎮毋忘朔塞風清<lb/>
　勅幾恊九經量職授明廷志敢懈耆定治惟求永寧大<lb/>
　䝉胥列侍中國式儀型繁弱月觀魄四侯星寫形骲音<lb/>
<pb n="KR2k0039_WYG_000-153b"/>
　鳴未已鵠影落無停擅巧非誇已綏遐所適丁由來重<lb/>
　弓矢庶以鬯聲靈<lb/>
赫濯於昭在欽惟<lb/>
懿訓聴<lb/>
　　駐防葉爾羌大臣阿里衮等奏報諸回城於三月下<lb/>
　　　旬得雨詩以誌慰<hi>有序</hi>
　　諸回城既隸版圖人忻復業駐防大臣循行勸墾插<lb/>
　　蒔方興而三月二十一二十二日兩晝夜甘霖大沛<lb/>
<pb n="KR2k0039_WYG_000-154a"/>
　　葉爾羌喀什噶爾和闐洋阿雜爾同時霑渥回人忭<lb/>
　　舞欵告詫為希有阿里衮等以聞回湟古稱艱澤之<lb/>
　　鄉比嵗復苦逆酋蹂躙茲獲<lb/>
天仁降鑒槁壤頓蘇視前此師行瀚磧嘉澍應時均深感<lb/>
　　荷因欽<lb/>
鴻貺載紀長言<lb/>
　蔥嶺火州致艱雨一犂<lb/>
天澤沛今春灌田不藉穿渠力利穡都欣纒首人校尉方<lb/>
<pb n="KR2k0039_WYG_000-154b"/>
　將設戊巳<lb/>
　神農未始禱庚辛遥遥萬里祈年望敢詡休徵益敬寅<lb/>
　　八月十八日恭奉<lb/>
皇太后木蘭行圍啟蹕之作<lb/>
　每嵗金秋舉獮苗悠悠旌斾馬蕭蕭承<lb/>
歡内外都無間繩<lb/>
武覲揚亦孔昭示法子孫從啟蹕<hi>毎嵗木蘭行圍諸皇子皇孫畢從俾習勞也</hi>
　随圍賔客扈來朝<hi>今年䝉古諸賔客以祝萬夀來京者衆即由此扈駕而行</hi>新攜回<lb/>
<pb n="KR2k0039_WYG_000-155a"/>
　部鶻師赤<hi>回部霍集斯等皆令随圍彼中放雕鶻者謂之鶻師赤如元史稱司鷹者謂之錫保赤之</hi>
　<hi>類</hi>髙處興安試放雕<hi>雕鶻宜於髙處就下放之滿洲䝉古以騎射為重若回部厄魯特則</hi>
　<hi>以此為重云</hi>
　　九月朔日作<lb/>
　秋季惟朔旦塞圍第一塲千山歛雲氣萬樹絢晴光廻<lb/>
　巘鴻絧合深溪魚貫長咸賔逮回部<hi>入覲之都爾伯特親王策凌烏巴什</hi>
　<hi>等向曽預觀塞圍其回部酋長霍集斯伯克霍什克伯克等以賜爵留居京師並屬櫜鞬從獵則自今嵗始云</hi>
　執役有名王<hi>舊扎薩克王公台吉等率所部䝉古随圍執役嵗以為常</hi>柔逺繩<lb/>
<pb n="KR2k0039_WYG_000-155b"/>
先切詰戎寓意良寧當懈㡬務獵罷閲封章<lb/>
　　塞宴四事<lb/>
　　　詐馬<lb/>
　　詐馬為䝉古舊俗今漢語俗所謂跑等者也然元人<lb/>
　　所云詐馬實咱馬之誤䝉古語謂掌食之人為咱馬<lb/>
　　盖呈馬戲之後則治筵以賜食耳所云只孫乃馬之<lb/>
　　毛色即今䝉古語所謂積蘇者是亦屬魚魯兹扎薩<lb/>
　　克於進宴時擇名馬數百列二十里外結束<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>尾去<lb/>
<pb n="KR2k0039_WYG_000-156a"/>
　覊韉馳用㓜童皆取其輕捷致逺以鎗聲為節遞施<lb/>
　傳響則衆騎齊騁驫駥山谷騰躍爭先不踰晷刻而<lb/>
　達掄其先至者三十六騎優賚有差所以柔逺人講<lb/>
　武事也<lb/>
名王詐馬存遺風獻筵備陳表敬恭廿里以外列駿驄<lb/>
置郵傳命聴發蹤宣教施銃星火紅連聲遞令頃刻通<lb/>
砰磕萬雷忽落空翩若驚鴻逸若龍雲屯颷歘倒吕洪<lb/>
旁唐閃霍復舂容振林駭谷躙阜嵏平沙草軟淨壒塳<lb/>
<pb n="KR2k0039_WYG_000-156b"/>
駃騠束尾綰其<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>輕方致速騎以童捷足獨出傑且雄<lb/>
選三十六惟良駥按第行賞務從豐只孫古俗想像中<lb/>
和樂還因寓詰戎<lb/>
　　什榜<lb/>
　什榜䝉古樂名用以侑食今俗所謂十番或因此楊<lb/>
　萬里詩有全畨長笛横腰鼓一曲春風出塞聲之句<lb/>
　蓋樂曲名畨本塞外語而傳偽耳其器則笳管筝琶<lb/>
　絃阮火不思之類將進酒輙於筵前鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>奏之鼓喉<lb/>
<pb n="KR2k0039_WYG_000-157a"/>
　而歌龢羅赴節有太古之遺音焉<lb/>
平原擇向圓幕張酪酥乳酒湘黄羊名王捧觴起上夀<lb/>
較漢公卿禮數詳渾撥四火不思曲長朔管如鞭吹鳴<lb/>
羽發徵氣内運叩角動商響外披初奏君馬黄大海之<lb/>
水不可量<hi>曲首句</hi>繼作善哉行無貳無虞式榖友朋誰云<lb/>
朔漠無古樂絶勝鄭衛為新聲我惟中外一家用聨上<lb/>
下情亦不侈談有虞氏四裔之樂舞於庭<lb/>
　　相撲<lb/>
<pb n="KR2k0039_WYG_000-157b"/>
　相撲之戲䝉古所最重筵宴時必陳之國朝亦以是<lb/>
　練習健士謂之布庫䝉古語謂之布克脱㡌短褠兩<lb/>
　兩相角以搏踤仆地決勝負勝者勞以巵酒厄魯特<lb/>
　則袒裼而撲雖蹶不釋必控首屈肩至地乃為勝彼<lb/>
　嘉其壯賜之羊臛則拱臂探掬顧盼呿吞聲若飲歠<lb/>
　其舊俗如此因以示惠云<lb/>
健兒揎袖短後衣席前相撲呈雄嬉捭拖拗拉矜扲掑<lb/>
跮踱踞蹋蹍且䠑乘間伺怠出以竒恧然躓蹶力不支<lb/>
<pb n="KR2k0039_WYG_000-158a"/>
勝者賜酒跽飲之别有厄魯均新附其撲法乃異舊部<lb/>
露身赤脚惟著袴撇捩<graphic n="KR1974" url="https://raw.githubusercontent.com/kanripo/KR-Gaiji/master/images/KR1974.png" mimeType="image/png"/>踔空拳赴失計忽仆伏地據<lb/>
騰跳翻作康王跨兩肩著地頭倒竪方得謂之决勝負<lb/>
勝者揚揚意實歡負者反求微靦顔宣傳典屬呼來前<lb/>
上方肥羊出厨盤長胾碩臛如舉山七箸不設俾恣餐<lb/>
誰識不足君所言快哉大嚼真壯觀豈對屠門空望懸<lb/>
跪振雙臂攫且搏右哆左噏直下咽倐似長鯨吸百川<lb/>
意氣自若殊昻軒均令染指果腹便小哉食肥張齊賢<lb/>
<pb n="KR2k0039_WYG_000-158b"/>
是蓋衛拉衆俗傳示恩奬勇一試旃食罷命前面詢焉<lb/>
弗兹食者閲十年<hi>據云準噶爾自喇嘛達爾扎搆釁以來日就凋敝不得如此飽啖者十年</hi>
<hi>於兹矣</hi>
　　教駣<lb/>
　教駣攻駒周禮雖載然後世僅知攻駒而不能教駣<lb/>
　䝉古則熟習其法謂之騎額爾敏達駻馬三嵗以上<lb/>
　曰達駻額爾敏則未施鞍勒者也每嵗扎薩克於所<lb/>
　部驅生馬多羣至宴所散逸原野諸王公子弟雄傑<lb/>
<pb n="KR2k0039_WYG_000-159a"/>
　者執長竿馳縶之加以覊鞲始則怒騁駥趯或豨突<lb/>
　人立嘶齧雷殷馭者騰趠而上控掣自如須㬰調良<lb/>
　率得名馬<lb/>
二嵗為駒不勝鞍三嵗為駣始堪教夏官庾人早失傳<lb/>
未若朔漠存古調扎薩戲宴必備觀分羣别色陳平原<lb/>
氊廬賜食較撲罷按轡一覽同名藩名藩子弟皆吉服<lb/>
上馬執竿好結束<hi>馭生馬者必馳騎逐之襭衣綰帶持尋丈竿繫革絙其上以為控縶俗名</hi>
<hi>套馬竿</hi>敺來萬錦歘披前光采陸離紛奪目薄言駉者有<lb/>
<pb n="KR2k0039_WYG_000-159b"/>
驈皇騂騏駵駱駰騢黄縶之維之取傑驁絏絆未及先<lb/>
跳梁□草飲水本天性鞿鞚乍拘自覺病驚軼狂擲詎<lb/>
能無處之以暇堪力勝牽來蹀躞人爭騎驀跨那待覊<lb/>
馽施擢足軒立忽落地翻身騰騗捷於飛盡態極變不<lb/>
可狀駻突雄驅若飜浪毛龍逸虎旋就馴人有餘間據<lb/>
馬上馳驟寧供耳目娱駃騠騄耳中掄諸憑閲考牧悟<lb/>
至理不教而成事所無<lb/>
　木蘭迴蹕至避暑山莊作<lb/>
<pb n="KR2k0039_WYG_000-160a"/>
　鹿期促駕駐兩日塞上行圍倐又迴美土如斯可漫去<lb/>
　逺人爾許况攜來<hi>時回部郡王霍集斯伯克等自京随駕都爾伯特親王策凌烏巴什等以</hi>
　<hi>入覲扈從秋蒐而哈薩克陪臣都勒特赫勒等亦赴木蘭朝謁既命觀圍並攜至山莊錫宴</hi>從容宴<lb/>
　樂應教預假借清凉得久陪繩<lb/>
武惠遐綿奕葉山莊嘉兆自<lb/>
天開<lb/>
　　射<lb/>
　射是朝家夙所長承平遊豫那宜忘攜來新附控弦部<lb/>
<pb n="KR2k0039_WYG_000-160b"/>
　駐此<lb/>
當年避暑莊親御矢弧聊示度數頒幣帛用旌良樹侯疉<lb/>
　中休稱頌<hi>是日發矢二十七中十之九破的者六及易小鵠復連中舊部新蕃暨哈薩克陪臣侍觀</hi>
　<hi>者無不喜躍稱異</hi>敬仰<lb/>
前猷敢不蘉<lb/>
　　萬樹園賜宴即席得句<lb/>
　小陽春旭暖温暾令日筵開萬樹園屈膝捧觴逮鹽澤<lb/>
　纒頭式禮厠花門<hi>回部郡王霍集斯伯克等及哈薩克陪臣咸預宴</hi>敢云一己<lb/>
<pb n="KR2k0039_WYG_000-161a"/>
　承<lb/>
先烈或可千秋示後昆坐有鐻鍝如舊僕偏稱兩度沐深<lb/>
　恩<hi>策凌烏巴什等以甲戌夏入覲曽宴賚於此今入舊扎薩克之列賜坐</hi>
　　萬樹園觀燈火<lb/>
　巖風傍晩淨魚鱗東望錘峯挂璧輪塞即京華林即上<lb/>
　燈原嘉夜月原春千枝蠟鳯燃銀樹百道星虹落玉津<lb/>
　義寓光明輝曶爽寧云誇示逺徠人<lb/>
　　弆藏西師俘獲軍器於紫光閣詩以誌事<hi>有序</hi>
<pb n="KR2k0039_WYG_000-161b"/>
　　幕庭收絶域運翊風雲臺閣應中台圖兼將相軍儲<lb/>
　　森列旗常已炳上方陣獲便蕃仗械胥登武庫甲函<lb/>
　　青瑣得自前驅脱胄之時鎗委緑沉出諸後隊伏<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>
　　之㑹貫矢詎來肅慎應知貳負先僵佩刀疑壓赫連<lb/>
　　早識温禺久釁掃蚩尤之長彗還帶氂纓轟尸逐之<lb/>
　　鋒車曽資鉛彈凡此勲銘百戰無須漂杵矜竒方當<lb/>
　　績著九功用藉包戈紀實云爾<lb/>
　髙閣巍巍表藎忠弆藏俘獲類從同戢干櫜矢肆時夏<lb/>
<pb n="KR2k0039_WYG_000-162a"/>
　奪鎧搴旗藉衆功信可傳神留百世寧稱屈指數三雄<lb/>
　器書名例太常紀<hi>甲胄旗纛之類孰所獲者各書名其上以誌永久</hi>一善吾惟<lb/>
　憶莫窮<lb/>
　　武成殿作<lb/>
　紫光閣後殿因額武成名千載丹青貌五年宵旰情被<lb/>
天恩獨厚資衆力斯誠那更生餘望迴思幸以驚<lb/>
　　尊藏得勝<lb/>
　靈纛於紫光閣詩以紀事<hi>有序</hi>
<pb n="KR2k0039_WYG_000-162b"/>
　　亭鄣靖金牙威宣載斾燧烽銷洱海徳表結旌爰開<lb/>
　　髙閣以圖形并弆<lb/>
　靈斿為守器原夫一麾臨閫外彌文不侈<lb/>
　禡禨七宿炳<lb/>
　壇中壯志初傳鐃鼓方過祁連而壓陣千山風鶴騰聲<lb/>
　　更驅疏厲以揮軍百部沙蟲埽跡昔也緬李程刁斗<lb/>
　　遜是森羅今焉輝褒鄂弓刀逾其英特彼龍堆邈矣<lb/>
　　詎惟銅柱齊標而虎紐纍然合與金符同譜從此電<lb/>
<pb n="KR2k0039_WYG_000-163a"/>
　　霜生色匪徒充武庫之儲還將日月承華庶永隸奉<lb/>
　　常之掌<lb/>
　麟閣圖形例紫光大師<lb/>
　靈纛並尊藏招摇伊古資<lb/>
　神佑功績從今紀太常信是元戎篤忠悃肯忘羣力効<lb/>
　疆場持盈知足懷<lb/>
乾貺敢復佳兵恃盛彊<lb/>
　　紫光閣寫功臣像及諸戰圖畢集讌落成爰賦六韻<lb/>
<pb n="KR2k0039_WYG_000-163b"/>
　　　仍疉四章<hi>有序</hi>
　　勲標偃伯烟銷濛汜之氛蹟炳圖形雲擁趯陂之勝<lb/>
　　時則掄偉績而系贊先教褒鄂傳神逮一善亦臚名<lb/>
　　乃屬鄒枚紀實匪詡天經地緯恰符五數之重真逾<lb/>
　　漢史唐書能覯百賢之萃且聚米狀山川阨塞壁間<lb/>
　　八陣常存而列星占旌纛飛揚磧裏參斿盡埽試按<lb/>
　　昇平王㑹詎惟萬里而遥為思宵旰軍書何幸五年<lb/>
　　式集昨者歸而飲至行觴趁上已良辰兹焉落以慶<lb/>
<pb n="KR2k0039_WYG_000-164a"/>
　　成展席繼先庚嘉宴凡在股肱心膂藉國家翊運多<lb/>
　　才應知竹帛旂常承<lb/>
天<lb/>
祖垂庥永靖維億載綏遐有象已被丹青予一人持滿彌<lb/>
　　殷長鐫金石<lb/>
　閣就勝朝址<hi>見日下舊聞</hi>圖標昭代勲格慙虞帝羽數過漢<lb/>
　時雲<hi>閣中圖功臣像勲績顯著者五十人朕親製題贊餘命儒臣擬為者又五十人視雲臺二十八將不</hi>
　<hi>啻倍蓰</hi>
<pb n="KR2k0039_WYG_000-164b"/>
大造無私佑諸臣實盡勤五年勞突將此日幸休軍有覺<lb/>
　上林表斯干液水濆落成縁戢武錫宴重<hi>去聲</hi>摛文建置<lb/>
　惟旌績運籌匪詡勲永期紀勞勩寧為<hi>去聲</hi>賞煙雲保大<lb/>
天垂貺開遐予敢勤帑原出内庫督未命將軍掄武駐冬<lb/>
　日<hi>每科武殿試例于閣下校閱騎射及諸技勇</hi>慶成臨沼濆詰戎求<lb/>
世徳<lb/>
寳訓掲鴻文<hi>恭讀備懲太宗為萬聖祖法者世宗實録中飭武    晏安    世大    敬勒石閣中</hi>
　<hi>以昭訓  彛</hi>
<pb n="KR2k0039_WYG_000-165a"/>
　伊犁征不戰五月已成勲將謂業安石誰知事幻雲驅<lb/>
　馳常厪逺擘畫不辭勤最恨庫車轍深虞黑水軍<hi>事均見厯</hi>
　<hi>年詩章</hi>轉旋叨<lb/>
昊縡仍執竟淮濆始末親籌筆其觀勒壁文<hi>經畫西師前後所製詩文</hi>
　<hi>於成功端委運籌次第綜彚刻石壁間示誌實也</hi>
　衛拉勞<lb/>
前烈<hi>厄魯特舊謂之四衛拉特</hi>
重華與<lb/>
<pb n="KR2k0039_WYG_000-165b"/>
放勲敢云成不日惟凛望<lb/>
如雲載先<hi>去聲</hi>傳柑宴允嘉荷㦸勤歸春舞干旅洗雨伏波<lb/>
　軍風嬾中和樂冰酥太液濆賡歌鴛鷺侣可以共論文<lb/>
　　紫光閣曲宴外藩並回部詩以誌事<lb/>
　值嵗外藩入覲顔新増伯克序年班四方來賀誠非易<lb/>
　三接推恩未可刪筐篚兩廂頒等第魚龍百戲鬬斑斕<lb/>
　西師繪壁思羣力敢曰折衝尊爼間<lb/>
　　戰圖補詠<hi>冇序</hi>
<pb n="KR2k0039_WYG_000-166a"/>
　　西師定功於己卯越七年丙戌戰圖始成因詳詢軍<lb/>
　　營征戰形勢以及結搆丹青有需時日也夫我將士<lb/>
　　出百死一生為國宣力頼以有成而使其冺滅無聞<lb/>
　　朕豈忍為哉是以紫光閣既勒有功臣之象而此則<lb/>
　　各就血戰之地繪其攻堅斫銳斬將搴旗實蹟以旌<lb/>
　　厥勞而表厥勇爾時披露布已有成詠者即書之幀<lb/>
　　間其未經㸃筆者兹特補詠凡六事禮不云乎聴鼓<lb/>
　　鼙之聲則思將帥之臣撫是圖也有不啻若彼之感<lb/>
<pb n="KR2k0039_WYG_000-166b"/>
　　先是宵旰勤勞雖日神馳於連營列陣之間此則目<lb/>
　　擊心存竟如指揮諸將士於折衝禦侮之際而痛定<lb/>
　　之懼予惟益欽<lb/>
天眷於無窮凛月盈於有永遑敢自詡坐謀伐赫濯而忘<lb/>
　　兢業哉<lb/>
　　　鄂壘扎拉圖之戰<lb/>
　　丙子冬將軍兆恵聞準噶爾宰桑等煽亂自濟爾哈<lb/>
　　朗移兵甫至鄂壘扎拉圖突遇達什策凌等賊衆無<lb/>
<pb n="KR2k0039_WYG_000-167a"/>
　算因乘其不備夜出衝殺殱千餘人爾時噶爾藏多<lb/>
　爾濟扎那噶爾布等渠酋㑹兵邀歸路連戰不退兆<lb/>
　惠等且守且進適朕所遣圖掄楚等援兵至并力夾<lb/>
　擊賊始解圍遁去我軍全隊迴至巴里坤<lb/>
以誠馭詐致相輕<hi>阿逆竄跡哈薩克勢將就縳乃以譎計緩師將軍達爾黨阿不審虚實按</hi>
<hi>兵待獻遂失事㑹而厄魯特宰桑之從征者既心輕將帥所為因復同謀變亂</hi>哈薩纔廻譎變<lb/>
生戊巳駐營攜少卒<hi>時兆惠為副將軍駐兵濟爾哈朗所攜不過偏師鎮守伊犂等處而</hi>
<hi>已猝值叛賊坌集因以少擊衆全軍而出</hi>螳螂怒臂阻前程直何畏曲中宵<lb/>
<pb n="KR2k0039_WYG_000-167b"/>
出一可當千衆賊驚竟得全師逢接騎整軍後入大功<lb/>
成<lb/>
　　庫隴癸之戰<lb/>
　庫隴癸附近伊犂我師三入𠞰賊時叛黨昂克圖塔<lb/>
　爾巴等四宰桑據險藏匿兆惠所率將士纔八十餘<lb/>
　人夜進山口鏖戰時曉霧迷漫布庫圖特克爾得克<lb/>
　二宰桑脱身逃去其餘悉被斬獲時戊寅三月十六<lb/>
　日也<lb/>
<pb n="KR2k0039_WYG_000-168a"/>
威弧有事射天狼三穴窮追那許藏挺險賊人雖鼠竄<lb/>
擣虚士氣正鷹揚五更直襲屯營寨兩騎先收牧馬羊<lb/>
<hi>兆惠於奪險攻賊時分遣侍衛扎延保投誠厄魯特達什車楞二人收其牧羣以故賊不能脱</hi>以少擊<lb/>
多張撻伐將軍誠勇著旂常<lb/>
　　通古思魯克之戰<lb/>
　霍集占兄弟負恩各據城反將軍兆惠既定庫車烏<lb/>
　什等遂直抵葉爾羌薄城南賊衆馬步二萬餘兆惠<lb/>
　所領兵不過三千率以渡黑水河者纔五百騎迎敵<lb/>
<pb n="KR2k0039_WYG_000-168b"/>
　血戰適喀什噶爾賊黨後至我軍遂結營固守經冬<lb/>
　渉春己夘正月援兵繼進克敵奏功故繪通古思魯<lb/>
　克之戰以紀攻伐葉爾羌回城初交遇險之始事云<lb/>
兩回酋昔困莎車得地忘恩應<hi>去聲</hi>剪除赤翟蜂屯助白<lb/>
翟僑如狼顧庇榮如渡河騎卒五百耳背郭賊將二萬<lb/>
餘守壘竟同援兵進<hi>時副將軍富徳奉命領兵在道因命速進赴援而㕘贊大臣阿里衮</hi>
<hi>所辦巴里坤馬亦刻期至軍營遂大敗賊人兆惠等全軍已出然計我師掘壕守險已及百日矣</hi>忠誠<lb/>
迴憶益欷歔<lb/>
<pb n="KR2k0039_WYG_000-169a"/>
　　霍斯庫魯克之戰<lb/>
　逆酋因葉爾羌喀什噶爾既破失其巢窟悉衆逃竄<lb/>
　㕘贊大臣公明瑞於閏六月十五日選兵邀截偵知<lb/>
　兩酋暫息塞爾古勒是地為去拔達克山安集延兩<lb/>
　處之要路時二酋欲赴拔達克山而賊之衆伯克悉<lb/>
　力窮追至霍斯庫魯克賊避其輜重婦子以六千人<lb/>
　登山成列我軍先至者九百騎即奮勇仰攻轉戰三<lb/>
　時斬馘數百俘其男婦駝馬賊遂轉向拔達克山一<lb/>
<pb n="KR2k0039_WYG_000-169b"/>
　路而逃明瑞仍督兵追躡後㑹副將軍富徳等軍有<lb/>
　阿爾楚爾伊西洱庫爾淖爾等處之戰<lb/>
回城既定進追兇雙耳山前竄跡逢<hi>回語霍斯庫魯克者華言雙耳也</hi>
賊已六千横據嶺兵纔九百仰攻峯遮回安集延逃路<lb/>
直躡拔達<hi>平聲</hi>山去踪將卒同心奮敵愾千秋國史勒勲<lb/>
庸<lb/>
　　阿爾楚爾之戰<lb/>
　二酋於霍斯庫魯克為明瑞所創懼我師勇鋭難當<lb/>
<pb n="KR2k0039_WYG_000-170a"/>
　設伏於阿爾楚爾兩山峯頂以待我師時富徳明瑞<lb/>
　等軍皆合諸大臣集議衆寡相殊彼又先據險要非<lb/>
　整旅結陣難出萬全因以健鋭營火器當其中堅更<lb/>
　張兩翼設竒兵統計以三千人之衆克敵致果所傷<lb/>
　者一卒殺賊至千餘人陣斬其大伯克數十始披靡<lb/>
　逃竄急追躡之遂及之於伊西洱庫爾淖爾<lb/>
霍斯庫魯遁餘魂合旅窮追至水源蕃部勤王随契苾<lb/>
<hi>時布魯特皆随軍為嚮道</hi>旗軍勵志定堅昆蚩尤所恃依重險風后<lb/>
<pb n="KR2k0039_WYG_000-170b"/>
宛同握八門健鋭營兵精火器雪山倐作陸渾原<lb/>
　　伊西洱庫爾淖爾之戰<lb/>
　我師乘勝追賊七月十一日抵伊西洱庫爾賊復據<lb/>
　山阻水此地山髙石危淖爾縁邊僅容單騎大和卓<lb/>
　木波羅泥都先據山嶺為往拔達克山之計小和卓<lb/>
　木霍集占以衆賊阻絶淖爾隘口與我對敵我兵分<lb/>
　布攻擊竪纛招降衆賊跳崖丐命阻水者蹂躙淤泥<lb/>
　中霍集占止之不能遂奪馬繞山㑹其兄遁往拔達<lb/>
<pb n="KR2k0039_WYG_000-171a"/>
　克山我軍直壓其境索取賊魁自是之後兵不血刄<lb/>
　矣<lb/>
三交三勝武貔雄<hi>霍斯庫魯克阿爾楚爾及此凡三戰皆以少勝衆</hi>黠鼠徒嗟<lb/>
五技窮一綫㳂溪進魚貫千尋列嶂突蠶叢遊魂釡底<lb/>
雖潛脱馳檄天邊竟定功蕆事追思臨事慎持盈永以<lb/>
勵深衷<lb/>
　<lb/>
　<lb/>
<pb n="KR2k0039_WYG_000-171b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定皇輿西域圖志卷首三<lb/>
<pb n="KR2k0039_WYG_000-172a"/>
欽定四庫全書<lb/>
欽定皇輿西域圖志卷首四目録<lb/>
天章四<lb/>
　紫光閣五十功臣像贊<hi>有序</hi>
　　<hi>附</hi>奉<lb/>
勅恭撰紫光閣次五十功臣像贊<hi>并跋</hi>
　<lb/>
　<lb/>
<pb n="KR2k0039_WYG_000-172b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定皇輿西域圖志卷首四目録<lb/>
<pb n="KR2k0039_WYG_000-173a"/>
　欽定四庫全書<lb/>
　欽定皇輿西域圖志卷首四<lb/>
　天章四<lb/>
　　紫光閣五十功臣像贊<hi>有序</hi>
　　西師之役頼<lb/>
天佑乘時運資衆力拮挶擘畫幸底厥績固非予一人所<lb/>
　　敢逆料敢期必也然稍可以謝衆論愜深衷者無他<lb/>
　　則以賞罰信而應機速耳語曰日中必熭操刀必割<lb/>
<pb n="KR2k0039_WYG_000-173b"/>
　　言應機宜速也書曰罪疑惟輕功疑惟重言賞罰宜<lb/>
　　信也機之來發於無窮之源而應以萬變之極蓋難<lb/>
　　言之若夫信賞罰似非難事而亦有所難者則以不<lb/>
　　能因物付物有所容心於其間耳且罪疑而後從輕<lb/>
　　若不疑而亦從輕則偷生者何懼焉功不疑而從重<lb/>
　　其理固當然渉疑而屢從重則冐賞者生心而真功<lb/>
　　反有向隅者矣是知疑不可也夫不疑而功惟真功<lb/>
　　賞斯重焉罪惟真罪罰斯必焉則捨命灰軀冒矢石<lb/>
<pb n="KR2k0039_WYG_000-174a"/>
　投鋒鏑之倫孰不勸以懲乎兹者事定功成寫諸功臣<lb/>
　像於紫光閣朕親御丹鉛各系以贊不過譽不尚藻<lb/>
　惟就諸臣實事録之並闡其義如右雲臺二十有八<lb/>
　凌煙閣二十有四而此五十人者則以國家中外一<lb/>
　統宣力者衆然此猶舉其尤赫者若夫斬將搴旗建<lb/>
　一績致一命者亦不忍其泯滅無聞將亦圖其形而<lb/>
　命儒臣綴辭焉<lb/>
　　大學士一等忠勇公傅恒<lb/>
<pb n="KR2k0039_WYG_000-174b"/>
世胄元臣與國休戚早年金川亦建殊績定策西師惟<lb/>
汝予同酇侯不戰宜居首功<lb/>
　　定邊將軍一等武毅謀勇公户部尚書兆惠<lb/>
濟爾哈朗喀喇烏蘇兩番襲迫均保無虞以智濟險以<lb/>
誠感衆卓哉崇勲闢我提封<lb/>
　　原定北將軍一等誠勇公兵部尚書班第<lb/>
元戎率師平定伊犁而何阿逆叛亂乘危變出不期投<lb/>
軀西漠故里櫬歸痛哉酹酌<lb/>
<pb n="KR2k0039_WYG_000-175a"/>
　　原靖逆將軍三等義烈公工部尚書納穆扎爾<lb/>
我懐賢勞命將往代正值黑水猖獗鼠輩以二百衆陷<lb/>
萬賊中因縁狥節勇濟以忠<lb/>
　　定邊右副將軍親王品級超勇郡王策布登扎布<lb/>
拍馬彎弓無敵所向不曽讀書如古名將和洛霍斯少<lb/>
勝衆彼超勇親王額駙之子<lb/>
　　定邊右副將軍一等靖逺誠勇侯理藩院尚書富<lb/>
　　　徳<lb/>
<pb n="KR2k0039_WYG_000-175b"/>
古云福將信有其言所遇均吉勇冠軍門不寧一勇兼<lb/>
善於謀吉林拔萃特賜封侯<lb/>
　　原定逺右副將軍二等超勇伯内大臣薩拉爾<lb/>
彼中宰桑識時早歸副帥以往克贊戎機拔身戰出不<lb/>
忘本朝云胡不死責備則澆<lb/>
　　原大學士三等忠勤伯陜甘總督黄廷桂<lb/>
外任封疆内司綸綍俾理儲胥經權弗絀殫誠盡智事<lb/>
恊予心未同凱宴痛惜曷任<lb/>
<pb n="KR2k0039_WYG_000-176a"/>
　　參贊大臣和碩親王固倫額駙色布騰巴爾珠爾<lb/>
惟科爾沁世連婣戚魯舘承訓王庭宣力㕘贊軍務賊<lb/>
營夜侵中創弗退嘉乃忠心<lb/>
　　㕘贊大臣固山貝子扎拉豐阿<lb/>
準夷之叛奉命在道賊遮中途屢戰不撓其志既篤其<lb/>
材亦英蓋自髫年教養禁廷<lb/>
　　㕘贊大臣扎薩克多羅郡王羅卜藏多爾濟<lb/>
渭陽所出扎薩穎材命帥本部宣力龍堆及愛隆阿單<lb/>
<pb n="KR2k0039_WYG_000-176b"/>
騎見虜降哈薩克厥功甚鉅<lb/>
　　參贊大臣多羅郡王額敏和卓<lb/>
土魯番族早年歸正命贊軍務以識回性知無不言言<lb/>
無不宜其心匪石不可轉移<lb/>
　　㕘贊大臣工部尚書舒赫徳<lb/>
屢受重寄亦屢左遷厲厥意懦䇿厥材賢白衣白水聞<lb/>
黑水信安衆進援爵秩重晉<lb/>
　　參贊大臣一等果毅公兵部尚書阿里衮<lb/>
<pb n="KR2k0039_WYG_000-177a"/>
富徳入援次呼爾璊䟎行戈壁馬不進焉以馬濟軍敵<lb/>
行夜襲同事建績曰鄂博什<lb/>
　　原㕘贊大臣三等襄勤伯總督鄂容安<lb/>
世臣知書料善論兵惜弗通語遂弗燭情變起倉卒力<lb/>
戰命畢用違其材實予之失<lb/>
　　參贊大臣一等承恩毅勇公户部侍郎副都統明<lb/>
　　　瑞<lb/>
椒室懿親年少志雄謂可造就俾學從戎獨出獨入既<lb/>
<pb n="KR2k0039_WYG_000-177b"/>
忠且壯屢立宏勲愜予所望<lb/>
　　參贊大臣工部侍郎副都統阿桂<lb/>
阿克敦子性頗捷敏力請從戎宜哉惟允身不勝衣心<lb/>
可干城楚材繼出為國之楨<lb/>
　　原參贊大臣三等子户部侍郎副都統三泰<lb/>
率二百人共詣軍營臨敵而退寧謂忠誠如早聞信何<lb/>
致殞身不前不後失二賢臣<lb/>
　　原參贊大臣前鋒統領騎都尉又一雲騎尉鄂安<lb/>
<pb n="KR2k0039_WYG_000-178a"/>
其兄徇節其弟忍使欲報兄讎固請不已黑水之挫復<lb/>
以捐身超雪前罪賞延後昆<lb/>
　　領隊大臣内大臣博爾奔察<lb/>
矍鑠請行索倫巨擘挽五石弓尚能殺賊如鷙之擊不<lb/>
留飛鳥馬援來歸殊恩榮老<lb/>
　　原領隊大臣安西提督總兵官豆斌<lb/>
宿將行間久矣宣力所董緑營遵其律則隊中獨喪是<lb/>
有命焉裹創慰衆益厪哀憐<lb/>
<pb n="KR2k0039_WYG_000-178b"/>
　　原領隊大臣甘肅提督總兵官髙天喜<lb/>
爪牙之將用不拘資感予特達効命何辭百戰百進義<lb/>
弗旋踵怒則面赤是謂血勇<lb/>
　　領隊大臣副都統塔什巴圖魯端濟布<lb/>
將軍黑水先衆徑渡固營待軍實端濟布衆寡稍挫倉<lb/>
卒周防奪回人馬勇且謀長<lb/>
　　領隊大臣䕶軍統領愛隆阿<lb/>
將門傑種拍張撫髀受將軍檄力戰全歸整師再進賈<lb/>
<pb n="KR2k0039_WYG_000-179a"/>
勇陷堅弟巴靈阿盡節軀捐<lb/>
　　領隊大臣前鋒統領墨爾根巴圖魯瑪瑺<lb/>
侍衛從征竒功屢立雖賊萬衆單騎直入陷陣馬仆距<lb/>
躍彎弓賊人咋舌稱天上雄<lb/>
　　領隊大臣内大臣副都統巴圖魯濟爾噶爾<lb/>
都爾伯特部中傑驍嘉其心直授職本朝凡與交戰義<lb/>
弗返顧師濟和闐不孤恩遇<lb/>
　　散秩大臣穆爾徳木圖巴圖魯齊凌扎布<lb/>
<pb n="KR2k0039_WYG_000-179b"/>
旗籍䝉古偏校從軍殺賊則奮鶻入鵶羣與噶布舒分<lb/>
守和闐保衆集事且有謀焉<lb/>
　　散秩大臣哈坦巴圖魯噶布舒<lb/>
躍馬抨弧先鋒鏖陣入俄羅斯得阿逆信和闐既定論<lb/>
功策勲衣錦歸籍散秩大臣<lb/>
　　副都統噶畢雅圖巴圖魯額爾登額<lb/>
軍門統事諸務勤宣亦能力戰突將無前入拔達山索<lb/>
逆回馘曉諭殊方是其偉績<lb/>
<pb n="KR2k0039_WYG_000-180a"/>
　　郡王霍集斯<lb/>
奉元戎檄擒達瓦齊後稍觀望旋迎我師同大軍進被<lb/>
圍黑水回部望族居之京邸<lb/>
　　貝子鄂對<lb/>
平伊犁時歸順勤王回部傑出其心允良往諭和闐被<lb/>
圍三月共噶布舒全守卓越<lb/>
　　内大臣鄂齊爾<lb/>
前無堅對後無返思持矟一呼千賊披靡揚揚英氣洸<lb/>
<pb n="KR2k0039_WYG_000-180b"/>
洸偉身與薩拉爾蓋同部人<lb/>
　　散秩大臣喀喇巴圖魯阿玉錫<lb/>
於格登山賊據險守率廿四人間道襲後諸賊大潰爰<lb/>
以成功本厄魯特降順効忠<lb/>
　　原散秩大臣騎都尉達什策凌<lb/>
衛拉從征喑啞咤叱額駙受創衛䕶以出用賜殊恩用<lb/>
益奮感畢命回城每懷惻慘<lb/>
　　副都統鄂博什<lb/>
<pb n="KR2k0039_WYG_000-181a"/>
索倫營總乙亥出師老而益壯頗識戎機厄魯回部胥<lb/>
聞其名聳身馬上如擊兎鷹<lb/>
　　副都統圖布巴圖魯温布<lb/>
生不知懼戰不知退亦不受傷銅額鐵背弓可擔水箭<lb/>
如鍫鏵温侯名布是耶非耶<lb/>
　　副都統克特爾克巴圖魯由屯<lb/>
本射生手狼不暇走以之殺賊如探囊取竒功屢建亦<lb/>
因閲厯世職崇階酬其勞勣<lb/>
<pb n="KR2k0039_WYG_000-181b"/>
　　原副都統騎都尉又一雲騎尉三格<lb/>
渾齊全遯疎防降謫從軍贖罪每戰必力黑水殞命豁<lb/>
罪論功圖象紫光表忠無窮<lb/>
　　原頭等侍衛舒布圖鎧巴圖魯竒徹布<lb/>
包沁之叛千賊一身賜巴圖魯昉乎斯人後復屢戰喪<lb/>
哈薩克始終於是曷勝悼惜<lb/>
　　頭等侍衛博克巴圖魯老格<lb/>
哈薩錫拉呌詉稱亂趨羊適過以計解難後復從軍屢<lb/>
<pb n="KR2k0039_WYG_000-182a"/>
戰屢進單馬衝突獅子奮迅<lb/>
　　頭等侍衛墨爾根巴圖魯達克塔納<lb/>
庫車圍攻命守要害偵賊來援周防以待賊郤乃前賊<lb/>
前乃郤引至大隊是鞣是膊<lb/>
　　頭等侍衛薩穆坦<lb/>
厄魯刼運搆釁互戕識時拔出致力疆場首被掄選往<lb/>
拔達山譯語曉譬共索馘還<lb/>
　　原二等侍衛固濟爾巴圖魯雲騎尉璊綽爾圖<lb/>
<pb n="KR2k0039_WYG_000-182b"/>
捉生以出被回所遮衆寡不敵矢盡堪嗟罵賊以死雖<lb/>
死猶生時共事者達什策凌<lb/>
　　二等侍衛哈朗圭巴圖魯塔瑪鼐<lb/>
聞戰則喜無生有死五易馬進終弗却視身不及膽心<lb/>
則乏謀用以衝陣勝五百牛<lb/>
　　原二等侍衛哈布台巴圖魯富錫爾<lb/>
三巴圖魯於中之一要遮色楞忽堕其術不及彎弓白<lb/>
刃揮霍猶斬數人之死弗卻<lb/>
<pb n="KR2k0039_WYG_000-183a"/>
　　二等侍衛額爾克巴圖魯海蘭察<lb/>
烈風掃枯迅其奚難亦頼衆傑摧敵攻堅於塔巴台射<lb/>
巴雅爾是其偉績勇鮮倫比<lb/>
　　原二等侍衛雲騎尉富紹<lb/>
黑水築柵未畢賊侵蜂屯蟻雜攘攘林林持將軍令意氣<lb/>
昂藏來往慰衆銃殞堪傷<lb/>
　　三等侍衛賽音博勒克巴圖魯扎竒圖<lb/>
狗盜雞鳴孟嘗不棄竊馬何害用人之際間道達檄首<lb/>
<pb n="KR2k0039_WYG_000-183b"/>
遴斯人雙雄比肩衝出萬軍<lb/>
　　三等侍衛什倫哈什哈巴圖魯阿爾丹察<lb/>
騎二駿馬縱兩神鶻回如瓦雀伏不敢發共扎竒圖左<lb/>
旋右抽卒致軍信効力獨優<lb/>
　　三等侍衛卓里克圖巴圖魯五十保<lb/>
軍檄再發更掄五英馳驛餘月迅至北京捨身報國不<lb/>
可數算舉其尤者圖形作贊<lb/>
　　<hi>附</hi>奉<lb/>
<pb n="KR2k0039_WYG_000-184a"/>
勅恭撰紫光閣次五十功臣像贊<hi>并跋</hi>
　　　㕘贊大臣一等誠勇公都統巴禄<lb/>
　準部回城咸慴將種慟父殞賊殺賊逾勇兩世濟美<lb/>
　同上凌烟古稱定逺其何有焉<lb/>
　　　㕘贊大臣杭州將軍福禄<lb/>
　戰呼爾璊險艱戮力建駐和闐亦資部勒出勷贊畫<lb/>
　入晉庸封移鎮武林旌節雍容<lb/>
　　　原領隊大臣寧夏將軍一等子和起<lb/>
<pb n="KR2k0039_WYG_000-184b"/>
　整旅追亡計擒巴雅肘腋釁成曰維呢嗎一翎歸報<lb/>
　嚄唶如生罪人斯得刳祭於塋<lb/>
　　　㕘贊大臣喀爾喀扎薩克和碩親王桑寨多爾<lb/>
　　　　濟<lb/>
　藩部名王英姿卓鑠繕邊助討匪渝其恪濛瀛冠帶<lb/>
　檄調不煩歸爾屏翰以鑰北門<lb/>
　　　㕘贊大臣喀爾喀扎薩克多羅郡王車木楚克<lb/>
　　　　扎布<lb/>
<pb n="KR2k0039_WYG_000-185a"/>
　朔方蕃衛忠慤夙敦收烏梁海甌脱氣吞更躙叛魁<lb/>
　青滚雜卜五等既崇三遷彌速<lb/>
　　　原領隊大臣都統滿福<lb/>
　言率新附渠酋是擒而何汙裸鼠首狼心遇伏不撓<lb/>
　穿齦賊輩睠彼陣雲精英豈昧<lb/>
　　　領隊大臣甘州提督閆相師<lb/>
　薄庫車門石著於額屹不為動觀者舌咋葉羌之役<lb/>
　虚擣亢批雄姿偉幹足鎮關西<lb/>
<pb n="KR2k0039_WYG_000-185b"/>
　　　領隊大臣哈密郡王品級貝勒玉素富<lb/>
　筠沖望族作蕃伊昔以通回情軍諮是擇六城既納<lb/>
　二豎焉逃其鎮烏什吠不夜嘷<lb/>
　　　頭等侍衛副都統西朗阿巴圖魯查拉豐阿<lb/>
　手格猛虎曽不色變矧驅羣羊窮回敢面昔巴圖魯<lb/>
　曰丁將軍孫西朗阿克紹前聞<lb/>
　　　領隊大臣副都統瑚爾起<lb/>
　突擒渾齊其氣如虹及降勃律烏幕占風圍解和闐<lb/>
<pb n="KR2k0039_WYG_000-186a"/>
　戰鏖大食麾蝥而登威著西域<lb/>
　　　原領隊大臣副都統阿敏道<lb/>
　逆回反噬狂同䝟狗往諭變生恥汚賊手裂眦唾詈<lb/>
　止水明操阿克蘇河猶聞怒濤<lb/>
　　　副都統墨爾根巴圖魯伍岱<lb/>
　轉戰朔庭鎧盡蟣蝨射昂可圖組縻尺一拔㦸成隊<lb/>
　績著回中摧堅入險積健為雄<lb/>
　　　副都統觀音保<lb/>
<pb n="KR2k0039_WYG_000-186b"/>
　濟爾哈朗力固噶蘭喀喇烏蘇襲迫復完衆謂神兵<lb/>
　出兩竒厄論據守功兵一賊百<lb/>
　　　領隊大臣肅州鎮總兵官五福<lb/>
　礮車失衛謫官示懲輜重克全復鎮旌能功於過觀<lb/>
　瑕不瑜匿况同苦甘允率爾職<lb/>
　　　回部公和闐阿竒木伯克阿什黙特<lb/>
　烏什右姓負弩最先偕我虎臣往收和闐風鶴之時<lb/>
　孤城兀守嘉此忠勤俾勸爾後<lb/>
<pb n="KR2k0039_WYG_000-187a"/>
　　　回部公喀什噶爾阿竒木伯克噶岱黙特<lb/>
　身本回族願効前驅軍門再欵道梗勿渝出入諸艱<lb/>
　始終一節列爵專城以旌英傑<lb/>
　　　前鋒㕘領特古爾得爾巴圖魯艮音太<lb/>
　焚箐轟碉金川著績厯戰西陲每當鋒鏑凖夷既喙<lb/>
　回部斯瞠所嚮披靡健鋭之英<lb/>
　　　署㕘領額爾克巴圖魯巴岱<lb/>
　搤博羅特賊魁莫逋迨捍和闐獨入其郛墜馬驍騰<lb/>
<pb n="KR2k0039_WYG_000-187b"/>
　裹搶草草猶左右射應絃輒倒<lb/>
　　　協領布彦圖巴圖魯布爾哈<lb/>
　掉鞅伊犁彎弧洱海入陣拍張不煩厲乃踰溝拔寨<lb/>
　敚礮傾臺肯辜纓組捦生始迴<lb/>
　　　察哈爾總管蘇朱克圖巴圖魯納蘭圖<lb/>
　隨征絶漠戰則請前旋上和門計級絫然手奪賊鎗<lb/>
　還以刺賊渾齊之追厥功尤特<lb/>
　　　原領隊大臣察哈爾總管坤都爾巴圖魯巴寧<lb/>
<pb n="KR2k0039_WYG_000-188a"/>
　　　　阿<lb/>
　見賊輒怒如刺必拔戰布拉齊矢石交戞奮身揮突<lb/>
　竟殞賊中既臠叛首祭以報忠<lb/>
　　　索倫總管齊達克齊巴圖魯阿爾哈爾沁<lb/>
　背城阻水兼臨斷橋濡泥入坎神力獨超歴事戎行<lb/>
　金創常滿遂由伍卒洊階總管<lb/>
　　　索倫總管哈坦巴圖魯薩壘<lb/>
　重圍趣援銜枚聴令閲五日夜衝鋒彌勁不寧惟是<lb/>
<pb n="KR2k0039_WYG_000-188b"/>
　軍伐夙優招三戎部蹙兩叛酋<lb/>
　　　原索倫總管賽沙爾泰巴圖魯扎爾善<lb/>
　黑水一彴躍馬横戈如入無人格殺獨多詎云力盡<lb/>
　結纓氣倍烏孫大宛屢試功在<lb/>
　　　索倫佐領克圖爾克巴圖魯諾璊察<lb/>
　追固爾板戰哈薩克手與賊持縱銜弛勒屢躓屢起<lb/>
　卒俘以還征袍不解創血常殷<lb/>
　　　頭等侍衛什爾瑪海巴圖魯徳爾森保<lb/>
<pb n="KR2k0039_WYG_000-189a"/>
　桓桓虎賁擢儁龍江回湟濟師鞚飛駿駹屢蹴逆渠<lb/>
　誓作葅醢實副嘉名什爾瑪海<lb/>
　　　頭等侍衛塔蘇爾海巴圖魯占頗圖<lb/>
　修羅障日恃其有手一矢洞之血及於肘射巴雅爾<lb/>
　能事不虚問所挽弓十四力餘<lb/>
　　　頭等侍衛固勇巴圖魯伊薩穆<lb/>
　援兵雖來畫塹相望孰騎而呼為告無恙維巴圖魯<lb/>
　偕往趣師其衝賊隊如分水犀<lb/>
<pb n="KR2k0039_WYG_000-189b"/>
　　　三等侍衛克什克巴圖魯伍克什爾圖<lb/>
　預軍門選聨鑣致書纏頭㡬萬翩如入虚達阿克蘓<lb/>
　趼將及膝鉛彈在背至今未出<lb/>
　　　三等侍衛克爾車赫巴圖魯沙津察<lb/>
　誰從間道同緘蠟丸瞋目大呌勢無萬難矢石之交<lb/>
　得路一綫克爾車赫洵稱膽練<lb/>
　　　三等侍衛坤都爾巴圖魯扎敦察<lb/>
　超距長才且戰且走非突圍者乃斬關手待我具五<lb/>
<pb n="KR2k0039_WYG_000-190a"/>
　壯哉此行奚啻同袍蓋心膽并<lb/>
　　　頭等侍衛丹巴巴圖魯莽喀察<lb/>
　控弦疆場横槊沙磧還經黑水中流投策蠭屯蟻聚<lb/>
　跳盪隻身捉生燒寨勇著索倫<lb/>
　　　頭等侍衛布哈巴圖魯齊里克齊<lb/>
　行不旋顧戰不待援既征朔漠還使西宛萬里折衝<lb/>
　千夫辟易錫號布哈實惟名覈<lb/>
　　　頭等侍衛卓里克圖巴圖魯額訥慎<lb/>
<pb n="KR2k0039_WYG_000-190b"/>
　一戰伊犁再呼爾璊<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身入賊賊營夜翻被刺者三<lb/>
　搶痕斜竪牌以紀功勇猶可賈<lb/>
　　　原頭等侍衛瑚集圖<lb/>
　以五十人斷河源路七千餘衆莫敢泅渡既彰嘉績<lb/>
　還送急徵遇賊捐軀悼惜曷勝<lb/>
　　　原二等侍衛克丑巴圖魯寧古禮<lb/>
　羽林材武奮跡巖疆單騎冞入捷若探囊花門堞摧<lb/>
　黑水礮奪裹革而還生氣咄咄<lb/>
<pb n="KR2k0039_WYG_000-191a"/>
　　　原三等侍衛伊徳爾巴圖魯奎瑪岱<lb/>
　枕戈幕庭有進無退更隨大帥馳壁往代長虵封豕<lb/>
　首塗告偵死綏倉猝猶揮短兵<lb/>
　　　原三等侍衛特通額<lb/>
　絶徼折衝志存幹蠱所向無前不待棡鼓渡河遘險<lb/>
　矢盡於房罵賊以殉嚼齒勿忘<lb/>
　　　原藍翎侍衛莫寧察<lb/>
　略地湟中嘯聚云火霹靂弦鳴箙無餘笴一間老屋<lb/>
<pb n="KR2k0039_WYG_000-191b"/>
　固壘坐焚崑岡貞玉氣尚干雲<lb/>
　　　二等侍衛丹巴巴圖魯那木查爾<lb/>
　于思棄甲誰當一隊徑率百人攻其腹背手取回礮<lb/>
　回膽盡寒鐵繡糢糊横捎左鞍<lb/>
　　　二等侍衛特古思巴圖魯塔尼布<lb/>
　唾手縛賊賊莫能奪引身救人人無不脱西拔達山<lb/>
　北俄羅斯獨來獨往翳特古思<lb/>
　　　二等侍衛哈什哈巴圖魯瑪格<lb/>
<pb n="KR2k0039_WYG_000-192a"/>
　徃來哈薩訖於諸回長身善戰辰韓異才肉薄葉羌<lb/>
　築堡自繕凡三閲月獨當一面<lb/>
　　　原二等侍衛哈什哈巴圖魯達爾漢<lb/>
　濟爾哈朗如蘖生苞提㡬歩卒突出前茅諭賊捐身<lb/>
　驚呼健者舊隸名蕃達什達瓦<lb/>
　　　三等侍衛卓克托巴圖魯恩特<lb/>
　初從參贊追奔漠北復從將軍蹴圍西極路逾萬里<lb/>
　時閲百旬洗甲蒲昌餘瘢滿身<lb/>
<pb n="KR2k0039_WYG_000-192b"/>
　　　三等侍衛西爾庫濟巴圖魯伊達木扎布<lb/>
　佽飛之杰凌厲朔陲諭降别部介馬而馳援呼爾璊<lb/>
　躡伊西洱彼竭我盈么䯢魄褫<lb/>
　　　三等侍衛庫爾察巴圖魯茂漢<lb/>
　北路西川舊勞弗替載進祁連新庸孰逮阿爾泰嶺<lb/>
　瑪那斯河訥可之獲其功實多<lb/>
　　　三等侍衛舒都拉呼巴圖魯西爾庫爾<lb/>
　龍武健士袴褶從戎戰經十數甲不一衷古亦有言<lb/>
<pb n="KR2k0039_WYG_000-193a"/>
　　殺敵致果聞桴躍鞍金瘡未裹<lb/>
　　　　原三等侍衛拜達爾<lb/>
　　别將百人往探回窟遇賊輒殲如手捫蝨鏖兩晝夜<lb/>
　　入圍出圍英姿颯爽仗節一揮<lb/>
　　　　原藍翎侍衛舒倫巴圖魯喀拉<lb/>
　　偕拜達爾結隊前鋒射生被遮援絶數重焚柵蹈火<lb/>
　　火烈具舉望者<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙謂目光炬<lb/>
　　　　藍翎侍衛固濟爾巴圖魯伊登古<lb/>
<pb n="KR2k0039_WYG_000-193b"/>
　　躡巴雅爾戰不避艱追霍集占抵拔達山顯號克膺<lb/>
　　宜固濟爾用厲顔行成勞是紀<lb/>
　　　<hi>臣</hi>等伏覩我<lb/>
　皇上懋膺<lb/>
天貺丕纘<lb/>
前猷炳<lb/>
　睿哲於先㡬攄<lb/>
　神謀於獨斷自相臣將臣下逮什伍兜鍪之士靡不禀<lb/>
<pb n="KR2k0039_WYG_000-194a"/>
　　　承<lb/>
　方略赴㑹投時是以嵗未五周蕩平準噶爾訖諸回部<lb/>
　豐庸偉伐伊古罕臻暨乎告<lb/>
廟策勲<lb/>
　上親第其著績尤赫者五十人圖形<lb/>
　　紫光閣<lb/>
　御製序贊系之重示褒異其在事宣勤効命有成勞堪<lb/>
　　　紀者雖功以次及而數亦如之則<lb/>
<pb n="KR2k0039_WYG_000-194b"/>
　勅<hi>臣</hi>等臚名摭實續為之贊<hi>臣</hi>等間考漢之雲臺唐之<lb/>
　　　凌煙閣其事羶薌志乘然所稱建竪非常足副鉅<lb/>
　　　典者指不多屈其他率參以侍從勛階際㑹成功<lb/>
　　　之侣裁取備數數又不越二十餘人而止以視<lb/>
　　今日之銘竹帛繪丹青嶽嶽洸洸焜燿後先者詎可<lb/>
　　　同年語哉<lb/>
　皇上建伊古未有之<lb/>
　大業垂伊古未有之<lb/>
<pb n="KR2k0039_WYG_000-195a"/>
至文傳信所資義無溢美臣等纂言載筆敢有侈矜顧<lb/>
　　惟幕府之捷書兵曹之功牒章章具在設以五十<lb/>
　　人中分舉一二置古圖畫間不知如何鋪張藻繢<lb/>
　　以為英竒卓越擅一代之閎規矣夫功以次及者<lb/>
　　如是况其著績尤赫者哉况其雄姿輩出奄有百<lb/>
　　人者哉㫖哉<lb/>
聖訓有云中外一統宣力者衆<hi>臣</hi>等跽誦繹思竊謂由<lb/>
　國運之隆始致人才之盛而得人才之盛益以翊<lb/>
<pb n="KR2k0039_WYG_000-195b"/>
　國運之隆嗣時億萬斯年顯融懿爍熙<lb/>
鴻號於無疆信有徵也<hi>臣</hi>等輇陋下材叨塵<lb/>
　樞禁茲獲奉<lb/>
詔颺言綴名簡末無任榮幸無任惶悚<hi>臣</hi>劉統勲<hi>臣</hi>劉<lb/>
　　綸<hi>臣</hi>于敏中恭跋<lb/>
　<lb/>
　<lb/>
欽定皇輿西域圗志巻首四<lb/>
<pb n="KR2k0039_WYG_000-196a"/>
　御製題輿地圖<lb/>
　括地多年仰<lb/>
聖猷<hi>輿地圖自康熙年間不能皇祖命人乘傳詣各部詳詢精繪而後定或有    身履其地者必周諮博訪</hi>
　<hi>而載之既成鎸以銅版垂諸永久</hi>覈真今復逮渠搜<hi>上年平定凖噶爾迤西諸部悉入版</hi>
　<hi>章因命都御史何國宗率西洋人由西北兩路分道至各鄂托克測量星度占侯氣節詳詢其山川險易道里</hi>
　<hi>逺近繪圖一如舊制</hi>閎誇詎類參軍註阸塞應同主史収益切覲<lb/>
　光周誥凜匪闗鑿空<hi>上聲</hi>漢臣求宇安嵗美吾恒願望<lb/>
　蜀寧當意更留<lb/>
<pb n="KR2k0039_WYG_000-196b"/>
　御製再題輿地圖叠前韻<lb/>
　敢云擴宇蕆<lb/>
前猷偃伯從兹罷勦搜厄魯馬牛無一牧筠冲屯堡並全<lb/>
　収<hi>乾隆乙亥平定凖噶爾各部既命何國宗等分道測量載入輿圖己卯諸囘部悉𨽻版籍復遣明安圖等</hi>
　<hi>前往按地以次釐定上占辰朔下列職方備繪前圖永垂徴信</hi>本朝文軌期同奉昧谷<lb/>
　寒暄重<hi>去聲</hi>細求無外皇清王道坦披圖奕葉慎貽留<lb/>
</p>
<p>
</p>
  </div>
</body>
</text>
</TEI>
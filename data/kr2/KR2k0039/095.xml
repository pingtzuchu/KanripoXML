<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0039_WYG_095-1a"/>
欽定四庫全書<lb/>
欽定皇輿西域圖志卷四十四<lb/>
　藩屬<lb/>
　　<hi>臣</hi>等謹按古盛王涵宥天下薄海内外咸訖聲教<lb/>
　　而必又有以及乎其餘於是乎享王接軌共球咸<lb/>
　　受朝正奉命史不絶書我<lb/>
　國家累洽重熙化敷域外朝鮮琉球暹羅安南之屬<lb/>
　　皆受朔來朝奉職惟謹而䝉古部落北則四十九<lb/>
<pb n="KR2k0039_WYG_095-1b"/>
　　旗喀爾喀鄂爾多斯諸部舊為臣僕西南則青海<lb/>
　　西藏𨽻我典屬維藩維翰中外一家乾隆二十年<lb/>
　　準噶爾平二十一年左部哈薩克内附二十二年<lb/>
　　右部哈薩克塔什罕東布魯特繼之二十四年回<lb/>
　　部平是時西布魯特安集延那木干瑪爾噶朗霍<lb/>
　　罕諸城拔達克山博洛爾部亦相率來歸二十七<lb/>
　　年復有愛烏罕等鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>奉表而至於是和通諸部<lb/>
　　次第偕來大䝉咸就甄陶<lb/>
<pb n="KR2k0039_WYG_095-2a"/>
　聲教及於無垠矣伏念西師之役<lb/>
　皇上惟期底定準夷纘成<lb/>
先緒即回部用兵亦以逆酋稔惡義在必伸自出師以迄<lb/>
　　　凱旋從未嘗勤思逺略有意招徠而<lb/>
　王師所過萬衆傾心呼籲投誠争先恐後僉言乆慕<lb/>
　天朝向為準噶爾所阻蔑以自通幸際廓清樂沾仁化<lb/>
　　　此益見西域之不可不及時蕩平而<lb/>
　至聖聲名洋溢凡有血氣莫不尊親此心此理洵有大<lb/>
<pb n="KR2k0039_WYG_095-2b"/>
　　　同者也為考諸部方輿躔度風土之跡暨歸誠本<lb/>
　　末著於篇以誌一時慕義歸仁之盛昔司馬遷有<lb/>
　　言張騫使西域傳聞其旁大國五六其詞恍惚無<lb/>
　　　可審證猶且詳諸史乘以誇逺馭矧<lb/>
　今日梯航玉帛萬里來庭星拱雲從不煩期㑹凡在<lb/>
　　通名諸國俾得據實編摩用昭我<lb/>
　皇朝大一統之業猗歟盛哉志藩屬第十九<lb/>
</p>
<p>
</p>
  </div>
</body>
</text>
</TEI>
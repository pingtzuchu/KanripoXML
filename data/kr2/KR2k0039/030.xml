<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0039_WYG_030-1a"/>
欽定四庫全書<lb/>
欽定皇輿西域圖志卷二十<lb/>
　山<lb/>
　　<hi>臣</hi>等謹按西北地當艮位扶輿磅礴其勢實居天<lb/>
　　下之脊語云西北多山有由來矣禹益隨刋世傳<lb/>
　　山經於西北尤備特其脈絡貫串支幹分合處多<lb/>
　　略而弗書後世搜竒鑿險之流目擊為難不免支<lb/>
　　離傳㑹無以徵信來者乃者<lb/>
<pb n="KR2k0039_WYG_030-1b"/>
王師奏凱開闢西陲二萬餘里亘祁連之長梁阨極疑<lb/>
　　之雄塞其間崇岡疊嶂側嶺横峯參錯逶迤竒偉<lb/>
　　崿列不可名狀總其要領界以天山北連沙漠有<lb/>
　　龍行迴顧之竒南挹渾河具鳥翼翕張之勢其餘<lb/>
　　條旁幹並起伏蜿蜓互標形勝以至鳥飛猿掛棧<lb/>
　　度繩懸之境靡不谺然砉然軒豁呈露自昔三十<lb/>
　　六國之雄譚詎誇聚米亦越七十二君之逺略難<lb/>
　　詡標銅已且夫雪山葱嶺作鎮金方史傳所垂固<lb/>
<pb n="KR2k0039_WYG_030-2a"/>
　　已標名絶域即今昔稱名荒墟參錯而譯音符契<lb/>
　　什一猶存如阿爾台之為金山騰格里之為天山<lb/>
　　木素爾之為雪山悉昭然可指他若突厥建北庭<lb/>
　　於鏃曷山在伊列河西當屬今伊犁河西之布哈<lb/>
　　山山經載敦薨山敦薨水出焉西注泑澤泑澤即<lb/>
　　蒲昌海為今羅布淖爾敦薨水為海都河則山當<lb/>
　　為今之海都山均堪借証而得况摹永和之碑尋<lb/>
　　貞觀之石高巖剔蘚境不盡於堯封邃谷磨崖疆<lb/>
<pb n="KR2k0039_WYG_030-2b"/>
　　未周於戎索以今荒磧不毛伊古棄為甌脱皆得<lb/>
　　目營手度搜羅遺跡使荆榛晦昧咸耀於光明重<lb/>
　　以<lb/>
聖天子奎文睿什昭回西極寧第狼居燕然之片石所<lb/>
　　得擬夫煒煒煌煌者歟志山第六<lb/>
</p>
<p>
</p>
  </div>
</body>
</text>
</TEI>
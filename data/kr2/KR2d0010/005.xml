<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_005-1a"/>
欽定四庫全書<lb/>
欽定重訂大金國志卷五<lb/>
　　紀年<lb/>
　　　太宗文烈皇帝三<lb/>
<hi>丁未</hi>天會五年春正月宋親王二人來軍前賀正<lb/>
　尼雅滿遣使入朝賀正頗不為禮<lb/>
庚子宋欽宗復如青城二月宋太上帝后及皇后皇太<lb/>
子親王妃嬪皆如金營<hi>按原書作皆挈而北考宋二帝北行在四月間不當遽言於此</hi>
<pb n="KR2d0010_WYG_005-1b"/>
<hi>今改正</hi>
　尼雅滿連遣人入城請宋帝車駕軍前議事且齎帝<lb/>
　所下詔書曰今已破汴二主不可復居宜于族中别<lb/>
　立一人以為宋國主仍去帝后號但稱宋王庚子欽<lb/>
　宗復如青城<hi>按宋欽宗再如金師在靖康二年正月庚子金史宋史通鑑綱目俱同是月辛</hi>
　<hi>卯朔庚子乃十日也原書既言庚子欽宗復如青城而其分注又云正月十一日尼雅滿遣人入城請車</hi>
　<hi>駕軍前議事二十九日又遣使請車駕出城二月十一日欽宗車駕出幸金營葢由雜採諸書未及審覈</hi>
　<hi>故致上下牴牾而以出降為幸金營尤為失實今並改正</hi>百姓數萬人阻扼車駕<lb/>
<pb n="KR2d0010_WYG_005-2a"/>
　曰陛下斷不可出恐既出後事在不測皆號泣不放<lb/>
　行欽宗亦泣下范瓊按劍怒曰皇帝本為兩國生靈<lb/>
　屈已求和今幸金營旦去暮即返矣若不使車駕出<lb/>
　城汝等亦無生理百姓大怒争投瓦礫以擊之瓊以<lb/>
　劍殺死攀輅之人數輩而去至軍營尼雅滿坐宋主<lb/>
　西向使左右以詔書示之諭以别立賢君之意二月<lb/>
　尼雅滿遣二人持書一詣太上皇一詣欽宗前曰今<lb/>
　日北國皇帝已有施行事件請車駕詣軍前聴候尼<lb/>
<pb n="KR2d0010_WYG_005-2b"/>
　雅滿坐而言曰今北國皇帝不從汝請别立異姓為<lb/>
　主使人擁宋主降自北道至一室以兵刃守之天明<lb/>
　有人呼宋主出曰太上至矣宋主視之見戎衣數十<lb/>
　人引太上由傍門小道而去皇族后妃諸王纍纍至軍<lb/>
　中日夜不止太上與欽宗各居一室后妃諸王皆不<lb/>
　得相見十六日尼雅滿坐帳中使人擁二帝至陛下<lb/>
　宣詔曰宜擇立異姓以代宋後仍令趙某父子前來<lb/>
　燕京令元帥府差人津遣是日以青袍易二帝衣服<lb/>
<pb n="KR2d0010_WYG_005-3a"/>
　以常婦之服易二后之服時惟李若水抱持大呼曰<lb/>
　帝號不可去龍章不可褫若水惟有死而已<hi>按原書此下有</hi>
　<hi>呉革結衆欲刼還二帝為范瓊誘殺之三句考呉革被殺事在三月中複見于此今刪正</hi>十七日<lb/>
　尼雅滿使騎吏持書示欽宗及太上曰元帥今遣汝<lb/>
　趨燕京朝皇帝已召康王至軍前同去南朝以張邦<lb/>
　昌為帝國號大楚矣夏四月二帝北遷<hi>按原書云十八日率駕北</hi>
　<hi>行考宋史及通鑑綱目宋二帝北行在四月庚申朔以此書楚國張邦昌錄証之亦合此又以為二月十</hi>
　<hi>八日殊為舛誤又二帝已降正尚稱車駕亦為失實今並改</hi>六月二十三日安肅軍<lb/>
<pb n="KR2d0010_WYG_005-3b"/>
　傳詔令往雲州聴候指揮<lb/>
李若水王履死之<lb/>
　吏部侍郎李若水之出使也修武郎王履副之若水<lb/>
　至軍前罵聲不絶絶粒不食尼雅滿怒囚之若水母<lb/>
　張氏聞變哭且言曰吾子死難必矣至是尼雅滿再<lb/>
　召若水若水厯數失信五事肆罵不已尼雅滿大怒<lb/>
　即圜丘下敲殺之若水將死奮罵愈厲軍中相謂曰<lb/>
　大遼之破死義者十數今南朝惟李侍郎一人而已<lb/>
<pb n="KR2d0010_WYG_005-4a"/>
　王履臨被殺時略無懼色且歌詩其末章云矯首問<lb/>
　天兮天卒無言忠臣効死兮死亦何愆人聞而悲之<lb/>
劉鞈徐揆死于金營<lb/>
　劉鞈守真定有威名金人欲用之鞈不可手書片紙<lb/>
　遣人遺其子曰忠臣不事二君此予所以死也乃以<lb/>
　衣絛自經<lb/>
　徐揆本太學生為書以責尼雅滿厲聲抗論乃被殺<lb/>
　<hi>按通鑑綱目劉鞈死在正月徐揆請欽宗還宫被殺在二月中太后太妃未至金營之前也</hi>
<pb n="KR2d0010_WYG_005-4b"/>
尼雅滿責金銀數不足殺宋從臣梅執禮等四人<lb/>
　戸部侍郎梅執禮禮部侍郎陳如賢<hi>通鑑綱目作知質</hi>刑部<lb/>
　侍郎程振給事中安扶<hi>綱目作安秩宋史通鑑與此同</hi>並坐根括金<lb/>
　銀不登悉敲殺之御史胡舜陟胡唐老姚舜明王俁<lb/>
　但各杖數百于是再括令畱守司差官百員分赴坊<lb/>
　巷遍括左諫議大夫洪芻分詣懿親蕃衍宅遍括<lb/>
三月朔尼雅滿以帝命立張邦昌為帝國號大楚<lb/>
　邦昌僣位之日風霾日色薄而有暈百官皆慘怛邦<lb/>
<pb n="KR2d0010_WYG_005-5a"/>
　昌亦變色然邦昌不御正殿不受常朝不山呼不稱<lb/>
　聖㫖與執政侍從坐議必自稱名遇我使至則遽易<lb/>
　服禁中諸門皆緘鎖題以臣邦昌謹封易詔曰手書<lb/>
宋呉革謀起兵范瓊誘殺之<hi>按原書此條在立張邦昌為帝之前考通鑑綱目邦</hi>
<hi>昌僣位吳革恥事異姓遂謀起兵今移正</hi>
　革初募兵後遷居同文館附者至數萬以圖迎二帝<lb/>
　事泄為范瓊所害革至死顔色不變人為泣下<lb/>
宋宗澤大軍至東京<lb/>
<pb n="KR2d0010_WYG_005-5b"/>
　春三月斡里雅布退夏四月尼雅滿退<hi>按原書此下云宋建炎元</hi>
　<hi>年宗澤為東京畱守考宋建炎建元在是年五月宗澤為東京畱守在是年六月遽書于此殊無倫次今</hi>
　<hi>刪正</hi>
宋張邦昌手書奉迎元祐太后復居延福宫<lb/>
　其䇿語有曰尚念宋氏之初首崇西宫之禮葢用太<lb/>
　祖即位迎周太后西宫故事庚午垂簾聴政邦昌以<lb/>
　太宰退處資善堂邦昌僣位至是凡三十三日<lb/>
甲戌宋張邦昌遣使奉迎康王<hi>按原書云宋張邦昌手書奉迎康王而以元祐</hi>
<pb n="KR2d0010_WYG_005-6a"/>
<hi>太后手書為邦昌之語殊為繆誤今據宋史通鑑綱目改正</hi>
　元祐太后手書告中外曰乃眷賢王越居近服已循<lb/>
　羣情之議俾膺神器之歸由康邸之舊籓嗣宋朝之<lb/>
　大統漢家之厄十世宜光武之中興獻公之子九人<lb/>
　惟重耳之尚在茲惟天意夫豈人謀尚期中外之協<lb/>
　心同定安危之至計庶臻小愒漸底丕平用敷告于<lb/>
　多方其深明于吾意<lb/>
宋張邦昌又率百官上表勸進康王<lb/>
<pb n="KR2d0010_WYG_005-6b"/>
　其表畧曰使生靈罹禍以無歸雖溝瀆自經而何益<lb/>
　輒學周勃安劉之計庶幾程嬰存趙之心邦昌繼至<lb/>
　伏地請死康王待以客禮且慰撫之<lb/>
夏五月宋康王即帝位于南京改元建炎六月安置張<lb/>
邦昌于潭州尋賜死<hi>按通鑑綱目邦昌以是年九月賜死</hi>
宋以宗澤為東京畱守<lb/>
尼雅滿由河東歸至雲中斡里雅布由河北歸至燕山<lb/>
約會于山後草地避暑議事斡里雅布病卒<lb/>
<pb n="KR2d0010_WYG_005-7a"/>
　幹里雅布知宋康王即位張邦昌入覲故㑹尼雅滿<lb/>
　于草地議送徽欽還宋尼雅滿未之許㑹斡里雅布<lb/>
　打毬冒熱以水沃胸背致傷寒而卒議遂中輟時六<lb/>
　月二十一日也<lb/>
秋尼雅滿自草地歸至雲中遣楊天吉約夏國同取陜<lb/>
西<hi>按原書此條有評論辭㫖淺陋今刪去</hi>
七月宋二帝自雲中如燕山府<lb/>
起燕山雲中上京東京遼東遼西平州長春八路𨽻于<lb/>
<pb n="KR2d0010_WYG_005-7b"/>
諸萬戸入取宋兩河諸州郡惟左監軍逹蘭親圍中山<lb/>
　宋兩河州郡自我師初入以指揮得便宜行事故各<lb/>
　據人馬以圖自固逐路帥司不能調發致無連衡相<lb/>
　援故一州既破復攻一州至是以京城失守河北州<lb/>
　郡盡為軍士作亂害之河東官軍多棄城南走兩河<lb/>
　州郡外無救援内復自亂于是我師乗而取之如俯<lb/>
　拾遺物惟中山慶源保莫祁洺冀磁相絳乆而乃克<lb/>
　<hi>按通鑑綱目云惟慶源府邢洺冀磁相乆而乃陷不言保莫祁三州考金史太宗紀天㑹二年九月棟摩</hi>
<pb n="KR2d0010_WYG_005-8a"/>
　<hi>取河間大敗宋師于莫州逹蘭克祁州永寧州保州順安軍皆降則此書兼言保莫祁三州者誤也</hi>逹<lb/>
　蘭親圍中山巨鎮守禦猶堅于他郡故也<lb/>
安班貝勒舎音摩都元帥病薨和里瑪代之<hi>按金史太宗紀天㑹</hi>
<hi>八年九月安班貝勒都元帥杲薨熈宗紀安班貝勒杲薨太宗意乆未決宗翰宗輔等議以和里瑪先帝嫡孫</hi>
<hi>當立相與請于太宗乃從之此書舎音摩之薨于五年又即言和里瑪代之皆與史不合</hi>和里瑪乃<lb/>
熈宗小名也是時熈宗方童稚帝擬為儲嗣故有是除<lb/>
是年冬除鄂勒歡<hi>武元第五子也</hi>為右副元帥代斡里雅布遂<lb/>
自國中至于燕山尼雅滿約諸將分征河南鄂勒歡自<lb/>
<pb n="KR2d0010_WYG_005-8b"/>
燕山率衆由清滄渡河以征山東<lb/>
　尼雅滿知張邦昌之廢故約諸將分征河南攻山東<lb/>
　者鄂勒歡攻西京者尼雅滿又除萬戸羅索為陜西<lb/>
　路先鋒都統以萬戸薩里罕貝勒副之以攻陜西宋<lb/>
　賀師範以陜西兵與我師戰于八公原敗死<lb/>
尼雅滿自雲中率衆下太行渡河陽再取西京及遣尼<lb/>
楚赫博索徹克穆等以攻漢上<lb/>
　時宋鄭建雄守河陽翟進扼河清白磊我師不得渡<lb/>
<pb n="KR2d0010_WYG_005-9a"/>
　尼雅滿乃以重兵屯河陽城北以疑建雄與進隂遣<lb/>
　尼楚赫領輕騎九百渡河還攻河陽南城建雄之軍<lb/>
　遂潰尼雅滿得渡首敗姚慶軍于偃師慶死之西京<lb/>
　官吏棄城南走殘民開門以降尼雅滿遂入西京屯<lb/>
　于大内以代州降守嗣本知河南府事且遣尼楚赫<lb/>
　前攻漢上尼雅滿不自行者時以宗澤守東京恐邀<lb/>
　其後故親自據西京與宗澤相持使漢上之師無後<lb/>
　顧之後也<lb/>
<pb n="KR2d0010_WYG_005-9b"/>
羅索自河中由同州韓城縣界越河以攻長安<lb/>
　時羅索屯河中蘇村宋軍扼蒲津西岸我師不得渡<lb/>
　遂潛從韓城上流一夕履冰而渡直攻長安于是<lb/>
　安之衆不戰而潰<lb/>
是嵗五月以後宋髙宗建炎元年<lb/>
<hi>戊申</hi>天會六年春正月尼楚赫與其弟博索兵二十萬下<lb/>
宋鄧州<hi>按原書係此條于二月在尼雅滿屯西京一條之後今據宋史通鑑綱目移正</hi>
　帥臣范致虚遁走<hi>按原書作危致虚據宋史及通鑑綱目改正</hi>劉汲死之<lb/>
<pb n="KR2d0010_WYG_005-10a"/>
　南陽儲峙甚多至是悉為我有并刷鄧汝金房凡四<lb/>
　州之民以歸<lb/>
尼雅滿屯西京鄂勒歡取青濰二州而還羅索取長安<lb/>
攻鳳翔秦鳳等路為張嚴所敗尼雅滿聞之將自西京<lb/>
提兵西援羅索行次會陜府聞嚴已敗績羅索北渡蒲<lb/>
津故尼雅滿復取平陸渡河由解梁晉絳以歸雲中<lb/>
　羅索至鳯翔宋守臣劉清臣棄城遁熈河帥張深遣<lb/>
　禆將劉惟輔來禦惟輔舞槊刺殺哈富大王羅索退<lb/>
<pb n="KR2d0010_WYG_005-10b"/>
　走張深更檄張嚴以兵繼進時尼雅滿知羅索為張<lb/>
　嚴所襲又聞韓世忠兵至故棄西京分兵親援羅索<lb/>
　且畱烏紳伊都之衆以待世忠之至既而嚴趨鳯翔<lb/>
　戰五馬山下羅索伏兵于五里坡嚴至伏發死之羅<lb/>
　索謀趨涇州又為曲端使呉玠所敗尼雅滿焚掠西<lb/>
　京取平陸渡河由解絳晉汾以歸雲中羅索自馮翊<lb/>
　渡河破潼闗及同華陜于是知延安王庶遣將斷河<lb/>
　橋又遣將屯龍水峽<hi>按通鑑綱目皆作神水峽</hi>斷我歸路羅索遂<lb/>
<pb n="KR2d0010_WYG_005-11a"/>
　歸<hi>按通鑑綱目張嚴敗死在三月羅索為呉玠所敗走同華在四月北歸在五月此因言羅索事遂終</hi>
　<hi>言之爾</hi>
三月逹蘭克中山府<lb/>
　中山自宋靖康末受圍至是三年乃克初逹蘭圍中<lb/>
　山宋陳亨伯冒圍入城固守踰半年我師不能下至<lb/>
　是呼總管欲盡使城中兵出擊總管以衆寡不敵辭<lb/>
　遂斬以徇復呼部將沙振使往振固辭亨伯固遣之<lb/>
　振懼潛裹刀入府害亨伯并其家十七人城破我師<lb/>
<pb n="KR2d0010_WYG_005-11b"/>
　見其尸曰南朝忠臣也<lb/>
宋翟進復西京<hi>按原書此上二條在烏紳伊都敗翟進一條之後前後倒置今據通鑑綱目移</hi>
<hi>正又原書係此條于庚子日考宋史本紀三月庚子宗澤奏河南統制翟進復西京疑庚子乃宗澤奏至之日</hi>
<hi>非進復西京之日也今刪去</hi>
　尼雅滿去西京統制翟進提兵數百入洛陽<hi>按原書云范致</hi>
　<hi>虚既敗翟進提兵數百入洛陽考宋史致虚知京兆府以師出武闗為羅索所敗在靖康元年其棄鄧州</hi>
　<hi>在是年正月與翟進之入西京其事既不相因而其時亦不相及乃合而書之其比事屬辭之意殆不可</hi>
　<hi>曉考綱目翟進得入洛陽實以尼雅滿去西京之故今改正</hi>殺我守臣髙世由<lb/>
<pb n="KR2d0010_WYG_005-12a"/>
夏四月烏紳伊都敗翟進于西京復下其城後又敗進<lb/>
于文家寺繼敗韓世忠于永安後澗而歸<lb/>
　宋建炎元年冬尼雅滿再攻西京官吏棄城南走統<lb/>
　兵官翟進率軍上山保險至是春尼雅滿盡焚其廬<lb/>
　舎刷居民北去故進始得其城然烏紳伊都之衆尚<lb/>
　屯河南白馬寺白馬坡河清長泉等處西京雖不逺<lb/>
　而諸將視為棄物不復顧之進于四月十二日出兵<lb/>
　夜攻我師間探預知襲擊敗進進出城據文家寨復<lb/>
<pb n="KR2d0010_WYG_005-12b"/>
　為我兵乗勢追擊又敗世忠于永安後澗時當盛夏<lb/>
　乃北騎非利之時又以連敗宋師可得休息且知尼<lb/>
　雅滿北歸故復棄西京相率而回雲中但畱萬戸徹<lb/>
　克穆戍河陽<lb/>
宋李彦仙復陜州我師復渡河先攻虢後圍陜彦仙極<lb/>
力來禦<hi>按原書係此條于三月據宋史通鑑綱目彦仙復陜州在是年四月金圍陜在十一月惟攻虢</hi>
<hi>之月不可考今改係于夏四月而附識其事之先後云</hi>
　我師敗于陜州城下尋復攻虢州取之<hi>宋史本紀金取虢州在十</hi>
<pb n="KR2d0010_WYG_005-13a"/>
　<hi>二月</hi>
五月宋遣使宇文虚中來楊可嗣副之尋又遣劉誨王<lb/>
貺為通問使副祈請二帝不許<lb/>
　虚中時安置韶州應詔願使絶域遂詔赴行在復資<lb/>
　政殿大學士為祈請使楊可嗣副之尋又遣劉誨王<lb/>
　貺為通問使副明年春並遣歸虚中曰奉命北來祈<lb/>
　請二帝二帝未還虚中不可歸于是虚中獨畱<lb/>
秋八月宋二帝自上京徙韓州<hi>按原書此條雜厠于冬十一二月間又作自東</hi>
<pb n="KR2d0010_WYG_005-13b"/>
<hi>京如韓州考金史及通鑑綱目宋二帝徙韓州在是年八月且自上京而往不自東京又為金帝所徙不可言</hi>
<hi>如今改正</hi>
　韓州在中京東北千五百里秦檜不與徙依逹蘭以<lb/>
　居逹蘭厚待之<lb/>
九月鄂勒歡逹蘭之衆敗宋馬擴于北京清平因之以<lb/>
攻河南<hi>按原書係此條于冬今據通鑑綱目改正</hi>
癸巳我師取冀州<hi>宋史本紀云九月癸巳○按此下九條原書前後倒置今並依次第移正</hi>
<hi>而以宋史所載月日附識于下</hi>
<pb n="KR2d0010_WYG_005-14a"/>
　權州事單某死之先是將官李政備守有方紀律嚴<lb/>
　明我師屢攻城皆被擊退或夜來刼寨所得盡散士<lb/>
　卒不以自私一日我師已登城火其門樓政以重賞<lb/>
　募死士撲之俄有數千人皆以濕氊裹身躍火而進<lb/>
　大呼力戰我師驚駭有失仗者遂退城賴以全後政<lb/>
　死而城失守<lb/>
丁未烏珠取相州<hi>宋史本紀云九月丁未</hi>
　守臣趙不試同家屬赴井死<lb/>
<pb n="KR2d0010_WYG_005-14b"/>
冬尼雅滿自雲中率衆下太行南渡黎陽以攻澶濮圍<lb/>
濮州州將姚端乗夜來攻為其所敗<lb/>
　尼雅滿圍濮初有輕敵之意姚端乗我不意夜鏖軍<lb/>
　營直犯中軍尼雅滿跣足而走後城破<hi>通鑑云十一月乙未城陷</hi>
　端引死士突陣而出尼雅滿以端之故盡屠其城尼<lb/>
　雅滿既取澶濮鄂勒歡之衆同攻北京繼攻兖鄆<hi>按原</hi>
　<hi>書此條在尼雅滿取襲慶府一條之前考宋北京即大名府兖即襲慶府鄆即東平府原書言取東平大</hi>
　<hi>名于上而出此條于下前後倒置今移正</hi>
<pb n="KR2d0010_WYG_005-15a"/>
十一月羅索取延安府<hi>宋史本紀在十一月○按此下七條原書俱不載金將名今考金</hi>
<hi>史宋史補入其不可考者但稱我師</hi>
　守臣劉選遁通判魏彦明死之我師破府之東城而<lb/>
　西城猶堅守我師諜知曲端與王庶不協遂并兵攻<lb/>
　鄜延庶在坊州乃自當鄜州來路遣龎世才當延安<lb/>
　來路初庶用端為都統制庶御下嚴多殺將士嘗曰<lb/>
　設曲端誤我亦當斬之端頗銜其語及是端盡統涇<lb/>
　原精兵駐邠州<hi>按原書作鄧州考宋史地理志淳化縣屬邠州且曲端將涇原兵在闗内</hi>
<pb n="KR2d0010_WYG_005-15b"/>
　<hi>尤不當逺在鄧州也今改正</hi>之淳化庶屢趣其進兵端不動庶退<lb/>
　屯龍坊我師遂乗虚破延安府<lb/>
甲辰我師取徳州<hi>宋史本紀云十一月甲辰</hi>
　都監趙叔醇死之<hi>宋史作趙叔昄</hi>
十二月尼雅滿取東平<lb/>
　守臣權邦彦棄母而遁<lb/>
逹蘭取濟南府<hi>宋史本紀在十二月</hi>
　守臣劉豫以城降<hi>按原書作劉徳今據宋史通鑑綱目改正</hi>
<pb n="KR2d0010_WYG_005-16a"/>
甲子鄂勒歡取大名府<hi>宋史本紀云十二月甲子</hi>
　提刑郭永死之時大名既破守臣張益謙轉運裴億<lb/>
　率衆迎降鄂勒歡曰城破乃降何也皆以提刑郭永<lb/>
　不從為辭鄂勒歡遣騎召之永正衣冠南面再拜訖<lb/>
　易幅巾而入鄂勒歡<hi>按原書作尼雅滿考金史通鑑綱目是時尼雅滿鄂勒歡並為</hi>
　<hi>元帥分路南伐其克大名者乃鄂勒歡非尼雅滿也今改正</hi>問阻降者誰永熟視<lb/>
　曰不降者我鄂勒歡見永貌狀魁傑且夙聞其賢欲<lb/>
　以富貴啗之永大罵鄂勒歡怒并其家屬殺之<lb/>
<pb n="KR2d0010_WYG_005-16b"/>
尼雅滿取襲慶府<hi>宋史本紀云十二月甲子</hi>有欲發孔子墓者誅之<lb/>
　時漢兒將啟孔子墓尼雅滿問曰孔子何人通事髙<lb/>
　慶裔曰古之大聖人曰大聖人墓焉可發盡殺之故闕<lb/>
　里得全<lb/>
<hi>己亥</hi>天㑹七年春正月尼雅滿取宋徐州<hi>宋史本紀云正月丙午</hi>
　徐州既下宋守臣王復罵敵不屈闔門死之<lb/>
尼雅滿分兵趨揚州自領大軍走韓世忠<lb/>
　初韓世忠在淮陽將會山東諸軍來拒會尼雅滿兵<lb/>
<pb n="KR2d0010_WYG_005-17a"/>
　至滕縣聞世忠扼淮陽乃分兵萬人趨揚州以議事<lb/>
　為名使宋帝不得出而自以大軍迎世忠世忠不能<lb/>
　當夜引歸<lb/>
尼雅滿取淮陽泗楚等州<lb/>
　尼雅滿取淮陽執宋守臣李寛<hi>宋史本紀云正月丙午</hi>取泗州<lb/>
　守將吕元閻瑾已焚淮橋遁<hi>宋史本紀云正月戊申</hi>我師由招<lb/>
　信路將渡淮縣尉孫暉將射士民兵來禦沈我數舟<lb/>
　會大霧蔽日我不測其多寡相持踰半日以疑兵縻<lb/>
<pb n="KR2d0010_WYG_005-17b"/>
　暉遂自上流渡兵暉且戰且却及城破暉死于敕書<lb/>
　樓取楚州守臣朱琳降<hi>宋史本紀云二月庚戌朔</hi>我以數百騎奄<lb/>
　至天長軍守將俱重成喜將萬人俱遁<hi>宋史本紀云二月辛亥陷</hi>
　<hi>天長軍</hi>取揚州宋髙宗奔杭州<hi>宋史本紀壬子急報至帝被甲馳幸鎮江金兵</hi>
　<hi>同日過揚子橋○按此條原書在後另為一條先後倒置今移正</hi>至泰州守臣曾朋<lb/>
　<hi>宋史本紀作曾班</hi>降<hi>宋史本紀云二月丁巳</hi>我軍還至髙郵軍守臣趙<lb/>
　士瑗遁判官齊志行降<hi>宋史本紀金人去揚州過髙郵州守臣趙士瑗遁在二月</hi>
　<hi>丁未</hi>至滄州守臣劉錫遁<hi>按此時尼雅滿南伐至揚州又自揚州而還皆與滄州無</hi>
<pb n="KR2d0010_WYG_005-18a"/>
　<hi>渉此二疑有誤</hi>
　自去年秋鄂勒歡既破五馬山寨探知馬擴軍來使<lb/>
　人馳會尼雅滿共備之故尼雅滿畱烏紳伊都守雲<lb/>
　中率衆南征已而尼雅滿下太山由懐衛將東應鄂<lb/>
　勒歡聞擴已敗于清平鄂勒歡從而南伐由是尼雅<lb/>
　滿亦渡黎陽以攻澶濮澶濮既下時杜充守東京慮<lb/>
　敵西來决大河阻之我師不能西乃東會鄂勒歡同<lb/>
　下北京繼攻兖鄆故至是由徐泗以攻揚州<hi>按原書有尼雅</hi>
<pb n="KR2d0010_WYG_005-18b"/>
　<hi>滿自東平由襲慶徐泗攻揚州二句為此條之綱重複顛倒殊無倫次今刪去</hi>宋髙宗時在<lb/>
　揚州得天長報聞我師已至乃如杭州以州治為行<lb/>
　宫<lb/>
鄂勒歡逹蘭棟摩分下山東諸路州郡<hi>按金史棟摩傳議伐康王太宗</hi>
<hi>使棟摩引兵取陜西則未嘗至山東又金史本紀是年正月棟摩已薨此書以棟摩薨于天會八年而于是年</hi>
<hi>書棟摩分下山東及屯濵州疑並舛誤</hi>惟濟單興仁廣濟等州以水阻得<lb/>
存<lb/>
　時山東之民正當兵火之際復有河决之患宋髙宗<lb/>
<pb n="KR2d0010_WYG_005-19a"/>
　既渡大江青鄆兩鎮又遭洗蕩陷沒州郡互不相救<lb/>
　至是嵗復大荒人民相食嘯聚蜂起巨冦王江宫儀<lb/>
　每軍戰載乾屍以充糧為我師所乗而盡取之<lb/>
羅索取晉寧軍<hi>按羅索取晉寧軍金史本紀云二月己巳通鑑云二月壬戌未知孰是</hi>
　守臣徐徽言死之<lb/>
夏鄂勒歡逹蘭棟摩屯濵州<lb/>
四月尼雅滿自揚州歸至東平元帥府差劉豫知東平<lb/>
府兼節制河南諸州郡<lb/>
<pb n="KR2d0010_WYG_005-19b"/>
　豫先為宋濟南守降于我至此除知東平<lb/>
六月行下削髮及禁民漢服不如式者死<lb/>
領燕京樞宻院事劉彦宗卒并樞宻院于雲中除雲中<lb/>
韓企先為相同時立愛主之尼雅滿以彦宗之故命其<lb/>
子筈簽書院事<hi>按金史劉筈傳天會四年權中書樞宻院事父憂起復直樞宻院與此頗異</hi>
又以通事髙慶裔知雲中兼西京畱守<lb/>
烏珠請于尼雅滿及鄂勒歡乞提兵侵淮從之<hi>按原書此條在</hi>
<hi>十月圍蔡之後考烏珠大舉南伐在是年正六月下文取磁單等州即烏珠之師今改</hi>
<pb n="KR2d0010_WYG_005-20a"/>
　以女直萬戸聶哷尼楚赫博索渤海萬戸大托卜嘉<lb/>
　漢軍萬戸王伯隆大起燕雲河朔民兵附之<lb/>
取磁單等州<lb/>
　磁州守將蘇珪降尋取單州又取南京執守臣唐佐<lb/>
　國<hi>按南京之取宋紀書于六月通鑑綱目書于九月又唐佐國宋史作唐佐通鑑綱目作凌唐佐</hi>而<lb/>
　用之尋取沂州<lb/>
秋尼雅滿自東平歸至雲中<lb/>
鄂勒歡棟摩自濵州北歸燕山畱逹蘭于山東後移屯<lb/>
<pb n="KR2d0010_WYG_005-20b"/>
濰州<lb/>
試舉人于蔚州<lb/>
　遼人應辭賦兩河人應經義忻州進士孫九鼎為魁<lb/>
九月羅索取永興軍<hi>按原書以九月取永興軍為一條又以羅索取長安為一條一事重</hi>
<hi>出今刪正</hi>
　帥臣郭琰遁<lb/>
尼雅滿禁隠藏被虜亾者犯人死罪<lb/>
帝行下樞宻院分河間府為河北東路真定府為河北<lb/>
<pb n="KR2d0010_WYG_005-21a"/>
西路平陽府為河東南路太原府為河東北路<lb/>
　去宋朝新改諸州郡名復舊州縣名<lb/>
冬十月圍蔡州<lb/>
　為宋守臣陳昌㝢所敗<lb/>
烏珠分路伐宋率衆渡江<hi>按原書云十一月烏珠率衆渡江分路伐宋考烏珠分兵</hi>
<hi>在十月渡江在十一月此叙分路于渡江之後又並係于十一月頗失倫次今改正</hi>
　至萊州張成以城降至宻州李逵呉順以城降<hi>按烏珠自</hi>
　<hi>歸徳分道伐宋不得東至萊宻又是年金取萊宻宋史及通鑑綱目皆不書文獻通考云萊州建炎元年</hi>
<pb n="KR2d0010_WYG_005-21b"/>
　<hi>沒于金密州建炎三年沒于金宋史本紀于建炎六月云金以劉豫知東平節制河南州郡盡取山東地</hi>
　<hi>惟濟單興仁廣濟以水阻尚存至是亦陷則金取萊宻疑不待此時此條必係舛誤</hi>
烏珠分兩道一自滁和趨江東一自蘄黄趨江西<lb/>
　取滁州及夀春府官吏以城降<hi>宋史本紀云十月</hi>取廬州帥<lb/>
　臣李會降<hi>宋史本紀云十一月</hi>以檄抵濠州權守張宗望降<hi>宋史</hi>
　<hi>本紀云十一月張宗望史作王宗望</hi>取和州守臣李鑄降<hi>宋史本紀云十一月戊申</hi>
　<hi>又按李儔原書誤作李鑄據改正第八卷及宋史並作李儔今</hi>
取無為軍<lb/>
<pb n="KR2d0010_WYG_005-22a"/>
　守臣李知幾遁<hi>宋史本紀云十一月</hi>遺民固守山寨取黄州取<lb/>
　臨江軍守臣呉將之遁<hi>宋史本紀十一月丁巳</hi>取吉州守臣楊<lb/>
　淵遁<hi>通鑑云十一月</hi>取撫州守臣王仲山降取袁州守臣王<lb/>
　仲嶷降<hi>宋史本紀撫袁二州降在十一月戊申</hi>
尋屠洪州<lb/>
　分寧令聚衆拒守我師引去又攻采石渡下建康府<lb/>
　杜充李梲降<hi>宋史本紀云十一月辛未</hi>又攻建昌軍為蔡廷世所<lb/>
　敗<hi>按原書此條有評論語辭㫖淺陋今刪去</hi>
<pb n="KR2d0010_WYG_005-22b"/>
杜充至雲中尼雅滿鄙之乆而命知相州<hi>按原書此條係于八年之</hi>
<hi>冬殊無倫次今移正</hi>
　嘗聞尼雅滿初圍太原有保正石竧起寨于西山保<lb/>
　聚村民我師攻之往往為竧所敗及多邀我師出掠<lb/>
　者由是尼雅滿遣大軍破而擒之時竧已保守八月<lb/>
　矣尼雅滿既得竧命釘之于車刺刃于股將欲支解<lb/>
　之竧終不屈尼雅滿異之徐謂竧曰爾若降我當命<lb/>
　爾以官竧罵曰爺是漢人能死不降爺姓石石上釘<lb/>
<pb n="KR2d0010_WYG_005-23a"/>
　橛更不移改竟殺之噫充聞竧之風豈不愧與<lb/>
十二月取杭越等州<hi>宋史本紀十二月乙酉臨安守臣康允之棄城走戊戌越州安撫李</hi>
<hi>鄴降</hi>
　越州帥臣李鄴降宋髙宗自明州航海將渡我師自<lb/>
　越州來攻明州為宋師所敗餘杭守臣退保山寨烏<lb/>
　珠自安吉進兵過獨松嶺曰南朝可謂無人若以羸<lb/>
　兵數百守此吾豈能遽度哉<lb/>
　<lb/>
<pb n="KR2d0010_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂大金國志卷五<lb/>
</p>
<p>
</p>
  </div>
</body>
</text>
</TEI>
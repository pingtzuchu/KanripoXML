<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_012-1a"/>
欽定四庫全書<lb/>
欽定重訂大金國志卷十二<lb/>
　　紀年<lb/>
　　　熈宗孝成皇帝四<lb/>
<hi>乙丑</hi>皇統五年春正月復教坊<lb/>
　凡樂工二百有五人<lb/>
創屯田軍<hi>按通鑑綱目書於天眷三年</hi>
　凡女直契丹之人皆自本部徙居中州與百姓雜處<lb/>
<pb n="KR2d0010_WYG_012-1b"/>
　計其户口授以官田使知播種春秋量給衣焉若遇<lb/>
　出軍始給其錢米<lb/>
　凡官田之所自燕山之南淮隴之北皆有之多至六<lb/>
　萬餘畆人皆築壘於村落間<lb/>
秋七月大旱飛蝗蔽日詔蠲民租<hi>按是年旱蝗金史五行志不書</hi>
　時有蒙古之擾又有旱荒之憂民不聊生<lb/>
頒行皇統新律千餘條<lb/>
　新律之行大抵依倣宋律其間亦間有創立者如毆<lb/>
<pb n="KR2d0010_WYG_012-2a"/>
　妻至死非用器刄者不加刑他率類此徒自一年至<lb/>
　五年杖自二十至二百皆以荆決臀仍拘役之使之<lb/>
　雜作唯僧尼犯姦及强盜不論得財不得財並處死<lb/>
　與古制異大槩國法嚴酷北人官漢地者皆置通事<lb/>
　<hi>即譯語官也</hi>舞法尤甚上下輕重皆出其手權招納賄二<lb/>
　三年間皆致鉅富民俗苦之有尼楚赫大王者以戰<lb/>
　多貴顯而不諳民事常留守燕京有民數十家負富<lb/>
　僧金六七萬緡不肯償僧誦言將欲申訴逋者大恐<lb/>
<pb n="KR2d0010_WYG_012-2b"/>
　相率賂通事祈緩之通事曰汝輩所負不貲今雖稍<lb/>
　遷延終不能茍免倘能厚謝我能為汝等置僧於死<lb/>
　衆皆欣然許諾僧既陳牒跪聴命通事潛易他紙譯<lb/>
　言曰久旱不雨僧欲焚身動天以蘇百姓尼楚赫笑<lb/>
　即書牒尾稱賽因者再庭下已有牽攏官二十輩驅<lb/>
　之出僧莫測所以扣之則曰賽音好也狀行矣須臾<lb/>
　出郭則逋者已先期積薪擁僧於上四面舉火僧號<lb/>
　呼稱寃求脫竟以焚死<lb/>
<pb n="KR2d0010_WYG_012-3a"/>
九月河決李固渡漂居民五千餘家詔起曹單拱亳及<lb/>
應天五郡民修之<hi>按是年河決金史河渠志不書</hi>
　民有地一頃者出一夫不及者助夫之費凡役二萬<lb/>
　四千夫五十四日而畢<lb/>
<hi>丙寅</hi>皇統六年春三月上以上都㑹寧府舊内太狹纔如<lb/>
郡治遂役五路工匠撤而新之<lb/>
　規模雖仿汴京然僅得十之二三而已<lb/>
夏左副元帥薩里罕以罪誅<hi>按金史本紀海陵天徳二年五月以左副元帥薩里</hi>
<pb n="KR2d0010_WYG_012-3b"/>
<hi>罕為行臺尚書左丞相元帥如故十月使使殺行臺左丞相左副元帥薩里罕於汴此云薩里罕以皇統六年</hi>
<hi>誅誤也</hi>
　達蘭既死或言其嘗與通謀故也<lb/>
女直萬户呼沙呼北攻蒙古糧盡而還為蒙古所襲至<lb/>
上京之西北大敗於海嶺<hi>按此條已見於天眷元年葢一事而複見也又考此書載</hi>
<hi>熈宗時用兵蒙古始於天會十三年至皇統七年始及蒙古平首尾十三年其勝負自當非一通鑑綱目於天</hi>
<hi>會十三年書伐蒙古於天眷元年書呼沙呼伐蒙古敗於海嶺於皇統七年書及蒙古平葢即採之此書而是</hi>
<hi>年一條擉不載葢亦以其重複而削之未必他有所據也</hi>
<pb n="KR2d0010_WYG_012-4a"/>
　用兵糧道有三一者屯戍二者出疆三者臨敵金俱<lb/>
　失之一者屯戍則各人自營田以供嵗計無田者每<lb/>
　人一月給粟七㪷或折米四㪷五升餘無分毫所得<lb/>
　此屯戍之失計也二者出疆因糧於敵不計逺近每<lb/>
　人借支一月糧計米四㪷五升其人既負重甲又為<lb/>
　糧累或賤售於人或棄驢馬或督之行速則擲於路<lb/>
　由是饑饉不行相結逃竄敵或清野離散可待此出<lb/>
　疆之失計也三者臨敵並無火頭負米自造食罷而<lb/>
<pb n="KR2d0010_WYG_012-4b"/>
　出既出更無供饋或出營之久或戰罷而歸或傷重<lb/>
　困倦有能造飯者有不能造飯者此臨敵之失計也<lb/>
　三者俱失䝉古不毛之役詎能久處乎<lb/>
　蒙古國其人長八尺捕生麋鹿食之其目能視數十<lb/>
　里秋毫皆見葢不食烟火故眼明也與大金隔一江<lb/>
　嘗渡江之南為冦禦之則返終無如之何者<lb/>
<hi>丁邜</hi>皇統七年春宋遣使沈昭逺來賀上生辰<lb/>
　葢帝以七夕為生日也賀禮金茶器千兩銀酒器萬<lb/>
<pb n="KR2d0010_WYG_012-5a"/>
　兩錦綺千疋賀正旦禮物亦如之葢生辰使亦以正<lb/>
　月至不欲使人兩至也<hi>按周密齊東野語載金宋賀正旦生辰有起發使副之費</hi>
　<hi>正使五百貫銀幣各一百兩匹副使四百貫銀幣各一百兩匹又有公使茗藥等錢上節銀各五十兩絹</hi>
　<hi>十疋中節銀絹各十兩疋下節各五兩疋又有朝辭回程宣賜等費當時使宋賀正旦生辰以一時至不</hi>
　<hi>使兩遣使者所以省勞費也然以交聘表考之金於宋正旦生辰皆兩遣使至大定時宋於金正旦生辰</hi>
　<hi>亦兩遣使此所言乃皇統時法也</hi>
　金將帥生朝皆擇佳辰尼雅滿以正旦烏紳以元夕<lb/>
　伊勒們以上已熈宗以七夕其他如重午重九中秋<lb/>
<pb n="KR2d0010_WYG_012-5b"/>
　中元下元四月八日皆然<lb/>
秋九月帝獵於隂山之北遂至雲中府<lb/>
冬十月帝復歸上京<lb/>
帝遣使挟相士下兩河諸路選民間室女十三以上二<lb/>
十以下者得四十人<lb/>
十二月及蒙古國平<lb/>
　初達蘭既誅其子雙和爾圖郎君者率其父故部曲<lb/>
　　以叛與蒙古通烏珠自將中原所教神臂弓手八萬<lb/>
<pb n="KR2d0010_WYG_012-6a"/>
　人討之連年不能克皇統之六年八月復遣蕭保夀<lb/>
　努與之議和割西平河以北二十七團寨與之嵗遺<lb/>
　牛羊米豆且冊其部長實喇貝勒為莽布國主至是<lb/>
　始和嵗遺甚厚於是實喇貝勒自稱祖元皇帝改元<lb/>
　天興大金用兵連年卒不能討但遣精兵分據要害<lb/>
　而還<lb/>
都元帥烏珠薨<hi>按金史本紀皇統七年九月以都元帥宗弼為太師領三省事八年八月戊戌</hi>
<hi>宗弼進太祖實録十月太師領三省事都元帥越國王宗弼薨此書烏珠之薨於皇統七年與史不合</hi>
<pb n="KR2d0010_WYG_012-6b"/>
　烏珠且薨時謂其屬曰南宋軍勢强甚宜益加和好<lb/>
　十數年後南軍衰老然後圖之<lb/>
<hi>戊戌</hi>皇統八年夏四月中京小雨大雷羣犬數十争赴土<lb/>
河而死所可救者纔二三而已<hi>按此事金史五行志不書</hi>
帝之望國崖避暑<lb/>
　五月汴都太康縣一夕大雷雨水龜亘數十里大小<lb/>
　　不等四足卦文皆具<hi>按此事金史五行志不書</hi>
秋九月帝遣亷訪使蕭裕徧至諸路詢民間自郡守以<lb/>
<pb n="KR2d0010_WYG_012-7a"/>
下皆究其治狀而陞黜之<lb/>
冬十一月以故宋王宗幹之子岐王亮為左丞相<hi>按據此海</hi>
<hi>陵嘗封岐王桯史亦云金帝亮未篡位時封岐王而金史海陵本紀失戟</hi>而殺其弟胙王元<lb/>
<hi>一名常勝</hi>及皇后費摩氏<hi>按金史殺胙王及皇后皆在皇統九年</hi>
　時亮包藏窺伺之意胙王元者徽宗次子帝之弟也<lb/>
　時太子未立以次當立<hi>按原書云胙王元者大祖之孫也時太子未立元居嫡長</hi>
　<hi>以次當立考元乃徽宗次子不得云嫡長且元之所以有次立之理者以其為徽宗之子熈宗之弟若但</hi>
　<hi>云太祖之孫則其人非一何以晃元為當立乎今改正</hi>亮欲先除去以為已計<lb/>
<pb n="KR2d0010_WYG_012-7b"/>
　因河南兵叛有妄稱皇弟者亮誣元以語相符合并<lb/>
　誣阿林達蘭塔斯等<hi>按阿林達蘭皆鄧王奭之子太祖之曽孫塔斯為䕶衞將軍嘗</hi>
　<hi>以亮逆謀告費摩后</hi>實相連結乃譛於帝悉置之重法皇后費<lb/>
　摩氏帝所積怒遂亦殺之國人皆謂帝淫於用刑不<lb/>
　知由亮之所陷也亮頗能矯情飾貎欺世盜名故竊<lb/>
　弄權柄害及宗黨如此<lb/>
<hi>己巳</hi>皇統九年春三月癸未朔日有食之隂雲蔽之不見<lb/>
黄頭女直三千人叛遣右都監博索討平之<lb/>
<pb n="KR2d0010_WYG_012-8a"/>
　黄頭女直者皆山居號哈斯罕河西亦有之有八館<lb/>
　在黄河東時皆屬金與粟城五花城隔河相近三城<lb/>
　八館舊屬契丹今屬西夏初約夏人兵取闗中許以<lb/>
　三城八館歸之後背其約仍取八館而三城在河西<lb/>
　屢攻不能得今此哈斯罕乃黄頭女直非河西也其<lb/>
　人戅樸勇鷙不能别死生每出戰皆被以重札令前<lb/>
　驅謂之硬軍後役之益苛廩給既少遇掠所得復奪<lb/>
　之黄頭不勝忿遂叛<lb/>
<pb n="KR2d0010_WYG_012-8b"/>
冬十二月丁巳<hi>按原書不書日今據金史補</hi>左丞相岐王亮弑帝帝<lb/>
平日嗜殺晚年尤暴宗族大臣皆懼不免相與約結以<lb/>
伺其間是夜亮入帝寢所先收其兵械然後數其罪弑<lb/>
之<lb/>
　亮以岐王充燕京留守時在外諸王召之同謀亮潛<lb/>
　徃上京入駙馬宅與燕趙諸王謀廢立駙馬曰有一<lb/>
　人可同謀乃内侍興國奴也此人好犀帶併岐王照<lb/>
　夜白馬惠之必從遂依其計興國奴果大喜先徃宫<lb/>
<pb n="KR2d0010_WYG_012-9a"/>
　候帝寢匿其弓劍又親徃皇城東門謂守門使者齊<lb/>
　芬嘉里等曰上詔諸王議事可開門既而駙馬及諸<lb/>
　王相次入宫中燈燭如晝諸王持劍直入帳前帝方<lb/>
　熟寢諸王叱曰無道之君匹夫耳可速斬之言訖而<lb/>
　劔落帝驚覺而起見諸王在前曰興國奴何在興國<lb/>
　奴未及應帝已中數刄歎曰我何罪汝等悖逆如是<lb/>
　耶良久而絶駙馬以衾裹其屍<hi>按金史熈宗紀皇統九年五月出太保領</hi>
　<hi>三省事亮領行臺尚書省九月以領行臺尚書省事亮為平章政事海陵本紀出領行臺尚書省至良鄉</hi>
<pb n="KR2d0010_WYG_012-9b"/>
　<hi>召還是亮之還出於帝命非諸王召之而私還也又考海陵紀自熈宗即位亮自以太祖孫懐覬覦其逆</hi>
　<hi>謀固已久矣其出領行臺即與蕭裕定謀初非諸王先欲弑帝而召之同謀也又考海陵紀海陵所與謀</hi>
　<hi>逆者乃唐古辨乘徳烏達諸人既弑帝而奉海陵乃詐以熈宗命召大臣遂殺曺王宗敏左丞相宗賢又</hi>
　<hi>不聞有請王與之同逆也此所言情事考之於史皆不合</hi>
戊午<hi>弑帝之詰旦○按原書作甲午考是月已酉朔不得有甲午據金史熈宗被弑實在丁巳日其明日</hi>
<hi>乃戊午也今改正</hi>宗族大臣未知所立乃推尚書左丞相岐王<lb/>
亮好學知書遂立以為帝<lb/>
　諸王環立榻前薄曉諸官成班諸王與駙馬共立亮<lb/>
<pb n="KR2d0010_WYG_012-10a"/>
　為主蕭玉仗劍謂衆曰主上暴薨岐王仁孝可以治<lb/>
　國故立為君今岐王已陞殿汝等何不拜衆皆拜亮<lb/>
　遂即位改元赦天下以興國奴為四道總管改復姓<lb/>
　名梁漢臣<hi>按金史逆臣傳大興國後賜名邦基不言復姓名梁漢臣參考諸書大興國與梁漢</hi>
　<hi>臣實為二人此書誤合而一之葢大為渤海姓興國必渤海人而此書與煬王江上録皆言漢臣本宋内</hi>
　<hi>侍為金所掠金史興國傳言世宗即位廢於家後被磔死而通鑑綱目言海陵渡江不克斬梁漢臣核其</hi>
　<hi>事迹無一相合則其為二人明甚又按大興國傳興國弑熈宗拜為廣寧尹階金紫光禄大夫此云為四</hi>
　<hi>道總管者亦妄也</hi>蕭玉又奏曰臣請按行境内以鎮壓不從<lb/>
<pb n="KR2d0010_WYG_012-10b"/>
　者四十六日徧境内而回除蕭玉東京留守<hi>按金史海陵紀</hi>
　<hi>秉徳等既弑熈宗未有所屬呼圖克曰昨者議立平章今復何疑乃奉海陵坐皆拜稱萬嵗詐以熈宗命</hi>
　<hi>召大臣是海陵既立宗室大臣乃至初非宗室大臣立之也此所言情事與史殊異又按金史蕭玉本尚</hi>
　<hi>書省譯史海陵既立蕭裕教其上變搆殺諸王以此獲任用而不言其預弑逆之事而海陵紀備言同逆</hi>
　<hi>六人初無蕭玉此所言仗劍立岐王者即呼圖克而此書誤以為玉也又蕭玉自尚書省譯史即為禮部</hi>
　<hi>尚書呼圖克為都㸃檢會寧牧至尚書封王亦皆未嘗為東京留守也</hi>
亮追廢帝為東昏王世宗大定初改諡曰武靈皇帝廟<lb/>
號閔宗十九年増諡宏基纉武莊靖孝成皇帝廟號熈<lb/>
<pb n="KR2d0010_WYG_012-11a"/>
宗<lb/>
熈宗自為童時聰悟絶倫適諸父南征中原得燕人韓<lb/>
昉及中國儒士教之遂能賦詩染翰雅歌儒服分茶焚<lb/>
香奕棋象戲即位以來左右儒臣諂諛成風禁衛尊嚴<lb/>
後宫盛色而舊日元勲將相多所疎擯漸致骨肉之間<lb/>
邪心頓起太宗之長子宋王宗盤次曰兖王宗雋<hi>按金史兖</hi>
<hi>王宗雋乃太祖子非太宗次子也</hi>次曰虞王宗英滕王宗偉皆相繼受<lb/>
誅武元初起兵時其主兵者曰晉王宗維<hi>按金史作宗翰</hi>乃武<lb/>
<pb n="KR2d0010_WYG_012-11b"/>
元從兄之子所謂尼雅滿也其主謀者曰陳王希尹武<lb/>
元疏族於屬為子所謂烏紳也又其次曰魯國王昌武<lb/>
元之從弟所謂達蘭也<hi>按達蘭名昌金史闕載</hi>又其次曰薩里罕<lb/>
為左副元帥不知其族疏近自熈宗淫刑肆虐疑似濫<lb/>
誅尼雅滿首罷兵柄憤悒而亡餘皆不免族㓕而太祖<lb/>
太宗子孫誅戮殆盡矣岐王肆逆豈其報應之理固當<lb/>
然哉熈宗既殺亮以其為刑餘之人不令入廟其後世<lb/>
宗升之廟位熈宗在位凡十五年<lb/>
<pb n="KR2d0010_WYG_012-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0010_WYG_012-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂大金國志卷十二<lb/>
</p>
<p>
</p>
  </div>
</body>
</text>
</TEI>
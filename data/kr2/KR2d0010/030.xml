<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_030-1a"/>
欽定四庫全書<lb/>
欽定重訂大金國志卷三十<lb/>
　　楚國張邦昌録<lb/>
張邦昌字時彦魏州冠氏人也<hi>按宋史云邦昌字子能水静軍東光人</hi>少<lb/>
登進士第厯任滄州教授改國子書庫正字通判曹州<lb/>
宣和元年累遣至尚書右丞改左丞遷中書侍郎當王<lb/>
黼用事與童貫共啟邊邦昌無所可否於其間時論罪<lb/>
之徽宗既内襌至靖康元年拜少宰兼中書侍郎我師<lb/>
<pb n="KR2d0010_WYG_030-1b"/>
既破京城勒令别立異姓令下甚嚴有一人云張邦昌<lb/>
舊任宰相姑舉之以塞責我師回牒云若果舉邦昌仰<lb/>
文武百官僧道軍民各親書押字日下等守以備冊禮<lb/>
時邦昌見在軍前獨中丞秦檜具狀論列以謂邦昌輔<lb/>
相無狀不能盡人臣之節以釋二國之難不足以代趙<lb/>
氏情願押赴軍前衆人署名舉邦昌靖康二年三月一<lb/>
日邦昌入居尚書省令聴百官班迎南薰門邦昌卧病<lb/>
不食我師令勸進邦昌謂王時雍等曰諸公怕死又掇<lb/>
<pb n="KR2d0010_WYG_030-2a"/>
送與邦昌耶雖暫假而歸焉能免禍先是正月十五日<lb/>
邦昌奉使還闕至城外軍前留之及是我師告報城中<lb/>
欲遣邦昌入城御史臺檢凖故例率文武百官迓於南<lb/>
薰門如期而集者凡數千人士庶徃觀者又數萬人范<lb/>
瓊汪長源等領兵分列左右自州橋及門下森布如織<lb/>
申刻邦昌入門我師送者及門而返邦昌之入也徑詣<lb/>
尚書省百官敦請即皇帝位猶豫未决縁軍前先有指<lb/>
揮故也邦昌與百官相見慟哭盡哀從官卿監郎官十<lb/>
<pb n="KR2d0010_WYG_030-2b"/>
員晝夜直宿續増作十五員掌管事務并使臣十員祗<lb/>
應三衙亦同宿直我師令勸進於尚書省邦昌卧病不<lb/>
食者四日故有諸公掇送之言次日我國文字至限三<lb/>
日立邦昌不然下城屠戮都人震恐三日我使來促勸<lb/>
進取推戴狀衆人泣勸再三邦昌方從留守司遂以推<lb/>
戴狀申金營欲以初七日行冊命之禮邦昌復誓死不<lb/>
從并欲自裁衆曰相公城外不死今死欲塗炭一城耶<lb/>
遂止初六日闔門制儀榜擇次日即皇帝位是日有内<lb/>
<pb n="KR2d0010_WYG_030-3a"/>
親事官數百人以不忍屈節立異姓殺妻奴焚居室謀<lb/>
赴義於金水門外統制官吳革為首被誅初七日早百<lb/>
官僧道㑹於尚書省奉冊寳入門邦昌涕泣上馬至西<lb/>
府門佯為昏憒欲仆狀立馬少蘇復號慟午時導引至<lb/>
宣徳門西闕下馬入幕次復慟我國曽大帥以下五十<lb/>
人持御衣紅繖來設於幕次邦昌出次歩至御街褥位<lb/>
望我國拜舞跪受冊寳冊文其略曰失徳者亡天命實<lb/>
假於我手當仁不讓厯數乃在於爾躬咨爾張邦昌<hi>云云</hi>
<pb n="KR2d0010_WYG_030-3b"/>
可即皇帝位國號大楚都金陵邦昌御紅繖還次訖我<lb/>
帥揖邦昌上馬出門百官導引如儀邦昌歩入自宣徳<lb/>
門由大慶殿前至文徳殿前進輦却弗御步升殿於御<lb/>
床西側别置一椅坐文武合班賀傳指揮云本為生靈<lb/>
非敢竊位其勿拜王時雍率百官遽拜時雍權領尚書<lb/>
省吳幵莫儔皆權樞密院吕好問門下侍郎徐秉哲中<lb/>
書侍郎范瓊以斬吳革功陞正任觀察除殿帥大抵徃<lb/>
來議事者幵儔也逼逐上皇以下者時雍秉哲也脅制<lb/>
<pb n="KR2d0010_WYG_030-4a"/>
都人者范瓊也遂皆擢用先是我師送邦昌入城時邦<lb/>
昌堅不肯立久之百官有進言於邦昌曰相公且權他<lb/>
日相公為伊吕為王莽皆在相公處之邦昌乃勉强從<lb/>
之曰某以九族保此一城人方邦昌冊立時百官對我<lb/>
帥皆慘怛邦昌亦色喪惟幵儔輩欣然若有所得十二<lb/>
日邦昌手詔曰近迫大國之威俾救斯民於兵火諸公<lb/>
横見推迫不容於自裁近覽文牒狀牒至有以聖㫖稱<lb/>
之夫聖孔子不居則予一人何敢焉應今後有自内傳<lb/>
<pb n="KR2d0010_WYG_030-4b"/>
出者為中㫖有面得者為面㫖出四方者為宣㫖邦昌<lb/>
每日於迎陽門上罷去闔門儀制設常禮畢與執政侍<lb/>
從以上對坐議事語則稱名字遇我使至則遽易服衛<lb/>
士等曰伶官徃日作雜劇每裝假官人今日張大宰作<lb/>
假官家當邦昌向在我軍前見蕭慶耶律廣王汭髙尚<lb/>
書曹少監等皆鞠躬俯伏不暇至是慶等皆列拜堦下<lb/>
邦昌辭讓則曰陛下不受臣拜元帥必見罪今日陛下<lb/>
乃昔日南朝天子也十四日我師以邦昌之請罷括金<lb/>
<pb n="KR2d0010_WYG_030-5a"/>
銀邦昌來謝與元帥議七事迎接殿下相揖以升致賔<lb/>
主禮酒三行二十八日二帥回師邦昌僭天子儀衛法<lb/>
駕縞素出南薫門設香案率百官士庶北望慟哭以二<lb/>
帝北遷也二十九日邦昌服赭袍張紅蓋乘馬出南薫<lb/>
門餞别二帥及午而返肆赦至蔡州不行乃收之迎宋<lb/>
元祐皇后垂簾四月初十日邦昌避位邦昌首尾僭位<lb/>
三十三日不御正殿不受常朝不山呼見羣臣稱予不<lb/>
稱朕㫖稱靣㫖由内降則曰中㫖宣示四方則曰宣㫖<lb/>
<pb n="KR2d0010_WYG_030-5b"/>
手詔則曰手書至於禁中諸門緘鎖悉題臣邦昌謹封<lb/>
字様大抵逼迫我國之命實不敢有僭意也其後死於<lb/>
潭州初邦昌被貶過潭曽寓居州之天寧寺寺中有平<lb/>
楚樓葢取唐沈傳師目傷平楚虞帝魂之句也至是得<lb/>
宋帝賜死詔徘徊退避執事者迫之乃登樓邦昌仰首<lb/>
忽覩平楚二字長嘆就縊<lb/>
　<lb/>
欽定重訂大金國志卷三十<lb/>
</p>
<p>
</p>
  </div>
</body>
</text>
</TEI>
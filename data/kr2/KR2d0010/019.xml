<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_019-1a"/>
欽定四庫全書<lb/>
欽定重訂大金國志卷十九<lb/>
　　紀年<lb/>
　　　章宗皇帝上<lb/>
章宗皇帝名璟世宗皇帝孫顯宗允恭之子也㓜好學<lb/>
善屬文寛裕温和朝野屬望母趙氏即故降授千牛衛<lb/>
將軍鄆王楷之㓜女<hi>按金史章母曰孝懿皇后圖克坦氏父為圖克坦貞母為梁國公主</hi>
<hi>此乃以為宋鄆王楷之女謬妄殊甚</hi>世宗時封原王為正嫡孫遂得立為<lb/>
<pb n="KR2d0010_WYG_019-1b"/>
嗣居春宫未及二年而世宗崩大定二十九年春正月<lb/>
甲午即皇帝位<hi>按金史章宗紀正月癸巳世宗崩即位於柩前此云甲午即位與史差較一日</hi>
二月文武百官各増二級甲辰祀上帝於南郊乙巳享<lb/>
太社丙午享太廟<lb/>
三月賜髙年孝悌力田者粟帛有差鰥寡孤獨優加賑<lb/>
恤<hi>按此上二條原書並在明昌元年考金史章宗紀大定二十九年春正月癸巳世宗崩即皇帝位於柩前</hi>
<hi>丙甲詔賜内外官覃恩兩重三品以上者一重免今年租税鰥寡孤獨人絹一匹米一石此皆大定二十九年</hi>
<hi>事原書誤以世宗崩於庚戌嵗而章宗為不踰年改元故皆書於明昌元年今改正至郊社享廟金史本紀不</hi>
<pb n="KR2d0010_WYG_019-2a"/>
<hi>書而大定二十九年二月辛酉朔則不得有甲辰乙巳丙午三日或為明昌元年事亦未可知但原書既與文</hi>
<hi>武增□事達書而他又别無可據姑以類移書於此而附識其疑云</hi>
<hi>庚戍</hi>明昌元年春正月大赦天下改元明昌<hi>按原書書大數改元於明</hi>
<hi>昌元年之前今據金史本紀改正</hi>
遣大臣廵視天下風俗<lb/>
夏四月翰林學士兼樞密院張克已叅知政事<lb/>
　以有建儲之勲也<lb/>
左僕射知中書省貝勒加大保同知中書省王昌禹為<lb/>
<pb n="KR2d0010_WYG_019-2b"/>
右僕射直學士吴與權兼侍中<lb/>
夏國冦嵐州又冦石州<hi>按懋昭誤謂章宗不踰年改元故以大定末年事係於明昌元</hi>
<hi>年其金史可據者業已改正至此上四條考之金史尚無明據姑從原書係於是年</hi>是嵗宋光宗<lb/>
紹熈元年<lb/>
<hi>辛亥</hi>明昌二年春正月加上皇太后尊號曰夀福御宣華<lb/>
殿集百宫及宫人内外命婦大列妓樂又縱諸伶人百<lb/>
端以為戲樂<hi>按懋昭以章宗為不踰年改元其書上皇太后尊號於明昌二年實則明昌元年也</hi>
<hi>然考金史后妃傳明昌元年世宗服未終禮官議以五月奉上冊寳后以禮所未安弗許上諭有司待來年竟</hi>
<pb n="KR2d0010_WYG_019-3a"/>
<hi>以二年正月崩於隆慶宫據此則此禮實未嘗行且太后以世宗服未終不受冊寶又安有列妓樂為戲樂乎</hi>
<hi>今姑從原書書於二年而辨正其妄云</hi>
三月拜經童為相<lb/>
　經童者僧童也<hi>按金取士之目有七而經童為其一經童謂童子之能通經者金胥持國</hi>
　<hi>由經童入仕至㕘政見金史及歸濳志故宋人傳檄有經童作相之語此乃以經童為僧童此與郢書燕</hi>
　<hi>説何異姑存而辨正之</hi>
夏五月封監女為妃<lb/>
　監女者大金有宫監凡用兵所擄婦女良者皆入此<lb/>
<pb n="KR2d0010_WYG_019-3b"/>
　監以為奴婢所不齒者是時内庭之事惟貴妃之言<lb/>
　是用外庭之事惟竒爾李㸃檢之説是從<hi>按竒爾李妃之兄</hi>
　於是朝綱不振軍民胥怨<hi>按金史胥待國為叅知政事在明昌四年李氏封妃</hi>
　<hi>本紀在五年后妃傳在四年此皆書於明昌二年與金史不合</hi>
回鶻國使來貢<lb/>
西夏陷鄜坊州又攻保安軍<lb/>
<hi>壬子</hi>明昌三年春二月内侍江淵除内都知省益恃恩用<lb/>
事<lb/>
<pb n="KR2d0010_WYG_019-4a"/>
　帝之登極也尊禮大臣事不自决召朝臣有文學者<lb/>
　及禮學官於宫宴㑹令以經義相質手筆措問酒酣<lb/>
　各賦詩盡歡淵出入宫掖大受四方餽送國體始弱<lb/>
　矣<lb/>
<hi>癸丑</hi>明昌四年冬十月誅鄭王允蹈<lb/>
　允蹈世宗第六子也於屬為叔先是太子允恭既薨<lb/>
　允蹈次長當立樞密院張克已以宫僚私意賛立太<lb/>
　孫然允蹈性寛厚母亦趙氏<hi>按章宗母圖克坦氏而此書妄以為趙氏則其</hi>
<pb n="KR2d0010_WYG_019-4b"/>
　<hi>言允蹈母亦趙氏者葢亦妄耳</hi>逺避恩寵中外無黨世宗稱其局量<lb/>
　諸武將謂其有外家風不甚附之太孫既立每見之<lb/>
　有愧色是時帝日久酣飲外間奏章不許通京師謡<lb/>
　言云東欲行西欲飛中間一路亦垂垂我醉不醉知<lb/>
　不知完顔髙完顔志同見人心危疑且聞帝嘗憾之<lb/>
　密謀立鄭王而鄭王實不知也<hi>按金史允蹈傳郭諫言鄭王相貌非常又</hi>
　<hi>崔温焉太初私論䜟記王信其説隂結内傳鄭雨兒伺帝此言完顔髙完顔志同謀立王而王不知與史</hi>
　<hi>不合</hi>其妹夫唐古布拉<hi>按金史作布拉覩</hi>兄察為統軍與髙等<lb/>
<pb n="KR2d0010_WYG_019-5a"/>
　相得㑹於菩提寺髙泣謂察曰皇帝昏惑不能君道<lb/>
　公可與弟同達意於鄭王王必許之由是謀議漸廣<lb/>
　髙從兄中山守志同弟志寧為從中起内侍俞三徳<lb/>
　素惡江淵髙密結之伺帝動静為應㑹唐古家二奴<lb/>
　以資易馬與張衛為布拉所逐且送大興府鞭之唐<lb/>
　古婢春英先與張通布拉不知也一日婢立於看位<lb/>
　見張從外來隔窻呼之與語告以駙馬與衆謀立鄭<lb/>
　王二奴詣大興告變大興尹蕭宗裔送二奴各囚一<lb/>
<pb n="KR2d0010_WYG_019-5b"/>
　所責狀言之皆同遂密奏帝時帝與鄭宸妃張媫妤<lb/>
　皆醉卧未興申漏六刻江淵以水沃面徐告其故夜<lb/>
　遣東隊主李白曜西隊主張飛龍御前將軍完顔赫<lb/>
　徳分兵擒捕置獄㑹同館獄成鄭王允蹈及駙馬都<lb/>
　尉唐古布拉同母妹新興公主榮安公主並賜死<hi>按金</hi>
　<hi>史允蹈傳但言澤國公主長樂賜死又傳云允蹈妹韓國公主適河南統軍使布薩揆欲取其軍為助與</hi>
　<hi>妹澤國公主長樂謀使駙馬都尉布拉覩先請婚於揆以觀其意揆拒却其婚使者不敢復言韓國澤國</hi>
　<hi>葢即新興榮安之進封但揆既拒絶布拉則韓國不當並誅史言為允</hi>同逆夷三族其<lb/>
<pb n="KR2d0010_WYG_019-6a"/>
　誅鄭王詔書云天下一家詎可窺於神器公族三宥<lb/>
　卒莫逭乎常刑非忘根本骨肉之情葢為宗社安危<lb/>
　之計亦由凉徳有失睦親乃於間嵗之中連致逆謀<lb/>
　之起恩以義掩至於重典之亟行天髙聴卑殆非此<lb/>
　心之得已興言及此惋歎奚窮<lb/>
　是時帝淫佚自用聴讒多疑既誅允蹈又黥其伯允<lb/>
　中於平陽<hi>按金史鎬王允中以明昌六年賜死未嘗言其被黥</hi>
<hi>甲寅</hi>明昌五年春正月大通節度使愛王大辨據五國城<lb/>
<pb n="KR2d0010_WYG_019-6b"/>
以叛<lb/>
　大辨鄭王允蹈之子也初允蹈三子大辨居長年十<lb/>
　六明斷果决封遂寧郡王明昌初遷封愛王大辨間<lb/>
　常説其父曰太孫既立大人處嫌疑之地宜思避禍<lb/>
　不如乞外鎮可以自安允蹈不從然東宫黨<hi>按章宗既即位</hi>
　<hi>則其故宫臣安可復稱東宮黨</hi>以其性寛厚不疑且太妃與允蹈母<lb/>
　為姊妹每相慈愛故張克已等獨以大辨為疑方大<lb/>
　辨之生也其母蕭氏夢一人騎馬持刀自南而至稱<lb/>
<pb n="KR2d0010_WYG_019-7a"/>
　云南紹興主遣來覺而與其姑言之及生趙氏捧之<lb/>
　而泣曰汝自南來耶尤鍾愛撫育世宗以其母死俾<lb/>
　在趙貴人處年十二始遣出㑹蒙古累冦邊大臣議<lb/>
　遣親王統兵鎮撫大辨乃請行世宗以其年弱不許<lb/>
　完顔赤曰愛王雖年少然志氣明决度必可任遂遣<lb/>
　之至鎮大得諸夷之心及允蹈之誅也其奴樵夫者<lb/>
　急遣人徃報愛王使為備越三日以密詔令五國副<lb/>
　都統耶律康孫殺之既至康孫與其腹心完顔天應<lb/>
<pb n="KR2d0010_WYG_019-7b"/>
　謀天應得密詔許諾徑携以入示愛王垂淚言曰四<lb/>
　大王已死郎君當若何愛王曰公欲見殺我無可奈<lb/>
　何天應曰天應受大王父子大恩今日主上所為非<lb/>
　人理不可坐受戮辱盍思為救國雪恥計愛王起拜<lb/>
　曰惟公命翌日嚴備延康孫入徐謂曰有詔見殺耶<lb/>
　康孫知事泄哀泣祈出都典客古巴桑曰無此事大<lb/>
　王且勸中大使酒康孫垂淚飲之急上馬至驛而死<lb/>
　次日愛王為父發哀内外諸門悉皆嚴備調發上國<lb/>
<pb n="KR2d0010_WYG_019-8a"/>
　兵七萬為守城計三路提㸃万俟兀馳驛奏愛王叛<lb/>
　國<lb/>
帝遣東安王瑜將河北兵五萬武定王瑶將燕兵五萬<lb/>
討愛王國兵敗績<lb/>
　瑜等至桑乾州遇愛王將古巴桑與戰河北兵大敗<lb/>
　瑜僅以身免<lb/>
三月大起河東陜西路簽軍一十五萬上京路簽軍五<lb/>
萬命東安王瑜完顔進等分路攻討約㑹於五國城<lb/>
<pb n="KR2d0010_WYG_019-8b"/>
　愛王聞大兵至憂懼不知所出掌書記何大雅説愛<lb/>
　王曰主上以君討臣今兹之來勢頭甚重萬一戰而<lb/>
　不㨗後將誰繼不若求援於韃靼<hi>按原書作大朝懋昭金人而後歸於</hi>
　<hi>宋此書進於端平元年下距宋亡尚四十年而書中稱元曰大朝稱元帥曰大軍稱元將曰大將元使曰</hi>
　<hi>天使葢必經元人改竄耳元至世祖至元八年始改國號至元以前尚號䝉古又是書於大安三年云韃</hi>
　<hi>靼至是改稱大蒙古國則是書自大安三年以前當稱韃靼大安三年以後當稱蒙古今悉改正以從其</hi>
　<hi>實且以别内外之辭云</hi>愛王許諾遣大雅徃聘約以子雄為質<lb/>
　破國之後軍儲金帛惟其所取許之<lb/>
<pb n="KR2d0010_WYG_019-9a"/>
夏五月完顔進等擊敗古巴桑於東堙津和寳努築壘<lb/>
北狐口邀奪進糧帝又遣蕭繖努等伏兵破殺之<lb/>
　進等兵至東堙津古巴桑戰敗退保五樓城進追至<lb/>
　城下因圍守之愛王遣親將和寳努當北狐口兩山<lb/>
　之間築城堡堅守不動糧車至輙為所奪進軍乏食<lb/>
　天時方暑率皆饑困二十七日帝遣完顔宗慶徃攻<lb/>
　寳努壘以通運路内樞密王漸固争謂宗慶輕鋭無<lb/>
　謀用之必敗事宗慶亦不欲行乃遣蕭繖努李用辰<lb/>
<pb n="KR2d0010_WYG_019-9b"/>
　徃繖努將至北狐口天漸明大霧四起遣上國兵四<lb/>
　千人藏伏北狐之下以糧車自東路上鳴鼓張旗運<lb/>
　夫呼嘯和寳努出兵襲之勝負未定伏兵倐起奪其<lb/>
　城植旗於上和寳努兵顧見之皆驚潰寳努自殺運<lb/>
　路遂通<lb/>
何大雅求援韃靼兵至五樓完顔進等與戰敗績<lb/>
　時愛王見勢急其妻兄烏勒沁與子雄守城自徃北<lb/>
　地至平天漠而大雅將兵已至愛王大喜以手指天<lb/>
<pb n="KR2d0010_WYG_019-10a"/>
　乃下馬與韃靼首將稽首相見奉獻金寳十車首將<lb/>
　喜曰大王無慮待郎與戰<hi>北人言我為郎也</hi>兵將至五樓進<lb/>
　等與戰北人秃體火撾以入以一當百進兵大敗乘<lb/>
　勝襲逐至和龍東津<hi>按愛王之事不見於史如此書所言則喪師失地其為變故不</hi>
　<hi>少何以金史紀傳殊無一語及之又考元史本紀元太祖六年始興師伐金當金衛紹王大安三年章宗</hi>
　<hi>之時雖已稱帝然尚未叛金太祖本紀云初帝貢嵗幣於金金主使衛王允濟受貢於靜州帝見允濟不</hi>
　<hi>為禮允濟嗣位欲俟帝再入貢害之帝知之遂與金絶元聖武視征記云金承相完顔襄帥兵逐叛者北</hi>
　<hi>走上聞之率兵自鄂諾河追討金主授帝為察罕圖嚕完顔襄為丞相正當明昌時也則章宗時元未伐</hi>
<pb n="KR2d0010_WYG_019-10b"/>
　<hi>金明矣此書所言愛王興師又言元師助愛王伐金大舉深入大書不一書皆妄言爾</hi>
六月宋孝宗殂嗣帝光宗卧疾猶未能出就内中成服<lb/>
秋七月宋光宗禪位於皇太子是為寧宗遣使鄭湜來<lb/>
告登位范仲壬副之<lb/>
<hi>乙邜</hi>明昌六年自愛王之叛師旅大喪帝頗憂之太后亦<lb/>
勸帝勤國事江淵等每以歡言解之曰兵師雖敗死亡<lb/>
無多鄭宸妃執盃勸帝遂歌解愁曲且曰用兵勝敗亦<lb/>
是常事外間人喜禍欲皇帝成疾帝喜復縱飲達旦以<lb/>
<pb n="KR2d0010_WYG_019-11a"/>
是為常<lb/>
　宸妃者故南宋華原郡王居中之曽孫女也在世宗<lb/>
　晚年甚嬖之江淵及内侍江從一李璉侍上宴因言<lb/>
　昭儀善舞帝見而喜令淵納之集慶宫晨夕徃焉帝<lb/>
　時或酣醉日昃不果視朝三省黄案委令裁决昭儀<lb/>
　或坐膝上批詔内降慧黠便媚善能詼諧淵等各獻<lb/>
　珍寳服玩以相固結太后以為言帝令改姓鄭氏號<lb/>
　宸妃<hi>按章宗之寵妃為李元妃所稱李師兒者也㨿此書則妃本鄭居中之曽孫至是改還原姓故</hi>
<pb n="KR2d0010_WYG_019-11b"/>
　<hi>是書於此後皆稱鄭宸妃此説雖不見於金史或史文疎畧亦未可知但史云李氏以監户女子入宫歸</hi>
　<hi>潜志云李氏家因罪没入宫為奴婢屬監户李氏少給事太后章宗見而悦之則是李師兒第出於㣲賤</hi>
　<hi>而已而此書乃云曽為世宗所寵加章宗以聚麀之醜其為誣衊大矣泰和南征宋人傳檄有經童作相</hi>
　<hi>監女為妃之語若果章宗納其父妾檄中斷無不言則此書之妄可知又章宗雖非令辟然史言其尚有</hi>
　<hi>志於治而此書詆訾不遺餘力意懋昭必不得志於明昌泰和之世故歸南以後遂肆其誣妄如此錢曽</hi>
　<hi>以為無禮於其君之尤者非遇言矣</hi>
是嵗宋寧宗慶元元年<lb/>
<hi>丙辰</hi>承安元年内侍御江淵恃寵擅權完顔偉上疏切諌<lb/>
<pb n="KR2d0010_WYG_019-12a"/>
淵諷御史臺劾黜之<lb/>
　時江淵用事太后與帝皆信之淵公受賂遺除拜生<lb/>
　殺皆出其口或以事故不入則機務填塞不即報下<lb/>
　張克已等朝夕其門夏人入冦河東陜西喪師連年<lb/>
　淵皆不即以聞完顔偉上疏諌在都堂慷慨謂右諌<lb/>
　議鄭遂良曰太宗皇帝與忠獻王忠烈王百戰以有<lb/>
　天下忠烈王臨終以夏人䝉古為憂遺奏極切今乃<lb/>
　内外偷安惡聞敵患獨不聞耶律趙氏將亡之時乎<lb/>
<pb n="KR2d0010_WYG_019-12b"/>
　淵聞而惡之諷東臺御史劾其罪除名為民徙居代<lb/>
　州偉乃忠烈王烏珠之次子也年已六十性耿介習<lb/>
　兵事偉既貶中外愓息<hi>按金史太后崩於明昌二年烏珠子二人皆為海陵所殺</hi>
　<hi>此所言與史皆不合</hi>
<hi>丁巳</hi>承安二年時天下大旱山東及澤潞間冦盜屯結有<lb/>
至萬餘人者乃遣龍虎將軍張天翼統兵討之軍裝不<lb/>
給兵士怨詈江淵弟為監軍使奏乞資賞不能得及潞<lb/>
州連敗於賊天翼死焉<lb/>
<pb n="KR2d0010_WYG_019-13a"/>
　先是樞密院奏遣右統軍完顔髙副統軍完顔志同<lb/>
　討之凢七萬人給錢五千軍裝悉令自製髙見樞密<lb/>
　謝世虛言軍士怨詈恐不堪用翼日奏事帝曰髙等<lb/>
　欲以此相恐懾耶二人皆罷别遣龍虎將軍張天翼<lb/>
　江淵仍奏遣其弟副都知省事江源監其軍秘監田<lb/>
　邁奏曰宦者監軍唐之弊政趙氏常用之河東之戰<lb/>
　忠獻王尼雅滿椎鼓大呼童貫以走太祖起自龍朔<lb/>
　太宗討定兩河皆用功親總軍今忽變更舊制士心<lb/>
<pb n="KR2d0010_WYG_019-13b"/>
　亦離不聴詰旦早朝邁坐於待漏院淵揚馬過罵之<lb/>
　曰癡南虜敢言我家兄弟耶邁遂求出知鄭州淵怒<lb/>
　其抵抗遂移潞州監督軍糧欲以乏軍興之罪令其<lb/>
　弟害之邁哀祈於左僕射完顔守貞守貞言於淵遂<lb/>
　寢新命至十二月丙寅天翼源辭行至㑹同館源聞<lb/>
　所調之兵怨語籍籍懼為已害歸白其兄乞免行天<lb/>
　翼因其懼令奏諸朝求添賜以結軍心有㫖從之然<lb/>
　有司視為文具支給滅裂至安肅軍天翼懼變連奏<lb/>
<pb n="KR2d0010_WYG_019-14a"/>
　乞厚加資賞有㫖令河東運司支辨及潞州與賊連<lb/>
　戰皆敗天翼戰死冦勢遂張潰兵皆聚天井闗潞守<lb/>
　張清臣不知為計急奏求援<lb/>
<hi>戊午</hi>承安三年春帝幸蓬萊院飲宴内侍都知江淵與焉<lb/>
　時所陳玉器及諸玩好盈前其篆識多南宋宣和物<lb/>
　帝惻然動色宸妃解之曰作者未必用用者未必作<lb/>
　南帝但作此以為陛下用耳宸妃嘗與帝同輦過御<lb/>
　龍橋見石白如雪歸而愛之白國主於蘇山輦至築<lb/>
<pb n="KR2d0010_WYG_019-14b"/>
　巖洞於芳華閣凡用工二萬人牛馬七百乘道路相<lb/>
　望㑹是冬賞菊於東明園帝登其閣見屏間畫宣和<lb/>
　艮嶽問内侍余琬曰此底甚處琬曰趙家宣和帝運<lb/>
　東南花石築艮嶽致亡國敗家先帝命圖之以為戒<lb/>
　宸妃怒曰宣和之亡不縁此事乃是用童貫梁師成<lb/>
　耳葢譏琬也顧見江淵又謂曰我嫌余琬來破壊我<lb/>
　事却又忘了都知淵合手謝時朝政多秕名器混濫<lb/>
　吏部尚書余淵明奏言旬日之間斜封補官凡二百<lb/>
<pb n="KR2d0010_WYG_019-15a"/>
　人乞行追汰奏入不省起居郎兼諫院穆良器上疏<lb/>
　諫貶濮州同知<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0010_WYG_019-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂大金國志卷十九<lb/>
</p>
<p>
</p>
  </div>
</body>
</text>
</TEI>
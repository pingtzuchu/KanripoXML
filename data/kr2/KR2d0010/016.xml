<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_016-1a"/>
欽定四庫全書<lb/>
欽定重訂大金國志卷十六<lb/>
　　紀年<lb/>
　　　世宗聖明皇帝上<lb/>
世宗聖明皇帝初名襃後改名雍武元皇帝孫晉王宗<lb/>
輔<hi>按金史宗輔為左副將軍薨追封潞王皇統六年進冀國王正隆二年改封許王未嘗封晉王</hi>之子<lb/>
也母曰圖克坦氏生帝於雲中<hi>按金史本紀云母曰貞懿皇后李氏生於上京</hi>
其夜有光明體重倍於常兒性極仁厚在熈宗朝常侍<lb/>
<pb n="KR2d0010_WYG_016-1b"/>
立見有桎梏重囚帝問曰何不赦之熈宗嘉其意降其<lb/>
罪既長統兵為將達蘭烏珠諸父南征帝未嘗不在行<lb/>
間特以仁厚為士卒所推敵人所愛東京之役路允迪<lb/>
<hi>按原書作路允中考世宗入宋東京與宋路允迪會相為賔主事見熈宗紀中今改正</hi>承檄風靡<lb/>
入城之後不戮一人海陵晚年肆虐日甚宗族大臣悉<lb/>
被誅戮而舊臣如張通古孔彦舟亦皆坐死國人莫有<lb/>
固志及將用兵又借民間税錢五年民益怨憤是時豪<lb/>
傑并起大名王友直濟南耿京太行陳俊倡集義衆而<lb/>
<pb n="KR2d0010_WYG_016-2a"/>
契丹之後耶律幹罕亦興於沙漠渤海一軍萬人叛之<lb/>
歸遼陽府共謀立帝<hi>按金史叛臣傳云海陵伐宋籍西北路丁壯耶律幹罕從薩巴為亂</hi>
<hi>又世宗紀云海陵南伐籍契丹部丁壯為兵部人不願行遂叛至是咸平府穆昆𤓰里攻陷韓州據咸平府將</hi>
<hi>犯東京起復東京留守海陵使博索路總管黙親會討賊黙親即以臣禮上謁博索路本渤海地此云渤海一</hi>
<hi>軍萬人叛之者謂博索路討𤓰里之軍叛海陵而歸世宗也但其辭太簡於事之首尾不具今節附金史以申</hi>
<hi>明其説</hi>
冬十月丙午<hi>按金史本紀世宗即位以丙午日是月庚子朔丙午乃七日也原書作庚子朔即位</hi>
<hi>今改正</hi>帝即皇帝位改元大定赦天下黄河以北皆下之<lb/>
<pb n="KR2d0010_WYG_016-2b"/>
<hi>辛巳</hi>大定元年十二月帝至燕京<lb/>
　帝知海陵被弑乃與皇子允升允迪擁甲騎一萬趨<lb/>
　燕京<hi>按金史允迪即世宗太子章宗之父本名呼塔噶大定二年賜名允迪八年更名允恭金史列</hi>
　<hi>傳及宗室表皆無允开世宗本紀大定元年封子薩喇拉為許王呼塔噶為楚王金史世宗諸子傳云永</hi>
　<hi>中本名薩喇拉初封許王永中葢即允开允恭為允迪之更名永中亦必允升之更名而金史不載耳</hi>
遣使入宋議和<lb/>
　移宋牒云正隆失徳無名興師兩國生靈枉被塗炭<lb/>
　已從廢殞見議班師各務戢兵以圖舊好<lb/>
<pb n="KR2d0010_WYG_016-3a"/>
<hi>壬午</hi>大定二年春正月戊辰朔日有食之<lb/>
帝定都於燕告祠天地社稷且告祖廟<lb/>
　以父故名宗輔非帝王所稱改曰宗堯追諡懿宗<hi>按懿</hi>
　<hi>宗乃廟號非諡也且世宗追尊其父為睿宗在大定元年事已見上卷此又謂追諡懿宗金圖經亦有懿</hi>
　<hi>宗宗堯之稱則是嘗改上廟號而金史不書豈史之闕畧耶今仍原文以備參考又原書此下云以故主</hi>
　<hi>亶舊諡武靈廟號閔宗於義未恊改諡孝成皇帝廟號熈宗考熈宗初加諡號在大定元年更定諡號在</hi>
　<hi>大定十九年不宜書於此年且已見於熈宗紀中今刪正</hi>
封皇子允升為齊王充西京留守<lb/>
<pb n="KR2d0010_WYG_016-3b"/>
二月命使髙忠建徃宋告嗣位宋以中書舍人洪邁來<lb/>
賀登位知閤門事張瀹<hi>按金史交聘表宋史本紀並作張掄</hi>副之<lb/>
　紹興之和也近例屈節者凢十四事是時宋以徐喆<lb/>
　館伴始更改之凢十四事其大畧更定朝謁與進書<lb/>
　受書儀範及伴使與北使抗禮而已於是畧如汴京<lb/>
　故事<lb/>
　國書曰審膺駿命光宅丕圖徳合天人慶均遐邇比<lb/>
　因還使當露悃悰爰從海上之盟獲講鄰封之信中<lb/>
<pb n="KR2d0010_WYG_016-4a"/>
　更多故頻紊始圖事有權宜始為父兄而貶損釁無<lb/>
　端隙靡邀地天之鑒臨又曰願畫舊疆寵還敝國結<lb/>
　兄弟無窮之好垂子孫可久之謀庶令南北之民永<lb/>
　息干戈之苦<lb/>
洪邁至燕京鎖之館中抑令於表中改換陪臣二字<lb/>
　報書有曰名分既一言而定貢輸亦兩紀於兹又曰<lb/>
　蔑夫致慶之辭要以難行之事實為天鑒再作禍端<lb/>
正隆之渝盟也宋復取海泗唐鄧陳蔡許汝嵩夀等十<lb/>
<pb n="KR2d0010_WYG_016-4b"/>
州至是宋但得四州而已<lb/>
　是時我師攻虢州者敗於王彦攻汝州者敗於吳拱<lb/>
　闗陜一路喪秦隴環原熈河蘭㑹洮州積石鎮戎徳<lb/>
　順軍凢十二郡金州一路喪啇虢陜華州凢四郡獨<lb/>
　持重兵堅守大散闗可以扼宋師吳璘遣楊從儀等<lb/>
　攻下大散闗遂分兵據和尚原未㡬我師又取河州<lb/>
　驅老弱數萬屠之選强壯數千充軍焚蕩其城而還<lb/>
　又取懐寧府宋守臣陳亨祖登城督戰中流矢死<lb/>
<pb n="KR2d0010_WYG_016-5a"/>
　是時京東義士耿京率衆據東平府遣掌書記卒棄<lb/>
　疾南附於宋授天平節度節制京東河北忠義軍馬<lb/>
　既而遣使徃南宋通和遂不復通京遂為其將張安<lb/>
　國殺之以來降<lb/>
　時我兵猶圍海州宋張子葢率兵徃援仍聴張浚<hi>按原</hi>
　<hi>書作張俊考張俊紹興二十四年已卒而是年七月張浚為江淮宣撫此當作張浚今改正</hi>節制<lb/>
　相遇於石湫堰率精鋭先入王友直以所部力戰我<lb/>
　兵大敗引還<lb/>
<pb n="KR2d0010_WYG_016-5b"/>
夏六月宋髙宗禪帝位於皇太子是為孝宗遣使劉珙<lb/>
來報登位<lb/>
　珙行至境帝責以舊禮不納而還<lb/>
<hi>癸未</hi>大定三年春正月幹罕餘黨蕭哲伯耶律𤓰里由海<lb/>
道奔宋<hi>按宋史本紀哲伯奔宋在去年十月</hi>
　哲伯𤓰里皆北朝驍將也<lb/>
副元帥赫舍哩志寧引兵至虹縣宋將李顯忠邵宏淵<lb/>
兩軍皆潰<lb/>
<pb n="KR2d0010_WYG_016-6a"/>
　是時我師聚兵積糧於宿州之靈璧及虹縣宋淮西<lb/>
　招撫使李顯忠建康都統制邵宏淵議欲襲二邑㑹<lb/>
　元帥答南宋書謂境土當以正隆以前為界宋張浚<lb/>
　聞於朝且上出師計至揚州合殿前江淮兵八萬分<lb/>
　𨽻二將濟淮顯忠取靈璧宏淵至虹我兵拒之顯忠<lb/>
　東趨虹縣富察圖們達周仁及右翼軍都統蕭琦皆<lb/>
　叛降宋㑹副元帥赫舍哩志寧自睢陽引兵至城下<lb/>
　次夕兩南軍大潰而歸士卒死亡甚衆資糧器械委<lb/>
<pb n="KR2d0010_WYG_016-6b"/>
　棄殆盡<lb/>
秋副元帥赫舍哩志寧遣書遺南宋宋令盧仲賢持報<lb/>
書至<lb/>
　報書大畧謂泗海唐鄧等州乃正隆渝盟之後本朝<lb/>
　未遣使之前得之至於嵗幣固非所較苐以兩淮凋<lb/>
　殘之後恐未能充其數仲賢辭行時宋帝戒勿許四<lb/>
　郡而執政命許之無傷冬十一月仲賢至宿州布薩<lb/>
　忠義懼之以威乃言歸當如命許四郡遂以忠義遺<lb/>
<pb n="KR2d0010_WYG_016-7a"/>
　三省樞密院書來凢畫定四事一叔姪通書之式二<lb/>
　唐鄧泗海之地三嵗幣銀絹之數四叛亡俘虜之人<lb/>
　且約令十一月二十日以前持誓書來宋湯思退為<lb/>
　相遽奏以户部侍郎王之望為通問使知閤門事龍<lb/>
　大淵副之許割棄四州求减嵗幣之半<hi>按原書無許割四州二句</hi>
　<hi>於情事未竟今據通鑑綱目補正又按通鑑綱目是時宋雖遣王之望使金旋手詔之望待命境上而使</hi>
　<hi>胡昉先來使昉至被執遂詔之望以幣還此但言之望來使而不言其未至而還亦失事實今附識之以</hi>
　<hi>備一事之首尾</hi>
<pb n="KR2d0010_WYG_016-7b"/>
五月立皇子越王允升為皇太子<hi>按上文已書秋此又書五月顛倒已甚但</hi>
<hi>此事本妄其先後亦無可更正耳</hi>
　時帝以賢厚為羣臣推立長子允升次子允猷皆有<lb/>
　勲勞至是允升登儲位諸子皆封王允升嗜酒喜游<lb/>
　獵膽勇能用兵每勸帝南伐混一天下帝不聴<hi>按金史世</hi>
　<hi>宗紀大定元年封子呼塔噶為楚王二年立楚王允迪為皇太子八年更名允恭二十五年皇太子允恭</hi>
　<hi>薨又世紀云顯宗皇帝諱允恭本諱呼塔噶世宗第二子世宗即位封楚王二年五月立為皇太子二十</hi>
　<hi>五年六月崩章宗即位追諡體道宏仁英文睿徳光孝皇帝廟號顯宗是世宗所立之太子惟一允恭也</hi>
<pb n="KR2d0010_WYG_016-8a"/>
　<hi>此書則謂世宗初立允升為太子允升薨乃立允恭大定元年云立子允升為齊王充西京留守三年云</hi>
　<hi>立皇子越王允升為皇太子十二年云皇太子允升薨十九年云太子允升賊殺其弟晉王允猷奔和龍</hi>
　<hi>帝遣完顔宇追殺之二十年云立子允恭為皇太子儲副至重果中間再立史豈無一語及之者且既云</hi>
　<hi>封齊王又稱越王既書太子薨又言奔和龍見殺葢所言皆妄爾</hi>
是嵗宋孝宗隆興元年<lb/>
<hi>甲申</hi>大定四年春正月詔造總計録<lb/>
　大畧曰正隆失道土木征伐相繼而起有司出納動<lb/>
　千萬計浩瀚連年莫㑹其數臨急空乏唯有取之於<lb/>
<pb n="KR2d0010_WYG_016-8b"/>
　民自今除每嵗収支外並將見管實在之數開具成<lb/>
　冊使朝廷通知有餘不足之數且以革去吏姦俟儲<lb/>
　積果多然後議窠名之重輕考撥定之數目寛减州<lb/>
　縣優恤疲民<lb/>
秋八月宋遣宗正少卿魏把來充通問使<hi>按金史交聘表作禮部尚</hi>
<hi>書魏把葢把攝卿以行也</hi>
　國書之來已許割四郡但求减嵗幣之半把及疆帝<lb/>
　以書不如式不受又諭割商秦地及歸正人且求嵗<lb/>
<pb n="KR2d0010_WYG_016-9a"/>
　幣二十萬把以聞諸朝宋帝命盡依初式再易書嵗<lb/>
　幣亦如其數<lb/>
　是時宋丞相湯思退力主和議隂告我師俾以重兵<lb/>
　脅和<lb/>
冬十一月元帥布薩忠義遂自清河口渡淮且分兵取<lb/>
滁州<lb/>
　時因宋相湯思退隂輸脅和之請乃以未得所欲為<lb/>
　辭復自濠州繫橋渡淮宋守將魏勝戰死劉寳自楚<lb/>
<pb n="KR2d0010_WYG_016-9b"/>
　州王彦自昭闗南遁又分兵取滁州至六合縣為宋<lb/>
　歩軍統制崔臯所敗<hi>按原書無統制二字據宋史本紀補正</hi>
宋使至潁河口見布薩忠義赫舍哩志寧令持國書詣<lb/>
燕山定和<lb/>
　國書畧曰修此齊盟出於初議中因曲見或為矛盾<lb/>
　之言致此數年未講衣裳之㑹兹聆嘉報不替舊歡<lb/>
　仰衛社之大忠感睦鄰之髙義已遵約束無復異同<lb/>
　二將令與其介康諝<hi>金史交聘表作康偦</hi>同詣燕山我師亦罷<lb/>
<pb n="KR2d0010_WYG_016-10a"/>
宋遣洪适為賀生辰使龍大淵副之<lb/>
<hi>乙酉</hi>大定五年春正月大雷<hi>按是年大雷金史五行志不書</hi>
二月賜髙年孝悌力田人粟帛各有差<lb/>
赦河南諸州<lb/>
　以被兵去處干戈塗炭故也<lb/>
夏四月遣報問使完顔中<hi>金史交聘表及宋史本紀並作完顔仲</hi>楊伯雄<lb/>
至南宋宋遣李若川來賀上尊號<lb/>
　是年我所遣報問使副殿前左副都㸃檢完顔中翰<lb/>
<pb n="KR2d0010_WYG_016-10b"/>
　林直學士楊伯雄至南宋持國書入見始謂江南為<lb/>
　宋皇帝<hi>按此條分注原書屬上年宋遣洪适為賀生辰使一條殊為失倫今移正</hi>
元帥布薩忠義副元帥赫舍哩志寧來朝帝宴之於正<lb/>
隆殿賜金帛有差　是嵗宋孝宗乾道元年<lb/>
<hi>丙戌</hi>大定六年春正月己酉朔大㑹羣臣於紫極殿<lb/>
　始用百戲酒三行則樂作鳴鉦擊鼓百戲出塲有大<lb/>
　旗獅豹蹺索上竿之類<lb/>
夏熈州龍見<lb/>
<pb n="KR2d0010_WYG_016-11a"/>
　熈州野外濼水有龍見三日初於水面見蒼龍一條<lb/>
　良久即没次日見金龍以爪托一嬰兒兒雖為龍所<lb/>
　戲弄畧無懼色三日金龍如故見一帝者乘白馬紅<lb/>
　衫玉帶如少年中官狀馬前有六蟾蜍凢三時方没<lb/>
　郡人競徃觀之相去甚近而無風濤之害<hi>按金史五行志以此</hi>
　<hi>為天眷元年夏事</hi>
秋七月翁舍展國率户内附<lb/>
　以其地為資霖等州<lb/>
<pb n="KR2d0010_WYG_016-11b"/>
冬十月宋遣使方滋來賀明年正旦帝亦遣使徃宋賀<lb/>
㑹慶節尋又遣使徃宋賀明年正旦<hi>按金史交聘表大定六年正月宋禮</hi>
<hi>部尚書方滋福州觀察使王抃賀正旦七年宋試工部尚書薛良用昭慶軍承宣使張説賀正旦此以方滋為</hi>
<hi>七年賀正旦使誤也</hi>
十一月行幸東京行宫<lb/>
十二月庚寅還宫<lb/>
<hi>丁亥</hi>大定七年春正月賜酺一日<lb/>
　命羣臣賦詩京邑耆老亦㑹焉頒賜各有差<lb/>
<pb n="KR2d0010_WYG_016-12a"/>
冬十月免諸伎作屯牧雜色役𨽻之徒為白户<lb/>
十一月詔徃年兵士從征身殞戰塲者蠲其家租賦<lb/>
帝與宋帝各遣使徃來賀明年正旦<lb/>
　待宋使使副日給酒二十量罐羊肉八觔果子錢五<lb/>
　百雜使錢五百白麫三觔油半觔醋二升鹽半觔粉<lb/>
　一觔細白米三升醬半觔柴三束上節加供細酒六<lb/>
　量罐羊肉五觔麫三觔雜使錢二百白米二升中節<lb/>
　常供酒五量罐羊肉三觔麫二觔雜使錢一百白米<lb/>
<pb n="KR2d0010_WYG_016-12b"/>
　一升五合下節與中節同<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂大金國志卷十六<lb/>
</p>
<p>
</p>
  </div>
</body>
</text>
</TEI>
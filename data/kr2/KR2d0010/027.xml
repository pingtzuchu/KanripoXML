<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_027-1a"/>
欽定四庫全書<lb/>
欽定重訂大金國志卷二十七<lb/>
　　開國功臣傳<lb/>
　　　尼雅滿<lb/>
尼雅滿小名烏嘉努後改名宗維<hi>按金史作宗翰</hi>武元皇帝從<lb/>
兄之子其祖曰赫頁乃武元伯父也父即額勒赫<hi>按赫頁金</hi>
<hi>史作和卓額勒赫金史作薩哈</hi>伊埒貝勒後雖貴襲其官加於見授官<lb/>
銜之上尼雅滿姿貎雄傑能被甲周貫馬腹驍㨗如風<lb/>
<pb n="KR2d0010_WYG_027-1b"/>
輪舞劍入敵人莫能當幼時嬉戲為部伍擊刺之狀有<lb/>
居後者擊之以鞭性特嚴酷殘忍沉鷙多謀遇戰時號<lb/>
令其下騎者騎步者步回顧者斬所以每戰必勝也武<lb/>
元初起兵時纔有千騎破遼寧江州後遼人益兵至二<lb/>
十萬女直以衆寡不敵謀降獨尼雅滿烏紳羅索曰我<lb/>
殺遼人已多降必見𠞰不若以死拒之尼雅滿奮鐵檛<lb/>
而前諸將隨之遼人大敗自是乘勝入黄龍府取五十<lb/>
餘州浸逼中京<hi>古白霤城也</hi>其後遼祚竟亡多其力也武元<lb/>
<pb n="KR2d0010_WYG_027-2a"/>
與宋通和已議還燕京六州地尼雅滿不從指地圖曰<lb/>
欲作夏國徃來次舍勿復言其後尼雅滿欲止割涿易<lb/>
二州武元不許乃以尼雅滿為左都統太宗初改都統<lb/>
府為元帥府仍用為左副元帥幹里雅布之南下也取<lb/>
和而還及再征宋京諸將皆以為難獨尼雅滿意請行<lb/>
其後破京師遷徙二帝尼雅滿功居最初我師渡河至<lb/>
城下見城上守禦人多以為難破議欲講和數日尼雅<lb/>
滿曰城不難破城上人多易亂及破城日遣八壯士先<lb/>
<pb n="KR2d0010_WYG_027-2b"/>
登城上果亂散走奔潰時國事大小尼雅滿皆總之雖<lb/>
卿相拜其前尼雅滿不為禮太宗朝尼雅滿専權帝不<lb/>
能令至於命相亦取决焉後握兵不數年滛刑毒政皆<lb/>
髙慶裔教成之也迨兵權既離掌握慶裔不免於誅尼<lb/>
雅滿亦憤恚薨後謚曰忠獻詔立廟大興府祀以天子<lb/>
禮樂<hi>按金史尼雅滿傳諡桓忠此云謚忠獻而金國南遷録亦有忠獻王之稱豈後嘗改謚而史不載耶</hi>
　　　固紳<lb/>
固紳武元從叔祖富爾遜之孫於武元為從堂弟也<hi>按金</hi>
<pb n="KR2d0010_WYG_027-3a"/>
<hi>史景祖生世祖肅宗穆宗世祖生太祖富爾遜即肅宗乃太祖之叔父非從叔祖也固紳景祖長子和卓之次</hi>
<hi>子亦非肅宗之孫於太祖為從弟亦非從堂弟也</hi>雄傑有謀畧少時善射命中<lb/>
能越長壍初起兵時固紳以為必勝其後寧江渤海之<lb/>
㨗秘計居多固紳與尼雅滿至相驩而固紳才尤髙武<lb/>
元在位二人用事未嘗申覆每有所為皆許自専撫其<lb/>
背曰兒輩作事必不錯也以至命相命官亦皆専决國<lb/>
中事此非二人不行固紳剛毅忍殺尼雅滿兄事固紳<lb/>
而甚重之與幹里雅布不相下天㑹初封鎬國王<hi>按金史本</hi>
<pb n="KR2d0010_WYG_027-3b"/>
<hi>傳固紳以西北西南兩路都統薨皇統五年追封鄭國王此云封鎬國王與史不合</hi>
　　　幹里雅布<lb/>
幹里雅布一名宗望<hi>按原書誤作宗傑據金史改</hi>乃武元第四子江<lb/>
南人呼為二太子為人𦕈小性慈仁喜談佛道武元常<lb/>
竒其為人累更戰陣在軍中號為菩薩太子天㑹三年<lb/>
幹里雅布率衆南征破檀薊等州至玉田縣時宋郭藥<lb/>
師兵戈甲鮮明夜分渡河我師亦懼幹里雅布乃東向<lb/>
望日而拜號令諸部而進未㡬藥師降遂進圍京師後<lb/>
<pb n="KR2d0010_WYG_027-4a"/>
講和需金五百萬兩銀五千萬兩絹綵各一百萬匹及<lb/>
割中山太原河間三鎮而退師四年夏誅常勝軍三千<lb/>
人<hi>按原書此下有天㑹三年一句與上文重複又考太宗紀天㑹四年夏幹里雅布奪常勝軍器甲鞍馬散</hi>
<hi>歸遼西遼東常勝之誅葢在此時此書於三年亦屬謬誤今删正</hi>常勝軍者遼人也始<lb/>
叛歸宋又叛宋歸金<hi>按原書云至是又叛歸金考常勝軍乃郭藥師所將其降金在天㑹</hi>
<hi>三年之冬至四年夏乃遣還本土不得云至是歸金今改正</hi>至是幹里雅布乃遣還<lb/>
本土問之曰天祚待汝如何曰天祚待我甚厚趙皇何<lb/>
如曰趙皇待我尤厚幹里雅布曰天祚待汝厚汝反趙<lb/>
<pb n="KR2d0010_WYG_027-4b"/>
皇待汝厚汝又反我今以金帛與汝等汝定是亦反我<lb/>
無用爾等於是皆皇悚而退既行遂遣四千騎以搜檢<lb/>
器械為名於松亭闗皆殺之又遣人於張令徽<hi>按原書無張字</hi>
<hi>據太宗紀補正</hi>家搜檢器甲又賜郭藥師姓完顔拘之泊淀中<lb/>
或云二太子本仁慈此受尼雅滿教使也九月復南征<lb/>
再圍京城幹里雅布擁兵抵劉家寺尼雅滿繼到環城<lb/>
列柵分地為攻㧞之計破城時軍中屢欲血洗數次登<lb/>
門望城中有黄旗兵將在空中曰不可遂止然主洗城<lb/>
<pb n="KR2d0010_WYG_027-5a"/>
者尼雅滿與劉監軍而二太子不與焉葢其性善耳閏<lb/>
十一月二十五日城破其後與尼雅滿共以太宗<hi>按原書誤</hi>
<hi>作太祖今改</hi>之命立張邦昌為帝乃歸至燕山時天㑹五年<lb/>
也山後議事二太子欲令徽宗歸南尼雅滿未之許因<lb/>
打毬中暑薨後謚曰忠武<hi>按金史幹里雅布謚桓肅此云謚忠武而宣宗紀孫大鼎</hi>
<hi>䟽又稱為莊武太子乃本於金國南遷録疑嘗再更謚而史失載</hi>
　　　富勒呼<lb/>
富勒呼一名宗雋太宗次子也<hi>按金史太祖子額爾衮名宗雋封兖王太宗長</hi>
<pb n="KR2d0010_WYG_027-5b"/>
<hi>子呼勒呼名宗磐封宋國王此傳所言實額爾衮事而係之呼勒呼又以為太宗次子皆屬謬誤但此書載宗</hi>
<hi>雋事謬誤非一今姑仍舊文而辨正之云</hi>為人有勇力虬髯善射性甚愛民<lb/>
所居官必復租薄賦得畨漢心但時有酒過後封兖王<lb/>
除東京留守治渤海城勅令止飲行未抵治所有一僧<lb/>
以䅴柃癭孟遮道而獻<hi>䅴柃木名有文縷可愛多用為椀</hi>曰可以酌酒<lb/>
富勒呼曰皇帝臨遣時宣戒我勿得飲爾何人乃欲以<lb/>
此器導我耶令斡布哈<hi>云敲殺也</hi>即引去行刑者哀其無辜<lb/>
擊其腦裂欲令宵遁而以死告未畢復呼使前僧被血<lb/>
<pb n="KR2d0010_WYG_027-6a"/>
淋漓富勒呼曰所以獻我者意安在對曰大王仁慈正<lb/>
直百姓喜幸故敢奉此為夀無他志也富勒呼意解欲<lb/>
釋之詢其郷以渤海對富勒呼笑曰汝聞我來用此相<lb/>
鶻突耳豈可赦乎卒殺之又於道遇僧尼五輩共輦而<lb/>
載召而責之曰汝曺羣遊以冐法乃敢顯行吾前邪皆<lb/>
射殺之熈宗朝為太傅領尚書省事郎君吳矢謀反富<lb/>
勒呼連坐被誅<lb/>
　　　烏珠<lb/>
<pb n="KR2d0010_WYG_027-6b"/>
烏珠一名宗弼封梁國王武元第六子江南人呼為四<lb/>
太子者也與其弟邢王阿昆布同母烏珠生時穹廬中<lb/>
鬱鬱有氣衆共異之為人豪蕩膽勇過人猿臂善射遇<lb/>
戰酣出入陣中部舉憚之天㑹五年烏珠與兄鄂勒歡<lb/>
統衆南征尼雅滿欲先圍汴京烏珠遣人告尼雅滿謂<lb/>
獨力難攻既而尼雅滿知未可圖果如烏珠所言遂已<lb/>
<hi>按天㑹三年秋金二帥南伐四年春幹里雅布圍汴京至冬二帥復圍汴京宋帝出降此云天㑹五年宗弼言</hi>
<hi>汴京難攻尼雅滿遂已殊為舛謬</hi>七年為右監軍請於尼雅滿乞提兵<lb/>
<pb n="KR2d0010_WYG_027-7a"/>
侵江南從之乃提兵自登州入海道破南宋三十餘州<lb/>
直至兩浙江東湖南州郡皆下宋帝航海烏珠回至鎮<lb/>
江宋韓世忠提海舟駐揚子江以邀之烏珠不得渡刑<lb/>
白馬殺婦人自刃其額以祭天後得破海舟之䇿大戰<lb/>
勝之以輕騎絶江而回江北屯於六合時左監軍恥其<lb/>
無功欲再侵江南烏珠辭之熈宗天眷年間廢劉豫以<lb/>
河南地歸宋烏珠時為尚書右丞相兼侍中都元帥以<lb/>
割地為非舉兵南征後敗於順昌敗於郾城敗於柘臯<lb/>
<pb n="KR2d0010_WYG_027-7b"/>
乃始講和而南北無事矣烏珠臨終屬以堅守和好之<lb/>
説後賜謚曰忠烈<lb/>
　　　尼楚赫<lb/>
尼楚赫武元第三從弟也<hi>按此書太祖紀云族弟而金史不言族屬逺近</hi>以勇<lb/>
悍知名刺虎搏熊輩伍無敵武元起兵時㑹集諸部共<lb/>
舉驍勇者充千人長衆推尼楚赫康里吉等首攻寧江<lb/>
州破渤海子弟軍取其州自後連年軍旅每戰必從天<lb/>
祚長春之役兵勢甚盛衆皆懐懼又盛寒雪深尺餘尼<lb/>
<pb n="KR2d0010_WYG_027-8a"/>
楚赫先鋒接戰少頃軍馬左旋三轉已横屍滿野自後<lb/>
屢戰有功大宗天㑹六年尼楚赫為萬户尼雅滿諸道<lb/>
進師令尼楚赫等攻漢上遂將其衆號二十萬攻鄧州<lb/>
時江南財賦皆聚於鄧宋京西帥劉汲營繕儲峙甚備<lb/>
至是攻陷其城汲死焉鄧州既破遂并取汝均房州之<lb/>
民以歸後為咸寧都統封澤國王<hi>按金史尼楚赫封蜀王後例改金源郡王</hi>
　　　烏紳<lb/>
烏紳一名烏舍一名希尹武元帝疎族於屬為子武元<lb/>
<pb n="KR2d0010_WYG_027-8b"/>
起兵時烏紳同為謀主為人深密多智目睛黄而夜有<lb/>
光顧視如虎㓕遼國為先鋒徑入新州節度使王從輔<lb/>
詣降又從破東京上京屢戰有功武元割燕六州與宋<lb/>
時索百萬租賦方交割宋使趙良嗣請以十萬之數烏<lb/>
紳笑而不答復云二十萬烏紳曰此一小縣之數也皇<lb/>
帝已與兩府議不須論租賦止於歳幣外増一百萬緡<lb/>
倘有難色不如畫契丹故疆良嗣力爭不勝自此國中<lb/>
有南伐意天㑹二年遼天祚帝率諸軍出夾山南來越<lb/>
<pb n="KR2d0010_WYG_027-9a"/>
漁陽嶺遇烏紳軍戰於雅哈下水烏紳率山西漢兒鄉<lb/>
兵為前驅以國兵千餘騎伏山間遼兵驚潰天祚奔山<lb/>
金司與小呼嚕謀南歸有精兵五千人烏紳遣羅索領<lb/>
五百騎擊之殱焉遂擒天祚其後伊都謀反烏紳自雲<lb/>
中聞其事見二人交馬議事伊都事覺伏誅烏紳嘗副<lb/>
尼雅滿用事雖為諸將所忌而嘗以智得免故尼雅滿<lb/>
以下皆不能及吳矢之反諸王連坐烏紳時為右丞相<lb/>
建謀伏兵宫内因其朝㑹悉擒殺之達蘭亦誅死烏紳<lb/>
<pb n="KR2d0010_WYG_027-9b"/>
遂遷左丞相蕭慶右丞遷左丞然熈宗畏其智數深忌<lb/>
之初客星守魯烏紳占之太史曰不在我分野外方小<lb/>
灾無傷也未㡬七月宋兖魯虞滕諸王同日誅死至九<lb/>
月客星守陳太史以告宇文<hi>按此言宇文而不著其名疑此乃懋昭之先世故諱</hi>
<hi>其名</hi>宇文語之烏紳不以為怪是月果同蕭慶伏誅其應<lb/>
天道如此詔誅烏紳畧曰希尹心在無君言不近道逮<lb/>
燕居而竊議謂神器以何歸其誅慶畧曰迷國罔悛欺<lb/>
天相濟既致於理咸伏厥辜頼天之靈誅於兩觀先是<lb/>
<pb n="KR2d0010_WYG_027-10a"/>
烏紳第三子塔妲勁勇有智力兼百人烏紳常與之謀<lb/>
國富勒呼之死塔妲承詔召入後執其手而殺之為明<lb/>
威將軍㑹元夕挟奴僕十輩入寡嬸家烝焉烏紳在闕<lb/>
下其長子以告命械繫於家塔妲懼法而驚遂失心歸<lb/>
室不能坐呼曰我將死人問之曰適富勒呼來後旬日<lb/>
死烏紳哭之慟曰折我左手至是烏紳亦被誅<lb/>
　　　羅索<lb/>
羅索一名羅宿不知族屬之逺近武元初命選族帳之<lb/>
<pb n="KR2d0010_WYG_027-10b"/>
壯武者羅索與焉為人倜儻有大志常曰吾部落數千<lb/>
强盛如此因時建義功必有成及大兵攻取遼東路顯<lb/>
州恐軍亦叛蕭幹奔毉巫閭山羅索以勁騎追之大獲<lb/>
而還武元攻燕羅索為前鋒遼左企弓等方修守具羅<lb/>
索等已登城天㑹五年除萬户尼雅滿遣羅索征陜西<lb/>
至河中宋師扼蒲津西岸不得渡遂潜由上流韓城縣<lb/>
一夕履氷而過直攻長安進攻秦鳳為宋將張嚴所敗<lb/>
既而羅索至鳳翔界伏兵五里坡擊殺張嚴宋師至富<lb/>
<pb n="KR2d0010_WYG_027-11a"/>
平羅索擁兵驟至負柴囊土藉淖平行進薄其營與劉<lb/>
錡戰勝負未分而我師出鐵騎直擊環慶軍宋師遂敗<lb/>
時羅索為陜西諸路選鋒都統天㑹十年薨太宗朝封<lb/>
郜王<hi>按金史羅索傳天㑹八年薨追封萃王</hi>
　　　達蘭<lb/>
達蘭一名達喇一名昌武元從弟也為人驍勇無懶少<lb/>
時暴横部落苦之從破燕山武元愛其雋爽二太子兩<lb/>
圍宋京達蘭皆以兵從天㑹五年遷左監軍馬擴屯軍<lb/>
<pb n="KR2d0010_WYG_027-11b"/>
北京<hi>按宋史信王榛靖康中北行至真定境中亡還和州防禦使馬擴聚兵保五馬山砦迎榛奉以為主</hi>
<hi>鄂勒歡達蘭攻之擴敗死原書此作馬曠鄂勒歡傳又作馬廣葢宋人諱擴故或作曠及廣而此書仍之今改</hi>
<hi>正</hi>達蘭攻敗之七年烏珠伐江南達蘭屯濱州以守山<lb/>
東八年自濰州引衆侵淮東援烏珠宋將張俊以達蘭<lb/>
善兵其鋒不可當徒手搏虎并亡無益<hi>按宋史趙鼎使張俊救趙立俊</hi>
<hi>憚不肯行此伹言俊憚行之意而不言使俊救立又不言俊不行於事之首尾不備今據宋史附識於此</hi>達<lb/>
蘭急攻楚州破之又引衆攻泰州水寨為張敵萬所敗<lb/>
其婿博諾被擒九年居祁州請於尼雅滿乞割齊國滄<lb/>
<pb n="KR2d0010_WYG_027-12a"/>
州鹽場不從十二年齊國乞兵達蘭權右副元帥提兵<lb/>
以應之天眷二年為都元帥割河南歸於宋達蘭主議<lb/>
欲以廢齊也齊既廢謀再征宋既而郎君烏克紳謀反<lb/>
事連達蘭伏誅其子岱音亦被囚因赦得出庶子伊勒<lb/>
們名朂字勉道後為平章<hi>按金史達蘭傳達蘭既誅并殺其子台威鳥達布又始祖</hi>
<hi>以下諸子傳穆宗子朂字勉道皇統時平章政事此謂達蘭子見赦又以朂為達蘭子皆與史不合</hi>
　　　薩里罕<lb/>
薩里罕不知其族屬逺近<hi>按金史薩里罕安帝六代孫</hi>武元起兵時<lb/>
<pb n="KR2d0010_WYG_027-12b"/>
以宗族近親為將相薩里罕晚後特以驍男見知於尼<lb/>
雅滿再圍宋京師薩里罕為萬户羅索征陜西薩里罕<lb/>
副之屢戰有功天㑹八年攻邠州與宋將曲端相拒於<lb/>
白店原薩里罕據髙原而陣望見哈富之敗懼而泣十<lb/>
年與齊國合兵屯於鳳翔十一年提兵直趨金商入洵<lb/>
陽界宋將邵隆敗走遂入金州進趨饒風嶺扼宋吳玠<lb/>
不能前乃斬其千户貝勒數人募死士由饒風之左道<lb/>
援崖而上遂攻祖溪闗陷興元糧盡而反十二年復領<lb/>
<pb n="KR2d0010_WYG_027-13a"/>
兵攻宋仙人闗為吳玠所敗乃退師天眷元年遷左監<lb/>
軍二年遷左副元帥提兵自河中府渡河入同州界破<lb/>
永興軍及鳳翔府陜右大恐既而扎哈貝勒戰敗中傷<lb/>
退屯武功和議再成南北不復戰矣烏克紳反諸王以<lb/>
次誅死薩里罕亦被誅<lb/>
　　　鄂勒歡<lb/>
鄂勒歡一名宗輔武元第五子江南呼為三太子大宗<lb/>
朝封晋王<hi>按金史世紀宗輔以左副元帥薨追封潞王皇統六年進冀國王正隆二年進許國王此</hi>
<pb n="KR2d0010_WYG_027-13b"/>
<hi>云太宗朝封晋王與史不合</hi>天㑹五年幹里雅布薨代為右副元帥<lb/>
是冬自燕山率衆由滄州渡河以攻山東次年冬以衆<lb/>
渡河攻下開徳府遂攻濮州㑹宋信王榛遣馬擴㑹兵<lb/>
而來與尼雅滿共為之備宋帥至北京之清平鄂勒歡<lb/>
與達蘭復攻敗之天㑹十二年齊國乞侵江南諸將皆<lb/>
沮其議惟鄂勒歡請行於是代尼雅滿為左副元帥與<lb/>
劉麟猊等自淮陽分道南侵舟師由清河取楚州進攻<lb/>
承州㑹雨雪乏糧且戰不利聞太宗疾遂回師熈宗即<lb/>
<pb n="KR2d0010_WYG_027-14a"/>
位封冀國王<hi>按鄂勒歡以左副元帥薨追封潞王皇統六年進冀國王此謂熈宗即位封冀國王</hi>
<hi>誤也已於熈宗紀内辨正</hi>正除左副元帥自燕山入見卒於途其後<lb/>
世宗立追尊為皇帝廟號睿宗又以宗輔非帝王名改<lb/>
曰宗堯<hi>按原書此二句在追尊為皇帝之上先前倒置今改正</hi>
　　　烏蘭思謀<lb/>
烏蘭思謀本遼哈斯罕女直居遼地俗呼熟女直女直<lb/>
族姓烏蘭最為賤小名色埒黙本無名字後以門下被<lb/>
虜入洛陽<hi>按思謀以金初起兵被虜何以得至洛陽二字疑有誤</hi>進士呉鼒蘇閭<lb/>
<pb n="KR2d0010_WYG_027-14b"/>
為立名曰思謀字曰仲逺初起兵時思謀方負柴尼雅<lb/>
滿虜之遂以其弟舒古木之乳母妻之命為都提㸃都<lb/>
提㸃者乃北人貴家奴僕之稱也後尼雅滿薨思謀赴<lb/>
喪舒古木以乳母之故請於帝以累充奉使有勞令樞<lb/>
密院出身差權太原府尹故任用思謀辨慧多智慮善<lb/>
於籌審小術淺算多有可取後以改定官制換授寧逺<lb/>
大將軍沁南軍節度使知懐州元帥烏珠主兵凡軍國<lb/>
大事皆問之思謀以其常充奉使故也<lb/>
<pb n="KR2d0010_WYG_027-15a"/>
　　　韓常<lb/>
韓常字元吉燕山人也父慶和在遼為統軍太祖入燕<lb/>
常隨父降俱授千户慶和從南伐累戰有功後授副都<lb/>
統屯真定正授雄州觀察使常善射以挽强見稱射必<lb/>
入鐵烏珠渡江常為先鋒至湖南與向子諲戰子諲不<lb/>
能敵攻圍八日城破烏珠自江黄間南渡令常徑趨衢<lb/>
信以為援兵烏珠攻明州常以兵從與張俊戰於髙橋<lb/>
俊遁烏珠自江南歸論功仍陞為萬户都統屯河中府<lb/>
<pb n="KR2d0010_WYG_027-15b"/>
未㡬隨烏珠至陜西攻仙人闗為宋吳玠所敗常被南<lb/>
軍射損左目衆不能支遂回軍然亦以此受知於烏珠<lb/>
烏珠首尾陜西凡數年常必隨從其後順昌之戰常在<lb/>
白洲龍渦下寨距城三十里宋劉錡擊之衆頗死傷烏<lb/>
珠既敗以常守潁昌府方烏珠未南征之先常為濬州<lb/>
守一日與其判官宫茵論南北兵戰之事茵曰此非南<lb/>
之所能敵葢諛之也常曰不然今昔事異昔我强彼弱<lb/>
今我弱敵强所幸者南人未知北間事耳至順昌之敗<lb/>
<pb n="KR2d0010_WYG_027-16a"/>
其言果驗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0010_WYG_027-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂大金國志卷二十七<lb/>
</p>
<p>
</p>
  </div>
</body>
</text>
</TEI>
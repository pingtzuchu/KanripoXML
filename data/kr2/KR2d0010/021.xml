<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_021-1a"/>
欽定四庫全書<lb/>
欽定重訂大金國志卷二十一<lb/>
　　紀年<lb/>
　　　章宗皇帝下<lb/>
<hi>乙丑</hi>泰和五年春正月韃靼軍至北陜口進次桑乾完顔<lb/>
天穆天與皆力戰死之<lb/>
　完顔天穆將兵五萬人與韃靼軍戰於北陜口自辰<lb/>
　至酉我兵疲憊敵益添生兵我兵不敵天穆率麾下<lb/>
<pb n="KR2d0010_WYG_021-1b"/>
　在前殊死戰及暮勝負未决天寒甚韃靼軍舉火彌<lb/>
　漫山谷詰朝萬衆壓壘矢石如雨天穆命以刀車衛<lb/>
　之隨開隨合日晚皆饑渴兵遂潰天穆傷甚左右欲<lb/>
　載以馬輿先奔天穆曰不可吾曽大父為開國功臣<lb/>
　吾為子孫不能救國之敗何面目見宗廟乎奮劍大<lb/>
　呼瘡裂而死韃靼軍進至桑乾完顔天與聞其兄死<lb/>
　憤甚持兵禦之於舊坪望見有虎皮䝉馬居中者直<lb/>
　前以槊刺之不勝而死烏富呼烏蘭徳木収衆天都<lb/>
<pb n="KR2d0010_WYG_021-2a"/>
　山兵不甚敗<lb/>
二月韃靼軍退既出境三日平州始有警報烏富呼自<lb/>
平朔引兵晝夜行至平州而大隊已去<lb/>
三月韃靼軍陷末波城出白道敗統軍兵殺二戍將及<lb/>
千户和勒博和<lb/>
夏四月韃靼軍自飛狐道回河東嵐代州皆震<lb/>
五月秘書監起居舍人韓伯獻奏稱敵人以生啗為糧<lb/>
難於野戰請於敵人經由險要之地築城堅守乃遣使<lb/>
<pb n="KR2d0010_WYG_021-2b"/>
督兵築古北口東陘二城<lb/>
　伯獻上言敵國之軍生啗為糧戰陣之間不患饑渴<lb/>
　則戰有餘力我兵與角力不暇則饑渴交迫易至疲<lb/>
　憊以此較之野戰非所長臣乞於幽燕以北及敵人<lb/>
　經由之地控扼險要不必與戰則其勢自沮兼牛馬<lb/>
　槖駞之類並皆収牧置之城内彼無所掠則將自食<lb/>
　其所有余崇義亦然之遣使者督兵築城時嵗饑耕<lb/>
　獵皆廢河北河南山東之民貧悴饑疫無力以耕冦<lb/>
<pb n="KR2d0010_WYG_021-3a"/>
　盜蜂起沿邊及遼西悉為北軍攻陷至此又遣調築<lb/>
　城役及老弱婦女京畿之民素不習勞大興府及上<lb/>
　京路帥守皆出榜勸諭謂敵若深入則民皆不保與<lb/>
　其死於干戈之慘曷若勞苦於城郭之間由是民始<lb/>
　遣隊伍就役至八月末築古北口東陘二城葢樓櫓<lb/>
　未備而遊騎駸駸來矣<lb/>
冬十一月北軍分兩道一自白檀一自靡陂奏至帝集<lb/>
羣臣議之乃以徐王律明為統兵監軍我師敗績<lb/>
<pb n="KR2d0010_WYG_021-3b"/>
　秘省及諸省官皆請遷都以避難聶希古正色曰此<lb/>
　策之下者未可議徐王律明兖王天驥曰兵已逺來<lb/>
　請自前徃議之翼日以律明為河東道統兵監軍律<lb/>
　明至軍率衆鑿溝引白溝及白檀河以自固韃靼軍<lb/>
　至水傍睥睨越三日風緊雪飛及曉氷厚五尺餘兵<lb/>
　悉渡乃以炬火鎔氷撤壘屋竹木茅等盡燒於氷上<lb/>
　其衆騰躍我兵大敗律明等僅以身免夜入秦長城<lb/>
　㑹國中遣竇永固來援律明天驥令依山入城且報<lb/>
<pb n="KR2d0010_WYG_021-4a"/>
　慶州令堅守北軍聞西夏之警乃回師<lb/>
是嵗宋寧宗開禧元年<lb/>
<hi>丙寅</hi>泰和六年春正月詔求直言權叅政富察烏嚕條陳<lb/>
備敵六事詔付省院詳酌施行<lb/>
夏四月南宋遣鎮江都統制陳孝廣取泗州又取虹縣<lb/>
統制許進取新息縣孫成取褒信縣王大節為江州都<lb/>
統引兵取蔡州不克而潰<lb/>
　帝得汴京留守完顔童奏晨起謂大臣曰南兵敢來<lb/>
<pb n="KR2d0010_WYG_021-4b"/>
　可謂我國無人知樞密院余崇義曰陛下有天下之<lb/>
　全豈偏方可比但近年不務勤儉天灾流行民窮國<lb/>
　困南兵亦宜來但此不足慮只恐秋冬之間北兵必<lb/>
　將復動西夏窺陜四國皆驚為可憂耳帝曰君勿他<lb/>
　言我問南方事宜急圖之<lb/>
　自隆興甲申南宋與我再和逮開禧丙寅凡四十三<lb/>
　年是年五月丙戍宋寧宗内批北金世仇有稽報復<lb/>
　爰遵先志决策討除宜頒詔㫖明示海内翌日下北<lb/>
<pb n="KR2d0010_WYG_021-5a"/>
　伐之詔<lb/>
五月遣平章事布薩揆為宣撫使駐開封<lb/>
　宋鎮江都統戚拱遣人結漣水縣弓手李全焚我漣<lb/>
　水縣<hi>按宋史本紀戚拱取漣水縣乃上年事</hi>皇甫斌引兵攻我唐州敗<lb/>
　焉池州副都統郭倬馬軍司李汝翼㑹兵攻我宿州<lb/>
　亦敗倬等還至蘄縣我兵圍之倬執馬軍司統制田<lb/>
　俊邁以與我師乃得免<hi>按原書不言田俊邁據通鑑綱目補</hi>
六月宋李爽以建康都統侵夀州敗績田琳<hi>按宋史作田彬</hi>以<lb/>
<pb n="KR2d0010_WYG_021-5b"/>
建康副都統取夀春府<lb/>
宋叛臣吳曦遣其客姚淮源來獻闗外四州之地求封<lb/>
為蜀王帝賜以金印詔封為蜀王<lb/>
冬十一月起民兵於河南十七萬入淮十萬入荆襄又<lb/>
起河北十萬戎居庸闗及韓水大雞川以防北邊<lb/>
　内外騷動民聚為盜始益衆矣<lb/>
我師自清河口渡淮宋守將郭超失利遂進圍楚州偏<lb/>
師趨棗陽軍又圍廬州守將田琳拒我師八日圍解又<lb/>
<pb n="KR2d0010_WYG_021-6a"/>
圍和州取信陽軍圍襄陽府又取隨州<hi>按原書誤作遂州據宋史改正</hi>
宋守將遁州人具香花迎拜斂兵不殺遂之徳安攻真<lb/>
州於是濠州安豐及並邊儲戍皆為我兵所取又取西<lb/>
和州<lb/>
十二月圍徳安府為守將李師尹所敗取成州守臣辛<lb/>
槱之遁攻六合縣遇宋師於西浦橋<hi>按宋史本紀作胥浦橋</hi>宋師<lb/>
大敗宋將郭倪棄揚州走𤓰洲渡<hi>按金時分道伐宋布薩揆兵三萬出潁夀</hi>
<hi>完顔匡兵二萬五千出唐鄧赫舍哩子仁兵三萬出渦口呼沙呼兵二萬出清河口完顔充兵一萬出陳倉富</hi>
<pb n="KR2d0010_WYG_021-6b"/>
<hi>察貞兵一萬出成紀完顔綱兵一萬出臨漳舒穆嚕仲温兵五千出鹽州完顔璘五千出來逺圍廬州和州至</hi>
<hi>六合者揆之兵也圍楚州者呼沙呼之兵也克西和州及成州者貞之兵也趨棗陽圍襄陽克隨州遂圍徳安</hi>
<hi>者匡之兵也書中所叙未此晰今據金史宋史附識於</hi>
遣使吳端持詔印授吳曦於罝口曦自罝口歸興州以<lb/>
帝命稱蜀王<lb/>
諸將自淮南退師<lb/>
　是月壬申夜興州天赤如血照地如晝自月初有兩<lb/>
　日相摩於初晴之時至是復有此異<hi>按此事金史天文志不書</hi>
<pb n="KR2d0010_WYG_021-7a"/>
是嵗䝉古却特特穆津即皇帝位於鄂諾河稱元年是<lb/>
為元太祖<hi>按原書不書元太祖即帝位殊為疎畧今補正</hi>
<hi>丁邜</hi>泰和七年春宋遣盱眙小吏王文持書幣來行省完<lb/>
顔弼<hi>按金史本紀七年正月庚寅僕散揆還駐下蔡而病丙申以左丞相宗浩行省於南京以代揆宋史</hi>
<hi>方信擩傳及通鑑綱目皆云信擩至汴見左丞相完顔宗浩又金史完顔弼傳弼時為南京副留守行省之事</hi>
<hi>當以宋浩為主不應舍宗浩而書弼也</hi>右副元帥赫舍哩子寧<hi>按宋史金史皆作子</hi>
<hi>仁</hi>皆有和意<lb/>
夏五月宋遣使方信孺來以通謝國信叅議和好<lb/>
<pb n="KR2d0010_WYG_021-7b"/>
六月宋再遣林拱辰來使林仲虎副之<lb/>
　先是信孺至河南行省求和元帥布薩揆許納南使<lb/>
　<hi>按宋史及通鑑綱目信孺三使金師其時行省元帥為完顔宗浩布薩揆是年二月還至下蔡而卒此云</hi>
　<hi>揆納南使誤也</hi>且禮遣之信孺既得請揆復諭之曰已奏朝<lb/>
　廷更得宣撫一書與西元帥乃善宋朝諭㫖安丙作<lb/>
　書如所云且餉以藥物絹帛西帥啟緘却餽而令鳳<lb/>
　翔路都統使完顔昱作書以遺宋大畧云當聴命於<lb/>
　行省而已<lb/>
<pb n="KR2d0010_WYG_021-8a"/>
宋誅其叛臣吳曦所獻國中四州旋為宋人所取<lb/>
宋遣三使來國中一通謝一告哀一賀生辰<hi>按是年五月宋成肅</hi>
<hi>太皇太后上仙故有告哀使</hi>
　通謝使者林拱辰是也國中遣迓使宣諭曰皇帝聖<lb/>
　㫖南使中惟李壁吳琚<hi>按金史完顔宗浩傳交聘表皆作吳琯</hi>朱致知<lb/>
　李大性四人言語可信當遣來議事今所遣小使且<lb/>
　還<lb/>
　時我所索於宋者五事一割兩淮二増嵗幣三犒軍<lb/>
<pb n="KR2d0010_WYG_021-8b"/>
　金帛四取歸正人及陷没州郡五取韓侂胄首級由<lb/>
　是韓侂胄聞之大怒復有用兵意<lb/>
冬十一月乙亥宋人殛殺韓侂胄於玉津園側<lb/>
十二月宋遣許奕吳衡來充通問使<lb/>
　并言開禧權臣授首故也<hi>按原書於泰和七年十二月書宋遣許奕吳衡來使</hi>
　<hi>八年春書宋仍遣謝奕來使而分註云并言開禧權臣授首故也考金史交聘表及宋史本紀是時惟遣</hi>
　<hi>許奕使金初無謝奕且許奕之使在侂胄既誅之後國書中必言侂冑之誅以謝金豈有此時不言至春</hi>
　<hi>方遣使言之葢許奕之使在十二月其至金當在明年之春原書遂致複出又訛許奕為謝奕今改正</hi>
<pb n="KR2d0010_WYG_021-9a"/>
<hi>戊辰</hi>泰和八年春宋梟韓侂胄之首於兩淮<lb/>
帝遣諭成使完顔侃喬宇使於宋<lb/>
　由是和議復成以大散闗及濠州歸於宋<lb/>
夏五月甲子太白經天<hi>按金史天文志七月朔太白畫見</hi>
西夏遣使求援於我帝不應<lb/>
　先是泰和六年帝大發兵侵韃靼諸糺<hi>按金史兵志有部族乣軍</hi>
　<hi>字書無糺字此書作糺疑乣即糺字之變</hi>生蕃也鄰接北邊號曰驍騎有<lb/>
　衆三萬盡數起發南伐次年罷兵和好諸糺還國因<lb/>
<pb n="KR2d0010_WYG_021-9b"/>
　賞不均皆叛北歸太學生李藻上書言宫中事帝大<lb/>
　怒勅斷杖一百牛逢辰白綸田廣明者亦上書勸北<lb/>
　伐帝以為擅欲興師規圖進用亦皆杖一百由是四<lb/>
　人挈其家亡之北地相與獻謀又有諸糺輸其力於<lb/>
　是北軍益鋭恐西夏議其後乃大舉兵攻之至是西<lb/>
　夏遣使求援帝不應臣僚諌曰西夏既亡必來加我<lb/>
　不如與西夏首尾夾攻可以進取而退守帝曰敵人<lb/>
　相攻中國之福吾何患焉不聴<lb/>
<pb n="KR2d0010_WYG_021-10a"/>
冬十一月丙辰帝崩在位十九年<hi>按章宗明昌盡六年承安盡五年泰和盡</hi>
<hi>八年凡在位十九年原書誤作二十年今改正</hi>
章宗性好儒術即位數年後興建太學儒風盛行學士<lb/>
院選五六人充院官談經論道吟哦自適羣臣中有詩<lb/>
文稍工者必籍記名姓擢居要地庶㡬文物彬彬矣惜<lb/>
其十年以後極意聲色之娛内外嗷嗷機事俱廢間出<lb/>
視朝不過頃暫回宫與鄭宸妃李才人穆昭儀並馬遊<lb/>
後苑因留宴俟月上奏鼓吹而歸以是為常張天貴江<lb/>
<pb n="KR2d0010_WYG_021-10b"/>
淵等用事聾瞽昏荒朝中陳奏便宜多不省覽愛王叛<lb/>
於内邊釁開於外盜賊公行道路充斥邊疆多事兵連<lb/>
禍結矣　是嵗宋寧宗嘉定元年<lb/>
　<lb/>
　<lb/>
　<lb/>
　<lb/>
欽定重訂大金國志卷二十一<lb/>
</p>
<p>
</p>
  </div>
</body>
</text>
</TEI>
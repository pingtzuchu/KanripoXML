<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_036-1a"/>
欽定四庫全書<lb/>
欽定重訂大金國志卷三十六<lb/>
　　　皂𨽻<lb/>
皂𨽻出身與䕃人等甚以為重如州郡都吏出職並補<lb/>
將仕郎授録事判官司候司判市丞至儒林亦䕃子部<lb/>
吏缺人令州縣擇人貢之十年無公私過犯補昭信校<lb/>
尉授下縣令或録事漸亦可至知州同知<lb/>
　　　浮圖<lb/>
<pb n="KR2d0010_WYG_036-1b"/>
浮圖之教雖貴戚望族多捨男女為僧尼惟禪多而律<lb/>
少在京曰國師帥府曰僧録僧正列郡曰都綱縣曰維<lb/>
那披剃威儀與南宋等所賜號曰大師曰大徳並賜紫<lb/>
國師者在京之老尊宿也威儀如王者師帝有時而拜<lb/>
服真紅袈裟升堂問話講經與南朝等僧録僧正者帥<lb/>
府僧職也皆擇其道行髙者限三年為任任滿則又别<lb/>
擇人張官府設人從僧尼有訟者皆理而决遣之並服紫<lb/>
袈裟都綱者列郡僧職也亦以三年為任有師號者賜<lb/>
<pb n="KR2d0010_WYG_036-2a"/>
紫無者如常僧服維那者縣僧職也僧尼有訟者杖以<lb/>
下决遣之杖以上者並申解僧録都綱司<lb/>
　　　道教<lb/>
金國崇重道教與釋教同自奄有中州之後燕南燕北<lb/>
皆有之所設道職於帥府置司正曰道録副曰道正擇<lb/>
其法籙精専者授之以三年為任任滿則别擇人其後<lb/>
熈宗又置道階凡六等有侍宸授經之類諸大貴人奉<lb/>
一齋施動獲千緡道教之傳有自來矣<lb/>
<pb n="KR2d0010_WYG_036-2b"/>
　　　科條<lb/>
金國之法極嚴殺人剽刼者掊其腦而致之死籍其家<lb/>
為奴婢親戚欲得者以牛馬財物贖焉其贓以十分為<lb/>
率六歸主四没官罪輕者决栁條罪重者贖以物貸命<lb/>
則割耳鼻以誌之其獄掘地數丈置囚於其中罪無輕<lb/>
重悉笞背州縣官各許専决當其有國之初刑法並依<lb/>
遼制常刑之外又有一物曰沙袋以革為囊實以沙石<lb/>
繫於杖頭人有罪者持以决其背大率似脊杖之屬惟<lb/>
<pb n="KR2d0010_WYG_036-3a"/>
數多焉自熈宗立始加損益首除沙袋之制至皇統間<lb/>
又下學士院令討論條例頒行天下目之曰皇統新制<lb/>
近千餘條海陵弑熈宗自立又去脊杖以其近人心故<lb/>
也斬刑者與上古之制一也處死者免决重杖止令紟<lb/>
紷絞也流者不流犯人之家屬徒者非謂杖脊代徒實<lb/>
拘役也徒止五年五年以上即死罪也徒五年則决杖<lb/>
二百四年百八十三年百六十二年百四十一年百二<lb/>
十杖無大小止以荆决臀實數也拘役之處逐州有之<lb/>
<pb n="KR2d0010_WYG_036-3b"/>
曰都作院所徒之人或使之磨甲或使之土工無所不<lb/>
可脚腕以鐵為鐐䥥鎖之罪輕者用一罪重者二之朝<lb/>
縱暮收年限滿日則逐便不得依舊為百姓刑法與舊<lb/>
不相逺惟僧尼犯姦者强盜不論得財與不得財者並<lb/>
處死强姦者罪死則與古法異<lb/>
　　　赦宥<lb/>
金國以赦宥最為大事或改元或生子或册封或遷都<lb/>
或災異並皆肆赦罪無减等一例放之每赦必有恩内<lb/>
<pb n="KR2d0010_WYG_036-4a"/>
外小大文武百官並與覃遷一資熈宗臨季年一嵗兩<lb/>
赦海陵立常謂赦宥非國家常典若恵姦宄則賊良民<lb/>
詔告天下自今已徃更不議赦不兩年躬自蹈之其後<lb/>
復有改正隆赦迨世宗立纔數年間已降三赦然洪忠<lb/>
宣松漠記聞云北朝惜赦無郊霈余銜命十五年才見<lb/>
兩赦一為伊勒圖喀叛一為皇子生豈是時天㑹年間<lb/>
惜赦而此後不惜赦邪<lb/>
　　　屯田<lb/>
<pb n="KR2d0010_WYG_036-4b"/>
屯田之制本出上古金國行之比上古之制尤簡廢齊<lb/>
國後慮中州有懐二三之意<hi>按原書作懐王三户四字據金圖經改</hi>始置<lb/>
屯田軍非止女直契丹亦有之自本部族徙居中土與<lb/>
百姓雜處計其户口給賜官田使自播種以充口食春<lb/>
秋量給衣服若遇出軍之始月給錢米米不過十斗錢<lb/>
不過數千老㓜在家依舊耕耨亦無不足之嘆今屯田<lb/>
去處大名府山東河北兩闗諸路皆有之約一百三十<lb/>
餘千户每千户止三四百人所居止處皆不在州縣築<lb/>
<pb n="KR2d0010_WYG_036-5a"/>
寨處村落間千户百户雖設官府亦在其内<lb/>
　　　田獵<lb/>
金國好田獵昔都㑹寧四時皆獵海陵遷燕以都城外<lb/>
皆民田三時無地可獵候冬月則出一出必踰月后妃<lb/>
親王近臣皆隨焉每獵則以隨駕軍密布四圍名曰圍<lb/>
場待狐兔猪鹿散走於圍中帝必先射之或以鷹隼擊<lb/>
之次及親王近臣出圍者許諸餘人捕之飲食隨處而<lb/>
進或與親王近臣共食遇夜或宿於州縣或宿於郊野<lb/>
<pb n="KR2d0010_WYG_036-5b"/>
無定所海陵以其子光瑛年十二獲獐取而告太廟世<lb/>
宗立尤甚有三事令臣下無諌曰作樂曰飯僧曰圍塲<lb/>
其重田獵如此<lb/>
　　　兵制<lb/>
金國凡用師征伐上自大元帥中而萬户下至百户飲<lb/>
酒㑹食略不間别與父子兄弟等所以上下情通無閉<lb/>
塞之患國有大事適野環坐畫灰而議自卑者始議畢<lb/>
即漫滅之不聞人聲軍將行大㑹而飲使人獻策主帥<lb/>
<pb n="KR2d0010_WYG_036-6a"/>
聴而擇焉其合者即為特將任其事暨師還戰勝又大<lb/>
㑹問有功者隨功髙下支賞舉以示衆薄則増之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0010_WYG_036-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂大金國志卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_002-1a"/>
欽定四庫全書<lb/>
欽定重訂大金國志卷二<lb/>
　　紀年<lb/>
　　　太祖武元皇帝下<lb/>
<hi>辛丑</hi>天輔五年春三月始于渤海遼陽等州置𣙜筦庫<lb/>
　時嵗課稍重商人疑惑但一切所辦于所在官塲他<lb/>
　不恤也<lb/>
　是春日有眚忽青黑無光其中洶洶而動若鉟金而<lb/>
<pb n="KR2d0010_WYG_002-1b"/>
　湧沸狀日旁青黑正如水波周回旋轉將暮而稍止<lb/>
　<hi>按此條見契丹國志金史天文志不書</hi>
夏四月韓州千戸皮烏紳帥其衆謀入漠北以叛伏誅<lb/>
五月遣使烏赫埒等如宋留宋三月餘始持宋國書歸<lb/>
乃命烏竒邁等悉師渡遼趨中京<lb/>
　烏赫埒等至宋宋詔司業權邦彦内侍童師禮館之<lb/>
　未幾師禮傳㫖邦彦曰大遼已知金人海上往還難<lb/>
　以復如前議諭金使令歸邦彦驚曰如此則失其歡<lb/>
<pb n="KR2d0010_WYG_002-2a"/>
　心曲在朝廷矣師禮入奏復傳㫖候童貫回議之二<lb/>
　使畱宋國凡三月餘方遣人送歸宋國書只付我使<lb/>
　帶回不復更遣使者後烏赫埒等自海上歸帝得書<lb/>
　意宋朝絶之乃命弟國相貝勒烏竒邁并尼雅滿固<lb/>
　紳等悉師度遼而西用遼降人伊都為先鋒趨中京<lb/>
是嵗遼天祚帝保大元年<lb/>
<hi>壬寅</hi>天輔六年春正月知樞宻院内相楊朴權知行宫畱<lb/>
守事<lb/>
<pb n="KR2d0010_WYG_002-2b"/>
　先是帝出征固紳畱守既而有中京之行召固紳共<lb/>
　謀葢固紳在諸臣中最有智謀者也朴為人慷慨有<lb/>
　大志多智善謀建國之初諸事草創朝儀制度皆出<lb/>
　其手<lb/>
三月取遼中京遼燕王淳背天祚帝而自立<lb/>
　中京奚國也既取中京遂引兵至松亭闗似與宋朝<lb/>
　有各不相闗之意乃止引兵由其西而過遼帝震驚<lb/>
　率騎兵五千奔雲中畱宰相張琳李處温與燕王耶<lb/>
<pb n="KR2d0010_WYG_002-3a"/>
　律淳守燕天祚至雲中遂取馬三千匹奔入夾山初<lb/>
　淳守燕二十年得人心天祚既奔夾山李處温與其<lb/>
　弟處能及子奭都統蕭幹等挾怨軍謀立淳乃率燕<lb/>
　京數萬人勸進淳即位改怨軍為常勝軍自號天錫<lb/>
　皇帝改元建福降天祚為湘隂王淳主燕雲平上中<lb/>
　京遼西六路而沙漢以北諸畨部天祚主之猶稱保<lb/>
　大二年遼國自此分矣我兵追至雲中蕭札拉降復<lb/>
　進追天祚幾及凡行帳輜金寶貨及其幼女盡俘獲<lb/>
<pb n="KR2d0010_WYG_002-3b"/>
　之<lb/>
夏五月帝用楊朴議始合祭天地于南北郊及禘享太<lb/>
廟頒賜畨漢羣臣以下有差<hi>按金史禮志金之郊祀本于其俗有拜天之禮太宗</hi>
<hi>即位乃告祀天地設位為祭此于天輔六年書合祀天地于南北郊與禮志不合</hi>
宋師與遼人遇戰失利六月退保雄州未幾耶律淳死<lb/>
蕭幹與逹實林牙立其妻蕭氏為太后改元徳興<lb/>
　時宋童貫為宣徽使蔡攸副之同復燕雲遣趙良嗣<lb/>
　遺書開諭燕王淳使納土大畧云呉越錢俶西蜀孟<lb/>
<pb n="KR2d0010_WYG_002-4a"/>
　昶等歸朝世世子孫不失富貴况遼之與宋歡好百<lb/>
　年誠能舉國内附恩數有加茍執迷失機恐有彭寵<lb/>
　之禍淳得書斬其使又令董龎兒遣人説易州土豪<lb/>
　史成獻城復執送燕京斬之宋种思道辛慶宗總東<lb/>
　西路軍至白溝意謂燕人有簞食之迎及進至蘭溝<lb/>
　甸乃為遼逹實林牙所襲而敗既而淳益師二萬人<lb/>
　渡白溝挑戰宋師遇之又北後燕王死于六月間國<lb/>
　人立蕭太后<lb/>
<pb n="KR2d0010_WYG_002-4b"/>
秋八月帝追襲遼帝于望國崖<hi>按原書脱望字考契丹國志作旺國崖金史地</hi>
<hi>理志撫州有旺國崖而此書後文皆作望國崖葢旺望乃語音之訛轉也</hi>擒其都統蕭規遼<lb/>
帝脱身逃去及夏國引兵數萬襲天徳軍帝遣偏師七<lb/>
千擊破之于是乗勝遂因秋成並邊牧馬休兵屯奉聖<lb/>
州之東<lb/>
九月遣貝勒烏勒希髙慶裔等使于宋定夾攻嵗幣之<lb/>
議宋仍遣趙良嗣來<lb/>
　初宋朝回書附我使還不更遣使者國中疑宋有謀<lb/>
<pb n="KR2d0010_WYG_002-5a"/>
　兼又未嘗先報師期以故輒自進兵取中京且移軍<lb/>
　泉泊襲破遼帝行帳既占雲中府山後州縣忽聞宋<lb/>
　童貫舉兵帝乃與羣臣議恐爽約自我或南朝徑取<lb/>
　燕京則嵗賂不可得遂專遣使來烏勒希等奏曰始<lb/>
　聞貴朝遣童貫舉大兵不報本國故遣臣來聘館伴<lb/>
　趙良嗣答曰聞貴國進取西京亦並未見報今令童<lb/>
　貫舉兵正所以踐夾攻之約彼此不報不必較也由<lb/>
　是宋徽宗待烏勒希等甚厚賜予不貲至輟御茗調<lb/>
<pb n="KR2d0010_WYG_002-5b"/>
　膏賜之引登明堂入龍徳宫蕃衍宅籞别館離宫無<lb/>
　所不至禮過契丹數倍而慶裔渤海人桀黠知書雖<lb/>
　外為恭順稱藩頌徳而屑屑求故例不已烏勒希等<lb/>
　又詣王黼第計事面授回書畧曰所有漢地及夾攻<lb/>
　並如昔議慶裔曰夾攻一段且莫是候本國兵來否<lb/>
　良嗣曰縱本朝乗勝下燕亦與已許嵗幣初不必計<lb/>
　先後也乃遣良嗣報使馬擴副之<lb/>
冬十月宋師再舉遼髙鳯郭藥師以易涿二州降<lb/>
<pb n="KR2d0010_WYG_002-6a"/>
　時蕭后管常勝軍郭藥師聞宋師忽自燕來進攻涿<lb/>
　州藥師以為燕京已破乃召所部曰天祚失國女政<lb/>
　不綱宋天子重兵壓境此男兒取金印之時也于是<lb/>
　萬口響應因監軍蕭餘慶遣使奉表降宋未幾髙鳯<lb/>
　亦以易州歸宋<lb/>
宋師劉延慶郭藥師等自雄州趨新城劉光世楊可世<lb/>
<hi>按原書脱世字據宋史補</hi>自安肅軍出易州遂會于涿州時兵衆五<lb/>
十萬駐盧溝河攻燕京蕭后宻遣人召盧溝河四軍馳<lb/>
<pb n="KR2d0010_WYG_002-6b"/>
騎自南門入殊死戰宋師皆敗績<hi>按盧溝河四軍蕭幹所將之軍汪藻謀夏</hi>
<hi>錄云幹統契丹渤海奚漢兒四軍號四軍大王</hi>
十一月遣使使于宋議割燕山地<lb/>
　初宋與我約但求石晉故地初不思平營灤三州乃<lb/>
　劉仁恭以遺契丹故我國不肯割至是宋趙良嗣馬<lb/>
　擴見帝于奉聖州帝令弟國相富勒結與計事富勒<lb/>
　結以往嵗不遣報使今嵗遣報失期為言且云今更<lb/>
　不論原約特與燕京六州二十四縣六州者但謂薊<lb/>
<pb n="KR2d0010_WYG_002-7a"/>
　景檀順涿易也良嗣答以兩朝皆以信義為主原約<lb/>
　山後山前十七州今乃如此信義安在辨論數四帝<lb/>
　卒不許于是以國書付良嗣等使與我使皆至宋仍<lb/>
　畱馬擴于軍前未幾趙良嗣送我使還且求營平灤<lb/>
　三州<lb/>
十二月童貫宻遣其客王瓌謁帝具言貫兵已壓燕境<lb/>
乞如約夾攻帝遣瓌先歸遂三道進兵<lb/>
　尼雅滿趨南暗口逹蘭駙馬趨北牛口帝親趨居庸<lb/>
<pb n="KR2d0010_WYG_002-7b"/>
　闗分三路入燕<lb/>
蕭后既敗劉延慶乃獻捷于帝奉表稱藩請和帝不許<lb/>
自媯儒二州進兵抵居庸闗遼人棄闗走<lb/>
　時馬擴隨軍行帝謂擴曰契丹疆土我得十九矣止<lb/>
　此燕京數州之地畱與汝家我以大軍三面掩之令<lb/>
　汝家俯拾乃猶不能取耶初聞南軍到燕我心亦喜<lb/>
　縱汝家令取之我亦將斂兵歸國近却聞劉慶延一<lb/>
　夜燒營而遁何乃至此耶似此䘮師有何誅責擴答<lb/>
<pb n="KR2d0010_WYG_002-8a"/>
　云兵折將死將折兵死劉延慶果敗雖貴亦誅帝曰<lb/>
　若不行法何以使人一兩日到闗汝觀我家用兵有<lb/>
　走者否<lb/>
我兵破居庸蕭后奔歸夾山天祚殺之遼相左企弓等<lb/>
迎降<lb/>
　十二月初六日入居庸闗晡時到燕蕭后聞居庸失<lb/>
　守夜率蕭幹等出兵未行五十里我兵㳺騎已至城<lb/>
　遼相左企弓虞仲文等迎降出丹鳯門毬塲内投拜<lb/>
<pb n="KR2d0010_WYG_002-8b"/>
　帝戎服坐萬嵗殿皆拜伏待罪于下譯者曰我見城<lb/>
　頭砲繩蓆角都不曾解動<hi>按原書無此五字文義不具今據契丹國志補正</hi>
　是無拒我意也並放罪纔撫定燕山即遣馬擴歸宋<lb/>
　獻捷我之入燕也逹實林牙以蕭氏歸遼主于夾山<lb/>
　<hi>按遼史逹實傳金祖入居庸闗逹實自古北口亾去為羅索所獲通鑑宣和五年金襲遼獲耶律逹實六</hi>
　<hi>年遼主渡河逹實自金來歸葢天輔六年之冬太祖入居庸闗逹實從蕭后避敵旋為金所獲至天會二</hi>
　<hi>年始歸天祚于夾山而蕭后自燕京出奔即歸夾山則二人歸天祚不同時此云逹實以蕭后歸夾山乃</hi>
　<hi>沿契丹國志之誤</hi>天祚殺蕭氏蕭幹以奚渤海人入奚良嗣<lb/>
<pb n="KR2d0010_WYG_002-9a"/>
　至軍前時諸臣列館燕京郊外獨置南使一廢寺中<lb/>
　以氊帳為館是時帝營已立閤門官吏皆服袍帶如<lb/>
　漢儀贊引拜舞悉用遼人規式每日入氊帳門謂之<lb/>
　上殿<lb/>
<hi>癸卯</hi>天輔七年春升皇帝寨曰會寧府建為上京其遼之<lb/>
上京改作北京<lb/>
　先是女直之地初無城郭止呼曰皇帝寨國相寨太<lb/>
　子莊至是改焉<lb/>
<pb n="KR2d0010_WYG_002-9b"/>
置三省六部尹貳曹屬仍令左丞相陳王烏紳撰女直<lb/>
字以行<hi>按金史建上京定官制皆在天眷元年此書一書于天輔七年一書于天會十三年重複舛誤</hi>
<hi>辨詳熈宗紀中又金史烏紳傳命依契丹舊制撰本國字天輔三年成太祖本紀天輔三年頒女直字此書于</hi>
<hi>天輔七年亦與史不合</hi>
大宴番漢羣臣于乾元殿<lb/>
　大合樂擊鼓百戲為樂<lb/>
詔諸州積粟峙芻備軍前支給不許雜以糠土<lb/>
遣李靖尼楚赫王度朗色穆魯使于宋宋趙良嗣報使<lb/>
<pb n="KR2d0010_WYG_002-10a"/>
　先是趙良嗣至軍前帝曰平灤等州若必欲取并燕<lb/>
　京不與汝家矣以國書副本示良嗣讀至燕京用本<lb/>
　朝兵力攻下其租稅當輸本朝良嗣因曰租税隨地<lb/>
　豈有與其地而不與租税者尼雅滿曰燕京自<hi>按原書自</hi>
　<hi>用本朝兵力攻下以下凡四十字即以尼雅滿之言為國書中語殊失事實今據通鑑補正</hi>我得<lb/>
　之則租税當歸于我大國其熟計之若不早見與請<lb/>
　速追涿易之師無畱我疆于是遣李靖王度朗色穆<lb/>
　魯等與良嗣等來靖等既對遂見王黼黼謂靖曰租<lb/>
<pb n="KR2d0010_WYG_002-10b"/>
　税非約也上意以交好之故謹以銀絹充之靖復請<lb/>
　去年嵗幣宋帝亦特許之<hi>按原書云今復請去年嵗幣主亦肯許乎文意舛誤</hi>
　<hi>今據通鑑改正</hi>遂命良嗣與靖等再使良嗣偕靖等抵燕京<lb/>
　見帝曰本朝徇大國多矣豈平灤一事乃不能相從<lb/>
　耶帝曰平灤欲作邊鎮不可得也因議租税帝曰燕<lb/>
　租六百萬止取一百萬不然還我涿易舊疆常勝軍<lb/>
　亦當還我我且提兵按邊耳良嗣曰本朝自以兵下<lb/>
　涿易今乃云爾豈無曲直耶且言本朝許十萬至二<lb/>
<pb n="KR2d0010_WYG_002-11a"/>
　十萬使臣不敢擅增乃令良嗣歸報若過半月不至<lb/>
　吾提兵往矣時左企弓為國謀主甞以詩獻帝曰君<lb/>
　王莫信捐燕議一寸山河一寸金故索宋人租税不<lb/>
　肯即與然國中自以分軍䕶送東歸又山後告急以<lb/>
　天祚謀復故國而張㲄據平州不能無懼自南使過<lb/>
　盧溝悉斷橋梁焚次舎亦恐宋人不從而自防也良<lb/>
　嗣等畱雄州以國書遞奏宋帝其畧云貴朝兵不克<lb/>
　夾攻特因己力下燕所以議歸租税今據燕管内每<lb/>
<pb n="KR2d0010_WYG_002-11b"/>
　年租六百萬貫良嗣等稱御筆許二十萬以上不敢<lb/>
　自專其平灤等州不在許限倘務侵求難終信義仍<lb/>
　速追過界之兵宋復遣良嗣自雄州再使國書略曰<lb/>
　本朝與貴朝通和每曲從所欲以成交契今代税之<lb/>
　物悉如來諭帝大喜遂議雲中地烏紳曰皇帝言趙<lb/>
　皇大度我增百萬一言不辭今求西京何辭以拒然<lb/>
　其民却待遷去良嗣曰若止空城將安用之烏紳笑<lb/>
　曰此無他皇帝意欲南朝犒賞諸軍耳<lb/>
<pb n="KR2d0010_WYG_002-12a"/>
三月郊合祭天地依天輔年間例施行<hi>按此為天輔七年而云依天輔</hi>
<hi>年間例施行殊不可曉疑年上脱六字</hi>
尼楚赫王度朗色穆魯持誓草書同良嗣等至宋求西<lb/>
京犒賞金帛既對徽宗許以二十萬乃遣兵部侍郎盧<lb/>
益等持國書及誓書議交割燕京日子<lb/>
　良嗣與尼楚赫等皆言帝許還西京且求犒軍物二<lb/>
　十萬而國書及誓書乃無一語及兩京者葢良嗣與<lb/>
　尼楚赫等共為欺罔卒啟兵端<lb/>
<pb n="KR2d0010_WYG_002-12b"/>
夏四月以燕京六州歸于宋<lb/>
　先是盧益向國使尼楚赫等索交燕山金人止之以<lb/>
　俟犒師金帛已乃得見烏紳等先索誓書觀之指斥<lb/>
　字畫不謹屢却回令至京師易之益等言南朝皇帝<lb/>
　親御翰墨示尊崇大國之意不聴凡改更三四宋朝<lb/>
　皆曲意見從且言近有燕人趙温訊李處能等逃去<lb/>
　南朝須先見還方可議交燕地趙良嗣喻宣撫司縛<lb/>
　温訊等與之既至尼雅滿釋其縛以為己用遂遣楊<lb/>
<pb n="KR2d0010_WYG_002-13a"/>
　朴以誓書及燕京涿易檀順景薊六州歸于宋且索<lb/>
　米二十萬石自是童貫蔡攸入燕先曰交割後曰撫<lb/>
　定凡燕之金帛子女職官民戸我皆席卷而東宋朝<lb/>
　捐嵗幣數百萬所得者空城而已尼雅滿猶欲止割<lb/>
　涿易帝曰海上之約不可忘也我死汝則為之葢海<lb/>
　上初約燕人歸宋奚契丹渤海人皆屬金也<lb/>
　燕雲之地易州西北乃金坡闗昌平之西乃居庸闗順<lb/>
　州之北乃古北口景州東北乃松亭闗平州之東乃隃闗<lb/>
<pb n="KR2d0010_WYG_002-13b"/>
　凡此數闗乃天造地設以分番漢之限一夫守之可以當百<lb/>
　當時南宋割地若得諸闗則燕山之境可保然闗内之地<lb/>
　平灤營三州自後唐為遼太祖所取後改平州為遼興府<lb/>
　以營灤二州𨽻之號平州路至石晉之初遼太宗又得燕<lb/>
　山檀順景薊涿易諸郡建燕山為燕京以控六郡號燕京<lb/>
　路與平州自成兩路昔宋朝海上宻議割地但云燕雲兩<lb/>
　路而已葢初謂燕山之路盡得闗内之地殊不知闗内之<lb/>
　地平州與燕山異路也由是破遼之地我復得平州路既<lb/>
<pb n="KR2d0010_WYG_002-14a"/>
　據平州則闗内之地畨漢雜處故幹里雅布伐宋自<lb/>
　平州入此宋人議割燕雲不明地理之誤也<lb/>
五月帝崩弟晟即位<hi>按太祖實以八月崩此書于五月誤也已于年譜内辨正</hi>
　當盧益奉使時帝賜益等花宴宴之日帝坐行帳前<lb/>
　列契丹伶人作樂每舉酒輒令漢兒左企弓已下悉<lb/>
　搢笏捧觴稱夀一如契丹之儀<lb/>
太祖以徽宗建中初元立厯崇寧大觀至政和凡十二<lb/>
載疑遼主天祚知其意始謀起兵逮政和四年初屠寧<lb/>
<pb n="KR2d0010_WYG_002-14b"/>
江州再敗蕭嗣先于出河店繼而張琳四路之敗又繼<lb/>
而天祚親征而敗髙永昌據渤海而我屠之遼東怨軍<lb/>
叛燕王而我殪之遼東長春兩路以次攻取而太祖始<lb/>
稱帝矣<hi>按金史帝以癸巳年襲位當宋徽宗政和三年乙未年正月即帝位十二月敗遼帝取遼東長</hi>
<hi>春二路此書謂帝以徽宗建中元年立又謂敗天祚取遼東長春二路始稱帝皆與金史不合</hi>
帝有子八人一曰阿穆二曰實罕即熈宗之父也三曰<lb/>
摩囉歡與實罕同母乃正室所生四曰斡里雅布昔誤<lb/>
呼二太子五曰鄂勒歡昔誤呼三太子宋紹興四年冬<lb/>
<pb n="KR2d0010_WYG_002-15a"/>
曾伐宋至江上者六曰烏珠昔誤呼四太子七曰鄂勒<lb/>
琿昔誤作五太子今號自在郎君八曰阿昆布邢王是<lb/>
也與烏珠同母葢帝稱兵之初長子阿穆在世呼作大<lb/>
太子而第二第三子已亡所以斡里雅布人誤呼為二<lb/>
太子如烏珠亦誤呼為四太子也<hi>按金史宗室表太祖子凡十六人此但言</hi>
<hi>有子八人而其名與其長㓜次第亦多與史不合以此所言考之實罕即宗峻熈宗父也鄂勒歡即宗輔世宗</hi>
<hi>父也斡里雅布即宗望烏珠即宗弼鄂勒琿即宗强阿骨布即宗敏窩里混即宗<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>阿穆葢即宗幹海陵父也</hi>
<hi>其原名惟斡里雅布與史合餘皆不盡同又表以宗幹宗望宗弼相次而此云第二第三子早亾亦與史異</hi>
<pb n="KR2d0010_WYG_002-15b"/>
帝立其弟烏竒邁為後除安班貝勒為都元帥至是即<lb/>
位上帝尊諡曰武元皇帝廟號太祖皇統五年增諡應<lb/>
乾興運昭徳定功睿神莊孝仁明大聖武元皇帝自建<lb/>
國登皇帝位首末凡九年<lb/>
　<lb/>
　<lb/>
　<lb/>
欽定重訂大金國志卷二<lb/>
</p>
<p>
</p>
  </div>
</body>
</text>
</TEI>
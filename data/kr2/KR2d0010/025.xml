<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_025-1a"/>
欽定四庫全書<lb/>
欽定重訂大金國志卷二十五<lb/>
　　紀年<lb/>
　　宣宗皇帝下<lb/>
<hi>乙亥</hi>貞祐三年䝉古大軍自去年圍燕京至是夏而東平<lb/>
之援兵五萬至安次遇䝉古軍不戰而潰大名之援兵<lb/>
八萬至同安亦潰惟真定之兵四萬合保涿援兵一萬<lb/>
至旋風寨與䝉古軍戰凡二日絶糧而敗自是内外不<lb/>
<pb n="KR2d0010_WYG_025-1b"/>
通太子守緒自燕京取間道歸汴<hi>按守緒即哀宗考金史宣宗貞祐元年九</hi>
<hi>月立守忠為皇太子三年正月守忠薨立哀宗為皇太子貞祐二年宣宗南遷守忠留守中都七月復召至綱</hi>
<hi>目於貞祐二年云七月䝉古圍汴金主聞之遣人召太子完顔索蘭以為不可不從太子既行中都益懼是此</hi>
<hi>時之太子乃守忠而其自燕歸汴在上年之秋而非此年之夏也此以太子為守緒又謂至是方歸汴皆與史</hi>
<hi>不合</hi>
　先是帝遷時留太子及完顔昌守燕左丞相完顔福<lb/>
　興送䝉古大軍至居庸闗有大豪徐用聚兵扼之不<lb/>
　能過乃以福興示之云已自講和乃縱其北去福興<lb/>
<pb n="KR2d0010_WYG_025-2a"/>
　歸帝就令同完顔昌守燕下詔南北既已通好不許<lb/>
　輕易交兵然福興雖一意於和䝉古特陽許之而需<lb/>
　索無時彼去此來隨取隨至兵疲力弱無有救援至<lb/>
　是縱兵攻燕不踰月陷之完顔昌自投於火福興竄<lb/>
　歸於汴隨亦被誅<hi>宋通鑑注云完顔福興自死○按金宣宗南遷委完顔承暉留守中都</hi>
　<hi>破承暉殉節金史元史通鑑綱目所載皆同此乃以為竄汴被誅㡬於誣善矣又按完顔昌不見於史當</hi>
　<hi>時偕承暉留守者為穆延盡忠中都破盡忠奔汴後以謀逆誅疑完顔昌即盡忠之賜姓名而懋昭傳聞</hi>
　<hi>互易其事以死者為盡忠以奔汴者為承暉耳</hi>
<pb n="KR2d0010_WYG_025-2b"/>
有户部令史郭忠<hi>按金史郭仲元所将號花帽軍歸潛志云南渡後將帥最著名者曰郭仲</hi>
<hi>元俗號郭大相公其軍號花帽軍此言郭忠軍號花帽軍則忠即仲元而後又别出郭仲元分一人為二繆誤</hi>
<hi>殊甚仲元嘗賜姓完顔疑忠乃其賜名而史失書爾</hi>者蔚州人<hi>金史云郭仲元益都人</hi>率山<lb/>
後軍民與䝉古大軍戰敗之<lb/>
　金國後名其軍為花帽軍<lb/>
秋八月䝉古軍自河東渡河攻潼闗不能下乃由嵩山<lb/>
小路趨汝州<lb/>
　凡遇山澗輒以鐡槍相鎻接連為橋以渡於是潼闗<lb/>
<pb n="KR2d0010_WYG_025-3a"/>
　失守帝乃急召花帽軍於山東<lb/>
冬十月䝉古軍至杏花營距汴京二十里花㡌軍擊敗<lb/>
之<lb/>
　䝉古軍復取潼闗自三門析津乗河氷合布灰引兵<lb/>
　而渡自是不復出<lb/>
帝命平章政事胥鼎為太師専守闗輔<lb/>
　時陜西諸州間亦有為所破者惟燕南雄霸數州乃<lb/>
　三闗舊地塘濼深阻兵不能入朝中再遣將張甫張<lb/>
<pb n="KR2d0010_WYG_025-3b"/>
　進二人屯信安軍以守之北距燕山百八十里<lb/>
<hi>丙子</hi>貞祐四年兩河數為戰爭所擾山東羣盗大起<lb/>
　有楊安兒者本淄州皮匠<hi>按宋史李全傳云安兒益都人</hi>李全之婦<lb/>
　翁也章宗時殺人亡命為盗於太行有衆千餘蹂踐<lb/>
　山東數郡依山負海時出時入官軍招降之貸其死<lb/>
　流於雄州及䝉古軍入境命為副都統令召必勝軍<lb/>
　三千人迎敵軍敗復竄往山東聚衆國中討之安兒<lb/>
　與其徒數人入海為舟師所殺<lb/>
<pb n="KR2d0010_WYG_025-4a"/>
　有郝八者名儀以前叛據山東僭號大齊改元天順<lb/>
　遣花帽軍生擒之磔於開封<hi>按金史宣宗紀貞祐四年侯摯言紅襖賊掠臨</hi>
　<hi>沂費縣之境官軍敗之獲其黨訊之知其渠帥郝定僭號署官宋史李全傳云劉二祖起泰安據淄沂號</hi>
　<hi>紅襖賊二祖死霍儀繼起金史作郝定宋史作霍儀此又作郝儀疑皆即一人霍郝同音而傳聞致異爾</hi>
　<hi>又綱目金貞祐四年紅襖賊郝定僭號侯摯帥師進討執定誅之興定元年金侯摯擊劉二祖餘黨執霍</hi>
　<hi>儀斬之以郝定霍儀為二人考侯摯傳賊首郝定破邳州遣完顔霆率兵討平不言兩次破賊郭阿林傳</hi>
　<hi>破紅襖賊郝定於泗水柘溝村生擒定送京師斬之不别言擒儀反覆參考郝定即霍儀而綱目誤分為二也</hi>
　又有劉二姐<hi>按金史𤓰爾佳錫爾格傳宋史李全傳及通鑑綱目並作劉二祖</hi>亦名<lb/>
<pb n="KR2d0010_WYG_025-4b"/>
　盗也其女劉小姐亦聚衆數萬皆為花帽軍所破<lb/>
　又有遼東安撫使萬蕭奴者本遼人也<hi>按金史宣宗紀貞祐三年</hi>
　<hi>遼東富森萬努改元僭號</hi>乗大金之亂自立為帝據遼東七路欲<lb/>
　引兵并燕代魏晉而有之時兩河既破赤地千里人<lb/>
　烟斷絶滿目蓬蒿燕京宫闕雄麗為古今冠至是為<lb/>
　亂兵所焚火月餘不絶其所積貨財初無所用至以<lb/>
　銀為馬槽金為酒甕大者重數千兩<hi>宋通鑑注云元帥薩木哈所居</hi>
　<hi>至用金飾龍牀足踏金杌子</hi>奢侈如此而徴求不已燕人患之<lb/>
<pb n="KR2d0010_WYG_025-5a"/>
帝南遷後累遣使求和於䝉古雖未聽從而賂不輟䝉<lb/>
古欲許之其元帥不可曰汝欲議和可去帝號當封汝<lb/>
為王金之羣臣亦皆不從有願以死雪國恥者帝亦為<lb/>
之感憤<lb/>
<hi>丁丑</hi>興定元年春苖仙武起易州郭仲元起青州白文格<lb/>
起覇州聚兵八十萬扼險為國雪恥復仇䝉古來問罪<lb/>
帝乃遣𤓰爾佳斬文格首以遺䝉古軍并召仙武仲元<lb/>
皆賜死<hi>按金史及歸潛志皆云仲元為兵部尚書衛尉卒此云賜死葢妄言爾苖仙武白文格亦不見</hi>
<pb n="KR2d0010_WYG_025-5b"/>
<hi>於史</hi>
　時易州苖仙武清州郭仲元共聚兵扼險又有霸州<lb/>
　統軍白文格者深知和之難信每厲兵以擬其後通<lb/>
　三人聚兵八十萬䝉古患之乃使來問罪曰汝既講<lb/>
　和何故使文格來攻我帝因遣使收文格兵權文格<lb/>
　不服遂令行元帥府事𤓰爾佳監軍統三萬衆討之<lb/>
　文格之兵請戰文格不許曰一去接戰便是反背朝<lb/>
　廷越二日文格望金遥拜自縊而死𤓰爾佳就以文<lb/>
<pb n="KR2d0010_WYG_025-6a"/>
　格之首送䝉古軍䝉古軍遂勦𤓰爾佳之軍於霸州<lb/>
　城下仙武仲元二人亦召回賜死其軍皆潰<lb/>
䝉古軍自此北歸轉攻回鶻奪其戬珠克堅城而都之<lb/>
盡有其地使元帥權國事侵掠河東河北大名真定益<lb/>
都等路<lb/>
　是時西夏舉國之兵從其前驅哨騎往來直至許鄭<lb/>
帝遣禮部侍郎烏克遜博濟詣戩克珠堅城聘於䝉古<lb/>
　自汴京至戬克珠堅城凡三萬里自是金國東阻河<lb/>
<pb n="KR2d0010_WYG_025-6b"/>
　西阻潼闗地勢日蹙遂有南窺江漢之謀始搆怨於<lb/>
　宋兵端再起矣<lb/>
夏六月庚戌太白晝見　癸酉太白經天<hi>按金史天文志四月戊辰</hi>
<hi>太白晝見於井百六十有二日乃伏</hi>
秋七月丙子朔日有食之<lb/>
冬十一月戊戌太白經天<hi>按金史天文志十一月丙戌太白晝見</hi>
十二月鳳翔副都統完顔贇以歩騎萬人侵南宋四川<lb/>
迫鳳池堡取天水軍又攻白環堡破之又迫黄牛堡攻<lb/>
<pb n="KR2d0010_WYG_025-7a"/>
大散闗又破之<lb/>
　宋守將劉雄棄闗走我師入據之<lb/>
<hi>戊寅</hi>興定二年春正月京東路忠義人李全叛歸南宋<lb/>
　全即李鐡槍也本漣水縣弓手泰和年間邊事方興<lb/>
　已為宋戚拱所誘焚漣水縣國中赦而用之至是復<lb/>
　叛<lb/>
我師圍宋皂郊堡<lb/>
　宋利州將麻仲率忠義人攻我秦州永寧寨破而<lb/>
<pb n="KR2d0010_WYG_025-7b"/>
　焚之<lb/>
我師攻宋隔茅闗柵其東北<lb/>
　夜半宋兵來攻柵不勝興元都統李貴遁去軍大潰<lb/>
二月取宋皂郊堡<lb/>
　自正月圍堡日久無援至是破之宋師死者五萬人<lb/>
破宋湫池堡焚之又圍宋隨州棗陽軍㳺騎至漢上<lb/>
　宋均州守應謙之棄城走<lb/>
丙辰白虹貫日<hi>按是事金志不書</hi>
<pb n="KR2d0010_WYG_025-8a"/>
　是時江上用師糧儲自清河而上宋楚州鈐轄梁昭<lb/>
　掩擊我師都統沈鐸遣兵助之我師不勝粮舟為其<lb/>
　所焚<lb/>
三月宋師復取皂郊堡<lb/>
夏四月包長壽復攻皂郊堡遂趨西和州<lb/>
　宋沔州都統劉昌祖焚西和州及成州而遁<lb/>
我師攻宋大散關<lb/>
　守將王立遁<lb/>
<pb n="KR2d0010_WYG_025-8b"/>
又攻黄牛堡<lb/>
　為宋将吳政所敗<lb/>
五月癸未蚩尤旗見其長竟天<hi>按金史天文志是年八月有流星大如杯尾長</hi>
<hi>丈餘其光燭地起建星没尾中疑即此所書為蚩尤旗者</hi>
冬十月我師攻宋安豐軍又攻黄口灘<lb/>
　陜西人張羽叛投南宋<lb/>
<hi>己卯</hi>興定三年春正月我師攻宋湫池堡<lb/>
　守將石宣拒之<lb/>
<pb n="KR2d0010_WYG_025-9a"/>
又攻白環堡<lb/>
　守將董昭拒之<lb/>
又攻成州<lb/>
　宋將張威自西和州退守仙人闗<lb/>
又攻隨州棗陽軍又破信陽軍之二寨又攻西和州<lb/>
　守臣趙彦訥<hi>宋史作呐</hi>設伏以待我師殱焉<lb/>
又攻安豐軍<lb/>
　為宋將許俊所拒<lb/>
<pb n="KR2d0010_WYG_025-9b"/>
又攻河池及光化軍破鄖山縣進逼均州<lb/>
我師取鳳州<lb/>
　守臣雷雲走我師夷其城<lb/>
復攻武休闗破之<lb/>
二月我師破光山縣又圍棗陽軍<lb/>
　宋制置趙方遣將扈再興救之<lb/>
戊戌太白晝見<lb/>
取宋興元府又取大安軍分攻洋州又破之<lb/>
<pb n="KR2d0010_WYG_025-10a"/>
三月我師猶屯大安<lb/>
　宋將張威遣石宣邀擊於險至是大敗偏將巴圖嚕<lb/>
　安棄軍走為宋師所獲<lb/>
宋制置趙方遣扈再興引兵三萬分三道攻我唐鄧州<lb/>
宋將劉世興劉世榮之師皆㑹於唐州<lb/>
　是時西夏以我兵不能應援已折而北歸益懐二心<lb/>
　始遣使使於南宋往議夾攻宋利州路安撫丁焆許<lb/>
　之<lb/>
<pb n="KR2d0010_WYG_025-10b"/>
丁亥太白晝見<hi>按金史天文志是年五月壬子太白晝見於参三十有六日經天又百八十四</hi>
<hi>日乃伏</hi>
我師自春初攻圍宋安豐軍及滁濠光州至此未解<lb/>
　宋制置李珏遣將武師道陳孝忠救之皆不能進<lb/>
閏三月我師分兵自光州侵黄州之麻城自濠州侵黄<lb/>
州之玉磧自盱眙侵滁州之全椒來安揚州之天長真<lb/>
州之六合<lb/>
　時百姓南渡諸城皆閉遊騎至東采石楊林渡建康<lb/>
<pb n="KR2d0010_WYG_025-11a"/>
　大震為宋京東總管李全所敗失一貴將<lb/>
夏六月丙子太白晝見　辛巳太白經天<lb/>
秋七月宋李全攻我齊州守臣王贇降之<lb/>
冬十二月宋四川宣撫議窺我洮州㑹我師攻鳳州<lb/>
長橋其議遂止<lb/>
<hi>庚辰</hi>興定四年春正月宋扈再興攻鄧州許國攻唐州不<lb/>
克而還<lb/>
我師遂攻宋樊城<lb/>
<pb n="KR2d0010_WYG_025-11b"/>
　為趙方所拒不得前<lb/>
　西夏以書往宋議夾攻我師秋八月宋安丙遺西夏<lb/>
　書議定<lb/>
秋九月西夏引兵圍我鞏州促宋師來㑹克來逺鎮繼<lb/>
又克鹽川鎮進攻定邊城我師往救不利宋程信王仕<lb/>
信引兵與西夏㑹於鞏州城下攻城不克宋師取我海<lb/>
州<lb/>
甲午太白晝見<hi>按金史五行志是年六月己巳太白晝見於張百八十有四日乃伏</hi>
<pb n="KR2d0010_WYG_025-12a"/>
我師攻宋皂郊堡<lb/>
　敗都統董昭<lb/>
我師與宋師戰於鞏州城下宋程信引兵趨秦州夏人<lb/>
自安逺寨退師<lb/>
冬十月程信邀西夏共攻秦州夏人不從<lb/>
十二月宋漣水忠義統轄石珪來歸<hi>按宋史及通鑑綱目皆云珪降於䝉</hi>
<hi>古元史太祖紀十六年六月宋漣水忠義統轄石珪來降此以為降金與諸書並不合</hi>
　珪本金盱眙將也叛歸於宋至是復歸<lb/>
<pb n="KR2d0010_WYG_025-12b"/>
<hi>辛巳</hi>興定五年春二月我師圍宋光州又攻五闗又圍黄<lb/>
州分兵破諸縣又侵漢陽軍<lb/>
　宋李全棄泗州遁<lb/>
三月宋扈再興攻我唐州不克<lb/>
我師取宋黄州<lb/>
庚寅長星見<hi>金史天文志不書</hi>甲午太白晝見<hi>按金史天文志正月辛丑</hi>
<hi>太白晝見於牛二百三十有二日乃伏</hi>
我師取宋蘄州<lb/>
<pb n="KR2d0010_WYG_025-13a"/>
夏四月我師渡淮而北宋李全追擊我師失利<lb/>
五月甲申朔日有食之<lb/>
冬十月宋取我滄州<lb/>
十一月宋安撫張林<hi>元史作琳</hi>以京東諸郡來降<hi>按宋史綱目通鑑皆</hi>
<hi>云張林叛降䝉古元史太祖紀宋安撫使張琳以京東諸郡降此云降金與諸史皆不合</hi>
䝉古軍來攻葭州綏徳延安鄜坊皆陷<lb/>
<hi>壬午</hi>元光元年夏五月庚戌太白晝見<hi>按金史天文志七月乙亥太白經天</hi>
<hi>與日爭光葢五月始見至七月益甚耳</hi>
<pb n="KR2d0010_WYG_025-13b"/>
張林既降宋种贇攻林於青州林走<lb/>
秋七月太尉衛國公烏蘭用章薨穆日華除工部尚書<lb/>
權參知政事行尚書省事於陜州顔叔靖進尚書右丞<lb/>
兼樞宻副使<lb/>
八月甲午彗出氐<lb/>
以彗星見改元大赦天下官吏各覃恩兩重闕陜兵戈<lb/>
經處重與周恤<hi>按金史宣宗紀元光元年八月己邜彗星見西方以彗星見改元大赦天文志</hi>
<hi>興定六年八月己邜彗星出於亢宿右攝提之間指太角太史奏除舊布新之象宜改元修政以消天變於是</hi>
<pb n="KR2d0010_WYG_025-14a"/>
<hi>改是年為元光元年九月丁未滅是元光改元在壬午年八月無疑原書興定盡六年明年正月改元元光實</hi>
<hi>為舛誤今改正</hi>
九月壬戌彗再見<hi>按金史云九月丁未彗滅宋史通考皆云八月彗星出九月壬戌彗星没</hi>
<hi>是月丙午朔丁未為二日壬戌為十七日雖前後少異而謂彗星之没於九月則同也此於九月壬戍書彗再</hi>
<hi>見殊為舛誤</hi>
辛未太白晝見<lb/>
䝉古軍自去年收服陜西至是鳳翔邠涇及山西一帶<lb/>
堡寨皆陷<lb/>
<pb n="KR2d0010_WYG_025-14b"/>
　西夏自五代時立國金國强盛西夏與為敵國獨不<lb/>
　被兵泰和年間䝉古軍深入灌水攻城事急西夏主<lb/>
　登城隔水相見面約和好其後差發日多和好遂絶<lb/>
　連年結援南宋夾攻秦鞏葢有憾於金也至是䝉古<lb/>
　自回鶻往攻西夏西夏國亡<lb/>
<hi>癸未</hi>元光二年春三月張林所部邢徳叛歸於宋<lb/>
秋九月庚子朔日有食之<lb/>
副都統完顔大濟侵宋隨州棗陽軍<lb/>
<pb n="KR2d0010_WYG_025-15a"/>
冬十二月庚寅帝崩<hi>按金史宣宗紀興定盡五年元光盡二年是年為癸未十二月庚寅</hi>
<hi>帝崩原書誤以元光改元在癸未嵗正月至二年為甲申十月帝崩與史不合今改正</hi>在位十有<lb/>
一年<lb/>
　宣宗幼美丰姿好學善談論尤工於詩多招文學之<lb/>
　士賦詩飲酒少多符瑞嘗竊自負迨乎入繼大統馳<lb/>
　驅兵革無有寧時暨其遷汴而後大河以東北至於<lb/>
　山東西至於闗陜盡屬敵區連年災異數至太白經<lb/>
　天蚩尤旗見咸應其妖矣<lb/>
<pb n="KR2d0010_WYG_025-15b"/>
明年正月上諡曰繼天興統述道勤仁英武聖孝皇帝<lb/>
廟號宣宗<hi>按原書云諡曰宣宗殊為舛畧今據金史補正</hi>
三月葬帝於徳陵<hi>按原書書宣宗之𦵏於義宗即位之十二月又以陵為永固陵皆與金史</hi>
<hi>不合今改正</hi>
　虞祭訖奉返神主義宗迎泣過悲侍臣烏庫哩烏爾<lb/>
　固寛譬之義宗曰先帝不幸遭家多難飲恨而終今<lb/>
　兹永訣情何能已<lb/>
欽定重訂大金國志卷二十五<lb/>
</p>
<p>
</p>
  </div>
</body>
</text>
</TEI>
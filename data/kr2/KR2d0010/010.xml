<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_010-1a"/>
欽定四庫全書<lb/>
欽定重訂大金國志卷十<lb/>
　　紀年<lb/>
　　　熙宗孝成皇帝二<lb/>
<hi>戊午</hi>天眷元年春始詔改元<lb/>
　帝即位三年尚仍天會之號是嵗始改天眷<lb/>
時諸將相官職依舊多居汴京<hi>按此謂劉豫之諸將相也諸將相土當有劉豫</hi>
<hi>或亡齊字盖文脱耳</hi>帝又於燕京建行臺尚書省除杜充劉筈同<lb/>
<pb n="KR2d0010_WYG_010-1b"/>
簽書省事<lb/>
　先是主計之任在燕山曰三司在雲中曰轉運在中<lb/>
　京曰度支上京曰鹽鐵東京曰户部時杜充為三司<lb/>
　使在燕京故就用之<lb/>
遣萬户呼沙呼北攻蒙古部糧盡而還蒙古追襲之至<lb/>
上京之西北大敗我師於海嶺<hi>按蒙古原書天會八年作萌骨子是年作蒙兀</hi>
<hi>天會十三年皇統六年七年及崇慶元年作肓骨子又作朦骨實皆蒙古二字語音之訛也又據此書大安三</hi>
<hi>年所載則蒙古有東西二國其在東者□稱蒙古即原書稱萌骨子□骨子蒙兀朦骨呼沙呼與戰於海嶺而</hi>
<pb n="KR2d0010_WYG_010-2a"/>
<hi>敗者也其在西者向名韃靼大安三年方稱蒙古即元之初國號也綱目于皇統七年書金及蒙古和分注云</hi>
<hi>蒙古益强自號大蒙古國部長稱祖元皇帝改元天興似即以為元之先世然元自太祖始稱皇帝至世祖始</hi>
<hi>建年號則其先世未常稱帝建元可知且綱目所載似即採此書而此書多妄元史叙其先世甚畧無以貭其</hi>
<hi>其是非也</hi>
詔立費摩氏為后<hi>按金史本紀天眷元年四月立費摩氏為貴妃十二月立貴妃費摩氏為</hi>
<hi>皇后此書立后於夏與史不合</hi>
除亡齊官許清臣同知懐州<lb/>
夏元帥府下令諸欠公私債無可還者沒身及家屬為<lb/>
<pb n="KR2d0010_WYG_010-2b"/>
奴婢償之<lb/>
使烏蘭思謀奉使於宋<lb/>
　初王倫來使見達蘭於祁州達蘭遣使偕倫至北地<lb/>
　見帝首謝廢豫然後致宋帝㫖帝始密與羣臣定議<lb/>
　許和且命思謀等使宋議之思謀即色埓黙也乃始<lb/>
　與宋通好海上所遣之人今再遣之示有許和意宋<lb/>
　再遣王倫來帝亦再遣張通古往宋議和以詔諭江<lb/>
　南為名言先歸河南地徐議餘事<lb/>
<pb n="KR2d0010_WYG_010-3a"/>
秋起京畿陜右係在官金銀錢榖轉易北去<lb/>
　將有割地歸南宋之意也<lb/>
宋韓肖胄來充奉表報謝使<lb/>
府州守折可求赴雲中會<hi>葢左監軍薩里罕與之約故也</hi>薩里罕酖之<lb/>
可求卒於路<lb/>
　去年冬帝之廢豫可求先於是年秋因軍事至雲中<lb/>
　薩里罕密諭可求將有廢豫立可求之意至是以達<lb/>
　蘭主意割歸南宋恐可求失望生變故酖之<hi>按宋使劉豫傳</hi>
<pb n="KR2d0010_WYG_010-3b"/>
　<hi>言可求為豫麟府經畧使以觖望為豫所殺與此不同</hi>
冬左監軍薩里罕自雲中馳之陜右將見左都監博索<lb/>
共議割地時博索在鳯翔薩里罕路由同州為守臣李<lb/>
世輔殺從者百人擒薩里罕歸宋及北騎追逼李世輔<lb/>
始放之亡入夏國薩里罕歸雲中<hi>按原書作薩里罕亡入夏國考通鑑綱目</hi>
<hi>亡入夏國者乃李世輔非薩里罕也今改正</hi>
<hi>己未</hi>天眷元年春夏人乘折可求之喪陷府州可求子彦<lb/>
文挈家走河東<lb/>
<pb n="KR2d0010_WYG_010-4a"/>
　後帝命彦文知代州<lb/>
宋王倫來使充迎奉梓宫奉還兩宫交割地界使帝下<lb/>
詔於河南以陜西河南故地歸於南宋<lb/>
　畧曰頃立劉豫以守南夏累年於兹天其意者不忍<lb/>
　遽冺宋氏社稷猶留康邸在江之南以安吾南北之<lb/>
　赤子也倘能偃兵息民我國家豈貪尺寸之地而不<lb/>
　為惠安元元之計乎所以去冬特廢劉豫今自河之<lb/>
　南復以賜宋氏爾等處爾舊土還爾世主我國家之<lb/>
<pb n="KR2d0010_WYG_010-4b"/>
　恩亦以洪矣爾能各安其生無忘吾上國之大惠雖<lb/>
　有巨河之隔猶吾民也其官吏等已有誓約不許輙<lb/>
　行廢置各守厥官以事爾主毋貽悔吝<lb/>
又命官軍吏民願歸山東河北者聼<lb/>
　大金之取山東多達蘭之力也達蘭久居濰州回易<lb/>
　屯田遍於諸郡每認山東以為已有其立豫也旣不<lb/>
　能收功於已又嘗怒豫不拜深有悔吝山東之意由<lb/>
　是達蘭屢畫山東河北圖獻議於帝曰河北素號富<lb/>
<pb n="KR2d0010_WYG_010-5a"/>
　庶然名藩巨鎮膏腴之地鹽鐵桑麻之利復盛在舊<lb/>
　河之南我初與衆議以河為界耳今新河殆非我有<lb/>
　豈可棄之當以新河為界時尼雅滿用事議不得行<lb/>
　達蘭再四言之始取青州聊慰其意尼雅滿薨達蘭<lb/>
　専權遂力主議取山東恐諸將生心不若廢豫以取<lb/>
　之達蘭止有意於山東故河南只得歸之於宋<lb/>
行䑓左丞相張孝純乞致仕居徐州烏珠從之<lb/>
夏除李鄴為翰林承㫖馮長寧為東京<hi>遼陽渤海地也</hi>户部使<lb/>
<pb n="KR2d0010_WYG_010-5b"/>
　鄴與長寧嘗助豫為虐至豫廢後鄴自東京知代州<lb/>
　之會寜女直地五千里長寧自東京隨行臺之北京<lb/>
　又之渤海地四千里<lb/>
元帥達蘭之蔚州下令諸藏亡走者家長罪死籍其家<lb/>
産人口半以充賞四鄰之家共追賞錢八百緡仍發軍<lb/>
分諸路搜捕民間大擾羣起為盗以拒官軍遂復止之<lb/>
　達蘭在諸將中最號寛怒今故為此令葢與宗盤通<lb/>
　謀將以致亂使民嘯聚則藉之起兵又令中山府拘<lb/>
<pb n="KR2d0010_WYG_010-6a"/>
　宋使王倫於館會諸路軍欲復侵河南葢以應宗盤<lb/>
　也<hi>按欲與宋和以河南陜西地予宋者達蘭宗盤之謀也不欲予宋地而留宋使王倫者烏珠之意也</hi>
　<hi>以金史宋史通鑑綱目及此書前後所言考之其情事灼然可見獨此條乃云達蘭令中山府留王倫欲</hi>
　<hi>侵河南不獨與各史不合亦與前後所言自相矛盾達蘭得罪尚欲奔宋則其必無留王倫侵河南之謀</hi>
　<hi>亦可見矣今姑仍舊文而辨正之云</hi>
試舉人於燕山<lb/>
　時司馬樸充主文中山石居為魁<lb/>
秋七月<hi>按原書無七月二字而分注乃言辛巳悉夷其族詞無所繫今據金史補</hi>郎君烏克<lb/>
<pb n="KR2d0010_WYG_010-6b"/>
紳反既而擒獲下大理獄事連宋國王宗盤兖國王宗<lb/>
雋虞國王宗英滕國王宗偉<hi>按金史宗室表太宗子鄂勒博封虞王呼沙呼封滕</hi>
<hi>王宗英宋偉葢即二王之更名而史失於載</hi>前左副㸃檢渾覩皆族誅<lb/>
　時帝與左相陳王烏紳謀誅諸父因朝且伏兵於内<lb/>
　宗盤等入見擒送大理獄辛巳悉夷其族詔畧曰周<lb/>
　行管叔之誅漢致燕王之辟惟兹無赦古不為非不<lb/>
　圖骨月之間有懐蜂蠆之毒欲申三宥公議豈容不<lb/>
　頓一兵羣兇悉殄<hi>翰林韓昉作也</hi>
<pb n="KR2d0010_WYG_010-7a"/>
　金初尚無城郭星㪚而居太宗嘗浴於河牧於野屋<lb/>
　舎車馬衣服飲食之類與其下無異所獨享者惟一<lb/>
　殿名曰乾元所居四外栽栁以作禁圍而已其殿宇<lb/>
　遶壁盡置火坑<hi>按此即今之火炕也此字出於俗語本無正字故或從火或從土舊唐書</hi>
　<hi>高麗傳冬月皆作長坑下然温火以取煖字亦作坑</hi>平居無事則鎖之或時開<lb/>
　鑰則與臣下雜坐於坑后妃躬侍飲食或國主復來<lb/>
　臣下之家君臣晏樂㩦手握臂同歌共舞故情通而<lb/>
　心一無復覬覦意熈宗自踐位以來左右諸儒日進<lb/>
<pb n="KR2d0010_WYG_010-7b"/>
　諂諛教以宫室服御妃嬪禁衛之盛出則清道警蹕<lb/>
　入則端居九重舊功大臣非時莫得進見此宗盤之<lb/>
　徒所以狼顧四起也<lb/>
烏珠留宋使王倫於祁州<hi>按原書此條在達蘭之蔚州一條之前據通鑑綱目王倫</hi>
<hi>見留在宗盤既誅之後今移正</hi>
　烏珠密奏於帝曰河南之地本達蘭宗盤主謀割與<lb/>
　南宋二人必隂結彼國今使已至汴京且未可令過<lb/>
　界會宋西京留守孟庾至汴倫始觧留鑰將使指北<lb/>
<pb n="KR2d0010_WYG_010-8a"/>
　行至中山府為烏珠所拘後送祁州<hi>按宋史王倫傳中山府拘倫十</hi>
　<hi>月始見金主於御子林通鑑綱目云倫至中山金人執之見金主於御子林致使指皆不云送祁州豈暫</hi>
　<hi>至祁州旋送帝所故史皆畧而不書耳</hi>
除烏珠都元帥烏珠旣平宗盤之難馳至燕山以圖達<lb/>
蘭下祁州府獄伏誅仍囚達蘭之子岱音久之因赦得<lb/>
出<hi>按金史達蘭子威台布達布同誅與此不同</hi>
　宗盤之難達蘭預謀時方握兵在外難以遽誅八月<lb/>
　除達蘭為燕京行臺左丞相又簽書杜充為右丞相<lb/>
<pb n="KR2d0010_WYG_010-8b"/>
　命下達蘭語使者曰我開國功臣也何罪而與降奴<lb/>
　杜充為伍耶不受命而叛<hi>按金史達蘭傳云既至燕京愈驕肆不法復與翼王</hi>
　<hi>呼蘭有謀朝議漸悉其與宋交通下詔加誅不合此云不受命而叛則是未至燕京行臺與史</hi>初欲歸<lb/>
　宋朝不克既而北走沙漠烏珠遣右都監托卜嘉追<lb/>
　獲之下祁州元帥府獄獄具殺之達蘭臨刑謂烏珠<lb/>
　曰我死之後禍必及爾宜速圖之烏珠俛首無言<lb/>
冬十月宋使王倫來京進見陳致使命帝歸罪達蘭悔<lb/>
割地之議削除燕山留守彬王宗孟暨其子禀屬籍囚<lb/>
<pb n="KR2d0010_WYG_010-9a"/>
歸上京<hi>按金史無彬王宗孟彬亦非郡國之名宗室表太宗子鄂爾多封豳王豈豳彬音訛而宗孟即</hi>
<hi>鄂爾多之更名耶但鄂爾多無傳無以考其事跡姑附識其疑云</hi>
　時宋使王倫等至秦長城頭郭勒河有號天使者負<lb/>
　函自後至本國接伴問之答曰此魯王首級也倫至<lb/>
　京見帝致命帝悉無所答令翰林侍制耶律紹文為<lb/>
　宣勅官問倫還知達蘭等罪否倫對不知又云達蘭<lb/>
　無一言及歳幣却要割地但知有元帥豈知有上國<lb/>
　耶囚燕山留守彬王宗孟并其子禀旣而除屬籍依<lb/>
<pb n="KR2d0010_WYG_010-9b"/>
　舊燕山留守後又囚歸上京<lb/>
太行義士蠭起東京諸路道不通行<lb/>
　太行之士有自宋靖康之末上山保險至今不從朝<lb/>
　命者其後又因嚴刑重賦饑饉逃亡及豪傑乘時而<lb/>
　起者比比有之其尤甚者天會八年春以人口折還<lb/>
　債負相率上山動以萬計及宗盤達蘭之徒被誅凡<lb/>
　在朝在軍莫非其黨皆逃死偷生聚保山谷<lb/>
封烏紳陳王除右丞相蕭慶自右丞遷左丞<lb/>
<pb n="KR2d0010_WYG_010-10a"/>
　烏紳昔副尼雅滿雖有才智素為諸將所忌宗盤輩<lb/>
　未誅之先事之巨細烏紳一不敢預葢惟其智巧多<lb/>
　慮所以得脱尼雅滿之禍而達蘭之敗又且不預至<lb/>
　於蕭慶惟有書名押字行遣簿書而已然其後也駢<lb/>
　首就戮卒皆不免焉<lb/>
山東海冦張清乘海舟至遼東詐稱宋師破蘇州<lb/>
　遼東士民及南宋被虜之人多有相率起兵應清者<lb/>
　遼東大擾然清無大志旣而仍乘海舟復歸<lb/>
<pb n="KR2d0010_WYG_010-10b"/>
詔諸州郡不得從元帥府擅便簽軍候見裏面走馬使<lb/>
臣騐認御畫牌劄方許簽發<lb/>
　此因宗盤達蘭謀亂之後方為此關防也<lb/>
　<lb/>
　<lb/>
　<lb/>
　<lb/>
欽定重訂大金國志卷十<lb/>
</p>
<p>
</p>
  </div>
</body>
</text>
</TEI>
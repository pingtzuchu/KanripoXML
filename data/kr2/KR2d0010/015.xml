<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_015-1a"/>
欽定四庫全書<lb/>
欽定重訂大金國志卷十五<lb/>
　　紀年<lb/>
　　　海陵煬王下<lb/>
<hi>辛巳</hi>正隆六年春正月甲戌朔日有食之太史奏當交不<lb/>
虧羣臣稱慶<hi>按宋史及通鑑綱目是年正月甲戌朔日食不受朝而金史紀志皆不書</hi>
　自去冬舉兵江上洶洶訛言帝已崩㓜主嗣立改元<lb/>
　新徳南宋信之後使者回言無此事大金已授甲造<lb/>
<pb n="KR2d0010_WYG_015-1b"/>
　舟必為南渡計<lb/>
夏五月遣髙景山王全徃宋賀天中節宋帝見於紫宸<lb/>
殿<lb/>
　時帝恃其强盛欲南伐久矣全因道帝意求淮漢之<lb/>
　地及指取將近臣議事并報欽宗訃音且言帝以九<lb/>
　月北巡今所指近臣當於八月至金國大率皆謾辭<lb/>
　也<lb/>
帝令諸處統軍擇其精於射者得五千人皆用茸絲聫<lb/>
<pb n="KR2d0010_WYG_015-2a"/>
甲紫茸為上黄茸青茸次之號硬軍亦曰細軍<lb/>
　帝每自詫曰取江南此五千人足矣<lb/>
六月南遷汴京自左丞相以下具九節儀從迎帝於南<lb/>
薰門帝及門而暴雨至儀從皆不克舉帝入内至承天<lb/>
門迅雷大風並作<hi>按原書此條接叙於帝弑太后圖克坦氏之下考金史通鑑綱目帝南遷</hi>
<hi>在六月弑太后在七月帝弑太后以其止南伐非以其止南遷也今改正</hi>
宋徐喆來充起居稱賀使<lb/>
　賀帝遷都也喆未至盱眙帝遣韓汝嘉先在泗州遂<lb/>
<pb n="KR2d0010_WYG_015-2b"/>
　相見於淮岸口汝嘉傳帝語謂卿等雖來既非所召<lb/>
　可且回國令元指定一二近上人來須九月初定到<lb/>
韓汝嘉自盱眙歸諌帝寢兵議和帝曰汝與南宋為游<lb/>
説耶遂賜死<lb/>
秋帝率其衆北巡至北邙山因改名其山曰太平<lb/>
　彗出角<hi>按此上三條原書皆叙於南遷汴京之前先後倒置今移正</hi>
七月帝弑其嫡母皇太后圖克坦氏<lb/>
　宿王帝親弟也諸王戮宿王獨存時帝怵於梁大使<lb/>
<pb n="KR2d0010_WYG_015-3a"/>
　之言宿王嘗隂至太后處告曰今郎主信梁大使偽<lb/>
　言廣築汴京用兵南伐皆是敗國之事三王欲諌郎<lb/>
　主不問已斬之矣今告娘娘望諌止之時太后方病<lb/>
　適帝至因命之坐而問曰聞今廣築汴京簽民造船<lb/>
　聚糗糧制軍器果有之乎帝曰有之太后曰吾無他<lb/>
　疾以皇帝用兵不止逺征江南是吾病也若行此事<lb/>
　民心必離亂之端也厯代無道之主皆亡國敗家若<lb/>
　果有此事其能免乎帝大怒遂使䕶軍將軍持嘉彦<lb/>
<pb n="KR2d0010_WYG_015-3b"/>
　忠即宫中弑之以威言者於是左右縮頸國人以目<lb/>
　而皇后圖克坦氏與太子光煐<hi>按金史作光英</hi>復諌帝亦欲<lb/>
　誅之母子俱避去三日方出<lb/>
帝一日坐正隆殿召臣下問曰許多宰執孰能有為統<lb/>
軍者右丞劉萼<hi>按原書作劉諤考金史宋史並作劉萼今改正</hi>曰臣請為之上<lb/>
喜即拜萼為漢南道行營統軍將二萬衆厯唐鄧以瞰<lb/>
荆襄又以金紫光禄大夫張忠彦<hi>按金史作張中彦</hi>統歩軍孟<lb/>
州防禦使王彦章副之將五萬衆據秦鳳以伺巴蜀工<lb/>
<pb n="KR2d0010_WYG_015-4a"/>
部尚書蘇保衡統水軍<hi>按金史海陵紀及保衡傳並云為浙東道水軍總管</hi>驍騎<lb/>
上將軍完顔鄭家努<hi>按金史作鄭家</hi>副之由海道趨二浙餘兵<lb/>
帝自將焉<lb/>
　時帝與梁大使及妃嬪數人在宫游觀聞李貴兒歌<lb/>
　桞耆卿望海潮詞詠錢唐之景帝喜梁大使曰此神<lb/>
　仙詞也既而后亦到遂飲酒時汴守孔彦舟進木樨<lb/>
　一株帝喜梁大使因曰此花乃江南植以為薪於是<lb/>
　帝問朝中誰曽徃江南者梁大使曰有兵部尚書胡<lb/>
<pb n="KR2d0010_WYG_015-4b"/>
　鄰遂召鄰問錢唐之景鄰曰揚州瓊花潤州金山平<lb/>
　江姑蘇錢唐西湖尤為天下美觀帝聞之大喜决意<lb/>
　南征<lb/>
九月西元帥喀齊喀攻宋黄牛堡敗還<lb/>
　喀齊喀以五千騎自鳳翔大散闗入鳳州界三十里<lb/>
　攻黄牛堡宋守將李彦堅告急於吳璘馳至殺金平<lb/>
　遣將援之彦堅督衆用神臂弓射却我師璘又遣别<lb/>
　將至寳雞渭河夜刼橋頭大寨我師敗焉<lb/>
<pb n="KR2d0010_WYG_015-5a"/>
劉萼攻光化軍敗還<lb/>
　我師攻光化軍騎兵數百忽突入城宋守臣張超開<lb/>
　譙門令從者率郡人巷戰我軍死者千餘人遂引還<lb/>
劉萼又攻信陽軍仍失利引還<lb/>
　我師攻信陽宋趙撙引兵赴之軍即還<hi>按原書云西元帥喀齊喀</hi>
　<hi>攻宋黄牛堡光化信陽二軍敗還又云喀齊喀又攻信陽軍仍失利引還光化軍今襄陽之光化縣信陽</hi>
　<hi>軍今汝寧之信陽州喀齊喀之師在陜西鳯翔安得至此考金史本紀攻光化信陽者乃漢南道劉萼之</hi>
　<hi>師原書舛謬殊甚今改正又按金史本紀劉萼取光化軍信陽軍宋史本紀張超守信陽軍金兵至拒却</hi>
<pb n="KR2d0010_WYG_015-5b"/>
　<hi>之金人犯信陽趙撙引兵赴之敵騎敗走二史互異此書與宋史同與金史異</hi>
帝以右丞李通為大都督尼雅滿阿薩呼副之令先造<lb/>
浮橋於淮水上帝遂自將南征<lb/>
　帝衣橘紅袍乘金甲馬自宋州門出皇后圖克坦氏<lb/>
　與太子光煐俱送行帝掩泣徐曰天實使之不自由<lb/>
　也時兵號百萬氊帳相望鉦鼓之聲不絶南方大震<lb/>
冬十月取安豐和光等州<lb/>
　帝既渡淮令萬户蕭琦以十萬騎自花靨鎮由定逺<lb/>
<pb n="KR2d0010_WYG_015-6a"/>
　縣取滁陽路至揚州琦至藕塘駐軍先以百騎至清<lb/>
　流闗南軍無與敵者遂長驅而入直抵滁州守臣陸<lb/>
　亷棄城去琦復自滁州引兵至瓦梁扼滁河不得渡<lb/>
　執鄉民歐大者問之大紿以有路自竹岡鎮可徑至<lb/>
　六合琦從之使為郷導遂紆路半日故六合居民皆<lb/>
　得逃去琦得城不入徑自山路趨揚州攻克之<lb/>
我師三千至樊城宋翟貴王進戰死<lb/>
　時翟貴王進戍樊城兵不過三百我師至城下㑹無<lb/>
<pb n="KR2d0010_WYG_015-6b"/>
　橋不得渡貴進引兵出戰俱死士卒半淹入江中至<lb/>
　晚我師退<lb/>
我師至徳順<hi>按原書作順徳考家史地理志徳順軍屬秦鳯路金史地理志徳順州宋徳順軍國</hi>
<hi>初𨽻熈秦路宋史吳璘傳攻徳順八日而克今據改</hi>
　宋吳挺向起乃吳璘所遺攻徳順之師<hi>按原書無攻字據宋史吳</hi>
　<hi>璘傳補</hi>抵於城下有秦世輔者與其父出欲歸宋師金<lb/>
　人執其母妻招之世輔將還其母曰還亦死不還亦<lb/>
　死等死耳曷若善事趙天子我師殺其母妻<lb/>
<pb n="KR2d0010_WYG_015-7a"/>
　是役也宋統制官朱勇被執不屈殺之髙師中力戰<lb/>
　死璘尋遣王中立敗我師於治平寨又敗我師於照<lb/>
　城坡<lb/>
我師既得揚州即遣兵來𤓰州渡為劉錡撃敗於皂角<lb/>
林<lb/>
　錡命部將賈和仲吳超等來拒於皂角林我師陷重<lb/>
　圍下馬死戰數合錡部將王佐以歩卒百有四人徃<lb/>
　林中設伏我師既入張弩俄發我師以運河岸狹非<lb/>
<pb n="KR2d0010_WYG_015-7b"/>
　騎兵之利稍稍引去遂大敗宋斬我統軍髙景山俘<lb/>
　數百人<lb/>
我師分兵圍海州宋魏勝邀李寳舟師並撃圍解繼又<lb/>
敗於膠西<lb/>
　先是宿遷人魏勝為宋起義兵復海州宋總管李寳<lb/>
　承制以勝知州事至是帝渡淮恐勝睨其後分軍圍<lb/>
　海州㑹李寳率舟師由海道將拒我於膠西勝遣人<lb/>
　邀寳於東海縣同撃敗我師於新橋勝還守北闗據<lb/>
<pb n="KR2d0010_WYG_015-8a"/>
　沙堰尋以單騎叱逐東門外我師望風駭散翼日引<lb/>
　去勝於是遣辨士招内降伏時山東豪傑王世修輩<lb/>
　皆各以義旗聚衆争為應援李寳乃與其子公佐引<lb/>
　舟師密至膠西石臼島<hi>按宋史李實傳作唐島</hi>而我舟師已出<lb/>
　海口泊陳家島相距止一山候風即南行不知宋師<lb/>
　之猝至也寳伺我師之未覺遣其將曹洋黄端禱於<lb/>
　石臼神祈風助順忽風自南來衆喜争奮引㠶握刃<lb/>
　俄頃過山薄近我舟鼓聲震蕩我師大驚失措我師<lb/>
<pb n="KR2d0010_WYG_015-8b"/>
　舟㠶皆以錦纈為之彌亘數里忽為波濤捲聚一隅<lb/>
　窘促摇兀不能動寳命以火箭射之烟焰遂發延燒<lb/>
　數百艘有火所不及者猶欲前拒寳命健士躍登舟<lb/>
　上以短兵撃刺我師盡殪餘軍多中原舊民脱甲而<lb/>
　降者三千衆斬我將完顔鄭家努等六人唯統軍蘇<lb/>
　保衡未發旋聞其自經死<hi>按金史保衡傳及范成大攬轡録皆言保衡世宗時</hi>
　<hi>為右丞此書誤</hi>
我師攻陜州為宋任天錫所敗<lb/>
<pb n="KR2d0010_WYG_015-9a"/>
渤海軍萬人叛歸遼陽府<hi>按原書作會寧府考金史上京為會寧府東京為遼陽府</hi>
<hi>世宗立於東京乃遼陽非會寜也已於年譜中辨正今改正</hi>立東京留守襃為帝<lb/>
　自帝發汴京將士多亡歸者哈斯罕明安福夀髙忠<lb/>
　建盧萬家努東京穆昆金住等始受甲於大名即舉<lb/>
　部萬餘人亡歸且宣言將歸東京立新天子時咸平<lb/>
　府穆昆𤓰里反據咸平將犯東京海陵使博索路總<lb/>
　管黙親來討賊以兵屬東京留守襃<hi>按原書云哈斯罕明安福夀髙</hi>
　<hi>忠建盧萬家努博索路總管謀住東京穆昆金住等始受甲於大名即舉部二萬餘人亡歸考金史海陵</hi>
<pb n="KR2d0010_WYG_015-9b"/>
　<hi>紀云哈斯罕明安福夀等始受甲於大名即舉部萬餘人亡歸又世宗紀云咸平路穆昆爪里反將化東</hi>
　<hi>京海陵使博索路總管黙親來討賊以兵屬帝是黙親與福夀等雖同至東京翼戴世宗然一為從征亡</hi>
　<hi>歸之衆一為海陵遣歸討賊之師正原書乃比而合之殊告事實今改</hi>襃留守東京天性<lb/>
　仁孝沉静明達為衆心所歸故吏禄錦自汴還具述<lb/>
　帝弑母等事且言將盡殺宗室兄弟襃懼謀於其舅<lb/>
　興中少尹<hi>按原書作興元少尹通鑑綱目亦同據金史世宗紀作興中少尹金史地理志興中</hi>
　<hi>府屬北京路興元府即今之漢中府此時屬宋金未嘗得之此書與通鑑綱目並誤今改正</hi>李石<lb/>
　石勸襃殺副留守髙存福<hi>按原書勸作懼據金史世宗紀改正</hi>㑹福夀<lb/>
<pb n="KR2d0010_WYG_015-10a"/>
　等以軍至遂共殺存福等御宣和殿即位大赦改元<lb/>
　大定下詔暴揚亮罪惡十事追尊父晉王宗輔為帝<lb/>
　追諡簡肅廟號睿宗<hi>按原書但言廟號不書追諡今據金史補</hi>
宋虞允文敗帝於西采石<hi>按宋史本紀作東采石</hi>楊林渡<lb/>
　時帝為内變所撓於是親率細軍駐和州雞籠山臨<lb/>
　江築壇刑馬祭天必欲驅諸軍渡江丙子發壇建寅<lb/>
　綉旗二中張黄蓋帝執小紅旗麾衆時宋虞允文迎<lb/>
　李顯忠交王權軍且犒師至采石而王權已去李顯<lb/>
<pb n="KR2d0010_WYG_015-10b"/>
　忠未至諸將莫肯用命宋軍三五星散解鞍束甲盡<lb/>
　伏山崦唯提舉張振王琪稍任其責允文謂坐待顯<lb/>
　忠則誤國事立督諸軍勉以忠義由是皆奮用海鰍<lb/>
　船迎撃士皆殊死鬬北舟沉溺萬數其回北岸者帝<lb/>
　皆殺之卒不得渡<lb/>
帝得大定赦詔亟遣郭安國還討叛亂<hi>按金史海陵紀左司郎中鄂博</hi>
<hi>庫白東京即位改元事上拊髀歎駐軍江北遣武平總管阿林先渡江至南岸失利上還和州是海陵聞世宗</hi>
<hi>即位在未渡江之先也據通鑑綱目則海陵先於采石渡江為虞允文所拒還次和州乃聞世宗即位此書上</hi>
<pb n="KR2d0010_WYG_015-11a"/>
<hi>條言帝為内變所撓在未渡江之時與金史合此條言帝得大定赦詔在渡江不利還師之後與通鑑綱目合</hi>
<hi>葢由雜採諸書故前後互異今姑並存以俟考云</hi>
　左丞相張浩自汴京録大定即位赦詔馳報帝軍帝<lb/>
　歎曰朕欲俟江南平後取一戎大定之義以紀元是<lb/>
　子乃先我乎命左右取書一帙示其下果預識改元<lb/>
　之事即遣先鋒郭安國回衆攻之令盡誅黄河以北<lb/>
　之叛已者<lb/>
衆軍弑帝於揚州元帥府<lb/>
<pb n="KR2d0010_WYG_015-11b"/>
　帝自采石之敗乃北抵𤓰洲宋虞允文亦自建康馳<lb/>
　至鎮江時江岸有車船二十四艘允文同總領朱夏<lb/>
　卿等相與臨江按試命戰士踏車船徑趨𤓰洲迫岸<lb/>
　復回我師皆持滿以待其船中流上下其轉如飛我<lb/>
　師相顧駭愕時帝已聞李寳由海道入膠西焚我戰<lb/>
　艦而荆鄂成閔諸軍方順流而下愈忿乃回揚州召<lb/>
　諸將約三日畢濟過期盡殺之諸將相與謀曰南軍<lb/>
　有備如此進有淹殺之禍退有盡戮之憂奈何中一<lb/>
<pb n="KR2d0010_WYG_015-12a"/>
　將曰等死求生可乎衆皆曰願聞教有總管萬載曰<lb/>
　殺郎主却與南宋連和歸鄉則生矣衆口一辭曰諾<lb/>
　帝有細茸等軍不臨敵専以自衛諸將雖欲弑逆而<lb/>
　細軍衛之甚密衆因謂細軍曰淮東子女玉帛皆逃<lb/>
　在泰州我輩急欲渡江汝等何不白郎主徃取之細<lb/>
　軍欣然共請帝從之於是細茸去者過半帝語威勝<lb/>
　統軍耶律勸農曰爾所將勝兵我明日自㸃數少必<lb/>
　誅汝勸農自計兵已亡過半與其子宿直將軍穆爾<lb/>
<pb n="KR2d0010_WYG_015-12b"/>
　謀亦欲弑帝乙未諸將集兵萬餘人控弦直入帝寢<lb/>
　帳中左右親軍散走諸將射帳中矢下如雨帝崩并<lb/>
　殺妃侍與謀事者十餘人時太子光煐留汴京亦為<lb/>
　衆所殺先一夕四鼓濃雲塞空東北有大星墜其聲<lb/>
　如雷葢不祥之徴也南宋有知數者詣行府上書曰<lb/>
　以太乙局攷之北帝不煩甲兵冬至前自有蕭墻之<lb/>
　變已而果然<lb/>
帝凶問至東京<hi>按原書作會寧今改正</hi>世宗乃廢帝為海陵王諡<lb/>
<pb n="KR2d0010_WYG_015-13a"/>
曰煬廢后圖克坦氏為海陵王夫人<lb/>
細茸軍陷宋泰州<lb/>
劉萼次茨湖為宋守將所敗<hi>按原書無劉萼二字接上細茸軍一條為一事茨湖</hi>
<hi>在鄂州去泰州逺甚細茸軍安得并陷之考宋史髙宗本紀劉萼復犯漢南之茨湖鄂州軍史俊獲其一將諸</hi>
<hi>軍繼進萼師北去則次茨湖乃萼軍也原書殊為舛誤今増劉萼二字另為一條</hi>
　茨湖在大江洪口之南與光化軍相對至是我師以<lb/>
　舟度欲攻光化趨襄陽㑹風聲不利不得著岸宋軍<lb/>
　校史俊麾旗登我舟來撃我師遂却<lb/>
<pb n="KR2d0010_WYG_015-13b"/>
我師次全椒宋李顯忠遣將來撃連為所敗<lb/>
　時海陵雖殞我師未退為宋楊欽敗於洪澤鎮又為<lb/>
　吳起敗於楊林渡翼日始還<lb/>
海陵被弑於揚州府𤓰洲鎮之龜山寺時正隆六年十<lb/>
一月乙未也<hi>按原書作十月考金史海陵紀海陵被弑在十一月乙未今改正</hi>在位凡<lb/>
十二年<lb/>
　海陵少而知書既長彌自矯飾府庫資財無所愛當<lb/>
　世稱賢諸王之誅預有力焉而窺覦非望熈宗莫之<lb/>
<pb n="KR2d0010_WYG_015-14a"/>
　覺也一吟一咏冠絶當時深沉嚴重莫測其志及登<lb/>
　極之後以法馭下勇於誅殺以㑹寧僻陋遷都燕京<lb/>
　相宅未㡬復營汴邑初而篡君繼而殺母背盟興兵<lb/>
　構禍累年自采石與海道敗後不勝其忿而身亦亡<lb/>
　矣<lb/>
　<lb/>
　<lb/>
　<lb/>
<pb n="KR2d0010_WYG_015-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂大金國志卷十五<lb/>
</p>
<p>
</p>
  </div>
</body>
</text>
</TEI>
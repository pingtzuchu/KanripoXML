<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_007-1a"/>
欽定四庫全書<lb/>
欽定重訂大金國志卷七<lb/>
　　紀年<lb/>
　　　太宗文烈皇帝五<lb/>
<hi>辛亥</hi>天會九年春尼雅滿烏紳伊都居雲中鄂勒歡居燕<lb/>
山達蘭攻淮東為宋將張榮所敗<lb/>
　時宋張榮據通州糧具盡殺人為糧又以地勢不利<lb/>
　率舟船入縮頭湖作水寨以守達蘭在泰州謀再渡<lb/>
<pb n="KR2d0010_WYG_007-1b"/>
　江欲先破水寨以舟師直攻之榮亦出數十舟載兵<lb/>
　與我師遇倉皇欲退不可覘我師只有戰艦數舟在<lb/>
　前餘皆小舟水退阻隔不得前乃舍舟而陸大呼來<lb/>
　攻我師不得騁舟中自亂多溺水死達蘭壻博諾為<lb/>
　榮所獲達蘭率餘兵奔還楚州遂退師<hi>按原書此條有評論語詞</hi>
　<hi>意淺陋今刪去</hi>
尼雅滿自雲中以燕雲漢軍及女直軍一萬人付右都<lb/>
監耶律伊都北攻耶律達實林牙耶律佛徳林牙於漠<lb/>
<pb n="KR2d0010_WYG_007-2a"/>
北和勒端城既行拘伊都妻子於女直城<lb/>
　達實佛徳遼天祚帝之族也林牙者契丹之官也和<lb/>
　勒端城者契丹之北土也以伊都乃契丹之族故止<lb/>
　付以女直漢軍又質其妻子<lb/>
起燕雲民兵北攻和勒端城仍起燕雲河東夫運糧隨<lb/>
伊都北行<lb/>
　和勒端城自雲中由猫兒莊銀甕口北去地約三千<lb/>
　餘里盡沙漠無人之境是行也三路之夫死不勝計<lb/>
<pb n="KR2d0010_WYG_007-2b"/>
　車牛十無一二得還<lb/>
夏達蘭之衆自淮東歸淮北休兵於宿遷縣樂馬湖<lb/>
　達蘭自天會八年攻淮南至是方渡淮休兵於宿遷<lb/>
　是行也攻戰之久人馬疲敝既至宿遷復值馬災死<lb/>
　亡殆盡食之不盡徃徃棄擲道路時新為張敵萬所<lb/>
　敗鋭氣沮喪又宋兵已復淮東去我師不逺且多傳<lb/>
　宋兵來襲軍中每夜無故而驚加之冦盗乘時蜂起<lb/>
　東北大恐達蘭不能遽回故自是嵗四月屯宿遷至<lb/>
<pb n="KR2d0010_WYG_007-3a"/>
　七月始北歸以劉豫請兵戍邊因留台吉貝勒屯劉<lb/>
　伶莊額哩頁屯淮陽<lb/>
完顔摩哩與鄂拉札哈以數萬騎分為兩道南征一自<lb/>
鳯翔一自階成出㪚關約日會和尚原<lb/>
　宋呉璘呉玠㰱血誓衆為備甚力已而鄂拉札哈先<lb/>
　期而至陣於原北玠率諸將列陣而待更戰迭休鄂<lb/>
　拉札哈大敗由他道遁歸摩哩方攻箭筈關為玠别<lb/>
　遣將擊退二軍卒不得合<lb/>
<pb n="KR2d0010_WYG_007-3b"/>
渤海萬户大托卜嘉過淮陽知軍張渙置酒於舟中渙<lb/>
因語及劉豫即位托卜嘉撫掌歎曰某大遼之大姓氏<lb/>
也大金初招某許開國遼東其後被堅執鋭從軍爭戰<lb/>
積有年矣雖一郡安閒未可得也豫山東一郡守耳勢<lb/>
窮出降今當是任豈不負某耶<lb/>
尼雅滿禁竊盗一錢者死罪<lb/>
　此高慶裔勸以重刑止盗也為盗者知刼竊同於一<lb/>
　死故竊盗息而刼盗熾<lb/>
<pb n="KR2d0010_WYG_007-4a"/>
高慶裔請於尼雅滿令諸州郡置地牢<lb/>
　牢深三丈分隔死囚居其下徒流居其中笞杖居其<lb/>
　上外起夾城重塹以圍之尼雅滿行其説<lb/>
河東南路都總管蕭慶招降太行紅巾首領齊實武淵<lb/>
賈敢等送於尼雅滿尼雅滿盡殺之於獄<lb/>
　自齊實之徒既死後無復降者<lb/>
羅索既卒烏珠遂會諸道及女直兵合數萬人南征宋<lb/>
張浚命呉玠先據鳯翔之和尚原以待烏珠造浮梁於<lb/>
<pb n="KR2d0010_WYG_007-4b"/>
寳雞縣渡渭攻原與呉玠連戰三日共三十餘陣我師<lb/>
大敗烏珠中流失僅以身免於是烏珠始自河東還燕<lb/>
山<lb/>
　烏珠自天會七年秋離燕山率衆南征既而回攻陜<lb/>
　右以圖劍外至是嵗冬由河東歸燕山是行也宋陳<lb/>
　思恭戰於姑蘇韓世忠戰於大江劉錫戰於富平呉<lb/>
　玠戰於劍外凡四戰雖敗世忠與錫我軍不能無損<lb/>
　加之往返萬里首尾二年烏珠始行有從馬數百至是<lb/>
<pb n="KR2d0010_WYG_007-5a"/>
　宿六馬而還平陽守蕭慶以三馬奉之烏珠之衆自<lb/>
　是不振<lb/>
尼雅滿以薩里罕為陜西路經畧使屯軍於鳯翔<lb/>
　哈富旣死烏珠且回故尼雅滿除薩里罕是職也是<lb/>
　時劉豫已立踰年矣陜西之地割属劉豫而大金於<lb/>
　陜西尚設官屯衆何哉是以翟興之軍守伊陽東西<lb/>
　路阻呉玠之軍又保和尚原陜西强敵之地人心未<lb/>
　安豫雖有得地之名我師終未能去也<lb/>
<pb n="KR2d0010_WYG_007-5b"/>
是嵗宋高宗紹興元年<lb/>
<hi>壬子</hi>天會十年春尼雅滿烏紳伊都居雲中鄂勒歡烏珠<lb/>
居燕山達蘭居祁州除烏珠為元帥府左都監<lb/>
尼雅滿諭樞密院磨勘文武官出身轉官冒濫以雲中<lb/>
留守高慶裔參主之奪官爵者甚衆<lb/>
劉豫遣人之元帥府議遷東京及會大金兵共攻西京<lb/>
翟興山寨興沒於陣<lb/>
　自去年冬劉豫弟益守東京益迎合豫意遣在京官<lb/>
<pb n="KR2d0010_WYG_007-6a"/>
　屬并父老史平僧録徳真道録王從問之東平邀豫<lb/>
　遷居東京豫以翟興大軍見屯西京伊陽山寨相去<lb/>
　不逺又陜西道久為興所斷豫深惡之時陜西五路<lb/>
　盡為大金所取割屬劉豫豫居東平以翟興屯西京<lb/>
　東西路阻豫每遣人之陜西則假道於金由懷衛越<lb/>
　太行取蒲觧渡河以往故力請於尼雅滿期必破興<lb/>
　會興將楊偉降豫且陳破興之計於是發女直萬户<lb/>
　徹克穆渡河陽張聲勢揚言將欲攻興興盡發兵以<lb/>
<pb n="KR2d0010_WYG_007-6b"/>
　應之楊偉潛引大軍由間道以襲興營興兵旣出衆<lb/>
　寡不敵遂力戰而死興之餘軍無能復振時二月也<lb/>
　至四月豫乘勢還居東京是日大風飛瓦㧞木都人<lb/>
　震恐豫因曲赦之<lb/>
夏尼雅滿試舉人於白水泊磁州胡礪為魁<lb/>
　是舉也尼雅滿密誡試官勿取中原人故是嵗止試<lb/>
　辭賦不試經義礪以被掠館於知制誥韓昉家昉燕<lb/>
　人也用昉鄉貫故誤取之<lb/>
<pb n="KR2d0010_WYG_007-7a"/>
秋帝如中京<lb/>
　時諸將邀上觀遼土及兩河地故有是行<lb/>
諸將會於燕山將欲迎上於中京㑹烏紳獵居庸關遇<lb/>
馳遞者得伊都反狀<lb/>
　伊都之降也以為西軍大監軍官久不遷心常怏怏<lb/>
　其攻和勒端也失其金牌朝廷疑其與林牙暗合遂<lb/>
　質其妻子自是伊都有叛心明年九月約燕京統軍<lb/>
　反統軍之兵皆契丹人伊都謀誅西軍之在雲中者<lb/>
<pb n="KR2d0010_WYG_007-7b"/>
　盡約雲中河東河北燕京郡守之契丹漢兒令殺女<lb/>
　直之在官在軍者天徳知軍偽許之遣其妻來告變<lb/>
　時烏紳為西監軍自雲中來燕微聞伊都有反意而<lb/>
　未之信適與通事漢兒納延回行數百里因獵居庸<lb/>
　之東憇於山上遥見二騎馳遞交相遇於道立馬交<lb/>
　談久而不去烏紳疑之命數騎追一人至詰曰爾何<lb/>
　人也曰伊都使者以軍事詣燕山科里統軍司<hi>科里亦契</hi>
　<hi>丹也</hi>烏紳曰爾適相遇者何人曰此乃科里統軍使之<lb/>
<pb n="KR2d0010_WYG_007-8a"/>
　伊都者烏紳曰爾等適立馬話及何事曰問候烏紳<lb/>
　曰非也問候之語無許久又曰别話烏紳曰亦非也<lb/>
　話别之語無許久又曰叙家事烏紳曰家事故非立<lb/>
　馬叙又曰叙往事烏紳曰往事亦非立馬叙馳者辭<lb/>
　窮面顫又且戰慄不已烏紳察其言色兼素疑伊都<lb/>
　科里皆契丹反覆之徒因以詐折之曰我知爾二人<lb/>
　為伊都議反者近有人密告伊都科里反期云於今<lb/>
　日各有使至我故來此伺之果得爾輩夫何隠哉其<lb/>
<pb n="KR2d0010_WYG_007-8b"/>
　人謂烏紳果知不敢隠伊都之叛由是敗露葢烏紳<lb/>
　多計皆如此類尼雅滿以下諸將咸莫及之<lb/>
族誅契丹統軍科里元帥府諸將分捕伊都叛黨仍令<lb/>
諸路盡殺契丹<lb/>
　時諸路大亂月餘方止河東八舘五百户山金司伊<lb/>
　蘇王府南北王府四部族衙諸契丹詳衮率衆蜂起<lb/>
　亡入夏國及北奔沙漠契丹附大金者由此一亂幾<lb/>
　成灰燼<lb/>
<pb n="KR2d0010_WYG_007-9a"/>
烏紳至雲中伊都微覺父子以遊獵為名遁入夏國夏<lb/>
人問以有兵幾何云親兵二三百遂不納投韃靼韃靼<lb/>
先受烏紳之命其首領詐為出迎具食帳中密圍以兵<lb/>
韃靼善射伊都出敵不勝父子皆死烏紳馳之雲中盡<lb/>
誅其殘黨仍殺尼雅滿次室蕭氏而還<lb/>
　尼雅滿自燕山令烏紳西捕伊都及至雲中伊都已<lb/>
　走烏紳盡誅其殘黨及殺尼雅滿次室蕭氏回至燕<lb/>
　山請罪於尼雅滿曰蕭氏本契丹天祚元妃也<hi>按此稱天</hi>
<pb n="KR2d0010_WYG_007-9b"/>
　<hi>祚元妃即遼天祚帝之后也考遼史天祚帝后蕭氏從帝西狩以疾崩不言入金且史言后以大安三年</hi>
　<hi>入宫至天祚亡國年將六十矣尼雅滿何以猶納為次室而寵愛之耶尼雅滿所納意必天祚帝宫嬪此</hi>
　<hi>所言本之契丹國志葢傳聞之誤爾</hi>與兄實乃仇敵不得已而相從彼<lb/>
　素忍死以事兄者將有待於今日也今既見事無成<lb/>
　恐不利於兄且兄橫行天下萬夫莫當而此人處帷<lb/>
　幄之間可以寸刃害兄於不測事當預防某以愛兄<lb/>
　之故已擅殺之尼雅滿起謝旣而泣下噫兄弟同心<lb/>
　若是宜乎其能成功也<lb/>
<pb n="KR2d0010_WYG_007-10a"/>
蔚州守蕭特黙格殺尼雅滿使者旣叛而獲之平州守<lb/>
郭藥師河東南路兵馬都總管蕭慶下元帥府獄旣而<lb/>
獲免皆困女直之域尼雅滿謂材可聚衆以藥師富没<lb/>
其家財<hi>按原書云以藥師家富盡奪之據分注則是因藥師有罪而沒入其家財非尼雅滿奪之以入</hi>
<hi>已也今改正</hi>
　郭藥師南北反覆人也藥師以契丹降將被宋朝寵<lb/>
　遇錫賚之厚不可殫言或引之出入宫禁驕恣浸生<lb/>
　是時宋中山帥臣謂其狃功怙寵放縱士卒居處奉<lb/>
<pb n="KR2d0010_WYG_007-10b"/>
　用率傚遼儀至僭舊帥之禮如置差遣司禮樂司用<lb/>
　龍鳯旗鼓之類皆非人臣之分旣而藥師外叛導金<lb/>
　圍宋大金雖以權宜用之其心豈不疑之哉始奪其<lb/>
　常勝軍并器甲鞍馬㪚之繼没入其家財藥師得不<lb/>
　死幸矣<lb/>
冬雲中副留守李處能<hi>宣和間歸宋賜姓名趙敏修</hi>以預伊都之叛<lb/>
族誅帝以伊都逆謀乃元帥府不能撫之尼雅滿以下<lb/>
各决栁條有差旣獲伊都降赦<lb/>
<pb n="KR2d0010_WYG_007-11a"/>
　帝欲自中京幸燕雲以伊都之亂復還闕<lb/>
宋叛臣杜充知相州以其孫自江南逃來充不聞官而<lb/>
擅納之為節度副使胡景山所首告誣充隂通南宋尼<lb/>
雅滿遣人馳詣相州鎖充付元帥府獄鞠之<lb/>
　充知相州尚肆作威福蔑視同僚人多憾之故為景<lb/>
　山乘伊都之亂發之充以鐵索付獄鞭箠炮烙備厯<lb/>
　重刑凡幾年而後脱初尼雅滿問充曰爾欲復歸南<lb/>
　朝耶充曰元帥敢歸南朝監軍敢歸南朝惟充不敢<lb/>
<pb n="KR2d0010_WYG_007-11b"/>
　歸也尼雅滿顧諸將笑之充之無恥一至於此背君<lb/>
　負國宜并為大金所不容矣<lb/>
元帥府諸將以上已回各分歸本所<lb/>
内樞密院國相楊朴以病卒<lb/>
　<lb/>
　<lb/>
　<lb/>
欽定重訂大金國志卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_018-1a"/>
欽定四庫全書<lb/>
欽定重訂大金國志卷十八<lb/>
　　紀年<lb/>
　　　世宗聖明皇帝下<lb/>
<hi>己亥</hi>大定十九年春正月太子允升賊殺其弟晉王允猷<lb/>
事覺奔和龍帝遣完顔宇追殺之并誅其妻孥八十餘<lb/>
人<lb/>
　晉王宫僚張克已延晉王允猷宴於南凉觀三鼓方<lb/>
<pb n="KR2d0010_WYG_018-1b"/>
　散晉王因寢及晨觀門㣲啟有血衣擲地側衛直赫<lb/>
　圖亟徃視之晉王已殞胸口皆傷侍女四人亦死詔<lb/>
　大興府捕賊甚急㑹前門失官錢有張覩遂寧等在<lb/>
　市嬉遊花酒損廢金帛殆不勝算衆疑其盜官錢因<lb/>
　擒之閲其箧有金五百兩皆太子允升所賜下獄鞫<lb/>
　問乃知殺晉王者此輩實太子使之也縣密以聞大<lb/>
　興尹完顔珪密奏帝召二府議之且疑其不然太子<lb/>
　允升覺之詰曉㣲服佩三衛符出門晨夜奔馳凢三<lb/>
<pb n="KR2d0010_WYG_018-2a"/>
　日至和龍<hi>按和龍為慕容氏所都在遼水之西乃漢唐之栁城縣司馬光通鑑以黄龍府為和</hi>
　<hi>龍胡三省已辨其誤此所言和龍葢亦指黄龍府而言乃金之隆州利渉軍也但此書所載允升事本妄</hi>
　<hi>則其所言和龍城之誤固不足辨耳</hi>上遣明威將軍完顔宇馳騎追之<lb/>
　宇年老不能馳逐允升至㑹同宣言南宫子孫弑逆<lb/>
　我今在此發兵救國難國人聞太子至皆信自㑹同<lb/>
　以北和龍以西皆受調發㑹宇至人心始疑宇至棟<lb/>
　摩與太子遇宇宣詔且約日合戰至晡太子衆散詰<lb/>
　朝宇進兵懸榜購募和龍人以允升首至有司請誅<lb/>
<pb n="KR2d0010_WYG_018-2b"/>
　其妻孥凡八十餘人諡允猷為元悼太子<hi>按金史並無太子作</hi>
　<hi>亂事且此書既於大定十二年書皇太子允升薨又於十七年書帝與皇太子賞牡丹又於是年叙太子</hi>
　<hi>殺晉王其自相牴牾已甚謬妄無疑</hi>
<hi>庚子</hi>大定二十年亡遼遺族耶律幹罕為羣牧使<hi>按金史幹罕本</hi>
<hi>契丹之族先從薩巴為亂山前山後諸羣牧皆應之非幹罕為羣牧使也</hi>聚兵十萬自號後<lb/>
遼皇帝結北地諸部為援帝遣宣徽使赫舍哩薩必為<lb/>
元帥將兵八千以討之生擒幹罕割耳鼻五十車封薩<lb/>
必為金源郡王右丞相<hi>按金史海陵紀正隆六年契丹諸部反世宗紀大定二年九月</hi>
<pb n="KR2d0010_WYG_018-3a"/>
<hi>右都監完顔思敬獲契丹幹罕餘衆悉平通鑑綱目書幹罕之叛於正隆六年書幹罕之平於大定二年與金</hi>
<hi>史同此書於大定三年書幹罕餘黨奔宋亦與史合而此年又書幹罕叛討平之上距幹罕之平已十八年又</hi>
<hi>按金史討平幹罕者為布薩忠義赫舍哩志寧完顔思敬諸人薩必即志寧也忠義薨於大定六年志寧思敬</hi>
<hi>薨於大定十二年皆不至大定二十年也此書舛誤殊甚</hi>
　越明年薩必病篤帝問以國事對曰諸部强盛宜早<lb/>
　圖之使彼無壯士方得帝首肯之然帝終仁厚不忍<lb/>
　用兵也<lb/>
七月立皇子昇王允恭為皇太子<lb/>
<pb n="KR2d0010_WYG_018-3b"/>
　時帝有子七人長曰太子允升次曰昇王允恭次曰<lb/>
　晉王允猷第三第四失其名次曰鄭王允蹈次曰衛<lb/>
　王允濟太子既死允恭以次長當立<hi>按金史宗室表世宗子曰允中</hi>
　<hi>鎬王傳云初封許進封越與趙又進封漢又進封并又進封鎬曰蘇尼趙王無傳曰薩魯越王無傳曰永</hi>
　<hi>功傳云初封鄭改封隋進封曹又進封譙又進封越曰永成傳云始封潘進封豳又進封吳又進封豫曰</hi>
　<hi>永升傳云封徐與虞徙封隋改封曹又改宛又改䕫曰允蹈傳云初封縢進封徐進封衛徙封鄭曰永徳</hi>
　<hi>傳云封薛王進封瀋進封豳進封潞與顯宗衛紹王共十人其受封者皆在大定二十年之前此云時帝</hi>
　<hi>有子之人與史不合其所言封國亦多與史異</hi>
<pb n="KR2d0010_WYG_018-4a"/>
<hi>辛丑</hi>大定二十一年春二月河東南北路地震平陽河中<lb/>
府隰懷晉等州地震彌旬晝夜不止壊城壁屋宇人畜<lb/>
死者甚衆詔官給錢瘞塟優恤死傷之家<hi>按此年地震金史五行志</hi>
<hi>不書</hi>
三月詔兖州之曲阜修宣聖墓賜其家子孫粟帛仍給<lb/>
守視十人<lb/>
　金國之初大軍至曲阜方發宣聖陵尼雅滿聞之問<lb/>
　髙慶裔曰孔子何人對曰古之大聖人曰大聖人墓<lb/>
<pb n="KR2d0010_WYG_018-4b"/>
　豈可發耶皆殺之故曲阜得全世宗時南北無事之<lb/>
　久其崇文興化宜矣<lb/>
<hi>壬寅</hi>大定二十二年春三月詔恤民<lb/>
　詔畧曰皇祖有訓非繼體敢忘聖人無心惟百姓是<lb/>
　念朕丕承宏緒二紀於兹祗遹先猷不為不逺永言<lb/>
　治理務在恤民萬方有罪罪在朕躬所以當饋興憂<lb/>
　夕惕載懐者也今天下粗安海内無事可使人分巡<lb/>
　風俗申達寃枉孝弟力田給以優復鰥寡孤獨時加<lb/>
<pb n="KR2d0010_WYG_018-5a"/>
　賑濟其有蠧民害政之事一切罷行<hi>按此詔大定美政而金史本紀</hi>
　<hi>不書</hi>
秋七月集諸軍講武於宛平澤第賞有差<hi>按金史本紀是年七月宰</hi>
<hi>臣奏事上頗違豫宰臣請退上使終其奏而此書乃言是月集諸軍講武恐有舛誤</hi>
<hi>癸卯</hi>大定二十三年春二月以尚書右丞張汝弼攝大尉<lb/>
致祭至聖文宣王<lb/>
<hi>甲辰</hi>大定二十四年春三月壬寅如上京<hi>按原書於此上二年皆不載事</hi>
<hi>實今據金史補</hi>
<pb n="KR2d0010_WYG_018-5b"/>
<hi>乙巳</hi>大定二十五年春正月長白山二龍見解角交戲而<lb/>
去<lb/>
　長白山在冷山東南千餘里其山禽獸皆白黒水發<lb/>
　源於此舊名粟末河<hi>按黒水即黒龍江其源曰敖嫩色禽出克魯倫河源西北三百</hi>
　<hi>餘里之小肯忒山其出長白山者為松花江即古粟末水下流合活同几河即古混同江松花江自源行</hi>
　<hi>三千六百里至查匪噶山之北方入黒龍江契丹國志以出長白者為黒水此書仍之其於源流尚為未</hi>
　<hi>晰今姑仍舊文而辨正之云</hi>契丹聖宗改名混同江<hi>按原書云契丹太宗破晉</hi>
　<hi>改名混同江考遼史混同江乃聖宗改名今改正</hi>
<pb n="KR2d0010_WYG_018-6a"/>
是月雨土<lb/>
三月鄭蔡潁等州大水命賑恤之<hi>按此上三事金史五行志皆不書</hi>
秋七月以隆暑詔州縣决繫囚<lb/>
<hi>丙午</hi>大定二十六年春二月詔曰曩者邊埸多事南方未<lb/>
賔致令孔廟頽落禮典凌遲女巫雜覡淫進非禮自今<lb/>
有祭孔廟制用酒脯而已犯者以違制論<lb/>
夏河東大水蝦蟇鳴於樹上<hi>按此年大水金史五行志不書</hi>
是嵗東夷十一國朝貢<lb/>
<pb n="KR2d0010_WYG_018-6b"/>
<hi>丁未</hi>大定二十七年春正月元夕張燈琉璃珠瓔翠羽飛<lb/>
仙之類不一至有以金珠為飾者都人男女盛飾觀玩<lb/>
至十八日而罷<lb/>
　金初無元夕張燈之俗己酉嵗有南僧被擄至闕遇<lb/>
　上元以長竿引燈毬表而出之以為戲太宗見之大<lb/>
　駭時有南人謀變事泄而誅太宗疑是人欲嘯聚為<lb/>
　亂刻日時立此為信命殺之後數年至燕始識之至<lb/>
　今遂盛<lb/>
<pb n="KR2d0010_WYG_018-7a"/>
三月皇太子允恭薨詔立原王璟為皇太孫<lb/>
　允恭二子長曰豐王珣次曰原王璟璟嫡孫也<hi>按金史太</hi>
　<hi>子允恭薨於大定二十五年皇太孫之立則在是年也又史宗室表顯宗子七人曰琮鄆王曰環瀛王曰</hi>
　<hi>璜霍王曰琦瀛王曰玠温王其二人為章宗宣宗豐王珣即宣宗也此謂太子薨於是年又謂允恭惟二</hi>
　<hi>子皆與史不合</hi>
<hi>戊申</hi>大定二十八年秋七月京兆府路總管摩綽錫爾丹<lb/>
以卧沙羊入獻<lb/>
　闗西羊出同州沙苑大角虬上盤至耳最佳者為卧<lb/>
<pb n="KR2d0010_WYG_018-7b"/>
　沙細肋錫爾丹所貢即此羊也<lb/>
冬十月宋太上皇帝殂廟號髙宗遣司農少卿邢璞來<lb/>
為告哀使<lb/>
　璞至汴京國中賜宴欲行樂璞持不可自朝至夜漏<lb/>
　下三十刻璞持議益堅國中不能奪竟撤樂怱遽而<lb/>
　罷至燕京閣門又令南使服吉帶入見璞又持不可<lb/>
　日將午入見殿上皆淺黄帷幄乃知帝本無他意也<lb/>
　<hi>按宋髙宗之喪使邢璞至金為告哀使金使弔又使京鏜至金為報謝使宋史辭樂事見鏜傳羅大經鶴</hi>
<pb n="KR2d0010_WYG_018-8a"/>
　<hi>林玉露所載亦同此書以為瓉事誤也</hi>
<hi>己酉</hi>大定二十九年春宋以中書舍人鄭僑充賀正旦使<lb/>
閤門張時修副之<lb/>
　僑等以嵗暮抵燕時帝病已篤傳㫖使人免朝見令<lb/>
　就東上閤門進書僑與時修力争以為東上閣門者<lb/>
　乃臣子進獻表章之地本朝皇帝國書豈當於此投<lb/>
　進徃復争辨相持至日晚乃令且就館至漏下十數<lb/>
　刻忽傳帝命<hi>按原書云至漏下數十刻乃令且就館相持至日晚忽傳帝命云云前後倒置</hi>
<pb n="KR2d0010_WYG_018-8b"/>
　<hi>今改正</hi>以使人欲面進書今已過期可遣還明日帝崩<lb/>
　實大定二十九年正月二日也<hi>按金史本紀大定二十九年正月壬辰朔</hi>
　<hi>上大漸不能視朝詔遣宋髙麗夏賀正旦使還癸巳上崩於福安殿交聘表云大定二十九年正月壬辰</hi>
　<hi>朔宋顯謨閣學士鄭僑廣州觀察使張時修等賀正旦上大漸宋正旦使還通鑑綱目淳熙十六年己酉</hi>
　<hi>春正月金主雍卒孫璟立二月帝傳位於太子則是世宗之崩在大定二十九年己酉嵗而鄭僑張時修</hi>
　<hi>乃二十九年賀正旦之使原書於是年書宋孝宋禪位於二月書宋賀正旦之使於冬而謂世宗之崩為</hi>
　<hi>大定二十九年餘二日據其説則世宗以庚戌年正月二日崩與金史宋史通鑑綱目皆不合其誤無疑</hi>
　<hi>今改正</hi>
<pb n="KR2d0010_WYG_018-9a"/>
太子允恭早卒皇太孫璟即位上帝諡曰光天興運文<lb/>
徳武功聖明仁孝皇帝廟號世宗追諡允恭為體道宏<lb/>
仁英文睿徳光孝皇帝廟號顯宗<hi>按原書云追諡帝為世宗允恭為顯宗殊</hi>
<hi>為舛畧今據金史補正</hi>
世宗寛仁愛人雅有大度厯事兩朝親見干戈之荼毒<lb/>
崎嶇日久心頗厭之中原百姓不堪海陵之虐而大名<lb/>
王友直之徒相繼並起遼東渤海之衆服其賢厚而正<lb/>
隆渡江之鋭意挫於謳歌之地適南北未定猶有交争<lb/>
<pb n="KR2d0010_WYG_018-9b"/>
和好既成迄三十年無寸兵尺鐵之用嘗遇饑年每命<lb/>
所在官司開倉賑恤諸國朝有見其强盛而致疑者終<lb/>
不肯加曖昧之誅是致户口殷繁充實北人謂之小堯<lb/>
舜云<lb/>
二月宋孝宗禪位於皇太子是為光宗自稱太上皇移<lb/>
居重華宫<lb/>
　<lb/>
欽定重訂大金國志卷十八<lb/>
</p>
<p>
</p>
  </div>
</body>
</text>
</TEI>
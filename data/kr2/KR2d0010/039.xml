<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_039-1a"/>
欽定四庫全書<lb/>
欽定重訂大金國志卷三十九<lb/>
　　　初興風土<lb/>
金國初興地在契丹東北隅地饒山林田宜麻榖土産<lb/>
人參蜜蠟北珠生金細布松實白附子禽有鷹鸇海東<lb/>
青之類獸多牛馬麋鹿野狗白彘青䑕貂䑕其人勇悍<lb/>
善騎射喜耕種好漁獵每見野獸之蹤躡而求之能得其<lb/>
潜伏之所又以樺皮為角吹作呦呦之聲呼麋鹿而射<lb/>
<pb n="KR2d0010_WYG_039-1b"/>
之其居多依山谷聨木為栅或覆以板與樺皮如牆壁<lb/>
亦以木為之冬極寒屋纔髙數尺獨開東南一扉扉既<lb/>
掩復以草綢繆塞之穿土為床煴火其下而寢食起居<lb/>
其上厚毛為衣非入室不撤衣履稍薄則墮指裂膚惟<lb/>
盛夏如内地俗勇悍喜戰鬬耐饑渴苦辛騎上下崖壁<lb/>
如飛濟河江不用舟楫浮馬而渡其樂惟古笛其歌惟<lb/>
鷓鴣曲其疾病無醫藥尚巫祝病者殺猪狗以禳之或<lb/>
用車載病者入深山大谷以避之其親友死則以刀釐<lb/>
<pb n="KR2d0010_WYG_039-2a"/>
額血淚交下謂之送血淚死者埋之而無棺槨貴者生<lb/>
焚所寵奴婢所乘鞍馬以殉之其祭祀飲食之物盡焚<lb/>
之謂之燒飯其道路無旅店行者息於民家主人初則<lb/>
拒之拒之不去方具飯食而納之其市無錢以物博易<lb/>
亦無工匠其舍屋車帳徃徃自能為之其禮則拱手退<lb/>
身為喏跪右膝蹲左膝拱手摇肘為拜其節序元旦則<lb/>
拜日相慶重五則射栁祭天稅賦無常隨用度多寡而<lb/>
歛之與契丹言語不通而無文字賦稅科發刻箭為號<lb/>
<pb n="KR2d0010_WYG_039-2b"/>
事急者三刻之多以牛驢負物遇雨則張牛革以禦之<lb/>
緩則射獵急則戰鬬宗室皆謂之郎君事無大小皆屬<lb/>
焉<lb/>
　　　男女冠服<lb/>
金俗好衣白辮髪垂肩與契丹異垂金環留顱後髪繫<lb/>
以色絲富人用金珠飾婦人辮髪盤髻亦無冠自滅遼<lb/>
侵宋漸有文飾婦人或裹逍遥或裹頭巾隨其所好至<lb/>
於衣服尚如舊俗土産無桑蠶惟多織布貴賤以布之<lb/>
<pb n="KR2d0010_WYG_039-3a"/>
麄細為别又以不毛之地非皮不可禦寒所以無貧富<lb/>
皆服之富人春夏多以紵絲綿紬為衫裳亦間用細布<lb/>
秋冬以貂䑕青䑕狐貉皮或羔皮為裘或作紵絲絁紬<lb/>
貧者春夏並用為衫裳襪袴皆以皮婦人衣曰大襖子<lb/>
下領如男子道服裳曰錦裙裙去左右各闕二尺許以<lb/>
鐵條為圈裹以綉帛上以單裙籠之<lb/>
　　　婚姻<lb/>
金人舊俗多指腹為婚姻既長雖貴賤殊隔亦不可渝<lb/>
<pb n="KR2d0010_WYG_039-3b"/>
壻納幣皆先期拜門戚屬偕行以酒饌徃少者十餘車<lb/>
多至十倍飲客佳酒則以金銀斻<hi>按斻字疑當作瓶</hi>貯之其次<lb/>
以瓦斻列於前以百數賔退則分餉焉先以烏金銀盃<lb/>
酌飲貧者以木酒三行進大軟脂小軟脂如中國寒具<lb/>
次進蜜糕人各一盤曰茶食宴罷富者瀹建茗留上客<lb/>
數人啜之或以粗者煎乳賂婦家無大小皆坐炕上壻<lb/>
黨羅拜其下謂之男下女禮畢壻牽馬百匹少者十匹<lb/>
陳其前婦翁選子姓之别馬者視之好則留不好則退<lb/>
<pb n="KR2d0010_WYG_039-4a"/>
留者不過什二三或皆不中選雖壻所乘亦以充數大<lb/>
抵留馬少為恥女家亦視其數而厚薄之一馬則報衣<lb/>
一襲壻皆親迎既成婚留於婦家執僕𨽻役雖行酒進<lb/>
食皆躬親之三年然後以婦歸婦氏以奴婢數十户牛<lb/>
馬數十羣每羣九牸一牡以資遣之夫謂妻為薩爾罕<lb/>
妻謂夫為愛根<lb/>
一云婚嫁富者以牛馬為幣貧者以女年及笄行歌於<lb/>
途其歌也乃自敘家世婦工容色以伸求侣之意聴者<lb/>
<pb n="KR2d0010_WYG_039-4b"/>
有求娶欲納之即擕而歸後方具禮偕來女家以告父<lb/>
母無論貴賤人有數妻<lb/>
　　　飲食<lb/>
飲食以豆為漿及嗜半生米漬以生狗血及蒜之屬和<lb/>
而食之嗜酒好殺釀麋<hi>按原書作麋考胡嶠陷北記及通考皆作麋今改正</hi>為酒<lb/>
醉則縳之俟其醒不爾殺人<lb/>
　<lb/>
欽定重訂大金國志卷三十九<lb/>
</p>
<p>
</p>
  </div>
</body>
</text>
</TEI>
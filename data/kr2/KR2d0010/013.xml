<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0010_WYG_013-1a"/>
欽定四庫全書<lb/>
欽定重訂大金國志卷十三<lb/>
　　紀年<lb/>
　　　海陵煬王上<lb/>
海陵煬王名亮武元皇帝之孫宋王宗幹之子<hi>按金史宗幹封</hi>
<hi>梁宋國王考遼時有兼封二國之制金時兼封二國惟有宗幹豈熈宗以其為伯父而特尊之與</hi>好讀<lb/>
書學奕象戲㸃茶延接儒生談論有成人器既長風度<lb/>
端嚴神情閒適外若寛和而城府深密人莫測其際皇<lb/>
<pb n="KR2d0010_WYG_013-1b"/>
統中宗盤已誅皇儲尚㓜未有所屬而熈宗疑忌好殺<lb/>
内外功臣莫能自保亮矯飾盜名包藏禍心已久至是<lb/>
始得以肆其逆皇統九年十二月戊午<hi>按原書作甲午今改正</hi>亮<lb/>
即皇帝位改元天徳大赦天下除常赦所原者文武官<lb/>
各轉一資放民租税一年<lb/>
追尊父宗幹為徳宗尊其嫡母圖克坦氏生母大氏並<lb/>
為皇太后<hi>按金史尊圖克坦氏大氏為皇太后在天徳二年正月</hi>
　圖克坦氏賢遇下有恩與大氏相得至歡及熈宗被<lb/>
<pb n="KR2d0010_WYG_013-2a"/>
　弑圖克坦氏曰上雖失道人臣豈可至此帝銜之至<lb/>
　是俱尊為皇太后圖克坦氏居東宫號永夀宫大氏<lb/>
　居西宫號永寧宫後圖克坦氏生日大氏上夀圖克<lb/>
　坦后方與公主宗婦語大氏跪久之帝怒而出明日<lb/>
　召與圖克坦后語者皆杖之大氏以為不可帝曰今<lb/>
　日之事豈能尚同前日耶<lb/>
<hi>庚午</hi>天徳二年春三月誅曹王宗敏及烏珠之子韓王亨<lb/>
<hi>按金史海陵本紀皇統九年海陵弑熈宗詐以熈宗命召大臣遂殺曺王宗敏左丞相宗賢天徳二年四月殺</hi>
<pb n="KR2d0010_WYG_013-2b"/>
<hi>太宗子孫七十餘人宗翰子孫三十餘人諸宗室五十餘人貞元二年十月殺廣寧尹韓王亨是天徳二年所</hi>
<hi>殺宗室甚多而宗敏與亨之死則皆不在是年也此書於是年不書殺他宗室而反書殺宗敏與亨殊為舛誤</hi>
　先是熈宗之弑帝身預其謀及大事已定逆加疑忌<lb/>
　凡當日同謀皆加以弑君之罪<hi>按海陵久蓄異志卒弑熈宗而篡其位首</hi>
　<hi>惡史誅當在海陵此乃以海陵為預其謀則首惡為何人乎又金史海陵紀備書當時同逆之人初無諸</hi>
　<hi>王此乃謂當日同謀皆加以弑君之罪是以曹王宗敏與韓王亨皆與於弑逆者考之於史初無所據殆</hi>
　<hi>妄言耳</hi>宗敏乃武元之子為諸父行<hi>按原書云為天父行考宗敏乃海陵</hi>
　<hi>之叔父非大父行也今改正</hi>忌其名重首行誅戮納其妃於宫中<lb/>
<pb n="KR2d0010_WYG_013-3a"/>
　烏珠開國元勲亨乃其子亦以無罪誅<lb/>
詔中外臣庶皆令直言朝政闕失與軍民利害<lb/>
　如有可採自當聴用其或不當勿加之罪茍能有補<lb/>
　公私别議旌賞<lb/>
詔河南民衣冠許從其便<lb/>
除古魯瑪克占夏國韃靼沿邊招討提㸃兩國市塲<lb/>
　市塲在雲中西北過腰帶山石楞坡天徳雲内銀甕<lb/>
　口數處有之契丹時亦置市塲唯鐵禁甚嚴不得夾<lb/>
<pb n="KR2d0010_WYG_013-3b"/>
　帶交易至是鐵禁遂弛又宋時河東素使夾錫錢地<lb/>
　分自入於金凡有不用鐵錢者盡拘之入官官中每<lb/>
　鐵錢兩貫五百作一秤每秤以銅錢五百五十貨於<lb/>
　民間北地貴鐵百姓多由火山軍武州八館之天徳<lb/>
　雲内貨鐵於北方今河東鐵錢殆盡自廢豫後至於<lb/>
　陜西鐵錢亦流而過北矣北方得之多作軍器甚而<lb/>
　有以堅甲利兵與之回易者爪牙既成始不易制矣<lb/>
秋七月除大使梁漢臣為右丞相<hi>按此書誤以大興國與梁漢臣為一人金</hi>
<pb n="KR2d0010_WYG_013-4a"/>
<hi>史大興國傳興國海陵世為節度使河間尹未嘗為丞相漢臣金史無傳無可考然果為丞相本紀斷無不書</hi>
<hi>今既不書於紀則亦此書之妄耳</hi>
　一日宫中宴閒因問漢臣曰朕栽蓮二百本而俱死<lb/>
　何也漢臣曰自古江南為橘江北為枳非種者不能<lb/>
　生葢地勢然也上都氣寒唯燕京地煖可以栽蓮帝<lb/>
　曰依卿所請擇日而遷蕭玉諌曰不可上都之地我<lb/>
　國旺氣况是根本何可棄之兵部侍郎何卜年亦請<lb/>
　曰燕京地廣土堅人物蕃息乃禮義之所郎主可以<lb/>
<pb n="KR2d0010_WYG_013-4b"/>
　遷都上都黄沙之地非帝都也漢臣又曰且未可遽<lb/>
　待臣為郎主起諸州工役修整内苑然後遷都帝從<lb/>
　其言<lb/>
冬發諸路民夫築燕京城<lb/>
　葢帝密有遷都意也帝嗜習經史一閲終身不忘見<lb/>
　江南衣冠文物朝儀位署而慕之下詔求直言内外<lb/>
　臣僚上書者多謂上京僻在一隅轉漕艱而民不便<lb/>
　唯燕京乃天地之中宜都燕以應之與帝意合大喜<lb/>
<pb n="KR2d0010_WYG_013-5a"/>
　乃遣左右丞相張浩張通古<hi>按金史海陵紀天徳二年十一月以參知政事</hi>
　<hi>張浩為尚書右丞以行臺尚書左丞張通古為尚書左丞貞元元年右丞張浩左丞張通古為平章政事</hi>
　<hi>二年二月以平章政事張浩為尚書右丞相十二月平章政事張通古為司徒三年右丞相張浩為左丞</hi>
　<hi>相其序遷厯厯可考此書於是年書左右丞相張浩張通古而於正隆四年反書左丞張浩實為舛謬考</hi>
　<hi>張棣正隆事迹云使官佐張浩右丞相張通古役天下夫匠營都於燕山此所載乃沿棣書之誤爾</hi>左<lb/>
　丞蔡松年調諸路夬匠築燕京宫室皇城周九里三<lb/>
　十步其東為太廟西為尚書省宫之正中曰皇帝正<lb/>
　位後曰皇后正位位之東曰内省西曰十六位妃嬪<lb/>
<pb n="KR2d0010_WYG_013-5b"/>
　居之又西曰同樂園瑶池蓬瀛桞莊杏村皆在焉<lb/>
<hi>辛未</hi>天徳三年春三月宋遣巫伋來充祈請使<lb/>
　伋至帝問祈請者何事伋言乞修奉陵寢帝曰自有<lb/>
　看墳人伋又言祈迎請靖康帝歸宋國帝曰不知歸<lb/>
　後甚頓放伋又言本朝稱皇帝二字帝曰此乃是本<lb/>
　國中事可自處之伋唯唯而退<lb/>
<hi>壬申</hi>天徳四年冬燕京新宫成帝率文武百官自㑹寧府<lb/>
遷都於燕大赦天下改明年曰貞元<lb/>
<pb n="KR2d0010_WYG_013-6a"/>
　上遷都於燕則諸路之名不得沿舊遂以燕京為中<lb/>
　都舊上京為北京<hi>按金史海陵紀云以中京為北京金史地理志上都路即金之舊土</hi>
　<hi>海陵遷都削上京之號止稱會寧府北京路大定府遼中京海陵貞元元年更為北京此云以上京為北</hi>
　<hi>京與金史紀志不合</hi>遼陽府為東京雲中府為西京開封府為<lb/>
　南京諸州郡各改𨽻焉<hi>按金史本紀貞元四年二月庚申上自中京如燕京三月</hi>
　<hi>辛亥上至燕京始備法駕乙亥以遷都詔中外改元貞元改燕京為中都府曰大興汴京為南京中京為</hi>
　<hi>北京此書遷都改元於天徳四年之冬與史不合敬其事則以始遷都天事以春行之於情事為合此書</hi>
　<hi>之誤無疑</hi>
<pb n="KR2d0010_WYG_013-6b"/>
<hi>癸酉</hi>貞元元年春正月元夕張燈宴丞相於燕之新宫<lb/>
　賦詩縱飲盡歡而罷<lb/>
夏四月太后大氏崩<lb/>
　時帝遷都於燕親屬皆從獨留圖克坦太后於㑹寧<lb/>
　圖克坦后常憂懼每中使至必易服以俟命大氏在<lb/>
　燕常思念圖克坦后及病篤以不得一見圖克坦后<lb/>
　為憾將崩謂帝曰汝以我故不以永夀偕來我死汝<lb/>
　必迎致之事之當如事我<lb/>
<pb n="KR2d0010_WYG_013-7a"/>
秋七月制遣御筆法<lb/>
　舊制凢詔令皆中書命學士為之其有承受御筆處<lb/>
　分無故申明衝改者以大不恭論<lb/>
<hi>甲戍</hi>貞元二年春正月御大安殿受羣臣朝賀<hi>按金史本紀是年正</hi>
<hi>月甲寅朔上不豫不視朝此云御殿受賀與史不合</hi>
誅右丞相蕭裕<hi>按蕭裕以是年謀反誅金史海陵紀及裕傳皆合然史既於是年書誅裕又於</hi>
<hi>正隆元年閠十月書云杖右丞相蕭裕則史之舛也</hi>
　裕恃功専恣以帝猜忌忍殺恐禍及已遂與蕭馮家<lb/>
<pb n="KR2d0010_WYG_013-7b"/>
　努等謀立故遼豫王延禧之孫事覺伏誅<lb/>
以完顔詰弗簽書樞密事<lb/>
始置交鈔庫<lb/>
　時以銅少造鈔引一貫二貫三貫四貫五貫十貫六<lb/>
　等謂之大鈔一百二百三百五伯七伯五等謂之小<lb/>
　鈔與錢並用以七年為限納舊易新諸路置官庫受<lb/>
　之每貫工墨錢十五文公私便焉<lb/>
夏六月寧江州獻瑞桃其大異常一本而連實者三羣<lb/>
<pb n="KR2d0010_WYG_013-8a"/>
臣稱賀<lb/>
　寧江州去冷山百七十里地苦寒多草木如桃李之<lb/>
　類皆成圍至八月則倒置地中封土數尺覆其枝幹<lb/>
　季春出之厚培其根否則凍死瑞桃之獻豈其偶然<lb/>
　符兆耶<lb/>
京兆府鳳翔同華大旱民饑詔開倉賑䘏<hi>按是年大旱金史五行志</hi>
<hi>不書</hi>
　詔以數州年榖不登百姓横罹艱毒聴人出闗就食<lb/>
<pb n="KR2d0010_WYG_013-8b"/>
　遣使者造籍分遣去留仍令所在開倉賑䘏<lb/>
冬十月詔所在州郡徒流之囚特與釋禁戰爭之際令<lb/>
其先鋒自効<lb/>
帝納其諸從姊妹於宫<lb/>
　夀寧縣主實庫幹里雅布之女也静樂縣主布拉及<lb/>
　錫納烏珠之女也錫古爾額爾衮之女也混同縣君<lb/>
　蘇哷和卓及其妹伊都額魯之女也皆帝之從姊妹<lb/>
　郕國夫人富勒呼之女孫帝之姪也張定安妻鼐喇<lb/>
<pb n="KR2d0010_WYG_013-9a"/>
　古太后大氏之兄嫂也博勒和齊克昇格之妹也皆<lb/>
　有夫者帝悉無所忌恥召與之淫分屬諸妃位下蘇<lb/>
　哷和卓最得幸每召必親候廊下立久則坐於錫古<lb/>
　膝上凡宫人在外有夫者初猶分番出入後乃盡遣<lb/>
　其夫徃㑹寧不聴出外每幸婦人必奏樂撤幃或妃<lb/>
　嬪列坐輒率意淫亂使共觀之常於卧内遍設地衣<lb/>
　倮逐為戲<lb/>
<hi>乙亥</hi>貞元三年是年帝隂有南征之志乃謀遷都汴京<lb/>
<pb n="KR2d0010_WYG_013-9b"/>
　先遣參知政事馮長寧<hi>按通鑑綱目皆作完顔長寧</hi>為留守經畫<lb/>
　修大内未㡬大火焚之宫室皆盡帝大怒降長寧為<lb/>
　庶人尋杖之死於是遷都之計稍緩<lb/>
冬宋相秦檜死<lb/>
　尼雅滿南來時檜在中司以抗議請存趙氏為尼雅<lb/>
　滿所執而去天下髙之然尼雅滿亦自喜其為人置<lb/>
　之軍中試之以事間語以利害而檜終始言南自南<lb/>
　北自北且說若許其著手時只依舊規模分别其後<lb/>
<pb n="KR2d0010_WYG_013-10a"/>
　南人貧薄獨檜温實一朝資以金帛偽云挈舟走漣<lb/>
　水軍家屬婢妾完備無恙及至宋果得權大用其後<lb/>
　宋使洪皓歸自漠北與檜語及北事因曰憶實訥否<lb/>
　别時托寄聲檜色變而罷葢檜在達蘭軍中時達蘭<lb/>
　圍楚州久不下使檜草檄諭降有實訥者在軍知狀<lb/>
　故檜聞此言而怒也順昌之敗我欲捐燕以南棄之<lb/>
　而檜亟班師岳飛至東京止四十五里而檜亟召回<lb/>
　終於誅剪罷逐一時名將不遺餘力初尼雅滿誓書<lb/>
<pb n="KR2d0010_WYG_013-10b"/>
　必令宋不得妄易首相葢為檜地也檜再専國政凡<lb/>
　十有八年而後死<lb/>
　<lb/>
　<lb/>
　<lb/>
　<lb/>
　<lb/>
欽定重訂大金國志卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0002_SBCK_006-1a"/>
昭德先生郡齋讀書志卷第四下<lb/>
　　别集類下下<lb/>
　　　李復古集一卷<lb/>
右皇朝李迪復古濮州人少從柳開學爲古文開嘗<lb/>
謂其門人張景髙弁曰此公輔器也景祐初應進士<lb/>
擢居第一累遷翰林學士拜同中書門下平章事後<lb/>
致仕謚文定<lb/>
　　　孫文懿集三十卷<lb/>
右皇朝孫抃字夢得眉山人六世祖長孺喜藏書貯<lb/>
以樓蜀人號書樓孫天聖中進士甲科累遷知制誥<lb/>
<pb n="KR2n0002_SBCK_006-1b"/>
翰林學士承㫖後參知政事謚文懿<lb/>
　　　夏文莊集一百卷<lb/>
右皇朝夏竦子喬江州德安人以死事補官舉賢良<lb/>
除光禄丞累擢知制誥　仁宗屢欲相之為言者所<lb/>
攻而寢初封英國公後改封鄭謚文莊貴顯凢四十<lb/>
年天資好學自經史百氏隂陽律暦之書無所不通<lb/>
善為文章尤長偶儷之語朝廷大典筞屢以属之為<lb/>
詩巧麗皆山勢蜂腰斷谿流燕尾分之類其集夏伯<lb/>
孫編次有宋次道序<lb/>
　　　宋景文集一百五十卷<lb/>
<pb n="KR2n0002_SBCK_006-2a"/>
右皇朝宋祁子京開封雍丘人天聖中與其兄郊同<lb/>
舉進士奏名第一章獻以為弟不可先兄乃擢郊第<lb/>
一而以祁為第十當是時兄弟俱以辭賦妙天下號<lb/>
大小宋累遷知制誥除翰林學士承㫖以文章擅名<lb/>
一時終不至大用衆頗惜之張方平為之請謚景文<lb/>
通小學故其文多奇字蘇子瞻嘗謂其淵源皆有可<lb/>
考奇嶮或難句以為知言集有出麾小集西州猥藁<lb/>
之類合而為一<lb/>
　　　田公金巖集兩卷<lb/>
右皇朝田况字元均嘗登學究進士賢良科終尚書<lb/>
<pb n="KR2n0002_SBCK_006-2b"/>
左丞嘗知成都聽斷之眀蜀人以比張乖崖<lb/>
　　　林君復集二卷<lb/>
右皇朝林逋字君復杭州錢塘人少刻志為學結廬<lb/>
隠西湖之孤山　真宗聞其名詔郡縣常存遇之善<lb/>
行書喜為詩其語孤峭澄淡臨終作一絶句云茂陵<lb/>
他日求遺藁猶喜初無封禪書或刻石置之其墓中<lb/>
賜謚曰和靖先生集有梅聖俞序<lb/>
　　　陳亞之集一卷<lb/>
右皇朝陳亞之字亞之性滑稽喜賦藥名詩仕至司<lb/>
封郎中藥詩者始於唐人張籍有江臯歲暮相逢地<lb/>
<pb n="KR2n0002_SBCK_006-3a"/>
黄葉霜前半下枝之詩人謂起於亞之實不然也<lb/>
　　　何聖從廬江文集二十卷刀筆五卷奏議二<lb/>
　　　十卷<lb/>
右何郯字聖從成都人　仁廟朝為御史諌官擢天<lb/>
章閣待制熈寧中以尚書右丞致仕歴漢梓永興河<lb/>
南四帥守天資好學殆廢寢食為詩章簡重淳淡有<lb/>
孟東野之風其仕臺諌時知無不言頗有直聲鮮于<lb/>
子駿嘗誌其墓集有李邦直序<lb/>
　　　富文忠劄子集六卷奏議十二卷<lb/>
右皇朝富弼彦國河南人天聖八年中制科至和二<lb/>
<pb n="KR2n0002_SBCK_006-3b"/>
年召拜同中書門下平章事元豐中卒年八十謚文<lb/>
忠其為文章辨而不華質而不俚晁以道為之序其<lb/>
畧曰人孰不仰公使虜之功上乃拜樞密副使而公<lb/>
力辭至和之末請立　皇嗣之功人或未聞公於褒<lb/>
進司徒則一命而不避公每聞人語及北事便變色<lb/>
若不欲聞者至青州救灾之功平居喜為人道之石<lb/>
介嘗以夔契方公矣而嚴事王沂公薦士後至將相<lb/>
者多矣而最善劉槩數事皆世所罕知者又曰公於<lb/>
仁宗時言猶雨露　英宗時言猶海潮也　神宗時<lb/>
言猶鳳鳴也<lb/>
<pb n="KR2n0002_SBCK_006-4a"/>
　　　歐陽文忠公集八十卷諫垣集八卷<lb/>
右皇朝歐陽脩字永叔吉州人舉進士累遷知制誥<lb/>
夏竦以永叔黨於杜韓范富因以外生張氏事汚之<lb/>
下開封府治之無狀坐用張氏奩中物市田出知滁<lb/>
州召入修唐書為翰林學士未幾參知政事蔣之竒<lb/>
言其帷箔事連其長子婦吳氏詔詰之奇辭窮坐貶<lb/>
年六十乞致仕卒謚文忠博極羣書好學不倦尤於<lb/>
奬進天下士為己任延譽慰藉極其力而後已於經<lb/>
術治其大指不求異於諸儒與尹洙皆為古學遂爲<lb/>
天下宗匠蘇明允以其文詞令雍容似李翺切近適<lb/>
<pb n="KR2n0002_SBCK_006-4b"/>
當似陸䞇而其才亦似過此兩人至所作唐書五代<lb/>
史不愧班固劉向也獨議濮邸事議者不以為是有<lb/>
蘇子瞻序<lb/>
　　　劉公是集七十五卷<lb/>
右皇朝劉敞字原甫袁州人慶暦中舉進士廷試第<lb/>
一累遷知制誥出知永興惑官妓得驚眩疾力求便<lb/>
郡　仁宗謂執政曰如敞者豈易得邪賜以新橙五<lb/>
十為人明白俊偉自六經百氏下至傳記無所不通<lb/>
為文章尤敏贍好摹倣古語句度在西掖時嘗食頃<lb/>
揮九制各得其體　英宗嘗語及原甫韓魏公對以<lb/>
<pb n="KR2n0002_SBCK_006-5a"/>
有文學歐公曰其文章未佳特博學可稱耳<lb/>
　　　尹師魯集二十卷<lb/>
右皇朝尹洙字師魯河南人天聖中進士以薦爲館<lb/>
閣校勘累遷右司諫知渭州兼領涇原路經畧公事<lb/>
爭城永洛事爲董士亷所訟遣御史就鞫不能得其<lb/>
罪猶貶均州監酒師魯内剛而外和與人言必極辨<lb/>
其是非前世治亂㳂革之變靡不該貫人有疑不能<lb/>
通爲指畫講說皆釋然自得尤長於春秋文章自唐<lb/>
末卑弱　本朝柳開始爲古學天聖初與穆修大振<lb/>
起之<lb/>
<pb n="KR2n0002_SBCK_006-5b"/>
　　　梅聖俞宛陵集六十卷<lb/>
右皇朝梅堯臣聖俞宛陵人少以䕃補吏累舉進士<lb/>
輙抑於有司幼習於詩出語以驚其長者既長學六<lb/>
經仁義之說其為文章簡古純粹然最樂為詩王舉<lb/>
正見而歎曰二百年無此作矣歐陽永叔與之友善<lb/>
其意如韓愈之待郊島云<lb/>
　　　孫明復睢陽小集十卷<lb/>
右皇朝孫眀復晉州人居泰山深於春秋自石介已<lb/>
下皆師事之年四十未娶李丞相迪以其弟之子妻<lb/>
之慶暦中范文正富鄭公言之于朝除國子監直講<lb/>
<pb n="KR2n0002_SBCK_006-6a"/>
嘗對邇英閣說詩上欲以為侍講楊安國沮之而寢<lb/>
　　　石守道集二十卷<lb/>
右皇朝石介守道兖州奉符人天聖八年登進士第<lb/>
遷直集賢院篤學大志嘗謂時無不可為不在其位<lb/>
則行其言雖獲禍至死而不悔其為文章陳古今治<lb/>
亂成敗以指切當世無所忌諱作慶暦聖德詩分别<lb/>
邪正專斥夏竦其後守道死竦因誣以北走契丹請<lb/>
剖棺驗視云<lb/>
　　　石曼卿一卷<lb/>
右皇朝石延年曼卿南京宋城人舉進士不中為三<lb/>
<pb n="KR2n0002_SBCK_006-6b"/>
班奉職改太常寺太祝遷祕閣校理能為詩書甚遒麗<lb/>
　　　蘇才翁集一卷<lb/>
右皇朝蘇舜元才翁子羙兄也工草隷詩豪麗<lb/>
　　　蘇子羙集十六卷<lb/>
右皇朝蘇舜欽子羙易簡之孫也景祐中進士累遷<lb/>
集賢校理監進奏院坐用故紙錢會客除名慷慨有<lb/>
大志好古文章及廢居蘇州買水石作滄浪亭益讀<lb/>
書發其憤懣於歌詩其體豪放徃徃驚人又善草書<lb/>
酣醉落筆争為人所傳翫集歐公為之序<lb/>
　　　鄭毅夫鄖谿集五十卷<lb/>
<pb n="KR2n0002_SBCK_006-7a"/>
右皇朝鄭獬字毅夫安州人少俊異為詩賦有聲廷<lb/>
試第一累遷知制誥入翰林為學士王安石不恱之<lb/>
乘宰相在告除獬知杭州為文有豪氣峭整無長語<lb/>
與滕達道少相善嗜酒落魄無檢橾人目之曰滕屠<lb/>
鄭沽云<lb/>
　　　蘇明允嘉祐集十五卷<lb/>
右皇朝蘇洵字明允眉山人至和中歐陽永叔得明<lb/>
允書二十二篇大愛其文辭以為雖賈誼劉向不過<lb/>
也以書獻除校書郎與姚子張同編太常因革禮百<lb/>
卷書方成而卒治平史臣謂永叔所獻明允之文甚<lb/>
<pb n="KR2n0002_SBCK_006-7b"/>
羙然大抵兵謀權利機變之言也<lb/>
　　　蔡君謨集十七卷<lb/>
右皇朝蔡襄字君謨興化人天聖中舉進士慶暦三<lb/>
年知諫院　仁宗慨然思治增置諫官四員君謨在<lb/>
選中皇祐中知制誥累遷翰林學士權三司使嘗知<lb/>
福泉杭三州文章清遒粹羙工書為　本朝第一殘<lb/>
章継藁得者珎藏之在泉州之日喪叔母在告其僚<lb/>
章拱之黄垍燕飲用樂君謨怒中以危法後數為拱<lb/>
之所訴<lb/>
　　　杜師雄詩一卷<lb/>
<pb n="KR2n0002_SBCK_006-8a"/>
右皇朝杜黙字師雄徂徠人石介作三豪篇所謂歌<lb/>
之豪者蘇子瞻頗陋之<lb/>
　　　鄭成之集十卷<lb/>
右皇朝鄭褒字成之閩人登進士第慕韓愈為文陳<lb/>
詁為編次其集張景為之序<lb/>
　　　徐仲車詩一卷<lb/>
右皇朝徐積字仲車東莞人<lb/>
　　　邵堯夫擊壤集二十卷<lb/>
右皇朝邵雍堯夫隠居洛陽熈寧中與常秩同召力<lb/>
辭不起邃於易數始為學至二十年不施枕而睡其<lb/>
<pb n="KR2n0002_SBCK_006-8b"/>
精如此歌詩蓋其餘事亦頗切理盛行于時卒謚康<lb/>
節集自為序<lb/>
　　　張少愚白雲集二十卷<lb/>
右皇朝張俞字少愚幼通晤於書無不該貫朝廷嘗<lb/>
以校書郎召表乞授其父隠于氓山之白雲谿凢六<lb/>
被召皆不起為文有西漢風嘗賦洛陽懐古蘇子羙<lb/>
見而歎曰優游感諷意不可盡吾不能也<lb/>
　　　包孝肅奏議十卷<lb/>
右皇朝包拯字希仁合淝人天聖五年進士權御史<lb/>
中丞知開封府為人剛嚴聞者憚之雖閭里童稚婦<lb/>
<pb n="KR2n0002_SBCK_006-9a"/>
女亦知其名姓不苟合未嘗偽色辭以恱人平生無<lb/>
私書不受干請雖故人親黨一皆絶之<lb/>
　　　司馬文正傳家集八十卷<lb/>
右皇朝司馬光君實也陜州夏縣人初以父䕃入官<lb/>
年二十舉進士甲科故相龎籍薦除館閣校理　神<lb/>
宗即位擢翰林學士御史中丞後除樞密副使力辭<lb/>
而去元祐初拜門下侍郎卒年六十謚文正好學如<lb/>
飢之嗜食於學無所不通音樂律暦天文暦數皆極<lb/>
其妙晚節尤好禮其文如金玉穀帛藥石也必有適<lb/>
於用無益之文未嘗一語及之集乃公自編次公薨<lb/>
<pb n="KR2n0002_SBCK_006-9b"/>
子康又沒晁以道得而藏之中更禁錮迨至渡江幸<lb/>
不墜後以授謝克家劉嶠得而刻版上之<lb/>
　　　王介甫臨川集一百三十卷<lb/>
右皇朝王安石字介甫撫州臨川人慶暦二年進士<lb/>
累除知制誥　神宗在藩邸見其文異之召為翰林<lb/>
學士熈寧三年拜中書門下平章事熈寧七年罷眀<lb/>
年再入相九年罷卒年六十六謚文公其壻蔡卞謂<lb/>
自先王澤竭士習卑陋不知道德性命之理安石奮<lb/>
乎百世之下追堯舜三代通乎晝夜隂陽所不能測<lb/>
而入於神著雜說數萬言其言與孟軻相上下晚以<lb/>
<pb n="KR2n0002_SBCK_006-10a"/>
所學考字畫竒耦横直深造天地隂陽造化之理著<lb/>
字說包括萬象與易相表裏崇寧初卞之兄京秉政<lb/>
詔配祀文宣王廟近時議者謂自紹聖以來學術政<lb/>
事敗壊殘酷貽禍社稷實出於安石云<lb/>
　　　吕獻可章奏二十卷<lb/>
右皇朝吕誨字獻可洛陽人登進士第熈寧初為御<lb/>
史中丞時王安石棄官家居朝野稱其才以為古今<lb/>
少倫　神宗引參大政衆以為得人獻可獨以為不<lb/>
然居無何安石棄衆任已多變祖宗專汲汲斂民財<lb/>
所愛信引拔或非其人天下失望獻可屢爭不能得<lb/>
<pb n="KR2n0002_SBCK_006-10b"/>
乃抗章曰誤天下蒼生必此人　上遣使喻解執之<lb/>
愈堅乃出知鄧州温公嘗服其知人誌其墓且序其<lb/>
章奏集云其草存者二百八十有九歴觀古人有能<lb/>
得其一二者已可載之史籍在獻可蓋不足道也<lb/>
　　　蒲左丞集十卷<lb/>
右皇朝蒲宗孟傳正閬州新井人皇祐五年進士曾<lb/>
公亮薦除館職　神宗謂宰相曰宗孟有史才乃同<lb/>
修國史入為翰林學士除尚書左丞卒年六十六為<lb/>
人酷暴奢侈蘇子瞻嘗規之云一曰慈二曰儉世以<lb/>
為中其膏盲之疾<lb/>
<pb n="KR2n0002_SBCK_006-11a"/>
　　　趙懿簡集三十卷<lb/>
右皇朝趙瞻大觀盩屋人少善為古文慶暦五年登<lb/>
進士第治平中為侍御史論濮邸事及貶元祐中終<lb/>
於同知樞密院謚懿簡學春秋著書十卷其他文不<lb/>
皆竒也<lb/>
　　　鮮于諫議集三卷<lb/>
右皇朝鮮于侁子駿閬中人景祐中登進士乙科<lb/>
神宗初上書　上愛其文以為不減王陶元祐中仕<lb/>
至諫議大夫侁治經術有法論著多出新意晚年為<lb/>
詩與楚詞尤工人以為有屈宋風族人之武編次有序<lb/>
<pb n="KR2n0002_SBCK_006-11b"/>
　　　楊元素集四十卷<lb/>
右皇朝楊繪字元素漢州緜竹人幼警敏讀書一過<lb/>
輙誦至老不忘皇祐初擢進士第二人累擢翰林學<lb/>
士沈存中為三司使暴其所薦王永年事因貶官終<lb/>
於天章閣待制知杭州嘗居無為山號無為子為文立就<lb/>
　　　曾子固元豐類藁五十卷<lb/>
右皇明曾鞏子固南豐人元豐中為中書舍人卒子<lb/>
固師事歐陽永叔早以文章名天下壯年其文慓鷙<lb/>
奔放雄渾瓌瑋其自負要似劉向藐視韓愈以下也<lb/>
晚年始在掖垣属新官制方除目填委占紙肆書初<lb/>
<pb n="KR2n0002_SBCK_006-12a"/>
若不經意及属草授吏所以本法意原職守為之訓<lb/>
勑者人人不同贍裕雅重自成一家歐公門下士多<lb/>
為世顯人議者獨以子固為得其傳猶學浮屠者<lb/>
所謂嫡嗣云<lb/>
　　　李誠之集三卷<lb/>
右皇朝李師中字誠之登進士科　仁廟時權廣南<lb/>
轉運使終天章閣待制唐子方貶春州誠之嘗有詩<lb/>
送行盛傳一時<lb/>
　　　孫莘老奏議十卷<lb/>
右皇朝孫覺字莘老元豐末自祕書少監除右諫議<lb/>
<pb n="KR2n0002_SBCK_006-12b"/>
大夫元祐初遷給事中吏部侍郎莘老素與王介甫<lb/>
善後為諫官論新法遂絶<lb/>
　　　李公擇廬山奏議十七卷<lb/>
右皇朝李常字公擇早年讀書於廬山熈寧中為諫<lb/>
官論青苗法而罷元祐初為御史中丞<lb/>
　　　孫賢良進卷十卷<lb/>
右皇朝孫洙字巨源廣陵人歐陽永叔舉洙賢良上<lb/>
筞論五十篇極論時事元豐中直學士院奉詔作靈<lb/>
津廟碑上稱洙學術行誼且大用之暴得風緩而卒<lb/>
或云　上欲復大理獄洙對合㫖由是驟進<lb/>
<pb n="KR2n0002_SBCK_006-13a"/>
　　　錢賢良進卷十卷<lb/>
右皇朝錢公輔字君倚武進人從胡瑗學昭陵末知<lb/>
制誥<lb/>
　　　文與可丹淵集四十卷<lb/>
右皇朝文同與可蜀人進士髙第以文學名操韻髙<lb/>
潔畫筆尤妙仕至太常博士集賢校理元豐初出守<lb/>
吳興至宛丘驛忽留不行一旦沐浴冠帶正坐而逝<lb/>
　　　吕晉伯輞川集五卷奏議十卷<lb/>
右皇朝吕大<graphic n="KR1428" url="https://raw.githubusercontent.com/kanripo/KR-Gaiji/master/images/KR1428.png" mimeType="image/png"/>字晉伯藍田人汲公之兄皇祐中進<lb/>
士除撿討樞密院吏房文字為河北轉運判官累遷<lb/>
<pb n="KR2n0002_SBCK_006-13b"/>
寳文閣直學士晉伯博極羣書為文尚理致有益於<lb/>
用章奏皆親為之<lb/>
　　　吕汲公文録二十卷文録掇遺一卷<lb/>
右皇朝吕大防微仲京兆藍田人皇祐初中進士第<lb/>
哲宗即位召知制誥翰林學士拜尚書左僕射兼門<lb/>
下侍郎紹聖初責授舒州團練副使循州安置未踰<lb/>
嶺卒大防既拜相常分其俸之半以録書故所藏甚<lb/>
富其在翰林書命典麗議者謂在元絳之上云<lb/>
　　　吕和叔誠德集三十卷<lb/>
右皇朝吕大鈞字和叔嘉祐二年中進士第大防仲<lb/>
<pb n="KR2n0002_SBCK_006-14a"/>
弟也終于宣義郎鄜延路漕司属官師張厚之贍學<lb/>
博聞無所不該其文章非義理不發<lb/>
　　　吕與叔玉溪集二十五卷玉溪别集一十卷<lb/>
右皇朝吕大臨字與叔汲公季弟也登進士第嘗歴<lb/>
太學博士秘書省正字從程正叔張厚之學通六經<lb/>
尤精於禮解中庸大學等篇行于世嘗賦詩云學如<lb/>
元凱方成癖辭類相如始近俳獨倚聖門無一事願<lb/>
同回也得心齋正叔可之<lb/>
　　　晁氏新城集十卷<lb/>
右皇朝族祖新城府君也公諱某字君成早登進士<lb/>
<pb n="KR2n0002_SBCK_006-14b"/>
第為杭州新城令以沒蘇子瞻嘗稱其詩清厚靜深<lb/>
而每篇輙出新意竒語<lb/>
　　　蘇子瞻東坡前集四十卷後集二十卷奏議<lb/>
　　　十五卷内制十卷外制三卷和陶集四卷應<lb/>
　　　詔集十卷<lb/>
右皇朝蘇軾字子瞻洵之長子也軾生十年其母授<lb/>
以書聞古今成敗輙能語其要比冠學通經史属文<lb/>
日數千言嘉祐中歐陽永叔考試禮部進士梅聖俞<lb/>
與其事得其論刑賞以示永叔至驚喜以為異人欲<lb/>
以冠多士疑曽子固所為乃寘之第二後以書謝永<lb/>
<pb n="KR2n0002_SBCK_006-15a"/>
叔見之語客曰老夫當避此人放出一頭地又以直<lb/>
言薦之答策入上等　英宗在藩邸聞其名欲以唐<lb/>
故事召入翰林宰相不可知湖州以表謝上言事者<lb/>
摘其語以謗聞遣官逮赴御史獄初子瞻當王安石<lb/>
紛更法度之際見其事不便於民賦詩以刺焉言者<lb/>
從而媒蘖欲寘之死　神宗薄其過謫置黄州温公<lb/>
相　哲宗累擢中書舍人除翰林學士承㫖紹聖中<lb/>
坐草謫吕惠卿制直書其罪誣以訕謗安置惠州徙<lb/>
昌化元符中北還卒于常州初好賈誼陸贄書論古<lb/>
今治亂不為空言既謫黄州杜門深居馳騁翰墨一<lb/>
<pb n="KR2n0002_SBCK_006-15b"/>
變平生遇事所為詩騷銘記書檄論譔率皆過人晚<lb/>
喜陶淵明詩和之幾徧為人英辯竒偉於書無所不<lb/>
通所作文章才落筆四海已皆傳誦下至閭閻田里<lb/>
外至夷狄莫不知其名門下賓客亦皆一世豪傑其<lb/>
盛　本朝所未有也立朝知無不為世稱其忠義嘗<lb/>
自比范滂孔融議者不以為過在黄州日自號東坡<lb/>
居士世因不呼其名止目之為東坡云<lb/>
　　　蘇子由欒城集前集五十卷後集二十四卷<lb/>
　　　第三集十卷應詔集十二卷<lb/>
右皇朝蘇轍子由洵之次子也年十九中進士第二<lb/>
<pb n="KR2n0002_SBCK_006-16a"/>
十二舉直言因所問極言得失策入或欲黜之　仁<lb/>
宗不許曰以直言召人而以直言　弃天下謂我何<lb/>
擢商州推官久之其兄以詩得罪從坐謫監筠州酒<lb/>
稅　宣仁臨朝相溫公擢中書舍人代子瞻為翰林<lb/>
學士未幾拜尚書左丞紹聖初謫置雷州後北還凢<lb/>
居雷循七年居許十六年杜門理舊學於是詩春秋<lb/>
傳老子解古史書皆成自謂得聖賢遺意<lb/>
　　　程伊川集二十卷<lb/>
右皇朝程頥字正叔珦之子也少與其兄顥從汝南<lb/>
周敦實為學元祐初司馬温公薦于朝自布衣擢崇<lb/>
<pb n="KR2n0002_SBCK_006-16b"/>
政殿說書未幾罷紹聖中嘗謫涪陵專務談經明道<lb/>
深斥辭章之學從其游者多知名于世<lb/>
　　　曾子開曲阜集四十卷奏議十二卷西掖集<lb/>
　　　十二卷内制五十卷<lb/>
右皇朝曾肇字子開子固之弟也登進士第元祐中<lb/>
為中書舍人元符末再入西掖遂為翰林學士前後<lb/>
歴陳潁宋泰海和金陵真定九郡帥守坐兄子宣貶<lb/>
亦以散官汀州安置崇寧末移合州居京口而終封<lb/>
曲阜侯<lb/>
　　　黄魯直豫章集三十卷外集十四卷<lb/>
<pb n="KR2n0002_SBCK_006-17a"/>
右皇朝黄庭堅魯直也幼警悟讀書五行俱下數過輙<lb/>
憶蘇子瞻嘗見其詩於孫莘老家絶嘆以為世久無<lb/>
此作矣因以詩往來會子瞻以詩得罪亦罰金元祐<lb/>
中為校書郎先是秦少游晁無咎張文潛皆以文學<lb/>
遊蘇氏之門至是同入館世號四學士而魯直之詩<lb/>
尤奇世又謂之蘇黄云紹聖初謫戎州嘗因嘲謔忤<lb/>
趙正夫及正夫為相諭部使者以風指摘所作承天<lb/>
院塔記中語以為幸灾謗國遂除名編隷宜州以崇<lb/>
寧四年九月三十日卒<lb/>
　　　晁無咎鷄肋編七十卷<lb/>
<pb n="KR2n0002_SBCK_006-17b"/>
右皇朝族父吏部公也公諱補之字無咎幼豪邁英<lb/>
爽不羣七歲能属文日誦千言王安石名重天下慎<lb/>
許可一見大奇之在杭州作文曰七述叙杭之山川<lb/>
人物之盛麗時蘇子瞻倅杭州亦欲有所賦見其所<lb/>
作嘆曰吾可以閣筆矣子瞻以文章名一時至屈輩<lb/>
行與之交由此聲名籍甚舉進士禮部别試第一而<lb/>
考官謂其文辭近世未有遂以進御　神宗曰是深<lb/>
於經可革浮薄元祐中除校書郎紹聖初落職監處<lb/>
州酒後知泗州終于官大觀四年也於文章蓋天性<lb/>
讀書不過一再終身不忘自少為文即能追考左氏<lb/>
<pb n="KR2n0002_SBCK_006-18a"/>
戰國策太史公班固揚雄劉向屈原宋玉韓愈柳宗<lb/>
元之作促駕而力鞭之務與之齊而後已其凌厲奇<lb/>
卓出於天才非醖釀而成者自韓柳而還盖不足道也<lb/>
　　　秦少遊淮海集三十卷<lb/>
右皇朝秦觀少游髙郵人登進士第元祐初除校勘<lb/>
黄本書籍紹聖初除名編隷横州遇赦北歸至藤州<lb/>
卒蘇子瞻嘗謂李<graphic n="KR1959" url="https://raw.githubusercontent.com/kanripo/KR-Gaiji/master/images/KR1959.png" mimeType="image/png"/>曰少游之文如羙玉無瑕又琢<lb/>
磨之功殆未有出其右者少游亦自言其文銖兩不<lb/>
差但華麗為愧耳<lb/>
　　　張文濳柯山集一百卷<lb/>
<pb n="KR2n0002_SBCK_006-18b"/>
右皇朝張耒文濳譙郡人仕至起居舍人嘗為宣潤<lb/>
汝頴兖五州守又嘗謫居黄州復州最後居陳以沒<lb/>
元祐中蘇氏兄弟以文倡天下號長公少公其門人<lb/>
號四學士文濳少公之客也諸人多早沒文濳獨後<lb/>
亡故詩文傳於世者尤多其於詩文兼長遷謫雖同<lb/>
時鮮復其比而晚年更喜白樂天詩體多効之云<lb/>
　　　畢公叔西臺集二十卷<lb/>
右皇朝畢仲游字公叔蚤登進士第元祐中召天下<lb/>
文學之士三人筞試翰林院蘇子瞻以公叔為第一<lb/>
除集賢校理又表自代云學貫經史才通世務文章<lb/>
<pb n="KR2n0002_SBCK_006-19a"/>
精麗論議有餘自臺郎爲憲漕綽有能聲以黨籍終<lb/>
于西京留臺集陳叔易爲之序<lb/>
　　　陳無已後山集二十卷<lb/>
右皇朝陳師道無已彭城人公少以文謁曾南豐一<lb/>
見竒之許其必以文著元祐中侍從合薦于朝起為<lb/>
太學博士紹聖中以進非科舉而罷建中靖國𥘉入<lb/>
祕書為正字以卒為文至多少不中意則焚之存者<lb/>
才十一<lb/>
　　　臨溪隠居集二十卷<lb/>
右皇朝魏㤗字道輔襄陽人曽布子宣妻之弟也㓜<lb/>
<pb n="KR2n0002_SBCK_006-19b"/>
邁爽能属文嘗從徐禧晚節卜隠漢上人頗言其倚<lb/>
子宣之勢為鄉里患苦云<lb/>
　　　廖明畧竹林集三卷<lb/>
右皇朝廖正一字眀畧元祐中召試館職蘇子瞻在<lb/>
翰林見其所對筞大奇之俄除正字時黄秦晁張皆<lb/>
子瞻門下士號四學士子瞻待之厚每來必命侍妾<lb/>
朝雲取密雲龍家人以此知之一日子瞻又取密雲<lb/>
龍家人謂是四學士窺之乃明畧來謝也紹聖間明<lb/>
畧貶信州玉山監稅鬱不得志喪眀而沒自號竹林<lb/>
居士<lb/>
<pb n="KR2n0002_SBCK_006-20a"/>
　　　邢敦夫呻吟集一卷<lb/>
右皇朝邢居實字敦夫和叔之子也敦夫年十四賦<lb/>
明妃引蘇子瞻見而稱之由是知名未幾和叔貶隨<lb/>
州敦夫侍行病羸嘔血一旦有鈴下老卒驕慢應對<lb/>
不遜敦夫怒而擊之無何卒死和叔發怒以敦夫属<lb/>
吏以故疾日侵而夭故黄魯直為之挽云眼看白璧<lb/>
埋黄壤何况人間父子情盖隠之也集後有子瞻魯<lb/>
直無咎諸公跋<lb/>
　　　員逢原三蓮集二十卷<lb/>
右皇朝員逢原關中人仕至朝議大夫<lb/>
<pb n="KR2n0002_SBCK_006-20b"/>
　　　司馬才仲夏陽集兩卷<lb/>
右皇朝司馬槱字才仲溫公之姪孫元祐初與王當<lb/>
輩同中賢良科調錢塘尉而卒<lb/>
　　　司馬才叔逸堂集十卷<lb/>
右皇朝司馬棫字才叔才仲之弟也<lb/>
　　　張浮休畫墁集一百卷奏議十卷<lb/>
右皇朝張舜民芸叟邠州人慶暦中范仲淹帥邠見<lb/>
其文異之用温公薦為諫官仕至吏部侍郎後覊直<lb/>
房陵政和中卒其文豪重有理致而最刻意於詩晚<lb/>
年為樂府百餘篇自序稱年踰耳順方敢言詩百世<lb/>
<pb n="KR2n0002_SBCK_006-21a"/>
之後必有知音云號浮休先生<lb/>
　　　陳瑩中了齋集三十卷<lb/>
右皇朝陳瓘瑩中延平人建中靖國初為右司諫嘗<lb/>
移書責曾布及言蔡京與弟卞之姦惡章數十上除<lb/>
名編隷合浦以死靖康初贈諫議大夫自號了翁<lb/>
　　　陳司諫集兩卷<lb/>
右皇朝陳祐字純益仙井監人登進士第建中靖國<lb/>
初為臺諫與龔夬任伯雨張公望恊力彈擊紹聖姦<lb/>
臣後蔡京用事廢斥而沒<lb/>
　　　張無盡集三十二卷<lb/>
<pb n="KR2n0002_SBCK_006-21b"/>
右皇朝張商英字天覺登第調官峽路章悙察訪巴<lb/>
蜀風采傾動西南峽中部使者憂之日夕謀所以待<lb/>
之之禮曲盡求辯博之士以備燕談或以天覺姓名<lb/>
告因檄召至夔州悙既至杯酒間果以人材為問部<lb/>
使者即言之悙令召入天覺不冠服峩巾長揖徑就<lb/>
坐右悙負氣敢大言天覺吐言壓之悙大喜歸而薦<lb/>
於朝由是召用元祐中為開封府推官出使河東紹<lb/>
聖初擢御史大觀四年長星見蔡京罷相乃拜右僕<lb/>
射盡反京之政召用元祐遷客天下翕然歸重朞年<lb/>
去位靖康初遂與司馬溫公范文正同日降詔加贈<lb/>
<pb n="KR2n0002_SBCK_006-22a"/>
官爵賜謚文忠疑范文正乃忠宣也<lb/>
　　　晁氏景迂集十二卷<lb/>
右從父詹事公也諱說之字以道文元公元孫少慕<lb/>
司馬溫公為人自號景迂未三十蘇子瞻以著述薦<lb/>
之元符中上書居邪中等博極羣書通六經尤精於<lb/>
易傳邵堯夫之學著太極傳搢紳髙其節行嘗守成<lb/>
州時民訴歲旱公為十分盡蠲其稅轉運使大怒督<lb/>
責甚峻因丐老而歸靖康初以著作郎召遷祕書免<lb/>
試除中書舍人兼太子詹事俄以論不合去建炎初<lb/>
終於徽猷閣待制<lb/>
<pb n="KR2n0002_SBCK_006-22b"/>
　　　晁氏崇福集三十五卷四六集十五卷<lb/>
右從父崇福公也諱詠之字之道以道弟也登進士<lb/>
第又中宏詞第一元符末上書居邪等廢斥三十年<lb/>
以朝請郎奉祠崇福宫而終天才英特為文章立成<lb/>
明潤密緻世以為宜在北門西掖云<lb/>
　　　晁氏封丘集二十卷<lb/>
右世父封丘府君也諱某字伯宇鏁㕔中進士第黄<lb/>
魯直嘗薦之於蘇子瞻云晁伯宇謹厚守文元家法<lb/>
從遊多長者其文已能如此年盖未二十也願子瞻<lb/>
一語教戒之子瞻荅云晁伯宇詩騷細看甚奇麗信<lb/>
<pb n="KR2n0002_SBCK_006-23a"/>
乎其家之多異材也雖然凢文至足之餘溢為奇偉<lb/>
今晁君文涉奇似太早可作朋友切磋之語以告之<lb/>
非謂其諱也恐傷其邁往之氣耳後坎壈終身卒官<lb/>
封丘丞<lb/>
　　　唐子西集十卷<lb/>
右皇朝唐庚字子西眉山人登進士第早受知於張<lb/>
天覺天覺為相擢京畿提舉常平且欲用為諌官天<lb/>
覺欲去位言者謂子西嘗宣言有一網打盡之語貶<lb/>
惠州大觀五年會赦北歸<lb/>
　　　韓子蒼集三卷<lb/>
<pb n="KR2n0002_SBCK_006-23b"/>
右皇朝韓駒子蒼仙井人政和初詣闕上書特命以<lb/>
官累擢中書舍人權直學士院王甫常命子蒼詠其<lb/>
家藏太一真人圖詩成傳一時宣和廷臣獨能詩稱云<lb/>
　　　劉巨濟前溪集五卷<lb/>
右皇朝劉涇字巨濟蜀人終于太學博士為文頗竒恠<lb/>
　　　崔德符婆娑集三十卷<lb/>
右皇朝崔鶠字德符蚤中進士第元符末上書入邪<lb/>
等廢斥幾三十年靖康初召為右正言居無何感疾<lb/>
卒其爲文最長於詩清婉敷腴有唐人風<lb/>
　　　李元應跨鼇集五十卷<lb/>
<pb n="KR2n0002_SBCK_006-24a"/>
右皇朝李新字元應仙井人早登進士第劉涇嘗薦<lb/>
于蘇子瞻命賦墨竹口占一絶立就坐元符末上書<lb/>
奪官謫置遂州流落終身跨鼇仙井山名也<lb/>
　　　王履道初寮集十卷内制十八卷外制八卷<lb/>
右皇朝王安中履道真定人政和中有密薦於上者<lb/>
自監大名倉累擢掌内外制後拜太保鎮燕山建炎<lb/>
初貶象州為文瓌奇髙妙最長於制誥李邴入翰林<lb/>
嘗請于　上以方今詞林之式首尾舉履道之名自<lb/>
號初寮先生<lb/>
　　　吕居仁集十卷<lb/>
<pb n="KR2n0002_SBCK_006-24b"/>
右皇朝吕本中字居仁好學問右丞之長子靖康初<lb/>
權尚書郎紹興初賜進士第除右史遷中書舍人已<lb/>
而落職奉祠少學山谷為詩嘗作江西宗派圖行于世<lb/>
　　　陳參政簡齋集二十卷<lb/>
右皇朝陳與義去非汝州葉縣人中進士第宣和中<lb/>
徽宗見其所賦墨梅詩善之遂登冊府建炎中掌内<lb/>
外制拜參知政事以卒晚年詩尤工周葵得其家所<lb/>
藏五百餘篇刋行之號簡齋集<lb/>
　　　胡丞公集十卷資古紹志集十卷<lb/>
右皇朝胡世將字丞公中進士科早受知於晁無咎<lb/>
<pb n="KR2n0002_SBCK_006-25a"/>
建炎南渡嘗直學士院終於資政殿學士川陜宣撫<lb/>
使為文敏贍溫雅掌書命頗有能聲喜聚金石刻<lb/>
効歐公集古録為資古紹志集序云以成其先人之<lb/>
志故以紹志目其書<lb/>
　　　參寥集十二卷<lb/>
右皇朝僧道潛自號參寥子與蘇子瞻秦少遊為詩<lb/>
友其言清麗不類浮屠語<lb/>
　　　洪覺範筠溪集十卷<lb/>
右皇朝僧惠㓋覺範喻氏髙安人少孤能緝文張天<lb/>
覺聞其名請住峽州天寧寺以為今世融肇也未幾<lb/>
<pb n="KR2n0002_SBCK_006-25b"/>
坐累民之及天覺當國復度為僧易名德洪數延入<lb/>
府中及天覺去位制獄窮治其傳達言語於郭天信<lb/>
竄南海島上後北歸建炎中卒著書數萬言如林間<lb/>
録僧寳傳冷齋夜話之類皆行于世然多夸誕人莫<lb/>
之信云<lb/>
　　　饒德操集一卷<lb/>
右皇朝饒節字德操曽布之客也性剛峻晚與布論<lb/>
不合因弃去祝髪為浮屠在襄漢間聲望甚重<lb/>
　　　李易安集十二卷<lb/>
右皇朝李氏格非之女先嫁趙誠之有才藻名其舅<lb/>
<pb n="KR2n0002_SBCK_006-26a"/>
正夫相　徽宗朝李氏嘗獻詩曰炙手可熱心可寒<lb/>
然無檢操晚節流落江湖間以卒<lb/>
　　　詹玠將歸集一卷<lb/>
右未詳何人有題林逋隠居詩當是昭陵時人也<lb/>
　　　趙韓王集三卷<lb/>
右皇朝趙普字則平薊州人其父遷洛陽占籍焉乾<lb/>
德中代范質為平章事太平興國六年及端拱初三<lb/>
入相薨封真定王謚忠獻卒年七十一普初無學術<lb/>
太宗勉之晚年頗該博<lb/>
　　　范蜀公集十卷<lb/>
<pb n="KR2n0002_SBCK_006-26b"/>
右皇朝范鎮字景仁成都人舉進士為禮部第一<lb/>
仁宗朝知諫院後言王安石新法不便乞致仕歸潁<lb/>
昌元祐初詔召不起封蜀郡公年八十一謚忠文<lb/>
　　　黄虞部詩一卷<lb/>
右皇朝黄觀昭陵時嘗將漕成都<lb/>
　　　吕吉甫集二十卷<lb/>
右皇朝吕惠卿字吉甫閩人王安石執政擢參知政<lb/>
事初謫知福州紹聖後累領藩鎮有莊子學為文長<lb/>
於表奏<lb/>
　　　張橫渠崇文集十卷<lb/>
<pb n="KR2n0002_SBCK_006-27a"/>
右皇朝張載字厚之京師人後居鳳翔之橫渠鎮學<lb/>
者稱曰横渠先生吕晦叔薦之于朝命校書崇文未<lb/>
幾紹按獄淅東既歸卒<lb/>
　　　馭臣鑒古二十卷<lb/>
右皇朝鄧綰所著書綰元豐中為中丞所獻書也未<lb/>
幾坐操心頗僻賦性姦回論事薦人不循分守貶<lb/>
　　　余氏至言十八篇<lb/>
右皇朝余安行字仲勉鄱陽人少受知於彭汝礪年<lb/>
八十餘著此書自謂有得於中庸也東南學者多<lb/>
　　　河間公奏議十卷<lb/>
<pb n="KR2n0002_SBCK_006-27b"/>
右皇朝賈易元祐中為諫官<lb/>
　　　汲世論一卷<lb/>
右未詳何人所著多稱元祐間事且喜論兵疑吕氏<lb/>
書也凢十門<lb/>
　　　陳叔易詩一卷<lb/>
右皇朝陳恬字叔易<lb/>
　　　藏寂軒文藁<lb/>
右皇朝董　字　襄陽人<lb/>
　　　趙延持盈要論<lb/>
右皇朝趙延宣和初任合州石照縣丞日所上<lb/>
<pb n="KR2n0002_SBCK_006-28a"/>
　　　汪彦章集十卷<lb/>
右皇朝汪藻字彦章嘗為翰林學士<lb/>
　　　詩菀類格三卷<lb/>
右皇朝李淑撰寳元三年豫王出閣淑為王子傳因<lb/>
纂成此書上之述古賢作詩體格總九十目<lb/>
　　　韓文辯證八卷<lb/>
右皇朝洪興祖討論韓愈詩文推考其根源因以訂<lb/>
正其訛繆頗為該洽云<lb/>
　　　藝圃折衷六卷<lb/>
右皇朝鄭厚莆陽人紹興中舉進士第一坐臺評廢<lb/>
<pb n="KR2n0002_SBCK_006-28b"/>
于家<lb/>
昭德先生郡齋讀書志卷第四下<lb/>
</p>
<p>
</p>
  </div>
</body>
</text>
</TEI>
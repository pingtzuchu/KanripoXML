<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0002_SBCK_001-1a"/>
昭德先生郡齋讀書志卷第一上<lb/>
自漢武帝之後雖世有治亂無不知崇尚典籍劉歆<lb/>
始著七畧緫錄羣書一曰輯畧二曰六藝三曰諸子<lb/>
四曰詩賦五曰兵書六曰術數七曰方技至荀朂更<lb/>
著新簿分為四部一曰甲部紀六藝及小學等書二<lb/>
曰乙部有古今諸子家及兵書術數三曰丙部有史<lb/>
記及故事四曰丁部有詩賦圖讚朂之簿蓋合兵書<lb/>
術數方技於諸子自春秋類摘出史記别為一六藝<lb/>
諸子詩賦皆仍歆舊其後歴代所編書目如王儉阮<lb/>
孝緒之徒咸從歆例謝靈運任昉之徒咸從朂例唐<lb/>
<pb n="KR2n0002_SBCK_001-1b"/>
之分經史子集藏於四庫是亦祖述朂而加詳焉歐<lb/>
陽公謂其始於開元其誤甚矣今予所錄書史集猥<lb/>
衆若依七畧則多寡不均故亦分為四部焉<lb/>
經部其類十一曰易類二曰書類三曰詩類四曰禮<lb/>
類五曰樂類六曰春秋類七曰孝經類八曰論語類<lb/>
九曰經解類十曰小學類孔氏之敎别而為六藝數<lb/>
十萬言其義理之富至於不可勝原然其要片言可<lb/>
斷曰修身而已矣修身之道内之則本於正心誠意<lb/>
致知格物外之則推於齊家治國平天下内外兼盡<lb/>
無施而不冝學者若以此而觀六藝猶坐璇璣以窺<lb/>
<pb n="KR2n0002_SBCK_001-2a"/>
七政之運無不合者不然則悖謬乖離無足恠也漢<lb/>
承秦後六藝皆出於灰燼之餘學者顓門名家故易<lb/>
有田氏焦氏費氏詩有魯詩韓詩齊詩春秋有鄒郟<lb/>
左丘明公羊高榖梁赤禮樂有大小戴之殊書有古<lb/>
文今文之異各尊其師說而伐其異已者黨枯骸䕶<lb/>
蠧簡至於忘父子君臣之分爭辯不少屈其弊甚矣<lb/>
迨至晉魏之後此弊雖衰而學者徒剽賊六藝之文<lb/>
飾其辭章以譁世取寵而不復有明道之意無以議<lb/>
為及唐之中葉海内乂安士稍知宗尚經術而去聖<lb/>
愈遠異端並興學書者則以今文易古文而頗改其<lb/>
<pb n="KR2n0002_SBCK_001-2b"/>
辭學春秋者則合三傳之同異而雜舉其義不本所<lb/>
承決以胷臆以迄于今釋老申韓之說雜然滿於六<lb/>
經之中雖與漢儒之學不同而其失一也凢此者豈<lb/>
有他哉皆不能探修身之道及刻意於章句是以迢<lb/>
迢千載之間悖謬乖離殊塗而同歸至此其極悲夫<lb/>
今所錄漢唐以來之書甚備觀者其愼擇焉論語孝<lb/>
經自班固以來皆附經類夫論語羣言之首孝經百<lb/>
行之宗皆六經之要其附於經固不可易又藝文志<lb/>
有小學類四庫書目有經解類蓋有補於經而無所<lb/>
系屬故皆附于經今亦從之<lb/>
<pb n="KR2n0002_SBCK_001-3a"/>
　　易類<lb/>
　　　王弼周易十卷<lb/>
右上下經魏尚書郎王弼輔嗣注繫辭說卦雜卦序<lb/>
卦弼之門人韓康伯註又載弼所作畧例通十卷自<lb/>
啇瞿受於孔子六傳至田何而大興為施讎孟喜梁<lb/>
丘賀其後焦贛費直始顯而傳受皆不明由是分為<lb/>
三家漢末田焦之學㣲而費氏獨存其學無章句惟<lb/>
以彖象文言等十篇解上下經凢以彖象文言等叅<lb/>
入卦中皆祖費氏束京荀劉馬鄭皆傳其學王弼最<lb/>
後出或用鄭說則弼亦本費氏也歐陽永叔見此遂<lb/>
<pb n="KR2n0002_SBCK_001-3b"/>
謂孔子古經已亡按劉向以中古文易經校施孟梁<lb/>
丘經或脱去無咎悔亡唯費氏經與古文同然則古<lb/>
經何嘗亡哉<lb/>
　　　周易正義十四卷<lb/>
右唐國于祭酒孔穎逹與顏師古司馬才章王恭馬<lb/>
嘉運趙乾叶王談于志寕等同撰蘇德融趙弘智覆<lb/>
審序稱江南義疏有十餘家辭尚虛誕皆所不取唯<lb/>
王弼之學獨冠古今以弼為本采諸說附益之<lb/>
　　　易乾鑿度二卷<lb/>
右舊題蒼頡修古籒文鄭氏注按唐四庫書目有鄭<lb/>
<pb n="KR2n0002_SBCK_001-4a"/>
玄注書詩緯及有宋均注易緯而無此書其中多有<lb/>
不可曉者獨九宮之法頗明昔通儒謂緯書偽起哀<lb/>
平光武旣以䜟立故篤信之陋儒阿世學者甚衆鄭<lb/>
玄何休以之通經曹褒以之定禮歴代革命之際莫<lb/>
不引䜟為符瑞故桓譚張衡之徒皆深疾之自符堅<lb/>
之後其學殆絶就使其尚存猶不足保况此又非眞也<lb/>
　　　卜子夏易十卷<lb/>
右舊題卜子夏傳唐藝文志巳亡子夏書今此書約<lb/>
王弼注為之者止雜卦景迂云唐張弧偽作<lb/>
　　　京房易三卷<lb/>
<pb n="KR2n0002_SBCK_001-4b"/>
右隋有漢京房章句十卷此書舊題京房傳呉陸績<lb/>
注皆星行氣候之學非章句也<lb/>
　　　關子明易一卷<lb/>
右魏關子明傳子明名朗元魏太和末王虬言于孝<lb/>
文孝文召見之著成筮論數十篇唐趙㽔注㽔云恨<lb/>
書亡半隨文詮解才十一篇而已四庫書不載<lb/>
　　　李氏集解十卷<lb/>
右唐李鼎祚集解經皆避唐諱又取序卦各冠逐卦<lb/>
之首所集有子夏孟喜京房馬融荀爽鄭康成劉表<lb/>
何晏宋衷虞翻陸績干寶王肅王輔嗣姚信王廙張<lb/>
<pb n="KR2n0002_SBCK_001-5a"/>
璠向秀王凱冲侯果蜀才翟玄韓康伯劉瓛何安崔<lb/>
憬沈麟士盧氏崔覲孔頴逹三十餘家又引九家易<lb/>
乾鑿度義所謂蜀才者人多不知按顏之推云范長<lb/>
生也其序云自卜商之後傳註百家唯王鄭相㳂頗<lb/>
行於代鄭則多參天象王乃全釋人事易之道豈偏<lb/>
滯于天人哉而天象難尋人事易習折楊黄華學徒<lb/>
多從之今集諸家刋輔嗣之野文補康成之逸象以<lb/>
貽同好蓋宗鄭學者也隋書經籍志所錄易類六十<lb/>
九部子今所有五部而已関朗易不載于目乾鑿度<lb/>
自是緯書焦贛易林又屬卜筮子夏書或云張弧偽<lb/>
<pb n="KR2n0002_SBCK_001-5b"/>
為然則隋志所錄捨王弼書皆未得見也獨鼎祚所<lb/>
集諸家之說時可見其大指唐錄稱鼎祚書十七卷<lb/>
今所有十卷蓋亦失其七惜哉<lb/>
　　　周易口訣義七卷<lb/>
右唐史證撰抄注疏以便講習田氏乃以為魏鄭公<lb/>
撰誤也<lb/>
　　　周易微旨三卷<lb/>
右唐陸希聲撰希聲大順中棄官居陽羡自號居陽<lb/>
遁叟著傳十卷别撰易圖一指說一釋變一微㫖一<lb/>
通十卷此微㫖也皆設問答<lb/>
<pb n="KR2n0002_SBCK_001-6a"/>
　　　周易舉正三卷<lb/>
右唐郭京撰京嘗任蘇州司户序稱京家藏王弼韓<lb/>
康伯手扎周易本及石經校正一百三十五處二百<lb/>
七十三字蓋以繇彖相證有闕漏處可推而知託云<lb/>
得王韓手札與石經耳如渙之繇利渉大川下有利<lb/>
貞字而彖辭無之則增入漸之繇女歸吉下無也字<lb/>
而彖辭有之則削去他皆此類<lb/>
　　　元命包十卷<lb/>
右唐衞元嵩撰蘇源明傳李江注坤為首因八卦世<lb/>
變為六十四卦之次又著運蓍說源二篇統言卦體<lb/>
<pb n="KR2n0002_SBCK_001-6b"/>
不列爻位自云周易元包一也<lb/>
　　　易軌一卷<lb/>
右偽蜀蒲乾貫撰專言流演其序云可以知否㤗之<lb/>
源察延促之數蓋數學也景迂云按劉道原十國紀<lb/>
年乾貫作䖍觀今兩字皆誤<lb/>
　　　易論三十三卷<lb/>
右皇朝王昭素撰昭素居酸棗　太祖時嘗召令講<lb/>
易其書以注疏異同互相詰難蔽以巳意<lb/>
　　　證墜簡一卷<lb/>
右皇朝天禧中毗陵從事建溪范諤昌撰其書酷類<lb/>
<pb n="KR2n0002_SBCK_001-7a"/>
郭京舉正如震卦象辭内云脫不喪七鬯四字程正<lb/>
叔取之漸卦上六疑陸字誤胡翼之取之自謂其學<lb/>
出於湓浦李處約廬山許堅意者豈果有師承故程<lb/>
胡有所取焉<lb/>
　　　胡先生易傳一十卷<lb/>
右皇朝胡瑗撰瑗字翼之泰州人通經術樂律敎人<lb/>
有法在湖州從其學者常數百人成材而備朝廷器<lb/>
使者不可勝數此解甚詳或云門人倪天隱所纂非<lb/>
其自著也無繋辭<lb/>
　　　周易述聞一卷隱訣一卷補解一卷精微三卷<lb/>
<pb n="KR2n0002_SBCK_001-7b"/>
右皇朝皇甫泌撰又有紀師說辯道通為八卷<lb/>
　　　邵康節皇極經世十二卷<lb/>
右皇朝邵雍撰雍字堯夫謚康節隱居愽學尤精于<lb/>
易世謂其能窮作易之本原前知來物其始學之時<lb/>
睡不施枕者至三十年此書以元經㑹以㑹經運經<lb/>
世起於堯卽位之二十二年甲辰終於周顯德六年<lb/>
己未編年紀興亡治亂之事以符其學又有觀物篇<lb/>
系于後其子伯溫解<lb/>
　　　劉長民易十五卷<lb/>
右皇朝劉牧長民撰　仁宗時言數者皆宗之慶曆<lb/>
<pb n="KR2n0002_SBCK_001-8a"/>
初呉祕獻其書于朝優詔奬之田况為序<lb/>
　　　鈎隱圖三卷<lb/>
右劉牧撰皆易之數也凢四十八圖并遺事九有歐<lb/>
陽永叔序而其文殊不類<lb/>
　　　鄭揚庭周易傳十二卷<lb/>
右皇朝鄭夬掦庭撰姚嗣宗謂劉牧之學受之呉祕<lb/>
袐受之夬夬又作明數明象明傳道明次例明範五<lb/>
篇邵雍言夬竊其學於王豫沈括亦言夬之學似雍云<lb/>
　　　王逢易傳十卷<lb/>
右皇朝王逢撰嘗為國子直講其學宗王弼<lb/>
<pb n="KR2n0002_SBCK_001-8b"/>
　　　溫公易說一卷<lb/>
右皇朝司馬光君實撰雜解易義無詮次未成書也<lb/>
　　　周易聖斷七卷<lb/>
右皇朝鮮于侁子駿撰本之王弼劉牧而時辯其非<lb/>
且云衆言淆亂析諸聖故名其篇曰聖斷<lb/>
　　　周易古經二卷<lb/>
右皇朝呂大防微仲編其序云彖象以為注乃分於<lb/>
卦爻之下學者於是始不見完經而文辭次第貫穿<lb/>
之意亦缺然不屬因按古文而正之凢十二篇别無<lb/>
解釋<lb/>
<pb n="KR2n0002_SBCK_001-9a"/>
　　　毗陵易傳十一卷<lb/>
右皇朝蘇軾子瞻撰自言其學出於父洵且謂卦不<lb/>
可爻别而觀之其論卦必先求其所齊之端則六爻<lb/>
之義未有不貫者未嘗鑿而通也<lb/>
　　　程氏易十卷<lb/>
右皇朝程頥正叔撰朱震言頤之學出於周敦頥得<lb/>
之於穆脩亦本於陳摶與邵雍之學本同然考頥之<lb/>
解不及象數頗類胡瑗爾景迂云胡武平周茂叔同<lb/>
師潤州鶴林寺僧壽涯其後武平傳其學于家茂叔<lb/>
則授二程與震之言不同<lb/>
<pb n="KR2n0002_SBCK_001-9b"/>
　　　周易義海一百卷<lb/>
右皇朝房審權撰集鄭玄至王安石凢百家摘取其<lb/>
專明人事者為一編或諸家說有異同輙加評議附<lb/>
之篇末<lb/>
　　　乾生歸一圖兩卷<lb/>
右皇朝石汝礪撰先辯卦彖爻象之别後列數圖頗<lb/>
雜以釋老之說<lb/>
　　　王介甫易義二十卷龔原注易二十卷耿南<lb/>
　　　仲注易二十卷<lb/>
右皇朝王安石介甫撰介甫三經義皆頒學宮獨易<lb/>
<pb n="KR2n0002_SBCK_001-10a"/>
解自謂少作未善不專以取士故紹聖後復有龔原<lb/>
耿南仲注易三書偕行于場屋<lb/>
　　　晁以道古易十二篇<lb/>
右從父詹事公撰以諸家易及許愼說文等九十五<lb/>
書是正其文且依漢田何本分易經上下并十翼通<lb/>
為十二篇以矯費氏王弼之失謂劉向嘗以中古文<lb/>
易經校施孟梁丘經至蜀李譔又嘗著古文易遂名<lb/>
之曰古易公諱說之字以道昔班固自序其父祖事<lb/>
皆著名袁種字其叔父曰絲人皆不以為非今錄先<lb/>
世及諸父所著書若不記名字則後莫知為誰非史<lb/>
<pb n="KR2n0002_SBCK_001-10b"/>
之比故不敢効孟堅况非靣斥輙援袁種舊例云餘<lb/>
皆倣此<lb/>
　　　晁以道太極傳六卷因說一卷太極外傳一卷<lb/>
右從父詹事公撰其學本之邵雍自云初學京房後<lb/>
遇楊賢寳得其傳初著商瞿傳亡之建炎中再作此<lb/>
書時年七十一<lb/>
　　　晁以道易玄星紀譜一卷<lb/>
右族父詹事公撰溫公玄曆及邵康節太玄凖易圖<lb/>
合而譜之以見揚雄以首凖卦非出私意蓋有星候<lb/>
為之機括且辯正古今諸儒之失如羡不當凖臨明<lb/>
<pb n="KR2n0002_SBCK_001-11a"/>
夷不當凖大壯之類凢此難與諸家口舌爭觀譜則<lb/>
彼自屈矣此譜之所以作也<lb/>
　　　朱子發易集傳十一卷易圖三卷叢記一卷<lb/>
右皇朝朱震子發撰自謂其學以程頥為宗和㑹邵<lb/>
雍張載之論合鄭玄王弼之學為一云其書多采先<lb/>
儒之說以成故曰集傳<lb/>
　　　先天易鈐太極寶局兩卷<lb/>
右皇朝牛師德撰自云傳邵雍之學於司馬溫公而<lb/>
其說近於術數未知其信然否<lb/>
　　　芸閣先生易解一卷<lb/>
<pb n="KR2n0002_SBCK_001-11b"/>
右皇朝呂大臨與叔撰有統論數篇無詮次未完也<lb/>
　　　焦氏易林十六卷<lb/>
右漢天水焦贛延壽傳易於孟喜行事見儒林傳中<lb/>
此其所著書也費直題其前曰六十四卦變人有唐<lb/>
俞王序其書每卦變六十四總四千九十六首皆為<lb/>
韻語與左氏傳所載鳯皇于飛和鳴鏘鏘漢書所載<lb/>
大横庚庚予為天王之語絶相類豈古之卜者各有<lb/>
此等書耶<lb/>
　　書類<lb/>
　　　尚書十三卷<lb/>
<pb n="KR2n0002_SBCK_001-12a"/>
右本古文孔安國傳五十九篇安國取序一篇分諸<lb/>
篇之首更定五十八篇晉之亂歐陽夏侯尚書並亡<lb/>
晉梅賾始得此傳闕舜典一篇乃以王肅注足成上<lb/>
之齊建武中呉姚方興得之於大稚比王注多二十<lb/>
八字唐孝明不喜古文以今文易之又頗改其辭如<lb/>
舊無頗今改无陂是也按安國旣定古文㑹有巫蠱<lb/>
事不復以聞藏于私家而已是以鄭康成注禮記韋<lb/>
昭注國語杜預注左氏趙岐注孟子遇引今尚書所<lb/>
有之文皆曰逸書蓋未嘗見古文故也然嘗以禮記<lb/>
校說命孟子較秦誓大義雖不遠而文不盡同意者<lb/>
<pb n="KR2n0002_SBCK_001-12b"/>
安國以隷古定時失之耳<lb/>
　　　　尚書正義二十卷<lb/>
右孔頴逹等撰因梁費甝疏廣之注唐儒學傳稱頴<lb/>
逹與顏師古司馬才章王恭王琰撰五經義訓百餘<lb/>
篇號義贊詔改為正義包括異家為詳備然其中不<lb/>
能無謬冗馬嘉運駮正其失永徽中于志寧張行成<lb/>
高季輔就加增損始布天下藝文志云頴逹與李子<lb/>
雲王德韶等撰朱長才蘇德融隋德素王士雄趙弘<lb/>
智審覆長孫無忌李勣等二十四人刋定唐史志傳<lb/>
記事多叅差此為尤甚所記撰著人姓氏頴逹外徃<lb/>
<pb n="KR2n0002_SBCK_001-13a"/>
徃不同<lb/>
　　　古文尚書十三卷<lb/>
右漢孔安國以隷古定五十九篇之書也蓋以隷寫<lb/>
籒故謂隷古其書自漢迄唐行於學官明皇不喜古<lb/>
文改從今文由是古文遂絶陸德明獨存其一二於<lb/>
釋文而己　皇朝呂大防得本於宋次道王仲至家<lb/>
以較陸氏釋文雖小有異同而大體相類觀其作字<lb/>
竒古非字書傅㑹穿鑿者所能到學者考之可以知<lb/>
制字之本也<lb/>
　　　尚書大傳三卷<lb/>
<pb n="KR2n0002_SBCK_001-13b"/>
右秦伏生勝撰鄭康成注勝至漢孝文時年且百歲<lb/>
歐陽生張生從學焉音聲猶有訛誤先後猶有差舛<lb/>
重以篆隷之殊不能無失勝終之後數子各論所聞<lb/>
以己意彌縫其闕而别作章句又特撰大義因經屬<lb/>
指名之曰傳後劉向校書得而上之<lb/>
　　　尚書解十四卷<lb/>
右皇朝顧臨蔣之奇姚闢孔武仲劉敞王㑹之周範<lb/>
蘇子才朱正夫呉孜所撰後人集之為一編然非完<lb/>
書也<lb/>
　　　胡翼之洪範解一卷<lb/>
<pb n="KR2n0002_SBCK_001-14a"/>
右皇朝胡瑗翼之撰皆其門人所錄無詮次首尾<lb/>
　　　張晦之洪範一卷<lb/>
右皇朝張晦之撰晦之景祐三年為房州參軍著論<lb/>
七篇<lb/>
　　　洪範傳一卷<lb/>
右皇朝王安石介甫撰安石以劉向董仲舒伏生明<lb/>
災異為蔽而别著此傳以庻徴所謂若者不當訓順<lb/>
當訓　如人君之五事如天之雨暘寒燠風而已大<lb/>
意言天人不相干雖有變異不足畏也<lb/>
　　　楊元素書九意一卷<lb/>
<pb n="KR2n0002_SBCK_001-14b"/>
右皇朝楊繪元素撰其序云詩書春秋同出於史而<lb/>
仲尼或刪或修莫不有筆法焉詩春秋先儒皆言之<lb/>
書獨無其法邪故作斷堯虞書夏書禪讓稽古商書<lb/>
周書費誓泰誓意九篇<lb/>
　　　蘇明允洪範論圖一卷<lb/>
右皇朝蘇洵明允撰三論皆援經繋傳斥未以歸本<lb/>
二圖一以指歆向之繆一以形其意<lb/>
　　　新經尚書義十三卷<lb/>
右皇朝王雱撰雱安石之子也熙寜六年命呂惠卿<lb/>
兼修國子監經義王雱兼同修撰王安石提舉而雱<lb/>
<pb n="KR2n0002_SBCK_001-15a"/>
董是經頒於學官用以取士士或少違異輙不中程<lb/>
由是獨行于世者六十年而天下學者喜攻其短自<lb/>
開黨錮之禁世人羞稱焉<lb/>
　　　書義辯疑一卷<lb/>
右皇朝楊時中立撰其書專攻王雱之失時仕至禮<lb/>
部侍郎<lb/>
　　　東坡書傳十三卷<lb/>
右皇朝蘇軾子瞻撰熙寜以後專用王氏之說進退<lb/>
多士此書駭異其說為多又以胤征為羿簒位時康<lb/>
王之誥為失禮引左氏為證與諸儒之說不同<lb/>
<pb n="KR2n0002_SBCK_001-15b"/>
　　　顏呉范司馬無逸說命解三卷<lb/>
右皇朝呉安詩范祖禹司馬康元祐中侍講筵顏復<lb/>
說書崇政殿日所進講說也<lb/>
　　　伊川書說一卷<lb/>
右皇朝程頥正叔之門人記其師所談四十餘篇<lb/>
　　　洪範㑹傳一卷<lb/>
右皇朝孫諤撰元祐中博士其說多本先儒頗攻王<lb/>
氏之失<lb/>
　　　書傳一卷<lb/>
右不載撰人蓋為程正叔之學者疑諸呂所著也<lb/>
<pb n="KR2n0002_SBCK_001-16a"/>
　　詩類<lb/>
　　　毛詩詁訓傳二十卷<lb/>
右古詩三千餘篇孔子刪取其三百一十篇為經後<lb/>
亡其六漢興分為三申公作訓詁號魯詩轅固生作<lb/>
傳號齊詩韓嬰作傳號韓詩皆列學官最後毛公詩<lb/>
出自謂子夏所傳公趙人為河間獻王慱士五傳至<lb/>
東京馬賈二鄭皆授其學魏晉間魯齊詩遂廢而韓<lb/>
詩僅存毛公詩獨行至今世謂其解經㝡密其序蕭<lb/>
統以為卜子夏所作韓愈常以三事疑其非至介甫<lb/>
獨謂詩人所自製按東漢儒林傳曰衞宏作毛詩叙<lb/>
<pb n="KR2n0002_SBCK_001-16b"/>
善得風雅之旨隋經籍志曰先儒相承謂毛詩序子<lb/>
夏所創毛公及衞公所潤益愈之言蓋本於此韓詩<lb/>
序芣苢曰傷夫也漢廣曰悅人也序若詩人所自製<lb/>
毛詩猶韓詩也不應不同若是况文意繁雜其不出<lb/>
一人之手甚明不知介甫何以言之殆臆論也漢鄭<lb/>
康成箋<lb/>
　　　毛詩正義四十卷<lb/>
右唐孔頴逹等撰據劉炫劉焯䟽為本刪其所煩而<lb/>
增其所簡云<lb/>
　　　韓詩外傳十卷<lb/>
<pb n="KR2n0002_SBCK_001-17a"/>
右漢韓嬰撰嬰燕人其書漢志本十篇内傳四外傳<lb/>
六隋止存外傳折十篇其及經蓋寡而遺說徃徃見<lb/>
於他書如逶迤郁夷之類其義與毛詩不同此書稱<lb/>
外傳雖非其解經之深者然文辭清婉有先秦風<lb/>
　　　詩譜一卷<lb/>
右漢鄭玄康成撰歐陽永叔補完之<lb/>
　　　毛詩草木鳥獸蟲疏二卷<lb/>
右呉陸璣撰或題曰陸機非也璣仕至烏程令<lb/>
　　　新經毛詩義二十卷<lb/>
右皇朝熙寜中置經義局撰三經義皆本王安石說<lb/>
<pb n="KR2n0002_SBCK_001-17b"/>
毛詩先命王雱訓其辝復命安石訓其義書成以賜<lb/>
太學布之天下以取士云<lb/>
　　　蘇氏詩解二十卷<lb/>
右皇朝蘇轍子由撰其說以毛詩序為衞宏作非孔<lb/>
氏之舊止存其首一言餘皆刪去按司馬遷曰周道<lb/>
鈌而關睢作揚雄曰周康之時頌聲作乎下關雎作<lb/>
乎上與今毛詩序之意絶不同則知序非孔氏之舊<lb/>
明矣雖然若去序不觀則詩之辭有溟涬而不可知<lb/>
者不得不存其首之一言也<lb/>
　　　伊川詩說兩卷<lb/>
<pb n="KR2n0002_SBCK_001-18a"/>
右皇朝程頥正叔門人記其師所談之經也<lb/>
　　　陳氏詩解二十卷<lb/>
右皇朝陳少南撰<lb/>
　　　歐陽詩本義十五卷<lb/>
右皇朝歐陽脩永叔撰歐陽公解詩毛鄭之說已善<lb/>
者因之不改至於質諸先聖則悖理攷於人情則不<lb/>
可行然後易之故所得比諸儒最多但平日不信符<lb/>
命嘗著書以周易河圖洛書為妖妄今又以生民玄<lb/>
鳥之詩為怪說蘇子瞻曰帝王之興其受命之符卓<lb/>
然見於詩書者多矣河圖洛書玄鳥生民之詩豈可<lb/>
<pb n="KR2n0002_SBCK_001-18b"/>
謂誣也哉恨學者推之太詳流入䜟緯而後之君子<lb/>
亦矯枉過正舉從而廢之以為王莾公孫之流緣此<lb/>
作亂使漢不失德莾述何自起而歸罪三代受命之<lb/>
符亦過矣<lb/>
　　禮類<lb/>
　　　周禮十二卷<lb/>
右鄭玄注漢武帝時河間獻王開獻書之路得周官<lb/>
有五篇失冬官一篇乃募以千金不得取考工記以<lb/>
補其闕至孝成時劉歆校理祕書始得序列著于錄<lb/>
略為衆排棄歆獨以為周公致太平之迹永平時杜<lb/>
<pb n="KR2n0002_SBCK_001-19a"/>
子春初能通其讀鄭衆鄭興亦嘗傳受玄皆引之以<lb/>
參釋異同云大夫者興也司徒者衆也<lb/>
　　　儀禮十七卷<lb/>
右鄭氏注兩漢諸儒得古文禮凢五十六篇高堂生<lb/>
慱士禮十七篇為禮儀喪服傳一卷子夏所為其說<lb/>
曰周禮為本聖人體之儀禮為末聖人履之為本則<lb/>
重者在前故宗伯序五禮以吉㐫賔軍嘉為次為末<lb/>
則輕者在前故禮儀先冠昏後喪祭唐韓愈謂文王<lb/>
周公法制粗在於是恨不及其時進退揖遜于其間云<lb/>
　　　禮記二十卷<lb/>
<pb n="KR2n0002_SBCK_001-19b"/>
右漢戴聖纂鄭康成注聖即所謂小戴者也此書乃<lb/>
孔子没後七十子之徒所共錄中庸孔伋作緇衣公<lb/>
孫尼子作王制漢文帝時博士作河間獻王集而上<lb/>
之劉向校定一百五十篇大戴旣刪八十五篇小戴<lb/>
又刪四十六篇馬融傳其學又附月令明堂義合四<lb/>
十九篇唐孝明刪月令移第一　皇朝以禮記不刋<lb/>
之書改正復為第五議者謂經禮三百曲禮三千毋<lb/>
不敬一言足以蔽之故先儒以為首孝明肆情變亂<lb/>
甚無謂也復之當矣<lb/>
　　　大戴禮記十三卷<lb/>
<pb n="KR2n0002_SBCK_001-20a"/>
右漢戴德纂亦河間王所獻百三十一篇劉向校定<lb/>
又得明堂陰陽記三十三篇德刪其煩重為八十五<lb/>
篇今書止四十篇其篇目自三十九篇始無四十三<lb/>
四十四四十五六十一四篇有兩七十四蓋因舊缺<lb/>
錄之每卷稱今卷第幾題曰九江太守戴德撰按九<lb/>
江太守聖也德為信都王太傅蓋後人誤題<lb/>
　　　三禮義宗三十卷<lb/>
右梁崔靈恩撰一百五十二篇今此本頗殘缺<lb/>
　　　周禮疏四十卷<lb/>
右唐賈公彥撰公彥洺州人永徽中仕至太學博士<lb/>
<pb n="KR2n0002_SBCK_001-20b"/>
著周禮䟽四十卷今併為十二卷<lb/>
　　　儀禮䟽五十卷<lb/>
右唐賈公彥撰齊黄慶隋李孟悊各有䟽義公彥刪<lb/>
二䟽為此書<lb/>
　　　禮記䟽七十卷<lb/>
右唐孔穎逹等貞觀中奉詔撰其序稱大小二戴共<lb/>
氏而分門王鄭兩家同經而異注爰從晉宋逮于周<lb/>
隋傳禮業者江左尤盛其為義䟽者甚多唯皇甫侃<lb/>
熊安生見于世然皇氏為勝今據以為本其不備以<lb/>
熊氏補焉<lb/>
<pb n="KR2n0002_SBCK_001-21a"/>
　　　禮記外傳四卷<lb/>
右唐成伯璵撰義例兩卷五十篇名數兩卷六十九<lb/>
篇雖以禮記為目通以三禮言之劉明素序張㓜<lb/>
倫注<lb/>
　　　三禮圖二十卷<lb/>
右聶崇義周世宗時被旨撰以鄭康成阮諶等六家<lb/>
圖刋定　皇朝建隆中奏之竇儼為之序<lb/>
　　　明道中庸解一卷<lb/>
右皇朝程顥撰陳瓘得之江濤江濤得之曾天隱天<lb/>
隱得之傅才孺才孺云李丙所藏也<lb/>
<pb n="KR2n0002_SBCK_001-21b"/>
　　　芸閣禮記解四卷<lb/>
右皇朝呂大臨與叔撰與叔師事程正叔禮學甚精<lb/>
愽中庸大學尤所致意也<lb/>
　　　編禮三卷<lb/>
右皇朝呂大臨與叔編以士喪禮為本取三禮附之<lb/>
自始死至祥練各以類分其施於學甚惠尚恨所編<lb/>
者五禮中特㐫禮而己<lb/>
　　　新經周禮義二十二卷<lb/>
右皇朝王安石介甫撰熙寜中設經義局介甫自為<lb/>
周官義十餘萬言不解考工記按秦火之後周禮比<lb/>
<pb n="KR2n0002_SBCK_001-22a"/>
他經最後出論者不一獨劉歆稱為周公致太平之<lb/>
迹鄭氏則曰周公復辟後以此授成王使居洛邑治<lb/>
天下林孝謂之黷亂不驗之書何休亦云六國陰謀<lb/>
之說昔北宮錡問孟子周室班爵祿之法孟子以謂<lb/>
諸侯惡其害己滅去其籍則自孟子時已無周禮矣<lb/>
况經秦火乎漢濡非之良有以也不知劉鄭何所據<lb/>
而言然又自違異不同王莾嘗取而行之歛財聚貨<lb/>
瀆祀煩民冗猝詭異離去人情遠甚施於文則可觀<lb/>
措於事則難行凢莽之馴致大亂者皆其所致厥後<lb/>
唯蘇綽王通善之諸儒未嘗有言者至於介甫以其<lb/>
<pb n="KR2n0002_SBCK_001-22b"/>
書理財者居半愛之如行青苖之類皆稽焉所以自<lb/>
釋其義者蓋以其所創新法盡傅著經義務塞異議<lb/>
者之口後其黨蔡卞蔡京紹述介甫期盡行周禮焉<lb/>
圜土方田皆是也周姬姓故其女曰王姬舍其周姓<lb/>
其臣如宋齊之女亦不曰姬而各氏其姓曰姜氏曰<lb/>
子氏趙嬴姓京乃命帝女稱帝姬噫至於姓亦從焉<lb/>
何其甚也久之禍難並起與莽曾無少異殆書所謂<lb/>
與亂同事者邪<lb/>
　　　中庸篇一卷<lb/>
右族父詹事公撰近世學者以中庸為二事其說是<lb/>
<pb n="KR2n0002_SBCK_001-23a"/>
書皆穿鑿而二之於是本諸胡先生司馬溫公程明<lb/>
道張横渠王肅鄭玄作傳焉<lb/>
　　　游氏中庸解一卷<lb/>
右皇朝游酢定夫撰酢亦程正叔門人<lb/>
　　　楊中立中庸解一卷周禮辨疑一卷<lb/>
右皇朝楊時中立撰時載程正叔之言曰不偏之謂<lb/>
中不易之謂庸蓋亦猶王氏之說也周禮辨疑其如<lb/>
辨詩書者也<lb/>
　　　周公謚法一卷<lb/>
右其序曰維周公旦太公望相嗣王發建功于牧野<lb/>
<pb n="KR2n0002_SBCK_001-23b"/>
及終將葬乃制謚計一百九十餘條云謚隋志附於<lb/>
論語類中今遷于此<lb/>
　　　春秋謚法一卷<lb/>
右與周公謚法相類而小有異同<lb/>
　　　沈賀謚法四卷<lb/>
右梁沈約撰凢七百九十四條賀琛又加婦人謚二<lb/>
百三十八條<lb/>
　　　嘉祐謚法三卷<lb/>
右皇朝蘇洵明允撰洵嘉祐中被詔編定周公春秋<lb/>
廣謚沈約賀琛扈䝉六家謚法於是講求六家外採<lb/>
<pb n="KR2n0002_SBCK_001-24a"/>
今文尚書汲冡師春蔡邕獨斷凢古人論謚之書收<lb/>
其所長加以新意得一百六十八謚三百一十一條<lb/>
芟去者百九十有八又為論四篇以叙其去取之意<lb/>
　　樂類<lb/>
　　　樂府雜錄一卷<lb/>
右唐段安節撰記唐開國以來雅鄭之樂并其事始<lb/>
古之為國者先治身故以禮樂之用為本後世為國<lb/>
者先治人故以禮樂之用為末先王欲明德於天下<lb/>
深推其本必先修身而修身之要在乎正心誠意故<lb/>
禮以制其外樂以養其内使内之不貞之心無自而<lb/>
<pb n="KR2n0002_SBCK_001-24b"/>
萌外之不義之事無由而蹈一身旣修而天下治矣<lb/>
是以禮樂之用不可須臾離也後世則不然設法造<lb/>
令務以整治天下自適其暴戾恣睢之心謂躬行率<lb/>
人為迂濶不可用若海内平定好名之主然後取禮<lb/>
之威儀樂之節奏以文飾其治而已則其所謂禮樂<lb/>
者實何益於治亂成敗之數故曰後世為國者先治<lb/>
人以禮樂之用為末雖然禮文在外為易見歴代猶<lb/>
不能廢至於樂之用在内微密要眇非常情所能知<lb/>
故自漢以來指樂為虛器雜以鄭衞夷狄之音雖或<lb/>
用於一時旋卽放失無復存者况其書哉今裒集數<lb/>
<pb n="KR2n0002_SBCK_001-25a"/>
種姑以補書目之闕爾<lb/>
　　　羯鼔錄一卷<lb/>
右唐南卓撰述鼓曲故事<lb/>
　　　補亡樂書三卷<lb/>
右皇朝房庻撰古律旣亡後世議樂者縱黍為之則<lb/>
尺長律管容黍為有餘王朴是也横黍為之則尺短<lb/>
律管容黍為不足胡瑗是也故庻欲先以一千二百<lb/>
黍納之於律管中黍盡乃得九十分為黄鍾之長其<lb/>
說大要以律生尺耳范蜀公本之以製雅樂<lb/>
　　　五音㑹元圖一卷<lb/>
<pb n="KR2n0002_SBCK_001-25b"/>
右未知何人所撰謂樂各有譜但取篥譜爲圖以七<lb/>
音十二律使俗易曉<lb/>
　　　大晟樂府雅樂圖一卷<lb/>
右皇朝政和中建大晟樂府起黃鍾于上躬之中指<lb/>
弃塞古今諸儒異同之論此其譜也<lb/>
　　　琴筌十卷<lb/>
右皇朝苟以道撰記造琴法彈琴訣并譜<lb/>
昭徳先生郡齋讀書志卷第一上<lb/>
<pb n="KR2n0002_SBCK_001-26a"/>
昭徳先生郡齋讀書志卷第一下<lb/>
　　春秋類<lb/>
　　　春秋經傳集觧三十卷<lb/>
右晋杜預元凱集劉子駿賈景伯父子許惠卿頴子<lb/>
嚴之注分經之年與傳之年相附其發明甚多古今<lb/>
稱之然其弊則棄經信傳如成公十三年麻隧之戰<lb/>
傳載秦敗績而經不書以爲晋直秦曲則韓役書戰<lb/>
時公在師復不須告克獲有功亦無所諱於左傳之<lb/>
例皆不合不曰傳之謬而猥稱經文闕漏其尤甚者<lb/>
至如此<lb/>
<pb n="KR2n0002_SBCK_001-26b"/>
　　　春秋公羊傳十二卷<lb/>
右戴宏序云子夏傳之公羊髙髙傳其子平平傳其<lb/>
子地地傳其子敢敢傳其子壽至漢景帝時壽乃與<lb/>
弟子胡毋子都著以竹帛其後傳董仲舒以公羊顯<lb/>
于朝又四傳至何休為經傳集詁其書遂傳鄭玄曰<lb/>
公羊明讖休注引讖最多<lb/>
　　　春秋榖梁傳十二卷<lb/>
右范寗注應劭風俗通稱榖梁名赤子夏弟子縻信<lb/>
則以為秦孝公同時人阮孝緒則以為名俶字元始<lb/>
皆未詳也自孫卿五傳至蔡千秋漢宣帝好之遂盛<lb/>
<pb n="KR2n0002_SBCK_001-27a"/>
行于世自漢魏以來為之註解者有尹更始唐固縻<lb/>
信孔寅江熙等十數家而范寗皆以為膚淺於是帥<lb/>
其長子參中子雍小子凱從弟邵及門生故吏商畧<lb/>
名例博采諸儒同異之説成其父汪之志嘗謂三傳<lb/>
之學榖梁所得最多諸家之觧范寗之論最善寗字<lb/>
武子<lb/>
　　　春秋外傳國語二十一卷<lb/>
右魯左丘明撰吳韋昭弘嗣集鄭衆賈逵虞翻唐固<lb/>
四家説成此觧　皇朝宋庠為補音三卷班固藝文<lb/>
志有國語二十一篇隋志云二十二卷唐志云二十<lb/>
<pb n="KR2n0002_SBCK_001-27b"/>
一卷今書篇次與漢志同蓋歷代儒者析簡併篇互<lb/>
有損益不足疑也要之藝文志審矣陸淳謂與左傳<lb/>
文體不倫定非一人所為蓋未必然范寗云左氏富<lb/>
而艶韓愈云左氏浮夸今觀此書信乎其富艶且浮<lb/>
夸也非丘明而誰桞宗元稱越語尤竒峻豈特越哉<lb/>
自楚以下類如此<lb/>
　　　春秋繁露十七卷<lb/>
右漢董仲舒撰史稱仲舒説春秋事得失聞舉玉杯<lb/>
繁露清明竹林之属數十篇十餘萬言皆傳於後世<lb/>
今溢而為八十二篇又通名繁露皆未詳隋唐卷目<lb/>
<pb n="KR2n0002_SBCK_001-28a"/>
與今同但多訛舛<lb/>
　　　春秋釋例十五卷<lb/>
右晋杜預撰凢四十部集左傳諸例及地名譜第曆<lb/>
數皆顯其同異從而釋之發明尤多昔人稱預爲左<lb/>
氏忠臣而預自以爲有傳癖觀此尤信<lb/>
　　　左氏膏肓九卷<lb/>
右漢何休撰休始荅賈逵事因記左氏之短鄭康成<lb/>
嘗著膏肓後人附之逐章之下<lb/>
　　　春秋正義三十六卷<lb/>
右唐孔頴逹撰自杜預專治左氏學其後沈文阿蘇<lb/>
<pb n="KR2n0002_SBCK_001-28b"/>
寛劉炫皆有義疏而炫性矜伐雅好非毁䂓杜氏之<lb/>
失一百五十餘事義特淺近然比諸家猶有可觀今<lb/>
書據以為本而以沈氏補其闕焉<lb/>
　　　春秋公羊疏三十卷<lb/>
右不著撰人李獻民云徐彦撰以何氏三科九㫖為<lb/>
宗本其説曰何氏之意三科九㫖正是一事爾總而<lb/>
言之謂之三科析而言之謂之九㫖新周故宋以春<lb/>
秋當新王此一科三㫖也所見異辭所聞異辭所傳<lb/>
聞異辭此二科六㫖也内其國而外諸夏内諸夏而<lb/>
外夷狄此三科九㫖也<lb/>
<pb n="KR2n0002_SBCK_001-29a"/>
　　　盧仝春秋摘㣲四卷<lb/>
右唐盧仝撰其經觧不用傳然㫖意甚疎韓愈謂春<lb/>
秋三傳束髙閣獨抱遺經究終始蓋實録也祖無擇<lb/>
得之於金陵崇文揔目所不載<lb/>
　　　春秋微㫖六卷<lb/>
右唐陸淳伯同撰淳吳人纂三傳不同擇其善者質<lb/>
以啖助趙匡之説助字叔佐閩人匡字伯修天水人<lb/>
微㫖自為序予嘗學春秋閲古今諸儒之説多矣大<lb/>
抵啖趙以前學者皆顓門名家苟有不通寜言誤其<lb/>
失也固陋啖趙以後學者喜援經繫傳其或未明則<lb/>
<pb n="KR2n0002_SBCK_001-29b"/>
慿私臆决其失也穿鑿均之失聖人之㫖而穿鑿者<lb/>
之害為甚<lb/>
　　　春秋折衷論三十卷<lb/>
右唐陳岳撰以左氏傳為上公羊為中榖梁傳為下<lb/>
比其異同而折中之岳唐末從鍾傳辟為江西從事<lb/>
　　　春秋㑹義二十六卷<lb/>
右皇祐間進士杜諤集釋例繁露䂓過膏肓先儒同<lb/>
異篇指掌碎玉折衷指掌議纂例辨疑微㫖摘微通<lb/>
例胡氏論箋義揔論尊王發微本㫖辨要㫖要集議<lb/>
索隱新義經社三十餘家成一書其後仍斷以巳意<lb/>
<pb n="KR2n0002_SBCK_001-30a"/>
雖其説不皆得聖人之㫖然使後人博觀古今同異<lb/>
之説則於聖人之㫖或有得焉<lb/>
　　　春秋正經一卷<lb/>
右以左氏經為本其與公榖不同者注于下<lb/>
　　　春秋世系一卷<lb/>
右不著撰人姓名譜左氏諸國君臣世系獨秦無<lb/>
世臣<lb/>
　　　春秋尊王發微十二卷<lb/>
右皇朝孫明復撰史臣言明復治春秋不取傳註其<lb/>
言簡而義詳著諸大夫功罪以考時之盛衰而推見<lb/>
<pb n="KR2n0002_SBCK_001-30b"/>
治亂之迹故得經之意為多常秩則譏之曰明復為<lb/>
春秋猶商鞅之法棄灰于道者有刑歩過六尺者有<lb/>
誅謂其失於刻也胡安國亦以秩之言為然<lb/>
　　　春秋集傳十五卷<lb/>
右皇朝王㳂撰三傳解經之文<lb/>
　　　春秋權衡十七卷春秋意林二卷春秋劉氏<lb/>
　　　傳十五卷<lb/>
右皇朝劉敞原父撰權衡論三傳之失意林叙其解<lb/>
經之㫖劉氏傳其所解經也如桓無王季友卒胥命<lb/>
用郊之類皆古人所未言<lb/>
<pb n="KR2n0002_SBCK_001-31a"/>
　　　黎氏春秋經解<lb/>
右皇朝黎錞希聲撰錞蜀人歐陽公之客名其書為<lb/>
經解者言以經解經也其後又為統論附焉<lb/>
　　　横渠春秋説一卷<lb/>
右皇朝張載子厚撰為門人雜説春秋其書未成<lb/>
　　　頴濵春秋集傳十二卷<lb/>
右蘇轍子由撰大意以世人多師孫復不復信史故<lb/>
盡棄三傳全以左氏為本至其不能通者始取二傳<lb/>
啖趙自熙寧謫居髙安至元符初十數年矣暇日輙<lb/>
有改定卜居龍川而書始成<lb/>
<pb n="KR2n0002_SBCK_001-31b"/>
　　　劉質夫春秋五卷<lb/>
右皇朝劉絢質夫撰絢學於二程之門伯淳嘗語人<lb/>
曰他人之學敏則有矣未易保也斯人之至吾無疑<lb/>
焉正叔亦曰㳺吾門者多矣而信之篤得之多行之<lb/>
果守之固若子者幾希有李參序<lb/>
　　　得法忘例論三十卷<lb/>
右皇朝馮正符所撰熙寜八年何郯取其書奏之而<lb/>
久之不報意者王安石不喜春秋故也其書例最詳<lb/>
悉務通經㫖不事浮辭後坐鄧綰陳亨甫語言被斥<lb/>
　　　繹聖傳十二卷<lb/>
<pb n="KR2n0002_SBCK_001-32a"/>
右皇朝任伯雨徳翁所撰觧經不甚通例如觧桓十<lb/>
三年二月公㑹紀侯鄭伯己已及齊侯宋公衛侯燕<lb/>
人戰齊師宋師衛師燕師敗績取糓梁之説戰稱人<lb/>
敗績稱師重衆之説殊不知齊人代衛衛人及齊人<lb/>
戰衛人敗績何獨不重衆也<lb/>
　　　胡氏春秋傳三十卷<lb/>
右皇朝胡安國被㫖撰安國師程頥其傳春秋事按<lb/>
左氏義取公榖之精者採孟子荘周董仲舒王通邵<lb/>
堯夫程明道張横渠程正叔之説以潤色之其序畧<lb/>
曰近世推隆王氏新説按爲國是獨於春秋貢舉不<lb/>
<pb n="KR2n0002_SBCK_001-32b"/>
以取士庠序不以設官經筵不以進讀斷國論者無<lb/>
以折衷天下不知所適人欲日長天理日消其効使<lb/>
夷狄亂華莫之遏也<lb/>
　　　王氏春秋十二卷<lb/>
右皇朝王當撰當眉山人嘗為春秋列國諸臣傳十<lb/>
餘萬言今又釋春秋真可謂有志矣<lb/>
　　　馮氏春秋通觧十二卷<lb/>
右皇朝馮山字允南撰普州人澥之父也<lb/>
　　　春秋新傳十二卷<lb/>
右皇朝余安行撰采左氏公羊榖梁及諸家之得失<lb/>
<pb n="KR2n0002_SBCK_001-33a"/>
參以己意為之<lb/>
　　　春秋指南十卷<lb/>
右吳園先生張根知常撰以征伐㑹盟年經而國緯<lb/>
汪藻為之序<lb/>
　　　四家春秋集觧二十五卷<lb/>
右或人集　皇朝師恊石季長王棐景先之觧為一<lb/>
通具載本文<lb/>
　　　非國語兩卷<lb/>
右唐桞宗元子厚撰序云左氏國語其文深閎傑異<lb/>
而其説多誣淫懼學者溺其文采而淪於是非本諸<lb/>
<pb n="KR2n0002_SBCK_001-33b"/>
理作非國語上卷三十一篇下卷三十六篇<lb/>
　　　春秋列國諸臣傳五十一卷<lb/>
右皇朝王當撰類左氏所載列國諸臣事効司馬遷<lb/>
為之傳凢一百三十有四人系之以贊云<lb/>
　　　左氏綱領四卷<lb/>
右皇朝文濟道撰排比事實為儷句䝉求之類也<lb/>
　　　左氏䝉求三卷<lb/>
右皇朝王舜俞序不知何人所作過於綱領者<lb/>
　　　春秋機括一卷<lb/>
右皇朝沈括存中撰春秋譜也<lb/>
<pb n="KR2n0002_SBCK_001-34a"/>
　　　春秋纂例十卷<lb/>
右唐陸淳撰其序云啖氏製統例分䟽通㑹其義趙<lb/>
氏損益多所發揮今纂而合之凢四十篇<lb/>
　　孝經類<lb/>
　　　孝經一卷<lb/>
右漢初顔芝之子真獻于朝千八百七十二字唐玄<lb/>
宗註序稱取王肅劉邵虞翻韋昭劉炫陸澄六家説<lb/>
約孔鄭舊義為之何休稱子曰吾志在春秋行在孝<lb/>
經信斯言也則孝經乃孔子自著者也今其首章云<lb/>
仲尼居曾子侍則非孔子所著明矣詳其文義當是<lb/>
<pb n="KR2n0002_SBCK_001-34b"/>
曾子弟子所為書也桞宗元謂論語載弟子必以字<lb/>
獨曾參不然蓋曾氏之徒樂正子春子思與為之耳<lb/>
余於孝經亦云<lb/>
　　　孝經正義三卷<lb/>
右皇朝邢昺等撰世傳孝經疏外餘家尚多咸平中<lb/>
昺集説為此書<lb/>
　　　孝經解一卷<lb/>
右皇朝王安石介甫撰經云當不義則子不可不諍<lb/>
於父而孟子猥曰父子之間不責善夫豈然哉今介<lb/>
甫因謂當不義則諍之非責善也噫不為不義即善<lb/>
<pb n="KR2n0002_SBCK_001-35a"/>
也阿其所好以巧慧侮聖人之言至此君子疾夫<lb/>
　　　古文孝經指解一卷<lb/>
右古文二十二章與尚書同出於壁中蓋孔惠所蔵<lb/>
者與顔芝十八章大較相似而析出三章又有閨門<lb/>
一章不同者四百餘字劉向校書以十八章為定故<lb/>
世不大傳獨有孔安國注今亡然諸家説不安處古<lb/>
文字讀皆異推此言之未必非真也　皇朝司馬文<lb/>
正公為之指觧并音<lb/>
　　　古文孝經説一卷<lb/>
右皇朝范祖禹夢得撰元祐中侍經幄時所上<lb/>
<pb n="KR2n0002_SBCK_001-35b"/>
　　論語類<lb/>
　　　論語十卷<lb/>
右魏何晏集解其序自云據魯論包氏周氏孔安國<lb/>
馬融鄭康成陳羣王肅周生烈八家之説與孫邕鄭<lb/>
同曹羲荀顗集諸家訓解為之按時論語凢有三而<lb/>
齊論有問王知道兩篇詳其名是必論内聖之道外<lb/>
王之業未必非夫子之最致意者不知何説而張禹<lb/>
獨遺之禹身不知王鳯之邪正其不知此固冝然勢<lb/>
位足以軒輊一世使斯文遂喪惜哉鄭同名觸先公<lb/>
諱司馬遷父名談以趙談子為固子故予亦云後倣此<lb/>
<pb n="KR2n0002_SBCK_001-36a"/>
　　　論語正義十卷<lb/>
右梁王侃<hi>甫侃<折 t="33"/>一云皇</hi>採衛瓘蔡謨等十三家説為疏<lb/>
國朝邢昺等因之撰此書<lb/>
　　　王介甫論語解十卷<lb/>
右皇朝王安石介甫撰紹聖後亦行於埸屋<lb/>
　　　伊川論語説十卷<lb/>
右皇朝程頥正叔之門人記其師所解論語也不為<lb/>
文辭直以俚語記之<lb/>
　　　東坡論語解十卷<lb/>
右皇朝蘇軾子瞻撰子瞻没後義有未安者其弟子<lb/>
<pb n="KR2n0002_SBCK_001-36b"/>
由嘗辨正之凢二十有七章<lb/>
　　　范氏論語説十卷<lb/>
右皇朝范祖禹醇夫撰亦元祐中所進數稱引劉敞<lb/>
程頥之説云<lb/>
　　　謝顯道論語解十卷<lb/>
右皇朝謝顯道撰少常師事程正叔<lb/>
　　　景迂論語講義十卷<lb/>
右從父詹事公撰多取古儒之説以正近世之失<lb/>
　　　楊氏注論語十卷<lb/>
右皇朝楊時中立撰亦伊川門下士也<lb/>
<pb n="KR2n0002_SBCK_001-37a"/>
　　　尹氏論語義十卷<lb/>
右皇朝尹焞彦明撰彦明亦程氏門下人紹興中自<lb/>
布衣召為崇政殿説書被㫖訓觧多采純夫之説<lb/>
　　　孔子家語十卷<lb/>
右魏王肅序注凢四十四篇劉向校録止二十七篇<lb/>
後肅得此於孔子二十四世孫猛家<lb/>
　　經觧類<lb/>
　　　白虎通徳論十卷<lb/>
右後漢章帝㑹羣臣於白虎殿講論五經同異班固<lb/>
奉詔纂<lb/>
<pb n="KR2n0002_SBCK_001-37b"/>
　　　七經小傳五卷<lb/>
右皇朝劉敞原甫撰所謂七經者毛詩尚書公羊周<lb/>
禮儀禮禮記論語也元祐史官謂慶曆前學者尚文<lb/>
辭多守章句注數之學至敞始異諸儒之説後王安<lb/>
石修經義蓋本於敞予觀原甫伊尹相湯伐桀升自<lb/>
陑之説之類經義多勦取之史官之言良不誣也<lb/>
　　　漁樵對問一卷<lb/>
右皇朝張載撰設為荅問以論隂陽化育之端性命<lb/>
道徳之奧云<lb/>
　　　程氏雜説一卷<lb/>
<pb n="KR2n0002_SBCK_001-38a"/>
右皇朝程頥正叔門人記其師之言<lb/>
　　　儒言一卷<lb/>
右從父詹事公撰其書蓋辨正王安石之學違僻者<lb/>
　　　三墳書七卷<lb/>
右皇朝張商英天覺得之於比陽民家墳皆古文而<lb/>
傳乃隷書所謂三墳者山氣形也按七略不載三墳<lb/>
隋志亦無之世皆以為天覺偽撰蓋以比李筌隂符<lb/>
經云<lb/>
　　　信聞記一卷<lb/>
右皇朝張載撰雜解六經<lb/>
<pb n="KR2n0002_SBCK_001-38b"/>
　　　六祖經要四卷<lb/>
右皇朝任洙撰洙自言受學於呂隱君凢五十門皆<lb/>
數學也<lb/>
　　小學類<lb/>
　　　爾雅三卷<lb/>
右世傳釋詁周公書也仲尼子夏叔孫通梁文增補<lb/>
之晋郭璞注文字之學凢有三其一體制謂點畫有<lb/>
衡緃曲直之殊其二訓詁謂稱謂有古今雅俗之異<lb/>
其三音韻謂呼吸有清濁髙下之不同論體製之書<lb/>
説文之類是也論訓詁之書爾雅方言之類是也論<lb/>
<pb n="KR2n0002_SBCK_001-39a"/>
音韻之書沈約四聲譜及西域反切之學是也三者<lb/>
雖各一家其實皆小學之類而藝文志獨以爾雅附<lb/>
孝經類經籍志又以附論語類皆非是今依四庫書<lb/>
目置于小學之首<lb/>
　　　爾雅疏十卷<lb/>
右舊有孫炎髙璉疏　皇朝以其淺畧命邢昺杜鎬<lb/>
等别著此書<lb/>
　　　方言三卷<lb/>
右漢揚雄子雲撰晋郭璞注雄齎油素問上計孝<lb/>
亷異語悉集之題其首曰輶軒使者絶代語釋别國<lb/>
<pb n="KR2n0002_SBCK_001-39b"/>
方言<lb/>
　　　玉篇三十卷<lb/>
右梁顧野王撰唐孫彊又嘗增字僧神珙反紐圖附<lb/>
于後<lb/>
　　　廣韻五卷<lb/>
右隋陸法言撰其後唐孫愐加字凢四萬三千三百<lb/>
八十三前有法言長孫訥孫愐三序<lb/>
　　　經典釋文三十卷<lb/>
右唐陸徳明撰釋易書詩三禮三傳孝經論語爾雅<lb/>
老荘頗載古文及諸家同異徳明蓋博極羣書也<lb/>
<pb n="KR2n0002_SBCK_001-40a"/>
　　　羣經音辨七卷<lb/>
右皇朝賈昌朝撰先是大臣稽古不過秦漢引經議<lb/>
政蓋自昌朝始此書以古今多通借音詁乃辨正之<lb/>
凢五門<lb/>
　　　禮部韻畧五卷<lb/>
右皇朝丁度等撰元祐中孫諤蘇軾再加詳定<lb/>
　　　類篇四十九卷<lb/>
右皇朝景祐中丁度受詔修類篇至熙寜中司馬光<lb/>
始奏音文三萬一千三百一十九重音二萬一千八<lb/>
百四十六以説文為本<lb/>
<pb n="KR2n0002_SBCK_001-40b"/>
　　　集韻十卷<lb/>
右皇朝丁度李淑與宋祁鄭戬王洙賈昌朝同定字<lb/>
五萬三千五百二十五比舊增二萬七千三百三十一<lb/>
　　　龍龕手種三卷<lb/>
右契丹僧行均撰凢二萬六千四百三十字注十六<lb/>
萬三千一百餘字僧智光為之後題云統和十五年<lb/>
丁酉按紀年通譜邪律隆緒嘗改元統和丁酉至道<lb/>
三年也沈存中言契丹書禁甚嚴傳入中國者法皆<lb/>
死熙寜中有人自虜中得此書入傅欽之家蒲傳正<lb/>
帥浙西取以刻板其末題云重熙二年序蒲公削去<lb/>
<pb n="KR2n0002_SBCK_001-41a"/>
之今本乃云統和非重熙豈存中不見舊題妄記之邪<lb/>
　　　佩觹三卷<lb/>
右皇朝郭忠恕撰上篇論古今傳記小學異同極為<lb/>
辨博<lb/>
　　　切韻指玄論三卷<lb/>
右皇朝王宗道撰論字之五音清濁<lb/>
　　　四聲等第圖一卷<lb/>
右皇朝僧宗彦撰切韻之訣也<lb/>
　　　説文解字十五卷<lb/>
右漢許慎纂李陽氷刋定偽唐徐鉉再是正之又增<lb/>
<pb n="KR2n0002_SBCK_001-41b"/>
加其闕字<lb/>
　　　字説二十卷<lb/>
右皇朝王安石介甫撰蔡卞謂介甫晚年閒居金陵<lb/>
以天地萬物之理著為此書與易相表裏云而元祐<lb/>
中言者指其糅雜釋老穿鑿破碎聾瞽學者特禁<lb/>
絶之<lb/>
　　　陸氏埤雅二十卷<lb/>
右皇朝陸佃農師撰書載虫魚鳥獸草木名物喜採<lb/>
俗説然王安石客也而其學不專主王氏亦特立者<lb/>
　　　字説偏傍音釋一卷字説疊解備檢一卷<lb/>
<pb n="KR2n0002_SBCK_001-42a"/>
右不見撰人姓名<lb/>
　　　押韻六卷<lb/>
右皇朝張孟撰緝六藝諸子三史句語依韻編入以<lb/>
備舉子試詩賦之用<lb/>
　　　復古編三卷<lb/>
右皇朝張守謙中撰守自㓜喜小篆年六十成此書<lb/>
三千言據古説文以為正其㸃畫之微轉側縱横髙<lb/>
下曲直毫髪有差則形聲頓異自陽冰前後名人格<lb/>
以古文徃徃而失其精且博如此<lb/>
　　　鍾鼎篆韻七卷<lb/>
<pb n="KR2n0002_SBCK_001-42b"/>
右皇朝薛尚功集元祐中呂大臨所載僅數百字政<lb/>
和中王楚所傳亦不過數千字今是書所録凢一萬<lb/>
一百二十有五<lb/>
　　　淳化法帖十卷<lb/>
右皇朝淳化中出禁中所藏歷代君臣書命刋之板<lb/>
後大臣二府皆以賜焉歐陽公云徃時禁中火焚其<lb/>
板或云尚在但不賜爾<lb/>
　　　武陵法帖二十二卷<lb/>
右皇朝王若谷以祕閣法帖合潭絳臨江汝海諸帖<lb/>
參校有無補其遺逸成是書鼎中張斛刋之石<lb/>
<pb n="KR2n0002_SBCK_001-43a"/>
　　　法帖釋文十卷<lb/>
右淳化法帖既巳焚板元祐中有劉次荘者模刻之<lb/>
石復取帖中草書世所病讀者為釋文行於世<lb/>
　　　考古圖十卷<lb/>
右皇朝呂大臨與叔撰裒諸家所藏三代秦漢尊彛<lb/>
鼎敦之屬繪之于幅而辨論形制文字<lb/>
　　　愽古圖三十卷<lb/>
右皇朝王楚集三代秦漢彛器繪其形範辨其欵識<lb/>
增多呂氏考古十倍<lb/>
　　　鍾鼎欵識二十卷<lb/>
<pb n="KR2n0002_SBCK_001-43b"/>
右皇朝薛尚功編考古博古之類然猶為詳備<lb/>
　　　博雅十卷<lb/>
右隋曹憲撰魏張揖嘗採蒼雅遺文為書名曰廣雅<lb/>
憲因揖之説附以音觧避煬帝諱更之為博云後有<lb/>
張揖表<lb/>
昭徳先生郡齋讀書志卷第一下<lb/>
</p>
<p>
</p>
  </div>
</body>
</text>
</TEI>
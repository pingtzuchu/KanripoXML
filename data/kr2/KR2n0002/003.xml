<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0002_SBCK_003-1a"/>
昭德先生郡齋讀書志卷第三上<lb/>
子部其類十六一曰儒家類二曰道家類三曰法家<lb/>
類四曰名家類五曰墨家類六曰縱横類七曰雜家<lb/>
類八曰農家類九曰小說類十曰天文暦筭類十一<lb/>
曰兵家類十二曰類家類十三曰雜藝類十四曰醫<lb/>
書類十五曰神仙類十六曰釋書類序九流者以謂<lb/>
皆出於先王之官咸有所長及失其傳故各有弊非<lb/>
道本然特學者之過也是以録之又以醫卜技藝亦<lb/>
先王之所不廢故附於九流之末夫儒墨名法先王<lb/>
之教醫卜技藝先王之政其相附近也固冝昔劉歆<lb/>
<pb n="KR2n0002_SBCK_003-1b"/>
既録神仙之書而王儉又録釋氏今亦循之者何哉<lb/>
自漢以後九流䆮微隋唐之間又尚辭章不復問義<lb/>
理之實雖以儒自名者亦不知何等為儒術矣况其<lb/>
次者㢤百家壅底正塗之弊雖息而神仙服食之説<lb/>
盛釋氏因果之教興雜然與儒者抗衡而意常先之<lb/>
不為所惑者鮮矣其為患又甚於漢蓋彼八家皆有<lb/>
𥙷於時特學者失之而莊老猶足以亡晉申商猶足<lb/>
以滅秦况二教無意於世不自附於聖人若學而又<lb/>
失之則其禍將如何故存之以為世戒云<lb/>
　　儒家類<lb/>
<pb n="KR2n0002_SBCK_003-2a"/>
　　　曾子二卷<lb/>
右魯曾參撰漢藝文志曽子十八篇隋志曽子二卷<lb/>
目一卷唐志曾子二卷今世傳曽子二卷十篇本也<lb/>
有題曰傳紹述本豈樊宗師歟視隋亡目一篇考其<lb/>
書已見於大戴禮漢有禮經七十篇后氏戴氏記百<lb/>
三十一篇七十子後學者所記是時未有大小戴之<lb/>
分不知曽子在其中歟否也予從父詹事公嘗病世<lb/>
之人莫不尊事孟子而知子思中庸者盖寡知子思<lb/>
中庸者雖寡而知讀曾子者殆未見其人也是以文<lb/>
字囬舛謬誤乃以家藏曾子與温公所藏大戴參校<lb/>
<pb n="KR2n0002_SBCK_003-2b"/>
頗為是正而盧注遂行於曽子云<lb/>
　　　子思子一卷<lb/>
右周孔伋字子思撰四庫書目中無之載孟軻問牧<lb/>
民之道何先子思曰先利之曰君子之教民者亦仁<lb/>
義而已何必曰利仁義者固所以利之也上不仁則<lb/>
下不得其所上不義則下樂為詐此為不利大矣故<lb/>
易曰利者義之和也又曰利用安身以崇德也此皆<lb/>
利之大者也温公采之著之於通鑑<lb/>
　　　孟子十四卷<lb/>
右魯孟軻撰漢趙𡵨注自為章指折十四篇序云軻<lb/>
<pb n="KR2n0002_SBCK_003-3a"/>
鄒人戰國時以儒術干諸侯不用退與公孫丑萬章<lb/>
之徒難疑荅問著書七篇三萬四千六百八十五言<lb/>
按此書韓愈以為弟子所㑹集非軻自作今考於軻<lb/>
之書則知愈之言非妄發也其書載孟子所見諸侯<lb/>
皆稱謚如齊宣王梁惠王梁襄王滕定公滕文公魯<lb/>
平公是也夫死然後有謚軻著書時所見諸侯不應<lb/>
皆死且惠王元年至平公之卒凢七十七年孟子見<lb/>
惠王王目之曰叟必已老矣决不見平公之卒也故<lb/>
子以愈言為然<lb/>
　　　孟子音義二卷<lb/>
<pb n="KR2n0002_SBCK_003-3b"/>
右皇朝孫奭等撰大中祥符中𬒳　㫖校正孟子因<lb/>
以張鎰于公著音義參考成書上之<lb/>
　　　五臣解孟子十四卷<lb/>
右皇朝范祖禹孔武仲呉安詩豐稷呂希哲元祐中<lb/>
同在經筵所進講義貫穿史傳辝㫖精贍<lb/>
　　　撗渠孟子解十四卷<lb/>
右皇朝張載子厚撰并孟子統説附于後<lb/>
　　　荀子二十卷<lb/>
右趙荀况撰漢劉向校定除其重複著三十二篇為<lb/>
十二卷題曰新書稱卿趙人名况當齊宣王威王之<lb/>
<pb n="KR2n0002_SBCK_003-4a"/>
時聚天下賢士稷下是時荀卿為秀才年十五始來<lb/>
遊學至齊襄王時荀卿最為老師後適楚相春申君<lb/>
以為蘭陵令已而歸趙按威王死其子嗣立是為宣<lb/>
王楚考烈王𥘉黄歇始相年表自齊宣王元年至楚<lb/>
考烈王元年凢八十一年則荀卿去楚時僅百嵗矣<lb/>
　　　新書十卷<lb/>
右漢賈誼撰著事勢連語雜事凢五十八篇劉向校<lb/>
定除其重複者或取漢書誼傳附于後<lb/>
　　　范氏注太玄經十卷<lb/>
右漢揚雄撰雄字子雲凖易而作太玄覃思渾天書<lb/>
<pb n="KR2n0002_SBCK_003-4b"/>
為三方九州二十七部八十一家以三相乘為八十<lb/>
一首首為九賛共七百二十九賛二賛當一度以盡<lb/>
周天三百六十五度又為踦二賛以當四分度之一<lb/>
以五行為一家起于中孚而終於頥范望字叔明晉<lb/>
人也為解其序云子雲著玄桓譚以為絶倫張衡擬<lb/>
五經自侯芭受業之後希有傳者建安中宋衷陸績<lb/>
解釋之文字繁猥今以陸為本録宋所長訓理其義<lb/>
為十卷且以首分居本經之上以測散處賛辭之下<lb/>
其前又有陸績序以子雲為聖人云<lb/>
　　　太玄經十卷<lb/>
<pb n="KR2n0002_SBCK_003-5a"/>
右皇朝徐庸注庸慶暦間人也以范望解指義不的<lb/>
因王涯林氏諸解重為之注取王涯説玄附於後及<lb/>
自為玄頥通名之為太玄性緫其自序云尔又多改<lb/>
其文字如以杚為仡以㛂為㛂以牡凢為札乃以半<lb/>
為手以孿為㝈以稚為推之類其所謂林氏者林瑀也<lb/>
　　　太玄經䟽十八卷<lb/>
右皇朝郭元亨撰元亨序云昔揚雄作玄傳之侯芭<lb/>
後獨有張衡桓譚張華見而稱嘆呉郡鄒伯歧求本<lb/>
不能得宋衷為訓解陸績為注解皆未明白范叔明<lb/>
王涯皆注之元亨在蜀自淳化末迄于祥符八年僅<lb/>
<pb n="KR2n0002_SBCK_003-5b"/>
三十年撰成今䟽又云太玄潤色於君平未知出何<lb/>
書也<lb/>
　　　法言十三卷<lb/>
右漢揚雄撰皇朝司馬光集晉李軌唐柳宗元皇朝<lb/>
宋咸呉祕注雄好古學見諸子各以其知舛駮不與<lb/>
聖人同是非頗謬於經故人時有問雄者常用法應<lb/>
之譔以為十三卷象論語號曰法言每篇復為序賛<lb/>
以發其大意<lb/>
　　　新序十卷<lb/>
右漢劉向撰向當成帝時典校書因採傳記行事百<lb/>
<pb n="KR2n0002_SBCK_003-6a"/>
家之言刪取正辭美義可勸戒者為新序説苑共五<lb/>
十篇新序陽朔元年上世傳本多亡闕　皇朝曾子<lb/>
固在館中自校正其訛舛而綴緝其放逸久之新序<lb/>
始復全<lb/>
　　　説苑二十卷<lb/>
右漢劉向撰以君道臣術建本立節貴德復恩政理<lb/>
尊賢正諫法誡善説奉使權謀至公指式談叢雜言<lb/>
辦物修文為目鴻嘉四年上之闕第十三卷曾子固<lb/>
校書自謂得十五篇於士大夫家與崇文舊書五篇合<lb/>
為二十篇而叙然止是折十九卷作修文上下篇耳<lb/>
<pb n="KR2n0002_SBCK_003-6b"/>
　　　鹽鐵論十卷<lb/>
右漢桓寛次公撰寛汝南人孝昭時丞相御史與賢<lb/>
良文學論鹽鐵事因撰次之<lb/>
　　　潜夫論十卷<lb/>
右後漢王符撰在和安之世耿介不同於俗遂不得<lb/>
進隱居注書二十餘篇以譏當時失得不欲彰顯其<lb/>
名故號潜夫云<lb/>
　　　中論二卷<lb/>
右後漢徐幹所撰幹鄴下七子之一人也仕魏王國<lb/>
文學建安之間嫉詞人美麗之文不能敷散道教故<lb/>
<pb n="KR2n0002_SBCK_003-7a"/>
著中論二十餘篇辭義典雅當世嘉之此本無復三<lb/>
年制役二篇<lb/>
　　　家訓七卷<lb/>
右北齊顔之推撰之推本梁人所著凢二十篇述立<lb/>
身治家之法辯正時俗之謬以訓諸子孫<lb/>
　　　續家訓八卷<lb/>
右皇朝董正功撰續顔氏之書<lb/>
　　　家範十卷<lb/>
右皇朝司馬光君實撰取經史所載賢聖修身齊家<lb/>
之法分十九門編類以訓子孫<lb/>
<pb n="KR2n0002_SBCK_003-7b"/>
　　　正蒙書十卷<lb/>
右皇朝張載子厚撰張舜民嘗乞追贈載于朝云横<lb/>
渠先生張載著書萬言名曰正蒙隂陽變化之端仁<lb/>
義道德之理死生性命之分治亂國家之經罔不究<lb/>
通方之前人其孟軻揚雄之流乎<lb/>
　　　潜虚一卷<lb/>
右皇朝司馬光擬太玄撰此書以五行為本五五相<lb/>
乘為二十五兩之得五十首有氣體性名行變解七<lb/>
圖然其辭有闕者盖未成也其手寫草藁一通今在<lb/>
子徤姪房<lb/>
<pb n="KR2n0002_SBCK_003-8a"/>
　　　帝學十卷<lb/>
右皇朝范祖禹編纂自古賢君下迨　祖宗務學事<lb/>
跡為一編以勸講<lb/>
　　　理窟二卷<lb/>
右題曰金華先生未詳何人為程張氏之學者<lb/>
　　　文中子中説十卷<lb/>
右隋王通之門人共集其師之語為是書通行事於<lb/>
史旡考焉隋唐通録稱其有穢行為史臣所削今觀<lb/>
中説其迹徃徃僣聖人摸擬竄竊有深可恠笑者獨<lb/>
貞觀時諸將相若房杜李魏二温王陳皆其門人予<lb/>
<pb n="KR2n0002_SBCK_003-8b"/>
嘗以此為疑及見關朗李德林薛道衡事然後知其<lb/>
皆妄也通生於開皇四年而德林卒以十一年通適<lb/>
八歲固未有門人通仁壽四年嘗一到長安時德林<lb/>
卒已九載矣其書乃有予在長安德林請見歸援琴<lb/>
鼓蕩之什門人皆霑襟關㓪在太和中見魏孝文自<lb/>
大和丁巳至通生之年甲辰盖一百七年矣而其書<lb/>
有問禮於關子明隋書薛道衡傳稱道衡仁壽中出<lb/>
為襄州緫管至焬帝即位召還本紀仁壽二年九月<lb/>
襄州緫管周揺卒道衡之出當在此年也通仁壽四<lb/>
年始到長安是年高祖崩蓋仁壽末也又隋書稱道<lb/>
<pb n="KR2n0002_SBCK_003-9a"/>
衡子収𥘉生即出繼族父孺飬於孺宅至於長成不<lb/>
識本生其書有内史薛公見子於長安語子収曰汝<lb/>
徃事之用此三事推焉則以房杜輩爲門人抑又可<lb/>
知也<lb/>
　　　删孟<lb/>
右皇朝馮休撰其序云觀孟軻書時有叛違經者殆<lb/>
軻之没其門人妄有附益耳將刪去之懼得罪於獨<lb/>
見遂著書十七篇以别其偽其後温公蘇子瞻皆嘗<lb/>
疑軻之言有與經不合者蓋始於休云<lb/>
　　　太玄經解十卷并發隱三卷釋文一卷<lb/>
<pb n="KR2n0002_SBCK_003-9b"/>
右皇朝張察撰嘉祐中成都帥蔣堂獻其書于朝詔<lb/>
書寵奬賜號同退處士實録稱察字隱之雙流人通<lb/>
經術善属文性恬淡屏居林泉以飬生治氣為事<lb/>
　　道家類<lb/>
　　　河上公注道德經二卷<lb/>
右李耳撰以周平王四十二年授關尹喜凢五千七<lb/>
百四十有八言八十一章言道德之㫖其末云使民<lb/>
復結繩而用之蓋三皇之道也河上公注晉葛洪曰<lb/>
河上公者莫知其姓名漢孝文時居河之上侍郎裴<lb/>
偕言其通老子孝文詣問之即授素書道德經章句<lb/>
<pb n="KR2n0002_SBCK_003-10a"/>
二卷其書頗言吐故納新按摩步引之術近神仙家<lb/>
也傳奕謂常善救人故無棄人常善救物故無棄物<lb/>
四句古本無有獨得於河上公耳<lb/>
　　　老子䟽六卷<lb/>
右唐玄宗撰玄宗既為注又為䟽六卷唐藝文志有<lb/>
之天寶中加號玄邁道德經世不稱之嘗以河上公<lb/>
本校之不同者百餘字以校世傳本當乙者五字當<lb/>
注者五十五字當塗者三十八字最與御注不同如<lb/>
此云天下柔弱莫過於水而堅强者莫能勝以無能<lb/>
易之而御注作天下莫柔弱於水而故堅强者莫之<lb/>
<pb n="KR2n0002_SBCK_003-10b"/>
能先以其無以易之也如此本云恬惔為上勝而不<lb/>
美而美之者是樂殺人者不可得志於天下矣吉事<lb/>
尚左凶事尚右偏將軍處左上將軍處右言以喪禮<lb/>
處之御注本恬惔為上故不美也若美必樂之樂之<lb/>
者是樂殺人也夫樂殺人者不得志於天下矣故吉<lb/>
事尚左凶事尚右偏將軍處左上將軍處右言以喪<lb/>
禮處之其不同至如此<lb/>
　　　三十家注老子八卷<lb/>
右唐蜀郡岷山道士張君相集河上公嚴遵君平王<lb/>
弼輔嗣郭象子玄鐘㑹士秀孫登公和羊祐叔子羅<lb/>
<pb n="KR2n0002_SBCK_003-11a"/>
什盧𥙿仲儒劉仁㑹顧歡景怡陶隱居松靈仙裴處<lb/>
恩杜弼節解張憑張嗣臧玄静大孟小孟竇略宋文<lb/>
明禇糅劉進喜蔡子晃成玄英車惠弼等注君相稱<lb/>
三十家而列其名止二十有九蓋君相自爲一家言<lb/>
并數之尔君相不知何時人而謂成玄英爲　皇朝<lb/>
道士則唐天寶後人也絶學無憂一句在絶聖棄知<lb/>
章下以唯之與阿别爲一章與諸本不同<lb/>
　　　老子指歸十三卷<lb/>
右漢嚴遵撰谷神子注本理國修身清淨無爲之説<lb/>
按唐志有嚴遵指歸四十卷馮廓注指歸十三卷此<lb/>
<pb n="KR2n0002_SBCK_003-11b"/>
本有序注而題谷神子疑即廓也<lb/>
　　　王介甫注老子二卷王元澤注二卷吕吉甫<lb/>
　　　注二卷陸佃注二卷劉仲平注二卷<lb/>
右皇朝王安石介甫注介甫平生最喜老子故解釋<lb/>
最所致意如無名天地之始有名萬物之母常無欲<lb/>
以觀其妙常有欲以觀其徼皆於有無字下斷句與<lb/>
先儒不同他皆類此後其子雱其黨吕惠卿陸佃劉<lb/>
仲平皆有老子注<lb/>
　　　蘇子由注老子二卷<lb/>
右皇朝蘇轍子由注子由謫官筠州頗與學浮屠者<lb/>
<pb n="KR2n0002_SBCK_003-12a"/>
游而有所得焉於是解老子中庸曰喜怒哀樂未發<lb/>
之謂中發而皆中節之謂和致中和天地位焉萬物<lb/>
育焉此非佛法而何六祖謂不思善不思惡則喜怒<lb/>
哀樂之未發也盖中者佛法之異名而和者六度萬<lb/>
行之揔目也致中極和而天地萬物生於其間此非<lb/>
佛法何以當之天下無二道而所以治人則異古之<lb/>
聖人中心行道而不毁世法以此耳故解老子亦時<lb/>
有與佛法合者其自序如此其解是謂襲明以為釋<lb/>
氏傳燈之類<lb/>
　　　劉巨濟注老子二卷<lb/>
<pb n="KR2n0002_SBCK_003-12b"/>
右皇朝劉涇巨濟注涇蜀人篤志于學文詞竒偉早<lb/>
登蘇子瞻之門晚受知于蔡京除太學博士<lb/>
　　　文子十二篇<lb/>
右李暹注其傳曰姓辛氏葵丘濮上人號曰計然范<lb/>
蠡師事之本受業於老子文子録其遺言為十二篇<lb/>
云按劉向録文子九卷而巳唐志録暹注與今篇次<lb/>
同豈暹折之歟顔籕以其與孔子並時而稱周平王<lb/>
問疑依託者然三代之書經秦火之後幸而存者其<lb/>
錯亂參差類如此小雅周公作也而有張仲孝友列<lb/>
子鄭穆公時人而有子陽餽粟是也李暹師事僧般<lb/>
<pb n="KR2n0002_SBCK_003-13a"/>
若流支蓋元魏人也<lb/>
　　　列子冲虚至德真經八卷<lb/>
右鄭列禦冦撰禦冦劉向校定八篇云繆公時人學<lb/>
本於黄帝老子清虚無為務宗不競其寓言與莊周<lb/>
類晉張湛注唐號冲虚真經　皇朝加至德之號力<lb/>
命篇言壽夭不存於葆飬窮逹不係乎智力皆天之<lb/>
命也楊朱篇言肆耳目之欲而不恤生之危縱酒色<lb/>
之娯而不顧名之醜是之謂制命於内劉向以二義<lb/>
乖皆不似一家之言予以為非也道家之學本謂世<lb/>
衰道喪物偽滋起或騁智力以圖利不知張毅之走<lb/>
<pb n="KR2n0002_SBCK_003-13b"/>
高門竟以病殞或背天真以徇名不知伯夷之在首<lb/>
陽因以餒終是以兩皆排擯欲使好利者不巧詐以<lb/>
干命好名者不矯妄以失性尔非不同也雖然儒者<lb/>
之道則異乎是雖壽夭窮達之非人力也必修身竢<lb/>
焉以為嵓墻之下而死者非正命也雖知耳目之於<lb/>
聲色有性焉以為其樂也外而不易吾内嗚呼以此<lb/>
自為則為愛已以此教人則為愛人儒者之道所以<lb/>
萬世而無弊歟<lb/>
　　　莊子南華真經十卷<lb/>
右莊周撰晉郭象注周為蒙漆園吏按漢書志書本<lb/>
<pb n="KR2n0002_SBCK_003-14a"/>
五十二篇晉向秀郭象合為三十三篇内篇八外篇<lb/>
十五雜篇十一唐世號南華真經自孔子没天下之<lb/>
道術日散老𥅆始著書垂世而虚無自然之論起周<lb/>
又從而羽翼之棓擊百世之聖人殫殘天下之聖法<lb/>
而不忌其言可謂反道矣自荀卿揚雄以來諸儒莫<lb/>
不闢之而放者猶自謂游方之外尊其學以自肆於<lb/>
是乎禮教之大壞戎狄亂華而天下横流兩晉之禍<lb/>
是巳自熈寧元豐之後學者用意之過見其書末篇<lb/>
論天下之道術雖老聃與其身皆列之為一家而不<lb/>
及孔子莫不以為陽訿孔子而隂尊焉遂引而内之<lb/>
<pb n="KR2n0002_SBCK_003-14b"/>
殊不察其言之指歸宗老氏邪宗孔氏邪既曰宗老<lb/>
氏矣庸詎有隂助孔氏之理也邪至其論道術而有<lb/>
是言蓋不得已耳夫盗之暴也又何嘗不知主人之<lb/>
為主人邪顧可以其智及此遂以為尊我開關揖而<lb/>
進之乎竊懼夫禍之過乎兩晉也<lb/>
　　　南華真經䟽三十三卷<lb/>
右唐成玄英撰本郭象注為之䟽義玄英字子實陜<lb/>
州人隱居東海貞觀五年召至京師加號西華法師<lb/>
永徽中流郁州書成道士王元慶邀文學賈鼎就授<lb/>
大義嵩高山人李利渉為之序䟽云莊周字子休<lb/>
<pb n="KR2n0002_SBCK_003-15a"/>
　　　鶡冠子三卷<lb/>
右按漢志鶡冠子楚人不顯名氏居深山以鶡羽爲<lb/>
冠因自號焉著書十五篇論三才變通古今治亂之<lb/>
道唐柳宗元嘗辯此書非古而韓愈獨稱焉二人皆<lb/>
名儒未知孰是<lb/>
　　　亢倉子二卷<lb/>
右唐柳宗元曰太史公爲莊周列傳稱其爲書畏累<lb/>
亢桑子皆空言無事實今世有亢桑子書其首篇出<lb/>
莊子而益以庸言盖周所云者尚不能有事實又况<lb/>
取其語而益之者其爲空言尤也劉向斑固録書無<lb/>
<pb n="KR2n0002_SBCK_003-15b"/>
亢倉子而今之為術者乃始為之傳注以教於世不<lb/>
亦惑乎按大唐天寶元年詔號亢桑子為洞靈真經<lb/>
然求之不獲襄陽處士王士元謂莊子作庚桑子太<lb/>
史公作亢倉子其實一也取諸子文義類者𥙷其亡<lb/>
今此書乃士元𥙷亡者元不知其故而遽棓撃之可<lb/>
見其鋭于譏議也其書多作古文奇字豈内不足者<lb/>
必假外飾與何璨注<lb/>
　　　素書一卷<lb/>
右題黄石公著凢一千三百六十六言其書言治國<lb/>
治家治身之道而厖亂無統蓋采諸書以成之者也<lb/>
<pb n="KR2n0002_SBCK_003-16a"/>
　　　無盡居士注素書一卷<lb/>
右皇朝張啇英注啇英稱素書凢六篇按漢書黄石<lb/>
公圯上授子房世人多以三略為是蓋誤也晉亂有<lb/>
盗發子房塜玉枕中獲此書云<lb/>
　　　抱扑子内篇二十卷外篇十卷<lb/>
右晉葛洪撰洪字稚川丹陽句容人元帝時累召不<lb/>
就止羅浮山錬丹著書推明飛升之道導飬之理黄<lb/>
白之事二十卷名曰内篇十卷名曰外篇自號抱扑<lb/>
子因以命書<lb/>
　　　隂符經一卷<lb/>
<pb n="KR2n0002_SBCK_003-16b"/>
右唐少室山布衣李筌序云隂符經者黄帝之書或<lb/>
曰受之廣成子或曰受之玄女或曰黄帝與風后玉<lb/>
女論隂陽六甲退而自著其事隂者暗也符者合也<lb/>
天機暗合於事機故曰隂符　皇朝黄庭堅魯直嘗<lb/>
跋其後云隂符出於筌熟讀其文知非黄帝書也蓋<lb/>
欲其文奇古反詭譎不經盖糅雜兵家語又妄託子<lb/>
房孔明諸賢訓注尤可笑惜不經柳子厚一掊擊也<lb/>
　　法家類<lb/>
　　　管子十八卷<lb/>
右齊管夷吾撰書冨國之要述輕重九府取人之制<lb/>
<pb n="KR2n0002_SBCK_003-17a"/>
劉向校八十一篇今亡一篇五十八篇有注解桉杜<lb/>
佑指略序云房玄齡所注或云唐尹知章注未詳<lb/>
　　　韓子二十卷<lb/>
右韓非撰非韓諸公子喜刑名法術以冨國彊兵法<lb/>
制之䇿干韓王不用作孤憤五蠧説林説難十餘萬<lb/>
言秦王見書嘆曰得此人與之游死不恨急攻韓得<lb/>
非後用李斯之毁下吏治赦之不及<lb/>
　　　商子五卷<lb/>
右秦公孫鞅撰魏之庶孽相秦封商好刑名之學秦<lb/>
委以政遂致富彊卒以刻薄致誅所著本二十九篇<lb/>
<pb n="KR2n0002_SBCK_003-17b"/>
今亡者三篇<lb/>
　　名家類<lb/>
　　　尹文子三卷<lb/>
右仲長氏所定尹文子篇序稱文子當齊宣王時居<lb/>
稷下學於公孫龍龍稱之而前漢藝文志叙此書在<lb/>
龍書上顔師古謂文嘗説齊宣王在龍之前史記云<lb/>
公孫龍客于平原君君相趙惠文王惠文王元年齊<lb/>
宣没已四十餘歲矣則知文非學於龍者也今觀其<lb/>
書雖專言刑名然亦宗六藝數稱仲尼其叛道者盖<lb/>
鮮豈若龍之不宗賢聖好恠妄言哉李獻臣云仲長<lb/>
<pb n="KR2n0002_SBCK_003-18a"/>
氏統也熈伯繆襲字也傳稱統卒於獻帝遜位之年<lb/>
而此云黄初末到京師豈史之誤乎此本冨順李氏家<lb/>
所藏者謬誤殆不可讀因為是正其甚者疑則闕焉<lb/>
　　　鄧析子二卷<lb/>
右鄧析二篇文字訛缺或以繩為澠以巧為功頗為<lb/>
是正其謬且撮其㫖意而論之曰先王之世道德修<lb/>
明以義為輔誥命謨訓則著之書諷頌箴規則寓之<lb/>
詩禮樂以彰善春秋以懲惡其始雖若不同而其歸<lb/>
則合猶天地之勢殊而育物之化均寒暑之氣異而成<lb/>
歲之功一豈非出於道德而然邪自文武既没王者不作<lb/>
<pb n="KR2n0002_SBCK_003-18b"/>
道德昧於天下而仁義幾于熄百家之説<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>起各求<lb/>
自附於聖人而不見夫道之大全以其私知臆説譁<lb/>
世而惑衆故九流皆出於晚周其言各有所長而不<lb/>
能無所失其長盖或有見於聖人而所失盖各奮其<lb/>
私知故明者審取舍之而已然則析之書豈可盡廢<lb/>
哉左傳曰駟歂殺析而用其竹刑班固録析書於名<lb/>
家之首則析之學盖兼名法家也今其書大㫖訐而<lb/>
刻真其言也無可疑者而其間時勦取他書頗駮雜<lb/>
不倫豈後人附益之與<lb/>
　　　人物志三卷<lb/>
<pb n="KR2n0002_SBCK_003-19a"/>
右魏劉邵撰凢一十二篇偽凉劉昞注以人物情性<lb/>
志氣不同當審察材理各分等列云<lb/>
　　墨家類<lb/>
　　　墨子五十卷<lb/>
右宋墨翟撰戰國時為宋大夫著書七十一篇以貴<lb/>
儉兼愛尊賢右鬼非命尚同為説云荀孟皆非之而<lb/>
韓愈獨謂辨生於末學非二師之道本然也<lb/>
　　　晏子春秋十二卷<lb/>
右齊晏嬰也嬰相景公此書著其行事及諫諍之言<lb/>
昔司馬遷讀而高之而莫知其所以為書或曰晏子<lb/>
<pb n="KR2n0002_SBCK_003-19b"/>
之後為之唐柳宗元謂遷之言乃然以為墨子之徒<lb/>
有齊人者為之墨好儉名世故墨子之徒尊著其事<lb/>
以増高為已術者且其㫖多尚同兼愛非樂節用非<lb/>
厚葬乆喪非儒明鬼皆出墨子又徃徃言墨子聞其<lb/>
道而稱之此甚顯白自向歆彪周皆録之儒家非是<lb/>
後冝列之墨家今從宗元之説云<lb/>
　　縱横家類<lb/>
　　　鬼谷子三卷<lb/>
右鬼谷先生撰按史記戰國時隱居頴川陽城之鬼<lb/>
谷因以自號長於飬性治身蘇秦張儀師之受縱横<lb/>
<pb n="KR2n0002_SBCK_003-20a"/>
之事叙謂此書即授秦儀者捭闔之術十三章本經<lb/>
持樞中經三篇梁陶弘景注柳子厚嘗曰劉向班固<lb/>
録書無鬼谷子鬼谷子後出而嶮盩峭薄恐其言妄<lb/>
亂世難信尤者晚乃益出七術恠謬異甚言益隘使<lb/>
人猖狂失守來鵠亦曰鬼谷子昔教人詭紿激訐揣<lb/>
測憸滑之術悉備於章學之者惟儀秦而已始椑闔<lb/>
飛䈤實今之常態是知漸漓之後不讀鬼谷子書者<lb/>
其行事皆得自然符契也昔倉頡作文字鬼為之哭<lb/>
不知鬼谷作是書鬼何為邪世人欲知鬼谷子者觀<lb/>
二子言略盡矣故掇其大要著之篇<lb/>
<pb n="KR2n0002_SBCK_003-20b"/>
　　　戰國䇿三十三卷<lb/>
右漢劉向校定三十三篇東西周各一秦五齊六楚<lb/>
趙魏各四韓燕各三宋衛舊有五號向以為皆戰國<lb/>
時游士䇿謀改定今名其事則上繼春秋下訖楚漢<lb/>
之起凢二百四十五年崇文緫目多闕至　皇朝曾<lb/>
鞏校書訪之士大夫家其書始復完漢高誘注今上<lb/>
十篇餘逸歴代以其記諸國事載於史類予謂其紀<lb/>
事不皆實録難盡信蓋出學縱横者所著當附于縱<lb/>
横家云<lb/>
　　雜家類<lb/>
<pb n="KR2n0002_SBCK_003-21a"/>
　　　吕氏春秋二十六卷<lb/>
右秦吕不韋撰後漢高誘注按史記不韋傳云不韋<lb/>
相秦招致辨士厚遇之使人人著所文集論以為八<lb/>
覽六論十二紀二十餘萬言以為備天地萬物古今<lb/>
之事號曰吕氏春秋布咸陽市門懸千金其上延諸<lb/>
侯遊士賔客有能增損一字予千金<lb/>
　　　淮南子二十一卷<lb/>
右漢劉安撰安淮南厲王子也襲封招致儒士賔客<lb/>
講道德緫統仁義作為内書二十一篇後漢許慎注<lb/>
慎標其首皆曰間詁次曰淮南鴻烈自名注曰記上<lb/>
<pb n="KR2n0002_SBCK_003-21b"/>
第七十九闕<lb/>
　　　子華子十卷<lb/>
右其傳曰子華子程氏名本晉人也劉向校定其書<lb/>
桉莊子稱子華子見韓昭侯陸德明以為魏人既不<lb/>
合又藝文志不録子華子書觀其文辭近世依託為<lb/>
之者也其書有子華子為趙簡子不悦又有秦襄之<lb/>
卒在春秋前而趙簡子與孔子同時相去幾二百年<lb/>
其抵捂類如此且多字説繆誤淺陋殆元豐以後舉<lb/>
子所為爾<lb/>
　　　論衡三卷<lb/>
<pb n="KR2n0002_SBCK_003-22a"/>
右後漢王充仲任撰充好論説始如詭異終有實理<lb/>
以俗儒守文多失其真乃閉門潜思户牖墻壁各置<lb/>
刀筆著論衡八十五篇釋物類同異正時俗嫌疑後<lb/>
蔡邕得之祕玩以為談助云<lb/>
　　　金樓子十卷<lb/>
右梁元帝撰繹書十五篇論歴古興王之迹箴戒立<lb/>
言志恠雜說自叙著書聚書通曰金樓子者在藩時<lb/>
自號<lb/>
　　　長短經十卷<lb/>
右唐趙㽔撰論王覇機權正變長短之術凢六十三<lb/>
<pb n="KR2n0002_SBCK_003-22b"/>
篇第十九載兵權隂謀云<lb/>
　　　致理書十卷<lb/>
右唐朱朴撰乾寧中為國子毛詩愽士論述時務凢<lb/>
五十篇上之<lb/>
　　　事始三卷<lb/>
右唐劉孝孫等撰太宗命諸王府官以事名類推原<lb/>
𥘉始凢二十六門以教始學諸王云<lb/>
　　　續事始五卷<lb/>
右偽蜀馮鑑廣孝孫所著<lb/>
　　　事原録<lb/>
<pb n="KR2n0002_SBCK_003-23a"/>
右皇朝朱繪撰其書事始之類也<lb/>
　　　炙轂子雜録注解五卷<lb/>
右唐王叡撰二儀實録古今注載事物之始樂府題<lb/>
載樂府所由起叡輯纂數家之言正誤闕疑𥙷遺削<lb/>
冗併歸一編云<lb/>
　　　宋齊丘化書六卷<lb/>
右偽唐宋齊丘子嵩撰張耒文潜嘗題其後云齊丘<lb/>
之智特犬鼠之雄耳蓋不足道其為化書雖皆淺機<lb/>
小數亦微有以見於黄老之所謂道德其能成功有<lb/>
以也文章頗亦高簡有可喜者其言曰君子有奇智<lb/>
<pb n="KR2n0002_SBCK_003-23b"/>
天下不親雖聖人出斯言不廢<lb/>
　　農家類<lb/>
　　　齊民要術十卷<lb/>
右元魏賈思勰撰記民俗歲時治生種蒔之事凢九<lb/>
十二篇<lb/>
　　　四時纂要五卷<lb/>
右唐韓諤撰諤徧閲農書取廣雅爾雅定土産取月<lb/>
令家令叙時冝採沉勝種樹之書掇崔寔試糓之法<lb/>
兼删韋氏月録齊民要術編成<lb/>
　　　歲華紀麗四卷<lb/>
<pb n="KR2n0002_SBCK_003-24a"/>
右唐韓諤撰分四時十二月節序以事實為偶儷之<lb/>
句附著之<lb/>
　　　錢譜十卷<lb/>
右梁顧烜嘗撰錢譜一卷唐張台亦有錢録兩卷<lb/>
皇朝紹聖間李孝美以兩人所纂升錯増廣成十卷<lb/>
分八品云<lb/>
　　　錢譜十卷<lb/>
右皇朝董逌撰逌之祖嘗得古錢百令逌考次其文<lb/>
譜之以前世帝王世次為序且言梁顧烜唐封演之<lb/>
譜漫汗蔽固不可用其譜自太昊葛天氏至堯舜夏<lb/>
<pb n="KR2n0002_SBCK_003-24b"/>
商皆錢弊其穿鑿誕妄至此<lb/>
　　　茶經三卷<lb/>
右唐陸羽鴻漸撰載産茶之地造作器具古今故事<lb/>
分十門<lb/>
　　　煎茶水記一卷<lb/>
右唐張又新撰其所嘗水凢二十種因第其味之優劣<lb/>
　　　茶譜一卷<lb/>
右魏偽蜀毛文錫撰記茶故事其後附以唐人詩文<lb/>
　　　建安茶録三卷<lb/>
右皇朝丁謂撰録建安園焙之數圖其器具叙採制<lb/>
<pb n="KR2n0002_SBCK_003-25a"/>
入貢法式<lb/>
　　　北菀拾遺一卷<lb/>
右皇朝劉异採新聞遺事附丁晉公茶經之末<lb/>
　　　𥙷茶經一卷<lb/>
右皇朝周綘以陸羽茶經不載建安故𥙷之<lb/>
　　　試茶録二卷<lb/>
右皇朝蔡襄撰記其烹試之法<lb/>
　　　東谿試茶録一卷<lb/>
右皇朝宋子安集拾丁蔡之遺<lb/>
　　　荔支譜一卷荔支故事一卷<lb/>
<pb n="KR2n0002_SBCK_003-25b"/>
右皇朝蔡襄撰記建安荔支凢三十餘種古今故事<lb/>
　　　酒經三卷<lb/>
右皇朝朱肱撰記醸酒諸法并麴蘖法<lb/>
　　　續酒譜十卷<lb/>
右唐鄭遨雲叟撰輯古今酒事以續王續之書<lb/>
　　　忘懷録三卷<lb/>
右皇朝元豐中夢上丈人撰所集皆飲食器用之式<lb/>
種藝之方可以資山居之樂者不詳其名氏<lb/>
昭德先生郡齋讀書志卷第三上<lb/>
<pb n="KR2n0002_SBCK_003-26a"/>
<pb n="KR2n0002_SBCK_003-27a"/>
昭德先生郡齋讀書志卷第三下<lb/>
　　小說類<lb/>
　　　太平廣記五百卷<lb/>
右皇朝太平興國初詔李昉等取古今小說編纂成<lb/>
書同太平緫類太平　御覽上之<lb/>
　　　補妬記一卷<lb/>
右古有妬記久巳亡之不知何人輯傳記中婦人嚴<lb/>
妬事以補亡自商周至于唐初<lb/>
　　　吉凶影響十卷<lb/>
右皇朝岑象求編熈寧末閑居江陵散閱載籍見善<lb/>
<pb n="KR2n0002_SBCK_003-27b"/>
惡報應事輙刪潤而記之間有聞見者難於備載亦<lb/>
采摘著于篇<lb/>
　　　文房四譜五卷<lb/>
右皇朝蘇易簡撰集古今筆硯紙墨本原及其故實<lb/>
繼以賦頌述作有徐鉉序<lb/>
　　　紺珠集十三卷<lb/>
右皇朝朱勝非編百家小說成此書序說張燕公有<lb/>
紺珠見之則能記事不忘故以爲名<lb/>
　　　類記六十卷<lb/>
右皇朝曾慥編其序云閑居銀峯因集百家之說纂<lb/>
<pb n="KR2n0002_SBCK_003-28a"/>
成書可以資治體助名教供笑談廣聞見<lb/>
　　　二百家類事六十卷<lb/>
右分門編古今稗官小說成一書雖曰該博但失於<lb/>
太略耳不題人姓氏<lb/>
　　　世說新語十卷<lb/>
右宋劉義慶撰劉孝標注紀東漢以後事分三十八<lb/>
門唐藝文志云劉義慶世說八卷劉孝摽續十卷而<lb/>
崇文揔目止載十卷當是孝摽續義慶元本八卷通<lb/>
成十卷耳一本極詳一本殊略未知孰爲正然其目<lb/>
則同劉知幾頗言非其實録<lb/>
<pb n="KR2n0002_SBCK_003-28b"/>
　　　博物志十卷<lb/>
右晉張華茂先撰周日用注載歷代四方奇物異事<lb/>
首卷有地理略後有讚文<lb/>
　　　述異記二卷<lb/>
右梁任昉撰昉家藏書三萬采前丗異聞成書<lb/>
　　　譚賔録十卷<lb/>
右唐胡璩子温撰皆唐朝史之所遺文武聞人<lb/>
　　　劇談録三卷<lb/>
右康軿字駕言撰乾符中登第書載唐丗故事<lb/>
　　　因話録六卷<lb/>
<pb n="KR2n0002_SBCK_003-29a"/>
右唐趙璘撰字澤章大中衢州刺史記唐史逸事<lb/>
　　　戎幕閑談一卷<lb/>
右唐韋絢撰大和中爲李德裕從事記德裕所談<lb/>
　　　劉公嘉話録一卷<lb/>
右唐韋絢撰劉公謂禹錫絢字文明執誼子也咸通<lb/>
中節度義武㓜從學於禹錫録其話言<lb/>
　　　家學要録一卷<lb/>
右唐栁珵撰採其曾祖彦昭祖芳父冕家集所記累<lb/>
朝典章因革時政得失著此録小說之尤者也<lb/>
　　　常侍言㫖一卷<lb/>
<pb n="KR2n0002_SBCK_003-29b"/>
右唐栁珵記其世父登所著六章上清劉幽求二傅附<lb/>
　　　樹萱録一卷<lb/>
右序謂纂尚書滎陽公所談<lb/>
　　　陸氏集異記二卷<lb/>
右唐陸勲纂語恠之書也凢三十二事<lb/>
　　　資暇三卷<lb/>
右唐李匡乂濟翁撰序稱世俗之談類多訛誤雖有<lb/>
見聞嘿不敢證故著此書上篇正誤中篇譚原下篇<lb/>
本物以資休暇云<lb/>
　　　封氏見聞記五卷<lb/>
<pb n="KR2n0002_SBCK_003-30a"/>
右唐封演撰分門記儒道經籍人物地理雜事且辨<lb/>
俗説訛謬蓋著其所見聞如此<lb/>
　　　芝田録一卷<lb/>
右叙謂嘗憩緱氏故取潘岳西征賦名其書記隋唐<lb/>
雜事未詳何人揔六百條<lb/>
　　　朝野簽載補遺三卷<lb/>
右唐張鷟文成撰分三十五門載唐朝雜事鷟自號<lb/>
浮休子蓋取莊子其生也浮其死也休之義<lb/>
　　　雲溪友議三卷<lb/>
右唐范攄撰記唐開元以後事攄五溪人故以名其書<lb/>
<pb n="KR2n0002_SBCK_003-30b"/>
　　　杜陽雜編三卷<lb/>
右唐蘇鶚字德祥光啓中進士家武功杜陽川雜録<lb/>
廣德以至咸通時事<lb/>
　　　金華子三卷<lb/>
右唐劉崇逺撰金華子崇逺自號也録唐大中後事<lb/>
一本題曰劉氏雜編<lb/>
　　　乾饌子三卷<lb/>
右唐温庭筠撰序謂語恠以恱賔無異饌味之適口<lb/>
故以乾饌命篇<lb/>
　　　幽閑鼓吹一卷<lb/>
<pb n="KR2n0002_SBCK_003-31a"/>
右唐張固撰紀唐二十餘事懿僖間人<lb/>
　　　酉陽雜爼二十卷續十卷<lb/>
右唐叚成式撰自序云縫掖之徒及恠及戯無侵於<lb/>
儒詩書爲大羮史折爼子爲醯醢大小二酉山多藏<lb/>
奇書故名酉陽雜爼分三十門爲三十卷其後又續<lb/>
十卷<lb/>
　　　北夢瑣言三十卷<lb/>
右荆南孫光憲撰取傳畋於江南之夢以其爲髙氏<lb/>
從事在荆江之北故以命篇記唐至五代及十國雜事<lb/>
　　　朝廷卓絶事一卷<lb/>
<pb n="KR2n0002_SBCK_003-31b"/>
右唐陳岠撰記唐朝忠賢卓絶五十事<lb/>
　　　卓異記一卷<lb/>
右唐李翺撰或題云陳翺記唐室功業特異并其臣<lb/>
美事二十七類<lb/>
　　　摭言十五卷<lb/>
右唐王定保撰八十三門記唐朝進士應舉登科雜事<lb/>
　　　宣室志十卷<lb/>
右唐張讀聖朋撰纂輯仙鬼靈異事名曰宣室志者<lb/>
取漢文召見賈生論鬼神之義苗台符爲之序<lb/>
　　　洽聞記三卷<lb/>
<pb n="KR2n0002_SBCK_003-32a"/>
右唐鄭常撰記古今神異詭譎事凢百五十六條或<lb/>
題曰鄭遂<lb/>
　　　續玄恠録十卷<lb/>
右唐李復言撰續牛僧孺書也<lb/>
　　　異聞集十卷<lb/>
右唐陳翰編以傳記所載唐朝竒恠事類爲一書<lb/>
　　　甘澤謡一卷<lb/>
右唐袁郊撰載譎異事九章咸通中久雨卧疾所著<lb/>
故曰甘澤謡<lb/>
　　　稽神録十卷<lb/>
<pb n="KR2n0002_SBCK_003-32b"/>
右南唐徐鉉撰記恠神之事序稱自乙未歲至乙卯<lb/>
凢二十年僅百五十事楊大年云江東布衣蒯亮好<lb/>
大言夸誕鉉喜之舘于門下稽神録中事多亮所言<lb/>
　　　河東記三卷<lb/>
右不著撰人亦記譎恠之事<lb/>
　　　博異志<lb/>
右題曰谷神子纂不知撰人志恠之書也<lb/>
　　　北里志一卷<lb/>
右唐孫<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>撰記大中進士游俠邪雜事<lb/>
　　　集異記三卷<lb/>
<pb n="KR2n0002_SBCK_003-33a"/>
右唐薛用弱撰集隋唐間譎詭之事一題古異記<lb/>
　　　尚書故實一卷<lb/>
右唐李綽編崇文目謂尚書即張延賞也綽記延賞<lb/>
所談故又題曰尚書談録按其書稱嘉貞為四世祖<lb/>
疑非延賞也<lb/>
　　　唐語林十卷<lb/>
右未詳撰人效世說體分門記唐世事新増嗜好等<lb/>
十七門餘仍舊云<lb/>
　　　史話三卷<lb/>
右不題撰人自後漢及江左朝野雜事皆記之<lb/>
<pb n="KR2n0002_SBCK_003-33b"/>
　　　傳竒三卷<lb/>
右唐裴鉶撰鉶髙駢客故其書所記皆神仙怪譎事<lb/>
駢之惑吕用之未必非鉶輩導䛕所致<lb/>
　　　稽神異苑十卷<lb/>
右題云南齊焦度撰雜編傳記鬼神變化及草木禽<lb/>
獸妖恠譎詭事按焦度南安氐也質訥朴戇以勇事<lb/>
髙帝决不能著書又卒於建元四年而所紀有梁天<lb/>
監中事必非也唐志有焦路窮神祕菀十卷豈即此<lb/>
書而相傳之訛與<lb/>
　　　賈氏談録一卷<lb/>
<pb n="KR2n0002_SBCK_003-34a"/>
右偽唐張洎奉使來朝録典客賈黄中所談三十餘<lb/>
事歸獻其主<lb/>
　　　祕閣閑談五卷<lb/>
右皇朝呉淑撰記祕閣同僚燕談<lb/>
　　　洞微志十卷<lb/>
右皇朝錢希白述記唐以來詭譎事<lb/>
　　　乗異記三卷<lb/>
右皇朝張君房撰其序謂乗者載記之名異者非常<lb/>
之事蓋志鬼神變恠之書凢十一門七十五事<lb/>
　　　郡閣雅言一卷<lb/>
<pb n="KR2n0002_SBCK_003-34b"/>
右皇朝潘若同撰　太宗時守郡與僚佐話及南唐<lb/>
野逸賢哲異事佳言輙䟽之于素凢五十六條以資<lb/>
雅言或題曰郡閣雅談<lb/>
　　　楊文公談苑八卷<lb/>
右皇朝宋庠編初楊公億里人黄鑑裒撰平生異事<lb/>
為一編庠取而删類之分爲二十一門<lb/>
　　　晉公談録一卷<lb/>
右皇朝丁謂封晉公不知何人記其所談此書襄陽<lb/>
董識得之於洪州潘延之晉公甥也疑延之所作<lb/>
　　　江鄰幾雜誌<lb/>
<pb n="KR2n0002_SBCK_003-35a"/>
右皇朝江休復撰休復歐陽永叔之執友其所記精<lb/>
博絶人逺甚鄰幾其字也<lb/>
　　　景文筆録三卷<lb/>
右皇朝宋祁撰皆故事異聞嘉言奥論可為談助不<lb/>
知何人所編每章冠以公曰景文乃祁謚也<lb/>
　　　東齋記十卷<lb/>
右皇朝范鎮景仁元豐中撰序言旣謝事日於東齋<lb/>
燕坐追憶在朝時交遊言語與夫俚俗傳說因纂集<lb/>
成一編崇觀間以其及　國朝故事禁之<lb/>
　　　該聞録十卷<lb/>
<pb n="KR2n0002_SBCK_003-35b"/>
右皇朝李畋撰畋蜀人張詠客也與范鎮友善熈寧<lb/>
中致事歸與門人賔客燕談衮衮忘倦門人請編録<lb/>
遂以該聞爲目又有雜詩十二篇系于後<lb/>
　　　筆談二十六卷<lb/>
右皇朝沈括存中撰括好功名城永樂不克貶死而<lb/>
實髙材博學多枝能音律星曆尤䆳自序云退處林<lb/>
下深居絶過從所談者唯筆硯而已故以命其書凢<lb/>
十七目<lb/>
　　　春明退朝録三卷<lb/>
右皇朝宋敏求次道撰多記　國朝故典其序云熈<lb/>
<pb n="KR2n0002_SBCK_003-36a"/>
寧三年予奉朝請于春明里因纂所聞見<lb/>
　　　湘山野録四卷<lb/>
右皇朝熈寧中僧文瑩撰記　國朝故事<lb/>
　　　孔氏雜記一卷<lb/>
右皇朝孔武仲撰論載籍中前言徃行及國家故實<lb/>
賢哲文章亦時記其所見聞者<lb/>
　　　倦遊雜録八卷<lb/>
右皇朝元豐初張正撰序言倦遊云者仕不得志聊<lb/>
書平生見聞將以信于世也自以非史官雖書善惡<lb/>
而不敢褒貶<lb/>
<pb n="KR2n0002_SBCK_003-36b"/>
　　　玉壺清話十卷<lb/>
右皇朝僧文瑩元豐中撰自序云文瑩収國初至熈<lb/>
寧中文集數千卷其間神道墓誌行狀實録奏議之<lb/>
類輯其事成一家言玉壷隱居之潭也<lb/>
　　　衣冠嘉話一卷<lb/>
右未詳何人撰記國初至熈寧中雜事<lb/>
　　　南遷録二卷<lb/>
右皇朝張舜民芸叟撰舜民元豐中從軍攻靈州師<lb/>
還謪授郴州監酒即日之官記塗中所歷并其詩文<lb/>
　　　茆亭客話十卷<lb/>
<pb n="KR2n0002_SBCK_003-37a"/>
右皇朝黄休復撰茆亭其所居也暇日賔客話言及<lb/>
虚無變化謡俗卜筮雖異端而合道㫖属懲勸者皆<lb/>
録之<lb/>
　　　澠水燕談十卷<lb/>
右皇朝王闢紹聖間撰澠水其退居之地也闢從仕<lb/>
四方與賢士大夫燕談有可取者輙紀之乆而得三<lb/>
百六十餘事<lb/>
　　　漁樵閑話二卷<lb/>
設漁樵問荅及史傳雜事不知何人所爲<lb/>
　　　後山詩話二卷<lb/>
<pb n="KR2n0002_SBCK_003-37b"/>
右皇朝陳師道無巳撰論詩七十餘條<lb/>
　　　續詩話一卷<lb/>
右皇朝司馬光君實撰序云詩話尚有遺者歐公文<lb/>
章聲名雖不可及然記事一也故敢續之<lb/>
　　　東坡詩話二卷<lb/>
右皇朝蘇軾號東坡居士雜書有及詩者好事者因<lb/>
集之成二卷<lb/>
　　　歐公詩話一卷<lb/>
右皇朝歐陽脩永叔撰脩退居汝隂戯作此以資談笑<lb/>
　　　中山詩話三卷<lb/>
<pb n="KR2n0002_SBCK_003-38a"/>
右皇朝劉攽貢父撰多及歐梅蘇石攽以博學名世<lb/>
如言蕭何未嘗掾工曹亦有誤謬<lb/>
　　　詩眼一卷<lb/>
右皇朝范温元實撰温范祖禹之子學詩於黄庭堅<lb/>
　　　歸叟詩話六卷<lb/>
右皇朝王直方立之撰直方自號歸叟元祐中蘇子<lb/>
瞻及其門下士以盛名居北門東觀直方世居浚儀<lb/>
有别墅在城南殊好事以故諸公亟㑹其家由是得<lb/>
聞緒言餘論因輯成此書然其間多以己意有所抑<lb/>
揚頗失是非之實宣和末京師書肆刻印鬻之羣從<lb/>
<pb n="KR2n0002_SBCK_003-38b"/>
中以其多記從父詹事公話言得之以呈公取覽之<lb/>
不懌曰皆非我語也<lb/>
　　　東軒筆録十五卷續録一卷<lb/>
右皇朝魏㤗撰襄陽人曾布之婦弟爲人無行而有<lb/>
口頗爲郷里患苦元祐中紀其少時公卿間所聞成<lb/>
此編云<lb/>
　　　冷齋夜話六卷<lb/>
右皇朝僧惠洪撰崇觀間記一時雜事惠洪喜遊公<lb/>
卿之門後生事配隷嶺表<lb/>
　　　青瑣髙議十八卷<lb/>
<pb n="KR2n0002_SBCK_003-39a"/>
右不題撰人載　皇朝雜事及名士所撰記傳然其<lb/>
所書辭意頗鄙淺<lb/>
　　　雲齋廣録十卷<lb/>
右皇朝政和中李獻民撰分九門記一時竒麗雜事<lb/>
　　　遯齋閑覽十四卷<lb/>
右皇朝陳正敏崇觀間撰正敏自號遯翁録其平昔<lb/>
所見聞分十門爲小說一篇以備異日披閲<lb/>
　　　勸善録六卷<lb/>
右皇朝周明寂元豐中纂道釋神竒禍福之効前人<lb/>
爲傳記者成一編以誡世<lb/>
<pb n="KR2n0002_SBCK_003-39b"/>
　　　勸善録拾遺<lb/>
右不題撰人疑亦明寂所纂僅百事<lb/>
　　　恱神集一卷<lb/>
右不題撰人記滑稽之說唐有邯鄲淳笑林此其類也<lb/>
　　　漫叟見聞録一卷<lb/>
右不知何人建炎中所撰也<lb/>
　　　碧雲霞兩卷<lb/>
右皇朝梅堯臣聖俞撰碧雲霞馬名以旋毛貴隂詆<lb/>
范文正公<lb/>
　　　劉餗小說十卷<lb/>
<pb n="KR2n0002_SBCK_003-40a"/>
右唐劉餗撰纂周漢至晉江左雜事<lb/>
　　　皮氏見聞録五卷<lb/>
右唐皮光業撰光業唐末爲錢鏐從事記當時詭異<lb/>
見聞<lb/>
　　　洛中紀異十卷<lb/>
右皇朝秦再思撰記五代及國初䜟應雜事<lb/>
　　　牧竪閑談<lb/>
右皇朝景渙撰多記竒器異物渙自號玊壘山閑吟<lb/>
牧竪云<lb/>
　　　南郡新書五卷<lb/>
<pb n="KR2n0002_SBCK_003-40b"/>
右皇朝錢希曰撰記唐朝雜事<lb/>
　　　括異志纂十卷<lb/>
右皇朝張師正撰師正游宦四十年不得志於是推<lb/>
變恠之理參見聞之事得二百五十篇<lb/>
　　　祖異志十卷<lb/>
右皇朝聶田撰田天禧中舉進士第不中因記近時<lb/>
詭聞異見一百餘事<lb/>
　　　鷄跖集十卷<lb/>
右未詳撰人纂集書傳中瑣碎佳事分門編次之傳<lb/>
曰善學者如齊王之食鷄跖其名書之意殆以此也<lb/>
<pb n="KR2n0002_SBCK_003-41a"/>
　　　幕府燕間録十卷<lb/>
右皇朝畢仲詢景儒撰仲詢元豐初爲嵐州推官纂<lb/>
當代恠竒可喜之事爲二十門<lb/>
　　　羣書古鑑一卷<lb/>
右未詳何人所撰熙寧間集書史中相術驗者<lb/>
　　　稗官志一卷<lb/>
右皇朝吕大辨撰雜記其所聞前言徃行<lb/>
　　　師友談記一卷<lb/>
右皇朝李<graphic n="KR1959" url="https://raw.githubusercontent.com/kanripo/KR-Gaiji/master/images/KR1959.png" mimeType="image/png"/>方叔撰多記蘇子瞻范純夫及四學士<lb/>
所談論故曰師犮<lb/>
<pb n="KR2n0002_SBCK_003-41b"/>
　　　龍川略志六卷龍川别志四卷<lb/>
右皇朝蘇轍撰元符二年夏居循州杜門閉目追惟<lb/>
平昔使其子逺書之于紙凢四十事其秋復記四十<lb/>
七事龍川循州地名<lb/>
　　天文卜筭類<lb/>
　　　司天考占星通玄寳鏡一卷<lb/>
右題曰巫咸氏　皇朝興國中詔天下知星者詣京<lb/>
師未幾至者百許人坐私習文或誅配隷海島由是<lb/>
星曆之學殆絕<lb/>
　　　甘石星經一卷<lb/>
<pb n="KR2n0002_SBCK_003-42a"/>
右漢甘公石申撰以日月五星三垣二十八宿恒星<lb/>
圖象次舍有占訣以候休咎<lb/>
　　　合元萬分曆一卷<lb/>
右唐曹氏撰未知其名曆元起唐髙宗顯慶五年庚<lb/>
申蓋民間所行小曆也本天笁曆爲法李獻臣云<lb/>
　　　集聖曆一卷<lb/>
右皇朝楊可撰推神物所向擇日辰吉凶應用之法<lb/>
　　　歩天歌一卷<lb/>
右未詳撰人二十八舍地歌也三垣頌五星凌犯賦<lb/>
附于後或云唐王希明自號丹元子<lb/>
<pb n="KR2n0002_SBCK_003-42b"/>
　　五行類<lb/>
　　　八五經三卷<lb/>
右序云黄帝書八五謂八卦五行雖後人依託者而<lb/>
其辭亦馴雅相墓書也<lb/>
　　　青囊本㫖一卷<lb/>
右不記撰人演郭璞相墓青囊經也<lb/>
　　　洞林别訣一卷<lb/>
右江南范越鳯集郭璞所記諸家地里得失爲此書<lb/>
二十四篇并司空珏尋龍入式歌附<lb/>
　　　珞琭子三命賦一卷<lb/>
<pb n="KR2n0002_SBCK_003-43a"/>
右李獻臣云珞琭者取珞珞如玉琭琭如石之義推<lb/>
人生吉凶否㤗之法<lb/>
　　　李虚中命書三卷<lb/>
右唐李虚中撰虚中字常容姓纂云同之八代孫學<lb/>
最深於五行書壽夭貴賤利不利輙先處其年時萬<lb/>
不失一韓愈言同爲虚中十一世祖誤也<lb/>
　　　五行秘訣一卷<lb/>
右皇朝林開撰<lb/>
　　　占燈法一卷<lb/>
右唐李淳風撰崇文揔目亦有之<lb/>
<pb n="KR2n0002_SBCK_003-43b"/>
　　　觀燈法一卷<lb/>
右唐李淳風撰<lb/>
　　　袖中記一卷<lb/>
右皇朝唐濬撰辨人形色相知其壽夭吉凶<lb/>
　　　集聖暦四卷<lb/>
右皇朝楊可集可爲司天冬官正輯古今隂陽書彚<lb/>
爲四時以㳙擇日辰云<lb/>
　　兵家類<lb/>
　　　六韜六卷<lb/>
右周吕望撰案漢藝文志無此書梁隋唐始著録分<lb/>
<pb n="KR2n0002_SBCK_003-44a"/>
文武龍虎豹犬六目兵家權謀之書也<lb/>
　　　魏武注孫子一卷<lb/>
右呉孫武撰魏武帝注按藝文志孫子兵法八十二<lb/>
篇今魏武所注止十三篇杜牧以爲武書數十萬言<lb/>
魏武削其繁剰筆其精粹成此書云其序略曰吾讀<lb/>
兵書戰䇿多矣武所著深矣<lb/>
　　　李筌注孫子三卷<lb/>
右唐李筌注以魏武所解多誤約歴代史依遁甲注<lb/>
成三卷<lb/>
　　　杜牧注孫子三卷<lb/>
<pb n="KR2n0002_SBCK_003-44b"/>
右唐杜牧之注牧以武書大略用仁義使機權曹公<lb/>
所注解十不釋一而其所得自爲新書尔因備注之<lb/>
世謂牧慨然最喜論兵欲試而不得其學能道春秋<lb/>
戰國時事甚慱而詳知兵者將有取焉<lb/>
　　　陳皥注孫子三卷<lb/>
右唐陳皥撰皥以曹公注隱微杜牧注闊踈重爲之<lb/>
注云<lb/>
　　　紀爕集注孫子三卷<lb/>
右唐紀爕集唐孟氏賈林杜佑三家所解<lb/>
　　　梅聖俞注孫子三卷<lb/>
<pb n="KR2n0002_SBCK_003-45a"/>
右皇朝梅堯臣聖俞注歐公爲之序<lb/>
　　　王晢注孫子三卷<lb/>
右皇朝王晢撰晢以古本校正闕誤又爲之注　仁<lb/>
廟時天下乆承平人不習兵元昊旣叛邊將數敗朝<lb/>
廷頗訪知兵者士大夫人言兵矣故　本朝注解孫<lb/>
武書者大抵皆當時人也<lb/>
　　　何氏注孫子三卷<lb/>
右不題姓氏近代人也<lb/>
　　　呉子三卷<lb/>
右魏呉起撰言兵家機權法制之說唐陸希聲類次<lb/>
<pb n="KR2n0002_SBCK_003-45b"/>
為之說料敵治兵論將變動勵士凢六篇云<lb/>
　　　司馬法三卷<lb/>
右齊司馬穰苴撰威王使大夫追論古者司馬兵法<lb/>
而附穰苴於其中因號司馬穰苴兵法司馬遷謂其<lb/>
書關<lb/>
　　　黄石公三略三卷<lb/>
右題曰黄石公上中下三略其書論用兵機權之妙<lb/>
嚴明之決軍可以死易生國可以存易亡經籍志云<lb/>
下邳神人撰世傳此即圯上老人以一編書授漢張<lb/>
良者<lb/>
<pb n="KR2n0002_SBCK_003-46a"/>
　　　尉繚子五卷<lb/>
右尉繚子未詳何人書主刑法兵戰按漢藝文志有<lb/>
二十九篇今逸五篇首篇稱梁恵王問意者魏人與<lb/>
　　　張横渠注尉繚子一卷<lb/>
右皇朝張載撰其辭甚簡略<lb/>
　　　李衛公對問三卷<lb/>
右唐李靖對太宗問兵事元豐中并六韜孫呉三略<lb/>
尉繚子司馬兵法類爲一書頒之武學名曰七書史<lb/>
臣謂李靖兵法世無完書略見於通典今對問出於<lb/>
阮逸家或云逸因杜氏附益之<lb/>
<pb n="KR2n0002_SBCK_003-46b"/>
　　　李臨淮武記一卷<lb/>
右唐李光弼撰其書凢五十章末云吕望智廓而逺<lb/>
孫武思幽而宻黄石寛而重斷呉起嚴而貴勇墨翟<lb/>
守而無攻老𣆀勝而不美今擇其精要雜以愚識爲<lb/>
一家之書或題曰光弼從事張參所纂云<lb/>
　　　人事軍律三卷<lb/>
右皇朝符彦卿撰其序稱言兵者多雜以隂陽殊不<lb/>
知徃亡宋捷甲子胡興鵝入梟集飜成吉兆故此但<lb/>
述人事云或以爲唐僧利正撰當考之<lb/>
　　　庾衮保聚圖一卷<lb/>
<pb n="KR2n0002_SBCK_003-47a"/>
右晉庾衮撰衮字叔褒西晉末保禹山張泓張昌不<lb/>
能犯所全活者母慮數百萬元康三年己酉因撰保<lb/>
聚壘議二十篇<lb/>
　　　武侯十六䇿一卷<lb/>
右蜀諸葛亮孔明撰序稱謹進便冝十六事一治國<lb/>
二君臣三視聽四納言五察疑六治民七舉措八考<lb/>
黜九治軍十賞罰十一喜怒十二治乱十三敎令十<lb/>
四斬斷十五思慮十六隂察陳壽録孔明書不載此<lb/>
䇿疑依託者<lb/>
　　　神武祕要十卷<lb/>
<pb n="KR2n0002_SBCK_003-47b"/>
右皇朝　仁宗御撰纂古今兵書戰䇿及舊史成敗<lb/>
之迹類權謀形勢隂陽技巧九門<lb/>
　　　左氏要類<lb/>
右皇朝韓迪撰纂左氏兵事凢五十門<lb/>
　　類書類<lb/>
　　　同姓名録三卷<lb/>
右梁元帝撰纂類歷代同姓人成書一卷唐陸善經<lb/>
續增廣之<lb/>
　　　初學記三十卷<lb/>
右唐徐堅等撰初張說類集事要以教諸王開元中<lb/>
<pb n="KR2n0002_SBCK_003-48a"/>
詔堅與韋述余欽施敬本張烜李銳孫季良分門撰次<lb/>
　　　藝文類聚一百卷<lb/>
右唐歐陽詢等分門類事兼采前世賦詩銘頌文章<lb/>
附于逐目之後按唐志詢與令狐德棻袁朗趙智弘<lb/>
同修<lb/>
　　　古今刀劒録一卷<lb/>
右唐梁陶弘景撰記古今刀劒<lb/>
　　　古鏡記一卷<lb/>
右未詳撰人纂古鏡故事<lb/>
　　　六帖三十卷<lb/>
<pb n="KR2n0002_SBCK_003-48b"/>
右唐白居易撰以天地事物分門類爲對偶而不載<lb/>
所出書曾祖父祕閣公爲之注行于世世傳居易作<lb/>
六帖以陶家缾數千各題名目置齋中命諸生採集<lb/>
其事類投缾内倒取之抄録成書故所記時代多無<lb/>
次序云<lb/>
　　　記室新書三十卷<lb/>
右唐李途撰采摭故事綴爲偶儷之句分四百門途<lb/>
爲東川掌記因以名其書云<lb/>
　　　兎薗䇿十卷<lb/>
右唐虞丗南撰奉王命纂古今事爲四十八門皆偶<lb/>
<pb n="KR2n0002_SBCK_003-49a"/>
儷之語<lb/>
　　　戚苑英華十卷<lb/>
右唐袁恱重修本楊名所著恱掇其要類爲對以他<lb/>
說附益之<lb/>
　　　通典二百卷<lb/>
右唐杜佑撰先是劉秩采經史自黄帝迄唐天寳末<lb/>
制度㳂革廢置論議得失倣周禮六官法爲政典三<lb/>
十五篇房琯稱才過劉向佑以爲未盡因廣之參以<lb/>
新禮爲二百篇以食貨選舉職官禮樂刑法州郡邊<lb/>
防八門分類序載世推該洽凢三十六年成書德宗<lb/>
<pb n="KR2n0002_SBCK_003-49b"/>
時上之<lb/>
　　　五代㑹要三十卷<lb/>
右皇朝王漙等撰采梁至周典故纂次建隆初上之<lb/>
　　　節國朝㑹要十二卷<lb/>
右皇朝章得象等天聖中被詔以　國朝故事因革<lb/>
制度編次宋綬馮元李淑王舉正王洙同修得象監<lb/>
緫慶曆四年書成上之凢一百五十卷范師道以其<lb/>
猥冗節其要以備檢閱<lb/>
　　　古城塚記二卷<lb/>
右唐皇甫覽撰記古城新築之人姓名初不及塚而<lb/>
<pb n="KR2n0002_SBCK_003-50a"/>
名曰城塚記未知其說<lb/>
　　　太平緫領五十卷<lb/>
右皇朝李昉等撰太平興國中昉被詔纂經史故事<lb/>
分門編次六帖初學記之類也<lb/>
　　　職林二十卷<lb/>
右皇朝楊侃纂集歷代職官㳂革之故蓋因通典職<lb/>
官門增廣而巳<lb/>
　　　書林韻海一百卷<lb/>
右不題撰人分門依韻纂經史雜事以備㝷閲或云<lb/>
皇朝許冠所編<lb/>
<pb n="KR2n0002_SBCK_003-50b"/>
　　　異號録二十卷<lb/>
右皇朝馬永易明叟編古今殊異名號如銅馬帝無<lb/>
愁天子之類頃嘗見近世人増廣其書名曰實賔録<lb/>
亦殊該博<lb/>
　　　硯譜二卷<lb/>
右皇朝唐詢撰記硯之故事及其優劣以絲石爲第<lb/>
一端石次之<lb/>
　　　古鼎記一卷<lb/>
右唐虞協撰記古人鑄鼎本原及其形製<lb/>
　　　洽聞記三卷<lb/>
<pb n="KR2n0002_SBCK_003-51a"/>
右不題撰人分二十門雜記經史名數或題童子洽<lb/>
聞記云唐許塾撰<lb/>
　　　骨鯁集二十卷<lb/>
右皇朝靖康初復修　祖宗故事時人或集　本朝<lb/>
諸公諌䟽成此書<lb/>
　　　書叙指南二十卷<lb/>
右皇朝任浚撰纂集古今文章碎語分門編次之凢<lb/>
二百餘類<lb/>
　　　歌詩押韻二十四卷<lb/>
右皇朝楊咨撰裒集古今詩可以爲矩矱者編爲押韻<lb/>
<pb n="KR2n0002_SBCK_003-51b"/>
　　　侍女小名録一卷<lb/>
右皇朝王銍纂序云大觀中居汝隂與洪炎玉父遊<lb/>
讀陸魯望小名録戯徴古今女侍名字因盡發所藏<lb/>
書籍餘月而成焉<lb/>
　　　香譜一卷<lb/>
右皇朝洪芻駒父撰集古今香法有鄭康成漢宫香<lb/>
南史小宗香眞誥嬰香戚夫人迎駕香唐貟半千香<lb/>
所記甚該傳<lb/>
　　　荆楚歳時記一卷<lb/>
右梁宗懔撰其序云傅玄之朝會社駕之上巳安仁<lb/>
<pb n="KR2n0002_SBCK_003-52a"/>
秋興之叙君道娱蜡之述其属辤則巳洽其比事則<lb/>
未弘某率爲小記以録荆楚歳時自元日至除夕凢<lb/>
二十餘事<lb/>
　　雜藝術類<lb/>
　　　古畫品録一卷<lb/>
右南齊謝赫撰言畫有六法分四品<lb/>
　　　續畫記一卷<lb/>
右唐李嗣眞撰謝赫之闕<lb/>
　　　俊畫録一卷<lb/>
右唐僧彦悰品長安名畫凢二十七人<lb/>
<pb n="KR2n0002_SBCK_003-52b"/>
　　　名畫獵精六卷<lb/>
右唐張彦逺纂記歷代畫工名姓自史皇以降至唐<lb/>
朝及論畫法并裝背禠軸之式鑒别閱玩之方<lb/>
　　　書畫史二卷<lb/>
右皇朝米䒥元章撰輯　本朝公卿士庶家藏法書<lb/>
名畫論其優劣眞僞<lb/>
　　　五代名畫𥙷遺一卷<lb/>
右皇朝劉道成纂符嘉祥撰序云胡嶠嘗有梁朝<lb/>
名畫目因廣之故曰𥙷遺<lb/>
　　　聖朝名畫評三卷<lb/>
<pb n="KR2n0002_SBCK_003-53a"/>
右皇朝劉道成纂符嘉應撰集　本朝畫工之名丗<lb/>
者第其品以王瓘爲神品云在呉生上<lb/>
　　　益州名畫録三卷<lb/>
右皇朝黃休復纂唐乹符𥘉至宋乾德歳休復在蜀<lb/>
中目擊圗畫之精者五十八人品以四格云<lb/>
　　　射評要略一卷<lb/>
右題曰李廣撰凢十五篇<lb/>
　　　嚴悟射訣一卷<lb/>
右唐王思永撰思永學射法於成都工曹嚴悟成書<lb/>
十篇毎篇首必稱師曰<lb/>
<pb n="KR2n0002_SBCK_003-53b"/>
　　　木射圖一卷<lb/>
右唐陸秉撰爲十五筍以代侯擊地毬以觸之筍飾<lb/>
以朱墨字以貴賤之朱者仁義禮智信温良恭儉譲<lb/>
墨者慢傲佞貪濫仁者勝濫者負而行一賞罰焉<lb/>
　　　投壷經一卷<lb/>
右唐上官儀奉勑刪定史玄道續注采周顒郝同梁<lb/>
簡文數家書爲之唐志有其目<lb/>
　　　樗蒲經一卷樗蒲格一卷<lb/>
右不題撰人序云樗蒲古之戯也劉毅李安民慕容<lb/>
寳之徒皆擲盧不聞餘采今以盧三擲爲上雉犢次之<lb/>
<pb n="KR2n0002_SBCK_003-54a"/>
　　　釣鼇圖一卷<lb/>
右不題撰人凢四十類各有一詩<lb/>
　　　採珠局一卷<lb/>
右不題撰人序云王公而不知其名凢三十餘類亦<lb/>
各有一詩<lb/>
　　　彈棊經一卷<lb/>
右未詳撰人序稱世說曰魏武帝好彈棊宮中皆効<lb/>
之難得其局以粧奩之蓋形狀相類就蓋而殫之俗<lb/>
中因謂魏宮粧奩之戯按西京雜記云劉向作彈棊<lb/>
典論云前代馬合卿張公皆工彈棊然則起自漢朝<lb/>
<pb n="KR2n0002_SBCK_003-54b"/>
非自魏始世說誤矣<lb/>
　　　象棊經一卷<lb/>
右皇朝尹洙撰凢五圖今丗所行者不與焉<lb/>
　　　捉卧甕人事數一卷<lb/>
右皇朝李庭中撰以畢卓嵇康劉伶阮孚山簡阮籍<lb/>
儀狄顔囬屈原陶潜孔融陶侃張翰李白白樂天爲<lb/>
目有趙昌言序<lb/>
　　　雙陸格一卷<lb/>
右不題撰人其法左右十二梁設二朋朋各十五子<lb/>
一白一墨用明瓊二各以其采由右歸左子單則他<lb/>
<pb n="KR2n0002_SBCK_003-55a"/>
子得擊兩子以上他子雖相當不得擊故武后夢雙<lb/>
六不勝狄仁傑所以云無子也<lb/>
　　　益津射格一卷<lb/>
右皇朝錢師益序以五善圖及武陵格踈宻不同參<lb/>
酌爲之<lb/>
　　　三國圖格一卷金龍戯格一卷打馬格一卷<lb/>
　　　旋棊格一卷<lb/>
右不題撰人<lb/>
　　　漢官儀彩選一卷<lb/>
右皇朝劉敞撰刪取西漢之官而附其列傳黜陟可<lb/>
<pb n="KR2n0002_SBCK_003-55b"/>
戯笑者雜編之以爲博奕之一物<lb/>
　　　忘憂集三卷<lb/>
右皇朝劉仲甫編載唐韋延祐棊訣并古今棊圖<lb/>
　　　六問筭法五卷<lb/>
右皇朝龍受益撰并化零歌附<lb/>
　　　應用筭三卷<lb/>
右皇朝蔣舜元撰<lb/>
　　醫家類<lb/>
　　　黃帝素問二十四卷<lb/>
右唐王砅注叙謂漢藝文志有黃帝内經十八卷素<lb/>
<pb n="KR2n0002_SBCK_003-56a"/>
問即其經之九卷兼靈樞九卷廼其數焉先是第七<lb/>
亡逸砅時始獲乃詮次注釋凢八十一篇二十四卷<lb/>
今又亡剌法本論二篇砅自號啓玄子<lb/>
　　　黃帝八十一難經一卷<lb/>
右秦越人撰呉吕廣注唐楊玄操演越人授尭君祕<lb/>
術洞明醫道采黃帝内經精要之說凢八十一章編<lb/>
次爲十三類其理趣深逺非易了故名難經<lb/>
　　　補注神農本草二十卷<lb/>
右皇朝掌禹錫等補注舊說本草經神農所作而藝<lb/>
文志所不載平帝紀詔天下舉通知方術本草者本<lb/>
<pb n="KR2n0002_SBCK_003-56b"/>
草之名蓋起于此梁之錄載神農本草三卷書中有<lb/>
後漢郡縣名蓋上丗未著文字師學相傳至張機華<lb/>
佗始爲編述嘉祐初詔禹錫與林億蘇頌張洞等爲<lb/>
之補注以開寳本草及諸家參校采拾遺逸判定新<lb/>
舊藥合一千八十二種揔二十卷<lb/>
　　　圖經本草二十卷目錄一卷<lb/>
右皇朝蘇頌等撰先是詔掌禹錫林億等六人重校<lb/>
神農本草累年成章奏御又詔郡縣圖上所産藥本<lb/>
用永徽故事重命編述於是頌再與禹錫等裒集衆<lb/>
說類聚詮次各有條目云嘉祐六年上<lb/>
<pb n="KR2n0002_SBCK_003-57a"/>
　　　脉經十卷<lb/>
右晉王叔和撰纂𡵨伯華佗論書論脉要訣<lb/>
　　　巢氏病源候論五卷<lb/>
右隋巢元方等撰元方大業中𬒳命與諸醫異論衆<lb/>
病所起之源　皇朝昭陵時詔校本刻牘頒行宋綬<lb/>
爲序<lb/>
　　　外臺袐要方四十卷<lb/>
右唐王燾撰燾之序云嘗得古方書數千百卷因述<lb/>
諸病證候刪集方藥符禁鍼灸之法<lb/>
　　　本草廣義二十卷<lb/>
<pb n="KR2n0002_SBCK_003-57b"/>
右皇朝冦宗奭編以本草二部著撰之人或執用巳<lb/>
私失於商榷併行諸家之說參之事實覈其情理證<lb/>
其誤脫以成其書<lb/>
　　　天元玉䇿三十卷<lb/>
右啓元子撰即唐王砅也書推五運六氣之變<lb/>
　　　産寳二卷<lb/>
右僞蜀昝殷撰輯産乳備驗方藥三百七十八首<lb/>
　　　銅人腧穴鍼灸圖三卷<lb/>
右皇朝王惟德撰　仁宗嘗詔惟德考次鍼灸之法<lb/>
鑄銅人爲式分腑臓十二經旁注俞穴所㑹刻題其<lb/>
<pb n="KR2n0002_SBCK_003-58a"/>
名并爲圖法并主療之術勒刻板傳于丗夏竦爲序<lb/>
明堂者謂雷公問道黃帝授之故名云<lb/>
　　　太醫局方十卷<lb/>
右元豐中詔天下髙手醫各以得効祕方進下太醫<lb/>
局驗試依方製藥鬻之仍摸傳于丗<lb/>
　　　沈存中良方十五卷<lb/>
右皇朝沈括存中撰博學通醫術故類其經驗方成<lb/>
此書用者多驗或以蘇子瞻論醫藥雜說附之<lb/>
　　　靈苑方二十卷<lb/>
右皇朝沈括存中編　本朝士人如髙若訥林億孫<lb/>
<pb n="KR2n0002_SBCK_003-58b"/>
竒龐安常皆以善醫名丗而存中尤喜方書此中所<lb/>
載多可用<lb/>
　　　博濟方五卷<lb/>
右皇朝王衮撰<lb/>
　　　錢氏小兒方八卷<lb/>
右皇朝錢乙仲陽撰　神宗時擢太醫丞於書無所<lb/>
不窺它人靳靳守古獨度越縱舍卒與法合尤邃本<lb/>
草多識物理辨正闕誤最工療嬰孺病年八十二而<lb/>
終閻孝忠方附于後<lb/>
　　　蘇沈良方十五卷<lb/>
<pb n="KR2n0002_SBCK_003-59a"/>
右皇朝沈括通醫學嘗集得效方成一書後人附益<lb/>
以蘇軾醫藥雜說故曰蘇沈<lb/>
　　　南陽活人書二十卷<lb/>
右皇朝朱肱撰序謂張長沙傷寒論其言雅奥非精<lb/>
於經略不能曉㑹頃因投閑設爲對問補冝綴緝僅<lb/>
成卷軸作於已已成于戊子計九萬一千三百六十<lb/>
八字<lb/>
　　神仙類<lb/>
　　　黄庭内景經一卷<lb/>
右題太帝内書藏湯谷隂三十六章不載注人皆七<lb/>
<pb n="KR2n0002_SBCK_003-59b"/>
言韻語叙云扶桑太帝命湯谷神王傳魏夫人一名<lb/>
東華玉篇黄者二儀正色庭者四方之中近取諸身<lb/>
以脾爲主故曰黄庭<lb/>
　　　黄庭外景經一卷<lb/>
右叙謂老子所作旡陽子注分上中下三篇亦皆七<lb/>
言韻語元陽子不詳其人<lb/>
　　　老君内觀經一卷<lb/>
右凢十二章首皆云老君曰其言皆修心錬神之法<lb/>
　　　真誥七卷<lb/>
右梁陶弘景撰皆真人口受之誥故以爲名記許邁<lb/>
<pb n="KR2n0002_SBCK_003-60a"/>
許謐楊羲諸仙受道之説<lb/>
　　　參同契三卷<lb/>
右漢魏伯陽撰按神仙傳伯陽㑹稽上虞人通貫詩<lb/>
律文辭贍慱修真飬志約周易作書凢九十篇徐氏<lb/>
箋注桓帝時以授同郡淳于叔通因行于世彭曉爲<lb/>
之解隋唐書目皆不載按唐陸德明解易序云虞翻<lb/>
注參同契言字從日下月今此書有日月爲易之文<lb/>
則其爲古書明矣<lb/>
　　　坐忘論一卷<lb/>
右唐司馬丞禎字子微撰凢七篇其後有文元公跋<lb/>
<pb n="KR2n0002_SBCK_003-60b"/>
謂子微之所謂坐忘即釋氏之言宴坐也<lb/>
　　　肈論四卷<lb/>
右姚秦僧洪肈撰師羅什規模莊周之言以著此書<lb/>
物不遷不真空涅槃無知般若無名四論傳燈録云<lb/>
肈後爲姚興所殺髙僧傳不載其事<lb/>
　　　天隱子一卷<lb/>
右唐司馬子微爲之序云天隱不知何許人著書八<lb/>
篇修鍊形氣飬和心靈歸根契於伯陽遺照齊乎莊<lb/>
叟殆非人間所能力學者王古以天隱子即子微也<lb/>
一本有三宫法附于後<lb/>
<pb n="KR2n0002_SBCK_003-61a"/>
　　　羣仙會眞記五卷<lb/>
右唐施肩吾集言鍊飬形氣補毓精神成内丹之法<lb/>
凢二十五篇<lb/>
　　　王氏神仙傳<lb/>
右偽蜀杜光庭纂光庭集王氏男真女仙五十五人<lb/>
以謟王建其後又有王虚中續纂三十人附于後<lb/>
　　　神仙傳<lb/>
右晉葛洪之弟子滕升嘗問曰古之仙者豈有其人<lb/>
乎洪荅云秦阮倉所記有數百人劉向所纂又七十<lb/>
一人今復録集古之仙者以傳真識之士云<lb/>
<pb n="KR2n0002_SBCK_003-61b"/>
　　釋書類<lb/>
　　　維摩詰所說經三卷<lb/>
右姚秦僧鳩摩羅什譯什與其弟子肈生等注十四品<lb/>
　　　楞伽經四卷<lb/>
右宋天笁僧求那跋陁羅譯元魏時僧達摩以付僧<lb/>
慧可曰吾觀中國所有經教唯楞伽可以印心謂此<lb/>
書也<lb/>
　　　金剛經㑹解一卷<lb/>
右後秦僧鳩摩羅什譯唐僧宗宻僧知恩<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>皇朝<lb/>
元仁賈昌朝王安石五家注<lb/>
<pb n="KR2n0002_SBCK_003-62a"/>
　　　般若波羅蜜多心經集解一卷<lb/>
右唐陳留僧玄獎譯并注長安中僧法藏爲之䟽元<lb/>
豐中僧法泉亦注之<lb/>
　　　圓覺經䟽三卷<lb/>
右唐長壽二年天笁僧覺救譯宗宻䟽解<lb/>
　　　大佛頂首楞嚴經䟽二十卷<lb/>
右唐神龍二年中天笁國僧彼岸於廣州譯房融笔<lb/>
授　皇朝僧子璿撰䟽王隨爲之序<lb/>
　　　宗鏡録一百卷<lb/>
右皇朝僧延壽撰壽因讀楞伽經云佛語心爲宗乃<lb/>
<pb n="KR2n0002_SBCK_003-62b"/>
制此録設或人問即引大藏經云以答之凢一百卷<lb/>
　　　楞嚴摽指要義十卷<lb/>
右皇朝僧月公撰其弟子應乾録范峋爲之序<lb/>
　　　圭峯原人論一卷<lb/>
右唐僧宗宻撰斥執迷褊淺直顯真源㑹通本末凢<lb/>
四篇<lb/>
　　　弘明集十四卷<lb/>
右梁釋僧祐纂采前代勝士書記文述有益於釋教<lb/>
者多宗炳何尚之輩著述<lb/>
　　　六祖壇經二卷<lb/>
<pb n="KR2n0002_SBCK_003-63a"/>
右唐僧惠昕撰記僧盧慧能學佛本末慧能號六祖<lb/>
凢十六門周希後有序<lb/>
　　　龐居士語録十卷<lb/>
右唐龐藴襄陽人與其妻子皆學佛後人録其名言<lb/>
成此書<lb/>
　　　景德傳燈録三十卷<lb/>
右皇朝僧道原編其書披奕丗祖圖采諸方語録由<lb/>
七佛以至法眼之嗣凢五十二丗一千七百一人献之<lb/>
朝詔楊億李維王曙同加裁定億等潤色其文是正<lb/>
其差繆上之遂大行于丗爲禪學之祖<lb/>
<pb n="KR2n0002_SBCK_003-63b"/>
　　　傳燈玉英集十五卷<lb/>
右皇朝王隨撰以傳燈録繁冗難觀刪爲此録景祐<lb/>
甲戌上之詔書奬荅有序附于後<lb/>
　　　天聖廣燈録三十卷<lb/>
右皇朝李遵勗編斷自釋迦以降　仁宗御製序<lb/>
　　　分燈集二十五卷<lb/>
右皇朝井度編蓋續三燈録也<lb/>
　　　禪苑瑤林一百卷<lb/>
右皇朝井度編取三燈録所載祖師言行附入諸方<lb/>
拈提語句且是正其差誤云<lb/>
<pb n="KR2n0002_SBCK_003-64a"/>
　　　林間録二卷<lb/>
右皇朝僧德洪撰記髙僧嘉言善行謝逸爲之序然<lb/>
多寓言如謂杜祁公張安道皆致仕居睢陽之類是<lb/>
也按祁公慶曆六年致仕治平中薨安道元豐末始<lb/>
請老蓋相去二十年矣其踈闊可笑也<lb/>
　　　雪竇頌古八卷<lb/>
右皇朝僧道顯撰居雪竇山<lb/>
　　　注維摩詰經十卷<lb/>
右後秦羅什譯什又與其髙弟生肈道融注釋之淳<lb/>
化中張齊賢刻之板<lb/>
<pb n="KR2n0002_SBCK_003-64b"/>
　　　忠國師多心經一卷<lb/>
右唐僧慧忠肅宗師事之此其所著書也<lb/>
　　　六祖解心經一卷<lb/>
右唐僧恵能解<lb/>
　　　法界觀一卷<lb/>
右唐僧杜順撰華嚴經最後品名曰法界叙善財參<lb/>
五十二位善知識經文廣博罕能通其說杜順乃著<lb/>
是書宗宻注之裴休爲之序<lb/>
　　　法界觀摭一要記四卷<lb/>
右皇朝僧遵式述其序云元豐初覽清凉玄鏡圭峯<lb/>
<pb n="KR2n0002_SBCK_003-65a"/>
注取其合者録之<lb/>
　　　六祖壇經二卷<lb/>
右唐僧慧能授禪學于弘忍韶州剌史韋據請說無<lb/>
相心地戒門人紀録目曰壇經盛行于丗<lb/>
　　　華嚴經决疑論四卷<lb/>
右唐李通玄撰太原人則天朝撰華嚴合論又著此<lb/>
書　皇朝張商英使河東得之壽陽縣東浮屠廢<lb/>
書中<lb/>
　　　㑹解楞嚴經十卷<lb/>
右唐僧彌伽釋語房融筆授　皇朝井度集古今十<lb/>
<pb n="KR2n0002_SBCK_003-65b"/>
二家解去取之成此書<lb/>
　　　修巳金剛經㫖要一卷<lb/>
右皇朝僧修巳住持峨眉山白水寺道楷之法嗣也<lb/>
　　　釋氏要覽十卷<lb/>
右皇朝僧道誠集雜録釋典旁采書傳分門編次<lb/>
成二十類天禧三年書成<lb/>
　　　髙僧傳六卷<lb/>
右梁僧惠敏撰分譯經義解兩門<lb/>
　　　求法髙僧傳兩卷<lb/>
右唐僧義浄撰浄垂拱中徃天笁求佛經旣還因纂<lb/>
<pb n="KR2n0002_SBCK_003-66a"/>
集唐僧徃西域者五十六人行事<lb/>
　　　僧寶傳三十卷<lb/>
右皇朝僧德洪撰其序云五家宗派嘉祐中達觀曇<lb/>
頴嘗爲之傳載其機緣語句而略其終始行事德洪<lb/>
謂入道之緣臨終之効有不可闕者遂盡掇遺編别<lb/>
記補以諸方之傳又自嘉祐至政和取雲門臨濟兩<lb/>
宗之裔絶出者合八十七人各爲傳系之以贊云<lb/>
　　　錦囊集一卷<lb/>
右皇朝僧瑞光集皆教其徒答問語也<lb/>
<pb n="KR2n0002_SBCK_003-66b"/>
</p>
<p>
昭德先生郡齋讀書志卷第三下<lb/>
</p>
<p>
</p>
  </div>
</body>
</text>
</TEI>
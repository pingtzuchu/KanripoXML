<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0002_SBCK_002-1a"/>
昭德先生郡齋讀書志卷第二上<lb/>
史部其類十有三一曰正史類二曰編年類三曰實<lb/>
録類四曰雜史類五曰偽史類六曰史評類七曰職<lb/>
官類八曰儀注類九曰刑法類十曰地理類十一曰<lb/>
傳記類十二曰譜牒類十三曰目録類後世述史者<lb/>
其體有三編年者以事繫日月而總之於年蓋本於<lb/>
左氏明紀傳者分記君臣行事之終始蓋本於司馬<lb/>
遷實録者近起於唐雜取兩者之法而為之以備史<lb/>
官採擇而已初無制作之意不足道也若編年紀傳<lb/>
則各有所長殆未易以優劣論雖然編年所載於一<lb/>
<pb n="KR2n0002_SBCK_002-1b"/>
國治亂之事為詳紀傳所載於一人善惡之迹為詳<lb/>
用此言之編年似優又其來最古而人皆以紀傳便<lb/>
於披閱獨行於世號為正史不亦異乎舊以職官儀<lb/>
注等凢史氏有取者皆附之史今從焉<lb/>
　　正史類<lb/>
　　　史記一百三十卷<lb/>
右漢太史令司馬遷續其父談書創為義例起黄帝<lb/>
迄漢武獲麟之嵗撰成十二紀以序帝王年表以貫<lb/>
嵗月八書以紀政事三十世家以序公侯七十列傳<lb/>
以志士庶上下三千餘載凢為五十二万六千五百<lb/>
<pb n="KR2n0002_SBCK_002-2a"/>
言遷沒後缺景武紀禮樂律書三王世家漢興以來<lb/>
將相年表日者龜策傳靳蒯列傳等十篇元成間褚<lb/>
少孫追補及益以武帝後事辭㫖淺鄙不及遷書遠<lb/>
甚裴駰集觧班固嘗譏遷論大道則先黄老而後六<lb/>
經序㳺俠則退處士而進姦雄述貨殖則崇勢利而<lb/>
羞貧賤後世愛遷者以此論為不然謂遷特感當世<lb/>
之所失憤其身之所遭寓之於書有所激而為此言<lb/>
耳非其心所謂誠然也當武帝之世表章儒術而罷<lb/>
黜百家宜乎大治而窮奢極侈海内彫弊反不若文<lb/>
景尚黄老時人主㳟儉天下饒給此其論大道所以<lb/>
<pb n="KR2n0002_SBCK_002-2b"/>
先黄老而後六經也武帝用法刻深羣臣一言忤㫖<lb/>
輙下吏誅而當刑者得以貨自贖遷之遭李陵之禍<lb/>
家貧無財賄自贖交遊莫救卒陷腐刑其序㳺俠退<lb/>
處士而進姦雄者蓋遷歎時無朱家之倫不能脱己<lb/>
於禍故曰士窮窘得委命此豈非人所謂賢豪者邪<lb/>
其述貨殖崇勢利而羞貧賤者蓋遷自傷特以貧故<lb/>
不能自免於刑戮故曰千金之子不死於市非空言<lb/>
也固不察其心而驟譏之過矣<lb/>
　　　前漢一百卷<lb/>
右後漢玄武司馬班固續司馬遷史記撰十二帝紀<lb/>
<pb n="KR2n0002_SBCK_002-3a"/>
八年表十本志七十列傳起髙祖終於王莽之誅二<lb/>
百三十年凢八十餘萬字固既瘐死書頗散亂章帝<lb/>
令其妺曹世叔妻昭就東觀緝校内八表天文志皆<lb/>
其補也唐太子承乾令顔師古考衆説為之注范曄<lb/>
譏固飾主闕蓋亦不然其贊多微文顧讀者弗察耳<lb/>
劉知幾又詆其古今人物表無益於漢史此論誠然<lb/>
但非固之罪也至謂受金鬻筆固雖謟附匪人亦何<lb/>
至是歟然識者或以固書皆因司馬遷王商揚雄歆<lb/>
向舊文潤色成之故其文章首尾皆善而中間頗冗<lb/>
瑣良田商之才視數子微劣尔固之自序稱述者亦<lb/>
<pb n="KR2n0002_SBCK_002-3b"/>
謂有所本也<lb/>
　　　後漢九十卷志三十卷<lb/>
右宋范曄撰十帝紀八十列傳唐髙宗令章懐太子<lb/>
賢與劉訥言革希言作註曄所撰本志未成而伏誅<lb/>
後劉昭補注三十卷觀曄與甥姪書叙其作書之意<lb/>
稱自古體大而思精未有如此者又謂諸序論筆勢<lb/>
放縱實天下之竒作徃徃不減過秦篇常以比方班<lb/>
氏非但不愧之而巳其自負如此然世多譏曄創為<lb/>
皇后紀及采風俗通中王喬抱朴子中左慈等詭譎<lb/>
事列之於傳又贊辭佻巧失史之體云<lb/>
<pb n="KR2n0002_SBCK_002-4a"/>
　　　三國志十五卷<lb/>
右晋陳壽撰魏四紀二十六列傳蜀十五列傳吳二<lb/>
十列傳宋文帝嫌其畧命裴松之補注博采羣説分<lb/>
入書中其多過本書數倍王通數稱壽書細觀之實<lb/>
髙簡有法如不言曹操本生而載夏侯悙及淵於諸<lb/>
曹傳中則見嵩本夏后氏之子也髙貴鄉公書卒而<lb/>
載司馬昭之奏則見公之不得其死也他皆類此但<lb/>
以魏為紀而稱漢吳曰傳又改漢曰蜀世頗譏其失<lb/>
至於謂其銜諸葛孔明髠父而為貶辭求丁氏之米<lb/>
不獲不立儀廙傳之類亦未必然也<lb/>
<pb n="KR2n0002_SBCK_002-4b"/>
　　　晋書一百三十卷<lb/>
右唐房喬等撰貞觀中以何法盛等十八家晋史未<lb/>
善詔喬與褚遂良許敬宗再加撰次乃據臧榮緒書<lb/>
增損之後又命李淳風李義府李延壽等十三人分<lb/>
掌著述敬播等四人考正類例西晋四帝五十四年<lb/>
東晋十一帝一百二年又胡羯氏羗鮮卑割據中原<lb/>
為凉四燕三秦夏蜀十六國共成帝紀十志二十列<lb/>
傳七十載記三十例出播天文律歷淳風專之喬以<lb/>
宣武紀陸機王羲之傳論上所自為故曰制㫖又緫<lb/>
題御撰焉按歷代之史雄晋叢冗最甚可以無譏然<lb/>
<pb n="KR2n0002_SBCK_002-5a"/>
其多采語林世説幽明録搜神記詭異謬妄之言至<lb/>
於取沈約之説誣元帝為牛氏子之類亦不可不辨<lb/>
　　　宋書一百卷<lb/>
右梁沈約撰十本紀三十志六十列傳齊永明中約<lb/>
奉詔為是書以何承天書為本兼採徐爰之説頗為<lb/>
精詳但本志兼載魏晋失於限斷又王邵謂其喜造<lb/>
竒説以誣前代如瑯琊王妃通小吏牛氏生子孝武<lb/>
於路太后處寢息時人多有異議之類是也後梁武<lb/>
帝知而不以為非嘉祐中以宋齊梁陳魏北齊周書<lb/>
舛繆亡缺始命館職讎校曾鞏等以祕閣所藏多誤<lb/>
<pb n="KR2n0002_SBCK_002-5b"/>
不足憑以是正請詔天下蔵書之家悉上異本久之<lb/>
始集治平中鞏校定南齊梁陳三書上之劉恕等上<lb/>
後魏書王安國上周書政和中始皆畢頒之學官民<lb/>
間傳者尚少未幾遭靖康丙午之亂中原淪陷此書<lb/>
幾亡紹興十四年井憲孟為四川漕始檄諸州學官<lb/>
求當日所頒本時四川五十餘州皆不被兵書頗有<lb/>
在者然徃徃亡缺不全收合補綴獨少後魏書十許<lb/>
卷最後得宇文季䝉家本偶有所少者於是七史遂<lb/>
全因命眉山刋行<lb/>
　　　南齊書五十九卷<lb/>
<pb n="KR2n0002_SBCK_002-6a"/>
右梁蕭子顯撰八紀十一志四十列傳初江淹已作<lb/>
十志沈約又有紀子顯自表别修然天文但紀災祥<lb/>
州郡不著户口祥瑞多載圖讖表云事祕户口不知<lb/>
不敢私載曾子固謂子顯於斯史喜自馳騁其更改<lb/>
破折刻雕藻繢之變尤多而文比七史最下云<lb/>
　　　梁書五十六卷<lb/>
右唐姚思亷撰六本紀五十列傳唐貞觀三年詔思<lb/>
亷同魏徴撰思亷者梁史官察之子推其父意又採<lb/>
謝吳等所記以成此書徴唯著揔論而已<lb/>
　　　陳書三十六卷<lb/>
<pb n="KR2n0002_SBCK_002-6b"/>
右唐姚思亷撰六本紀三十列傳其父察在陳嘗刪<lb/>
撰梁陳事未成陳亡隋文帝問之察以所論載每一<lb/>
篇成輙奏之未訖而沒察且死属思亷繼其業貞觀<lb/>
中與梁書同上之其書丗亦罕傳故多脱誤<lb/>
　　　後魏書一百三十卷<lb/>
右北齊魏收撰初魏史官崔浩既誅太和後始有李<lb/>
彪崔鴻等書魏末山偉綦雋更主國書二十餘年事<lb/>
迹蕩然萬不紀一文宣時詔收撰次成十二紀十志<lb/>
九十二列傳上之悉焚舊書多謟諱不平受尔朱榮<lb/>
子金故減其惡夙有怨者多沒其善黨北朝貶江左<lb/>
<pb n="KR2n0002_SBCK_002-7a"/>
為島夷至謂晋元帝為牛金之子時人疾之號為穢<lb/>
史劉知幾謂其生絶徹嗣死逢剖斵皆隠慝所致後<lb/>
隋文帝顔之推等别修唐貞觀中陳叔達亦作五代<lb/>
史皆不傳獨收書在　皇朝命劉恕等校正<lb/>
　　　北齊書五十卷<lb/>
右唐李百藥撰本紀八列傳四十二百藥父徳林在<lb/>
齊嘗撰著紀傳貞觀初詔分修諸史百藥因父書丗<lb/>
祖世宗之類<lb/>
　　　周書五十卷<lb/>
右唐令狐徳棻等撰本紀八列傳四十二貞觀中徳<lb/>
<pb n="KR2n0002_SBCK_002-7b"/>
棻請譔次而詔徳棻與陳叔達唐儉成之先是蘇綽<lb/>
秉周政軍國詞令多准尚書牛弘為史尤務清言徳<lb/>
棻因之以成是書故多非實録仁宗時出太清樓本<lb/>
合史館袐閣本又募天下獻書而取夏竦李巽家本<lb/>
下館閣是正其文字而後林希王安國上之<lb/>
　　　隋書八十五卷<lb/>
右唐魏徴等撰紀五列傳五十五長孫無忌等撰志<lb/>
三十初詔顔師古孔頴達修述徴揔其事序論皆徴<lb/>
自作後又詔于志寜李淳風韋安仁李延壽同修五<lb/>
代史志無忌上之詔編苐入隋書人亦號五代史志<lb/>
<pb n="KR2n0002_SBCK_002-8a"/>
天文律歷五行三志淳風獨作<lb/>
　　　唐書二百卷<lb/>
右石晋劉昫張昭遠等撰因韋述舊史增損以成繁<lb/>
畧不均校之實録多所漏闕又是非失實其甚至以<lb/>
韓愈文章為大紕繆故<lb/>
仁宗刪改蓋亦不可巳焉<lb/>
　　　新唐書二百二十五卷<lb/>
右皇朝嘉祐中曾公亮等被詔刪定歐陽修撰紀志<lb/>
宋祁撰列傳舊者約一百九十萬新書約一百七十<lb/>
四萬而其中增表故書成上於朝自言曰其事則增<lb/>
<pb n="KR2n0002_SBCK_002-8b"/>
於前其文則省於舊也而議者頗謂永叔學春秋每<lb/>
務褒貶子京通小學唯刻意文章采雜説既多徃徃<lb/>
抵捂有失實之歎焉<lb/>
　　　五代史記七十五卷<lb/>
右皇朝歐陽脩永叔以薛居正史繁猥失實加修定<lb/>
藏于家永叔沒後朝廷聞之取以付國子監刋行國<lb/>
史稱其可以繼班固劉向人不以為過特恨其晋出<lb/>
帝論以為因濮園議而發也<lb/>
　　　三朝國史一百五十卷<lb/>
右皇朝呂夷簡等撰初景徳四年詔王旦先文元公<lb/>
<pb n="KR2n0002_SBCK_002-9a"/>
楊億等十人撰　太祖太宗兩朝史至天聖五年詔<lb/>
夷簡等九人添入<lb/>
眞宗朝史王曾監修曾罷夷簡代八年書成<lb/>
　　編年類<lb/>
　　　荀悦漢紀三十卷<lb/>
右漢荀悦撰班固作漢書起髙祖終于孝平王莽之<lb/>
十二世二百四十二年為紀表志傳凢八十餘萬言<lb/>
獻帝以其文繁詔舉要撮揔通比其事列繫年月為<lb/>
紀三十篇凢八萬三千四百三十二字辭約事該時<lb/>
稱嘉史<lb/>
<pb n="KR2n0002_SBCK_002-9b"/>
　　　袁宏漢紀三十卷<lb/>
右晋袁宏彦伯在晋末為一時文宗性强直雖為桓<lb/>
溫禮遇每不阿屈以東京史籍不倫謝承司馬彪之<lb/>
徒錯繆同異無所取正唯張璠紀差詳因參摭記傳<lb/>
以損益之比諸家號為精密<lb/>
　　　唐曆四十卷<lb/>
右唐桞芳撰初肅宗詔芳綴緝吳兢書其叙天寳後<lb/>
事不倫上元中芳讁黔中㑹髙力士同貶因從力士<lb/>
質開元天寳及禁中事識其本時舊史巳送官不可<lb/>
追刋乃推衍義類倣編年法作此書起隋義寜元年<lb/>
<pb n="KR2n0002_SBCK_002-10a"/>
迄大曆十三年然不立褒貶義例而叙制度為詳<lb/>
　　　河洛行年記十卷<lb/>
右唐劉仁軌撰記唐初李密王世充事起大業十三<lb/>
年二月迄武徳四年七月秦王擒竇建徳第九卷述<lb/>
大業都城第十卷載宮館園囿且云煬帝遷都之詔<lb/>
稱務從節儉觀其宮室窮極綺麗云<lb/>
　　　大唐創業起居注三卷<lb/>
右唐温大雅撰紀髙祖建義至受隋禪用師符讖受<lb/>
命典册事<lb/>
　　　通曆十卷<lb/>
<pb n="KR2n0002_SBCK_002-10b"/>
右唐馬揔撰揔纂太古十七氏中古五帝三王及刪<lb/>
取秦漢三國晋十六國宋齊梁陳元魏北齊後周隋<lb/>
世紀興滅粗述其君賢否取虞世南畧論分系於末<lb/>
以見義焉<lb/>
　　　續通曆十卷<lb/>
右荆南孫光憲撰輯唐洎五代事以續馬揔曆參以<lb/>
黄巢李茂真劉守光阿保機吳唐閩廣湖越兩蜀事<lb/>
迹　太祖朝詔毁其書以其所紀多非實也<lb/>
　　　五代通録六十五卷<lb/>
右皇朝范質撰五代實録共三百六十卷質刪其煩<lb/>
<pb n="KR2n0002_SBCK_002-11a"/>
文摭其要言以成是書自乾化壬申至梁亡十二年<lb/>
間簡牘散亡亦採當時制勑碑碣以補其闕<lb/>
　　　紀年通譜十二卷<lb/>
右皇朝宋庠撰自漢文帝後元戊寅止周恭帝顯徳<lb/>
庚申為九篇以本朝建隆之元至慶曆辛已為一篇<lb/>
皆曰統元以甲子貫之有五號曰正閏偽賊蠻夷以<lb/>
王莽十九年繫孺子更始以接建武東魏十七年附<lb/>
西魏豫王六年天后十五年繫中宗緒神龍朱梁十<lb/>
六年通濟隂天祐續同光捃晋恭帝禪宋之嵗對魏<lb/>
明元泰常五年尊北降南始主正朔乃通譜之新意<lb/>
<pb n="KR2n0002_SBCK_002-11b"/>
也别二篇舉字為類各部分曰類元慶曆中上之優<lb/>
詔褒焉<lb/>
　　　稽古録二十卷<lb/>
右皇朝司馬光君實編起自三皇止　皇朝英宗<lb/>
治平末至周共和庚申始為編年<lb/>
　　　編年紀事十一卷<lb/>
右皇朝劉攽因司馬溫公所撰編次<lb/>
　　　資治通鑑二百九十四卷目録三十卷考異<lb/>
　　　三十卷<lb/>
右皇朝治平中司馬光奉詔編集歷代君臣事迹許<lb/>
<pb n="KR2n0002_SBCK_002-12a"/>
自辟官属借以館閣書籍在外聽以書局自隨至元<lb/>
豐七年凢十七年始奏御上起戰國下終五代凢一<lb/>
千三百六十二年又略舉事目年經國緯以備檢閲<lb/>
别為目録參考同異俾歸一塗别為考異各一編公<lb/>
自謂精力盡於此書<lb/>
神宗賜名資治通鑑託始於周威烈王命韓趙魏為<lb/>
諸侯下訖五代劉恕嘗語光曷不起上古或堯舜光<lb/>
荅以事包春秋不可又以經不可續不敢始於獲麟<lb/>
恕意謂闕漏因撰一書起三皇五帝止周共和載其<lb/>
世次而巳起共和庚申至威烈王二十二年丁丑四<lb/>
<pb n="KR2n0002_SBCK_002-12b"/>
百三十八年為一編號曰外紀猶國語稱春秋外傳也<lb/>
　　實録類<lb/>
　　　唐則天寳録二十卷<lb/>
右唐吳兢撰初神龍二年詔武三思魏元忠祝欽明<lb/>
徐彦伯桞同崔融岑羲徐堅撰録三十卷開元四年<lb/>
兢與劉知機刋修成此書上之起嗣聖改元甲申臨<lb/>
朝止長安四年甲辰傳位凢二十一年<lb/>
　　　唐代宗實録四十卷<lb/>
右唐令狐峘撰初詔峘撰録未成書貶官卒元和二<lb/>
年子丕上之當時名臣如房琯不立傳直抗如顔眞<lb/>
<pb n="KR2n0002_SBCK_002-13a"/>
卿畧而不載時譏漏畧起寳應元年壬寅止大曆十<lb/>
四年已未凢十七年<lb/>
　　　唐順宗實録五卷<lb/>
右唐韓愈撰起貞元二十一年乙酉正月止永貞元<lb/>
年丙戌八月初愈撰録書禁中事為切直閹官不喜<lb/>
訾其非實在文宗時詔路隋刋正隋建言衆議以刋<lb/>
修非是李宗閔牛僧孺謂史官李漢蔣係皆愈之婿<lb/>
不可參撰俾臣下筆臣謂不然且愈之所書非已自<lb/>
出元和以來相循逮今漢等以嫌無害公誼請條其<lb/>
甚謬誤者付史官刋定詔擿去元和永貞間數事為<lb/>
<pb n="KR2n0002_SBCK_002-13b"/>
失實餘不復改<lb/>
　　　唐敬宗實録十卷<lb/>
右唐李讓夷等撰起長慶四年甲辰即位止寳曆二<lb/>
年丁未凢三嵗武宗㑹昌中詔史官陳商鄭亞同修<lb/>
讓夷監修書成上之<lb/>
　　　建康實録二十卷<lb/>
右唐許嵩撰始自吳起漢興平元年終於陳末禎明<lb/>
三年南朝六代四百年間君臣行事及土地山川城<lb/>
池宫苑制置興壊用存古跡其有異事則注之以益<lb/>
見聞建康者六朝所都地名也<lb/>
<pb n="KR2n0002_SBCK_002-14a"/>
　　　太祖實録五十卷<lb/>
右皇朝李沆等撰起建隆元年庚申止開寳九年丙<lb/>
子十月咸平中　眞宗以前録漏落詔錢若水王禹<lb/>
偁李宗諤梁顥趙安仁重加刋修呂端監修端罷沆<lb/>
代二年書成上之沆表云前録天造之始國姓之源<lb/>
發揮無取削平諸國僭主偽臣頗亡事迹今之所正<lb/>
率由典章又益諸臣傳一百四人<lb/>
　　　太宗實録八十卷<lb/>
右皇朝錢若水等撰起即位止至道三年丁酉三月<lb/>
凢二十年至道三年詔若水柴成務宋庚吳渉楊億<lb/>
<pb n="KR2n0002_SBCK_002-14b"/>
同修咸平元年書成上之<lb/>
　　　眞宗實録一百五十卷<lb/>
右皇朝王欽若等撰起藩邸止乾興元年壬戌二月<lb/>
凢二十六年乾興元年詔李維晏殊孫奭宋綬陳堯<lb/>
佐王舉正李淑同修馮拯監修拯卒欽若代天聖二<lb/>
年書成上之<lb/>
　　　仁宗實録二百卷<lb/>
右皇朝韓琦等撰起藩邸盡嘉祐八年三月凢四十<lb/>
二年<lb/>
　　　英宗實録三十卷<lb/>
<pb n="KR2n0002_SBCK_002-15a"/>
右皇朝曾公亮等撰録起藩邸盡治平四年九月凢<lb/>
四年<lb/>
　　　神宗實録二百卷<lb/>
右皇朝呂大防等撰起藩邸止元豐八年三月凢十<lb/>
九年紹聖中言者謂元祐間呂大防提舉實録范祖<lb/>
禹等編修刋落事跡變乱美實外應姦人詆誣之説<lb/>
命蔡卞改修其後奏書以舊録為本用墨書添入者<lb/>
用朱書其刪去者用黄抹已而將舊録焚毁宣和中<lb/>
或得其本於禁中遂傳於民間號朱墨史云<lb/>
　　　哲宗前實録一百卷後實録九十四卷<lb/>
<pb n="KR2n0002_SBCK_002-15b"/>
右蔡京等撰前録起藩邸盡元祐七年十二月後録<lb/>
起紹聖元年正月盡元符三年正月共十三年京之<lb/>
意以　宣仁垂簾時政非出於上故分前後録蓋厚<lb/>
誣也<lb/>
　　　哲宗新實録一百五十卷<lb/>
紹興四年三月壬子　太上皇帝顧謂宰臣朱勝非<lb/>
等曰　神宗哲宗兩朝史録事實多誣非所以傳信<lb/>
後世當重别修定著唐鑑范祖禹有子名冲者巳有<lb/>
召命可促來令兼史事臣勝非奏曰　神宗史縁添<lb/>
入王安石日録　哲宗史經蔡京蔡卞之手議論多<lb/>
<pb n="KR2n0002_SBCK_002-16a"/>
不公今䝉　聖諭命官刪定以昭彰　二帝盛美天<lb/>
下甚幸十八日丙申新除宗正少卿兼直史舘范冲<lb/>
辭免恩命臣勝非奏曰冲謂史舘專修　神宗哲宗<lb/>
史録而其父祖禹元祐間任諫官後坐章疏議論責<lb/>
死嶺表而　神宗實録又經祖禹之手今既重修則<lb/>
凢出京卞之意及其增添者不無刪改儻使冲預其<lb/>
事恐其黨未能厭服　上曰以私意増添不知當否<lb/>
臣勝非曰皆非公論　上曰然則刪之何害紛紛浮<lb/>
論不足䘏也臣勝非曰范冲不得不以此為辭今<lb/>
聖斷不移冲亦安敢有請上復愀然謂勝非等曰此<lb/>
<pb n="KR2n0002_SBCK_002-16b"/>
事豈　朕敢私頃嵗　昭慈聖獻皇后誕辰因置酒<lb/>
宮中從容語及前朝事　昭慈謂朕曰吾老矣幸相<lb/>
聚於比他時身後吾復何患然有一事當為官家言<lb/>
之吾逮事　宣仁聖烈皇后求之古今母后之賢未<lb/>
見其比因姦臣快其私憤肆加誣謗有玷盛徳建炎<lb/>
初雖嘗下詔辨明而史録所載未經刪改豈足傳信<lb/>
後世吾意在天之靈不無望於官家也　朕每念及<lb/>
此惕然於朝夕欲降一詔書明載　昭慈遺旨庶使<lb/>
中外知　朕修史之本意臣勝非進曰　聖諭及此<lb/>
天下幸甚臣仰惟　神宗哲宗兩朝實録巳上<lb/>
<pb n="KR2n0002_SBCK_002-17a"/>
太上皇帝聖意先定爰命宰臣悉令刪修故具載聖<lb/>
語於篇末云<lb/>
　　　元符庚辰以來詔㫖四卷<lb/>
右皇朝汪藻編　徽宗即位後詔㫖未全<lb/>
　　　濮安懿王申陳一卷<lb/>
紀治平中封　濮安懿王時宰相奏狀及臺諫言章<lb/>
　　　邵氏辯誣一卷<lb/>
右皇朝邵伯溫撰辯蔡卞章悙邢恕誣罔　宣仁欲<lb/>
廢哲宗立徐邸事<lb/>
　　雜史類<lb/>
<pb n="KR2n0002_SBCK_002-17b"/>
　　　汲冡周書十卷<lb/>
右晋太康中汲郡與穆天子傳同得晋孔晁注蓋孔<lb/>
子刪採之餘凢七十篇<lb/>
　　　吳越春秋十二卷<lb/>
右後漢趙曄撰吳起太伯盡夫差越起无余盡勾踐<lb/>
内吳外越本末咸備<lb/>
　　　南史八十卷北史一百卷<lb/>
右唐李延壽撰延壽父太師嘗謂宋齊逮周隋分隔<lb/>
南北南謂北為索虜北謂南為島夷欲改正擬吳越<lb/>
春秋編年未就而卒延壽後預修晋隋書因究悉舊<lb/>
<pb n="KR2n0002_SBCK_002-18a"/>
事更依馬遷論體總叙八代北起魏盡隋二百四十<lb/>
二年南起宋盡陳百七十年為二史删煩補闕過本<lb/>
史遠甚至今學者止觀其書沈約魏收等所撰皆不<lb/>
行獨闕本志而隋書有之故隋書亦傳于世<lb/>
　　　西京雜記二卷<lb/>
右晋葛洪撰初序言洪家有劉子駿漢書百卷乃當<lb/>
時欲撰史録事而未得締思無前後之次雜記而巳<lb/>
後學者始甲乙壬癸為十卷以其書校班史殆全取<lb/>
劉書耳所餘二萬許言乃抄撮之析二篇以禆漢書<lb/>
之闕猶存甲乙裒次江左人或以為吳均依託為之<lb/>
<pb n="KR2n0002_SBCK_002-18b"/>
　　　五代新説二卷<lb/>
右唐張洵古撰以梁陳北齊周隋君臣雜事分三十<lb/>
門纂次<lb/>
　　　南部煙花録一卷<lb/>
右唐顔師古撰載隋煬帝時宮中袐事僧志徹得之<lb/>
瓦官閣筍筆中一名大業拾遺記<lb/>
　　　大業雜記十卷<lb/>
右唐杜寳撰起隋仁壽四年煬帝嗣位止越王侗皇<lb/>
太三年王世充降唐事<lb/>
　　　貞觀政要十卷<lb/>
<pb n="KR2n0002_SBCK_002-19a"/>
右吳兢撰兢以唐之極治貞觀為最故採時政之可<lb/>
備勸戒者上之於朝凢四十篇<lb/>
　　　大唐新語十三卷<lb/>
右唐劉肅撰輯唐故事起武徳止大曆分為二十類<lb/>
　　　明皇雜録二卷<lb/>
右唐鄭處誨撰記孝明時雜事别録一卷題補闕所<lb/>
載十二事<lb/>
　　　開元傳信記一卷<lb/>
右唐鄭棨撰紀開元天寳傳聞之事故曰傳信<lb/>
　　　國史補二卷<lb/>
<pb n="KR2n0002_SBCK_002-19b"/>
右唐李肇撰起開元長慶間事初劉餗記元魏迄唐<lb/>
開元事名曰國朝傳記故肇續之<lb/>
　　　幸蜀記三卷<lb/>
右唐李匡文宋巨周宋居白撰初匡文記盡孝明崩<lb/>
巨周止於歸長安叙事互有詳畧居白合二記以宋<lb/>
為本折李為注取二序冠篇復掇遺事增廣焉<lb/>
　　　次桞氏舊聞一卷<lb/>
右唐李徳裕撰上元中史臣桞芳與髙力士同竄黔<lb/>
中為芳言開元天寳年中事乃論次號問髙力士李<lb/>
吉甫與芳子冕真元中俱為尚書郎嘗道力士之說<lb/>
<pb n="KR2n0002_SBCK_002-20a"/>
吉甫每為其子徳裕言嵗祀既久遺藁不傳但記十<lb/>
七事後文宗訪力士事於徳裕徳裕編次上之多同<lb/>
明皇雜録<lb/>
　　　開成承詔録二卷<lb/>
右唐李石撰石與鄭覃李固言相文宗録當時延英<lb/>
奏對事開成乃其時年號<lb/>
　　　大和辨謗畧三卷<lb/>
右唐李徳裕撰先是唐次録周秦迄隋忠良罹䜛謗<lb/>
事徳宗覽之不悦後憲宗以為善命令狐楚等廣之<lb/>
成十卷至大和中文成上之<lb/>
<pb n="KR2n0002_SBCK_002-20b"/>
　　　兩朝獻替記三卷<lb/>
右唐李徳裕撰徳裕相文宗武宗録當時奏對論議<lb/>
　　　開元升平源記一卷<lb/>
右唐吳兢載姚崇以十事要明皇<lb/>
　　　金鑾密記一卷<lb/>
右唐韓偓撰天復中爲翰林學士從昭宗西幸梁祖<lb/>
以兵圍鳯翔偓每與謀議因密記之及所聞見事止<lb/>
復京師偓貶云<lb/>
　　　松䆫録一卷<lb/>
右唐韋叡撰記唐故事<lb/>
<pb n="KR2n0002_SBCK_002-21a"/>
　　　元和朋黨録一卷<lb/>
右唐馬永易記牛李朋黨始末自牛僧孺試賢良迄<lb/>
令狐綯去位<lb/>
　　　中朝故事二卷<lb/>
右偽唐尉遲偓撰記唐懿昭哀三朝故事故曰中朝<lb/>
　　　入洛記一卷<lb/>
右蜀王仁裕隨王衍降入洛陽記徃返途中事并其<lb/>
所著詩賦<lb/>
　　　南部新書五卷<lb/>
右皇朝錢希白撰記唐故事<lb/>
<pb n="KR2n0002_SBCK_002-21b"/>
　　　建隆遺事一卷<lb/>
右皇朝王禹偁記　太祖事十按　太祖開寳九年<lb/>
十月癸丑崩于萬嵗殿先是趙普以六年罷為河陽<lb/>
節度使盧多遜至太平興國元年始除平章事<lb/>
太祖崩時宰臣盖薛居正沈倫也今此云　上將晏<lb/>
駕前一日召宰相趙普盧多遜入宮其繆甚矣世多<lb/>
以其所記為然恐不足信也<lb/>
　　　祖宗獨斷一卷<lb/>
右皇朝陸經記　祖宗獨断凢十事<lb/>
　　　聖宗掇遺一卷<lb/>
<pb n="KR2n0002_SBCK_002-22a"/>
右皇朝余靖撰記國初至　仁宗君臣美事以備史闕<lb/>
　　　三朝政録二十卷<lb/>
右皇朝富弼上言欲選官置局將　三朝典故編成<lb/>
一書即命王洙余靖孫甫歐陽修編修分别事類成<lb/>
九十六門<lb/>
　　　溫公紀聞五卷<lb/>
右皇朝司馬光撰記賔客所談　祖宗及當時雜事<lb/>
　　　筆録一卷<lb/>
右皇朝王曾撰皆　國朝雜事<lb/>
　　　晋公談録三卷<lb/>
<pb n="KR2n0002_SBCK_002-22b"/>
右皇朝丁謂撰多本朝事每章之首皆稱晋公言不<lb/>
知何人為潤益初董識志彦得之於洪州潘延之家<lb/>
延之晋公甥疑延之所為<lb/>
　　　嘉祐時政記一卷<lb/>
右吳奎趙槩歐陽脩記立　英宗事并賈易論韓琦<lb/>
定策疏<lb/>
　　　富公語録一卷<lb/>
右皇朝富弼使虜時所録<lb/>
　　　曽相手記三卷<lb/>
右紹聖初元祐黨禍起曾布知公論所在故對上之<lb/>
<pb n="KR2n0002_SBCK_002-23a"/>
語多持兩端又輙增損以著此書云<lb/>
　　　隆平集二十卷<lb/>
右皇朝曾鞏撰記　五朝君臣事蹟<lb/>
　　　建炎日曆五卷<lb/>
右皇朝汪伯彦撰記<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>太上皇帝登極時事<lb/>
　　　五代史闕文一卷<lb/>
右皇朝王禹偁撰録五代史筆避嫌漏畧者以備闕<lb/>
文凢一十七事<lb/>
　　　英宗朝諸臣傳三卷<lb/>
右不知何人於　英廟實録中摘出凢四十二人<lb/>
<pb n="KR2n0002_SBCK_002-23b"/>
　　　邵氏聞見録二十卷<lb/>
右皇朝邵伯溫子文撰記國朝雜事迄紹興之初序<lb/>
言早以其父之故親接前輩得前言徃行為多類之<lb/>
成書其父雍也<lb/>
　　　金人背盟録一卷<lb/>
右皇朝汪藻編記金人叛契丹迄於宣和乙巳犯京<lb/>
城多採北遼遺事<lb/>
　　　圍城雜録一卷<lb/>
右皇朝王養正録靖康末女眞再犯都城事<lb/>
　　　順昌録一卷<lb/>
<pb n="KR2n0002_SBCK_002-24a"/>
右紹興十年劉錡破女眞于順昌城下其徒紀其功云<lb/>
　　　紹運圖一卷<lb/>
右未詳何人所撰自伏羲迄　皇朝神廟五徳之傳<lb/>
及紀事皆著于篇<lb/>
昭德先生郡齋讀書志卷第二上<lb/>
<pb n="KR2n0002_SBCK_002-24b"/>
<pb n="KR2n0002_SBCK_002-24b"/>
<pb n="KR2n0002_SBCK_002-25a"/>
昭德先生郡齋讀書志卷第二下<lb/>
　　偽史類<lb/>
　　　華陽國志十二卷<lb/>
右晉常璩撰華陽梁州地也記漢以來巴蜀人物吕<lb/>
微仲跋云漢至晉初四百載間士女可書四百人亦<lb/>
可謂盛矣復自晉至周顯徳僅七百嵗而史所紀者<lb/>
無幾人忠魂義骨與塵埃同没何可勝數豈不重可<lb/>
歎哉<lb/>
　　　江南録十卷<lb/>
右皇朝徐鉉等撰鉉等自江南歸朝奉<lb/>
<pb n="KR2n0002_SBCK_002-25b"/>
詔撰集李氏時事王介甫嘗謂書至亡國之際不言<lb/>
其君之過但以曆數存亡論之雖有愧實録其於春<lb/>
秋箕子之義得之矣雖然潘佑以直言見殺而鉉書<lb/>
佑死以妖妄何也殆與佑爭名且耻其善不及佑故<lb/>
匿其忠汚之以罪耳若然豈唯厚誣忠臣其欺吾<lb/>
君不亦甚乎<lb/>
　　　江南别録四卷<lb/>
右皇朝陳彭年撰偽呉偽唐四主傳也<lb/>
　　　九國志五十一卷<lb/>
右皇朝路振撰呉唐前蜀後蜀東漢南漢閩楚凢九國<lb/>
<pb n="KR2n0002_SBCK_002-26a"/>
　　　蜀桂堂編事二十卷<lb/>
右偽蜀楊九齡撰雜記孟氏廣政中舉試事跡始末<lb/>
　　　南唐近事二卷<lb/>
右皇朝鄭文寳編紀李氏二主四十年間雜事之可<lb/>
紀者<lb/>
　　　江南野史二十卷<lb/>
右皇朝龍衮撰凡八十四傳<lb/>
　　　外史擣扤十卷<lb/>
右皇朝張唐英次公撰序稱王建孟知祥父子四世<lb/>
八十年比之公孫述輩最為久逺其間善惡有可為<lb/>
<pb n="KR2n0002_SBCK_002-26b"/>
世戒者路振之書未備今成此書以𥙷其遺凡五代<lb/>
史及<lb/>
皇朝日暦所書皆略之<lb/>
　　　北遼遺事二卷<lb/>
右不題撰人蓋遼人也記女真滅遼事序云遼國自<lb/>
阿保機創業於其𥘉徳光恢廓於其後吞併諸蕃割<lb/>
據漢界南北開疆五千里東西四千里戎器之備戰<lb/>
馬之多前古未有子孫繼統二百三十餘年迨至天<lb/>
祚失御女真稱兵十三年間舉國土崩古人謂得之<lb/>
難失之易非虛言耳<lb/>
<pb n="KR2n0002_SBCK_002-27a"/>
　　　金虜節要一卷<lb/>
右陷虜人所上也記金人𥘉内侮止紹興十年共十<lb/>
六年事頗詳實<lb/>
　　史評類<lb/>
　　　史記索隠三十卷<lb/>
右唐司馬貞撰據徐斐注紏正抵捂援據宻緻如東<lb/>
坡辯宰我未嘗從田常為亂蓋本諸貞也<lb/>
　　　唐書直筆四卷<lb/>
右皇朝吕夏卿撰夏卿強記絶人預修新書<lb/>
　　　唐書新例湏知一卷<lb/>
<pb n="KR2n0002_SBCK_002-27b"/>
右記新書比舊増减志傳及其緫數<lb/>
　　　唐書音訓四卷<lb/>
右皇朝竇苹撰<lb/>
　　　唐書辯證二十卷<lb/>
右皇朝呉縝撰數新書𥘉修之時其失有八類其舛<lb/>
誤二十門凢四百餘事<lb/>
　　　唐史要論十卷<lb/>
右皇朝孫甫之翰撰歐陽脩司馬光蘇軾稱其書以<lb/>
為舊史所不及<lb/>
　　　西漢發揮十卷<lb/>
<pb n="KR2n0002_SBCK_002-28a"/>
右皇朝劉涇巨濟撰蜀人<lb/>
　　　唐鑑二十卷<lb/>
右皇朝范祖禹醇夫撰醇夫為温公通鑑局編修官<lb/>
十五年分掌唐史以其所自得著成此書取武后臨<lb/>
朝二十一年系之中宗其言曰此春秋公在乾侯之<lb/>
義也雖得罪於君子亦所不辭觀此則知醇夫之從<lb/>
公决非苟同者凢二百六篇<lb/>
　　　注唐紀十卷<lb/>
右題曰樊先生而不詳其名近代人所注新書紀也<lb/>
　　　唐史評<lb/>
<pb n="KR2n0002_SBCK_002-28b"/>
右皇朝焦考寧撰自號適適先生<lb/>
　　　五代史纂誤五卷<lb/>
右皇朝呉縝撰凢二百餘事皆五代史抵捂闕誤也<lb/>
　　　三國人物論三卷<lb/>
右皇朝楊祐甫撰蜀人<lb/>
　　　歴代史辨志五卷<lb/>
右未詳撰人<lb/>
　　　劉氏史通二十卷<lb/>
右唐劉知幾撰知幾長安神龍間三為史官頗不得<lb/>
志乃以前代書史叙其體法因習廢置掇其得失述<lb/>
<pb n="KR2n0002_SBCK_002-29a"/>
作曲直分内外篇著為評議備載史䇿之要當時徐<lb/>
堅深重其書甞云居史職者冝置坐右玄宗朝詔其<lb/>
家録進上讀而善之宋子京稱唐舊史之文猥釀不<lb/>
綱謂知幾工訶古人而拙於用己觀此書知子京之<lb/>
論不誣<lb/>
　　職官類<lb/>
　　　集賢注記一卷<lb/>
右唐韋述撰摭院中故事脩撰書史之次孝明時學<lb/>
士名氏<lb/>
　　　御史臺記十二卷<lb/>
<pb n="KR2n0002_SBCK_002-29b"/>
右唐韓琬撰載唐𥘉至開元御史臺中制度故事以<lb/>
大夫中丞侍御史殿中監察主簿録事分門載次名<lb/>
行事著論一篇叙御史正邪得失正擢誅滅附卷末<lb/>
以為世戒<lb/>
　　　中台志十卷<lb/>
右唐李筌撰起殷周迄隋唐纂輔相邪正之迹分皇<lb/>
王覇亂亡五類以為鍳戒唐相以李林甫陳希烈附<lb/>
皇道筌上元中乃自表天寳𥘉追以綴名云<lb/>
　　　翰林志一卷<lb/>
右唐李肇撰摭唐世翰林院中供奉儀則制誥書詔<lb/>
<pb n="KR2n0002_SBCK_002-30a"/>
之式<lb/>
　　　翰林盛事一卷<lb/>
右唐張著撰記唐朝儒臣美事凢三十八<lb/>
　　　史舘故事三卷<lb/>
右不題撰人姓名記史舘雜分六門迄於五代李獻<lb/>
臣以為後周史官所著<lb/>
　　　宰相拜罷録一卷<lb/>
右皇朝陳繹奉詔編起范質止曾公亮所載拜罷之<lb/>
由與實録不同元祐史臣謂繹多出己意<lb/>
　　　樞府拜罷録一卷<lb/>
<pb n="KR2n0002_SBCK_002-30b"/>
右皇朝陳繹編起魏仁浦止宋綬<lb/>
　　　翰林續志二卷<lb/>
右皇朝蘇易簡在翰林院最承　太宗睠遇録國朝<lb/>
政事以續肇志子耆采易簡所載之餘成一卷附益之<lb/>
　　　金坡遺事三卷<lb/>
右皇朝錢惟演撰載　國朝禁林雜儀式事迹并學<lb/>
士名氏文元公　真宗禮待儒臣三事附于卷末<lb/>
　　　麟臺故事五卷<lb/>
右皇朝程俱撰紹興𥘉復館職俱首入館纂集舊聞<lb/>
成十二篇<lb/>
<pb n="KR2n0002_SBCK_002-31a"/>
　　　唐六典三十卷<lb/>
右唐玄宗撰李林甫張說等注以三公三師三省九<lb/>
寺五監十二衛等例其職司官佐叙以秩品擬周禮<lb/>
六官云蓋唐極治之書也雖不能悉行於世而諸司<lb/>
遵用殆將過半觀唐㑹要請事者徃徃援據以為實<lb/>
或以為此書雖成於開元間而不行於一時不學之<lb/>
言也<lb/>
　　　嘉祐御史臺記五十卷<lb/>
右皇朝溤㓗已撰御史臺有記始於武后時姚庭筠<lb/>
其後韓琬韋述嗣有紀著嘉祐中王疇命㓗已續之<lb/>
<pb n="KR2n0002_SBCK_002-31b"/>
乃上自　太祖建隆之元迄於嘉祐八年凢一百四<lb/>
年分門載其名氏行事㓗已拯之子也為叙傳兩篇<lb/>
述其父之事附于後<lb/>
　　儀注類<lb/>
　　　封禪記五十卷<lb/>
右皇朝丁謂等撰大中祥符元年詔謂與李宗諤陳<lb/>
彭年以景徳五年正月三日天書降於左丞天門鴟<lb/>
吻之上迄十月泰山修封事迹儀注詔誥編次成書<lb/>
上之　御製序冠之於首<lb/>
　　　祀汾隂記五十卷<lb/>
<pb n="KR2n0002_SBCK_002-32a"/>
右皇朝丁謂撰大中祥符三年八月降祀汾隂御扎<lb/>
至明年春禮成四年詔與陳彭年編次事迹儀注踰<lb/>
二年成書上之<lb/>
　　　皇祐㑹計録六卷<lb/>
右皇朝田貺元鈞兩為三司使約景徳㑹計銀以皇<lb/>
祐財賦所入多於景德而其出又多於所入著為皇<lb/>
祐㑹計録上之冀以悟上庶更立輕制使民完實而<lb/>
縣官有餘用者<lb/>
　　　吉凶書儀二卷<lb/>
右皇朝胡瑗翼之撰略依古禮而以今體書䟽儀式<lb/>
<pb n="KR2n0002_SBCK_002-32b"/>
附之<lb/>
　　　本朝事實三十卷<lb/>
右皇朝李攸編次雜纂　國朝事儀注為多<lb/>
　　　服餙圖三卷<lb/>
右唐李德𥙿編共五十五事<lb/>
　　刑法類<lb/>
　　　刑統三十卷<lb/>
右皇朝竇儀等詳定<lb/>
　　　疑獄三卷<lb/>
右晉和凝撰纂史傳决疑獄事其上卷凝書也下中<lb/>
<pb n="KR2n0002_SBCK_002-33a"/>
卷凝子㠓所續<lb/>
　　　元豐斷例六卷<lb/>
右元豐中法寺所斷罪此節文也<lb/>
　　　諸路將官通用勑二十卷<lb/>
右皇朝崇寧中修<lb/>
　　　紹興勑十二卷令五十卷格三十卷式三十<lb/>
　　　卷政和二年以後赦十五卷<lb/>
右皇朝張守等紹興中𬒳　旨編修<lb/>
　　地理類<lb/>
　　　渚宫舊事十卷<lb/>
<pb n="KR2n0002_SBCK_002-33b"/>
右唐余知古撰自鬻熊至唐江陵君臣人物事迹史<lb/>
子傳記所載者悉纂次之<lb/>
　　　水經四卷<lb/>
右漢桑欽撰成帝時人本經三卷後魏酈道元注道<lb/>
元範之子為政嚴酷蕭寳夤叛死之史稱道元好學<lb/>
歴覽竒書撰注水經行于世<lb/>
　　　洛陽伽藍記<lb/>
右元魏羊衒之撰後魏遷都洛陽一時王公大夫多<lb/>
造佛寺或捨其私第為之故僧舍之多為天下最衒<lb/>
之載其本末及事跡甚備<lb/>
<pb n="KR2n0002_SBCK_002-34a"/>
　　　青城山記一卷<lb/>
右偽蜀杜光庭賔聖撰集蜀山若水在青城者悉本<lb/>
道家方士之言<lb/>
　　　東京記三卷<lb/>
右皇朝宋敏求編開封坊巷寺觀官廨私第所在及<lb/>
諸故實極其精博<lb/>
　　　相臺志十二卷<lb/>
右皇朝韓琦欲編次未成郡守李琮命郡文學掾陳<lb/>
申之効宋敏求河南志成此書<lb/>
　　　河南志二十卷<lb/>
<pb n="KR2n0002_SBCK_002-34b"/>
右皇朝宋敏求以唐韋述兩京記為未備演之為長<lb/>
安河南志司馬光為之序<lb/>
　　　明越風物志七卷<lb/>
右皇朝姜嶼撰以明州本越地故曰明越又以郭璞<lb/>
注爾雅多引江東故詳載其風物云<lb/>
　　　蜀記一卷<lb/>
右皇朝張守約撰載孟昶𥘉降至薨事<lb/>
　　　皇祐平蠻記一卷<lb/>
右皇朝馮炳撰記儂智高叛朝廷遣狄青平之<lb/>
　　　成都古今記三十卷<lb/>
<pb n="KR2n0002_SBCK_002-35a"/>
右皇朝趙抃自慶暦至熙寧凢四入蜀知蜀事為詳<lb/>
摭其故實以類相從分百餘門<lb/>
　　　九域志十卷<lb/>
右皇朝王存𬒳　㫖刪定緫二十三路京府四次府<lb/>
十州二百四十二軍三十七監四縣一千一百三十五<lb/>
　　　戴斗奉使録二卷<lb/>
右皇朝王曙撰曙景徳三年為契丹主生辰使祥符<lb/>
二年為弔慰使所録也<lb/>
　　　浮休居士使遼録二卷<lb/>
右皇朝元祐甲戌春張舜民𬒳命為回謝大遼弔祭<lb/>
<pb n="KR2n0002_SBCK_002-35b"/>
使鄭价為副録其徃返地里及話言也舜民字芸叟<lb/>
浮休居士其自號云<lb/>
　　　嘉州志二卷<lb/>
右皇朝吕昌明撰以嘉州圖經増廣之<lb/>
　　　西夏湏知一卷<lb/>
右皇朝劉温潤守延州日編録偽境雜事<lb/>
　　　匈奴湏知一卷<lb/>
契丹歸朝人田緯編次<lb/>
　　　蕃爾雅一卷<lb/>
右不載撰人姓名以夏人語依爾雅釋以華言<lb/>
<pb n="KR2n0002_SBCK_002-36a"/>
　　　雞林志三十卷<lb/>
右皇朝崇寧中劉逵吳拭使高麗王雲為書記官既<lb/>
歸攟輯其㑹見之禮聘問之辭類分為八門<lb/>
　　　廬山記五卷<lb/>
右皇朝陳令舉舜俞撰先是劉煥嘗為記令舉因而<lb/>
増廣之又為俯視圖紀尋山先後之次云<lb/>
　　　春秋地譜十二卷<lb/>
右皇朝楊湜編十三國地皆釋以今州縣名并為圖<lb/>
於其後蓋常氏已嘗有此書而湜増廣焉<lb/>
　　　冝春傳信録三卷<lb/>
<pb n="KR2n0002_SBCK_002-36b"/>
右皇朝羅誘述載其地古今人物及牧守政跡山川<lb/>
靈異云<lb/>
　　　袁州孚惠廟録一卷<lb/>
右皇朝張慤纂記仰山二神靈異之迹<lb/>
　　　輿地廣記三十八卷<lb/>
右皇朝歐陽忞纂自堯舜已來至于五代地里㳂革<lb/>
離合皆係於今郡縣名或云無所謂歐陽忞者特假<lb/>
名以行其書耳<lb/>
　　　青唐録二卷<lb/>
右皇朝汪藻撰青唐吐蕃遺種也崇寧中命童貫取<lb/>
<pb n="KR2n0002_SBCK_002-37a"/>
湟廓西寧州擒趙懐徳　上為之御樓受降宰臣蔡<lb/>
京以下進官有差<lb/>
　　　三輔黄圖一卷<lb/>
右未見撰人隋經籍志唐藝文志皆有其目蓋古書<lb/>
也記秦漢以來宫殿門闕樓觀池苑在關輔者曰三<lb/>
輔黄圖言東都不與焉<lb/>
　　　雲南志十卷<lb/>
右唐樊綽記雲南山川物産雜事止咸通中<lb/>
　　　梁益記十卷<lb/>
右皇朝任弁撰天禧中游䆠于成都以蜀記數家其<lb/>
<pb n="KR2n0002_SBCK_002-37b"/>
言皆無所據依乃引書傳刋正其謬<lb/>
　　　蜀三神祠録五卷<lb/>
右皇朝井度編任四川漕日裒梓潼灌口射洪三神<lb/>
祠碑文板記成此書云<lb/>
　　　蕃禺紀異五卷<lb/>
右皇朝馮拯撰拯淳化中謫知端州見嶺表鳥獸草<lb/>
木民俗物情舉異中原録之類為三十門凢三百事<lb/>
還朝上之<lb/>
　　　生辰國信語録一卷<lb/>
右皇朝冦瑊撰瑊與康徳輿天聖六年使契丹賀其<lb/>
<pb n="KR2n0002_SBCK_002-38a"/>
主生辰徃返語録并景徳二年至天聖八年使副姓<lb/>
名及雜儀附于後<lb/>
　　　零陵揔記十五卷<lb/>
右皇朝陶岳撰永州地里志也今永州所部才三縣<lb/>
其所録多連及數郡自序云以其皆零陵舊地故収之<lb/>
　　　南行記三卷<lb/>
右王仁𥙿撰晉天福三年仁𥙿被命使高季興記自<lb/>
汴至荆南道塗賦詠及飲宴酬倡殆百餘篇<lb/>
　　　洛陽名園記一卷<lb/>
右皇朝李格非撰記洛中園圃自冨鄭公以下十九<lb/>
<pb n="KR2n0002_SBCK_002-38b"/>
所其論以為洛陽之盛衰為天下治亂之候園圃之<lb/>
興廢為洛陽盛衰之候則園記之作豈徒然哉公卿<lb/>
大夫忘天下治忽欲退享此得乎唐之末路是也<lb/>
　　傳記類<lb/>
　　　黄帝内傳一卷<lb/>
右序云籛鏗得之於衡山石室中後至漢劉向於東<lb/>
觀校書見之遂傳于世<lb/>
　　　穆天子傳六卷<lb/>
右晉太康二年汲縣民盗發古冡所得凢六卷八千<lb/>
五百一十四字詔荀朂和嶠等以隷字寫之云按春<lb/>
<pb n="KR2n0002_SBCK_002-39a"/>
秋左氏傳穆王欲肆其心周行天下將皆有車轍馬<lb/>
跡焉此書所載即其事也穆王好廵狩得驊驪緑耳<lb/>
之乘造父為御以觀四荒北絶流沙西登崑崙與太<lb/>
史公記同汲郡収書不謹多毁缺雖其言不典皆古<lb/>
書頗可觀覽郭璞注本謂之周王遊行記朂之時古<lb/>
文巳不能盡識時有闕者又轉冩益誤殆不可讀<lb/>
　　　漢武内傳二卷<lb/>
右不題撰人記王母降<lb/>
　　　漢武故事二卷<lb/>
右世言班固撰唐張柬之書洞冥記後云漢武故事<lb/>
<pb n="KR2n0002_SBCK_002-39b"/>
王儉造<lb/>
　　　漢武洞冥記五卷<lb/>
右後漢郭憲子横撰其序言漢武明嶲特異之主東<lb/>
方朔因滑稽浮誕以匡諫洞心於道教使冥跡之奥<lb/>
昭然顯著故曰洞冥<lb/>
　　　十洲記一卷<lb/>
右漢東方朔撰斑固賛言朔之詼諧逢占射覆其事<lb/>
浮淺童兒牧竪莫不眩耀而後世好事者因取竒言<lb/>
恠語附著之朔豈謂此書之類乎<lb/>
　　　楊貴妃外傳二卷<lb/>
<pb n="KR2n0002_SBCK_002-40a"/>
右皇朝樂史撰叙唐楊妃事迹迄孝明之崩<lb/>
　　　趙飛燕外傳一卷<lb/>
右漢令玄子于撰茂陵卞理藏之於金縢漆櫃王莽<lb/>
之亂劉㳟得之傳于世晉荀朂校上<lb/>
　　　閩川名士傳三卷<hi>黄璞一本作皇甫璞</hi>
右唐黄璞撰唐神龍以來閩人知名於世者効楚國<lb/>
先賢傳為之<lb/>
　　　王子年拾遺記十卷<lb/>
右梁蕭綺叙録晉王嘉字子年嘗著書百二十篇載<lb/>
伏羲以來異事前世竒詭之説書逸不完綺拾綴殘<lb/>
<pb n="KR2n0002_SBCK_002-40b"/>
輯而叙之<lb/>
　　　汾陽王家傳十卷<lb/>
右唐陳雄撰雄本汾陽王郭子儀僚吏後又從事渾<lb/>
瑊幕府故傳不名第九卷録行狀第十卷録副佐三<lb/>
十三人大將二十七人曰忠武將佐略<lb/>
　　　降聖記五十卷<lb/>
右皇朝丁謂撰大中祥符五年十月十七日<lb/>
聖祖降七年謂請編次事迹詔李維宋綬晏殊同編<lb/>
天禧元年上之<lb/>
　　　先天紀三十六卷<lb/>
<pb n="KR2n0002_SBCK_002-41a"/>
右皇朝王欽若集　聖祖趙諱即軒轅黄帝也故欽<lb/>
若奉詔編次傳記黄帝事迹　上之賜名先天紀<lb/>
御製序冠其首<lb/>
　　　柳氏序訓一卷<lb/>
右唐柳玭叙其祖公綽已下内外事迹以訓其子孫<lb/>
　　　吳湘事迹録一卷<lb/>
右唐大中中李紳鎮揚州陷湘州以罪抵死後其兄<lb/>
汝納辯訴其枉狀録揔載焉<lb/>
　　　王魏公遺事四卷<lb/>
右皇朝王魏公旦相　真宗其子素録遺事凢百餘<lb/>
<pb n="KR2n0002_SBCK_002-41b"/>
條分四卷<lb/>
　　　王文正公言行録三卷<lb/>
右皇朝王文正公曽相　仁宗其弟皥録其平生言<lb/>
行凢六十事李清臣為之序<lb/>
　　　張忠定公語録四卷<lb/>
右皇朝張忠定公詠守蜀有善政其門人李畋紀其<lb/>
語論可以垂世者<lb/>
　　　西李文正公談録一卷<lb/>
右西李文正公昉也相　皇朝太宗其子宗諤録其<lb/>
平生所談十七事<lb/>
<pb n="KR2n0002_SBCK_002-42a"/>
　　　韓魏公家傳二卷<lb/>
右皇朝韓忠彦撰録其父琦平生行事近世著史者<lb/>
喜采小説以為異聞逸事如李繁録其父泌崔胤記<lb/>
其父慎由事悉鑿空妄言前世謂此等無異莊周鮒<lb/>
魚之辝賈生服鳥之對者也而唐書皆取之以亂正<lb/>
史由是近時多有家傳語録之類行于世陳瑩中所<lb/>
以發憤而著書謂魏公名徳在人耳目如此豈假門<lb/>
生子姪之間區區自列乎持史筆其慎焉<lb/>
　　　魏國忠獻公别録三卷<lb/>
右皇朝韓魏公琦相　仁宗英宗其門人王嵓叟記<lb/>
<pb n="KR2n0002_SBCK_002-42b"/>
其言論事實然以國史考之其嵗月徃徃抵捂蓋失<lb/>
之誣也<lb/>
　　　潜德録一卷<lb/>
右皇朝吕誨獻可之孫撰記其祖乞立<lb/>
英宗言章<lb/>
　　　文潞公私記一帙<lb/>
右皇朝文彦博所撰元豐𥘉王堯臣之子同老以其<lb/>
父至和中所撰立　英宗為皇子詔草上之且曰時<lb/>
宰相文彦博冨弼知狀　神宗以問彦博彦博具以<lb/>
實對至元祐中賈易為言官因為韓忠彦爭辯其事<lb/>
<pb n="KR2n0002_SBCK_002-43a"/>
彦博乃著此其後云自古唯霍禹云縣官非我家將<lb/>
軍不得至此楊復㳟自稱定筞國老謂昭宗為門生<lb/>
天子皆鞅鞅不道之言卒𬒳夷滅<lb/>
　　　鐘山日録二十卷<lb/>
右皇朝王安石介甫撰紹聖間蔡卞合曽布獻于朝<lb/>
添入　神宗實録陳瑩中謂安石既罷相悔其執政<lb/>
日無善状乃撰此書歸過于上掠美於己且歴詆平<lb/>
生不悦者欲以欺後世於是著尊堯集及日録不合<lb/>
神道論云<lb/>
　　　嘉祐名臣傳五卷<lb/>
<pb n="KR2n0002_SBCK_002-43b"/>
右皇朝張唐英傳　仁宗朝賢臣五十餘人<lb/>
　　　晁以道楊雄别傳一卷<lb/>
右族父詹事公撰雜取諸書所載雄逸事為一編系<lb/>
之以賛<lb/>
　　　忠臣逆臣傳三卷<lb/>
右皇朝楊堯臣撰忠臣謂李若水也逆臣謂劉豫也<lb/>
　　　相國鄴侯家傳十卷<lb/>
右唐李繁撰繁鄴侯之子也大和中以罪繫獄當死<lb/>
恐先人功業不傳乞廢𥿄䘿筆於獄吏以成傳藁戒<lb/>
其家求世間人潤色之後竟不果宋子京謂其辭浮<lb/>
<pb n="KR2n0002_SBCK_002-44a"/>
侈云<lb/>
　　　唐宋科名分定録三卷<lb/>
右不題撰人元符間所著書也序云己卯嵗得張君<lb/>
房所誌唐朝科場故事今續添五代及本朝科名分<lb/>
定事迄於李常寧云<lb/>
　　　開元天寳遺事四卷<lb/>
右漢王仁𥙿撰仁𥙿仕蜀至翰林學士蜀亡仁𥙿至<lb/>
鎬京採摭民言得開元天寳遺事一百五十九條<lb/>
　　　明皇幸蜀記兩卷<lb/>
右唐宋巨纂記明皇幸蜀迄于復歸京師<lb/>
<pb n="KR2n0002_SBCK_002-44b"/>
　　　傳信録<lb/>
右皇朝鮮于綽大受撰記　國朝雜事多言元豐後<lb/>
朝廷政事得失人物賢否<lb/>
　　譜諜類<lb/>
　　　姓源韻譜五卷<lb/>
右唐張九齡撰依春秋正典柳氏萬姓録世本圖捃<lb/>
摭諸書纂為此譜分四聲以便尋閲<lb/>
　　　元和姓纂十一卷<lb/>
右唐林寳撰元和中封閻具於諸家姓氏太原其人<lb/>
乃言非本郡憲宗令宰相命寳纂諸家姓氏外各依<lb/>
<pb n="KR2n0002_SBCK_002-45a"/>
四聲類集毎韻之内則以大姓為首<lb/>
　　　鮮于氏卓絶譜一卷<lb/>
右唐書藝文志有其目喬琳撰紹興𥘉鮮于戡續之<lb/>
　　　闕里世系一卷<lb/>
右皇朝孔宗翰重修孔子家譜也唐藝文志有孔子<lb/>
系葉傳今亡其家所藏譜雖曰古本止叙承襲者一<lb/>
人故多踈略宗翰元豐末知洪州刋于牘紹興中端<lb/>
朝者續之止於四十九代洪興祖又以史記并孔光<lb/>
孔僖傳及太子賢注與唐宰相世系諸書校正直作<lb/>
年譜例于卷首云<lb/>
<pb n="KR2n0002_SBCK_002-45b"/>
　　書目類<lb/>
　　　藝文志見闕書目一卷<lb/>
右唐書藝文志近因朝廷募遺書刻牘布告境内下<lb/>
注書府所闕俾之訪求<lb/>
　　　崇文揔目一卷<lb/>
右唐朝崇文院書目也隋嘉則殿書三十六萬卷至<lb/>
唐散失已多崇文書比之唐十得二三而已自經丙<lb/>
午之亂存者無幾矣<lb/>
　　　吳氏西齋目一卷<lb/>
右唐呉兢録其家藏書凢一萬三千四百六十八卷<lb/>
<pb n="KR2n0002_SBCK_002-46a"/>
兢自撰書附于正史之末又有續抄書列于後<lb/>
　　　道藏書目一卷<lb/>
右皇朝鄧自和撰太洞真部八十一秩靈寳洞玄部<lb/>
九十秩太上洞部三十秩太真部九十六秩太平部<lb/>
一十六秩正一部三十九秩凢六部三百一十一秩<lb/>
　　　大宋史舘書目一卷<lb/>
右皇朝史舘書揔計一萬五千一百四十二卷<lb/>
　　　邯鄲圖書十志十卷<lb/>
右皇朝李淑獻臣撰載其家所藏圖書五十七類釐<lb/>
為十志<lb/>
<pb n="KR2n0002_SBCK_002-46b"/>
</p>
<p>
昭徳先生郡齋讀書志卷第二下<lb/>
</p>
<p>
</p>
  </div>
</body>
</text>
</TEI>
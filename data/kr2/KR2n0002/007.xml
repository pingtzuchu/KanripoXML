<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0002_SBCK_007-1a"/>
昭德先生郡齋讀書志卷第四下下<lb/>
　　緫集類<lb/>
　　　李善注文選六十卷<lb/>
右梁昭明太子蕭統纂前有序具述其所作之意蓋<lb/>
選漢迄梁諸家所著賦詩騷七詔䇿令教冊秀才之<lb/>
表上書啟彈事牋記書移檄難對問議論序頌賛符<lb/>
命史論連珠銘箴誄哀䇿碑誌行狀弔祭文類輯之<lb/>
為三十卷竇常謂統著文選以何遜在世不録其文<lb/>
其人既往而後其文刻定然則所録皆前人之作也<lb/>
唐李善集注析六十卷善髙宗時弘文學士博學經<lb/>
<pb n="KR2n0002_SBCK_007-1b"/>
史百家無不備覽而無文時人謂之書簏初為輯注<lb/>
博引經史釋而忘其義書成上進問其子邕邕無言<lb/>
善曰非耶爾當正之於是邕更加以義釋解精於五<lb/>
臣今釋事加義者兩存焉蘇子瞻嘗讀善注而嘉之<lb/>
故近世復行<lb/>
　　　五臣注文選三十卷<lb/>
右唐吕延祚集注延祚以李善止引經史不釋述作<lb/>
意義集吕延濟劉良張詵吕珦李周翰五人注延祚<lb/>
不與焉復為三十卷開元六年延祚上之名曰五臣注<lb/>
　　　唐文粹一百卷<lb/>
<pb n="KR2n0002_SBCK_007-2a"/>
右皇朝姚鉉寶臣編鉉廬州人太平興國初進士文<lb/>
辭敏麗善書札藏書至多頗有異本累遷兩浙漕課<lb/>
吏寫書采唐世文章分門編類初為五十卷後復増<lb/>
廣之為薛映掎其事奪官斥連州卒後其子以其書<lb/>
上獻詔藏内府命以一官<lb/>
　　　古樂府十卷并樂府古題要解兩卷<lb/>
右唐吳兢纂雜采漢魏以來古樂府詞凢十卷又於<lb/>
傳記洎諸家文集中采樂府所起本義以釋解古題云<lb/>
　　　玉臺新詠十卷<lb/>
右陳徐陵纂唐李康成云昔陵在梁世父子俱事東<lb/>
<pb n="KR2n0002_SBCK_007-2b"/>
朝特見優遇時承平好文雅尚宫體故采西漢以來<lb/>
詞人所著樂府艶詩以備諷覽<lb/>
　　　玊臺後集十卷<lb/>
右唐李康成采梁蕭子範迄唐張赴二百九人所著<lb/>
樂府歌詩六百七十首以續陵序編謂名登前集者<lb/>
今並不録唯庾信徐陵仕周陳既為異代理不可遺云<lb/>
　　　續古今詩苑英華集十卷<lb/>
右唐僧惠淨撰輯梁武帝大同年中會三教編至唐<lb/>
劉孝孫成臯望河之凢一百五十四人歌詩五百四<lb/>
十八篇孝孫為之序<lb/>
<pb n="KR2n0002_SBCK_007-3a"/>
　　　珠英學士集五卷<lb/>
右唐武后朝詔武三思等修三教珠英一千三百卷<lb/>
預修書者凢四十七人崔融編集其所賦詩各題爵<lb/>
里以官班為次融為之序<lb/>
　　　麗則集五卷<lb/>
右唐李氏撰不著名集文選以後至唐開元詞人詩<lb/>
凢三百二十首分門編類貞元中鄭餘慶為序<lb/>
　　　中興間氣集三卷<lb/>
右唐髙仲武輯至徳迄大暦中錢起以下二十六人<lb/>
詩自為序以天寶之亂述作中廢至徳中興風雅復<lb/>
<pb n="KR2n0002_SBCK_007-3b"/>
振故以名仍品藻衆作著之於前云或又題孟彦深纂<lb/>
　　　南薰集三卷<lb/>
右唐竇常撰集韓翃至皎然三十人約三百六十篇<lb/>
凢三卷其序云欲勒上中下則近於褒貶題一二三<lb/>
則有等衰故以西掖南宫外臺為目人各系名系賛<lb/>
　　　本事詩一卷<lb/>
右唐孟棨撰纂歴代詞人緣情感事之詩其本事凢<lb/>
七類<lb/>
　　　續本事詩二卷<lb/>
右偽吳處常子撰未詳其人自有序云比覽孟初中<lb/>
<pb n="KR2n0002_SBCK_007-4a"/>
本事詩輙搜篋中所有依前題七章類而編之然皆<lb/>
唐人詩也<lb/>
　　　斷金集一卷<lb/>
右唐令狐楚輯其與李逢吉酬唱詩什開成初裴夷<lb/>
直序之<lb/>
　　　漢上題襟集十卷<lb/>
右唐叚成式輯其與温庭筠余知古酬和詩筆牋題<lb/>
　　　松陵集十卷<lb/>
右唐皮日休與陸龜蒙酬唱詩凢六百五十八首龜<lb/>
蒙編次之日休為之序松陵者平江地名也<lb/>
<pb n="KR2n0002_SBCK_007-4b"/>
　　　西崑酬唱集二卷<lb/>
右皇朝楊億劉筠李宗諤晁某錢惟演及當時同館<lb/>
十五人唱和詩凢二百四十七章前有億序<lb/>
　　　宋唐類詩二十卷<lb/>
右唐朝僧仁賛序稱羅唐兩士所編而不載其名分<lb/>
類編次唐及本朝祥符已前名人詩<lb/>
　　　唐百家詩選二十卷<lb/>
右皇朝宋敏求次道編次道為三司判官嘗取其家<lb/>
所藏唐人一百八家詩選擇其佳者凢一千二百四<lb/>
十六首為一編王介甫觀之因再有所去取且題云<lb/>
<pb n="KR2n0002_SBCK_007-5a"/>
欲觀唐詩者觀此足矣世遂以為介甫所纂<lb/>
　　　寶刻叢章三十卷<lb/>
右皇朝宋敏求次道編次道聚天下古人詩歌石刻<lb/>
凢一千一百三十篇以其相附近者相從又次以嵗<lb/>
月先後王益柔之序云文章難能者莫如詩凢刻之<lb/>
金石者則必其自以為得或作於人所愛重者故多<lb/>
有新清瓌麗之語覽者其深究焉<lb/>
　　　嵗時雜詠二十卷<lb/>
右皇朝宋綬編宣獻公昔在中書第三閣手編古詩<lb/>
及魏晉迄唐人嵗時章什一千五百有六釐為十八<lb/>
<pb n="KR2n0002_SBCK_007-5b"/>
卷今溢為二十卷矣<lb/>
　　　仕塗必用集二十一卷<lb/>
右皇朝祝熈載編本朝楊劉以後諸公表啟為一編<lb/>
　　　聖紹堯章集十卷<lb/>
右皇朝李文友編靖康末至紹興十年赦書詔㫖<lb/>
　　　丹陽類集十卷<lb/>
右皇朝曾<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>編丹陽今潤州春秋曰朱方秦曰丹徒<lb/>
孫權改名京口東晉僑立州郡至宋齊陳曰東海獨<lb/>
梁曰蘭陵而皆以徐州稱之隋始定今名唐以建康<lb/>
諸邑隷焉更為丹陽郡元豐中<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>守官于其地因采<lb/>
<pb n="KR2n0002_SBCK_007-6a"/>
諸家之集始自東漢終于南唐凢得歌詩賦賛五百<lb/>
餘篇<lb/>
　　　雲臺編六卷<lb/>
右皇朝耿思柔纂華州雲臺觀古今君臣所題詩什<lb/>
　　　清才集十卷<lb/>
右皇朝劉禹卿編輯古今題劒門詩什銘賦蒲逢為<lb/>
之序<lb/>
　　　瑤池新集一卷<lb/>
右唐蔡省風集唐世能詩婦人李季蘭至程長文二<lb/>
十三人詩什一百十五首各為小序於其前且總為<lb/>
<pb n="KR2n0002_SBCK_007-6b"/>
序其畧云世叔之婦脩史属文皇甫之妻抱忠善隷<lb/>
蘇氏雅於回紋蘭英擅於宫掖晉紀道藴之辯漢尚<lb/>
文姬之辭况今文明之盛乎<lb/>
　　　九僧詩集一卷<lb/>
右皇朝僧希畫保暹文兆行肇簡長惟鳯惠業牢昭<lb/>
懷古也陳充爲序凢一百十篇歐公曰進士許洞因<lb/>
會九僧分題出一紙約曰不犯一字其字乃山水風<lb/>
雲竹石花草雪霜星日禽鳥之類於是諸僧皆閣筆<lb/>
此本出李夷中家其詩可稱者甚多惜乎歐公不盡<lb/>
見之許洞之約雖足以困諸僧然論詩者政不當尔<lb/>
<pb n="KR2n0002_SBCK_007-7a"/>
蓋詩多識鳥獸草木之名而楚辭亦寓意於颷風雲<lb/>
霓如池塘生春草䆫間列逺岫天際識歸舟雲中辨<lb/>
江樹蟬噪林逾静鳥鳴山更幽庭草無人隨意綠宫<lb/>
漏出花遲楓落吳江冷空梁落燕泥㣲雲淡河漢踈<lb/>
雨滴梧桐殘星㡬㸃鴈横塞長笛一聲人倚樓雞聲<lb/>
茅店月人跡版橋霜之類莫不犯之若使諸公與許<lb/>
洞分題亦湏閣筆矧其下者哉<lb/>
　　　聖宋文粹三十卷<lb/>
右不題撰人輯慶暦間羣公詩文劉牧黄通之徒皆<lb/>
在其選<lb/>
<pb n="KR2n0002_SBCK_007-7b"/>
　　　宋文海一百二十卷<lb/>
右皇朝江畋編輯　本朝諸公所著賦詩表啟書論<lb/>
說述議記序傳文賛頌銘碑制詔䟽詞誌挽祭禱文<lb/>
凢三十八門雖頗該博而去取無法<lb/>
　　　皇宋詩選五十七卷<lb/>
右皇朝曾慥魯公裔孫守贑川帥荆渚日選　本朝<lb/>
自冦萊公已次至僧璉二百餘家詩序云博采旁搜<lb/>
拔尤取頴悉表而出焉<lb/>
　　　政和文選二十卷<lb/>
右政和中或編元豐以後人詩文千餘篇徐禧席旦<lb/>
<pb n="KR2n0002_SBCK_007-8a"/>
其知名者也<lb/>
　　　西漢文類<lb/>
右唐柳宗直撰其兄宗元嘗為之序至<lb/>
皇朝其書亡陶氏者重編纂成之<lb/>
昭德先生郡齋讀書志卷四下下<lb/>
<pb n="KR2n0002_SBCK_007-8b"/>
<pb n="KR2n0002_SBCK_007-8b"/>
</p>
<p>
</p>
  </div>
</body>
</text>
</TEI>
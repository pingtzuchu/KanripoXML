<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0002_SBCK_005-1a"/>
昭德先生郡齋讀書志卷第四中<lb/>
　　别集類中<lb/>
　　　白居易長慶集七十一卷<lb/>
右唐白居易樂天太原人貞元十七年進士中拔萃<lb/>
科元和初制筞乙等調盩厔尉入翰林為學士太和<lb/>
中遷刑部侍郎㑹昌初以刑部尚書致仕居易以文<lb/>
章精切然最工詩初頗以規諷得失及其多更下偶<lb/>
俗好當時士人爭傳鷄林賈國相率篇易一金在杭<lb/>
州自類詩藁分諷諭閑適感傷雜律四類前集五十<lb/>
卷有元稹序後集二十卷自為序紀又有續後集五<lb/>
<pb n="KR2n0002_SBCK_005-1b"/>
卷今亡三卷矣予嘗謂樂天進退以義風流髙矣與<lb/>
劉禹錫游人謂之劉白而不陷入司馬黨中與元稹<lb/>
遊人謂之元白而不蹈北司黨中又與楊虞卿爲姻<lb/>
家而不陷牛李黨中嗚呼叔世有如斯人髣髴者乎<lb/>
獨集後載聞李崖州貶二絶句其言淺俗似幸其禍<lb/>
敗者余固疑非樂天之語及以唐史攷之崖州貶時<lb/>
樂天沒將踰年或曰浮屠某作也<lb/>
　　　戴叔倫述藁十卷外詩一卷書狀一卷<lb/>
右唐戴叔倫㓜公也潤州人爲人温雅善舉止貞元<lb/>
十六年進士累遷容管經畧使政治稱最　德宗賜<lb/>
<pb n="KR2n0002_SBCK_005-2a"/>
中和詩世以為榮代還請為道士未幾卒集有馬揔<lb/>
序或題㑹録云唐史但云師事蕭頴士初稱其能詩<lb/>
時人少其詩骨氣緜弱故也<lb/>
　　　權德輿集五卷<lb/>
右唐權德輿載之也秦州人未冠以文章稱諸儒間<lb/>
貞元十五年知制誥累官中書舍人元和五年以禮<lb/>
部尚書平章事德輿三歲知變四聲四歲能賦詩積<lb/>
思經術無不貫綜自始學至老未曾一日去書其文<lb/>
雅正贍縟當時公卿功德卓異者皆所銘紀雖動止<lb/>
無外飾其醖藉風流自然可慕貞元元和間為縉紳<lb/>
<pb n="KR2n0002_SBCK_005-2b"/>
羽儀其兩漢辨亡論世祖封不義侯議世多稱之云<lb/>
嘗自纂制集五十卷楊憑為序今亡逸文集孫憲孫<lb/>
編次楊嗣復為序<lb/>
　　　符載集十四卷<lb/>
右唐符載字厚之岐襄人㓜有宏達之志隠居廬山<lb/>
聚書萬卷不為章句學貞元中李巽江西觀察薦其<lb/>
材授奉禮郎為南昌軍副使継辟西川韋皐掌書記<lb/>
澤潞郄士羙參謀歴恊律郎監察御史元和中卒叚<lb/>
文昌為墓誌附于後集皆雜文末篇有數詩而已集<lb/>
前有崔郡送符處士歸序皆云載蜀人以比司馬王<lb/>
<pb n="KR2n0002_SBCK_005-3a"/>
揚云<lb/>
　　　張登集六卷<lb/>
右唐張登性剛潔介特始以巾褐就辟歴衞佐廷尉<lb/>
平監察御史貞元中改河南士曹椽遷殿中侍御史<lb/>
漳州刺史居七年坐公累受劾吏議侵誣感疾卒權<lb/>
德輿為之序甚詳以公幹景陽比之國史補亦稱登<lb/>
長於小賦氣宏而密間不容髪有織成隠起結綵蹙<lb/>
金之狀其舊集詩賦之外書啓序述誌記銘誄合一<lb/>
百二十二篇今存者纔六十餘首<lb/>
　　　戎昱集三卷<lb/>
<pb n="KR2n0002_SBCK_005-3b"/>
右唐戎昱撰李䕫亷桂林月夜聞隣居呤咏之音清<lb/>
遲明訪之乃昱也即延為幕賓後因飲席調其侍兒<lb/>
䕫微知其故即贈之昱感怍賦詩有恩合死前酬之<lb/>
句又為衞伯玉荆南從事後歴辰䖍二州刺史<lb/>
　　　元稹長慶集六十卷<lb/>
右唐元稹微之也河南人擢明經書判入等授校書<lb/>
郎元和初舉制科對策第一拜左拾遺在江陵與監<lb/>
軍崔潭峻善潭峻以稹歌詩奏御穆宗賞恱即以祠<lb/>
部郎中知制誥未幾入翰林為中書舍人承旨學士<lb/>
長慶二年拜同中書門下平章事稹為文長於詩與<lb/>
<pb n="KR2n0002_SBCK_005-4a"/>
白居易齊名號元和體往往播樂府穆宗在東宫<lb/>
妃嬪近習誦之宫中呼元才子及知制誥變詔書體<lb/>
務純厚明切盛傳一時有長慶集百卷今亡其四<lb/>
十卷<lb/>
　　　皇甫湜文六卷<lb/>
右唐皇甫湜持正也睦州人元和元年進士仕至工<lb/>
部郎中裴度辟東都判官度修福先寺求碑文於白<lb/>
居易湜怒曰近舍湜而逺取居易請從此辭度謝之<lb/>
湜即酣飲援筆立就度贈車馬繒綵甚厚湜怒曰吾<lb/>
自為顧况集序未嘗許人今碑字三千一字三縑何<lb/>
<pb n="KR2n0002_SBCK_005-4b"/>
遇我薄邪度笑曰不覊之才也從而酬之今集雜文<lb/>
三十八篇而已况集序在焉而碑已亡矣<lb/>
　　　李紳追昔遊三卷<lb/>
右唐李紳公垂也亳州人元和元年進士𥙷國子助<lb/>
教穆宗召為翰林學士累進中書舍人武宗即位拜<lb/>
中書侍郎平章事紳為人短小精悍於詩最有名號<lb/>
短李與李德裕元稹同時號三俊追昔遊者盖賦詩<lb/>
紀其平生所遊歴謂起梁漢歸諫署升翰苑及播越<lb/>
荆楚逾嶺嶠止髙安移九江過鍾陵守滁陽轉夀春<lb/>
留洛陽亷㑹稽分務東周守蜀鎮梁也開成戊午八<lb/>
<pb n="KR2n0002_SBCK_005-5a"/>
月自為之序<lb/>
　　　鮑溶詩一卷<lb/>
右唐鮑溶德源元和四年進士張爲謂溶詩氣力宏<lb/>
贍博識清度雅正髙古衆才無不備具云<lb/>
　　　朱倣詩一卷<lb/>
倣字長通襄陽人隱居剡溪嗣曹王臯鎮江西辟節<lb/>
度參謀貞元初召為拾遺不就<lb/>
　　　沈亞之集八卷<lb/>
右唐沈亞之字下賢長安人元和十年進士涇原李<lb/>
彚辟掌書記為祕書省正字長慶初補櫟陽尉四年<lb/>
<pb n="KR2n0002_SBCK_005-5b"/>
為福建團練副使事徐晦後累進殿中丞御史内供<lb/>
奉大和三年栢耆宣慰德州取為判官耆罷亞之貶<lb/>
南康尉後終郢州掾亞之以文詞得名狂躁貪冒輔<lb/>
耆為惡故及於貶常遊韓愈門李賀杜牧李商隠俱<lb/>
有擬沈下賢詩亦當時名輩所稱云<lb/>
　　　姚合詩十卷<lb/>
右唐姚合也崇曾孫以詩閒元和十一年李逢吉知<lb/>
舉進士歴武功主簿富平萬年尉寳應中監察殿中<lb/>
御史户部員外郎出金杭二州刺史為刑户二部郎<lb/>
中諌議大夫給事中陜虢觀察使開成末終祕書監<lb/>
<pb n="KR2n0002_SBCK_005-6a"/>
世號姚武功云<lb/>
　　　施肩吾西山集五卷<lb/>
右唐施肩吾吳興人元和十五年進士以洪州西山<lb/>
十二真君羽化之地慕其真風髙蹈于此輯其所著<lb/>
自為之序<lb/>
　　　李賀集四卷外集一卷<lb/>
右唐李賀長吉也鄭王之孫七歳能辭章韓愈皇甫<lb/>
湜聞之過其家使賦詩援筆輙就自目曰髙軒過二<lb/>
人大驚年二十七終恊律郎賀辭尚竒詭為詩未始<lb/>
先立題所得皆驚邁逺去筆墨畦逕當時無能効者<lb/>
<pb n="KR2n0002_SBCK_005-6b"/>
樂府十數篇雲韶工合之絃管云或說既卒後為不<lb/>
相恱者盡取其所著投圊中以故世傳者不多外集<lb/>
予得之梁子羙<lb/>
　　　盧仝詩一卷<lb/>
右唐盧仝范陽人隠少室山號玉川子徵諫議不起<lb/>
韓愈為河南令愛其詩厚禮之嘗作月蝕詩以譏元<lb/>
和逆黨愈稱其工後死于甘露之禍<lb/>
　　　劉义詩一卷<lb/>
右唐劉义也少嘗任俠殺人後更折節讀書善歌詩<lb/>
客韓愈門作冰柱雪車二詩出盧仝李賀右歸齊魯<lb/>
<pb n="KR2n0002_SBCK_005-7a"/>
不知所終今集二十餘篇尔不載二詩<lb/>
　　　斷金集一卷<lb/>
右唐李逢吉令狐楚自未第至貴顯所唱和詩也後<lb/>
逢吉卒楚編次之得六十餘篇裴夷直名曰斷金集<lb/>
為之序<lb/>
　　　杜牧樊川集二十卷外集一卷<lb/>
右唐杜牧牧之也京兆人大和二年進士復舉制科<lb/>
㑹昌中以考功郎中知制誥終中書舍人牧善属文<lb/>
剛直有奇節敢論引大事指陳利病為詩情致豪邁<lb/>
人號小杜以别甫云臨死自為墓誌悉焚所為文章<lb/>
<pb n="KR2n0002_SBCK_005-7b"/>
其甥裴廷翰輯其藁編次為之後序樊川盖杜氏所<lb/>
居外集皆詩也<lb/>
　　　許渾丁卯集二卷<lb/>
右唐許渾字仲晦圉師之後大和六年進士為當塗<lb/>
太平二令以病免起潤州司馬大中三年為監察御<lb/>
史歴虞部員外睦郢二州刺史嘗分司於朱方丁卯<lb/>
潤自編所著因以名賀鑄本跋云按渾自序集三卷<lb/>
五百篇世傳本兩卷三百餘篇求訪二十年得沈氏<lb/>
曾氏本并取擬玄天笁集校正之共得四百五十四<lb/>
篇予近得渾集完本五百篇皆在然止兩卷唐藝文<lb/>
<pb n="KR2n0002_SBCK_005-8a"/>
志亦言渾集兩卷鑄稱三卷者誤也<lb/>
　　　雍陶詩五卷<lb/>
右唐雍陶國鈞大和八年進士大中六年自國子毛<lb/>
詩博士出刺簡州唐志集十卷今亡其半<lb/>
　　　李啇隠樊南甲集二十卷乙集二十卷又文<lb/>
　　　集八卷<lb/>
右唐李啇隱義山也隴西人開成二年進士令狐楚<lb/>
奏為集賢校理楚出汴滑興元皆表幕府補大學博<lb/>
士初為文瑰邁竒古及從楚學儷偶長短而繁縟過<lb/>
之㫖能感人人謂其橫絶前後無儔者今樊南甲乙<lb/>
<pb n="KR2n0002_SBCK_005-8b"/>
集皆四六為序即所謂繁縟者又有古賦及文共三<lb/>
卷辭㫖恠詭宋景文序傳中云譎恠則李商隠蓋以<lb/>
此詩五卷清新纎艷故舊史稱其與溫庭筠叚成式<lb/>
齊名時號三十六體云<lb/>
　　　李德裕㑹昌一品集二十卷姑臧集五卷平<lb/>
　　　泉詩一卷窮愁志三卷别集八卷别友賦一卷<lb/>
右唐李德裕文饒也趙郡人宰相吉甫之子少力于<lb/>
學既冠卓犖有大節不喜與諸生試有司　憲宗時<lb/>
以廕補校書郎　穆宗初擢翰林學士號令大典皆<lb/>
出于手進中書舍人召兵部尚書中書門下平章事<lb/>
<pb n="KR2n0002_SBCK_005-9a"/>
㑹昌初復秉政平澤潞筞功拜太尉封衞公大中貶<lb/>
崖州司户叅軍三年卒德裕性孤峭明辨有風采善<lb/>
為文章雖在大位手不去書謀議援古衮衮可喜為<lb/>
武宗知常以經綸天下為己任時王室幾中興焉一<lb/>
品集鄭亞為之序皆㑹昌制誥表狀外内冊贊碑序<lb/>
文也賦詩四首窮愁志乃崖州所撰姑臧集題叚全<lb/>
緯纂上四卷亦制誥第五乃戞黠斯朝貢傳與八詩<lb/>
别集乃裒合古賦平泉詩集外雜著又有古賦一卷<lb/>
載金松等四賦<lb/>
　　　劉得仁詩集一秩一卷<lb/>
<pb n="KR2n0002_SBCK_005-9b"/>
右唐劉得仁公主之子長慶中以詩名五言清瑩獨<lb/>
步文埸自開成後昆弟皆居顯仕獨自苦於詩舉進<lb/>
士二十年竟無所成嘗有寄所知詩云外族帝王足<lb/>
中朝親故稀翻令浮議者不許九霄飛及卒詩僧棲<lb/>
白以絶句弔之曰忍苦為詩身到此氷魂雪魄巳難<lb/>
招直教桂子落墳上生得一枝寃始銷<lb/>
　　　劉綺莊歌詩四卷<lb/>
右唐四庫書目有綺莊集十卷今所餘止四卷詩三<lb/>
十二啟狀四十四而已惜其散落太半其本乃南唐<lb/>
故物紙墨甚精後題曰昇平四年重題印其文云云<lb/>
<pb n="KR2n0002_SBCK_005-10a"/>
　　　薛逢歌詩二卷<lb/>
右故唐薛逢陶臣也河東人㑹昌元年進士終祕書<lb/>
監逢持論鯁切以謀畧髙自摽顯與楊收王鐸同年<lb/>
登第而逢文藝最優収作相逢有詩云誰知金印朝<lb/>
天客同是沙堤避路人鐸作相逢又有詩云昨日鴻<lb/>
毛萬鈞重今朝山岳一毫輕二人皆怒故不見齒<lb/>
　　　鄭畋集五卷<lb/>
右唐鄭畋台文也滎陽人㑹昌二年進士書判入等<lb/>
授校書郎調渭南尉知制誥中書舍人乾符四年以<lb/>
本官同中書門下平章事二年召復秉政至成都以<lb/>
<pb n="KR2n0002_SBCK_005-10b"/>
病不拜終太子少保藁草皆乾符堂判勑語云<lb/>
　　　趙嘏渭南詩三卷<lb/>
右唐趙嘏承祐也㑹昌四年進士終渭南尉杜紫微<lb/>
讀其早秋詩云殘星幾㸃鴈横塞長笛一聲人倚樓<lb/>
因謂之趙倚樓云<lb/>
　　　孟遲詩一卷<lb/>
右唐孟遲字叔之平昌人㑹昌五年陳商下及第<lb/>
　　　薛能集十卷<lb/>
右唐薛能字大拙汾州人㑹昌六年登進士第大中<lb/>
末書判中選補盩厔尉辟太原陜虢河陽從事李福<lb/>
<pb n="KR2n0002_SBCK_005-11a"/>
鎮滑表署觀察判官歴御史都官刑部員外郎福徙<lb/>
西蜀奏以自副咸通中攝嘉州刺史造朝遷主客度<lb/>
攴刑部郎中俄刺同州京兆尹温漳貶命權知尹事<lb/>
出帥咸化入授工部尚書復節度徐州徙忠武廣明<lb/>
元年徐軍戍溵水經許能以軍懐舊惠館之城中許<lb/>
軍懼見襲大將周岌乘衆疑怒逐能據城自稱留後<lb/>
因屠其家能政嚴察絶私謁癖於詩日賦一章晚節<lb/>
惑浮屠法奉之唯謹然恣驁倨故佻輕以忤物及為<lb/>
藩鎮尢易武吏嘗命其子屬橐韃雅拜雜進士或問<lb/>
其故曰渠銷弭灾咎云<lb/>
<pb n="KR2n0002_SBCK_005-11b"/>
　　　李郢端公詩一卷<lb/>
右唐李郢楚望也大中十年進士詩調清麗居餘杭<lb/>
踈於馳競為藩鎮從事兼侍御史<lb/>
　　　鄭嵎津陽門詩一卷<lb/>
右唐鄭嵎字賓光大中五年進士津陽即華清宫之<lb/>
外闕為詩百韻紀明皇時事自有序云<lb/>
　　　劉滄詩一卷<lb/>
右唐劉滄字温靈大中八年進士詩頗清麗句法絶<lb/>
類趙嘏<lb/>
　　　孫樵經緯集三卷<lb/>
<pb n="KR2n0002_SBCK_005-12a"/>
右唐孫樵字隠之大中九年進士廣明初狂冦犯闕<lb/>
赴岐隴授職方員外郎時詔書曰行在三絶以常侍<lb/>
李隲有曾閔之行前進士司空圖有巢由之風樵有<lb/>
楊馬之文遂輯所著名經緯集<lb/>
　　　李羣玉詩一卷<lb/>
右唐李羣玉文山也澧州人曠逸不樂仕進專以吟<lb/>
詠自適詩筆妍麗才力遒徤好吹笙美筆翰親友彊<lb/>
赴舉上一而止裴休亷察湖南延郡中大中八年來<lb/>
京師進詩三百篇休復論薦授弘文館校書郎集後<lb/>
附其進詩表并除官制廣記所載黄陵廟事甚異<lb/>
<pb n="KR2n0002_SBCK_005-12b"/>
絶句在焉<lb/>
　　　張祜詩一卷<lb/>
右唐張祜承吉清河人樂髙尚客淮南杜牧為度支<lb/>
使善其詩嘗贈之詩曰何人得似張公子千首詩輕<lb/>
萬户侯嘗作淮詩有人生只合楊州死禪智山光好<lb/>
墓田之句大中中果終丹陽隠舍人以為䜟<lb/>
　　　陳陶集二卷<lb/>
右唐陳陶嵩伯也鄱陽人大中時隠洪州西山自號<lb/>
三教布衣云江南野史有傳<lb/>
　　　温庭筠金筌集七卷外集一卷<lb/>
<pb n="KR2n0002_SBCK_005-13a"/>
右唐溫庭筠也庭筠本名岐字飛卿宰相彦博之裔<lb/>
詩賦清麗與李商隠齊名時號温李能逐弦吹之音<lb/>
為側艷之辭為行塵雜由是累年不第終國子助教<lb/>
宣宗嘗作詩賜宫人句有金步揺遣場中對之庭筠<lb/>
對以玉跳脫上喜其敏欲用之而嘗作詩忤時相令<lb/>
狐綯終弃不用<lb/>
　　　皮日休文藪十卷<lb/>
右唐皮日休字襲羙一字逸少襄陽人隠鹿門山自<lb/>
號醉吟先生以文章自負尤善箴銘咸通八年登進<lb/>
士第為著作佐郎太常博士乾符喪亂東出闗為毗<lb/>
<pb n="KR2n0002_SBCK_005-13b"/>
陵副使陷巢賊中賊遣為䜟文疑其譏已遂害之集<lb/>
乃咸通丙戌年居州里所編自序云發篋次類文藁<lb/>
繁如藪澤因以名之凢二百篇<lb/>
　　　司空圖一鳴集三十卷<lb/>
右唐司空圖表聖也河中人咸通十一年王凝下及<lb/>
第黄巢陷長安僖宗次鳳翔召拜知制誥中書舍人<lb/>
朱温將簒召為禮部尚書不赴聞哀帝遇弑不食而<lb/>
卒圖居中條山自號知非子奈辱居士集自為序以<lb/>
濯纓亭一鳴牕名其集子荷别為集後記最長於詩<lb/>
其論詩有曰梅止於酸而鹽止於鹹其羙常在酸鹹<lb/>
<pb n="KR2n0002_SBCK_005-14a"/>
之外謂其詩棊聲花院靜幡影石壇髙之句為得之<lb/>
人以其言為然<lb/>
　　　唐彦謙鹿門詩一卷<lb/>
右唐唐彦謙茂業也并州人咸通末舉進士第中和<lb/>
王重榮表河中從事歴節度副使晉絳二州刺史重<lb/>
榮遇害貶漢中椽興元楊守亮留署判官遷副使閬<lb/>
壁刺史卒彦謙才髙負氣無所摧屈博學多藝尤能<lb/>
言詩師庭筠故格體類之世稱耳聞明主提三尺眼<lb/>
見愚民盜一抔蓋彦謙句也自號鹿門先生有薛廷<lb/>
珪序<lb/>
<pb n="KR2n0002_SBCK_005-14b"/>
　　　曹唐詩一卷<lb/>
右唐曹唐字堯賓桂州人初為道士咸通中為府從<lb/>
事卒作游仙詩百餘篇或靳之曰堯賓嘗作鬼詩唐<lb/>
曰何也井底有天春寂寂人間無路月茫茫非鬼而<lb/>
何唐乃大哂今集中不見然他詩及神仙者尚多<lb/>
　　　秦韜玉投知小録三卷<lb/>
右唐秦韜玉中明京兆人有詞藻工歌吟險而好進<lb/>
為田令孜所善僖宗幸蜀令孜引為工部侍郎中和<lb/>
二年賜進士第編入春牓<lb/>
　　　雲臺編三卷宜陽外編一卷<lb/>
<pb n="KR2n0002_SBCK_005-15a"/>
右唐鄭谷字守愚宜陽人光啟三年擢髙第遷右拾<lb/>
遺歴都官郎中乾寧四年歸冝春卒于别墅其集號<lb/>
雲臺編者以其扈從華山觀居所編次云谷詩属思<lb/>
頗切於理而格韻凡猥語句浮俚不為議者所多然<lb/>
一時傳諷號鄭都官而弗名也<lb/>
　　　陸龜䝉笠澤叢書四卷<lb/>
右唐陸龜蒙魯望也蘇州人少髙放通六經大義尤<lb/>
明春秋舉進士一不中從張搏為蘇湖從事居松江<lb/>
甫里以文章自怡自號江湖散人或號天隨子甫里<lb/>
先生笠澤者松江地名也其自序云自乾符六年春<lb/>
<pb n="KR2n0002_SBCK_005-15b"/>
卧病笠澤遇體中不甚羸耗時亦隠几著書詩賦銘<lb/>
記往往雜發不類不次混而録之故曰叢書<lb/>
　　　韓偓詩二卷香奩集<lb/>
右唐韓偓致光也京兆人龍紀元年進士累遷諫議<lb/>
大夫翰林學士昭宗幸鳳翔進兵部侍郎承旨朱全<lb/>
忠怒貶濮州司馬榮懿尉天祐初挈族依王審知而<lb/>
卒香奩集或曰和凝既貴惡其側艷故詭稱偓著云<lb/>
　　　李洞詩一卷<lb/>
右唐李洞撰字才江諸王之孫慕賈島為詩銅鑄其<lb/>
像事之如神詩人多誚僻澁不貴其奇峭唯吳融稱<lb/>
<pb n="KR2n0002_SBCK_005-16a"/>
之昭宗時不第遊蜀卒<lb/>
　　　杜荀鸖唐風集十卷<lb/>
右唐杜荀鸖池州人大順二年進士善為詞句切理<lb/>
宣州田頵重之嘗以牋問至梁祖薦為翰林學士主<lb/>
客員外恃勢侮易縉紳衆怒欲殺之而未及天祐初<lb/>
病卒有顧雲序荀鸖自號九華山人<lb/>
　　　程晏集六卷<lb/>
右唐程晏然乾寧二年進士集皆雜文<lb/>
　　　孫郃文纂一卷<lb/>
右唐孫郃字希韓四明人乾寧四年進士好荀楊孟<lb/>
<pb n="KR2n0002_SBCK_005-16b"/>
之書慕韓愈為校書郎河南府文學舊四十卷<lb/>
　　　朱朴致理書一卷<lb/>
右唐朱朴襄陽人以三史舉為荆門令乾寧中方士<lb/>
許巖士得幸禁中言朴有經濟才帝幸石門召對即<lb/>
拜諫議大夫平章事<lb/>
　　　曹松詩一卷<lb/>
右唐曹松夢徵也舒州人學賈島為詩天復元年與<lb/>
王希羽劉象柯崇鄭希顔同登第年皆七十餘號五<lb/>
老牓時以新平内難聞放進士喜特勑授校書郎而卒<lb/>
　　　裴說詩一卷<lb/>
<pb n="KR2n0002_SBCK_005-17a"/>
右唐裴說撰天祐三年進士詩有避亂一身多之句<lb/>
讀者悲之<lb/>
　　　羅虬比紅兒詩一卷<lb/>
右唐羅虬也　皇朝方性夫注虬詞藻富贍與其族<lb/>
人隠鄴齊名時號三羅從鄜州李孝恭籍中有杜紅<lb/>
兒者善歌常為副戎属意副戎聘隣道虬請紅兒歌<lb/>
贈綵孝恭不令受之虬怒拂衣而起詰旦手刃之既<lb/>
而追其冤作絶句詩百篇借古人以比其艷盛行於時<lb/>
　　　方干詩集一卷<lb/>
右唐方干字雄飛歙人唐末舉進士不第隠鏡湖上<lb/>
<pb n="KR2n0002_SBCK_005-17b"/>
徐凝有詩一見干器之授以詩律其皃陋又兔鈌而<lb/>
喜凌侮嘗謁亷帥誤三拜人號方三拜將薦于朝而<lb/>
卒門人謚玄英先生其生楊弇與郃編次王賛為序<lb/>
郃又為玄英先生傳附<lb/>
　　　王德輿詩一卷<lb/>
右唐王德輿集有次韻和鄭畋詩知其懿僖間人也<lb/>
　　　沈彬集一卷<lb/>
右唐沈彬保大中以尚書郎致仕居髙安集中有與<lb/>
韋莊杜光庭貫休詩唐末三人皆在蜀疑其同時避<lb/>
亂嘗入蜀云上李昇山水圖詩在焉<lb/>
<pb n="KR2n0002_SBCK_005-18a"/>
　　　熊皦屠龍集五卷<lb/>
右晉熊皦後唐清泰二年進士為延安劉景巖從事<lb/>
天福中說景巖歸朝擢右司諫坐累黜上津今集有<lb/>
陶糓序陳沆賞皦早梅云一夜欲開盡百花猶未知<lb/>
曰太妃容德於是乎在<lb/>
　　　沈顔聱書十卷<lb/>
右偽吳沈顔字可鑄傳師之孫天復初進士為校書<lb/>
郎屬亂離奔湖南辟巡官吳國建為淮南巡官禮儀<lb/>
使兵部郎中知制誥翰林學士順義中卒顔少有詞<lb/>
藻琴棊皆臻妙場中語曰下水舡言為文敏速無不<lb/>
<pb n="KR2n0002_SBCK_005-18b"/>
載也性閑淡不樂世利嘗病當時文章浮靡倣古著<lb/>
書百篇取元次山聱叟之說附已志而名書其自序<lb/>
云自孟軻以後千餘年經百千儒者咸未有聞焉天<lb/>
厭其極付在鄙子其夸誕如此<lb/>
　　　李煜集十卷<lb/>
右偽唐主李煜重光也景之子少聦悟喜讀書属文<lb/>
工書畫知音律建龍三年嗣偽位開寳八年王師克<lb/>
金陵封違命侯太平興國三年終隴西郡公贈吳王<lb/>
江隣幾雜志云<lb/>
　　　韓熈載格言五卷<lb/>
<pb n="KR2n0002_SBCK_005-19a"/>
右偽唐韓熈載字叔言北海人後唐同光中進士南<lb/>
奔江淮李昪建國用為袐書郎使與其子璟游璟嗣<lb/>
位為虞部員外郎史館修撰兼太常博士知制誥頃<lb/>
之請誅陳覺黜和州司馬復召中書舍人累遷兵部<lb/>
尚書第宅華侈妓樂四十餘人不加檢束時人比徐<lb/>
之才璟屢欲倚以為相用是不果後左授右庶子分<lb/>
司乃盡斥群妓單車引道留為秘書監俄復位已而<lb/>
其去妓皆還上書論古今之變名格言熈載天才俊<lb/>
敏工隷書及畫聲名冠一時自朱元叛後煜頗疑北<lb/>
人多因事誅之熈載愈益淫縱然喜延譽後進如舒<lb/>
<pb n="KR2n0002_SBCK_005-19b"/>
雅等後多知名謚曰文<lb/>
　　　潘佑榮陽集十卷<lb/>
右偽唐潘佑金陵人韓熈載薦於璟授秘書正字直<lb/>
崇文館煜時為虞部員外郎史館修撰知制誥中書<lb/>
舍人佑性貞介文章贍逸尤長論議坐言事悖慢下<lb/>
獄自剄死人頗言張洎譖之<lb/>
　　　李有中詩二卷<lb/>
右偽唐李有中嘗為新塗令與水部郎中孟賓于稱<lb/>
其詩如方干賈島之徒賓于晉天福中進士也有中<lb/>
集中有贈韓張徐三舍人詩韓乃熈載張乃洎徐乃<lb/>
<pb n="KR2n0002_SBCK_005-20a"/>
鉉也春日詩云乾坤一夕雨草木萬方春頗佳他皆<lb/>
稱是<lb/>
　　　成彦雄梅頂集<lb/>
右偽唐成彦雄江南進士有徐鉉序<lb/>
　　　張蠙詩一卷<lb/>
右偽蜀張蠙字象文清河人唐乾寧中進士為校書<lb/>
郎櫟陽尉犀浦令建開國拜膳部員外郎後為金堂<lb/>
令王衍與徐后遊大慈寺見壁間墻頭細雨垂纎草<lb/>
水靣囬風聚落花愛之問之云蠙句給禮令以詩進<lb/>
蠙以二首獻衍頗重之將召為制誥宋光嗣以其輕<lb/>
<pb n="KR2n0002_SBCK_005-20b"/>
傲止賜白金而已蠙生而頴秀幼能為詩作登單于<lb/>
臺有白日地中出黄河天外來之句為世所稱<lb/>
　　　牛嶠歌詩三卷<lb/>
右偽蜀牛嶠字延峰隴西人唐相僧孺之後博學有<lb/>
文以歌詩著名乾符五年進士歷拾遺補闕尚書郎<lb/>
建鎮西川辟判官及開國拜給事中卒集本三十卷<lb/>
自序云竊慕李長吉所為歌詩輒効之<lb/>
　　　韋莊浣花集五卷<lb/>
右偽蜀韋莊字端已仕王建至吏部侍郎平章事集<lb/>
乃其第藹所編以所居即杜甫草堂舊址故名云偽<lb/>
<pb n="KR2n0002_SBCK_005-21a"/>
史稱莊有集二十卷今止存此<lb/>
　　　盧延讓詩一卷<lb/>
右偽蜀盧延讓子善也范陽人唐光化元年進士㓪<lb/>
陵雷滿辟滿敗歸建及僭號授水部員外郎累遷給<lb/>
事中卒官終刑部侍郎延讓師薛能詩不尚竒巧吳<lb/>
融以其不蹈襲大奇之<lb/>
　　　羅隠甲乙集十卷䜛書五卷<lb/>
右杭越羅隠字昭諫餘杭人唐乾符中舉進士不第<lb/>
從事諸鎮皆無合久之而歸鏐辟掌書記歴節度判<lb/>
官副使奏授司勲郎中梁祖以諫議大夫召不行魏<lb/>
<pb n="KR2n0002_SBCK_005-21b"/>
博羅紹威推為叔父表薦給事中卒隠少聦敏作詩<lb/>
著文以譏刺為主自號江東生其集皆自為序<lb/>
　　　孫光憲鞏湖編玩三卷<lb/>
右荆南孫光憲字孟文陵州人王衍降唐避地荆南<lb/>
從誨辟掌書記歴檢校祕書監御史大夫王師収朗州<lb/>
光憲勸其主獻三州乾德中終黄州刺史自號葆光子<lb/>
　　　徐鉉集三十卷<lb/>
右偽唐徐鉉字鼎臣廣陵人仕楊溥為祕書郎直宣<lb/>
徽北院長文翰李昪時知制誥璟煜時累官為翰林<lb/>
學士歸朝為直學士院給事中散騎常侍淳化初坐<lb/>
<pb n="KR2n0002_SBCK_005-22a"/>
累黜靜難軍司馬鉉初至京師見御毛褐者輙哂之<lb/>
邠苦寒竟以冷氣入腹而卒鉉幼能属文尤精小學<lb/>
為文未嘗沈思自云速則意思壯緩則體勢踈慢云<lb/>
集有陳彭年序<lb/>
　　　李涉歌詩一卷<lb/>
右唐李涉也早從陳許辟一再謫官夷陵大和中為<lb/>
太學博士自號清溪子弟渤三詩附<lb/>
　　　賈島長江集十卷<lb/>
右唐賈島浪仙也燕薊人累舉進士不第文宗時坐<lb/>
飛謗謫長江主簿會昌初終普州司倉參軍島少為<lb/>
<pb n="KR2n0002_SBCK_005-22b"/>
僧名無本後從韓愈遂去浮屠<lb/>
　　　于武陵詩一卷<lb/>
右唐于武陵大中進士<lb/>
　　　皎然杼山集十卷<lb/>
右唐僧皎然撰字晝吳興人謝靈運十世孫工篇什<lb/>
德宗詔録本納集賢院集前有于頔序并贈晝上人詩<lb/>
　　　貫休禪月集三十卷<lb/>
右唐僧貫休撰字德隠姓姜氏婺州人後入蜀號禪<lb/>
月大師初呉融為之序其弟子曇域削去别為序引<lb/>
偽蜀乾德中獻之<lb/>
<pb n="KR2n0002_SBCK_005-23a"/>
　　　清塞詩一卷<lb/>
右唐僧清塞字南卿詩格清雅與賈島無可齊名寳<lb/>
暦中姚合為杭因携書投謁合聞其哭僧詩云凍湏<lb/>
亡夜剃遺偈病中書大愛之因加以冠巾為周賀云<lb/>
　　　虛中碧雲詩一卷<lb/>
右唐僧虛中也居玉笥山嘗以詩投司空圖酬云十<lb/>
年太華無知已只得虚中一首詩其見重如此<lb/>
　　　薛濤錦江集五卷<lb/>
右唐薛濤洪度也西川樂妓工為詩當時人多與酬<lb/>
贈武元衡奏校書郎大和中卒李肇云樂妓而工詩<lb/>
<pb n="KR2n0002_SBCK_005-23b"/>
者濤亦文妖也<lb/>
　　　修文要訣三卷<lb/>
右偽川馮鑑撰雜論為文體式評其誤謬以訓初學云<lb/>
　　别集類下<lb/>
　　　柳仲塗集一卷<lb/>
右皇朝柳開字仲塗大名人開寳六年進士太平興<lb/>
國中上書願備邊用換崇儀使知寧邊軍徙全桂二<lb/>
年貶復州團練副使居久之復官歴環邠曹代忻滄<lb/>
五州咸平四年終于京師開幼竒警有膽氣學必宗<lb/>
經慕韓愈柳宗元為文因名肩愈字紹先既而易今<lb/>
<pb n="KR2n0002_SBCK_005-24a"/>
名字自以為開聖道之塗也集乃門人張景所編歐<lb/>
公常推　本朝古文自仲塗始<lb/>
　　　胡周父文集十卷<lb/>
右皇朝胡旦字周父渤海人太平興國三年進士第<lb/>
一人知海州上河平頌先是盧多遜趙普罷頌有逆<lb/>
遜投逺姦普屏外之句　太宗怒貶商州團練副使<lb/>
上平燕八議召復官再遷知制誥翟馬周上封事斥<lb/>
時政語連旦謫坊州團練副使復召知制誥草王繼<lb/>
恩制詞溢羙流潯州景德初以目病致仕終祕書監<lb/>
為人雋辯强敏少有大志力學以贍博聞雍熈淳化<lb/>
<pb n="KR2n0002_SBCK_005-24b"/>
間奏御之文為時推賞晚節黷貨多干擾州縣持吏<lb/>
短長時論薄之<lb/>
　　　冦忠愍詩三卷<lb/>
右皇朝冦準字平叔華州人太平興國中登進士科<lb/>
淳化五年參知政事切直上怒起輙挽衣留以俟處<lb/>
决定筞立　真宗為皇太子景德元年拜平章事契<lb/>
丹入冦决親征之筞三年出知陜州大中祥符七年<lb/>
同平章事明年罷天禧三年復相　真宗不䂊皇后<lb/>
預政準白上請太子監國因令楊億草制且進億以<lb/>
代丁謂詰朝準被酒漏言累貶雷州司户徙衡州司<lb/>
<pb n="KR2n0002_SBCK_005-25a"/>
馬卒後詔許歸塟公安縣民擁道設祭立竹焚紙竹<lb/>
無根株踰月皆自生民即其地立祠名其竹曰㓂公<lb/>
竹　仁宗時贈中書令謚忠愍嘗封萊國公初篤學<lb/>
喜属文尤長詩什多得警句在相位論議忠直不顧<lb/>
身謀仇邪媒蘖既以謫死或又謗之云在相位時與<lb/>
張齊賢相傾朱能謂天書降乾祐準知而不言曾鞏<lb/>
明其不然曰準審如是丁謂拂湏固足以恱之集有<lb/>
范雍叙共二百四十首野水無人渡及江南春二首<lb/>
皆在獨到海只十里之詩已亡其全篇矣<lb/>
　　　王元之小畜集三十卷<lb/>
<pb n="KR2n0002_SBCK_005-25b"/>
右皇朝王禹偁字元之鉅野人家微賤九歲能為歌<lb/>
詩畢士安見而異之及長善属文太平興國八年登<lb/>
進士第端拱初試文擢左司諫知制誥判大理寺辨<lb/>
徐鉉罪忤㫖貶商州團練副使久之復召知制誥入<lb/>
翰林為學士　孝章皇后崩梓宫遷主第禹偁謂后<lb/>
嘗母儀天下當用舊典坐謗訕出知啇州徙楊州<lb/>
真宗即位復召掌誥修　太宗實録坐語涉輕誣出<lb/>
黄州元之詞學敏贍獨步一時鋒銳氣厲極談世事<lb/>
臧否人物以直道自任故屢被擯斥喜稱奬後進當<lb/>
世名士多出於門下集自有序<lb/>
<pb n="KR2n0002_SBCK_005-26a"/>
　　　宋文安集一百卷<lb/>
右皇朝宋白字素臣開封人年十二善属文建隆二<lb/>
年進士調嘉州玉津令　太宗平晉獻頌上嘉之累<lb/>
擢翰林學士卒謚文安白之文頗浮麗而理致或不<lb/>
工典貢舉取王禹偁田錫胡旦時稱得人<lb/>
　　　晁文元道院别集十五卷法藏碎金録一十卷<lb/>
右五世祖文元公也諱某字明逺澶州人自父始徙<lb/>
家彭門幼從王禹偁學太平興國五年進士至道末<lb/>
擢右正言直史館知制誥入翰林為學士加承㫖眷<lb/>
禮優厚天禧中祈解近職判西京留司御史臺居六<lb/>
<pb n="KR2n0002_SBCK_005-26b"/>
年請老以太子少保致仕終少傅年八十四文元謚<lb/>
也國史云公樂易淳固守道甚篤雖貴勢無所摧屈<lb/>
嘗言歴官臨事未嘗挾情害人以售進保全䕶固如<lb/>
免髮膚之傷　真宗數稱其長者楊億謂其所作書<lb/>
命代言之體李獻臣亦言公服膺墳典耆年不倦少<lb/>
遇異人指導心要不喜術數之說疑文滯義須質正<lb/>
後已文章典贍書法楷正時輩推重自唐以來世掌<lb/>
告命者唯楊於陵及其子而晁氏繼之延譽後進其<lb/>
門人如宋宣獻晏元憲李邯鄲皆為世顯人集皆有<lb/>
自序及李遵勗後序<lb/>
<pb n="KR2n0002_SBCK_005-27a"/>
　　　楊文公刀筆集十卷<lb/>
右皇朝楊億字大年建州人祖文逸嘗夢一羽人自<lb/>
稱懐玉山人覺而億生白毛被體其長盈尺踰月始<lb/>
墮雍熈初以才名聞年纔十一召至闕下得對面試<lb/>
詩賦授秘書省正字宰臣等賀得神童淳化中奏二<lb/>
京賦命試禁林賜進士第久之直集賢院修水熈實<lb/>
録獨成五十六卷　真宗即位累擢知制誥入翰林<lb/>
為學士祥符中母病楊翟謁告不待報歸省俄自以<lb/>
病丐解官以太常少卿分司病愈起知汝州復為學<lb/>
士卒年四十七天性頴悟自幼迄老不離翰墨為文<lb/>
<pb n="KR2n0002_SBCK_005-27b"/>
敏速對客談笑揮毫無滯博聞强記於歴代典章制<lb/>
度尤所該通時多取正樂道人善後進翕然宗之然<lb/>
評品人物黑白太明姦邪疾惡之故屢被讒毁　真<lb/>
宗愛其材特保持之僅免焉景祐中王晦叔上其為<lb/>
冦相請　皇太后親政䟽草　仁宗嘉歎特贈禮部<lb/>
尚書謚曰文刀筆集有陳詁序凢三百六十三首<lb/>
　　　張乖崖集十卷<lb/>
右皇朝張詠字復之濮州人太平興國初進士累擢<lb/>
至樞密直學士御史中丞禮部尚書卒年七十少好<lb/>
擊劒兼通術數為文尚氣不事彫飾自號乖崖公知<lb/>
<pb n="KR2n0002_SBCK_005-28a"/>
益州恩威並著至今人畏愛之錢易所撰墓誌李畋<lb/>
所纂語録附于後<lb/>
　　　陳文惠愚丘集二卷潮陽編一卷<lb/>
右皇朝陳堯佐字希元閬州人端拱初進士累遷三<lb/>
司副使修永定實録擢知制誥歴韶廬夀洛并同雍<lb/>
鄭八州景祐四年召拜同中書門下平章事後太子<lb/>
太師致仕年八十二卒號知餘子謚文惠堯佐属辭<lb/>
尚古不牽世用喜為二韻詩辭調清警號雋味集皆<lb/>
自有序<lb/>
　　　孫漢公集三十卷<lb/>
<pb n="KR2n0002_SBCK_005-28b"/>
右皇朝孫何字漢公蔡州人淳化三年應進士殿省<lb/>
俱中第一四遷起居舍人知制誥性卞急嘗任京西<lb/>
東兩浙轉運使副頗事苛察幼篤學嗜古為文宗經<lb/>
與丁謂同為王元之所稱時謂之孫丁集有丁謂序<lb/>
　　　丁晉公集四卷<lb/>
右皇朝丁謂字公言初字謂之蘇州人淳化三年進<lb/>
士累遷知制誥出知鄆亳昇三州天禧四年拜平章<lb/>
事俄以户部罷未幾復相封晉國公乾興中坐擅改<lb/>
永定陵貶崖州司户更赦徙道州明道末以秘書監<lb/>
召還卒於光州幼聰敏書經目輙記不忘善為古文<lb/>
<pb n="KR2n0002_SBCK_005-29a"/>
章尤工詩什憸巧險詖世鮮其儔太中祥符初議封<lb/>
禪未决謂因言大計有餘議遂定當時所奏祥瑞事<lb/>
皆謂及王欽若預焉喜圖畫博奕音律吳人自陸宣<lb/>
公後至謂始相　本朝熈寧以前議者莫不指謂為<lb/>
姦邪之首自王安石用事頗稱其賢智云集皆詩也<lb/>
　　　劉中山刃筆三卷淝川集四卷<lb/>
右皇朝劉筠字子儀大名人咸平元年進士三遷右<lb/>
正言直史館以司諫知制誥出知鄧陳兩州召入翰<lb/>
林為學士嘗草丁謂李迪罷相制既而又命草制復<lb/>
留丁謂筠不奉詔遂出知廬州再召為學士月餘以<lb/>
<pb n="KR2n0002_SBCK_005-29b"/>
病知頴州召入翰林加承㫖未幾進户部龍圖閣學<lb/>
士再知廬州為人不苟合學問閎博文章以理為宗<lb/>
辭尚緻密尤工篇詠能侔揣情状音調凄麗自景德<lb/>
已來與楊億以文章齊名號為楊劉天下宗之刀筆<lb/>
集并淝川集黄鑑序<lb/>
　　　鮮于伯圭集一卷<lb/>
右皇朝鮮于瓌　字伯圭閬中人文章為一時之冠<lb/>
累舉不第嘗作揠愁詞時人稱之李宗諤贈詩云漢<lb/>
殿無人薦揚子滿朝空誦揠愁詞後與宗諤同年第<lb/>
四人登科趙普判秦州辟為觀察推官卒<lb/>
<pb n="KR2n0002_SBCK_005-30a"/>
　　　晏元憲臨川集三十卷紫㣲集一卷<lb/>
右皇朝晏殊字同叔臨川人景德三年張知白薦得<lb/>
召賜同進士出身再試文擢秘書正字為昇王府記<lb/>
室累擢知制誥翰林學士寳元三年拜平章事坐撰<lb/>
李宸妃墓銘不言上宸妃所出及役兵治産事四年<lb/>
罷知潁川歴陳許雍洛以疾歸侍經席卒性剛峻幼<lb/>
孤獨學為文温純應用尤長於詩杼情寓物辭多曠<lb/>
達當世賢士如范文正歐陽文忠皆出其門女適富<lb/>
鄭公楊察世稱其知人云集有兩本一本自作序<lb/>
　　　范文正丹陽編八卷<lb/>
<pb n="KR2n0002_SBCK_005-30b"/>
右皇朝范仲淹字希文其先邠人大中祥符八年進<lb/>
士㓜隨母適朱氏名恱後復今姓名擢右司諌爭廢<lb/>
郭后事出守睦蘇二州以召充天章閣待制知開封<lb/>
獻百官圖詆宰相奪職知饒州歴潤越寳元初知永<lb/>
興陜西經略副使涇原帥敗例降官知耀州幾月改<lb/>
環慶遷四路經略招討使慶暦元年召拜樞密副使<lb/>
參知政事明年宣撫河東陜西俄知邠州病請南陽<lb/>
徙杭青二州卒謚文正為學明經術跂慕古人事業<lb/>
慨然有康濟之志作文章尤以傳道為任事母至孝<lb/>
姑蘇之范皆踈属置義莊以賙給之天下想聞其風<lb/>
<pb n="KR2n0002_SBCK_005-31a"/>
采賢士大夫以不獲登其門爲恥獨梅堯臣嘗著碧<lb/>
雲霞一編以譏詆之云集有蘇子瞻叙<lb/>
　　　种明逸詩六卷<lb/>
右皇朝种放字明逸長安人隠終南之豹林谷咸平<lb/>
中遣使召赴闕授左司諫累遷諫議大夫給事中祥<lb/>
符八年終工部侍郎放通經史七歲能属文不喜釋<lb/>
氏常裂佛書以製惟帳著嗣禹說在朝有所啟奏時<lb/>
無知者楊億譏其循黙　真宗乃出其議十三篇以<lb/>
示輔臣晚年頗縱酒盛輿服王嗣宗知京兆嘗條上<lb/>
其不法詔問狀不娶無子集乃姪孫說所編范㢲之<lb/>
<pb n="KR2n0002_SBCK_005-31b"/>
爲序卷首載　真宗詔書及御製詩十首<lb/>
　　　魏仲先草堂集一卷鉅鹿東觀集二卷<lb/>
右皇朝魏野字仲先陜州人志清逸以吟詠自娛亡<lb/>
懐榮利隠于陜之東郊手植竹木繞以流泉鑿土袤<lb/>
丈曰樂天洞前立草堂為詩清苦句多警策與冦準<lb/>
王旦善每往來酬唱祀汾隂歲召不起卒贈著作郎<lb/>
集有薛田序<lb/>
　　　潘逍遥詩三卷<lb/>
右皇朝潘閬字逍遙大名人通易春秋以詩知名<lb/>
太宗嘗召對賜進士第將官使之不就王繼恩與之<lb/>
<pb n="KR2n0002_SBCK_005-32a"/>
善繼恩下獄捕閬甚急久之弗得咸平初來京師尹<lb/>
収繫之　真宗釋其罪以為滁州參軍後卒于泗上<lb/>
與王禹偁孫何柳開魏野交好最密集有祖無擇序<lb/>
錢易張逵皆碣其墓附于集蘇子瞻少年時過一山<lb/>
院見壁上有詩曰夜凉知有雨院靜若無僧而不知<lb/>
何人詩今集載此聮乃閬夏日宿西禪院詩也小說<lb/>
中謂閬坐盧多遜黨嘗追捕非也<lb/>
<pb n="KR2n0002_SBCK_005-32b"/>
昭德先生郡齋讀書志卷第四中<lb/>
</p>
<p>
</p>
  </div>
</body>
</text>
</TEI>
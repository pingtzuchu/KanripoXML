<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0002_SBCK_004-1a"/>
昭德先生郡齋讀書志卷第四上<lb/>
集部其類有三一曰楚辭類二曰别集類三曰緫集<lb/>
類内别集猥多復分爲上中下昔屈原作離騷雖詭<lb/>
譎不槩諸聖而英辯藻思閎麗演迤發於忠正蔚然<lb/>
爲百代詞章之祖衆士慕嚮波属雲委自時厥後綴<lb/>
文者接踵於斯矣然軌轍不同機杼亦異各名一家<lb/>
之言學者欲矜式焉故别而聚之命之爲集蓋其原<lb/>
起於東京而極於有唐至七百餘家當晉之時摰虞<lb/>
巳患其凌雜難觀嘗自詩賦以下彚分之曰文章流<lb/>
别後丗祖述之而爲緫集蕭統所選是也至唐亦且<lb/>
<pb n="KR2n0002_SBCK_004-1b"/>
七十五家嗚呼盛矣雖然賤生於無所用或其傳不<lb/>
能廣值水火兵㓂之厄因而散落者十八九亦有長<lb/>
編鉅軸幸而得存其属目者幾希此無他凢以其虚<lb/>
辭濫說徒爲美觀而已無益於用故也今録漢迄唐<lb/>
附以五代本朝作者其數亦甚衆其間格言偉論可<lb/>
以扶持世教者爲益固多至於虚辭濫說如上所陳<lb/>
者知其終當泯泯無聞猶可以自警則其無用亦有<lb/>
用也是以不加銓擇焉<lb/>
　　楚辭類<lb/>
　　　楚辭十七卷<lb/>
<pb n="KR2n0002_SBCK_004-2a"/>
後漢校書郎王逸叔師注楚屈原名平爲懷王左徒<lb/>
博聞强志<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於辭令後同列心害其能而讒之王怒<lb/>
䟽平平自傷忠而被謗乃作離騷經以諷不見省納<lb/>
及襄王立又放之江南復作九歌天問九章逺游卜<lb/>
居漁父大招自沉汨羅以死其後楚宋玉作九辨招<lb/>
魂漢賈誼作惜誓淮南王小山作招隱士東方朔作<lb/>
七諫嚴忌作哀時命王襃作九懷劉向作九歎皆擬<lb/>
其文而哀平之死於忠至漢武時淮南王安始作離<lb/>
騷傳劉向典校經書分爲十六卷東京班固賈逵各<lb/>
作離騷章句餘十五卷闕而不說至逸自以爲南陽<lb/>
<pb n="KR2n0002_SBCK_004-2b"/>
人與原同土悼傷之復作十六卷章句又續爲九思<lb/>
取班固二序附之爲十七篇按漢書志屈原賦二十<lb/>
五篇今起離騷經至大招凢六九章九歌又十八原<lb/>
賦存者二十四篇耳并國殤禮魂在九歌之外爲十<lb/>
一則溢而爲二十六篇不知國殤禮魂何以系九歌<lb/>
之末又不可合十一爲九然則謂大招爲原辭可疑<lb/>
也夫以招魂爲義恐非自作或曰景差蓋近之其卷<lb/>
後有蔣之翰跋云晁美叔家本也<lb/>
　　　楚辭釋文一卷<lb/>
未詳撰人其篇次不與世行本同蓋以離騷經九辯<lb/>
<pb n="KR2n0002_SBCK_004-3a"/>
九歌天問九章逺遊卜居漁父招隱士招魂九懷七<lb/>
諫九歎哀時命惜誓大招九思爲次按今本九章第<lb/>
四九辯第八而王逸九章注云皆解於九辯中知釋<lb/>
文篇第葢舊本也後人始以作者先後次第之爾或<lb/>
曰天聖中陳說之所爲也<lb/>
　　　補注楚辭十七卷考異一卷<lb/>
未詳撰人凢王逸章句有未盡者補之自序云以歐<lb/>
陽永叔蘇子瞻晁文元宋景文家本參校之遂爲定<lb/>
本又得姚廷輝本作考異且言辯騷非楚辭本書不<lb/>
當録<lb/>
<pb n="KR2n0002_SBCK_004-3b"/>
　　　重編楚辭十六卷<lb/>
右族父吏部公重編獨離騷經仍故爲首篇其後以<lb/>
逺游九章九歌天問卜居漁父大招九辯招䰟惜誓<lb/>
七諫哀時命招隱九懷九歎爲次而去九思一篇其<lb/>
說曰按八卷屈原遭憂所作故首篇曰離騷經篇皆<lb/>
曰離騷餘皆曰楚辭今本所第篇或不次序於是遷<lb/>
逺遊九章次離騷經在九歌上以原自叙其意近離<lb/>
騷經也而九歌天問乃原既放之後攄憤所作者故<lb/>
遷於下卜居漁父自序之餘意也故後次之大招古<lb/>
奥疑原作非景差辝沈淵不返故以終焉爲楚辭上<lb/>
<pb n="KR2n0002_SBCK_004-4a"/>
八卷九辯招䰟皆宋玉或曰九辯原作其聲浮矣惜<lb/>
誓弘深或以爲賈誼作蓋近之東方朔嚴忌皆漢武<lb/>
帝庭臣淮南小山之辭不當先朔忌王褒漢宣帝時<lb/>
人後淮南小山至劉向㝡後作故其次序如此皆西<lb/>
漢以前文也爲楚辭下八卷王逸東漢人九思視向<lb/>
以前所作相闊矣又十七卷非舊録故去之又頗刪<lb/>
逸離騷經訓釋淺陋者而録司馬遷原傳冠其首云<lb/>
　　　續楚辭二十卷<lb/>
右族父吏部公編擇後世文賦與楚辭類者編之自<lb/>
宋玉巳下至　本朝王令凢二十六人計六十篇各<lb/>
<pb n="KR2n0002_SBCK_004-4b"/>
爲小序以冠其首而最喜沈括以爲辭近原蓋深探<lb/>
其用意疾徐其歩驟而與之偕然亦暇而不迫也<lb/>
　　　變離騷二十卷<lb/>
右族父吏部公編公既集續楚辭又擇其餘文賦或<lb/>
大意祖述離騷或一言似之者爲一編其意謂原之<lb/>
作曰離騷餘皆曰楚辭今楚辭又變而廼始曰變離<lb/>
騷者欲後世知其出於原也猶服盡而系其姓於祖<lb/>
云所録自楚荀卿至　本朝王令凢三十八人通九<lb/>
十六首<lb/>
　　别集類上<lb/>
<pb n="KR2n0002_SBCK_004-5a"/>
　　　蔡邕集十卷<lb/>
右漢蔡邕伯喈陳留圉人仕至左中郎將後為王允<lb/>
所害邕博學好辭章術數天文妙操音律在東觀欲<lb/>
補漢紀自陳十意及付獄乞黥刖以成書不能得遂<lb/>
死獄中所著文章百四篇今録止存九十篇而銘墓<lb/>
居其半或曰碑或曰銘或曰神誥或曰哀讃其實一<lb/>
也嘗自云爲郭有道碑獨無愧辝則其他可知矣凢<lb/>
文集其人正史自有傳者止掇論其文學之辝及略<lb/>
載郷里所終爵位或死非其理亦附見餘歷官與其<lb/>
善惡率不録若史逸其行事者則雜取他書詳載焉<lb/>
<pb n="KR2n0002_SBCK_004-5b"/>
庶後有考<lb/>
　　　曹植集一卷<lb/>
右魏曹植子建也太祖子文帝封植爲陳王卒年三<lb/>
十一謚曰思年十餘歲誦讀詩論及辭賦數十萬言<lb/>
善属文援筆立成自少至終篇籍不離於手景初中<lb/>
撰録植所著賦頌詩銘雜論凢百餘篇今集僅二百<lb/>
篇通爲一卷<lb/>
　　　王粲集八卷<lb/>
右後漢王粲仲宣也髙平人爲魏國侍中粲博物多<lb/>
識彊記善筭屬文舉筆便成無所攺定時人常以爲<lb/>
<pb n="KR2n0002_SBCK_004-6a"/>
宿製然正復精意覃思亦不能加著詩賦論議垂六<lb/>
十篇今集有八十一首按唐藝文志粲集十卷今亡<lb/>
兩卷其詩文反多於史所記二十餘篇不曉其故<lb/>
　　　阮籍集十卷<lb/>
右魏阮籍嗣宗也尉氏人籍志氣宏逹博覽群籍尤<lb/>
好莊老属文不留思嗜酒能嘯善彈琴當其得意忽<lb/>
忘形骸雖不拘禮教而發言玄逺晉帝輔政爲從事<lb/>
中郎後求爲步兵校尉<lb/>
　　　嵇康集十卷<lb/>
右魏嵇康叔夜譙國人康美詞氣有風儀土木形骸<lb/>
<pb n="KR2n0002_SBCK_004-6b"/>
不自藻飾學不師授博覽該通長好莊老屬文玄逺<lb/>
以魏宗室婚拜中散大夫景元初鍾㑹譛於晉文帝<lb/>
遇害<lb/>
　　　張華集三卷<lb/>
右晉張華茂先也范陽人惠帝時爲司空趙王倫孫<lb/>
秀黨謀害之華學業優博辭藻温麗圖緯方伎等<lb/>
書莫不詳覽家有書三十乗天下竒祕悉在博物<lb/>
洽聞世無與比集有詩一百二十哀詞冊文二十一<lb/>
賦三<lb/>
　　　陸機集十卷<lb/>
<pb n="KR2n0002_SBCK_004-7a"/>
右晉陸機士衡也抗之子少有異才文章冠丗伏膺<lb/>
儒術非禮不動呉滅退居舊里閉門勤學積有十年<lb/>
太康末入洛成都王頴令機率師伐長沙王乂至阿<lb/>
橋大敗爲頴所誅初造張華華重其名如舊相識嘗<lb/>
謂之曰人之爲才常恨才少而子更患多葛洪著<lb/>
書亦稱歎焉所著文章凢三百餘篇今存詩賦論議<lb/>
牋表碑誄一百七十餘首以晉書文選較正外餘多<lb/>
舛誤<lb/>
　　　陸雲集十卷<lb/>
右晉陸雲士龍也呉郡人惠帝時爲中書侍郎㑹兄<lb/>
<pb n="KR2n0002_SBCK_004-7b"/>
機兵敗同遇害雲六歲能属文性清正有才理與兄<lb/>
齊名雖文章不及而持論過之所著文章三百四十<lb/>
九篇新書十篇<lb/>
　　　陶潜集十卷<lb/>
右晉陶潜淵明也潯陽人晉宋史皆有傳晉安帝時<lb/>
爲彭澤令去職潜少有髙趣好讀書不求甚解著五<lb/>
柳先生傳以自况世號靖節先生今集有數本七卷<lb/>
者梁蕭統編以序傳顔延之誄載卷首十卷者北齊<lb/>
陽休之編以吾孝傳聖賢群輔録序傳誄分三卷益<lb/>
之詩篇次差異按隋經籍志潜集九卷又云梁有五<lb/>
<pb n="KR2n0002_SBCK_004-8a"/>
卷録一卷唐藝文志潜集五卷今本皆不與二志同<lb/>
獨呉氏西齋書目有潜集十卷疑即休之本也休之<lb/>
本出宋庠家云江左舊書其次第最有倫貫獨四百<lb/>
目後八儒三墨二條似後人妄加<lb/>
　　　鮑照集十卷<lb/>
右宋鮑照明逺也上黨人世祖以爲中書舍人後臨<lb/>
海王子頊鎮荆州照爲參軍子頊敗爲亂兵所殺孝<lb/>
武好文自謂人莫能及故照悟其㫖爲文多鄙言累<lb/>
句當時謂照才盡實不然也事見沈約書而延壽史<lb/>
乃以世祖爲文帝集有唐虞炎序云爲宋景所害<lb/>
<pb n="KR2n0002_SBCK_004-8b"/>
儻見於他書乎唐人避武后諱攺照爲昭<lb/>
　　　謝眺集十卷<lb/>
右齊謝眺玄暉也陽夏人明帝初自中書郎出東海<lb/>
太守東昏時爲江祐黨譛害之眺少好學有美名文<lb/>
章清麗善草隷尤長五言詩沈約嘗云二百年來無<lb/>
此詩也文選所録眺僅二十首集中多不載今附入<lb/>
　　　謝惠連集五卷<lb/>
右宋謝惠連也方明子元嘉七年爲彭城王法曹行<lb/>
參軍十歲能属文爲雪賦以髙麗見竒族兄靈運每<lb/>
見其新文曰張華重生不能易也<lb/>
<pb n="KR2n0002_SBCK_004-9a"/>
　　　呉均集三卷<lb/>
右梁呉均叔宰也史稱均博學才俊清拔有古氣好<lb/>
事効之謂呉均體有集二十卷唐丗搜求止得十卷<lb/>
文亡其七矣舊題誤曰呉筠筠乃唐人此詩殊不類<lb/>
而其中有贈興嗣柳貞陽輩詩固巳知其非筠又有<lb/>
蕭子雲贈呉朝請入東詩蓋均在武帝時爲奉朝請<lb/>
則知爲均也無疑矣蕭子雲詩八蕭子顯朱异平均<lb/>
王僧孺詩各一附顔之推譏均集中有破鏡賦今亦<lb/>
亡之<lb/>
　　　江淹集十卷<lb/>
<pb n="KR2n0002_SBCK_004-9b"/>
右梁江淹文通也濟陽人梁初爲散騎常侍封醴陵<lb/>
侯少好學不事章句留情於文章晚節才思微退人<lb/>
謂才盡著述百餘篇自撰爲前後集今集二百四十<lb/>
九篇<lb/>
　　　何遜集二卷<lb/>
右梁何遜仲信也東海人終水部貟外郎遜少能詩<lb/>
州舉秀才范雲見其文嗟賞曰觀文人質則過懦麗<lb/>
則傷俗能含清濁古今見之何生矣沈約謂每讀卿<lb/>
詩一日三復猶不能巳與劉孝綽以文章見重於丗<lb/>
謂之何劉王僧孺集其文爲八卷今亡逸不全<lb/>
<pb n="KR2n0002_SBCK_004-10a"/>
　　　庾信集二十卷<lb/>
右周庾信子山也南陽人梁元帝時爲散騎常侍聘<lb/>
西魏遂留長安孝閔時終司憲中大夫信在梁與徐<lb/>
陵文並綺麗丗號徐庾體集有滕王逌序<lb/>
　　　王績東臯子五卷<lb/>
右唐王績無功也龍門人隋大業中舉孝悌廉㓗授<lb/>
六合丞棄官耕東臯自號東臯子唐書以爲隱逸集<lb/>
有吕才序稱其㓜歧薿年十五謁楊素占對英辯一<lb/>
坐盡傾以爲神仙童子薛道衡見其登龍門憶禹賦<lb/>
歎曰今之庾信也且載其卜筮之驗者數事云<lb/>
<pb n="KR2n0002_SBCK_004-10b"/>
　　　楊炯盈川集二十卷<lb/>
右唐楊炯也華隂人顯慶六年舉神童授校書郎終<lb/>
婺州盈川令卒炯博學善属文與王勃盧照隣駱賔<lb/>
王以文詞齊名海内稱王楊盧駱四才子亦曰四傑<lb/>
炯自謂吾愧在盧前恥居王後張說曰盈川文如懸<lb/>
河酌之不竭恥王後信然愧盧前謙也集本三十卷<lb/>
今多亡逸<lb/>
　　　王勃集二十卷<lb/>
右唐王勃子安也通之孫麟德初劉祥道薦其材對<lb/>
策髙等授朝散郎沛王召署府修撰以戯爲諸王作<lb/>
<pb n="KR2n0002_SBCK_004-11a"/>
闘鷄檄髙宗怒斥出府父為交趾令勃徃省溺海卒<lb/>
勃属文𥘉不精思先磨墨數升酌飲引被覆面卧及<lb/>
寤援筆成篇不易一字時人謂之腹藁有劉元濟序<lb/>
　　　盧照隣幽憂子集十卷<lb/>
右唐盧照隣昇之也洛陽人調新都尉病去官隠具<lb/>
茨山下手足攣廢疾乆訣親戚自沈穎水照隣自以<lb/>
當髙宗時尚吏巳獨儒武后尚法巳獨黄老后封嵩<lb/>
山聘賢士巳巳廢著五悲文今在集中嘗自號幽<lb/>
憂子<lb/>
　　　駱賔王集十卷<lb/>
<pb n="KR2n0002_SBCK_004-11b"/>
右唐駱賔王也義烏人武后時數言事得罪貶臨海<lb/>
丞不得志棄官去文明中徐敬業亂署府佐爲敬業<lb/>
傳檄天下斥武后罪后讀之矍然及敗亡命不知所<lb/>
之後宋之問逢之於靈隱巳祝髮爲浮屠矣賔王七<lb/>
歲能属文妙於五言詩中宗詔求其文得百餘篇命<lb/>
郄雲卿次序之<lb/>
　　　蘇頲許公集二十卷<lb/>
右唐蘇頲廷石也武功人調露二年進士賢良方正<lb/>
異等除左司禦府胄曹玄宗時中書舍人知制誥開<lb/>
元四年同紫微黃門平章事頲㓜敏悟一覽五千言<lb/>
<pb n="KR2n0002_SBCK_004-12a"/>
輒覆景龍後與張說以文章顯時號燕許李德裕謂<lb/>
近丗詔誥唯頲叙事外爲文章韓休爲序集四十卷<lb/>
今亡其半矣<lb/>
　　　陳子昻集十卷<lb/>
右唐陳子昻伯玉也梓州人文明初舉進士上書召<lb/>
見累擢拾遺聖曆初解官歸飬父䘮廬墓縣令叚<lb/>
簡貪暴脅取其賂不厭逮捕死獄中子昂少以豪俠<lb/>
使氣及冠折節爲學精究墳籍耽愛黄老易象尤善<lb/>
属文唐興文章承徐庾餘風天下祖尚至是始變雅<lb/>
正故雖無風節而唐之名人無不推之柳儀曹曰張<lb/>
<pb n="KR2n0002_SBCK_004-12b"/>
說以著述之餘攻比興而莫能極張九齡以比興之<lb/>
暇窮著述而不克備唐興以來稱是選而不怍者子<lb/>
昂而已<lb/>
　　　宋之問考功集十卷<lb/>
右唐宋之問延清也汾州人武后召與楊炯分直習<lb/>
藝舘謟事太平公主爲考功貟外郎睿宗初欽州賜<lb/>
死自魏建安迄江左詩律屢變至沈約庾信以音韻<lb/>
相婉附属對精密及之問沈佺期又加靡麗回忌聲<lb/>
病約句準篇如錦繡成文學者宗之號曰沈宋徐堅<lb/>
嘗論之問之文如良金美玉無施不可其爲當時所<lb/>
<pb n="KR2n0002_SBCK_004-13a"/>
重如此<lb/>
　　　沈佺期集五卷<lb/>
右唐沈佺期雲卿也相州人及進士第由恊律郎遷<lb/>
弘文館直學士常侍中宴舞回波爲弄辭恱帝還賜<lb/>
牙緋<lb/>
　　　杜審言集一卷<lb/>
右唐杜審言必簡也襄陽人預之後裔擢進士恃髙<lb/>
才以傲丗嘗對武后賦歡喜詩后歎重其文學李嶠<lb/>
崔融蘇味道爲文章四友集有詩四十餘篇而巳<lb/>
　　　張說集三十卷<lb/>
<pb n="KR2n0002_SBCK_004-13b"/>
右唐張說道濟也洛陽人永昌元年賢良方正筞第<lb/>
一累遷鳯閣舎人睿宗時兵部侍郎平章事開元十<lb/>
八年終左丞相燕國公說爲文精壯長於碑志朝廷<lb/>
大述作多出其手常典集賢圖書之任間爲天平軍<lb/>
大使及致仕一歲皆即軍中於家論譔國史晚謫岳<lb/>
州詩益悽惋人謂得江山助<lb/>
　　　李嶠集一卷<lb/>
右唐李嶠巨山也賛皇人擢進士第制䇿甲科爲監<lb/>
察御史武后時同鳯閣鸞臺平章事嶠冨才思前與<lb/>
王勃楊炯中與崔融蘇味道齊名晚諸人没爲文章<lb/>
<pb n="KR2n0002_SBCK_004-14a"/>
宿老學者取法集本六十卷未見今所録一百二十<lb/>
詠而巳或題曰單題詩有張方注<lb/>
　　　張九齡曲江集二十卷<lb/>
右唐張九齡子壽也曲江人長安二年進士調校書<lb/>
郎以道侔伊吕科筞髙等爲左拾遺開元中爲中書<lb/>
令卒謚文獻九齡風度藴藉㓜善屬文玄宗朝知制<lb/>
誥雅爲帝知爲相諤諤有大臣節及貶荆州惟文史<lb/>
自娯朝廷許其勝流徐堅論九齡之文如輕縑素練<lb/>
實濟時用而窘邊幅柳宗元以九齡兼攻詩文但不<lb/>
能究其極尔集後有姚子彦所撰行狀吕温撰真賛<lb/>
<pb n="KR2n0002_SBCK_004-14b"/>
鄭宗珍撰謚議徐浩撰墓碑及贈司徒勑詞<lb/>
　　　王維集十卷<lb/>
右唐王維摩詰也太原人開元九年進士終尚書右<lb/>
丞維㓜能屬文工草隷善畫名盛安禄山反嘗䧟賊<lb/>
中賊大宴凝碧池賦詩痛悼詩聞行在後得免死代<lb/>
宗訪維文章於第縉裒集十卷上之李肈記維漠漠<lb/>
水天飛白鷺隂隂夏木囀黃鸝之句以爲竊李嘉祐<lb/>
者今嘉祐之集無之豈肈之厚誣乎<lb/>
　　　儲光羲集五卷<lb/>
右唐儲光羲魯人開元十四年進士嘗爲監察御<lb/>
<pb n="KR2n0002_SBCK_004-15a"/>
史後從安禄山僞署賊平貶死<lb/>
　　　王昌齡詩六卷<lb/>
右唐王昌齡少伯也江寧人開元十五年進士爲校<lb/>
書郎又中宏詞不護細行貶龍標尉以丗亂歸郷里<lb/>
爲刺史閭丘曉所殺昌齡工詩縝宻而思清時謂王<lb/>
江寧云<lb/>
　　　常建詩一卷<lb/>
右唐常建開元十五年進士<lb/>
　　　劉長卿集十卷<lb/>
右唐劉長卿字文房開元二十一年進士至徳中監<lb/>
<pb n="KR2n0002_SBCK_004-15b"/>
察御史以檢校祠部貟外爲轉運判官知淮西岳鄂<lb/>
轉運留後觀察使呉仲孺誣奏貶潘州南巴尉㑹有<lb/>
爲辨者除睦州司馬終隨州剌史長卿剛而犯上故<lb/>
兩逢斥廢詩雖窘于才而能鍜鍊權德輿嘗謂爲五<lb/>
言長城今集詩九卷雜文一卷<lb/>
　　　顔真卿文一卷<lb/>
右唐顔真卿清臣也萬年人博學工辭章開元二十<lb/>
二年進士又登制科代宗時爲太子太師使李希烈<lb/>
遇害丗謂真卿忤楊國忠李輔國元載楊炎盧𣏌拒<lb/>
安禄山李希烈廢斥者七八以至於死而不自悔天<lb/>
<pb n="KR2n0002_SBCK_004-16a"/>
下一人而巳而學問文章徃徃雜神仙浮屠之說不<lb/>
皆合於理而所爲乃尔者蓋天性然也<lb/>
　　　蕭頴士集十卷<lb/>
右唐蕭頴士茂挺也梁宗室之後開元二十三年進<lb/>
士爲史館待制安禄山反竄山南節度崔圓授揚州<lb/>
工曹至官信宿而去客死汝南逆旅門人謚曰文元<lb/>
先生頴士屬文觀書一覽即誦通百家譜系書籕嘗<lb/>
教學濮陽時號蕭夫子李林甫惡不附己故數罷去<lb/>
閻士和盛推頴士文章以爲聞蕭氏之風者童子羞<lb/>
稱曹陸<lb/>
<pb n="KR2n0002_SBCK_004-16b"/>
　　　張鷟龍筋鳯髓判十卷<lb/>
右唐張鷟字文成辭章藻麗嘗八中制科此乃其<lb/>
書判也凢一百首自號浮休子<lb/>
　　　孟浩然詩一卷<lb/>
右唐孟浩然也襄陽人工五言詩隱鹿門山年四十<lb/>
乃游京師一日諸名士集秘省聮句浩然句曰微雲<lb/>
淡河漢踈雨滴梧桐衆皆欽伏張九齡王維雅稱道<lb/>
之維私邀入禁林遇玄宗臨幸浩然匿牀下維以聞<lb/>
上曰素聞其人因召見命自誦所爲詩至不才明主<lb/>
棄之句上曰不求進而誣朕棄人命放歸所著詩二<lb/>
<pb n="KR2n0002_SBCK_004-17a"/>
百一十首冝城處士王士源序次爲三卷今併爲一<lb/>
又有天寳中韋縚序<lb/>
　　　嚴從中黄子集三卷<lb/>
右唐嚴從開元中爲著作郎春宫侍讀集賢院學士<lb/>
卒自號中黃子當時命太子侍文吕向訪遺文於家<lb/>
得訓老經頌等八篇序爲三卷<lb/>
　　　李翰林集二十卷<lb/>
右唐李白太白也白舊集十卷唐李陽氷序咸平中<lb/>
樂史别得白歌詩十卷凢歌詩七百七十六篇又纂<lb/>
雜著爲别集十卷宋次道治平中得王文獻及唐魏<lb/>
<pb n="KR2n0002_SBCK_004-17b"/>
萬所纂白詩又裒唐類詩洎刻石所傳者通李陽氷<lb/>
樂史集共一千一篇雜著六十五篇曾子固乃考其<lb/>
先後而次第之云白蜀郡人天寳初至長安明皇召<lb/>
爲翰林供奉頃之不合去安禄山反明皇在蜀永王<lb/>
璘節度東南白時卧廬山迫致之璘敗坐繫潯陽獄<lb/>
崔渙宋若思驗治白以爲罪薄釋白囚使謀其軍乾<lb/>
元元年終以汙璘事長流夜郎釋過當塗以卒其始<lb/>
終更涉如此此白之詩書所自叙可考者也舊史稱<lb/>
白山東人爲翰林待詔又稱白在宣城謁見永王璘<lb/>
遂辟爲從事而新書又稱白流夜郎還潯陽坐事下<lb/>
<pb n="KR2n0002_SBCK_004-18a"/>
獄宋若思釋之者皆不合於白之自序蓋史誤也予<lb/>
按杜甫詩亦以白爲山東人而蘇子瞻嘗恨白集爲<lb/>
庸俗所亂則白之自序亦未可盡信而以爲史誤近<lb/>
蜀本又附入左緜邑人所裒曰白隱處少年所作六<lb/>
十篇尤爲淺俗白天才英麗其辭逸蕩雋偉飄然有<lb/>
超丗之心非常人所及讀者自可别其真偽也<lb/>
　　　岑參集十卷<lb/>
右唐岑參南陽人文本之後天寳三年進士累官補<lb/>
闕起居郎出嘉州剌史杜鴻漸表置幕府爲職方郎<lb/>
中兼侍御史罷終于蜀參博覽史籍尤工綴文屬詞<lb/>
<pb n="KR2n0002_SBCK_004-18b"/>
清尚用心良苦其有所得徃徃超拔孤秀度越常情<lb/>
每篇絶筆人競傳諷至德中裴薦杜甫等常薦其識<lb/>
度清逺議論雅正佳名早立時輩所仰可以備獻替<lb/>
之官云集有杜確序<lb/>
　　　李嘉祐詩二卷<lb/>
右唐李嘉祐别名從一趙州人天寳七年進士爲秘<lb/>
書正字袁台二州剌史善爲詩綺靡婉麗有齊梁之<lb/>
風時人以比呉均何遜云<lb/>
　　　髙適集十卷集外文二卷别詩一卷<lb/>
右唐髙適達夫也又字仲武渤海人天寳八年舉有<lb/>
<pb n="KR2n0002_SBCK_004-19a"/>
道科中第永泰中終散騎常侍五十始爲即工以氣<lb/>
質自髙每一篇出好事者輒傳布云<lb/>
　　　賈至集十卷<lb/>
右唐賈至㓜幾也洛陽人天寳十年明經擢第累官<lb/>
起居舍人知制詔從幸西川當譔傳位冊既進藁上<lb/>
曰先天誥命乃父爲之今兹冊命又尔爲之兩朝大<lb/>
典出卿父子可爲繼美矣大曆中終散騎常侍集李<lb/>
邯鄲淑家本二十卷蘇弁編次常仲儒爲序以墓銘<lb/>
叙碑列于後今亡其本蘇子瞻嘗行吕惠卿責詞有<lb/>
元兇在位之語仇人乃曰史唯宋太子劭謂之元兇<lb/>
<pb n="KR2n0002_SBCK_004-19b"/>
因誣其指斥殊不知曹子建責躬詩有曰元兇是率<lb/>
蓋自謂也今至制詔中除魏仲犀徐歸道詞亦以元<lb/>
兇指禄山豈獨劭爲元兇邪丗多疑子瞻失詞因表<lb/>
出之<lb/>
　　　錢起詩二卷<lb/>
右唐錢起徽之父也呉郡人天寳中舉進士初從郷<lb/>
薦客舍月夜聞人哦於庭曰曲終人不見江上數峯<lb/>
青起攝衣從之無所見矣及就試詩題乃湘靈皷瑟<lb/>
也起即鬼謡十字爲落句主文李暐深嘉之擢置髙<lb/>
第釋褐授校書郎終考功與郎士元齊名時曰前有<lb/>
<pb n="KR2n0002_SBCK_004-20a"/>
沈宋後有錢郎<lb/>
　　　元子十卷琦玕子一卷文編十卷<lb/>
右唐元結次山也後魏之裔天寳十三年進士復舉<lb/>
制科授右金吾兵曹累遷容管經略使始在商餘山<lb/>
稱元子逃難入琦玕洞稱琦玕子或稱浪士漁者稱<lb/>
爲聱叟酒徒呼漫叟及官呼漫郎因以命其所著結<lb/>
性耿介有憂道閔丗之意逢天寳之亂或隱自<lb/>
謂與聱牙豈獨其行事而然其文辭亦如之然<lb/>
其辭義幽約譬古鍾磬不諧於俚耳而可尋玩<lb/>
在當時名出蕭李下至韓愈稱數唐之文人獨及<lb/>
<pb n="KR2n0002_SBCK_004-20b"/>
結云<lb/>
　　　韓翃詩五卷<lb/>
右韓翃君平也南陽人天寳十三年進士淄青侯希<lb/>
逸宣武李勉繼辟幕府俄以駕部郎中知制誥終於<lb/>
中書舍人雄詩興致繁冨朝野重之<lb/>
　　　杜甫集二十卷集外詩一卷注杜甫詩二十<lb/>
　　　卷蔡興宗編杜甫詩二十卷趙次公注杜詩<lb/>
　　　五十九卷<lb/>
右唐杜甫子美也審言之孫天寳十三年玄宗朝獻<lb/>
太清宫享廟及郊奏賦三篇使待制集賢院宰相試<lb/>
<pb n="KR2n0002_SBCK_004-21a"/>
文再遷右衞率府胄曹終於劒南參謀檢校工部貟<lb/>
外曠放不自檢好論天下大事髙而不切少與李白<lb/>
齊名號李杜數當冦亂挺節無汚爲歌詩傷時撓弱<lb/>
情不忘君人憐其忠云集有王洙原叔王琪君玉序<lb/>
本朝自王原叔以後學者喜杜詩世有爲之注者數<lb/>
家率皆鄙淺可笑有原甫名其實非也吕微仲在成<lb/>
都時嘗譜其年月近時有蔡興宗者再用年月編次<lb/>
之而趙次公者又以古律詩雜次第之且爲之注兩<lb/>
人頗以意攺定其誤字人不善之<lb/>
　　　獨孤及毗陵集二十卷<lb/>
<pb n="KR2n0002_SBCK_004-21b"/>
右唐獨孤及至之也洛陽人天寳十三年舉洞曉玄<lb/>
經科代宗初爲太常博士濠舒二州剌史政最徙常<lb/>
州卒官自㓜有成人之量徧覽五經觀其大義不爲<lb/>
章句學爲文以立憲誡丗襃賢遏惡爲用長於論議<lb/>
唐實録稱韓愈師其爲文云集有李舟梁肅前後序<lb/>
末載崔祐甫碑誌<lb/>
　　　皇甫冉詩二卷<lb/>
右唐皇甫冉茂政也丹陽人天寳十五年進士爲無<lb/>
錫尉歷拾遺補闕卒與弟曾齊名當時比張氏景<lb/>
陽孟陽云集有獨孤及序<lb/>
<pb n="KR2n0002_SBCK_004-22a"/>
　　　郎士元詩<lb/>
右唐郎士元字君胄中山人天寳十五年進士為郢<lb/>
州刺史與錢起俱有詩名而士元尤更嫻雅時朝廷<lb/>
公卿出牧奉使若兩人無詩祖行人以為愧<lb/>
　　　顧况集二十卷<lb/>
右唐顧况字逋公蘇州人至徳二年江東進士善為<lb/>
歌詩性詼諧徳宗時栁渾輔政以祕書郎召况素善<lb/>
李泌及泌相自謂當得逹官乆遷著作郎及泌卒有<lb/>
調笑語貶饒州司戸卒集有皇甫冉詩序<lb/>
　　　陳蛻詩一卷<lb/>
<pb n="KR2n0002_SBCK_004-22b"/>
右唐陳蛻集有長安十五詠自序蛻生長江淮間以<lb/>
詩句從賦僅十餘年矣今我后撫運澤及四夷蛻復<lb/>
得為太平人也云云蓋肅代間人也<lb/>
　　　盧綸詩一卷<lb/>
右唐盧綸與吉中孚韓翃錢起司空曙苗發崔峒耿<lb/>
緯夏侯審李端皆能詩齊名號大曆十才子綸字允<lb/>
言累舉進士不第<lb/>
　　　耿緯詩二卷<lb/>
右唐耿緯寳應元年進士爲左拾遺<lb/>
　　　韋應物集十卷<lb/>
<pb n="KR2n0002_SBCK_004-23a"/>
右唐韋應物京兆人天寳時爲三衞周逍遥公夐之<lb/>
後左僕射扶陽公待賈生令儀令儀生鑾鑾生應物<lb/>
永㤗中任洛陽丞京兆府功曹大曆十四年自鄠縣<lb/>
制除機陽令稱疾辭歸建中二年授比部郎中守滁<lb/>
州居頃之攺江州召還擢左司郎中或媢其進媒蘖<lb/>
之出爲蘇州剌史性髙㓗鮮食寡欲所居焚香除地<lb/>
而坐詩律自沈宋以後日益靡嫚鎪章刻句揣合浮<lb/>
切音韻婉諧属對麗宻而嫻雅平淡之氣不存矣獨<lb/>
應物之詩馳驟建安以還得其風格云<lb/>
　　　李端司馬集三卷<lb/>
<pb n="KR2n0002_SBCK_004-23b"/>
右唐李端趙州人大曆五年進士爲校書郎卒官杭<lb/>
州司馬郭曖尚昇平公主賢明招納士類故端等多<lb/>
從曖游嘗進官宴客端席上賦詩甚工一坐稱歎錢<lb/>
起曰素爲之請賦起姓端立獻一章云新開金埒看<lb/>
調馬舊錫銅山許鑄錢起乃服主喜厚賜帛<lb/>
　　　李益詩一卷<lb/>
右唐李益君虞也姑臧人大曆四年進士調鄭縣尉<lb/>
幽州劉濟辟從事憲宗雅聞其名召爲集賢殿學<lb/>
士負才凌籍士衆不能堪暴其獻濟詩不上望京樓<lb/>
之句以渉怨望詔降秩俄復舊益少富詞藻長於歌<lb/>
<pb n="KR2n0002_SBCK_004-24a"/>
與宗人賀齊名每作一篇樂工以賂求取𬒳聲歌供<lb/>
奉天子征人早行篇天下皆施之圖繪今集有從軍<lb/>
詩五十篇而無此詩惜其放逸多矣<lb/>
　　　陸䞇奏議十二卷<lb/>
右唐陸䞇敬輿也䞇嘉興人大曆八年進士中博學<lb/>
宏詞書判拔萃科德宗初爲翰林學士從奉天還爲<lb/>
中書舍人平章事䞇在奉天日下詔書數百初如不<lb/>
紬思逮成皆周盡人情嘗爲帝言今盗徧天下冝痛<lb/>
自悔以感人心誠不吝攺過以言謝天下使臣持筆<lb/>
忘所忌庶叛者革心上從之故下制書雖武夫悍卒<lb/>
<pb n="KR2n0002_SBCK_004-24b"/>
無不感動流涕議者謂興元戡難功雖瓜牙宣力蓋<lb/>
贄有助焉舊有榜子集五卷議論集三卷翰苑集<lb/>
十卷元祐中蘇子瞻乞校正進呈攺從今名疑是裒<lb/>
諸集成此書<lb/>
　　　王建詩十卷<lb/>
右唐王建也大曆十年進士爲昭應縣丞太府寺丞<lb/>
大和中陜州司馬尤長宫詞<lb/>
　　　栁郯詩一卷<lb/>
右唐栁郯與李端盧綸輩相酬贈大曆間進士也<lb/>
　　　武元衡臨淮集兩卷<lb/>
<pb n="KR2n0002_SBCK_004-25a"/>
右唐武元衡伯蒼也河南人建中四年進士元和三<lb/>
年以門下侍郎平章事出劒南節度八年復秉政明<lb/>
年早朝遇盗害之元衡工五言詩好事者傳之被於<lb/>
管絃嘗夏夜作詩曰夜乆喧暫息池臺唯月明無因<lb/>
駐清景日出事還生翌日遇害舊有臨淮集七卷此<lb/>
其二也議者謂唐丗工詩宦逹者唯髙適逹宦詩工<lb/>
者唯元衡<lb/>
　　　羊士諤詩一卷<lb/>
右唐羊士諤也貞元元年擢進士第順宗時爲宣歙<lb/>
廵官王叔文所惡貶汀州寧化尉元和初李吉甫知<lb/>
<pb n="KR2n0002_SBCK_004-25b"/>
奬擢監察御史掌制誥甞出爲資州剌史<lb/>
　　　麴信陵集一卷<lb/>
右唐麴信陵貞元元年進士爲舒州望江令卒<lb/>
　　　楊巨濟詩一卷<lb/>
右唐楊巨濟字景山貞元五年進士爲張弘靖從事<lb/>
太常博士禮部貟外郎<lb/>
　　　歐陽詹集十卷<lb/>
右唐歐陽詹行周也泉州人貞元八年進士終國子<lb/>
四門助教初閩人不肯北宦及常衮爲觀察使興學<lb/>
勸仕第進士自詹始與韓愈李絳聮第皆天下選時<lb/>
<pb n="KR2n0002_SBCK_004-26a"/>
號龍虎榜云福州刺史李貽孫纂<lb/>
　　　韓愈集四十卷集外文一卷<lb/>
右唐韓愈退之也南陽人貞元八年進士累擢知制<lb/>
誥進中書舎人遷吏部侍郎爲京兆尹與李紳不恊<lb/>
紳出愈罷爲兵部俄復舊劉昫唐書稱愈恃才肆意<lb/>
盩孔孟之㫖若南人妄以栁宗元爲羅池神而愈碑<lb/>
以實之李賀父名晉肅不應進士而愈作諱辯又爲<lb/>
毛頴傳譏戯不近人情此文章之甚紕繆者新書稱<lb/>
愈三歳而孤自知讀書比長盡通六經百家學性明<lb/>
銳不詭隨每言文章自相如子長後作者不丗出故<lb/>
<pb n="KR2n0002_SBCK_004-26b"/>
深探本原卓然樹立成一家言造端置辭要爲不襲<lb/>
蹈前人者議者謂舊史謂愈文章甚紕繆固不待辨<lb/>
而新史謂造端置辭不襲蹈前人亦未爲知愈蓋愈<lb/>
之置辭字字悉有據依其造端如毛頴傳進學解之<lb/>
類皆有所師範云其集屢經名人是正其訛舛絶少<lb/>
但編次殊失倫類有暇日者冝再編之<lb/>
　　　李絳論諫集七卷<lb/>
右唐李絳深之也賛皇人貞元八年進士中宏詞補<lb/>
渭南尉六年進中書侍郎平章事大和初爲山南西<lb/>
道節度南蠻入㓂爲亂兵所害絳偉儀質以直道進<lb/>
<pb n="KR2n0002_SBCK_004-27a"/>
退望冠一時賢不肖大分屢爲讒邪所中平生論諫<lb/>
數十百事其甥夏侯孜所編大中史官蔣偕爲序<lb/>
　　　李觀文編三卷外集二卷<lb/>
右唐李觀元賔也華之從子貞元八年進士中宏詞<lb/>
科終太子校書郎觀爲文不襲前人時謂與韓愈相<lb/>
上下議者以觀少天文未極愈老不休故擅名陸希<lb/>
聲大順中編觀文爲序以爲觀尚辭故辭勝理愈尚<lb/>
質故理勝辭雖愈窮老終不能加觀之辭觀後愈死<lb/>
亦不能逮愈之質云其後蜀人趙昻又得其安邊書<lb/>
至晁錯論一十四首爲後集二卷頃年從父詹事公<lb/>
<pb n="KR2n0002_SBCK_004-27b"/>
掌誥命以四之日爲四日不學者閧然以爲非觀集<lb/>
中亦嘗如此用不知本于此<lb/>
　　　柳宗元集三十卷集外文一卷<lb/>
右唐柳宗元子厚也後魏濟隂公某之裔貞元九年<lb/>
進士中博學宏詞科授校書郎終於栁州刺史宗元<lb/>
少精敏絶倫文章卓偉精緻旣竄斥堙厄感鬱一寓<lb/>
諸文倣離騷數十篇讀者悲惻在柳州進士走數千<lb/>
里從學經指授者文辭皆有法世號柳州韓愈評其<lb/>
文曰雄深雅健似司馬子長崔蔡不足多云集中有<lb/>
御史周君碣司馬温公考異以此碣爲周子諒碣實<lb/>
<pb n="KR2n0002_SBCK_004-28a"/>
開元二十五年也栁作天寳時悞按此碣殊踈略舊<lb/>
唐書紀牛仙客傳玄宗實録皆載子諒彈牛仙客杖<lb/>
流瀼州死藍田<lb/>
　　　劉禹錫夢得集三十卷外集十卷<lb/>
右唐劉禹錫夢得也中山人貞元九年進士登博學<lb/>
宏詞科貶朗州司馬元和十年召還欲任南省郎作<lb/>
玄都觀看花詩譏忿當路出爲播州刺史裴杜以母<lb/>
老爲請得易連州入爲主客郎中復作游玄都詩以<lb/>
詆權近俄分司東都遷賔客㑹昌時加檢校禮部尚<lb/>
書卒禹錫少工文章恃才而廢老年寡所合乃以文<lb/>
<pb n="KR2n0002_SBCK_004-28b"/>
章自適素善詩晚節尤精白居易推爲詩豪嘗言<lb/>
其詩在處應有神物護持禹錫早與栁宗元爲文章<lb/>
之友稱劉栁晚與居易爲詩交號劉白雖詩文似少<lb/>
不及然能抗衡二人間信天下之竒才也<lb/>
　　　孟東野詩集十卷<lb/>
右唐孟郊東野也湖州人貞元十二年進士調溧陽<lb/>
尉辟爲興元參謀卒郊少隱嵩山性介寡合韓論其<lb/>
詩曰髙處在古無上平處下顧二謝云張籍謚爲貞<lb/>
曜先生集宋次道重編先時世傳汴呉鏤本五卷一<lb/>
百二十四篇周安惠本十卷三百三十一篇别本五<lb/>
<pb n="KR2n0002_SBCK_004-29a"/>
卷三百四十篇蜀人蹇濬用退之贈郊句纂咸池集<lb/>
二卷一百八十篇自餘不爲編秩雜録之家家自異<lb/>
次道揔拾遺逸摘去重複若體製不類者得五百十<lb/>
一篇而十聮句不與焉一賛二書附于後郊集於是<lb/>
始有完書<lb/>
　　　吕温集十卷<lb/>
右唐吕温和叔也一字化光河中人貞元十四年進<lb/>
士以善韋執誼王叔文起家再命左拾遺同張薦使<lb/>
吐蕃元和初使還累進知御史雜事再貶道州刺史<lb/>
徙衡州温從梁肅爲文章規摹左氏藻贍精冨流輩<lb/>
<pb n="KR2n0002_SBCK_004-29b"/>
推尚劉禹錫爲編次其文序之云古之爲書先立言<lb/>
而後體物賈生之書道過秦而荀卿亦後其賦故斷<lb/>
自人文化成論至諸葛武侯廟記爲上篇今集先賦<lb/>
詩後雜文非禹錫本也<lb/>
　　　李翺集十八卷<lb/>
右唐李翺習之凉武昭王之後貞元十四年進士調<lb/>
校書郎知制誥㑹昌初終山南東道節度使翺峭鯁<lb/>
論議無所屈仕不得顯官怫鬱無所發從韓愈爲文<lb/>
辭致渾厚見推當時集皆雜文無歌詩前有蘇舜欽<lb/>
序云唐之文章稱韓柳翺文雖辭不迨韓而理過於栁<lb/>
<pb n="KR2n0002_SBCK_004-30a"/>
　　　張籍詩集五卷<lb/>
右唐張籍文昌也和州人貞元十五年登進士第終<lb/>
國子司業籍性狷急惟長於樂府多警句次有序元<lb/>
和中與白樂天孟東野歌辭天下宗之謂之元和體<lb/>
云集張洎編<lb/>
　　　文心雕龍<lb/>
右晉劉勰撰評自古文章得失别其體製凢五十篇<lb/>
各係之以賛云余嘗題其後曰丗之詞人刻意文藻<lb/>
讀書多滅裂杜牧之以龍星爲真龍王摩詰以去病<lb/>
爲衞青昔人譏之然亦不足恠蓋詩賦或率爾之作<lb/>
<pb n="KR2n0002_SBCK_004-30b"/>
故也今勰著書垂丗自謂嘗夢執丹漆器隨仲尼南<lb/>
行其自負不淺矣觀其論說篇籍稱論語以前經無<lb/>
論字六韜三論後人追題是殊不知書有論道經邦<lb/>
之言也其踈略殆過於王杜矣<lb/>
昭德先生郡齋讀書志卷第四上<lb/>
<pb n="KR2n0002_SBCK_004-31a"/>
</p>
<p>
</p>
  </div>
</body>
</text>
</TEI>
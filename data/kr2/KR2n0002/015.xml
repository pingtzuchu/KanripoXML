<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0002_SBCK_015-1a"/>
昭德先生郡齋讀書志卷第五下<lb/>
　附志<lb/>
　　　江西漕貢進士祕書省校勘書籍趙希弁<lb/>
　　楚辭類<lb/>
　　　楚辭集註八卷後語六卷辨證一卷<lb/>
右朱文公所定也離騷凢七題二十五篇皆屈原作<lb/>
定為五卷續離騷八題十六篇定為三卷校晁氏本<lb/>
増弔屈原服賦二篇而去七諌九懐九歎九思四篇<lb/>
公謂四篇雖為騷體然詞氣平緩意不深切如無所<lb/>
疾痛而强為呻呤者就其中諌嘆猶粗可觀兩王則<lb/>
<pb n="KR2n0002_SBCK_015-1b"/>
卑已甚矣故雖幸附書尾而人莫之讀今不復以累<lb/>
篇袠也賈傅之詞於西京爲最髙且惜誓已著于篇<lb/>
而二賦尤精乃不見取亦不可曉故併録以附焉後<lb/>
語定著五十二篇公謂屈子者窮而呼天疾痛而呼<lb/>
父母之詞也故今所欲取而使繼之者必其出於幽<lb/>
憂窮蹙怨慕凄涼之意乃爲得其餘韻而宏衍鉅麗<lb/>
之觀懽愉快適之語宜不得而與焉至論其等則又<lb/>
必以無心而冥㑹者爲貴其或有是則雖逺且賤猶<lb/>
將汲而進之一有意於求似則雖迫近如楊柳亦不<lb/>
得已而取之耳騷自楚興公之加意此書則作牧于<lb/>
<pb n="KR2n0002_SBCK_015-2a"/>
楚之後也或曰有感於趙忠定之變而然<lb/>
　　　離騷章句一卷<lb/>
右吕成公所分也以離騷經一篇為十六章公謂王<lb/>
逸嘗言劉向典校分離騷為十六卷班固賈逵各作<lb/>
離騷章句惟一卷傳焉餘十五卷闕而不録今觀屈<lb/>
平所作凢二十有五各有篇目獨此一篇謂之離騷<lb/>
切意劉向所分即此篇猶一篇之中有數章焉故嘗<lb/>
因逸之言即離騷一篇反復求之考其文之起伏意<lb/>
之先後固有十六章次弟矣因而分之為十六章東<lb/>
萊集中不載<lb/>
<pb n="KR2n0002_SBCK_015-2b"/>
　　　離騷草木䟽四卷<lb/>
右通直郎行國子録河南呉仁傑撰慶元間自序<lb/>
　　别集類一<lb/>
　　　申鑒五卷<lb/>
右後漢荀恱所作也恱字仲豫儉之子也儉早卒恱<lb/>
年十二能說春秋家貧無書每之人間所見篇牘一<lb/>
覽多能誦記尤好著述靈帝時閹宦用權士多退身<lb/>
窮處恱乃託疾隠居初辟鎮東將軍曹操府遷黄門<lb/>
侍郎侍講禁中累遷祕書監侍中時政移曹氏天子<lb/>
恭已而已恱志在獻替而謀無所用乃作申鑒五篇<lb/>
<pb n="KR2n0002_SBCK_015-3a"/>
其所論辨通見政體既成而奏之其大畧曰前鑒既<lb/>
明後復申之故古之聖王其於仁義也申重而已恱<lb/>
嘗依左氏傳體為漢紀三十篇又著崇徳正論及諸<lb/>
論數十篇建安十四年卒<lb/>
　　　孔稚珪集十卷<lb/>
右齊孔稚珪字徳璋之文也稚珪道隆孫㑹稽山隂<lb/>
人為東南冠族少知名有文彩辭章清抜獨冠當世<lb/>
舉秀才為安成王法曹叅軍齊髙帝時補記室叅軍<lb/>
終於都官尚書散騎常侍太子詹事追贈金紫光禄<lb/>
大夫謚簡子集有序云所為文章雖行於世竟未撰<lb/>
<pb n="KR2n0002_SBCK_015-3b"/>
集今摭其遺逸分為十卷然莫知其為誰序也<lb/>
　　　詩品三卷<lb/>
右梁征逺記室參軍鍾嶸撰嶸字仲偉南史有傳嶸<lb/>
嘗求譽於沈約約拒之及約卒嶸品古今詩為評言<lb/>
其優劣云觀休文衆製五言最優齊永明中相王愛<lb/>
文王元長等皆宗附約于時謝眺未遒江淹才盡范<lb/>
雲名級又微故稱獨歩故當辭宻於謝意淺於江蓋<lb/>
追宿憾以報約也<lb/>
　　　陸宣公文集二十二卷<lb/>
右唐陸贄敬輿之文也讀書志云陸贄奏議十二卷<lb/>
<pb n="KR2n0002_SBCK_015-4a"/>
希弁所藏制誥十卷奏草六卷奏議六卷凢二十二<lb/>
卷云<lb/>
　　　李翰林文集三十卷<lb/>
右唐李白太白之文也讀書志云二十卷希弁所藏<lb/>
三十卷以常山宋敏求南豐曽鞏序攷之則三十卷<lb/>
為是然第一卷乃李陽冰魏顥樂史三人所作序李<lb/>
華劉全白范傳正裴敬四人所作誌與碑第二卷以<lb/>
後乃白詩文云<lb/>
　　　黄氏補千家集註杜工部詩史三十六卷外<lb/>
　　　集二卷<lb/>
<pb n="KR2n0002_SBCK_015-4b"/>
右唐杜甫少陵之詩也嘉定中臨川黄希夢得及其<lb/>
子鶴叔似所補也外集上卷詩二十九首下卷祭逺<lb/>
祖當陽君文祭外祖祖母文為閬州王史君進論巴<lb/>
蜀安危表東西兩川說凢四篇以唐書本傳冠于前<lb/>
而吕汲公年譜附于後云<lb/>
　　　昌黎先生文集四十卷外集三卷順宗實録<lb/>
　　　五卷附録三卷<lb/>
右唐韓愈退之之文也讀書志云韓愈集四十卷集<lb/>
外文一卷希弁所藏合五十一卷嘗以宜春新舊本<lb/>
兼饒本叅校又以嘉祐壬寅所刋杭本是正之饒本<lb/>
<pb n="KR2n0002_SBCK_015-5a"/>
刋年譜於目録之後刋附録於外集之前又附録止<lb/>
載九篇而前後共列五序柳開但曰後序亦不書其<lb/>
姓名杭本並無目録年譜附録亦無柳開一序趙徳<lb/>
之序文録列于李漢之先歐陽修之記舊本較之他<lb/>
集則異他本所載者六百二十七字杭本所刋者一<lb/>
百六十二字以嘉祐壬寅考之歐陽方在政府刋者<lb/>
不應謬誤豈非後來更改而然歟遂寫杭本歐陽之<lb/>
序饒本汲公之記續於附録之後石守道秦少游張<lb/>
文潜之論黄魯直蔣頴叔李伯紀之詩鄭介甫之祭<lb/>
文陳元光之集序黄直卿之記新廟真希元之記祠<lb/>
<pb n="KR2n0002_SBCK_015-5b"/>
堂又寫附歐吕二公之後而諸賢評論先生之文者<lb/>
各以其說註于逐篇之上若夫委緌大學宜序天臺<lb/>
之属此先生除都官郎之誥詞也當攷誰行道徳博<lb/>
聞此先生謚文公之法也當攷誰議有所謂示浩初<lb/>
序之書者王逢原代先生之作也續駑驥行之詩者<lb/>
李泰伯廣先生之說也如此類者亦當寫補附録之<lb/>
缺云<lb/>
　　　柳先生文集四十五卷外集二卷附録二卷<lb/>
右唐柳宗元子厚之文也讀書志云柳宗元集三十<lb/>
卷集外文一卷希弁所藏卷帙與劉禹錫四十五通<lb/>
<pb n="KR2n0002_SBCK_015-6a"/>
之說同以諸本點校寫諸公評論於逐篇之上附録<lb/>
中先後失次者正之遺缺者補之若夫昌黎所作先<lb/>
生墓誌祭文他本皆在附録中惟此本在正符之後<lb/>
盖禹錫自謂附于第一通之末也朱文公嘗謂柳文<lb/>
後龍城雜記王銍性之所為也子厚叙事文字多少<lb/>
筆力此記衰弱之甚皆寓古人詩文中不可曉知底<lb/>
於其中似暗影出云<lb/>
　　　杜詩辨證一卷<lb/>
右洪興祖所纂也年譜列于前興祖字慶善鎮之丹<lb/>
陽人也張釡刻于興國<lb/>
<pb n="KR2n0002_SBCK_015-6b"/>
　　　韓文考異十卷<lb/>
右朱文公所定也以南安舉正及祥符杭本嘉祐蜀<lb/>
本李謝所據舘閣本考其同異一以文勢義理及它<lb/>
書之可證驗者決之云嘉定戊辰三山鄭自誠刻而<lb/>
叙其後<lb/>
　　　韓文音義一卷<lb/>
右右從政郎潭州寧鄉縣丞祝充所進也毛叔度為<lb/>
之序張枃刻而叙其後<lb/>
　　　柳文音釋一卷<lb/>
右南城童宗說編<lb/>
<pb n="KR2n0002_SBCK_015-7a"/>
　　　韓集舉正一卷<lb/>
右莫詳誰作而說云唐儒郭京有周易舉正三卷盖<lb/>
以所得王輔嗣韓康伯註定真本舉正傳本之訛題<lb/>
義取云<lb/>
　　　文標集三卷<lb/>
右唐集賢學士盧肇之文也肇字子發宜春人幼好<lb/>
學頴抜不羣宜春令盧㠋一見竒之曰子異日有聞<lb/>
乎由是愈激厲唐㑹昌二年預江西解試末送啟謝<lb/>
曰巨鼇贔屭首冠蓬山主文詢其謂對曰巨鼇不靈<lb/>
頑石在上一坐盡笑唐制取士許簾獻所業先察其<lb/>
<pb n="KR2n0002_SBCK_015-7b"/>
素時王起知舉肇為書以獻起問曰鄉薦如公材幾<lb/>
何對曰皆才選也未易品判然如肇者亦猶沅江之<lb/>
鼈九肋實希繼而同舉黄頗進謁起問如初則曰捨<lb/>
頗其誰才起由是少頗而多肇之謙始李徳裕以言<lb/>
事出為宜春長史嘉肇文行異禮之至是徳裕以言<lb/>
事遷太尉總樞柄絶朋黨晚進寒素難游其門獨肇<lb/>
入謁常許袍帶從容談論既試有期知舉以取士白<lb/>
亦舊例也徳裕曰某不薦人然喜今榜得一狀元矣<lb/>
迨試果魁中任著作郎遷京兆府司録使相盧商裴<lb/>
休盧簡求爭辟之歴集賢學士歙宣池三州刺史所<lb/>
<pb n="KR2n0002_SBCK_015-8a"/>
至皆有可紀後為吉州刺史卒<lb/>
　　　靈溪集七卷<lb/>
右唐王貞白之文也貞字有道信州永豐人乾寧二<lb/>
年進士後七年調校書郎手編所為詩三百篇命曰<lb/>
靈溪集云慶元中洪文敏公邁為之序<lb/>
　　别集二<lb/>
　　　趙韓王文集五卷<lb/>
右韓忠獻王趙普之文也讀書志云文集三卷而叙<lb/>
述甚畧希弁所藏文集一册列劉昌言所作行狀于<lb/>
前記一表䟽二十九附手詔批荅五奏狀劄子二十<lb/>
<pb n="KR2n0002_SBCK_015-8b"/>
五附　御詩二十一啟狀十詞帖三希弁又得其謝<lb/>
請班師批荅一表於　國史本傳賀平江南一表及<lb/>
與諸公遺書於　國朝文粹通六十八篇以　太宗<lb/>
皇帝御製神道碑冠于帙首并行狀為一卷次以記<lb/>
又次以表䟽又次以奏狀劄子又次以啟狀詞帖成<lb/>
五卷碑稱晚嵗酷愛讀書經史百家常存几案强記<lb/>
黙識經目諳心碩學老儒宛有不及又為之銘曰經<lb/>
綸宏異學識通該傳亦稱普初以吏道聞寡學術及<lb/>
為相　太祖常勸以讀書晚年手不釋卷謚以忠獻<lb/>
取慮國忘家薦可替否之法也追封韓王配享<lb/>
<pb n="KR2n0002_SBCK_015-9a"/>
太祖皇帝廟庭<lb/>
　　　韓魏王安陽集五十卷<lb/>
右魏忠獻王韓琦之文也王安陽人故以名集王字<lb/>
稚圭天聖五年進士第二人定䇿　三朝功在國史<lb/>
神宗皇帝御製神道碑有云薨前一夕有大星殞于<lb/>
園中櫪馬皆鳴又曰公奉詔立皇子<hi>句</hi>被顧命立<lb/>
英宗為皇帝<hi>句</hi>立朕以承　祖宗之序可謂定䇿元<lb/>
勛之臣矣又為之銘曰公行不歸中夕是悼尚想公<lb/>
儀淚落苑草復御篆十字填金以冠其額曰　兩朝<lb/>
顧命定䇿元勛之碑贈尚書令謚忠獻取慮國忘家<lb/>
<pb n="KR2n0002_SBCK_015-9b"/>
文賢有成之法也追封魏王配享　英廟<lb/>
　　　楊文公武夷集二十卷<lb/>
右楊文公億之文也景徳丁未公所自編序於前曰<lb/>
目之武夷盖山林之士不忘維桑之情雕篆之文竊<lb/>
懐敝帚之愛命題之意盖以是也集凢五百七十五<lb/>
篇公兩為翰林學士冦凖得罪公憂畏而卒自唐大<lb/>
中後文氣衰濫　國朝稍革其弊至億乃振起風采<lb/>
與古之作者方駕矣景祐初贈禮部尚書謚曰文鎮<lb/>
國節度使駙馬都尉李遵朂乞加謚忠字奏雖不行<lb/>
詔付史舘<lb/>
<pb n="KR2n0002_SBCK_015-10a"/>
　　　种隱君江南小集二卷<lb/>
右种放字明逸之文也明逸洛陽人少時徃來嵩華<lb/>
間慨然有山林之志隱居終南豹林谷自號雲溪醉<lb/>
叟又號退士聞陳搏之風徃見之放作樵夫拜庭下<lb/>
搏挽之而上曰君豈樵者耶二十年當為顯官名聞<lb/>
天下放曰放為道義官禄非所願也搏笑曰人之貴<lb/>
賤莫不有命貴者不可為賤亦猶賤者之不可為貴<lb/>
也君骨相當爾雖晦迹山林恐不能安異日當自知<lb/>
之　太宗時召之不起　真宗時召為左司諫携其<lb/>
手登龍圖閣論天下事累遷工部侍郎嘗侍宴<lb/>
<pb n="KR2n0002_SBCK_015-10b"/>
真宗令羣臣賦詩杜鎬以素不屬辭誦北山移文以<lb/>
譏之　真宗因出放所上時議十二篇謂近臣曰放<lb/>
為朕言事甚衆但人無知者耳放一日晨興忽取前<lb/>
後章䟽槀焚之服道士服召諸生飲與訣酒數行而<lb/>
卒年六十贈工部尚書集凢二百九十四篇乃淳化<lb/>
三年李介所編者序謂以所集之地定名故曰江南<lb/>
小集云<lb/>
　　　歐陽文忠公文集一百五十三卷附録五卷<lb/>
　　　廬陵歐陽先生六十一卷<lb/>
右歐陽文忠公脩永叔之文也讀書志云文忠公集<lb/>
<pb n="KR2n0002_SBCK_015-11a"/>
八十卷諫垣集八卷希弁所藏一百五十三卷内居<lb/>
士集五十卷外集二十五卷易童子問三卷外内制<lb/>
十一卷表奏書啟四六奏議二十五卷雜著述十九<lb/>
卷集古録跋語一十卷附録五卷别一本六十一卷<lb/>
乃舊物也<lb/>
　　　張文定玉堂集二十卷<lb/>
右張文定公方平之文也公字安道宋城人明道二<lb/>
年以茂材異等擢為校書郎　神廟時參大政元祐<lb/>
六年終於太子少師致仕贈司空謚文定公出入兩<lb/>
禁垂二十年一時大典多出其手劉忠肅嘗序其玉<lb/>
<pb n="KR2n0002_SBCK_015-11b"/>
堂集二十卷乃在東坡所序樂全集四十卷之外淳<lb/>
熈九年錫山尤袤重刻于江西漕臺<lb/>
　　　范文正公奏議十五卷<lb/>
右范文正公仲淹之奏議也皇祐五年韓魏王為河<lb/>
東經畧安撫使知并州時所序也公字希文蘇州人<lb/>
中進士第嘗與韓魏王開府涇州經畧邊事元昊請<lb/>
和召拜樞副除參知政事以資政殿學士户部侍郎<lb/>
卒贈兵書謚文正　上篆其碑額曰褒賢别有丹陽<lb/>
集二十卷東坡先生序之<lb/>
　　　王岐公華陽集一百卷<lb/>
<pb n="KR2n0002_SBCK_015-12a"/>
右王文恭公珪之文也大觀二年詔故相歧國王公<lb/>
之家以文集來上其子朝奉大夫管勾南京鴻慶宫<lb/>
上䕶軍仲修等表進之許光疑為之序公字禹玉成<lb/>
都華陽人也舉進士廷試第二以左僕射歧國公薨<lb/>
于位贈太師謚文恭紹聖中為章悙所誣追貶萬安<lb/>
軍司户元符三年其子仲修訴父寃乃盡復故官贈<lb/>
謚及蔡京用事又以珪為臣不忠入黨籍　哲宗甞<lb/>
篆其碑額曰懿文　徽宗又賜之曰元豐治定弼亮<lb/>
功臣<lb/>
　　　范忠宣公文集二十卷<lb/>
<pb n="KR2n0002_SBCK_015-12b"/>
右范忠宣公純仁之文也後三卷乃國史載公本傳<lb/>
及行狀公字堯夫文正公次子以恩補太祝中皇祐<lb/>
元年進士第再相元祐之間元符末自潁昌以大觀<lb/>
文中太一宫使召以疾不赴薨　上覽遺表震悼贈<lb/>
開府儀同三司謚忠宣賜其墓碑曰世濟忠直曽文<lb/>
昭公銘之四明樓鑰序其文别有臺諫論事五卷邊<lb/>
防奏議二十卷又在此文之外<lb/>
　　　劉忠肅公文集四十卷<lb/>
右劉忠肅公摯之文也忠肅制誥附于後元城先生<lb/>
劉安世序之公名摯字莘老永靜軍東光人嘉祐中<lb/>
<pb n="KR2n0002_SBCK_015-13a"/>
登進士甲科元祐六年拜右僕射出知鄆州紹聖四<lb/>
年責鼎州團練副使新州安置薨詔許歸葬追復觀<lb/>
文殿學士　中興贈少師謚正肅以家諱改忠肅<lb/>
　　　陳忠肅公諌垣集二卷<lb/>
右陳忠肅公瓘所作也瓘字瑩中延平人元豐二年<lb/>
進士甲科　徽宗朝為右正言遷右司諌坐黨籍除<lb/>
名勒停送袁州編管崇寧初移亷州又移郴及彗出<lb/>
仆黨碑乃得自便靖康初贈諌議大夫擢其季子為<lb/>
密院檢詳嘗因奏對許刋其家集云<lb/>
　　　道郷鄒忠公奏議十卷<lb/>
<pb n="KR2n0002_SBCK_015-13b"/>
右鄒忠公浩之文也龜山先生為之序公字至全常<lb/>
州晉陵人舉進士累遷右正言上䟽諌立劉皇后除<lb/>
名新州覊管然世所傳䟽其辭詆訐盖當時小人偽<lb/>
為之以激怒者也公之子柄後因賜對首辨此事且<lb/>
繳元䟽副本上之　詔付史館贈公寳文閣直學士<lb/>
謚曰忠<lb/>
　　　趙豐公忠正徳文集十卷<lb/>
右豐國趙忠簡公鼎之文也始號得全居士集周文<lb/>
忠公序之曰　髙宗中興用宰相十五人曰忠曰正<lb/>
曰徳曰文兼而有之者其惟趙公元鎮乎此非私言<lb/>
<pb n="KR2n0002_SBCK_015-14a"/>
髙宗大書賜公云爾遂以名其集又謂唐用兵伐叛<lb/>
詔書付宰相乃下處報機急武宗必命徳裕起草與<lb/>
公事業如出一揆又謂徳裕自分司東都貶潮之司<lb/>
馬鼎奉祠四明以散官安置于潮徳裕貶朱崖司户<lb/>
而卒公亦移置此地薨按公薨於紹興十七年乾道<lb/>
四年賜謚忠簡　上曰此謚甚稱陳俊卿曰真所謂<lb/>
正直無邪曰簡追封豐國公贈太傳配食　髙廟<lb/>
　　　胡文定公武夷集十五卷<lb/>
右胡文定公安國之文也公之子太常丞寧輪對奏<lb/>
事　上問乃父既解釋春秋尚當有他論著其具以<lb/>
<pb n="KR2n0002_SBCK_015-14b"/>
進徽猷閣直學士左承議郎致仕寅遂表上之安國<lb/>
字康侯建之崇安人中紹聖四年進士第終于寳文<lb/>
閣直學士謚文定<lb/>
　　　呉康肅公湖山集四十三卷别集一卷和陶<lb/>
　　　詩三卷附録三卷<lb/>
右呉康肅公芾之文也附録則行狀神道碑及謚誥<lb/>
周益公為之序公字明可台之仙居人紹興二年進<lb/>
士中第嘗為御史歴吏户禮刑少常伯給事中以龍<lb/>
圖閣直學士致仕卒謚康肅自號湖山居士云<lb/>
　　　忠恪章公文集二十卷<lb/>
<pb n="KR2n0002_SBCK_015-15a"/>
右章忠恪公誼之文也公字且叟丹陽人崇寧二年<lb/>
進士建炎三年通判杭州苖劉之變公正色以斥時<lb/>
希孟二賊就擒擢倉部外郎累遷樞密都承㫖同孫<lb/>
近使金國歸拜刑部尚書終於端明殿學士提舉明<lb/>
道宫謚忠恪集乃陳季習序<lb/>
　　　許右丞襄陵文集二十二卷詩二卷行狀一卷<lb/>
右尚書右丞許翰之文也翰字崧老拱之襄邑人登<lb/>
元祐進士第建炎初元自提舉鴻慶宫召拜右丞屢<lb/>
章丐罷除資政提舉洞霄宫紹興二年以提舉萬夀<lb/>
觀召懇求外祠又乞致仕道卒于吉州贈光禄大夫<lb/>
<pb n="KR2n0002_SBCK_015-15b"/>
行狀中載其章䟽為多<lb/>
　　　李莊簡公文集二十卷<lb/>
右李莊簡公光之文也光字泰發紹興中叅知政事<lb/>
庚申嵗虜敗盟奪河南地光在榻前攻檜之短遂罷<lb/>
尋謫藤州移瓊州又移萬安檜死量移郴己卯用赦<lb/>
放還舟行至江州而卒<lb/>
　　　洪文惠盤洲集八十卷<lb/>
右文惠公洪适之文也公字景伯紹興十二年與文<lb/>
安公遵同中博學宏詞科宰臣進呈所試制詞　髙<lb/>
宗曰父在逺子能自立可嘉宜與陞擢遂除勑令所<lb/>
<pb n="KR2n0002_SBCK_015-16a"/>
刪定官後三年文敏公邁亦中選由是洪氏文名滿<lb/>
天下适以乾道元年十二月拜通奉大夫尚書右僕<lb/>
射兼樞密使淳熙十一年二月薨於家前自撰遺表<lb/>
上之神道碑謚議附于集後<lb/>
　　　孫尚書大全集五十七卷<lb/>
右孫覿之文也覿字仲益蘭陵人大觀三年進士常<lb/>
以靖康間文字得罪廢徙乆之終於左朝奉郎龍圖<lb/>
閣待制<lb/>
　　　趙中書棲雲集二十五卷<lb/>
右中書舎人趙昶之文逵字莊叔紹興辛未入奉大<lb/>
<pb n="KR2n0002_SBCK_015-16b"/>
對　天子親擢為第一嘗卜居溪山間榜之曰棲雲<lb/>
故名其集潘文燾編周麟之所撰墓誌附于後<lb/>
　　　徐學士北門集十二卷<lb/>
右徐鳯之文也盧壯父刻于瑞陽<lb/>
　　　王荆公詩註五十卷<lb/>
右李文懿公壁所註魏文靖公了翁序<lb/>
　　　孔毅父詩戯一卷<lb/>
右孔平仲毅甫之詩也向子諲跋之平仲父延之字<lb/>
長源生文仲武仲平仲皆登制科晚又得子極頴悟<lb/>
多才思有故人見其三子既顯貴以書勸長源歸休<lb/>
<pb n="KR2n0002_SBCK_015-17a"/>
長源報書云某又有一子年七嵗能作梅花詩云舊<lb/>
葉落未盡新花開更繁俟其及第則致仕未幾而夭<lb/>
　　　黄直講泉書十卷<lb/>
右國子監直講黄君俞之說也觀其自序蓋　仁廟<lb/>
時閩人也所謂六經關言二傳節適三史訓彛五經<lb/>
續註六代史記惜不得而見之矣<lb/>
　　　蒭蕘集十卷<lb/>
右從政郎差充嚴州州學教授鄭範撰進凢五十篇<lb/>
一曰叙篇叙述其所以言之意云<lb/>
　　别集類三<lb/>
<pb n="KR2n0002_SBCK_015-17b"/>
　　　河東先生文集十五卷<lb/>
右如京使知滄州河東伯栁開字仲塗之文也讀書<lb/>
志云柳仲塗集一卷希弁所藏乃十五卷咸平三年<lb/>
張景序云緝其遺文得九十六首成十五卷命之曰<lb/>
河東先生集行狀附于後亦景所撰也開著書號東<lb/>
郊野夫又號補亡先生作二傳以見意開垂絶語景<lb/>
曰吾十年著一書可行於世景為名之曰黙書辭義<lb/>
稍隱讀者難遽曉今載文集第一卷第一篇凡六百<lb/>
二十三言<lb/>
　　　濓溪先生大成集七卷<lb/>
<pb n="KR2n0002_SBCK_015-18a"/>
　　　濓溪先生大全集七卷<lb/>
右周元公頥字茂叔之文也濓溪在營道之西蓋營<lb/>
川之支流也先生既不能返其故鄉卜居廬山之下<lb/>
築室溪上名曰濓溪書堂以無忘父母之邦之意學<lb/>
者因號為濓溪先生　國朝道學始於先生嘉定十<lb/>
二年賜謚曰元太常丞臧格取主善行徳之法也淳<lb/>
祐初元　詔從祀于學封舂陵伯始道守蕭一致刻<lb/>
先生遺文并附録七卷名曰大成集進士易統又刻<lb/>
于萍鄉名曰大全集然兩本俱有差誤今併參校而<lb/>
藏之<lb/>
<pb n="KR2n0002_SBCK_015-18b"/>
　　　明道先生文集四卷遺文九篇<lb/>
右程純公顥字伯淳之文也太師潞國公文彦博題<lb/>
其墓曰　大宋明道先生程君伯淳之墓弟頥序其<lb/>
所以而刻之嘉定十二年謚曰純公取法所謂中正<lb/>
粹精也淳祐初　詔從祀于學封河南伯此集并伊<lb/>
川集刻于長沙者南軒先生識其後曰右遺文九篇<lb/>
新安朱熹得之玉山汪應辰者敬授教授何藴俾嗣<lb/>
刻之<lb/>
　　　河内先生文集六卷<lb/>
右太常博士尹源字子漸之文也源與弟洙俱以儒<lb/>
<pb n="KR2n0002_SBCK_015-19a"/>
學知名趙元昊冦邊圍定川堡大將葛懐敏發涇原<lb/>
兵救之源與懐敏書曰賊舉其國而來其利不在城<lb/>
堡而兵法有不得而救者且吾軍畏怯見敵必赴而<lb/>
不計利害此其所以數敗也宜駐兵瓦亭見利而後<lb/>
動懐敏不能用今此書不見於集中<lb/>
　　　河南先生文集十五卷<lb/>
右起居舎人尹洙師魯之文也讀書志云尹師魯集<lb/>
二十卷希弁所藏二十七卷洙傳中所載亦同希弁<lb/>
嘗攷邵氏聞見録云錢惟演守西都起䨇桂樓建臨<lb/>
園驛命永叔師魯作記永叔文先成凢千餘言師魯<lb/>
<pb n="KR2n0002_SBCK_015-19b"/>
曰某止用五百字可記文成永叔服其簡古永叔自<lb/>
此始為古文然二記皆不載於集中<lb/>
　　　彭城先生文集六十卷<lb/>
右中書舍人劉攽字貢父之文也攽與兄敞同學自<lb/>
刻厲博讀群書遂偕中弟或曰原父將死戒子弟無<lb/>
得遽出其集曰後百餘年世好定當有知我者故貢<lb/>
父次其集藏之不肯出私謚曰公是先生貢父平生<lb/>
亦好諧謔與荆公素厚坐是亦相失及死子弟亦次<lb/>
其文私謚曰公非先生然今謂原父之文為公是集<lb/>
貢父止曰彭城集云<lb/>
<pb n="KR2n0002_SBCK_015-20a"/>
　　　東坡先生别集三十二卷續别集八卷<lb/>
右東坡先生别集續别集乃蘇公嶠刋置建安而刪<lb/>
畧者淳祐甲辰廬陵郡庠刋<lb/>
　　　豫章先生别集集二十卷黄文纂異一卷<lb/>
右豫章先生别集乃前集外集之未載者淳熈壬寅<lb/>
先生諸孫<graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>所編也<lb/>
　　　后山先生文集五十五卷<lb/>
右陳師道無已之文也讀書志云二十卷希弁所藏<lb/>
乃紹興二年謝克家所叙者或謂二十卷者乃魏衍<lb/>
所編而讀書志不載<lb/>
<pb n="KR2n0002_SBCK_015-20b"/>
　　　清真先生文集二十四卷<lb/>
右周邦彦字羙成之文也　神宗時嘗奏汴都賦七<lb/>
千言　上命近臣讀於邇英閣由諸生為學官<lb/>
哲宗寘之文舘　徽宗列之郎曹嘗守四明故樓忠<lb/>
簡公鑰序而刻之<lb/>
　　　玉池先生文集十二卷<lb/>
右鄧忠臣字謹思之文也即覆議范忠宣公謚者以<lb/>
此入黨籍　欽宗踐祚贈直祕閣<lb/>
　　　初寮先生前集四十卷後集十卷<lb/>
右王安中字履道之文也讀書志止載初寮集十卷<lb/>
<pb n="KR2n0002_SBCK_015-21a"/>
希弁所藏乃周益文忠公必大序前集　中興以前<lb/>
後集　中興以後文也内外制二十六卷則李文敏<lb/>
公邴序<lb/>
　　　西塘先生文集二十卷<lb/>
右鄭俠字介夫之文也熈寧中監安上門時久不雨<lb/>
公以本門所見飢民及新法之不便者為圖狀發馬<lb/>
遞經銀臺投進且曰如行臣之言十日不雨乞斬臣<lb/>
宣徳門外　神宗觀圖長嘘命馮京等體量新法而<lb/>
寢罷之大開倉庾以賑飢民下責躬詔三日大雨荆<lb/>
公率百僚入賀　上出奏䟽并圖以示之附麗新法<lb/>
<pb n="KR2n0002_SBCK_015-21b"/>
者爭言公詆毁良法直奏驚御遂得罪云　中興初<lb/>
贈朝奉郎官其孫一人<lb/>
　　　元澤先生文集三十六卷<lb/>
右王雱字元澤之文也雱未冠著書已數千百言舉<lb/>
進士為旌徳尉作䇿三十餘篇極論天下事又作老<lb/>
子訓傳及佛書義解亦數萬言有以雱書聞者召見<lb/>
除太子中允崇政殿說書被　㫖撰詩書義擢天章<lb/>
閣待制書成遷龍圖閣直學士雱不拜而卒雱論議<lb/>
刻深常稱商君以為豪傑之士言不誅異議者法不<lb/>
行嘗勸安石誅不用命大臣政和中封臨川伯從祀<lb/>
<pb n="KR2n0002_SBCK_015-22a"/>
于學靖康初罷之集乃崇寧中盧崇編<lb/>
　　　忠惠先生文集三十卷<lb/>
右翟汝文字公巽之文也公巽丹陽人年十四登進<lb/>
士第　徽宗朝為左史給事中吏部侍郎　欽宗朝<lb/>
召直翰苑紹興中叅知政事終于資政殿學士提舉<lb/>
洞霄宫私謚忠惠文乃其子耆年編次附忠惠先生<lb/>
家傳于後<lb/>
　　　梁谿先生文集一百七十卷<lb/>
右李忠定公綱之文也公字伯紀邵武人寓于常州<lb/>
無錫梁谿因以為號政和元年進士乙科宣和初為<lb/>
<pb n="KR2n0002_SBCK_015-22b"/>
起居舎人以大水章䟽罷黜靖康初為右丞親征行<lb/>
營使俄知樞密院河東北宣撫使罷知楊州提舉洞<lb/>
霄宫責授昭化節度副使建昌軍安置　髙宗即位<lb/>
召拜右僕射凢七十五日而罷後贈少師謚忠定奏<lb/>
議中　欽宗批荅為多集有陳俊卿序朱文公後序<lb/>
　　　浮溪先生文集六十卷猥槀外集一卷<lb/>
　　　龍溪先生文集六十卷<lb/>
右汪藻字彥章之文也讀書志止載注彥章集十卷<lb/>
希弁所藏浮溪龍溪兩本卷秩皆六十卷藻徳興人<lb/>
崇寧二年進士建炎中為中書舎人權直院紹興中<lb/>
<pb n="KR2n0002_SBCK_015-23a"/>
為兵侍改翰林出知湖州改撫州提舉太平宫黜居<lb/>
于永累赦不宥凢八年而卒藻工於儷語所為制詞<lb/>
人多傳誦集乃孫覿序<lb/>
　　　北海先生文集六十卷<lb/>
右綦崈禮字叔厚之文也叔厚髙密人登政和上舍<lb/>
進士第仕　髙宗為翰林學士終寳文閣學士髙密<lb/>
郡侯贈朝議大夫楊萬里樓鑰為文集序行狀墓誌<lb/>
附于後<lb/>
　　　致堂先生斐然集三十卷<lb/>
右禮部侍郎胡寅字明仲之文也章頴為序然與髙<lb/>
<pb n="KR2n0002_SBCK_015-23b"/>
閌書責其請幸太學報秦檜書所謂願公修政任賢<lb/>
勿替初志尊王攘狄以開後功之說皆不載焉<lb/>
　　　玉山先生表奏六卷<lb/>
右汪應辰聖錫之文也本名洋紹興五年進士第二<lb/>
黄中以有官遂升洋為第一洋乞避逺祖嫌名　髙<lb/>
宗以其與王拱辰皆年十八遂賜今名<lb/>
　　　五峰先生文集五卷<lb/>
右胡宏字仁仲之文門人張栻所序也<lb/>
　　　南軒先生文集四十四卷<lb/>
右張宣公栻字敬夫之文也朱文公校定而為之序<lb/>
<pb n="KR2n0002_SBCK_015-24a"/>
然紫巖棊圖跋語之類皆不載於集中<lb/>
　　　晦庵先生文集一百卷續集一十卷<lb/>
右朱文公之文嘉熙己亥王埜刻于建安黄壯猷嗣<lb/>
成之識于後續集則王遂刋而序之然南康黄西坡<lb/>
諸處所刻墨帖之類或不在焉然則遺逸尚多有之<lb/>
　　　象山先生文集二十八卷外集四卷<lb/>
右陸文安公九淵字子靜之文也嘗作書院於象山<lb/>
之上以待講學之士因以自號集有袁爕楊簡序嘉<lb/>
定十三年賜謚行狀謚議附<lb/>
　　　復齋先生文集六卷<lb/>
<pb n="KR2n0002_SBCK_015-24b"/>
右陸文安公之兄九齡字子夀之文也東萊吕太史<lb/>
所作墓誌附<lb/>
　　　水心先生文集二十八卷<lb/>
右葉適字正則之文也門人趙汝譡序而刻之水心<lb/>
其自號云<lb/>
　　　篔牎先生初集三十卷續集三十八卷<lb/>
右陳耆卿字夀老之文也夀老台之臨海人初集葉<lb/>
水心為之序呉子良併刻于江西漕司於中沂邸牋<lb/>
表為多<lb/>
　　　頥堂先生文集五十九卷碧雞漫志一卷長<lb/>
<pb n="KR2n0002_SBCK_015-25a"/>
　　　短句一卷祭文一卷<lb/>
右王灼晦叔之文也灼遂寧人嘗佐總幕故趙公為<lb/>
之序漫志可以見樂府之源委<lb/>
　　　鶴山先生文集十三卷後集十卷續集十三<lb/>
　　　卷别集十一卷<lb/>
右魏文靖公了翁字華父謫靖州日所作故名渠陽<lb/>
集云<lb/>
　　　雁湖先生詩集四十卷<lb/>
右李文懿公壁字季章之詩也壁文簡公燾之子嘗<lb/>
為參知政事神道碑附于集後真文忠公徳秀所作也<lb/>
<pb n="KR2n0002_SBCK_015-25b"/>
　　　滄洲先生塵缶編三十五卷内外制二十四卷<lb/>
右程先生公許之文也先生字季與眉桂枝人嘉定<lb/>
辛未進士嘗以禮部侍郎兼侍講　聖上親御翰墨<lb/>
以桂枝永芳世家及南山滄洲字賜之臞軒王邁為<lb/>
之序其集希弁生父郴倅墓銘先生筆也<lb/>
　　　總龜先生松菊集五卷<lb/>
右阮閱之詩也建炎初以中奉大夫知袁州<lb/>
　　　三山張先生質言四卷<lb/>
右張淵叔潜撰叔潜三山人嘗為左宣教郎樞宻院<lb/>
編修云<lb/>
<pb n="KR2n0002_SBCK_015-26a"/>
　　　石室先生百論十卷<lb/>
右陸子才所進也君論三十篇政事論二十篇臣論<lb/>
三十篇攻守論二十篇各有其目云<lb/>
　　别集類四<lb/>
　　　莆陽居士蔡公文集三十卷<lb/>
右蔡忠惠公襄字君謨之文也讀書志止載蔡君謨<lb/>
集十七卷希弁所藏三十卷乃公之曾孫刑部郎洸<lb/>
所刋者陳叅政騤序<lb/>
　　　得得居士乗桴集三卷戇草二卷<lb/>
右任忠敏公伯雨字徳翁之文也公眉山人元豐五<lb/>
<pb n="KR2n0002_SBCK_015-26b"/>
年進士為左正言僅半嵗而上一百八䟽以黨事編<lb/>
管通州遷儋耳移道州復官提點明道宫卒紹興中<lb/>
累贈右諫議謚忠敏集首刻朱震所作行狀<lb/>
　　　藏六居士安樂集十二卷<lb/>
右安定郡王令畤之文也王字徳麟東坡先生為字<lb/>
說又嘗薦之乞召致館閣以風厲天下紹興初同知<lb/>
大宗正襲封安定薨之日嗣濮王仲湜言其貧無以<lb/>
殮乃命户部賜銀絹百匹兩贈開府儀同三司王薦<lb/>
宗室槀中所謂和衎自將居貧不撓則有右從政郎<lb/>
子孟者希弁曾大父清愿先生字醇父也家藏王之<lb/>
<pb n="KR2n0002_SBCK_015-27a"/>
墨蹟為多近時諸賢皆跋之<lb/>
　　　退齋居士文集二十八卷<lb/>
右起居舎人侯延慶字季長之文也季長衡山人政<lb/>
和六年進士嘗侍講筵　髙宗取杜詩直臣寧戮辱<lb/>
賢路不﨑嶇之句書扇以賜之兄彭老所為誌銘附<lb/>
集後<lb/>
　　　介庵趙居士文集十卷<lb/>
右趙彦端字徳莊之文也徳莊寓居南昌登紹興八<lb/>
進士第出更麾節入踐臺省凢奏對獻䇿陳述利害<lb/>
如蠲丁錢講治體禦敵守邊之謀用兵行賞之規議<lb/>
<pb n="KR2n0002_SBCK_015-27b"/>
論醇正卓然皆有可用之實淳熙十四年江西運副<lb/>
趙彦操刻之<lb/>
　　　于湖居士文集四十卷<lb/>
右張孝祥字安國之文也安國歴陽人紹興甲戌大<lb/>
魁多士明年入館浸登清華至中書舎人出典藩郡<lb/>
孝宗皇帝嘗有用不盡之嘆安國筆法妙天下希弁<lb/>
伯祖伯崇得其詩曰趙侯富貴種而有巖壑姿同姓<lb/>
古所敦早晚蹋天墀又云徳髙欲余作字醉中不能<lb/>
謹也安國書徳髙乃伯祖字也<lb/>
　　　介庵張居士文集七卷<lb/>
<pb n="KR2n0002_SBCK_015-28a"/>
右張耕字莘翁之文也莘翁嘉泰壬戌進士終于清<lb/>
江别駕希弁妻之諸父也故生父師冋為之序繼而<lb/>
程公許亦序之行狀則今應大叅㒡之筆<lb/>
　　　雪齋居士文集二十卷<lb/>
右導江王咨字夣得之文也門人計運孫援李漢裒<lb/>
昌黎文章故事為序咨嘗知劒州其訓詞有曰早登<lb/>
儒科文采著見久更民事為朕所知云<lb/>
　　　李泰伯退居類槀十二卷皇祐續槀八卷常<lb/>
　　　語三卷周禮致太平論十卷後集六卷<lb/>
右李覯泰伯之文也覯盱江人嘗試制科六論不得<lb/>
<pb n="KR2n0002_SBCK_015-28b"/>
其一曰吾書未嘗不讀必孟子註䟽也擲而出人為<lb/>
檢視之果然遂下第而歸後以海門簿召赴太學說<lb/>
書以卒嘗自類其所為文曰天將夀我與所為固未<lb/>
足也不然斯亦足以藉手見古人矣其詳見於<lb/>
國朝儒學傳希弁嘗得修梓山寺殿記云應茂材異<lb/>
等科李覯撰然不載於槀中<lb/>
　　　續元豐類槀四十卷<lb/>
右南豐先生遺文也建昌郡丞陳東叔魯刋而叙之<lb/>
　　　掖垣類槀七卷玉堂類槀二十卷<lb/>
右周益文忠公必大之文也公自為之序<lb/>
<pb n="KR2n0002_SBCK_015-29a"/>
　　　性善堂槀十五卷<lb/>
右度正周卿之文也曹文簡公彦約為之序周卿巴<lb/>
川人紹熈元年進士嘗為禮部侍郎<lb/>
　　　志隱類槀二十卷<lb/>
右許開仲啟之文也信安陳晅為之序開嘗為中奉<lb/>
大夫提舉武夷冲祐觀清江二王帖開為守時所刻<lb/>
　　　東溪詩槀六卷<lb/>
右許玠介之之詩也周益公嘗親寫其漢宫春夜朱<lb/>
陵洞詞古别離出塞曲四篇而跋之<lb/>
　　　友林詩槀二卷<lb/>
<pb n="KR2n0002_SBCK_015-29b"/>
右史彌寧安卿之詩也集有黄景說曽丰序安卿嘉<lb/>
定中以國子舎生之望涖春坊事帶閤門宣賛舎人<lb/>
知邵陽<lb/>
　　　雙峰猥槀八卷<lb/>
右舒邦佐平叔之文也開禧丙寅劉徳秀為之序平<lb/>
叔豫章雙谿人也<lb/>
　　　湘中類藁三卷<lb/>
右楊叔虎文若之詩也環澗王容為之序文若長安<lb/>
人為武成宫諸生第一嘗任隂平太守得罪謫長沙<lb/>
云<lb/>
<pb n="KR2n0002_SBCK_015-30a"/>
　　　捄楮奏藁一卷<lb/>
右唐璘伯玉之奏䟽也刻于江東漕司籌思堂<lb/>
　　　孚齋又録十卷<lb/>
右張翃仲龍之文也李良為之序翃三山人嘗以隆<lb/>
興倅攝袁州<lb/>
　　　腴齋詞草三卷<lb/>
右叚允廸之作也允廸濟陽人乃武人之能文者陳<lb/>
朴厚黄庚序<lb/>
　　　金陵吏餘四卷<lb/>
右劉榘帥建康日所作詩詞也<lb/>
<pb n="KR2n0002_SBCK_015-30b"/>
　　　豫章雜著二卷<lb/>
右馬某分教隆興日所作詩文也<lb/>
　　　雲壑隱居集三卷浩歌集一卷<lb/>
右蔡柟堅老之作也柟嘗為宜春别駕云<lb/>
　　　閑止堂集一卷<lb/>
右沈弇徳逺之作也趙蕃為之序弇之子兢莊可亦<lb/>
以詩名自號菊山此集乃莊可之手寫<lb/>
　　　碧崖詩集五卷<lb/>
右閤皂山羽士甘夣叔叔懐之詩也叔懐嘗登晦庵<lb/>
誠齋之門楊長孺為之序<lb/>
<pb n="KR2n0002_SBCK_015-31a"/>
　　　東山詩文選十卷<lb/>
右葛紹體元承之作也家大酉應㒡爲之序葉夣鼎<lb/>
跋其後行狀墓誌附焉<lb/>
　　　煮瀑庵詩一卷<lb/>
右莆陽方左鉞武成之詩也劉克莊所作墓誌附<lb/>
　　　葛無懐詩一卷<lb/>
右㑹稽葛天民無懐之詩也<lb/>
　　語録類<lb/>
　　　河南程氏遺書二十五卷附録一卷外書十<lb/>
　　　二卷<lb/>
<pb n="KR2n0002_SBCK_015-31b"/>
右李籲吕大臨謝良佐游酢蘇昞諸人記二先生語<lb/>
十卷劉絢錄明道語四卷劉元承楊遵道周孚張繹<lb/>
唐棣鮑若雨鄒柄暢大隱諸人録伊川語十三卷附<lb/>
録則明道行狀劉立之朱光庭邢恕范祖禹叙述游<lb/>
酢書行狀後吕大臨哀詞明道墓表伊川年譜張繹<lb/>
祭文胡安國奏狀外書則拾遺也朱光庭録二卷陳<lb/>
淵本程氏學馮氏本羅氏本胡氏本游氏本春秋録<lb/>
大全集時氏本傳聞雜記各一卷朱文公記其後<lb/>
　　　横渠先生語録三卷<lb/>
右張獻公載字子厚之語也公秦人舉嘉祐二年進<lb/>
<pb n="KR2n0002_SBCK_015-32a"/>
士歴崇文檢書同知太常禮院議禮不合復以病請<lb/>
歸卒門人謚為明誠中子吕大臨為謚議有正䝉理<lb/>
窟二書行于世嘉定中有　旨賜謚禮官議謚曰逹<lb/>
或者不以為然改議曰誠或者又以謚法至諴感神<lb/>
為疑乆之乃謚曰獻淳祐初從祀于學封郿伯云<lb/>
　　　横渠先生經學理窟一卷<lb/>
右張獻公載之說也讀書志云理窟二卷右題金華<lb/>
先生未詳何人為程張之學者希弁所藏横渠先生<lb/>
經學理窟一卷其目有所謂周禮詩書宗法禮樂氣<lb/>
質義理學大原自道祭祀月令統䘮紀凢十二云<lb/>
<pb n="KR2n0002_SBCK_015-32b"/>
　　　元城先生語録三卷譚録一卷道䕶録兩卷<lb/>
右劉忠定公安世字噐之之語也維楊馬永卿大年<lb/>
為之序噐之大名人中熙寧六年進士第　哲宗朝<lb/>
歴正言左史司諫右諫議中書舎人貶黜乆之至除<lb/>
名勒停送峽州編管起提舉鴻慶復直龍圖閣以卒<lb/>
昔有與蘇子瞻論元祐人才者至公則曰噐之真鐵<lb/>
漢不可及也<lb/>
　　　龜山先生語録四卷<lb/>
右楊文靖公時字中立之語也公閩人與游定夫謝<lb/>
顯道俱從游於明道先生之門嘗以著庭兼邇英殿<lb/>
<pb n="KR2n0002_SBCK_015-33a"/>
說書遷祭酒擢右諫議除徽猷閣直學士工部侍郎<lb/>
兼侍講紹興五年卒初入見之際首言自古聖賢之<lb/>
君未有不以講學爲先務者　上深然之<lb/>
　　　上蔡先生語録三卷<lb/>
右門人記録謝先生良佐字顯道之語也<lb/>
　　　延平先生問荅一卷<lb/>
右延平先生李侗愿中之語而晦庵先生所録也<lb/>
　　　晦庵先生語録四十三卷<lb/>
右廖徳明輔廣余大雅陳文蔚李閎祖李方子葉賀<lb/>
孫潘時舉董銖竇從周金去偽李季札萬人傑楊道<lb/>
<pb n="KR2n0002_SBCK_015-33b"/>
夫徐㝢林恪石洪慶徐容甘節黄義剛㬊淵襲蓋卿<lb/>
廖謙孫自修潘履孫湯泳林夔孫陳埴錢木之曽祖<lb/>
道沈僴郭友仁李儒用三十三人記録晦庵先生之<lb/>
語也李文惠公道傳持江東庾節刻于池陽黄榦書<lb/>
于目録之後<lb/>
　　　晦庵先生語續録四十六卷<lb/>
右黄榦何鎬程端䝉周謨潘柄魏椿呉必大黄<graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>楊<lb/>
若海楊驤陳淳童伯羽鄭可學滕璘王力行游敬仲<lb/>
黄升卿周明作蔡㦛楊與立鄭南升歐陽謙之游倪<lb/>
楊至潘植王過董拱夀林學䝉林賜李儒用胡泳吕<lb/>
<pb n="KR2n0002_SBCK_015-34a"/>
燾黄義剛吕夀昌楊長孺呉琮等四十一家記録晦<lb/>
庵先生語也内五家莫詳姓氏後一卷則前録廖徳<lb/>
明潘時舉董銖萬人傑徐㝢林恪所遺也李性傳叙<lb/>
而刻之鄱陽<lb/>
　　　朱子語畧二十卷<lb/>
右楊與立編次晦庵先生之語蕭一致刻于道州<lb/>
　　　師誨三卷附録一卷<lb/>
右呉必大記録晦庵先生之語朱鑑刻于興國<lb/>
　　　近思録十四卷<lb/>
右晦庵先生東萊先生集周張二程之說也<lb/>
<pb n="KR2n0002_SBCK_015-34b"/>
　　　續近思録十四卷<lb/>
右寳慶丁亥蔡模纂晦庵先生之語以續之<lb/>
　　　五峰先生知言一卷<lb/>
右胡子宏字仁仲之說也門人張栻序之曰先生優<lb/>
游南山之下餘二十年玩心神明不舎晝夜力行所<lb/>
知親切至到析太極精微之藴窮皇王制作之端此<lb/>
書乃平日之所自著其言約其義精晚嵗嘗被召旨<lb/>
不幸寢疾不克造　朝而卒云近世　朝廷嘗索其<lb/>
書而賜之謚<lb/>
　　　無垢先生心傳録十二卷<lb/>
<pb n="KR2n0002_SBCK_015-35a"/>
右張文忠公九成字子韶之說也甥于恕編公以紹<lb/>
興三年狀元及第歷禮部侍郎兼侍講謫居南安十<lb/>
四年手不停披嵗久庭蹟依然公題于柱曰予平生<lb/>
嗜書老來目病執書就明于此者十四年矣倚立積<lb/>
乆雙趺隠然可一笑也因自號横浦居士寳慶初贈<lb/>
太師追封崇國公謚文忠云<lb/>
　　　横浦日新二卷<lb/>
右門人郎曄記録無垢先生之說也<lb/>
　　　南軒先生問荅四卷<lb/>
右張宣公栻敬夫荅門人之所問也敬夫魏國忠獻<lb/>
<pb n="KR2n0002_SBCK_015-35b"/>
公之嗣子也忠獻都督諸軍事奏以公書冩機宜文<lb/>
字以軍事入見　天子異其言　詔以為直祕閣劉<lb/>
珙薦公學行志業遂與郡召為吏部員外郎兼侍講<lb/>
除左司知靜江治狀上聞特轉承事郎除修撰為湖<lb/>
北運副知江陵而卒且死猶手草遺表冩畢而絶學<lb/>
者稱為南軒先生嘉定八年賜謚<lb/>
　　　張子太極解義一卷<lb/>
右張宣公解周元公太極之義也<lb/>
　　　二十先生西銘解義一卷<lb/>
右明道伊川吕大防微仲吕大臨與叔揚時中立游<lb/>
<pb n="KR2n0002_SBCK_015-36a"/>
酢定夫尹焞彦明劉安節元承鮑若雨商霖李朴先<lb/>
之張九成子韶胡銓邦衡許景衡少伊郭雍子和謝<lb/>
諤昌國劉清之子澄張維祝禹圭錢聞詩子言張拭<lb/>
敬夫解横渠先生西銘之義也<lb/>
　　　無極太極辨一卷<lb/>
右朱文公陸梭山象山徃復論難之書也<lb/>
　　　復禮齋語録一卷<lb/>
右楚澤李蓍之說也亦名桂林語録<lb/>
　　　緫括夫子言仁圖一卷<lb/>
右李蓍所著也<lb/>
<pb n="KR2n0002_SBCK_015-36b"/>
　　　羣經新說十二卷論五經疑難新說三卷<lb/>
右荆國文公王安石之說也<lb/>
　　　傳道精語三十卷後集二十六卷<lb/>
右李方子編濂溪康節横渠明道伊川晦庵南軒東<lb/>
萊之說類而集之<lb/>
　　　勉齋先生講義一卷<lb/>
右黄文肅公榦所講孟子義二十篇也<lb/>
　　總集類<lb/>
　　　古文苑九卷<lb/>
右古文苑世傳孫巨源於佛寺經龕中得唐人所藏<lb/>
<pb n="KR2n0002_SBCK_015-37a"/>
文章一編莫知誰氏録也皆史傳所不載文選所未<lb/>
取而間見於諸集及樂府好事者因以古文苑目之<lb/>
自石鼓文而下曰賦曰詩曰歌曰曲曰敕曰書曰對<lb/>
曰頌曰箴曰銘曰賛曰記曰碑曰雜文皆周秦漢人<lb/>
之作也容齋隨筆嘗引之然訛舛謬缺不敢是正淳<lb/>
熙中韓元吉之記己言之<lb/>
　　　文苑英華一千卷<lb/>
右翰林學士中書舍人宋白等奉敕集始　太宗皇<lb/>
帝既得諸國圖籍聚名士于朝詔修三大書其一曰<lb/>
文苑英華蓋以諸家文集其數實繁雖各擅所長亦<lb/>
<pb n="KR2n0002_SBCK_015-37b"/>
榛蕪相間乃命白等精加銓擇以類編次為一千卷<lb/>
時太平興國七年九月也雍熈三年十二月壬寅上<lb/>
之賦五十卷詩一百八十卷歌行二十卷雜文二十<lb/>
九卷中書制誥四十卷翰林制誥五十三卷䇿問四<lb/>
卷䇿二十六卷判五十卷表七十四卷牋一卷狀十<lb/>
七卷檄二卷露布二卷彈文一卷移文一卷啟十六<lb/>
卷書二十七卷䟽五卷序四十卷論二十二卷議十<lb/>
卷連珠喻對一卷頌八卷讚五卷銘六卷箴一卷傳<lb/>
五卷記三十八卷謚哀册五卷謚議二卷誄二卷碑<lb/>
九十一卷誌三十五卷墓表一卷行狀十卷祭文二<lb/>
<pb n="KR2n0002_SBCK_015-38a"/>
十三卷通一千卷嘉泰改元周益公刻而記于前<lb/>
　　　樂府集十卷樂府序解一卷樂府雜録一卷<lb/>
　　　羯鼓録一卷<lb/>
右劉次莊所序也古樂府之所起二十二横吹曲二<lb/>
十四日月雲霞十九時序十一山水二十三佛道十<lb/>
二古人十七童謠三古婦人二十三羙女十六酒六<lb/>
音樂十一遊樂十三離怨二十八雜歌行五十七都<lb/>
邑四十六宫殿樓臺十六征戍弋獵十七夷狄六蟲<lb/>
魚鳥獸三十三草木花果二十五次莊元祐間人也<lb/>
樂府雜録一卷朝議大夫守國子司業上柱國賜紫<lb/>
<pb n="KR2n0002_SBCK_015-38b"/>
金魚袋叚安節撰羯鼓録一卷婺州刺史南卓撰乃<lb/>
唐人也讀書志載古樂府於别集類而載叚卓二録<lb/>
於樂類希弁所藏本乃刋三書為一集云<lb/>
　　　國朝二百家名臣文粹三百卷<lb/>
右論著二十二門策四門書十門碑記十二門序六<lb/>
門雜文八門總目六分門六十二所謂二百家者趙<lb/>
普柳開張齊賢田錫冦凖張詠王禹偁孫何楊億劉<lb/>
筠陳堯咨錢惟演种放王曽夏竦晏殊穆脩范仲淹<lb/>
孫堪宋庠宋祁余靖尹洙韓琦包拯文彥博孫甫孫<lb/>
抃蔡襄田况石介歐陽脩元絳富弼張方平趙抃蘇<lb/>
<pb n="KR2n0002_SBCK_015-39a"/>
舜欽祖無擇司馬光范鎮鮮于侁邵必吕誨邵亢李<lb/>
覯王珪王安石韓維陳襄孫復王令崔公度劉敞王<lb/>
逢强至章望之劉恕周敦頥錢公輔文同孫覺鄧潤<lb/>
甫孫洙鄭獬楊繪劉攽蒲宗孟李清臣梅堯臣蘇洵<lb/>
吕惠卿曽鞏王無咎蔣之竒蘇軾蘇轍程顥王韶張<lb/>
載王回邵雍王鞏顔復胡宗愈劉摯章悙楊傑李常<lb/>
王覯孔文仲孔武仲范祖禹袁默吕陶鄧綰孫覽吕<lb/>
大臨張舜民張商英許安世鄭俠王雱黄庭堅曽肇<lb/>
顧臨史均陸佃龔原王巖叟劉涇劉安世張耒呉拭<lb/>
王安國徐禧楊時呉儔陳瓘晁補之劉弇揚天惠黄<lb/>
<pb n="KR2n0002_SBCK_015-39b"/>
裳張剛鄒浩馮澥任伯雨周邦彥程頥秦觀李廌陳<lb/>
師道何去非王庠李之儀蘇過謝逸馬存鄭少微崔<lb/>
鶠馬涓李新王當侯溥唐庚晁詠之翟汝文范致明<lb/>
王雲宇文粹中王賞彭俊民汪藻汪伯彥黄定梅執<lb/>
禮蘇元老劉觀喻汝礪陳恬余安行唐重孫覿李若<lb/>
水王騰陳公輔韓駒林敏功何㮚李良臣洪皓胡宏<lb/>
范宗尹計有功劉一止熊彥詩楊椿馮時行張九成<lb/>
趙雍何熙志程敦厚張行成邵博黄成孫王之望李<lb/>
燾晁公遡劉望之宋逺孫洪邁郭雍張拭趙逵李石<lb/>
張震張孝祥楊萬里王十朋趙雄<lb/>
<pb n="KR2n0002_SBCK_015-40a"/>
　　　皇朝名臣經濟奏議一百五十卷<lb/>
右淳熙中趙忠定帥蜀時所進也一君道二帝繫三<lb/>
天道四百官五儒學六禮樂七賞刑八財賦九兵政<lb/>
十方域十一邊防十二緫議自建隆迄靖康推尋歳<lb/>
月槩見本末忠定自序於前紹熙之末忠定有定䇿<lb/>
功為侂胄誣貶久而論定賜謚追王配食　寧廟游<lb/>
佀誌其神道之碑　御篆額曰宗老元勛云<lb/>
　　　宗藩文類六十卷<lb/>
右魏邸鑰夫銓次也　三祖而下各以昭穆編叙之<lb/>
凢　朝廷之所褒嘉者為詔為制二十五卷凢名公<lb/>
<pb n="KR2n0002_SBCK_015-40b"/>
鉅卿相與賛述者為表奏為記序為賦頌為詩歌與<lb/>
夫碑銘祭文等作三十五卷魏了翁為之序端平己<lb/>
亥鑰夫自蜀來訪扣未盡之書希弁嘗以一二補其<lb/>
闕渠深惜　太祖派下文字獨少既而欲以　燕王<lb/>
秦王初除防禦使制達之而未能云<lb/>
　　　古文正宗前集二十二卷後集十二卷<lb/>
右集諸儒評論先秦兩漢三國二晉六朝唐及我<lb/>
宋諸公之文也<lb/>
　　　諸儒鳴道集七十二卷<lb/>
右集濓溪洓水横渠二程上蔡元城龜山横浦諸公<lb/>
<pb n="KR2n0002_SBCK_015-41a"/>
議論著述也於中有江民表心性說一卷安正忘筌<lb/>
集十卷崇安聖傳論二卷<lb/>
　　　宋賢體要集十三卷<lb/>
右集曾鞏歐陽脩王安石王令王安國呉子經周亶<lb/>
父王雱陳之方蘇軾蘇轍孫洙杜植曾宰鄭獬范鎮<lb/>
唐介姚闢所作也<lb/>
　　　戞玉前集四十九卷後集五十卷<lb/>
右紹興壬戌楊存亮元明編近世諸公舉業雜文類<lb/>
而次之<lb/>
　　　中興六臣進䇿十二卷<lb/>
<pb n="KR2n0002_SBCK_015-41b"/>
右紹興五年前宰執吕頥浩李綱汪伯彦李邴張守<lb/>
王綯韓肖胄荅　詔旨所問戰守方畧之策也<lb/>
　　　中興羣公吟槀四十八卷<lb/>
右中興以來一百五十三人之詩也<lb/>
　　　四靈詩四卷<lb/>
右趙師秀字靈秀翁卷字靈舒徐璣字靈囦徐照字<lb/>
靈暉四人之詩也<lb/>
　　法帖類<lb/>
　　　御製太清樓閱書歌一卷<lb/>
右　真宗皇帝御製賜張耆以下　徽宗皇帝　髙<lb/>
<pb n="KR2n0002_SBCK_015-42a"/>
宗皇帝跋其後<lb/>
　　　御製唐十八學士圖賛一卷<lb/>
右　欽宗皇帝御書賜張叔夜<lb/>
　　　御書真草孝經一卷<lb/>
右　髙宗皇帝御書賜尚書右僕射兼樞密使秦檜<lb/>
時紹興九年六月辛酉檜請刻之石　上曰十八章<lb/>
世人以為童蒙之書不知聖人精微之學不出乎此<lb/>
朕宫中無事因學草聖遂以賜卿豈足傳後檜請再<lb/>
三乃從之十四年七月從左宣教郎守殿中侍御史<lb/>
汪勃所請　詔令諸州刋石賜見任官并係學籍諸<lb/>
<pb n="KR2n0002_SBCK_015-42b"/>
生云<lb/>
　　　御臨法帖十卷<lb/>
右　髙宗皇帝臨晉唐諸人之帖也秦檜跋<lb/>
　　　御製　聖安夀仁太上皇帝聖政序一卷<lb/>
右　寧宗皇帝御製　光宗皇帝聖政序也謝深甫<lb/>
跋其下<lb/>
　　　淳熈祕閣續法帖十卷<lb/>
右淳熈十二年三月十九日奉　聖旨摸勒鍾繇諸<lb/>
人帖<lb/>
　　　羣玉堂帖十卷<lb/>
<pb n="KR2n0002_SBCK_015-43a"/>
右嘉定元年四月二十四日省劄下祕書収省藏蓋<lb/>
韓平原家本也故卷尾有印曰閱古審定法書之印<lb/>
永興軍節度使印篇首則　三朝宸翰有璽文曰呉<lb/>
娃之章呉氏書印呉娃翰墨寳章妙墨宜爾子孫世<lb/>
世寳之康夀珍玩皆　憲聖慈烈皇后之記也<lb/>
　　　二王帖三卷<lb/>
右清江所刻羲之獻之帖也二像冠于篇端引周子<lb/>
中之言曰心慕二王之人品則瞻之在前手追二王<lb/>
之墨妙則忽然在後目録註釋具于卷末<lb/>
　　　篆書千文一卷<lb/>
<pb n="KR2n0002_SBCK_015-43b"/>
右徐鉉篆周興嗣之韻也希弁嘗攷　徽宗皇帝實<lb/>
録政和三年四月辛卯　詔避　廟諱改曰嚴與敬<lb/>
為曰嚴與謹勞謙謹勑為勞謙兢勑籍甚無竟為籍<lb/>
甚無罄璇璣懸斡為璇璣遷斡云<lb/>
　　　星鳯樓帖<lb/>
右曹文簡公彦約家所刻也<lb/>
　　　甲秀堂帖<lb/>
右廬山陳氏所刻也<lb/>
　　　鳯墅帖二十卷畫帖二卷續帖四卷<lb/>
右廬陵曽宏父刻　國朝聖賢帖也<lb/>
<pb n="KR2n0002_SBCK_015-44a"/>
　　　東坡先生帖三十卷<lb/>
右玉山汪應辰聖錫所刻也<lb/>
　　　山谷先生帖五卷<lb/>
右張孝祥跋山谷之姪虨所藏卷後引　徽宗皇帝<lb/>
評公之書謂如抱道足學之士坐髙車駟馬之上横<lb/>
斜髙下無不如意云<lb/>
　　　張忠文奏議一卷<lb/>
右張忠文公叔夜圍城中奏議也李綱李彌遜趙子<lb/>
淔胡世將沈調諸公跋其後<lb/>
　　　趙延康帖<lb/>
<pb n="KR2n0002_SBCK_015-44b"/>
右　髙宗皇帝賜趙子崧書一幅後用　御名圖書<lb/>
其次則子崧與張邦昌一書與王時雍諸人一書親<lb/>
筆也<lb/>
　　　張魏公帖一卷<lb/>
右忠獻公帖篇端紫巖碁圖乃忠獻及陳逍遥之老<lb/>
畫像南軒先生跋其下<lb/>
　　　張宣公帖四卷<lb/>
右南軒先生帖遺表終焉表云臣再世䝉恩一心報<lb/>
國大命至此厥路無由猶有微誠不能自己伏願<lb/>
陛下親君子逺小人信任防一已之徧好惡公天下<lb/>
<pb n="KR2n0002_SBCK_015-45a"/>
之理永清四海克鞏丕圖臣死之日猶生之年臣栻<lb/>
　　　朱文公帖六卷<lb/>
右南康黄西坡所藏先生之帖而郡守錢明徳并項<lb/>
平庵跋語刻之於中可以補晦翁大全集之闕者為<lb/>
多<lb/>
　　　張紫微帖一卷<lb/>
右歴陽張孝祥帖尋陽陶思賛所刻<lb/>
　　　歐陽公集古録跋尾六卷拾遺一卷<lb/>
右周益公跋方崧卿所刋雖非石刻亦真蹟也故附<lb/>
于法帖之後<lb/>
<pb n="KR2n0002_SBCK_015-45b"/>
　拾遺<lb/>
　　　春秋集善十一卷<lb/>
右胡忠簡公銓為敷文閣直學士提舉江州太平興<lb/>
國宫日被　旨投進之書也其說多引易以證之張<lb/>
忠獻公浚為之序<lb/>
　　　論語集程氏說二卷<lb/>
　　　孟子集程氏說一卷<lb/>
右左宣教郎建寧府教授湯烈編集程氏二先生論<lb/>
孟說也二先生議論荅問散在諸集學者未能徧觀<lb/>
烈取遺書語録與夫門人編纂之言條而類之于逐<lb/>
<pb n="KR2n0002_SBCK_015-46a"/>
章之下續又得論語說一百二十有九孟子說六十<lb/>
有八附于卷末曰拾遺云<lb/>
　　　論語意原一卷<lb/>
右東谷鄭汝諧所著也然所原三仁等說晦庵先生<lb/>
多不然之晦庵謂論語只言微子去之初無靣縛㗸<lb/>
璧之說今乃捨孔子而從左氏史遷已自難信又不<lb/>
得已而曲為之說以為微子之去乃去紂而適其封<lb/>
國則尤為無㨿矣<lb/>
　　　疑孟一卷<lb/>
右温國司馬文正公光所著也公疑孟子之書有非<lb/>
<pb n="KR2n0002_SBCK_015-46b"/>
軻之言者故為疑孟十有一篇建安余允文乃為尊<lb/>
孟辨於温公之疑逐段為之辨晦庵先生又於允疑<lb/>
之後逐段為之說云<lb/>
　　　孝經解一卷<lb/>
右張文忠公九成所解也<lb/>
　　　孝經說一卷<lb/>
右蒙齋先生袁公甫親筆也甫字廣微潔齋先生之<lb/>
子也<lb/>
　　　大學衍義四十三卷<lb/>
右真文忠公徳秀為户部尚書日所進也因大學條<lb/>
<pb n="KR2n0002_SBCK_015-47a"/>
目而附以經史首之以帝王為治之序次之以帝王<lb/>
為學之本是之謂綱首之以明道術辨人才審治體<lb/>
察民情次之以崇敬畏戒逸欲又次之以謹言動正<lb/>
威儀又次之以重妃匹嚴内治定國本教戚属是之<lb/>
謂目每條之中首之以聖賢之典訓次之以古今之<lb/>
事迹諸儒之釋經論史有發明者録之而公之說亦<lb/>
附見焉<lb/>
　　　小學之書四卷<lb/>
右朱文公先生所編也有内篇有外篇其宏綱有三<lb/>
曰立教曰明倫曰敬身明倫則有父子君臣夫婦長<lb/>
<pb n="KR2n0002_SBCK_015-47b"/>
㓜朋友之品敬身則有心術威儀衣服飲食之自又<lb/>
採摭古今經傳書史之所紀載曰稽古曰嘉言曰善<lb/>
行以廣其教而實其事小學之工程大學之門户也<lb/>
　　　越絶書十五卷<lb/>
右越復讎之書也或以為子貢所作或疑似子胥所<lb/>
作皆無所據故曰越絶誰所作呉越賢者所作也隋<lb/>
經籍志十六卷崇文緫目十五卷希弁攷其所以第<lb/>
一卷荆平王内傳第二卷外傳記吳地第三卷吳内<lb/>
傳第四卷計倪内經第五卷請糴内傳第六卷外傳<lb/>
策考第七卷外傳記范伯内傳陳成恒第八卷外傳<lb/>
<pb n="KR2n0002_SBCK_015-48a"/>
記地傳第九卷外傳計倪第十卷外傳記吳王占夣<lb/>
第十一卷外傳記寶劒第十二卷内經九術外傳記<lb/>
軍氣第十三卷外傳枕中第十四卷外傳春申君徳<lb/>
序外傳第十五卷篇叙外傳此十五卷也然第一卷<lb/>
有所謂越絶外傳本事一篇此其為十六卷歟<lb/>
　　　蔡邕獨斷二卷<lb/>
右漢左中郎將陳留蔡邕撰雜記自古國家及漢朝<lb/>
故事王莽無髮蓋見于此<lb/>
　　　資治通鑑釋文二十八卷<lb/>
右奉議郎行祕書省著作佐郎兼　侍講賜緋魚袋<lb/>
<pb n="KR2n0002_SBCK_015-48b"/>
司馬康所集也康字公休温公之子也<lb/>
　　　内傳國語十卷<lb/>
右劉攽戇父所作也以其異於外傳國語故曰内傳<lb/>
云其兄敞原父題辭<lb/>
　　　神宗聖訓二十卷<lb/>
右試太學録林虙所集也虙乃希之妷以所聞<lb/>
神宗聖訓記録分一百門擬續　五朝寳訓崇寧中<lb/>
上于　朝云<lb/>
　　　韓忠獻王遺事一卷<lb/>
右羣牧判官朝奉郎尚書職方員外郎上騎都尉强<lb/>
<pb n="KR2n0002_SBCK_015-49a"/>
至編次韓魏王琦言行也始韓忠彦編次家傳王巖<lb/>
叟編次别録至又編次其遺事云<lb/>
　　　歷代氏族言行類槀六十卷<lb/>
右武夷章定以歴代迄　本朝名賢言行之迹類姓<lb/>
成編凢一千一百八十九姓云<lb/>
　　　古今年號録五卷<lb/>
右紹熈中臨安府免解進士侯望所進也其說謂自<lb/>
漢建元至今一千三百三十五年正偽年號總八百<lb/>
三十八為字二百三十五有重用三用至九用者<lb/>
　　　列子釋文二卷<lb/>
<pb n="KR2n0002_SBCK_015-49b"/>
右唐當塗縣丞殷敬順撰<lb/>
　　　說玄一卷<lb/>
右温國司馬文正公光所著也<lb/>
　　　天象賦一卷<lb/>
右題後漢尚書張衡撰蜀丞相諸葛亮注然注中引<lb/>
用晉事決非亮也希弁嘗以祕書省闕書目攷之天<lb/>
象賦一卷張衡撰李淳風注疑此為是<lb/>
　　　玄綱三卷神仙可學論一卷形神可固論一卷<lb/>
右唐中嶽嵩陽宫道士宗玄先生呉筠貞節所進修<lb/>
行之要㫖也一曰明道徳二曰辨法教三曰析疑滯<lb/>
<pb n="KR2n0002_SBCK_015-50a"/>
玄宗批答云詞簡旨奥義博文精足以弘闡格言發<lb/>
明幽致<lb/>
　　　國朝官制㳂革一卷<lb/>
右黄元禮琮所編也<lb/>
　　　職官記一卷<lb/>
右三晉張縯所編也其說謂元豐官制名實正矣惟<lb/>
是祖宗因官制以别流品之意當時初不講明及之<lb/>
故寄禄之階條理未盡若參以舊典則得失可見遂<lb/>
先立元豐寄禄新格以祖宗舊官遷轉之法參列於<lb/>
後云<lb/>
<pb n="KR2n0002_SBCK_015-50b"/>
　　　續文房四譜五卷<lb/>
右題柯田山樵編蓋續蘇易簡之書也祕書省闕書<lb/>
目云李洪編<lb/>
　　　夷堅志四十八卷<lb/>
右洪文敏公邁記異志恠之書也其名蓋取列子所<lb/>
謂大禹行而見之伯益知而名之夷堅聞而志之說<lb/>
者謂夷堅乃古之博物者云<lb/>
　　　義林十卷<lb/>
右起居舎人兼中書舎人兼侍講眉山程敦厚所述<lb/>
也凢一百一十二篇摭取千百載人物而尚論之張<lb/>
<pb n="KR2n0002_SBCK_015-51a"/>
文忠公九成嘗謂如論姚崇不進制心之說而以十<lb/>
事諫王莽之文姦言起於嚴助朱買臣天誘君子以<lb/>
甚難王伯自用心始鄭伯上欲為舜下欲為周公文<lb/>
帝斗粟之譏所以致刑措景帝殺臨江王天下安之<lb/>
而不疑蕭何萬世之功在王漢中用韓信絳侯無出<lb/>
塞功衛霍有絶漠賞仲連鄒陽同傳平勃合於與權<lb/>
之說皆深見眇微而發古人用心處議論卓然在人<lb/>
意表云<lb/>
　　　常譚二卷<lb/>
右河南呉箕和父雜記經子史傳之事二百餘條<lb/>
<pb n="KR2n0002_SBCK_015-51b"/>
　　　視聴鈔三卷<lb/>
右國子博士呉莘商卿得之聞見示後人以勸戒凢<lb/>
六十四事云<lb/>
　　　武昌志三十卷<lb/>
右郡守古括王信所修也詩文附焉<lb/>
　　　萍實志十卷續志二卷<lb/>
右邑宰周世昌所修征官王大節所續也<lb/>
　　　都梁志六卷<lb/>
右郡守何季羽所修也詩文附焉<lb/>
　　　嶺外代答十卷<lb/>
<pb n="KR2n0002_SBCK_015-52a"/>
右周去非直夫記廣右二十五郡疆埸之事經國之<lb/>
具荒忽誕漫之俗瑰詭譎恠之産耳目所治與得諸<lb/>
學士大夫之緒談者四百餘條云<lb/>
　　　祕書省闕書目四卷<lb/>
右祕書省見闕書之目也<lb/>
　　　楚辭故訓傳六卷<lb/>
　　　楚辭草木䟽一卷<lb/>
　　　楚辭補音一卷<lb/>
右建寧倅谷水林至所著也李大異為之序<lb/>
　　　河海英靈集二卷<lb/>
<pb n="KR2n0002_SBCK_015-52b"/>
右唐丹陽進士殷璠集常建李白王維劉謹虚張渭<lb/>
王季友陶翰李頎髙適岑參崔顥薛㨿綦母潜孟浩<lb/>
然崔國輔儲光羲王昌齡賀蘭進明崔署王灣祖詠<lb/>
盧象李嶷閻防二十四人之詩璠謂諸人皆河海英<lb/>
靈也故以名集凢二百四十三首云<lb/>
　　　唐賢絶句一卷<lb/>
右莆田柯夣得所選李白杜甫元結王維韋應物賀<lb/>
知章岑參靈徹張繼郎士元盧綸司空文明韓愈柳<lb/>
宗元張籍賈島陳羽劉禹錫元稹白居易杜牧竇庠<lb/>
竇鞏張祐徐凝王建于鵠朱絳許渾雍陶陳陶李播<lb/>
<pb n="KR2n0002_SBCK_015-53a"/>
劉啇羊士諤楊敬之司空圖薛能鄭谷王涯李渉楊<lb/>
慿崔櫓劉昭屬陸龜䝉狄歸昌章碣劉得仁許纏吉<lb/>
師老張顛杜荀鶴呉融韓偓韋莊五十四人之作白<lb/>
止四首甫六首愈八首宗元四首惟牧二十五首云<lb/>
　　　衆妙集一卷<lb/>
右汴人趙師秀編沈佺盧象王維孟浩然錢起周賀<lb/>
于武陵李頻秦系劉長卿李嘉祐楊巨源劉得仁朱<lb/>
慶餘雍陶郎士元崔塗皇甫曾皇甫冉包佶司空曙<lb/>
耿緯嚴維李端韓翃戴叔倫盧綸祖詠綦母潜方干<lb/>
靈一無可䕶國貫休岑參張衆甫張南史周朴張蠙<lb/>
<pb n="KR2n0002_SBCK_015-53b"/>
張祜李季蘭許渾張祐馬戴張循之張繼章八元李<lb/>
益張喬吕温于鵠崔顥項斯崔峒包何竇常趙嘏薛<lb/>
能劉威鄭谷韓偓羅隠李羣玉皮日休杜荀鶴張籍<lb/>
任藩劉商楊發處黙戎昱于良史王灣林寛劉禹錫<lb/>
王貞白七十六人之作<lb/>
　　　二妙集一卷<lb/>
右汴人趙師秀選賈島姚合詩也<lb/>
　　　宣和御製詩一卷<lb/>
右　徽宗皇帝賜張忠文公叔夜之詩也凡二十有<lb/>
八篇云<lb/>
<pb n="KR2n0002_SBCK_015-54a"/>
　　　巴東集一卷<lb/>
右萊國忠愍公冦凖之詩也讀書志云冦忠愍詩三<lb/>
卷希弁所藏巴東集乃公自編而為之序凡一百五<lb/>
十有六篇秋風亭記附按公本傳云巴東有秋風亭<lb/>
公析韋應物一言為二句云野水無人渡孤舟盡日<lb/>
横識者知其必大用凡五年不得代邑庭有二栢民<lb/>
以比甘棠集後有范忠文諸公題秋風亭詩然東坡<lb/>
亦有詩曰萊公昔未遇寂寞在巴東聞道山中樹獨<lb/>
餘手種松惜不之載焉<lb/>
　　　晦翁先生朱文公語後録二十卷<lb/>
<pb n="KR2n0002_SBCK_015-54b"/>
右東陽王佖記楊方黄榦劉炎黄灝邵浩劉砥李煇<lb/>
黄卓汪徳輔陳芝呉振呉雉林子䝉林學履劉礪鍾<lb/>
震蕭佐舒髙魏椿楊至所録也其說謂池録初成勉<lb/>
齋猶未免有遺恨於刋行之後况饒本又出於其後<lb/>
乎此二十卷皆池饒所未及刋者稽其所自證其所<lb/>
得嘗屢反復焉無一語或敢不謹也又謂晦翁始與<lb/>
南軒講于嶽麓後與東萊及象山講于鵝湖此皆先<lb/>
賢講論大端深恨從游者莫能録其所聞以示後世<lb/>
云<lb/>
　　　晦庵先生朱文公語續録後集二十五卷<lb/>
<pb n="KR2n0002_SBCK_015-55a"/>
右楊方黄榦包揚劉炎劉子寰邵浩劉砥劉礪李煇<lb/>
陳芝黄灝黄卓汪徳輔呉振呉雉鍾震林子䝉林學<lb/>
履蕭佐舒髙魏椿楊至二十二人記録晦庵先生之<lb/>
語也蔡杭將指江東集而刻之<lb/>
　　　曲江帖五卷後帖一卷<lb/>
右二蘇劉元城鄒道郷黄山谷王金陵曾文清韓吕<lb/>
諸公之帖也<lb/>
　　　花蘂夫人詩一卷<lb/>
右蜀孟昶愛姬也青城費氏女幼能属文長於詩宫<lb/>
詞尤有思致蜀平以俘輸織室後有罪賜死此卷乃<lb/>
<pb n="KR2n0002_SBCK_015-55b"/>
王安國寫入館者毛恕鐫于衡陽<lb/>
昭徳先生讀書志卷第五下<lb/>
<hi>刋字匠黄應等刋板<折 t="33"/>書表司劉瑜等楷書</hi>
<pb n="KR2n0002_SBCK_015-56a"/>
</p>
<p>
</p>
  </div>
</body>
</text>
</TEI>
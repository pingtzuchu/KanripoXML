<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0015_WYG_007-1a"/>
欽定四庫全書<lb/>
欽定蘭州紀畧卷七<lb/>
　　戊子阿桂奏言官兵自初二日進𠞰賊匪痛加殱<lb/>
　　戮以後賊匪甚露惶懼情状<hi>臣</hi>恐其乗間竄逸當<lb/>
　　即飛飭防守後路各將備晝夜嚴宻防範毋稍疎<lb/>
　　虞數日來<hi>臣</hi>等察看賊匪於華林山前拏立石卡<lb/>
　　拆缷民居土坯砌築碉房欲於孔穴暗放鳥鎗以<lb/>
　　為抵禦之計我兵若照舊進兵仍須過溝上磡賊<lb/>
<pb n="KR2c0015_WYG_007-1b"/>
　　必藏匿溝壕併力支持不肯出壕受𠞰<hi>臣</hi>與海蘭<lb/>
　　察額森特明亮相度地勢惟從華林山之西添派<lb/>
　　一路健兵從後路夾攻方能集事現在簡選之奮<lb/>
　　勇滿漢兵仍須令其從初二日進攻之路過溝上<lb/>
　　山衝壓賊營乘賊人盡力防禦之時派兵從西路<lb/>
　　突入賊人四顧不暇方能得手但就現在滿漢兵<lb/>
　　丁内再行練選派進轉易為賊人知覺預先備禦<lb/>
　　進勦恐難得利是以再四籌酌不得不稍俟兵力<lb/>
<pb n="KR2c0015_WYG_007-2a"/>
　　齊全以期一舉殱滅查䕶軍統領舒亮等帯同侍<lb/>
　　衛章京三十人日内陸續可到<hi>臣</hi>又聞本省附近<lb/>
　　之保安四屯土兵及鐡部畨兵勇悍可用業經飛<lb/>
　　飭檄調若此二處土兵調到實在可用又不必專<lb/>
　　候屯練即乘機進𠞰<hi>臣</hi>揆度賊勢自節次打仗𠞰<lb/>
　　殺後賊人望見海蘭察額森特明亮等騎馬數人<lb/>
　　即望風敗北其毫無伎倆可見况賊匪撒拉爾巢<lb/>
　　穴業經被搗無路可歸而又與舊教及畨人等素<lb/>
<pb n="KR2c0015_WYG_007-2b"/>
　　相仇怨自揣一經逃散必被擒拏是以誓死守此<lb/>
　　一隅<hi>臣</hi>與海蘭察額森特明亮日夜籌畫必思計<lb/>
　　出萬全一舉殱盡不肯以打仗為虗應故事<lb/>
　　同日阿桂又奏言查三月二十日福崧聞逆囘不<lb/>
　　法跟随勒爾謹帯兵前往𠞰捕甫至狄道聞河州<lb/>
　　已失即在彼駐守勒爾謹與福崧詳細籌酌一面<lb/>
　　催調官兵一面飛檄署西寧鎮貢楚克達爾由循<lb/>
　　化一路乘虚直抵賊巢收復河州並令駕馭老教<lb/>
<pb n="KR2c0015_WYG_007-3a"/>
　　土兵先驅出力所有一切堵截後路安慰回民及<lb/>
　　籌辦𠞰援各事宜俱係随同勒爾謹商辦<hi>臣</hi>觀福<lb/>
　　崧雖不敢以收復河州等事自以為功但<hi>臣</hi>抵蘭<lb/>
　　半月見勒爾謹神䰟失據束手無措情形從前必<lb/>
　　不能如此籌畫可知其為福崧出力帮辦自屬實<lb/>
　　情至<hi>臣</hi>自到蘭州以來節次得雨霑足黎民歡慶<lb/>
　　以為罕見稀有氣象甚屬順遂均奏入<lb/>
上命軍機大臣傳諭阿桂李侍堯曰阿桂奏現俟兵力<lb/>
<pb n="KR2c0015_WYG_007-3b"/>
　齊全一鼓𠞰洗賊匪以現在情形而論逆匪既逃竄<lb/>
　無路其所搶糧食亦斷不能支兩月即餓斃亦可完<lb/>
　事但以么麽小醜如此肆逆不法非痛加殱戮生擒<lb/>
　首犯盡法處治不足以洩忿恨而彰國憲今川兵及<lb/>
　阿拉山兵於二十以前可抵蘭州為期已近此時自<lb/>
　不宜更冐險以致損威第目下既不即進𠞰何不先<lb/>
　行曉諭賊黨并脅從之人以罪魁逆首止蘇四十三<lb/>
　若能將伊擒獻則汝等脅從尚可奏請邀恩寛減倘<lb/>
<pb n="KR2c0015_WYG_007-4a"/>
　執迷不悟將來大兵𠞰捕無分首從一同受戮雖悔<lb/>
　無及如此明切開導衆心自可解㪚或作檄文曉示<lb/>
　或令舊教土司等設法遣人傳諭使賊衆猜防彼此<lb/>
　疑慮擒捕賊首未始非解散黨羽之計至所稱檄調<lb/>
　附近之保安四屯土兵及鐡部畨兵勇悍可用但此<lb/>
　等畨土兵是否與逆賊差往求援之安定㑹寧回人<lb/>
　及為賊紥栰過渡之唐家川六處逆回同屬一教著<lb/>
　阿桂查明覆奏又另奏勒爾謹庸懦無能從前籌畫<lb/>
<pb n="KR2c0015_WYG_007-4b"/>
　實係福崧出力帮辦朕前降諭㫖以事發之初亦不宜<lb/>
　輕易地方大吏以起邊氓輕玩之心且以勒爾謹如<lb/>
　果尚能調度出力不妨俟事定後再行核其功罪此<lb/>
　係專就顧惜大體勒爾謹尚能辦事而論若阿桂和<lb/>
　珅到蘭州後即目擊其束手無措自當早為奏聞所<lb/>
　謂應機而動又當别論何尚待朕看其實不可留特<lb/>
　行降㫖拏問乎<lb/>
　　同日阿桂又奏言三月二十五日賊匪攻城時勒<lb/>
<pb n="KR2c0015_WYG_007-5a"/>
　　爾謹赴狄道城中只有王廷贊同道員等竭力<lb/>
　　守禦文員本不知兵且當賊匪攻城危急時望見<lb/>
　　兵到即催令打仗是以三月二十五日起至二十<lb/>
　　九日止固原凉州靖逺各鎮恊緑營兵陸續到蘭<lb/>
　　節次打仗損折甚多官兵愈形畏怯至二十九日<lb/>
　　以後仁和勒爾謹馬彪伍彌泰等俱陸續到蘭兵<lb/>
　　亦漸集即無零星打仗之事至伍彌泰仁和馬彪<lb/>
　　俱係統兵大員目覩勒爾謹無能不能帮同籌畫<lb/>
<pb n="KR2c0015_WYG_007-5b"/>
　　妥協料理實屬咎無可辭<lb/>
　　同日阿桂又奏言逆回滋擾不法由勒爾謹辦理<lb/>
　　不善自狄道回至蘭州見賊已上山遂謂易於𠞰<lb/>
　　滅並無調度督率輙奏稱半月内可以成功至各<lb/>
　　路已調之兵全行停撤今賊人退守山梁口食不<lb/>
　　能寛餘草料亦易匱乏原不能乆為支持<hi>臣</hi>與海<lb/>
　　蘭察額森特明亮亦斷不肯曠日持乆待其糧盡<lb/>
　　自斃現在士氣較前振作而簡選之奮勇滿漢兵<lb/>
<pb n="KR2c0015_WYG_007-6a"/>
　　丁巳能直前對敵不肯退縮前所調之川省屯練兵<lb/>
　　丁約計二十以前可抵蘭州此項兵丁到日阿拉<lb/>
　　山兵亦已先來兵力齊全即可分路進攻至總兵<lb/>
　　圖欽保於四月十九日打仗陣亡<hi>臣</hi>到蘭州後詢<lb/>
　　問海蘭察知是日官兵由龍尾山越溝纔上華林<lb/>
　　山梁有賊匪數百直前來撲惟時圖欽保先已下<lb/>
　　溝被賊截住即海蘭察亦在被圍之内射死二賊<lb/>
　　始得衝出其時和珅即嚴飭各兵令其堅立而海<lb/>
<pb n="KR2c0015_WYG_007-6b"/>
　　蘭察又馳馬由龍尾山斜坡直前與賊接仗親身<lb/>
　　射死二賊官兵合力復將賊匪壓下山溝即帯土<lb/>
　　兵下溝𠞰殺次日和珅查出圖欽保之親随兵丁<lb/>
　　五人詢知該鎮因馬倒被賊戕害再王廷賛於賊<lb/>
　　匪起事後恐其直犯蘭州飛調莊浪滿漢兵丁三<lb/>
　　百名兵到之後賊匪随即圍城此項兵丁即在賊<lb/>
　　人攻打緊急之西門竭力抵禦自三月二十五日<lb/>
　　起至二十九日止各鎮協緑營兵陸續到蘭節次<lb/>
<pb n="KR2c0015_WYG_007-7a"/>
　　打仗多有折損該司又率同在城大小文武員弁<lb/>
　　督率民夫晝夜防禦查出奸細即行正法賊匪於<lb/>
　　攻圍至急時王廷賛因賊人有懇放馬明心即行<lb/>
　　退㪚之語遂將馬明心提出在城上令賊人一見<lb/>
　　即將該犯正法但又將馬明心之子及婿放令出<lb/>
　　城予賊雖屬一時緩賊之計寔失國體均奏入<lb/>
上命軍機大臣傳諭阿桂和珅曰阿桂奏王廷賛於三<lb/>
　月二十五日至二十九日令調到緑營兵節次打仗<lb/>
<pb n="KR2c0015_WYG_007-7b"/>
　損折甚多亦係出於無奈尚屬過之小者至其將馬<lb/>
　明心之子及婿放令出城予賊此則不是甚大其罪<lb/>
　實在於此伊於逆賊逼犯省城時既将馬明心提出示<lb/>
　賊即行正法何以又將其子婿放給藩司大員豈可<lb/>
　損威失體若是阿桂和珅於此等辦理錯鏐之事何<lb/>
　不早行奏及王廷賛現有交代之事尚未能即行起<lb/>
　程並著阿桂先行面詢據寔覆奏<lb/>
　　同日阿桂又奏言蘭州城外西南二處闗廂節次<lb/>
<pb n="KR2c0015_WYG_007-8a"/>
　　焚燒搶掠居民未免失所勒爾謹先令該府縣開<lb/>
　　倉減價平糶以濟民食其無力貧民捐米設厰賑<lb/>
　　饑<hi>臣</hi>與和珅到蘭州時恐地方官徒事虚文有名<lb/>
　　無實嚴飭布政使王廷賛轉飭承辦各員細心查察<lb/>
　　並令添委幹員分厰督率寔力經理毋使吏役人<lb/>
　　等侵漁滋弊俾貧民均霑實惠現在逃散之人漸<lb/>
　　次歸回舖面亦逐漸開張其河州被擾居民聞已<lb/>
　　陸續歸業亦諭該司轉飭知州謝桓加意撫綏毋<lb/>
<pb n="KR2c0015_WYG_007-8b"/>
　　致失所現在調撥附近州縣糧料草束陸續運省<lb/>
　　供支各路官兵足敷兩月之用是屬有盈無絀再<lb/>
　　查副將新柱知府楊士璣先後被賊匪戕害情形<lb/>
　　及賊匪攻破河州時署都司李竒千總朱廷竒外<lb/>
　　委李九章徐烈俱被戕害署守備袁尚仁𠞰賊陣<lb/>
　　亡署知州周植自縊身死<hi>臣</hi>訪查亦屬確實<lb/>
　　阿桂又奏言王廷賛承辨軍需糧務諸事欵項繁<lb/>
　　多一時難以交代清楚且福崧現有交辦事件應<lb/>
<pb n="KR2c0015_WYG_007-9a"/>
　　請暫留經理俟稍有就緒再令起程進京均奏入<lb/>
　　報<lb/>
聞<lb/>
　　庚寅和珅由途次奏言<hi>臣</hi>於初入甘省時即聞有<lb/>
　　新教回人暗相勾結之語十七日到蘭後即宻行<lb/>
　　訪察並無確據及拏到馬復才馬應髙等訊供有<lb/>
　　唐家川等六處回民紥栰偷渡及随同蘇四十三<lb/>
　　攻打蘭城之語即面同阿桂商酌以回人從逆者<lb/>
<pb n="KR2c0015_WYG_007-9b"/>
　　俱在賊營其餘各處㪚布尚復不少若以千數兵<lb/>
　　力分頭誅𠞰勢有所難俟𠞰賊完竣後趂兵威嚴<lb/>
　　整酌派明幹大員於甘凉一帯兵丁撤歸本營之<lb/>
　　便順路一鼓擒𠞰使逆匪出其不意别無逃藪自<lb/>
　　可𠞰洗無遺至馬復才馬應髙等所供安定㑹寧<lb/>
　　一帯蘇四十三遣人求救<hi>臣</hi>等已於此等處所俱𣲖<lb/>
　　兵彈壓防範且宻加訪查各該處回人尚皆安静<lb/>
　　如常亦無勾通形跡即<hi>臣</hi>來往俱由安定㑹寧一<lb/>
<pb n="KR2c0015_WYG_007-10a"/>
　　帯經過詢知該處回人舊教新教襍處較之百姓<lb/>
　　為多<hi>臣</hi>目擊情形亦皆安静似無别項情跡馬復<lb/>
　　才等一面供詞未必非揺惑人心之計總俟拏獲<lb/>
　　蘇四十三等後此等賊人黨羽似不難迎刃而解<lb/>
　　奏入<lb/>
上命軍機大臣傳諭阿桂李侍堯曰和珅奏唐家川等<lb/>
　六處回民難以千數兵力分𠞰俟𠞰賊完竣於甘凉<lb/>
　兵丁撤回之便順路𠞰洗至安定會寧一帯俱已派<lb/>
<pb n="KR2c0015_WYG_007-10b"/>
　兵彈壓各處回民尚皆安静馬復才等一面供詞未<lb/>
　必非揺惑人心之計是以且不露端倪等語唐家川<lb/>
　等處逆回人數不少此時未便即行分𠞰所慮亦是<lb/>
　至安定㑹寧等處回民現在尚皆安静或竟係賊匪<lb/>
　令馬復才等假揑供詞以為揺惑人心之計亦未可<lb/>
　知但既有此供不可不嚴加防範且舊教新教襍居<lb/>
　一處究屬非妥此次起釁之由即因新舊教争殺而<lb/>
　起况新教即係邪教著傳諭阿桂李侍堯務須籌熟<lb/>
<pb n="KR2c0015_WYG_007-11a"/>
　妥計將新教一類使之不留餘跡以期永不滋事又<lb/>
　阿桂前奏拏獲馬應髙一犯供稱同韓八十馬正南<lb/>
　韓四個蘇六個等五人探聼安定兵丁多寡信息韓<lb/>
　八十等四犯現在曽否續獲著阿桂詳查覆奏<lb/>
　　壬辰和珅由途次奏言<hi>臣</hi>抵蘭之初即聞王廷賛<lb/>
　　於賊人圍困蘭城時將馬明心之子及婿放出與<lb/>
　　賊並與賊講和之事而又並未具奏<hi>臣</hi>原擬即行<lb/>
　　劾叅實因該司辦理一切軍需糧餉頭緒紛繁恐<lb/>
<pb n="KR2c0015_WYG_007-11b"/>
　　一時難以驟易生手擬於軍務完竣<hi>臣</hi>回京復<lb/>
命時再得據寔叅奏請<lb/>
㫖定奪再<hi>臣</hi>前拏獲賊犯訊據有近日從賊之人亦頗<lb/>
　　懊悔思欲逃走之供是以於五月初二日打仗之<lb/>
　　前一日曽派福崧同仁和馬彪令撒拉爾回人繙<lb/>
　　冩回字曉諭賊人如果能擒獻蘇四十三韓一的<lb/>
　　巴拉等首犯不但免罪而且邀<lb/>
恩等因原擬派老教回人設法賫示前往因伊等皆為<lb/>
<pb n="KR2c0015_WYG_007-12a"/>
　　賊衆熟識不敢前往是以派人潜越賊營附近一<lb/>
　　帯揷立布旗分散曉示無奈逆回等惡貫滿盈執<lb/>
　　迷不悟未能得力至<hi>臣</hi>前奏約于五月二十五日<lb/>
　　前後抵京因彼時涇州長武一帯連日陰雨山路<lb/>
　　泥濘恐行走不無濡滯自過西安以後天氣晴爽<lb/>
　　每日兼程加站晝夜遄馳今於本日已抵平定州<lb/>
　　䟎程前進約二十二日可以抵京復<lb/>
命奏入<lb/>
<pb n="KR2c0015_WYG_007-12b"/>
上命軍機大臣傳諭阿桂李侍堯曰和珅奏前此初抵<lb/>
　蘭州即聞王廷賛於賊圍困蘭州時將馬明心之子<lb/>
　及婿放出與賊並有與賊講和之事等語馬明心係<lb/>
　新教之首其在安定一帶煽惑搆衅已非一日最為<lb/>
　此案罪魁即蘇四十三擒獲就戮之後其新教餘孽<lb/>
　若不查辦浄盡尚未可稱為竣事盖此等新教即係<lb/>
　邪教所到之處最易煽惑不但内地不可容留即新<lb/>
　疆各處亦不可發遣安揷致貽後害此等即從嚴多<lb/>
<pb n="KR2c0015_WYG_007-13a"/>
　辦亦不為過所謂辟以止辟不得不如此也阿桂李<lb/>
　侍堯等如何設法料理計出萬全使新教一類根株<lb/>
　盡去永保無虞之處須斟酌妥善行之至舊教相沿<lb/>
　已乆且人又衆多自須妥為撫輯令其各安夲業伊<lb/>
　等自必益加感激於綏靖邊隅之道更為有濟又據<lb/>
　圖桑阿面奏十九日和珅帶領官兵打仗時第一排<lb/>
　係舊教土兵第二排係緑營兵丁第三排係駐防滿<lb/>
　兵其領兵官員在後督戰當賊匪下壓時舊教土兵<lb/>
<pb n="KR2c0015_WYG_007-13b"/>
　遇賊接仗不能抵禦而緑營兵即畏怯一同回走經<lb/>
　和珅將馬彪等嚴行申飭並用刀鞭砍打方始立定<lb/>
　等語緑營兵如此恇怯無能寔為可恨甘凉兵力向<lb/>
　來尚稱可用何以近日竟廢弛如此則他處可知若<lb/>
　不實力整齊營務尚可問乎至福崧現已調任甘肅<lb/>
　藩司接印任事王廷賛交代後即可令其起程來京<lb/>
　毋再遲滯<lb/>
　　癸巳阿桂奏言數日以來有自賊營滚溝脫囬老<lb/>
<pb n="KR2c0015_WYG_007-14a"/>
　　教土兵一名漢回四名詳加訊問俱稱賊匪於初<lb/>
　　二日打仗被戮甚多神情惶懼終日刨挖溝壕安<lb/>
　　立卡柵防守甚宻<hi>臣</hi>與海蘭察額森特明亮公同<lb/>
　　商酌若俟兵力齊全再圖攻𠞰為日尚逺不如派<lb/>
　　兵仍由舊路進攻若有可乘之机即直壓賊營設<lb/>
　　或賊匪仍為我兵所誘出壕抗拒亦可痛加殱戮<lb/>
　　並可觀賊人出入抵禦路徑為他日一舉擒滅之<lb/>
　　計因於十三日派海蘭察額森特明亮帯領奮勇<lb/>
<pb n="KR2c0015_WYG_007-14b"/>
　　滿漢官兵及老教土兵由龍尾山過溝上華林山<lb/>
　　派伍彌㤗莽古賚等率領滿漢官兵佔住龍尾山<lb/>
　　梁接應堵截海蘭察等過溝先令老教土兵上前<lb/>
　　誘賊伊等暫駐墈邉待其出壕即行截勦賊匪狡猾<lb/>
　　異常惟蔵匿溝壕放鎗抵禦終不敢出壕迎敵<lb/>
　　自寅至未併力支持我兵若令深入於制勝機宜<lb/>
　　尚無把握因將官兵徐徐撤回佯示賊人以我兵<lb/>
　　形勢不過如此既可堅其死守之心而於他路防<lb/>
<pb n="KR2c0015_WYG_007-15a"/>
　　備必懈一俟屯練兵到即可添派兩路健兵從華<lb/>
　　林山之西面後面突前進攻賊人四顧不暇方能<lb/>
　　一舉殱滅查此次打仗賊匪為鎗礟擊斃者二三<lb/>
　　十名土兵受傷陣亡者共有數名又華林山之北<lb/>
　　有髙樓一座向為賊人窟穴於進攻之路有碍且<lb/>
　　下臨直磡深至數丈官兵不能越過<hi>臣</hi>預派土司<lb/>
　　楊宗業畨兵數名藏伏溝内乘賊匪在前抵禦時<lb/>
　　奮力爬上放火燒燬賊人愈加惶懼而於他日進<lb/>
<pb n="KR2c0015_WYG_007-15b"/>
　　兵甚有禆益業將該土司酌量奬賞<lb/>
　　同日阿桂又奏言賊匪自初二日創敗以後愈形<lb/>
　　惶懼將所踞華林山四面溝壕更加刨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寛深止<lb/>
　　留向南小路一條盡力抵禦為死守之計我兵非<lb/>
　　不能過去但現在簡選之奮勇滿漢兵僅能直前<lb/>
　　對敵若令深入賊營恐難得利不能不稍俟兵力<lb/>
　　齊全一齊殱滅現在阿拉山王羅卜藏多爾濟及<lb/>
　　伊子旺親班巴爾等帯領該處兵於十三日到蘭<lb/>
<pb n="KR2c0015_WYG_007-16a"/>
　　川省屯練亦據文綬咨稱於五月初六日起程飭<lb/>
　　令沿途迅速行走<hi>臣</hi>又接次迎催約計二十内外<lb/>
　　可抵蘭州此項兵齊即可尅期了事惟是賊匪不<lb/>
　　過千餘而辨理如是之費手實非<hi>臣</hi>意料所及至<lb/>
　　蘭州城外四面皆山西闗外𦂳接賊營並無隙地<lb/>
　　惟東闗外稍覺平坦可以劄營又距賊營較逺聲<lb/>
　　勢不能呼應民心更覺驚惶是以<hi>臣</hi>等入城居住<lb/>
　　<hi>臣</hi>等目擊情形不得不通融辨理斷不敢當此勦<lb/>
<pb n="KR2c0015_WYG_007-16b"/>
　　賊𦂳急之時尚欲辭勞就逸也至洪濟橋唐家川<lb/>
　　等處回民素與馬明心蘇四十三潜通膽敢札栰<lb/>
　　偷渡賊匪寔為罪大惡極現經該處民人首告指<lb/>
　　拏及兵役陸續拏獲賊黨七十餘名婦女㓜孩數<lb/>
　　十口<hi>臣</hi>已飛飭分起提解到省嚴審通同謀逆各<lb/>
　　確情將要犯派員解京其附從各犯俱即正法以彰<lb/>
　　國憲如通同附送未經就獲者尚多仍於𠞰賊事<lb/>
　　平後派兵前往痛加懲治以儆兇頑所有拏獲之<lb/>
<pb n="KR2c0015_WYG_007-17a"/>
　　馬復才馬丁加蘇二個馬應髙四犯除馬應髙患<lb/>
　　病甚重恐逃顯戮業經正法梟示外其馬復才等<lb/>
　　三犯即遵<lb/>
㫖派員先行解京至循化㕔等處從前挐獲各犯内蘇<lb/>
　　五個馬八十三二名據該㕔禀報因傷監斃戮屍<lb/>
　　其餘各犯前因賊匪逼近蘭城未便提解<hi>臣</hi>阿桂<lb/>
　　等抵蘭後已飛飭各該屬妥速解省俟解到時即<lb/>
　　行詳細審明分别解京正法此外現在拏獲監禁<lb/>
<pb n="KR2c0015_WYG_007-17b"/>
　　人犯甚多並經行知該各地方官訊供明確亦即<lb/>
　　照此辦理均奏入<lb/>
上命軍機大臣傳諭阿桂李侍堯曰阿桂奏十三日派<lb/>
　兵誘賊出拒賊仍藏匿不出擬俟屯練兵到添派兩<lb/>
　路健兵一舉殱滅等因用兵機宜設卡安營自應與<lb/>
　賊逼近形勢方能聫絡今賊在城西而大營轉逺在<lb/>
　城東中隔一城安能遥為照應今詳閲奏進圖説方<lb/>
　得洞悉形勢從前城東安營之處究屬錯悮阿桂等<lb/>
<pb n="KR2c0015_WYG_007-18a"/>
　到後住居城内轉覺與賊營相近且可安城中百姓<lb/>
　之心而前此伍彌㤗仁和馬彪等之安營錯悮阿桂<lb/>
　自必見及亦因成事不説耳至為賊札栰過渡之犯<lb/>
　及蘭州西南兩闗廂並河州回民從逆者均屬亂民<lb/>
　當概行𠞰洗馬明心家屬例應縁坐者亦當即行查<lb/>
　辦毋使兔脱至解京賊匪除現行起解外止須將蘇<lb/>
　四十三及黨惡要犯數人解送其餘即於該處正法<lb/>
　以免疎虞至此案辦理闗鍵現在總以帮扶舊教滅<lb/>
<pb n="KR2c0015_WYG_007-18b"/>
　除新敎為詞明白曉諭以安舊教囘衆之心阿桂李<lb/>
　侍堯妥協經理<lb/>
　　同日阿桂又奏言查分路防守之洮河起台堡老<lb/>
　　鴉闗巴煖營四處俱係零星隘口業於洪濟橋沙<lb/>
　　泥站總路安設重兵不能越過此四處若使賊人<lb/>
　　結夥逃竄現在已有馬兵可以追殺若不過四散<lb/>
　　潜逸即現在各處所安之兵數足敷堵截毋虞逆<lb/>
　　匪逺颺奏入報<lb/>
<pb n="KR2c0015_WYG_007-19a"/>
聞<lb/>
　　同日王廷贊奏言<hi>臣</hi>歴官甘省三十餘年屢䝉<lb/>
皇上格外<lb/>
天恩不次擢用洊厯藩司任重才庸涓埃未報今於撒<lb/>
　　拉爾逆回不法一案乃以守城㣲勞復䝉<lb/>
聖主叠沛<lb/>
殊恩邀榮非分現在用兵之際需用浩繁<hi>臣</hi>情願將厯<lb/>
　　年積存㢘俸銀四萬両繳貯甘省藩庫以資兵餉<lb/>
<pb n="KR2c0015_WYG_007-19b"/>
　　奏入報<lb/>
聞<lb/>
　　甲午<lb/>
上命軍機大臣傳諭阿桂李侍堯曰和珅到京復命面<lb/>
　詢一切所有現辦𠞰賊情形已畧悉大概阿桂在彼<lb/>
　自能料理妥恊至前此詢問圖桑阿據稱馬彪年嵗<lb/>
　已老今又詢之和珅據稱馬彪雖年老而人尚壯健<lb/>
　且厯練戎行此次亦尚出力至仁和辦事光景及熟<lb/>
<pb n="KR2c0015_WYG_007-20a"/>
　悉營伍之處似尚不如馬彪且仁和初到蘭州時在<lb/>
　金城闗遥為放礟和珅到後察看該處距賊營約有<lb/>
　數里中隔黄河又安能以礮擊賊轉恐賊人由山路<lb/>
　繞至金城闗搶奪礟位因令將礟撤回省城等語看<lb/>
　此一節仁和之辦事不得窽要可以類推且伊係本<lb/>
　省提督更非馬彪之由西安赴甘協𠞰者可比似此<lb/>
　不知事體恐難得利因思明亮於統兵打仗之事究<lb/>
　為可恃和珅亦奏其勇往出力朕意或將仁和與明<lb/>
<pb n="KR2c0015_WYG_007-20b"/>
　亮對調但川省地方亦屬𦂳要是否仁和尚可勝任<lb/>
　著傳諭阿桂秉公據寔具奏候朕再行酌定又㨿和<lb/>
　珅奏賊人以打牲為業夲有火藥鳥鎗至攻破河州<lb/>
　後所搶火藥又多是以現尚未缺乏且施放轉較官<lb/>
　兵有凖等語賊匪所得火藥雖係在河州搶掠者居<lb/>
　多但其平日何因得有鳥鎗火藥打牲此皆地方官<lb/>
　查禁不力所致而緑營兵轉不如其純熟寔屬不成<lb/>
　事體著傳諭阿桂李侍堯將嗣後如何設法查禁不<lb/>
<pb n="KR2c0015_WYG_007-21a"/>
　使畨回復能購備配合火藥一併入於善後事宜案<lb/>
　内妥議具奏再甘省兵數向因節次移駐新疆眷兵<lb/>
　未經補額以致各處存營兵少此次賊匪起事不能<lb/>
　尅期調集前已有㫖令阿桂李侍堯於善後事宜案<lb/>
　内酌議添兵數千今據和珅面奏情形將來竟須多<lb/>
　為添駐方足以壯聲勢而靖地方傳諭阿桂李侍堯<lb/>
　即查明前後移駐眷兵共計若干即照數補額並令<lb/>
　時加訓練務使盡成勁旅至西安提督向夲駐劄甘<lb/>
<pb n="KR2c0015_WYG_007-21b"/>
　肅固原州後固原改駐總兵而提督移于西安駐劄<lb/>
　管轄甘肅營務今據和珅奏固原州地方𦂳要似仍<lb/>
　應駐劄提督而以固原鎮總兵移駐河州其河州恊<lb/>
　副將請於安定或㑹寧駐劄方足以資控制彈壓至西<lb/>
　安已有將軍都統似可無須再駐提督等語此事並<lb/>
　著阿桂李侍堯於善後事宜案内一併詳悉妥議具<lb/>
　奏<lb/>
　　乙未<lb/>
<pb n="KR2c0015_WYG_007-22a"/>
上命軍機大臣傳諭阿桂李侍堯曰此案用舊教而除<lb/>
　新教最為吃𦂳闗鍵盖舊教相沿已久回人等耳濡目<lb/>
　染習慣性成今欲去之勢有不可譬如僧道未常非<lb/>
　異端亦勢不能盡使為民也而新教則如白蓮等邪<lb/>
　教平日雖亦拜佛念經而惑衆滋事其名目斷不可<lb/>
　留將來辦理之法首先分别新舊名色即其中有已<lb/>
　歸新教而仍自認為舊教者是尚知畏罪避禍查辦<lb/>
　時亦只可因其避就量與生路所謂法外之仁不得<lb/>
<pb n="KR2c0015_WYG_007-22b"/>
　不網開一面也至逆犯等家屬將來俱應問擬縁坐<lb/>
　前經降㫖即速發往伊犂之厄魯特索倫察哈爾等<lb/>
　兵丁為奴但思此處縁坐之犯既非善類新疆地方<lb/>
　亦不可不妨其復行煽誘莫若改發雲貴等省極邉<lb/>
　烟瘴之地較為得宜着傳諭阿桂李侍堯於完案時<lb/>
　遵照辦理再閲圖内賊營迤西一帯缺兵把守山路<lb/>
　叢雜將來𠞰捕賊匪於勢窮力蹙時或致竄逸藏匿<lb/>
　不但得以倖逃顯戮並恐事定後又復潜出惑衆均<lb/>
<pb n="KR2c0015_WYG_007-23a"/>
　未可知且聞賊人有將來事急欲投黄河之供或竟<lb/>
　自焚自戕皆所不免總之阿桂等若能生擒首犯固<lb/>
　為盡善即或一時不能生獲而查檢首惡屍身舊教<lb/>
　回人俱能認識如王倫之自行燒斃確屍可認亦未<lb/>
　嘗不可了事斷不可拘泥必欲生擒之見轉致賊人<lb/>
　乘間逃逸阿桂等於𠞰滅賊匪時尤當相機辦理毋<lb/>
　使一名漏綱再和珅奏陜西毘連四省形勢最為扼<lb/>
　要而現在西安駐防滿兵未免稍单且詢之伍彌泰<lb/>
<pb n="KR2c0015_WYG_007-23b"/>
　據稱現有從前裁缺兵房空閒甚多若添撥駐防兵<lb/>
　數千亦易安揷等語阿桂於辦理善事後宜亦即將<lb/>
　西安應添駐滿兵若干之處㑹同該將軍悉心籌酌<lb/>
　奏請派往<lb/>
　　丙申<lb/>
上命軍機大臣傳諭阿桂李侍堯曰前王廷賛有奏繳<lb/>
　積存㢘俸銀四萬両以資兵餉一摺因思王廷賛僅<lb/>
　任甘省藩司何以家計充裕甘省地方本為瘠薄而<lb/>
<pb n="KR2c0015_WYG_007-24a"/>
　藩司何以僉稱美缺若云有營私貪黷之事何以王<lb/>
　廷賛在任多年並無聲名不好之處即從前王亶望<lb/>
　在甘省藩司任内亦未必竟敢勒索屬員以肥已槖<lb/>
　但王亶望於捐辦淅省海塘工程案内竟捐銀至五<lb/>
　十萬両之多伊在浙未乆其坐擁厚貲當即在甘省<lb/>
　任内所得因思甘肅收捐監糧其中必有私收折色<lb/>
　多得平餘情弊且聞向來監糧係各州縣分收而近<lb/>
　來則全歸省城即使折色多得平餘而在部報捐者<lb/>
<pb n="KR2c0015_WYG_007-24b"/>
　亦未嘗不收盈餘若甘省所收平餘較多則捐監者<lb/>
　自不樂從何又紛紛向甘肅逺省捐監並稱較部捐<lb/>
　便宜其故實不可解若云該省監糧是係收納本色<lb/>
　而夲色又如何多得盈餘其中情節總未能深悉著<lb/>
　傳諭阿桂李侍堯即將王廷賛因何家道充餘是否<lb/>
　即於捐監一事有染指情弊或另有巧取之處嚴宻<lb/>
　訪察據寔覆奏不可稍渉瞻徇<lb/>
　　　<hi>臣</hi>等謹案甘省収捐監糓原為邊疆積貯遇有歉<lb/>
<pb n="KR2c0015_WYG_007-25a"/>
　　　收可以賑濟貧民無需撥帑如果實收實發經<lb/>
　　　理得宜於民生自有禆益乃為大吏者竟敢上<lb/>
　　　下通同違例折收銀兩減價多捐虛報糓數甚<lb/>
　　　至揑稱灾賑侵欺飽槖其殃民骫法恣意侵冐<lb/>
　　　竟成牢不可破之勢我<lb/>
皇上聖明洞察以甘省地本瘠薄而王亶望等何以各<lb/>
　　　擁厚貲所有私收折色諸弊當未經敗露之先<lb/>
睿慮所及已一一炳燭無遺<hi>臣</hi>阿桂等凛遵<lb/>
<pb n="KR2c0015_WYG_007-25b"/>
指示悉心確察遂使厯年積弊一旦破除從此吏治肅<lb/>
　　　清民沾實恵<lb/>
聖天子坐照如神彼貪蠧隐私實無纎毫之能遁也已<lb/>
　<lb/>
　<lb/>
　<lb/>
　<lb/>
欽定蘭州紀畧卷七<lb/>
</p>
<p>
</p>
  </div>
</body>
</text>
</TEI>
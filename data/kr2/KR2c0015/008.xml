<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0015_WYG_008-1a"/>
欽定四庫全書<lb/>
欽定蘭州紀畧卷八<lb/>
　　戊戌阿桂奏言官兵自十三日與賊接仗後夲欲<lb/>
　　俟屯練兵到四路進攻以期一舉殱滅惟是賊匪<lb/>
　　勢雖窮蹙佯作䲭張竟敢於十四日下華林山至<lb/>
　　舊教土兵安卡處滋擾及海蘭察額森特明亮等<lb/>
　　帶馬兵數十名馳至山坳土兵知有倚恃翻身趕<lb/>
　　殺數人賊始竄歸窟穴其狡譎寔屬可惡且接文<lb/>
<pb n="KR2c0015_WYG_008-1b"/>
　　綬來咨頭二起屯練於五月初六初八等日自維<lb/>
　　州起程于二十五六方抵蘭州等語<hi>臣</hi>等再四籌<lb/>
　　酌於十八日派海蘭察同那木扎彰靄明山阿蘭<lb/>
　　保阿拉山公多爾濟色布坦帶領侍衛章京阿拉<lb/>
　　山馬兵由龍尾山過溝繞至華林山西南潜行埋<lb/>
　　伏額森特明亮同泰斐英阿福寧阿爾都哈當阿<lb/>
　　等步行帶領滿漢奮勇兵分為三路在水磨溝内<lb/>
　　埋伏派舒亮帶領土司楊宗業畨兵在華林山後<lb/>
<pb n="KR2c0015_WYG_008-2a"/>
　　埋伏伍彌泰莾古賚旺親班巴爾烏爾圖納遜仁<lb/>
　　和馬彪三徳等仍率領滿漢官兵佔龍尾山梁接<lb/>
　　應堵截<hi>臣</hi>阿桂<hi>臣</hi>李侍堯在後督率䇿應於是日<lb/>
　　寅刻先令老教土兵由華林山前撲壓賊營賊於<lb/>
　　溝壕之外安設卡柵數重放鎗抵禦土兵時前時<lb/>
　　却至巳刻佯作敗退之狀果有賊數百人出壕追<lb/>
　　壓海蘭察等帶領侍衛章京由溝中奮勇衝出截<lb/>
　　為兩斷馬上鎗箭齊發阿拉善兵用長矛隨後刺<lb/>
<pb n="KR2c0015_WYG_008-2b"/>
　　殺其被截之賊殱戮殆盡而未被截住之賊稍退<lb/>
　　復囘與我兵一處擾殺及被殱甚多始竄歸卡柵<lb/>
　　在溝壕内潜藏放鎗抵禦維時明亮等亦從溝内<lb/>
　　覓路上撲無如崖磡陡峻賊人先已預防鎗勢甚<lb/>
　　急不能立即砍營而入直至未時我兵雖屢次前<lb/>
　　撲賊終藏匿不出因將官兵徐徐撤囘查此次除<lb/>
　　鎗炮擊死賊人不計外約殺賊六七十名侍衛哲<lb/>
　　森保放鎗打死騎馬賊目<hi>臣</hi>等恐賊匪計圖竄逸<lb/>
<pb n="KR2c0015_WYG_008-3a"/>
　　連夜派精細之人於賊營左近偵察並預行派定<lb/>
　　官兵一有信息海蘭察等立即帶兵馳追本日早<lb/>
　　據報賊營尚無動作此次侍衛内哲森保珠爾杭<lb/>
　　阿阿禪保克臣保及守備馬得俱帶有鎗箭等傷<lb/>
　　尚無妨碍<lb/>
　　同日阿桂李侍堯又奏言甘肅一省寔因地廣兵<lb/>
　　單以致奸人暗生覬覦釀成事端若能多添官兵<lb/>
　　數千時常操演寔為思患預防之計其應於何處<lb/>
<pb n="KR2c0015_WYG_008-3b"/>
　　添駐及循化㕔是否另須大貟彈壓之處俟剿賊<lb/>
　　完竣<hi>臣</hi>等於善後事宜案内悉心籌畫經理另行<lb/>
　　妥議具奏均奏入<lb/>
上命軍機大臣傳諭阿桂李侍尭曰本日阿桂奏剿賊<lb/>
　情形一摺賊匪勢已窮蹙尚敢潜出滋擾寔為可恨<lb/>
　看此光景賊人自知指日就擒衆心渙散意圖分路<lb/>
　竄逸恐官兵防守嚴密是以先行下山滋擾故為䲭<lb/>
　張行徑以便事勢窮蹙之際從後路竄出即從前有<lb/>
<pb n="KR2c0015_WYG_008-4a"/>
　事急欲投黄河自盡及設誓死守之供恐亦係虚言<lb/>
　散布使我兵不行准偹便可乗間脫逃此則阿桂等<lb/>
　最應留心稽查者前閱進到圖内賊營迤西一帶山<lb/>
　勢重疊恐其中小路甚多而所安設官兵尚未能十<lb/>
　分嚴宻使賊匪即從該處乘馬衝逸練營官兵未必<lb/>
　能悉力堵禦若改换衣㡌分散潜逃又恐捜捕不能<lb/>
　浄盡惟在先事預防使一名不致漏網為要至賊人<lb/>
　雖已露待斃情形但亦不可輕視即川省屯練兵二<lb/>
<pb n="KR2c0015_WYG_008-4b"/>
　十五六等日到蘭為期已近然尤宜持重整頓兵力<lb/>
　使一鼓盡殱方為妥善再此次侍衛哲森保趕殺賊<lb/>
　匪頭目勇往可嘉且又受有鎗傷著阿桂查明該侍<lb/>
　衛現係何等職銜即奏明加一等陞用以示奬勵其<lb/>
　餘受傷各員並著逐一照例奬賞至添設官兵一事<lb/>
　亦據和珅面奏數千尚屬不敷即添至一二萬亦無<lb/>
　不可現已交部查辦矣<lb/>
　　同日阿桂又奏言賊匪佔匿山梁雖屬崖磡陡峻<lb/>
<pb n="KR2c0015_WYG_008-5a"/>
　　其地勢較兩金川實大相懸絶誠如<lb/>
聖諭豈有金川能進兵而此處賊匪反不能剿捕之理<lb/>
　　惟是現在簡選之滿漢官兵尚非殺賊好手不得<lb/>
　　不稍俟屯練兵到四路齊進以期一舉殄滅至我<lb/>
　　兵數次攻剿俱下龍尾山過水磨溝上華林山方<lb/>
　　能直壓賊營山徑路窄止容一人一騎魚貫上下<lb/>
　　賊於溝墈兩旁及壕内施放鳥鎗皆可暗傷官兵<lb/>
　　是以未能即時剿滅又華林山前我兵打仗處所<lb/>
<pb n="KR2c0015_WYG_008-5b"/>
　　並無水泉其華林山後賊人佔匿之處下臨黄河<lb/>
　　汲取甚便<hi>臣</hi>初到蘭州時即與海蘭察等籌計欲<lb/>
　　分兵佔守杜其飲汲之源則不數日間賊即不戰<lb/>
　　自亂但華林山後河岸甚窄既不能駐劄多兵且<lb/>
　　賊人居髙臨下鎗石兼施我兵難以存住若在對<lb/>
　　河放鎗勢不能及是以止可多派兵丁在隔崖嚴<lb/>
　　宻堵截而不能斷其水道坐令困斃奏入報<lb/>
聞<lb/>
<pb n="KR2c0015_WYG_008-6a"/>
　　閏五月癸夘阿桂李侍堯奏言查蘇四十三等逞<lb/>
　　兇肆逆其撒拉爾各莊新教逆囘起事者皆其死<lb/>
　　党其搶佔河州圍逼省城自知罪大惡極無可解<lb/>
　　免即洪濟橋唐家川等六處党惡從逆隨至蘭州<lb/>
　　者亦自知罪在不赦是以立誓死守難于解散<hi>臣</hi>
　　阿桂與和珅於五月初間亦曽令撒拉爾舊教囘<lb/>
　　人繙寫囘字曉諭脅從賊党令其擒獻賊首尚可<lb/>
　　免死於賊營附近一帶挿立布旗分散曉示亦如<lb/>
<pb n="KR2c0015_WYG_008-6b"/>
　　治病偏方姑為嘗試今奉<lb/>
諭㫖<hi>臣</hi>等復派令舊教撒拉爾囘人前往賊卡相近處<lb/>
　　大聲曉諭以現在天兵齊集帶兵將軍等從前曽<lb/>
　　經掃蕩西路囘城數十處爾等不過數百人據彈<lb/>
　　丸之地何難立時剿除所以數日内不即進攻者<lb/>
　　因仰體<lb/>
大皇帝好生之心不忍爾等脅從諸人同受剿戮若能<lb/>
　　得賊首及大頭目擒獻尚可不至於死如再執迷<lb/>
<pb n="KR2c0015_WYG_008-7a"/>
　　大兵一進不分首從俱行剿洗諭畢賊匪頭目拍<lb/>
　　掌聲喊似不欲其党羽聽聞老教囘人復行宣諭<lb/>
　　一次賊党有懇求寫字散給者此雖欲生致首逆<lb/>
　　之一法總不若俟屯練兵到四路進攻一舉剿滅<lb/>
　　無餘方足以奮兵威而揚士氣至保安四屯土兵<lb/>
　　及鐵部畨兵已陸續調到數百名看來亦不及屯<lb/>
　　練降畨逺甚此等土兵即係畨人向屬土司與撒<lb/>
　　拉爾逆囘種類各别保安四屯在循化附近其鐵<lb/>
<pb n="KR2c0015_WYG_008-7b"/>
　　部畨兵屬洮州土司楊宗業該土司現派頭人帶<lb/>
　　兵打仗最為恭順惟鐵部與松潘接壤程站亦遥<lb/>
　　一時不能到齊其未起身者業已停其調撥所有<lb/>
　　該二處土兵與逆賊差往求援之安定㑹寧及為<lb/>
　　賊紥栰過渡之唐家川六處囘民相去遥逺並非<lb/>
　　同教<lb/>
　　同日阿桂李侍堯又奏言查賊匪肆逆以來循化<lb/>
　　河州等處及各州縣陸續擒獲黨惡要犯並附從<lb/>
<pb n="KR2c0015_WYG_008-8a"/>
　　賊犯又搜拏逆賊家屬共七百餘名口除因傷身<lb/>
　　故及在監病斃外尚有六百餘名<hi>臣</hi>阿桂到蘭州<lb/>
　　後即飛飭各州縣將已經赴解各犯分起管解到<lb/>
　　省派員㑹同按察使福寧嚴審通同謀逆各確情<lb/>
　　將要犯派員解京其無闗𦂳要各犯審明後即行<lb/>
　　正法至循化河州西寧各處監禁逆犯尚多<hi>臣</hi>等<lb/>
　　核其供詞内情節𦂳要者提省審辦其餘從賊各<lb/>
　　犯即檄飭該州縣㑹同營員監視正法將來擒獲<lb/>
<pb n="KR2c0015_WYG_008-8b"/>
　　首逆蘇四十三並為逆匪出力主謀之大頭目等<lb/>
　　即派員解京訊問其隨同抗拒及為賊脅逼甘心<lb/>
　　從賊者拏獲審明後亦即予駢誅以昭國憲至現<lb/>
　　在各處監禁之家屬婦女幼孩數百口統俟剿賊<lb/>
　　完竣遵<lb/>
㫖就近發往伊犁賞給厄魯特索倫察哈爾等兵丁為<lb/>
　　奴以省長途解送之煩<lb/>
　　同日阿桂李侍堯又奏言<hi>臣</hi>等遵<lb/>
<pb n="KR2c0015_WYG_008-9a"/>
㫖詢問王廷贊據稱三月二十七日午刻賊衆聚集西<lb/>
　　城門下索討馬明心見面稱係伊教主等語因問<lb/>
　　馬明心經總督宻飭安定縣知縣黄道煚拏解來<lb/>
　　省廷贊隨令臯蘭縣知縣蔣重熹宻喚馬明心上<lb/>
　　城前赴垜口賊衆一見皆跪呼經主知其為案内<lb/>
　　起事首犯無疑廷贊正欲交臯蘭縣嚴加看守而<lb/>
　　賊衆因不將馬明心放給大肆猖獗將月城門燒<lb/>
　　燬彼時有二人隨從馬明心上城問係隨來服侍<lb/>
<pb n="KR2c0015_WYG_008-9b"/>
　　之人廷贊欲令馬明心寫字止賊諭以靜候禀明<lb/>
　　總督批辦馬明心以不能書寫不肯寄字欲令在<lb/>
　　旁二人前去告知其時賊勢兇惡已進逼大城門<lb/>
　　下冀可暫緩賊勢是以即將二人縋下城去賊匪<lb/>
　　並未依從益加攻撲廷贊一面宻囑臯蘭縣速將<lb/>
　　馬明心正法一面督率兵民盡力施放鎗石並架<lb/>
　　礮轟斃多人賊始敗退此在城文武官弁所共見<lb/>
　　者但以倉猝之際未能詳細陳奏實係王廷贊之<lb/>
<pb n="KR2c0015_WYG_008-10a"/>
　　罪只求<lb/>
皇上從重懲治等語再<hi>臣</hi>到蘭州後即聞王廷贊有將<lb/>
　　馬明心之子及壻放令出城予賊之語未及查訪<lb/>
　　確實嗣後宻飭安定縣黄道煚詳查稟覆據稱馬<lb/>
　　明心從前解省時跟隨之人一係表姪張懐徳隴<lb/>
　　西縣囘民一係表姪婿張漢安定縣囘民在省一<lb/>
　　同管押看守該犯之子並未隨同赴省等語合並<lb/>
　　聲明均奏入<lb/>
<pb n="KR2c0015_WYG_008-10b"/>
上命軍機大臣諭阿桂李侍堯曰閲阿桂等奏到供單<lb/>
　内據買成伏供有賊人因西寧糧草最多令其前往<lb/>
　探聽虚實之語賊匪自知計窮垂斃必思挺而走險<lb/>
　乗間竄逸斷不肯束手就縳西寧一帶山多地曠兼<lb/>
　糧草富足尤不可不加意防範若賊人乗機結隊奪<lb/>
　路衝逸尤屬不成事體著傳諭阿桂等逆匪首犯若<lb/>
　能設法生擒固為盡善倘一時不能擒獲即被鎗炮<lb/>
　殱斃甚或自焚自戕得有確屍亦可完事斷不可令<lb/>
<pb n="KR2c0015_WYG_008-11a"/>
　其乗機兎脱以致别滋事端又阿桂等前奏賊人所<lb/>
　掠糧草僅能支給月餘今又閲數旬自已匱竭賊人<lb/>
　又從何處得有接濟恐仍有潜出搶掠及附近匪徒<lb/>
　暗為運送之事著阿桂等嚴宻防捕毋使暗中接濟<lb/>
　得以茍延殘喘至逆犯家屬將来辦理時其婦女幼<lb/>
　孩不可合為一處所有婦女仍發厄魯特等處為奴<lb/>
　其男丁雖幼孩改發雲貴烟瘴地方著阿桂等于剿<lb/>
　賊完峻後分别遵照辦理又阿桂等另摺奏詢據王<lb/>
<pb n="KR2c0015_WYG_008-11b"/>
　廷贊稱賊人索討馬明心時王廷贊令馬明心寫字<lb/>
　止賊馬明心欲令在旁二人前去告知退散王廷贊<lb/>
　隨差此二人縋城前往送信暫緩賊勢等語王廷贊<lb/>
　夲係文職或因一時賊勢猖獗計無所施將此二人<lb/>
　放出為一時緩兵之計尚近情理今據稱因聽馬明<lb/>
　心之言始將二人縋城前往殊為巧辯不實俟挐獲<lb/>
　該二犯時阿桂等當嚴行詰訊徹底跟究毋得顢頇<lb/>
　了事<lb/>
<pb n="KR2c0015_WYG_008-12a"/>
　　同日阿桂李侍堯又奏言查唐家川即在洪濟橋<lb/>
　　該處囘民多從蘇四十三等新教潛通交結並敢<lb/>
　　紥栰偷渡賊匪前經老教囘民首告共拏獲賊黨<lb/>
　　七十餘名在河州監禁<hi>臣</hi>核其所供情節將𦂳要<lb/>
　　人犯提省審辦餘于該處正法者現有三四十名<lb/>
　　是唐家川逆党除隨同賊首佔據山梁外其在原<lb/>
　　處居住俱係拏獲正法即有餘孽亦屬無多俟剿<lb/>
　　賊完竣趂兵威嚴整之時派明幹大員帶兵前往<lb/>
<pb n="KR2c0015_WYG_008-12b"/>
　　無難查辦至所拏賊犯馬復才係在白塔山溝為<lb/>
　　守卡兵民挐獲已派員解京馬應髙一犯係安定<lb/>
　　縣知縣黄道煚拏獲已因病重正法至舊教新教<lb/>
　　雜居一處之故縁伊等所念囘經本同不過有小<lb/>
　　聲大聲之異地方官無從辨别且有父子兄弟而<lb/>
　　各分新舊教者惟因兩教互相讐殺是以起衅滋<lb/>
　　事亦幸其兩教彼此結怨是以新教逆回易于拏<lb/>
　　獲無處竄颺經此畨懲創之後回民㫁不敢復習<lb/>
<pb n="KR2c0015_WYG_008-13a"/>
　　新教趂此立法嚴禁自可斷絶新教名目俟<hi>臣</hi>等<lb/>
　　于辦理善後事宜案内妥計熟籌設法革除以為<lb/>
　　永逺安輯之計其馬應髙供出同夥之韓八十等<lb/>
　　四人<hi>臣</hi>阿桂於該縣禀報挐獲馬應髙時即飛飭<lb/>
　　該縣添派兵役速往内官營一帶山溝搜捕嗣據<lb/>
　　該縣稟稱各處捜查並無踪跡是馬應髙供詞不<lb/>
　　可盡信所有韓八十等四名仍令各處嚴緝務獲<lb/>
　　並俟拏獲正賊再行審究奏入報<lb/>
<pb n="KR2c0015_WYG_008-13b"/>
聞<lb/>
　　同日阿桂李侍堯又奏言<hi>臣</hi>等欽奉<lb/>
諭㫖查甘省收捐監榖有無弊竇及應否停止之處據<lb/>
　　實奏聞等因仰見<lb/>
皇上坐照如神無微不燭查甘肅收捐監糧事例于乾<lb/>
　　隆三十一年奉<lb/>
㫖以漸收折色者多於積貯實政無裨<lb/>
特勅停止嗣于三十七年調任總督文綬<lb/>
<pb n="KR2c0015_WYG_008-14a"/>
　奏稱新疆烏魯木齊一帶屯政日興年榖順成産糧<lb/>
　　既多而往彼販運者甚少若非預籌收貯不免有<lb/>
　　榖賤傷農之慮請照舊例准各省商賈士民報捐<lb/>
　　監糧以裕積儲經户部覆准奉<lb/>
㫖允行而三十九年原任總督勒爾謹即<lb/>
　奏請甘省各處仍復捐監舊例以省撥帑之煩亦經<lb/>
　　部覆准行在案此甘省捐監其停止之故寔因杜<lb/>
　　絶弊源其停而復開則欲藉捐輸而資裒益也<hi>臣</hi>
<pb n="KR2c0015_WYG_008-14b"/>
　　等伏思捐監一事如果地方大吏經理妥善原于<lb/>
　　帑項倉儲均屬有益若辦理不善則收捐既為利<lb/>
　　藪稽察亦屬虚文包攬之徒得以因縁為奸而貪<lb/>
　　墨之吏並且從而染指非惟有名無寔甚至百弊<lb/>
　　叢生<hi>臣</hi>阿桂自到蘭州留心體察從前所謂折色<lb/>
　　包捐諸弊寔難保其必無至<hi>臣</hi>李侍堯䝉<lb/>
恩授以陜甘總督重任監糧一事通省利弊攸闗何敢<lb/>
　　不寔心查辦惟是甘省幅員寥濶各州縣寔貯常<lb/>
<pb n="KR2c0015_WYG_008-15a"/>
　　平倉糧監糧共二百五十餘萬石未必如數無虧<lb/>
　　非半年數月盤察難周而事闗通省官吏亦不得<lb/>
　　不慎重圖維俟<hi>臣</hi>等悉心體訪有無弊竇虧缺於<lb/>
　　<hi>臣</hi>阿桂起身前再行據寔具奏奏入報<lb/>
聞<lb/>
　　同日<lb/>
上諭内閣曰本日大學士九卿等㑹奏定擬勒爾謹情<lb/>
　罪一案勒爾謹于逆囘爭立新教從未奏聞辦理以<lb/>
<pb n="KR2c0015_WYG_008-15b"/>
　致養癰貽患又不能相度機宜速行剿滅擬以斬決<lb/>
　自屬罪所應得但其平日居官尚無貪黷枉法欵蹟<lb/>
　即辦理此案含糊觀望坐失事機寔伊庸弱無能所<lb/>
　致而朕委以封疆重任不及早覺察易置寔不能不<lb/>
　引為已過勒爾謹著從寛改為應斬監候秋後處決<lb/>
　　　<hi>臣</hi>等謹按封疆大臣職司鎮守無事則弭亂未<lb/>
　　　形有事即相機速辦若起釁之初既不能預杜<lb/>
　　　禍源及致養癰貽患又復觀望遷延束手無措<lb/>
<pb n="KR2c0015_WYG_008-16a"/>
　　　如勒爾謹之貽誤地方自應按律定罪明正刑<lb/>
　　章乃䝉<lb/>
聖慈曲諒猶以此案僨事寔由庸弱無能所致且平日<lb/>
　　　未有貪婪贓欵權其重輕改為監候迨至冐賑<lb/>
　　　折捐蠧弊盡發之時其罪仍不少貸我<lb/>
皇上寛嚴折衷至公至當何一非鑑空衡平者乎<lb/>
　　戊申阿桂奏言前據四川總督文綬咨稱派令副<lb/>
　　將李天祐帶領屯練兵丁於五月初六初八日分<lb/>
<pb n="KR2c0015_WYG_008-16b"/>
　　起啟程二十五六可至蘭州等語<hi>臣</hi>查李天祐帶<lb/>
　　領屯兵由維州至松潘程站本近原可三日即到<lb/>
　　其自松潘至蘭州路程雖有二十餘站内十三站<lb/>
　　僅五六十里及六七十里若併站趲行又可早到<lb/>
　　五六日計算頭二起兵原可於二十三日以前皆<lb/>
　　到乃竟毫無音信經節次嚴催頭起屯練四百八<lb/>
　　十名於二十九日酉刻始抵蘭州其李天祐所帶<lb/>
　　二起屯練尚無確信玩延至此若不嚴叅示儆何<lb/>
<pb n="KR2c0015_WYG_008-17a"/>
　　以明軍律而肅戎行應請<lb/>
㫖將四川維州協副將李天祐革職發往伊犁自備資<lb/>
　　斧効力贖罪所有分帶屯練之都司汪啟守偹闗<lb/>
　　聨陞張占魁等俱係聽李天祐管領姑免置議奏<lb/>
　　入奉<lb/>
硃批上諭曰彼固有罪革職令其軍前効力贖罪若再<lb/>
　不奮勉即於軍前正法可也<lb/>
　　同日阿桂李侍堯奏言黄河船橋被賊燒燬後遵<lb/>
<pb n="KR2c0015_WYG_008-17b"/>
　　奉<lb/>
諭㫖此時且毋庸搭成以防賊人偷過至金城闗一帶<lb/>
　　現已添派多兵晝夜防範無虞竄逸惟前日有自<lb/>
　　賊營脱回之老教土兵三名據稱蘇四十三向伊<lb/>
　　醜類揚言到至急時隨伊北走死後即得好處之<lb/>
　　語妄言哄誘<hi>臣</hi>思賊營之北𦂳臨黄河既有此言<lb/>
　　將來勢窮計蹙希圖跳入黄河倖逃顯戮亦未可<lb/>
　　定因令地方官預備船隻搭造浮橋並於河邊安<lb/>
<pb n="KR2c0015_WYG_008-18a"/>
　　設卡柵派副將一員帶兵二百名駐守又令多備<lb/>
　　皮渾屯撓鈎安設水網以俟進剿時撈取活賊及<lb/>
　　屍身以正　國法<hi>臣</hi>因屯練兵丁久無音信本欲於<lb/>
　　二十八日大舉剿賊嗣聞屯兵於月内可到不如<lb/>
　　稍俟以圖計出萬全但思該兵丁等䟦涉幾三千<lb/>
　　里必須休息數日方能鼓勇殺賊而自十八日以<lb/>
　　後未經派兵進剿不能悉其近日情形因於二十<lb/>
　　六日派侍衛遜齊鼐等二十餘騎至賊營之西山<lb/>
<pb n="KR2c0015_WYG_008-18b"/>
　　嶺上察看情勢佯為遊兵誘賊賊匪遥遥觀望不<lb/>
　　敢出迎又於二十八日派海蘭察額森特明亮伍<lb/>
　　彌泰莾古賚馬彪仁和等酌帶滿漢兵在龍尾山<lb/>
　　梁向賊營架礟轟打使賊不得休息其挑出奮勇<lb/>
　　官兵俱未派往令得蓄養鋭氣惟時我兵打至數<lb/>
　　十礟多有中其帳房人馬者賊匪窘迫又見官兵<lb/>
　　尚少即有賊人數百下華林山過溝於磡邊放鎗<lb/>
　　希圖衝突而上皆為我兵放鎗擊敗其稍近前之<lb/>
<pb n="KR2c0015_WYG_008-19a"/>
　　賊又被侍衛章京奮勇追殺賊即紛紛竄歸卡柵<lb/>
　　我兵本不欲深入故未追赶因于申時撤回賊匪<lb/>
　　被鎗礮打死者頗多沿溝俱有血跡此次接仗殺<lb/>
　　傷賊匪約數十名我兵陣亡三名帶傷十餘名本<lb/>
　　日頭起屯練兵已抵蘭州俟二起到時令其休息<lb/>
　　數日即尅期大舉四路進攻<lb/>
　　同日阿桂李侍堯又奏言查馬明心正法後至今<lb/>
　　兩月有餘如果該犯黨羽甚多聞知馬明心被殺<lb/>
<pb n="KR2c0015_WYG_008-19b"/>
　　不肯甘心則於賊匪攻圍蘭州時安定縣城無兵<lb/>
　　防守自必乗虚蠢動豈能安堵如常乃自逆回起<lb/>
　　事以來該處回民甚屬寧靜驛使往來及運送火<lb/>
　　藥糧餉經過毫無他故而㑹寧尤安貼未聞别有<lb/>
　　浮言是馬復才所供賊匪差人往安定㑹寧等處<lb/>
　　求援一語未必非揺惑人心之計至<hi>臣</hi>等於安定<lb/>
　　等處早已派兵彈壓並飭該縣時刻稽查防範俟<lb/>
　　剿賊完竣酌派明幹大員於陜省官兵徹回大營<lb/>
<pb n="KR2c0015_WYG_008-20a"/>
　　之便將馬明心家屬党羽訪查確實照倡立邪教<lb/>
　　之例按名拏獲嚴行辦理至新教即係邪教但訊<lb/>
　　據賊党稱馬明心自二十六年從口外回家即倡<lb/>
　　立新教令人大聲念經葢緣新疆各城所居囘民<lb/>
　　其念經即係髙聲大念<hi>臣</hi>阿桂所素知者至内地<lb/>
　　回民之小聲黙念或於唐朝初入中國時為人訕<lb/>
　　笑因改為黙念馬明心自口外囘家遂以為在西<lb/>
　　域得有真傳轉相傳習其實經本一様而愚民厭<lb/>
<pb n="KR2c0015_WYG_008-20b"/>
　　故喜新俱為煽惑隨教者甚多地方官又因其本<lb/>
　　屬一教無從辨別異同未經查禁是以甘肅一省<lb/>
　　臯蘭狄道河州鞏昌安定㑹寧金縣渭源秦州固<lb/>
　　原西寧平凉靈州伏羗凉州肅州鹽茶㕔等處數<lb/>
　　十州縣回民甚多新舊雜處<hi>臣</hi>阿桂與和珅先後<lb/>
　　到蘭州各新教囘民心懐疑懼或為逆匪煽惑特<lb/>
　　出示曉諭令各安本業其未經從逆者決不波累<lb/>
　　以安衆心查回民崇奉新教不過以能得好處之<lb/>
<pb n="KR2c0015_WYG_008-21a"/>
　　言彼此煽誘今見倡立新教之馬明心已身正刑<lb/>
　　誅家屬縁坐興起新教之蘇四十三等俱遭殱戮<lb/>
　　而洪濟橋唐家川從逆新教又殺戮無赦其餘各<lb/>
　　處新教有與馬明心蘇四十三往來勾結者難逃<lb/>
　　顯戮回民雖愚亦知祸福㫁不肯復習新教自投<lb/>
　　羅網<hi>臣</hi>等於辦理善後事宜案内立法嚴禁飭令<lb/>
　　各屬將新教所起禮拜寺概行折燬革去新教阿<lb/>
　　渾掌教名目如有私行傳習陽奉陰違者一經查<lb/>
<pb n="KR2c0015_WYG_008-21b"/>
　　出照邪教律從重辦理並曉諭舊教囘民隨時覺<lb/>
　　察一有萌孽即首告指拏如此立法稽查則新教<lb/>
　　自然淨盡可以杜祻源而靖邊陲至原任甘肅藩<lb/>
　　司王廷贊已飭令於閠五月初一日起身赴京其<lb/>
　　辦理錯謬之處實難辭咎除伊奏請情愿捐銀四<lb/>
　　萬兩遵<lb/>
㫖作為軍營犒賞兵丁之項外此後凡軍營一切賞需<lb/>
　　俱著落該司名下儘數捐出歸欵奏入<lb/>
<pb n="KR2c0015_WYG_008-22a"/>
上命軍機大臣傳諭阿桂李侍堯曰阿桂等奏到各摺<lb/>
　賊匪情勢日見窮蹙屯練兵到齊後自可尅期剿滅<lb/>
　但兵丁䟦涉逺來自應休息數日以期一舉集事至<lb/>
　蘇四十三事急北走之語恐係故為揚言以為向西<lb/>
　奔竄之計葢回人向以西方為正面猶内地之以南<lb/>
　為正前閲和珅所携之圖賊營向西一帶亂山叢雜<lb/>
　路徑甚多阿桂等務宜加意防守寔力堵禦勿使一<lb/>
　人乗間兎脫方為妥善至所稱馬明心正法後安定<lb/>
<pb n="KR2c0015_WYG_008-22b"/>
　一帶回民安堵如常並無蠢動形跡所奏固是但馬<lb/>
　明心挐獲解送時蘇四十三尚未攻圍蘭州該處回<lb/>
　民自不敢遽行蠢動及馬明心正法後官兵即陸續<lb/>
　雲集馬明心家屬黨羽即使得信亦未敢肆行不法<lb/>
　然馬明心究係傳教首犯該處一帶囘民平日素與<lb/>
　交結者不可不留心訪察辦理至其家屬應縁坐者<lb/>
　尤應嚴行查辦務宜根株悉絶不可存姑息完事之<lb/>
　見又據奏甘肅新舊回民雜處之各州縣不下數十<lb/>
<pb n="KR2c0015_WYG_008-23a"/>
　處統俟事竣後立法查辦革去名目等語亦祗可如<lb/>
　此辦理但如唐家川洪濟橋等處從逆回民則剿洗<lb/>
　不可不盡斷勿少存姑息以致養癰貽患<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0015_WYG_008-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定蘭州紀畧卷八<lb/>
</p>
<p>
</p>
  </div>
</body>
</text>
</TEI>
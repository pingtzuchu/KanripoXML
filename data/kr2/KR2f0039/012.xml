<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻十二</head> <lb/>
    <p>
<pb n="KR2f0039_WYG_012-1a"/>
欽定四庫全書<lb/>
　歴代名臣奏議巻十二<lb/>
　　　　　　　　　　　明　楊士竒等　撰<lb/>
　　孝親<lb/>
宋光宗紹熙間權戸部侍郎袁説友乞過宫上奏曰臣<lb/>
等伏見會慶莭在即十二日禮合進香都人顒望翠華<lb/>
忽又得旨免過宫無不失望既而十三日内教十六日<lb/>
十七日孟饗皆聖躬親臨中外益望陛下必躬上玉巵<lb/>
<pb n="KR2f0039_WYG_012-1b"/>
之夀伏計聖心素篤仁孝知此禮至大至重決意必出<lb/>
固無待臣等再三之請政縁進香之前已有定論旋復<lb/>
反汗是以不免過慮須至溷瀆臣等竊惟人子事親朝<lb/>
夕定省自天子逹于庶人其禮一也五日一朝已為希<lb/>
簡今陛下自三月恭請之後至今八閲月矣皆以夀皇<lb/>
聖㫖而免至於生辰上夀恭想夀皇聖意必欲陛下一<lb/>
来此人之至情也竊聞今日嘉王以生朝無以報劬勞<lb/>
之恩專就禁中置酒以夀二親陛下重明聖莭既受羣<lb/>
<pb n="KR2f0039_WYG_012-2a"/>
臣萬年之觴不曾過宫已是失禮今日嘉王夀親之際<lb/>
父子歡洽陛下寜不動心上念兩宫延望之意且臣等<lb/>
料度聖意所以乆不過宫者或謂陛下有所疑有所畏<lb/>
父慈子孝本於天性夀皇既以神器親授聖子方且頤<lb/>
神冲澹凡軍國之事悉不與聞五年之間初無纎芥斷<lb/>
無可疑斷無可畏苐恐猶有左右小人妄生離間撰造<lb/>
言語惑亂聖聽全在陛下深思洞察斷然勿疑臣等竊<lb/>
見今年夏秋之間太白晝見至於經天九月七日金星<lb/>
<pb n="KR2f0039_WYG_012-2b"/>
掩心大星而又黒祲亘天萬目駭觀熒惑見入太㣲垣<lb/>
逼近内屏房心為明堂正屬宋分太微内屏切近帝座<lb/>
此皆天變之大者也所在洪水為灾衡岳山頽正逼祠<lb/>
宇劍門峯墜塞斷谷口今月十六日夜當陛下齋宿之<lb/>
時行都地震有聲如雷夫衡岳南方之鎮行都駐蹕之<lb/>
所此皆地變之大者也至於人情下而閭閻衆而三軍<lb/>
近而禁衛以陛下乆闕定省之禮口語籍籍謗讟紛紜<lb/>
所不忍聞自廟堂大臣至于百辟數進苦言徒勞容受<lb/>
<pb n="KR2f0039_WYG_012-3a"/>
竟不施行莫不憂懼愁苦不能自存此則人情之所甚<lb/>
不安者也陛下乘輿一駕如反掌之易則天地之變異<lb/>
必銷人心之憂疑立解陛下何憚而不為若聖意固執<lb/>
又復遲疑則天地之變決非虚設人心動揺必至叵測<lb/>
又非去嵗之比矣臣等䝉陛下擢置從列感恩至深目<lb/>
擊事勢可畏如此不忍上負聖知是敢罄竭血誠控告<lb/>
君父伏望聖慈斷然一出不勝宗社之福如臣等所言<lb/>
更不能感悟聖心則臣等皆為失職實難茍安不免引<lb/>
<pb n="KR2f0039_WYG_012-3b"/>
去以俟罪譴激切之衷傾盡于此伏乞睿照<lb/>
說友又上奏曰臣輙瀝危衷干犯天聽臣淺才末學本<lb/>
無他長自淳熙十五年陛下一見臣於議事堂遽䝉特<lb/>
逹之知賜以簡記迄今六載號召晉擢盡出親除今叨<lb/>
誤恩濫綴從列天地父母之恩至隆至厚臣竊自惟念<lb/>
臣子報君無路可見惟有盡忠竭誠仰禆聖徳或可少<lb/>
露萬一然時平無事臣下不過奉職惟謹而已儻人情<lb/>
事變一有叵測不能刳瀝肝膽罄竭忠誠以効古人正<lb/>
<pb n="KR2f0039_WYG_012-4a"/>
救之義是有負於天地父母之恩也臣竊見近者中外<lb/>
人情惶惑憂懼皆以陛下乆闕慈闈定省之禮自宰相<lb/>
而下至于百執事數數控奏無慮數十企望翠華一出<lb/>
何止以日為嵗自今月十二日進香日分已不過宫百<lb/>
官君民惕惕惶懼且臣自積日以来親聞都人私語籍<lb/>
籍是以十九日臣同衆從官趙彦逾等亟具奏劄控告<lb/>
陛下乞於會慶聖節日必駕乘輿以安人情以弭不測<lb/>
臣亦竊意陛下必須上以聖父欲得相見之切中以臣<lb/>
<pb n="KR2f0039_WYG_012-4b"/>
子控奏<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻之誠下以軍民惶惑偶語之疑必翻然一<lb/>
出不謂又降免過宫之㫖臣今日五更隨百官詣重華<lb/>
宫拜表稱賀親見外而居民内而禁衛上而縉紳下而<lb/>
走𨽻相顧嘆息形之言語所不可道又縁既廢玉巵奉<lb/>
觴之禮重華殿下御幄在側設而弗用鼇山前列不聞<lb/>
三呼大樂弗陳夀儀俱廢人情憂愧無不咨嗟閭巷所<lb/>
傳尤為不一陛下深居九重必不聞此臣既叨從列略<lb/>
不以告則臣之罪誅戮有餘若於此時陛下不急為之<lb/>
<pb n="KR2f0039_WYG_012-5a"/>
改圖實恐他有上關聖慮者臣願陛下以聖父聖子初<lb/>
無疑隙斷以獨見亟於二十四日至二十六日三日之<lb/>
内選定一日就今日先降過宫之㫖所有百官錫宴候<lb/>
過宫了日施行陛下此令一下便足以填紛紛多端之<lb/>
横議弭皇皇不測之衆情解外夷傳聞輕視之玩心安<lb/>
危利害實闗宗社毋奪於聞言毋變於臨時惟陛下曲<lb/>
信臣所奏而亟行之臣不勝扣頭瀝血之至臣孤逺一<lb/>
身䝉陛下親賜㧞擢至此豈不願仰承聖意貪榮戀禄<lb/>
<pb n="KR2f0039_WYG_012-5b"/>
實以過宫一事至大至重臣若茍容取悦隠而不言萬<lb/>
一事出非意驟撓聖懐臣之孤負聖恩萬死不足敢望<lb/>
陛下鑒臣之忠非敢張皇事勢非敢一語有欺掠譽取<lb/>
名非敢飾辭矯激即賜降㫖施行臣區區大願臣雖巳<lb/>
同趙彦逾等以論思無補具劄子奏聞外然父子之道<lb/>
天性也理之順與逆事之利與害陛下天資仁孝固自<lb/>
洞察豈待臣言臣自念既不忍上負陛下親擢之恩又<lb/>
不忍目擊人情憂皇之變復不忍躬蹈欺君容身之罪<lb/>
<pb n="KR2f0039_WYG_012-6a"/>
是用忘其誅斥再此<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>控幸陛下諒其愚忠而赦之臣<lb/>
無任百拜昧死<lb/>
説友又上奏曰臣一介孤逺誤䝉聖恩連嵗㧞擢叨塵<lb/>
從列竊惟臣子報君惟有盡忠竭節雖使鼎鑊在前猶<lb/>
當挺身自奮況陛下崇奨忠鯁容受直言臣於此時儻<lb/>
懐顧避之心則有蔽欺之罪臣早隨從臣同班奏事懇<lb/>
奏廹切乞早過宫天語再三曲加領略面諭臣等定以<lb/>
十七日必駕乗輿臣爵躍鼔舞不勝慶幸惟是臣粗有<lb/>
<pb n="KR2f0039_WYG_012-6b"/>
悃愊欲得面奏属綴班末不敢躐次兹幸玉音確許定<lb/>
日用敢敷陳萬一以冒聖聽今至十七日止三日耳既<lb/>
非過宫日分須合預降指揮又縁自累月來乆闕定省<lb/>
常禮中外臣子引領俟命今陛下既以定日面許從臣<lb/>
俄頃之間外已傳播皆謂十七日聖駕必定過宫逺近<lb/>
翕然相傳無不以手加額若不預行降㫖臨期又至變<lb/>
易豈特陛下失信臣下愈使中外謗讟益深而從列小<lb/>
臣亦無顔面可見君父兼夀皇聖帝愛子之念日動聖<lb/>
<pb n="KR2f0039_WYG_012-7a"/>
懐顒望陛下一来何止以日為嵗今日從臣同班合奏<lb/>
陛下面許十七日一出夀皇必已聞知恭想喜溢慈抱<lb/>
指日以俟翠華若更中輟其行外謗又不止此竊恐軍<lb/>
民百姓紛紛籍籍交口横議别生事端以至伏闕上書<lb/>
鼓衆倡亂事起叵測何所不有臣願陛下堅守十七日<lb/>
過宫之㫖毋奪於臨時無故之疑即於今日速降指揮<lb/>
風雨不渝決然一出庶幾少掩外觀稍息羣謗消弭不<lb/>
測之禍慰安兩宫之心一安一危或禍或福只在陛下<lb/>
<pb n="KR2f0039_WYG_012-7b"/>
頃刻可否間耳可不畏哉可不謹哉臣適又親聆玉音<lb/>
以謂中有離間欲得調護臣竊惟凡父子兄弟親戚骨<lb/>
肉雖富貴貧賤各有不同必須先有可以離間之事然<lb/>
後小人得以肆其離間之術夀皇之於陛下親父親子<lb/>
慈孝兩盡將五十年聖意倦勤親授神器命禹之㫖出<lb/>
於誠心頤神重華相忘天下何所形迹而謂可疑既無<lb/>
纎芥之嫌必無離間之事豈非陛下事父過謹生於憂<lb/>
畏畏心既重疑則乘之左右小人窺見聖心浸生事端<lb/>
<pb n="KR2f0039_WYG_012-8a"/>
暫於離間因惑聖聽以壊綱常此理曉然無可疑者臣<lb/>
願陛下深念父子出於天性夀皇與子根於至誠盡釋<lb/>
往事之疑速講問安之禮調䕶之䇿無出於此臣適又<lb/>
親聆玉音頗及唐𤣥宗肅宗之事臣竊惟唐二宗舊事<lb/>
與今日大不相同肅宗即位靈武懐自立之嫌今陛下<lb/>
以禹繼舜揖遜授受其視肅宗何止萬萬不侔肅宗内<lb/>
則溺於張后之愛外則堕於李輔國之謀故父子之間<lb/>
竟成終天之恨今以聖父聖子兩宫懽愉夀皇果斷剛<lb/>
<pb n="KR2f0039_WYG_012-8b"/>
眀姦人誰敢肆其志陛下聦明英睿左右孰得逞其私<lb/>
雖小人欲有離間之心在今日自無可入之隙陛下正<lb/>
當痛戒肅宗之失深慮禍胎之萌曲意慈闈力盡子道<lb/>
亟下詔旨定用十七日過官鸞馭順動人情帖然了無<lb/>
浮言久撓聖聽儻或事有可疑果如聖慮臣甘受誅斥<lb/>
所不敢辭如䝉聖斷勿忌勿疑命駕如期一洗羣惑豈<lb/>
特陛下身享無窮之慶而宗廟社稷永保無疆之休臣<lb/>
不勝至榮大願臣仰溷宸嚴罪當萬死惟陛下矜其愚<lb/>
<pb n="KR2f0039_WYG_012-9a"/>
忠而赦之<lb/>
説友又上奏曰臣今月二十二日廹於愛君憂國之切<lb/>
輙具奏劄干犯天威罪在不赦雖未䝉亟賜施行而陛<lb/>
下優容其言未加誅譴臣不勝感極涕零之至臣兹者<lb/>
復以事勢廹切非前日比備位從列職在論思豈可憚<lb/>
於再三不以亟告君父惟陛下賜之詳覽盖自㑹慶聖<lb/>
節之後今四日矣宰執控瀝懇告百官奏䟽痛切恭聽<lb/>
過宫指揮以時刻為嵗至今既未聞警蹕又未先降指<lb/>
<pb n="KR2f0039_WYG_012-9b"/>
揮人情愈更憂皇口語沸騰雜出如宰執百官皆是陛<lb/>
下親任委使之臣當此急難之時上則不過竭力苦口<lb/>
百拜控告下則不過上章奏䟽懇切俟命而已最是百<lb/>
姓譁言軍人偶語扇揺敺衆思倡亂端人情至危陛下<lb/>
豈不略動宸慮兹又傳聞即有伏闕上書者必須羣衆<lb/>
而来萬一先有此事已是鼔動衆情馴致姦人相繼扇<lb/>
亂豈是細事陛下聖明如天豈忍使朝廷事勢宫闕氣<lb/>
象一至於此此臣所以惶懼股慄不避三瀆痛哭復為<lb/>
<pb n="KR2f0039_WYG_012-10a"/>
陛下言之也為今之計極易為力在於反掌間耳何者<lb/>
若陛下自有所疑仍舊固執不肯一出則臣所奏紛紛<lb/>
之事中外鼓倡俄頃而生使朝廷誅之則其所言乃是<lb/>
順天之理以告人主坐之何罪以行誅戮茍以此而誅<lb/>
一人則禍變愈不可救矣陛下聰明神聖豈不曉此若<lb/>
陛下以臣之言為信以未過宫之事為終非所安以目<lb/>
即軍民譁謗之言萬一生變即日決然過宫則臣前所<lb/>
奏紛紛俄頃而定了無一事可慮者此其安與危利與<lb/>
<pb n="KR2f0039_WYG_012-10b"/>
害只在陛下反掌間耳臣所謂極易為力者此也陛下<lb/>
何惜而不為哉變生不測豈可逆料臨時倉卒必難撫<lb/>
定陛下豈可不動心也臣竊料聖意非不知過宫為必<lb/>
當行之事非不知目前人言可畏人情已揺為可憂所<lb/>
以猶豫未出者必自有所危疑或以乆不過宫自知非<lb/>
便外議紛煽猝難撫定因此宸衷未決愈難一出然臣<lb/>
今有一䇿以告陛下仰惟親父親子了無纎芥可疑夀<lb/>
皇聖節今将七十年来於朝廷萬事愈更毫髪不與父<lb/>
<pb n="KR2f0039_WYG_012-11a"/>
之愛子天下一同陛下因何所見而起危疑之隙若因<lb/>
浸潤之言左右之譛此則小人大誤陛下耳烏有親父<lb/>
親子可以浸潤左右而離間我者哉此決然斷無可疑<lb/>
也陛下觀前日夀皇批答侍從之言有云自秋凉以来<lb/>
每欲與皇帝相見此語切切愛子急急欲見之意陛下<lb/>
可以灼然無疑矣今臣之䇿以謂陛下尚懐此疑未肯<lb/>
即過宫欲乞陛下先宻以宸翰一緘如家人之語其間<lb/>
及陛下以乆不得一侍夀皇欲得即行朝禮今幸已經<lb/>
<pb n="KR2f0039_WYG_012-11b"/>
㑹慶聖節翌日願侍慈闈之意夀皇得此宸翰必喜悦<lb/>
欣愉當須賜答力求招請然後陛下降指揮云来日過<lb/>
宫其重華宫禁衛等人并隨駕禁衛等人並兩倍支給<lb/>
當日食錢陛下即時命駕如此而出不惟陛下安心肆<lb/>
意愈無他疑而又宛轉委曲益見聖父聖子相與周旋<lb/>
之盛願陛下信臣之言即賜灑翰亟遣中使奏逹慈扆<lb/>
過宫纔畢萬事悉定懽聲四騰無一可為陛下憂者自<lb/>
此兩宫欣慶父子交歡中外翕然夷狄妥服陛下於此<lb/>
<pb n="KR2f0039_WYG_012-12a"/>
之時可以適聖意可以安聖躬必無横議以擾聖聽如<lb/>
今日矣豈不樂哉豈不樂哉兼慈福冊寳之禮冬至上<lb/>
表元日舉冊皆湏陛下親詣重華然後禮成目今若更<lb/>
不出則是時陛下前日降詔播告天下謂朕當親率羣<lb/>
臣恭上冊寳若此禮不成則詔書之言失信天下何以<lb/>
立國此尤大非便者陛下必不肯至此極也陛下今能<lb/>
一出自此以後時時可以過宫至上冊寳之日則翠華<lb/>
之出自如頓足易耳臣荷陛下親賜㧞擢事陛下如事<lb/>
<pb n="KR2f0039_WYG_012-12b"/>
天地如事父母竭誠瀝血以冒天聴死有餘罪惟陛下<lb/>
鑒其忠誠亟賜矜從而速行之宗廟社稷無任幸甚<lb/>
説友又上奏曰臣等比以車駕乆不過宫乞宣引同班<lb/>
奏事伏䝉聖慈俾並進於玉階方寸之地臣等於初七<lb/>
日至東華門伺候宣引間續准傳㫖改用今日臣等今<lb/>
區區之誠正以過宫一事欲得面控悃素臣等竊謂父<lb/>
子之道天性也以夀皇至慈陛下篤孝顧何待臣等譊<lb/>
譊冒溷聖聰苐以近日之事觀之陛下朔望不出許以<lb/>
<pb n="KR2f0039_WYG_012-13a"/>
進香進香不出許以上夀上夀又復不出明降指揮二<lb/>
十八日必出萬姓歡呼踊躍以望翠華又復中輟重失<lb/>
人心莫此為甚旋聞展用月旦今又聞欲用十五日仰<lb/>
惟陛下臨御萬方以信為本成王翦桐為戯周公遂封<lb/>
康叔以為天子無戯言況過宫美事孝治所繫四方所<lb/>
仰而反汗至于再三實恐因此朝廷命令無以行于四<lb/>
方載惟陛下容納直言雖小臣忤㫖亦不加罪然言雖<lb/>
容而不行事欲濟而復輟日復一日寖為常事闗係非<lb/>
<pb n="KR2f0039_WYG_012-13b"/>
輕今来欲望聖慈確然不易則社稷幸甚臣等幸甚萬<lb/>
一聖心未決姑示順從使臣等無辭可措至臨期不出<lb/>
則又失信於中外良可惜也臣等前此居家俟罪本不<lb/>
敢供職既䝉許以宣引故黽勉就列以兾望一瞻清光<lb/>
如又未決臣等何顔尚在班行非敢數忤雷霆自取誅<lb/>
斥誠以三軍萬姓不知宫禁中事不知聖父聖子慈孝<lb/>
本自無他怨讟横生至不忍聞恐自此不已馴致叵測<lb/>
非敢以引退為髙以合班為美正欲感悟聖心以消弭<lb/>
<pb n="KR2f0039_WYG_012-14a"/>
未然之患也冒犯天威臣等無任惶懼俟命之至<lb/>
説友又上奏曰臣近以事勢廹切常貢封章乞早過宫<lb/>
以弭外變雖小臣狂僣宜在譴訶然父子之道本由天<lb/>
性仰惟陛下天資誠孝聖度髙明當此憂危之時豈無<lb/>
感動之念庶幾俯鑒愚慮或可少回萬分而側聽旬日<lb/>
警蹕未鳴人言嗷嗷日以滋甚事勢岌岌不勝憂虞臣<lb/>
才非中人位叨從列悉由親擢大恩未報目擊人情之<lb/>
已廹誠恐禍變之鼎来豈當固位謀身不以盡告君父<lb/>
<pb n="KR2f0039_WYG_012-14b"/>
自古人主所恃以長乆者惟在於結人心人主君臨天<lb/>
下雖貴為無敵富為無倫然得人心則安失人心則危<lb/>
安危之間不在富貴在於人心之得失然耳故人主自<lb/>
稱曰孤自稱曰寡人曰孤曰寡盖言富貴之不足恃而<lb/>
此身之常可憂也是以得人心者則天助順人助信致<lb/>
宗社靈長富貴長乆失人心者則土崩瓦解日銷月亡<lb/>
使社稷為墟身危國滅理之必然無可疑者今夫人心<lb/>
秉彛之同然無出父子之至愛雖在襁褓之内皆知父<lb/>
<pb n="KR2f0039_WYG_012-15a"/>
子之親閭閻小人街談巷議或以不孝而指目皆欲忍<lb/>
死而力争其間悖逆之果萌則必衆人之共棄盖其義<lb/>
最易見而其道最易知其事為大逆而其名甚不美何<lb/>
況君上師表萬民其他闕失尚可自文或蹈此名豈復<lb/>
可立儻不念人心之同欲或有乖父子之大倫雖使無<lb/>
知之童皆有不平之念其事至此於心何安今天下之<lb/>
人皆知事夀皇而陛下豈不能事也然自新嵗僅一行<lb/>
禮自春徂夏四閲月矣未聞再講也日復一日氣候向<lb/>
<pb n="KR2f0039_WYG_012-15b"/>
炎而定省愈闕人謂陛下何心哉方春和時御苑競秀<lb/>
未聞恭請也玉津近地乘輿獨出而過宫不講人謂陛<lb/>
下何心哉人言必曰陛下怠於事夀皇則人心自是亦<lb/>
将怠於事陛下矣夫衆怒難犯衆言難一向也心自私<lb/>
怒今也勃勃然怒形於色矣向也口自私言今也嚚嚚<lb/>
然傳於道矣有父子然後有君臣此天地之大經古今<lb/>
之通誼也陛下能以子道事夀皇天下必以臣道事陛<lb/>
下今衆而羣臣次而多士次而六軍又次而百姓家有<lb/>
<pb n="KR2f0039_WYG_012-16a"/>
家喙市有市閧莫不怨嗟流涕疾視不平皆有為夀皇<lb/>
太息之意無復察陛下過愆之迹設或一夫鼓倡指目<lb/>
問罪大義所廹千百從之頃刻之間人心瓦解覆亡禍<lb/>
變倐在目前陛下雖欲安䖏九重之内必不可得也所<lb/>
謂夷狄之窺伺盗賊之嘯聚者不與焉陛下果何所利<lb/>
而聖意乃安然不移哉臣願陛下念人心背違之甚易<lb/>
維持之實難深鑒将来之憂以為亟圖之計翻然知悔<lb/>
即日過宫則人心怡然而定聖徳愈乆愈新既兩宫之<lb/>
<pb n="KR2f0039_WYG_012-16b"/>
交歡無一事之可慮矣豈不樂哉豈不樂哉今天下謂<lb/>
陛下非不知父子之至愛骨肉之至情朝夕親闈歡娛<lb/>
膝下而陛下每依違而不決畏縮而不敢者謂有所疑<lb/>
而不得行也執政大臣朝夕奏對冀陛下天理之復明<lb/>
良心之復返釋去往咎以新是圖陛下毎齟齬而難言<lb/>
廹急而後應者皆有所疑而不自決也不審陛下疑於<lb/>
夀皇者果何事歟而陛下知夀皇之有他意者果得于<lb/>
誰歟恭惟夀皇聖帝所以愛陛下者可謂至矣姑言其<lb/>
<pb n="KR2f0039_WYG_012-17a"/>
實有二説焉陛下亦嘗躍然黙動於心乎亦嘗油然自<lb/>
覺於中乎臣請為陛下言之陛下之在王邸也魏王兄<lb/>
也猶無恙也夀皇聖帝斷以獨見不惑羣議度越魏王<lb/>
而正陛下於儲宫非夀皇愛陛下而然歟陛下之在儲<lb/>
宫也春秋漸髙多閲義理髙宗皇帝仙馭上賔夀皇雖<lb/>
在衰絰之中而即授神器曽不肯少遼緩也非夀皇愛<lb/>
陛下而然歟夫以夀皇之愛陛下如此陛下獨何疑於<lb/>
夀皇哉借曰夀皇懐不足於陛下則已事之驗不待今<lb/>
<pb n="KR2f0039_WYG_012-17b"/>
日始見矣況夀皇之愛子惟陛下一人非若漢唐之他<lb/>
母諸王也夀皇之倦勤軍國之事一不預知非若唐室<lb/>
之父子嫌隙也親父親子揖遜授受何疑何忌乃有二<lb/>
心必因左右之小人務欲狂惑於天聽故立異論蕩揺<lb/>
上心使父子之暌離則姦邪之得志小人情狀豈不易<lb/>
知料聖心無故而致疑必邪論浸滛之已甚設或夀皇<lb/>
聖帝義方加篤威顔過嚴陛下執禮恐違小心多畏尤<lb/>
宜勉竭以盡歡愉豈可因循以圖避免非惟貽謀於後<lb/>
<pb n="KR2f0039_WYG_012-18a"/>
世亦将少掩於外觀今若徒懐自疑不信正論則父子<lb/>
之愛無乃截而為二乎宋繆公父子自言曰生毋相見<lb/>
鄭公母子自誓曰不及黄泉毋相見也此皆亂世召變<lb/>
非常聖明之朝豈宜有此且夫怨岔曰仇角勝曰敵仇<lb/>
敵二字言於交㳺施於隣里客氣所使萬一有之兄兄<lb/>
弟弟猶以為諱孰謂父子可與仇敵相似哉舜之父瞽<lb/>
瞍至難言也而夔夔齋慄瞽瞍底豫陛下之䝉愛夀皇<lb/>
者非曰與舜並言也果何所事而為自疑疑心一生必<lb/>
<pb n="KR2f0039_WYG_012-18b"/>
至怨忿怨忿既深遂成兩敵夀皇何負於陛下而言笑<lb/>
不接定省乆違幾於怨忿角勝之為乎臣願陛下觀夀<lb/>
皇愛子之切至體夀皇遜位之誠心釋去外疑速講定<lb/>
省翠華甫駕喜溢慈懐既成父子相見之歡即驗彼此<lb/>
無可疑之實尚何疑哉尚何疑哉臣學問荒蕪語言失<lb/>
緒雖屢騰於奏牘曽未契於聖聰然而職在論思有犯<lb/>
無隠故為陛下首陳結人心之説以防禍變次述毋自<lb/>
疑之説以開聖懐欲乞陛下亟用初一日告朔之禮速<lb/>
<pb n="KR2f0039_WYG_012-19a"/>
賜過宫天下之人見者目悦聞者心喜以銷旱變以召<lb/>
和氣一反覆間轉禍為福聖徳彰大流傳無窮若陛下<lb/>
視為常事安於無虞茍免因循恬不加悟則不美之名<lb/>
愈播不平之心愈激立召一朝之患遂成終身之憂社<lb/>
稷傾危生靈隕潰禍變之至不待瞬息雖欲悔之将何<lb/>
及矣臣忠於愛君廹於憂國不避誅斥盡瀝所陳惟陛<lb/>
下勿以常言而忽之<lb/>
説友又上奏曰臣仰惟陛下聰明仁哲超邁古昔臨御<lb/>
<pb n="KR2f0039_WYG_012-19b"/>
以来勤䘏民隠勵精庶務以開有宋無疆之業歴年将<lb/>
乆聖徳昭聞皆由天縱之聖非矯拂勉強所能為也夫<lb/>
以陛下天縱如此至於事親思孝人道大倫宜在陛下<lb/>
所躬行而允蹈者夀皇為天子父陛下必曰吾所當敬<lb/>
事也重華逺于南内陛下必曰吾所當問安也事親之<lb/>
道要是陛下天性之生知聖徳之餘事耳而近者定省<lb/>
闕禮過宫愆期宰從百執抗䟽昌言甚而排闥引裾扣<lb/>
頭<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>血愛君之誠出於切至臣雖愚陋亦嘗四貢封章<lb/>
<pb n="KR2f0039_WYG_012-20a"/>
以冒天聽然而清蹕未聞日復一日人心揺動中外憂<lb/>
皇臣幸進玉階方寸之地不敢為危言以驚動聖聽膚<lb/>
寸管見惟陛下少留意焉臣位列從班出入禁闥比因<lb/>
羣臣奏對嘗聞聖語二三曰孝為百行之先又曰朕欲<lb/>
得與夀皇相見又曰終湏過宫天理昭晰良心渾全陛<lb/>
下知所以事父盖甚不忘也而趦趄未行欲駕復輟者<lb/>
聖心殆有所疑也仰惟聖心所向非外庭小臣所可測<lb/>
識然事之曉然明白斷無足疑則如臣軰可以逆料臣<lb/>
<pb n="KR2f0039_WYG_012-20b"/>
兹有四説以釋聖懐陛下往嵗固嘗有疑矣遷延猶豫<lb/>
凡八閲月羣臣封章抗䟽不知其幾聖度優容盡釋疑<lb/>
慮竟納羣臣之論奏遂回父子之良心仲冬既望長至<lb/>
元日而過宫者三焉冊寳禮成兩宫胥慶雨雪應瑞羣<lb/>
氛消除四方萬姓懽忻鼔舞當是時也夀皇天意忻愉<lb/>
欵留竟日方陛下娯侍膝下凡夀皇懽然相接之意陛<lb/>
下所身親也夀皇拳拳愛子之實陛下所目擊也則凡<lb/>
前日所謂自疑者聖心尚何疑哉夫後之視今亦猶今<lb/>
<pb n="KR2f0039_WYG_012-21a"/>
之視昔以前日徒為無故之疑而終於無可疑之事則<lb/>
今日之有疑者亦猶前日無故之疑矣此臣所謂無可<lb/>
疑者一也自古父子之間固有嫌且隙者矣諸子有嫡<lb/>
庶則毁譽不同諸母有先後則愛憎隨别或有讒言毁<lb/>
間而易所愛者或有他母浸潤而易所愛者不幸當此<lb/>
之際則父子誠有難言若夫夀皇之於陛下則異是矣<lb/>
夀皇聖子有三惟陛下在非有諸母諸王之隙也夀皇<lb/>
斷自聖意早正陛下於儲宫髙宗上賔夀皇亟禪陛下<lb/>
<pb n="KR2f0039_WYG_012-21b"/>
於帝位揖遜授受誠與堯舜禹並行則夀皇之愛陛下<lb/>
可以於此而自信矣今也聖意懐疑牢不可破此必小<lb/>
人邪言仰惑聖聽夫以聖度髙明小人之言必自洞見<lb/>
然而姦人巧計欲為亂階往往㳺談之間浸潤之力陛<lb/>
下聞其言之時雖不覺其有意然日漸月漬夙留宸𠂻<lb/>
先入固已多矣陛下一入其言聖意豈得無惑惟願陛<lb/>
下體父子之至情察小人之邪志静思黙慮判然無惑<lb/>
此臣所謂無可疑者二也夀皇聖體違豫今已彌月竊<lb/>
<pb n="KR2f0039_WYG_012-22a"/>
聞聖恙始苦泄㵼遂成虗弱灼艾累至數百丹劑不絶<lb/>
供進當此長夏飲食減少後生壯嵗猶費調治何況春<lb/>
秋既髙豈宜乆抱疢疾醫官日申一一可考陛下當此<lb/>
之時非與平居之時同也非惟人子之心所宜急於視<lb/>
疾兼夀皇尤欲一見陛下夫當疾病之未愈思見骨肉<lb/>
之至親纔侍慈顔必寛慈抱慈抱寛則疾自愈于此時<lb/>
也安有纎毫異意於陛下哉此臣所謂無可疑者三也<lb/>
臣竊聞二十四日陛下命嘉王詣重華宫問安雖陛下<lb/>
<pb n="KR2f0039_WYG_012-22b"/>
過宫少愆而皇子将命以往中外軍民以手加額皆曰<lb/>
陛下過宫有期矣嘉王問安之後當有復命之奏必曰<lb/>
夀皇之疾猶未安也臣竊意陛下於此必動心矣又曰<lb/>
夀皇之意欲見陛下也臣竊意陛下於此必興念矣嘉<lb/>
王陛下親子非若羣臣之踈逺也陛下因嘉王傳道之<lb/>
語即可信夀皇欲一見陛下之心矣此臣所謂無可疑<lb/>
者四也臣竊惟自古忠良之臣所以舌弊脣腐譊譊而<lb/>
不肯置者皆欲吾君無過共入於堯舜三代之域今日<lb/>
<pb n="KR2f0039_WYG_012-23a"/>
過宫愆期本於陛下自有所疑耳如使臣子不識事幾<lb/>
倡為駭論當果有可疑之時而妄為無可疑之説以誤<lb/>
陛下一行遂成後悔則臣子之罪誅戮有餘惟今日之<lb/>
事凡夀皇之愛陛下陛下之事夀皇父子至情了無一<lb/>
事一物見於實迹之可疑者臣子於此儻不能百口祈<lb/>
哀冒死不顧以告君父其誤陛下雖萬死莫贖也兹幸<lb/>
自兩三日来夀皇聖體稍就向安此盖祖宗在天之靈<lb/>
宗社無疆之福願陛下亟於此時不俟羣臣奏請不俟<lb/>
<pb n="KR2f0039_WYG_012-23b"/>
過宫日分斷自聖意即日過宫當夀皇稍安之時而見<lb/>
陛下脩問安之禮慈抱必大懽愉天顔必大喜悦聖體<lb/>
餘恙自然頓減則翠華一出豈不勝於良藥羙劑萬萬<lb/>
哉孝道以明聖徳以著以收人心以息譁謗以弭禍機<lb/>
凡此數者甚非末節細故也臣愚瑣碌碌以朴忠自信<lb/>
䝉陛下連年親擢叨塵法從大恩如天無路以報用敢<lb/>
不避天誅控布一得之慮以感動聖念廹於愛君言不<lb/>
知諱惟陛下諒其忠悃而赦之臣不勝叩頭<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>血戰灼<lb/>
<pb n="KR2f0039_WYG_012-24a"/>
待罪之至<lb/>
説友又上奏曰臣等竊見今月十八日權刑部尚書臣<lb/>
京鏜奏事乞早過宫面奉玉㫖令與部中同官審實二<lb/>
十六日權户部侍郎臣袁某奏事乞早過宫靣奉玉㫖<lb/>
令與部中同官商量臣鏜臣某即以聖語宣諭臣㸃等<lb/>
竊惟過宫之禮本是陛下常行之事止縁愆期累月事<lb/>
親之道全然墮廢是以臣等冒死祈哀控告君父雖極<lb/>
其懇切而清蹕終未一行今聖意所嚮猶曰審實又曰<lb/>
<pb n="KR2f0039_WYG_012-24b"/>
商量則是尚懐疑豫而未決也夀皇聖帝聖體愆和逮<lb/>
今浹月醫官日申歴歴可考尚何審實車駕過宫問安<lb/>
視疾陛下行之自是常禮尚何商量恭聞夀皇聖體數<lb/>
日来疾勢進退飲食全少後生壯年尚費調治何况春<lb/>
秋既髙豈宜乆此抱疾兼聞慈抱以未見陛下朝夕不<lb/>
樂不肯服藥事體憂危莫此為甚陛下儻於此時即駕<lb/>
乘輿少脩定省非惟夀皇當疾疢之中得見陛下必大<lb/>
喜悦不藥自愈而陛下闕禮之乆纔得過宫亦可少息<lb/>
<pb n="KR2f0039_WYG_012-25a"/>
軍民之憤兼自旬日以来居民揺亂遷徙大半居城内<lb/>
者則移居村落居近郊者則移居旁郡富家競藏金銀<lb/>
市價為之倍長甚而兩宫閣分囊櫜潜歸私室自謂亂<lb/>
釁只在目前此皆亂世亡國氣象聖明之時豈宜有此<lb/>
陛下雖深居九重豈不聞知竊料聖意必謂過宫少愆<lb/>
未足致亂然父子之道絶是謂逆天孩提之童無不知<lb/>
愛其親若不知愛親是謂悖人自古逆天悖人禍亂未<lb/>
有不作誠恐一夫問罪或有響應陛下豈得不寒心也<lb/>
<pb n="KR2f0039_WYG_012-25b"/>
臣等實以今来事體止在陛下一過宫之頃外此實無<lb/>
可以審實可以商量之事惟望翠華一出大勢自定以<lb/>
收人心以遏禍萌莫此為急儻陛下遷延猶豫尚求審<lb/>
實商量之説則臣等實未知死所也廹於愛君再三干<lb/>
犯天威罪當萬死惟陛下裁赦<lb/>
説友又上奏曰臣等連日號泣五上奏牘以大行至尊<lb/>
夀皇聖帝奄棄萬國陛下為人之子既不臨喪又不視<lb/>
斂既不舉哀又不成服中外憤怨萬口一辭乞速賜過<lb/>
<pb n="KR2f0039_WYG_012-26a"/>
宫少回子道少弭禍機鑾輿寂然天理盡絶不知臣等<lb/>
所奏陛下略賜睿覽否凡數日来三軍怨謗之語百姓<lb/>
駭愕之憤皇天后土譴怒必深臣等已具載于累奏矣<lb/>
雖陛下自知於理悖逆欲得少文其過遂降指揮託疾<lb/>
未往然民心至愚而神豈能罔以虚語累日外傳陛下<lb/>
宴飲如故宣喚俳優託疾之言人固不信又聞聖心懐<lb/>
歉親挾弧矢欲以自防不知陛下何所利益而自危其<lb/>
身一至於此臣等實為陛下痛惜之也夫避害就利違<lb/>
<pb n="KR2f0039_WYG_012-26b"/>
禍向福誰無是心陛下天縱聰明而累月以来因不過<lb/>
宫自基禍本今又聞喪不赴子道盡廢天下詾詾神人<lb/>
交憤何苦自欲捨利就害背福取禍而繆戾若是哉臣<lb/>
等實所未曉也今夀皇之喪已八日矣藉使果有疾病<lb/>
尤當力疾奔赴今陛下安處深宫懽宴自如使閭巷之<lb/>
間有父之喪為其子者渉八日而不一奔慟陛下見此<lb/>
等人必當深嫉之而陛下貴為天子豈可躬蹈而身履<lb/>
之耶今事至此已極矣軍民之怨憤已深矣天地之怒<lb/>
<pb n="KR2f0039_WYG_012-27a"/>
氣已見矣十三日成服之夜白虹亘天古人以為兵象<lb/>
陛下觀此天變觀此人心儻陛下不憂不懼不悔不悟<lb/>
臣等将肝腦塗地陛下雖欲君臨天下臣恐不止於寡<lb/>
助之至親戚畔之而已陛下豈可不略為之寒心哉臣<lb/>
願陛下痛念慈父罔極之恩少盡人子哀慟之慼速嚴<lb/>
法駕慟哭梓宫之前以謝前愆以銷禍本如更不然臣<lb/>
等與百姓三軍皆未知死所矣危亂已廹不復忌諱惟<lb/>
陛下以宗廟社稷為重而亟圖之<lb/>
<pb n="KR2f0039_WYG_012-27b"/>
説友又上奏曰臣痛哭泣血以言今月初九日大行至<lb/>
尊夀皇聖帝奄棄萬國天崩地拆禍變非常内外百官<lb/>
三軍萬民誰不痛心<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>血號慟之聲逺近相接陛下聞<lb/>
喪之初謂當痛咎前日乆不過宫遂成終天之訣不俟<lb/>
命駕便當如嚮来夀皇聖帝初聞髙宗大漸之時以小<lb/>
轎便路急趨宫闈雖不得父子一見猶當括髮哭於斂<lb/>
床留宿喪側親視百官有司辦集後事以俟舉哀成服<lb/>
尚未足以贖前日乆不過宫之過不謂陛下皆大不然<lb/>
<pb n="KR2f0039_WYG_012-28a"/>
凶訃初傳從容御朝廷見臣下雖對宰執及羅㸃玉音<lb/>
有便當過去之語而陛下一自退朝至今八日安坐深<lb/>
宫起居服御並如常時視父之喪如他人事略不少介<lb/>
聖意喪禮並不舉行臣子軍民驚愕駭異怨憤謗讟不<lb/>
可聽聞從官羅㸃等同臣皆是䝉陛下厚恩忽見陛下<lb/>
人倫天理棄滅皆盡人子之道毫髮不存外議沸騰惡<lb/>
名太過已不可掩不忍陛下一旦自䧟不義至於此極<lb/>
自初九日連貢封章控告陛下乞早過宫使陛下俯聽<lb/>
<pb n="KR2f0039_WYG_012-28b"/>
臣等所奏即駕乗輿猶未足以塞中外之責而陛下一<lb/>
切不聽更為杜絶草奏之計明示不肯執喪之迹不知<lb/>
陛下何所利益而甘心受此大不美之名耶臣不勝日<lb/>
夜痛哭哀苦號天扣地深為陛下惜之也陛下貴為天<lb/>
子天縱聦明而子之事父與父之既死子之執喪皆是<lb/>
目前易曉之事閭閻三尺之童誰不知之不知陛下何<lb/>
獨懵然於此而略不知也假如市井之間有父之喪其<lb/>
子異居於百歩之内父疾不問父死不往號哭之聲不<lb/>
<pb n="KR2f0039_WYG_012-29a"/>
聞衰絰之服不舉行路交詈隣里共攻陛下若聞此等<lb/>
之人竊意聖心必亦深不平之今陛下乃安然蹈此殊<lb/>
無顧避憚卹之意陛下試思軍民萬姓寜無痛心疾首<lb/>
於陛下此舉者乎寜無懐憤積怒於陛下此舉者乎寜<lb/>
無不為夀皇伸氣復怨於陛下此舉者乎陛下不此之<lb/>
思但欲自信前日無故之疑欲快今日恣為之志不卹<lb/>
慈父不顧天理不畏人言惟意所欲自為得䇿軍民萬<lb/>
姓無若我何夫使人主而可以為此則是自古亂亡之<lb/>
<pb n="KR2f0039_WYG_012-29b"/>
君傾危之世皆可以獨恃此説無亂以至於今矣天下<lb/>
安有是理哉今陛下既不臨喪又不舉哀既不成服又<lb/>
不過宫軍民之憤已不可遏雖是前日太皇太后降㫖<lb/>
謂皇帝以疾而陛下亦降指揮謂痰眩未能過宫此固<lb/>
欲少寛三軍萬姓之責然誰不知借疾病之説以文其<lb/>
過若降指揮之後或一日兩日間隨即過宫尚可略弭<lb/>
禍機自十三日成服之後傳陛下欲以十五日過宫盡<lb/>
行喪禮今又不然愈覺人情交憤禍萌益張國勢之危<lb/>
<pb n="KR2f0039_WYG_012-30a"/>
過於累卵陛下何苦於無事無故之中而輕為危亂滅<lb/>
亡之事乎臣不勝哀苦痛極重為陛下惜之也未審聖<lb/>
意竟欲何日過宫唯復候事稍定而後命駕或候人情<lb/>
稍安而後一出抑終於永不過宫耶若候事定而後行<lb/>
今成服既畢喪事種種朝廷皆已節次施行事初未嘗<lb/>
不定人情詾詾正縁陛下有父之喪泰然安處所以人<lb/>
懐憤怒若清蹕一行人情自然浸定若謂永不過宫則<lb/>
是陛下不復以祖宗社稷為重矣夫自天地開闢以来<lb/>
<pb n="KR2f0039_WYG_012-30b"/>
國家滅亡社稷傾喪亡慮數十陛下觀史之際豈不洞<lb/>
見所謂滅亡傾喪皆因無道不義不知悔過以至於此<lb/>
陛下毋謂宗廟社稷可以任意肆志而能長守永有者<lb/>
也十三日成服至夜二更白虹貫天自東而西連亘不<lb/>
散都人皆見之臣謹按漢鄒陽傳言白虹貫日釋者謂<lb/>
白虹兵象也陛下觀此天象豈可略不知懼今最可憂<lb/>
者三軍之士感夀皇之厚恩一旦聞喪朝晚哭聲震動<lb/>
營寨見夀皇方疾陛下乆闕定省之禮親侍湯藥曽不<lb/>
<pb n="KR2f0039_WYG_012-31a"/>
一講諸軍已懐憤怨又見夀皇既崩陛下聞喪不顧喪<lb/>
禮既廢孝子常禮並不舉行累日以来偶語訛言真有<lb/>
疾視其上之意前日白虹亘天之象陛下豈可不略動<lb/>
聖念為之寒心耶陛下豈不見近日北方猶能為其祖<lb/>
持三年之喪乎北方者草昧初開文物之未備制度<lb/>
之未詳尚能知莫我夀皇三年終喪之孝慕徳鄉義以<lb/>
為一方盛羙今陛下為中國之主統人道之教何為甘<lb/>
心不能為他人之所能為者乎陛下儻念慮及此臣竊<lb/>
<pb n="KR2f0039_WYG_012-31b"/>
料聖意必赧然顔汗而心媿也況目即已差賀生辰使<lb/>
人又差告哀使二使既到敵境或敵中館迓使者或其<lb/>
酋主皆問及陛下不持父䘮之事不知二使何以答之貽<lb/>
笑逺人輕侮中國萬一遂為問罪之目有南下牧馬之<lb/>
意不知陛下又何以應之此臣子所以尤心悸而股慄<lb/>
者也兼陛下安處宫中更不成服又不知命駕登輦之<lb/>
時所服何服宰執奏事之頃以何服見若猶用吉服則<lb/>
陛下是全不以天地祖宗父母為念矣竊恐重得罪於<lb/>
<pb n="KR2f0039_WYG_012-32a"/>
天下陛下将何以君臨億兆鎮撫夷狄哉夀皇未上賔<lb/>
之前陛下不肯過宫猶曰自有所疑恐夀皇有所加於<lb/>
陛下也是以趦趄而不敢往今日之事與前日已大不<lb/>
同哀哉痛哉夀皇已棄陛下而仙矣陛下前日之虚疑<lb/>
今尚何有不知何所疑畏而復如前日猶豫而不行耶<lb/>
中外之人嗟嘆駭愕深不曉聖意之所在臣願陛下鑒<lb/>
臣之言略加聖慮以亂亡為可畏以社稷為可危即降<lb/>
指揮過宫行禮念慈父罔極之恩盡人子哀號之苦聖<lb/>
<pb n="KR2f0039_WYG_012-32b"/>
駕一行易危為安變禍為福不勝宗廟社稷四海蒼生<lb/>
之幸臣今来拳拳所奏豈為身謀止縁受國厚恩䝉陛<lb/>
下親擢愛陛下至切憂陛下至深欲陛下為至孝至賢<lb/>
之君願陛下有順天得人之美自四月以来臣所以自<lb/>
嘗三上奏劄乞早過宫兹復控<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>肝膽直言禍亂以犯<lb/>
天聽惟陛下財幸而亟圖之臣雖就鼎鑊死亦榮幸<lb/>
光宗時朝散郎祕閣脩撰權發遣潭州軍州事兼管内<lb/>
勸農營田事主管荆湖南路安撫司公事馬歩軍都總<lb/>
<pb n="KR2f0039_WYG_012-33a"/>
管借紫臣朱熹謹昧死百拜上䟽皇帝陛下臣近者竊<lb/>
聞陛下過宫一事多有論諫未䝉採納屢降指揮尋復<lb/>
寢罷觀聽惶惑傳聞駭異如臣孤賤踈逺竊伏草茅不<lb/>
聞外廷末議初不敢妄有開説塵瀆聖聰特以今此䝉<lb/>
恩起當藩屏之任静思所職上闗國體若朝廷正綱紀<lb/>
立主徳脩人心悦則守土之臣雖極駑鈍尚可憑藉威<lb/>
靈勉自驅䇿以稱任使儻根本動揺腹心蠱壊大勢傾<lb/>
壓無復可為則中外之臣雖有竒材逺略亦無所施况<lb/>
<pb n="KR2f0039_WYG_012-33b"/>
如迂愚雖欲捐軀報國亦何所用其力哉是以不能自<lb/>
已有不容不為陛下言者然臣所讀者不過孝經語孟<lb/>
六經之書所學者不過堯舜周孔之道所知者不過三<lb/>
代兩漢以来治亂得失之故所講明者不過仁義禮樂<lb/>
天理人欲之辨所遵守者又不過國家之條法考其歸<lb/>
趣無非欲為臣者忠為子者孝而已今者取此以為言<lb/>
則在廷之臣言之悉矣陛下聼之亦熟矣捨此以為言<lb/>
則自古天下國家未有可以外此而為治者臣今亦不<lb/>
<pb n="KR2f0039_WYG_012-34a"/>
敢廣引前言備禮上䟽以釣敢言之名而歸過於陛下<lb/>
請獨以父子天性之説為陛下流涕而陳之臣聞人之<lb/>
所以有此身者受形於母而資始於父雖有彊暴之人<lb/>
見子則憐至於襁褓之兒見父則笑性何為而然哉初<lb/>
無所為而然此父子之道所以為天性而不可解也然<lb/>
父子之間或有不盡其道者是豈為父而天性有不足<lb/>
於慈亦豈為子而天性有不足於孝者哉人心本明天<lb/>
理素具但為物欲所昏利害所蔽故小則傷恩害義而<lb/>
<pb n="KR2f0039_WYG_012-34b"/>
不可開大則滅天亂倫而不可捄假如或好飲酒或好<lb/>
貨財或好聲色或好便安如此之𩔖皆物欲也清明之<lb/>
地物欲昏之則父或忘其為慈子或忘其為孝然後造<lb/>
為讒慝者指疑似以為真實毫髮以為丘山譛之於其<lb/>
父則使施之於其子者不無少過譛之於其子則使施<lb/>
之於其父者寖失其常然後巧為利害之説以刼之盖<lb/>
謂如此則必受其利不如此則必蹈其害利害既有以<lb/>
蔽其心此心日益猜疑今日猜疑明日猜疑猜疑不已<lb/>
<pb n="KR2f0039_WYG_012-35a"/>
子一舉足而得罪於其父父一出言而取怨於其子父<lb/>
子之情壊而禍亂作矣試於暇時或於中夜或於觀書<lb/>
之際或於静坐之頃捐去物欲之私盡祛利害之蔽黙<lb/>
觀此心之本然則父子之間固未嘗不慈且孝也臣竊<lb/>
觀陛下天資仁孝初政清眀進退人才動合公論一言<lb/>
之善天下誦之豈獨於天性至親反用其薄況備物之<lb/>
養無大虧闕政事之間無大更革過宫定省本非難行<lb/>
猶豫遲回動踰時月亦獨何也無乃事起於纎㣲情阻<lb/>
<pb n="KR2f0039_WYG_012-35b"/>
於踈闊方間隙之将萌羣臣不能捄之於早及形迹既<lb/>
著又不能察陛下事親之本心且無以和陛下父子之<lb/>
情往往語言拙直援引過當其心雖忠於陛下而不足<lb/>
以感悟陛下之聽徒以激怒陛下故近日臨欲過宫而<lb/>
復輟者陛下未必不曰身為萬乘之主乃不得一事自<lb/>
由乎故不肯屈獨斷之權為羣論所廹耳而陛下父子<lb/>
之情所以至此者臣竊料陛下即位之初便有姦人造<lb/>
為邪説離間陛下之父子如一飲宴之失夀皇慮陛下<lb/>
<pb n="KR2f0039_WYG_012-36a"/>
或怠於為政一言動之愆夀皇憂陛下或至於成疾此<lb/>
皆愛陛下之至切故或形於言而不自以為嫌其意惟<lb/>
欲陛下遷善改過正心脩身以奉天地以承祖宗為有<lb/>
宋萬年無彊之休而已曷嘗有纎芥忿恨如浚井塗廪<lb/>
之意哉而姦人因之造為危語往来間諜以誤聖聴不<lb/>
唯使陛下之身常懐疑懼而使陛下之宫中亦皆嚴憚<lb/>
重華而不敢親近日逺月踈間隙愈大天下之人但見<lb/>
夀皇慈覆天下而於陛下為尤篤陛下所以事夀皇者<lb/>
<pb n="KR2f0039_WYG_012-36b"/>
乃不以孝聞而以失禮聞又不知其為羣小之姦而直<lb/>
以為陛下之失街談巷議偶語族談至有臣子所不敢<lb/>
聽者臣恐不惟如此一旦上帝震怒匹夫流言草野僣<lb/>
亂将仗義而起又致外侮興問罪之師當是時六軍之<lb/>
情能使之親附乎萬姓之心能使之固結而不解乎讒<lb/>
邪之人雖復臠而食之其能有及於國家之敗乎如臣<lb/>
之愚雖百千軰咸欲粉身赤族為陛下死其能有補於<lb/>
社稷之存亡乎又聞夀皇聖躬比者小愆和豫雖未必<lb/>
<pb n="KR2f0039_WYG_012-37a"/>
因此而天下後世寜不曰意念欝欝而至此乎夫事固<lb/>
有失於毫釐之間而遂至於不勝悔者臣子之所不忍<lb/>
言而忠於事君者亦不敢隠也昔漢文帝徙淮南王少<lb/>
失思慮而尺布斗粟之謡終身病之夫以兄而不能容<lb/>
其弟雖賢主不敢自恕其過也況以天下之大而不能<lb/>
容其父乎為今之計先遣大臣謝罪於重華次發明詔<lb/>
告諭在廷言前日之所以不能無疑者以讒邪惑亂之<lb/>
故誅此姦人以謝天下屏斥餘黨還始初之清明即日<lb/>
<pb n="KR2f0039_WYG_012-37b"/>
駕過重華問安侍膳以盡父子之驩如此則天下歌舞<lb/>
四夷尊仰書之信史以為羙談反危而安特在陛下反<lb/>
覆手之間耳今愛陛下之切者中宫也嘉邸也忠陛下<lb/>
之至者二三大臣也願出臣章與之參訂必有以知臣<lb/>
之惓惓於君父而其言雖陋實宗社之至計也限守逺<lb/>
郡無由請對而忠憤所激不能自已是以冒死拜䟽痛<lb/>
哭流涕而極言之唯陛下赦其狂瞽臣冒犯天威無任<lb/>
震懼殞越之至<lb/>
<pb n="KR2f0039_WYG_012-38a"/>
醴泉觀使周必大上奏曰臣聞自天子至於庶人無不<lb/>
以孝為本漢以火徳而興本朝亦用火徳王天下按五<lb/>
行火主孝故兩漢帝號自孝恵而降皆冠以此字至本<lb/>
朝亦然今陛下受天眷命光宅中夏太上皇帝皇后春<lb/>
秋鼎盛而得陛下之聖子就天下之至養無疆之慶自<lb/>
今以始又有慈福太皇為曽祖母重華皇后為祖母宫<lb/>
闈鼎立自古簡冊所載人主奉三世之親如今日之盛<lb/>
者鮮矣凡定省之誠奉養之勤充陛下天性之孝光于<lb/>
<pb n="KR2f0039_WYG_012-38b"/>
祖宗使火徳蕃昌照臨萬方在聖徳固優為之何待賛<lb/>
也臣偶有愚見輙冒言之漢百官公卿表皇后有詹事<lb/>
而皇太后亦有長信詹事景帝中六年更名大長秋或<lb/>
用中人或用士人夫以椒殿深嚴猶參用士人典領宫<lb/>
掖況太上皇帝居東宫者踰二十年即帝位者已五六<lb/>
載用人多矣其間豈無乆被簡知可備顧問者今娱侍<lb/>
左右不過中貴數人誠能若稽古昔乘間奏請稍沿漢<lb/>
事於太上舊臣中遴擇一二人入則侍清閒出則從逰<lb/>
<pb n="KR2f0039_WYG_012-39a"/>
幸談論賡歌以樂聖懐斯亦養志之大端也若謂古誼<lb/>
不可遽行臣請引近事為證靖康初徽宗内禪之後首<lb/>
命中書舍人譚世勣等以顯謨閣待制主管龍徳宫甚<lb/>
被顧遇至今以為羙談髙宗内禪夀皇亦甞命錢端禮<lb/>
使徳夀宫惟重華移御日淺未暇及此況累朝止奉母<lb/>
后比近世事體不同惟陛下與大臣熟議酌古今之制<lb/>
而行之<lb/>
吏部尚書趙汝愚上奏曰臣竊惟人君以一身而居兆<lb/>
<pb n="KR2f0039_WYG_012-39b"/>
庶之上其能使四方萬里環拱内向奔走服從而不敢<lb/>
少慢者夫豈一人之力能勝四海之衆哉必有至徳要<lb/>
道能以素服其心爾夫父子之道天性也非獨賢者有<lb/>
之愚者亦有之非獨貴者知之賤者亦知之也故一人<lb/>
孝敬於上則千萬人感悦於下所敬者寡所悦者衆盖<lb/>
以天性之所同也人君於此一或有闕則上自縉紳士<lb/>
夫下及庸夫販婦逺至四夷蠻貃皆得以議已非若其<lb/>
他一言行之失一政事之差其利害所能比擬也故經<lb/>
<pb n="KR2f0039_WYG_012-40a"/>
曰聖人之徳無以加於孝至論天下之治亦莫尚於孝<lb/>
人君能以孝治天下則能得萬國之驩心以事其親而<lb/>
其效至於天下和平灾害不生禍亂不作茍異於此則<lb/>
将失萬國之驩心矣萬國之驩心既失則将譴告出於<lb/>
天而灾害生於上怨讟興於人而禍亂作於下如是而<lb/>
能享國長乆者臣未之見也臣愚伏望陛下熟復先聖<lb/>
之言深惟治亂之本日遣信臣謹問安視膳之禮時乘<lb/>
法駕脩五日一朝之儀凡羣臣有賛陛下早過重華使<lb/>
<pb n="KR2f0039_WYG_012-40b"/>
兩宫慈孝者是皆為陛下忠謀而有補於聖徳臣願陛<lb/>
下信之聽之而勿疑凡有為離間之詞使兩宫疑阻者<lb/>
是皆姦人私自為計以誤陛下聖聽臣願陛下察之逺<lb/>
之而勿惑自今父子驩然中外悦懌四夷聞之必自敬<lb/>
畏姦宄聞之必自退伏宗社幸甚生靈幸甚<lb/>
汝愚又上奏曰臣等伏見陛下自三月過宫之後至今<lb/>
半年有餘不到重華慈福兩宫此月十二日故事進香<lb/>
最為盛禮前數日陛下既許臣等過宫甚確臣等亦謂<lb/>
<pb n="KR2f0039_WYG_012-41a"/>
陛下尊為萬乘體貌大臣浚發玉音盖無不信之理縉<lb/>
紳傳聞朝夕顒望方以為慶至期又以免到宫為辭車<lb/>
駕不出羣情愈大失望今㑹慶聖節近在兩日人心憂<lb/>
疑羣情鼎沸臣等雖聞已有指揮二十二日車駕詣重<lb/>
華宫上夀然人情尚恐臨期或至反汗未免疑懼竊惟<lb/>
陛下父子天性豈待臣等多言苐恐有離間之人誤陛<lb/>
下過為疑畏陛下胡不以已行之事騐之乎去年㑹慶<lb/>
節及冬至日皆是有司夙戒法駕在庭陛下雖一時中<lb/>
<pb n="KR2f0039_WYG_012-41b"/>
輟不行然夀皇慈愛不介意方是時陛下固不無疑畏<lb/>
之心矣逮十一月二十二日車駕一到重華則父子懽<lb/>
然終日燕樂直至廹暮秉燭而歸陛下前疑無不頓釋<lb/>
臣等竊觀比日事體與去年初無小異陛下果何憚而<lb/>
不行乎今夀皇春秋益髙人子之心所當喜懼正是陛<lb/>
下愛日之時定省之禮豈宜乆廢萬一夀皇有㣲爽四<lb/>
時之和陛下将何以避此名乎㑹慶聖節湛恩錫宴上<lb/>
自朝廷下及郡縣官吏自一命以上無不鳴鐘擊鼔飲<lb/>
<pb n="KR2f0039_WYG_012-42a"/>
食醉飽盡終日之歡設若陛下是日復以他事為辭臣<lb/>
等竊料北内淒涼殊無聊頼惟夀皇一人而已陛下誠<lb/>
思及此亦豈能恝然不動於心乎臣等竊觀季秋以来<lb/>
近則太白犯心熒惑入太㣲黒祲並起地如雷震逺則<lb/>
水旱交作延及數路郡縣空乏無以救恤天意人情咸<lb/>
大可畏臣等選懦誠有旦夕之憂陛下聖學髙明能晏<lb/>
然不以為慮乎伏望睿慈深鑒古昔有治有亂有安有<lb/>
危斷自宸心翻然悔悟以天命為可畏以人心為難保<lb/>
<pb n="KR2f0039_WYG_012-42b"/>
以事親為至徳以讒言為商鑒恪守昨日已降指揮勿<lb/>
復更易以成陛下之信躬率羣臣奉觴稱夀退即宫中<lb/>
慈孝兩盡用家人之禮以成陛下之孝兩宫吏卒都城<lb/>
百姓歡喜望幸人得所欲以成陛下之仁陛下一舉而<lb/>
三善從之自然輿情感悦景貺繁臻宗社延長生靈慶<lb/>
幸冒凟威尊臣等不任惶懼隕越之至<lb/>
汝愚又上奏曰臣伏見今月二十二日㑹慶聖節百執<lb/>
班庭有司夙戒都人夾道徯望清光而俟立乆之忽傳<lb/>
<pb n="KR2f0039_WYG_012-43a"/>
重華恩㫖令免到宫一時群臣相顧駭愕初不知其所<lb/>
以兩三日来道路之間妄興訛謗傳播多端然臣等備<lb/>
數邇聨初亦疑是陛下是日晨興㣲有感冒故未能出<lb/>
盖甚不得已也今早臣據講筵所闗報来日開講臣甚<lb/>
喜聞聖躬即日無他以得瞻天顔為幸然妄意竊謂㑹<lb/>
慶盛禮千載一時今法駕猶未至重華而先視朝開講<lb/>
非惟事體未順亦恐無以觧都人之疑伏望聖慈特降<lb/>
睿㫖權住来日開講幸今節日未逺尚可先到重華略<lb/>
<pb n="KR2f0039_WYG_012-43b"/>
舉玉巵為夀之禮實為家國大慶或聖體畏寒猶未能<lb/>
出雖少遲三數日視朝盖亦未晚臣乆荷恩私誼圖補<lb/>
報惟欲增益聖徳不敢茍為身謀輙貢瞽言死有餘罪<lb/>
惟陛下幸赦其愚<lb/>
汝愚又上奏曰臣等仰惟大行至尊夀皇聖帝奄棄天<lb/>
下天崩地裂海内摧痛而陛下聞喪累日猶未奔訃六<lb/>
軍萬姓尤切痛心伏觀古者有䘮必有主若無後者猶<lb/>
以朋友州里舍人為之今陛下親為夀皇之子承付託<lb/>
<pb n="KR2f0039_WYG_012-44a"/>
之重而有喪無主何忍至斯臣等屢乞宣封面陳悃愊<lb/>
又繼入文字陳説利害而天聽髙邈殆如不聞今有司<lb/>
卜用十三日大斂成服陛下若失此時不出則是永無<lb/>
可出之時矣遺詔皇帝成服三日聽政今陛下既未成<lb/>
服不知何時遂可聽政耶禮法蕩然綱紀盡壊開闢以<lb/>
来所未嘗有臣等適備員輔近痛心疾首無地自容兩<lb/>
日以来市井之間興訛造謗無所不有千怪萬狀不可<lb/>
聽聞臣等一身不敢愛死所可恨者太祖太宗創業艱<lb/>
<pb n="KR2f0039_WYG_012-44b"/>
難髙宗中興十年力戰今勢如累卵誠可痛爾伏望聖<lb/>
明早賜開悟速降指揮来日過重華宫大斂成服庶幾<lb/>
可以收拾人心少延國祚若更失此機會則陛下之事<lb/>
去矣臣等䝉國厚恩不避誅戮控瀝血誠冒瀆威聽不<lb/>
任哀號隕越之至<lb/>
汝愚又上奏曰臣等累日不獲瞻望清光兼有合奏禀<lb/>
事件昨日乞詣後幄引對承御藥院傳㫖别日引縁其<lb/>
間有一事尤為急切不敢不奏知臣等昨日初議縁十<lb/>
<pb n="KR2f0039_WYG_012-45a"/>
三日已奉太皇太后聖㫖皇帝以疾聽就宫中成服依<lb/>
故事合請聽政臣等已奏知及具表文将詣後殿門外<lb/>
拜發而禮部太常及侍從臺諫下至學官皆有文字以<lb/>
為陛下嘗有指揮候疾稍愈日過宫燒香行禮百官有<lb/>
司以此延頸顒望車駕先一過宫於大行梓宫前衰服<lb/>
哭臨行祭奠之禮臣等亦得於素幄之前面致慰禮退<lb/>
而三上表請聽政及将来釋服御殿皆可次第舉行則<lb/>
於事體無有不順伏望速降指揮俯從典禮臣等量度<lb/>
<pb n="KR2f0039_WYG_012-45b"/>
事勢鑾輿蹔出萬無他虞其於聖徳實非小補臣等無<lb/>
任<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>血竭誠哀懼祈請之至<lb/>
汝愚又上奏曰臣等伏見今月初三日大行夀皇聖帝<lb/>
大祥初五日遂終易月之制羣臣例當釋服而百官有<lb/>
司紛起論議咸謂陛下自宫中成服之後至今未曽一<lb/>
詣几筵哭臨成禮羣臣亦未曽於素幄面慰綱常盡廢<lb/>
何以為國衆議争執未肯釋服臣等朝夕慚懼無以鎮<lb/>
壓伏乞陛下勉為宗廟社稷之計俯徇羣臣輸忠之請<lb/>
<pb n="KR2f0039_WYG_012-46a"/>
特降指揮於初三日早詣重華行大祥之禮猶足以少<lb/>
慰人心稍存典禮古所謂失之東隅而收之桑榆者也<lb/>
臣等不任哀痛激切祈天俟命之至<lb/>
蔡戡上奏曰臣聞人主之孝莫大於安社稷非若衆人<lb/>
之孝區區致養而已盖人主貴為天子富有天下不患<lb/>
無以為養使親安於至養乃為孝之大者唐之太宗明<lb/>
皇掃除禍亂身致太平治定功成尊歸於父髙祖睿宗<lb/>
猶及見之二君之孝亘古莫及故為三宗之冠近者太<lb/>
<pb n="KR2f0039_WYG_012-46b"/>
上皇帝聖躬違豫有虧典禮人情詾詾社稷幾殆陛下<lb/>
上廹太皇之命下徇臣民之請光履帝位君臨萬邦詔<lb/>
令一頒中外忻戴軍民帖然頓還舊觀不動聲色而宗<lb/>
社再安慈闈萬年永享天下之養陛下之孝如何當是<lb/>
時太皇猶豫而不決大臣逡廵而不發陛下退托而不<lb/>
敢當禍變不測宗社得以安乎三宫得以安乎陛下得<lb/>
以髙枕而卧乎以是知陛下功在社稷孝備三宫過於<lb/>
唐二宗逺矣陛下天性仁孝兢兢業業猶以不得朝夕<lb/>
<pb n="KR2f0039_WYG_012-47a"/>
奉親深軫聖念陛下既能盡其大者其小者在陛下不<lb/>
足為也臣竊謂外庭之禮五日之朝不可廢闕萬一聖<lb/>
父尚未康復雖不獲瞻望慈顔然陛下子職盡矣都人<lb/>
見之逺方聞之豈不仰戴陛下聖徳以至泰安供奉之<lb/>
物不可不厚奉承之禮不可不至給侍之人不可不擇<lb/>
護衛之人不可不嚴庶幾人子之間不生疑間曲盡孝<lb/>
道終始如一如此則可以格天地通神明加於百姓刑<lb/>
於四海上天佑之下民歸之聖子神孫享億萬斯年之<lb/>
<pb n="KR2f0039_WYG_012-47b"/>
祚天下幸甚<lb/>
戡又上奏曰臣聞孝者百行冠冕孝行一虧它羙莫贖<lb/>
夫孝出於人心之所同然可以動天地感鬼神閭里無<lb/>
知之人莫不知有父母孝誠所格天為之降甘露地為<lb/>
之産芝草人君為之旌表門閭里巷相傳咨嗟歎息以<lb/>
為羙事儻不順於父母天地之所不佑震之以雷霆王<lb/>
法之所不赦加之以誅殛人倫之所不齒幾無所容於<lb/>
覆載之間盖父母子之天地父母生育之天地覆載之<lb/>
<pb n="KR2f0039_WYG_012-48a"/>
父母之恩天地等耳中人之家父母遺之以百金之産<lb/>
猶且飲食不忘窶人之子父母無一金之遺亦思此身<lb/>
之所從来身體髮膚皆父母所授其敢一日忘乎矧貴<lb/>
為天子富有天下所得何啻百金人主一嚬一笑九州<lb/>
四海之所觀瞻一言一動天地鬼神之所降鑒治亂之<lb/>
分禍福之應有不期然而然者又況徳莫大於孝罪莫<lb/>
大於不孝其所感召疾於影響吁可畏哉去嵗灾異屢<lb/>
見人情詾詾朝不謀夕陛下一枉法駕親朝北宫天意<lb/>
<pb n="KR2f0039_WYG_012-48b"/>
頓回瑞雪隨降人心遂定舊觀復還自春以来不躬定<lb/>
省又復四閲月矣所在闕雨種不入土早禾無及旱勢<lb/>
已成若至芒種雨澤愆期必有赤地千里之憂萬姓惶<lb/>
惶口語籍籍咸謂陛下孝行有虧所以致此孝經曰事<lb/>
父孝故事天明事母孝故事地察傳曰仁人事親如事<lb/>
天事天如事親未有不能事親而能事天者也今郊祀<lb/>
不逺陛下事親如此何以望上天之感格乎陛下臨御<lb/>
初載郊禋之夕風雨暴至不能成禮聖心震驚因而違<lb/>
<pb n="KR2f0039_WYG_012-49a"/>
豫累月方愈是時陛下未有失徳竊料父子之間疑貳<lb/>
之心已萌上天所以不享今孝行既虧大非昔比人心<lb/>
已失天意可知萬一有風雨之變千乘萬騎百司六軍<lb/>
倉皇俶擾呼吸之間何所不有人無愚智私竊寒心臣<lb/>
區區之愚欲望陛下回心易慮思念夀皇鞠育聖躬傳<lb/>
受之重莫重於天位付與之大莫大於天下此恩此徳<lb/>
比隆天地雖盡萬物不足以為毫髮之報陛下當推孝<lb/>
敬之誠心釋疑似之小憾幡然而改趣駕過宫二聖重<lb/>
<pb n="KR2f0039_WYG_012-49b"/>
懽融融洩洩少盡人子事親之道積此誠意以之事天<lb/>
必獲自天之祐以之示人必得百姓之懽上以弭灾異<lb/>
下以銷禍變在陛下一頤旨一舉足之勞耳陛下少屈<lb/>
於夀皇一人而天下億兆之人盡屈於陛下此非特為<lb/>
陛下計為宗廟社稷無窮之計臣位卑言髙觸犯忌諱<lb/>
罪在不赦惟陛下財幸<lb/>
光宗欲幸玉津園秘書郎曽三聘上䟽言今人心既離<lb/>
大亂将作小大之臣震怖請命而陛下安意肆志如弗<lb/>
<pb n="KR2f0039_WYG_012-50a"/>
聞知萬一敵人諜知馳一介之使問安北宫不知何以<lb/>
答之姦宄窺間傳一紙之檄指斥乘輿不知何以禦之<lb/>
望急備法駕朝謁不然臣實未知死所也孝宗病革復<lb/>
上䟽言道路流言洶洶日甚臣恐不幸而有狂夫姦人<lb/>
托忠憤以行詐假曲直以動衆至此而後悔之則恐無<lb/>
及矣帝意為動<lb/>
寜宗即位初彭龜年上奏曰臣等竊思今日事體最重<lb/>
最宜先致力者莫如陛下往朝太上皇及太上皇后為<lb/>
<pb n="KR2f0039_WYG_012-50b"/>
第一事父母與子既得相見知前日太母冊立之因軍<lb/>
民擁迫之意出於倉忙非陛下之本心此心既明父子<lb/>
無疑則天下事以次可施行矣今議者所以遲遲未敢<lb/>
從聖駕之行者但恐有死生不測之憂耳此一種議論<lb/>
害道理賊天性世豈有為人之子而疑父母圖已致不<lb/>
敢見者如此即與前日太上與重華之事何異此理甚<lb/>
近不難見也為陛下計但只一心一徳盡所以事父母<lb/>
之道焉有不感動者哉願明詔大臣急決此事勿以外<lb/>
<pb n="KR2f0039_WYG_012-51a"/>
物利害憂迷動其心則議論自定矣<lb/>
龜年又上奏曰臣至愚極陋無益世用幸獲攀附誤辱<lb/>
眷知一旦㧞之庶僚之中寘之法從之列恩深力小恨<lb/>
無補報惟有區區朴忠知無不言庶以仰禆聰眀俯酬<lb/>
悃愊惟陛下實哀憐之仰惟陛下自即阼以来聽言納<lb/>
諫不啻如流雖臣狂愚亦荷採攬獨移御南内一事臣<lb/>
凡五次口奏始若開肯終於不從如臣過計似不足聽<lb/>
然採之公朝無不疑惑若徒徇聖意泯黙不言則臣負<lb/>
<pb n="KR2f0039_WYG_012-51b"/>
陛下多矣臣竊謂陛下此舉於義不安者有二於國不<lb/>
安者有一謹條列如左陛下前日臨踐大寳天下曉然<lb/>
知陛下之心政以重華無喪主也今發引有期而陛下<lb/>
遽有即安南内之意異時攅宫既畢虞主既還几筵之<lb/>
奉誰復主之陛下謂朔望之奠乘輿必出足以安此心<lb/>
乎陛下若以此為孝未足以慰天下之望也夀皇聖帝<lb/>
忍棄天下而不忍委三年之䘮而不服斯足以為孝矣<lb/>
故臣謂陛下不終䘮不可以移御不然於義不安者一<lb/>
<pb n="KR2f0039_WYG_012-52a"/>
也陛下移御之舉臣固知陛下為父母故爾陛下今日<lb/>
移御之事固便於事父母然為其父母而捨其祖於義<lb/>
安乎古人但云父為祖屈不聞祖為父屈陛下既承大<lb/>
統則當以祖為重比者陛下日侍重華之喪而月為南<lb/>
内之朝於事祖事父䟽數中節輕重得宜天下咸服陛<lb/>
下之孝今陛下既欲移御不知亦嘗思夀皇虞主所奉<lb/>
之地乎亦嘗思慈福太皇太后夀成皇太后所處之宫<lb/>
乎若夀皇虞主止居重華則二太后當不離此二太后<lb/>
<pb n="KR2f0039_WYG_012-52b"/>
既奉夀皇几筵於此則陛下不當捨而之它矣陛下若<lb/>
捨而之它則不特夀皇几筵無主而二太后亦孤然於<lb/>
外是為父母而捨其祖此於義不安者二也臣仰惟太<lb/>
上皇帝臨御六年輕徭薄賦仁覆天下不得罪於百姓<lb/>
禁戢掊剋優䘏将士不得罪於諸軍接納臣下無大斥<lb/>
謫不得罪於諸臣而天下之心一旦渙然離者陛下抑<lb/>
嘗思其所以然乎今日陛下移御南内以親父母固懲<lb/>
太上皇失事親之禮矣而天下之心猶以為未知懲太<lb/>
<pb n="KR2f0039_WYG_012-53a"/>
上皇失事親之實也陛下今日既為天下之主則當察<lb/>
天下之心向日太上皇之於重華天下之心誰怨誰懟<lb/>
今日陛下之於父母天下之心誰疑誰惑陛下亦嘗知<lb/>
之否耶既知之豈得而違之陛下儻不近訪之諸臣逺<lb/>
察之衆論而獨斷之聖心臣固知其危也臣妄議陛下<lb/>
君臣之隙骨肉之禍将恐在此此於國不安者一也臣<lb/>
言至此痛裂心膂自知辭戅意切必犯威怒斧鑕之誅<lb/>
所不敢逃萬一陛下採納其言以幸宗社臣雖受死亦<lb/>
<pb n="KR2f0039_WYG_012-53b"/>
無憾焉臣此奏欲望陛下付與廟堂大臣反覆熟議若<lb/>
以臣言為是乞賜聽納若以臣言為非乞賜竄逐伏候<lb/>
進止<lb/>
慶元元年三月大府寺丞吕祖儉奏曰臣聞天下之勢<lb/>
乆於無事之為可畏本朝立國規模最為長乆然治忽<lb/>
消息百六十載而猶有靖康莫大之禍國家中興駐蹕<lb/>
江左揖遜授受使斯民得以奠居者将七十年亦可謂<lb/>
之乆於無事矣然於可喜之中而遽有深憂無虞之中<lb/>
<pb n="KR2f0039_WYG_012-54a"/>
而遽生多故事體疑阻人心睽乖皆發於綱常根本之<lb/>
地有非意料所能及矧復乖氣致異可駭可畏是豈可<lb/>
不深察其故而思所以為轉移之方也自紹熙二載初<lb/>
郊之夕風雨暴至禮不克成太上皇帝聖體違豫中外<lb/>
惴恐由是而後問安視膳浸闕常儀臣民之心固已不<lb/>
遑寜䖏天降大禍孝宗皇帝奄棄萬國侍疾臨喪之志<lb/>
竟莫能伸於斯之時軍民恐讟訛言浸興衆心皇皇人<lb/>
思逃難流傳駭異邉鄙生心國勢阽危至是亦云極矣<lb/>
<pb n="KR2f0039_WYG_012-54b"/>
太上皇后因上皇詔旨順人心定大䇿爰命陛下以元<lb/>
子而承大統主孝宗之䘮盖天祚我宋變不失正故天<lb/>
下無改容動色之虞然邅變居憂寜親為急陛下嗣位<lb/>
已閲三時天性至情固莫能間而躬致色養猶未有期<lb/>
雖貴為天子富有四海將何以解此憂乎此憂未解根<lb/>
本愈虧茍因循度日而祗付之無可奈何則臣恐天人<lb/>
之心必愈咈戾而弗順矣何以言之陛下初政非有愆<lb/>
闕然自去秋以来大風震電殊為駭常而天目諸山水<lb/>
<pb n="KR2f0039_WYG_012-55a"/>
涌石裂其變尤甚畿内千里非旱則澇春霖為害二麥<lb/>
復傷上辛祈榖行禮之際狂飈忽起不克升壇重以雷<lb/>
雪相繼祗在一二日之内天之示戒必有所以孟軻氏<lb/>
有言不得乎親不可以為人不順乎親不可以為子必<lb/>
至於親心底豫而天下之為父子者定上皇既以感疾<lb/>
不得見孝宗抱終天之痛陛下又以事勢齟齬未得見<lb/>
上皇以少慰聖心累年之間綱常根本墮壊如此則在<lb/>
今日戒懼齋栗感悟親心以和召和轉灾為福實難少<lb/>
<pb n="KR2f0039_WYG_012-55b"/>
緩伏願陛下深惟天下之勢乆於無事之為可畏重念<lb/>
綱常根本未能植立之為可憂親心未豫則天意未和<lb/>
天意未和則人心弗順一有灾變便難支持寢食起居<lb/>
誠不可以自安燕逰逸豫誠不可以自縱一念一慮一<lb/>
舉一措皆以未得乎親為深憂有如親心未怡未得承<lb/>
歡膝下則庶幾遥望顔色以通此情徘徊徬徨不忍遽<lb/>
去左右前後必皆感孚真積力乆聖父慈懐又必自有<lb/>
不能已者或上皇氣體猶未和豫陛下未得遂嘗藥之<lb/>
<pb n="KR2f0039_WYG_012-56a"/>
念則起敬起孝尤難自同於常時儻上皇氣體日就康<lb/>
寜既得時展定省之禮以慰天人之心復得同過重華<lb/>
以弭萬世之議臣雖至愚必知天灾可息於上外患可<lb/>
銷於下自成祈天永命之功也茍或嵗推月移竟成否<lb/>
隔使綱常根本終於淪斁則天下乆安之勢難保而易<lb/>
危菑害之生未知所極臣世受國恩情迫意切發言狂<lb/>
瞽不識忌諱惟陛下財幸<lb/>
寜宗時起居郎兼侍講劉光祖上䟽曰臣仰惟陛下誕<lb/>
<pb n="KR2f0039_WYG_012-56b"/>
膺天命纂紹皇圖聽政行宫凡五閲朔迨于烈祖梓宫<lb/>
發引然後徐蹕移御大内都城萬姓爰瞻爰仰載感載<lb/>
欣而臣之拳拳竊料聖心有正位凝命之思有臨朝願<lb/>
治之意見於始至之日而未嘗以萬乗之貴宫室之崇<lb/>
為安且樂也何以知其然也方陛下之踐阼於素幄也<lb/>
倉卒之際不得不逹權以安宗社當時聖心盖亦憂禍<lb/>
亂之生於俄頃故於此而執喪焉於此而聽政焉夫豈<lb/>
得已乎哉暨大行因山有期廣内清宫以俟陛下之臨<lb/>
<pb n="KR2f0039_WYG_012-57a"/>
御人情豈逺事理自然而廷臣或者猶有隠憂勸陛下<lb/>
且視朝於行宫則盖有三説烈祖之靈雖畢虞祔而几<lb/>
筵一朝閴寂陛下孝心詎忍忘之乎一也太皇太后耄<lb/>
期之傷皇太后淒涼之感晨夕定省豈得不闗聖懐二<lb/>
也况外人竊議太上神明未復禁中皆不敢深言已定<lb/>
嗣君而今也宫墻咫尺恐太上未能冲澹於物初往往<lb/>
虚疑過傳播在羣聽太上皇后以母臨子或㫖命有所<lb/>
難從則陛下何以處之三也凡廷臣之忠於陛下者人<lb/>
<pb n="KR2f0039_WYG_012-57b"/>
人懐此三説而陛下有所不能從者豈陛下之得已哉<lb/>
臣竊意聖心亦有三説即位相将半載而五日一朝之<lb/>
禮未得一靣親顔今而咫尺宫闈勢必得見一也行宫<lb/>
内外淺隘周廬徼道無所設供奉百司無所處九重如<lb/>
寄二也况廣内未還則名體不正名體不正則疑議妄<lb/>
生疑議妄生則敵人窺伺三也廷臣欲陛下且居行宫<lb/>
者則有如彼之三説而陛下聞之憮然有所不能從者<lb/>
又有如此之三説臣故曰非得已也非得已則必當使<lb/>
<pb n="KR2f0039_WYG_012-58a"/>
此六説者毫髪無可窺議在陛下於還宫之初凡事好<lb/>
為之而已矣陛下還宫之後為事事皆好然後廷臣之<lb/>
三憂俱釋而聖心之三説始明臣請詳陳其故且陛下<lb/>
初臨大内其憂畏之心當如初踐大位不可忘也乆而<lb/>
憂畏之心又當令始終如一不可怠也陛下憂畏不忘<lb/>
不怠常如一日則宫中三年之禮有同朝夕臨對几筵<lb/>
人謂陛下居烈祖之喪無有不盡此事實好一憂釋矣<lb/>
陛下憂畏不忘不怠常如一日則慈福夀成必交相慶<lb/>
<pb n="KR2f0039_WYG_012-58b"/>
慰曰吾孫今日能不替其烈祖不謂老年憂患有賴聖<lb/>
孫人謂陛下奉曽祖母祖母無有不盡此事實好二憂<lb/>
釋矣陛下憂畏不忘不怠常如一日則純意所感天猶<lb/>
臨之而况於父子之至親豈不相愛母子之至愛豈不<lb/>
相憂而何至有它疑之可慮旨命之難處乎陛下於父<lb/>
母能盡其道於政令能盡其公人謂陛下事親無有不<lb/>
善此事實好三憂釋矣如其不然陛下憂畏茍忘茍怠<lb/>
不能常如一日則子之於父雖曰宻邇而情未必通母<lb/>
<pb n="KR2f0039_WYG_012-59a"/>
之於子或至牽制而事有難處方且渉外人之所疑而<lb/>
不能如陛下之初意則陛下之一説始無以明於天下<lb/>
矣陛下憂畏茍忘茍怠不能常如一日則宫室之盛百<lb/>
司之富嬪御之備九重之安皆足以移陛下之本心則<lb/>
陛下之二説又無以明於天下矣陛下憂畏苟忘茍怠<lb/>
不能常如一日則名體雖正而疑議方生疑議方生近<lb/>
且不服如逺人何則陛下之三説亦無以明於天下矣<lb/>
臣故曰使六説者無一事之不善無一毫之可疑在陛<lb/>
<pb n="KR2f0039_WYG_012-59b"/>
下好為之而已矣而好為之則不過憂畏之念常存而<lb/>
已矣憂畏之念常存然後陛下不得已之意始暴白於<lb/>
天下而天下不議何况今日之社稷乃髙宗皇帝再造<lb/>
之社稷孝宗以憂勤而社稷安太上以少忘憂勤而社<lb/>
稷幾危今日之宫室乃髙宗皇帝中興之宫室孝宗以<lb/>
憂勤而宫室安太上以少忘憂勤而宫室幾危則陛下<lb/>
可不深念而切鑒之歟陛下入宫室而思社稷則雖欲<lb/>
不憂畏不可得也夫謹於始至後猶易怠若始至而遂<lb/>
<pb n="KR2f0039_WYG_012-60a"/>
安且樂之後将如何哉是則陛下新御大内乃政令之<lb/>
美惡所從出志意之勤怠所從生心之畏肆所從分身<lb/>
之奢儉所從定嗜欲之厚薄所從見愛惡之取舍所從<lb/>
知生民之休戚所從闗家國之安危所從系也陛下天<lb/>
資明哲悉慮悉知而况目覩艱危克自抑畏移御之始<lb/>
寜不有感於聖懐而臣官當記注職預論思心乎愛君<lb/>
寜免過計輙忘罪觸仰瀆淵聽雖出至愚亦人臣事主<lb/>
之分當然也惟陛下留神省察<lb/>
<pb n="KR2f0039_WYG_012-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三百三十八</head> <lb/>
    <p>
<pb n="KR2f0039_WYG_338-1a"/>
欽定四庫全書<lb/>
　歴代名臣奏議巻三百三十八<lb/>
　　　　　　　　　　　眀　楊士竒等　撰<lb/>
　　禦邊<lb/>
宋理宗時寳章閣學士曹彦約上奏曰臣聞敵國盜賊<lb/>
之患自古所不能無惟在處置得宜然後不能為害所<lb/>
謂處置得宜其略有五一曰守道二曰固本三曰通財<lb/>
四曰稽衆五曰愛民至於擇将練兵事之重者也臣猶<lb/>
<pb n="KR2f0039_WYG_338-1b"/>
以為次也所謂守道者用兵之道必須先論曲直當丙<lb/>
子丁丑間飢民闖邊者動以萬數朝廷恐惹邊釁抑之<lb/>
不納其後邊臣貪功慕簞食壺漿之名延納入境致使<lb/>
重兵在戍十年不撤蠧國害民莫甚於此已徃之事不<lb/>
復歸咎矣今當眀正好惡定攻守之議廣立規橅為長<lb/>
乆之計不冒昧而進不蓄縮而退不以一勝而舉手相<lb/>
慶不以一敗而唶舌相視然後可以言道也所謂固本<lb/>
者營壘布列莫先重内古人處置固自有體重兵皆在<lb/>
<pb n="KR2f0039_WYG_338-2a"/>
江内而三衙尤多勝兵中興百年恃此以不恐其後馬<lb/>
司徙置江上而建康鎮江諸軍皆在江北人心易摇姦<lb/>
宄易生設有緩急不能自立為今之計莫若使殿歩之<lb/>
兵重於江上江上之兵重於真揚真揚之兵重於楚海<lb/>
聚兵於内守以大将有時應敵可以調發應敵之後復<lb/>
歸本營外雖有警中實安堵此所以為本彊也所謂通<lb/>
財者臣固知治國之道不可以無財有用之財不可以<lb/>
妄用若必以吝財為政則軍事淪於淺陋矣當開禧未<lb/>
<pb n="KR2f0039_WYG_338-2b"/>
用兵以前諸軍皆有回易以至邸店酒息皆有寛剰其<lb/>
不肖者固掩為已有而其賢者猶得以激賞其軍也及<lb/>
乎出戍數多調發不時諸軍在寨所餘無幾營運日削<lb/>
無所取辦而獨於互送之禮買工之弊不肯少損盛寒<lb/>
出戰無望牛酒衣不蔽體日食尚闕望敵驚奔勢實使<lb/>
然士大夫但見乾道淳熈間諸軍富足将謂今日事體<lb/>
尚未改舊不知開禧以後大相遼絶今若改絃更張必<lb/>
須選擇朝臣體訪諸軍利害供其乏困削其煩苛若軍<lb/>
<pb n="KR2f0039_WYG_338-3a"/>
用不足則又捐金帛以與之一時區處未免浪費比之<lb/>
䘮師辱國孰大孰小此所謂通財也所謂稽衆者用兵<lb/>
之道臨機雖貴宻謀而起事要須兼聴漢髙祖欲復六<lb/>
國則酈食其張良各獻其計武帝誘致匈奴則王恢韓<lb/>
安國各逞其辯用張良之䇿而漢彊用王恢之䇿而漢<lb/>
敗此其驗也比嵗邊事不常而廟論過於嚴宻道路妄<lb/>
傳易以惑衆浮言胥動固不足卹其實意向不決未易<lb/>
舉事咨諏不廣難以至當洪範稽疑謀及卿士大雅先<lb/>
<pb n="KR2f0039_WYG_338-3b"/>
民詢于芻蕘今若采之衆論使之各盡其長朝廷選而<lb/>
用之不問卑賤千慮之愚容有一得異時選擇邊帥亦<lb/>
将於此而得之此所謂稽衆也所謂愛民者自古未有<lb/>
不愛民而可以立國也今陛下每對羣臣日以愛民為<lb/>
念大臣圜座日以愛民為政御史諫官奏疏論事日以<lb/>
愛民為説而州縣田里之間實未有愛民之効有仁心<lb/>
仁聞而民不被其澤則貪吏之害未去也朝廷立交承<lb/>
錢物之數本至公也彼則以増羨為名而掩入私室朝<lb/>
<pb n="KR2f0039_WYG_338-4a"/>
廷付守臣節制之權本良䇿也彼則以私役為常而脅<lb/>
以威令籍義兵以備緩急本善計也彼則拘之城郭而<lb/>
失其生業耕營田以實儲蓄本古道也彼則彊之鄉夫<lb/>
而奪其農事邊陲之民怨憝盈耳卒有緩急将何所恃<lb/>
必須懲其一二眀示播告使之改行率徳庶幾百姓安<lb/>
業此所謂愛民也有此五者而後可以為國如其不然<lb/>
臣竊憂之至於擇将臣不敢易言之也以今之将為皆<lb/>
不可用耶則将以何人而易之以今之将為必可用耶<lb/>
<pb n="KR2f0039_WYG_338-4b"/>
則又不敢以為然也夫使守道之䇿行固本之議定通<lb/>
財之説眀則識事者必應時而起稽衆之計廣愛民之<lb/>
政傳則好事者必舉賢而進可以類求可以意使矣若<lb/>
夫練兵則又為将之事非朝廷之所憂也臣受國厚恩<lb/>
無所補報傾倒所學不過如此惟陛下留神<lb/>
戴栩奏禦邊劄子曰臣請言天下之大慮今殘敵不足<lb/>
慮矣近而可慮者淮孽也逺而可慮者䝉古也淮甸之<lb/>
孽雖逆名未彰而逆節已露我之耕牛則倩客以致之<lb/>
<pb n="KR2f0039_WYG_338-5a"/>
我之戰馬則昻價以誘之我之材木則資以為舟筏之<lb/>
具朝廷方計糧而為之餔廣糴以應其需稍拂其意則<lb/>
起而殺官吏焚城郭暴骨草莽積聚為之蕩然一得其<lb/>
善言則置而不問夫朝廷不先事以激變誠大體也而<lb/>
臣揆之事宜自可並行而不相悖陛下與大臣務為恩<lb/>
言以存其終始申勅制閫常為之備俟其有變而誅之<lb/>
彼之未動則有所忌憚動而欲為不善則天人共憤而<lb/>
曲不在我矣䝉古之擾我邊陲西起巴蜀中經襄漢東<lb/>
<pb n="KR2f0039_WYG_338-5b"/>
並淮泗横亘數千里度其勢未能如是汗漫意其羣盜<lb/>
潰卒假托名字㳺魂竊息不然則所過郡縣驅其丁壯<lb/>
老弱以為前鋒耳若是者當精間諜以伺之不可聴其<lb/>
自為去來也然臣謂二者實所當慮而先為不可勝以<lb/>
待彼之可勝則必有措慮之地矣陛下所恃為攻戰者<lb/>
将非吾兵乎所恃為保障者将非吾民乎今自三衙達<lb/>
于屯駐将帥掊刻日甚借貸之責償差使之納賂征行<lb/>
戍守反利其死而名糧口劵動占虚籍甚者家貲豐餘<lb/>
<pb n="KR2f0039_WYG_338-6a"/>
與夫材力之出衆者徃徃貪忌百計以害之而陛下之<lb/>
兵怨矣自内郡達于沿邊州縣朘剥尤為苛峻税賦之<lb/>
重輸贓罰之過倍楮幣貼入自為折閲而茗塩酒麯動<lb/>
致破家甚者和糴城築之類科抑百端朝廷雖給本費<lb/>
以巨萬計反席巻而藏之而陛下之民怨矣兵怨民怨<lb/>
陛下不得而知所恃以為耳目者風憲之職而已間有<lb/>
背公徇私竊弄威柄尺牘所馳轅門鈴閣無日無之其<lb/>
營求囑托如裨校之補陞椽屬之辟薦主将州郡能順<lb/>
<pb n="KR2f0039_WYG_338-6b"/>
適其意則過雖山積且曲為之地尚奚肯為陛下告哉<lb/>
唐文宗有言去河北賊易去朝中朋黨難是雖有激而<lb/>
云亦末俗之通患也臣不識忌諱位卑言髙何所逃罪<lb/>
惟陛下留意自治之䇿使可慮者不至於可慮則天下<lb/>
幸甚<lb/>
湖南安撫大使兼知潭州兼節制廣南李曽伯上禦邊<lb/>
五事奏曰臣一介踈庸誤䝉聖恩抆拭畀以閫寄冒昧<lb/>
領事倐又閲月于此竊伏念職守所在任一道之寄則<lb/>
<pb n="KR2f0039_WYG_338-7a"/>
當思一道之憂邊防所闗得一日之暇則當為一日之<lb/>
備臣所部廣右逺在天南地雖介於蠻猺民不知於兵<lb/>
革十數年以來始傳敵有假道斡腹之計見於中外奏<lb/>
䟽前後凡幾其為隠憂豈待敷述苐以抵戍之始莫急<lb/>
守邊之宜雖近諜之未有所傳以前聞而詳考其故叅<lb/>
之管見敢以條陳謹開具如後<lb/>
　一邊防所急間諜為先本路與淮蜀不同盖由為蠻<lb/>
　　猺所隔種類不一語言不通一介欲前寸歩有礙<lb/>
<pb n="KR2f0039_WYG_338-7b"/>
　　稽之前牘類以為難前者數年以來屢下邕宜諸<lb/>
　　郡選差體探邕州甞遣周超往羅殿唐良臣潘住<lb/>
　　徃自把宜州甞遣呉世聦等徃特磨道其去大理<lb/>
　　路程尚賖而况蜀羌以西又在遥邈其所刺探或<lb/>
　　傳冦犯烏母國冦攻赤里國徃徃得之諸蠻所傳<lb/>
　　敵之進退實不得而知也中間僅有淳祐五年因<lb/>
　　遣屬官謝圖南出邊得於招馬官所報始知大理<lb/>
　　告急自把有破三城殺三節度之報直至謝濟自<lb/>
<pb n="KR2f0039_WYG_338-8a"/>
　　大理回經涉兩年又得一信始知敵與大理九和<lb/>
　　之戰公子和之死此外俱無聞焉以此見得自廣<lb/>
　　遣間探敵實非易事今臣到任不敢以此自沮見<lb/>
　　與邊州守臣及諳歴南事之人多方商確重賞招<lb/>
　　募有能識蠻路曉蠻語之人令其結約諸蠻深入<lb/>
　　逺探以伺動息端的但叅之衆論皆謂敵若自沈<lb/>
　　黎以西之諸羌透漏南詔則蜀閫當先知敵若自<lb/>
　　思播一帶之諸蠻透漏沅靖則荆閫當先知其與<lb/>
<pb n="KR2f0039_WYG_338-8b"/>
　　本司欲自邕宜以探大理自融州以探思播其去<lb/>
　　敵境地里委相遼絶欲望睿慈劄下荆蜀兩閫應<lb/>
　　有探到敵人動息以時闗牒本司庶幾本司得以<lb/>
　　隨機應接極力備禦<lb/>
　一敵人謀人之國多出間道嶺蜀相去雖逺道路可<lb/>
　　通實在我者之所當備其數年以前諸處探報不<lb/>
　　暇一一泛考但觀淳祐五年以來節次備録所報<lb/>
　　或傳謀入思播以窺沅靖或聞取道蕃部徑趨南<lb/>
<pb n="KR2f0039_WYG_338-9a"/>
　　詔或謂吐蕃已得敵人旗號為鄉道入廣此等之<lb/>
　　報不一而足敵之姦謀委是不淺及至近嵗事勢<lb/>
　　雖若少寛然丁未冬所傳敵南闖連為蕃蠻所沮<lb/>
　　至戊申冬復傳敵人向吐蕃境内相近南詔以此<lb/>
　　觀之則是敵之進退邈在諸蠻之外正自叵測本<lb/>
　　司連月以來未見續報意者去冬沈黎奏巖州之<lb/>
　　捷敵既北遁遂寛南侵由是諸羌據險以自防若<lb/>
　　使敵兵無間之可入則廣中賴以無事豈不甚幸<lb/>
<pb n="KR2f0039_WYG_338-9b"/>
　　苐因閲蜀中去年一報謂敵若行吐蕃界中初不<lb/>
　　經四川地分且舉甲辰直至大理之九和鎮丁未<lb/>
　　則捨九和熟路而取青羌丁未失利於西莫先諸<lb/>
　　蕃又安知不捨諸蕃之熟路而繞出邕宜臣以此<lb/>
　　推之則戊申既失利於巖州又安知不捨巖州之<lb/>
　　熟路而取他道有如蜀帥乆在西邊識戎情於萬<lb/>
　　里外其為廣右深慮如此夫豈可玩臣近得邕守<lb/>
　　王雄畫到地圖及以謝濟行程互相叅考大槩廣<lb/>
<pb n="KR2f0039_WYG_338-10a"/>
　　自邕州入大理界凡四十程又二十程至其國蜀<lb/>
　　自沈黎至大理之姚府二十八程又五程至其國<lb/>
　　以地理計之則是自黎雅諸羌由南詔趨廣界殆<lb/>
　　無一百程之隔必南詔之藩籬常固則廣右之門<lb/>
　　户無虞一罅稍踈無厭将及本司遣間既難豈容<lb/>
　　坐視臣妄謂大理諸臣知慕中國雖謝濟之已去<lb/>
　　有特磨之可通向後西邊若無警報本司固不敢<lb/>
　　外交萬一敵再窺南則恐大理之信未可與絶向<lb/>
<pb n="KR2f0039_WYG_338-10b"/>
　　來謝濟之往前帥遣之實奉朝命今臣若不預行<lb/>
　　申請臨期豈敢自專伏望聖慈付有司行下以憑<lb/>
　　遵守<lb/>
　一竊考本司自傳聞斡腹之計講眀備邊之宜其逺<lb/>
　　者不暇考姑舉淳祐甲辰以來五六年間朝廷之<lb/>
　　所施行司存之所經畫大槩以廣右之兵備單弱<lb/>
　　邕宜融三郡兵屯不滿千經司靜江所管亦不過<lb/>
　　二千人以上於是有増招新軍之請以廣右之糧<lb/>
<pb n="KR2f0039_WYG_338-11a"/>
　　餉匱乏設有邊警非漕計所能支吾於是有科降<lb/>
　　和糴之請以廣右之城池卑淺覆之以屋尚不可<lb/>
　　禦雨豈能禦寇於是宜邕二州有修築城池之役<lb/>
　　此三者為備邊之要此外則輯約溪峒團結民丁<lb/>
　　備器械練士卒前後樞府經司條陳規畫委曲詳<lb/>
　　盡盖已屢申于公朝矣臣誤膺委寄此來要亦不<lb/>
　　過遵前人之已行盡愚力之所至事事而備旦旦<lb/>
　　以思以期保固封守然以廣右事力僅可隨宜而<lb/>
<pb n="KR2f0039_WYG_338-11b"/>
　　措畫豈敢過有於作為臣之所憂其他姑置惟以<lb/>
　　兵力太弱不能自彊非但為敵寇窺闖之防亦欲<lb/>
　　為諸蠻控制之計盖馭輕必先於居重非彊本不<lb/>
　　可以折衝城池雖修非兵莫守器械雖備非兵莫<lb/>
　　持如溪峒民丁之類非有兵不足以制其命此理<lb/>
　　甚易見也今一路二十五郡扼諸蠻備海道制盜<lb/>
　　賊防溪峒皆仰本司二千餘人調用之中常茍安<lb/>
　　無事則可或小有寇擾則可若遇稍稍猖獗則亡<lb/>
<pb n="KR2f0039_WYG_338-12a"/>
　　具甚矣何以運掉臨期請師于朝如近歳乞備九<lb/>
　　江之兵乞調五羊之戍秖付之文移報應而巳必<lb/>
　　無救於事也本司昨請招安邊軍三千人迫於錢<lb/>
　　糧僅招及八百止今三百人屯邕宜融五百人屯<lb/>
　　靜江若䝉朝廷更令増招一二千人併與科舉一<lb/>
　　項錢米以給劵食庶幾廣右聲勢稍壯可以消弭<lb/>
　　外寇<lb/>
　一廣右之藩籬在邕邕之藩籬又在兩江習南方形<lb/>
<pb n="KR2f0039_WYG_338-12b"/>
　　勢者素有此論盖以右江通大理來路左江與安<lb/>
　　南接境兩江羈縻州峒險隘不一先朝疆以周索<lb/>
　　賴此以控制之故也考之邕州圖經兩江如横山<lb/>
　　永平等處皆是慶厯景祐間祖宗盛時朝㫖措置<lb/>
　　城築見得以其地為重如此至於諸峒丁壯則先<lb/>
　　朝團結訓練建炎初年再行抄㸃結成保隊兩江<lb/>
　　緫計二百八十一指揮共計一十九萬餘人比之<lb/>
　　熈豐舊數為増其封境之廣闊子民之蕃庶又於<lb/>
<pb n="KR2f0039_WYG_338-13a"/>
　　此可見所置提舉都巡檢使四員分𨽻兩江左江<lb/>
　　則永平太平兩寨各一貟右江則横山寨有東西<lb/>
　　二員平居則與之平讎殺禁掠賣有寇則調兵於<lb/>
　　諸峒協力以合戰其次知寨以下官屬共不啻十<lb/>
　　餘貟中間至差文臣朝請郎為提舉其請給並依<lb/>
　　提舉市舶官條例其官名之重又如此臣竊謂祖<lb/>
　　宗當承平時其為區區嶺表一隅措置若是周宻<lb/>
　　無非為藩籬計況止備蠻非備敵也近年以來上<lb/>
<pb n="KR2f0039_WYG_338-13b"/>
　　下狃於循習事勢日以陵夷諸寨兵戍既廢舊屯<lb/>
　　提舉四員祇存虚闕盖有以身而犯難未聞有功<lb/>
　　而見知既無俸可以養亷且終滿艱於得代遂致<lb/>
　　無人願注類畀攝官貪婪小人損失大體取輕納<lb/>
　　侮習乆成風以此永平之被焚徃見於交人横山<lb/>
　　之奪印復見於溪峒向也輸納税米及錢以供提<lb/>
　　舉官請俸今皆失陷無復有之向也首領至寨廷<lb/>
　　叅今率相抗禮甚者反加慢罵矣臣思祖宗成規<lb/>
<pb n="KR2f0039_WYG_338-14a"/>
　　百年羈縻以相安比嵗廢壊之若此積輕之勢有<lb/>
　　自來矣嘉定年間經漕兩司商議漕司嵗撥塩四<lb/>
　　百籮以支兩江半年俸給亦甞有意經理近嵗守<lb/>
　　臣謝子彊王雄條具邊防事宜申眀經司湖南憲<lb/>
　　宋慈條畫團結峒丁等事申樞宻行府與夫本司<lb/>
　　前帥皆甞講畫欲得措置修復固已辟廖一飛者<lb/>
　　充左江提舉矣今兩江仍前未有正官諸峒未免<lb/>
　　仍習前態南邊一層藩籬何止一二千里幾自毁<lb/>
<pb n="KR2f0039_WYG_338-14b"/>
　　撤置弗葺理深為惜之以臣愚見今欲復四提舉<lb/>
　　官未易有此事力盍若且復其二左江則駐永平<lb/>
　　右江則駐横山盖此二處人皆知為今日控扼<graphic n="KR2033" url="https://raw.githubusercontent.com/kanripo/KR-Gaiji/master/images/KR2033.png" mimeType="image/png"/>
　　理防備斡腹之要地略倣祖宗之制稍重提舉之<lb/>
　　權許令經司踏逐武臣優其資格假以添差本路<lb/>
　　兵馬副都監以居其官其餘諸寨皆分聴兩提舉<lb/>
　　緫轄許及二年不候替離任照例推行到任任滿<lb/>
　　酬賞任滿與本路州壘差遣亦猶瓊州将領任滿<lb/>
<pb n="KR2f0039_WYG_338-15a"/>
　　就除海外軍壘之例併從經漕司措置任責以多<lb/>
　　寡分認各官俸給經司儻無此力請之於朝且未<lb/>
　　得催索諸峒苗税除見管兵外經司各假以戍兵<lb/>
　　數十人隨徃各處俾令行之以漸徐就經理未可<lb/>
　　為之太驟以啓猜疑如是而得人任之加以數年<lb/>
　　蠻心稍知漸復舊觀必能隠然為吾國保障但患<lb/>
　　行之不力耳經司去邕十八程自邕至兩江又復<lb/>
　　數程此則全在邕守之任其責有扶持無沮撓臂<lb/>
<pb n="KR2f0039_WYG_338-15b"/>
　　指相應痛癢相闗顧何事之不濟哉否則亦徒言<lb/>
　　耳欲望朝廷裁酌如其説可行且乞下邕州守臣<lb/>
　　條畫始末取朝廷指揮施行此乃南中備邊第一<lb/>
　　事消尾大之慮釋齒寒之憂莫切於此<lb/>
　一言備邊於廣右者數年以來講眀條畫一則曰輯<lb/>
　　約溪峒二曰團結民丁監司帥守之建眀樞宻行<lb/>
　　府之經畫與夫㳺談奏議率以此為先務今臣檢<lb/>
　　照前牘所謂輯約溪峒則類是損濡沬之禮物給<lb/>
<pb n="KR2f0039_WYG_338-16a"/>
　　借補之資帖取名作帳狀曰已令措置闗險糾集<lb/>
　　保守其實相與羈縻而已稍有實作區畫即生猜<lb/>
　　疑如融之大歩嶺宜之隴柵寨屋屢立蠻猺即焚<lb/>
　　前帥董槐侍郎固甞見於申請亦以惹事端為慮<lb/>
　　今官司輯約使之不為我梗諭令自保鄉井姑為<lb/>
　　籬落則可非可恃之固吾圉也所謂團結民丁則<lb/>
　　沿邊民丁之在省地者有限居溪峒者為多先儒<lb/>
　　所謂養兵數百而獲十萬民兵之用皆峒丁也徃<lb/>
<pb n="KR2f0039_WYG_338-16b"/>
　　時邊州紀綱修眀號令信服乃得以疆理之雖其<lb/>
　　説如此盖亦未甞用之也況今時異而事不同乎<lb/>
　　前帥蔡範侍郎甞申陳民兵利害亦慮邊民鄰境<lb/>
　　易致疑愕論述甚詳今官司團結其間散在猺峒<lb/>
　　號召之既難使之自備器糧資費之豈易必盡得<lb/>
　　其首領之心然後可賴其丁壯之力此姑用之以<lb/>
　　壯聲勢則可亦未可全恃之為吾用也臣非材被<lb/>
　　命此來所部尺籍既虚於此三者亟討論措置乃<lb/>
<pb n="KR2f0039_WYG_338-17a"/>
　　職分所當先豈敢不加之意近略檢照邕宜融三<lb/>
　　州二三年間案牘之所載溪峒之在邕州則樞宻<lb/>
　　行府甞差邕倅黄夢應者團結右江唐興歸樂等<lb/>
　　州一十八隘又新置古細首領黄賢能等一十九<lb/>
　　隘宜州則守臣曹暕亦甞結約天地蘭那等州峒<lb/>
　　首領羅光具等一十二處融州則差曽有開結約<lb/>
　　所部諸欵以路萬里為諸欵首或遺以銀牌塩錦<lb/>
　　或假以資帖名目或與之結立盟誓諭以無事則<lb/>
<pb n="KR2f0039_WYG_338-17b"/>
　　守險隘有警則協力勦逐此近年溪峒之見於已<lb/>
　　行者也民丁之在邕州則已具之前項左右江之<lb/>
　　所陳不暇逺攷近自淳祐八年經司甞行下團結<lb/>
　　兩江諸州峒丁壯右江則黄夢應具到名帳共計<lb/>
　　一萬九百六十二人左江則廖一飛具到名帳共<lb/>
　　計二萬二千六百人其本州民丁在外如宜融兩<lb/>
　　州則淳祐五年亦有團結舊籍在宜州則有土丁<lb/>
　　民丁保丁義丁義效撞丁共九千餘人其猗撞一<lb/>
<pb n="KR2f0039_WYG_338-18a"/>
　　項可用在融州則有土丁峒丁大欵丁保丁共九<lb/>
　　千餘人其欵丁一項可用淳祐八年本司亦甞行<lb/>
　　下團結却未見申到大率出於省地者以家業充<lb/>
　　丁或老弱或冗雜未免備數出於溪峒者多習於<lb/>
　　戰鬬如藥箭如標槍皆其所長此近年民丁見於<lb/>
　　已行者也臣抵此雖未乆朝夕考求始末即欲申<lb/>
　　嚴行下屬以邕宜兩郡守皆将更易難以責之措<lb/>
　　置融守謝圖南近却申本司欲乗此農隙教練民<lb/>
<pb n="KR2f0039_WYG_338-18b"/>
　　丁巳即從其所請勉之究意矣苐臣私竊過計近<lb/>
　　自蜀西少緩窺闖之報便覺嶺右浸寛備禦之憂<lb/>
　　前項結溪峒團民丁纔一有所施為未免即生疑<lb/>
　　愕前者朝廷行下閫臣奉命經理上下知所遵承<lb/>
　　今臣雖為此來元未準朝廷指揮邊防戒飭一字<lb/>
　　臣若安扵循習則失於先事而慮之防若亟於講<lb/>
　　行則恐有無事自擾之誚蠻猺環境動生猜疑舉<lb/>
　　動稍輕大係觀聴兹不容不謹如此臣欲且行下<lb/>
<pb n="KR2f0039_WYG_338-19a"/>
　　三郡各照已申經司之舊籍若溪峒則諭令首領<lb/>
　　遵守成規布恩信以示撫綏葺險隘以作隄備民<lb/>
　　丁則因其名帳常加覈實以彊壯而補老弱因閒<lb/>
　　暇以加訓練庶幾近年之所已行不至既乆而付<lb/>
　　文具俟其逐州申到或有合作更革措置又當隨<lb/>
　　時區處若州郡事力不及經漕兩司却當與之通<lb/>
　　融助給施行欲望朝廷劄下邕宜融三郡守臣遵<lb/>
　　守<lb/>
<pb n="KR2f0039_WYG_338-19b"/>
　貼黄臣前項開畫之陳雖為斡腹之慮載念自古兵<lb/>
　　家有出間道以謀人之國者類以偏師濟如深入<lb/>
　　險阻重兵所難今者敵戎窺闖之計固難隃度所<lb/>
　　當預防然以臣涉厯淮事覘之每嵗敵當隆寒草<lb/>
　　枯盛夏蝱出不容不去今自西羌越南詔欲以窺<lb/>
　　我馬力所及容或有之然謂大勢逺來其謀恐未<lb/>
　　至此但當申嚴邊備常若敵至區區所陳盖又慮<lb/>
　　慢藏誨盜如舊嵗南丹它寇之驚交人假道之報<lb/>
<pb n="KR2f0039_WYG_338-20a"/>
　　有不得不防者非止為備敵計也<lb/>
曽伯荆閫回奏四事劄子曰臣猥以庸繆本無他長遭<lb/>
逢聖時叨被煩使戍淮罔績曲荷保全入嶺無何曽蔑<lb/>
補效自天申命易地上流任重恩隆犬馬難報恪共賤<lb/>
次亦已兩旬事雖多端未易縷數竊伏恭念乃者季春<lb/>
三日奎畫誕頒預授閫規其條有四曰推廣屯田勸督<lb/>
耕種可以代和糴建置𣙜場南北互市可以省科降修<lb/>
復城池可以壯藩屏撫輯流徒可以固人心大哉聖謨<lb/>
<pb n="KR2f0039_WYG_338-20b"/>
此真守邊之良䇿當世之急務也臣不武何足以上副<lb/>
隆委然自服膺訓飭願竭㳙塵朝斯夕斯念此至熟今<lb/>
者既臨疆埸親訪軍民聿昭聖主萬里之眀可無愚臣<lb/>
一得之獻臣謹不避天威為陛下條陳之臣竊見京湖<lb/>
自江北諸城徃罹敵難閒田曠土彌望荆榛皆二十年<lb/>
前禾麥膏壌也然而不患無可闢之地所患無可耕之<lb/>
人在我固無出因田之謀在敵則當防因糧之患比連<lb/>
政制臣所以艱於經畫未易廣於開拓也本司所管江<lb/>
<pb n="KR2f0039_WYG_338-21a"/>
南江北屯田人謂孟珙甞云尚餘九百萬畆以臣愚料<lb/>
珙亦誇言儻計夫而授田以何人而充募稽其舊籍汗<lb/>
漫難考珙存日嵗耕今已莫得其實但聞其末年嵗上<lb/>
朝廷物斛不過二十餘萬石賈似道以盛年精力極意<lb/>
經理田萊加闢穡人成功視珙時固巳推廣倍半矣然<lb/>
嵗租之上僅能及三十餘萬石計諸頃畝所収固不止<lb/>
此然軍民雜耕官吏程督牛種器具嵗時賑貸工本於<lb/>
此乎仰而又司存生劵貼支無藝頭目添給月廩浩繁<lb/>
<pb n="KR2f0039_WYG_338-21b"/>
南北之應酬緩急之樁備舉是數者皆取給焉譬諸常<lb/>
産之家仰為卒嵗之計似道非不欲具以成數來上盖<lb/>
以此也臣今驅馳入境已是六月初旬勸督耕種已非<lb/>
其時方幸諸屯将遂一稔積雨成潦江湖泛溢田禾類<lb/>
傷於巨浸嵗事已乏於全功而況本司今春優恤佃户<lb/>
又以每畆減租二分有差今年所収其視似道連年之<lb/>
數決是不及逺矣若曰欲以収數而代和糴則恐其間<lb/>
秋収雜斛豈足以充軍餉嵗科經費必至於誤邦儲糴<lb/>
<pb n="KR2f0039_WYG_338-22a"/>
時一失糴價倍踴将徒咎無及也昔羊祜屯田㐮陽始<lb/>
至軍無百日之糧季年乃有十年之積此亦須遲之嵗<lb/>
月功效乃見固未可責之旦暮也臣愚欲望陛下念邊<lb/>
寄之匪輕期田功之經乆堅持定畫委任責成容臣自<lb/>
今以徃廣招農佃墾闢荒閒親率勸課思廣積貯他時<lb/>
稍増塞下之耕或可少寛湟中之糴此推廣屯田之説<lb/>
也臣竊惟南北互市所以懋遷有無通恵商賈徃年與<lb/>
金為隣沿邊置場之利公私共之近嵗敵與中國交兵<lb/>
<pb n="KR2f0039_WYG_338-22b"/>
嚴貿易之禁始於邊州守將博易馬疋繼之藥物錢貨<lb/>
私相交闗臣在淮時已親其事然其交猶有場其來猶<lb/>
有限未至如近日淮邊之皆可自為也財計所入固宜<lb/>
歸之公家豈邊臣可私但臣竊觀京湖之互市與淮間<lb/>
之互市異盖淮去北境止隔一河北客率是齎已貨越<lb/>
吾土以求鬻於我京湖則置場所在此㐮彼樊惟此一<lb/>
處可通自江陵齎貨而徃何啻千里載以舟楫衞以軍<lb/>
兵泝流而上尤費月日所厯無異生界以此淮之互市<lb/>
<pb n="KR2f0039_WYG_338-23a"/>
不拘冬夏之候荆之互市惟在夏潦之時秋水一枯舟<lb/>
不敢踰郢矣昨自孟珙至賈似道任内每夏僅止一兩<lb/>
次貿易似道視珙時固已有加然聞之舊嵗不過得銅<lb/>
錢數萬餘則如當歸甘草雜藥之類皆滯貨也計其息<lb/>
若贏羨之可數視其本或變轉之尚難所得幾何厥費<lb/>
尤甚司存徒以置場則可以覘敵情可以得敵馬可以<lb/>
通㐮陽一綫之脉志不盡在利也邊臣能為公計苟籍<lb/>
此有餘積亦猶國之外府然若曰目前欲指擬以省科<lb/>
<pb n="KR2f0039_WYG_338-23b"/>
降則恐藥物之類便未得錢軍劵等需何所取辦此場<lb/>
必至於廢而不敢為矣又況北方頭目大扺多貪可以<lb/>
利誘昔良平以金啗秦楚之将髙祖聼其用而未甞計<lb/>
卒能成大功其可不略假之乎臣愚欲望陛下寛邊臣<lb/>
以責大體通北貨以疑敵情異時閫計之可支斯亦國<lb/>
費之自省臣聞目今樊城略有北客正欲遣舟辦貨而<lb/>
徃初為交易宜示優容若欲定其成規當俟嗣嵗此建<lb/>
置互市之説也至於修復城池則臣竊惟方城漢水自<lb/>
<pb n="KR2f0039_WYG_338-24a"/>
昔用武之國向也壁壘相望蔽䕶風寒今惟南郡一城<lb/>
巋然江北與夫下而漢陽耳漢陽距鄂一葦敵不易窺<lb/>
如南郡城池則近嵗賈似道一新規模從事畚築亦既<lb/>
浚淺而培薄轉瑕而為堅矣此外諸城多在寓治鑿斯<lb/>
築斯固未有及是者臣伏讀修復之訓睿謨宏逺蠡管<lb/>
莫窺悚然未知所措竊計陛下披輿地圖指示郡國不<lb/>
忍堕甑之視将復金甌之全聖意盖有為而發也臣自<lb/>
抵戍所訪諸故老諸校皆謂敵自十數年來沿邊無可<lb/>
<pb n="KR2f0039_WYG_338-24b"/>
疽食稍逺區脱人非城是山河不殊曩時擊柝之地徃<lb/>
徃嘷狐狸而長荆棘矣有志之士豈不感歎況以睿訓<lb/>
之丁寕如此臣子之責任當然敵人之骨肉方爭中國<lb/>
之機㑹難得陛下念慮及此真宗社之福也然前此閫<lb/>
臣志在王室亦皆有經略之意或者養威伺釁未見可<lb/>
為度力揆時将有所待歴年雖乆抑亦教訓生聚根本<lb/>
之未立陛下不以臣無狀今欲付之以此捐軀効力固<lb/>
不敢辭但今兩路城之未復者曰㐮郢随棗安信鄼復<lb/>
<pb n="KR2f0039_WYG_338-25a"/>
武當荆門凡十郡<hi>房元無城</hi>未暇一一枚舉而襄陽天下<lb/>
之脊國之西門古郢荆岑通襄脉絡将大為經理之<lb/>
計抑姑為徐進之規私慮我必守者彼所必争其進<lb/>
鋭者其退易速昔趙普論幽燕之伐曰以翰取以翰<lb/>
守以至於孰可為代規圖天下大事反覆深慮如此<lb/>
猶恐成敗利鈍不可以逆睹不然則徒為禇裒商浩<lb/>
祗貽笑方册也今将為修復某城計則當度有司量<lb/>
功日兵用㡬人從何而調<hi>不可盡撤見屯兵力當防其乗虚</hi>糧支某<lb/>
<pb n="KR2f0039_WYG_338-25b"/>
嵗從何而取<hi>須是令外辦此一項糧食不妨常券</hi>器械從何而辦財用<lb/>
從何而給城未成而敵已至則将何而應凡是軍實<lb/>
所需物物預圖事事經慮一毫不可以欠闕當如孫<lb/>
叔敖城沂之舉使封人先慮而授之庶可不愆於素<lb/>
無虚役而有成績更惟聖慈與大臣熟圖而指授之<lb/>
至於撫輯流徙則臣竊惟兩淮頻年受兵而民之避<lb/>
冦江南者猶頗衆京湖連嵗稍暇而民之復業江北<lb/>
者已漸多且聞去嵗以及今春邊民之攜老幼驅牛畜<lb/>
<pb n="KR2f0039_WYG_338-26a"/>
歸返其舊土者鱗鱗不絶于道逺而隨棗㐮光之郊亦<lb/>
有人矣其尚寓近裏者則又公家給之牛種處之耕佃<lb/>
聴其酤販弛其色役其視徃時哀鳴嗷嗷大不侔矣此<lb/>
固衆人視之以為喜有識思之猶以為憂也盖由近日<lb/>
以來邊人相傳敵哨不入将謂疆埸自此無事泰然散<lb/>
居郊野不復隄防深恐虎視非仁鷙擊必匿慢藏唘侮<lb/>
将厚盜資臣夙夜思之方此申諭諸郡俾相告戒類為<lb/>
保伍無事則耕以自給有急則収之入保所行雖若遲<lb/>
<pb n="KR2f0039_WYG_338-26b"/>
鈍不可人意寔切於為邦本計也伏讀撫輯之訓敢不<lb/>
益加勞徠安集以稱眀天子徳意然臣仰窺聖慮俾固<lb/>
人心意者為蕃漢之撫摩不專為吾民之流徙興言及<lb/>
此臣罪不勝所恃眀主可為忠言愚臣豈敢有隐盖自<lb/>
孟珙招納太廣不為居重馭輕之思似道恩結雖優浸<lb/>
成外彊中乾之勢今則諸屯典旅多是其徒有持阿授<lb/>
柄之憂南岸列營撫如驕子有積薪厝火之慮幸而不<lb/>
發苟以無虞蠶食安居果将焉用臣觀京湖之所處者<lb/>
<pb n="KR2f0039_WYG_338-27a"/>
其視東淮不及逺矣臣今雖恭奉宸㫖撫輯兩字銘著<lb/>
諸心待之南北之一家俾無爾汝之形迹然以前人養<lb/>
虎常飽猶恐拂之所謂詐狙作使未易御者臣甞觀東<lb/>
漢末年處降人於近塞異時劉石輩多出其中苻堅不<lb/>
聴王猛之言亦受鮮卑之患皆可鑒也此證養成要已<lb/>
非一嵗於此徃者則幾藉以脅繼者則惟幸其弭若不<lb/>
及今商確預作圖維如療病於未病而使醫如治水勿<lb/>
與水而争勢涵洪優裕勿露機括思所以處之之地用<lb/>
<pb n="KR2f0039_WYG_338-27b"/>
之之方隂消而潜革之臣恐異時不能不勤宵旰之憂<lb/>
也光武推赤心置人腹裴度待蔡人即吾人眀良一堂<lb/>
恩深義結固無是慮臣之此言似過然亦出於拳拳嫠<lb/>
緯之心爾伏望聖慈宻與大臣而圖全之以上四事皆<lb/>
恭因聖眀之訓用輙進狂瞽之言嬰瀆霆威謹跼蹐以<lb/>
俟鈇鉞此外猶有祈控於陛下者臣自頻年灾患百念<lb/>
彫零思慮不及於前時材力豈堪於重任封疆盡瘁所<lb/>
不敢辭餽餉攸司實難共二盖人品智愚之既異而物<lb/>
<pb n="KR2f0039_WYG_338-28a"/>
理盈縮之相因人知為閫費匱乏賴以相通臣則懼緫<lb/>
計支吾乆将不逮陛下且謂日用如故嵗入頓虧其可<lb/>
以有立乎譬如中年之人氣血豈能與盛年比病證方<lb/>
異而醫者謂其充盈取而朘削之使盛年處此亦不可<lb/>
同前日語況衰竭者乎强曰藉榮以養衞正恐不日榮<lb/>
衛之俱虚也臣愚欲望聖慈早賜别選計臣俾臣專意<lb/>
兵事若或委令兼任亦須少存舊規使得永肩一心展<lb/>
布四體誓當九殞以報乾坤之大徳乃若胷臆所藴筆<lb/>
<pb n="KR2f0039_WYG_338-28b"/>
舌難窮併乞睿照<lb/>
曽伯為淮東制置使奉詔言邊事上奏曰臣所準御筆<lb/>
指揮仰見陛下申飭三邊廣延羣䇿将以圖回實政豫<lb/>
伐敵謀臣恭體神謨勉罄愚慮伏讀宻札所載自兵備<lb/>
而下條目有七臣之所部兩道十有四州所在皆當風<lb/>
寒戎馬一入無所限障凡而隄防備禦之具千條萬緒<lb/>
未易枚舉大要一城之兵當使可自為一城之守臨急<lb/>
望援決是誤事其有戍卒不及急當先期分布臣竊計<lb/>
<pb n="KR2f0039_WYG_338-29a"/>
諸州守帥仰承上命必能殫智畢慮見之敷奏矣臣竊<lb/>
謂沿淮城壁連年修浚粗周惟夀泗暨漣越在淮北雖<lb/>
葺理不廢而踈略尚多沿淮糧食諸處運發無闕惟豐<lb/>
濠及夀逺在淮西雖向後儘可支而所憂在難繼此二<lb/>
者未免尚厪廟堂之問乃若敵情所在則羅哈諸酋睥<lb/>
睨於我者已非一朝于此春秋更哨盖将以嵗月弊我<lb/>
兩年以前河南宿亳應永間敵猶棄弗守去嵗以來廢<lb/>
壘城矣閒田耕矣而且積粟於境治舟於河此其姦謀<lb/>
<pb n="KR2f0039_WYG_338-29b"/>
自有所圖而河北據招泗濠梁報到敵中事宜今秋之<lb/>
入又欲早於去嵗臣已申之宻院矣彼之謀我若是其<lb/>
至我之待彼然則又其可忽乃舟楫之當戒險阻之當<lb/>
治臣熟觀已事逺慮未然晝夜以思今日邊頭之事淮<lb/>
面湖面為急博采衆論亹亹然非不可聴然不要其利<lb/>
害之實甲可乙否徒費空言臣請别白而言之臣竊見<lb/>
長淮諸隘如安豐之上則潁河口濠梁之上則渦河口<lb/>
招泗之上則五河口潼河口淮安之上則大小清河口<lb/>
<pb n="KR2f0039_WYG_338-30a"/>
皆是敵舟可以出淮之路徃年下流謹舟師之備而上<lb/>
流無隘口之防賊亦未習於舟不敢輕突近年以來安<lb/>
豐則防潁口濠梁則防渦五二口淮安則防大小清河<lb/>
口如潼河等處招信亦徃防托規模布置似若嚴宻非<lb/>
不欲遏截此敵使不得渡然觀逓年與敵應接止是壬<lb/>
寅之秋劉虎始以舟師在伍僅収一捷然不能遏敵舟<lb/>
之不出敵馬之不渡也是年主将㡬陷敵矢逮至去春<lb/>
敵之圍夀由潁出舟豐夀兩郡差調謝天祐石閏等諸<lb/>
<pb n="KR2f0039_WYG_338-30b"/>
郡舟師防遏隘口兵力不為不多敵船一出蕩不可禦<lb/>
去秋五河措置趙文亮連月整葺堡圃備竭心力臨期<lb/>
益以劉虎湯孝信舟師何啻萬兵與敵相持累日弗能<lb/>
遏敵兵張濟吕文徳雖以捷告然僅収之桑榆耳至于<lb/>
今春以文徳文亮聚重兵於此堡南北之鋭在焉轉戰<lb/>
幾晝夜敵勢四集圃堡亦遂弗支若非文徳見幾急急<lb/>
収斂入濠固守豈不中敵毒手即是數節反復以觀前<lb/>
項諸隘今殆未知備禦之䇿盖舟師本我長技敵乃習<lb/>
<pb n="KR2f0039_WYG_338-31a"/>
而用之由諸隘出淮皆順流建瓴之勢而此敵又於南<lb/>
北兩岸夾以馬步翼以砲弩每每我以一靣而受敵三<lb/>
靣之鋒而又衆寡相絶勢所難禦非我師之不盡用命<lb/>
也今來秋防在即方欲再責諸将措置堡圃則觀諸已<lb/>
然之事深恐緩急徒損威力無補闗防置而弗備則敵<lb/>
舟上下徃來蕩無限禁長淮千里與我共之我之咽喉<lb/>
脉絡為彼所㫁諸州糧援豈不可憂今只得思變通之<lb/>
䇿姑捨諸隘之備而於沿淮諸州擇要害去處各置舟<lb/>
<pb n="KR2f0039_WYG_338-31b"/>
師大屯依城擺泊臨流控扼以虎視諸隘徃來随宜防<lb/>
托自五河而上舟用輕捷招泗而下則用巨艘使敵有<lb/>
所顧忌縱或侵犯我得以臨機制之猶有取勝之道此<lb/>
淮面舟師之當戒者也至若淮東射陽一湖地跨三州<lb/>
自上口以至廟灣上下三百餘里所謂湖者初無澎湃<lb/>
瀰漫之勢秋冬之間不過一衣帶水投鞭可涉徃時山<lb/>
東紅襖之兵皆能習知湖澳地里敵之垂涎洊食非一<lb/>
朝夕連年出没湖西雖抄掠之患猶淺而敵之來路已<lb/>
<pb n="KR2f0039_WYG_338-32a"/>
熟血入于牙殆浸滛未巳兩淮自十餘年來生齒蕩析<lb/>
半成荆榛根本之地得此湖在良田沃壌稻梁所生民<lb/>
食兵儲嵗所取辦其中資貨人畜聚落實繁中間所謂<lb/>
水鄉可恃不過如徳勝湖博支湖一二水靣稍闊敵騎<lb/>
難侵其餘雖名湖濼非有巨浸至於海岸又皆平川我<lb/>
之能徃敵亦可到果何恃而不恐臣徃在京湖甞聞復<lb/>
州諸湖非不恃水卒亦不能禦此寇之入繼在淮西親<lb/>
見和州麻湖乃丙寅間居人避敵之地亦為敵以計取<lb/>
<pb n="KR2f0039_WYG_338-32b"/>
卒用其衆轉而他攻此皆徃事之鑒臣甞慮及此事将<lb/>
來為淮東之患者必自射湖始壬寅之秋敵分兩路侵<lb/>
犯一從平河過湖西一從泰州沿海溝而入是年湖中<lb/>
全無兵備其不至滋蔓者幸也次年臣甞委官白事廟<lb/>
堂乞令項昭湖兵五千置一緫管駐之興化專令為湖<lb/>
中之備此䇿弗售徒能言耳後來朝廷命髙郵守臣節<lb/>
制諸湖不過行團結之政分委水寨頭目各相保聚自<lb/>
為防托寇至則淮郵泰揚各調少舟師以防遏之然亦<lb/>
<pb n="KR2f0039_WYG_338-33a"/>
僅可分布控扼使此敵不敢徑涉慮吾之襲其後耳若<lb/>
曰可以遏此敵之不渡未敢以為然也而況湖中舟備<lb/>
如自平河過湖西一路則猶或可遏萬一敵用故智復<lb/>
由海溝斡腹透漏則我之舟楫反在敵背豈可不慮近<lb/>
自敵退後訪之各郡守将及士夫父老有謂團結恐誤<lb/>
民不若聴其遷避者有謂守射湖不若守運河者有謂<lb/>
宜復寳應舊壘者有謂宜築堡于平河黄浦者詳玩數<lb/>
説見各不同深思其宜各有得失若曰盡令遷避則一<lb/>
<pb n="KR2f0039_WYG_338-33b"/>
湖數十萬之生靈何地容之若曰欲守運河則自維揚<lb/>
至淮安三百餘里除水濼隔絶外其可入湖者不止一<lb/>
路又安得有此一項兵力以分守此河若曰再復寳應<lb/>
則又添此一城之守踞坐寳應亦不能遏此敵之不過<lb/>
若曰築平河黄浦責之髙沙淮安則髙城大池猶懼敵<lb/>
犯臨河小堡何以抵當臣憂心如灼實未得其長䇿近<lb/>
見委官再徃郵淮兩郡謀之守将臣意欲得團結遷避<lb/>
兩説並行水鄉之深闊可恃敵所不可到者從其團結<lb/>
<pb n="KR2f0039_WYG_338-34a"/>
以避寇其他令淮安泰州髙郵各從其境預行告報委<lb/>
責頭目遇到秋防寇至入城遷避惟有此䇿尚或可行<lb/>
此外寳應及湖濵亦量用舟師徃來耀敵以防敵由平<lb/>
河入之路泰州堡城一帶亦用官民船張耀以防敵由<lb/>
海溝入之路然亦止可以為敵勢小入之備儻其大至<lb/>
則地勢綿亘之廣兵力敷布之難可不深憂此湖靣險<lb/>
阻之當治者也凡此二者切扵目前臣憂此熟矣今雖<lb/>
待罪将去敢不力疾以聞伏望睿慈速下有司更加商<lb/>
<pb n="KR2f0039_WYG_338-34b"/>
確如臣言可採早乞處分行下秋風不逺願軫淵衷江<lb/>
淮相為表裏藩籬堅宻門户自安惟陛下亟圖之<lb/>
　貼黄臣有少管見言之若涉於臣之利害然實切於<lb/>
　　國之利害淮西安撫使王鑑與淮西招撫使吕文<lb/>
　　徳近來名位相埓意嚮不同其守廬守濠事績自<lb/>
　　不待辯然臣觀鑑乆不樂制司之居其上文徳則<lb/>
　　不甘鑑之居其傍同舟遇風豈宜自為秦越臣得<lb/>
　　近日左相緘示廟堂條具奏請亦已眀知維揚兼<lb/>
<pb n="KR2f0039_WYG_338-35a"/>
　　制淮西地逺勢均運掉不行而招司自謂贅員常<lb/>
　　懐觖望非更張不可是説也已在神謨廟筭中矣<lb/>
　　此聲已出恐難置之不問兼臣今日據文徳所申<lb/>
　　既欲辭新除之命且欲免招司之權眀有贅貟觖<lb/>
　　望之言所遺臣書其言頗激若只仍此局靣決貽<lb/>
　　顧憂他時設有踈失無謂臣不具奏臣雖将罷去<lb/>
　　敢不盡言以臣愚慮莫若罷淮西制置司或併歸<lb/>
　　王鑑權管却分吕文徳過淮東卑以沿流一大郡<lb/>
<pb n="KR2f0039_WYG_338-35b"/>
　　分淮東安撫一司以畀之仍畀兼節制沿淮諸州<lb/>
　　䇿應軍馬如揚州則只以淮東制置使兼知庶幾<lb/>
　　東西兩道得兩大将臨其前各有責任無相推托<lb/>
　　如淮面湖面俱有可恃權時制宜無易此䇿伏乞<lb/>
　　睿㫁<lb/>
李鳴復上奏曰臣蜀人也三仕劍外蜀之安危成敗甞<lb/>
身履而目擊之今蜀民困於科擾之煩蜀兵壊於驕縱<lb/>
之乆蜀財竭於費用之夥其可慮者多矣而闗外五州<lb/>
<pb n="KR2f0039_WYG_338-36a"/>
所以蔽捍全蜀利害尤重謹摘其切扵邊防者二事以<lb/>
進陛下幸垂聴焉一曰復家計寨之舊二曰増忠勇軍<lb/>
之額寨之有家計向者吴玠實創之岷曰仇池鳯曰秋<lb/>
防原階曰楊家崖成曰董家山是四者皆有險可恃有<lb/>
泉可飲又為之糧以食為之屋以居無事則寓于州有<lb/>
事則歸于寨其為慮盖甚悉也自紹興至開僖敵甞侵<lb/>
犯矣視之而不敢攻以有險在前也遏之而不敢越懼<lb/>
吾之襲其後也古人設險守國殆不過此曦變以後一<lb/>
<pb n="KR2f0039_WYG_338-36b"/>
時邊帥欲築城以為守而家計寨之實遂廢曩時蜀帥<lb/>
又欲列柵以為固而山寨之役遂興夫謂之山寨與前<lb/>
所謂家計寨若類矣而實非也盖家計寨凡四擇地利<lb/>
之絶險者為之而山寨則為數七十無其險也家計<lb/>
之設乃官與民相保聚其力足以捍敵而山寨則家自<lb/>
為活無其力也彩畫成圖但詫觀美多張虚勢無補實<lb/>
用是驅之使就死地也以山寨之受禍也而併與其足<lb/>
以避禍者廢而不葺亦未之思耳臣故謂家計寨當復<lb/>
<pb n="KR2f0039_WYG_338-37a"/>
其舊者此也軍之有忠勇初以陜西弓箭手法為之興<lb/>
洋曰義士金州曰保勝京西曰保捷而闗陜則謂之忠<lb/>
勇是兵也可以攻可以戰而尤利於守盖有墳墓屋廬<lb/>
以繫其志有妻子骨肉以堅其心其勢當效死弗去也<lb/>
闗外之賦緫不過四十萬若盡蠲以為軍一人執役數<lb/>
人荷戈隨之籍一萬人可得數萬人用古者寓兵於農<lb/>
何以異此敵寇之入制司懼其勢之難以支也徧給旗<lb/>
榜以招忠義事定之後又知忠義之不容散遣也創置<lb/>
<pb n="KR2f0039_WYG_338-37b"/>
軍籍以行屯田夫謂之忠義與前所謂忠勇若一矣而<lb/>
實殊也盖忠勇軍自給衣粮器械而忠義則給之於官<lb/>
者也忠勇軍有常産故有常心而忠義則皆烏合者也<lb/>
責以屯田未必果能執耒核其實數未必果皆按籍此<lb/>
盖不能無弊也創増官劵以養忠義而其不費官劵者<lb/>
乃寢而不行亦幾倒置矣臣故謂忠勇軍當増其額者<lb/>
此也家計寨復則保聚有要地而人心安忠勇軍増則<lb/>
備禦有勁兵而人心固臣之所論非特為五州計為四<lb/>
<pb n="KR2f0039_WYG_338-38a"/>
蜀計也陛下如以臣言為可采乞下四川制置司恭酌<lb/>
施行<lb/>
鳴復為侍御史論今日當議備邊之實上奏曰臣竊聞<lb/>
敵使之來朝廷議所以待之今之議和猶昔之議戰也<lb/>
臣以為和戰皆不必多議所當議者邊備之實爾臣甞<lb/>
觀班固論漢一代禦戎之䇿至其終則曰來則懲而禦<lb/>
之去則備而守之其慕義而貢獻則接之以禮遜羈縻<lb/>
不絶此聖人制禦蠻夷之常道也夫懲而禦備而守此<lb/>
<pb n="KR2f0039_WYG_338-38b"/>
最邊防急務不容一日闕者而今焉上下皆忽之問之<lb/>
朝廷則曰已行下戒約行下隄備矣問之邊帥則曰某<lb/>
處差某防遏某處差某屯戍矣驗之以事實未見其實<lb/>
也何以知其無是實徃者汴京之得捷報飛來謂全子<lb/>
才陳兵以護闕庭趙葵諭衆以宣徳意又申諭諸将益<lb/>
整六軍渡河隂之師奪孟津之險朝廷亦信其言第功<lb/>
行賞矣小戰纔衂望風皆潰守禦之實安在已而趙范<lb/>
至浮光齎書告廟堂曰淮北之守已遣五千人屯息二<lb/>
<pb n="KR2f0039_WYG_338-39a"/>
千人屯蔡矣又遣李寛孫軍勝守鈞守許厚犒而徃㫁<lb/>
可得其死力矣雖使敵國有韓信復生亦恐未能勝范<lb/>
也其詞甚壯若無復可慮矣而哨馬一至數州俱陷守<lb/>
禦之實何有前日無其實而徒欲僥倖乎戰之捷今日<lb/>
無其實而又欲僥倖乎和之成謀國若此豈不大有可<lb/>
憂也哉臣謂敵使之來隨宜區處視其貢獻之物隆其<lb/>
賜予之禮寜過乎厚毋傷乎薄使一二敵使弭耳而退<lb/>
足矣若曰仗一王檝可堅兩國之新好憑一鄒伸之可<lb/>
<pb n="KR2f0039_WYG_338-39b"/>
復中原之故境恐無是理也金昔以和誤我敵復以和<lb/>
誤金商鑒不逺而猶欲蹈其覆轍乎為今之計當移所<lb/>
以議敵使者議邊備舉所以講虚文者講實政財必欲<lb/>
其豐糧必欲其足器械必欲其備人心必欲其固士馬<lb/>
必欲其壯健而又擇良将以任之使吾邊陲之間屹然<lb/>
長城隠若敵國則有所不和和無不成有所不戰戰無<lb/>
不勝矣此上策莫如自治朝廷所宜加意者在此不在彼<lb/>
也惟陛下垂察<lb/>
<pb n="KR2f0039_WYG_338-40a"/>
　貼黄臣既謂敵使當随宜區處不必多議矣似聞朝<lb/>
　　紳有以借吉服一日為言者此隨時俯仰不知大<lb/>
　　體者之説闗係甚重有不容黙夫中國所以異扵<lb/>
　　四敵者以有禮義也國家大典禮豈宜為外方一<lb/>
　　小使輕易陛下方以孝治天下行之三年而遽壊<lb/>
　　之一日可乎併乞睿照<lb/>
鳴復又論和議不足恃當以守備為急上奏曰臣竊見<lb/>
敵使之來引見已畢此既待之以有常之禮彼亦不肆<lb/>
<pb n="KR2f0039_WYG_338-40b"/>
其無厭之求由中及外咸謂自今可以變干戈為玉帛<lb/>
矣而臣愚不識事勢獨有憂焉臣之憂非扵今日而後<lb/>
發也徃嵗之秋適當輪對是時朝廷委㐮陽遣使銜命<lb/>
而徃猶未出疆也臣妄謂敵之情有不可測者二有深<lb/>
可憂者一既踰一年而敵使再至其狀猶前日也臣之<lb/>
憂亦猶未釋也臣之所謂不可測者人皆見之不敢贅<lb/>
述所謂深可慮者人未必皆知之其可不申言以冀中<lb/>
外之警悟乎徃者寳慶丁亥敵甞遣兩金牌至蜀大書<lb/>
<pb n="KR2f0039_WYG_338-41a"/>
偽號于牌之上自謂為天所錫附以幅紙幾百有餘言<lb/>
狂僭異常悖嫚無禮大槩只欲吾投拜否則厮殺耳彼<lb/>
所謂投拜即吾之所謂和也吾以講好為和彼則以投<lb/>
拜為和金非不通好也通好而不投拜其禍卒不可解<lb/>
扵他國亦然此豈可不深致其慮哉王檝之來以宣撫<lb/>
為使名只此一端便覺可怪臣閲邊報敵人蹂踐闗隴<lb/>
占據河南有所謂宣差矣有所謂元帥矣名曰宣撫獨<lb/>
扵王檝見之雖徃時宻院劄下㐮陽亦曰䝉國偽宣撫<lb/>
<pb n="KR2f0039_WYG_338-41b"/>
此名何為而至吾國也臣觀檝之為人外雖恭順内實<lb/>
姦詐意其涉吾境也固例曰通好也曰議和也其反命<lb/>
敵酋也未必不曰吾使事畢矣由鄰境至國都皆聴吾<lb/>
之宣撫不吾拒矣異日見之國書萬一有如金牌之僭<lb/>
嫚我其何以待之将却之乎抑受之乎却之則貽禍目<lb/>
前受之則貽羞萬世利害既廹吐吞不能臣恐紹興故<lb/>
事将復再見宰相不免為秦檜執政不免為孫近在朝<lb/>
忠憤之士将有如胡銓者出寜欲赴東海而死矣陛下<lb/>
<pb n="KR2f0039_WYG_338-42a"/>
試觀鄒伸之等軰果能如富弼肯與敵酋争獻納二字<lb/>
乎肯辭官不拜謂敵或敗盟死且有罪乎一意詭隨百<lb/>
端揑合是亦王倫耳慮事當察之扵始防患當謹之於<lb/>
㣲先事而為言則亦當先事而為備然則䇿将安出乎<lb/>
自昔待異域之説有三曰和曰戰曰守而已和戰盖相<lb/>
反而守則行乎二者之間不容以一日闕不戰則和不<lb/>
和則戰此所謂相反也能守則可以和可以無和能守<lb/>
則可以戰可以無戰此所謂不容一日闕也為今之計<lb/>
<pb n="KR2f0039_WYG_338-42b"/>
嚴吾守備以待其勢之自定斯得之矣天險不可升也<lb/>
地險山川丘陵也王公設險以守其國此以勢為守者<lb/>
也鑿斯池也築斯城也與民守之效死弗去此以人為<lb/>
守者也固國不以山谿之險威天下不以兵革之利得<lb/>
道者多助失道者寡助此以道為守者也得其道則人<lb/>
為我用得其人則勢為我有其説雖三其理則一而已<lb/>
矣且所謂道何道也其要為三綱五常其序為君臣上<lb/>
下其用為禮樂刑政脩之身者此道也達之天下者亦<lb/>
<pb n="KR2f0039_WYG_338-43a"/>
此道也使綱紀森嚴法度峻整衆賢聚扵内羣邪屏扵<lb/>
外六典治邦國而見之政事者無不舉八柄馭羣臣而<lb/>
施之賞罰者無不當則此道行乎朝廷役簡刑清政平<lb/>
訟理循良者必用貪暴者必黜布中和之化而嘆息愁<lb/>
恨之聲以消行寛大之書而安靜和平之福以集則此<lb/>
道行乎郡國峙乃糗糧備乃器械有功則賞雖小校必<lb/>
旌其勞有罪則誅雖大将必正其法使皆有仗節守義<lb/>
之志而無畏死貪生之心則此道行乎邊鄙言必忠信<lb/>
<pb n="KR2f0039_WYG_338-43b"/>
行必篤敬彼以暴吾則以仁彼以力吾則以徳自治以<lb/>
定其立國之本權時以施其應變之宜則此道行乎蠻<lb/>
貊果能此道矣人心愛戴國勢安彊因斯民歸徃之情<lb/>
符上天助順之意雖以混一區宇掃清中原盖将有自<lb/>
然而然者豈必待惴惴而為戰汲汲而為和而後足以固<lb/>
吾圉哉邇者恭承陛下頒示宰相鄭清之章疏臣以濫<lb/>
陪經幄例獲諦觀篇末奏陳理盡而詞切諒陛下亦犂<lb/>
然有當於聖心矣雖然宰相事無不統非但發扵言而<lb/>
<pb n="KR2f0039_WYG_338-44a"/>
止也乃言底可績然後相之職為無負漢申公曰為治<lb/>
不在多言顧力行何如耳此人主事亦宰相事也惟陛<lb/>
下與大臣益加之意<lb/>
　貼黄臣近見四川制置趙彦呐備申敵寇犯蜀直至<lb/>
　　武階調遣諸處軍馬併力鏖戰敵遂敗績然則使<lb/>
　　地利在我人和在我敵未甞不可勝也韃方遣使<lb/>
　　議和而亦遣兵入寇和果足恃乎和不足恃則守<lb/>
　　備之實尤不容一日不講行也併乞睿照<lb/>
<pb n="KR2f0039_WYG_338-44b"/>
鳴復乞宣引兩督視使各陳已見上奏曰臣竊謂今日<lb/>
之邊患皆邊臣有以致之致敵使之來者嵩之也致敵<lb/>
騎之來者范葵焴也蔡息不共事則韃使未必徑造闕<lb/>
庭河洛不出師則敵騎未必指為仇敵和戰雜用處置<lb/>
失宜唘釁召戎實基扵此今范守㐮峴葵守維揚焴守<lb/>
合肥皆曩時之主戰者也敵若抉我藩籬入我門户為<lb/>
三帥者其戰乎其守乎兵凶器戰危事戰或不捷䇿将<lb/>
安施茍嬰城固守而長江之險敵遂與我共之計又安<lb/>
<pb n="KR2f0039_WYG_338-45a"/>
出陛下並建督視盖謂朝廷去邊面遼邈就遣二重臣假<lb/>
以便宜從急應接耳五大帥不得為之事兩督視當為之<lb/>
朝廷不及行之事兩督視當行之抑不知為督視者将調<lb/>
遣淮㐮以掃除寇亂邪或欲捍禦江靣以固䕶根本也若<lb/>
止扵捍禦則沿江兩制帥足矣奚必督府而後能辦如志<lb/>
在掃除而且聴敵之自為去來諸帥之自為戰守諸軍之<lb/>
自為叛服則今日之患正坐此爾局靣既新而積弊如故<lb/>
奚以督視為哉和戰守之孰是孰非兵将帥之孰勇孰怯<lb/>
<pb n="KR2f0039_WYG_338-45b"/>
沿邊之地利孰險孰易沿江之津渡孰緩孰急大帥或不<lb/>
職誰可授任大将或不利誰可御衆此皆大節目所當講<lb/>
貫胷次者夫有此規模然後有此措置有此措置然後有<lb/>
此成就凡事豫則立不豫則廢安危利害之機決在俄頃<lb/>
恐非徒事繁文務為觀美可以虚聲了辦也髙帝一築壇<lb/>
而漢楚勝負已決扵韓信之數言先主三顧草廬而魏吴<lb/>
蜀形勢已定扵諸葛亮之數語陛下曷不宣引二臣使各<lb/>
陳巳見聴其有何等籌畫乎伏乞睿照<lb/>
<pb n="KR2f0039_WYG_338-46a"/>
　貼黄臣竊聞趙范有樊城之報敵衝我軍不動退走<lb/>
　　數里亦足振起士氣未可言捷也儻朝廷因此玩<lb/>
　　弛二督視因此懈怠悠悠其出坐失事機警報忽<lb/>
　　來倉皇無措矣陛下限之以五日君命顧可違乎<lb/>
　　陛下之令不行於督視督視之令顧可行扵将帥<lb/>
　　乎無以事上恐無以使下併乞睿照<lb/>
鳴復知福州乞嚴為廣西之備上奏曰臣七年去國放<lb/>
浪江湖未許乞身猶縻廩粟事有闗扵國家之大利害<lb/>
<pb n="KR2f0039_WYG_338-46b"/>
者不容不以奏聞臣近得四川茶馬司準遣牟申之十<lb/>
一月書謂今嵗敵兵分兩道入寇一由利閬一由巴山<lb/>
利閬之寇至磑子溪我軍發伏頗捷餘衆却轉入巴山<lb/>
合而為一未知向後如何制帥迤邐拽回已抵合陽觀<lb/>
敵所向而圖之最是交廣之憂不可不慮前此入蜀之<lb/>
兵本三十萬忽抽二十萬入雲南見茂州所申自曲納<lb/>
族節節透入已至渭節村風節村十八族多已投拜若<lb/>
得此蠻長驅而徃則大理危矣邕宜其可不警臣向者<lb/>
<pb n="KR2f0039_WYG_338-47a"/>
己亥之嵗僑寄毗陵曽聞蜀帥陳隆之具申朝廷謂敵<lb/>
人欲由大渡河攻破大理等國斡腹入寇宻院劄下廣<lb/>
西經畧徐清叟嚴行體探預作隄防後來清叟到大理<lb/>
自把等國回報繳申今可覆視也近又從邸報見樞宻<lb/>
都承㫖蔡節奏章專坐廣西經畧蔡範申到事宜謂邕<lb/>
宜深為可慮與今來牟申之所言及向來陳隆之所申<lb/>
大槩一同臣竊惟敵人向與金為讐掃穴犂巢自燕徙<lb/>
汴盤旋積嵗竟不能過黄河以遂其不奪不厭之志或<lb/>
<pb n="KR2f0039_WYG_338-47b"/>
教之曰河之尾有路可以轉入扵是破西夏踰積石踐<lb/>
蜀境竟求以快其欲而後已今其與我為鄰也䖍劉我<lb/>
兩淮洊食我西蜀所幸天限南北長江洶湧不容輕涉<lb/>
然數年以來甞驀過萬州以下之胡灘透漏黎州以後<lb/>
之大渡河彼其姦謀詭計未必不曰河之尾有路可以<lb/>
蹙金則江之尾亦必有路可以窺我天道好仁而惡暴<lb/>
不義而彊其斃必速彼其貪惏無厭其亡可立而待然<lb/>
在聖賢每思患而預防之必扵無事之時先為有事之<lb/>
<pb n="KR2f0039_WYG_338-48a"/>
備亦曰無恃其不來恃吾有以待之可也臣心於憂國<lb/>
不能自已惟陛下與二三大臣深慮而亟圖之天下幸<lb/>
甚宗社幸甚伏乞睿照<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_338-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷三百三十八<lb/>
</p>
<p>
</p>
  </div>
</body>
</text>
</TEI>
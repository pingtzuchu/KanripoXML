<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷六十二</head> <lb/>
    <p>
<pb n="KR2f0039_WYG_062-1a"/>
欽定四庫全書<lb/>
　歴代名臣奏議卷六十二<lb/>
　　　　　　　　　　　眀　楊士竒等　撰<lb/>
　　治道<lb/>
宋理宗時牟子才為史舘撿閱官上奏曰臣蜀之鄙人<lb/>
也起身虀鹽世忝科第頃嵗纂脩㑹要寓局成都猥以<lb/>
非才充員末属今四朝大典鈆槧方新復以繙閱之微<lb/>
綴班冊府兹因輪對獲望清光而又適當陛下慨嘆時<lb/>
<pb n="KR2f0039_WYG_062-1b"/>
事欲新庶政之始臣何幸獲際休眀其敢掇拾陳言以<lb/>
塞一時之責謹條今日所當加意者六事為陛下言之<lb/>
惟陛下幸聽臣聞大臣之輔佐人主也惟當公其心以<lb/>
裁天下之事尤當和其心以濟天下之事二者相須闕<lb/>
一不可宰天下者率用此道也恭惟陛下爰立二相置<lb/>
諸左右適丁是時而天命人心之去留内憂外患之紛<lb/>
錯顧不當開誠布公以裁事機同寅協恭以起治功歟<lb/>
然徵諸行事往往私心勝而正理或虧偏見生而公道<lb/>
<pb n="KR2f0039_WYG_062-2a"/>
不建以無偏陂之心而置之於人欲横流之衝以至廣<lb/>
大之理而運之扵智巧雜出之地大臣而如此天下之<lb/>
事奚其正騐之㡬微往往黨與分而氣𩔖不齊外貌同<lb/>
而肺腸各異以大有為之嵗月而付之於隂相畦畛之<lb/>
中以尚可為之事機而委之於形跡彌縫之際大臣而<lb/>
如此天下之事奚其濟且大臣之所當事者何也曰格<lb/>
君心之非也伸敢言之氣也開衆正之路也守祖宗之<lb/>
法也弭人心之怨也懲邊議之誤也陛下守宫庭之行<lb/>
<pb n="KR2f0039_WYG_062-2b"/>
知所治心矣然箴戒之作不能止酣歌之譏溺愛之偏<lb/>
莫或掩道塗之議女冠者流未必事事請托然或為苟<lb/>
進之媒貂璫等輩非必口含天憲然或侵大臣之柄竈<lb/>
奥夤縁扵貴戚權綱竊畀於私親内降不由扵中書禨<lb/>
祥多惑於左道深宫燕游之媟不如大昕視朝之荘近<lb/>
習狎昵之私不如親近儒臣之簡振厲之初求所以格<lb/>
去諸妄非大臣責耶是必同心協謀積誠感動使人主立<lb/>
於無過之地而後大臣格非之功為無負不然憚扵劘<lb/>
<pb n="KR2f0039_WYG_062-3a"/>
切之言濟以彌縫之術非所以正君心也諌憲以補闕<lb/>
爲心觸邪為事然古今之通患每易扵諌人主而難于<lb/>
言大臣敢於攻人主之短而不敢忤大臣之意比者言<lb/>
事之臣數論權要發於公道久欎之餘可謂不畏强禦<lb/>
矣然嫌隙一開相挺而去曽未半嵗議論數更或是或<lb/>
非居然可見今也不計其言之當否不察其心之是非<lb/>
或例畀美除或姑與假告去者𣺌不可即朝廷判然相<lb/>
忘是掩覆雖至而諱忌實彰形跡雖無而踈逺滋甚振<lb/>
<pb n="KR2f0039_WYG_062-3b"/>
厲之初求所以主張公道非大臣責耶是必同心協謀<lb/>
扶植假借使言者無不伸之氣而後大臣右賢之志為<lb/>
無慊不然是非淆混邪正同塗非所以伸直氣也更化<lb/>
以来知闢正塗矣然自陛下疑君子之無效而後左右<lb/>
親昵之人皆得以操薦士之權自大臣喜小人之有才<lb/>
而後平生親故之人皆得充薦士之目故布滿周行参<lb/>
錯州郡非天子之故人則大臣之鄉曲也非天子之戚<lb/>
属則大臣之姻婭也非天子之近親則大臣之故舊也<lb/>
<pb n="KR2f0039_WYG_062-4a"/>
當宁聽唱之端二府觀瞻之地茍以一毫私意臨之則<lb/>
無以示天下之公也振厲之初求所以肅清朝著非大<lb/>
臣責耶是必同心協謀博采望實使四海無不来之旌<lb/>
聘而後大臣求賢之心為無愧不然以爵禄為吾家之<lb/>
物以表著為營求之地非所以用正人也次道揆者曰<lb/>
法守邇年以来朝廷不知絶私情而崇公道惟知壊法<lb/>
守而亂紀綱濫恩幸賞塗而歸之給舍為陛下守此法<lb/>
也大臣不䏻如杜衍之裁抑已為有愧今乃委曲宣諭<lb/>
<pb n="KR2f0039_WYG_062-4b"/>
志在必行是封駁之職不廢於給舍而廢扵大臣也姦<lb/>
贓狼籍䋲而治之䑓諌為陛下守此法者也大臣不䏻<lb/>
審擇之扵初已為可議今乃収拭録用不踰旬時是彈<lb/>
劾之法不廢扵䑓諌而廢扵大臣也堂除部闕區而别<lb/>
之吏部為陛下守此法者也大臣不䏻公取士之鑑固<lb/>
巳欿然今乃片紙批諭下侵有司之權是選舉之法不<lb/>
廢扵吏部而廢扵大臣也振厲之初求所以恪遵成憲<lb/>
非大臣責耶是必同心協謀各揚乃職使祖宗無不守<lb/>
<pb n="KR2f0039_WYG_062-5a"/>
之法度而後大臣尊祖之心為無慊不然狃偏愛之私<lb/>
徇人情之曲非所以重法守也我朝以仁立國陛下以<lb/>
仁得民足以寜固邦夲矣然自辛夘以来敵國深入嵗<lb/>
事殱屠民靡有黎具禍以燼而襄蜀荆湖之民怨自清<lb/>
野令下淮流過江飢火驅之相與為亂而兩淮之民怨<lb/>
自銅楮泛濫和糴艱難重之以科須加之以焚僇而列<lb/>
郡之民怨自四月至九月不雨穡事大乖運舟盡絶而<lb/>
浙西之民怨自公私困匱米斗千錢細民委命洪波甚<lb/>
<pb n="KR2f0039_WYG_062-5b"/>
者至於相食而亰畿之民怨振厲之初求所以消弭羣<lb/>
怨非大臣責耶是必同心協謀勞来還定使天下無不<lb/>
獲之夫而後大臣安民之功為可紀不然忘其自為怨<lb/>
咨聽其自為生死非所以挽囬人心也邊議得失國家<lb/>
安危之機也自破蔡之役誤扵援敵而敵巳有窺伺之<lb/>
心入洛之師誤扵恢復而敵已有報復之心反覆叛亂<lb/>
之臣誤扵招納而敵已有忿我之心南北介使之往来<lb/>
誤扵和好而敵已有輕視之心此内之四誤也自京湖<lb/>
<pb n="KR2f0039_WYG_062-6a"/>
之帥誤扵信畔而襄峴至浮光棄兩淮之帥誤於清野<lb/>
而蘄至寶應棄四蜀之帥誤扵劫寨而三泉至成都破<lb/>
夔門之帥誤扵守江而南浦至秭歸破此外之四誤也<lb/>
内外交誤而大勢乖夲欲拓境今乃不䏻守境本欲闢<lb/>
國今乃至蹙其國振厲之初求所以懲曩誤非大臣責<lb/>
耶是必同心協謀謹固封守使金甌無毫髮之缺而後<lb/>
大臣保境之心爲無愧不然寄事權扵誕謾置境土於<lb/>
𣺌茫非所以謹邊議也夫天下大物也宰相重任也君<lb/>
<pb n="KR2f0039_WYG_062-6b"/>
心薄蝕欲其格非直氣不伸欲其扶植正人沈抑欲其<lb/>
振拔成憲敗壊欲其保守生民愁怨欲其安集國論乖<lb/>
誤欲其懲創非公無以裁天下之事非和無以濟天下<lb/>
之事也臣願陛下申命二相繼自今其眀白洞達毋尚<lb/>
存私意其開心見誠毋尚存形迹毋陽為盡心而隂有<lb/>
所主毋面相阿徇而退各有心䖏一事但論其是非毋<lb/>
曰此某人之所言也而互相猜忌用一人但論其賢否<lb/>
毋曰此某人之所厚也而隂肆擠傾進一謨但論其當<lb/>
<pb n="KR2f0039_WYG_062-7a"/>
否毋曰此某人之所建也而隂相搖撼格一非但計其<lb/>
聽否毋曰此某人之意也而隂加讒毁去一凶但計其<lb/>
是否毋曰此某人之所惡也而隂致其彌縫施一恵但<lb/>
計其廣狭毋曰此某人之所行也而强分扵彼此如此<lb/>
則二人同心可以濟艱危可以成治功可以消朋黨不<lb/>
惟無負陛下所以更新聖化之初心而二相亦有無窮<lb/>
之聞則亦有無疆之休矣雖然内而宫壼外而朝廷近<lb/>
而生民逺而邊鄙二相固當加之意而一心之微在陛<lb/>
<pb n="KR2f0039_WYG_062-7b"/>
下亦當致其嚴陛下閔事變之横流嗟異證之狎至而<lb/>
欲改紀其政此固今日作新治功之機也然心為萬物<lb/>
之原而不求有以去其舊習其何以爽邦而新國耶是<lb/>
故利慾之心昔所以蠧吾治也今則去其蠧逸豫之心<lb/>
昔所以害吾政也今則去其害必多親賢士大夫之論<lb/>
以涵養聖性必深繹五三六經之言以緝熈聖學使吾<lb/>
之一心湛然其天不為外習之所誘以之出治則天下<lb/>
無不調之絃瑟以之集事則天下無不振之規摹其或<lb/>
<pb n="KR2f0039_WYG_062-8a"/>
治源未澄政本未立則天下之言治者亦故而已是豈<lb/>
今日所以望於吾君吾相哉是豈今日刷勵圖治之初<lb/>
心哉臣位卑言髙觸犯天聽死有餘罪惟陛下矜而赦之<lb/>
子才為太常博士又奏曰臣么瑣孤蹤分甘逺外嘉熈<lb/>
庚子待罪史筵嘗因三館之對班獲穿延和之細仗首<lb/>
論宰相不公不和之害次陳國勢或盛或衰之機一逺<lb/>
闕庭七更寒暑茲縁愚戇復齒朝行荷恩過深其忍自<lb/>
嘿適值延和之再御敢忘賤悃之畢陳惟陛下幸聽臣<lb/>
<pb n="KR2f0039_WYG_062-8b"/>
泛觀今日之天下主勢其孤乎國勢其卑乎理勢其逆<lb/>
乎事勢其危乎地勢其蹙乎禍勢其廹乎臣非好為是<lb/>
危言也當危急存亡之秋見其勢之所趨如是若又有<lb/>
所懐隐而不言是欺陛下也為人臣而以欺事陛下是<lb/>
不忠也不忠而欺臣實有罪敢昧死言之人君之身天<lb/>
人之所交歸也扶持之有道則合兩間而歸一人奄四<lb/>
海而居大寶否則寡助之至㢘陛雖嚴而勢易孤矣莫<lb/>
大乎天命也而雪閉雷蟄梅隔旱乾土填逆行太隂過<lb/>
<pb n="KR2f0039_WYG_062-9a"/>
蝕㡬若有絶陛下之心莫切乎人心也而峒冦䲭張淮<lb/>
流蜂起蜀卒負固衢民嘯凶㡬若有離陛下之心忠智<lb/>
之士知其身之不容也則卷懐吾道絶望王朝鯁直之臣<lb/>
知盡言之無益也則唶舌緘辭飲氣下土去者往而不返<lb/>
留者兆足以行㡬若有去陛下之心不特此也淳祐之黨<lb/>
人叨陛下之爵禄非不厚也而私語諸人則曰恩我者權<lb/>
相也淳祐之将帥膺陛下之寵渥非不隆也而每對人言<lb/>
則曰私我者權相也下至佞人憸夫知有私室權勢之可<lb/>
<pb n="KR2f0039_WYG_062-9b"/>
趨而不知有王室君父之可尊宦官女子知有私門貨賂<lb/>
之可貪而不知有公家富貴之可寶往往利在近習則趨<lb/>
近習而不顧陛下利在女謁則趨女謁而不顧陛下遂使<lb/>
一人之尊惸然獨立豈不大可懼哉臣所謂主勢孤者此<lb/>
也國家以仁義為利也清眀在躬則崇徳義而風俗行賤<lb/>
貨財而㢘隅立否則上好下甚惟利是趨而勢易卑也且<lb/>
財者天下所共寶也自賤貨尊徳之教不興而天下始寶<lb/>
私財逺利尚徳之風不作而天下始務殖貨罅隙一開趨者<lb/>
<pb n="KR2f0039_WYG_062-10a"/>
瀾倒今日某丞相進金珠若干萬而經營復入眀日某<lb/>
執政進寶貨若干萬而僥覬柄用矣今日某尚書進金<lb/>
銀若干萬而保全寵眷又眀日某殿帥進金錢若干萬<lb/>
而圖久任矣今日某贓吏進緡錢若干萬而得美除矣<lb/>
下極其力之所至而有所貢上視其數之㡬何而有所<lb/>
報君臣之間相覿以貨相賂以利如市道焉固已非矣<lb/>
而宫闈之秘奥左右之便嬖邸第之親貴苞苴亦皆得<lb/>
而行焉吁此何等氣象而見扵今日耶雖得之道塗未<lb/>
<pb n="KR2f0039_WYG_062-10b"/>
必盡實然功效神速聲勢張皇愚者言之貪者焮之遂<lb/>
謂天下之富貴果可財利而得於是求之宫㜮求之宦<lb/>
寺求之諸邸鞭靴狼籍金寶縦横所談者錢神所逐者<lb/>
臭腐舉天下冒沒利欲貨賄之中不復知有徳義之可<lb/>
尊所為卑汙以至此極其何以聳國勢於九天之上哉<lb/>
臣所謂國勢卑者此也理勢以順為貴也有以整齊之<lb/>
則綱常舉而人心眀上下辨而民志一否則本根乖刺<lb/>
而勢易逆矣且君尊臣卑順也今見利則逝見便則奪<lb/>
<pb n="KR2f0039_WYG_062-11a"/>
㡬有無君之心則臣不臣矣父慈子孝天性也今衣錦<lb/>
食稻禽犢自如㡬有無父之志則子不子矣兄友弟恭<lb/>
順也自棠棣之詩廢而孔懐之愛衰斗粟之謡興而友<lb/>
于之念薄無怨而為有怨無心而為有心則失其所以<lb/>
為友悌矣上衣下裳順也自緣衣之詩作而黄裳之美<lb/>
遂亡四星之宴興而太陽之尊㡬瀆賤或至扵妨貴滛<lb/>
或至扵破義則失其所以為卑順也内中國而外四鄙<lb/>
春秋之義也今邊疆日侵兵戍久困則中國憂外患矣<lb/>
<pb n="KR2f0039_WYG_062-11b"/>
内君子而外小人交泰之道也今闒茸尊顯方正倒植<lb/>
則君子反在外矣右賢左戚而鮑宣鯁直之言不敵擅<lb/>
權之王氏先義後利而陸贄蓄義之説不勝奸蠧之延<lb/>
齡藩臣而抗朝廷外權而重人主則重不足以馭輕外<lb/>
䑓而訾朝議表臣而詆王官則内不足以制外或将軍<lb/>
跋扈不知有天子之尊或士卒淩遲未免瀆主将之分<lb/>
徳色誶語之俗日滋枕冠苴履之風日盛本末倒置體<lb/>
統乖張臣所謂理勢逆者此也天下以國本為安危也<lb/>
<pb n="KR2f0039_WYG_062-12a"/>
有以綱維之則泰山四維大器一置而其勢易安否則<lb/>
累卵其危邦之<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>杌矣自昔人君之欲尊宗廟而安社<lb/>
稷其要不在乎他而在乎國本盖國本早定則天下之<lb/>
望有所歸而姦雄不敢有睥睨之心漢唐諸君受制於<lb/>
宫闈取決扵宦寺奸謀邪說蔽惑聰眀禍難相仍如出<lb/>
一轍此可為天下萬世之監也陛下春秋四十有四御<lb/>
極二十有三年矣前星未曜匕鬯尚虚天下憂之縉紳<lb/>
議之乃者天誘聖𠂻親灑宸翰妙㨂岐嶷昭示意向千<lb/>
<pb n="KR2f0039_WYG_062-12b"/>
萬載無疆之休億萬姓無疆之福實兆於斯舉矣然而<lb/>
選擇之意雖定而父子之名未正資善之命雖頒而内<lb/>
外之勢尚分豈妃嬪近習之言有以惑陛下之心乎抑<lb/>
感生祈福之說有以誤陛下之聽乎抑二三大臣不以<lb/>
韓琦趙鼎之所以事君者事陛下乎不然何其遲留而<lb/>
不决牽制而未定以至扵此也矧今天下外患方熾而<lb/>
内寇益深國事日非而私情日盛失今不圖後悔奚及<lb/>
陛下當與二三大臣深思之審圖之先正名號以消懐<lb/>
<pb n="KR2f0039_WYG_062-13a"/>
奸之慮次擇宫嬪以防意外之慮又謹擇教諭以去縦<lb/>
欲之慮使奸謀不得與於其間則一祖十二宗之業可<lb/>
以傳萬世而無窮不然付大事扵繆悠臣恐奸邪側目<lb/>
牽掣之計得行則神器轉移臣所謂事勢危者此也地<lb/>
勢國家之所必守者也有以保全之則首尾聨絡唇齒<lb/>
掎角而其勢全否則日蹙國百里矣太祖金戈鐵馬之<lb/>
天下不幸而分裂扵南渡然郊圻申畫封守謹固半天<lb/>
下之勢固自若也自精神折衝之謀不謹扵廟堂而四<lb/>
<pb n="KR2f0039_WYG_062-13b"/>
分五裂之勢始形扵天下始也宿師於淮北今淮北入<lb/>
扵敵而退守淮南之地矣始也城守扵襄漢今襄漢入<lb/>
於敵而退守荆湖之地矣始也聚兵於山東今山東歸<lb/>
扵敵而分戍漣水海道之地矣始也重兵屯三闗今三<lb/>
闗入扵敵而退守瀘渝之地矣始也羈縻宜邕今宜邕<lb/>
警扵敵而嚴守桂林之地矣始也重兵屯淮輕兵守江<lb/>
今淮江震扵敵而防拓江隂毗陵之地矣夫吳蜀連衡<lb/>
襟帶萬里中興半天下之業非有傷闕也寜考既全而<lb/>
<pb n="KR2f0039_WYG_062-14a"/>
畀之陛下當全而保之以傳萬世今不幸而失其半所<lb/>
存者江浙湖湘閩廣數千里之地耳已失之地無復可<lb/>
言僅存之州不過如黒子之着面今遴選樞臣進屯要<lb/>
地東盡淮海西極荆湖若有意乎日闢之功矣然廟堂<lb/>
之意向督府之規橅搢紳之議論㡬若重扵守江而輕<lb/>
於守淮矣守淮乃所以守江也今一則曰守江二則曰<lb/>
守江則是規畫在江面矣規畫在江面則雖不止扵守<lb/>
江而守江之勢已重雖不顯扵棄淮而守淮之勢已輕<lb/>
<pb n="KR2f0039_WYG_062-14b"/>
輕重之説亂其中而蹙之又蹙是棄淮矣㑹稽之棲易<lb/>
危江東之事或去不岌岌乎其殆哉臣所謂地勢蹙者<lb/>
此也内患人心之所共憂也有人焉以消弭之則疽根<lb/>
拔而痛斯定火勢逺而心漸紓否則蕭墻有憂禍至無<lb/>
日矣且邉警外也流民盜賊内也淮戍新興雲南新附<lb/>
使藩籬立則門戸自牢郊圻畫則封守自固未易入我<lb/>
堂奥也惟兩淮流離分布數郡且在吾邦域中矣雨暘<lb/>
時而年榖登則生理安而心志定今種不入土穡事荒<lb/>
<pb n="KR2f0039_WYG_062-15a"/>
唐飢寒之憂廹逐其後流離轉徙就食他鄉亦其勢之<lb/>
必至也旬日以来漸聞有自京口而遷毗陵者流轉不<lb/>
已則自毗陵而蘇湖自蘇湖而杭秀駸駸廹我畿甸使<lb/>
為郡守能任撫綏之責則凡塩酒之利茍可以資其生<lb/>
理者聽其自為經營則目前可以茍活不然則聚而為<lb/>
寇讎激而為剽掠如已亥之冬者有之矣況淮民素習<lb/>
戎事歩騎器械皆所自有其視殿嚴廂禁僅同兒戲之<lb/>
兵每每狎易脫或叢然而起其将何以禦之乃若桂東<lb/>
<pb n="KR2f0039_WYG_062-15b"/>
之寇廹我江西建昌之寇廹我江東常山之寇廹我輔<lb/>
郡長興之寇迫我近畿雖已𢷬巢穴殱渠魁無復餘慮<lb/>
矣而臣之私憂尚有二說其一郡縣間尚多貪吏萬一<lb/>
不知懲創争利錐刀則民不聊生復出為亂腹心之地<lb/>
又爲所擾矣其二樞臣分閫好事張皇萬一恠政駭令<lb/>
驚動四方則民懐等死激而為變腹心之地又為所擾<lb/>
矣嗚呼天下之大猶人之一身今邊警擾其肢體流民<lb/>
扼其咽喉盜賊又潰其腹心而欲望其為全人難矣哉<lb/>
<pb n="KR2f0039_WYG_062-16a"/>
臣所謂禍勢迫者此也雖然六者之失勢之偏也矯其<lb/>
偏而使之無六者之失則在陛下也然則矯之将奈何<lb/>
固不以已徳不敬為感格亦不以已私自用為規摹固<lb/>
不以淺謀誕易為事功亦不以邪說覬覦為付託脩實<lb/>
徳以一天人之歸崇徳義以洗卑汚之習立大本以齊<lb/>
上下之綱堅聖斷以廣燕翼之基審廟謨以全中天之<lb/>
業輸逺慮以弭腹心之患純一之徳必謹則天人應而<lb/>
賢哲歸殖貨之念必除則功利泯而道徳尊尊卑之勢<lb/>
<pb n="KR2f0039_WYG_062-16b"/>
必嚴則本末順而大體崇聖眀之斷必果則國本强而<lb/>
天下定廟筭之勝必多則境土闢而舊觀還撫綏之徳<lb/>
必行則内患弭而人心安不然則秦孤立之弊邾卑小<lb/>
之風漢舛逆之病隋危亡之證梁破碎之憂晉廹切之<lb/>
患萃于一朝臣亦末如之何矣惟陛下亟圖之<lb/>
子才為著作郎又奏曰臣竊惟當今弊事不可不革而<lb/>
革弊不可不審考之易鼎之初六曰鼎顛趾利出否夫<lb/>
革物莫善扵鼎鼎實之汚以不善敗之也因其顛仆而<lb/>
<pb n="KR2f0039_WYG_062-17a"/>
出之然後足以盡致潔取新之利是弊不可以不革也<lb/>
然蠱之繇辭則曰先甲三日後甲三日傳者謂先甲先<lb/>
扵此究其所以然也後甲後於此慮其将然也然則先<lb/>
三日而圖之所以治蠱一日二日至扵三日慮之深推<lb/>
之逺故能革前弊弭後患久而可行陛下以剛眀轉萬<lb/>
化以名實責二相以精白厲百官粤元日所下御書聞<lb/>
者莫不踴躍忻奮舉手加額以爲太平可坐致也然臣<lb/>
愚竊有憂焉昔慶厯中仁宗既有范仲淹等責治甚急<lb/>
<pb n="KR2f0039_WYG_062-17b"/>
一日開天章閣給筆劄使條上所宜扵是抑僥倖罷宂<lb/>
官減任子端緒未竟而小人不便譁然攻之而朋黨之<lb/>
禍作矣司馬光相元祐首罷青苗市易雇役差役之法<lb/>
而一時勇扵奉行者蔡京也京豈真助我元祐者其實<lb/>
包蔵不測以爲異日報復之地若是者臣之所以深憂<lb/>
而今所當熟慮也臣敢條其詳為陛下言之夫朝廷者<lb/>
政化之原也比年以来㢘不足以律貪譎不足以表正<lb/>
彌縫宫府之脉絡而二三執政反有踈逺之形浃洽家<lb/>
<pb n="KR2f0039_WYG_062-18a"/>
人之恩意而端人莊士反有棄置之迹篤宻姻聨之情<lb/>
好而學士儒生反有厭簿之心中書之務率多紏紛大<lb/>
臣之體㡬至𤨏屑是朝廷之否也今聖化更新宸翰戒<lb/>
飭固将以革弊之事望朝廷也然更絃易轍貴審不貴<lb/>
驟立政造事宜平不宜激謹思於解瑟更張之時調平<lb/>
扵乗舟輕重之際使發號施令之地日融氷泮形迹兩<lb/>
忘不然以否濟否其否愈滋安望其朝廷之清眀耶紀<lb/>
綱者名分之司也比年以来夲末或至扵逆施上下或<lb/>
<pb n="KR2f0039_WYG_062-18b"/>
至於淩替户部大農之權歸於他司而均節出入之柄<lb/>
大臣不得而専中書政夲之地時撓扵腐夫而内庭唘<lb/>
擬之權冢宰不得而制法令或煩特㫖之放行獄訟時<lb/>
勞内批之宣諭縣令繁難之官多攙部闕場務猥瑣之<lb/>
職亦就堂除名曰不用例而援例者如故名曰必守法<lb/>
而壊法者自如是紀綱之否也今聖化更新宸翰戒飭<lb/>
固将以肅清之舉望朝廷也然整齊名分貴審不貴遽<lb/>
森嚴堂陛宜宻不宜踈致思扵直情酬應之時加謹扵<lb/>
<pb n="KR2f0039_WYG_062-19a"/>
快意挽囬之際使國家憑藉扶持之地風清弊絶分限<lb/>
截然不然一否未去一否復生安保其紀綱不紊耶名<lb/>
器者砥礪之具也比年以来私足以滅公貨足以掩徳<lb/>
鴛班鷺序有貢金餽玉之譏虎節菟符有日進月獻之<lb/>
目帥臣竭帑蔵以冀遷擢戎将罄囊槖而望超升貨賂<lb/>
公行苞苴充斥是官無大小無内外皆以財賄為事也<lb/>
虧損國體汙辱政塗一至此極是名器之否也今聖化<lb/>
更薪宸翰戒飭固将洗清之事望朝廷也然肅清官常<lb/>
<pb n="KR2f0039_WYG_062-19b"/>
當示意向謹重除授先定規模周宻扵唘擬之間精詳<lb/>
於選擇之地使愛惜名器之心川流日掲内外翕合不<lb/>
然懲創不行滋長不已安望其名器之䏻重耶士習者<lb/>
風俗之樞機也比年以来惟其私而不惟其公志扵利<lb/>
而不志於義進焉而柔良以自梯退焉而剛方以自詭<lb/>
固有㳺於權貴之門専以吻舌爲事出彼入此間諜是<lb/>
非鼓唱異說扇為非語或刺取外事以効小忠或指摘<lb/>
隂私以快其意但營一已之私不顧十目之視亦有緫<lb/>
<pb n="KR2f0039_WYG_062-20a"/>
攬省闥之事身效胥史所為包藏其心髙下其手以人<lb/>
情為厚薄以賄賂爲緩急驅去復来了無愧怍既捨復<lb/>
用何有㢘隅但知排闥之榮不思撻市之辱又其甚者<lb/>
簸弄鈞衡以為招權納賄之媒囊槖戸部以足予取予<lb/>
求之欲是士習之否也今聖化更新宸翰戒飭固将以<lb/>
洗滌之事望朝廷也然轉移人心在上不在下刷磨習<lb/>
俗以化不以政挽囬於風俗傷敗之餘振起扵㢘恥道<lb/>
喪之後使國家忠厚之意胥訓胥效靡然成風則士風<lb/>
<pb n="KR2f0039_WYG_062-20b"/>
激昻忠義奮發不然前習未改舊習復滋安望其風俗<lb/>
丕變哉人心者邦家之根夲也比年以来内而妄興營<lb/>
造既有伐木冢墓科夫田閭之苦外而輕開兵端復有<lb/>
夫役叢興餽運煩擾之害騷騷扵淮襄之境降斗小哄<lb/>
也耡耰棘矜之擾已徧扵畿甸馮翊之邦塩夫小釁也<lb/>
焚蕩殺僇之毒巳流扵江閩湖湘之地或起扵貪吏之<lb/>
侵漁或困於急符之誅索帥守牧養小民者也既以厚餽<lb/>
得之則安保其無掊尅責償之患監司按察所部也既<lb/>
<pb n="KR2f0039_WYG_062-21a"/>
以勢力取之則安保其無黨姦䕶惡之舉是人心之否<lb/>
也今聖化更新宸翰戒飭固将以休息之事望朝廷也<lb/>
然保民之道當用平和凝民之政貴行寛大迪畏扵小<lb/>
民難保之時撫摩於田里愁嘆之後使行葦忠厚之澤<lb/>
漸被浸漬無逺不暨則人心愛戴四海一心不然其為<lb/>
害豈止擾擾而已哉邊防者備禦之大經也比年以来<lb/>
不以内脩政事為急而妄意扵攻攘不以保固邊防為<lb/>
務而銳情扵恢復輕唘邉閫不待機至㡬𩔖經制西戎<lb/>
<pb n="KR2f0039_WYG_062-21b"/>
經理燕雲之事彼其說不過以為固寵保位之計而不<lb/>
知邊釁一開兵連禍結猝未可解彼其意又不過以此<lb/>
為要功補過之計而不知生靈因之肝腦塗地此為<lb/>
辜嗚呼生民殘斃之餘國力枯竭之後無故生此釁端<lb/>
冬哨未㡬春哨當慮駭機蠭出禍隙難堤是邉防之否<lb/>
也今聖化更新宸翰戒飭固将以鎮撫之事望朝廷也<lb/>
然經理疆事不可輕踈保全舊疆所宜審重申遼夏戒<lb/>
飭之說以固封疆絶姦京望表之圖以懲曩誤使國家<lb/>
<pb n="KR2f0039_WYG_062-22a"/>
謹重之意行於國中孚扵境外則金湯屹然敵氣自屈<lb/>
不然度外功名僥倖一擲天下事去矣臣久違天朝攅<lb/>
眉時事欲為陛下一吐之久矣茲因入覲清光不敢自<lb/>
嘿條分雖六一言以蔽之則在陛下眀理欲之界嚴義<lb/>
利之辨以為端本澄源之地耳尚慮知聞不廣包括靡<lb/>
竟無以仰裨聖斷臣復以元祐用人翼其說而陛下試<lb/>
終聽焉臣嘗聞之熈寜元祐之間未嘗無君子也自安<lb/>
石恵卿逐異已者以快其私遏䏻言者以行其私國家<lb/>
<pb n="KR2f0039_WYG_062-22b"/>
元氣消鑠殆盡一旦天道好還更新庶政元祐之盛卓<lb/>
然一時人才之多不可殫紀然所謂元祐諸賢之盛非<lb/>
借才于異代也作新觀感之實見扵行事之間丁寜懇<lb/>
惻之真形於言辭之表所以隂驅而潜率之者無一毫<lb/>
之偽一息之間故能數月之間精采夐異國家三百年<lb/>
之天下未有如元祐人才之盛者也昔嘉紹間魏了翁<lb/>
嘗以是說為獻臣受學扵了翁者也敢援此為陛下言<lb/>
之欲望陛下下采此言參稽史冊眀諭大臣自今除受<lb/>
<pb n="KR2f0039_WYG_062-23a"/>
之間公聽並觀一以元祐用人為法使才器分量大小<lb/>
各得其當則純忱實意孚布中外善人君子皆将引類<lb/>
而至而天下事可以次第舉行矣詩曰國雖靡止或聖<lb/>
或否民雖靡膴或哲或謀或肅或艾幸毋以乏才為嘆<lb/>
天下幸甚<lb/>
子才又奏曰臣往嵗嘗以狂瞽之言告于陛下同時諸<lb/>
臣亦皆自靖自獻罔有囬隐凡皆嫠不恤緯拳拳愛君<lb/>
初無他腸也而當時言者周坦陳垓諸人徔而媒孽排<lb/>
<pb n="KR2f0039_WYG_062-23b"/>
擯之所不在網中者惟臣與徐霖劉夢炎三人而已今<lb/>
天啓宸𠂻黜姦屏邪扵是流落擯逺者一旦悉加収召<lb/>
然後知陛下好賢一念本自清眀未嘗以前日浮雲之<lb/>
之翳為太空之累也然臣在草野得之傳聞往往謂權<lb/>
倖之臣専以好名一說陷害君子殊不知人臣直道事<lb/>
君以言為獻亦欲在上者采納而見之施行使膏澤下<lb/>
扵民而名豈其所好哉夫使好名而無禍猶可也而言<lb/>
及乘輿尚多優假事關廊廟忿怒斯形大則竄斥小則<lb/>
<pb n="KR2f0039_WYG_062-24a"/>
抑壓初亦何利而敢扵觸拂之以求所謂名者耶藉使<lb/>
果有好名之心彼既惟名之好則凡世之所謂不可好<lb/>
者未必甘心好之是好名之說適足以彰君子之實枋<lb/>
國者亦何苦以此名讎之耶自昔權臣當國殘害善良<lb/>
率有指名秦檜之在紹興則立為道學之名韓侂胄之<lb/>
在慶元則立為偽學之名見士大夫稍脩潔稍有操守<lb/>
輙以此名穽之以好脩為害以好學為過相與譏誚以<lb/>
疑其進窺議以揺其居扵是賢士惴慄中材解體相與<lb/>
<pb n="KR2f0039_WYG_062-24b"/>
潜深伏奥以避此名而異時亂朝廷壊國家乃頑鈍無<lb/>
恥之輩其得失槩可知己歐陽脩曰欲空人之國者必<lb/>
進朋黨之說夫為好名之論者何以異此臣願陛下鑑<lb/>
燭此心推原其弊使好名之説不得復陳於陛下之前<lb/>
則善𩔖獲安宗社幸甚<lb/>
子才又奏曰宰相之體可重也亦可輕也重則國與重<lb/>
輕則國與輕是輕重之勢不在國而在宰相之身也然<lb/>
則宰相者其可不求其所謂重去其所謂輕者乎我朝<lb/>
<pb n="KR2f0039_WYG_062-25a"/>
宰相之賢項背相望列聖委任號稱得人臣嘗考其行<lb/>
事之實大抵三變國初風氣胚渾圭角不露時則有若<lb/>
趙普范質李昉吕䝉正張齊賢吕端李沆王旦向敏中<lb/>
諸臣鎮壓事機涵養元氣其渾厚質實之風譬諸蛟龍<lb/>
之宅深淵虎豹之在林藪隠然有不可測識之威此一<lb/>
變也中葉以後人文賁飾聖化脩眀時則有若畢士安<lb/>
寇凖王曽吕夷簡韓琦富弼文彦博司馬光吕公著劉<lb/>
摯范純仁吕大防諸臣别白邪正作新精神其聲猷望<lb/>
<pb n="KR2f0039_WYG_062-25b"/>
實之宏譬諸秋霜烈日之澟澟泰山喬嶽之巖巖屹然<lb/>
有不可媟近之勢此一變也中興以来光嶽氣分事變<lb/>
疊作時則有若李綱吕頥浩張浚趙鼎虞允文陳康伯<lb/>
趙汝愚諸臣康濟時屯扶持國歩其彌綸經濟之才如<lb/>
駕蒙衝扵號風怒濤之中行堅車扵太行羊腸之道卓<lb/>
然有不可窮詰之用此又一變也雖因材致用随世就<lb/>
功而宰相之體皆不變其所謂重焉故厯大變故大患<lb/>
難而國家之體不與之俱靡者實宰相之體有以鎮壓<lb/>
<pb n="KR2f0039_WYG_062-26a"/>
之也陛下拔去兇邪登庸輔弼天下莫不謂有徳進則<lb/>
朝廷尊矣本强則精神折衝矣延頸企踵凡九閱月始<lb/>
而悚動久而玩矣始而誦詠久而議矣但見其氣象泮<lb/>
渙晶光黤黮鼓而不張挈而不動日趨乎輕矣然所以<lb/>
輕者豈無故哉無乃格君之正學未展而夲原昧歟無<lb/>
乃更化之定力未充而意向雜歟無乃䖏事之大綱未<lb/>
舉而規置乖歟無乃用人之實意未眀而流品混歟臣<lb/>
敢援春秋責備之義以為眀時規宰相以正君心爲事<lb/>
<pb n="KR2f0039_WYG_062-26b"/>
業也曩之大臣恩舊纏繞無格王正事之美而有遇主<lb/>
于巷之譏無輔台納誨之學而有逢君扵惡之誚今當<lb/>
深鑒其非而乃近習其迹聖性髙眀易以理悟使開陳<lb/>
眀白亦豈不可轉移而宰相則候望顔色有畏威寡罪<lb/>
茍逃其責之心聖性寛仁易以心感使積誠動悟亦豈<lb/>
不䏻挽回而宰相将順意㫖有隂拱熟視浮沈取容之<lb/>
譏惟天惟祖宗所以養陛下敬畏之心也舉動一不與<lb/>
天地相似行事一不與祖宗相合則巧譬善諭以去其<lb/>
<pb n="KR2f0039_WYG_062-27a"/>
不善使天與祖宗之意顧諟不忘可也何所憚而不為<lb/>
乎惟天倫惟國夲所以飬陛下孝敬之心也意向一與<lb/>
天倫相捩戾謀謨一與翼子相背違則納約自牖引之<lb/>
以當道使父子兄弟之際裁䖏得宜可也何所憚而不<lb/>
為乎其事不可行固無望其繳納内降積至數十矣一<lb/>
語執奏豈至大違顔情乎某人所當用固無望其補拾<lb/>
奏紙不憚再三矣一語敷陳何至遽忤㫖意乎豈未䏻<lb/>
無過而不敢盡救正之規未能無私而不敢效責難之<lb/>
<pb n="KR2f0039_WYG_062-27b"/>
義乎上所玩視表倡何觀此格君之正學未展毋恠乎<lb/>
相體之輕也宰相以新化絃為事業也聿號更化今㡬<lb/>
何時豈不昭宣令猷而庸意鄙論所以梗之者何未絶<lb/>
豈不惟懐永圖而疵政粃令所以累之者何未革表著<lb/>
當清眀而夤縁請託流弊未除紀綱當嚴肅而希承風<lb/>
㫖故態猶在唯阿養諛猶前日之風俗茍且偷安猶前<lb/>
日之官曹名為舉㢘而實芘貪名為去邪而實頼姦雖<lb/>
招来賢士藉為羽儀然貌敬之心居多樂與之意常少<lb/>
<pb n="KR2f0039_WYG_062-28a"/>
雖剗除宿蠧具有條畫然釐革之意徒銳忠厚之心終<lb/>
隠盡言不受而去留形淵膝之間未免有前時諱謗之<lb/>
心䛕語喜聞而趨舍在燥濕之表似不改前日嬖甘之<lb/>
意積弊轉淫羣疑滋惑此則更化之定力未充毋恠<lb/>
乎相體之輕也宰相以裁䖏大事為事業也今命令輕<lb/>
雜理體不謹斜封墨敕匪彛莫懲而欲息僥倖之風剟<lb/>
簾搴器無紀如是而欲絶覬覦之望不能整齊宫府之<lb/>
統體而屑屑扵六曹之常程不䏻謹擇監司之㢘察而<lb/>
<pb n="KR2f0039_WYG_062-28b"/>
區區扵聽訟之末務外患甚悍孰為憂邉思職水旱頻<lb/>
仍何取亮工熈載楮幣頓輕已覺低昻之無術窽籍日<lb/>
甚未見招刺之有方除授不謹區䖏失宜殿上戲舞豈<lb/>
無如鄧通愛幸者而檄召之舉罔聞姦邪反覆豈無如<lb/>
任守忠間諜者而勾追之威未振大事摸棱細娱玩愒<lb/>
精神不殫於謀國而殫扵鬬智意向不専扵進賢而専<lb/>
扵立黨各為持保之計豈有宏逺之謀此則處事之大<lb/>
綱未舉毋恠乎相體之輕也宰相以進退人才為事業<lb/>
<pb n="KR2f0039_WYG_062-29a"/>
也今鯁挺與容恱並用意向何在迂踈與敏鋭並好課<lb/>
效孰優磊落魁偉不用而所用者跅弛泛駕也重厚篤<lb/>
實不用而所用者精神不純也顯劾賄相者不用而所<lb/>
用者苞苴彰露之人也力排權姦者不用而所用者刀<lb/>
筆貪劾之輩也一鯁士来一醇儒去而君子之黨𩔖漸<lb/>
孤一姦朋退一戚屬進而小人之氣脉不斷故欲進恬<lb/>
淡則樂道不仕之程頥不可不召也欲退躁競則兩及<lb/>
吾門之張師徳何不抑乎欲進有徳則深自晦黙之呂<lb/>
<pb n="KR2f0039_WYG_062-29b"/>
公著不可不召也欲退險薄則他日後悔之丁謂何不<lb/>
黜乎欲奨平實則盡心民事之向敏中不可不召也欲<lb/>
懲浮薄則新進喜事之梅詢何不却乎欲起事功則善<lb/>
幹國事之張詠不可不召也欲退阿諛則巧言令色之<lb/>
賈談何不折乎人才當涵養韓公愛人以徳之說亦可<lb/>
行扵今乎人才當察識劉吕彼此求助之意亦可察扵<lb/>
今乎此用人之意實未眀毋恠乎相體之輕也積是四<lb/>
失遂成四輕譬如百金之家奴𨽻所司盜賊所窺闘䦧<lb/>
<pb n="KR2f0039_WYG_062-30a"/>
一開欺侮立至㝷丈之圃荆棘所叢䍧豚所伏威恠不<lb/>
形茍玩外見輕莫甚焉況當天時人事方棘之秋國勢<lb/>
民情交病之際設有大利害将不鎮定消弭乎設有大<lb/>
艱難将不畢力共濟乎奈何不知所以矯其輕也矯其<lb/>
輕在去其失而已惟大臣以天下自任以王佐自許以<lb/>
羣公先正為憲以前言往行為法必正夲源自格君始<lb/>
必眀意向自更化始必定規模自立政始必清流品自<lb/>
用人始公以行之和以濟之則相業有光而相體重矣<lb/>
<pb n="KR2f0039_WYG_062-30b"/>
不然日来月往聲實頓虧上無以副聖主責成之意下<lb/>
無以慰蒼生願治之心内無以逃君子責備之義外無<lb/>
以閉小人竊笑之口則雖遏人言以養安重難危之勢<lb/>
植朋黨以成牢固不㧞之形臣不知其可也二相時所<lb/>
倚矚在臣何敢瑕疵特以古人上下相規儆致其愛助<lb/>
之拳拳耳蘇軾在熈豐不阿於熈豐在元祐不阿扵元<lb/>
祐士君子以爲立身之的臣竊慕之故不敢阿其所好<lb/>
以欺陛下若夫踦閭而立出入視勢龍斷而望左右罔<lb/>
<pb n="KR2f0039_WYG_062-31a"/>
利則有其人而非陛下之所利頼也亦非臣之所願效<lb/>
也惟陛下察之<lb/>
子才為軍器少監又奏曰臣執經崇義日覲清光非無<lb/>
可言之時而充員柱下則有直前故典在臣雖至愚極<lb/>
陋其敢廢此典而無一言乎竊惟方今中外多故所謂<lb/>
聖哲馳騖不足時也謂宜衆建輔弼以圖康濟而日者<lb/>
御筆専任一相陛下所以責成之意可謂至矣或曰前<lb/>
是並相心不同肘相掣今政柄獨専宜可樂也臣竊以<lb/>
<pb n="KR2f0039_WYG_062-31b"/>
為不然夫並相猶可分憂獨相則憂責愈深矣並相猶<lb/>
可諉責獨相則無所逃其責矣況大火之餘氣象非前<lb/>
日比諸賢之去而事體與昔日殊曽謂獨相而可樂乎<lb/>
臣多見其可憂也憂之如何亦思所以圖之可也宰天<lb/>
下之道亦多矣而其要有三言焉曰起人主之畏心定<lb/>
天下之大事辨人才之忠佞採之國史則李沆韓琦富<lb/>
弼其人也大臣既已専一身之任則亦將萃天下之責<lb/>
奈何以淺近自期而不知所取法哉李沆曰沆在政府<lb/>
<pb n="KR2f0039_WYG_062-32a"/>
無以補報國家但諸有人上害利一切不行每朝必以<lb/>
四方水旱盜賊不孝惡逆之事奏聞上為之變色惨然<lb/>
不悦既退同列以爲非沆曰人主一日豈可不知憂懼<lb/>
也若不知憂懼則無所不至矣其所以為人主心術慮<lb/>
者如此今之大臣有之乎如其有之則必不喜将順而<lb/>
畏觸突必不嬖甘諛而憚矯激遇有可喜之事則必不<lb/>
極意逢迎惟恐拂人主之愛而人主必無輕視宰相之<lb/>
心天下必無宰相發䝉之誚矣而臣則未之見也仁宗<lb/>
<pb n="KR2f0039_WYG_062-32b"/>
春秋髙繼嗣未立天下以爲憂韓琦數乗間伏奏乞選<lb/>
立皇子一日挟孔光傳進對曰漢成二十五年無繼嗣<lb/>
已議立定陶王為皇太子仁宗感悟始以英宗判宗正<lb/>
寺琦復唘曰事猶豫不決招讒慝生變故名體一定父<lb/>
子之分眀則浮議不復搖矣仁宗欣納其所以為國本<lb/>
慮者如此今日之大臣有之乎如其有之則必不玩細<lb/>
娛而昧大猷必不喜近功而忘逺慮有可言之機則必<lb/>
不觀望事情而不敢賛人主之決有猜嫌之說則必不<lb/>
<pb n="KR2f0039_WYG_062-33a"/>
顧惜左右而不敢破人主之疑盜賊小人必無以肆窺<lb/>
覘之謀宦官宫妾必無以行嬖惑之計矣而臣亦未之<lb/>
見也富弼言天子無職事惟辨君子小人而進退之此<lb/>
則天子之職也君子與小人並處其勢必不勝君子不<lb/>
勝則奉身而退樂道無悶小人不勝則必交結揺扇千<lb/>
岐萬轍必勝而後已小人復勝遂肆毒扵善良無所不<lb/>
為求天下不亂不可得也其所以爲世道慮者如此今<lb/>
日之大臣有之乎如其有之則必不樂便嬖而惡激烈<lb/>
<pb n="KR2f0039_WYG_062-33b"/>
必不喜平和而疾忠鯁遇天變當言之時則必不顰眉<lb/>
蹙額而目為幸災樂禍之徒遇極言世事之際則必不<lb/>
咨嗟嘆息而訾為喜功不静之輩而時人必無紛紜譁<lb/>
競之說御筆必無矯激朋比之譏矣而臣亦未之見也<lb/>
方今之大要孰有出於此者而皆莫之見者何歟豈造<lb/>
膝之言隐無得而聞歟豈有所待而後言歟抑亦言之<lb/>
而不䏻捄歟臣每旦侍立螭陛但見一二大臣分班合<lb/>
班立談數刻而已退而閱之報目亦不過條呈一二常<lb/>
<pb n="KR2f0039_WYG_062-34a"/>
程細故而已今何如時獨如此而可治也何大臣不以<lb/>
臣沆臣琦臣弼之心而為心也夫順人主之意而不能<lb/>
救正者患得患失為之也忽天下之大本而不之圖者<lb/>
死生禍福怵之也懵忠邪之辨而弗之别者愛憎好惡<lb/>
亂之也是以一已之私而忘天下大慮非今之所望扵<lb/>
大臣者也大臣盍亦念憂責之匪輕思安危之攸繋慨<lb/>
然舉三臣之所爲而身任之三者之本既立則所謂革<lb/>
弊政正朝綱抑僥倖寛民力裕邦儲飭邉備等事特舉<lb/>
<pb n="KR2f0039_WYG_062-34b"/>
而措之耳大臣而以此爲任則宗社有頼雖獨相而有<lb/>
光大臣而不以此自任則宗社無依縦獨相而何益惟<lb/>
陛下與大臣實利圖之臣立朝具有夲末未嘗迹渉朋<lb/>
比嵗在丁未又以觸忤要權屏退者五載遇陛下更化<lb/>
之初召之使来正當相壘角立之時羣趨瀾倒之日每<lb/>
以蘇軾不阿熈豐不阿元祐為法實不敢輕於俯仰茍<lb/>
扵附麗凡所論奏居多責備宰相不獨今日爲然也區<lb/>
區之心惟知倚公議以自立為君父而輸忠豈計見嫉<lb/>
<pb n="KR2f0039_WYG_062-35a"/>
於黨人哉茲又仰恃眷知强聒不已儻蒙採其愚慮少<lb/>
見施行臣即斥歸從諸臣扵澗谷有餘幸矣<lb/>
子才為秘書少監兼直舍人院又轉對曰臣待罪蓬山<lb/>
輪當轉對謹抒短見少効樸忠臣聞治天下之繁者必<lb/>
以至簡制天下之動者必以至静四海之廣萬民之衆<lb/>
属而治之者君與相而已必欲事事親之力亦不足矣<lb/>
故選擇忠賢以為輔相而不分其權者人主之職也薦<lb/>
進人才布滿中外而不侵其官者宰相之職也堯以不<lb/>
<pb n="KR2f0039_WYG_062-35b"/>
得舜為已憂舜以不得禹臯陶為已憂既得舜禹臯陶<lb/>
矣所謂庶政百度則命九官咨二十有二人分任之未<lb/>
嘗裁之以獨見也故賡歌之末専以元首叢脞為戒盖<lb/>
君道無為才侵臣職便爲叢脞此起喜之後繼之以叢<lb/>
脞之言可謂得人君之體矣後世不知人君之體固自<lb/>
如此有所謂獨運萬㡬之說以為不如是則權勢下移<lb/>
太阿倒植權非人主所得操矣不思得宰相以進退百<lb/>
官即吾之進退百官也得宰相以折衝禦侮即吾之折<lb/>
<pb n="KR2f0039_WYG_062-36a"/>
衝禦侮也得宰相以綜理政事即吾之綜理政事也使<lb/>
宰相得人足以任事則萬㡬理而君不勞君不勞則従<lb/>
容暇逸思其闗宗社之大者而所見髙矣不知出此牽<lb/>
聨愛欲之根紛糾事為之末謂智力足以控制海宇無<lb/>
所事乎道徳也而智力有時而不䏻運謂權利足以犇<lb/>
走羣衆無所事乎誠信也而權利有時而不可驅謂材<lb/>
䏻足以興起事功無所事乎經術也而材䏻有時而不<lb/>
足恃是獨運萬㡬之說非人君之所當事也昔冉有退<lb/>
<pb n="KR2f0039_WYG_062-36b"/>
朝孔子問其何晏對曰有政孔子曰其事也如有政雖<lb/>
不吾以吾其與聞之說者譏冉有以事爲政又以眀大<lb/>
夫之職當與政不與事也夫為大臣而以庶事必躬親<lb/>
而行之則於大政必有偏而不起之䖏矣故太宗謂房<lb/>
杜以廣求賢人随才授任為宰相之職而詞訟細務則<lb/>
以為當屬之左右丞陳平對文帝以佐天子理隂陽為<lb/>
宰相之事而獄訟錢榖則以為當問廷尉内史是宰相<lb/>
之體不可輕也後世不知宰相之職固自如此有所謂<lb/>
<pb n="KR2f0039_WYG_062-37a"/>
下行有司之說以為不如是則事功不舉精采不揚政<lb/>
非宰相所宜爲矣不思中書之属曰舍人門下之属曰<lb/>
給事尚書之属曰尚書侍郎二十四司莫非事也使三<lb/>
省之屬各得其人則庶事理而相不勞相不勞則雍門<lb/>
閒暇思其闗國體之大者而所見逺矣不知出此而蹇<lb/>
淺之是圖瑣碎之是務謂精神可以牢籠庶務無所事<lb/>
乎簡要也而精神有時而不䏻運謂智力可以灼知衆<lb/>
事無所事乎仁義也而智力有時而不䏻周謂權數足<lb/>
<pb n="KR2f0039_WYG_062-37b"/>
以駕馭羣情無所事乎正大也而權數有時而不䏻久<lb/>
是下行有司之說非宰相者之所屑為也恭惟陛下天<lb/>
資髙眀識見超卓閱厯久而見理益眀更張屢而數事<lb/>
浸熟侈然有髙天下之心遂謂天下之事有不足為扵<lb/>
是運其獨斷凡瑣微繁細悉經省覽酬酢區畫日不暇<lb/>
給以遂成其獨運之偏陛下之意不過曰曩恩舊之相<lb/>
迭操政柄吾不得行其志今恩舊歇矣牽掣亡矣吾亦<lb/>
欲有所為以紓積年之憤自是心一起而陛下獨運萬<lb/>
<pb n="KR2f0039_WYG_062-38a"/>
㡬之政盖已十之五六矣宗親之除授姻婭之藩屏外<lb/>
親之特命雖邸第祈求有非聖心之得已者而䖏分實<lb/>
出扵陛下如廢法何天庭之進状䑓府之兩造市井之<lb/>
瑣事雖左右經營有非聖心之所樂者而裁制實出扵<lb/>
陛下如撓政何其他如御筆頻煩宣政末年之弊事也而<lb/>
貂使往来施行急遽陛下不以爲憚章䟽節貼紹興權<lb/>
臣之妄作也而詞㫖峻嚴覆䕶彌切陛下不以為非甚<lb/>
至論文體士氣之卑而隂沮敢言之氣因御藥僕奴之<lb/>
<pb n="KR2f0039_WYG_062-38b"/>
閧而顯逐䑓察之臣放還朋嵩罔上之黨而輕唘奸邪<lb/>
復出之機闊略賂垓媒進之夫而増長附麗匪人之惡<lb/>
國家機括所在無出扵此數事而陛下不以掣肘外庭<lb/>
為疑臣恐行之不已漢世意輕丞相之譏唐家兼行将<lb/>
相之失復見扵今日豈不開私謁之門唘捷出之徑乎<lb/>
此獨運萬㡬之説在今日不可不察也一相爰立事權<lb/>
浸専閱世多而識慮益深藏用久而制事悉曉扵是總<lb/>
而歸之扵一已凡兩省属官之所掌悉属剸裁六曹諸<lb/>
<pb n="KR2f0039_WYG_062-39a"/>
案之所行總歸割決以遂成其下行有司之失大臣之<lb/>
意不過曰賂相濁亂貪熖爍天姦尹貪婪聚斂成市諸<lb/>
事未免轇轕今碁局轉矣化絃更矣亦欲覈究其顛末<lb/>
以觧積年之疑自是心一起而大臣下行有司之事已<lb/>
十之八九矣繩愆糾繆以輔君徳此格非之大者而扞<lb/>
格不行扶植紀綱以守法度此體國之大者而齟齬莫<lb/>
遂簿書之出入錢榖之盈虧期㑹之應報此何等瑣屑<lb/>
而以汙丞相之聽耶旌忠邪以昭公道此知人之大者<lb/>
<pb n="KR2f0039_WYG_062-39b"/>
而意向未白振㧞抑屈以囘君心此達賢之大者而嗜<lb/>
好未真部闕之注援衢道之通塞士民之鬬毆此何等<lb/>
煩碎而以汙丞相之聽耶其他如李沆報罷中外所陳<lb/>
利害以眀意向如王旦稱東南民力竭矣朝廷𣙜利至<lb/>
矣以規使者如韓琦以頭子勾任守忠立庭下數其過<lb/>
以懲反覆皆未䏻有所施行而常程奏稟熟事勘當<lb/>
的例指定則上下往復酬應不怠近者累月逺者一二<lb/>
年未免迂回而宰相不以虧損大體為疑甚至分限考<lb/>
<pb n="KR2f0039_WYG_062-40a"/>
核逆疑六曹之為欺剖破拘攣下行京兆之瑣事國家<lb/>
猥𤨏之務無出扵此數者而宰相悉行之臣恐行之不<lb/>
已曹參避堂舍蓋之規丙吉當春牛喘之問未暇衡慮<lb/>
也豈不奪大小之倫汨中書之務乎此下行有司之說<lb/>
在今日不可不戒也或曰漢宣帝緫核名實而政事文<lb/>
學法理之士咸精其䏻未嘗不獨運也為人君不核名<lb/>
實不攬威權則失所以爲君之道臣應之曰天下至大<lb/>
也萬㡬至繁也以簡御繁猶懼不暨區區焉屈至尊之<lb/>
<pb n="KR2f0039_WYG_062-40b"/>
勢以代臣下之勞則力耗心疲不免有衡石量書之誚<lb/>
屑屑焉留意於無益之虚文不急之細務則先後舛逆<lb/>
而聽其所為也有給舍以䋲其失扵未出命之先有䑓<lb/>
諌以救其失扵已施行之後彼此夹持庶㡬不至於失<lb/>
敗也昔仁宗嘗曰天下事正不欲自朕出不若付之大<lb/>
臣公議行之行之不當則䑓諌得而糾之近習或有干<lb/>
事則聽大臣執奏此可為君天下者之良規也以簡御<lb/>
繁其有大扵此者乎或曰諸葛亮為相自二十罰以上<lb/>
<pb n="KR2f0039_WYG_062-41a"/>
未嘗不躬攬其事為大臣而不親政事則失所以為臣<lb/>
之道矣臣應之曰宰相自有體羣臣各有職以逸待勞<lb/>
尚猶弗濟若勞思畢知於簿書期㑹之間以為稱職疲<lb/>
精竭神於錢榖獄訟之事以為得體則六曹曠職而中<lb/>
書煩勞兩省偷安而大臣多事臣非謂直付之兩省六<lb/>
曹而聽其所為也上有法守之可遵下有䑓諌之伺察<lb/>
内外相正庶㡬其無闕失也紹興初胡安國建言請自<lb/>
今以往宜令庶事並決於六曹仍命六曹官長皆得専<lb/>
<pb n="KR2f0039_WYG_062-41b"/>
達並如元祐大臣所請自非事闗大體更不咨白則宰<lb/>
相之事簡此可為相天下者之良法也以逸待勞其有<lb/>
大扵此乎嗚呼領挈而裘自整綱舉而目自張臣願陛<lb/>
下専責宰相以進退賢否為官擇人分布庶位使各得<lb/>
其當為己任至扵薄物細故則勿復問如是則元首股<lb/>
肱上下喜起人君之體尊朝廷之事舉而闗宗社之大<lb/>
者可以次第舉行矣審於音者聾扵官眀於小者暗於<lb/>
大臣願宰相謹柬六曹長貳精擇三省屬寮裁決庶務<lb/>
<pb n="KR2f0039_WYG_062-42a"/>
使大小各就條理為己任至扵常行細事勿復留神夫<lb/>
如是則道揆法守不相奪倫中書之務清百司之事治<lb/>
而闗國體之大者可以漸次施行矣雖然抑又有說敬<lb/>
者立心之本公者立事之基人主以一心立於事物交<lb/>
来之地若非一主於敬則理欲之界限不眀而天與人<lb/>
之辨或鶻突扵方寸之中義利之疆畔不嚴而公與私<lb/>
之别㡬扵汨沒於事為之際故臣於囊封之末復諄諄<lb/>
於此者正欲以奉盈之說望陛下也誠使察其端於暗<lb/>
<pb n="KR2f0039_WYG_062-42b"/>
室屋漏之際而持之以不欺定其見扵深淵薄氷之時<lb/>
而守之以無妄克一私焉必翦絶其根源制一欲焉必<lb/>
瑩徹其表裏舉天下皆付於公聽並觀之餘豈不䏻新<lb/>
美其徳乎表記曰君子荘敬日彊安肆日偷敢誦此爲<lb/>
陛下獻大臣以一身立扵衆弊築底之秋若非一本於<lb/>
公則私意繚繞安能濟大事扵世變紛擾之秋隂濁横<lb/>
流安䏻集大功於人情睥睨之際故臣於奏對之終復<lb/>
拳拳於此者正欲以持衡之說望一相也誠使公其見<lb/>
<pb n="KR2f0039_WYG_062-43a"/>
於立政造事之衝而守之以無私平其心於處已接物<lb/>
之際而行之以無事發一言焉必以謹守法度為說制<lb/>
一行焉必以裁抑僥倖為要舉天下皆付之於清眀公<lb/>
正之中豈不䏻光眀相業乎周官曰以公滅私民其允<lb/>
懐敢誦此以為相臣勸惟君相實圖利之又曰陛下自<lb/>
改紀以来御筆數下㡬有宣政末年氣象乃三月壬寅<lb/>
御筆申警䑓臣彈劾並須審實毋攟摭細故摘發隂私<lb/>
此陛下禮遇士大夫保全人才之盛心也或者乃謂沮<lb/>
<pb n="KR2f0039_WYG_062-43b"/>
抑言路莫此為甚且或者之言何為而然也臣嘗思之<lb/>
無所爲而發則斯言誠中今日之病萬一有焉或者之<lb/>
議似未為過臣方幸或者所言之不信曽未五日陛下<lb/>
果以御筆逐二䑓官矣由是人心愈疑前日之言果有<lb/>
所為而發也雖陛下經帷宣諭有云此言非専為䑓諌<lb/>
而設而一時人情終莫之信是御筆之出果不可以不<lb/>
謹也夫䑓官論事失當猶當遷以美官今未有顯過而<lb/>
併與未供職者逐而去之臣雖至愚亦且皇惑矧衆口<lb/>
<pb n="KR2f0039_WYG_062-44a"/>
諠傳又謂䑓官中貴之僕互有争閧激而至此耶吁審<lb/>
如是無怪乎外議之紛紛也且威福陛下之威福也北<lb/>
司反得竊之以逐天子耳目之官威福之柄下移至此<lb/>
此而可忍脫或與宰執忤必竊而逐宰執矣與侍從給<lb/>
舍忤必竊而逐侍從給舍矣與百執事忤亦必竊而逐<lb/>
百執事矣讒譛隂行善𩔖蒙害陛下方當人物𦕈然之<lb/>
時亦何以利於此乎臣得之傅聞北司之權從来恣横<lb/>
其舉動足以回山海其呼吸足以變霜露在扵平時已<lb/>
<pb n="KR2f0039_WYG_062-44b"/>
不可遏自逐䑓官以後氣勢尤張凡市井之細事䑓府<lb/>
之猥訟一皆總攬包括假宣諭以行之彼自謂手握王<lb/>
爵口含天憲人不敢抗而不知回撓紀綱賊害賢智剥<lb/>
割黎庶所以胎變召禍者至矣陛下深居九重亦嘗知<lb/>
之乎聞之而不戒之知之而不制之又從而縱弛之是<lb/>
増長其氣勢而自壊其紀綱其不為中常侍之恣横大<lb/>
謁者之驕縱者鮮矣臣愚竊謂䑓諌當謹擇不當輕逐<lb/>
輕逐則朝廷之紀綱壊而䑓諌之氣屈北司當嚴戒不<lb/>
<pb n="KR2f0039_WYG_062-45a"/>
當稍縱稍縱則天子之威福去而北司之氣揚二者不<lb/>
可以並立惟陛下權其輕重而扶持之臣一介幺㣲何<lb/>
敢與北司抗然不敢愛死縷縷以告者亦欲聖心翻然<lb/>
悔悟則紀綱之地猶將有頼焉愚戅之臣何所逃罪<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_062-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百六</head> <lb/>
    <p>
<pb n="KR2f0039_WYG_206-1a"/>
欽定四庫全書<lb/>
　歴代名臣奏議卷二百六<lb/>
　　　　　　　　　　　明　楊士竒等　撰<lb/>
　　聽言<lb/>
宋孝宗時兵部侍郎胡銓論從諫䟽曰臣聞從諫人主<lb/>
之髙致古之賢王以從諫稱者未易僂指書稱成湯以<lb/>
從諫弗咈為美梅福稱漢髙祖以從諫若轉圜為美魏<lb/>
徴稱唐太宗以恱而從諫為美成湯格天之功由從諫<lb/>
<pb n="KR2f0039_WYG_206-1b"/>
而致也漢髙祖開四百年之基由從諫而致也唐文皇<lb/>
創三百年之業由從諫而致也猗歟偉哉人主之髙致<lb/>
端在於此陛下自登大位虚懐受嬰鱗之言兼聽盡天<lb/>
下之美有不善未甞不知知之未甞復行有不知未甞<lb/>
廢言言之未甞不聽凡獲賜對者人人皆以為得盡其<lb/>
忠中外翕然咸謂恢復之期指日可冀然臣愚竊以謂<lb/>
靡不有初鮮克有終以漢光武之聖明而大司徒韓歆<lb/>
用直諫死唐文皇晚莭殺劉洎而魏徵有勉强從諫之<lb/>
<pb n="KR2f0039_WYG_206-2a"/>
規故春秋傳曰終之實難而先正司馬光重為世祖惜<lb/>
臣愚伏望陛下置臣章於座右永鑑漢光唐宗之失則<lb/>
社稷之福也<lb/>
秘書少監周必大論聽言責實䟽曰臣三日之間再望<lb/>
清光敢陳瞽言致惓惓之誼臣聞政莫衰於隋而功莫<lb/>
隆於唐文皇亂莫極於五代而治莫速於我藝祖一言<lb/>
以蔽之文皇善於聽言藝祖善於責實故也仰惟陛下<lb/>
厲精政事無聲色之娯無畋游之好無便嬖之私好問<lb/>
<pb n="KR2f0039_WYG_206-2b"/>
聽言惟治道是求綜核名實惟祖烈是繼然而中外之<lb/>
臣鮮有助陛下大有為者謇諤之莭無聞而諂諛之習<lb/>
故在激勵之風未著而闒茸之俗彌勝平居尚爾緩急<lb/>
何賴夫文皇所以革隋季之政而身致太平藝祖所以<lb/>
變五代之俗而坐臻上治其施設次第具載史册臣願<lb/>
陛下詔經筵官擇當時聽言責實之要條上其目以今<lb/>
準古勉而行之庶㡬風俗一變不負陛下孜孜為政之<lb/>
意則功何患於不隆而治何患不速哉<lb/>
<pb n="KR2f0039_WYG_206-3a"/>
權吏部尚書韓元吉進故事曰唐書王珪𫝊太宗召珪<lb/>
為諫議大夫謂之曰正主御邪臣不可以致治正臣事<lb/>
邪主亦不可以致治唯君臣同徳則海内安朕雖不明<lb/>
幸諸公數諫正庶致天下於平珪進曰古者天子有爭<lb/>
臣七人諫不用則相繼以死今陛下開聖徳采芻言臣<lb/>
願竭狂瞽佐萬分一帝可珪推誠納善毎存規益帝益<lb/>
任之遷侍中帝使太常少卿祖孝孫以樂律授宫中音<lb/>
家伎不進數被譙珪與温彦愽同進曰孝孫脩謹士陛<lb/>
<pb n="KR2f0039_WYG_206-3b"/>
下使教女樂又責譙之天下其以士為輕乎帝怒曰卿<lb/>
皆我腹心乃附下罔上為人㳺説耶彦愽懼謝罪珪不<lb/>
謝帝黙然明日語房𤣥齡曰自古帝王納諫固難矣朕<lb/>
夙夜庶㡬于前聖昨責珪等痛自悔公等勿懲是不進<lb/>
諫也<lb/>
　臣聞君臣相須猶手足之衛頭目也有是君也而其<lb/>
　臣不足以輔之有是臣也而其君不足以使之則失<lb/>
　其所以相須者矣故君在審擇其臣而臣在忠事其<lb/>
<pb n="KR2f0039_WYG_206-4a"/>
　君未有君臣之志不同其徳不合而能成天下之治<lb/>
　者也太宗之説可謂知此矣然君之患常在於不能<lb/>
　納諫臣之患常在於不能盡言以太宗之明且聖其<lb/>
　於兵機將畧戡定祻亂足以比迹湯武其於躬行仁<lb/>
　義力致太平足以庶㡬成康其大者既已安定天下<lb/>
　自餘行事固亦無甚過舉也猶汲汲然導珪等使諫<lb/>
　如此則朝廷之上一日萬㡬之間何慮其闕失哉夫<lb/>
　譙責孝孫以教宫中音伎之不進豈亦太常協律之<lb/>
<pb n="KR2f0039_WYG_206-4b"/>
　職實人君過舉之細管仲所謂未能害覇者也而珪<lb/>
　與彦博過慮而言便有輕士之憂太宗始亦怒之終<lb/>
　則悔之又詔𤣥齡輩勿懲是而不諫當時責成大臣<lb/>
　納誨以輔台徳可謂無隠情矣其至貞觀之治也宜<lb/>
　哉臣以是知君臣皆正之明驗也且太宗之説固正<lb/>
　矣使其臣不正其肯為太宗盡言乎一事之不諫則<lb/>
　天下之事將有不聞者矣故臣下之邪正在於言與<lb/>
　不言之間明君不可以不察也<lb/>
<pb n="KR2f0039_WYG_206-5a"/>
元吉又進故事曰唐書李絳𫝊絳見帝浴堂殿帝曰比<lb/>
諫官多朋黨論奏不實皆陷謗訕欲黜其尤者若何絳<lb/>
曰此非陛下意必憸人以此熒誤上心自古納諫昌拒<lb/>
諫亡夫人臣進言於上豈易哉君尊如天臣卑如地加<lb/>
有雷霆之威彼晝度夜思如欲陳十事俄而去五六及<lb/>
將以聞則又憚而削其半故上達者才十二何哉干不<lb/>
測之祻顧身無利耳雖開納奬勵尚恐不至今乃欲譴<lb/>
訶之使直士杜口非社稷利也帝曰非卿言我不知諫<lb/>
<pb n="KR2f0039_WYG_206-5b"/>
之益<lb/>
　臣竊以謂綘之言何其盡哉當憲宗之初豈有失徳<lb/>
　諫官論奏不實者果何事意其必有過甚之語難行<lb/>
　之議以帝之聦明而亦謂之謗訕則非不可黜也綘<lb/>
　直以進言之難十事去其五六為帝激切言之將以<lb/>
　開天下敢言之路懼或黜之則正直之士畏罪而不<lb/>
　敢言耳然帝雖欲黜之而以聞綘是亦意有所未安<lb/>
　不果於黜也綘能開導主意致憲宗飜然感悟知諫<lb/>
<pb n="KR2f0039_WYG_206-6a"/>
　之為益而不罪其過後世且不知諫者其為誰君臣<lb/>
　之間納誨輔徳可謂泯然而無跡矣然自古小人之<lb/>
　害言者莫甚於謂其植黨而好名盖植黨則欲去其<lb/>
　衆好名則使人君怒其謗已是二者古今之論多矣<lb/>
　唯植黨之疑猶為易辨好名之譏最為難知夫天下<lb/>
　之所趨者名與利而已人臣之事君以其有爵禄之<lb/>
　利也好名之人不顧爵禄之利而欲慕正直之名則<lb/>
　何惜不以其名與之盖利之與名均為御世之物人<lb/>
<pb n="KR2f0039_WYG_206-6b"/>
　君於此既設官而謂之諫將以名與之也若不與之<lb/>
　名而又欲加之罪則吾之御世者亦狹矣就使狂妄<lb/>
　之士濫夫正直之名而忠實之言將亦由是而得也<lb/>
　豈足以傷吾之治哉故臣因論綘事而敢以為陛下<lb/>
　獻恭惟聖學髙妙知此乆矣而絳之言誠有取焉者<lb/>
　也<lb/>
元吉又進故事曰國史薛居正傳太祖嘗謂居正曰自<lb/>
古為君者鮮克正已為臣者多無逺畧盖君臣之道不<lb/>
<pb n="KR2f0039_WYG_206-7a"/>
得其所吾觀唐太宗受人諫䟽直抵其非而不耻以朕<lb/>
所見不若自不為之使人無異詞也又吕䝉正傳太宗<lb/>
謂䝉正曰古所謂君臣道合者情無間爾故事必無隠<lb/>
而言皆從之今既列於位得以獻可替否雖言未必中<lb/>
度朕亦當共議而更之俾協于道朕固不以居尊自恃<lb/>
使人不敢言也<lb/>
　臣聞人君之徳莫大於納諫而後世稱納諫之盛者<lb/>
　無如唐文皇其臣王珪魏徵之徒號善諫諍至於無<lb/>
<pb n="KR2f0039_WYG_206-7b"/>
　言不從無事不聽可謂至美惟太祖皇帝聖見髙逺<lb/>
　不以文皇納諫為難而以自不為之使人無可諫為<lb/>
　善大哉言乎前世帝王所不逮也昔書稱成湯猶曰<lb/>
　改過不吝是不能無過也若吾太祖將無之矣本紀<lb/>
　又載太祖一日罷朝不樂内侍有問者上曰爾謂帝<lb/>
　王可容易行事耶早來前殿乗快處分一事有失史<lb/>
　官必書之所以不樂也蓋太祖皇帝常以乗快處分<lb/>
　為悔為戒兢兢業業罔敢怠忽宜其周旋卻顧當時<lb/>
<pb n="KR2f0039_WYG_206-8a"/>
　無可諫之事矣臣又聞之事君之義有犯無隠所謂<lb/>
　犯者不過觸威嚴冒忌諱其用心則忠至夫有隠則<lb/>
　見利而不陳遇害而不指挾姦導䛕務為身謀人臣<lb/>
　之罪莫越是也惟太宗皇帝聖見髙逺於二三大臣<lb/>
　既欲其情之無間且欲其事之無隠猶曰不以居尊<lb/>
　自恃而使人不敢言也大哉言乎亦前世帝王所不<lb/>
　逮也書所謂啟乃心沃朕心爾無面從退有後言實<lb/>
　是道也故太宗又謂宋琪曰朕周旋欵曲商確時事<lb/>
<pb n="KR2f0039_WYG_206-8b"/>
　蓋欲通上下之情無有壅蔽卿等但直道而行絶其<lb/>
　私請無得有所顧避也蓋太宗皇帝每慮羣臣不由<lb/>
　直道而交通私請戒之使無所顧避宜當靡不盡其<lb/>
　情矣仰惟皇帝陛下至仁大度同符祖宗謀猷施設<lb/>
　罔不諏于故實而憲于謨訓臣願陛下兼聽廣覽以<lb/>
　太祖之訓益隆聖徳好問察言以太宗之訓深勵羣<lb/>
　臣夫使會朝清明而常無可諫之事人臣皆知直道<lb/>
　事君而舉無不盡之情則治功何患不成中原何患<lb/>
<pb n="KR2f0039_WYG_206-9a"/>
　不復哉此臣區區日夜以冀也<lb/>
中書舍人崔敦詩論聽言䟽曰臣嘗謂人臣獻言靡不<lb/>
盡其誠人君聽言要當攷其效是以漢髙祖嘉婁敬之<lb/>
諫唐太宗思魏徵之言是皆利害雖一時所陳忠邪乃<lb/>
悠乆方見此不可不察也臣嘗觀東漢盜賊之原惟劉<lb/>
陶楊賜嘗言之其後事作始閲故事得陶與賜所上章<lb/>
奏皆行封侯之賞臣恭聞神宗皇帝諭開邊之非右丞<lb/>
蒲宗孟曰臣嘗言之神宗曰卿何嘗有言在内惟吕公<lb/>
<pb n="KR2f0039_WYG_206-9b"/>
著在外唯趙卨言之爾乃知臣下之言不可無記也臣<lb/>
仰惟陛下隆寛盡下屈已受言歴觀自古帝王未有能<lb/>
及聖徳之萬一然而論思獻納臣下雖盡其忠考擇審<lb/>
觀人主當謹其術昔唐太宗嘗諭史官曰羣臣言事朕<lb/>
行與不行皆當記之真宗皇帝嘗詔中書置籍記諫官<lb/>
御史言事行與不行歳終具奏臣愚欲望睿㫖特詔中<lb/>
書凡降出朝臣章奏行與不行並置簿録上歳終仍以<lb/>
副本進入禁中于以考其是非而究獻言之情于以驗<lb/>
<pb n="KR2f0039_WYG_206-10a"/>
其成否而要聽言之效又使羣臣知其有此懐忠者得<lb/>
以盡言懐私者不敢妄言將見言必可復不為文具此<lb/>
於聖政實非小補<lb/>
袁説友上奏曰臣仰惟陛下虚心以求言和顔以受諫<lb/>
固常有進言以遷秩未聞有納忠而得譴者也然而在<lb/>
廷之臣不聞諤諤以抗莭惟知唯唯以取容昔之敢言<lb/>
者雖有斧鉞之誅而猶且不顧豈今之世有爵賞之勸<lb/>
反有所不敢臣有以知士大夫氣莭之不立也盖士大<lb/>
<pb n="KR2f0039_WYG_206-10b"/>
夫之氣莭養之則鋭挫之則懾方其鋭也雖有斧鉞之<lb/>
誅而不懼及其懾也雖誘以爵賞而不為惟養之於無<lb/>
事之時斯可用於有事之際無事之時茍不先有以養<lb/>
之欲其用於有事之時難矣方今天下外無邊鄙之憂<lb/>
内無盜竊之虞雨暘以時倉廩粗足正天子養尊士大<lb/>
夫養䛕之時也陛下不以此時有以養士大夫之氣莭<lb/>
臣恐風俗自此日委靡矣養氣莭以厲風俗當自朝廷<lb/>
始朝廷䑓諫給舍之官所以糾官邪而杜姦慝也朝廷<lb/>
<pb n="KR2f0039_WYG_206-11a"/>
之風采繫焉天子執政以為可䑓諫給舍以為不可於<lb/>
是有彈劾之章有繳駮之奏所以示至公也陛下既已<lb/>
信其人則不可以不信其言其人既是則其言不得而<lb/>
非其人既非則其言不得而是陛下既信之於未用之<lb/>
始不當難之於已用之後故䑓諫給舍之所與是公議<lb/>
之所共與也雖陛下不得以不與䑓諫給舍之所不與<lb/>
是公議之所不與也雖陛下亦不得而與之陛下非徒<lb/>
從言責之臣也從公議也士大夫亦非畏言責之臣也<lb/>
<pb n="KR2f0039_WYG_206-11b"/>
畏公議也陛下當使天下畏公議不當使天下畏言責<lb/>
天下畏公議則為正直天下畏言責則為私邪臣謂欲<lb/>
尊朝廷當養士大夫之氣莭欲養士大夫之氣莭當使<lb/>
䑓諫給舍得以行其言百里奚愚於虞而智於秦裴矩<lb/>
佞於隋而忠於唐蓋不以氣莭作之雖智者不免於愚<lb/>
茍以氣莭作之雖佞者可使之忠也臣願陛下許大臣<lb/>
用人其有可否當與大臣辨之許䑓諫言事其有可否<lb/>
當與䑓諫辨之許給舍繳駮其有可否當與給舍辨之<lb/>
<pb n="KR2f0039_WYG_206-12a"/>
辨之而是從亦何傷辨之而非不從亦何損都俞吁咈<lb/>
見於明良之盛時可否獻替是謂君臣之合徳直道行<lb/>
於上公議伸於下士大夫之氣莭立矣氣莭既立惰者<lb/>
必勤私者必公貪者必廉怯者必勇方是時也陛下何<lb/>
為而不成何欲而不濟哉實天下幸甚<lb/>
觀文殿大學士兼侍讀史浩論褒賞諫官劄子曰臣比<lb/>
者入對内廷以衰病乞歸田里䝉賜之坐問臣以何如<lb/>
唐太宗臣對曰陛下聖徳髙出百王宫中止聞孝儉太<lb/>
<pb n="KR2f0039_WYG_206-12b"/>
宗閨門之内尚多慙徳豈敢望陛下萬分之一徒以其<lb/>
聪明知前代帝王之髙致在於從諫降意屈志以來言<lb/>
者從而賞之以收美名以起至治史官謂功徳兼隆得<lb/>
此道也是故魏徵諫發兵則以五百縑賞之孫伏伽諫<lb/>
死刑則以蘭陵公主園賞之李大亮諫求鷹則以漢紀<lb/>
胡瓶賞之髙馮言得失則以鍾乳賞之今諫官有意為<lb/>
陛下開闢公道無所阿私誠可與唐臣並駕願下有司<lb/>
亟議褒賞使萬世之下賛陛下之功巍巍太宗之上豈<lb/>
<pb n="KR2f0039_WYG_206-13a"/>
不美哉<lb/>
浩又乞免䑓諫侍從當日條具劄子曰臣昨夜伏覩御<lb/>
扎賜侍從䑓諫不允三日條具之請臣竊思之陛下為<lb/>
此將以得天下之弊而更新之庶可立萬世之基業何<lb/>
為欲速如此夫鐘之扣也待其從容然後盡其聲人之<lb/>
言也畀以閒裕然後盡其藴今若促之使不得盡他日<lb/>
或有弊不革則必有辭曰倉猝不暇及也將何以責之<lb/>
臣未敢奉行聖㫖者誠以陛下今日之舉真可追配仁<lb/>
<pb n="KR2f0039_WYG_206-13b"/>
宗書之信史足以光萬世於此而促廹之使不得盡其<lb/>
藴則人皆付之文具矣所有御札謹俟少選進入乞賜<lb/>
俞允俾遂三日之請<lb/>
浩又上奏曰臣恭領聖訓至於諄諄曲折臣以賤微冒<lb/>
犯天威罪宜萬死臣當退就斧鉞不可復言然臣區區<lb/>
猶不能自已者誠以陛下聖性純明徳量寛大今日忽<lb/>
為此舉乃與平昔不𩔖是以疑之張燾之言覬陛下取<lb/>
弊事而革去非欲陛下以一日之力困諸儒於筆札之<lb/>
<pb n="KR2f0039_WYG_206-14a"/>
下臣意侍從䑓諫㳺學校取科第欲其荅策持論固所<lb/>
優為然非陛下前日求言之本意也夫言之必可行貴<lb/>
乎考察事情周知物態民之利病國之安危籌度于心<lb/>
筆之于紙聖君用之則天下咸被膏澤無一物之失所<lb/>
若陛下欲令援筆而書不切於事如舉子之在塲屋侍<lb/>
從䑓諫何至不能而飾詞以求展限哉今天下三歳科<lb/>
舉舉子未嘗有曵白者而謂立朝之士不能此左右之<lb/>
人欲用此以為戲使陛下有輕士之心其與祖宗開天<lb/>
<pb n="KR2f0039_WYG_206-14b"/>
章閣求直言豈不甚相戾耶昔仁宗開天章閣使大臣<lb/>
條對姦臣欲困同列故請一日而畢其間所説有得其<lb/>
大體者衆不能奪竟許退而條具兹故事也陛下若不<lb/>
聽臣言馴此而行則將流於薄而忠厚之氣象不見矣<lb/>
此臣所以雖有白刃在前不敢避而欲救陛下之失也<lb/>
樞宻院檢詳文字李椿上奏曰臣聞求言非難用其言<lb/>
實難何則盖用言不審則言之者必多輕舉妄議非唯<lb/>
不足以裨一人之聰明適所以惑四方之觀聽臣切惟<lb/>
<pb n="KR2f0039_WYG_206-15a"/>
陛下虚懐屈已聽言不倦真堯舜之用心也近臣嘉謀<lb/>
嘉猷孰不罄竭以告而百執事之間日有輪對使得盡<lb/>
言猶以為未也監司郡守罷授之際皆得奏事凡國之<lb/>
休戚民之利病惟恐纎悉有遺此陛下盛徳事也臣切<lb/>
見比年以來凡臣僚申請建明利害其間不無輕易而<lb/>
朝廷聽信施行或未經審詳故有頒降之㫖未孚而改<lb/>
易之令已下不唯逺方觀聽深有疑惑切慮緩急有誤<lb/>
朝廷命令臣愚願陛下於聽納之際凡臣僚有所申請<lb/>
<pb n="KR2f0039_WYG_206-15b"/>
建明必先付兩省照應前後指揮及見行事理参酌其<lb/>
可否或令與言事之人商榷而辨明之如其灼然可行<lb/>
然後取㫖施行庶幾令下可行可以悠乆不失信於四<lb/>
方萬里所繫非輕伏乞睿察<lb/>
蔡戡進諫録䟽曰臣聞人君以納諫為聖人臣以進諫<lb/>
為忠三代以還善納諫之君無若唐太宗善進諫之臣<lb/>
無若魏徴太宗以英武不世出之資取孤隋攘羣盜平<lb/>
定天下皆其餘事然而貞觀之治庶幾成康似非太宗<lb/>
<pb n="KR2f0039_WYG_206-16a"/>
所能自致所以致此者徴進諫之力也徴所以敢諫者<lb/>
太宗導之使諫也故太宗嘗曰魏徴勸我偃武修文中<lb/>
國既安四夷自服朕用其言徴之力也徴亦曰陛下開<lb/>
臣使言故臣得盡其愚若拒而不受臣何敢數犯顔色<lb/>
乎盖君能納諫故臣能進諫君臣相須從古以然恭惟<lb/>
陛下聰明冠倫上参堯舜勤勞稽古下慕太宗有以見<lb/>
陛下求治之切臣聞木從繩則正后從諫則聖太宗所<lb/>
以成正觀之治者一本於納諫而已陛下欲還太宗致<lb/>
<pb n="KR2f0039_WYG_206-16b"/>
治之隆必求當時致治之本欲知太宗納諫之效必觀<lb/>
當時進諫之言臣嘗夷考其人魏徴固號善諫而在廷<lb/>
之臣有若王珪馬周劉洎褚遂良虞世南岑文本輩以<lb/>
諫名者又不可一二計内則閨門至親乗間進説外則<lb/>
蕃夷武將因事納忠想其當時瞽為詩工誦箴諫士傳<lb/>
言大夫規誨駸駸乎有治古之風自非太宗導之何以<lb/>
至此臣念羣臣諫語散在史册不可𩔖舉謹用裒切於<lb/>
治道者凡百事聚成一書繕寫進呈如䝉陛下萬機之<lb/>
<pb n="KR2f0039_WYG_206-17a"/>
餘特賜一覽不唯忠言嘉論有裨聖學之明而日就月<lb/>
將可成貞觀之治臣不勝惓惓之誠<lb/>
戡又乞優容言者䟽曰臣聞國之士氣如人之元氣元<lb/>
氣猶存必康寧而夀考及其已耗則顚仆隨之古之人<lb/>
君愛惜士氣如䕶元氣涵養作成使天下之士激昻奮<lb/>
勵人人懐不能自已之意故無事之時則有犯顔敢諫<lb/>
之士多難之世則為伏莭死義之臣治亂安危實係於<lb/>
此我祖宗保養士氣二百餘年未嘗深罪言者一事過<lb/>
<pb n="KR2f0039_WYG_206-17b"/>
舉議論鋒起章奏交上往往以死争之縱有忤㫖不過<lb/>
薄責旋即超陞仁宗皇帝盖嘗斥逐䑓諫究其端由皆<lb/>
出於當時大臣之意帝反嘉其忠直後多大用之如范<lb/>
仲淹歐陽修唐介之𩔖是也盖人主一時雷霆之怒譴<lb/>
責言者雖明君有所不免儻能幡然而寤改過不吝適<lb/>
所以成聖徳也近者給舍䑓諫相繼罷去縉紳之士莫<lb/>
不為朝廷惜而臣猶有所喜者以元氣尚存故也夫諫<lb/>
行言聽膏澤下於民此人臣之所願欲也髙爵厚禄以<lb/>
<pb n="KR2f0039_WYG_206-18a"/>
榮其親以肥其妻子亦人臣之所願欲也大則竄逐小<lb/>
則罷斥艱難困苦流離凍餓上累其親下累其妻子如<lb/>
此而得區區之虚名飢不可食寒不可衣將焉用之盖<lb/>
忠義所激不得不然捨實利而求虚名甚非人情之所<lb/>
得已此魏徴所以不願為忠臣者也又況人臣之進言<lb/>
言之而是君能聽之則君有納諫之名人臣何自而得<lb/>
名哉言之而非君不之聽臣有妄言之過亦何自而得<lb/>
名哉惟其諫不行言不聽天下之人惜其不見用於世<lb/>
<pb n="KR2f0039_WYG_206-18b"/>
於是以名歸之然實非人臣之所欲也為人君者要當<lb/>
不憚屈已以來忠諫不愛厚賞以旌直臣則君都顯名<lb/>
臣獲實利兩得所欲豈不美歟臣願陛下深察臣下之<lb/>
情非樂於求名愛惜士氣優容言者力振委靡之風作<lb/>
成忠義之莭則天下之士感慨發憤以圖報效實惟宗<lb/>
社無疆之休天下幸甚<lb/>
中書舍人林光朝上奏曰臣聞唐虞之世内有百揆四<lb/>
岳外有州牧侯伯逺近相参有如一體又且時廵于方<lb/>
<pb n="KR2f0039_WYG_206-19a"/>
岳諸侯各朝于方岳之下是當時諸侯歳一見天子皆<lb/>
以為職分之當然者觀其一時戒飭之辭有曰敷奏以<lb/>
言明試以功車服以庸此為導之使言也言不徒發是<lb/>
必有可指之效則賜之車服所以寵異之也車服有數<lb/>
天子以是御羣下惟有功者得之則人人有歡心茍為<lb/>
無功偶然得此則人皆有倖心一或有倖心則車服亦<lb/>
不足貴矣故其曉然告之使之敷奏以言而又試其言<lb/>
之當否臯陶嘗提是説以為不如是則敷同日奏罔功<lb/>
<pb n="KR2f0039_WYG_206-19b"/>
則是説為一日不可廢於天下也陛下修明庶政蒐取<lb/>
實材每於羣牧部使者守臣各令奏事而後丁寧告戒<lb/>
此於唐虞之事不約而合然而自他處得郡或丞郎補<lb/>
外或執政侍從均勞佚而去者當有一二説歴陳之於<lb/>
上前雖陛下有所可否然不終計其效驗如何耳臣竊<lb/>
觀神宗皇帝於百司所奏無不徧覽又嘗作功過簿以<lb/>
稽其言之當否臣願陛下酌祖道以養天下每於州牧<lb/>
侯伯入對宸旒言有可聽者當計以歳月考其言之當<lb/>
<pb n="KR2f0039_WYG_206-20a"/>
否如功過簿則田萊可闢水利可修流人可集盜賊可<lb/>
去其大者可以厚民俗起士風其次可以講鐵酒酤利<lb/>
原豐耗之所出是天下萬務皆可以周知而悉数之也<lb/>
昔文帝見賈生於宣室偶於受釐之際所問者鬼神而<lb/>
賈生之對不敢及他事今州牧侯伯一日見天子得以<lb/>
極言郡國之事此為導之使言已如唐虞之時苟無以<lb/>
考其言之當否臣恐敷同日奏罔功也臣前謂天下之<lb/>
大非耳目所可及在唐虞盛時謂此説為不可廢是必<lb/>
<pb n="KR2f0039_WYG_206-20b"/>
為簡易之法陛下試一關宸慮使天下復見唐虞之治<lb/>
薛季宣上奏曰臣聞人主之為天下莫大於天下不可<lb/>
得而欺夫使天下皆不可得而欺則欲無不遂為無不<lb/>
成自昔號有志之君其所欲為非不甚盛甚美然卒有<lb/>
齟齬之歎蓋欺之者多耳夫欺者之情状天下皆知之<lb/>
而人主獨不知之是豈人主不欲察之而甘於受之耶<lb/>
近者為之地則逺者有盤錯之堅大者為之助則小者<lb/>
有彰露之援其察之豈曰甚易乎守令之所臨治不過<lb/>
<pb n="KR2f0039_WYG_206-21a"/>
一郡一邑之間旦暮坐于㕔事之中豪家巨駔敢於欺<lb/>
侮而不懼者恃有胥吏為之囊橐也人主萃天下之責<lb/>
而以一身臨之爵禄利勢足以動人小人而不為欺何<lb/>
以有僥竊冨貴之望而罪之根本則在於左右之囊橐<lb/>
致使人主無從而察之也夫左右之為欺甚於天下彼<lb/>
其伺候詞色之工窺見意向之宻捭闔迎逢殆難以状<lb/>
其巧也故有托正以行其邪假廉以濟其貪偽直以售<lb/>
其佞薦退人才不於有所陞黜之時而㳺揚中傷於平<lb/>
<pb n="KR2f0039_WYG_206-21b"/>
居無事之日一旦陞黜之際雖人主自以為出於獨斷<lb/>
而喜怒氣燄已歸於囊橐者之門矣然則左右之為欺<lb/>
人主又何從而察之亦曰兼聽無我收骨鯁弃軟熟而<lb/>
已且可以利來可以使懼有見而不敢言或言而不敢<lb/>
盡皆軟熟之人也骨鯁之士惟其胷中耿耿不能與世<lb/>
推移急危存亡之秋乃可望以伏莭死義平時軟熟自<lb/>
為身謀而欲望以急難非所聞也借使舉朝之士無非<lb/>
軟熟之人其為墨墨大矣於人主何利焉若乃骨鯁之<lb/>
<pb n="KR2f0039_WYG_206-22a"/>
士世多以好名疑之夫名天地之美物不易以與人而<lb/>
亦天下之公論不可以冒得舉事進言果出於為君上<lb/>
為社稷也然後可以得名不然將誹謗隨之矣故在臣<lb/>
子自為學問之計不可存好名之心人主為社稷計惟<lb/>
恐不得好名之士人人皆好名畏義則人主所欲為者<lb/>
無不濟矣故欲絶天下之欺惟在於收骨鯁收骨鯁在<lb/>
於兼聽兼聽莫難於無我入者先主縱有他説不能復<lb/>
入何以鑒擇其是否乎骨鯁之言非無我則誠難於受<lb/>
<pb n="KR2f0039_WYG_206-22b"/>
之也忠言逆耳利於行良藥苦口利於病此漢初之謀<lb/>
臣所以事英略大度之主而使屈羣䇿之用者其言如<lb/>
此齊威之覇其機不在乎阿即墨大夫之誅賞而係乎<lb/>
毁譽不公使齊威之刑賞不行焉則為欺者殆無以禁<lb/>
之矣恢復之功獨可日月冀乎此臣所以冒昧而獻兼<lb/>
聽無我之説也陛下静觀而熟察之儻有驗於微臣之<lb/>
言功業成否反掌間爾<lb/>
季宣又上奏曰臣聞唐太宗之戒王珪曰人心所見互<lb/>
<pb n="KR2f0039_WYG_206-23a"/>
有不同茍論難往來務求至當舍巳從人亦復何傷隋<lb/>
末内外務相阿順皆自謂智及天下大亂家國兩亡卿<lb/>
等各當徇公去私母雷同也魏鄭公告太宗曰人主兼<lb/>
聽則明偏聽則暗昔堯清問下民故有苗之惡得以上<lb/>
聞舜明四目達四聰故共鯀驩兜不得蔽是故人主兼<lb/>
聽廣納則下情得以上通大哉言乎其君臣致治之美<lb/>
庶幾成康有由矣夫和之與同疑若相似聖人之論則<lb/>
有君子小人之分善乎晏嬰之言和如鹽梅相濟同如<lb/>
<pb n="KR2f0039_WYG_206-23b"/>
以水濟水人心不同如其面焉强而同之非回於利弗<lb/>
能也向令仕者舉回於利則凡時之利病政之得失何<lb/>
自而知之君子不為利奪往往輕為去就藉此以治萬<lb/>
無是理間自權臣柄國斵䘮忠良内外之臣無小無大<lb/>
相與諛説合若一人幾於楊氏無君其於國家何有流<lb/>
風遺俗溺陷人心同而不和至今為梗以陛下之剛明<lb/>
聖武髙視唐宗即政以來每欲一湔前弊其如無君之<lb/>
習革之良難舉世為同則有入而不自知者臣懼邦之<lb/>
<pb n="KR2f0039_WYG_206-24a"/>
政俗將日非而莫之捄也凡處天下之事不當心有所<lb/>
主惟處身於利害之外乃知利害之實故見利者不知<lb/>
其害見害者不知其利誠使言利害者畢陳所見則利<lb/>
害之情無餘藴矣合天下聽無不聰合天下視無不明<lb/>
鹽梅相濟何以易此不然自塗耳目同異不聞雖臣下<lb/>
盈庭自成孤立矣人情誠不易見然而指意可知大抵<lb/>
勉君以容受讜言要為忠愛之至導之拒諫寧為體國<lb/>
之心由此觀之邪正無遁情矣臣不敢逺引三代姑以<lb/>
<pb n="KR2f0039_WYG_206-24b"/>
所學稽於唐之君臣致治之美為陛下獻惟聖神留慮<lb/>
而圖之社稷蒼生幸甚<lb/>
直煥章閣王師愈論聽言之要䟽曰臣竊惟陛下躬上<lb/>
聖之資勵大有為之志孳孳圖治聽納如流欲以來天<lb/>
下之言然而進言者不能皆昌言多為虚誕一偏之説<lb/>
仰欺天聰其名則是其實則非聽之則可喜行之則可<lb/>
駭或有利少而害多者或有利於此而害於彼者或有<lb/>
斷然不可行者行之未乆雖不憚於輟或從而變更其<lb/>
<pb n="KR2f0039_WYG_206-25a"/>
弊已甚矣原其用心不過茍持一說以取容恱欲為干<lb/>
利禄之階而不顧上誤朝廷之施行下貽生民之大病<lb/>
此何謂也陛下明目達聰欲周知而廣覽進言之路固<lb/>
不可不闢自今凡有陳利便者誠能先隠之於聖心次<lb/>
付之於大臣侍從䑓諫参酌詳審擇其灼然可行者行<lb/>
之庶幾事功可濟利興而害除矣<lb/>
光宗紹熈二年起居舍人黄裳上奏曰自古人君不能<lb/>
從諫者其蔽有三一曰私心二曰勝心三曰忿心事茍<lb/>
<pb n="KR2f0039_WYG_206-25b"/>
不出於公而以已見執之謂之私心私心生則以諫者<lb/>
為病而求以勝之勝心生則以諫者為仇而求以逐之<lb/>
因私而生勝因勝而生忿忿心生則事有不得其理者<lb/>
焉如潘景珪常才也陛下固亦以常人遇之特以䑓諫<lb/>
攻之不已致陛下庇之愈力事勢相激乃至於此宜因<lb/>
事静察使心無所係則聞䑓諫之言無不恱而無欲勝<lb/>
之心待䑓諫之心無不誠而無加忿之意矣<lb/>
三年御史䑓主簿彭龜年論聽言以講學明理為本䟽<lb/>
<pb n="KR2f0039_WYG_206-26a"/>
曰臣聞天地以虚為徳聖人所以能賛天地之化育而<lb/>
與之参焉者亦虚而已矣恭惟陛下受天明命臨照萬<lb/>
國自御極以來天下之事一切以虚心應之執政大臣<lb/>
日有闓陳無一事之不下侍從論思給舍繳駮䑓諫劾<lb/>
奏無一言之不聽内而百執事外而監司郡守一遇奏<lb/>
對無不自以為稱愜上意雖舜之舍已從人禹之聞善<lb/>
言則拜何以過此然臣區區之愚猶願有陳于陛下者<lb/>
盖以天下之理有所謂可亦有所謂不可夫虚者豈一<lb/>
<pb n="KR2f0039_WYG_206-26b"/>
於可之謂哉無可不可者虚也有可不可者理也試觀<lb/>
之天地之化何嘗有所偏倚其無所偏倚者天地之虚<lb/>
也然隂陽寒燠之氣動植飛潜之性長短小大之形亦<lb/>
何嘗有所變易哉所不可變易者天地之實理也夫是<lb/>
非邪正此實理之在人而不可變易者若是謂是非謂<lb/>
非邪謂邪正謂正物各付物而吾無一毫私意介乎其<lb/>
間豈不如天地之虚哉儻是非邪正未嘗辨析而徒曰<lb/>
吾虚心應之吾之應之者若其人正其言是則是虚也<lb/>
<pb n="KR2f0039_WYG_206-27a"/>
達而為堯舜不難也若其人邪其言非則是虚也反而<lb/>
為祻亂亦不難也孔子曰君子之於天下也無適也無<lb/>
莫也義之與比夫無適無莫豈不甚善然非義之與比<lb/>
則有所不可故無適無莫而義則為從善如轉圜無適<lb/>
無莫而不義則為用賢如轉石矣是可不察哉臣觀陛<lb/>
下數月之間用人納諫聖心愈虚盛徳彰明天下歡喜<lb/>
太平之期指日可冀而臣之私憂過計益不自已者誠<lb/>
願陛下於是非邪正之間深加聖心焉臣非敢議陛下<lb/>
<pb n="KR2f0039_WYG_206-27b"/>
今日虚心以為非是誠以是非邪正未易判别異時不<lb/>
幸有不肖者竊陛下虚心之機而用之或誤陛下陛下<lb/>
儻懲今日為監戒則將猜忌闗防表裏不應其患又有<lb/>
不勝言者此臣所以有狂僭之言也抑臣之言猶有未<lb/>
盡者臣聞之能明理然後能使心之虚能講學然後能<lb/>
使理之明夫天下之事紛紜淆雜日至乎前利害之相<lb/>
形賢否之相䝉千變萬化不可窮詰而陛下以一人之<lb/>
聰明酬之可不謂難哉陛下隨事而應雖無不聽之言<lb/>
<pb n="KR2f0039_WYG_206-28a"/>
事過而思豈無既往之悔萬一有之陛下亦嘗察夫悔<lb/>
之所以然乎是必於理有所未明所以於事不能無誤<lb/>
臣是以知講學之不可緩也恭惟陛下自得聖學之髙<lb/>
明多閱天下之義理是非邪正固已瞭然然而理本無<lb/>
窮學斯不足若絲毫有所不察則祻亂或從而生臣愚<lb/>
欲望陛下精考聖賢之言多親儒學之士公好惡以合<lb/>
天道辨義利以察人情常使聖心昭明了無蔽惑如水<lb/>
鑑之清而妍醜自見如尺度之公而長短自形此聖人<lb/>
<pb n="KR2f0039_WYG_206-28b"/>
之所謂虚而與天地相参者也唯陛下留神<lb/>
四年龜年為秘書郎又論羣臣進言早賜處分䟽曰臣<lb/>
以非材備數三館月糜廪粟無所補報嘗伏自念三館<lb/>
之士在祖宗時許以議政比偕同列僭上封章待罪旬<lb/>
浹未聞報罷竊知聖徳優容必無訶譴然而所論之事<lb/>
亦無施行訶譴不加不敢自喜從違未卜實切私憂臣<lb/>
仰惟陛下自即位以來隆寛盡下虚已受人聽納之勤<lb/>
前古無有只因近日二三差除大臣執奏給舍繳駮䑓<lb/>
<pb n="KR2f0039_WYG_206-29a"/>
諫論劾未合聖心反覆月餘尚無予決羣臣既不肯背<lb/>
理而徇陛下陛下復不肯屈勢而聽羣臣君臣之間齟<lb/>
齬既乆情意不通易成睽阻一日二日萬機沓來設於<lb/>
其間又有同異展轉激作或貽威怒則豈特羣臣之罪<lb/>
不勝誅夷而已哉陛下父母也羣臣臣子也子事父母<lb/>
只欲其喜豈欲其怒父母怒則一家不寧陛下怒則天<lb/>
下不寧此臣所甚懼也陛下聖度如天萬萬無此臣但<lb/>
見羣臣屢批逆鱗恐其至是是以願為陛下先事言之<lb/>
<pb n="KR2f0039_WYG_206-29b"/>
然臣亦非敢以臆説欺陛下也臣嘗讀周公旦無逸之<lb/>
書至篇之終曰自商王中宗及髙宗及祖甲及我周文<lb/>
王兹四人廸哲厥或告之曰小人怨汝詈汝則皇自敬<lb/>
徳厥愆曰朕之愆允若時不啻不敢含怒此厥不聽人<lb/>
乃或譸張為幻曰小人怨汝詈汝則信之則若時不永<lb/>
念厥辟不寛綽厥心亂罰無罪殺無辜怨有同是叢于<lb/>
厥身旦之此言真萬世帝王龜鑑也夫所謂小人怨汝<lb/>
詈汝者乃後世指斥乗輿之𩔖其犯上瀆尊與抗䟽陳<lb/>
<pb n="KR2f0039_WYG_206-30a"/>
議者蓋不可同年而語矣而四君聞之反取之以為徳<lb/>
任之以為愆然則怒安從而生哉儻不如四君之能聽<lb/>
則譸張為幻之人必指其言曰此怨吾君之詞也此詈<lb/>
吾君之詞也人君不察從而信之則失為君之道無寛<lb/>
裕之徳其弊至於亂罸無罪殺無辜者盖有之矣陛下<lb/>
慈仁覆物謙虚無我固當上擬四君然臣猶不免以譸<lb/>
張為幻之人為懼者誠不為無見也劉向曰執狐疑之<lb/>
心者来讒賊之口持不斷之志者開羣枉之門羣臣之<lb/>
<pb n="KR2f0039_WYG_206-30b"/>
言陛下既疑而不聽則譸張為幻者可以投間而起矣<lb/>
臣逆料其説不過有三必曰陛下之命羣臣執之不行<lb/>
是天下之事盡由羣臣不由陛下為此説者是以唐明<lb/>
皇待陛下非忠臣也昔明皇欲加牛仙客尚書張九齡<lb/>
以為不可又欲加實封九齡又以為不可李林甫揣上<lb/>
意曰仙客宰相才也何有於尚書明皇信之復以仙客<lb/>
實封為言九齡固執如初明皇曰事皆由卿耶自是林<lb/>
甫進九齡罷而唐之治亂分矣此豈陛下所欲聞乎又<lb/>
<pb n="KR2f0039_WYG_206-31a"/>
必曰羣臣為此不過欲歸過於上邀名於已耳為此説<lb/>
者是以唐徳宗待陛下亦非忠臣也徳宗欲為唐安公<lb/>
主造塔姜公輔表諫徳宗曰唐安造塔其費甚㣲非宰<lb/>
相所宜論止欲指朕過失自求名耳夫不善之事行之<lb/>
則為過改之則為名人君能改則名在人君人君不能<lb/>
改則名在諫者徳宗終守改過之吝竟失從諫之名褊<lb/>
心忌克此豈陛下所欲聞乎又必曰號令已行不可復<lb/>
反是又以反汗之小嫌傷從諫之盛徳亦非忠於陛下<lb/>
<pb n="KR2f0039_WYG_206-31b"/>
之言也臣請復以慶厯元祐之事辨之慶厯三年仁宗<lb/>
既除夏竦樞宻使後用御史中丞王拱辰諫官歐陽修<lb/>
等十一䟽追竦樞宻使勅元祐元年哲宗除安燾知樞<lb/>
宻院給事中王巖叟封駮竟因燾辭免之章令依舊職<lb/>
此皆大臣也尚不憚於改除又何取號令之不可反乎<lb/>
且羣臣獲仕清時固欲陛下躋祖宗之盛際邁帝王之<lb/>
極功身荷美名主都顯號偶有違拂誠非得已陛下諒<lb/>
其忠則跼蹐恐悚猶不自安陛下不諒其忠則流移轉<lb/>
<pb n="KR2f0039_WYG_206-32a"/>
徙何所不至寧肯不顧妻子故犯君父之怒乎陛下今<lb/>
日雖未有怒羣臣之意臣恐譸張之說萬一不解則必<lb/>
有觸此機而動者矣蓋人君胷中當如清水明鏡一毫<lb/>
不留乃得其正四君之所以不敢含怒盖謂是也臣愚<lb/>
欲望陛下恢廓聖懐和平宸慮以天下之理察羣臣之<lb/>
言酌其是非早賜處分或罷召命或與外除毋使譸張<lb/>
之説能惑聰明忠藎之臣或罹擯棄實天下幸甚宗社<lb/>
幸甚<lb/>
<pb n="KR2f0039_WYG_206-32b"/>
龜年又論優遷䑓諫沮抑忠直之弊䟽曰臣聞言路通<lb/>
塞天下治亂繫焉言路通則雖亂易治也言路塞則雖<lb/>
治易亂也仰求前監方册昭然臣敢不為陛下縷縷陳<lb/>
之臣伏見陛下自登大寳隆寛盡下廣覽兼聽揆之於<lb/>
古未見其比而近日䑓諫之官稍稍抗直者多不得乆<lb/>
於其職大率優遷其官以去之臣不知其故何也夫假<lb/>
遷官以逐言者此近世最弊之法陛下柰何數出而用<lb/>
之乎消耎精銳沮抑忠直莫甚於此且䑓諫之官皆朝<lb/>
<pb n="KR2f0039_WYG_206-33a"/>
廷選擇而後除使其言可行則為稱其職當留而不當<lb/>
遷言不可行則為不稱其職不當遷而當去而乃舉措<lb/>
倒置是非易位臣不知陛下所以勸懲天下果何術也<lb/>
恭惟治朝崇奬䑓諫列聖相承視為家法傅堯俞嘗謂<lb/>
言事之官許令風聞祖宗之詔曲全過當許風聞則豈<lb/>
皆責實全過當則欲其盡言如此求之猶恐未至臣觀<lb/>
南渡以來䑓諫忠鯁大率不逮祖宗盛際每有所言極<lb/>
不過三數章而止安有二十三章劾胡宗愈十九章劾<lb/>
<pb n="KR2f0039_WYG_206-33b"/>
章惇如劉安世者乎全䑓彈劾不聽亦已安有上章不<lb/>
報率同列進見列拜於御座之側如孫抃論温成典禮<lb/>
者乎聞有宣諭唯唯禀承安有召赴都堂宣諭而論列<lb/>
如故如傅堯俞之論張舜民不當罷者乎言有不合茍<lb/>
得美官奉身而去安有以去為諫幾上感寤如程顥之<lb/>
不受提刑司馬光之不受樞宻傅堯俞之不受吏部侍<lb/>
郎者乎臣不知先正諸臣剛決勇敢一至于此以為無<lb/>
上耶則近世愛君未有過於諸臣者也以為沽激好名<lb/>
<pb n="KR2f0039_WYG_206-34a"/>
邪則忠實<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻亦未有過於諸臣者也而祖宗容受聽<lb/>
納若恐傷之得非以朝廷紀綱之地不容不重為社稷<lb/>
宗廟大計自當爾耶陛下試取先正諸臣奏議反覆詳<lb/>
觀然後知祖宗寛大人無不盡之言今日䑓諫略無先<lb/>
正之直陛下儻舍己從人如舜改過不吝如湯不唯聽<lb/>
人之言而又且導之使言不唯容人之直而又且激之<lb/>
使直臣尚懼士氣消靡已乆不能頓然作興而況從而<lb/>
沮之耶臣是以知士氣不可以不伸夫姦宄之人何世<lb/>
<pb n="KR2f0039_WYG_206-34b"/>
無之唯藉䑓諫嚴重有以折其萌芽而䑓諫之士所以<lb/>
能震慴姦宄唯藉人主聽納其言假以聲勢今䑓諫之<lb/>
士消沮如此臣恐在内之姦宄乘此隙以蠧其内在外<lb/>
之姦宄執此隙以揺其外陛下雖欲髙枕而臥不可得<lb/>
也且臣嘗熟察䑓諫所以數忤陛下者盖有由矣非以<lb/>
陛下身有失徳惡人正救如前代拒諫之主也特不過<lb/>
攻擊權倖不協聖意耳夫權倖恩寵不行不過一夫怨<lb/>
而怨歸䑓諫䑓諫言論不行能使天下怨而怨歸陛下<lb/>
<pb n="KR2f0039_WYG_206-35a"/>
陛下柰何不忍一夫之怨而獨任天下之怨乎此臣所<lb/>
以痛心疾首欲一言於陛下之前不能自已也臣反覆<lb/>
思惟今日陛下唯有導人使諫足以救此臣猶慮聲勢<lb/>
已動未易頓回政須陛下開廣聖心掃除芥蔕遵用仁<lb/>
廟召還唐介故事柬别向來以諫去國不由人言之人<lb/>
擢用一二示天下以聽納之機登對臣僚議論忠讜者<lb/>
稍旌别之示天下以聽納之實庻幾聖徳昭明羣疑解<lb/>
釋不勝幸甚<lb/>
<pb n="KR2f0039_WYG_206-35b"/>
光宗時監登聞鼓院楊大全上奏曰臣之志憂君者不<lb/>
畏義死不榮幸生不以言而獲罪為耻而以言不聽從<lb/>
為耻自古諫之不效其大者身膏斧鑕其次亦流竄四<lb/>
裔其小者猶罷免終身未有若今日不勉於聽從亦不<lb/>
加於黜逐徒餌之以無所譴呵之恩使皆饕富貴甘豢<lb/>
養以消靡其風莭平居皆貪禄懐姦之士則臨難必無<lb/>
伏莭死義之人陛下自夏秋以來執政從官之死者皆<lb/>
不信卒之果然乎不然乎建康趙濟死武興呉挺死今<lb/>
<pb n="KR2f0039_WYG_206-36a"/>
尚不以為然則事有幾㣲於朕兆者可諫陛下乎萬一<lb/>
變起蕭墻祻生肘腋陛下必將以為不信坐受其危亡<lb/>
矣盜滿山東而髙斯弄權二世不知也蠻寇成都而更<lb/>
奏捷明皇不知也此猶左右聾瞽爾今在朝之士瀝忠<lb/>
以告而陛下不聽是陛下自壅蔽其聰明也今外間傳<lb/>
聞以為夀皇將幸越幸呉興此愛陛下之深欲泯其迹<lb/>
也陛下當亟圖所以解夀皇之憂<lb/>
趙汝愚論聽言䟽曰臣仰惟陛下天縱聖明寛仁盡下<lb/>
<pb n="KR2f0039_WYG_206-36b"/>
凡䑓諫之論奏給舍之封駮微及一介踈逺之士雖寸<lb/>
長片善陛下未嘗不聽而受之無有難色臣每與羣臣<lb/>
竊窺陛下盛徳全度恢乎有容如天之髙如日之升光<lb/>
明廣大不可尚已若守之以誠行之以乆使義理習熟<lb/>
是非著明不為邪説所轉移則三王不足多五帝不足<lb/>
進矣然臣嘗觀自古納諫之君未有如唐之太宗者當<lb/>
時魏徴號為善諫帝嘗曰人言魏徴舉止踈慢我視之<lb/>
更覺嫵媚至徴陳十漸則尤加奬歎為列諸屏障朝夕<lb/>
<pb n="KR2f0039_WYG_206-37a"/>
瞻仰君臣之際相得深矣及其怒也則曰會須殺此田<lb/>
舍翁及徴之亡乃復有停昏仆碑之事夫以太宗之明<lb/>
魏徴之賢而終不能免此何耶又帝嘗止于木下愛之<lb/>
宇文士及從而譽之不已帝正色曰魏徴嘗勸我逺佞<lb/>
人我不知佞人為誰意疑是汝今果不謬士及叩頭謝<lb/>
而帝亦不加罪大抵人之情喜順而惡逆方其始初清<lb/>
明也聞善言則喜聞惡言則懼凡君子忠藎之言雖甚<lb/>
拂其意然未必不䝉信用小人阿順之語雖初若可喜<lb/>
<pb n="KR2f0039_WYG_206-37b"/>
亦未必不加察也及其乆也君子今日論某人明日論<lb/>
某事積其違忤之意則終將壓之矣若小人則善伺人<lb/>
主之意阿䛕順㫖終無所違逆故人主雖知其佞而卒<lb/>
以難去從古以來人主皆欲治而惡亂皆欲進君子而<lb/>
退小人然卒之君子逺而踈小人近而親危亂之日常<lb/>
多治安之日常少者惟在乎違道而任情喜順而惡逆<lb/>
爾書曰有言逆于汝心必求諸道有言遜于汝志必求<lb/>
諸非道斯言也誠萬世人主聽言之法惟陛下留神幸<lb/>
<pb n="KR2f0039_WYG_206-38a"/>
甚<lb/>
軍器少監兼權侍左郎官劉光祖論言事本末䟽曰臣<lb/>
聞古之事君者必曰忠必曰直忠則有所不欺直則有<lb/>
所不避忠直者人臣之大本也進則觀望人主之顔色<lb/>
退則顧慮一身之安危如此者必有所不盡於其心其<lb/>
於忠也逺矣設為關防以為能避逺形迹以為智如此<lb/>
者必有所不盡於其言其於直也逺矣然而忠直非有<lb/>
素則不信忠而君不以為疑直而君不以為忤惟有素<lb/>
<pb n="KR2f0039_WYG_206-38b"/>
者能之臣雖愚魯竊慕斯義平生所受教於父師者盖<lb/>
終其身而不能變平日所交際於朋友者亦盡其心而<lb/>
無所隠而況於事君乎而況於任陛下耳目之寄乎陛<lb/>
下往歳毓徳春宫臣備數小學教授陛下察臣盡心於<lb/>
嘉王而無所茍是以䝉簡記於夀皇召臣之日臣到闕<lb/>
際會舜禹親傳䝉恩引見所奏悉荷開納未幾又值輪<lb/>
對略嘗効其愚忠以為當今人才衰而肯論事者益少<lb/>
勸陛下長養收拾崇奬其直言陛下御批依奏即日付<lb/>
<pb n="KR2f0039_WYG_206-39a"/>
出而大臣反若有所顧畏不敢報行然臣自念區區之<lb/>
誠已獲信於陛下乆矣又未幾陛下遣臣迓送使客三<lb/>
得瞻望清光臣所奏楚州城壁絶無一詞之欺陛下卒<lb/>
采臣言減省工役過半臣以事無大小皆可盡忠官無<lb/>
髙卑悉當圖報今也陛下擢臣以風憲之任其為感激<lb/>
又當如何報効耶所以承命以來不遑寧處朝惟夕究<lb/>
如是累日即自斷曰惟初念純一可以對上帝可以事<lb/>
君父不可貳也不可疑也是故道學朋黨之論人不敢<lb/>
<pb n="KR2f0039_WYG_206-39b"/>
言而臣言之為其不消此名即必貽將來之患故也左<lb/>
右近習之勢人不敢及而臣及之為其不窒此門則必<lb/>
䘮士大夫之莭故也臣在小學時曽為日記其間記陛<lb/>
下一日因臣進見問曰曽識吕祖謙否臣對識之陛下<lb/>
再三稱誦其賢而悼嘆其不幸臣今思之使祖謙而尚<lb/>
在人將目為道學之首則陛下亦不得而用之矣又記<lb/>
一日臣得進見陛下諭臣曰近日主上付下骨鯁集令<lb/>
看皆先朝元老議論讀之甚有補臣對云自范仲淹以<lb/>
<pb n="KR2f0039_WYG_206-40a"/>
下奏䟽皆在可見祖宗以來容納直諫如此陛下曰中<lb/>
間所論新法自是必為民害斷不可行又曰當時同已<lb/>
者即以為是異已者即以為非所以後來遂將司馬温<lb/>
公蘇文忠及黄庭堅各目為黨魁臣對云只縁王安石<lb/>
引用小人卒亂天下陛下曰如蔡卞蔡京之徒是也又<lb/>
曰陳東亦不易得臣毎誦陛下東宫之語以為淵衷所<lb/>
見一一與祖宗之意同符是以昨者敢進借朋黨以害<lb/>
君子之説皆臣數年之内中心所懐如此臣自信言公<lb/>
<pb n="KR2f0039_WYG_206-40b"/>
而語平故乞陛下降出以消未然之患至於士大夫納<lb/>
交於近習臣自立朝以來心誠鄙之目覩陛下愛重名<lb/>
器不為小人所竊弄於是乃昌言之而無所避曰忠曰<lb/>
直臣雖未能望古人之萬一然其不為姦回之人決矣<lb/>
臣於職事踈則有之欺則無也於議論不及則有之過<lb/>
則未也臣無言責之時尚勸陛下用賢納諫諄複而不<lb/>
已豈今居言責而反不言乎是以相繼封入奏䟽乞先<lb/>
收召人才而大臣但進呈而無所議臣既非今日之言<lb/>
<pb n="KR2f0039_WYG_206-41a"/>
則言而不行不能以自已也何則人才者國家基本之<lb/>
所繫生民休戚之所關乏則養之有則用之慶厯之所<lb/>
以盛者豈一日之積乎惟其非一日之積是以為數世<lb/>
之用事之最大無以過此臣所願陛下體至公之道開<lb/>
衆正之門又乞早用愚言兼收人物必獲安静之福而<lb/>
無一旦之憂如臣所言異時有誤國是臣甘竄殛<lb/>
寧宗慶元元年大府寺丞吕祖儉上奏曰臣近者䝉恩<lb/>
輪對不度狂愚嘗僭論奏陛下聖孝純篤猶未得一見<lb/>
<pb n="KR2f0039_WYG_206-41b"/>
上皇將何以慰聖心而修人紀又嘗以敵情難測欲得<lb/>
備豫不虞貴倖市權欲得防制有莭及御筆施行傷於<lb/>
快易且進退臣下復多匆匆莫不展竭懇欵以致願忠<lb/>
之義聖度隆寛温詞慰納臣退而感泣莫知圖報指心<lb/>
誓日以為他日或有事繫國體義所當言可以仰禆聖<lb/>
明者茍得竭盡則雖退就黜責靡敢自愛竊聞國子祭<lb/>
酒李祥比因宰相趙汝愚論罷心有所懐不能自已嘗<lb/>
有封事上徹宸聰自以所見與諫臣不同居家待罪陛<lb/>
<pb n="KR2f0039_WYG_206-42a"/>
下既予之以寛告又復寵之以職名畀之以使莭使以<lb/>
禮而去中外之論莫不以陛下愽盡羣議不貴茍同此<lb/>
蓋治世盛徳之事而明主之所取以為先務者也臣竊<lb/>
嘗妄論本朝治體盖以崇養議論氣莭為立國之根本<lb/>
自王安石用事好同惡異天下從風而靡逮至崇觀間<lb/>
復倡為豐亨豫大之説虚美熏心實禍蔽塞遂使習俗<lb/>
日變馴致靖康之禍如呉开莫儔之徒與敵為市痛在<lb/>
人心其始固止於順從其終乃至於此極為人上者詎<lb/>
<pb n="KR2f0039_WYG_206-42b"/>
可不知所崇養而以好同惡異為深戒哉今諫臣抗䟽<lb/>
論罷李祥新任仍禠其職顧惟諫臣所言陛下自應聽<lb/>
納其在庻僚亦豈容妄有條陳苐以陛下含𢎞之美意<lb/>
因是不能無虧而人有懼心精銳銷耎議論氣莭必愈<lb/>
陵夷凡事理利害之真實顧望愛惜多為身謀誰肯為<lb/>
陛下明言之其所關繫盖治忽所從分非一目一事之<lb/>
可比也仰惟陛下初政清明收召人望登用忠直天下<lb/>
之士莫不訢訢然精白以承休徳然曾未踰時朱熹老<lb/>
<pb n="KR2f0039_WYG_206-43a"/>
儒也有所論列則亟使之去彭龜年舊學也有所論列<lb/>
亦亟許之去其他侍從䑓諫之臣以言事而去者尚多<lb/>
有之夫人才固未易得而盡莭竭忠之士寧復有幾長<lb/>
育奬勵猶懼其有所畏縮今士氣似少沮矣如李祥老<lb/>
成篤實非有偏比盖衆聽之所共孚者今又終於斥遂<lb/>
臣恐自是而後天下或有當言之事必多相視以為戒<lb/>
鉗口結舌之風一成而未易反是豈國家之利邪矧今<lb/>
國勢甫定人心猶揺歳事可慮未可保其無害邊報屢<lb/>
<pb n="KR2f0039_WYG_206-43b"/>
警未可保其無他又自去秋以來災異相繼殊為駭常<lb/>
而天象昭昭尤為可畏白虹貫日陽精示變皆適當滛<lb/>
雨之開霽近者太白經天金木失次立夏之日風起艮<lb/>
方此為何景胡可少安政是陛下厲精為治明目達聰<lb/>
之時今能言之士指陳災變所以助成陛下抑畏之心<lb/>
者亦不為少然終未克致消弭之實而於其所甚當言<lb/>
者雖陛下以聰明臨照之未必皆得而聞是安可不思<lb/>
其故哉蓋天下之事所宜指陳者固非一端然言有淺<lb/>
<pb n="KR2f0039_WYG_206-44a"/>
深勢有難易今之所難非在於得罪於君父而在於忤<lb/>
意於權勢姑以臣所知者言之難莫難於論災異然言<lb/>
之不諱猶未以為難者以陛下有容受之徳而其事不<lb/>
關於權勢也難莫難於論綱常然言之不諱猶未以為<lb/>
難者以陛下有誠孝之心而其事亦不關於權勢也若<lb/>
廼御筆之降初豈盡却僉謀然廟堂不敢重違䑓諫不<lb/>
敢深論給舍不敢固執盖以號令出於獨斷而事體多<lb/>
關貴倖深慮左右乗間過有激發而重得罪也臣蓋嘗<lb/>
<pb n="KR2f0039_WYG_206-44b"/>
面奏從昔而來凡勸導人主事從中出者夫豈意在尊<lb/>
君蓋欲假人主之聲行之於外使莫敢爭執而可以漸<lb/>
竊威權所當深加省察旬日而來復聞有一二中批指<lb/>
揮給舍繳駁僅得一再而止其自為謀則善矣儻事有<lb/>
當論而又切於此者望其致閉邪之敬盡面折庭爭之<lb/>
莭未必有也子思有言羣下同聲則善安從生今士大<lb/>
夫之習俗蓋近於是不知陛下亦何便於此臣比日又<lb/>
竊聞之道路左右暬御於黜陟廢置之際間得與聞者<lb/>
<pb n="KR2f0039_WYG_206-45a"/>
車馬輻湊其門如市恃權怙寵搖撼外庭聲燄所及𩔖<lb/>
莫敢言所賴素有望實不畏强禦者正色朝端盡言宸<lb/>
扆有以折其鋒而殺其勢茍惟不然歳月荏苒事勢浸<lb/>
滛腹心耳目愈失委寄政權將歸倖門而不在公室凡<lb/>
所薦達皆其所私凡所傾陷皆其所惡豈特側目畏憚<lb/>
莫敢指言而阿比順從内外表裏之患必將形見前史<lb/>
所載其鑒甚明親愛之道全之為上若或不加抑損是<lb/>
乃所以害之惟在陛下加念而已臣所以因李祥獲罪<lb/>
<pb n="KR2f0039_WYG_206-45b"/>
而深及此者是豈病狂䘮心欲為矯激而自取罪戾也<lb/>
哉實以士氣頽墮之中稍有所言與諫臣忤意則去不<lb/>
旋踵而邇者尊君之論播於朝行皆欲習為謹畏而不<lb/>
知盡責難之恭雖知貴倖市權無由敢言於陛下之前<lb/>
或有志在忠愛能言其難者皆將目之以出位犯分不<lb/>
恭不遜之罪臣之私憂過計豈獨以搢紳之士遭罹讒<lb/>
謗而已其所深慮者陛下之勢孤而相與維持宗社者<lb/>
浸寡也伏望陛下深惟天下之勢在於以言為諱渙命<lb/>
<pb n="KR2f0039_WYG_206-46a"/>
重申復還李祥職名新任雖若稍咈諫臣之説然可以<lb/>
通壅蔽之情朝廷美意既得因此開明而天下有難言<lb/>
之事在朝在野必將聞風欣慰願竭忠藎於王朝陛下<lb/>
躬受四海之圖籍兼聽臣庻之邪言開公正之門絶私<lb/>
倖之路委信大臣以正朝綱容納忠直以强國勢中心<lb/>
無為銷平偏論以涵養天下和平之福則宗社幸甚生<lb/>
靈幸甚臣世受國恩不遑他恤發言狂瞽罪在不赦惟<lb/>
陛下財幸<lb/>
<pb n="KR2f0039_WYG_206-46b"/>
慶元間將作監陳貴誼因轉對上言曰言路雖開觸犯<lb/>
忌諱者指為好名切劘時政者指為玩令利害關於天<lb/>
下是非公於人心一人言之未已或至累十數人言之<lb/>
則又指為朋黨是非易位忠佞不分又言婉順巽從者<lb/>
是美疢也非愛我也宜屏之外之矯拂救正者是藥石<lb/>
也愛我也宜用之聽之<lb/>
嘉定三年秘書郎真徳秀上奏曰臣聞天下有不泯沒<lb/>
之理根本於人心萬世猶一日者公議是也自有天地<lb/>
<pb n="KR2f0039_WYG_206-47a"/>
以來雖甚無道之世破裂天常隳壞人紀敢為而弗顧<lb/>
者能使公議不行於天下不能使公議不存於人心善<lb/>
乎先正劉安世之論曰公議即天道也天道未嘗一日<lb/>
亡顧所存何如耳熈寧之世以新法為不可行者公議<lb/>
也雖以王安石之愎諫遂非而不能遏士大夫之口紹<lb/>
興之際以和好為不足恃者公議也雖以秦檜之擅權<lb/>
專殺而不能弭君子之論卒之新法行而民力屈和好<lb/>
就而敵情驕甚哉此理之在人信可畏也與其拂之以<lb/>
<pb n="KR2f0039_WYG_206-47b"/>
取敗孰若順之以為安近年侂胄用事以區區私意小<lb/>
智扞天下公議之衝能顛倒是非於一時終不免為當<lb/>
世大僇何者公議天道也侂胄違之則違天矣天其可<lb/>
違乎故善為國者畏公議如畏天則人恱之天助之何<lb/>
事功不立之憂哉陛下以還至公之理盖嘗少伸於乆<lb/>
鬱之後矣臣愚伏願朝廷之上兢兢保持勿失初意用<lb/>
人立政一以天下公議為主而不累於好惡黨偏之私<lb/>
盡公極誠如對上帝則天人胥恱治效可期海内之幸<lb/>
<pb n="KR2f0039_WYG_206-48a"/>
也惟陛下留神反復愚臣之言<lb/>
六年徳秀為起居舍人又上奏曰臣伏觀陛下更化之<lb/>
始首下明詔求直言又詔近臣請對論事薦紳士夫如<lb/>
聞震霆如覩白日臣時備官太學竊語同列以為自今<lb/>
言路大開將復見祖宗盛時氣象矣而五六年來士風<lb/>
選愞無以大異前日臣竊惑焉盖嘗歴觀往昔言路壅<lb/>
塞之由大抵起於人主好自用大臣好自專而已自用<lb/>
則視天下之人皆莫已若而惡人之言自專則舉天下<lb/>
<pb n="KR2f0039_WYG_206-48b"/>
之事唯所欲為而忌人之言今陛下恭已責成未嘗有<lb/>
自用之失大臣虚心無我未嘗有自專之私而羣臣觀<lb/>
望莫敢盡言者陛下亦嘗察其故乎盖自權姦擅政十<lb/>
有四年䛕佞成風日以浸甚然其始也朱熹彭龜年以<lb/>
抗論逐吕祖儉周端朝之徒以上書斥當時近臣猶有<lb/>
爭之者正如始病之人氣血雖傷而未至甚憊也其後<lb/>
吕祖泰之貶非惟近臣莫敢言而䑓諫且出力以擠之<lb/>
則嘉泰之疾已深於慶元矣又其後也盜平章軍國之<lb/>
<pb n="KR2f0039_WYG_206-49a"/>
名起邊陲干戈之釁非獨舉朝莫敢言雖布衣韋帯之<lb/>
士求一如祖泰者亦不可得是開禧之疾又深於嘉泰<lb/>
矣風俗至此已成膏肓救藥扶持豈易為力誠使更化<lb/>
之初一時羣賢皆得以忠言自奮則精神風采猶可漸<lb/>
還而曽未兼旬遺補之官以言罷職是疾方小愈而遽<lb/>
以酒色伐之矣若是而欲起嘉泰開禧之沈痼其可得<lb/>
乎自時厥後傅伯成以諫官論事去蔡幼學以詞臣論<lb/>
事去鄒應龍許奕又繼以封駁論事去方其去也陛下<lb/>
<pb n="KR2f0039_WYG_206-49b"/>
皆華之以美職畀之以大藩視昔斥逐言者之時固大<lb/>
異矣然人之常情易媮難勉彼見是數人者非能大有<lb/>
所矯拂已皆不容於朝未免妄疑陛下真有諱言之意<lb/>
故寧黙黙以自全不肯譊譊以賈禍且侍從之臣以已<lb/>
見求對故事也今或曠歳彌年而不一舉職者矣集議<lb/>
各貢所聞亦故事也今或閣筆相視而不措一詞者矣<lb/>
設有大安危大利害羣臣喑黙如此豈不殆哉臣今欲<lb/>
為陛下言者三一曰勤訪問臣自獲侍清光毎見陛下<lb/>
<pb n="KR2f0039_WYG_206-50a"/>
延納羣臣温恭有禮然從容咨訪罕聞玉音記注所書<lb/>
寂寥無幾豈皆不足以上承清問乎又間遇兩班多從<lb/>
隔下既進復卻或至再三陛下雖未必厭聞人言羣臣<lb/>
或得以妄議聖徳臣願自今昕朝賜對時出聖訓訪以<lb/>
民生疾苦朝政闕遺仍詔賔賛之臣雖有兩班皆令宣<lb/>
引則下情可通而上聽無壅矣二曰廣謀議臣聞古者<lb/>
大事謀及庻人翕然大同乃底元吉比年政令之間或<lb/>
有更革往往過為祕宻不暇参酌羣言計慮固曰精詳<lb/>
<pb n="KR2f0039_WYG_206-50b"/>
本末豈無未究有如楮幣鹽鈔尤為民命所關而更張<lb/>
獨決於廟謨獻替靡聞於羣下儻凡皆若此欲事無遺<lb/>
䇿其可得哉臣願陛下以帝堯稽衆為心以漢廷雜議<lb/>
為法俾人得自竭則令無不臧矣三曰明黜陟昔唐憲<lb/>
宗以忠直用李藩以循黙去鄭絪迄成中興之烈而宰<lb/>
臣裴垍尤能奬勵盡言拾遺獨孤郁等因遷致謝垍獨<lb/>
責嚴休復曰君異夫二人孜孜獻納者休復大慙故論<lb/>
者至今稱憲宗為盛君而裴垍為賢相間者一二小臣<lb/>
<pb n="KR2f0039_WYG_206-51a"/>
以奏對剴切旋被奬㧞亦足以明示好尚矣臣願推廣<lb/>
此意凡向以言事去國者察其用心之忠勿使乆外左<lb/>
右近臣盡誠獻替者當如憲宗之擢李藩媕阿茍容者<lb/>
如裴垍之責嚴休復使人知忠鯁可尚而䛕恱可羞則<lb/>
元和之盛何難致之有臣以孤生䝉陛下擢掌内命四<lb/>
年于兹近叨塵誤恩進侍螭陛有懐弗吐臣罪奚逃故<lb/>
於進對之初不敢毛舉細故以塞責輙冒昧極陳其愚<lb/>
惟陛下垂聽<lb/>
<pb n="KR2f0039_WYG_206-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百六<lb/>
</p>
<p>
</p>
  </div>
</body>
</text>
</TEI>
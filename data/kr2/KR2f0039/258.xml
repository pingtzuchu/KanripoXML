<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百五十八</head> <lb/>
    <p>
<pb n="KR2f0039_WYG_258-1a"/>
欽定四庫全書<lb/>
　歴代名臣奏議卷二百五十八<lb/>
　　　　　　　　　　　明　楊士竒等　撰<lb/>
　　賦役<lb/>
宋哲宗元祐四年右司諫劉安世乞罷畿内保甲疏曰<lb/>
臣竊惟祖宗深鍳五代外重之弊聚天下之兵寓之畿<lb/>
内制馭四海如臂使指可謂盡善矣然而河北河東陜<lb/>
西之地宻接敵境居常宿師以為戰守之備尚恐兵威<lb/>
<pb n="KR2f0039_WYG_258-1b"/>
未振不足以壯中國之勢乃籍民丁謂之義勇雖未嘗<lb/>
使冒鋒鏑盖資其虛聲以奪敵人之心爾熈寜中先帝<lb/>
欲廣其法扵天下始命排之為保甲以習武事陛下踐<lb/>
阼之初既罷長上教閱止令農隙之月倣祖宗義勇之<lb/>
制專委州縣以次集教平居無事之日俾民服力南畆<lb/>
而又順時講武以張軍勢深得禦外治内之策然臣所<lb/>
有未諭者竊謂自古王畿之名異於郡國所任之事嘗<lb/>
務輕簡盖休飬其力以重根本也今府界正兵既多固<lb/>
<pb n="KR2f0039_WYG_258-2a"/>
非三路之比而千里之内亦置保甲勞民示弱且有未<lb/>
安雖連嵗灾傷依例免教而此名尚在終累人心使比<lb/>
屋之間不得坦然為自安之計亦何益也伏望聖慈深<lb/>
賜省察應畿縣保甲悉令廢罷所貴民力舒緩人情安<lb/>
泰逺近輕重不失國體<lb/>
五年左諫議大夫劉安世論役法之弊疏曰臣伏見朝<lb/>
廷欲變役法今將四年選官置局講求利病天下之議<lb/>
悉使折𠂻而承詔立法之意惟以仁民愛物為務謂嘉<lb/>
<pb n="KR2f0039_WYG_258-2b"/>
祐差役之制已便矣然當時嘗見其害者今則損而去<lb/>
之元豐約束之制民以為利者今則取而益之至扵風<lb/>
俗之殊尚南北之異宜本諸人情裁以國論随方立條<lb/>
罔不具備而又申以明詔諭旨郡縣若施行之際或窒<lb/>
礙而未通節文之間或疏畧而未盡更俾建明為之增<lb/>
損有以見陛下至仁至厚重恤民事之深意也新書之<lb/>
下輿情慰恱中外恬息初無間言而姦邪之人内懐顧<lb/>
望造播横議必欲沮毁遂致一二小臣敢執偏見妄進<lb/>
<pb n="KR2f0039_WYG_258-3a"/>
邪說欲罷差役依舊募雇當職官吏不能為朝廷固守<lb/>
法度而依違遷就屢有變更天下人情莫不疑惑此最<lb/>
當今之大患也臣聞自古取民之道止扵粟帛與民力<lb/>
而已三者皆生之無窮取之不竭故堯舜三代已來皆<lb/>
不能廢議者以為不役其身止令輸錢則公私兩便而<lb/>
可以久行臣請有以折之國家泉貨經費所資設官鼓<lb/>
鑄嵗有定額民或盜為罪至論死今棄其易出之力而<lb/>
責其難致之錢固已非理又使上户止納數千則優㳺<lb/>
<pb n="KR2f0039_WYG_258-3b"/>
卒嵗日益兼并下户自來無役者例使加賦日朘月削<lb/>
寖以窮困損九分之貧民益一分之上户輕重倒置孰<lb/>
甚扵此臣竊謂以一家一嵗觀之則輸錢若省而易給<lb/>
以終身累世計之則所出不貲而難供今聚斂之臣惟<lb/>
欲誅剥生民不為天下久長之慮其可信哉議者又謂<lb/>
人户輪差不及三畨處恐役次太重臣亦有以折之且<lb/>
治平之前天下户口一千二百七十餘萬而舊法役人<lb/>
五十三萬六千餘人元豐之後户口一千八百三十五<lb/>
<pb n="KR2f0039_WYG_258-4a"/>
萬九千有竒較之治平已増五百六十餘萬而新定役<lb/>
人止扵四十二萬九千餘人比之舊法却減十萬七千<lb/>
之額謂之輪差不足亦已過矣然而天下州縣或有連<lb/>
值凶嵗人户流移畨次不足之數則在有司通融補助<lb/>
必不可以小節而廢大法也臣伏觀國家受命以來百<lb/>
有餘年差役之法已更六聖随時損益既皆中理考觀<lb/>
已試之効固可行之不疑而累年扵兹尚容移奪臣竊<lb/>
謂知法之未良改之不可不速知法之已善守之不可<lb/>
<pb n="KR2f0039_WYG_258-4b"/>
不固今差法已善陛下正當信而守之執政大臣尤宜<lb/>
協心體國拒堲邪說而乃縱使姦慝倡為異論動揺人<lb/>
情惑亂天下故議者謂今日紛綸之患不在扵無知之<lb/>
庶民而特在扵挾邪之士大夫也臣聞執狐疑之心者<lb/>
來䜛賊之口持不斷之意者開羣枉之門願陛下特奮<lb/>
乾綱力主差役深詔執政固守初議毋使輕徇浮言妄<lb/>
有變易庶幾祖宗之成法不為姦人之所奪天下幸甚<lb/>
哲宗時同判司農寺曾布條奏役法疏曰畿内上等户<lb/>
<pb n="KR2f0039_WYG_258-5a"/>
盡罷昔日衙前之役故今所輸錢比舊受役時其費十<lb/>
減四五中等人户舊充弓手力承符户長之𩔖今使上<lb/>
等及坊郭寺觀單丁官户皆出錢以助之故其費十減<lb/>
六七下等人户盡除前日冗役而專充壯丁且不輸一<lb/>
錢故其費十減八九大抵上户所減之費少下户所減<lb/>
之費多言者謂優上户而虐下户得聚斂之謗臣所未<lb/>
諭也提舉司以諸縣等第不實故首立品量升降之法<lb/>
開封府司農寺方奏議時盖不知己嘗増減舊數然舊<lb/>
<pb n="KR2f0039_WYG_258-5b"/>
勅每三年一造簿書等第嘗有升降則今品量増減亦<lb/>
未為非又況方曉諭民户茍有未便皆與釐正則凡所<lb/>
増減實未嘗行言者則以謂品量立等者盖欲多斂雇<lb/>
錢升補上等以足配錢之數至扵祥符等縣以上等人<lb/>
户數多減充下等乃獨掩而不言此臣所未諭也凡州<lb/>
縣之役無不可募人之理今投名衙前半天下未嘗不<lb/>
典主倉庫場務綱運而承符手力之𩔖舊法皆許雇人<lb/>
行之久矣惟耆長壯丁以今所措置最為輕役故但輪<lb/>
<pb n="KR2f0039_WYG_258-6a"/>
差鄉户不復募人言者則以謂衙前雇人則失陷官物<lb/>
耆長雇人則盜賊難止又以謂近邉姦細之人應募則<lb/>
焚燒倉庫或守把城門則恐潛通外境此臣所未諭也<lb/>
免役或輸見錢或納斛斗皆從民便為法至此亦已周<lb/>
矣言者則謂直使輸錢則絲帛粟麥必賤若用他物準<lb/>
直為錢則又退揀乞索且為民害如此則當如何而可<lb/>
此臣所未諭也昔之徭役皆百姓所為雖凶荒饑饉未<lb/>
嘗罷役今役錢必欲稍有餘羨乃所以為凶年蠲減之<lb/>
<pb n="KR2f0039_WYG_258-6b"/>
備其餘又專以興田利増吏禄言者則以謂助錢非如<lb/>
稅賦有倚閣減放之期臣不知昔之衙門弓手承符手<lb/>
力之𩔖亦嘗倚閣減放否此臣所未諭也兩浙一路户<lb/>
一百四十餘萬所輸緡錢七十萬爾而畿内户十六萬<lb/>
率緡錢亦十六萬是兩浙所輸纔半畿内然畿内用以<lb/>
募役所餘亦自無幾言者則以謂吏縁法意廣收大計<lb/>
如兩浙欲以羨錢徼幸司農欲以出剩為功此臣所未<lb/>
諭也賈蕃為令不受民訴使趋京師諠譁其意必有謂<lb/>
<pb n="KR2f0039_WYG_258-7a"/>
也誠令用心無他亦可謂不職矣蕃之不職不法其狀<lb/>
甚衆皆趙子㡬所不得不問御史之言欲舍蕃而治子<lb/>
㡬是不顧陛下之法陛下之民宜莫如蕃與御史也<lb/>
畢仲㳺論役錢䟽曰古之為政雖随時適變間有損益<lb/>
至扵推強撫弱抑富䘏貧而惡兼并則不可易之理也<lb/>
自商鞅變田即有兼并之家富者連阡陌貧者無立錐<lb/>
之地自古及今痛心疾首同以為患者也限田之法既<lb/>
不行扵天下而富家大姓終無亷恥厭足之心唯有祖<lb/>
<pb n="KR2f0039_WYG_258-7b"/>
宗差徭能裁制兼并雖其立法本不為兼并設而推數<lb/>
循理觀之乃有可以裁制兼并之道盖舊法雖分等差<lb/>
而實以田産富貧定為上下有千金之産者支千金可<lb/>
任之徭役有五百金之産者支五百金可任之徭役今<lb/>
有千金之産與五百金訟其役之先後輕重則千金者<lb/>
居其先五百金者居其後或千金者任其重五百金者<lb/>
任其輕既有千金之産而又欲兼五百金則憚徭役之<lb/>
加重欲取而中己者多矣其心非不欲兼并懼加重而<lb/>
<pb n="KR2f0039_WYG_258-8a"/>
不敢進也其至有隠寓田産扵他人以避徭役而朝廷<lb/>
亦有隠寓田産之禁則是祖宗差法雖不為兼并設而<lb/>
裁制兼并之道寄在其間自改差為募富家大姓不知<lb/>
徭役而但輸緡錢則兼并之患已多扵差法何者差役<lb/>
之法大姓不利而下貧以為利募役之法下貧不利而<lb/>
大姓以為利今者一邑上者輸緡錢十萬中者輸七萬<lb/>
下者輸五萬既以等級輸緡錢蠲其徭役則斥廣田産<lb/>
兼并下貧唯恐力之不逮自中户斥廣田産兼并下貧<lb/>
<pb n="KR2f0039_WYG_258-8b"/>
數十家至升而在上不過加緡錢三二萬爾而富家大<lb/>
姓其等既已在上則雖増半邑之田猶不加緡錢也故<lb/>
治平以前大姓有破家之患而天下之人不至窮困熈<lb/>
寜以來大姓無破家之患而天下之人往往窮困不能<lb/>
自立盖治平以前大姓破家者雖為不幸而破一大姓<lb/>
則變為十中民或百下户扵損上益下之道未有害也<lb/>
熈寜以來雖有破家不幸之人而大姓輸緡錢之外無<lb/>
復徭役斥廣田産兼并下貧曾無忌憚故大姓兼中民<lb/>
<pb n="KR2f0039_WYG_258-9a"/>
中民兼下户流離散亡轉徙扵四方所以然者斥廣田<lb/>
産恣為兼并大姓之家所難遇而嵗損一萬二萬或三<lb/>
五萬緡錢則大姓之家所易為也<lb/>
仲㳺又論役局疏曰役書之所未定者非無定法也無<lb/>
定心也熈寜之初改差為募天下之人言令不便者㡬<lb/>
千萬數至元豐之初欲復耆長户長之役士大夫之聞<lb/>
者喜見扵顔色及其卒不能復也莫不咨嗟慨歎如有<lb/>
求而不得則願差法之復者豈一日也今朝廷鑒成敗<lb/>
<pb n="KR2f0039_WYG_258-9b"/>
攬是非為萬世之慮脩復差法而士大夫反有意差法<lb/>
之未善者為法一豈未復之時則為善而既復之後則<lb/>
不善盖嘉祐之間固嘗謂其法有可更者矣輸將繁重<lb/>
而勞費不及貨賂公行而貧富無别熈寜之初得其可<lb/>
更之論而并其不可更者更之顧令人出緡錢以私其<lb/>
贏餘是以言不便者千萬數今差法雖復而所謂可更<lb/>
者猶在則亦主嘉祐之書増損之則差法定矣而十人<lb/>
十議百人百議以旬浹之功而爭至扵期年之外既不<lb/>
<pb n="KR2f0039_WYG_258-10a"/>
知主嘉祐之舊書又不敢論熈寜之新法泛泛然如人<lb/>
㳺扵江湖未有歸宿不知其後將如何邪故曰役書之<lb/>
未定者非無定法也無定心也<lb/>
左正言孫諤上言曰役法之行在官之數元豐多元祐<lb/>
省雖省未嘗廢事則多不若省雇役之直元豐重元祐<lb/>
輕雖輕未嘗不應募則重不若輕今役法優下户使弗<lb/>
輸而盡取諸上户意則美矣而法未善也夫先帝建免<lb/>
役之法而熈寜元豐有異論元祐有更變正惟不能無<lb/>
<pb n="KR2f0039_WYG_258-10b"/>
弊爾願無以元豐元祐為間期至扵均平便民而止則<lb/>
善矣<lb/>
御史中丞傅堯俞上奏曰臣伏見今嵗諸路蠶麥並熟<lb/>
處甚多其價随而過賤風聞逐處監司將積年逋負並<lb/>
行催督不惟虛費鞭扑亦徒長公人貪暴乞取之弊必<lb/>
不能以一熟之力了納積年之欠至使民聲愁歎謂豐<lb/>
稔不如灾傷盖纔有水旱則舊欠俱閣若稍獲豐稔則<lb/>
使宿逋並納欲乞朝廷指揮諸路監司且令帯納一料<lb/>
<pb n="KR2f0039_WYG_258-11a"/>
候秋成更令帶納庶㡬疲瘵頗獲安濟<lb/>
監察御史陳次升上奏曰臣伏覩元豐八年四月二十<lb/>
三日樞宻院奏請保甲上教其下等人户土地既少不<lb/>
免効力為生并止有兩丁其間有疾病者雖依條未該<lb/>
破丁若不能營作顯難應副保甲色役三省同奉聖㫖<lb/>
府界三路保甲除見教人外本家止有兩丁病患未該<lb/>
破丁而委的不堪營作并第五等以下土地不及二十<lb/>
畆者並免推行之後人以為便況當時奏請得㫖施行<lb/>
<pb n="KR2f0039_WYG_258-11b"/>
乃是今日一二大臣修先帝法度之人非是故為增損<lb/>
而壊法者也今年六月二十四日却有指揮衝改土地<lb/>
不及二十畆之家免冬教全條更不行用及老疾羸弱<lb/>
者選以次人承替縁貧下之人其田不及二十畆効力<lb/>
以求日給若令上教則廢為生之道官中雖給口食不<lb/>
足以償所費其家無以養兼老病羸弱之人既難以筋<lb/>
力從事其飬生必頼扵壯者若是兩丁之家一丁老病<lb/>
而又令壯丁代教則老病者必致失所竊聞此法既行<lb/>
<pb n="KR2f0039_WYG_258-12a"/>
人欲避免保丁有賣盡土地者有分析生産者或稱父<lb/>
母年老或分房向外或令女壻出外乞破丁者人情如<lb/>
此理當安存盖民為邦本本固則邦寜民既賣土地不<lb/>
為長久之計窮則斯濫必流而為盗恐貽朝廷之憂臣<lb/>
伏乞睿㫖令保甲土地不及二十畆兩丁病患者並依<lb/>
元豐八年指揮施行以安存貧下老弱之民不勝幸甚<lb/>
右正言王覿奏為乞添差詳定役法官疏曰臣伏見朝<lb/>
廷以役事至重故差官置局詳定其法今詳定官吏部<lb/>
<pb n="KR2f0039_WYG_258-12b"/>
尚書孫永吏部侍郎傅堯俞户部侍郎趙瞻皆素有名<lb/>
徳縉紳之選也然户吏劇曹専治其職者尤憚其繁而<lb/>
使之兼領役事豈得盡意扵其間哉今役事久而不定<lb/>
天下之猾胥貪吏得以揺動人情而郡縣等第户及招<lb/>
差人欲求安靖未得也夫諸路通法當出朝廷者講求<lb/>
何可以不偹也四方疑事日望指撝者施行何可以不<lb/>
速也況諸路役書已有到者遞限月日皆次第將滿其<lb/>
役書必相繼而集矣非劇曹日力之餘可得而省閱也<lb/>
<pb n="KR2f0039_WYG_258-13a"/>
臣愚以為臣僚中當更有通曉民政而本職稍簡者若<lb/>
添差一二人使得專在本局以治其事庶免滯留之患<lb/>
徽宗即位初工部侍郎王覿奏乞重定差役人户等第<lb/>
疏曰臣竊聞諸路州縣頗有役人數多而鄉村等第人<lb/>
户數少差役不足者目今雖以次等人户相兼差足將<lb/>
來役人年滿難得人户承替及雖有人户可作三兩畨<lb/>
更休充役之處亦是經隔年嵗不多其中等人户應役<lb/>
既頻則其力必困議者患之臣竊以為不然其弊有自<lb/>
<pb n="KR2f0039_WYG_258-13b"/>
來矣議者或未之知也伏縁差役之法本朝行之百餘<lb/>
年未嘗患人户少而不足以充役也至今日而患之盖<lb/>
助役免役法推行之初天下州郡皆先㑹一年雇役及<lb/>
寛剰錢之數然後賦之扵民也賦扵民者不可無法而<lb/>
且欲其均又必㑹其民家業之多寡為緡錢而率之其<lb/>
法大槩曰一州差役及寛剰嵗用錢若干一州之民家<lb/>
業錢若干即家業錢每貫嵗出免役錢若干而嵗計足<lb/>
用矣法雖如此而民財卒不可以得其實必欲得其實則<lb/>
<pb n="KR2f0039_WYG_258-14a"/>
必至扵搔動而民情之所甚不恱者如手實之法是也<lb/>
故州縣之吏莫不以謂雖盡得家業之數其賦扵民者<lb/>
足乎嵗計而已耳徒致民情之不恱也雖少得家業之<lb/>
數其賦扵民者亦足乎嵗計而止焉乃可持虛名以恱<lb/>
民故天下之所謂家業錢者或十得其一二或十得其<lb/>
三四寛扵此者固不可勝計宻扵此者未之有也不惟<lb/>
如此而已州縣又有先集等第人户使各承認逐户合<lb/>
納免役錢數既足嵗計矣然後令供通家業而告之曰<lb/>
<pb n="KR2f0039_WYG_258-14b"/>
家業錢每貫當納免役錢若干今某人嵗納免役錢若<lb/>
干即當家業錢若干貫矣彼人户乃具狀供析家業以<lb/>
取合所納免役錢之數則家業十得其一二者又加少<lb/>
也既用家業錢以定免役錢之多少則所謂等第者無<lb/>
所用之而等第之名又不可廢故郡縣之吏皆扵家業<lb/>
帳内率意立說曰自家業若干貫以上為第一等户若<lb/>
干貫以下為第二等户至五等十等皆然也其等第既<lb/>
公私皆以為虛名矣然小民之情終惡為近上等第則<lb/>
<pb n="KR2f0039_WYG_258-15a"/>
州縣之吏亦何惜更以虛名而恱民故天下州縣之等<lb/>
第除上等户物力顯著難以退減之外其自中等而入<lb/>
下等者可勝數哉此臣所親見也今州郡徒用前日不<lb/>
實之等第而差役則人户之可以應役者至少又何足<lb/>
怪耶臣愚以為欲天下鄉村應役人户稍多得以更休<lb/>
而不困即須告詔天下郡縣使重定等第令頗得其實<lb/>
則力役均而論者之所患者不足以為患矣惟聖慈詳<lb/>
酌施行<lb/>
<pb n="KR2f0039_WYG_258-15b"/>
　貼黄免役法根究人户家業以緡錢率之又官司有<lb/>
　　故為假借之意故難得其實今鄉村人户只是分<lb/>
　　為五等推排家業之大槩易得其實也兼等第亦<lb/>
　　不須特行排定縁著令鄉村三年一次造簿只可<lb/>
　　申戒州縣遇依條造簿年嵗子細推排等第不可<lb/>
　　漏落堪任充役之人隠在下等以致中等以上人<lb/>
　　户數少差役不均庶㡬等第漸次得實不為差役<lb/>
　　之害<lb/>
<pb n="KR2f0039_WYG_258-16a"/>
徽宗時左司諫江公望上言曰為民必有役奉公上之<lb/>
通義也免役必輸布取民力之中制也㑹一嵗之用以<lb/>
為斂其寛剰不過十之一二以備凶荒之不足也此神<lb/>
考立法之本意而奉行之吏扵十二外别立封樁子或<lb/>
過母元祐之政得以藉口先帝遹追神考之志一切罷<lb/>
去可謂善繼然隨時損益之美有待陛下今日臣訪聞<lb/>
府界提舉常平祝朋劄子乞復行封樁以備不給此何<lb/>
異扵獻羨餘者也職董農政當講求神考立法之意俾<lb/>
<pb n="KR2f0039_WYG_258-16b"/>
徳澤下逮黎庶而乃啓厚斂之路天下必以府界先偵<lb/>
得指希風迎意翕然各私售其說變亂故常斯害政之<lb/>
尤大者也陛下即政踰年膏澤美利未聞有以及天下<lb/>
而天下之人拭目傾耳日望堯舜之治不啻若饑渇朋<lb/>
以厚斂之說開新政之隙是欲陛下隳神考之良法當<lb/>
天下之怨議復見詆毁成法之人駢首属耳切切私議<lb/>
將乘間而發也其背陛下繼述之意有如此者若朋别<lb/>
將使指臣未知其如何決不可以董常平之政盖常平<lb/>
<pb n="KR2f0039_WYG_258-17a"/>
所董皆神考所立法度其一如此𩔖皆可知陛下方因<lb/>
時損益酌其中道力救元祐紹聖過與不及之弊使天<lb/>
下後世好為異論之人無得而議故造端不可不謹也<lb/>
髙宗建炎三年司諫趙元鎮論役法疏曰臣竊惟免役<lb/>
之法起扵熙寜之初當時中外臣寮論列利害不可槩<lb/>
舉大率優上户斂下户優富民斂貧民雖單丁女户以<lb/>
至僧道皆不獲免以其所斂飬吏之餘謂之寛剩是謂<lb/>
一稅之外更起一稅大失祖宗寛民之意行之六十餘<lb/>
<pb n="KR2f0039_WYG_258-17b"/>
年今則由之而不知其害也陛下灼見紛更之弊既不<lb/>
能復循舊制今乃扵元額之外重增三分官户更不減<lb/>
半其扵祖宗之意益逺矣又如鈔旁等錢乃前日殘民<lb/>
之術靖康初即以罷之近降指揮雖不賣鈔而猶隨鈔<lb/>
納錢賣鈔得錢規圗苛細已非朝廷美事乃令随鈔納<lb/>
錢是何名目凡取扵民亦須有名取之無名不得無辭<lb/>
矣今國勢㣲弱強敵未和髙城深池不足恃堅甲利兵<lb/>
不足恃臣知所恃者惟民而已安可横斂加賦重失其<lb/>
<pb n="KR2f0039_WYG_258-18a"/>
心邪比来州縣用度不足雖知此法之弊而不以為言<lb/>
者幸其所斂以資闕乏獨京畿運判上官恪能言之仍<lb/>
乞諸路依此施行其意甚善雖奉聖㫖權免京畿而諸<lb/>
路未罷也臣願陛下如恪所請遍行諸路且使斯民知<lb/>
此二事昨因臣寮建言而行今因臣寮申請而罷皆非<lb/>
朝廷本意則心恱而歸之此堯舜得民之道也祖宗得<lb/>
天下之術也幸陛下毋忽<lb/>
髙宗時夔州通判虞允文奏論四川差科科約之弊曰<lb/>
<pb n="KR2f0039_WYG_258-18b"/>
臣竊惟陛下躬好生之盛徳䘏民之疾苦以幸海内頻<lb/>
年下詔大蠲蜀賦之苛恩施之隆與天無極而廣詢博<lb/>
訪尚勤不已之心凡食一命之禄者其何以報稱而州<lb/>
縣之間差科之數不實科約之外輙復别取為民隠害<lb/>
終不可去者民愚而無知吏姦而無所不至民豈能與<lb/>
吏敵也謂如一郡合起和買絹一萬疋郡管稅錢一千<lb/>
貫即是人户管稅錢一百文方合科一疋若州縣以八<lb/>
十文科一疋則多取二千疋矣自和買而𩔖推之差科<lb/>
<pb n="KR2f0039_WYG_258-19a"/>
之數不實不勝其多也又如大禮助賞合用轉運司科<lb/>
約内係省錢計置若州縣將本色錢妄用以大禮助賞<lb/>
為名别行科取其為銀絹之數不下數千萬緡自助賞<lb/>
而𩔖推之科約之外别取亦不勝其多矣吏以民之不<lb/>
知故取之無藝用之不恤或以事土木不急之費或以<lb/>
奉䑓府無名之取或以應親朋干索之求甚者遂掠為<lb/>
己貲無所顧憚間有敗露為民所訴則州縣相通改換<lb/>
赤歴方行收附其獄或成止從公坐仇視其民而禍愈<lb/>
<pb n="KR2f0039_WYG_258-19b"/>
酷矣今約束之詔甚明而吏之所行敢與詔戾者以書<lb/>
罪之法未立也臣嘗觀唐憲宗元和之初立為條制凡<lb/>
兩稅應留錢外加率一錢一物州縣長吏並以枉法贓<lb/>
論令出使御史訪察其後又遣詳覆使按治一十六郡<lb/>
梓遂郡守嚴礪等皆抵扵譴案籍具存也憲宗中興威<lb/>
令復振者實本諸此臣愚欲望陛下特出睿斷將州縣<lb/>
賦外大科别科之錢從枉法贓定罪明詔諸州長吏限<lb/>
以一嵗許令改正别造科約具逐縣差科則例均給五<lb/>
<pb n="KR2f0039_WYG_258-20a"/>
等之家及以蠲除之數申轉運司仍乞扵諸路轉運司<lb/>
官選差清強通練者專任施行稽考之責訖事具數以<lb/>
聞以竢陛下異時遣使詳覆庶㡬州縣知所畏戢百年<lb/>
隠害一旦可去仰副仁天子宵旰斯民之意<lb/>
右正言陳淵論薄斂奏曰哀公問扵有若曰年饑用不<lb/>
足如之何有若對曰盍徹乎公曰二吾猶不足如之何<lb/>
其徹也曰百姓足君孰與不足百姓不足君孰與足夫<lb/>
夏后氏五十而貢商人七十而助周人百畆而徹其實<lb/>
<pb n="KR2f0039_WYG_258-20b"/>
皆什一也夫取民以什二用之猶不足而告之以什一<lb/>
之法不亦迂乎此儒者之論所以多不見聽扵時君而<lb/>
商財𣙜利之臣所以常得行其計也然世之患不足者<lb/>
始則多取扵民民既不足又從而暴斂之掊刻屢興扵<lb/>
是有轉徙流散去而為盗賊者終扵不足雖加之以刑<lb/>
戮財何自而得乎非特如此而已因之以致大亂者是<lb/>
不反其本之過也由是言之雖若甚迂宜在其中矣<lb/>
中書舍人洪遵論被水人户折科疏曰臣竊聞平江府<lb/>
<pb n="KR2f0039_WYG_258-21a"/>
湖秀州去年積潦之後農民流離失所今春蠶麥頗登<lb/>
得以續食施工南畆日覬秋成而近來大雨連綿無異<lb/>
去嵗田不沒者無㡬皇皇哀號無以善後而州縣不能<lb/>
以拊摩凋瘵為意但知依例預將秋苖折科大麥每米<lb/>
一碩令民倍以麥輸方今麥價不下扵米積困之民朝<lb/>
賑暮貸猶懼不濟奈何指夏以為秋衍一以為二使之<lb/>
剥膚椎髄終擠扵溝壑乎臣聞飬馬所須本不至此姦<lb/>
吏因縁無所不至欲望聖慈特賜睿㫖下户部㑹計馬<lb/>
<pb n="KR2f0039_WYG_258-21b"/>
料見在實數當用㡬何只令合科借處如數敷折須以<lb/>
苖一碩折麥一碩五斗庶㡬民户可以輸納仍乞先次<lb/>
行下三州被水人户盡免折科免致重困吾民不勝幸<lb/>
甚<lb/>
章誼乞委通判均平稅役奏曰臣叨蒙器使職在牧民<lb/>
夙夜以思其可以布宣陛下惠澤者莫如為百姓除患<lb/>
臣伏觀平江今日百姓之患在公者莫甚扵催科之無<lb/>
法在私者莫甚扵賦役之不均夫逃亡户荒之田地不<lb/>
<pb n="KR2f0039_WYG_258-22a"/>
耕桑而二稅具在監司守令拘扵省額而不敢除姦胥<lb/>
猾吏利扵誅求而不肯白每嵗拘催責任都保有不備<lb/>
償笞辱随至此臣所謂催科無法者也至扵富家巨室<lb/>
阡陌相望而多無稅之田貧民下户破家竭産以償不<lb/>
割之稅田無稅則科斂之數寡稅不割則户籍之等髙<lb/>
此臣所謂賦役之不均者也今欲救此二弊若責之監<lb/>
司則不過移文扵郡守責之郡守則不過移文扵縣令<lb/>
是三人者吏課叢委酌應多方雖有敏彊之吏功不能<lb/>
<pb n="KR2f0039_WYG_258-22b"/>
專力有餘暇況吏不盡才則又非徒無益也伏望聖慈<lb/>
明降詔音専委通判一員均平税役詳舉告陳之令先<lb/>
開首原之路責以期限賞信罰嚴如此則二弊可去貧<lb/>
富皆安公私共濟矣不勝幸甚<lb/>
試中書舍人李彌遜上奏曰臣伏覩朝廷比以兩浙江<lb/>
東西等路因被盜賊燒刼逃移人户秋夏二税並皆倚<lb/>
閣累年之間漸次復業仰見陛下仁厚之政恵飬元元<lb/>
之意天下幸甚近因中外臣僚之請已降指揮夏税兩<lb/>
<pb n="KR2f0039_WYG_258-23a"/>
浙路並復元額餘以紹興四年欠數為率江東權閣三<lb/>
分江西權閣五分餘數依限起發秋税已經放免及五<lb/>
年十料之數並令輸納全税臣契勘曽經燒刼逃移人<lb/>
户如已自復業開墾了當自合依今來指揮輸納縁諸<lb/>
路被害州縣輕重不等其間有大段深重全未歸業雖<lb/>
已歸業未曽開墾去處若一槩立定分數及全復舊額<lb/>
委是無所從出切慮百姓虛被追擾致逃避流為盜賊<lb/>
而官司徒有虛數不濟實用若縁此一例與展年限又<lb/>
<pb n="KR2f0039_WYG_258-23b"/>
恐其間不無僥倖臣愚欲乞依今來檢放灾傷條法令<lb/>
逐州委官同逐縣知縣遍詣元被刼人户檢視田畆已<lb/>
未開墾數目詣實本州保明申轉運司差官覆實保明<lb/>
申朝廷其已開墾數目即依舊額輸納税賦其未曽開<lb/>
墾去處並權倚閣委自令佐知通多方招誘歸業開墾<lb/>
逐年開墾到數申朝廷考其殿最而賞罰之庶㡬數年<lb/>
之間民得安業而公家實得税賦之利<lb/>
殿中侍御史張守上奏曰臣伏自陛下踐阼以來詢求<lb/>
<pb n="KR2f0039_WYG_258-24a"/>
民瘼徳音屢下丁寜惻怛凡擾扵民者一切蠲罷所以<lb/>
固結人心而建中興之大業也近復有臣僚上言州縣<lb/>
扵百姓户下科率金銀錢米已蒙聖慈令監司按劾重<lb/>
寘典刑臣竊聞淮西提刑司縁夀春府霍邱縣屯駐髙<lb/>
武畧人馬公行文移扵夀春府廬光濠州每人户家業<lb/>
錢一千貫逐人月納錢一貫米一石前去霍邱縣送納<lb/>
其小貼子云如本縣不即均敷必定分撥髙統制人馬<lb/>
扵本縣駐劄雖至小縣亦令每月認定千緡千石臣契<lb/>
<pb n="KR2f0039_WYG_258-24b"/>
勘今之家業及千緡者僅有百畆之田税役之外十口<lb/>
之家未必餬口今更使之嵗别出錢一十二千米一十<lb/>
二石而送納脚剰之費因縁乞取之弊又在數外理難<lb/>
供輸供輸不前必亡而為盜矣又況淮西數州皆遭丁<lb/>
進及羣盜經過民力已乏而重困之體國愛民者固如<lb/>
是乎初無朝㫖擅行科率徳音踵至恬不為念奉法遵<lb/>
職者固如是乎且州縣科率為監司者即當奏劾而躬<lb/>
自為之何以㢘按一路既自知非法慮州縣不從乃欲<lb/>
<pb n="KR2f0039_WYG_258-25a"/>
移屯人馬以恐制之又豈部使者所以待部屬之理也<lb/>
欲乞聖慈特賜究治施行竊慮諸路更有似此去處亦<lb/>
乞申嚴戒約所有霍邱縣髙武畧人馬聞亦係招安賊<lb/>
徒亦乞早賜措置分屯庶㡬不至姦吏因縁侵擾良民<lb/>
而陛下之徳意實恵不為虛文也<lb/>
孝宗時太學博士虞儔輪對劄子曰臣恭惟國家聖聖<lb/>
相承法令明具無非以恵民為本若州縣官吏悉能奉<lb/>
行則何弊之有今州縣之弊多矣惟賦役不均為甚非<lb/>
<pb n="KR2f0039_WYG_258-25b"/>
法有所未盡也盖官吏奉行不䖍之過也諸縣税租夏<lb/>
秋造簿及已受納對鈔朱銷凡所以闗防之法非不嚴<lb/>
且宻也近來諸縣推割造簿之時豪右之家計嘱鄉書<lb/>
只用白狀不述保分人丁住止將一户税力分立詭名<lb/>
減免等第却與下户暗増色額當職官畧不留意㸃對<lb/>
便以造簿為定赴州審印下縣起理開數給帖付户長<lb/>
催科其詭名挟户既無人丁保分住止雖間有潛行送<lb/>
納甚者至扵偽作逃亡掛欠官司多是抑勒户長代輸<lb/>
<pb n="KR2f0039_WYG_258-26a"/>
以致户長受害愈難充應又民户輸納二税除給户鈔<lb/>
外官司自有縣監住鈔可以照應鄉書不即與朱銷主<lb/>
簿又不書押或去失官鈔則反追索户鈔至有不行照<lb/>
用勒令再納以致下户重困其弊乃爾豈非官吏奉行<lb/>
不䖍之過乎常平免役自有專法非不詳且備也近來<lb/>
諸縣所差保正長雖以稅力髙下為則然姦民利在規<lb/>
避役次扵未㸃差已前先行計囑鄉書將所管税力虛<lb/>
立典賣文契及詭名走寄官司不究情偽往往將無力<lb/>
<pb n="KR2f0039_WYG_258-26b"/>
下户抑逼承認或經一季或經半年並不依限與奪縁<lb/>
官司不曾置籍具姓名明注入役年月前期定差致已<lb/>
滿人未得抵替間有保分不測烟火盜賊枉受連累破<lb/>
壊家業其弊乃爾豈非官吏奉行不䖍之過乎臣愚欲<lb/>
望陛下詔有司檢坐見行條法申勅州縣務在必行不<lb/>
為文具仍委知通常切覺察監司廵歴㸃檢如有違戾<lb/>
去處重作施行庶㡬成法所在官吏奉行罔有不䖍賦<lb/>
役以均民受實恵天下幸甚<lb/>
<pb n="KR2f0039_WYG_258-27a"/>
長沙守王師愈上奏曰臣伏見州縣間民之所苦者在<lb/>
扵充役官之所難者在扵差役陛下髙拱九重之上明<lb/>
燭四方萬里之逺民之利病罔不周知比頒詔㫖告戒<lb/>
大臣欲均役法甚大恵也臣嘗承乏長沙叨民社之寄<lb/>
豈敢不仰體聖意貢其狂愚伏見長沙前政劉椿創為<lb/>
集議帳臣既到官損益而行役不差而人樂充三年之<lb/>
間絶無爭訟者百姓以為便官吏亦以為便鄰邑如善<lb/>
化安化瀏陽倣傚而行又以為便請為陛下試言其大<lb/>
<pb n="KR2f0039_WYG_258-27b"/>
槩一鄉各有都一都必有富豪可充保正者多者十餘<lb/>
户少亦不下五户其物業之髙下人丁之衆寡歇役之<lb/>
久近咸具扵帳俾見役保正將替兩月之前持此帳備<lb/>
酒食㑹其充役之人衆共商議公選一名充應承代其<lb/>
間雖有情偽曲折官不得而知者此曹盡知之纎息無<lb/>
隐案吏鄉司不能曲為輕重故善良之民樂從而無訟<lb/>
或有富強頑猾不循理者巧餙詞説規圗避免則令見<lb/>
役保正押帳内人至扵縣庭長官折衷衆人之議以理<lb/>
<pb n="KR2f0039_WYG_258-28a"/>
曉諭之鮮有不聽者間有頑然不服不免臨之以威必<lb/>
欲如衆人之議而後己其或衆議挾私窮究見實必為<lb/>
懲挾私之罪如是則富強豪猾之徒亦願從而不敢訟<lb/>
盖係衆人之公選官吏無所用其心此集議之大槩也<lb/>
臣抑嘗原其必爭之端由科敷重而費用多耳扵是都<lb/>
内凡有科敷一切罷去利可興則興之害可除則除之<lb/>
數月之後逺近孚信故集議尤易為力所有集議帳式<lb/>
輙具進呈然而此帳易行扵湖廣而難行扵江浙江浙<lb/>
<pb n="KR2f0039_WYG_258-28b"/>
官户多詭户多其民猾也湖廣官户少詭户少其民淳<lb/>
也欲望聖慈頒臣此帳扵湖廣州縣與見行常年役法<lb/>
兼行聽從民便則民無充役之苦官無差役之難惟陛<lb/>
下留神幸甚<lb/>
唐仲友上奏曰臣仰惟陛下軫念元元患苦役法數年<lb/>
以來數採議臣之請損益斟酌期歸至當徳意盖深厚<lb/>
矣臣誤被臨遣愚管之見不忍自嘿以負陛下臣初任<lb/>
縣僚嘗歴考役法之本末乆伏田野又熟察民情之利<lb/>
<pb n="KR2f0039_WYG_258-29a"/>
病乃知法惟畫一而情有萬殊法可以通乎人情而不<lb/>
能自周乎人情顧行法之人如何耳得其人則法行而<lb/>
民情安非其人則法廢而民情擾比年以來民情所以<lb/>
厭苦於差役者盖有由矣縣令惰弛贓汙委政胥吏吏<lb/>
縁為姦蠧害百出其始差也甲當充役或先差丁導使<lb/>
論丙轉以及甲故民破産於爭訟其既差也峻刑於追<lb/>
呼巧法於科率須索誅求谿壑無藝故民破産於搔擾<lb/>
二弊不去陛下雖有良法美意民之困苦固自若也臣<lb/>
<pb n="KR2f0039_WYG_258-29b"/>
愚竊謂縣得賢令雖以簡要之法行之而民猶安縣無<lb/>
賢令雖以周宻之法行之而民猶擾令固不能皆賢則<lb/>
考察勸沮誠不可緩臣願陛下申敕監司守臣謹察縣<lb/>
令之賢否稽其差役訴訟之多寡搔擾之有無以為殿<lb/>
最取其甚者條奏一二賞罰焉庶幾官知奉法吏不敢<lb/>
肆欺民被實惠輕於從役實郡邑之急務也<lb/>
陸游上奏曰臣聞天下有定理決不可易者飢必食渇<lb/>
必飲疾必藥暑必箑豈容以他物易之也哉臣伏觀今<lb/>
<pb n="KR2f0039_WYG_258-30a"/>
日之患莫大於民貧救民之貧莫先於輕賦若賦不加<lb/>
輕别求他術則用力雖多終必無益立法雖備終必不<lb/>
行以臣愚計之朝廷若未有深入逺討犂庭掃穴之意<lb/>
能於用度之間事事裁損陛下又躬節儉以厲風俗則<lb/>
賦於民者必有可輕之理緩急之備固不可無姑以嵗<lb/>
月徐為之可也如是則和氣浃洽必無水旱之災驩聲<lb/>
洋溢必無盜賊之警何慮國用之不足耶設使裔夷弗<lb/>
賔侵犯王畧所謂率其子弟攻其父母直可舞干羽而<lb/>
<pb n="KR2f0039_WYG_258-30b"/>
格之爾頃者建炎紹興戡定變亂之日一切賦歛有非<lb/>
承平之舊者髙宗皇帝宵旰焦勞每欲俟小定而悉除<lb/>
之故詔令布告天下曰惟八世祖宗之澤豈汝能忘顧<lb/>
一時社稷之憂非予獲已止俟捍防之隙首圖蠲省之<lb/>
宜臣幼年親見民誦斯詔至於感泣雖傾貲以助軍興<lb/>
而不敢愛旋屬國家多故敵國畔盟雖所蠲已多終未<lb/>
仰稱聖意壽皇聖帝臨御以來所以節用裕民者皆繼<lb/>
承髙宗蠲省之指也則陛下今日豈可不以為先務哉<lb/>
<pb n="KR2f0039_WYG_258-31a"/>
臣昧死欲望聖慈恢大度明逺畧詔輔臣計司博盡論<lb/>
議量入而用量用而取可蠲者蠲可省者省富藏於民<lb/>
何異府庫果有非常孰不樂輸以報君父淪肌浃髓之<lb/>
恩哉若有事之時既竭其財矣幸而無事又曰儲積以<lb/>
為他日之備也雖恢復中原又將曰邊境日廣矣屯戍<lb/>
日衆矣則斯民困弊何時而已耶瀆犯天威罪當萬死<lb/>
惟陛下裁赦<lb/>
袁說友上奏曰臣竊見州縣小民有産去稅存之害官<lb/>
<pb n="KR2f0039_WYG_258-31b"/>
吏非不盡知朝廷亦累嘗戒諭而終無成說以革其弊<lb/>
此由得産富民規避官物惟幸緩於過割隠漏稅賦官<lb/>
司既未割稅而追呼催督止及鬻産之民彼方以産售<lb/>
人固甚不得已今又無此産而納此稅蹊田奪牛其毒<lb/>
滋甚縱使鬻者赴官陳訴而追逮出官之費已不少於<lb/>
代納之數矣是豈不為重困哉此最賊夫民之大者也<lb/>
在法每三年一推排此正祖宗欲以革産去稅存之弊<lb/>
盖一經推排則凡某産已去某家及某産已歸某户一<lb/>
<pb n="KR2f0039_WYG_258-32a"/>
一盡知産業既明稅賦自定豈復更為小民之害今縣<lb/>
道例皆前後避免或以災傷為辭有經十年二十年而<lb/>
不一推排者此而不治而譊譊曰吾病夫産去而稅存<lb/>
也豈不闇哉臣愚欲望睿慈自今立為定制凡天下諸<lb/>
縣並須三年一推排候知縣任滿日州府於本官印紙<lb/>
該載任内曽與不曽推排結罪保明批上如在任三年<lb/>
不曽推排者候到部日取㫖若今来尚有兩年為任之<lb/>
人只緫以三年一推排為率各於任内計年分可見雖<lb/>
<pb n="KR2f0039_WYG_258-32b"/>
災傷年分須及八分以上然後免庶幾一行此法産稅<lb/>
自明鬻産小民不至重困<lb/>
提舉浙東常平茶鹽公事朱熹奏義役利害䟽曰臣廵<lb/>
歴到處州竊見本州昨奉聖㫖依布衣楊權所請結立<lb/>
義役此見陛下愛民之切雖草茅之言茍有便於民者<lb/>
無不采納施行天下幸甚然本州目今奉行却有未盡<lb/>
善者如令上户官户寺觀出田以充義田此誠善矣而<lb/>
本州却令下户只有田一二畆者亦皆出田或令出錢<lb/>
<pb n="KR2f0039_WYG_258-33a"/>
買田入官而上户田多之人或却計㑹減縮所出殊少<lb/>
其下户今既被科出田將来却不充役無縁復收此田<lb/>
之租乃是困貧民以資上户此一未盡善也如逐都各<lb/>
立役首管收田租排定役次此其出納先後之間亦未<lb/>
免却有不公之弊將来難施刑罰轉添詞訴此二未盡<lb/>
善也又如逐都所排役次今日已是多有不公而况三<lb/>
五年後貧者或富富者或貧臨事不免却致爭訟此三<lb/>
未盡善也所排役次以上户輪充都副保正中下户輪<lb/>
<pb n="KR2f0039_WYG_258-33b"/>
充夏秋户長上户安逸而下户陪費此四未盡善也凡<lb/>
此四事是其大槩目下詞訴紛然何況其間更有隠微<lb/>
曲折未可猝見若不兼採衆論熟加考究竊恐將來弊<lb/>
病百出詞訴愈多改之則枉費前功不改則反貽後患<lb/>
將使義役之名重為異議者所笑無復可行之日誠有<lb/>
未便臣昨見紹興府山隂縣見行義役只是本縣勸諭<lb/>
人户各出義田均給保正户長各有畆數具載砧基其<lb/>
保正户長依舊只從本縣定差更不别置役首亦不先<lb/>
<pb n="KR2f0039_WYG_258-34a"/>
排役次而其當役之户既有義田可收自然樂扵充應<lb/>
不至甚相糾訐但其割田未廣去處未免尚仍舊弊若<lb/>
更葺理增置便無此患竊謂其法雖似闊踈然却簡直<lb/>
易明無它弊病又且不須衝改見行條法委實利便故<lb/>
嘗取其印本砧基行下州縣然以未經奏請畫降指揮<lb/>
州縣往往未肯奉行臣愚欲望聖慈詳酌行下處州止<lb/>
令合當應役人户及官户寺觀均出義田罷去役首免<lb/>
排役次止用山隂縣法官差保正副長輪收義田仍令<lb/>
<pb n="KR2f0039_WYG_258-34b"/>
上户兼充户長俟處州行之有緒却令諸州體倣施行<lb/>
庶㡬一變義風永息爭競須至奏聞者<lb/>
熹又上奏曰臣昨蒙聖恩待罪南康小壘自惟短拙無<lb/>
以補報萬分到任之初即以本軍星子縣稅錢偏重民<lb/>
不聊生條具奏聞乞賜蠲減縂計不過納絹一千五十<lb/>
餘匹錢二千九百餘貫伏蒙聖慈開納即賜施行而有<lb/>
司不能仰體徳意輙引議臣對補之説以拒其請臣扵<lb/>
今年得替之前乆嘗具奏冀卒蒙恩而逮今累月未奉<lb/>
<pb n="KR2f0039_WYG_258-35a"/>
進止竊意有司尚守前説然臣之愚亦有不能自已者<lb/>
謹以前奏之内最明白者二條復為陛下陳之按本縣<lb/>
所管廬山一帯多是髙巖峭壁穹石茂林其間雖有些<lb/>
小田段𩔖皆磽瘠寒冷所入不多而經界官吏起細税<lb/>
錢數目浩瀚難以輸納以故紹興年中守臣徐端輔者<lb/>
因寺院之請減去一百四十餘貫減之誠是也然初不<lb/>
請命扵朝而輙私減之既又慮夫經税之或虧也則妄<lb/>
引經界以前不明文帳將人户下田升作中等中田升<lb/>
<pb n="KR2f0039_WYG_258-35b"/>
作上等亦有徑自下等而升上等者按籍履畆而横加<lb/>
其税計錢一百四十餘貫以隂補所免廬山税錢之數<lb/>
中間常有漕臣按臨人户陳訴漕司為之張榜約束改<lb/>
正而本軍不復奉行其後又有人户曾經户部陳訴而<lb/>
亦不能正也臣竊惟國家子愛黎元憂勤懇惻常賦之<lb/>
外一毫不忍有所多取而下小臣率情妄作乃敢以一<lb/>
百四十餘貫之税無故而妄加扵人雖其除之扵山粗<lb/>
若得宜而增之扵田則悖謬甚矣故臣前奏欲乞將端<lb/>
<pb n="KR2f0039_WYG_258-36a"/>
輔所減山税明降指揮特與蠲減而其所增田税却與<lb/>
改正依舊等色均税其為事理曉然無可疑者而所蠲<lb/>
之數亦不甚多不謂有司不顧大體而惜小費乃欲限<lb/>
以對補之説則是使臣又為端輔之所為而後已爾未<lb/>
興一利而先起一害臣雖至愚有所不忍為也今雖已<lb/>
去官守然扵此縣疲瘵之民有未能忘者故敢不避斧<lb/>
鉞之誅復以上聞欲望聖慈矜閔明詔有司將此兩條<lb/>
先次減免改正其餘項目臣亦未敢便乞施行悉祈蠲<lb/>
<pb n="KR2f0039_WYG_258-36b"/>
免且乞專委本路監司一員子細相度俟其奏報别賜<lb/>
指揮至扵淳熙六年十月十九日議臣對補之説其言<lb/>
吝細鄙狹不逹大體無以將順陛下克己愛民聽言革<lb/>
弊之美意而程奏顯言頒布海内非所以宣徳意而廣<lb/>
仁聲扵天下也欲望聖明并賜追寢自今以來四方内<lb/>
外或有以蠲除為請者究其虛實而一以法義裁之則<lb/>
彼固不得以肆其僥倖茍免之計亦何必逆為之限以<lb/>
傷逺近祈恩望幸之心哉抑古人亦有言曰百姓足君<lb/>
<pb n="KR2f0039_WYG_258-37a"/>
孰與不足百姓不足君孰與足此乾坤廣大之心聖賢<lb/>
親切之訓臣願陛下扵此深加聖意則彼妄庸淺俗之<lb/>
言自將深藏逺屏不敢以陳扵陛下之前矣臣進越妄<lb/>
言犯非其分不勝恐懼戰慄之至<lb/>
司農卿李椿上奏曰臣乾道四年春蒙恩擢守鄂州陛<lb/>
辭之日得㫖召募開墾荒田立三限通九年而後全起<lb/>
税賦臣自到任之後措置召募請佃人户投狀者數千<lb/>
户㝷已具數申省部訖自臣離任之後申請不一事多<lb/>
<pb n="KR2f0039_WYG_258-37b"/>
衝改或限一年或限半年或不通檢止納元税或許逺<lb/>
年逃户歸業以致爭奪詞訟不絶州縣莫之適從臣廵<lb/>
歴諸郡以目所見惟常徳府已耕墾及九分以上澧州<lb/>
及七分以上其餘州郡亦五分以上下以請佃之數計<lb/>
之則全未及分若行根括則佃户必又逃棄不耕却致<lb/>
荒廢非徒無益況半年一年之限大廹民户愈疑若不<lb/>
通檢止納元税又多無元税數目亦成虛文若令逺年<lb/>
逃户歸業則經官給佃已施工力之家豈得無詞官司<lb/>
<pb n="KR2f0039_WYG_258-38a"/>
何以取信扵民臣欲乞檢照臣元奏獲指揮及申省部<lb/>
畫一及後來臣僚陳請續降指揮𩔖聚看詳從長歸一<lb/>
施行仍乞預先寛約年限聽令自陳不須根括立定苖<lb/>
税視田肥瘠為三等上等每畆不過六升中等四升下<lb/>
等三升役錢計料不得過數科敷重立罪罰其夏税令<lb/>
諸州取每畆兵火以前租額不得過數自轉運司𩔖聚<lb/>
申朝廷從輕定數候得指揮方許行下曉諭庶使耕佃<lb/>
之家預知税賦不重安心着業耕布曠土漸闢伏乞睿<lb/>
<pb n="KR2f0039_WYG_258-38b"/>
照<lb/>
椿又上奏曰竊謂養兵所以衛社禝講好所以息鬭爭<lb/>
皆所以保國安民也然當以理財為要然後能濟二者<lb/>
之急務所謂理財當知生財之道生財之道取之扵民<lb/>
而已民力有餘則取之不竭民反本而知節用則力有<lb/>
餘矣今荒田尚廣民多㳺手用度不節貧困者多甚者<lb/>
轉而為盗賊安能上濟國家之急務哉然則民之情孰<lb/>
不願安其業而輸常賦也耶當窮其逐末而不反本之<lb/>
<pb n="KR2f0039_WYG_258-39a"/>
原有以救之可也人生所藉以生者糓帛也糓帛出扵<lb/>
民者也民能力農桑而不失其時則榖帛不可勝用矣<lb/>
錢者所以平百貨使輕重適均者也錢鑄扵官而不出<lb/>
扵民也官能精扵鼓鑄而不致流毁商𣙜無弊用之有<lb/>
節則錢不可勝用矣今賦税多折見錢是取不出扵民<lb/>
烏得不棄本而逐末耶如曰朝廷用度至廣若不賦錢<lb/>
扵民無從應辦是未知思也今有𣙜貨商税之利不為<lb/>
不廣當革其弊原除其冗食固自浩瀚又況既賦布帛<lb/>
<pb n="KR2f0039_WYG_258-39b"/>
應請錢者量與布帛孰為不可又民競奢僭不知節儉<lb/>
是以首致貧困謂如閭巷之婦有以一冠一領厥價數<lb/>
千奴皂之徒競衣羅綺皆當有以風化之使男力稼穡<lb/>
女工蠶織奢僭之風既息則貧困之人自有生理也傳<lb/>
曰未有民富而國貧者也是豈虛語愚謂當遴選漕臣<lb/>
以均賦税常賦不折變盡輸本色隨税不納錢禁戢奢<lb/>
僭除去冗食量入為出勤課農桑使田野盡闢盜賊消<lb/>
弭百姓富庶則所以上濟國家之急務者可不勞而辦<lb/>
<pb n="KR2f0039_WYG_258-40a"/>
矣伏乞鈞照<lb/>
椿為吏部侍郎上奏曰臣伏覩近降指揮撥錢付諸軍<lb/>
回易以贍請少口衆軍兵仰見陛下存恤戰士徳意甚<lb/>
厚軍人莫不感戴恩惠凡天下事有利必有害且回易<lb/>
以恵軍此利也何害之有臣請預言之今江上諸州自<lb/>
歸峽荆岳鄂黄蘄江池太平十州皆仰商税以充利源<lb/>
今軍中回易之物則失所收之税州郡皆窘此其一也<lb/>
商賈憚扵重征則必夾帯扵軍中場務併客税失之紛<lb/>
<pb n="KR2f0039_WYG_258-40b"/>
爭必多此其二也軍中前此不許回易猶且以收買軍<lb/>
須為名役使戰士今明開其端將來占破回易必益多<lb/>
矣此其三也回易所以圗利也物價低昂非人所能為<lb/>
或有折閱侵欺失陷將來必有征驅鞫勘之擾此其四<lb/>
也然則謀其成不謀其敗姑以恵軍士為急況已出黄<lb/>
榜軍中亦望此恵不可已也臣願以中道處之使不為<lb/>
害莫如軍中回易物貨並與減半收税則州郡所失不<lb/>
多軍中亦可獲利並令縂領所出給歴頭具載回易物<lb/>
<pb n="KR2f0039_WYG_258-41a"/>
色及所差人數税務照例減收又檢察人數其歴外之<lb/>
物並依格收税如回易軍人有犯聽税務具申縂領所<lb/>
下本軍根究仍嚴戒税務合干人不得分文乞覓如是<lb/>
則三害非所慮惟折閱失陷一事則繫乎幸不幸耳當<lb/>
置之度外如臣愚瞽之言或有可採乞别作聖㫖施行<lb/>
員興宗議征税奏曰臣聞上世之法簡後世之法繁前<lb/>
世之吏朴後世之吏姦上世法非欲簡也民純吏朴有<lb/>
令即從有義即服法不得不簡也後世法非欲繁也民<lb/>
<pb n="KR2f0039_WYG_258-41b"/>
訛吏姦令之未必從聞義未必服法不得不繁也夫以<lb/>
朴吏而奉至簡之法一有不行行之必易為力也以姦<lb/>
吏而奉至煩之法終嵗欲行行之亦難為功也昔者有<lb/>
周之初關市譏而不征澤梁無禁天下日用之物不征<lb/>
不禁故物易通流而國易足用此文王造周之始其國<lb/>
非特輕其征税且又無征税也至成周之時吏亦少簡<lb/>
民亦少繁故當時太宰之職有九賦以斂財其中有曰<lb/>
關市之賦及山澤之賦及幣餘之賦此即近世州縣商<lb/>
<pb n="KR2f0039_WYG_258-42a"/>
税一切用物所存物額之𩔖也當是時周公相周知民<lb/>
吏益扵前世其法不得不繁其吏不得不選故周公之<lb/>
扵周官雖文武關譏不征之事有不能行者相時之宜<lb/>
經畧世務故也且周公之時已不能盡行文王之法而<lb/>
欲後世盡行周公之法可乎但漢唐之世多不能遵用<lb/>
中制以法周公之遺意科目煩多漸成横斂故有税筭<lb/>
緡税雜物税間架税六畜之𩔖見扵前記以為世戒臣<lb/>
亦不敢并舉也惟我國家創業之初一洗前代之弊是<lb/>
<pb n="KR2f0039_WYG_258-42b"/>
以太祖皇帝動守經常凡為國苛賦横税㝷即停罷聖<lb/>
子神孫守為一定至天聖中有司以乏用請税緡錢仁<lb/>
宗皇帝謂泉貨之利欲流天下今輙税之可乎是則祖<lb/>
宗之扵民税不特常慮之又常欲輕之也今陛下志勤<lb/>
道大節用簡取無日不行䘏民之詔無時不下此即祖<lb/>
宗用心文王用心也然今日郡縣税務多與州府通同<lb/>
尚皆不遵憲度自為一已而殃物不為朝廷而愛物臣<lb/>
敢以荆湖三峽論之荆襄三峽皆邉大江自當百貨流<lb/>
<pb n="KR2f0039_WYG_258-43a"/>
通而近年以來蜀物少出南貨少往四逺之利未敷用<lb/>
物稍致闕乏何也盖税務之六弊未去也三峽荆湖所<lb/>
遇税務不問商客税物之多少輒欲加等重税敷攤逋<lb/>
負此一弊也沿道千里武夫小吏以為監官豪奪暴取<lb/>
設弓羅箭如待宼至此二弊也本無税物監欄一面虛<lb/>
喝謂之花喝商客辯爭則不可欲去則不能拘留旬月<lb/>
自然聽命此三弊也商客𩔖至專欄預行資覓多得則<lb/>
税輕少得則税重輸官之物未至而私遺之物先逹此<lb/>
<pb n="KR2f0039_WYG_258-43b"/>
四弊也監專有私取之數異乎赤歴之數僻鎮外縣卒<lb/>
難考稽所得在私所虧在官此五弊也在州則知州以<lb/>
税務為鷹犬在縣則縣令以税務為肘腋百色呼須暗<lb/>
行陪填是致税務苛刻州縣不問商旅無訴此六弊也<lb/>
夫此六弊之不去則税額未敷其坐此乎今臣之愚欲<lb/>
望朝廷明詔荆湖三峽諸路申嚴法禁大革前之六弊<lb/>
仍令諸州逓差清強官兼行伺察離軍武吏未曾親民<lb/>
及經諸司保舉者願勿補衝要監税之官專欄暗覓及<lb/>
<pb n="KR2f0039_WYG_258-44a"/>
輙以弓箭恐嚇商旅者乞罪不貸行人税物並許依約<lb/>
國家元法如税務敢以少為多以輕為重被客人告首<lb/>
者亦乞坐之如是則物易流轉郡縣遍蒙其利矣陛下<lb/>
徳髙天下此言雖小在陛下聖世一事之可察度聖量<lb/>
如天必兼納而博採也<lb/>
　<lb/>
　<lb/>
　<lb/>
<pb n="KR2f0039_WYG_258-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百五十八<lb/>
</p>
<p>
</p>
  </div>
</body>
</text>
</TEI>
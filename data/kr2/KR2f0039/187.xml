<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百八十七</head> <lb/>
    <p>
<pb n="KR2f0039_WYG_187-1a"/>
欽定四庫全書<lb/>
　歴代名臣奏議卷一百八十七<lb/>
　　　　　　　　　　　明　楊士竒等　撰<lb/>
　　賞罰<lb/>
晉悼公時鄭人賂晉以師悝師觸師蠲歌鐘二肆及其<lb/>
鎛磬女樂二八悼公以樂之半賜魏絳曰子教寡人和<lb/>
諸戎狄以正諸華八年之中九合諸侯如樂之和無所<lb/>
不諧請與子樂之絳辭曰夫和戎狄國之福也八年之<lb/>
<pb n="KR2f0039_WYG_187-1b"/>
中九合諸侯諸侯無慝君之靈也二三子之勞也臣何<lb/>
力之有焉抑臣願君安其樂而思其終也詩曰樂只君<lb/>
子殿天子之邦樂只君子福祿攸同便蕃左右亦是帥<lb/>
從夫樂以安徳義以處之禮以行之信以守之仁以厲<lb/>
之而後可以殿邦國同福祿來遠人所謂樂也書曰居<lb/>
安思危思則有備有備無患敢以此規公曰子之教敢<lb/>
不承命抑㣲子寡人無以待戎不能濟河夫賞國之典<lb/>
也藏在盟府不可廢也子其受之魏絳於是乎始有金<lb/>
<pb n="KR2f0039_WYG_187-2a"/>
石之樂禮也<lb/>
宋司城子罕為相謂宋君曰國家之危定百姓之治亂<lb/>
在君行之賞罰也賞當則賢人勸罰得則姦人止賞罰<lb/>
不當則賢人不勸姦人不止姦邪比周欺上蔽主以争<lb/>
爵祿不可不慎也夫賞賜讓與者人之所好也君自行<lb/>
之刑罰殺戮者人之所惡也臣請當之君曰善子主其<lb/>
惡寡人行其善吾知不為諸侯笑矣於是宋君行賞賜<lb/>
而與子罕刑罰國人知刑戮之威專在子罕也大臣親<lb/>
<pb n="KR2f0039_WYG_187-2b"/>
之百姓附之居期年子罕逐其君而專其政<lb/>
魏文侯問李克曰為國如何對曰臣聞為國之道食有<lb/>
勞而祿有功使有能而賞必行罰必當文侯曰吾賞罰<lb/>
皆當而民不與何也對曰國其有滛民乎臣聞之曰奪<lb/>
淫民之祿以來四方之士其父有功而祿其子無功而<lb/>
食之出則乗車馬衣美裘以為榮華入則脩竽瑟鐘石<lb/>
之聲而安其子女之樂以亂鄉曲之教如此者奪其祿<lb/>
以來四方之士此之謂奪淫民也<lb/>
<pb n="KR2f0039_WYG_187-3a"/>
公叔痤為魏將而與韓趙戰澮北禽樂祚魏王說郊迎<lb/>
以賞田百萬祿之公叔痤反走再拜辭曰夫使士卒不<lb/>
崩直而不倚棟撓而不避者此呉起餘教也臣不能為<lb/>
也前脉地形之險阻決利害之備使三軍之士不迷惑<lb/>
者巴寧㸑襄之力也縣賞罰於前使民昭然信之於後<lb/>
者王之眀法也見敵之可也鼓之不敢怠倦者臣也王<lb/>
特為臣之右手不倦賞臣可也若以臣之有功臣何力<lb/>
之有乎王曰善於是索呉起之後賜之田二十萬巴寧<lb/>
<pb n="KR2f0039_WYG_187-3b"/>
㸑襄田各十萬王曰公叔豈非長者哉既為寡人勝强<lb/>
敵矣又不遺賢者之後不能掩士之迹公叔何可無益<lb/>
乎故又賜田四十萬加之百萬之上<lb/>
韓昭侯有弊袴命藏之侍者曰君亦不仁者矣不賜左<lb/>
右而藏之昭侯曰吾聞眀主愛一嚬一笑嚬有為嚬笑<lb/>
有為笑今袴豈特嚬笑哉吾必待有功者<lb/>
漢髙帝六年始剖符封功臣鄼侯蕭何食邑獨多功臣<lb/>
皆曰臣等身被堅執銳多者百餘戰少者數十合今蕭<lb/>
<pb n="KR2f0039_WYG_187-4a"/>
何未嘗有汗馬之勞徒持文墨議論顧反居臣等上何也<lb/>
帝曰諸君知獵乎追殺獸兔者狗也發縱指示者人也<lb/>
今諸君徒能得走獸耳功狗也至於蕭何發縱指示功<lb/>
人也羣臣皆莫敢言張良亦無戰鬬功帝使自擇齊三<lb/>
萬户良曰臣始起下邳與上㑹留此天以臣授陛下陛<lb/>
下用臣計幸而時中臣願封留足矣不敢當三萬户乃<lb/>
封良為留侯封陳平為戸牖侯平辭曰此非臣之功也<lb/>
帝曰吾用先生謀戰勝克敵非功而何平曰非魏無知<lb/>
<pb n="KR2f0039_WYG_187-4b"/>
臣安得進帝曰子可謂不背本矣乃賞無知<lb/>
髙帝已封大功臣二十餘人其餘争功不決未得行封<lb/>
帝從複道望見諸將徃徃相與坐沙中語帝曰此何語<lb/>
留侯曰陛下不知乎謀反耳帝曰何故留侯曰陛下起<lb/>
布衣以此属取天下今所封皆故人所親愛所誅者皆<lb/>
平生所仇怨此属畏陛下不能盡封又恐見疑平生過<lb/>
失及誅故相聚謀反耳帝乃憂曰為之奈何留侯曰陛<lb/>
下平生所憎羣臣所共知誰最甚者帝曰雍齒與我有<lb/>
<pb n="KR2f0039_WYG_187-5a"/>
故怨數相窘辱我留侯曰今急先封雍齒則羣臣人人<lb/>
自堅矣於是乃封雍齒為什方侯而急趣丞相御史定<lb/>
功行封羣臣皆喜曰雍齒尚為侯我属無患矣<lb/>
髙帝詔定元功十八人位次皆曰曹叅功最多宜第一<lb/>
鄂千秋進曰叅雖有野戰畧地之功此特一時之事耳<lb/>
上與楚相距五嵗失軍亡衆跳身遁者數矣蕭何常從<lb/>
關中遣軍補其處又軍無見粮何轉漕關中給食不乏<lb/>
陛下雖數亡山東何常全關中以待陛下此萬世之功<lb/>
<pb n="KR2f0039_WYG_187-5b"/>
也今奈何以一旦之功而加萬世之功哉何第一叅次<lb/>
之帝曰善於是乃賜何帶劒履上殿入朝不趨上曰吾<lb/>
聞進賢受上賞封千秋為安平侯<lb/>
十一年梁王彭越以謀反夷三族梟首於洛陽下詔有<lb/>
敢收視者輒捕之欒布祠而哭之吏捕以聞上召布罵<lb/>
曰若與彭越反邪吾禁人勿收若獨祠而哭之與越反<lb/>
明矣趣烹之布曰願一言而死上曰何言布曰方上之<lb/>
困於彭城敗滎陽成臯間項王所以遂不能西走以彭<lb/>
<pb n="KR2f0039_WYG_187-6a"/>
王居梁地與漢合從苦楚也當是之時彭王一顧與楚<lb/>
則漢破與漢而楚破且垓下之㑹㣲彭王項氏不亡天<lb/>
下已定彭王剖符受封亦欲傳之萬世今陛下一徴兵<lb/>
於梁彭王病不行而陛下疑以為反反形未見以苛小<lb/>
案誅滅之臣恐功臣人人自危也今彭王已死臣生不<lb/>
如死請就亨於是上乃赦布罪拜為都尉<lb/>
元帝時西域都護騎都尉甘延夀與西域副校尉陳湯<lb/>
使西域矯制發城郭諸國兵車帥戊巳校尉屯田吏士<lb/>
<pb n="KR2f0039_WYG_187-6b"/>
攻斬郅支單于帝内嘉其功而匡衡石顯争之宗正劉<lb/>
向上奏曰郅支單于囚殺使者吏士以百數事暴揚外<lb/>
國傷威毁重羣臣皆閔焉陛下赫然欲誅之意未嘗有<lb/>
㤀西域都䕶甘延夀副校尉陳湯承聖指倚神靈總百<lb/>
蠻之君㩜城郭之兵出百死入絶域遂蹈康居屠五重<lb/>
城搴歙侯之旗斬郅支之首縣旌萬里之外揚威昆山<lb/>
之西掃谷吉之恥立昭明之功萬夷慴伏莫不懼震呼<lb/>
韓邪單于見郅支已誅且喜且懼鄉風馳義稽首來賔<lb/>
<pb n="KR2f0039_WYG_187-7a"/>
願守北藩累世稱臣立千載之功建萬世之安羣臣之<lb/>
勲莫大焉昔周大夫方叔吉甫為宣王誅獫狁而百蠻<lb/>
從其詩曰嘽嘽焞焞如霆如雷顯允方叔征伐獫狁蠻<lb/>
荆來威易曰有嘉折首獲匪其醜言美誅首惡之人而<lb/>
諸不順者皆來從也今延夀湯所誅震雖易之折首詩<lb/>
之雷霆不能及也論大功者不錄小過舉大美者不疵<lb/>
細瑕司馬法曰軍賞不踰月欲民速得為善之利也盖<lb/>
急武功重用人也吉甫之歸周厚賜之其詩曰吉甫宴<lb/>
<pb n="KR2f0039_WYG_187-7b"/>
喜既多受祉來歸自鎬我行永乆千里之鎬猶以為逺<lb/>
況萬里之外其勤至矣延夀湯既未獲受祉之報反屈<lb/>
捐命之功乆挫於刀筆之前非所以勸有功厲戎士也<lb/>
昔齊桓公前有尊周之功後有滅項之罪君子以為功<lb/>
覆過而為之諱行事貳師將軍李廣利損五萬之師靡<lb/>
億萬之費經四年之勞而僅獲駿馬三十匹雖斬宛王<lb/>
母鼔之首猶不足以復費其私罪惡甚多孝武以為萬<lb/>
里征伐不錄其過遂封拜兩侯三卿二千石百有餘人<lb/>
<pb n="KR2f0039_WYG_187-8a"/>
今康居國彊於大宛郅支之號重於宛王殺使者罪甚<lb/>
於留馬而延夀湯不煩漢士不費斗糧比於貳師功徳<lb/>
百之且常恵隨欲擊之烏孫鄭吉迎自來之日逐猶皆<lb/>
裂土受爵故言威武勤勞則大於方叔吉甫列功覆過<lb/>
則優於齊桓貳師近事之功則髙於安逺長羅而大功<lb/>
未著小惡數布臣竊痛之宜以時解縣通籍除過勿治<lb/>
尊寵爵位以勸有功<lb/>
成帝時陳湯下獄當死太中大夫谷永上奏曰臣聞楚<lb/>
<pb n="KR2f0039_WYG_187-8b"/>
有子玉得臣文公為之仄席而坐趙有㢘頗馬服彊秦<lb/>
不敢窺兵井陘近漢有郅都魏尚匈奴不敢南鄉沙幕<lb/>
由是言之戰克之將國之爪牙不可不重也盖君子聞<lb/>
鼓鼙之聲則思將率之臣竊見關内侯陳湯前使副西<lb/>
域都䕶忿郅支之無道閔王誅之不加策慮愊憶義勇<lb/>
奮𤼵卒興師奔逝横厲烏孫踰集都頼屠五重城斬郅<lb/>
支首報十年之逋誅雪邊吏之宿耻威震百蠻武暢四<lb/>
海漢元以來征伐方外之将未嘗有也今湯坐言事非<lb/>
<pb n="KR2f0039_WYG_187-9a"/>
是幽囚乆繫歴時不決執憲之吏欲致之大辟昔白起<lb/>
為秦將南㧞郢都北阬趙括以纎介之過賜死杜郵秦<lb/>
民憐之莫不隕涕今湯親秉鉞席卷喋血萬里之外薦<lb/>
功祖廟告𩔖上帝介胄之士靡不慕義以言事為罪無<lb/>
赫赫之惡周書曰記人之功忘人之過宜為君者也夫<lb/>
犬馬有勞於人尚加帷盖之報況國之功臣者哉竊恐<lb/>
陛下忽於鼙鼓之聲不察周書之意而忘帷盖之施庸<lb/>
臣遇湯卒從吏議使百姓介然有秦民之恨非所以厲<lb/>
<pb n="KR2f0039_WYG_187-9b"/>
死難之臣也<lb/>
哀帝時議郎耿育上書言便宜因訟陳湯曰延夀湯為<lb/>
聖漢揚鉤深致逺之威雪國家累年之耻討絶域不羈<lb/>
之君係萬里難制之虜豈有比哉先帝嘉之仍下眀詔<lb/>
宣著其功改年垂歴傳之無窮應是南郡獻白虎邊陲<lb/>
無警備㑹先帝寢疾然猶垂意不忘數使尚書責問丞<lb/>
相趣立其功獨丞相匡衡排而不予封延夀湯數百戸<lb/>
此功臣戰士所以失望也孝成皇帝承建業之基乘征<lb/>
<pb n="KR2f0039_WYG_187-10a"/>
伐之威兵革不動國家無事而大臣傾邪讒佞在朝曾<lb/>
不深惟本末之難以防未然之戒欲專主威排妒有功<lb/>
使湯塊然被寃拘囚不能自眀卒以無罪老棄敦煌正<lb/>
當西域通道令威名折衝之臣旋踵及身復為郅支遺<lb/>
虜所笑誠可悲也至今奉使外蠻者未嘗不陳郅支之<lb/>
誅以揚漢國之盛夫援人之功以懼敵棄人之身以快<lb/>
讒豈不痛哉且安不㤀危盛必慮衰今國家素無文帝<lb/>
累年節儉富饒之畜又無武帝薦延梟俊禽敵之臣獨<lb/>
<pb n="KR2f0039_WYG_187-10b"/>
有一陳湯耳假使異世不及陛下尚望國家追錄其功<lb/>
封表其墓以勸後進也湯幸得身當聖世功曾未乆反<lb/>
聽邪臣鞭逐斥逺使亡逃分竄死無處所逺覽之士莫<lb/>
不計度以為湯功累世不可及而湯過人情所有湯尚<lb/>
如此雖復破絶筋骨暴露形骸猶復制於脣舌為嫉妒<lb/>
之臣所係虜耳此臣所以為國家尤戚戚也<lb/>
東漢光武建武二年封功臣為列侯鄧禹呉漢皆食四<lb/>
縣博士丁恭上奏曰古者封諸侯不過百里今封四縣<lb/>
<pb n="KR2f0039_WYG_187-11a"/>
不合法制帝曰古之亡國皆以無道未嘗聞功臣地多<lb/>
而滅亡者也帝以貴人兄隂識有軍功欲加增封識曰<lb/>
臣幸託属掖庭陛下仍加爵土此為親戚受賞國人計<lb/>
功也帝從之<lb/>
桓帝時恩澤諸侯以無勞受封羣臣不悅而莫敢諫大<lb/>
鴻臚趙典獨上奏曰夫無功而賞勞者不勸上忝下辱<lb/>
亂象干度且髙祖之誓非功臣不封宜一切削免爵土<lb/>
以存舊典帝不從<lb/>
<pb n="KR2f0039_WYG_187-11b"/>
桓帝欲襃崇大將軍梁冀中朝咸稱冀之勲徳宜比周<lb/>
公錫之山川土田附庸司空黄瓊上奏曰冀前以親迎<lb/>
之勞增邑三十又其子𦙍亦加封賞昔周公輔相成王<lb/>
制禮作樂化致太平是以大啓土宇開地七百今諸侯<lb/>
以户邑為制不以里數為限蕭何識髙祖於泗水霍光<lb/>
定傾危以興國皆益戸增封以顯其功冀可比鄧禹合<lb/>
食四縣賞賜之差同於霍光使天下知賞必當功爵不<lb/>
越徳朝廷從之<lb/>
<pb n="KR2f0039_WYG_187-12a"/>
獻帝時曹操上奏曰昔袁紹侵入郊甸戰於官渡時兵<lb/>
少糧盡圖欲還許書與荀彧議彧不聽臣建宜徃之便<lb/>
恢進討之規更起臣心易其愚慮遂摧大逆覆取其衆<lb/>
此彧覩勝敗之機略不世出也及紹破敗臣糧亦盡以<lb/>
為河北未易圖也欲南討劉表彧復止臣陳其得失臣<lb/>
用反斾遂吞凶族克平四川向使臣退於官渡紹必鼓<lb/>
行而前有傾覆之形無克㨗之勢後若南征委棄兖豫<lb/>
利既難要將失本據彧之二䇿以亡為存以禍致福謀<lb/>
<pb n="KR2f0039_WYG_187-12b"/>
殊功異臣所不及也是以先帝貴指蹤之功薄搏獲之<lb/>
賞古人尚帷幄之規下攻㧞之㨗前所賞錄未副彧巍<lb/>
巍之勲乞重平議疇其戸邑<lb/>
西晉武帝時議郎段灼上奏曰昔伐蜀募取涼州兵馬<lb/>
羌人健兒許以重報五千餘人随鄧艾討賊功皆第一<lb/>
而乙亥詔書州郡將督不與中外軍同雖在上功無應<lb/>
封者唯金城太守楊欣所領兵以逼江由之勢得封者<lb/>
三十人自金城以西非在欣部無一人封者茍在中軍<lb/>
<pb n="KR2f0039_WYG_187-13a"/>
之例雖下功必侯如州郡雖下功髙不封非所謂近不<lb/>
重施逺不遺恩之謂也臣聞魚懸由於甘餌勇夫死於<lb/>
重報故荆軻慕燕丹之義專諸感闔閭之愛匕首振於<lb/>
秦庭呉刀耀於魚腹視死如歸豈不有由也哉夫功名<lb/>
重賞士之所競不平致怨由來乆矣詩云尸鳩在桑其<lb/>
子七兮淑人君子其儀一兮臣以為此等宜䝉爵賞<lb/>
時王濬有平呉之勲而為王渾所譖毁帝雖不用無眀<lb/>
賞罰以濬為輔國大将軍天下咸為之怨博士秦秀上<lb/>
<pb n="KR2f0039_WYG_187-13b"/>
言曰自大晉啓祚輔國之號率以舊恩此為王濬無功<lb/>
之時受九列之顯位立功之後更得寵人之辱號也四<lb/>
海視之孰不失望蜀小呉大平蜀之後二将皆就加三<lb/>
事今濬還而降等天下安得不惑乎呉之未亡也雖以<lb/>
三祖之神武猶躬受其屈以孫皓之虚名足以驚動諸<lb/>
夏每一小出雖聖心知其埀亡然中國輒懐惶怖當爾<lb/>
時有借天子百萬之衆平而有之與國家結兄弟之交<lb/>
臣恐朝野實皆甘之耳今濬舉蜀漢之卒數旬而平呉<lb/>
<pb n="KR2f0039_WYG_187-14a"/>
雖舉吴人之財寳以與之本非已分有焉而遽與計校<lb/>
乎<lb/>
恵帝永康初楊駿輔政大開封賞多樹黨援散騎常侍<lb/>
侍中石崇等上奏曰陛下聖徳光被皇靈啓祚正位東<lb/>
宫二十餘年道化宣流萬國歸心今承洪基此乃天授<lb/>
至於班賞行爵優於泰始革命之初不安一也吴㑹僭<lb/>
逆㡬於百年邊境被其荼毒朝廷為之旰食先帝決獨<lb/>
斷之聰奮神武之略蕩滅逋寇易於摧枯然謀臣猛将<lb/>
<pb n="KR2f0039_WYG_187-14b"/>
猶有致思竭力之效而今恩澤之封優於滅吴之功不<lb/>
安二也上天眷祐實在大晉卜世之數莫知其紀今之<lb/>
開制當埀於後若尊卑無差有爵必進數世之後莫非<lb/>
公侯不安三也臣等敢冒陳聞竊謂泰始之初及平吴<lb/>
論功制度名牒皆悉具存縱不能逺遵古典尚宜依準<lb/>
舊事書奏弗納<lb/>
梁武帝時御史中丞任昉上奏曰臣聞將軍死綏咫歩<lb/>
無却顧望避敵逗撓有刑至乃趙母深識乞不為坐魏<lb/>
<pb n="KR2f0039_WYG_187-15a"/>
主著令抵罪已輕是知敗軍之將身死家戮爰自古昔<lb/>
眀罰在斯臣竊尋獯獫侵軼蹔擾疆陲王師薄伐所向<lb/>
風靡是以淮徐獻㨗河兖凱歸東關無一戰之勞涂中<lb/>
罕千金之費而司部懸隔斜臨寇境故使狡虜憑陵淹<lb/>
移嵗月故司州刺史蔡道恭率勵義勇奮不顧命全城<lb/>
守死自冬徂秋猶轉戰無窮亟摧醜虜方之居延則陵<lb/>
降而恭守比之踈勒則耿存而蔡亡若使郢部救兵㣲<lb/>
接聲援則單于之首乆懸北闕豈直受降可築渉安啓<lb/>
<pb n="KR2f0039_WYG_187-15b"/>
土而已哉寔由郢州刺史臣景宗受命致罰不時言邁<lb/>
故使蝟結蟻聚水草有依方復按甲盤桓緩救資敵遂<lb/>
令孤城窮守力屈凶威雖然猶應固守三關更謀進取<lb/>
而退師延頸自貽虧衂疆埸侵駭職是之由不有嚴刑<lb/>
誅賞安寘景宗即主臣謹按使持節都督郢司二州諸<lb/>
軍事左將軍郢州刺史湘西縣開國侯臣景宗擢自行<lb/>
間遘兹多幸指蹤非擬獲獸何勤賞茂通侯榮髙列將<lb/>
負擔裁弛鐘鼎遽列和戎莫效二八已陳自頂至踵功<lb/>
<pb n="KR2f0039_WYG_187-16a"/>
歸造化潤草塗原豈獲自已且道恭云逝城守累旬景<lb/>
宗之存一朝棄甲生曹死蔡優劣若是惟此人斯有靦<lb/>
面目昔漢光命將坐知千里魏武置法案以從事故能<lb/>
出必以律錙銖無爽伏惟聖武英挺畧不世出料敵制<lb/>
變萬里無差奉而行之寔𢎞廟算惟此庸固理絶言提<lb/>
自逆胡縱逸乆患諸夏聖朝乃顧將一車書慜彼司氓<lb/>
致辱非所早朝永歎載懐矜惻致兹虧䘮何所逃罪宜<lb/>
正刑書肅眀典憲臣謹以劾請以見事免景宗所居官<lb/>
<pb n="KR2f0039_WYG_187-16b"/>
下太常削爵土收付廷尉法獄治罪其軍佐職僚偏裨<lb/>
將帥絓諸應及咎者别攝治書侍御史随違續奏臣謹<lb/>
奉白簡以聞<lb/>
後魏孝明帝時行臺左丞辛雄在軍上奏曰凡人所以<lb/>
臨堅陳而㤀身觸白刃而不憚者一則求榮名二則貪<lb/>
重賞三則畏刑罰四則避禍難非此數事雖聖王不能<lb/>
勸其臣慈父不能厲其子明主深知其情故賞必行罰<lb/>
必信使親踈貴賤勇怯賢愚聞鐘鼓之聲見旌旗之列<lb/>
<pb n="KR2f0039_WYG_187-17a"/>
莫不奮激競赴敵塲豈厭乆生而樂早死也利害懸於<lb/>
前欲罷不能耳自秦隴逆節將歴數年蠻左亂常稍已<lb/>
多載凡在戎役數十萬人三方師衆敗多勝少跡其所<lb/>
由不眀賞罰故也陛下欲天下之早平愍征夫之勤悴<lb/>
乃降眀詔賞不移時然兵將之勲歴稔不決亡軍之卒<lb/>
晏然在家致令節士無所勸慕庸人無所畏懾進而擊<lb/>
賊死交而賞賖退而逃散身全而無罪此其所以望敵<lb/>
奔沮不肯進力者矣若重發明詔更量賞罰則軍威必<lb/>
<pb n="KR2f0039_WYG_187-17b"/>
張賊難可弭臣聞必不得已去食就信以此推之信不<lb/>
可斯須廢也賞罰陛下之所易尚不能全而行之攻敵<lb/>
士之所難欲其必死寧可得也臣既庸弱忝當戎使職<lb/>
司所見輒敢上聞惟陛下審其可否<lb/>
北齊文宣帝天保五年制詔問刑罰寛猛秀州長史樊<lb/>
孝謙上奏曰臣聞惟王建國刑以助禮猶寒暑之賛隂<lb/>
陽山川之通天地爰自末葉法令稍滋秦篆無以窮書<lb/>
楚竹不能盡載有司因此開以二門髙下在心寒熱随<lb/>
<pb n="KR2f0039_WYG_187-18a"/>
意周官三典棄之若吹毛漢律九章違之如覆手遂使<lb/>
長平獄氣得酒而後消東海孝婦因災而方雪詔書挂<lb/>
壁有善而莫遵姦吏到門無求而不可皆由上失其道<lb/>
民不見徳而議者守迷不尋其本鍾繇王朗迫怨張倉<lb/>
祖訥梅陶共尤文帝便謂化屍起偃在復肉刑致治興<lb/>
邦無關周禮伏惟陛下昧爽坐朝留心政術眀罰以糾<lb/>
諸侯申恩以孩百姓黄旗紫盖已絶東南白馬素車將<lb/>
降軹道若復峻典深文臣實未悟何則人肖天地俱禀<lb/>
<pb n="KR2f0039_WYG_187-18b"/>
隂陽安則願存擾則圖死故王者之治務先禮樂如有<lb/>
未從刑書乃用寛猛兼設水火俱陳未有專任商韓而<lb/>
能長乆昔秦歸士㑹晉盜來奔舜舉臯陶不仁自逺但<lb/>
令釋之定國迭作理官龔遂文翁繼為郡守科閒律令<lb/>
一此憲章欣聞汲黯之言泣斷昭平之罪則天下自治<lb/>
大道公行乳獸含牙蒼鷹垂翅楚王錢府不復頒封漢<lb/>
獄寃囚自然䝉理後服之徒既承風而慕化有截之内<lb/>
皆蹈徳而詠仁號以成康何難之有<lb/>
<pb n="KR2f0039_WYG_187-19a"/>
後周武帝初平齊之後帝欲賞從官留京者不預司武<lb/>
中士柳彧上奏曰今太平告始賜賞宜眀酬勲報勞務<lb/>
先有本屠城破邑出自聖規斬將搴旗必由神畧若負<lb/>
戈擐甲征扞劬勞至於鎮撫國家宿衛為重俱禀成筭<lb/>
非專已能留從事同功勞須等帝從之於是留守並加<lb/>
品級<lb/>
保定二年三老于謹上言曰為國之道必須有法法者<lb/>
國之綱紀不可不正所正在于賞罰若有功必賞有罪<lb/>
<pb n="KR2f0039_WYG_187-19b"/>
必罰則為善者日益為惡者日止若有功不賞有罪不<lb/>
罰則天下善惡不分下人無所措其手足矣<lb/>
唐太宗時封中書令房𤣥齡為䢴國公工部尚書杜如<lb/>
晦為蔡國公吏部尚書長孫無忌為齊國公並為第一<lb/>
等食實封三千三百戸皇從父淮安王神通上言曰義<lb/>
旗初起臣率兵先至今房𤣥齡等刀筆之人功居第一<lb/>
臣竊不服太宗曰國家大事惟賞與罰若賞當其勞無<lb/>
功者自退罰當其罪為惡者咸懼則知賞罰不可輕行<lb/>
<pb n="KR2f0039_WYG_187-20a"/>
也今計勲行賞𤣥齡等有籌謀帷幄畫定社稷之功所<lb/>
以漢之蕭何雖無汗馬指蹤推轂故得功居第一叔父<lb/>
於國至親誠無愛惜但以不可緣私濫與勲臣同賞矣<lb/>
由是諸功臣自相謂曰陛下之至公賞不私其親吾属<lb/>
何可妄訴初髙祖舉宗正籍弟姪再從三從童孩已上<lb/>
封王者數十人至是太宗謂羣臣曰自兩漢已降惟封<lb/>
子及兄弟其踈逺者非有大功如漢之賈澤並不得受<lb/>
封若一切封王多給力役乃至勞苦萬姓以養己之親<lb/>
<pb n="KR2f0039_WYG_187-20b"/>
属於是宗室先封郡王其間無功者皆降為縣公<lb/>
侯君集為交河行軍大總管討平髙昌自配没罪人私<lb/>
取珍寳婦女有司劾之太宗詔君集詣獄簿對中書侍<lb/>
郎岑文本諫曰髙昌之罪議者以其遐逺欲置度外唯<lb/>
陛下奮獨見之眀授決勝之畧君集得指期平殄今推<lb/>
勞將帥從征之人悉䝉重賞未踰數日更以属吏天下<lb/>
聞之謂陛下錄過遺功無以勸後且古之出師克敵有<lb/>
重賞不勝䝉顯戮當其有功也雖貪財縱欲尚䝉爵邑<lb/>
<pb n="KR2f0039_WYG_187-21a"/>
其無功也雖勤躬潔已不免鈇鉞故曰記人之功忘人<lb/>
之過宜為君者也昔李廣利貪不愛卒陳湯盜所收康<lb/>
居財物二主皆赦其罪封侯賜金夫將帥之臣㢘慎少<lb/>
而貪墨多軍法曰使智使勇使貪使愚故智者樂立其<lb/>
功勇者好行其志貪者邀趨其利愚者不計其死是以前<lb/>
聖使人必收所長而棄所短陛下宜申宥君集俾復朝<lb/>
列以勸有功帝寤釋不問<lb/>
桂州都督府李𢎞節以清慎聞及身歿後其家賣珠太<lb/>
<pb n="KR2f0039_WYG_187-21b"/>
宗聞之宣於朝曰此人生平宰相皆言其清今日既然<lb/>
所舉者豈得無罪必當深理之不可捨也侍中魏徴奏<lb/>
曰陛下生平言此人清未見受財之所今聞其賣珠將<lb/>
罪舉者臣不知所謂自聖朝已來為國盡忠清貞慎守<lb/>
終始不渝屈突通張道源而已通子三人來選有一匹<lb/>
羸馬道源兒子不能存立未見一言及之今𢎞節為國<lb/>
立功前後大䝉賞賚居官殁後不言貪殘妻子賣珠未<lb/>
為有罪審其清者無所存問疑其濁者旁責舉人雖云<lb/>
<pb n="KR2f0039_WYG_187-22a"/>
疾惡不疑實亦好善不篤臣竊思度未見其可恐有識<lb/>
聞之必生枉議太宗撫掌曰造次不思遂聞此語方知<lb/>
談不容易並勿問之其屈突通張道源兒子宜各與一<lb/>
官<lb/>
太宗嘗與大將軍藺謩語謩不對太宗怒而繫之後知<lb/>
其聾乃釋不問語侍臣曰我昨𤼵怒藺謩若遂加其罪<lb/>
豈不濫罰魏徴對曰古者帝王多因喜怒遂濫其賞罰<lb/>
今陛下思怒藺謩遂能却更思省若此心不移四海之<lb/>
<pb n="KR2f0039_WYG_187-22b"/>
福也<lb/>
徳宗時翰林學士陸贄上奏曰右冀寧奉宣勅㫖卿及<lb/>
諸學士名銜宜並抄錄進來冀寧又向臣說云聖意以<lb/>
臣等自到奉天書詔填委欲與改轉以奨勤勞者承命<lb/>
竦恧顧慙非宜進退徬徨不知所措臣謬以儒學選居<lb/>
翰林雖職異訏謨而恩參近侍當陛下用兵之㑹乏決<lb/>
勝之籌從陛下避狄之逰靡出竒之計見危闕授命之<lb/>
節知難無伏死之争事君大猷臣則皆曠屑屑供職曾<lb/>
<pb n="KR2f0039_WYG_187-23a"/>
何足云夫君之有臣以濟理也理不失道亂何由生亂<lb/>
之浸興由理乖也君之及難實臣罪也是以主憂則臣<lb/>
辱主辱則臣死今陛下躬罹逼脅露處郊畿園廟震驚<lb/>
斯謂辱矣寇讎宻邇亦云憂矣臣竊謂凡今在位任重<lb/>
者其罪大職近者其責深臣之職司頗亦為近是宜當<lb/>
責安可增榮又聞初到奉天已頒詔命應是扈從將吏<lb/>
一例並加兩階今若翰林之中獨䝉改轉乃是行賞不<lb/>
𩔖命官以私錄㣲勞則臣等遷位過優勸來者則從官<lb/>
<pb n="KR2f0039_WYG_187-23b"/>
加階太薄先後失次輕重不倫凡百具僚誰不解體夫行<lb/>
罰先貴近而後卑逺則令不犯行賞先卑逺而後貴近<lb/>
則功不遺至如徇主㤀家固是臣子常分追陪輦蹕曷<lb/>
足甄稱陛下必以朝官之中有來有否事須旌别以儆<lb/>
不從則望先錄大勞次徧羣品然後以例均被臣亦何<lb/>
敢獨辭殊渥曲臨實傷大體不任靦懼之至謹奉狀以<lb/>
聞<lb/>
苗粲為郎中陸贄欲進粲官徳宗不許曰晉卿徃攝政<lb/>
<pb n="KR2f0039_WYG_187-24a"/>
有不臣之言又名其子皆與帝王同宜與外官贄奏曰<lb/>
王者爵人必於朝刑人必於市言與衆共之奨而不言<lb/>
其善斯謂曲貸罰而不書其惡斯謂中傷曲貸則授受<lb/>
不眀而私幸之門啓中傷則枉直無辨而讒間之道行<lb/>
可不慎哉若陛下以晉卿姦邪粲等應坐則當公議其<lb/>
罪若知見誣亦宜擢粲等以示天下且普卿起文儒致<lb/>
位台輔謙柔敦厚為三朝所推安肯為族滅計雖甚狂<lb/>
險猶不為之況老臣乎帝然之<lb/>
<pb n="KR2f0039_WYG_187-24b"/>
韓愈上奏曰臣伏見六月八日勅以狂賊傷害宰臣擒<lb/>
捕陛下悲傷震悼形於寢食特降詔書眀立條格云有<lb/>
能捉獲賊者賜錢萬貫仍加超授今下手賊等四分之<lb/>
内已得其三其餘兩人盖不足計根尋蹤跡知自承宗<lb/>
再降眀詔絶其朝請又與王士則士平等官八日之制<lb/>
無不行者獨有賞錢尚未賜給群情疑惑未測聖心聞<lb/>
初載錢置市之日市中觀者日數萬人廵繞瞻視咨嗟<lb/>
嘆息既去復來以至日暮百姓小人重財輕義不能深<lb/>
<pb n="KR2f0039_WYG_187-25a"/>
達事體但見不給其賞便以為朝廷愛惜此錢不守言<lb/>
信自近傳逺無由辯眀且出賞所以求賊今賊已誅斬<lb/>
若無人捉獲國家何因得此賊而正刑法也承宗而賜<lb/>
誅絶也士則士平何故與美官也三事既因獲賊獲賊<lb/>
必有其人不給賞錢實亦難曉假如聖心獨有所見審<lb/>
知不合加賞其如天下百姓及後代乆逺之人哉況今<lb/>
元濟承宗尚未擒滅兩河之地大半未收隴右河西皆<lb/>
沒於敵所宜大眀約束使信在言前號令指揮以圖功<lb/>
<pb n="KR2f0039_WYG_187-25b"/>
利況自陛下即位以來繼有丕績斬楊惠琳收夏州斬<lb/>
劉闢收劒南東西川斬李錡收江東縛盧從史收澤潞<lb/>
等五州威徳所加兵不汚刃收魏博等六州致張茂昭<lb/>
張愔收易定徐泗濠等五州創業以來列聖功徳未有<lb/>
能髙於陛下者可謂赫赫巍巍光照前後矣此由天授<lb/>
陛下神聖英武之徳為巨唐中興之君宗廟神靈所共<lb/>
祐助勉强不已守之以信則故地不足收而太平不難<lb/>
致如乘快馬行平路遲速進退自由其心有所欲徃無<lb/>
<pb n="KR2f0039_WYG_187-26a"/>
不可者於此之時特宜示人以信孔子欲存信去食人<lb/>
非食不生尚欲捨生以存信況可無故而輕棄也昔秦<lb/>
孝公用商鞅為相欲富國强兵行令於國恐人不信立<lb/>
三丈之木於市南門募人有能徙置北門者與五十金<lb/>
有一人徙之輒與五十金秦人以君言為必信法令大<lb/>
行國富兵强無敵天下三丈之木非難徙也徙之非有<lb/>
功也孝公輙與之金者所以示其言之必信也昔周成<lb/>
王尚小與其弟叔虞為戱削桐葉為珪曰以晉封汝其<lb/>
<pb n="KR2f0039_WYG_187-26b"/>
臣史佚因請擇日立叔虞為侯成王曰吾與之戲耳史<lb/>
佚曰天子無戱言言之則史書之禮成之樂歌之於是<lb/>
遂封叔虞於晉昔漢髙祖出黄金四萬斤與陳平恣其<lb/>
所為不問出入令謀項羽平用金間楚數年之間漢得<lb/>
天下論者皆言漢髙祖深達於利能以金四萬斤致得<lb/>
天下以此觀之自古以來未有不信其言而能有大功<lb/>
者亦未有不費少財而能收大利者也臣於告賊之人<lb/>
本無恩義彼雖獲賞了不關臣所以區區盡言不避煩<lb/>
<pb n="KR2f0039_WYG_187-27a"/>
黷者欲令陛下之信行於天下也伏望恕臣愚陋僻惷<lb/>
之罪而收其懇欵誠至之心天下之幸非臣之幸也<lb/>
憲宗元和元年左拾遺元稹上奏曰臣聞令之必行於<lb/>
下者信也令茍不信患莫大焉今陛下初臨㝢内務切<lb/>
黎元至於牧守字人之官所宜詳擇茍未得人不當虚<lb/>
授茍或任使不可屢遷臣竊見近除寧州刺史論傪䖍<lb/>
州刺史髙𢎞本通州刺史豆盧靖曾不渉旬並已追制<lb/>
又以杜兼為蘇州刺史行未半途復改郎署臣不知誰<lb/>
<pb n="KR2f0039_WYG_187-27b"/>
請於陛下而授之誰請於陛下而追之追之是則授之<lb/>
非授之是則追之非以非為是者罰必加然後人不敢<lb/>
輕其舉以是為非者罪必及然後下不敢用其私此先<lb/>
王所以不令而人從不言而人信豈異事哉率是道也<lb/>
今陛下如綸之令朝降反汗之詔夕施紛紛紜紜無所<lb/>
歸咎臣竊恐陛下之令未能取信於朝廷而況於取信<lb/>
天下乎臣伏願陛下徴舉者之詞察追者之請若舉者<lb/>
之詞直則請而追之者不得無過若追者之理勝則舉<lb/>
<pb n="KR2f0039_WYG_187-28a"/>
而授之者不得無辜賞罰是非所宜明當況陛下肇臨<lb/>
黎庶教化惟新誥令之間四方所仰少有得失天下必<lb/>
聞臣實庸愚謬居諌列職當言責不敢偷安茍有所禆<lb/>
萬死無恨無任愚迫懇欵之至<lb/>
五年裴垍言於帝曰軍器使承璀首唱用兵疲敝天下<lb/>
卒無成功陛下縱以舊恩不加顯戮豈得全不貶出以<lb/>
謝天下乎李絳奏曰陛下不責承璀他日復有敗軍之<lb/>
將何以處之若誅之則同罪異罰彼必不服若釋之則<lb/>
<pb n="KR2f0039_WYG_187-28b"/>
誰不保身而玩寇乎帝即罷之<lb/>
六年李吉甫言於帝曰賞罰人主之二柄不可偏廢今<lb/>
恵澤已深而威刑未振中外解惰願加嚴以振之帝顧<lb/>
李絳曰何如絳曰王者之政尚徳不尚刑豈可舍成康<lb/>
文景而效秦始皇父子乎帝曰然後于頔入對亦勸上<lb/>
峻刑帝謂宰相曰于頔大是奸臣勸朕峻罰卿知其意<lb/>
乎皆對曰不知也帝曰此欲朕失人心耳吉甫失色退<lb/>
而抑首不言笑竟日<lb/>
<pb n="KR2f0039_WYG_187-29a"/>
七年帝遣使宣慰魏博宰相李絳上言曰魏博五十餘<lb/>
年不霑皇化一旦來歸不有重賞過其所望則無以慰<lb/>
士卒之心使四鄰勸慕請發内庫錢五十萬緡以賜之<lb/>
宦官以為太多帝以語絳絳對曰田興不貪專地之利<lb/>
不顧四鄰之患歸命聖朝陛下奈何愛小費而遺大計<lb/>
不以收一道人心錢用盡更來事機一失不可復追借<lb/>
使國家𤼵十五萬兵以取六州期年而克之其費豈止<lb/>
如此而已乎帝恱曰朕所以惡衣菲食蓄聚貨財正為<lb/>
<pb n="KR2f0039_WYG_187-29b"/>
欲平定四方不然徒貯之府庫何為<lb/>
後唐廢帝清泰初帝賜將士緡錢不給學士李專美夜<lb/>
直帝讓之曰卿名有才不能為我謀此㽞才安所施乎<lb/>
專美對曰臣駑劣陛下擢任過分然軍賞不給非臣之<lb/>
責也竊思自長興之季賞賚亟行卒以是驕繼以山陵<lb/>
及出師帑藏遂涸雖有無窮之財終不能滿驕卒之心<lb/>
故陛下拱手於危困之中而得天下夫國之存亡不專<lb/>
係于厚賞亦在修法度立紀綱陛下茍不改覆車之轍<lb/>
<pb n="KR2f0039_WYG_187-30a"/>
臣恐徒困百姓存亡未可知也今財力盡於此矣宜據<lb/>
所有均給之何必踐初言乎帝深以為然<lb/>
後晉出帝開運二年帝賞賜優伶無度中書令兼樞宻<lb/>
使桑維翰上奏曰曏者陛下親禦胡寇戰士重傷者賞<lb/>
不過帛數端今優人一談一笑稱㫖徃徃賜束帛萬錢<lb/>
錦袍銀帶彼戰士見之能不觖望士卒解體陛下誰與<lb/>
衞社稷乎帝不聼<lb/>
後漢髙祖初即位議率民財以賞將士夫人李氏上諌<lb/>
<pb n="KR2f0039_WYG_187-30b"/>
曰陛下因河東創大業未有以恵澤其民而先奪其生<lb/>
生之資殆非新天子所以救民之意也請悉出宫中所<lb/>
有以勞軍士雖復不厚人無怨言從之<lb/>
宋太祖時有當遷官者太祖素惡其人不與趙普堅以<lb/>
為請太祖怒曰朕固不為遷官卿若之何普曰刑以懲<lb/>
惡賞以酬功古今通道也且刑賞天下之刑賞非陛下<lb/>
之刑賞豈得以喜怒專之太祖起入宫普随之立於宫<lb/>
門乆不去竟得俞允<lb/>
<pb n="KR2f0039_WYG_187-31a"/>
仁宗景祐四年侍御史知雜事龐籍論近年賞典太優<lb/>
刑章稍縦䟽曰臣聞國家之重先乎紀綱紀綱之要實<lb/>
在賞刑賞不失有功則勞臣勸刑不失有罪則姦人懼<lb/>
二者或失紀綱必隳伏惟皇帝陛下英睿恭勤綜覈羣<lb/>
品博詢下議以裨闕政況臣䝉荷天造粉身無報敢罄<lb/>
愚管少陳時事伏覩近年賞典太優刑章稍縦夫官爵<lb/>
之設所以磨礪群器以成萬務茍無勞而有賞則人不<lb/>
務施勞無徳而祿則人不務修徳近因上殿奏事之際<lb/>
<pb n="KR2f0039_WYG_187-31b"/>
因言及此親聞徳音亦以僥倖為患此聖心固已知矣<lb/>
以陛下欽眀之徳而尚有僥倖之澤臣恐由執事者有<lb/>
失持守典章之故也夫戚里之族親近之臣得至帝座<lb/>
之前皆有求恩之意各徇其請則爵祿之數有限僥倖<lb/>
之求無極然人君以寛仁為徳其哀鳴於前者恐難峻<lb/>
阻則必勉徇其意降㫖於外臣愚欲望陛下眀諭大臣<lb/>
執守規矩無致超越大臣既執之陛下已從之求恩者<lb/>
至於再至於三則僥倖自息紀綱常存㽞此超等之恩<lb/>
<pb n="KR2f0039_WYG_187-32a"/>
以待有功之賞又覩近年刑典太寛漸啓姦路且殺人<lb/>
者死古今通制自朝廷降勅死罪情理可憫者並令奏<lb/>
取勅裁免或有不中明言更不駮勘自此殺人者得設<lb/>
計謀造作情理一行上讞無不容貸者其法不過杖脊<lb/>
配軍獲生者雖荷寛恩被殺者幽寃何訴所以天下殺<lb/>
人之獄嵗益多矣實恐自此豪强之民有殺人命者行<lb/>
賂造情以求奏貸無復償其死命此盖欲為寛法以感<lb/>
召和氣臣實以謂不然至於盜賊之黨在制其萌兆小<lb/>
<pb n="KR2f0039_WYG_187-32b"/>
盜不捨則大寇不集前代本因小寇失制遂成嘯聚為<lb/>
天下患者多矣近貴州刼賊何安等六人各執槍杖自<lb/>
稱將軍本處知州譚綜妄作情理奏聞貸却五人逺方<lb/>
之民被此强刼今貸活之臣恐自此盜賊不懼若遇荒<lb/>
嵗群黨必成結聚既多必須加兵峻法以誅之臣謂誅<lb/>
其衆於後曷若戒其事於前欲望今後各處奏到殺人<lb/>
强刼罪人如其情理無可憫之狀即乞依法處正不與<lb/>
容貸臣出於儒生非樂聞深典實恐沈寃無訴弊門公<lb/>
<pb n="KR2f0039_WYG_187-33a"/>
啓兼恐法不勝姦寇盜益熾故宜早絶其萌無使至於<lb/>
難制也所謂熒熒不已炎炎奈何涓涓不已將成江河<lb/>
此之謂也又貪婪之吏唯財是圖常使懐於懼心則不<lb/>
敢侵剥於下先帝深疾贓汙如法嚴戒一經黜削不復<lb/>
齒用近年貪吏益衆盖由寛法所致向來以贓廢棄者<lb/>
既獲甄叙又降勅不許按察之官召人告首自此貪心<lb/>
益固自謂得時按部之官轉難𤼵舉前嵗太常博士王<lb/>
昌符知循州為政貪濫逺近所悉朝廷令放離任皆謂<lb/>
<pb n="KR2f0039_WYG_187-33b"/>
必獲罪譴到闕轉屯田貟外郎又職方貟外郎沈厚載<lb/>
知南劒州在任貪濁不公祗為勘官非才致其漏網然<lb/>
其曲情枉法事迹灼然洎移知歸州亦轉正郎此所以<lb/>
為過者不惟無懼罪之心兼亦有望恩之意伏乞遵先<lb/>
朝嚴制改近年寛典用威贓猾以安黎民又覩軍戎之<lb/>
政稍失防制兵士漸恣不懼都將都將畏罪姑息其下<lb/>
盖由近嵗寛階級之法啓輕慢之心故也夫軍容不入<lb/>
國國容不入軍此明治兵之政與常法異也若都將有<lb/>
<pb n="KR2f0039_WYG_187-34a"/>
誅剥其下虐用其人灼然可罪固不可寛之也若小小<lb/>
曲直亦不須一一量較輕重況都將本出於卒伍豈無<lb/>
小過失若令兵衆持而制之則更無畏憚既不畏都將<lb/>
又安得不恣横為非若必須無瑕方可臨衆則舉天下<lb/>
能有㡬人故在制置其宜無使兵衆輕制都將都將反<lb/>
畏其下也每有兵士論訴都將公案内有小小之過皆<lb/>
亦下獄勘罪結案取裁此亦望朝廷别為經制漸使都<lb/>
將有權則兵不敢驕縱近戎州奏寧逺指揮兵士馮順<lb/>
<pb n="KR2f0039_WYG_187-34b"/>
等一十八人共謀結連逃背徃頼令寨先斬却寨將勾<lb/>
鑒後撥出本寨衣甲器械虜掠守把兵士逓鋪軍人徃<lb/>
資榮州界打刼收拾人馬回來搓破戎州占坐候兵馬<lb/>
到却走入蠻界兼買猪於神廟飲血酒為誓因徒中告<lb/>
首幸而敗獲不然則為一方大患矣此乃不畏都將所<lb/>
致也望朝廷深切戒之速宜改立治軍之法<lb/>
皇祐五年籍又上奏曰臣聞昔太祖時慕容延釗將兵<lb/>
一舉得荆南之地方數千里兵不血刃不過遷官加爵<lb/>
<pb n="KR2f0039_WYG_187-35a"/>
邑錫金帛不用為樞宻使曹彬平江南擒李煴欲求使<lb/>
相太祖不與曰今西有汾晉北有幽薊汝為使相那肯<lb/>
復為朕死戰耶賜錢二十萬貫而已祖宗重名器如山<lb/>
嶽輕金帛如糞壤此陛下所當法也狄青奉陛下威靈<lb/>
殄戮兇醜克稱聖心誠可褒賞然方於延釗與彬之功<lb/>
不逮逺矣若遂用為樞宻使同平章事則青名位極矣<lb/>
寇盜之警不可前知萬一他日青更立功欲以何官賞<lb/>
之且樞宻使髙若訥無過若何罷之不若且與移鎮加<lb/>
<pb n="KR2f0039_WYG_187-35b"/>
檢校官多賜金帛亦足以酬青功矣<lb/>
康定元年監在京樓店務蘇舜欽論賜第䟽曰臣竊以<lb/>
賜第之典於國體至重前朝將相非有勲業則不得賜<lb/>
第京師近劉平血戰亡軀家族無託朝廷方推此恵時<lb/>
謂當然今兹醫卜庸流濫有求請煩瀆天聽侵亂邦經<lb/>
況賞罰二端國之神器所以驅駕豪傑示信四方若死<lb/>
行陣之家與伎術之軰均用此賞臣竊恐輕重失宜矣<lb/>
方今西鄙未寧暴師塞外流傳四出何以勸人伏望特<lb/>
<pb n="KR2f0039_WYG_187-36a"/>
降徳音即時寢罷況柳堯卿自有居第極為華侈若以<lb/>
其醫藥有効自可以金帛賜之上以重恩賞之科使戰<lb/>
伐者盡其死力下以絶僥覬之望俾貪冒者萌其耻心<lb/>
臣事在職司合有獻納盖期賞之不僭非敢文而自營<lb/>
上瀆宸嚴無任懇到之至<lb/>
慶厯三年知諫院蔡襄乞責罰醫官状曰臣竊見近寳<lb/>
和公主及鄆國公主相繼夭傷供藥醫家已聞下開封<lb/>
府取勘者臣切知豫王鄂王薨時醫官亦是取勘只降一<lb/>
<pb n="KR2f0039_WYG_187-36b"/>
兩官未旬月間尋得牽復切慮今來亦只似此行遣乆<lb/>
逺不便況近來小兒醫官不一二年超升官資賞賜無<lb/>
數奏薦異姓恩澤過於兩制官寮賤者立貴貧者立富<lb/>
若以死生有命藥餌難工自來所醫疾病盡是命當痊<lb/>
愈此等何故濫受恩賞恣為僥倖若以從來痊愈因藥<lb/>
合受恩賞今日所醫無騐自當伏就刑罰臣切聞先朝<lb/>
周王薨其時醫官李某杖背逺配廣南陛下一二年間<lb/>
皇子皇女繼亡六人盡在此軰數人之手兼臣聞醫官<lb/>
<pb n="KR2f0039_WYG_187-37a"/>
各是臨病互相推托不肯及時下藥以致病深雖有良<lb/>
醫無由措手其罪至重比於李某合更加刑其術至謬<lb/>
求之今人不為難得伏望陛下念祖宗社稷之重特因<lb/>
此時深行刑法庶使後人知懼藥餌盡心實為乆逺保<lb/>
育皇嗣之計<lb/>
四年知諌院歐陽脩論張子奭勞少恩多䟽曰臣風聞<lb/>
知汝州范祥為相度陜西青白鹽敕差張子奭權知汝<lb/>
州子奭自選人二年内遷至員外郎朝廷之意雖曰賞<lb/>
<pb n="KR2f0039_WYG_187-37b"/>
勞而天下物議皆云僥倖盖以子奭宣勞止兩次而遷<lb/>
官恩賜已數重自古賞功不過一次賞之不已故難弭<lb/>
人言初自選人改京官曰賞勞未及二嵗改秘書丞又<lb/>
曰賞勞賜以章服又曰賞勞秘書丞不乆又曰賞勞合<lb/>
得太常博士超遷員外郎又曰賞勞後行祠部為名曹<lb/>
又曰賞勞作京官合作知縣而作簽判又曰賞勞一任<lb/>
未滿合更有一任知縣又超通判差遣又曰賞勞此所<lb/>
以外人之議不允也況范祥暫出幹當只合交割以次<lb/>
<pb n="KR2f0039_WYG_187-38a"/>
官員或轉運司自差人權今朝廷差人已是失體又於<lb/>
子奭為此僥倖今朝廷待闕在京者甚衆豈無一人堪權<lb/>
知州者朝廷每用一人必當使天下人服今每一差遣<lb/>
則物議沸騰累日不息昔五代桑維翰為普相一夕除<lb/>
節度使十五人為將而人皆服其精今中書差一權知<lb/>
州而不能免人譏議者盖事無大小當與不當而已其<lb/>
張子奭伏乞追寢權差之命仍乞今後外處差出知州<lb/>
只以本路轉運使差官權至於賞罰之柄貴在至公今<lb/>
<pb n="KR2f0039_WYG_187-38b"/>
莫大罪不過一刑而止豈有勞者終身行賞而不已亦<lb/>
今後有勞效之人量其大小一賞而止若有別著能效<lb/>
則拔擢自可不次人亦自然無言伏以朝廷用人惟患<lb/>
守例而不能不次選任但不渉於僥倖實有才藝之人<lb/>
誰敢有言子奭作使西鄙不為無勞但恩賜已優於賞<lb/>
已足可惜令天下指為僥倖之人而掩其前效況又上<lb/>
虧朝政不可不思<lb/>
嘉祐五年脩又上奏曰臣竊以謂治天下在明號令正<lb/>
<pb n="KR2f0039_WYG_187-39a"/>
朝廷在修紀綱號令所行紀綱所振由人主有賞罰之<lb/>
柄也若號令出而不從紀綱弛而不整又不以賞罰臨<lb/>
之而欲正朝廷治天下臣不知其可也今者陛下親祀<lb/>
宗廟不敢獨受其福推恩羣臣遍及中外此聖徳之至<lb/>
深厚也而臣下輙敢有所輕重以謂例恩泛及視以為<lb/>
輕而慢之原其情理其可恕乎方祫享始畢恩典推行<lb/>
命出之日宰相押班百官在列宣揚制誥布告天下而<lb/>
將臣偃蹇不肯受命稽停制書四十餘日有司無所申<lb/>
<pb n="KR2f0039_WYG_187-39b"/>
舉恬然不以為怪是陛下號令不能行於朝廷而紀綱<lb/>
弛壊於武士凡士之知治體者皆為陛下惜也臣謂方<lb/>
今國家全盛天下無虞非有强臣悍將難制之患而握<lb/>
兵之帥輙敢如此不畏朝廷者盖由從前不惜事體因<lb/>
循寛弛有以馴致也今若又不正其罪罰而公為縱弛<lb/>
則恐朝廷失刑自此而始武臣驕慢亦自此而始號令<lb/>
不行於下紀綱遂壊於上亦自此而始夫古人所謂見<lb/>
於未萌者知之眀也若事有萌而能杜其漸者又其次<lb/>
<pb n="KR2f0039_WYG_187-40a"/>
也若見其漸而興之浸成後患者深可戒也臣前日為<lb/>
許懐徳事曾有奏論略陳大槩盖以方今賞罰之行只<lb/>
據簿書法令以從事而罕思治體況如懐徳在法非輕<lb/>
於事體又重故臣復罄愚瞽伏乞聖慈裁擇而行之<lb/>
脩又上奏曰臣聞江淮官吏等各為王倫事奏按已到<lb/>
多時而尚未聞㫁遣仍聞議者猶欲寛貸臣聞昨來江<lb/>
淮官吏或斂物獻送或望賊奔迎或獻兵甲或同飲宴<lb/>
臣謂倫一叛卒放肆猖狂而官吏敢如此者盖知賊可<lb/>
<pb n="KR2f0039_WYG_187-40b"/>
畏而朝廷不足畏也今若更行寛貸則紀綱隳壊盜賊<lb/>
縱横天下大亂從此始矣何以知之昨王倫事起江淮<lb/>
官吏未行遣之間京西官吏亦須輕恕京西官吏見江<lb/>
淮官吏已如此則天下諸路亦指此兩路為法在處官<lb/>
吏皆迎賊棄城獻兵納物矣則天下何由不大亂也臣<lb/>
伏思祖宗艱難創造基圖陛下憂勤嗣守先業而一旦<lb/>
四夷外叛盜賊内攻其致害之由者誰哉皆由前後迂<lb/>
謬之臣因循寛弛使朝威不振紀綱遂隳今已壊之至<lb/>
<pb n="KR2f0039_WYG_187-41a"/>
此而猶不革前非以寛濟寛何以救弊如晁仲約等情<lb/>
法至重俱合深行議者無由曲解或聞以謂自是朝廷<lb/>
素不為備不可全罪外官假如有殺父與兄者豈可只<lb/>
言自是朝廷素無教化而不罪殺親之人又如有人掠<lb/>
奪生人男女金帛不可只言自是朝廷素無禮遜而不<lb/>
罪刼人之賊迂儒不可用可笑如此李熈古豈獨是朝<lb/>
廷素有備之州傅永吉豈獨是朝廷素練之兵盖用命<lb/>
則破賊矣今朝廷素無禦備為大臣者又不責之守州<lb/>
<pb n="KR2f0039_WYG_187-41b"/>
縣者合有罪又寛之天下之事何人任責切緣韓綱是<lb/>
大臣之家父子兄弟並在朝廷權要之臣皆是相識多<lb/>
方營救故先於江淮官吏寛之只要韓綱行遣不重今<lb/>
大臣不思國體但植私恩惟陛下以天下安危為計出<lb/>
於聖㫁以勵群下則庶㡬國威粗振賞罰有倫其晁仲<lb/>
約等乞重行朝典不可寛恕<lb/>
慶厯八年侍御史知雜事何郯上奏曰臣昨訪聞修瓊<lb/>
林苑看池樓兵士經三司論告監官内臣張繼昇盜官<lb/>
<pb n="KR2f0039_WYG_187-42a"/>
材木方下軍廵院勘劾為事連及御藥院祗候何誠用<lb/>
尋奉中㫖釋放臣於十月十日已具劄子論列乞重下<lb/>
有司勘實用辯虚實至今未䝉指揮䖏置緣繼昇所犯<lb/>
情狀於法不輕未正典刑頗渉物議臣既有聞見理當<lb/>
盡言夫聖王御天下其要在刑政齊一而治化興焉莫<lb/>
怨於仇讎而有功必賞莫愛於親戚而有罪必罰賞不<lb/>
以仇讎廢罰不以親暱弛然後綱紀法令莫不粲然而<lb/>
政之廢舉猶有逺近事之利害猶有大小朝廷親暱之<lb/>
<pb n="KR2f0039_WYG_187-42b"/>
臣近也有罪不治其害大天下䟽外之臣逺也有罪不<lb/>
治其害小何則朝廷本也天下末也繩小自其大正末<lb/>
從其本將欲正天下必先正朝廷將欲正朝廷必先正<lb/>
親暱未有親暱正朝廷亂未有朝廷正天下亂也伏以<lb/>
陛下自紹休聖圖刑政之柄修舉不墜臣有犯少所寛<lb/>
假今宥繼昇豈非誠用因方在親侍以累及為請故薄<lb/>
其罪以貸之夫以誠用被陛下恩私故貸其刑是罪均<lb/>
而罰異也或將盡宥則政弛而法隳也此則溺愛之弊<lb/>
<pb n="KR2f0039_WYG_187-43a"/>
越於前而害政之隙開於後也人君制刑罰於親踈無<lb/>
異也非不仁也盖將正一罪則使千萬人懼也今以恩<lb/>
貸一繼昇必將啓百繼昇之犯從而赦之是獲安全者<lb/>
寡而陷戮辱者衆矣昔漢武帝時隆慮公主子坐殺人<lb/>
廷尉請論罪帝不敢以親故誣先帝法遂可其奏唐憲<lb/>
宗時五坊使楊朝汶因理五坊息利錢囚捕平人裴度<lb/>
因對極言上曰欲與卿商量東軍些小之事我自處置<lb/>
度曰用兵小事也五坊使捕平人大事也兵事不理只<lb/>
<pb n="KR2f0039_WYG_187-43b"/>
憂山東五坊使暴横恐亂輦轂上大悟廼罪朝汶推是<lb/>
而觀二主非薄於骨肉親暱示不以私恩害公義也伏<lb/>
望陛下以漢唐二主為監割不忍之恩正罪人之名使<lb/>
中外之人釋然知刑政無所私則天下幸甚臣踈逺而<lb/>
議親近豈不知誠用方被眷遇威權甚盛言𤼵則禍及<lb/>
無所畏及者盖職在言責不忍負陛下奬用也謹錄漢<lb/>
武唐憲宗所行事迹二條進呈伏乞聖慈特賜省察并<lb/>
臣前奏下中書施行<lb/>
<pb n="KR2f0039_WYG_187-44a"/>
皇祐二年知諫院包拯論明堂覃恩䟽曰臣伏覩眀堂<lb/>
敕書應文武百官内臣並與遷轉臣先以風聞曾具論<lb/>
列并乞召對不䝉開可退用憂迫弗遑啓處竊以爵祿<lb/>
者天下之公器而邦國之大柄也惟士之有功與徳所<lb/>
宜䖏之非此二者不可濫與夫人君者固宜慎之惜之<lb/>
茍輕用之則壊公器而失大柄一綱或紊百目皆隳雖<lb/>
善為治者亦末如之何況今吏貟益衆財用益殫為國<lb/>
計者自當澄汰冗雜以寛調度豈可不辯能否普加官<lb/>
<pb n="KR2f0039_WYG_187-44b"/>
爵是於承平之世行此姑息之事但恐賦租之廣不足<lb/>
給其用秩廪之多不足充其欲紀律一弛天下蕩然有<lb/>
不可捄之弊矣臣又伏讀近降詔㫖今後應内降特與<lb/>
恩澤及免減罪犯並仰中書樞宻院并所承受官司具<lb/>
前後詔勅執奏不得施行有以見陛下厲精革弊求治<lb/>
之切至也惟此覃恩頗蠧政之甚伏望陛下上禀祖宗<lb/>
之訓下為社稷之計所有今來遷轉恩澤乞賜特行裁<lb/>
處免千古之下以累聖徳之萬一臣過叨寵擢位踈責<lb/>
<pb n="KR2f0039_WYG_187-45a"/>
重區區之懇不能自已惟陛下㽞神省察天下幸甚<lb/>
拯又乞依賞格酬奨李用和䟽曰臣聞功疑惟重廼國<lb/>
之令規賞不踰時欲人之知勸抑先聖之格訓又馭邦<lb/>
之大柄也伏見朝廷先以軍賊張海等未獲特立賞格<lb/>
召募使臣如捉獲依傅永吉例優加酬奨近聞右侍禁<lb/>
李用和應募而徃不踰數旬果能殺獲張海等四人餘<lb/>
衆並已潰散用和授東頭供奉官閤門祗候中外聞之<lb/>
無不失望似非朝廷開示大信之㫖也且張海一嵗之<lb/>
<pb n="KR2f0039_WYG_187-45b"/>
内恣行殘暴京西四十餘郡幅貟數千里官吏逃竄士<lb/>
民塗炭以至江淮州縣無不震驚前後凡遣使臣悉多<lb/>
敗衂臣竊謂張海之害甚於王倫用和之功優於永吉<lb/>
而永吉左班殿直閤門祗候凡超八資授諸路副使宣<lb/>
事舍人今用和止超四資功同賞異何以激勸將來且<lb/>
有明文豈宜降等況西鄙未定盜賊間起方當責効之<lb/>
際不可失信於人其用和欲乞依準元降指揮比𩔖傅<lb/>
永吉特與優改官秩如此上之出令貴乎必行下之立<lb/>
<pb n="KR2f0039_WYG_187-46a"/>
功樂於自奮<lb/>
嘉祐四年知制誥劉敞上奏曰臣聞人主所謹一嚬一<lb/>
笑誠以衆人所望視天下所倣俲也古者聖王之行賞<lb/>
也服物之章不可幸得府庫之財不以濫予前日朝廷<lb/>
以龍昌期所著書下兩制臣等觀其穿鑿臆說詭僻不<lb/>
經甚者至毁訾周公疑誤後學難以示逺乞下益州毁<lb/>
棄版本未聞朝廷卓然有所施行今忽加賜五品章服<lb/>
及絹百匹臣未知誰主為奸邪崇偽飾虚附下㒺上以<lb/>
<pb n="KR2f0039_WYG_187-46b"/>
誤陛下執政又曾不能謹重政體顧畏公議茍慰藉人<lb/>
情賣弄國恩其失豈特嚬笑之間哉按昌期之書違古<lb/>
畔道所謂言偽而辯學非而博是王制之不聽而誅者<lb/>
也陛下哀其衰老未便伏少正卯之刑則幸矣又何賞<lb/>
之哉昔孔子作孝經以非聖人者無法乃比不孝之罪<lb/>
要君之罰而朝廷顧多昌期之毁周公臣所不曉也且<lb/>
陛下使臣等議之臣等不敢不盡忠既而棄其言焉豈<lb/>
以臣等為蔽賢而害能乎夫蔽賢而害能人臣之大罪<lb/>
<pb n="KR2f0039_WYG_187-47a"/>
也願陛下因正臣等之罪而大表顯昌期之書使天下<lb/>
皆服誦而習尚之則可以釋謗於萬世矣自非然者置<lb/>
臣等之言而不用縱昌期之妄而不誅乃反襃以命服<lb/>
厚以重幣是非貿亂沮勸顛倒使迷國之計行於側而<lb/>
非聖之俗倡於下臣竊為陛下不取也書曰天命有徳<lb/>
五服五章哉夫章服固天所有而財力又民之所出也<lb/>
陛下奈何曲徇大臣之意而茍榮小人之身乎將使逺<lb/>
方寡見淺聞之民奔走於辯偽之學沈没於非聖之論<lb/>
<pb n="KR2f0039_WYG_187-47b"/>
迷而不反非國家之利也伏乞追還詔書㫁天下之疑<lb/>
毋使有識之士窺朝廷之淺深臣不勝拳拳<lb/>
仁宗時張方平上主柄論曰夫人君宅海域之位以據<lb/>
宸極之尊攝天地之政以主名器之重言為法令動為<lb/>
制度其所以藏身之固者賞罰二柄而已故萬邦黎獻<lb/>
共為臣僕義勇投命賢傑效智挾藝能者懐爵祿而畢<lb/>
力暴威武者顧斧鉞而死心巍巍乎南面而臨天下人<lb/>
用畏戴由私有二柄而公用之也謂天之大寳必由受<lb/>
<pb n="KR2f0039_WYG_187-48a"/>
命而得是謂國之利器亦以假人而失故明王誡慎視<lb/>
聼感𤼵寤寐以求道徳之老忠信之臣賢正之才慈恵<lb/>
之士以與居處以與圖議嚴恭祗畏奉若天命官不及<lb/>
私昵惟其能爵㒺及惡徳惟其賢及後佚王荒寧耽慢<lb/>
狎昵邪慝果行喜怒匪勤惟易柄用下失有失之閨閫<lb/>
有失之閽寺有失之廊廟有失之藩方原失之初率由<lb/>
近始雖得於外姦必在中故柄在藩方其耳目必在廊<lb/>
廟柄在廊廟其腹心必在閽寺柄在閽寺其肘腋必在<lb/>
<pb n="KR2f0039_WYG_187-48b"/>
閨閫盖情欵宻者則機隙易伺憑麗重者則指擿難及<lb/>
伏戎於莽中猶可虞伏戎于門不可虞也至乃后族戚<lb/>
里為虺蜴之宅北司内省為豺狼之窟台司公府為穽<lb/>
檻之地庶邦列都為斧鑕之塲四方相仇烝民殄瘁得<lb/>
非由上失其正而下罹其害者哉歴代敗亂覆車一軌<lb/>
觀夫僻君失馭强臣得政盖由厚味腊毒宴安稔慝謂<lb/>
篋櫝已固扄鐍不足嚴謂垣墉既修關楗可以弛倒鐏<lb/>
授盜脫輈自絶及奸㣲竊弄包藏結釁蟻漏壊堤炬遺<lb/>
<pb n="KR2f0039_WYG_187-49a"/>
燎原合抱自毫末之萌履霜為堅氷之漸以我刀鋸而<lb/>
威之以我衣裳而誘之皆其心腹雖平勃之謀無以遏<lb/>
産祿之勢蕃武之重不能正甫節之惡謝安作相弗敢<lb/>
阻南郡之九錫尉迥為將莫可正隋公之受遺矣故周<lb/>
書八柄惟王行爵祿罪誅之事洪範三徳惟王有玉食<lb/>
威福之專是二柄者人主所自固生民所寄命也可不<lb/>
慎也乎故略著前代治亂危亡之迹以為鑒焉<lb/>
方平又論不孝之刑曰臣聞五刑之屬三千其罪莫大<lb/>
<pb n="KR2f0039_WYG_187-49b"/>
於不孝周官司徒以鄉八刑糾萬民一曰不孝之刑不<lb/>
孝於其親有能忠於其君者乎有能睦於族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>者乎有<lb/>
能義於朋友者乎夫如是何有於民哉故曰事親孝故<lb/>
忠可移於君詩曰孝子不匱永錫爾𩔖王者張官布憲<lb/>
訓民作極必擇仁義之士慈恵之師所以教育元元導<lb/>
之以善使民莊事而效法之也若其身悖徳禮義愆庭<lb/>
闈忠順兩虧何以事上蒞官行法民何則焉故漢制郡<lb/>
國察舉板其行狀首曰生事愛恭䘮没如禮此漢之取<lb/>
<pb n="KR2f0039_WYG_187-50a"/>
士先其行之道也夫親莫親於父母愛莫愛於妻子臣<lb/>
向覩邸報竊見臣寮至有棄其母而不養聞其沒而不<lb/>
䘮或糟糠之伉儷纔仕宦而遣之傷化敗倫豈有甚此<lb/>
且祿仕貴乎逮養孝思至于終身故累茵而坐更起思<lb/>
親之感三年之䘮未報免懐之重同爨有服緦之恤舊<lb/>
館有出涕之哀況昊天之劬勞受我身之形氣因心所<lb/>
至盖自然之義慈跬歩不㤀豈俟牽於禮律奚衣冠之<lb/>
同䖏曾蠻夷之不如相彼虎狼尚知母子之愛惟是梟<lb/>
<pb n="KR2f0039_WYG_187-50b"/>
蝮不禀隂陽之和傷時人倫汚我王道且律文子罵父<lb/>
母者罪死今夫生不養而没不哀豈特一詈為惡之重<lb/>
乎況不孝之刑十惡之首非赦宥所解臣謂必正叢棘<lb/>
之戮肆諸市朝投不毛之鄉禦乎魑魅及聞乎有司議<lb/>
辟但止乎停官罰金臣竊悵然惜賞刑之失也伏以天<lb/>
下冠裳士人鮮全孝友之行率以宦逰或緣婚媾遂營<lb/>
卜乎田宅輙輕去乎墳墓茍思擇利而䖏㒺念首丘之<lb/>
仁古者氏族各有源流閭里繫乎圖版一則賔舉自乎<lb/>
<pb n="KR2f0039_WYG_187-51a"/>
鄉里一則忠孝考乎閥閱轉徙僑寓盖由亂離方我治<lb/>
朝疑從土㫁豈有無故而去父母之國獨善而委兄弟<lb/>
之親臣實見之比比而是流俗相習弗以怪時議為常<lb/>
不以譏節義所以陵遲民徳所以虧薄此其玷陛下之<lb/>
風教敗理世之體道壊法侵紀其損至大臣伏乞應食<lb/>
祿之人父母在别無兄弟迎養而不養沒而匿不䘮父<lb/>
母在或因仕宦别營田業雖父母亡没而鄉里有宗族<lb/>
墳墓輙於别所立産而居者無問貴卑並當削其官爵<lb/>
<pb n="KR2f0039_WYG_187-51b"/>
投棄遐徼雖經霈澤不在原釋諸當保任者必先列此<lb/>
數條於舉狀同贓私法連坐之其父母俱亾未葬而求<lb/>
官雖有明條率多冒犯臣欲乞應居憂服闋叙官日委<lb/>
自本鄉及所居州郡官吏保明委已畢葬即得與除叙<lb/>
如此則中庸之人當循禮而後動不義之子亦畏法而<lb/>
知懼上敦王化下厚人倫固治道之本也<lb/>
侍讀學士宋祁乞專刑賞狀曰臣聞天子之所以能制<lb/>
四海役萬民而臣之者其柄有二曰刑曰賞而已臣操<lb/>
<pb n="KR2f0039_WYG_187-52a"/>
之則淩洪範曰惟辟作福惟辟作威惟辟玉食臣有作<lb/>
福作威玉食則害于而家凶于而國昔宋子罕謂其君<lb/>
曰慶賞賜與者民之所喜也君自行之殺戮刑罰者民<lb/>
之所惡也臣請當之於是宋君失刑後為子罕所劫且<lb/>
子罕纔得一柄已為主患況兩得之哉伏見陛下恭儉<lb/>
仁厚憂勞聽㫁細務小物一更聖心近世守文之主未<lb/>
見其比然而任用臣下主柄外移委棄刑賞不自總攝<lb/>
凡有所進必待臣下之譽而用之凡有所退亦待臣下<lb/>
<pb n="KR2f0039_WYG_187-52b"/>
之毁而黜之夫毁譽行於上則朋黨成於下且黨人所<lb/>
惡能得陛下之法而罪之黨人所愛能得陛下之賞而<lb/>
官之則舉朝之人重私賞而輕公法捨其君而歸其臣<lb/>
雖欲無危不可得矣龍之所以能飛霄漢入淵泉變化<lb/>
不測以風雲為之衛也虎之所以能搏百獸神空山以<lb/>
爪牙為之使也使龍失風雲則鱣鮪等其靈虎廢爪牙<lb/>
則麋鹿角其能君失刑賞則見輕於天下矣況今四夷<lb/>
交侵師不用命財匱民怨吏以苛刻相挻官以黨與相<lb/>
<pb n="KR2f0039_WYG_187-53a"/>
營陛下何不収取二柄而自用之假如罰不當辜人猶<lb/>
知畏賞不值善人尚知恩又況陛下之徳之眀賞必善<lb/>
罰必辜耶魯國政在陪臣春秋為諱之稱之曰盜況擁<lb/>
九五之丕搆揔天下之機矩倒持利劒以資㫁割忽洪<lb/>
範之至戒襲子罕之覆轍輕龍虎之神威抵春秋之所<lb/>
諱召衰促亂何所利哉比年以來日無盛光月行黄道<lb/>
氛霧無時河決地動皆下侵上上失權之應也伏望陛<lb/>
下上揆天刑俯觀人事收威福以在手破群黨於私門<lb/>
<pb n="KR2f0039_WYG_187-53b"/>
奮乾綱擊雷聲行之一日天下廓然矣臣䝉恩深厚不<lb/>
敢愛死輕進瞽言惟垂裁赦<lb/>
參知政事范仲淹上奏曰臣竊見許懐徳在延州為不<lb/>
進兵擊賊及軍民虚驚抛棄随軍粮草遂送永興勘劾<lb/>
該赦釋放授秦州部署近又西賊侵邊破蕩却熟戸一<lb/>
千帳不能保䕶即合重行朝典以其在邊無效降充永<lb/>
興部署郭承祐降知相州為轉運使糺奏充北京都部<lb/>
署此二人一靣責降一靣遷轉天下聞之是朝廷賞罰<lb/>
<pb n="KR2f0039_WYG_187-54a"/>
顛倒取笑四方何以激勸勲臣何以鑒戒惰將如王信<lb/>
狄青實有武勇堪任管軍亦恐未有大功遷轉太速祖<lb/>
宗朝任用邊將賞賜至厚使用度充足委信至重使生<lb/>
殺在己惟惜官職不令滿志恐有懈惰不思立功實前<lb/>
王馭將之術也又朝廷曾降詔所闕都虞候等更不循<lb/>
轉候有邊功除授今却不因功勞衝改此詔而今後國<lb/>
家之命全無信矣惟用兵命將之令尤要取信繫之安<lb/>
危與其他號令不同如須合轉起亦候過郊禮使作該<lb/>
<pb n="KR2f0039_WYG_187-54b"/>
恩方可進爵願陛下再三思之仍乞丁寧指揮兩府今<lb/>
後議論賞罰不可輕易須是有所激勸不招旁議方可<lb/>
施行臣謂國家承五代之弊賴祖宗威徳陛下仁聖保<lb/>
守四海乆無祻難今四夷已動百姓已困倉庫已虚兵<lb/>
旅已驕國家安危實未可保惟賞罰之柄駕馭天下如<lb/>
賞罰頻失將何以保太平之業臣切懼之願陛下裁擇<lb/>
仲淹為陜西經畧安撫使又奏乞重定戰功賞格䟽曰<lb/>
臣等竊見用兵以來戰陣行賞逐䖏起請所見各異或<lb/>
<pb n="KR2f0039_WYG_187-55a"/>
謂須要首級或謂當錄陣前得力之人至於使臣軍貟<lb/>
並不許手下人所獲分數亦與士卒一般校功是以人<lb/>
無適從最害邊事臣等欲乞朝廷將元定賞格并諸䖏<lb/>
起請條貫重行定奪頒下諸路所貴軍中知信第賞無<lb/>
差<lb/>
蔡襄上奏曰臣等竊見河北保州叛卒昨已招降原其<lb/>
致亂之因乃總領之司不能覺察自都轉運使安撫使<lb/>
而下一例奪職降官此盖朝廷督厲天下官吏深思撫<lb/>
<pb n="KR2f0039_WYG_187-55b"/>
養士卒之宜先圖遏絶祻患之本然臣等切謂法令之<lb/>
行必自近始若捨近繩逺雖法令日行人不信服臣聞<lb/>
保州兵士未叛以前數月邊臣曾奏都大廵檢下兵士<lb/>
乞早䖏置恐其生變大臣聞之絶不為意以至殺戮官<lb/>
吏閉城邀命然後蒼黄或招或攻或作曲赦幸其革心<lb/>
不至大害且帷幄之謀臨事先當準備豈有邊臣奏論<lb/>
如此等事都無制置循以成患其誰之咎今張温之等<lb/>
已責降其中書樞宻院大臣與聞軍政者伏乞陛下推<lb/>
<pb n="KR2f0039_WYG_187-56a"/>
邉臣所奏保州兵士事宜因依特與責罰庶乎法令明<lb/>
而天下服<lb/>
襄又上奏曰臣等近以保州叛卒平定之後朝廷以都<lb/>
轉運張温之以下不覺察之罪例皆貶降臣等聞保州<lb/>
兵卒未叛以前邊臣曾有奏請早乞䖏置絶無施行遂<lb/>
至生變臣等伏乞陛下責罰大臣與聞政者伏聞陛下<lb/>
已得邊臣之奏特以輔弼之重屈天威而恕之伏惟陛<lb/>
下專賞罰之柄而所謂罰者已行於逺而不行於近既<lb/>
<pb n="KR2f0039_WYG_187-56b"/>
失之矣所謂賞者又錄其終而不錄其初又重失也邊<lb/>
臣先能探刺叛卒情狀聞于朝廷其時大臣茍能深慮<lb/>
而預䖏置之必絶叛亂之祻及殺殘官吏閉門邀命四<lb/>
面之兵合謀招討中外震駭尚賴朝廷威靈所加即時<lb/>
平定設使偷延時月城堅而不下宿兵於野費用不貲<lb/>
其變豈可量哉今招叛卒閉城門殺賊首者盡皆遷官<lb/>
䝉賞而預言必變之狀者棄而不錄所謂勤於其終而<lb/>
不念其初者也語曰曲突徙薪無恩澤焦頭爛額為上<lb/>
<pb n="KR2f0039_WYG_187-57a"/>
客正𩔖是矣所有邊臣預先數月奏論保州事宜者伏<lb/>
乞陛下出宸㫁特與恩奨庶使守邊之人精心察伺先<lb/>
絶未萌之患較於推恩之術不猶愈於攻城殺賊而後<lb/>
泛行官賞也<lb/>
起居舍人知諌院范鎮上奏曰臣伏見近日月入南斗<lb/>
月属隂南斗主爵祿天意若告陛下將有隂邪小人干<lb/>
冒爵祿者而欲陛下謹爵賞也近日以來在外傳聞皆<lb/>
以謂温成葬事將畢石全斌以下及諸工巧人公然揚<lb/>
<pb n="KR2f0039_WYG_187-57b"/>
言妄冀遷改陛下不可不祗畏天戒以固拒之也夫爵<lb/>
賞之出本於慶喜如緣温成葬事而施爵賞是以慶喜<lb/>
而幸温成之䘮也天意人情俱為不可而外議如此紛<lb/>
紛臣若不先事建言萬一有此而後論列是徒暴朝廷<lb/>
之過於中外而於事為無益也<lb/>
鎮又上奏曰臣伏見自去冬多南風今春多西北風又<lb/>
黒氣蔽日天色沈隂雨而復止者數矣此皆政事不決<lb/>
之應臣兩奏乞與御史辯陳執中事仍乞牓朝堂及今<lb/>
<pb n="KR2f0039_WYG_187-58a"/>
十餘日未見行下臣竊以賞罰當否在於辯是非是非<lb/>
不辯則賞罰随而廢矣陛下向諭臣樞宻院本欲㽞陳<lb/>
執中畏御史之言遂不敢㽞樞宻院以御史之言是而<lb/>
畏之邪將以為非而畏之也以為是而畏之則可以為<lb/>
非而畏之殆非陛下所以任之之意也今陛下不以是<lb/>
非自專而以責中書樞宻大臣中書樞宻大臣又不敢<lb/>
主是非主是非者御史爾而御史是非謬已如此御史<lb/>
中丞知雜御史又左右之夫所謂謬者棄法律而牽於<lb/>
<pb n="KR2f0039_WYG_187-58b"/>
浮議也任私情而不顧公道也務角勝也專於為逆詐<lb/>
也陛下何不勅大臣以法律䖏之以古人所行之事折<lb/>
衷之則是非辨而賞罰當矣漢宣帝時魏相為丞相其<lb/>
傅婢有過自死於是趙廣漢為京兆尹疑丞相夫人妒<lb/>
殺之即上書告丞相罪魏相亦上書自陳妻實不殺婢<lb/>
相自以過譴笞出至外第死而司直蕭望之亦劾奏廣<lb/>
漢摧辱大臣傷化不道廣漢并坐賊殺不辜等數罪腰<lb/>
斬於市吏民守闕號泣者數萬人亦有請代廣漢死者<lb/>
<pb n="KR2f0039_WYG_187-59a"/>
皆不聼宣帝明主也廣漢能臣也吏民守闕數萬人非<lb/>
特御史中丞知雜御史一二之為助也然而卒斬廣漢<lb/>
者以為嚴上下之分戒險薄之俗不得不然也臣言此<lb/>
者非欲陛下斬御史如廣漢比也直欲陛下知古人嚴<lb/>
上下之分戒險薄之俗如此其決也乞以臣章并御史<lb/>
所奏宣示中書樞宻大臣詳正是非如以臣章非是則<lb/>
乞免臣職終身不齒如以御史所奏為非亦乞依公施<lb/>
行所貴賞罰分眀則風雨序而日光復矣<lb/>
<pb n="KR2f0039_WYG_187-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百八十七<lb/>
</p>
<p>
</p>
  </div>
</body>
</text>
</TEI>
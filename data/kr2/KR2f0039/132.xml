<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百三十二</head> <lb/>
    <p>
<pb n="KR2f0039_WYG_132-1a"/>
欽定四庫全書<lb/>
　歴代名臣奏議卷一百三十二<lb/>
　　　　　　　　　　　明　楊士竒等　撰<lb/>
　　用人<lb/>
宋太祖時符彦卿鎮大名頗不治太祖以王祜代之俾<lb/>
察彦卿動靜祜以百口明彦卿無罪且曰五代之君多<lb/>
因猜忌殺無辜故享國不永願陛下以爲戒彦卿由是<lb/>
獲免<lb/>
<pb n="KR2f0039_WYG_132-1b"/>
太宗雍熈四年陳王元僖薦趙普上言曰臣伏見唐太<lb/>
宗有魏𤣥成房𤣥齡杜如晦明皇有姚崇宋璟魏知古<lb/>
皆任以輔弼委之心膂財成帝道康濟九區宗祀延洪<lb/>
史策昭煥良由登用得其人也今陛下君臨萬方焦勞<lb/>
庶政宵衣旰食以民爲心歴考前王誠無所讓而輔相<lb/>
之重未偕曩賢況爲邦在於任人任人在乎公正公正<lb/>
之道在於賞罰斯爲政之大柄也茍賞罰匪當淑慝莫<lb/>
分朝廷紀綱漸致隳紊必須公正之人典掌衡軸直躬<lb/>
<pb n="KR2f0039_WYG_132-2a"/>
敢言以辨得失然後彛倫式序庶務用康伏見山南東<lb/>
道節度使趙普開國元老參謀締構厚重有識不妄希<lb/>
求恩顧以全禄位不私徇人情以邀名望此真聖朝之<lb/>
良臣也竊聞憸巧之軰朋黨比周衆口嗷嗷惡直醜正<lb/>
恨不斥逐遐徼以快其心何者葢慮陛下之再用普也<lb/>
然公讜之人咸願陛下復委以政啓沃君心羽翼聖化<lb/>
國有大事使之謀之朝有宏綱使之舉之四目未察使<lb/>
之明之四聰未至使之達之官人以材則無竊禄致君<lb/>
<pb n="KR2f0039_WYG_132-2b"/>
以道則無茍容賢愚洞分玉石殊致當使結朋黨以馳<lb/>
騖聲勢者氣索縱巧佞以援引儕類者道消沈㝠廢滯<lb/>
得以進名儒懿行得以顯大政何患乎不舉生民何患<lb/>
乎不康匪踰朞月之閒可臻清靜之治臣知慮庸淺發<lb/>
言魯直伏望陛下旁采羣議俯察物情茍用不失實邦<lb/>
國大幸藉田禮畢太宗欲相吕䝉正以其新進藉普舊<lb/>
德爲之表率冊拜太保兼侍中帝謂之曰卿國之勲舊<lb/>
朕所毗倚古人恥其君不及堯舜卿其念哉<lb/>
<pb n="KR2f0039_WYG_132-3a"/>
端拱二年太保兼侍中昭文殿大學士趙普薦張齊賢<lb/>
可任爲相上奏曰臣叨受寵榮致招殃咎昨縈疾苦全<lb/>
是困危承聖主之憫憐切加救療念微臣之衰朽難以<lb/>
扶持近者雖獲朝參尚無氣力料兹病苦那得久長疑<lb/>
大限以非遥恨深恩之未報儻歸泉壤實負穹蒼臣是<lb/>
以斟酌物情體量時事今有合關顧慮須至敷陳䖍傾<lb/>
無隱之誠願固太平之業況國家山河至廣郡縣尤多<lb/>
寰中之文軌雖同塞上之干戈未息勞民動衆寧有了<lb/>
<pb n="KR2f0039_WYG_132-3b"/>
期歲久年深别憂生事防微逺慮必資通變之才定難<lb/>
扶危宜退諂諛之軰此時機務須藉正人去年醜虜侵<lb/>
邊生靈受弊萬乘軫焦勞之慮千官無翊賛之功最是<lb/>
微臣偏懷愧耻即目同僚共事無非謹審清廉唯於獻<lb/>
替之時並執謙恭之禮稍存緘黙寧濟急須宜求抱義<lb/>
之人必有分憂之士臣竊覩工部侍郎張齊賢早居鄉<lb/>
曲流布令名開寳年中西京知府焦繼勲河南縣令盧<lb/>
振等當時同上奏章並以賢良稱舉從來履行本是真<lb/>
<pb n="KR2f0039_WYG_132-4a"/>
純後來御試登科遐方奉命親民涖事頗著廉平數年<lb/>
前特受聖知昇於宻地公私識此盡謂當才不期歲月<lb/>
未多出爲外任臣在鄧州日雖聞消息未測縁由日來<lb/>
微有𫝊聞或云奏對過當凡言大事須有悔尤其如義<lb/>
士忠臣不顧身之利害姦邪正直久逺方知如裴度爲<lb/>
相之日正色當朝捐軀佐國公家之事知無不爲而能<lb/>
黜退姦邪不避權勢致其朋黨疾之如讎雖讒毁競生<lb/>
頻遭罷免而忠勤顯著轉重功名平蔡州五十年賊臣<lb/>
<pb n="KR2f0039_WYG_132-4b"/>
並因裴度之功李林甫居相位十七年不曾忤㫖唯將<lb/>
諂佞自固恩榮黨惡容姦承顔順意安禄山顯有悖逆<lb/>
並不隄防以致敗國亡家皆因悖逆所致林甫既死斵<lb/>
棺棄屍況明皇帝文武聰明唐朝英主良由委任非當<lb/>
爲患實多唯有用人不可不謹則知抱忠良者豈肯依<lb/>
違懷諂佞者唯思茍且若非察言觀行何以知見否臧<lb/>
張齊賢素藴機謀兼全德義從來差遣未盡器能慮淹<lb/>
經國之才堪副濟時之用伏乞皇帝陛下留居左右歴<lb/>
<pb n="KR2f0039_WYG_132-5a"/>
試艱難緩急之時堪期得力如當重委必立殊功臣所<lb/>
以潜貢管窺望垂天鑒更希詢訪免誤安排冀分宵旰<lb/>
之憂同建久長之䇿臣之此狀特乞留中所貴全繫君<lb/>
恩免貽衆怒僭踰之罪無以自逃<lb/>
真宗咸平元年知虢州謝泌乞用宿舊大臣以小人爲<lb/>
戒上奏曰臣伏覩詔書以近日不逞之徒所陳述者皆<lb/>
閭閻猥媟之事臣聞古先哲王詢于芻蕘察於邇言者<lb/>
葢慮視聽壅蔽故採此以達于物情亦罕聞用其言不<lb/>
<pb n="KR2f0039_WYG_132-5b"/>
察其實而遽行其事也易曰小人勿用必亂邦也先朝<lb/>
時侯莫陳利用陳廷山鄭昌嗣趙賛之徒喋喋利口人<lb/>
心惟危頼先帝聖聰尋各誅剪然爲患已深矣此皆陛<lb/>
下偹見之也自陛下臨御以來盡去此軰是以天下咸<lb/>
知日月之明乾坤之大詩云靡不有初鮮克有終望陛<lb/>
下行之久而惟新唐明皇初用姚宋則治晚用林甫國<lb/>
忠則亂此亦望陛下深加聖慮臣聞工欲善其事必先<lb/>
利其器古者輔聖帝佐明王建萬世之基立不拔之策<lb/>
<pb n="KR2f0039_WYG_132-6a"/>
者必倚老成之人至於成康刑措葢從周召之謀文景<lb/>
清靜亦用蕭曹之畫明皇太平復是姚宋之䇿夫精練<lb/>
國政斟酌王度未聞市井之徒塵走之吏可當其任也<lb/>
陛下深察前古用小人則亂用大臣則治然後小人不<lb/>
敢萌心而大賢得以畢力也<lb/>
咸平中轉運使劉綜上言天下州郡長吏審官皆據資<lb/>
例而授未爲得人自今西川荆湖江浙福建廣南知州<lb/>
或地居津要或户口繁庶之處望親加選任其執政舊<lb/>
<pb n="KR2f0039_WYG_132-6b"/>
臣及給舍以上知州處亦擇官通判又京朝官當任逺<lb/>
官者率以父母未葬爲辭意求規免請自今父母委未<lb/>
葬者許請告營辦審官投狀並明言父母已葬方許依<lb/>
例考課違者並罷其官<lb/>
天禧元年擢右正言魯宗道奏言守宰去民近而無以<lb/>
區别能否今除一守令雖資材低下而考任應格則左<lb/>
司無擯斥故天下親民者黷貨害政十常二三欲裕民<lb/>
而美化不可得矣漢宣帝除刺史守相必親見而考察<lb/>
<pb n="KR2f0039_WYG_132-7a"/>
之今守佐雖未暇親見宜令大臣延之中書詢考以言<lb/>
察其應對設之以事觀其施爲才不肖皆得進退之吏<lb/>
部之擇縣令倣此庶得良守宰宣助聖化矣帝納之<lb/>
真宗時知處州楊億薦韓永錫上奏曰臣忝分朝寄獲<lb/>
總郡符官吏之間合知其能否闕庭之逺敢避於薦論<lb/>
臣伏見前監本州縉雲縣茶塩酒稅三班借職韓永錫<lb/>
早以明經曾干場屋晚不擇禄遂齒班行一自監臨六<lb/>
遷寒燠檢身奉上挺夙夜匪懈之誠守道安貧勵風雨<lb/>
<pb n="KR2f0039_WYG_132-7b"/>
弗渝之操士流推慕名跡藹然臣詢於羣倫偹知行實<lb/>
筦𣙜之任不足盡才州縣之間可使從政儻預字人之<lb/>
選必成循吏之名臣竊覩淳化四年選進士諸科舉人<lb/>
充班行曾降宣命如兩任六考無遺闕許與文資安排<lb/>
永錫考秩之間與詔書而未應臨蒞之際實官業之甚<lb/>
優伏望聖慈特與文資昇奬徇私黷貨保其不爲有此<lb/>
臣當連坐<lb/>
仁宗天聖五年左正言劉隨上奏曰臣伏見宰臣王曾<lb/>
<pb n="KR2f0039_WYG_132-8a"/>
因染微痾拜章求退深自刻責歴懇再三兩宫盛慈未<lb/>
賜允許聽於羣議亦所不安中外具瞻早期仍舊臣職<lb/>
居諌列亦合敷陳伏縁進退大臣治亂攸繫忠良進用<lb/>
則天下皆喜憸邪進用則天下皆懼譬之兵器回柄與<lb/>
人茍非温厚端良未可容易輕授葢君子得柄則裁成<lb/>
景化折衝禦侮以安天下唐明皇用姚崇是也小人得<lb/>
位則中傷良善剸割任情以危天下唐德宗用盧杞是<lb/>
也且君子小人各有其黨君子之黨起則禮樂興行仁<lb/>
<pb n="KR2f0039_WYG_132-8b"/>
義是蹈長轡逺御邦家用寧唐太宗之世是也小人之<lb/>
黨起則姦邪欺罔請託害政詐作威福以亂天下唐順<lb/>
宗之世是也是以知進退宰臣不可不謹臣觀王曾厚<lb/>
重寡言公忠有守先朝超擢參預鈞衡兩宫聖明俾專<lb/>
機務炎涼屢換畏謹益恭人無間言僉謂賢相而況齒<lb/>
髪未暮疾病可瘳願解四輔之班似爲一身之利雖知<lb/>
止不殆宜避遜於崇髙而憂國如家未可輕於去就伏<lb/>
望聖慈深加敦喻勿受封章病恙稍平復令視事舉先<lb/>
<pb n="KR2f0039_WYG_132-9a"/>
朝之甲令以宰司之職業侵權撓政者許其寘法黜幽<lb/>
陟明則委以公行振舉綱條彌綸庶務輔佐聖德以成<lb/>
太平豈不美哉臣竊慮聖慈憫其懇誠或遂來請必若<lb/>
將求宰執思量未易其人中外大臣豈無希望然授其<lb/>
柄政雖簡於聖心得位持權亦防於難制丁謂之類是<lb/>
也臣雖甚寡識亦嘗品量以曾之厚重鎮俗張知白之<lb/>
孜孜奉國吕夷簡之能斷大事魯宗道之事君無隱斯<lb/>
並先帝柬求兩宫登用驅䇿既乆勤勞一心羣議公言<lb/>
<pb n="KR2f0039_WYG_132-9b"/>
未宜改易所有王曾伏願頻降中使偹宣慈㫖候其疾<lb/>
損速赴朝參如此則眷注之情益彰於信用補報之效<lb/>
必盡於才謨輿論若斯謹達天聽<lb/>
寳元元年直史館同知禮院宋祁上奏曰臣伏以陛下<lb/>
躬至聖開大明數引近臣延謀急政退託不敏開敢言<lb/>
之路日昃便坐以須告猷夫人君據安而念危則終不<lb/>
危操治而慮亂則終不亂何則幾微之兆成敗之端森<lb/>
然前判於胷中矣臣向已被詔對所欲言事聞於上未<lb/>
<pb n="KR2f0039_WYG_132-10a"/>
合明聽陛下赦其無狀再降德音似欲竭盡下情以裨<lb/>
萬一顧臣敢無辭而對人臣之所以有朋黨者何也由<lb/>
忠邪之不早判耳且君子得位必引其類使協濟忠力<lb/>
不爲私也小人獲進亦引其類使扇動聲勢不爲公也<lb/>
君子指小人所引固曰朋黨小人指君子所引亦曰朋<lb/>
黨君子常少小人常多此人君所以易惑而難辯也陛<lb/>
下何不質之以事驗之以言其言也隂賊忌害巧爲迎<lb/>
合聽之似可用察之而無實小人也其言也質直蹇正<lb/>
<pb n="KR2f0039_WYG_132-10b"/>
多所補益聽之似逆耳察之而有實君子也又以其言<lb/>
騐其人之行事事與言合者爲忠事與言反者爲邪不<lb/>
黜其邪不進其忠則朋黨終不除矣臣下之所讒佞得<lb/>
行者何也由朝廷聽言之路太廣也夫正人能言邪人<lb/>
亦能言古者稱言之無罪者謂有道之言也若邪人憑<lb/>
虛以害有位架妄以間忠臣亦以爲不可加罪則是以<lb/>
言喪邦矣且邪人縁隙投詐寄事造姦詆人必以難騐<lb/>
之文傷人必以似是之語使進不得自辨於主退有以<lb/>
<pb n="KR2f0039_WYG_132-11a"/>
離間於君於是正人幽憤有功抑退如此者陛下雖加<lb/>
罪焉可也正人則不然毅焉中立侃焉正論引古今之<lb/>
宜根刑政之本質之衆則無害措之事則可行不為勢<lb/>
傾不爲利奪如此者陛下雖加賞焉可也故大闢言路<lb/>
而正言不賞妄言不罰則讒佞終不去矣今議者皆曰<lb/>
朝廷誠安且治臣以爲不然夫三患未去安得爲治直<lb/>
亂之未作耳請試言之夫與賢人謀事而與不肖者斷<lb/>
一患也重選大臣而輕任之二患也大事不圖而小事<lb/>
<pb n="KR2f0039_WYG_132-11b"/>
是急三患也何則賢人必爲國計而不肖者專爲身謀<lb/>
爲國計者必持至公故言直而援少爲身謀者專挾己<lb/>
私故喻巧而援多人君不能察之則姦詐行矣於是言<lb/>
長利者則破之以小害使終不能爲利圖大功者急之<lb/>
以近效使終不得立功善令方下而謬令移之矣公議<lb/>
始行而私議奪之矣且不肖之人已不能忠而忌人之<lb/>
納忠已爲不善而能敗人之爲善改白作黒以是爲非<lb/>
若朝廷已知其姦不能斥去郭公所以戒亡也已知其<lb/>
<pb n="KR2f0039_WYG_132-12a"/>
賢而與不肖者並任之劉向所以獲罪也此方今患之<lb/>
最切者也夫大臣左輔右弼參賛權綱朝訪夕對彌縫<lb/>
漏闕既以爲忠且賢而擢之材且能而任之矣是宜待<lb/>
之以無二責之以一心今或指纎瑕采飛語小則被疑<lb/>
大則賜罷朝爲臯夔暮爲檮杌遂令家無全節人無全<lb/>
行何其有道之世而賢者之乏耶誠任之失其理矣徒<lb/>
使繼至者瞻前畏後偷合取容事存形跡日防猜阻捨<lb/>
國事而不慮茍身謀以自安大臣如此陛下何頼焉且<lb/>
<pb n="KR2f0039_WYG_132-12b"/>
君視臣如手足彼將以手足爲報君視臣如路人彼亦<lb/>
將以路人爲報此患之次也聚天下莫急於財鎮天下<lb/>
莫切於兵制四夷莫神於機任天下莫謹於官今財已<lb/>
匱而不肯計兵甚冗而不能擇機至而不敢謀官濫而<lb/>
不知選而執事者但且計小利害責小經費羣對而旅<lb/>
前取㫖而奉行日循一日歲偷一歲陛下又不念此寧<lb/>
是朝廷福耶此患之又次也假如萬一邊境有事盜賊<lb/>
相扇甲兵宿野糧饋在路此時三患不去誰能出身爲<lb/>
<pb n="KR2f0039_WYG_132-13a"/>
國與陛下共此安危耶誰能執節慷慨與陛下前死不<lb/>
顧耶臣故曰非能治也直亂之未作耳陛下誠能詔中<lb/>
書門下使擇天下之冗官稍清流品詔樞宻院去天下<lb/>
之冗兵寖明紀律斷自宸慮必取成功不使渙汗復收<lb/>
匪石中轉則縣官之財有數年之饒爲萬一不虞之偹<lb/>
策之善者也臣智識庸暗不足上當清問輕率狂狷惟<lb/>
陛下裁貸其誅<lb/>
祁又薦張定方狀曰右臣伏以良工搆材爲厦明主搆<lb/>
<pb n="KR2f0039_WYG_132-13b"/>
士爲國而材須求集士待舉知然後落成展采功與時<lb/>
立伏見應沈淪草澤科張定方年三十八歲識慮沈敏<lb/>
氣直行危文尚體要不工聲病渉知韜畧兼明遁式甘<lb/>
足貧槁久無仕心昨爲鄉黨敦勸入應詔舉六論程藝<lb/>
非其素心有司報罷怡然引去閉闗却掃不干州閭立<lb/>
言忼慨指擿民弊臣知壽州日以禮致問延至公門觀<lb/>
其議論卓焉切至因取其所著書得却狄復戎戰書等<lb/>
篇質多采少紀實求當臣亦指文索事與相辨詰觸機<lb/>
<pb n="KR2f0039_WYG_132-14a"/>
應變籌䇿有餘非但角空言競華論而已臣以爲如定<lb/>
方等軰不可多得或䝉召赴上都程其所長授一職事<lb/>
官令往西北邊郡必能研究術畧參賛帥臣討論營陣<lb/>
商確攻守至於撥煩幹蠱又其緒餘臣既知其人不敢<lb/>
有蔽謹録定方所著三軸并封上如有可采伏乞特賜<lb/>
收試果無所取臣甘茍言之罪<lb/>
仁宗時呂夷簡執政進用者多出其門吏部員外郎范<lb/>
仲淹上百官圖指其次第曰如此爲序遷如此爲不次<lb/>
<pb n="KR2f0039_WYG_132-14b"/>
如此則公如此則私況進退近臣凡超格者不宜全委<lb/>
之宰相夷簡不悅<lb/>
康定元年仲淹知延州乞督責管軍臣寮舉智勇之人<lb/>
狀曰臣竊見邊上將帥常患少人今髙繼嵩纔亡人情<lb/>
頗駭恐鎮戎不能守禦却須藉朱觀往彼朱觀既去則<lb/>
鄜延路又闕敢勇之將國家奄有四海未必乏才豈天<lb/>
地生人厚於古而薄於今葢選之未精用之未至今諸<lb/>
軍諸班必有勇智之人多被管軍臣僚人員等逓互彈<lb/>
<pb n="KR2f0039_WYG_132-15a"/>
壓不得進用坐至衰老如朱觀元是軍班出身因歴邊<lb/>
任方得將名伏望聖慈專督管軍臣僚等於諸班中搜<lb/>
羅智勇之人各舉一名不以將校長行或試以武藝或<lb/>
觀其膽畧出衆便可遷轉於邊上任使如將來頗立戰<lb/>
功則明賞舉主或屢敗軍事亦當連坐所貴諸路漸次<lb/>
得人不致頻有那移免使戎狄謂大國乏才愈增驕氣<lb/>
況西北二方將帥之闕實非細事乞國家常爲預偹早<lb/>
加遷擢<lb/>
<pb n="KR2f0039_WYG_132-15b"/>
慶歴中仲淹爲陜西經畧安撫使奏乞擇臣僚令舉差<lb/>
知州通判䟽曰臣等竊以天下郡邑牧宰爲重得其人<lb/>
則致理失其人則召亂推擇之際不可不慎國家承平<lb/>
以來不無輕授應知州通判縣令因舉薦擢任者少以<lb/>
資考序進者多才與不才一塗並進故能政者十無二<lb/>
三謬政者十有七八國家詔令程式天下一體何則能<lb/>
政之處民必蒙福謬政之下民常受弊非國家法令之<lb/>
殊葢牧宰賢愚之異也今四方多事民日以困窮將思<lb/>
<pb n="KR2f0039_WYG_132-16a"/>
爲盜復使不才之吏臨之賦役不均刑罰不當科率無<lb/>
度疲乏不䘏上下相怨亂所由生若不急於求人早革<lb/>
其弊誠國家之深憂也然自來雖曾詔臣僚各舉所知<lb/>
或舉主非賢則多謬薦臣等欲乞聖慈特降詔書委中<lb/>
書樞宻院臣僚各於朝臣中薦堪充舉主者三人候奏<lb/>
到姓名即逐人各賜勅一道令於通判内舉成資已上<lb/>
一員充知州知縣内舉成資已上一員充通判簿尉中<lb/>
舉有出身三考以上無出身四考一員充職官知縣或<lb/>
<pb n="KR2f0039_WYG_132-16b"/>
於職官令録中舉五考以上之人充京官知縣仍於勅<lb/>
明言所薦之人若將來顯有善政其舉主當議旌賞若<lb/>
贓汙不理苛刻害民並與同罪所貴生民受賜宼盜自<lb/>
息<lb/>
仲淹又奏乞於職官令録中舉充京官知縣疏曰臣近<lb/>
與韓𤦺上言乞擇舉主令逐人於通判中舉知州一員<lb/>
於知縣中舉通判一員於簿尉中舉職官知縣一員已<lb/>
蒙降勅至宻院入逓次臣看詳勅頭名署臣等上言於<lb/>
<pb n="KR2f0039_WYG_132-17a"/>
理未便欲乞只作朝廷憂勞之意特選臣僚舉官其體<lb/>
甚重仍乞於簿尉中舉職官知縣一員下添入或於職<lb/>
官令録中舉五考以上之人充京官知縣計添一十九<lb/>
字庶無遺才<lb/>
仲淹又奏舉胡瑗李覯狀曰臣聞臣之至忠莫先於舉<lb/>
士君之盛德莫大於求賢㤗通之朝豈敢隱黙臣竊見<lb/>
前宻州觀察推官胡瑗志窮墳典力行禮義見在湖州<lb/>
郡學教授聚徒百餘人不惟講論經㫖著撰詞業而常<lb/>
<pb n="KR2f0039_WYG_132-17b"/>
教以孝悌習以禮法人人嚮善閭里歎伏此實助陛下<lb/>
之聲教爲一代之美事伏望聖慈特加恩奬升之太學<lb/>
可爲師法又建昌軍應茂才異等李覯邱園之秀實負<lb/>
文學著平土書明堂圖鴻儒碩學見之欽愛講貫六經<lb/>
莫不贍通求於多士頗出倫軰搜賢之日可遺於草澤<lb/>
無補風化伏望聖慈特令敦遣延於庠序仍索所著文<lb/>
字進呈則見非常儒之學<lb/>
仲淹又同韓𤦺奏舉雷簡夫狀曰臣等竊見秘書省校<lb/>
<pb n="KR2f0039_WYG_132-18a"/>
書郎簽書㤗州觀察判官㕔公事雷簡夫昨蒙朝廷敦<lb/>
遣起於草澤佐幕以來偹見通敏求之多士得爲異才<lb/>
欲乞聖慈特加奬擢與轉一官就差充邊郡通判庶觀<lb/>
能效可進榮階若不如所舉臣等甘當同罪<lb/>
仲淹又同𤦺奏乞酬奬張信狀曰臣等竊見環慶教押<lb/>
軍陳奉職張信自殿侍在邊上累次與西賊鬭敵前在<lb/>
延州趙瑜等手下作前隊殺退蕃賊得趙瑜等銀椀衣<lb/>
服後來趙瑜等並轉三資張信即未曾酬奬其人氣豪<lb/>
<pb n="KR2f0039_WYG_132-18b"/>
膽勇武力過人爲一時之猛士在指使中少見其比欲<lb/>
乞朝廷特與改轉一侍禁送种世衡手下管押軍隊分<lb/>
擘與禁軍一兩指揮專切教習獨作一隊爲竒兵使喚<lb/>
必能身先士卒以立勝功<lb/>
仲淹又奏舉許元張去惑狀曰臣竊覩國家用兵以來<lb/>
急於財利雖百姓大困更難刻剥三軍不足又須經營<lb/>
莫若求通敏之才省枉費之用庶幾下不生怨上不乏<lb/>
須臣切見殿中丞監在京𣙜貨務許元才力精幹達於<lb/>
<pb n="KR2f0039_WYG_132-19a"/>
時務伏望聖慈指揮取索𣙜貨務勾當過有勞績特與<lb/>
超轉一官差充江淮制置發運判官必能減省冗費疏<lb/>
通利源不害生民胥助軍國又臣切見張去惑素有時<lb/>
材不避艱苦昨慶州修大順城建事之初日有宼至人<lb/>
情畏懼却求中輟遂差張去惑徃彼勸諭將佐晝夜興<lb/>
功衆乃同心方能集事兼於寧州專管修城或創修山<lb/>
城功料浩瀚並以了畢防城戰具皆能精辦臣昨冐罪<lb/>
舉本人乞改一官充陜西轉運判官已奉朝㫖依奏候<lb/>
<pb n="KR2f0039_WYG_132-19b"/>
有闕即差今來陜西省罷轉運判官其張去惑自合别<lb/>
與差遣伏望聖慈差監在京𣙜貨務替許元勾當臣所<lb/>
舉此二人若不能辦濟臣甘失舉之罪<lb/>
仲淹又奏舉杜杞充館職狀曰臣聞書曰先王坐以待<lb/>
旦旁求俊乂葢天下治亂繫之於人得人則治失人則<lb/>
亂故先王盡心焉臣伏覩朝廷兩府任人多擢於兩制<lb/>
詞臣必由於館殿是館殿爲育材之要府豈宜賢俊不<lb/>
充至於衰索唐太宗置𢎞文館延天下賢良文學之士<lb/>
<pb n="KR2f0039_WYG_132-20a"/>
令更宿直聽朝之暇引入内殿講論政事至夜乆方罷<lb/>
今館閣臣僚率多清貧僑居桂玉之地皆求省府諸司<lb/>
職任或聞在館供職者惟三兩人甚未稱陛下長養羣<lb/>
材之意臣竊見虞部員外郎杜杞太常丞章岷祕書丞<lb/>
尹源祕書丞張掞殿中丞王益柔殿中丞吕士昌大理<lb/>
寺丞蘇舜欽大理寺丞楚建中環州軍事判官姚嗣宗<lb/>
國子監直講孫復或文詞雅逺可潤皇猷或經術精通<lb/>
能發聖藴伏望聖慈委中書相度其間聲實已著者乞<lb/>
<pb n="KR2f0039_WYG_132-20b"/>
不限資任先次召試各補館職或有未協公議者乞加<lb/>
詢采更候悉其才行即賜施行今後館閣臣僚供職經<lb/>
二年不就諸司職任者乞特與恩例差遣庶令英俊之<lb/>
逰日玩典籍不親米塩之務專修經緯之業長育人材<lb/>
無尚於此臣切聞太宗皇帝慕唐文皇之英風特建祕<lb/>
閣與三館並崇聽朝之餘時或逰幸此祖宗盛事不爲<lb/>
不重今館閣供職員数至少臣方敢上言所舉雖多皆<lb/>
縉紳有聞之士更在朝廷取擇臣謂天下至大聖人其<lb/>
<pb n="KR2f0039_WYG_132-21a"/>
難之綱紀或隳雖治必亂俊哲所聚雖危必安今邊鄙<lb/>
尚虞旰昃未暇正宜廣搜時彦大修王度以固其本之<lb/>
時也惟聖慈留意<lb/>
三年仲淹爲參知政事論轉運得人許自擇知州上奏<lb/>
曰臣竊見古者内置公卿士大夫助天子司察天下之<lb/>
政外置岳牧方伯刺史觀察使採訪使統領諸侯守宰<lb/>
以分理之内外皆得人未有天下不大治者也今轉運<lb/>
按察使古之岳牧方伯刺史觀察採訪使之職也知州<lb/>
<pb n="KR2f0039_WYG_132-21b"/>
知縣古之諸侯守宰之任也内官雖多然與陛下共理<lb/>
天下者唯守宰最要耳比年以來不知選擇非才貪濁<lb/>
老懦者一切以例除之以一縣觀一州一州觀一路一<lb/>
路觀天下則率皆如此其間縱有良吏百無一二是使<lb/>
天下賦稅不得均獄訟不得平水旱不得救盜賊不得<lb/>
除民既無所告訴必生愁怨而不思叛者未之有也民<lb/>
既怨叛姦雄起而收攬之則天下必將危矣今民方怨<lb/>
而未甚叛去宜急救之救之之術莫若守宰得人欲守<lb/>
<pb n="KR2f0039_WYG_132-22a"/>
宰得人請詔二府通選轉運使如不足許權擢知州人<lb/>
既得人即委逐路自擇知州不任事者奏罷之仍令權<lb/>
擢幕職官如是行之必舉皆得人凡權入者必俟政績<lb/>
有聞一二年方真授之雖以精擇尚慮有不稱職者必<lb/>
有降黜直俟人稱職而後己仍令乆其官守勿復數易<lb/>
其有異政者宜就與升擢之若然官修政舉則天下自<lb/>
無事矣朝廷唯總其大綱而振舉之可也<lb/>
仲淹又奏乞許元張去惑下三司相度任使疏曰臣近<lb/>
<pb n="KR2f0039_WYG_132-22b"/>
與宰臣上殿因議財用不足䝉賜德音謂宜選諸路轉<lb/>
運便臣尋面對云轉運司得平和之人則可得刻剥之<lb/>
人則百姓受弊尋奉聖㫖民惟邦本不可侵擾臣退而<lb/>
思之以江淮制置發運司為財賦之要地最宜得人使<lb/>
二員互換上京所轄諸州不暇廵歴臣切見監在京𣙜<lb/>
貨務内殿中丞許元智識通敏可幹財賦復能愛民不<lb/>
為侵刻遂舉充江淮制置發運判官又著作佐郎通判<lb/>
寧州張去惑昨在邊陲實經煩使遂舉監在京𣙜貨務<lb/>
<pb n="KR2f0039_WYG_132-23a"/>
替許元此二人臣曾舉充陜西轉運判官已奉聖㫖依<lb/>
奏候有闕日與差既是轉運判官資地今來舉充上件<lb/>
職任未至過越切見朝臣宋緘陳執禮為因王欽若妻<lb/>
并宋綬妻陳乞在京監當有臺官上言不當已奉聖㫖<lb/>
改差臣在樞宻院日所舉許元張去惑勾當錢穀雖與<lb/>
前人陳乞事體不同亦慮三司别有長才可舉伏望聖<lb/>
慈指揮三司副使相度此二人之才如不堪上件任使<lb/>
即别舉朝臣庶協公議<lb/>
<pb n="KR2f0039_WYG_132-23b"/>
仲淹又奏葛宗古䟽曰臣竊知延州西路都廵檢使葛<lb/>
宗古為侵用公使錢入已奏案已上朝廷臣昨奏陳邊<lb/>
上得力將佐葛宗古實在其數今恐審刑大理寺斷入<lb/>
極典縱䝉朝廷寛貸亦須降充近下班行必然挫屈更<lb/>
無勇戰之氣臣伏覩刑統節文諸監臨主守以官物私<lb/>
自貸人及貸之者無文記以盜論有文記准盜論立判<lb/>
案減二等即充公廨及用公廨物若出付市易而私用<lb/>
者各減一等坐之議曰即充公廨謂以官物廻充公廨<lb/>
<pb n="KR2f0039_WYG_132-24a"/>
今朝廷支賜臣僚公使錢既已支付逐處更不係省帳<lb/>
拘管不收出剩亦無磨勘其公使錢顯是廻充公廨之<lb/>
物私用者自有上項正條兼元無條貫今將私用公使<lb/>
錢入已為監主自盜之法只是法寺近例斷遣不敢從<lb/>
輕遂至入罪切慮今後有公使錢處官員因循之間為<lb/>
人捃拾多陷除名死罪之坐誠為法之一弊公朝固當<lb/>
正之伏望聖慈宣喚新判大理寺杜曾令上殿指陳侵<lb/>
用公使錢正條付中書參酌免有枉濫其葛宗古弓馬<lb/>
<pb n="KR2f0039_WYG_132-24b"/>
精强復有膽勇在鄜延路中最爲驍果今來朝廷選將<lb/>
之際此人實恐難得乞從正條定罪然後議其末減<lb/>
康定元年知諫院富弼乞令宰相兼樞宻使上奏曰臣<lb/>
伏見自來兵機公事全委宻院今邊鄙多故不同往時<lb/>
若無更張必有敗闕況事干治亂執政豈可不知文武<lb/>
二途自古一致臣竊觀周史宰相魏仁浦曾兼樞宻使<lb/>
國初范質王溥亦以宰相參知樞宻院事臣今欲乞依<lb/>
故事亦令宰相兼樞宻使所貴同心協力各無猜嫌共<lb/>
<pb n="KR2f0039_WYG_132-25a"/>
議安邊必能集事<lb/>
慶歴三年弼又乞韓𤦺范仲淹更任内外事上奏曰臣<lb/>
伏聞近降勅命除陜西四路招討經畧使韓琦范仲淹<lb/>
並授樞宻副使仰認聖意只從公論不聽讒毁擢用孤<lb/>
逺天下之人皆謂朝廷進用大臣常如此日則太平不<lb/>
難致也然議者惟云進用大臣雖則美矣其如西寇未<lb/>
殄亦須藉才若二人俱來或恐闕事羣論皆願一名召<lb/>
來使處内一名就授樞副之命且令在邊表裏相應事<lb/>
<pb n="KR2f0039_WYG_132-25b"/>
無不集以臣愚慮亦謂羣衆所說甚得允當然近日或<lb/>
聞有異議者謂樞宻副使不可令帶出外任恐他時武<lb/>
官援此為例深不穩便此乃横生所見巧為其説沮陛<lb/>
下獨斷之明害天下至公之論臣謂立此異議者必知<lb/>
韓𤦺范仲淹以西事方急堅辭此職既未肯從命而來<lb/>
又不令帶出外任是欲惑君聽抑賢才姦邪用心一至<lb/>
於此況先朝累曾有大臣帶兩府職任應急出外事畢<lb/>
還朝不聞後來有武臣援以為例臣願陛下無信異說<lb/>
<pb n="KR2f0039_WYG_132-26a"/>
專採公論一名召來使處於内一名就授樞副之職且<lb/>
令在邊或許二人一歲一更均其勞逸亦甚穏便内外<lb/>
協濟無善於此臣旦夕來聞韓𤦺范仲淹已有奏報西<lb/>
事未了懇辭恩命朝廷乘此處分深合事宜臣不勝懇<lb/>
懇激切之至<lb/>
弼為樞宻副使薦張昷之等可充轉運使副狀曰臣近<lb/>
曾兩奏乞令中書樞宻院通選諸路轉運使副令逐路轉<lb/>
運選轄下知州逐州選部内知縣縣令若此三種官一<lb/>
<pb n="KR2f0039_WYG_132-26b"/>
一得人則天下自然無事朝廷不勞而治矣然欲知民<lb/>
細微利病須要好縣官欲得好縣官須先擇好知州欲<lb/>
得好知州須先擇好轉運使副須是輔弼大臣用心至<lb/>
公精加㨂選親戚故舊者不得葢蔽可去者必去之仇<lb/>
讎踈逺者不得抑塞可用者必用之去之者勿避其怨<lb/>
謗用之者勿求其感激不邀恩於已不推過於人若能<lb/>
如此則天下賢者才者可以盡為朝廷之用何患不得<lb/>
諸路轉運二三十人而已伏縁國家之事莫非至公須<lb/>
<pb n="KR2f0039_WYG_132-27a"/>
是輔弼大臣用心精選當黜則黜則退黜之人以謂朝<lb/>
廷公行自然無怨人既無怨事乃平貼若有大臣不存<lb/>
公共之心推事與人則退黜者以謂朝廷本不退我只<lb/>
是某人私相見排遂生怨怒架造讒謗君聽既惑事乃<lb/>
破壞此於朝政為害之大者也今既委逐路轉運使副<lb/>
升黜一路知州其權甚重其事亦大須是有才識能分<lb/>
别善惡仍須推心至公而行事果敢然後可當轉運之<lb/>
任今逐路見任及新差下未到任轉運使副共二十八<lb/>
<pb n="KR2f0039_WYG_132-27b"/>
員其間的有才識能分别善惡推心至公行事果敢者<lb/>
無三人而已其餘雖别無顯過可黜奈何碌碌常才緩<lb/>
急無用其間亦有作過之人但未敗露或以敗不行若<lb/>
不更張必難集事臣今來於衆論得九人皆謂堪充轉<lb/>
運使副可以委付選擇轄下知州必得盡公不負朝廷<lb/>
差委謹具名次如左三司塩鐵副使張昷之知雜御史<lb/>
魚周詢史館修撰王質知諫院王素三司判官沈邈知<lb/>
濰州董儲江南東路提㸃刑獄楊紘權三司判官杜杞<lb/>
<pb n="KR2f0039_WYG_132-28a"/>
權三司判官燕度右九人皆搢紳之選今來且充諸路<lb/>
轉運乆而皆可㧞擢任使更乞令兩府同共銓量施行<lb/>
内董儲是宰臣晏殊逺親然其人實有才用但年齒稍<lb/>
髙而心力不退不可以大臣親嫌而廢也臣又慮諸處<lb/>
現任轉運使副例各未滿或别無顯過恐中書以謂替<lb/>
罷無名臣今欲乞特降詔書告諭天下偹陳轉運使職<lb/>
任非輕自來有失精選致職事廢弛物論大以為非昨<lb/>
據樞宻副使富弼上䟽乞澄汰天下不才轉運使副使<lb/>
<pb n="KR2f0039_WYG_132-28b"/>
下中書樞宻院令同共用心推擇中外有才識堪任轉<lb/>
運使副臣僚今據兩司條奏到某人已下若干人堪充<lb/>
轉運使副已令差赴逐路充職幹當務在稱職以副朝<lb/>
廷委任之意又據兩司條奏到見任轉運使副某人以<lb/>
若干不聞顯効並仰中書門下就便别與差遣若降此<lb/>
詔告諭天下則退者以兩府公黜自當無詞進者以兩<lb/>
府選差孰敢不勉如此行遣不是無名使天下之人耳<lb/>
目一變謂朝廷進善退惡政令清明守官者各知恐懼<lb/>
<pb n="KR2f0039_WYG_132-29a"/>
不敢因循豈不美哉豈不善哉<lb/>
仁宗時宋庠奏曰聖詔曰牧守之職以惠綏吾民而罕<lb/>
聞奏最將帥之任以威服四夷而艱於稱職豈制度未<lb/>
立不能通變於時邪豈簡擢靡臻不能勸勵于下邪臣<lb/>
等竊觀舊史欲治之主未嘗不留意守宰以寧方内慎<lb/>
求將帥以清戎索矧陛下秉至聖之德御乆安之世靖<lb/>
民防患孰先於此謹按朝廷列郡四百地踰前代參建<lb/>
官吏分督政條其間知州實匪輕選大者則領以公相<lb/>
<pb n="KR2f0039_WYG_132-29b"/>
次者寄以從官自餘逺邇由卿監郎官而下莫不惟材<lb/>
是擇考績序遷一有踰違並從案劾或降或罷無所私<lb/>
焉臣等以謂選任之官如此粗足若欲人皆召杜政必<lb/>
龔黄質於前聞恐難盡善然重内輕外今古常情臣等<lb/>
敢不更務采掄審加勸沮或申明約束或廉察風謡奏<lb/>
最之科庶幾可復然不得謂制度不立矣若乃將帥之<lb/>
舉宥宻是司國朝之規名分難越儻或竒材㧞於羣萃<lb/>
勇略著於邊疆任用之間亦當公論然亦不得謂簡擢<lb/>
<pb n="KR2f0039_WYG_132-30a"/>
不臻矣<lb/>
慶厯中知諫院蔡襄乞罷呂夷簡商量軍國事上奏曰<lb/>
臣伏見前宰臣呂夷簡被病以來兩府大臣三次詣夷<lb/>
簡家議事及守司徒罷相之後朝廷有㫖令商量軍國<lb/>
大事今月二日宰臣章得象以下又詣其家評論西事<lb/>
臣切謂夷簡病時陛下於内中開設道場及賜手詔錫<lb/>
與至多眷注之心當世無比臣謂陛下假人以恩則可<lb/>
假人以禮則不可何哉陛下春秋方盛固宜親决萬幾<lb/>
<pb n="KR2f0039_WYG_132-30b"/>
却令宰臣樞宻詣夷簡决事臣恐天下四夷聞之謂陛<lb/>
下如何主也兩府大臣輔陛下而治天下者今乃並笏<lb/>
受事於夷簡之門里巷之人指㸃竊笑臣恐天下四夷<lb/>
聞之謂大國乏材而無上下之分雖陛下特隆恩眷優<lb/>
待老臣正得為君之道而夷簡不能上承陛下之意而<lb/>
無引避推讓之心夫為人臣端居私家屈大臣而自便<lb/>
於理安乎況夷簡謀身忘公養成天下今日之患遂致<lb/>
二邊連構百姓困窮萬手所指無敢言者上天降鑒祖<lb/>
<pb n="KR2f0039_WYG_132-31a"/>
宗垂靈輒以病觧而陛下尚令參決大政是陛下至今<lb/>
未之悟也臣切以陛下即位之初夷簡便為參知政事<lb/>
其後數年漸至宰相出陳州半年復入又出許州一年<lb/>
有餘移領魏府召歸作相首尾二十年間不居政府纔<lb/>
二年有餘耳前後雖有王曾李廸張士遜陳堯佐王随<lb/>
等更迭為相而歴年之深無如夷簡輔政以來所言之<lb/>
事陛下一皆聽信而施行之出藩未幾還當大政以病<lb/>
居家兩府問事得主之深無如夷簡輔政既乆得主又<lb/>
<pb n="KR2f0039_WYG_132-31b"/>
深固當敦風敎正庶官安百姓鎮四夷今乃不聞功業<lb/>
但爲私計豈不負陛下眷遇之意也夫開直言旌讜論<lb/>
者宰相之體也夷簡執政以來屢貶言者凡三四次如<lb/>
曹修古叚少連孔道輔楊偕孫沔范仲淹余靖尹洙歐<lb/>
陽修等或謫千里或抑數年或縁私恨假託人主威權<lb/>
以逐忠賢以洩已怒殊不念陛下虛受惡名此不忠之<lb/>
大者又使天下之人父敎其子兄敎其弟咸以直言為<lb/>
諱此乃絶忠讜之嘉謨成本朝之闕政其過一也夫奬<lb/>
<pb n="KR2f0039_WYG_132-32a"/>
懿行厲廉節宰相之方也古之聖人敎人之道先以名<lb/>
節為本若不使好令名則何惡不為何善不毁縱不陷<lb/>
於惡亦不免碌碌因循為闒茸之人也夷簡為性不臧<lb/>
欲人附已見為善介特而自立者皆以好名希求富貴<lb/>
以汚之善人耻此徃徃退縮以避好名干進之毁是以<lb/>
二十年來人人不肯尚廉隅厲名節淺者因循闒茸深<lb/>
者靡惡不爲都無愧恥但能阿附夷簡夷簡悉力䕶之<lb/>
姧邪不敗浸成此風習以為俗又使天下之人皆以逐<lb/>
<pb n="KR2f0039_WYG_132-32b"/>
利為智能逺勢為愚鈍此乃廢廉恥之節成奔競之風<lb/>
其過二也夫善則稱君過則稱已宰相之行也夷簡一<lb/>
恩之施皆須出我門下或先露其事使人預知或先抑<lb/>
其事然後與行若不可行者小則歸怨同列大則稱奉<lb/>
聖㫖以是阿附者多隂為羽翼使天下之人迷大公之<lb/>
論有朋黨之議其過三也夫進賢退不肖者宰相之職<lb/>
也臣見數年以來審官院京朝官吏部銓選人樞宻院<lb/>
三班院使臣授官之後例皆待闕一年二年以此計之<lb/>
<pb n="KR2f0039_WYG_132-33a"/>
冗官至多而曾不裁損竒材異績不聞奬㧞貪墨昬耄<lb/>
之人曾經免罷責罰及來雪理務施小惠多與收録使<lb/>
天下貪廉混淆善惡無别其過四也夫富國恤民宰相<lb/>
之事也自闗陜兵興以來修完城壘饋運芻粟科配百<lb/>
端悉出州郡内則帑藏空虛外則民力殫竭嗟怨嗷嗷<lb/>
聞於道路不幸有水旱之災其變不可量也葢由不選<lb/>
材能充三司使副使發運使轉運使但務收取人情用<lb/>
為資歴纔至數月即又遷移循環奔走日求升進欲以<lb/>
<pb n="KR2f0039_WYG_132-33b"/>
興財利寛民力其可得乎其過五也夫懷忠誅逆宰相<lb/>
之略也邊鄙無事之時臣僚或陳備邊之䇿或述禦宼<lb/>
之方皆為虛妄引惹或降差遣或與衝替邊臣因此唯<lb/>
尚姑息是以士卒不練器械不完黠羌窺我强弱輒懐<lb/>
異志夷簡當國之後山外之敗任福以下死者數萬人<lb/>
豐州之戰失地喪師鎮戎之役葛懷敏以下死者又數<lb/>
萬人葢由遣命將帥或分或合法制不立上下不和大<lb/>
戰則大敗小戰則小敗使生靈肝血塗染砂磧父子夫<lb/>
<pb n="KR2f0039_WYG_132-34a"/>
婦存歿冤痛廟堂之上成算安在其過六也夫暢國威<lb/>
制鄰敵宰相之謀也自西師敗歿之後北敵乘隙遣使<lb/>
入朝輙違先帝之盟妄請闗南之地歲增金帛僅二十<lb/>
萬而猶勒兵壓境堅求納字淩脅中國大為耻辱度其<lb/>
禍福譬若疽瘡但未潰耳制敵之術為患日深其過七<lb/>
也夷簡出入中書且二十年不為陛下興利除害茍且<lb/>
姑息以至事事隳壞如此臣謂夷簡若實有智謀執政<lb/>
從來只務固寵不肯施設是不忠也若竭盡智謀區處<lb/>
<pb n="KR2f0039_WYG_132-34b"/>
顛倒是不材也不材不忠二者必當一責尚貪威勢不<lb/>
能力讓或聞夷簡乞令政府一兩人至家商議大事足<lb/>
驗夷簡退而不止之心也臣又見故相王旦執政僅二<lb/>
十年後以病退只帶宫觀使名不復與聞邦政故事甚<lb/>
明其夷簡伏乞朝廷特罷商量軍國大事庶使兩府大<lb/>
臣專當責任無所推避陛下於夷簡正君臣之分存終<lb/>
始之恩伏乞陛下斷而行之以全國體<lb/>
三年襄乞令韓𤦺范仲淹更任内外事上奏曰臣伏見<lb/>
<pb n="KR2f0039_WYG_132-35a"/>
陜西路招討使韓𤦺范仲淹等各除樞宻副使並以西<lb/>
寇未寧懇辭恩命朝廷再賜手詔督令赴闕臣竊料𤦺<lb/>
等必再有陳論辭免於未決之間而異同之説有三焉<lb/>
曰使𤦺仲淹偕來也曰一處乎内一處乎外也曰皆留<lb/>
在邊也使之偕來者此朝廷之本意葢陛下推獨斷之<lb/>
明採至公之論以二人乆處邊陲詳知本末致之宥宻<lb/>
思有變更將以求破賊之計耳然論者之説曰邊臣最<lb/>
苦者奏報文字或有稽緩或即裁制動不如意所以乆<lb/>
<pb n="KR2f0039_WYG_132-35b"/>
無成功今得邊臣而任之則細大可知表裏相應也用<lb/>
兵不勝由軍制未立無部分統轄之法若不更變未見<lb/>
可勝之期今得邊臣而任之可責以更變之術所以宜<lb/>
一處乎内也西宼雖已請盟而戎心不可倚信𤦺等素<lb/>
習兵事上下之情通浹今盡還朝新帥鄭戬山川之險<lb/>
易未知軍旅之部伍未練若賊乘我機便忽有奔突必<lb/>
難制禦此所以宜一留於外也曰皆留在邊者此沮抑<lb/>
之論也惡𤦺仲淹者若於陛下前百般毁短之陛下必<lb/>
<pb n="KR2f0039_WYG_132-36a"/>
不信矣若稱其材德而言陛下不得不疑也必謂仲淹<lb/>
等威名已著羌戎畏甚今將去邊必有侵擾臣謂不然<lb/>
仲淹作招討使羗戎既畏其威名今在樞府正議兵謀<lb/>
其畏必甚矣若謂闗中民情素所倚賴今既還朝衆所<lb/>
失望臣又謂不然在陜西民既倚賴今在樞府必陳利<lb/>
病而行之所賴者愈大以是校之情僞甚明然或者謂<lb/>
二人孰宜處於内外臣以物議言之二臣之忠勇其心<lb/>
一也若以才謀人望則仲淹出韓𤦺之右處内者謀之<lb/>
<pb n="KR2f0039_WYG_132-36b"/>
而處外者行之故仲淹宜來𤦺當留邊於理甚當也其<lb/>
韓𤦺范仲淹伏乞朝廷不聽辭避各授恩命上以明陛<lb/>
下任賢之堅意下以協衆庶之公論也<lb/>
襄又論用韓𤦺范仲淹不宜使後有讒間不盡所長上<lb/>
奏曰臣伏見去月以來陛下拔任諫官都下翕然稱慶<lb/>
又數日罷夏竦樞宻使用韓𤦺范仲淹作樞宻副使制<lb/>
命一出士大夫賀於朝庶人喜於路至有飲酒呌號以<lb/>
為樂者謂陛下去邪任忠可刻日以觀太平矣臣聞易<lb/>
<pb n="KR2f0039_WYG_132-37a"/>
㤗之彖辭曰内君子而外小人君子道長小人道消否<lb/>
之彖辭曰内小人而外君子小人道長君子道消然則<lb/>
君子進則天下泰小人進則天下否陛下退一邪臣進<lb/>
一賢人而舉國歡欣者豈以一邪一賢獨能闗天下利<lb/>
害乎葢以一邪退則其類退一賢進則其類進衆邪並<lb/>
退衆賢並進而天下不泰者無有也雖然臣竊憂之頃<lb/>
年莊獻明肅太后初棄六宫陛下親臨庶政一日出令邪<lb/>
臣沮氣天下觀聽洒然快意期於一變以臻大治自後<lb/>
<pb n="KR2f0039_WYG_132-37b"/>
數年方内無事左右之臣易於襲常而恬於茍安陛下<lb/>
憂勤之心且亦少懈已而西羌背違舉兵宼邊遣將興<lb/>
師屢戰屢敗饋運賦斂百姓困窮北朝乘勢窺我彊弱<lb/>
遣使求地京師震駭幸而增賂以得暫息四海嗷嗷日<lb/>
憂一日以將來之患當如何也然猶指忠賢之士而屬<lb/>
望焉幸而進用庶其叶力而大有為以解焦勞之急陛<lb/>
下奮發剛斷博採物論拔而任之人人懽欣而臣獨切<lb/>
憂者誠恐進用之後或有讒間或拘舊例使之不盡所<lb/>
<pb n="KR2f0039_WYG_132-38a"/>
長而去則天下必有遺材之恨所損不細矣當今天下<lb/>
之病臣請譬諸病者其安時調養適宜固不病矣其在<lb/>
皮膚醫者能早去之病且安矣此二者皆已不及而病<lb/>
在肢體正待良醫之時陛下又選任良醫儻信任不疑<lb/>
聽其設施非徒愈病又致民於壽考苟於此時使良醫<lb/>
不得盡其術則天下之病愈深雖有和扁之妙難責速<lb/>
效矣願陛下思祖宗社稷之重矜四海生民之困憤西<lb/>
北二虜之恥發乾剛夬決之道拔賢材收衆䇿不憚改<lb/>
<pb n="KR2f0039_WYG_132-38b"/>
作以成大功天下幸甚<lb/>
襄為起居注乞罷王舉正用范仲淹上奏曰臣伏以當<lb/>
今之務至要至切者莫若擇執政之臣執政之臣茍容<lb/>
不材欲百職修舉者無有也切見參知政事王舉正材<lb/>
能最下乆忝大用柔懦緘黙無補於時天下之人指目<lb/>
羌虜為患兵戈未寧生民窮困國賦貧蹙陛下豈不念<lb/>
祖宗社稷之重國家安危之計而令舉正碌碌偹員自<lb/>
陛下擢用韓𤦺范仲淹以來人人日期大任韓𤦺范仲<lb/>
<pb n="KR2f0039_WYG_132-39a"/>
淹見已到闕若以處置邊事韓𤦺足以當之乞移仲淹<lb/>
參知政事其舉正伏乞退罷以叶公議<lb/>
襄又奏曰右臣近論述參知政事王舉正柔懦緘黙無<lb/>
補於時特乞罷退樞宻副使范仲淹才名德望素著於<lb/>
人乞參知政事或者以謂若用仲淹參知政事却令舉<lb/>
正復入樞府朝廷於大臣不失進退之體臣切謂舉正<lb/>
軟懦無能豈可却令入樞府雖中書總天下之事重於<lb/>
樞宻院專講兵謀豈可用不才之人也臣聞人主御羣<lb/>
<pb n="KR2f0039_WYG_132-39b"/>
臣稱職者用之不職者去之舉正預政以來有何建明<lb/>
著於時論儻不以罪斥而以恩罷其為幸也大矣伏惟<lb/>
陛下天資仁厚不忍失一大臣之意奈何羌虜皆横生<lb/>
民已困兵戈未寧水旱不節嗷嗷四海思望休息急於<lb/>
用才之日陛下雖欲存小惠宰輔雖欲芘同列豈不悞<lb/>
國家大計乎伏望陛下發乾剛出聖斷退舉正用仲淹<lb/>
以荅天下之望臣為諫官論列大臣先當議其才與不<lb/>
才若舉正過惡未欲盡言願朝廷早以禮去之無令醜<lb/>
<pb n="KR2f0039_WYG_132-40a"/>
迹暴揚於事為便<lb/>
四年襄又奏乞留歐陽修狀曰臣竊見知制誥知諫院<lb/>
歐陽修授龍圖閣直學士河北都轉運使臣等已有論<lb/>
列乞罷河北之任依舊知諫院至今未蒙朝命臣等伏<lb/>
念事有重輕度才而處才有長短適用為宜朝廷安危<lb/>
之論繋於天下則為重河北金穀之司繫於一方則為<lb/>
輕修之資性善於議論乃其所長至於金穀出入之計<lb/>
勤幹之吏則能為之任修於河北而去朝廷於修之才<lb/>
<pb n="KR2f0039_WYG_132-40b"/>
則失其所長於朝廷之體則輕其所重伏惟陛下增置<lb/>
諫員以來外人不計諫官之能否但知陛下有開納之<lb/>
美一旦驟榮修之身便令逺去外人不知朝廷任用之<lb/>
意但以修好切直不容於時臣等非私於身寔為朝廷<lb/>
惜任人之體伏乞陛下罷修龍圖閣直學士河北都轉<lb/>
運職任令依舊知制誥知諫院事<lb/>
仁宗時襄請叙用孫沔狀奏曰右臣伏見分司南京孫<lb/>
沔以罪譴謫臣以守官海域去京師至逺事至傳聞不<lb/>
<pb n="KR2f0039_WYG_132-41a"/>
得真實然觀貶降之重及有履穢之詞皆謂孫沔知杭<lb/>
州日有趙氏事沔誠有之固當重責然沔之治杭州剗<lb/>
除蠧弊擊擿豪强令行禁止與浮屠大族日為讎敵其<lb/>
間雖有過當然風俗混淆至今衰息所為如是雖至愚<lb/>
之人必能自察沔雖闊略然老於人事以嚴明自處而<lb/>
輙為不法至此使一日罷去小人共怨何恃而得安全<lb/>
是明目而投陷穽孰肯為哉臣恐審問體量之際未得<lb/>
其實臣聞趙氏與父同日下審問所其父一夕而死所<lb/>
<pb n="KR2f0039_WYG_132-41b"/>
以道路之言皆謂搒掠以成其事古者大臣不理沈寃<lb/>
沔以嘗副樞宻待罪而已臣恐繼今以後大臣有罪不<lb/>
能自明由沔而始頃年儂賊宼鈔二廣近侍至多獨沔<lb/>
被譴瘴毒惡地干戈危處沔親當之是亦有勞矣今以<lb/>
累赦之餘三州按索安能無過沔且老摧落之餘豈復<lb/>
自振然臣子之分惡名難受伏乞陛下哀憐念已用之<lb/>
效察難明之咎湔洗拂拭有所任用必能修省以報陛<lb/>
下天地再生之施<lb/>
<pb n="KR2f0039_WYG_132-42a"/>
襄又奏乞選擇翰林學士不用資序劄子曰臣風聞臣<lb/>
僚上言為翰林學士員闕乞未添補臣竊謂暫減員數<lb/>
不若精選才賢有唐以來此職最為清近朝夕閑宴與<lb/>
天子論議天下之事如陸贄李絳皆不世之才所論者<lb/>
足以開悟人主聰明賛成天下之業今來只循資序隨<lb/>
例補選或行迹奸邪或才識暗懦中書據名除改莫敢<lb/>
抑退況兹一職動是兩府之資茍不擇人豈陛下選任<lb/>
忠良之意臣欲乞今後翰林學士闕員中書不得依資<lb/>
<pb n="KR2f0039_WYG_132-42b"/>
差除伏望出於聖衷選人任用庶乎奸邪暗懦之人無<lb/>
由濫進<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百三十二<lb/>
</p>
<p>
</p>
  </div>
</body>
</text>
</TEI>
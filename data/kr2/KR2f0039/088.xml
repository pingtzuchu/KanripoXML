<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷八十八</head> <lb/>
    <p>
<pb n="KR2f0039_WYG_088-1a"/>
欽定四庫全書<lb/>
　歴代名臣奏議卷八十八<lb/>
　　　　　　　　　　　明　楊士竒等　撰<lb/>
　　經國<lb/>
宋髙宗時張浚上言曰臣受陛下聖知最厚自謂遭逢<lb/>
幸㑹盖非偶然凡有所見盡言無隠又況社稷至計所<lb/>
繋臣安敢曲為身謀黙不上逹仰惟俯賜矜察不勝大<lb/>
幸臣契勘金人侵犯以来强暴為甚鋒不可當公卿大<lb/>
<pb n="KR2f0039_WYG_088-1b"/>
夫上負國家甘為叛逆其大惡不道固不待言矣次則<lb/>
不過畏避怯縮随時俯仰敵之未至幸且偷安敵之憑<lb/>
陵委身而去陛下念其勢力不逮旋復器使此往事之<lb/>
明驗也其間盖有恨敵之不道憫國之無辜誓死捐身<lb/>
力圖破敵而事機之来有成有敗好事觀望之人又復<lb/>
以輕狂而媒糵之然則為陛下社稷至計果如之何而<lb/>
可乎臣嘗折中而論之大凡持盈守成遲重是貴謀功<lb/>
立事勇决為先今國勢衰弱宼難日至使人人懐因循<lb/>
<pb n="KR2f0039_WYG_088-2a"/>
茍且之心不敢任成敗安危之責臣恐日復一日坐致<lb/>
大壊矣臣竊謂當今䘮亂之後謀身者易任事者難謀<lb/>
身則毁譽不至任事則怨謗立随仰惟陛下念社稷之<lb/>
重思中興之難反復熟計以觀得失至於臣之起自孤<lb/>
逺驟膺委寄不自量力妄意事功則又甚難矣今臣欲<lb/>
決意以圖敵則恐負敗事之憂欲専斷以立功則恐貽<lb/>
擅權之議至於因循玩日姑為朝夕之計事極勢危終<lb/>
歸於無可奈何則又臣之所深疾痛恨不肯為此以負<lb/>
<pb n="KR2f0039_WYG_088-2b"/>
陛下知遇也伏惟萬幾之暇特賜省覽庶使臣之孤忠<lb/>
得被聖知趨事赴功雖死無悔臣無任激切之至<lb/>
浚論當時事勢曰臣聞受非常之恩者圖非常之報拯<lb/>
焚溺之急者乏徐緩之音臣竊惟當今事勢譬若養成<lb/>
大疽於頭目心腹之間不決不止決遲則禍大而難測<lb/>
決速則禍輕而易治惟陛下謀之於心斷之以獨謹察<lb/>
情偽預備倉卒猶之奕棊分據要害審思詳處使在我<lb/>
有不可輙犯之勢庶㡬社稷有安全之理不然日復一<lb/>
<pb n="KR2f0039_WYG_088-3a"/>
日且將噬臍異時以國與敵者反歸罪於正議此臣所<lb/>
以食不下咽不能一夕安也倘非陛下聖徳在人獲天<lb/>
地之祐承祖宗之慶有以照察其心臣亦何所逃罪<lb/>
浚論車駕進止利害曰臣昨日幸侍天光獲聞聖訓退<lb/>
而思之惟是車駕進止一事利害至大臣區區中懐所<lb/>
見未知當否敢以剖露惟陛下深思而詳擇焉臣竊惟<lb/>
天下之事不倡則不起不為則不成自古賢聖之君平<lb/>
定禍亂未有謙退逺處而能躋天下於太平之域者惟<lb/>
<pb n="KR2f0039_WYG_088-3b"/>
太公避狄勾踐報呉二事士大夫多以為口實不知與<lb/>
今事勢萬萬不同夫祖宗二百年積累之基付在陛下<lb/>
不幸而敵人陵之叛臣據之陛下不得已而養銳待時<lb/>
以俟天定猶之可也至於事有可為之理時有可興之<lb/>
勢思前慮後猶豫不決豈不重失人心乎臣請以棊諭<lb/>
善奕者先固基本次定筭數臨以大勢使之左右枝梧<lb/>
之不暇然後我勝可必彼敗可分今四海生民之心孰<lb/>
不思戀王室者敵人相結脅之以威雖有智勇無由展<lb/>
<pb n="KR2f0039_WYG_088-4a"/>
竭三嵗之間賴陛下一再進撫士氣従之而稍振民心<lb/>
因之而稍回正當示之形勢庶㡬乎激忠起懦而三四<lb/>
大帥者亦不敢懐偷安茍且之心夫天下者陛下之天<lb/>
下也陛下不自致力孰肯履危險忘寝食孜孜焉惟恢<lb/>
復是望而愚忠不移者乎臣意謂今日之事存亡安危<lb/>
所自以分陛下六師倘還則有識解體内外離心日復<lb/>
一日終以削弱異時復欲下廵幸詔書誰為深信而不<lb/>
疑者何則彼知朝廷姑以此為避地之計實無意於圖<lb/>
<pb n="KR2f0039_WYG_088-4b"/>
天下故也陛下若斷自宸衷有進無退車塵一動上可<lb/>
以格天心下可以順民望敵人之勢寖以蹙縮大功自<lb/>
是而立大業自是而成論者不過曰萬一秋冬有警車<lb/>
駕難於逺避夫軍旅同心將士用命扼淮而戰破敵有<lb/>
餘況陛下身臨大江氣當百倍苟士不効力人有離心<lb/>
陛下雖過自為計將容足於何地乎又不過曰當秋而<lb/>
進士有戰心及春而還絶彼窺伺此特可舒一時之急<lb/>
應倉卒之警年年為之人皆習熟謂我不競當有怨望<lb/>
<pb n="KR2f0039_WYG_088-5a"/>
難乎其立國矣又不過曰敵占上流順舟而下變故立<lb/>
生所不可測夫襄漢我有也敵舟何自而来乎敵人事<lb/>
力有餘果能陵犯水陸偕行自上而濟陛下身處臨安<lb/>
去建康無數舎之逺也䖏之其安否乎三者利害有同<lb/>
白黑矧惟陛下遭兩宫之大耻負四海之重責天意人<lb/>
心兩皆屬望有為而無成天下猶矜憐而歸心陛下也<lb/>
不為而坐待其盡為禍可勝言耶夫為將帥之策者恐<lb/>
臣導陛下而前督其進取曽不知事有機㑹時有利鈍<lb/>
<pb n="KR2f0039_WYG_088-5b"/>
士馬不能遽益也敵勢不能立破也要宜剛大其志氣<lb/>
恢洪其度量以拯救天下百姓為心仰無愧於天俯無<lb/>
怍於人度事而為審時而動先謀自治利而誘之致而<lb/>
破之何難而不可濟哉惟陛下斷以恢復為事則任恢<lb/>
復之人以退守為事則任退守之人使各引其𩔖求其<lb/>
黨一意施為為陛下畢盡死力庶乎不至於操持兩端<lb/>
擇利自謀也臣又竊譬之父有痼病其子欲以瞑眩之<lb/>
藥治之而或者爭止焉為或人之謀疑其愛已為子之<lb/>
<pb n="KR2f0039_WYG_088-6a"/>
謀似乎不審然而人各有心姑取䛕恱捨此適彼所不<lb/>
慙焉謂子為不盡忠乎其父豈不過謬哉今日侍陛下<lb/>
以還為臣之謀無所任責誠亦得計矣為陛下國家之<lb/>
計恐有所未至是以披心腹露肝膽反復一二言之而<lb/>
不知其當否也伏惟陛下裁赦<lb/>
浚論脩徳以圖恢復䟽曰臣聞明主能受盡言暗主以<lb/>
言為諱臣幸遭遇陛下不以臣為至愚不肖數亦采聽<lb/>
其說臣倘不以死力陳而猶回顧後患是臣負陛下矣<lb/>
<pb n="KR2f0039_WYG_088-6b"/>
故願盡區區之忠烏乎尚忍言之哉今吾之二帝宗族<lb/>
逺䖏沙漠之地憂憤無聊可想而知輕侮肆辱可思而<lb/>
見臣嘗屈指而計之如此者盖三千晝夜矣雖云嵗俸<lb/>
之牛種時遺之粟帛數既不多安能充養彼其殘忍用<lb/>
意實欲摧折而消磨之也雖然此尚以陛下揔師于南<lb/>
不敢遽加無禮耳嗚呼陛下異時之事一或差跌禍有<lb/>
可勝言者乎臣自富平既敗分膏斧鉞陛下矜憐其心<lb/>
不以釁鼔臣幸復見天日陛下之恵也今事雖有可為<lb/>
<pb n="KR2f0039_WYG_088-7a"/>
之機理未有先勝之道含糊畏黙終不以言而僥倖於<lb/>
一勝富平之事將復見於今日矣豈惟上辱陛下抑亦<lb/>
辱臣之身臣願披肝膽露心腹為陛下言之夫兵家之<lb/>
事不在交鋒接戰然後勝負可分要在夫得天下之心<lb/>
則士氣百倍叛臣歸服不旋踵而四海定矣故人君之<lb/>
道莫先乎正心脩身以感格天下之心然而是豈可以<lb/>
偽為哉一毫有差四海共知今使天下之人皆曰吾君<lb/>
孝弟之心須㬰不忘寝食之間父兄在念則忠義之士<lb/>
<pb n="KR2f0039_WYG_088-7b"/>
當思有以共憤雪耻矣吾君言動舉措皆合禮法至誠<lb/>
不倦上格於天則教化必行於異日矣吾君之朝君子<lb/>
在位小人屏去侍御僕従㒺匪正人譛言不行邪言不<lb/>
入市井之談不聞道義之說日至則内外安心各服其<lb/>
職矣吾君棄珠玉絶弄好輕犬馬賤刀劍金帛之賞不<lb/>
以予幸惟以予功則上下知勸矣夫如是則將帥之心<lb/>
日益以壮士卒之心日益以奮天下四海之心日益以<lb/>
歸彼將曰吾君之所為如此所行如此敵人不道尚肆<lb/>
<pb n="KR2f0039_WYG_088-8a"/>
吞噬曷不共力而同濟事功哉金國之人雖號荒服盖<lb/>
亦心知善惡非盡憃愚全無知識也聞陛下之威徳知<lb/>
中國之理直則氣讋志䘮小大離異戰未必力衆未必<lb/>
同如此陛下何為而不可何事而不成乎嗚呼事或有<lb/>
一不然疑惑之説毫髪著見於外天下之人口不敢言<lb/>
心則敢怒異時事乖勢去禍亂立作如覆水之不可救<lb/>
矣盖隙一見於此心已生於彼不易之道為人上者其<lb/>
可不畏而戒之耶且自古為君甚難非獨今日也或一<lb/>
<pb n="KR2f0039_WYG_088-8b"/>
言之失或一行之非或失色於人或失禮於人或一小<lb/>
人在側便足以致禍致難起戎起兵前日明受之變大<lb/>
逆之徒陳兵闕下旁引他詞其鑑不逺也今祖宗傳陛<lb/>
下以二百年之基業而陛下聖徳日躋學問日廣斷然<lb/>
脩其在已者遂可以致帝王之治何憚而不勉之耶如<lb/>
臣備位宰輔受美禄享重名豈不欲懐姦觀望因循度<lb/>
日以全其身哉顧以異時身無死所且䝉誤國惡聲則<lb/>
為臣莫大之醜故寧盡言而得罪於今日也不識陛下<lb/>
<pb n="KR2f0039_WYG_088-9a"/>
能恕而容之於後日乎陛下果能容之而欲以至誠行<lb/>
其事臣將繼此而一二以獻焉<lb/>
浚又奏曰臣伏見近報罷諸路檢察財用官并福建江<lb/>
西路收買翎毛亦皆住罷臣仰惟陛下仁民愛物事每<lb/>
謹㣲雖帝王之用心不過是也然臣區區之意竊以為<lb/>
天下之勢有緩急天下之事有輕重急其所緩重其所<lb/>
輕則顛沛於末流而害之加於百姓有不可勝言矣臣<lb/>
嘗謂天下大計譬如人之一身方安平無事之時恬淡<lb/>
<pb n="KR2f0039_WYG_088-9b"/>
虚静調養元真足以保天和享夀考不幸而養治失素<lb/>
痼疾已成邪氣侵淩日甚一日茍非瞑眩之藥毒而治<lb/>
之臣恐元氣既失必無遽生之理今天下之勢衆所共<lb/>
知倘不思拯溺救焚之策以保吾民豈不終至危殆耶<lb/>
臣非不知夫捐器甲而不脩捨弓矢而不造羽毛不傷<lb/>
舟車不葺漕運不督激賞不施可以裕民力足財用崇<lb/>
虚譽靖國人然而叛臣之禍近在腹心一旦緩急誰任<lb/>
其責將棄吾赤子而避之乎亦將驅士卒而與之争乎<lb/>
<pb n="KR2f0039_WYG_088-10a"/>
若欲驅士卒而與之爭即如前所陳闕一不可此數者<lb/>
固非天降地出出於民力而已安有事借民力而無毫<lb/>
髮之擾者哉夫合天下百姓之力除天下百姓之害而<lb/>
措之安平之域雖湯武復生無以易此也顧取之均平<lb/>
無或苛虐使錙銖寸粒還以為民斯善矣且商周之君<lb/>
當桀紂之時退而脩徳以待天定方是時桀紂未嘗憑<lb/>
陵天下也故能脩徳以懐徕天下歴時之久得行其志<lb/>
陛下上有父兄之讎下有生民之責敵之謀我嵗必一<lb/>
<pb n="KR2f0039_WYG_088-10b"/>
至四海嗷嗷未見休息以事揆之如黄帝之有蚩尤漢<lb/>
髙之有項籍光武之於赤眉王莽爭雄角力曽不少暇<lb/>
轉晷之間存亡所係自非一大痛治掃除其惡推行仁<lb/>
徳與民更始四海内外何以獲安且檢察之官謹擇其<lb/>
人可也以財用為不當檢察非也羽毛之實謂申請措<lb/>
置之不善可也併兩路而悉罷之非也不然即天下之<lb/>
事無一可為姑束手端拱聼之而已彼操仁義繩墨之<lb/>
說者正如人之有疾勢在膏肓庸醫畏縮方且戒以勿<lb/>
<pb n="KR2f0039_WYG_088-11a"/>
吐勿下姑進參苓而安養之終至於必死主人猶以為<lb/>
愛已也乃若良醫進剖腹洗腸之術傍觀駭愕指以為<lb/>
狂迨疾良已尚不免夫輕試之謗自古掠美附衆者得<lb/>
譽常多而骨鯁當權者負謗常重天下之事難如人意<lb/>
大率如此往者澶淵之役寇準決策親征功存社稷事<lb/>
平之後姦臣謂其輕棄萬乗假此擠陷近事之鑒使人<lb/>
傷憤臣起廢放之中䝉陛下一心委用願竭死力以報<lb/>
恩徳雖此兩事臣不預行然傳聞紛紛思之誠為可畏<lb/>
<pb n="KR2f0039_WYG_088-11b"/>
萬一異時事有大於此者出衆人之不意始徐起而議<lb/>
之則敗事多矣伏望陛下申明内外更賜詳議國是既<lb/>
定事乃可為孟子曰人之易其言也無責耳矣無責之<lb/>
人言每輕發況乎懐私意務搖動者乎且靖康以来借<lb/>
仁義愛民之言以進說者不知其幾人矣其後都城之<lb/>
禍渡江之後生民塗炭莫之紀極官私事力十去八九<lb/>
愛民之意其實安在當時大臣流離竄棄雖死無益而<lb/>
獻言陳説者今尚保其妻孥以安於田里也臣之區區<lb/>
<pb n="KR2f0039_WYG_088-12a"/>
不自量度輙任國事早夜以憂必欲盡力而為之然而<lb/>
事之成敗猶恐未保倘於此含糊首鼠誤陛下決矣伏<lb/>
望聖慈察臣之心茍所見邪僻不可信用臣自此入覲<lb/>
天光即乞骸骨歸里養親矣冒犯天威無任震恐<lb/>
浚論和戰利害䟽曰臣夙負大罪自謂必死瘴癘之地<lb/>
仰惟陛下優容之矜憐之保全之死骨復生盡出聖神<lb/>
之造自今已徃皆已死之日而陛下實生之臣今雖居<lb/>
苫塊中安敢恝然遂忘陛下恩徳且顧惜一已而黙不<lb/>
<pb n="KR2f0039_WYG_088-12b"/>
出一言庶㡬有補萬一哉惟陛下察其用心恕之而已<lb/>
臣聞自昔忠臣事君莫不欲其主之明莫不欲其主之<lb/>
聖莫不欲其主之名顯日月功盖宇宙彼知夫國家安<lb/>
榮則其身亦與有安榮故犯顔逆耳而不敢辭也姦臣<lb/>
不然惟利之圖不復他恤導君於非使重失天下之心<lb/>
而隂肆其邪志始則曲意媚順而蔽欺人主之聦明終<lb/>
則専事擅權而潜移生殺之大柄跡其包藏有不可勝<lb/>
言者矣然而身滅家亡族覆世絶見於史册歴歴可攷<lb/>
<pb n="KR2f0039_WYG_088-13a"/>
天下後世視之曽犬豕之不如彼果何所利耶惜乎至<lb/>
愚而莫之思也日者陛下法乾之剛而用以沉潜施設<lb/>
中機天下四方孰不畏服是臣可言之秋也臣䟱逺不<lb/>
復預聞朝廷機事而伏思念今日事勢極矣陛下將拱<lb/>
手而聼其自然乎抑將外存其名而博謀宻計求所以<lb/>
為長久歟臣誠過慮以為自此數年之後民力益竭財<lb/>
用益乏士卒益老人心益離忠臣烈將淪亡殆盡内憂<lb/>
外患相仍而起陛下將何以為策祖宗盛時嘗與敵通<lb/>
<pb n="KR2f0039_WYG_088-13b"/>
好矣惟力敵勢均而國家取兵於西北取財於天下文<lb/>
武之才世不乏人是故其事得以持久而百四十年之<lb/>
後靖康大變事出不意禍亂之酷亙古所無論者猶恨<lb/>
夫恃和為可安而不知自治之失也今天下㡬何譬之<lb/>
中人之家盜據其堂室安居飽食其間而朝夕隂伺吾<lb/>
隙一日有間其捨我乎然則陛下不可不深思力圖於<lb/>
此時也且敵嘗有弑立之舉夫弑逆之人天地所不容<lb/>
人情所甚惡誠能任賢選能脩徳立政斷然為吾之所<lb/>
<pb n="KR2f0039_WYG_088-14a"/>
當為口不絶和而實以勢臨之彼必有瓦解之憂借使<lb/>
敵不量度輕為舉動第堅壁清野以遲之明示逆順其<lb/>
衆自離敵之危亡可立而待何則人心不肯趨逆而忘<lb/>
順也假之五七年而敵君臣之分定彼國有人得柄用<lb/>
事雖有賢智莫知為陛下計矣願陛下精思審謀無忘<lb/>
朝夕無使異日有噬臍之嘆夫約和衰弱之時謂不能<lb/>
久而敵人之變洊生於内則是天賛陛下違天不祥陛<lb/>
下其承之臣聞人之俯仰天地間所以自立其身者不<lb/>
<pb n="KR2f0039_WYG_088-14b"/>
過忠孝二字此天下之大義不可斯須少忽也而臣行<lb/>
負神明孤苦餘生親養已無所施矣事有大義所當為<lb/>
者不過盡忠於陛下顧雖頭目手足有可捐棄而為陛<lb/>
下用者所不當顧惜而況親逢聖明極力保全恩徳至<lb/>
大使臣有懐私顧已匿情畏罪慮禍之心則是陛下不<lb/>
負臣臣實負陛下天地鬼神其肯容之㢤是以不顧嫌<lb/>
疑不避鼎鑊不恤讒毁為陛下陳之陛下勿謂軍民之<lb/>
心為可忽忠良之言為可棄夫治天下譬持罌水一決<lb/>
<pb n="KR2f0039_WYG_088-15a"/>
而潰有不可收拾者矣陛下其念之哉臣行年六十死<lb/>
亡無日非若紛紛者互持和戰之說惟恐其説之不勝<lb/>
而身之不獲用貪目前之得忽久逺之圖臣知為陛下<lb/>
國家計耳陛下安榮臣亦與有安榮臣之自謀亦豈為<lb/>
不審耶幸未死得終禮制陛下不以臣為愚而卒棄之<lb/>
願陛下許臣居嚴婺間賜之屋三十楹田三十頃俾得<lb/>
優㳺養痾田野間為陛下謀畫心腹之臣以畢盡愚忠<lb/>
庶㡬有補萬一臣之志願足矣惟陛下廣乾坤之度以<lb/>
<pb n="KR2f0039_WYG_088-15b"/>
精求天下之賢無忘祖宗國家之耻父兄宗族之讐盛<lb/>
徳大業昭著後世臣猶幸及見之臣不勝大願<lb/>
浚又上言曰臣受陛下更生大恩今至憂廹身渉險萬<lb/>
里常恐一旦死填溝壑終無以仰報萬一思得以展盡<lb/>
所懐瞑目無憾臣嘗病夫世儒牽扵和戰異同之説而<lb/>
不知實為一事或者竊儒為姦不知經史之心切切焉<lb/>
利禄是圖而有以欺惑陛下之聴又其甚則大姦大惡<lb/>
挾敵懐貳以自封殖其家簧鼔曲說愚弄天下敢畢陳<lb/>
<pb n="KR2f0039_WYG_088-16a"/>
之臣聞天地之大徳曰生而天地生物之功本於秋冬<lb/>
盖非嚴凝之于秋冬則無以敷榮之于春夏然則秋冬<lb/>
之嚴凝乃生物之基也在萃之象曰除戎器戒不虞而<lb/>
泰之九二爻辭曰包荒用馮河泰萃之世聖人謹於武<lb/>
備如此謂不如是不足以生物而行其心也況時丁艱<lb/>
難而可忽略不省啓大禍于後反謂是為得哉若夫一<lb/>
時之和則亦聖賢生利天下之權也商湯事葛矣而終<lb/>
滅葛書曰湯一征自葛始周太王避狄矣築室于岐未<lb/>
<pb n="KR2f0039_WYG_088-16b"/>
㡬謀以却敵詩曰乃立冡土戎醜攸行文王事昆夷矣<lb/>
而卒伐之詩曰昆夷銳矣維其喙矣越勾踐事呉矣坐<lb/>
薪嘗膽竟以破呉越語曰越十年生聚十年敎訓彼皆<lb/>
翕之乎始而張之乎終汲汲乎徳政脩立而以生利天<lb/>
下為心未嘗恃和為安自樂其身而已也漢髙祖嘗與<lb/>
項羽和歸太公吕后割鴻溝以西為漢東為楚良平進<lb/>
言今楚兵罷食盡此天亡之時不因其機而取之是養<lb/>
虎自遺患也漢王従之卒成大業漢文帝與匈奴和曽<lb/>
<pb n="KR2f0039_WYG_088-17a"/>
無間嵗之寧漢文全有天下謂可和以息民方是時百<lb/>
姓猶不免侵陵之苦至武帝始一大征伐之其後單于<lb/>
来朝漢三百年間用以無事唐太宗天下初定有渭上<lb/>
之盟未㡬李靖之徒深入沙漠之地犂其庭係其酋海<lb/>
内始安焉兹豈非以和為權而得之哉若夫石晉之有<lb/>
天下則不然取之非其道謀之非其人桑維翰始終於<lb/>
和其言曰願訓農習戰養兵息民俟國無内憂民冇餘<lb/>
力觀釁而動動無不成初若有深謀者然考其君臣所<lb/>
<pb n="KR2f0039_WYG_088-17b"/>
為名實不孚于上下朝廷之上専務姑息賞罰失章施<lb/>
設謬戾權移於下政亂於上無名之獻莫知紀極一時<lb/>
用事方鎮之臣往往昏于酒色厚于賦歛果于誅戮以<lb/>
害于百姓朝廷莫知所以御之所謂訓農習戰養兵息<lb/>
民略無實事維翰所陳殆為空言姑欲信其當時必和<lb/>
之説以偷安竊位而已契丹窺見其心謂晉無人須求<lb/>
陵侮日甚一日後嗣不勝其忿始用景延廣之議僥倖<lb/>
以戰而不知其荒淫怠傲失徳非一日天下之心已離<lb/>
<pb n="KR2f0039_WYG_088-18a"/>
天下之勢已去天下之財已匱延廣不學不知行聖賢<lb/>
之權亟思所以復其心立其勢强其國急急兵戰之爭<lb/>
事窮勢極數萬之師無一夫為之發矢北向者至今為<lb/>
天下後世嗤笑凡言君臣委靡不振服役于人者必曰<lb/>
石晉云臣仰惟陛下聦明聖知孝心純一即位以来簡<lb/>
用實材敵人聞風而畏之於是有議和之事陛下以太<lb/>
母為重且幸徽宗皇帝梓宫之亟還和之權也不幸用<lb/>
事之臣貪天之功肆意圖利乃欲翦除忠良以聴命於<lb/>
<pb n="KR2f0039_WYG_088-18b"/>
敵而隂蓄其邪心方國家閒暇之時怠傲是務徳政俱<lb/>
廢而専扵異已之去志果安在哉夫敵日夕所願望者<lb/>
欲我之忠良淪没耳欲我之盡失天下之心耳欲我之<lb/>
將士解體其氣不復振作耳欲我之懐於宴安以甘于<lb/>
酖毒耳前日用事者一切徇其所甚欲而畢為之不幾<lb/>
乎與敵為地歟身死之日天下酌酒相慶不約而同下<lb/>
至田夫野老莫不以手加額其背天逆人不忠于君而<lb/>
天人之心重惡之如此且彼曽不思夫敵之於我其愛<lb/>
<pb n="KR2f0039_WYG_088-19a"/>
之而和乎其有餘力而肯和乎其國中亦有掣肘之虞<lb/>
而和乎其欲圖之於後而和乎臣謂敵有大讎大怨不<lb/>
可復合譬夫一葉之分今日之和必其酋帥攜離人心<lb/>
睽異姑為此舉以息目前而圖回江淮以去除後患之<lb/>
心其中未嘗一日忘也惜夫昏庸姦賊之人豢於富貴<lb/>
闇於政事曽無尺寸之效以上報於國家毫髪之惠以<lb/>
下及於百姓分列黨與布在要郡聚歛珍貨以獨厚於<lb/>
私室為身謀為子孫謀而不知為陛下謀不知為國家<lb/>
<pb n="KR2f0039_WYG_088-19b"/>
天下謀坐失事機者二十餘年以誤陛下社稷大事有<lb/>
識之士誰不痛心且夫賢才不用政事不脩國勢不立<lb/>
而專欲責成受命於敵適足以啓輕侮之心而正墮其<lb/>
計中魯仲連所謂彼將有所與奪梁王安得晏然而已<lb/>
乎此甚可痛恨者也敵國之人何自而畏敵國之難何<lb/>
自而成遲以嵗月百姓離心將士䘮氣國亦危亡而已<lb/>
矣臣願陛下鑒石晉之敗而法商湯周太王文王之心<lb/>
用越勾踐之謀考漢唐四君之事以保固社稷天下幸<lb/>
<pb n="KR2f0039_WYG_088-20a"/>
甚臣竊料前日用事者獻議於陛下不過曰以我之和<lb/>
而敵之變難洊生是欺天之説也敵相殘之釁其来有<lb/>
素初不在夫和與不和之間向使國家徳政脩乎上威<lb/>
令加乎下敵之變難豈不有大於此而我不世之耻庶<lb/>
㡬其可雪乎又不過曰姑少遲之更俟其亂此盖度其<lb/>
身之必不可辦任大事相與為叨竊茍且計而已非國<lb/>
家計也萬一敵有人焉定其亂而强其國臣恐當是時<lb/>
陛下不得一夕安枕矣古語曰當斷不斷反受其亂又<lb/>
<pb n="KR2f0039_WYG_088-20b"/>
曰天與不取反受其咎又曰畏首畏尾身其餘㡬又曰<lb/>
機事之来間不容髪此四者今日之謂也願陛下體道<lb/>
之權外示順聽一一従之於今及春陽用事與廊廟大<lb/>
臣圖回大計復人心張國勢立政事不絶其和而遣一<lb/>
介之使與之分别曲直逆順之理事必有成臣不孝之<lb/>
身親養已絶含毒忍死其亡無日徒能為陛下言之而<lb/>
已臣乂伏思祖宗之徳在天下至大至厚太平之治多<lb/>
歴年所三代盛時有不能及恭惟皇帝陛下稟乾剛之<lb/>
<pb n="KR2f0039_WYG_088-21a"/>
資而輔以緝熈之學何為而不成何治而不至願陛下<lb/>
充其志氣擴其聦明必使清明在躬如太虚然惟是之<lb/>
従以選賢才以脩徳政以大基業天下幸甚<lb/>
浚奏恢復事宜曰臣伏覩聖㫖指揮令㳂江諸大帥監<lb/>
司帥守各條陳目今進討恢復事宜合如何施行具已<lb/>
見利害疾速聞奏此陛下兼覽衆智明目逹聦之義也<lb/>
天下幸甚臣不自量甞以河東陜西之策上浼天聽伏<lb/>
想已逹聽覽竊惟今日之事當自陜西河東山東始以<lb/>
<pb n="KR2f0039_WYG_088-21b"/>
觀其變以度其勢然後因時而應似為得宜臣仰惟陛<lb/>
下好生之徳格于天地敵人不道自取殄滅此天心也<lb/>
誠可為天下大慶然臣嘗觀唐安禄山之亂慶緒史思<lb/>
明繼之稱兵為虐亦既數年縁九節度之師節度不一<lb/>
心腹不相得一敗不振使之及此誠可為龜鑑也臣自<lb/>
入本路界早夜詢問江淮目今民力軍勢之實百姓困<lb/>
扵征役科歛頻繁頗不聊生軍馬疲扵道路飢疾相仍<lb/>
殘死者衆民多流離軍有愁歎將或驕而不武兵或分<lb/>
<pb n="KR2f0039_WYG_088-22a"/>
而不協臣願陛下厚撫軍民亟施恩惠固結其心振作<lb/>
其氣謹簡將帥大脩軍政乗此機㑹掃除大讎陛下略<lb/>
細務罷常程去冗食專意馬上之治除天下之大害興<lb/>
天下之大利如祖宗創業之初則中興之業盛大無窮<lb/>
功績之隆震耀前古固陛下之所優為臣愚無識嘗誤<lb/>
國事每自震懼顧何足以補萬一區區愚忠不忍少隱<lb/>
當否未必惟陛下寛赦采擇不勝幸甚<lb/>
浚論歸正人利害䟽曰臣竊惟自昔創業中興之君圖<lb/>
<pb n="KR2f0039_WYG_088-22b"/>
回天下初非有夙任之將素養之兵舊撫之民為之用<lb/>
也攷其施設事非一端或取之羣盜或得之降虜或以<lb/>
敵人攻敵人莫不虚懐大度仰憑天道俯順人心以成<lb/>
大功後世仁徳之不孚措置之失宜馴致降人多有背<lb/>
叛此非徒人事之繆盖亦天命之所不歸也今陛下紹<lb/>
隆祖宗方務恢復乃扵降者而首疑之則左右前後與<lb/>
夫今日軍旅之衆孰不可疑而況他日進撫中原必先<lb/>
招徕事乃可濟若處之失當反激其怒他日人自為敵<lb/>
<pb n="KR2f0039_WYG_088-23a"/>
未易可圖計之出此豈不誤哉雖然臣知此非陛下意<lb/>
也盖陛下將有經營四海之心推誠待人如天如日豈<lb/>
比固陋之士姑為保身全家之謀唯恐大江以南萬一<lb/>
生事耳至扵刺客間起固容有之不可不防然亦安可<lb/>
以此因噎廢食也死生有命富貴在天聖賢豈虚語乎<lb/>
臣之幕屬固有力持此議者臣盖甞深闢之伏乞睿照<lb/>
浚又論招納歸正人利害䟽曰今月初二日司農寺丞<lb/>
史正志到建康伏領御筆䖏分臣不勝感懼惟歸正一<lb/>
<pb n="KR2f0039_WYG_088-23b"/>
事臣日夜思念至熟不敢少忽也竊惟國家自南渡以<lb/>
来兵勢單弱賴陜西及東北之人不忘本朝率衆歸附<lb/>
以數萬計臣自為御營參賛軍事目所親見後之良將<lb/>
精兵往往當時歸正人也三十餘年捍禦力戰國勢以<lb/>
安今一旦遽絶之事有大不可者臣不避誅責敢條列<lb/>
于後此令一下中原之人以吾有棄絶之意必盡失其<lb/>
心一也人心既變為寇為讎内則為敵用外則為我宼<lb/>
二也今日處分既出聖意將見淮北之人無復渡淮歸<lb/>
<pb n="KR2f0039_WYG_088-24a"/>
我者人迹既絶彼之動息無自而知間探之𩔖孰為而<lb/>
遣三也中原之人本吾赤子今陷扵敵三十餘年日夜<lb/>
望歸如子之仰父母今有脫身而来者父母拒而棄絶<lb/>
之不得衣食天理人情皆所未順四也自往嵗用兵大<lb/>
軍奔馳疾疫死亡十之四五陛下慨念及此既望諸將<lb/>
各使招募若淮北之人不復再渡所募之卒何自而充<lb/>
五也尋常諸軍招江浙一卒之費不下百緡而其人柔<lb/>
弱多不堪用若非取兵淮北則軍旅之勢日以削弱六<lb/>
<pb n="KR2f0039_WYG_088-24b"/>
也臣自叨任使事即為二説以盡其情其一山寨之首<lb/>
領来歸厚加犒勞使持帛書復往撫論本䖏山寨令各<lb/>
安居耕種毋輒生事以待王師其二許令充應萬弩之<lb/>
選若有官借補之人不肯與效用為列即以忠義従軍<lb/>
之名䖏之各令準備差出間探及學習弓弩以就行列<lb/>
今近二百餘人其攜家而来者老弱不任軍用則分撥<lb/>
荒田借貸錢粮俾為屯守之計區區不敢少容私意扵<lb/>
其間惟此一事所係甚重若果絶之人心一失大事去<lb/>
<pb n="KR2f0039_WYG_088-25a"/>
矣仰惟陛下聖明仁孝英武有太祖太宗之遺風思欲<lb/>
拯生民之厄雪廟社之耻國家所係人心為本陛下恢<lb/>
洪聖度同符天地信順獲祐其理必然天下幸甚<lb/>
浚又論泗州事宜䟽曰臣竊聞敵人有燕山自立者偽<lb/>
赦傳聞大略可見此天付陛下以恢復之日也目今事<lb/>
宜臣愚以為宜召募有智辯使臣數輩持主事宰執書<lb/>
反復詳列俾切中其心庶㡬祖宗故地不待血刃可復<lb/>
得之仰惟陛下早夜整兵訓戎命帥擇將聚糧儲財以<lb/>
<pb n="KR2f0039_WYG_088-25b"/>
待機㑹中興之業其必有成臣又伏見淮東泗州在今<lb/>
日最為要害之地若得一智勇兼長之將以歩騎五千<lb/>
近日未經戰戍者使守其中北可以通京師東可以通<lb/>
山東西可以通陳蔡英雄豪傑其必有環應而起者第<lb/>
與之深結勿用輕復城邑它日大兵一出嚮導既得人<lb/>
心既歸孰不響合惟是擇任不可不謹臣智識淺短特<lb/>
以荷陛下恩遇夙夜殫竭不敢不盡其誠陛下不以為<lb/>
罪自兹機事之来臣當次第具所見以進用備采擇之<lb/>
<pb n="KR2f0039_WYG_088-26a"/>
末伏惟聖慈貸其狂愚不勝幸甚<lb/>
浚又論撫恤淮漢兵民及經理陜西河東事宜䟽曰臣<lb/>
竊見淮西敵人以聖駕俯臨大兵四出引衆遁去其勢<lb/>
必為北歸計臣竊伏思之敵人悖逆天道率脅醜𩔖来<lb/>
渉吾境衆叛親離旋被殺戮天之相佑國家大啓昌期<lb/>
可謂甚著兹盖皇帝陛下執柔剛之權惟其時中盡仁<lb/>
孝之誠有以上格自信此心終獲其應顧兹機㑹誠大<lb/>
有為之秋也天下幸甚臣待罪藩方望屬車之塵不逺<lb/>
<pb n="KR2f0039_WYG_088-26b"/>
數舎歡忭之餘反復深念其敢不盡竊以天意人事推<lb/>
之今日為恢復之時盖無疑矣雖然恢復所宜詳講周<lb/>
慮使出萬全臣愚以為来逺之道先自近始為今之計<lb/>
恐宜以撫養根本為急務也惟自夏迄冬江漢兩淮之<lb/>
間兵疲往来民困饋運若復大舉深追誠恐所得未㡬<lb/>
而我之事力益覺其弊借使河南之地即盡得之秋風<lb/>
既髙鐵騎萬一復来不得不虞恐或一城差跌百姓必<lb/>
重被其毒孤中原歸戴之心遲海内平寧之望臣故願<lb/>
<pb n="KR2f0039_WYG_088-27a"/>
陛下孜孜扵撫兵恤民之事俾江漢兩淮得少休息扵<lb/>
三兩月間圖回經略之心則黙運而亟行之頻遣間使<lb/>
求歸故地以察其情以觀其勢以怠其志以回其心廣<lb/>
陛下好生至徳使諸國之人皆知愛慕而坐銷其精兵<lb/>
勇夫怒我復戰之意時發檄文責任將帥招撫中原其<lb/>
間豪傑自樂輸情獨陜西河東形勢所在厥今可以進<lb/>
為伏乞更勤神筭以時授之俾先駐險地常為大敵復<lb/>
臨之計山東海道亦宜一大措置付以成謀據天下之<lb/>
<pb n="KR2f0039_WYG_088-27b"/>
要阨海道之衝左牽右引使支梧之不暇而後使人之<lb/>
辭得伸其説縦其未従吾之勢力亦足以平定中原矣<lb/>
伏惟睿筭固已洞燭區區愚見何補萬分仰乞特賜采<lb/>
擇不勝幸甚<lb/>
浚又上經理淮甸䟽曰臣竊惟敵人退兵之後士馬物<lb/>
故㡬半飲馬長江之志固未敢萌也而用事羣酋人各<lb/>
有心日夜備具似有欲窺淮甸之謀先事預圖理不可<lb/>
緩我之甲兵方之昔日西北之士所存無㡬而又去嵗<lb/>
<pb n="KR2f0039_WYG_088-28a"/>
捍禦大敵傷折逃亡繼以病死十亦四五馬固同之以<lb/>
今嵗事力比量酌度夫人知其為弱也議者或欲弭兵<lb/>
息民以治在我此説近是也誠恐敵之圖事未肯但已<lb/>
一旦倉卒何以待之又況補集將士必資西北之人能<lb/>
戰忍苦方為可仗然則乗機及時内堅守備外疑敵心<lb/>
左牽右制使之首尾奔趨人情揺動斯為成筭不可忽<lb/>
也淮甸要䖏我不先圖異日勍敵起侮渡淮先據形勢<lb/>
則事有難䖏者矣惟陛下其念之臣愚不勝惓惓<lb/>
<pb n="KR2f0039_WYG_088-28b"/>
浚又論蕭宇等約降及恢復事宜䟽曰臣今月初七日<lb/>
得翰林學士史浩書恭領御筆處分臣愚荷陛下示以<lb/>
腹心與謀至計其敢不盡誠臣契勘宿州縂管蕭宇及<lb/>
蕭千戶皆契丹之族屬今其聞契丹之盛欲歸之心想<lb/>
見甚切其言誠實誠如聖諭臣見已選募得力心腹人<lb/>
前去外臣伏讀聖訓將来秋深以大兵繼之来降則重<lb/>
賞叛則破之陛下聖慮盖得之矣今當以兵臨境約之<lb/>
使降俟其従我俾居先鋒同共破敵若付之以兵責成<lb/>
<pb n="KR2f0039_WYG_088-29a"/>
扵宇等恐它日有難制者聖意素定臣謹當遵守惟是<lb/>
定中原圖恢復非徒係之天時亦須人事克盡有以副<lb/>
之仰惟陛下兢兢脩徳誠意格天必欲拯斯民之窮復<lb/>
祖宗之業規模甚盛然而朝廷承前日多事之後綱紀<lb/>
未立賞罰未明人才未集法令未行風俗未變甲兵未<lb/>
備財用未足自治上策猶不能盡厭人心臣愚以為今<lb/>
日之㡬既不可失所以圖之當務酌中庶㡬萬全臣前<lb/>
日之奏欲令呉璘固守徳順時為聲勢牽制其西復欲<lb/>
<pb n="KR2f0039_WYG_088-29b"/>
令淮東之兵循海而出水陸漸進揺動其東彼之事勢<lb/>
大槩可見然後復以重兵進襄漢只當以一二萬人耀<lb/>
兵許順以示出竒盖彼處糧道難繼不當更用重兵恐<lb/>
乏食退師更沮軍勢異時善後之策莫若屯駐大軍扵<lb/>
順昌非惟糧道便利屏蔽江淮而與山東陜西聲勢相<lb/>
通若河南之地盡歸扵我臨河都邑秖先選募令自為<lb/>
守我之大兵雲屯順昌招来英豪益壮軍勢常為備具<lb/>
以待其来縦竭國逺至亦必有以破之矣況其大勢既<lb/>
<pb n="KR2f0039_WYG_088-30a"/>
去不能復来耶臣所陳今日經常之規理當如是若夫<lb/>
東北之人雲合響應與夫敵自相攻其勢攜貳此又一<lb/>
時機㑹雖事有決然者而不敢預必但當先為在我不<lb/>
可勝之計耳臣衰遲淺學何足以補聖聦萬一伏惟聖<lb/>
慈更賜睿斷特降䖏分<lb/>
浚奏恢復事宜曰臣老無能為自䝉太上皇帝委用既<lb/>
而陛下紹統信任彌深審計宻圖朝夕不替臣扵五月<lb/>
間必欲廣運錢糧冒險泝淮置之于西正以事機之来<lb/>
<pb n="KR2f0039_WYG_088-30b"/>
理不可失今日誠有可為之時獨師旅單寡賞予闕乏<lb/>
將帥難得不可冒昧一戰以幸其成所宜圖為萬全左<lb/>
牽右制徐為之應若異時形勢自見果有必取中原之<lb/>
圖願陛下假臣以權使得少効尺寸然後歸老山林臣<lb/>
之願也至於見可則進知難則退惟社稷之計是謀惟<lb/>
生民之命是卹此又臣區區素心初不敢僥倖一時之<lb/>
動貽悔後日也伏乞聖慈更賜睿照<lb/>
時詔問宰執方略資政殿學士李邴條上戰陣守偹措<lb/>
<pb n="KR2f0039_WYG_088-31a"/>
畫綏懐各五事戰陣之利有五曰出輕兵務逺略儲將<lb/>
帥責成功重賞格大略謂關陜為進取之地淮南為保<lb/>
固之地關陜雖利扵進取然不用師扵京東以牽制其<lb/>
勢則彼得一力以拒我今大將統兵者數人皆所恃以<lb/>
為根本萬一失利將不可復用偏裨中如牛臯王進楊<lb/>
珪史康明皆京東土人知地險易可各配以部曲三五<lb/>
千人或出淮揚或出徐泗彼將奔命之不暇此不動而<lb/>
分陜西重兵之一端也闗陜今雖有二宣撫其體尚輕<lb/>
<pb n="KR2f0039_WYG_088-31b"/>
非遣大臣不可呂頥浩氣節髙亮李綱識量宏逺威名<lb/>
素著願擇其一而用之必有以報陛下又言陛下即位<lb/>
之初韓世忠劉光世張俊威名隠然為大將今又有呉<lb/>
玠岳飛者出矣願詔大將扵所部舉智謀忠勇可以馭<lb/>
衆統師各兩三人朝廷籍記遇有事宜使當一隊毋𨽻<lb/>
大將則諸人競奮才智皆飛玠之儔矣大將爵位已崇<lb/>
難相統一自今用兵第可授以成筭使自為戰而已慎<lb/>
勿遣重臣臨之以輕其權而分其功今却敵退師之後<lb/>
<pb n="KR2f0039_WYG_088-32a"/>
必論功行賞願因此詔有司預定賞格謂如得城邑及<lb/>
近上首領之𩔖自一命至節度使皆差次使足相當所<lb/>
謂守備之宜有五曰固根本習舟師防地道講遺策列<lb/>
長戍大略謂江浙為今日根本欲保守則失進取之利<lb/>
欲進取則慮根本之傷古之名將内必屯田以自足外<lb/>
必因糧扵敵誠能得以功名自任如祖逖者舉淮南而<lb/>
付之使自為進取而不至虚内以事外臣聞朝廷下福<lb/>
建造海舩七百隻必如期而辦乞倣古制建伏波下瀨<lb/>
<pb n="KR2f0039_WYG_088-32b"/>
樓舩之官以教習水戰俾近上將佐領之自成一軍而<lb/>
専𨽻扵朝廷無事則散之縁江州郡緩急則聚而用之<lb/>
臣度敵人他年入宼懲創今日之敗必先以一軍来自<lb/>
淮甸為築室反耕之計以綴我師然後由登莱泛海窺<lb/>
呉越以出吾左由武昌渡江窺江池以出吾右一䖏不<lb/>
支則大事去矣願預講左支右吾之䇿夫兵之形無窮<lb/>
願詔臨江守臣凡可設竒以誤敵者如呉人疑城之𩔖<lb/>
皆預為措畫今長江之險綿數千里守備非一茍制得<lb/>
<pb n="KR2f0039_WYG_088-33a"/>
其要則用力少而見功多願差次其最緊䖏屯軍若干<lb/>
人一將領之聽其郡守節制次緊稍緩䖏差降焉有事<lb/>
則以大將兼統之既久則諳熟風土緩急可用與旋發<lb/>
之師不侔矣所謂措畫之方有五曰親大閱補禁衞講<lb/>
軍制訂使事降敕榜大畧謂因秋冬之交闢廣場會諸<lb/>
將取士卒才藝絶特者而爵賞之建炎以来禁衛單寡<lb/>
乃籍五軍以為重臣常寒心願擇忠實嚴重之將以為<lb/>
殿帥稍補禁衛之闕使隠然自成一軍則其馭將也若<lb/>
<pb n="KR2f0039_WYG_088-33b"/>
臂之使指矣今諸郡廂禁冗占私役者大郡二三千人<lb/>
小郡亦數百人臣願講求除郡守兵將官自禁軍給使<lb/>
外餘僕従衣糧使自僦人以役大抵殺廂軍三分之二<lb/>
而以其衣糧之數盡募禁軍金人自用兵以来未嘗不<lb/>
以和好為言此決不可恃然二聖在彼不可遂已姑以<lb/>
餘力行之耳臣謂宜專命一官如古所謂行人者或止<lb/>
左右司領之當遣使人舉成法而授之庶免臨時斟酌<lb/>
之勞而朝廷得以專意治兵矣劉豫僭叛理必滅之謂<lb/>
<pb n="KR2f0039_WYG_088-34a"/>
宜降敕榜明著豫僭逆之罪曉諭江北士民此亦兵家<lb/>
所謂伐謀伐交者所謂綏懐之略有五曰宣徳意先振<lb/>
恤通關津遣材能務寛貸大略謂山東大姓結為山砦<lb/>
以自保今雖累年勢必有未下者願募有心力之人宻<lb/>
往詔諭應淮北遺民未歸者令淮南州郡給以行由差<lb/>
舩津濟量差地分人護送母得邀阻有官人先次注授<lb/>
差遣無官而貧乏者令㳂江州郡以官舍居之仍量給<lb/>
錢米三兩月其能自營為生乃止内有才智可用之人<lb/>
<pb n="KR2f0039_WYG_088-34b"/>
随宜任使勿但縻以爵秩而已凡諸將行師入境敢抗<lb/>
拒者固在勦戮其有善良老弱之人皆従寛貸使之有<lb/>
更生之望<lb/>
　<lb/>
　<lb/>
　<lb/>
　<lb/>
　歴代名臣奏議卷八十八<lb/>
</p>
<p>
</p>
  </div>
</body>
</text>
</TEI>
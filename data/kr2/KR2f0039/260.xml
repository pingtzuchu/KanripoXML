<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百六十</head> <lb/>
    <p>
<pb n="KR2f0039_WYG_260-1a"/>
欽定四庫全書<lb/>
　歴代名臣奏議卷二百六十<lb/>
　　　　　　　　　　　明　楊士竒等　撰<lb/>
　　屯田<lb/>
漢武帝時初通西域置校尉屯田渠犂是時軍旅連出<lb/>
師行三十三年海内虚耗征和中貳師將軍李廣利以<lb/>
軍降匈奴上既悔逺征伐而捜粟都尉桑𢎞羊與丞相<lb/>
御史奏言故輪臺以東㨗枝渠犂皆故國地廣饒水草<lb/>
<pb n="KR2f0039_WYG_260-1b"/>
有溉田五千頃以上處温和田美可益通溝渠種五榖<lb/>
與中國同時熟其旁國少錐刀貴黄金采繒可以易榖<lb/>
食宜給足不可乏臣愚以為可遣屯田卒詣故輪臺以<lb/>
東置校尉三人分護各舉圖地形通利溝渠務使以時<lb/>
益種五榖張掖酒泉遣騎假司馬為斥候屬校尉事有<lb/>
便宜因騎置以聞田一歳有積榖募民壯健有累重敢<lb/>
徙者詣田所就蓄積為本業益墾溉田稍築列亭連城<lb/>
而西以威西國輔烏孫為便臣謹遣徴事臣昌分部行<lb/>
<pb n="KR2f0039_WYG_260-2a"/>
邉嚴敇太守都尉明烽火選士馬謹斥候蓄茭草願陛<lb/>
下遣使使西國以安其意臣昧死請上乃下詔深陳既<lb/>
徃之悔<lb/>
順帝永建四年尚書僕射虞詡上䟽曰臣聞子孫以奉<lb/>
祖為孝君上以安民為明此髙宗周宣所以上配湯武<lb/>
也禹貢雍州之域厥田惟上且沃野千里榖稼殷積又<lb/>
有龜兹塩池以為民利<hi>上郡龜兹縣有塩官即雍州之域也</hi>水草豐羙土<lb/>
宜産牧牛馬銜尾羣羊塞道北阻山河乗阸據險因渠<lb/>
<pb n="KR2f0039_WYG_260-2b"/>
以溉水舂河漕<hi>水春即水碓也</hi>用功省少而軍糧饒足故孝武<lb/>
皇帝及光武築朔方開西河置上郡皆為此也而遭元<lb/>
元无妄之灾衆羌内漬<hi>无妄者无所望也萬物无所望於天灾異之大也</hi>郡縣<lb/>
兵荒二十餘年夫棄沃壌之饒損自然之財不可謂利<lb/>
離河山之阻守無險之處難以為固今三郡未復園陵<lb/>
單外<hi>園陵謂長安諸陵園也單外謂無守固</hi>而公卿遜懦容頭過身<hi>遜懦柔怯</hi>
<hi>也</hi>張觧設難但計所費不圗其安宜開聖德考行所長<lb/>
書奏帝乃復三郡使謁者郭璜督促從者各歸舊縣繕<lb/>
<pb n="KR2f0039_WYG_260-3a"/>
城郭置候驛既而激河浚渠為屯田省内郡費歳一億<lb/>
計<lb/>
呉大帝黄武五年陸遜以所在少榖表請諸將增廣農<lb/>
畝帝報曰甚善孤父子親田車中八牛以為四耦雖未<lb/>
及古人亦欲與衆均勞也<lb/>
南齊明皇帝時連年虜動軍國虚乏開府儀同三司徐<lb/>
孝嗣表立屯田曰有國急務兵食是同一夫輟耕於事<lb/>
彌切故井陌疆理長轂盛於周朝屯田廣置勝戈富於<lb/>
<pb n="KR2f0039_WYG_260-3b"/>
漢室降此以還詳畧可見但求之自古為論則賖即以<lb/>
當今宜有要術竊尋縁淮諸鎮皆取給京師費引既殷<lb/>
漕運艱澀聚糧待敵毎若不周利害之基莫此為急臣<lb/>
比訪之故老及經彼宰守淮南舊田觸處極目陂堨不<lb/>
修咸成茂草平原陸地彌望尤多今邉備既嚴戍卒增<lb/>
衆逺資餽運近廢良疇士多饑色可為嗟嘆愚欲使刺<lb/>
史二千石躬自履行随地墾闢精尋灌溉之源善商肥<lb/>
确之異州郡縣戍主帥以下悉分番附農今水田雖晚<lb/>
<pb n="KR2f0039_WYG_260-4a"/>
方事菽麥菽麥二種益是北土所宜彼人便之不減粳<lb/>
稻開創之利宜在及時所啟允合請即使至徐兖青豫<lb/>
爰及荆雍各當境規度勿有所遺别立主曹専司其事<lb/>
田器耕牛臺詳所給嵗終言殿㝡明其刑賞此功克舉<lb/>
庻有𢎞益若縁邉足食則江南自豐權其所饒畧不可<lb/>
計事御見納時帝已寢疾兵事未已竟不施行<lb/>
後魏孝文帝時州鎮戍兵資絹自随不入公庫任其私<lb/>
用常苦饑寒徐州刺史荀虎子上表曰臣聞金湯之固<lb/>
<pb n="KR2f0039_WYG_260-4b"/>
非粟不守韓白之勇非糧不戰故自用兵以來莫不先<lb/>
積聚然後圖兼并者也今江左未賔鯨鯢待戮自不委<lb/>
粟彭城以彊豐沛將何以拓定江關掃一衡霍竊惟在<lb/>
鎮之兵不滿數萬資糧之絹人十二匹即自随身用度<lb/>
無凖未及代下不免饑寒論之於公無毫氂之潤語其<lb/>
利私則横費不足非所謂納民軌度公私相益也徐州<lb/>
左右水陸壌沃清汴通流足盈激灌其中良田十萬餘<lb/>
頃若以兵絹市牛分減戍卒計其牛數足得萬頭興力<lb/>
<pb n="KR2f0039_WYG_260-5a"/>
公田必當大獲粟稻一嵗之中且給官食半兵種植餘<lb/>
兵尚衆且耕且守不妨捍邉一年之收過於十倍之絹<lb/>
暫時之耕足充數載之食於後兵資唯須内庫五稔之<lb/>
後榖帛俱溢匪直戍士有豐飽之資於國有吞敵之勢<lb/>
昔杜預田宛葉以平吳充國耕西零以彊漢臣雖識謝<lb/>
古人任當邊守庻竭塵露有增山海帝納之<lb/>
唐徳宗建中元年楊炎欲發兩京關内丁夫浚豐州陵<lb/>
陽渠以興屯田上遣中使訪之涇源節度使段秀實秀<lb/>
<pb n="KR2f0039_WYG_260-5b"/>
實以為邉備尚虚未宜興事以召宼炎怒以為沮已徴<lb/>
秀實為司農卿使李懷光兼涇源京兆尹嚴郢奏按朔<lb/>
方五城舊屯沃饒之地自䘮亂以來人功不及因致荒<lb/>
廢若力可懇闢不俟浚渠今發人浚渠得不補費是虚<lb/>
幾甸而無益軍儲也䟽奏不報既而渠竟不成<lb/>
貞元三年募戍卒屯田京西上問李泌以復府兵之策<lb/>
對曰今嵗卒戍京西者十七萬人計嵗食粟二百四萬<lb/>
斛今粟斗直錢百五十為錢三百六萬緡國家比遭饑<lb/>
<pb n="KR2f0039_WYG_260-6a"/>
亂經費不充就使有錢亦無粟可糴未暇議復府兵也<lb/>
上曰然則亟減戍卒歸之如何對曰陛下誠用臣言可<lb/>
不減戍卒不擾百姓糧食皆足府兵亦成上曰果能如<lb/>
是何為不用對曰此須急為之過旬日則不及矣上問<lb/>
其計泌曰吐蕃久居原蘭之間以牛運粮粮盡牛無所<lb/>
用請發左蔵惡繒染為綵纈因黨項以市之計十八萬<lb/>
匹可致六萬餘頭命諸冶鑄農器糴麥種分賜縁邉軍<lb/>
鎮募戍卒耕荒田而種之約麥熟倍償其種其餘據時<lb/>
<pb n="KR2f0039_WYG_260-6b"/>
價五分增一官為糴之來春種禾亦如之沃土乆荒所<lb/>
收必厚戍卒獲利耕者浸多糴價必賤名為增之而實<lb/>
比今嵗所減多矣且邉地官多闕請募人入粟以補之<lb/>
可足今嵗之糧上皆從之因問曰卿言府兵亦集如何<lb/>
對曰舊制戍卒五年而代今既因田致富必不思歸及<lb/>
其將滿下令有願留者即以所開田為永業家人願來<lb/>
者本貫續食遣之不過數畨則戍卒皆土著乃悉以府<lb/>
兵之法理之是變關中之疲弊為富強也上喜曰如此<lb/>
<pb n="KR2f0039_WYG_260-7a"/>
天下無復事矣泌曰未也臣能不用中國之兵使吐蕃<lb/>
自困上曰計將安出對曰臣未敢言之俟麥禾有效然<lb/>
後可議也<lb/>
宋太宗端拱元年淄州刺史何承矩上奏曰臣幼侍先<lb/>
臣關南征行熟知北邉道路川原之勢若於順安寨西<lb/>
開易河蒲口引水東注至海東西三百餘里南北五七<lb/>
十里滋其陂澤可以築隄貯水為屯田以助要害免蕃<lb/>
騎奔軼俟朞嵗間塘注關南諸泊淀水播作稻田其縁<lb/>
<pb n="KR2f0039_WYG_260-7b"/>
邉州軍地臨塘水者止留北城軍士不煩發兵廣戍收<lb/>
水田以實邉設險固以防塞春夏課農秋冬備宼縱贍<lb/>
師旅不失耕耘不費國用不勞民力如此則敵弱我強<lb/>
彼勞我逸以強禦弱以逸待勞制匈奴之術也順安已<lb/>
西至西山道路百里以來無水田處亦望遣兵戍以練<lb/>
其精鋭擇將領以去其冗繆夫邉兵不患寡患驕慢不<lb/>
肅而不精邉將不患怯患偏見自賢而無謀邉備不患<lb/>
宼患慢防而未葺若禦得其力制得其要何慮乎邉塵<lb/>
<pb n="KR2f0039_WYG_260-8a"/>
不息邉患不除且有國有家以足兵足食為本水田之<lb/>
盛誠可以限戎馬而省轉粟之費實萬世之利也<lb/>
淳化二年知制誥柴成務奏曰臣近以河北縁邉州郡<lb/>
乞置屯田事宜具状聞奏於今月二十六日長春殿召<lb/>
對靣奉聖㫖令具營置屯田利害子細擘劃封進者切<lb/>
以戎人騷邉古今常事逐之則羣驚而星散守之則師<lb/>
老而費殫是知帝王歴代置之度外止於列亭障以遏<lb/>
奔衝之患營耕戰以圖經乆之功果啟天心是恢逺畧<lb/>
<pb n="KR2f0039_WYG_260-8b"/>
謹按古者井田之制以六尺為歩歩百為畆畝百為頃<lb/>
是一夫之田夫九為井井方一里井開四道而分八家<lb/>
鑿井於中八家共用是一井之法一井之法當計九頃<lb/>
之地室廬溝洫畢在其中先王所以定邦賦而足食也<lb/>
三代致理何莫由斯今之屯田取法於是大率地方四<lb/>
里置為一屯一屯之田開十六井闔井之戸當一百二<lb/>
十八家家立垣墻井分區域屯落之外界以長溝四四<lb/>
相從多多益辦是以地方四十里置屯一百區若東西<lb/>
<pb n="KR2f0039_WYG_260-9a"/>
展二百里之長南北止四十里之濶可以置屯五百列<lb/>
井八千居六萬四千之家侔一國三軍之衆以之耕則<lb/>
力均而功簡以之守則食足而心齊保衆備邉無易兹<lb/>
道稽古人之眀効立聖代之宏規事若果行敵則無患<lb/>
其有招納勞徠之戸維持佃守之方俟允施行别為條<lb/>
制<lb/>
真宗時太常博士王沿上書論漢唐之初兵革纔定未<lb/>
暇治邉圉則屈意以講和承平之後我力有餘而外侮<lb/>
<pb n="KR2f0039_WYG_260-9b"/>
不已則以兵治之孝武之於匈奴太宗之於突厥頡利<lb/>
是也宋興七十年而契丹數侵深趙貝魏之間先朝患<lb/>
征調之不已也故屈己與之盟然彼以戈矛為耒耜以<lb/>
剽虜為商賈而我壘不堅兵不練而規規於盟歃之間<lb/>
豈久安之策哉夫善禦敵者必思所以務農實邊之計<lb/>
河北為天下根本其民儉嗇勤苦地方數千里古號豐<lb/>
實今其地十三為契丹所有餘出征賦者七分而已魏<lb/>
史起鑿十二渠引漳水溉斥鹵之田而河内饒足唐至<lb/>
<pb n="KR2f0039_WYG_260-10a"/>
徳後渠廢而相魏磁洺之地並漳水者累遭決溢今皆<lb/>
斥鹵不可耕故沿邉郡縣數蠲租税而又牧監芻地占<lb/>
民田數百千頃是河北之地雖十有其七而得賦之實<lb/>
者四分而已以四分之力給十萬防秋之師生民不得<lb/>
不困也且牧監養馬數萬徒耗芻豢未嘗獲其用請擇<lb/>
壮者配軍衰者徙之河南孳息者養之民間罷諸坰牧<lb/>
以其地為屯田發役卒刑徒佃之嵗可獲數十萬斛夫<lb/>
漳水一石其泥數斗古人以為利今人以為害繫乎用<lb/>
<pb n="KR2f0039_WYG_260-10b"/>
與不用爾願募民復十二渠渠復則水分水分則無奔<lb/>
決之患以之灌溉可使數郡瘠鹵之田變為膏腴如是<lb/>
則民富十倍而帑廪有餘矣以此馭敵何求而不可<lb/>
仁宗慶歴五年知諌院歐陽脩上奏曰臣昨奉使河東<lb/>
相度縁邉經久利害臣切見河東之患患在盡禁縁邉<lb/>
之地不許人耕而私糴北界斛㪷以為邉儲其大害有<lb/>
四以臣相度今若募人耕植禁地則去四大害有四大<lb/>
利河東地形山險輦運不通邉地既禁則縁邉乏食毎<lb/>
<pb n="KR2f0039_WYG_260-11a"/>
嵗傾河東一路税賦和糴入中斛斗支徃縁邉人戶既<lb/>
阻險逺不能輦運遂齎金銀絹銅錢等物就縁邉貴價<lb/>
私糴北界斛斗北界禁民以粟馬南入我境其法至死<lb/>
今邉民冒禁私相交易時引爭鬭輙相斫射萬一興訟<lb/>
遂搆事端其引惹之患一也今吾有地不自耕植而偷<lb/>
糴隣界之物以仰給若敵常嵗豐及緩法不察而米過<lb/>
吾界則尚有可望萬一敵嵗不豐或其與我有隙頓嚴<lb/>
邉界禁約而閉糴不通則我軍遂至乏食是我師飢飽<lb/>
<pb n="KR2f0039_WYG_260-11b"/>
繫在敵人其患二也代州岢嵐寧化火山四州軍縁邉<lb/>
地既不耕荒無定主敵人得以侵占徃時代州陽武寨<lb/>
為蘇直等爭界訟久未決卒侵却二三十里見今寧化<lb/>
軍天池之側杜思榮等又來爭侵經年未決岢嵐軍爭<lb/>
掘界濠賴米光濬多方力拒而定是自空其地引惹北<lb/>
人嵗嵗爭界其害三也禁膏腴之地不耕而困民之力<lb/>
以逺輸其害四也臣謂禁地若耕則一二嵗間北界斛<lb/>
斗可以不糴則邉民無爭糴引惹之害我軍無飢飽在<lb/>
<pb n="KR2f0039_WYG_260-12a"/>
敵之害縁邉地有定主無爭界之害邉州自有粟則内<lb/>
地之民無逺輸之害是謂去四大害有四大利今四州<lb/>
軍地可一二萬頃若盡耕之則其利嵗可得三五百萬<lb/>
石伏望聖慈特下兩府商議如可施行即召募耕種税<lb/>
入之法各有事目容臣續具條陳<lb/>
七年知鄧州富弼上奏曰臣竊聞河朔軍儲毎嵗不減<lb/>
六七百萬斛自來本路賦入外須更令客旅入中方得<lb/>
充足今水災之後農民大半流徙從來沃壌盡為閒田<lb/>
<pb n="KR2f0039_WYG_260-12b"/>
又河朔所占地土至多無由耕稼臣切計見入之賦不<lb/>
過三分之一别路支撥增添亦不過十萬斛榖價踴貴<lb/>
必無入中之助則是河北每嵗軍儲頓虧一半已上雖<lb/>
朝廷極力救濟臣知無以出辦况别路所撥之物已是<lb/>
那輟應副若更減輟兩科則彼自虚竭必是難為支撥<lb/>
民力不得不困國用不得不窘臣兼體量得河朔流民<lb/>
東走登萊濰宻南奔淮楚荆㐮西至并代關陜北投幽<lb/>
燕及山後諸鎮暌離四散無所不之三二年間唯上等<lb/>
<pb n="KR2f0039_WYG_260-13a"/>
有力或可歸業自餘流浪忘反卒無還期河朔逃田盡<lb/>
成廢棄河朔軍須無以供億若不早為擘劃恐朝廷財<lb/>
用殫耗遂至不支甚非為國之計也臣嘗覽載籍歴代<lb/>
備邊守戍多用屯田趙充國守先零曹鳳守西城諸葛<lb/>
亮守魏羊祜守吳當時皆為戍邊頗多軍食不足盡取<lb/>
營田之利遂立破敵之功况今陜西河北縁邉甚有置<lb/>
屯田之處法制多在增修不難臣欲乞朝廷指揮河北<lb/>
州縣去年逃田随所在撥為屯田諸處抽差廂軍給使<lb/>
<pb n="KR2f0039_WYG_260-13b"/>
如不足即募流民日得數千人不必比招軍人例勿支<lb/>
破衣糧但量給口食粗令飽足既免凍餒必樂服田况<lb/>
本是農家不勞教勸或更許收成後十分中少給與一<lb/>
二分以充贍養之資則應募者其孰能禦之兼自來經<lb/>
水田土十倍肥濃耕鑿之功不甚勞力但能布種在地<lb/>
便有厚獲之望至於農具牛畜亦易為經度或慮災傷<lb/>
之後難得牛畜只用人亦可應急若朝廷嚴切指揮速<lb/>
令興作必然今秋便有所入一二年後不可勝食纔候<lb/>
<pb n="KR2f0039_WYG_260-14a"/>
流民復業逐旋據其元地給與則向時流徙不患其不<lb/>
歸也方今至急之務無出於此伏惟聖慈早賜裁擇<lb/>
仁宗時陜西經畧安撫使范仲淹奏乞罷陜西近裏州<lb/>
軍屯田䟽曰臣等竊見陜西昨來興置營田本欲助邉<lb/>
以寛民力除沿邉有空閒膏腴地土處可以開墾外其<lb/>
近裏州縣官吏不能體朝廷之意將逺年瘠薄無人請<lb/>
佃逃田抑勒近隣人戸分種或令送納租課又自來人<lb/>
戸租佃官莊地土每畝出課不過一二㪷今亦勒令分<lb/>
<pb n="KR2f0039_WYG_260-14b"/>
種毎畝須收數㪷致貧户輸納不前州縣追擾無時暫<lb/>
暇縁人户自用兵以來科率勞弊至於己業尚多荒廢<lb/>
實無餘力更及營田其所出租課多是抱虚送納切覩<lb/>
編勅指揮不得將逃户田土抑勒親隣佃蒔盖恐害民<lb/>
况今嵗灾旱尤甚理當優䘏不可非理煩擾使之重困<lb/>
臣等欲乞特降指揮應陜西近裏州軍營田一切廢罷<lb/>
如元係租佃即令依舊額出課如元係逺年瘠薄逃田<lb/>
舊稅額重無人請佃者即與減定稅額召人請佃所貴<lb/>
<pb n="KR2f0039_WYG_260-15a"/>
疲民受賜歸感睿仁<lb/>
張方平上論曰臣聞古者師役不逾時無逺征乆戍之<lb/>
勞宿軍轉餽之費故在三代無屯田之事降及秦漢務<lb/>
恢封畧疲弊中夏外事蠻貊魏氏之後吳蜀鼎立永嘉<lb/>
東徙遂成南北天下割解更相鄙夷分疆占域各分戍<lb/>
守力穡之夫鮮被甲之士衆曠日持乆兵勢未觧而屯<lb/>
田之利興矣漢昭始調戰射士設屯於張掖充國後擊<lb/>
先零羌留佃於浩亹魏武之經畧四方取濟許潁之積<lb/>
<pb n="KR2f0039_WYG_260-15b"/>
晉氏之南征吳會仰給江淮之儲唐太宗既定天下思<lb/>
欲散兵權省國用遂因隋制相要衝以設府計隙地而<lb/>
置屯三時務農一時講武居則有扞城之庸而廪食自<lb/>
足動則備調發之籍而戎事無廢及明皇恃海㝢之泰<lb/>
寕承國力之全盛府兵耗散田萊不墾後又停折衝府<lb/>
立武士帳於是乎罷丁兵而有正兵矣寵將驕卒坐而<lb/>
蠧食帑庾虚竭財用不贍而商利侵刻之臣百方誅取<lb/>
生人困瘁漸至危亂范陽構禍日㝷干戈代宗徳宗專<lb/>
<pb n="KR2f0039_WYG_260-16a"/>
用姑息自諸方嶽之任徒兼營田之名荷㦸之夫箕踞<lb/>
待哺至憲宗時有司上元和國計簿校天下兵農之數<lb/>
率以兩戸而資一卒人力凋弊可舉而知天下兵農之<lb/>
業遂離而不復焉今國家之務莫大於養兵四聖同仁<lb/>
恭儉慎徳靡遊於逸於觀於畋念四方惟正之供憫小<lb/>
人作業之勞節爱惟微嗇用㒺小然出納之吝在乎有<lb/>
司刻斂勾收錙毫圭撮天地所産山海之富動植之物<lb/>
悉筦於官婦織不裳夫耕不食黎民力盡寒暑不息以<lb/>
<pb n="KR2f0039_WYG_260-16b"/>
供軍士衣稍匪頒之費汲汲乎其不能足也伏見議者<lb/>
有獻屯田之策雖未能該盡乎體要顯辨其利跡而或<lb/>
者猥為異説破其端緒臣輙為之揚㩁以申其論或者<lb/>
曰盖聚衆邉境戰守相持留則芻糧不足觧則㓂患未<lb/>
息故且耕且守而後有屯田之事未聞平時興屯於内<lb/>
地也臣應之曰昔棗祗建安之迹邇布都畿鄧艾正始<lb/>
之謀近縁陳項晋荀羡興石鼈之利分界東陽齊嵇曄<lb/>
置懐義之屯乃在河内唐氏府兵就田天下相望後上<lb/>
<pb n="KR2f0039_WYG_260-17a"/>
元中因洪澤芍陂之饒大資國用我朝自唐汝河朔之<lb/>
郡皆有田務此固不待邊境而後有屯田也今淮陽許<lb/>
昌汝南之域人稀土曠地力不盡宻接京輔便於漕發<lb/>
雖内師禁旅更出就食徃復浃日不廢衛䕶又東平鉅<lb/>
野至於彭城率多閒田民力不贍決河之所墳於皆為<lb/>
沃野嵗所收入東自濟汶漕而北洄可至河北東境西<lb/>
入廣利渠可至太倉曹南陶丘可為廪積置屯之地無<lb/>
便於此江淮之境人稠土狹田無休易何以布屯且國<lb/>
<pb n="KR2f0039_WYG_260-17b"/>
家嵗漕東南之粟度其運致費已兼倍此為謀之迂也<lb/>
或者曰唐氏之前兵民同業本調取於農板故可任於<lb/>
農事今之軍士皆市井桀猾去本惰游之民至於無所<lb/>
容然後入於軍籍且其驕也乆矣呴濡保息莫敢拂其<lb/>
心者是可使之寒耕暑耘者乎臣應之曰昔之為屯田<lb/>
者多在師旅之中解甲胄而執耒耜釋耒耜而執干戈<lb/>
出死入勞莫之憾也惟所御用之而已又況四方無事<lb/>
邊疆無役衣食足而起居時安室家而守妻子使趨南<lb/>
<pb n="KR2f0039_WYG_260-18a"/>
畝各食其力又何慊焉盖智者謀始因勢推移使事濟<lb/>
而衆安在資權而成務臣雖不敏請試效愚盖漢氏之<lb/>
屯田也發弛刑焉曹氏之屯田也募百姓焉晉氏之屯<lb/>
田也置營卒焉後魏之屯田也借民力焉唐氏之屯田<lb/>
也以府兵焉或兵或民惟所用者今天下浮户依強家<lb/>
而為佃客者取分末之利輸大半之率由無以自業也<lb/>
儻優制招來豔之以利寛其賦入復其它徭則願屯之<lb/>
夫襁負而至矣為置典農之官專司力穡之事事功勞報<lb/>
<pb n="KR2f0039_WYG_260-18b"/>
賞為法必信因使冬隙簡其强鋭教之角射賞其精力<lb/>
古者因農事而寄軍令盖此之謂則是募屯田夫得屯<lb/>
田兵也居則稼穡之人用則戰騎之士不衣庫帛不食<lb/>
廩榖是驕卒可放省屯倉可待盈雖有凶荒水旱之變<lb/>
而軍不乏乎儲峙民不增乎横賦建屯之利其亦溥矣<lb/>
謹論<lb/>
神宗熈寕七年詔委提㸃秦鳳路刑獄鄭民憲興營田<lb/>
許奏辟官属以集事樞宻使吳充上䟽曰今之屯田誠<lb/>
<pb n="KR2f0039_WYG_260-19a"/>
未易行古者一夫百畝又受田十畝為公田莫若因弓<lb/>
箭手倣古助田法行之熈河四州田無慮萬五千頃十<lb/>
分取一以為公田大約中嵗畝一石則公田所得十五<lb/>
萬石官無營屯牛具廪給之費借用衆力而民不勞大<lb/>
荒不收而官無所損省轉輸平糴價如是者其便有六<lb/>
而提㸃刑獄鄭民憲言祖宗時屯營田皆置務屯田以<lb/>
兵營田以民固有異制然㐮州營田既調夫矣又取鄰<lb/>
州之兵是營田不獨以民也邉州營屯不限兵民皆取<lb/>
<pb n="KR2f0039_WYG_260-19b"/>
給用是屯田不獨以兵也至於招弓箭手不盡之地復<lb/>
以募民則兵民參錯固無異也而前後施行或侵占民<lb/>
田或差借耨夫或諸郡括牛或兵民雜耕或諸州廂軍<lb/>
不習耕種不能水土頗致煩擾至於嵗之所入不償其<lb/>
費遂又報罷惟因弓箭手為助田法一夫受田百畝别<lb/>
以十畝為公田俾之自備種糧功力嵗畝收一石水旱<lb/>
三分除一官無廪給之費民有耕鑿之利若可以為便<lb/>
然弓箭手之招至未安其業而種糧無所仰給又責其<lb/>
<pb n="KR2f0039_WYG_260-20a"/>
借力於公田慮人心易揺乞候稍稔推行<lb/>
元豐五年詔提舉熈河等路弓箭手營田蕃部共為一<lb/>
司𨽻涇原路制置司提舉熈河營田康識言新復土地<lb/>
乞命官分劃經界選知田廂軍人給一頃耕之餘悉給<lb/>
弓箭手人加一頃有馬者又加五十畝毎五十頃為一<lb/>
營四砦堡見缺農作廂軍許於秦鳯涇原熈河三路選<lb/>
募廂兵及馬遞鋪卒願行者人給裝錢二千詔皆從之<lb/>
髙宗時龍圖閣直學士知湖州汪藻上䟽曰臣竊惟國<lb/>
<pb n="KR2f0039_WYG_260-20b"/>
家遭金人之禍於今五年無嵗無兵而去冬之役振古<lb/>
未聞迺者盤礴之師至江壖不渡此陛下憂勤上通於<lb/>
天而天賛我也然臣嘗觀古者兩敵相持所貴者幾會<lb/>
此勝負存亡之分也敵師既退國家非暫都金陵不可<lb/>
而都金陵非盡得淮南不可淮南之地敵人必不能守<lb/>
若為劉豫經營不過留簽軍數萬人而已耳盖可驅而<lb/>
去也淮南洊罹兵戈蹂踐且羣盗繼之民去本業十室<lb/>
而九空其不耕之田千里相望流移之人心已棄决非<lb/>
<pb n="KR2f0039_WYG_260-21a"/>
朝夕可還也國家欲保淮南勢須屯田則此田皆可耕<lb/>
墾臣愚以為正二月間可便遣劉光世或吕頥浩率諸<lb/>
頭項招安人馬過江營建寨栅除見存人戸田産不可<lb/>
借外其餘流移未還者明降指揮各借五年使諸軍分<lb/>
地而耕候種食充盈規模已定然後徐歩而圖中原既<lb/>
固行在藩籬且清東南羣盗此萬世一時也<lb/>
章誼上奏曰臣竊見朝廷累年興置營田將以勸耕桑<lb/>
足兵食廣財賦寛民力誠敦本抑末務農重榖之政也<lb/>
<pb n="KR2f0039_WYG_260-21b"/>
然而行之累年而土不加闢者何也急於見效而務於<lb/>
專利也夫急於見效則官吏搔抑之弊生務於專利則<lb/>
田野耕鑿之人少今京西湖北與夫淮南東西此四路<lb/>
者其被兵最甚其失業最多朝廷必欲家給牛種人給<lb/>
錢糧然後為勸耕財力所不能足必欲今年借貸眀年<lb/>
收租然後為見效則豐㐫有不可必茍能捨此二事而<lb/>
捐其地於財力可辦之人使人自勸耕家自竭力而兵<lb/>
食兼足公私並濟見效於數年之後實大惠也今三大<lb/>
<pb n="KR2f0039_WYG_260-22a"/>
將各屯一路此皆昔時鎮撫使所有之地也人民懲於<lb/>
兵盗而不敢歸國家恃為藩籬而未能固如䝉聖慈各<lb/>
捐數縣之地使三大帥均給將士其願耕者則收其租<lb/>
賦之入明諭百姓使執契劵盡償其業於它部申飭有<lb/>
司使供給餉饋毋得少損於平日人情既孚地利既盡<lb/>
則可善償而收其餘以省轉輸之勞非小補也今不早<lb/>
圖日復一日困數路之力竭財用之源以供軍旅之費<lb/>
設有水早儲峙不繼悔將無及況自用兵十年以來言<lb/>
<pb n="KR2f0039_WYG_260-22b"/>
營田者幾人矣非無區區憂國爱民之意𩔖皆計較毫<lb/>
末數日議功又欲兵民雜耕所以卒無成效惟聖主㫁<lb/>
而行之早賜給授使將有定守兵有常産堡壁相望耕<lb/>
戰相因其堅守則有金城湯池之固其相援則有常山<lb/>
長蛇之勢聴其自設方畧各為逺圖不必屑屑較其賦<lb/>
入之多寡彼將畢智竭慮以副聖主涵育之惠矣伏惟<lb/>
留神大幸<lb/>
給事中廖剛上奏曰臣嘗謂國不可一日無兵而兵不<lb/>
<pb n="KR2f0039_WYG_260-23a"/>
可一日無食今諸將之兵被於江淮不知幾萬數初無<lb/>
儲蓄之備日待哺於東南之民已不勝其困矣可不為<lb/>
之慮哉然救此患者莫若屯田朝廷亦嘗行之於淮南<lb/>
乃今閱數秋矣曾未聞其有補豈措劃之方勸相之誠<lb/>
有未至乎何其效之遲也臣願有説於此昔郭子儀以<lb/>
河中軍常乏食乃自耕一畝將校以是為差於是士卒<lb/>
皆不勸而耕是嵗河中野無曠土軍有餘糧史傳所載<lb/>
不可誣也以此知在主將加意而已夫子儀之事固不<lb/>
<pb n="KR2f0039_WYG_260-23b"/>
可以強大將然自偏禆而降獨不可勉之以身率乎陛<lb/>
下誠詔之曰將校有如郭子儀之躬耕者朝廷當加旌<lb/>
賞彼亦必以為榮而胥勸矣此一説也昔漢之盛時力<lb/>
田者與孝悌同科盖務農重榖所以勸之者不得不爾<lb/>
臣觀比年行軍之賞以功遷資者動以萬計誠詔之曰<lb/>
每耕田一頃與轉一資彼以執耒之安方之操戈之危<lb/>
豈不特易此賞誠行萬頃不難得將無不耕之田矣此<lb/>
二説也臣又聞諸葛亮據武功與司馬懿對於渭南毎<lb/>
<pb n="KR2f0039_WYG_260-24a"/>
患糧不繼乃分兵屯田為久駐之基耕者雜於渭濵居<lb/>
民之間而百姓安堵軍無私焉今江淮之民流離失業<lb/>
者甚衆顧未有以安集之耳誠詔之曰假爾種糧復爾<lb/>
賦租雖有士卒不汝侵優凡主將之可恃如此則彼有<lb/>
轉相勸率負耒耜而來者矣夫争魚者濡逐獸者趨利<lb/>
之所在人樂赴之死且不避而況無死之懼乎此三説<lb/>
也三説者誠行則兵食足而民力舒矣豈徒如此種粟<lb/>
既多人保其有相與出力以禦外患而軍勢亦益張矣<lb/>
<pb n="KR2f0039_WYG_260-24b"/>
豈小補哉臣願陛下以是屬之諸將可乎是謂經逺之<lb/>
謀富強之術而中興之資也若夫貪尺寸之功為僥倖<lb/>
之舉與夫覘彼之所為而輒務勝之抑末也臣恐或為<lb/>
所欺反自取困弊耳非計之得也願陛下虚心而加擇焉<lb/>
天下幸甚<lb/>
剛又奏曰臣竊見朝廷講屯田之策久矣春耕又復失<lb/>
時日度一日畧不見有所設施臣所未喻夫臨淵羨魚<lb/>
不如退而結網今欲戰苦無兵養兵苦無食此朝夕之<lb/>
<pb n="KR2f0039_WYG_260-25a"/>
所念慮而不能置者如謂古屯田法未易遽行獨不可<lb/>
叅酌時宜姑取其簡易便於人情者試為之乎江淮之<lb/>
間蒿萊千里本皆膏腴之地臣願詔劉光世軍中將校<lb/>
有能部其卒伍就耕者優加爵賞嵗入悉分其衆自餘<lb/>
曠土益募民墾闢毎能率三五百人或千人乃至數千<lb/>
人逓補以官三嵗勿賦則淮南江北懐歸之人與所在<lb/>
土豪自當有應募者事成皆許優與遷轉利之所在人<lb/>
所樂趨雖使之自戰自守可也此古實邉意也豈惟民<lb/>
<pb n="KR2f0039_WYG_260-25b"/>
力紓兵食足人保其有相與出力以禦外患而軍勢亦<lb/>
益張矣豈小補哉今嵗閏四月稲田或尚可種惟早圖<lb/>
之<lb/>
剛為御史中丞又奏曰臣聞聼納人君之盛德也然貴<lb/>
於能行聴納而不果於行亦何益哉昔子路有聞未之<lb/>
能行唯恐有聞盖士之欲善其身如此君天下者行一<lb/>
善言則天下䝉其福廢一善言則天下受其弊其所係<lb/>
固非士人欲善其身者比也臣伏覩陛下求言之誠聼<lb/>
<pb n="KR2f0039_WYG_260-26a"/>
納之徳古未有也豈惟在廷之臣莫不罄其所欲言四<lb/>
方萬里布韋草澤之士茍有所見咸得上聞臣意今日<lb/>
天下幾無隠情矣然考察而施行之臣竊以為未至且<lb/>
以一事言之屯田之為利三尺童子皆知之前後言者<lb/>
不知幾千百人而十年於兹訖未見效謂終不可行邪<lb/>
古人行之而獲其利者多矣豈今天下曠土之多不戰<lb/>
之兵張口待哺者如此之衆而獨不可行乎朝廷寔緩<lb/>
其事雖行之而未得其術亦明矣東南餘民困弊極矣<lb/>
<pb n="KR2f0039_WYG_260-26b"/>
不以屯田代其供饋將何以蘓之臣願亟詔有司取前<lb/>
後講畫屯田章䟽詳加討論務在必行若嵗復一嵗不<lb/>
加意焉欲兵食足而民不困窮臣敢以為無良策也此<lb/>
則今日事之最急者也臣復見日前關報臣寮所陳利<lb/>
害其間有切中時病決可施行者尚多且如言賞重罰<lb/>
輕民不知畏廢法用例吏並為姦翻異不已而姦賘卒<lb/>
免添差不已而州縣被害賦租失實而貧民苦於代納<lb/>
文移猥煩而庻事因以不治若此之𩔖甚衆其弊顯然<lb/>
<pb n="KR2f0039_WYG_260-27a"/>
當革無可疑者朝廷大抵例送所属看詳甚當而已是<lb/>
以因循遷延其説多不果行臣愚欲望聖慈特降䖏分<lb/>
委自宰属檢舉日前看詳等指揮立限具上都省叅酌<lb/>
取㫖施行所貴求言不為虚文實天下幸甚<lb/>
虞允文上言曰臣聞國以兵強兵以糧聚此天下之通<lb/>
論也然兵之敝常戒於冗而不精糧之敝常憂於虚而<lb/>
無積二敝其今日之所甚急乎徃嵗之春警報紛紛陛<lb/>
下嘗為之宵旰矣及此暇時四境之備當議持久之計<lb/>
<pb n="KR2f0039_WYG_260-27b"/>
而或者謂備邉者必增兵而增兵之害有二外則起敵<lb/>
國之疑内則憂月給之不足臣嘗竊思之以為無增兵<lb/>
之名而有屯田之實有藏兵之利而無養兵之費者營<lb/>
田是也國家營田有年矣蜀口之入嵗不過十二萬石<lb/>
武昌之入嵗不過八萬石荆淮之間所入益少而將相<lb/>
故家一嵗之儲有至數十萬石者豈天下之大乃不及<lb/>
之況今荒田曠濶未易以頃畝計昔諸葛亮之於漢中<lb/>
鄧艾之於兩淮羊祜之於荆㐮顯然皆有成效亮雖不<lb/>
<pb n="KR2f0039_WYG_260-28a"/>
久而已寛全蜀之運艾以六七年間積三千萬斛祜之<lb/>
末嵗亦有十年之儲以今二三大將忠義智畧自是不<lb/>
在亮祜艾下顧不能為陛下思長久便利之策乎臣聞<lb/>
古者一軍之中未必皆戰士也而有上中下之别上者<lb/>
可戰中下者可役而新募之兵可役者必倍焉而舊兵<lb/>
之老弱者舉不堪役也不堪役者聼其離軍資其鉏犂<lb/>
糧種之費授田以優其生而募新兵以復其額使凡可<lb/>
役者併寓於農而薄其嵗之所入率以一人耕而飬一<lb/>
<pb n="KR2f0039_WYG_260-28b"/>
兵若耕者萬人嵗可增一萬兵矣嵗增不已耕者益衆<lb/>
所藏之兵必全盛於今日豈惟國勢以強邉儲以豐而<lb/>
軍制可坐而定也臣願陛下與腹心大臣共議之微㫖<lb/>
所嚮則下皆景從矣大抵使精於藝者習戰拙於用者<lb/>
力耕而老者得以自便莫不因其性而行之三軍其有<lb/>
不順陛下之令者乎一得之愚惟陛下幸擇<lb/>
孝宗隆興元年臣僚言州縣營田之寔其說有十曰擇<lb/>
官必審募人必廣穿渠必深鄉亭必修器用必備田䖏<lb/>
<pb n="KR2f0039_WYG_260-29a"/>
必利食用必充耕具必足定稅必輕賞罰必行且欲立<lb/>
賞格以募人及住廣西馬綱二年以市牛㑹有訴㐮陽<lb/>
屯田之優者上欲罷之工部尚書張闡言今日京襄屯<lb/>
田之害以其無耕田之民而課之游民游民不足而強<lb/>
之百姓於是百姓舍已熟田而耕官生田或逺數百里<lb/>
徴呼以來或名雙丁而役其强壯老稚無飬一方騷然<lb/>
罷之誠是也然自去歲以來置耕牛農器脩長木二渠<lb/>
費已十餘萬一旦舉而棄之則荆㐮之地終不可耕也<lb/>
<pb n="KR2f0039_WYG_260-29b"/>
比見兩淮歸正之民動以萬計官不能續食則老弱饑<lb/>
死強者轉而之它若使之就耕荆㐮之田非惟可免流<lb/>
離抑使中原之民聞之知朝廷有以處我率皆襁負而<lb/>
至矣異時墾闢既廣取其餘以輸官實為兩便詔除現<lb/>
耕者依舊餘令虞允文同王珏措置<lb/>
二年江淮都督府叅贊陳俊卿言欲以不披帶人擇官<lb/>
荒田標旗立砦多買牛犂縱耕其中官不收租人自樂<lb/>
從數年之後墾田必多榖必賤所在有屯則村落無盗<lb/>
<pb n="KR2f0039_WYG_260-30a"/>
賊之憂軍食既足則饋餉無轉運之勞此誠經久守淮<lb/>
之策詔從之<lb/>
國子司業劉爚接伴金使於盱眙軍還言兩淮之地藩<lb/>
蔽江南干戈盗賊之後宜加經理必於招集流散之中<lb/>
就為足食足兵之計臣觀淮東其地平博膏腴有陂澤<lb/>
水泉之利而荒蕪實多其民勁悍勇敢習邉鄙戰鬭之<lb/>
事而安集者少誠能經畫郊野招集散亾約頃畝以授<lb/>
田使母廣占抛荒之患列溝洫以儲水且備戎馬馳突<lb/>
<pb n="KR2f0039_WYG_260-30b"/>
之虞為之具田器貸種糧相其險易聚為室廬使相保<lb/>
䕶聫以什伍教以擊刺使相糾率或鄉為一團里為一<lb/>
隊建其長立其副平居則耕有警則守有餘力則戰帝<lb/>
嘉納之<lb/>
蔡戡上奏曰臣聞守城以兵養兵以食有城而無兵與<lb/>
無城同有兵而無食與無兵同三者不可闕一今㐮陽<lb/>
樁積米不過三萬石借貸侵移陳腐之餘所存不多緩<lb/>
急何以為備況總領所嵗計支米十萬石自湖南諸州<lb/>
<pb n="KR2f0039_WYG_260-31a"/>
移運應副鄂州至㐮陽泝流而上二千一百里灘淺水<lb/>
急非兩月不可到且有損失欠折之患水脚糜費盖亦<lb/>
不資臣謂與其仰給於餽運不若取之於土産與其責<lb/>
辦於民力不若官自為之今襄陽間沃壌千里古人屯<lb/>
田遺跡具在羊祜墾田八百頃即此地也故臣先言水<lb/>
利之當脩次言屯田之可廣況漢淮之俗淺種薄收殊<lb/>
不勞費一嵗之間用力不過三次春耕夏種秋收而已<lb/>
兵師得人於此留意毎嵗春時差撥官兵廣行耕種事<lb/>
<pb n="KR2f0039_WYG_260-31b"/>
竟即歸收穫亦然及其登塲以四分入官六分給耕種<lb/>
收穫之人無官軍兵請給甚微得此望外之物云胡不<lb/>
喜將見不待驅廹争欲服田官兵既已樂為然後寓以<lb/>
教閲之法使之角射藝之精者得徃比其反也復使之<lb/>
角射藝之不廢者再遣之且耕且教兵食俱足積以嵗<lb/>
月可省湖南餽運之勞而邉備有餘矣㐮陽見今屯田<lb/>
官兵五百人嵗收榖麥幾三萬斛官取其半惜乎未廣<lb/>
也今既鑿水渠渠之左右無非良田以漸耕墾其利十<lb/>
<pb n="KR2f0039_WYG_260-32a"/>
倍伏望聖慈詳酌行下荆鄂都副統制司相度施行<lb/>
光宗時戡又上奏曰臣等凖淳熈十年八月十四日<lb/>
尚書省劄子節文福州觀察使建康諸軍都統制郭剛<lb/>
劄子奏六月三日凖遞到御前金字牌御寳封降下御<lb/>
筆朕聞屯田内有亡費之利外有守禦之備趙充國陳<lb/>
便宜十有二事其説曉然久欲推而行之患無其人闕<lb/>
而不講卿宿將虎臣通於兵事可以倚仗其計度田䖏<lb/>
與夫人數器用之属凡所以施行之策詳悉條具聞奏<lb/>
<pb n="KR2f0039_WYG_260-32b"/>
副朕意焉付臣謹已仰體聖訓恭禀施行切惟屯田之<lb/>
法因田致榖以便軍食為利甚博陛下留神農務明問<lb/>
下及臣雖愚闇敢不罄竭萬一惟是經始之初不無少<lb/>
費既定之後可與圖成以守則堅以戰則克實為經久<lb/>
無窮之利臣區區愚見條具奏陳八月十四日三省同<lb/>
奉聖㫖令總領與郭剛同共條具臣等恭禀前項聖㫖<lb/>
指揮置條具下項須至奏聞者<lb/>
　一臣等契勘淮西州軍邉靣闊逺若於沿淮䖏一槩<lb/>
<pb n="KR2f0039_WYG_260-33a"/>
　　措置屯田切慮優動邉民兼有不通水次去䖏難<lb/>
　　以轉輸惟是和州烏江含山歴陽縣無為軍巢縣<lb/>
　　廬江縣至東關焦湖一帶地瀕江湖可以通行舟<lb/>
　　楫昨來措置屯田之時軍旅方息人戸少有歸業<lb/>
　　亦止根括到和州三縣及無為軍巢縣荒田共五<lb/>
　　百頃及廬州三十六圍開墾自廢罷之後州縣據<lb/>
　　慿人戸契據識認其間不無侵耕嵗月既久遂同<lb/>
　　已業若欲泛行根括切慮州縣因而優民今相度<lb/>
<pb n="KR2f0039_WYG_260-33b"/>
　　欲乞從朝廷劄下淮西帥漕司先次行下諸縣取<lb/>
　　見人戸請佃舊管屯田數目然後於瀕江臨湖一<lb/>
　　帶近裏州縣根括可以開耕無主荒田開具坐落<lb/>
　　地段四至田畝數目供申朝廷候到降下以慿標<lb/>
　　撥措置開耕仍令逐司嚴切約束州縣不得因而<lb/>
　　優民<lb/>
　一今來剏開荒閒田土全藉工力不比熟田用功省<lb/>
　　易須令人有餘力方可使之競勸臣等今相度欲<lb/>
<pb n="KR2f0039_WYG_260-34a"/>
　　毎田一頃令四人分耕毎人當二十五畝毎六人<lb/>
　　為一甲於内差甲頭一名十甲為一保計六十人<lb/>
　　差使臣一員管押今且以五百頃為率共合用二<lb/>
　　千三十三人毎一千人差將官一員部轄措置將<lb/>
　　司白直等人一十五人共用二千六十五人照得<lb/>
　　自乾道六年以後不曾差撥官兵前去沿淮出戍<lb/>
　　今來所差屯田官兵欲且於和州防城一千人内<lb/>
　　分撥前去候淮西師漕司根括田段見得多少或<lb/>
<pb n="KR2f0039_WYG_260-34b"/>
　　有不足人數即從都統制司照數貼差亦作防城<lb/>
　　名目將來田土成熟耕墾省力有可减人數從宜<lb/>
　　施行<lb/>
　一合用耕牛農具寨屋種糧之属若令淮西漕司應<lb/>
　　辦不免行下州縣科擾百姓若令軍中自行辦集<lb/>
　　又縁建康都統制司自廢罷囘易之後止有逐月<lb/>
　　撥到酒息錢按月支給諸軍統制統領將佐供給<lb/>
　　又有打造戰船教閲犒賞百色支用别無寛剰切<lb/>
<pb n="KR2f0039_WYG_260-35a"/>
　　見淮西漕司所管錢物浩瀚欲乞朝廷指揮於淮<lb/>
　　西漕司見管錢内先撥十萬貫支付建康都統制<lb/>
　　司拘收據合用耕牛農具寨屋物料種子並依郭<lb/>
　　剛已奏請之數先且減半收買製造使用淮西漕<lb/>
　　司除根括田段之外其餘事件並無干預既免優<lb/>
　　民事亦易集<lb/>
　一今來開墾之初所收子利未廣兼起荒勞苦合行<lb/>
　　優潤臣等今相度將欲第一年所收物斛除存留<lb/>
<pb n="KR2f0039_WYG_260-35b"/>
　　種子外盡行給與力耕官兵第二年除種子外以<lb/>
　　十分為率官收二分其餘八分給與力耕官兵第<lb/>
　　三年除種子外以十分為率官收三分其餘七分<lb/>
　　給與力耕官兵第四年所收物斛除種子外以十<lb/>
　　分為率官收四分其餘六分給與力耕官兵以後<lb/>
　　年分並止以四六分收給庻幾官兵樂於勸耕不<lb/>
　　致廢墮<lb/>
　一部轄將官使臣合千人白直等人徃來管幹亦合<lb/>
<pb n="KR2f0039_WYG_260-36a"/>
　　量行支犒縁官中所收不多臣等今相度欲於力<lb/>
　　耕官兵所得分數内斟量取撥從都統制司照等<lb/>
　　第徑自均給候支散畢具數供申朝廷照會<lb/>
　一今來淮西漕司先撥到錢數及將來收成官中合<lb/>
　　拘收物斛臣等相度欲委都統制司收支候年終<lb/>
　　造帳開具奏聞<lb/>
　一如有條具未盡事件續具奏聞<lb/>
戡又上奏曰臣昨任京西漕臣親見荆㐮之間沃野千<lb/>
<pb n="KR2f0039_WYG_260-36b"/>
里古人屯田遺跡具在戍兵全仰縣官請給微薄餽運<lb/>
艱險誠因其所利耕墾可實邉儲亦因以寓教閲之法<lb/>
今春召還嘗具劄子靣奏特䝉玉音稱善近者伏凖尚<lb/>
書省劄子備奉聖㫖令臣與都統郭剛同條具屯田事<lb/>
宜臣切揣聖意豈非採向者愚慮之一得不但可行於<lb/>
荆㐮欲廣其策於被邉之地乎況臣所領職實兼措置<lb/>
屯田固當竭智殫慮以禆萬一已與郭剛同條具奏聞<lb/>
外然臣有愚見不敢隠嘿臣伏見漢淮事體大槩不同<lb/>
<pb n="KR2f0039_WYG_260-37a"/>
㐮陽地廣人稀自城之外彌望皆黄茅白葦既䟽水渠<lb/>
溉田數千頃無民田間㫁兵耕其中聚而不散號令進<lb/>
退不失部伍淮西州軍去邉稍逺耕者日衆雖有荒閒<lb/>
之田不免與民田接畛軍民雜耕豈能無擾屯兵散䖏<lb/>
廬舍隔逺亦難鈐束此事體不同者一也㐮陽去邉不<lb/>
百里自修好以來五六十年流民未復曠土未闢見今<lb/>
可田去䖏皆是百姓棄而不耕之地軍民不相侵奪坐<lb/>
得良田故其為利也安淮西則不然富民大家及歸正<lb/>
<pb n="KR2f0039_WYG_260-37b"/>
人經官請佃廣作四至包占在戸嵗月既久遂為永業<lb/>
官司非不知之若一切根括則必大為邉民之擾若止<lb/>
收其所棄而為屯田則所得無幾此事體不同者二也<lb/>
㐮陽屯田近者負郭逺者數十里主帥可以親臨朝出<lb/>
暮歸察其農事之勤惰閲其武藝之精粗而賞罰之戍<lb/>
兵徃來耕者饁者相望於道營寨不逺可以更休故於<lb/>
事為便今大軍屯駐建康淮西異路近者猶有一江之<lb/>
隔主帥絶江而北人所創見委之偏禆未必盡力況事<lb/>
<pb n="KR2f0039_WYG_260-38a"/>
當一一咨禀主帥而後行遥度於數百里之外非身履<lb/>
目擊之豈能盡合事宜其於農事武藝亦不能盡察戍<lb/>
兵徃來動是旬日營寨相逺必家属偕行此事體不同<lb/>
三也自和戎以來兩淮未嘗宿重兵諸州防城不過千<lb/>
百人而已㐮陽之兵雖號鄂渚分戍然自來留屯萬人<lb/>
以副帥臨之敵人習熟不以為疑今若一旦廣行屯田<lb/>
於淮西沿邉州郡必駭聼聞或啟釁隙要當以漸於近<lb/>
裏州郡為之此事體不同四也有是四者故屯田之法<lb/>
<pb n="KR2f0039_WYG_260-38b"/>
行之荆㐮則易行之淮右則難然則屯田决不可行之<lb/>
淮西乎大抵事無難易在所以處之耳臣聞善立事者<lb/>
戒張皇而惡煩優夫興大衆開屯田於和好既定之後<lb/>
不無駭聼而不安者向來和州屯田五百餘頃廬州有<lb/>
三十六圍廢罷未久其間多是熟田見係人户請佃不<lb/>
若先遣官吏案行籍其舊數自來嵗措置開耕規模既<lb/>
成以漸增廣今和州防城者千人廬州亦有三百人春<lb/>
去秋還若根刷向來屯田官兵增益而併遣之則不至<lb/>
<pb n="KR2f0039_WYG_260-39a"/>
張皇矣所謂惡煩優者凡州縣之間興一役辦一事無<lb/>
非優民監司行下諸州諸州行下諸縣諸縣不免取辦<lb/>
於百姓官吏並縁為姦其擾數倍縱使量給價錢糜費<lb/>
減剋所餘無幾徃徃白著今也買耕牛造農具盖寨屋<lb/>
一切委之漕司漕司靳費勢必科優未見屯田之利己<lb/>
為邉民之害臣謂不若令軍中辦其事漕司給其費要<lb/>
使屯田開而民不知則不致煩優矣軍獲其利民不知<lb/>
優人心既安地利亦盡屯田之法孰謂不可行之淮西<lb/>
<pb n="KR2f0039_WYG_260-39b"/>
乎臣識慮闇淺計策迂緩不敢避雷霆之誅惟冀天地<lb/>
日月容覆而照燭之臣不勝大願<lb/>
楊萬里上䟽曰臣聞天下之事不可名之以無故之大<lb/>
也名之以無故之大則將待之以甚難之舉名之以大<lb/>
而待之以難則上之人徬徨睥睨而不敢决下之士畏<lb/>
懾沮䘮而不敢議始乎不敢議卒乎廢其議始乎不敢<lb/>
决卒乎寢其决事之難行古之難復而天下之難治皆<lb/>
出乎此而今之所尤紛紛者屯田之議是也且事異職<lb/>
<pb n="KR2f0039_WYG_260-40a"/>
而職異力從其職而力之則力之為有功非其職而力<lb/>
之則力之為無用夫屯田者一有司之事耳何至於煩<lb/>
天子之宵旰而累廟堂之講明哉臣聞禹之治水非躬<lb/>
於䟽鑿周公之作洛非手於營築夫固有治之者孔子<lb/>
曰出納之吝謂之有司曾子曰籩豆之事則有司存是<lb/>
故先零之田充國不以累宣帝許下之田棗祗不以累<lb/>
曹公而漢宣曹公亦未嘗下取二臣屯田之事而代之<lb/>
憂今獨待區區之屯田以甚難之事則天下之事又有<lb/>
<pb n="KR2f0039_WYG_260-40b"/>
難者將何以待之此非名之以無故之大之過歟臣請<lb/>
得而小之且屯田之事其實甚小而其名甚大者執屯<lb/>
田之名也屯田之名不去則屯田之實終不可行田以<lb/>
屯名豈非以屯兵而名耶古者兵農一人漢之良家子<lb/>
唐之府兵猶有先王之典刑也自張説之募劉守光之<lb/>
刺而兵農始為二人矣故自唐以前鄉井無不能戰之<lb/>
農而營壘無不能耕之兵非農之可強以戰而兵之可<lb/>
教以耕也彼固世於耕而習於戰也以其習焉者而離<lb/>
<pb n="KR2f0039_WYG_260-41a"/>
鄉井故其戰不慄以其世焉者而居營壘故其耕不怍<lb/>
今則不然兵人者靡衣侈食蒱博而使酒傲㟁踞肆視<lb/>
農民以奴𨽻而尚肻為農民之事哉今欲屯田而猶執<lb/>
其名以責其人是駕虎豹以耒耜而鞭之使墾田也其<lb/>
不可眀矣且又有不可者兩淮之屯田臣不得而知也<lb/>
臣獨見江西之屯田大抵其田多沃而荒其耕者常困<lb/>
其利則官與私皆不獲夫田之沃者耕之招也而何至<lb/>
於荒利不歸於上則歸於下而官與私何至於兩不獲<lb/>
<pb n="KR2f0039_WYG_260-41b"/>
租重故也租重故一年而負二年而困三年而逃不逃<lb/>
則囚於官不瘐死不破家則不止前之耕者去矣後之<lb/>
耕者復如是焉官之遺利可勝惜耶又有大不可者古<lb/>
之屯田皆有謂也行於内地則為濟饑許下之役是也<lb/>
行之邉地則或為備敵或為謀人李泌之議充國之議<lb/>
是也用兵之日則兩淮顯行之可也非用兵也而驟焉<lb/>
揚兵以屯田焉鷙鳥將擊必匿其形何至於彰彰如是<lb/>
哉是故莫若去屯田之名舉兩淮之屯田不授之兵而<lb/>
<pb n="KR2f0039_WYG_260-42a"/>
授之民田以口授業以世守如唐太宗之授田使兵與<lb/>
民分農以食兵故戰者逸兵以䕶農故耕者安農安而<lb/>
兵逸守則堅戰則強其利一也君子之舉事不言不可<lb/>
言之名不行不可行之言欲行屯田而憚於明言之則<lb/>
名之者非也今天子曷不詔兩淮之漕司與守臣以兵<lb/>
火之後招集流民其民存者以其田復之其亡者許它<lb/>
人承之其為田之在官者曰屯者曰營者曰沒入者舉<lb/>
而一之為世業以授民之無田者且不間於江湖閩浙<lb/>
<pb n="KR2f0039_WYG_260-42b"/>
之民則行可言言之可名矣夫吾自有田吾自有民以<lb/>
吾之田授吾之民此何驚於敵而何疑於逼哉其利二<lb/>
也其事既行則又詔於内地諸路之守臣有民稠地狹<lb/>
而願遷則遷之淮有水旱饑民之就食則就於淮使民<lb/>
得自言而聼其來官隨所過而為之給何患無能耕之<lb/>
人哉檢校經界之舊籍以為均税之額盡鬻内地之屯<lb/>
田以為牛種之資其熟戸則蠲其幾年之租其新民則<lb/>
蠲其幾年之租何患無樂耕之人哉且使人必有道因<lb/>
<pb n="KR2f0039_WYG_260-43a"/>
其所利而利之之謂也今使兩淮之地民戸增而墾田<lb/>
多者必以韓重華之賞而賞漕臣以王臣之賞而賞守<lb/>
令則吏之所利也民之來者優而恤之如前之説則民<lb/>
之所利也是三人者各利其利各力其職而又糾之以<lb/>
諫官御史以察其優且偽則不出十年兩淮無餘田而<lb/>
有餘榖朝廷有兵食而無兵費邉上之粟如山而内地<lb/>
之餉漸可省矣其利三也辭屯田之名以享屯田之實不<lb/>
在此耶或曰田之在官者不賣之而直授焉官其費民<lb/>
<pb n="KR2f0039_WYG_260-43b"/>
其倖矣盖為政者必視其所爭而為之制夫以民争地<lb/>
則地重以地争民則地輕地重者賣之可也地輕者授<lb/>
之可也今兩淮之地所謂地争民者也授之猶未必來<lb/>
而况賣之耶役民以築而賣之木驅民以戰而賣之箭<lb/>
臣不知其説也惟朝廷擇其中<lb/>
寕宗嘉定十五年司封郎中魏了翁上䟽曰臣曩䝉一<lb/>
再賜對嘗極陳三邉利害之實二敵強弱之勢雖䝉聖<lb/>
慈不以其狂瞽曲賜容貸而事㑹無窮隐憂莫識毎念<lb/>
<pb n="KR2f0039_WYG_260-44a"/>
古人守邉備塞可以紓民力而老敵情惟務農積榖最<lb/>
為要道然而言之者爛熟聞之者訕玩何也以未嘗精<lb/>
講而力行之也臣生長於蜀雖幼習百氏長遊四方於<lb/>
國中之事粗所素講然身履目擊之久真知而實見則<lb/>
莫如父母之邦姑以蜀事為陛下陳之則三邉固可𩔖<lb/>
推矣臣比者竊聞四川制置司遵奉聖㫖措置利州路<lb/>
營屯田委監司分任其責見已置局經理朝廷明見萬<lb/>
里之外凡在邉鄙莫不踴躍思奮猶有説焉西邉自罹<lb/>
<pb n="KR2f0039_WYG_260-44b"/>
敵禍以來利東之大散黄牛利西之皂郊水關等䖏五<lb/>
六年間原堡多隳地利悉棄以故流人久不復業榖粟<lb/>
日貴兵民交弊今若遽行屯田則合葺邉堡合用兵耕<lb/>
而邉堡則諸將慮事謹審欲及冬時同乗機便乃可修<lb/>
築兵耕則自頃年累減軍額以來以之坐守尚多闕數<lb/>
矧今久戍之餘難復再加役使是屯田之事卒未可舉<lb/>
而邉實之儲無時而可議也然則遂置之不復問則豈<lb/>
不甚可惜哉臣竊謂有屯田有墾田二者相近而不同<lb/>
<pb n="KR2f0039_WYG_260-45a"/>
墾田者何大兵之後田多荒萊如諸路有閒田寺觀有<lb/>
常住皆當廣行招誘使人開墾因可復業則耕穫之實<lb/>
効徃徃多於屯田盖並邉之地久荒不耕則榖貴貴則<lb/>
民散散則兵弱必地闢耕廣則榖賤賤則人聚聚則兵<lb/>
强此理所必然惟毋責屯田之虛名而先究墾田之實<lb/>
利則庻幾矣臣請試陳今日所當墾之田如利之西路<lb/>
則皂郊之内湫池諸谷水關之内崖石諸鎮利之東路<lb/>
則洋川之内青座華陽鳯集之内盤車諸嶺大率昔為<lb/>
<pb n="KR2f0039_WYG_260-45b"/>
膏腴今成荒棄至於金州近裏亦多有之其田去敵或<lb/>
百里或二三百里有髙山大陵之險可據有原堡兵戍<lb/>
之援可恃亦有敵騎從來所不曾至之䖏若更得土豪<lb/>
之助則指日可成今聞三路土豪之為忠義者有願自<lb/>
備費用自治農器自辦耕牛自用土人各随便利趂時<lb/>
開墾及秋布種其間亦有願畧資官司給助者亦自不<lb/>
多若聼其施工畧計所耕可數千頃則明年此時便收<lb/>
地利縱官未立額或量行輸租其潜裕兵民使漸食賤<lb/>
<pb n="KR2f0039_WYG_260-46a"/>
粟比之頃嵗人苦斛貴官苦糴貴其利害豈不萬萬相<lb/>
絶何況耕田之民又皆可用之兵不數年間邉食既豐<lb/>
兵丁亦足萬一有警呼吸成聚家自為守人自為戰比<lb/>
於倉猝遣兵戍守亦萬不侔若是則雖無屯田之名而<lb/>
有屯田之實無養兵之費而又可潛制驕蹇之兵不惟<lb/>
不畏殘敵亦可不畏他盗積以嵗月則今之墾田又可<lb/>
為後之屯田今之耕夫可為後之精兵救蜀大弊為蜀<lb/>
永圗無出於此顧何憚何惜而久不為也或者之所慮<lb/>
<pb n="KR2f0039_WYG_260-46b"/>
不過宼抄耳然敵嘗蕩刼我梁洋及五州知無所得今<lb/>
方與西北相持未必遽議再入目前可以暫紓失今不<lb/>
為則後悔無及臣比得蜀中近聞興元金州兩戎司探<lb/>
報敵方科民牛具開耕鳳翔荒田又聞西和一帯邉民<lb/>
覘知敵亦厭兵願各耕種人自為守夫墾荒之利敵猶<lb/>
知為之而我不敢為原堡之固敵知葺之而我弗敢葺<lb/>
悠悠嵗月坐長宼讎臣不知所以為策矣比者關外連<lb/>
嵗荒歉今年蕎麥大熟邉民無裏外咸知耕播之利聞<lb/>
<pb n="KR2f0039_WYG_260-47a"/>
朝廷施行屯田指揮下日西和一帶願耕者雲合風偃<lb/>
動以千数人心若此何可失也臣愚欲望聖慈申命四<lb/>
川制置司據目今已行就令利路提轉司因人心欲為<lb/>
之機撫天時難失之運先切選用土豪漸漸耕墾細民<lb/>
所不能墾之田則一寸有一寸之功一日有一日之利<lb/>
皆實効也事半功倍惟此時為然若夫屯田則先督諸<lb/>
將修葺原堡候畢曰併將極邉荒田盡數耕播行之以<lb/>
漸要之以久不數年之間邉備隠然以戰則勝以守則<lb/>
<pb n="KR2f0039_WYG_260-47b"/>
固保蜀之策無大於此惟陛下財幸<lb/>
元世祖時東平布衣趙天麟上策曰臣聞神農之教曰<lb/>
有石城十仭湯池百歩帶甲百萬而亡粟弗能守也由<lb/>
是觀之兵者城之守也食者兵之給也非兵無以守城<lb/>
非食無以給兵兵足而城安食足而兵壮兵食二者強<lb/>
國之計也謹案古者井田之法地方千里出兵車萬乗<lb/>
甲士三萬人歩卒七十二萬人馬四萬匹牛十二萬頭<lb/>
且耕且守人無阻饑之厄有室有家下獲樂業之慶三<lb/>
<pb n="KR2f0039_WYG_260-48a"/>
代以後去古既逺阡陌制起舊法遂絶歴代尚患兵食<lb/>
不足至有令人入粟鬻爵而濫官者矣又有令人入粟<lb/>
免罪而敗法者矣亦有賦歛煩劇而失民心者矣亦有<lb/>
重刑極罰而徴民物者矣是皆見目前而㤀後患得其<lb/>
一而失其百者也乃有卓然英乂思革其弊屯田之事<lb/>
由此而興若充國之於先零鄧艾之於夀春以至魏武<lb/>
屯於所在而倉廩靡不皆滿羊祜屯於㐮陽而積粟可<lb/>
支十年其餘獲利者不可勝數然猶未逹於天下也唐<lb/>
<pb n="KR2f0039_WYG_260-48b"/>
置六百三十四府府各有兵無事之時乃耕於野永徽<lb/>
年間斗米三錢盗賊遂息旅行千里不持寸兵盛之至<lb/>
也今國家大業已定不忘武備江湖嶺海閩廣川蜀西<lb/>
北東北邉塞之地皆有軍兵以戍之坐食糧粟淮南北<lb/>
等䖏有屯田官府而屯田實未之廣也為今之計宜廣<lb/>
屯田况属承平之秋非同征伐之日須立久長之妙法<lb/>
庻幾威徳之並行使先偏後伍之流務南畝東臯之事<lb/>
一朝有事則厲戈擐甲而奮其戰勝攻取之能群宼消<lb/>
<pb n="KR2f0039_WYG_260-49a"/>
聲則力穡服田而求其千倉萬廂之積畋於農隙以講<lb/>
大事完其營壘以防不虞亦既免飛芻輓粟之勞而又<lb/>
有用寡生多之益也義歸一致功可雙成伏望陛下念<lb/>
兹在兹凡戍兵之䖏命戍卒為農開墾曠田毎百人限<lb/>
幾頃凡所用之牛官為出直於南方西方市買而分給<lb/>
之凡所用之田器官為於諸冶鑄造而分給之凡力田<lb/>
及不力者明立賞罰以勸懲之可也雖一時勞費而實<lb/>
惟永逸之基借衆軍餘力而建此富強之業庻乎軍民<lb/>
<pb n="KR2f0039_WYG_260-49b"/>
皆以自贍而各得其所矣<lb/>
英宗時虞集拜翰林直學士俄兼國子祭酒嘗因講罷<lb/>
論京師恃東南運糧為實竭民力以航不測非所以寛<lb/>
逺人而因地利也與同列進曰亰師之東瀕海數千里<lb/>
北極遼海南濵青齊萑葦之場也海潮日至淤為沃壌<lb/>
用浙人之法築堤捍水為田聼富民欲得官者合其衆<lb/>
分授以地官定其畔以為限能以萬夫耕者授以萬夫<lb/>
之田為萬夫之長千夫百夫亦如之察其惰者而易之<lb/>
<pb n="KR2f0039_WYG_260-50a"/>
一年勿征也二年勿征也三年視其成以地之髙下定<lb/>
額於朝廷以次漸征之五年有積蓄命以官就所儲給<lb/>
以祿十年佩之符印得以傳子孫如軍官之法則東靣<lb/>
民兵數萬可以近衛京師外禦島夷逺寛東南海運以<lb/>
紓疲民遂富民得官之志而獲其用江海游食盗賊之<lb/>
𩔖皆有所歸<lb/>
　<lb/>
　<lb/>
<pb n="KR2f0039_WYG_260-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百六十<lb/>
</p>
<p>
</p>
  </div>
</body>
</text>
</TEI>
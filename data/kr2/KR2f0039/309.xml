<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷三百九</head> <lb/>
    <p>
<pb n="KR2f0039_WYG_309-1a"/>
欽定四庫全書<lb/>
　歴代名臣奏議卷三百九<lb/>
　　　　　　　　　　　明　楊士竒等　撰<lb/>
　　灾祥<lb/>
宋寧宗嘉㤗中著作佐郎知徽州事袁甫上奏曰臣將<lb/>
指外服不當出位言朝廷事傳聞今月三日京城火災<lb/>
延及宗廟三省臺部百司庻府以至民居大半灰燼奔<lb/>
避而死者數亦不少此殆皇天震怒之極國家殊常之<lb/>
<pb n="KR2f0039_WYG_309-1b"/>
災四方聞者莫不駭懼臣子茍懐愛君之念正當度越<lb/>
拘攣披瀝肝膽感悟上心挽回天意今朝廷若止將失<lb/>
火之人梟首示衆而陛下又不過避殿減膳僅舉一二<lb/>
典故止作常事施行乃欲轉災為福此必無之理也且<lb/>
乖氣致異盖有積漸敬天之怒當謹幾微陛下胡不思<lb/>
連年荒歉民窮無告流離餓莩塡委溝壑天意怒矣而<lb/>
陛下未悟星行示變莫匪兵象今夏水溢三月不退天<lb/>
意怒矣而陛下又未悟閩中江右宼暴相挻章貢盱江<lb/>
<pb n="KR2f0039_WYG_309-2a"/>
叛卒繼擾敵兵犯蜀揺我襄漢草宼起衢廹我畿甸天<lb/>
意怒矣而陛下又未悟董仲舒有言天出災害以譴告<lb/>
之又出怪異以警懼之尚不知變而傷敗乃至陛下歴<lb/>
觀數年以來災害譴告有之矣怪異警懼有之矣天之<lb/>
於陛下其仁愛切至如此而陛下猶未之悟今京城火<lb/>
災可謂傷敗之證天意震怒至此已極陛下不於此時<lb/>
深念致災之繇亟思銷變之道飜然悔悟痛自克責臣<lb/>
恐天怒益烈甚可憂也甚可畏也臣聞變不虗生縁事<lb/>
<pb n="KR2f0039_WYG_309-2b"/>
乃起臣請言其所由起者宫壼既正嬪御復増耽樂是<lb/>
從虧損聖徳果天意耶臨御以來羣心顒望未聞總攬<lb/>
惟事仰成果天意耶國有忠賢實為元氣摧敗困沮生<lb/>
意㡬絶果天意耶上下不交以言為諱鉗口結舌相習<lb/>
成風果天意耶其他如姦贓之吏充斥州縣椎剥膏血<lb/>
苞苴肆行私室之積過於公家怨讟交興災變遂作天<lb/>
意人心實同一機産禍之胎端在於此昨者禁扈之火<lb/>
中外固已驚異今乃災及太廟陛下念到祖宗寧不哀<lb/>
<pb n="KR2f0039_WYG_309-3a"/>
痛況廹近君門是欲使陛下反躬修徳也延及三省是<lb/>
欲使大臣戒懼悔過也又及御史臺諫院是欲使風憲<lb/>
之地昭明公論也又次及六部寺監庫務是欲使舉朝<lb/>
之士洗心滌慮也上天震怒如是猶未忍遽忘仁愛之<lb/>
意故令陛下目擊心解改絃易轍儻尚謂鎮静可以應<lb/>
變毋乃愈重天怒乎今日下詔罪已陛下必所不憚但<lb/>
應天當有實事空言何足動人却恐詔令之出稍渉泛<lb/>
常施行之間無所聳動四方百姓必謂陛下當如是之<lb/>
<pb n="KR2f0039_WYG_309-3b"/>
災而實未嘗知懼上天之仁愛陛下者於是有大觖望<lb/>
矣事㡬所在間不容髮上闗宗社臣實寒心是用不量<lb/>
疎逺罄竭愚衷臣願陛下下哀痛之詔盡革往愆清心<lb/>
寡慾躬親庶政減嬪御以肅宫壼進忠賢以重朝廷排<lb/>
斥憸諛奬扶讜直誅鋤貪虐之吏丕變苞苴之風日與<lb/>
二三大臣開示大公屏絶私意如此而天怒不回災變<lb/>
復見則雖碎臣之首以懲繆妄臣不悔也國家安危之<lb/>
機正在今日惟陛下亟圗之<lb/>
<pb n="KR2f0039_WYG_309-4a"/>
甫又上奏曰臣仰惟陛下肆頒手札繼發徳音以回禄<lb/>
挻災近在京邑側身引咎博求直言深見陛下祗畏天<lb/>
威悔過修徳之心臣未奉詔之前嘗於九月十九日首<lb/>
騰奏疏上徹天閽謂答謝明譴莫若下詔罪已今求言<lb/>
之詔果下矣臣茍愛身忘國不復盡吐肝膈少効懇欵<lb/>
忠愛之義以仰裨聖明之萬一是臣大負陛下也陛下<lb/>
縱不誅臣天亦將誅臣矣謹上封事惟陛下垂聽焉臣<lb/>
捧讀明詔至所謂痛哭流涕何以贖愆不覺仰天泣下<lb/>
<pb n="KR2f0039_WYG_309-4b"/>
知陛下真有此心是以真有此言決非縁飾於辭令者<lb/>
所能為也且夫菑起都城天意何在盖欲陛下因其所<lb/>
可見察其所不可見耳陛下深居蠖濩之宫四方雖有<lb/>
危急之事君門萬里烏得盡知左右之臣雖知而不言<lb/>
踈逖之臣欲言而無路所賴以丁寧告戒一悟聖心者<lb/>
惟天而已矣天謂宼盜縱横民罹殘虐室廬丘墓往往<lb/>
為墟大傷孝子慈孫之心此陛下所不見故使陛下親<lb/>
見延燎太室驚動神靈俄頃之間化為灰燼雖欲不痛<lb/>
<pb n="KR2f0039_WYG_309-5a"/>
哭流涕不可得也天謂所在州縣水溢為災江湖城市<lb/>
莽為巨浸生生之具漂沒幾盡此陛下所不見故使陛<lb/>
下親見公宇焚蕩居民荒燬衆大之區變為瓦礫雖欲<lb/>
不痛哭流涕不可得也天又謂頻年以來干戈滿眼老<lb/>
稚轉徙溝壑壯者流散四方亦陛下所不見故使陛下<lb/>
親見都人避逃號呼道路上及朝士廨舎為灰骨肉犇<lb/>
迸雖欲不痛哭流涕不可得也天又謂嵗屢不登餓殍<lb/>
盈野公私之力耗於賑荒迄今饑民氣息尚存状如鬼<lb/>
<pb n="KR2f0039_WYG_309-5b"/>
質此陛下所不見故使陛下親見都城被焚之家悉仰<lb/>
贍給錢粟易竭民飢無窮其間死傷之人卒致衘寃於<lb/>
地下雖欲不痛哭流涕不可得也夫内之形證即外之<lb/>
形證外之氣象即内之氣象姦邪導諛之人競欲以甘<lb/>
言佞辭蔽陛下之耳目而天心仁愛特以氣象形證之<lb/>
彰彰者開陛下之聰明使陛下雖不日接四方萬里之<lb/>
事而天威赫然曽不越乎咫尺之間嗚呼何其眷陛下<lb/>
之深而愛陛下之切也然則陛下思所以悔已過答天<lb/>
<pb n="KR2f0039_WYG_309-6a"/>
心者可無以踐痛哭流涕之言乎且臣聞之憤切之言<lb/>
激於事變脩省之實決於力行凡人一語之發尚當表<lb/>
裏相符大哉王言誕告萬方不特人聞之天亦聞之而<lb/>
可不求所以實其言耶陛下所謂痛哭流涕者盖一時<lb/>
憤激之辭已而怠久而忘之矣今日求言之本㫖正欲<lb/>
以昭示修省之實共圗銷弭之道陛下對越上蒼而發<lb/>
斯言臣亦對越上蒼而為陛下盡吐之且陛下為宗廟<lb/>
社稷生靈之主必當以宗廟社稷生靈為心自臨御以<lb/>
<pb n="KR2f0039_WYG_309-6b"/>
迄于今凡八禩矣陛下所恃以乂安海内者盖曰宰臣<lb/>
輔翼於下真魚水相得之歡也而宰臣所恃以鎮服人<lb/>
心者盖亦曰陛下照臨於上真風雲際㑹之辰也然而<lb/>
中外多事國歩孔艱宰臣之勤勞亦已至矣三數年來<lb/>
積勞成疾猶不避事陛下正當深加體恤以全君臣之<lb/>
誼可也何為髙拱無營自暇自逸而獨使宰輔以有限<lb/>
之筋力當無窮之憂責歟夫君相之間其合也甚難而<lb/>
其全也尤難書曰自周有終相亦惟終釋者曰忠信為<lb/>
<pb n="KR2f0039_WYG_309-7a"/>
周忠信云者不事形迹純全無偽之謂也陛下以忠信<lb/>
待宰臣宰臣以忠信事陛下向也謙冲退托而未遑親<lb/>
政今也國事眀習而總攬萬幾在我初無私意而天下<lb/>
信其當然是之謂忠信是之謂全君臣之交若夫臣有<lb/>
所願而不得以自遂君有所為而不果於自奮君臣茍<lb/>
避嫌疑不用其情而舉天下國家安危存亡之故泛泛<lb/>
焉付之無可柰何固已不能上當天心矣及其患生於<lb/>
所忽災起於非常僅欲以區區之空言掩天下之觀聽<lb/>
<pb n="KR2f0039_WYG_309-7b"/>
吾誰欺欺天乎且陛下先以習安玩常之見入乎胷中<lb/>
而或者從而附和之曰今日之災乃天數非人事也又<lb/>
曰直言不得不求非必盡聽也又曰他事不必改更惟<lb/>
汲汲於營繕可也暨乎土木畢興輪奐復舊陛下晏然<lb/>
處之不思改絃易轍今日素服避殿之心復轉而為平<lb/>
日荒眈酒色之心今日減膳徹樂之心復轉而為平日<lb/>
般樂怠傲之心今日求言修政之心復轉而為平日不<lb/>
親庻務之心陛下既自處於無為乃朝夕督責大臣以<lb/>
<pb n="KR2f0039_WYG_309-8a"/>
有為而又適遭乎搶攘多故之秋宼賊之未息羽書之<lb/>
旁午東淮尚煩區畫西蜀更費隄防殘敵求和意猶叵<lb/>
測使命輕遣或貽後悔叢此責任憂慮萬端陛下盡欲<lb/>
以委宰輔耶臣恐非元首起股肱喜之義也天下之命<lb/>
寄於陛下陛下之明資於宰輔宰輔又資於執政臺諫<lb/>
侍從百執事之人等級相承血脉相貫必也陛下以奮<lb/>
厲興起之意率先於上然後精神之所運用風采之所<lb/>
振發機括一轉羣聽咸新雷動風行㨗若影響又何患<lb/>
<pb n="KR2f0039_WYG_309-8b"/>
人心之不說天意之不解乎陛下若徒謂一時憤切之<lb/>
言形於紙上者足以回天心不知修省之實關於政事<lb/>
者乃所以消天譴則所謂痛哭流涕亦空言而已虞書<lb/>
曰后克艱厥后孔子曰為君難盖謂夫尊居九五事繁<lb/>
責鉅非可以易心處也若如陛下盡諉其事於人而憂<lb/>
懼不切於己則為君者何其甚易而不難耶臣願陛下<lb/>
澄心定志深思痛省今日之天下乃祖宗之天下立政<lb/>
當以天下而立用人當以天下而用行至公無私之大<lb/>
<pb n="KR2f0039_WYG_309-9a"/>
道全保䕶宰相之大體率厲羣工大眀黜陟變委靡衰<lb/>
弱之陋習為滌蕩振刷之宏規斷自聖意洒然與天下<lb/>
更新如此則宗廟社稷可使乆安天下人心可使咸恱<lb/>
而皇天威怒庻其可回矣不然乾剛不振政事不親國<lb/>
勢朝綱日就萎薾天意謂陛下為如何謂宰臣為如何<lb/>
日監在兹<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>乎甚可懼也陛下以直言求臣臣發於<lb/>
忠愛不容緘黙位卑言髙罪當誅殛惟陛下財幸<lb/>
嘉定中甫為秘書省正字上奏曰臣猥以庸虗誤䝉親<lb/>
<pb n="KR2f0039_WYG_309-9b"/>
擢今兹召對獲覲清光臣竊惟陛下聖徳淵静黙與天<lb/>
契念慮純一上與天通自臨御以至于今凡幾更變故<lb/>
矣而随即消弭轉危為安人以為天數之適然而不知<lb/>
皆聖徳格天之功近者殘敵首開兵端我師既出敵兵<lb/>
旋退人以為羣臣禦侮之力而不知皆天佑皇家之驗<lb/>
夫以陛下積平日畏天之誠而天心又有啟佑陛下之<lb/>
實固宜休祥畢至災異盡除而今乃隂陽未調旱魃為<lb/>
虐不亦深可懼歟甚矣君天下者不可一日而無懼心<lb/>
<pb n="KR2f0039_WYG_309-10a"/>
也懼心常存則妖不勝徳懼心或亡則徳不勝妖陛下<lb/>
如欲因天戒而回天心變亢陽而致甘澤其道非他惟<lb/>
當即陛下畏天之素心愈加警懼而已天理流行隨寓<lb/>
著見善格天者要必事事知懼可也賢才之用舎關天<lb/>
心之向背今也端良者斥諂諛者用盡言者罰蒙蔽者<lb/>
賞邪正易位白黒不分杜忠臣敢諫之門孤上天生賢<lb/>
之意是可懼也民生之安危判天命之去留今也兵戈<lb/>
既興暴露日久餽餉不繼斂將及民根本一虚則岌岌<lb/>
<pb n="KR2f0039_WYG_309-10b"/>
焉有蕭墻之憂國祚脩短實決於此是可懼也廣謀從<lb/>
衆乃合天心今也陛下深居髙拱未盡下情羣臣奉行<lb/>
簿書罕接輿議獨運宻謀之意勝而虚心諮訪之意微<lb/>
將恐天下迫切之情無由上聞是可懼也君臣一徳克<lb/>
享天心今也一人憂勤於上而羣臣逸豫於下外患未<lb/>
弭内患方深而熈熈焉無異平時自謂雅量足以鎮浮<lb/>
而不知宴安乃為鴆毒是可懼也法天行健是謂君徳<lb/>
今也陛下恭儉有餘而剛斷不足庸夫憸人茍求富貴<lb/>
<pb n="KR2f0039_WYG_309-11a"/>
而未聞大眀黜陟以警動衆心將帥交結而軍旅之政<lb/>
壊州郡賄賂而節亷之風衰此皆自貴近者化之不改<lb/>
其原流弊愈熾是可懼也夫此五可懼者特舉其大端<lb/>
耳其他禍㡬亂萌不可悉數其將何以答天譴召和氣<lb/>
哉臣故曰惟當積陛下畏天之素心愈加戒懼而已且<lb/>
臣聞之上有戒懼之君則下無可懼之事懼心不存於<lb/>
我則彼之大可懼者始見此必然之理也陛下誠能繼<lb/>
今以始惕然内省知畏天一念乃我之所固有初無俟<lb/>
<pb n="KR2f0039_WYG_309-11b"/>
乎外求自方寸之清明而推之於朝廷之清明由宫闈<lb/>
之謹肅而達於政令之謹肅昭公道以破私意之扄鐍<lb/>
擢正人以鍼邪說之膏肓陛下以是率先於上而股肱<lb/>
大臣又能公聽並觀畢志竭忠以體君上之心耳目之<lb/>
官喉舌之司亦皆博采公論盡吐忠赤以掃積年之弊<lb/>
下至羣工百執事無不精白一心公爾忘私以赴國家<lb/>
之急將見天意回於上災變弭於下豈徒自治吾國而<lb/>
已雖坐制四方可也何足懼哉不然精神移為怠昏剛<lb/>
<pb n="KR2f0039_WYG_309-12a"/>
強銷為柔懦君臣上下一不知懼而可懼之事衆矣治<lb/>
亂存亡之勢其本在此惟陛下留神省察<lb/>
駕部貟外郎李鳴復上奏曰臣恭覩詔書以丙戍之夕<lb/>
回禄挻災信宿之間上及太室延燔民廬皇天動威孰<lb/>
大於此應内外臣僚暨于士庻咸許直言指陳過失臣<lb/>
至愚極陋濫玷郎曹當天心赫然震怒之時陛下惕然<lb/>
修省之日立君之朝食君之禄不能竭千慮之愚以少<lb/>
禆聖聽不惟負陛下亦負所學臣觀今之進說者二獻<lb/>
<pb n="KR2f0039_WYG_309-12b"/>
䛕扵陛下者必歸其災扵天數獻忠於陛下者必推其<lb/>
失於人事此其操心如冰炭之遼絶不待論也而推之<lb/>
人事者則又有緩急焉有小大焉因災及宗廟也而謂<lb/>
廟制之失禮因災及官府也而謂羣有司之失職非不<lb/>
正也所以召是變者尤有急於此也憤將帥之不用命<lb/>
也而欲戮於社憤尹漕之不撫摩也而欲褫其職非不<lb/>
當也所以弭是變者尤有大扵此也臣嘗讀書見其有<lb/>
曰惟天聰明惟聖時憲又曰惟天惠民惟辟奉天又曰<lb/>
<pb n="KR2f0039_WYG_309-13a"/>
惟尹躬暨湯咸有一徳克享天心又曰昔先正保衡作<lb/>
我先王乃曰予弗克俾厥后惟堯舜其心愧耻若撻于市<lb/>
一夫不獲則曰時予之辜祐我烈祖格于皇天又曰我<lb/>
聞在昔成湯既受命時則有若伊尹格于皇天在太<lb/>
甲時則有若保衡在太戊時則有若伊陟臣扈格于上<lb/>
帝自昔有天下國家所以誕膺天命罔有天災未始不<lb/>
本於人君之脩徳大臣之輔徳也徳惟一動罔不吉徳<lb/>
二三動罔不凶論災祥而不原之人主不原之宰相尚<lb/>
<pb n="KR2f0039_WYG_309-13b"/>
得為知本哉臣不識忌諱竊伏妄謂今日所以致天變<lb/>
者在君相則今日所以回天意者亦當在君相陛下即<lb/>
位今八年矣裁成天地之道輔相天地之宜非陛下事<lb/>
乎舊勞于外陛下固已知稼穡之艱難留意講學陛下<lb/>
又已熟古今之理亂治國平天下之實所欠闕者特致<lb/>
知而未能力行得之扵心而未能達之扵政耳天下望<lb/>
陛下充其所未至陛下乃復壊其所已成聞諸道路外<lb/>
朝聽政之暇即嬉㳺宴飲之時經筵勸講之餘皆狎近<lb/>
<pb n="KR2f0039_WYG_309-14a"/>
嬪侍之日民死扵飢不暇問死扵水不暇問死扵宼賊<lb/>
不暇問死於邉警亦不暇問惟東淮之禍近在肘腋剥<lb/>
床及膚頗關聖慮未幾而元兇授首不謂外懼已去内<lb/>
蠧復生矣自夏四月雨至于秋七月輪遣百官日謁羣<lb/>
祀此何時也天怒未霽而人妖已進所以恐懼者安在<lb/>
外事祈禱而内懐耽樂所以修省者何若宫禁邃嚴之<lb/>
地人所不睹而天實睹之暗室隠微之間人所不聞而<lb/>
天實聞之陛下父天子民者也念慮若此何以當天心<lb/>
<pb n="KR2f0039_WYG_309-14b"/>
明詔謂朕徳不修信乎其不修也宰相執持國柄二十<lb/>
餘載矣論道經邦燮理隂陽非宰相職乎先皇帝更化<lb/>
以來内撫外寧天下有泰和之風陛下臨御以來内阻<lb/>
外訌天下多急迫之態此非獨陛下不逮先帝宰相自<lb/>
視前日亦少減矣内殿不時引啓心沃心之至情安得<lb/>
相孚都堂不日至貳公𢎞化之實意安能盡達列庶位<lb/>
者未必皆㑓乂愛焉而莫知其惡也投散地者未必無<lb/>
真賢憎焉而莫知其善也私徑日闢公道日消逄迎<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>
<pb n="KR2f0039_WYG_309-15a"/>
進之士每趨形附影於親要之門寡亷鮮耻之徒又索<lb/>
響求聲於廝役之賤除授以賄取不待領事已有責償<lb/>
之心薦舉以賄成未嘗脫選已動攫拏之志天下之財<lb/>
聚於請囑聚於苞苴聚於囊橐而陛下之赤子皆不聊<lb/>
生矣天命天討不聞國典之舉行天視天聽但覺人心<lb/>
之胥怨宰相代天理物者也民俗如此何以召和氣眀<lb/>
詔謂朝政多闕信乎其多闕也故曰所以致天變者在<lb/>
君相欲修君徳當正其本欲肅朝政當清其源本之不<lb/>
<pb n="KR2f0039_WYG_309-15b"/>
正而欲齊其末源之不清而欲潔其流天下無是理也<lb/>
何謂本人君之心是也唐明皇一人耳心乎厲精則開<lb/>
元以治心乎縱逸則天寳以亂人君一心其係乎天下<lb/>
治忽如此陛下始初清明志氣恬淡視古帝王事業若<lb/>
不難致茍能思前之所以得操之而欲其存戒今之所<lb/>
以失去之而欲其盡無安厥位若將隕于深淵之危無<lb/>
輕民事常若澟乎朽索之馭罔㳺于逸罔淫于樂此念<lb/>
無時而不嚴莫見乎隠莫顯乎微此心無地而不謹立<lb/>
<pb n="KR2f0039_WYG_309-16a"/>
扵無過之地而常勵其有為之志以之正朝廷以之正<lb/>
百官又以之正萬民推而至於四方逺近將莫不一於<lb/>
正矣是之謂修君徳何謂源朝廷表儀之地是也楊綰<lb/>
以儉素用制下之日聲樂之多者以減騶從之盛者以<lb/>
省第屋之華者以撤一相之好尚其足以轉移風俗如<lb/>
此今之大臣世司台鼎身佩安危如漢之韋平不足多<lb/>
進茍能思乾淳之所以致理而按為成法思嘉定之所<lb/>
以更化而不替初心杜羣枉之門使無一隙之可投開<lb/>
<pb n="KR2f0039_WYG_309-16b"/>
衆正之路使無一方之或壅公論所予從而予之不以<lb/>
其踈而遂弃公論所奪從而奪之不以其親而遂止廉<lb/>
以勵俗貪者可使之廉正以率人邪者可使之正天下<lb/>
共由扵大公至正之途氣和則形和形和則聲和聲和<lb/>
則天地之和亦從而應矣是之謂肅朝政君徳修扵内<lb/>
朝政肅扵外嘆息愁恨之聲既息隂陽乖異之變不消<lb/>
臣未之信也故曰所以回天意者亦當在君相雖然臣<lb/>
猶有言焉有一時之慮有萬世之慮慮及一時者事之<lb/>
<pb n="KR2f0039_WYG_309-17a"/>
已然而指陳其迹慮及萬世者事之未然而逆探其理<lb/>
者也盖惟辟作威惟辟作福正也權在天子而宰相輔<lb/>
賛彌縫焉正之正也二帝之所以帝三王之所以王是<lb/>
也百官緫已以聽冡宰權也權在宰相而天子垂拱仰<lb/>
成焉正之變也伊尹之扵商姬旦之扵周霍光之扵漢<lb/>
是也權不在天子不在宰相而或流於女寵或流於宦<lb/>
寺變之變也漢唐之季世是也陛下春秋鼎盛正親攬<lb/>
萬機之時大臣功業光眀皆乃心王室之日聖賢相逢<lb/>
<pb n="KR2f0039_WYG_309-17b"/>
固無他慮而婦有長舌為厲之階識者殆軫憂焉懼其<lb/>
進而不已則並后匹嫡之事見矣又進而不已則斜封<lb/>
墨敕之害形矣又進而不已則柔佞回邪之小人倚勢<lb/>
作威盤根錯節而天下之患不可勝窮矣坤之初六一<lb/>
隂始生之卦也而曰履霜堅冰至事雖未然而理有必<lb/>
然聖人之憂夫辨之不早辨如此陛下以直求言臣不<lb/>
敢不以直對對以直言臣之職也罪以直言亦臣之分<lb/>
也惟陛下與大臣熟圗之臣不勝惓惓<lb/>
<pb n="KR2f0039_WYG_309-18a"/>
鎮江府通判蔣重珎以火災應詔上言曰臣頃進本心<lb/>
外物界限之說盖欲陛下親攬大柄不退託於人盡破<lb/>
恩私求無愧於己儻以富貴之私視之一言一動不忘<lb/>
其私則是以天下生靈社稷宗廟之事為輕而以一身<lb/>
富貴之所從來為重不惟上負天命以先帝聖母至于<lb/>
公卿百執事之所以望陛下者亦不如此也昔周勃今<lb/>
日握璽授文帝是夜即以宋昌領南北軍霍光今年定<lb/>
䇿立宣帝而明年稽首歸政今臨御八年未聞有所作<lb/>
<pb n="KR2f0039_WYG_309-18b"/>
為進退人才興廢政事天下皆曰此丞相意一時恩怨<lb/>
雖歸廟堂異日治亂實在陛下焉有為天之子為人之<lb/>
王而自朝廷逹於天下皆言相而不言君哉天之所以<lb/>
火宗廟火都城者殆以此臣所以痛心者九廟至重事<lb/>
如生存而徹小塗大不防於火之未至宰相之居華屋<lb/>
廣袤而焦頭爛額獨全於火之未然亦足以見人心陷<lb/>
溺知有權勢不知有君父矣他有變故何所倚仗陛下<lb/>
自視不亦孤乎昔史浩兩入相才五月或九月即罷孝<lb/>
<pb n="KR2f0039_WYG_309-19a"/>
宗之報功寧有窮已顧如此其亟何哉保全功臣之道<lb/>
可厚以富貴不可久以權也<lb/>
著作郎吳泳上奏曰京城之災京城之所見也四方有<lb/>
敗陛下亦得而見之乎夫慘莫慘於兵也而連年不戢<lb/>
則甚於火矣酷莫酷於吏也而頻嵗横征則猛於火矣<lb/>
閩之民困於盜浙之民困於水蜀之民困於兵横歛之<lb/>
原既不澄於上苞苴之根又不絶於下譬彼壊木疾用<lb/>
無枝而内涸之形見矣<lb/>
<pb n="KR2f0039_WYG_309-19b"/>
衛涇論火災䟽曰臣仰惟陛下寅畏天命夙夜祗懼曩<lb/>
者火失其性京邑屢菑聖徳消弭洊嵗寧謐都民奠居<lb/>
上下相慶廼者濫炎復變上驚東朝陛下責躬避殿減<lb/>
膳撤樂不遑寧處即日恭請太皇太后歸奉内庭昏晨<lb/>
定省日便娛飬不惟見陛下遇菑修省之意又因事以<lb/>
昭明陛下篤孝之誠益固太皇康寧之福真足以上當<lb/>
天心下慰人望恭惟國家以火徳王天下火得其性則<lb/>
不為災謹按春秋傳曰凡火人火曰火天火曰災故春<lb/>
<pb n="KR2f0039_WYG_309-20a"/>
秋書火者一書災者十有一皆紀異以書變也竊見癸<lb/>
丑火作之夕先有震電咎起不測豈非災變之大乎夫<lb/>
菑異者上天所以仁愛人君而警戒之也昔楚莊王以<lb/>
天不見妖為懼古人不以遇災而有諱常以因變而知<lb/>
戒臣愚欲望陛下睹天變之不虚益思修省恐懼之未<lb/>
至者以答上天仁愛之意勿以目前随宜區處為足以<lb/>
應變勿以旬日貶損儀度為足以盡誠方今四陽用事<lb/>
愆隂苦寒霖潦為沴飛電屢作繁霜未止無非天戒之<lb/>
<pb n="KR2f0039_WYG_309-20b"/>
可警可懼者也惟聖心每以弭菑銷變為念於一身之<lb/>
起居必致其肅於官闈之奉益思其未備於宗廟之禮<lb/>
益盡其當敬謹察政令之偏廣訪水旱之病清獄訟淹<lb/>
枉之失戒郡邑掊尅之害凡可以致災咎者無一而不<lb/>
加戒懼如此則天變可銷而乖沴可轉為和平之福矣<lb/>
臣不勝惓惓之忠<lb/>
涇又進故事曰天聖五年秋七月趙州言蝗自邢州南<lb/>
來纔二頃餘不食苖上謂輔臣曰但慮州郡所奏不實<lb/>
<pb n="KR2f0039_WYG_309-21a"/>
爾其遣官按視速捕瘞以聞<lb/>
　臣聞天災流行國家代有或因災修政而轉為天下<lb/>
　之福或諱災玩變而遂貽斯民之害盖寅畏警懼不<lb/>
　以災孽為諱而每以民瘼為憂則上下勤恤而民被<lb/>
　其仁矣宴安縱弛君姑務於掩覆臣相從於諛恱則<lb/>
　有變莫省而民無所愬矣此休咎之異治亂之所從<lb/>
　分也是故唐太宗貞觀初年旱蝗逾嵗米斗三錢以<lb/>
　其不諱災而勤於恤民也漢武帝元光五年秋蝗太<lb/>
<pb n="KR2f0039_WYG_309-21b"/>
　初元年夏蝗而卒致海内虚耗以其遇災不懼而不<lb/>
　知愛民也仰惟仁宗皇帝畏天出於誠心愛民形於<lb/>
　實政方旱蝗之變不以不害苖稼為幸而深以州郡<lb/>
　所奏不實為憂大哉王言恐懼修省憂勤惻怛可謂<lb/>
　兩盡矣夫人君之患莫大乎惡災異而不欲聞人臣<lb/>
　之患莫大乎蔽災異而不以聞飛蝗之沴害民之尤<lb/>
　者也寧言傷稼而思銷變之道豈可謂不食苖而忘<lb/>
　憂民之心乎然人之常情恐懼於一時者或怠忽於<lb/>
<pb n="KR2f0039_WYG_309-22a"/>
　悠久自古賢主猶不免惟我仁宗畏天愛民終始如<lb/>
　一異日因飛蝗為孽責躬引過祈于天地宗廟不令<lb/>
　殃及萬方而蔡襄為諫官極論旱蝗之變以謂邉陲<lb/>
　守禦戰爭之苦兵冗財竭賦歛暴興生民膏血掠取<lb/>
　無極是致災異頻數夫君臣上下恐懼<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>如此此<lb/>
　其上銷天變内結人心外弭邉患所以基四十二年<lb/>
　之治歟側聞孝宗皇帝乾道元年淮南漕臣姚岳言<lb/>
　蝗自淮北飛渡皆抱草木自死仍封死蝗以進詔鐫<lb/>
<pb n="KR2f0039_WYG_309-22b"/>
　秩罷斥以為佞邪之戒仰見祖宗寅畏天變杜絶諛<lb/>
　論前後若合符節家法相承垂裕萬世臣又觀隆興<lb/>
　初蝗蟲為災孝宗謂史臣胡銓曰朕逐日禱天蝗蟲<lb/>
　遂滅安可不至誠銓奏曰陛下行之不息豈特滅蝗<lb/>
　敵亦不足慮嗚呼銷變格天之道端在乎此銓又能<lb/>
　推廣聖意及於敵國外患昔益言於禹曰惟徳動天<lb/>
　無逺弗届銓之言近於是矣臣愚惓惓願今日常以<lb/>
　斯言為警則弭災致祥寧内服外皆自一念推之耳<lb/>
<pb n="KR2f0039_WYG_309-23a"/>
涇又應詔上奏曰臣一介踈逺去嵗十月嘗因輪對獲<lb/>
望清光三劄所陳竊謂陛下踐阼以來天意順從雨暘<lb/>
時若邊陲不聳年榖豐登天之所以愛陛下者既至則<lb/>
所以望陛下者亦至茍玩其所愛不自省循則天心之<lb/>
愛或有時不可恃而譴咎傷敗之來未必不基於此願<lb/>
陛下以無災為懼飭躬厲行増修聖徳垂神政事以答<lb/>
天貺陛下過聽首肯再三及堯舜文王皆大聖人猶兢<lb/>
兢業業小心翼翼至論仁皇敬天著洪範政鑒則陛下<lb/>
<pb n="KR2f0039_WYG_309-23b"/>
又曰此書參人事而言朕常置之座右退而誦歎陛下<lb/>
此心實堯舜文王之用心是宜休祥之應日臻災異無<lb/>
繇而至今者建寅之月震雷非時雨雹交作繼以大雪<lb/>
災變甚鉅咎證非虚由古及今罕所聞見春秋隠公九<lb/>
年三月癸酉大雨震電庚辰大雨雪晉愍帝建興元年<lb/>
十一月己巳大雨雹震電庚午大雪然自庚辰至癸酉<lb/>
相距八日之逺而雪作於仲冬毋足深怪曽未有當此<lb/>
之時雷電雹雪繼作於一夕之頃者也雖災異之出足<lb/>
<pb n="KR2f0039_WYG_309-24a"/>
見天心愛君之仁而天人之際必有感召相因之理陛<lb/>
下睹變思懼亟降明㫖訪求時政之闕失臣雖愚陋固<lb/>
嘗先事而言矧咨詢下逮安敢知而不言言而不盡上<lb/>
負陛下虚懐納忠之意乎臣聞應天以實不以文動民<lb/>
以行不以言成湯禱旱以六事自責宣王遇災側身而<lb/>
脩行古之聖王必先引咎於己不欲歸過於人盖將應<lb/>
乎天而動乎民固當求其實而篤其行也今陛下嚴恭<lb/>
寅畏克謹天戒恐懼修省不遑康寧視成湯宣王無間<lb/>
<pb n="KR2f0039_WYG_309-24b"/>
然矣臣誠不自揆請得一二條陳之幸陛下不以臣之<lb/>
愚而廢其言臣聞自古人主患不容受陛下每於臣僚<lb/>
奏對言雖訐直必務優容可謂有容受之量然受言之<lb/>
名甚美用言之效蔑聞毋乃聽納雖廣誠意不加始説<lb/>
而終違面從而心拒軒陛之前應和酬酢宻若有契於<lb/>
淵宸進對之臣亦自以為得上意退朝之暇寂不見於<lb/>
施行盖有宣泄於小人而遂羅中傷者矣潜沮士氣隂<lb/>
長諛習莫甚於此言路尚壅此闕政一也臣聞自古人<lb/>
<pb n="KR2f0039_WYG_309-25a"/>
主患好自用陛下從善如流改過不吝可謂無自用之<lb/>
失然鯁亮之士難合諂諛之徒易親豈非信任未明好<lb/>
惡易惑鯁亮者未必非忠也而終惡其忤已諂諛者無<lb/>
非為佞也而終喜其順己於是特立獨行則浸見踈斥<lb/>
而偷合茍容則次第進用矣沮壞忠善傷敗風俗端在<lb/>
乎是人材未振此闕政二也臣聞帝王以勤儉為徳而<lb/>
不可以位為樂以聲色娛其耳目使日新月盛無暇更<lb/>
及他事盖仇士良蠱其君之至計也臣進言及此陛下<lb/>
<pb n="KR2f0039_WYG_309-25b"/>
無不灼知竊聞萬機之餘宫中燕飲太頻聲樂競進六<lb/>
宫之奉非不偹也而優伶靡曼之容市井詼諧之戲間<lb/>
被宣召雜陳于前道路所傳未足深信然所以致謗必<lb/>
有由也至於近屬之親婣戚之貴尤宜進見以時交接<lb/>
以禮然後恩義兩盡名分素嚴儻若數陪宴侍深入禁<lb/>
掖臣恐歡洽之餘浮費必廣眷寵之盛請謁必行可不<lb/>
防其漸乎燕飲未節此闕政三也臣聞府庫金帛皆生<lb/>
民之膏血州縣之吏鞭撻其丁壯凍餒其老弱銖銖寸<lb/>
<pb n="KR2f0039_WYG_309-26a"/>
寸而誅之㡬無聊生之民矣陛下勤恤幽隠每以民貧<lb/>
為念竊聞上方賜予太多用度浸廣緡錢之予遍於貴<lb/>
近金帶之賜逮於微賤優伶之徒鮮衣靡服徜徉于道<lb/>
見者駭目假以犒軍之名移用封椿之積臣僚執奏僅<lb/>
存虚劵聞者不能無疑也至於嗣邸后家土木競興蠧<lb/>
耗無藝官府厭誅求之苦閭巷有愁歎之聲臣恐軍怨<lb/>
民窮其來已久緩急之際卒成禍階可不慮其微乎賜<lb/>
予無度此闕政四也臣聞國以紀綱為本臺諫給舎所<lb/>
<pb n="KR2f0039_WYG_309-26b"/>
以寄紀綱之地命令之頒爵賞之施雖出於人主行於<lb/>
朝廷而給舎得以駮正臺諫得以論列是非可否一言<lb/>
而定夫是以姦邪知所<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>畏而國體由此尊嚴今也侍<lb/>
從擢非其人節鉞畀非其功給舎駮正臺諫論列固其<lb/>
職也而連章累疏則沮格不行備禮請去則眷留甚力<lb/>
夫以其宣勞而陞之侍從未為甚過憫其降虜而寵之<lb/>
節鉞猶可諉也然祖宗愛䕶綱紀曲示聽從寧屈於所<lb/>
當與而必伸言者之氣盖國體所繫而於勢未順也然<lb/>
<pb n="KR2f0039_WYG_309-27a"/>
則紀綱浸壞國體漸輕而姦邪生心矣紀綱不立此闕<lb/>
政五也臣聞爵禄人主之操柄而名器不可以假人必<lb/>
愛惜謹重不輕於所予然後足以厲世而磨鈍興事而<lb/>
勸功今也正任之留務去節鉞一等戚里縁恩而授遥<lb/>
領之刺州在武列為寵毉工冒法而得一留務一遥刺<lb/>
若非所甚惜也然成憲既紊倖門方開羣小爭趨扳援<lb/>
伺隙不能塞其源而何以遏其流乎平居罔功髙爵厚<lb/>
禄一旦有事能效尺寸將何官以賞之乎唐以官爵賞<lb/>
<pb n="KR2f0039_WYG_309-27b"/>
功將軍告身纔易一醉其極必至於是名器浸輕此闕<lb/>
政六也臣聞人君即位必有攀附之舊一時遭遇無不<lb/>
萌覬寵希榮之心然其識見至卑才品至下待之恩厚<lb/>
可也禄之優閒可也至於議政事論人物則當與天下<lb/>
之材共之陛下初政有二三左右恃恩妄作自以為參<lb/>
陪宻論薦進人材寡廉鮮耻之徒趨而附之頼陛下威<lb/>
斷即從罷斥其尚存者宣對頻數出入無時採訪寧免<lb/>
於讒邪議論豈無於憎愛近日踪跡頗已彰聞夫外廷<lb/>
<pb n="KR2f0039_WYG_309-28a"/>
之臣皆陛下所選擢豈盡不可親信奚必寄腹心於此<lb/>
曹乎豈其幸陛下之未覺寤而為此䑕竊之計乎誠恐<lb/>
潛弄威福飬成姦蠧佞倖漸肆此闕政七也臣聞古之<lb/>
人君待臣下以禮而責臣下亦重惟其待以禮而後可<lb/>
以責之重傳所謂上設禮義亷耻以遇其臣而臣以節<lb/>
行報其上也國朝體貌大臣尤為優厚不以其有罪而<lb/>
廢禮也間者大臣去位一章而罷如棄土梗借曰臺諫<lb/>
之言不得不從則前日之抗言極論列名奏䟽何迫之<lb/>
<pb n="KR2f0039_WYG_309-28b"/>
以宣諭而果於拒人也從臣之丐去姑曰不允而與祠<lb/>
之命忽從中下雖寵以峻職而恩意則甚薄矣何以厲<lb/>
臣節而示衆庶乎近者一二職事官之補外悉以御筆<lb/>
莫測其故夫出處士大夫之所重也賢者曖昧而莫辨<lb/>
不肖者徼倖而茍免又何以飬廉耻而示懲勸乎遇臣<lb/>
不以禮而黜陟未明此闕政八也臣聞國家之讎在所<lb/>
必復疆埸之事終於不免顧有遲有速耳事不素備何<lb/>
以應猝陛下與二三大臣再嵗于兹從容論道亦嘗講<lb/>
<pb n="KR2f0039_WYG_309-29a"/>
明之乎守禦之方孰緩孰急攻取之路孰先孰後亦有<lb/>
成謨定算矣乎至於將帥之臣尤當儲蓄雖武事非嘗<lb/>
試而後見而才否亦安可以不知何者有文武綏懷之<lb/>
道何者有沈雄攘郤之畧亦可拔擇而収致之乎微有<lb/>
一警而起之閒散之中者非貪殘無行即誕謾不實之<lb/>
流其人果孰可倚仗乎安有行義不信於平時而臨事<lb/>
能以使人者荆襄維揚皆號重鎮戚屬庸才素無望實<lb/>
居是任者果能當一面乎邊防之無備而將帥乏材此<lb/>
<pb n="KR2f0039_WYG_309-29b"/>
闕政九也凡此九者臣固已條陳於前雖致災不專在<lb/>
是而皆今日之所當慮也抑臣猶有疑焉陛下降㫖求<lb/>
言止於館職路誠未廣意者陛下急聞闕失故必自近<lb/>
始而人之欲進言者固無擇於踈賤也側聞近有布衣<lb/>
言事不實初令編置已而聽讀臣實踈逺不知其人何<lb/>
如所言何事此命之出誠為未安使其有求於我欲加<lb/>
之罪猶有辭也一介草茅奮不顧身言渉過當原其用<lb/>
心亦欲效誠於君上耳設居無事之時尚可置而不問<lb/>
<pb n="KR2f0039_WYG_309-30a"/>
適茲災異之見正宜博通下情今求言之㫖方行罪言<lb/>
之命繼出衆聽駭愕物情謂何竊議陛下以是警言者<lb/>
而非以勸言者也夫罪一狂士本不足深惜因一士而<lb/>
虧損求言之美意狂士反以得名乃為陛下惜耳若曰<lb/>
已從輕典則均為加罪又將焉擇儻陛下翻然悔悟卒<lb/>
從寛赦則疑謗不辨而自解矣何憚而不亟行之哉此<lb/>
理曉然尤聖明之所易察者也臣是以始終為陛下詳<lb/>
言之若夫五行之說臣雖未嘗深究然據經義而論則<lb/>
<pb n="KR2f0039_WYG_309-30b"/>
雷陽也雪隂也陽氣方升而隂制之此雪所以降也以<lb/>
象類而求則君也夫也君子也中國也皆陽也臣也婦<lb/>
也小人也四裔也皆隂也臣迫於君婦陵於夫小人害<lb/>
君子四裔謀中國皆隂勝陽之證也有一于此臣願陛<lb/>
下熟之復之止之絶之制治於未亂防患於未然如前<lb/>
所陳其切於聖躬者臣願陛下省之於心反之於身勿<lb/>
恡其失必易其度其關於臣下者臣願陛下詢之僉謀<lb/>
斷之國人務協于中同歸于治凡所建置凡所施行必<lb/>
<pb n="KR2f0039_WYG_309-31a"/>
上當於天意下合於人心人心恱而天意解豈惟消弭<lb/>
災咎亦將轉禍為祥可以保和平之福可以興太平之<lb/>
業可以永祖宗無疆之慶矣臣不勝拳拳憂國愛君之<lb/>
誠冒犯天威無所逃罪惟陛下財擇<lb/>
嘉定二年校書郎眞徳秀上奏曰臣寒逺書生至愚極<lb/>
陋去夏四月嘗因面對冒貢瞽言陛下不以為狂俯賜<lb/>
嘉納今者又獲進瞻天光不以此時罄竭愚忠禆萬分<lb/>
一臣實有辠臣聞董仲舒有言曰國家將有失道之敗<lb/>
<pb n="KR2f0039_WYG_309-31b"/>
天廼先出災害以譴告之不自知省又出恠異以警懼<lb/>
之尚不知變而傷敗廼至以此見天心之仁愛人君而<lb/>
欲止其亂也竊惟漢儒之言天未有深切著明如仲舒<lb/>
者臣濫綴館職獲觀太史所申邇日以來災眚洊至兩<lb/>
旬之間暴風再起三月丙申都城雨雹越八日癸卯熒<lb/>
惑失次行入太微干犯執法己酉之夕留守掖門譴告<lb/>
丁寧可謂至矣而蝗蝻餘孽寖寖復生陛下恭儉慈仁<lb/>
對越無愧而和氣未應咎證遄臻臣愚無知未測其故<lb/>
<pb n="KR2f0039_WYG_309-32a"/>
意者上天仁愛昭示戒儆欲使陛下君臣之間思先格<lb/>
王所以正厥事者乎臣敢條上四說惟陛下財幸一曰<lb/>
親正人臣謹按漢初元二年正月暴風從西南來翼奉<lb/>
以為左右邪臣之驗延光二年三月大風拔木史臣以<lb/>
為親讒曲直不分之應今陛下登崇耆哲褒顯忠良所<lb/>
謂讒邪萬無此理然臣竊聼衆論或謂正人雖進用而<lb/>
委任未盡專小人雖退斥而僥倖未盡塞名雖好忠而<lb/>
實則喜佞故諫爭之塗尚狹忠鯁之氣未伸此災異所<lb/>
<pb n="KR2f0039_WYG_309-32b"/>
縁而起也臣願陛下親近端良優容切直知賢而任之<lb/>
則勿貳知邪而去之則勿疑然後政治可興而天心可<lb/>
假矣二曰抑近倖臣聞之傳曰隂氣之精凝而為雹故<lb/>
劉向以為隂脅陽之證孔季彥以為隂乗陽之證考諸<lb/>
前代凡妾婦乘其夫臣子倍君父政權在臣下四裔侵<lb/>
中國皆其事也求之今日固亡此患然臣竊觀近者一<lb/>
二詔㫖或從中出廷尉之官不得守法環列之職驟畀<lb/>
非人更化之朝詎所宜有意者左右近習之私甘言悲<lb/>
<pb n="KR2f0039_WYG_309-33a"/>
辭之請未能以盡絶之乎夫隂邪之類長則陽剛之道<lb/>
缺致異之原其或在是臣願陛下遵仁祖之規責大臣<lb/>
以杜衍之事深遏私情大融公道以潛消隂盛之譴則<lb/>
升平可致矣三曰除壅蔽臣謹按漢天文志熒惑南方<lb/>
為禮為視禮虧視失則罰見之又太微天廷熒惑守之<lb/>
為亂臣在廷之象陛下恭畏自將動循典法固無一不<lb/>
合乎禮矣意者萬事幾㣲或未盡察羣情邪正或未盡<lb/>
知故上天因之以示戒乎夫視之不眀是謂不哲洪範<lb/>
<pb n="KR2f0039_WYG_309-33b"/>
五事之證昭然可攷臣願陛下體重離之照炳獨斷之<lb/>
眀察事㡬於兆朕之先燭物情於隠伏之際使姦邪不<lb/>
能壅蔽則火得其性而災害熄矣四曰去貪殘臣觀春<lb/>
秋桓公五年秋螽說者謂貪虐取民之所致漢光和元<lb/>
年蝗蔡邕謂貪虐之所致曩者權姦當國寵賂日章州<lb/>
郡監司掊克取媚愁苦之氣干盭隂陽餘毒遺殃迨今<lb/>
未歇比者固嘗遴監司之選重贓吏之罰而守令貪殘<lb/>
者尚多苞苴餽遺者未戢臣願陛下明詔大臣推行臧<lb/>
<pb n="KR2f0039_WYG_309-34a"/>
否之令申嚴賄賂之禁庻㡬民瘼可瘳而天變可弭也<lb/>
昔者成王悔過天雨反風景公一言熒惑退舎宣帝因<lb/>
雨雹而躬親萬機太宗因旱蝗而益施仁政致治之效<lb/>
于今可覩陛下誠能側身脩省於其上大臣誠能同心<lb/>
燮理於其下則轉異而祥反掌間耳抑臣猶有獻焉夫<lb/>
天人一理感通無間民氣舒慘則天心應之三數年來<lb/>
生靈窮困可謂極矣淮民流離死者什九僅存者饘粥<lb/>
弗給既斃者無所蓋藏陛下軫恤之仁無往不至而有<lb/>
<pb n="KR2f0039_WYG_309-34b"/>
司奉行未得其術江淮之間以人為糧者猶自若也欲<lb/>
望災沴之銷其可得乎側聞兩淮蹂躪之餘種麥亡幾<lb/>
誠恐風傳遇實或誤宸聽謂麥熟為可待而不復廣為<lb/>
振捄之䇿又聞廣南數州粒米狼戾臣願斥内帑封樁<lb/>
之儲及今収糴以濟其飢是亦振救之一端也方今元<lb/>
元之命寄於陛下倒垂之急近在目前幸哀憐而亟救<lb/>
之庶幾人心可回則天意自解不然則愁歎日滋變異<lb/>
日熾臣未知其所終也意切言狂罪當萬死<lb/>
<pb n="KR2f0039_WYG_309-35a"/>
三年徳秀因輪對上奏曰臣恭惟陛下天資髙明克自<lb/>
抑畏檢身約已敬天愛民有前代帝王所不及者固宜<lb/>
至和之蟠塞穹壤而嵗比旱蝗民以病告喁喁之望日<lb/>
徯有秋乃仲夏以來常隂為沴淫雨連亘閱月彌旬間<lb/>
嘗開霽旋復霶霔湖水暴漲溢入都城細民失業粒米<lb/>
翔貴近畿州縣被災者廣或頽城郭沒官寺毁廬舎溺<lb/>
人民決壞堤防渰浸田畆平疇沃壤浩如濤波是非小<lb/>
變也陛下亦嘗察其故乎盖自柄臣擅政導諛成風更<lb/>
<pb n="KR2f0039_WYG_309-35b"/>
化以還餘習未殄旱暵酷矣或謂其不傷農螟蝗熾矣<lb/>
或謂其不傷稼元元愁苦之狀有閭巷知之而士大夫<lb/>
不知者士大夫知之而廟堂不知者况陛下深居九重<lb/>
其能盡知之乎下情不通民隠莫訴故作淫雨京畿尤<lb/>
甚將以感悟宸衷亟圖惟新之政天心仁愛盖可見矣<lb/>
陛下惕然祗懼禱祠賑䘏細大畢舉休徵潛格雲隂洞<lb/>
開臣愚竊慮陛下狃於目前之應不復推原致異之繇<lb/>
天意靡常尤足深懼臣謹按春秋莊公十一年宋大水<lb/>
<pb n="KR2f0039_WYG_309-36a"/>
董仲舒以為隂盛之所致嘉祐水災歐陽修上䟽曰水<lb/>
隂也兵亦隂也修之言盖為當時發若推其類言之則<lb/>
宫庭嚴密之地左右褻近之私隂也内而姦邪小人外<lb/>
而四裔盜賊亦隂也人君秉至陽之徳以御衆隂故主<lb/>
道宣明則陽暢隂伏各由其序而弗為災否則隂盛而<lb/>
忤陽咎徵之來未有不縁類而著見者天人相與之際<lb/>
甚可畏也陛下聖性澹然固無便嬖女謁之累然除授<lb/>
命令間煩特㫖夤縁請託侵紊成憲尚或有之倖門既<lb/>
<pb n="KR2f0039_WYG_309-36b"/>
開奔湊日衆豈所以杜幾微而窒萌漸乎此隂沴所為<lb/>
而作也更化之初分别淑慝國論嘗一定矣衆正在廷<lb/>
元氣充實姦邪之黨尚肆窺覦一二年來俊賢耆艾引<lb/>
去相踵甚而二三近臣之進退倉猝遑遽或不知所從<lb/>
來於是善良之士寖不自安而窺伺者益衆矣朝廷紀<lb/>
綱寄於給舎維持法守政所當然聞諸道途顧猶有不<lb/>
得職者紀綱一廢何事不生臣恐憸人非類洋洋乎動<lb/>
心矣此隂沴所為而作也戎翟更成既難遽恃弄兵之<lb/>
<pb n="KR2f0039_WYG_309-37a"/>
徒日益披猖彼其嘯聚之始非有跳梁不可制之勢也<lb/>
使陛下帥守得人監司得人撲其焰於未張一廵尉力<lb/>
耳柰何擁兵之帥或萌玩宼之心分土之臣各啓倖功<lb/>
之念飬成癰疽馴致決潰乃始草薙而禽獮之世豈有<lb/>
斃千萬人於干戈而天不為之變者或者幸其納降曲<lb/>
意招誘不知損威䘮重適啓姦心二者盖胥失矣宼虐<lb/>
肆行流毒甚慘嗸嗸之衆籲辜于天此又隂沴所為而<lb/>
作也抑臣聞之澇於夏者其秋必旱隂盛之極陽必生<lb/>
<pb n="KR2f0039_WYG_309-37b"/>
焉漢儒之言厥有深指今庫下之田既厄於水設不幸<lb/>
七八月之間雨弗時至髙田之稼復壞于成飢饉相仍<lb/>
愁歎滋甚豈獨峒丁逋卒能為患哉比者三衢之事盖<lb/>
可鑒已陛下誠能念災變之可畏思君道之當修秉持<lb/>
乾剛法象天徳開公正之路窒邪枉之蹊使裏謁不干<lb/>
于朝外言不納諸梱以絶近倖侵權之端尊信仁賢容<lb/>
受忠讜使正人端士得以行其志而憸邪巧佞不得售<lb/>
其私以抑小人道長之漸淮甸創殘之餘遴柬良牧寄<lb/>
<pb n="KR2f0039_WYG_309-38a"/>
以赤子之命招輯流民咸俾奠居収瘞遺骸勿令暴露<lb/>
江湖之間宼孽方煽申敕帥守戮力同心仍遣王人銜<lb/>
命督䕶整齊師律激勵士心以挫羣盜方張之銳則積<lb/>
隂之沴庻乎其可銷方來之患庶乎其可弭也易之初<lb/>
六曰履霜堅氷至古之聖人於隂之將盛不忘戒謹如<lb/>
此今災異頻仍證應甚著陛下可不亟加聖心乎臣以<lb/>
踈庸備數文館睿恩拔擢俾攝禁林惓惓愚忠冀吐露<lb/>
久矣幸因進對敢竭毣毣之思意切言狂惟陛下裁赦<lb/>
<pb n="KR2f0039_WYG_309-38b"/>
四年徳秀為著作佐郎上奏曰臣聞知父母之心者可<lb/>
以知天心知人君之道者可以知天道盖父母之於子<lb/>
也鞠育而遂字之仁也鞭扑而教戒之亦仁也君之於<lb/>
臣也爵賞以褒勸之仁也刑罰以聳厲之亦仁也天佑<lb/>
民而作之君其愛之深望之切無異親之於子君之於<lb/>
臣也故君徳無媿則天為之喜祥瑞生焉君徳有闕則<lb/>
天示之譴而災異形焉災祥雖殊所以勉其為善一也<lb/>
天之愛君如此為人君者其可不以天之心為心乎臣<lb/>
<pb n="KR2f0039_WYG_309-39a"/>
伏觀近嵗以來旱蝗頻仍饑饉相踵陛下嚴恭寅畏不<lb/>
敢荒寧憂閔元元形於玉色上天降康遂以有年亦足<lb/>
以觀感格之效矣而比者乾度告愆星文示異廼叠見<lb/>
於清䑓之奏謂陛下躬行之未至與則豐穰之應若何<lb/>
而致之謂陛下躬行之已至與則象緯之災又何為而<lb/>
數見也天道幽逺人所難知臣竊思之意者皇天佑宋<lb/>
之心欲陛下不以積年之憂為易忘而以目前之喜為<lb/>
僅足其愛之深望之切為阿如耶夫宫庭屋漏之邃起<lb/>
<pb n="KR2f0039_WYG_309-39b"/>
居動作之㣲一念方萌天已洞見陛下誠能守兢業之<lb/>
志防慢易之私孳孳服行屢省毋怠則將不待善言之<lb/>
三而有退舎之感矣况今年雖告稔民食僅充然洊饑<lb/>
之餘公私赤立如人久疾甫獲瘳而血氣未平筋力猶<lb/>
<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>藥敗扶傷正須加意朝廷之上未可遽忘矜卹之念<lb/>
也恭聞間者内庭屢蕆醮事固足以見陛下畏天之誠<lb/>
然而修徳行政者本也禬禳祈請者末也舉其末而遺<lb/>
其本恐終不足以格天矧今冬令已深將雪復止和氣<lb/>
<pb n="KR2f0039_WYG_309-40a"/>
尚鬱嘉應未臻此漢人所謂天有憂結未解民有怨望<lb/>
未塞者也臣愚不佞伏望陛下體昊穹仁愛之意思星<lb/>
文變動之繇延訪近臣勤求闕失推行惠政以活斯民<lb/>
則愁歎銷於下而休證格於上矣詩曰敬之敬之天維<lb/>
顯思命不易哉惟陛下留神毋忽<lb/>
五年徳秀為軍器少監上奏曰臣比者恭覩御筆以太<lb/>
廟因雷雨之後鴟吻損動明詔有司避殿減膳有以見<lb/>
陛下寅畏祗懼之心然臣博觀六經載籍之傳下及秦<lb/>
<pb n="KR2f0039_WYG_309-40b"/>
漢以來史傳所志自非甚無道之世未聞震霆之警及<lb/>
於宗廟者魯之展氏人臣耳己卯之異春秋猶謹書之<lb/>
盖雷霆者上天至怒之威宗廟者國家至嚴之地以至<lb/>
怒之威而加諸至嚴之地其為可畏也明矣古先哲王<lb/>
遇非常之變異則必應之以非常之徳政未嘗僅舉故<lb/>
事而已今自避正朝損常膳之外咸亡聞焉或者固已<lb/>
妄議陛下務為應天之文而不究其實矣况禮文所在<lb/>
又有可議者乎且震霆之作孟秋之癸丑也越旬有四<lb/>
<pb n="KR2f0039_WYG_309-41a"/>
日而恐懼修省之詔始頒避殿減膳之舉孟秋之丁卯<lb/>
也甫二日羣臣祈請之章已上夫以蹈故循常之文非<lb/>
甚難舉者然猶歴旬浹而後行甫信宿而遽已何其自<lb/>
責之約而自恕之多乎陛下節儉之誠出於天性其在<lb/>
平日尚不以卑宫菲食為難況於畏威省咎之餘少舒<lb/>
徐之何所不可而匆匆若是借曰禮文之末非所以格<lb/>
天然文之不存實於何有今也誠意弗加動皆勉强茍<lb/>
塞已責徒揜外觀以此動人猶且不可而況於天乎廼<lb/>
<pb n="KR2f0039_WYG_309-41b"/>
者孟秋之朔流星示異其占為兵憂而上下恬然若不<lb/>
之聞故相距才九日而震霆之變作夫示之以星象之<lb/>
飛流亦云切矣而陛下不知戒於是警之以震霆又加<lb/>
切焉天於我國家欲扶持而全安之其心至惓惓也書<lb/>
曰惟先格王正厥事臣願陛下内揆之一身外察諸庻<lb/>
政勉進君徳毋以豢安飬逸為心博通下情深求致異<lb/>
召和之本庶㡬善祥日應咎徴日銷惟天惟祖宗所以<lb/>
望陛下者寔在此臣不勝愛君勤拳之心<lb/>
<pb n="KR2f0039_WYG_309-42a"/>
八年知潼川府劉光祖上奏曰臣伏覩手詔指揮以閔<lb/>
雨久而未應聖心焦勞凡是寛恩徧及中外至於責躬<lb/>
省過避殿減膳御筆諄切敷求讜言悉許臣民指陳闕<lb/>
失主憂如此臣子何敢自安臣自去國以來偶因語言<lb/>
文字之間自貽罪戾其後䝉恩起廢漸加擢用以至付<lb/>
之藩閫列之侍從日思報稱凡諸在外職事不敢不竭<lb/>
愚忠其所建明悉荷開納獨不敢妄論朝廷政事不惟<lb/>
年衰昏塞聞事不審出位而言且有沽譽干進之嫌伏<lb/>
<pb n="KR2f0039_WYG_309-42b"/>
覩今日之詔至切至深為人臣者豈當避此而隠嘿臣<lb/>
竊意天久不雨陛下之所以求雨者無不至矣特未思<lb/>
所以獲譴之由耳陛下之所以獲譴於天者女真乃吾<lb/>
痛心疾首之讎天亡此敵送死汴京而陛下為天之子<lb/>
略不思所以圗之是之謂天與不取天與不取是之謂<lb/>
棄天未有為天之子棄天而天不我怒者也臣非勸陛<lb/>
下輕舉而妄動也臣之區區不過欲陛下因其來徙汴<lb/>
京謝絶和好謹守邊備而已山東山西有相結集欲共<lb/>
<pb n="KR2f0039_WYG_309-43a"/>
起而滅之者陛下胡不因而用之乎乃聞青齊蘭㑹求<lb/>
通不納陛下何惜尺一之札就以付之藉令事成疆土<lb/>
為彼之有其號名猶戴宋也不猶愈於使敵人乘勢獵<lb/>
取而有之耶臣初得諸傳聞未敢輕信而臣寮文字依<lb/>
奏報行有所謂勍敵垂亡中原雲擾豪傑求附視吾國<lb/>
勢之强弱以為進退邊事方殷義士鱗集日夕思奮視<lb/>
吾上意之激昂以為盛衰觀此言也則是所傳聞者皆<lb/>
有之矣而朝廷方且遲疑畏縮沮豪傑之心抑義士之<lb/>
<pb n="KR2f0039_WYG_309-43b"/>
氣坐視赤子塗炭而不之救且陛下為中國衣冠之主<lb/>
人歸我而我絶之是之謂弃人未有為中國衣冠之主<lb/>
弃人而人不怨者也天怒人怨灾咎之生也固宜而又<lb/>
有理之必然而事之易見者列聖在天之靈豈不眷其<lb/>
故都二帝蒙塵之耻豈不懐其曩憤今也敵捨其巢穴<lb/>
而汙我汴京思之而切齒可也痛之而嘗膽可也因其<lb/>
危而圗焉可也尚復與之通使使吾使人拜敵于祖宗<lb/>
昔日朝㑹之庭可乎獨不念汴京者二后執辱之地乃<lb/>
<pb n="KR2f0039_WYG_309-44a"/>
百世不可忘之深仇今而忍忘之乎人非木石身履其<lb/>
處能不為之寒心乎彼其居之無一日寧而我猶講好<lb/>
如昔祖宗之所望於陛下者必不如此也陛下為人子<lb/>
孫而忘祖宗之憤貽怒獲譴職此之由不然以陛下在<lb/>
御日乆未嘗失徳畏天愛民而敬祖宗莫如陛下平時<lb/>
無禱不獲今乃不然何哉陛下試思今日之闕失盖無<lb/>
大於遣使也今日之責躬宜無先於遣使也臣故不敢<lb/>
以他事應詔而直吐其狂愚陛下不可以未雨而懼既<lb/>
<pb n="KR2f0039_WYG_309-44b"/>
雨而忽也天人祖宗當畏而不畏敗亡殘敵不當畏而<lb/>
畏之臣不知其說也抑臣又有一事懐之七八年而不<lb/>
獲陳請併言之憲聖慈烈皇后之大忌十一月三日也<lb/>
權臣侂胄專君無上蔽不以聞徒云郊祀國之大事迷<lb/>
誤陛下不得過宫問疾安否無自而知其時禮部侍郎<lb/>
楊輔討論典故入劄子於廟堂乞改卜郊而宰臣京堂<lb/>
阿附權臣只欲茍遂其事從臣中又有恐喝羣臣使不<lb/>
得言者已而郊壇示警暴風異常猥曰禮成乃赴慈福<lb/>
<pb n="KR2f0039_WYG_309-45a"/>
宫聽遺誥至今以初六日為大忌也且憲聖慈烈乃陛<lb/>
下之曽祖母克相髙宗艱關再造天報之以遐齡而侂<lb/>
胄乃敢以陛下之曽祖母有大勲烈有穹夀考視之如<lb/>
卑䘮而遷就可不憤乎可不痛乎夀成陛下之祖母也<lb/>
其時猶且敢涕而不敢言此事天人共憤獨陛下不知<lb/>
之耳後十年尸賊臣於玉津園門夾道者三日其事尤<lb/>
異太皇太后上仙以慶元五年十一月三日賊臣之誅<lb/>
則開禧三年亦以十一月三日而玉津園者慈福園子<lb/>
<pb n="KR2f0039_WYG_309-45b"/>
也園門乃南郊大路之側豈非天誅之憲聖慈烈誅之<lb/>
赫然而可驗者乎臣在逺方聞賊臣就戮以為改正大<lb/>
忌乃更化第一事不知何所疑憚而七八年間無人及<lb/>
此伏料陛下深居淵黙左右不以告無縁知之臣因陛<lb/>
下使人指陳闕失因遂僭言及焉乃臣素所鬱蓄于中<lb/>
者陛下不聞則已既聞之當即日諭大臣付禮官告謝<lb/>
宗廟改從本日特一反掌耳又何難乎日月之食人皆<lb/>
見之及其更也人皆仰之臣將草奏筮之於易得風雷<lb/>
<pb n="KR2f0039_WYG_309-46a"/>
益君子以見善則遷有過則改夫是以輙陳大義告陛<lb/>
下而不疑伏惟聖慈財幸<lb/>
著作郎趙崇鼎因閔雨上奏曰今日有更化之名無更<lb/>
化之實人才國之元氣而忠鯁擯廢之士死者未盡省<lb/>
録存者未悉褒揚言論國之風采其間輸忠亡隠有所<lb/>
規益者豈惟奬激弗加盖亦罕見施用媮安取容無所<lb/>
建明者豈惟黜罰弗及或乃遂階通顯至若勉聖學以<lb/>
廣聰明教儲貳以固根本戒宰輔大臣同寅盡瘁以濟<lb/>
<pb n="KR2f0039_WYG_309-46b"/>
艱難責侍從䑓諫思職盡規以宣壅蔽防左右近習竊<lb/>
弄之漸察姦憸餘黨窺伺之萌皆懇懇為上言之<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷三百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷三百三十五</head> <lb/>
    <p>
<pb n="KR2f0039_WYG_335-1a"/>
欽定四庫全書<lb/>
　歴代名臣奏議卷三百三十五<lb/>
　　　　　　　　　　　明　楊士竒等　撰<lb/>
　　禦邊<lb/>
宋髙宗紹興十二年廣西漕臣胡庭直上言邕州之左<lb/>
江永年太平等砦在祖宗時以其與交阯鄰壤實南邊<lb/>
藩籬重地故置州縣籍其丁壯以備一旦之用規模宏<lb/>
逺矣比年邊民率通交阯以其地所産鹽雜官鹽貨之<lb/>
<pb n="KR2f0039_WYG_335-1b"/>
及減易馬鹽以易銀忽而不防恐生邊釁所宜禁戢<lb/>
髙宗時馮當可上劄子曰臣竊聞敵使往來講修和好<lb/>
即其往事何足信憑此必緣廢偽齊人心未固深恐陛<lb/>
下乘其機㑹則殄滅有期知奉迎梓宫在陛下之心至<lb/>
切至痛以是為辭延引嵗月待其撫循既定狡計既立<lb/>
然後率其卒徒送死逺来陛下可不逆照其情深為之<lb/>
偹臣竊見江前備禦尚或闊踈自建康以属海臣非親<lb/>
見不敢妄陳自西蜀以至江東臣請論之吴玠一軍在<lb/>
<pb n="KR2f0039_WYG_335-2a"/>
梁洋之間凡五千餘里至鄂州始有岳飛又三千餘里<lb/>
至建康始有張浚陛下雖以玠為屏幛然東南形勝實<lb/>
有長江今岳飛屯鄂渚實欲兼備江池襄陽有警比岳<lb/>
飛得聞往返三千里束装辦嚴非一月不至襄陽而敵<lb/>
兵近在京師輕軍疾馳不數日遂渉江漢萬一舉偏師<lb/>
向江池連綴岳飛而以大軍向襄陽中斷吴蜀當是時<lb/>
吴玠不能離梁洋而下岳飛不能捨江池而上敵兵盤<lb/>
泊荆南可以指顧上流震驚吴㑹或徑趨潭鼎横渉饒<lb/>
<pb n="KR2f0039_WYG_335-2b"/>
信可以直乘空虚擾我心腹備禦如此似亦踈矣臣愚<lb/>
願陛下先事制勝選知兵大臣分重兵以鎮荆襄使倉<lb/>
卒有警荆襄併力足當一面岳飛得専於江池間若兵<lb/>
有統属不可遽分亦宜嚴戒岳飛及兹無事預思方畧<lb/>
審度事宜重益荆襄之戍<lb/>
直龍圖閣李光乞措置防江劄子曰臣伏覩建康古號<lb/>
帝都非獨取其形勢之勝而已盖大江天險可以限隔<lb/>
敵騎戰不足而守有餘也自六朝以来歴年數百雖元<lb/>
<pb n="KR2f0039_WYG_335-3a"/>
魏北齊之強竊據中原横行天下而不能加兵窺境者<lb/>
豈其力不足哉魏文帝至廣陵臨江觀兵見波濤洶湧<lb/>
歎曰嗟乎固天所以限南北也紀陟使魏晋文王問吴<lb/>
之戍備道里甚逺難為堅固陟曰疆界雖逺而其險要<lb/>
不過數四猶人雖有八尺之體靡不受患其䕶風寒不<lb/>
過數處耳易曰王公設險以守其國孟子亦以天時不<lb/>
如地利今濁河長淮已入敵境所恃者獨大江耳若又<lb/>
不守専主避敵之謀可謂無䇿矣陛下駐蹕㑹稽江浙<lb/>
<pb n="KR2f0039_WYG_335-3b"/>
今為根夲之地進足以戰退可以守者莫如建康臣不<lb/>
敢逺及上流姑以耳目所經江南所當守者言之自建<lb/>
康至姑熟凡一百八十里其隘可守者有六曰江寧鎮<lb/>
曰䃃砂夾曰采石曰大信口其下則有蕪湖繁昌皆與<lb/>
淮南對境其餘皆蘆篠之場或碕岸斗絶水勢湍悍難<lb/>
施舟楫為今之計莫若預於諸隘屯兵積粟分命將吏<lb/>
使各緫地分調發傍近鄉夫使州縣各自部轄併力守<lb/>
禦多埋鹿角廣置砲架遇有警急強弓勁弩矢石俱發<lb/>
<pb n="KR2f0039_WYG_335-4a"/>
出竒以撓其議堅守以老其衆勞逸之勢我得勝筭矣<lb/>
如此事勢尚有可圖者臣愚伏望聖慈更下臣章付三<lb/>
省宻院大臣叅稽衆議或以為可行乞精選大使那移<lb/>
將兵就建康屯駐據險守要衛䕶王室經畧淮楚庶㡬<lb/>
緩急之際不至仰貽君父之憂人心固而士氣振矣實<lb/>
天下幸甚<lb/>
李彌遜乞募土人守禦劄子曰臣契勘自淮以南與偽<lb/>
境相接地分守之即多事棄之即資敵當緩為計以圖<lb/>
<pb n="KR2f0039_WYG_335-4b"/>
之訪問諸将下各有逐處土人願為朝廷招集鄉民耕<lb/>
種田畆置立堡寨以守一方如劉綱孫暉之類者甚多<lb/>
若因所欲更加選擇可委之人其上使之守州其次使<lb/>
守縣鎮不必須保故地但使自擇要害可守之所處之<lb/>
仍委逐地分将帥時出輕騎廵掠境上以為衛䕶萬一<lb/>
寇至則避寇退復保其所事初朝廷量行應副稍加就<lb/>
緒即使自給漸次措置人兵别無大叚費用目前雖未<lb/>
見其利數年之後増一藩籬之固為利非輕伏乞聖慈<lb/>
<pb n="KR2f0039_WYG_335-5a"/>
更加詳酌可否施行<lb/>
監察御史鄭剛中論邉郡上奏曰臣竊謂張官置吏皆<lb/>
以為民而治外之官尤重於郡守承流宣化莫先於太<lb/>
守而今日之勢尤急於邉郡甚矣邉郡之欲得人臣請<lb/>
為陛下詳言之也在内諸郡簿書獄訟户口農桑財賦<lb/>
盜賊是數者有一不治皆足以為害然患小勢緩而所<lb/>
係猶輕至於邉郡則維持控扼與國勢常相闗撫綏不<lb/>
至則生齒凋而力孤備禦不嚴則罅隙開而釁入廵徼<lb/>
<pb n="KR2f0039_WYG_335-5b"/>
不謹則姦偽容而謀泄闗市不修則物貨艱而錢陷朝<lb/>
廷非可謾委以付人得一人亦非可輕以更易也三國<lb/>
魏據中原自廣陵夀春沔口之属皆其東邉也而吴亦<lb/>
以所抵為隣南安祈山陳倉之属皆其西邉也而蜀亦<lb/>
以所抵為隣大率曩之為魏者今多在北敵曩之為吴<lb/>
蜀者今皆在朝廷如楚泗通泰以至滁濠江鄂接連襄<lb/>
鄧關陕之地為今邉郡者大畧不過二三十郡委以與<lb/>
人誠不可忽臣碩陛下詔大臣詳閲吏瑣将諸處見任<lb/>
<pb n="KR2f0039_WYG_335-6a"/>
及已除未到之人精加審察訪求材術之士畧其細行<lb/>
但平時績效著聞實可任用者精選二十餘軰布之邉<lb/>
郡使其講究利源招徕士卒種殖牧養蕃息疲瘵分委<lb/>
既定時遣朝廷官吏按行省察取其無状者復更易之<lb/>
俟其處處得人則須以持久増秩賜金之事可行也朝<lb/>
廷亦何惜數闕必欲以資任終更亦何輕數郡但欲作<lb/>
尋常委付耶昔韓延夀善為郡所在置正長閭里阡陌<lb/>
有非常吏輙聞知姦人莫敢入界又晁錯為文帝陳守<lb/>
<pb n="KR2f0039_WYG_335-6b"/>
邉備塞之説甚詳大要欲使著業安居家室田作為久<lb/>
逺之計所用之吏存䘏老弱善遇壮士和輯其心而無<lb/>
侵刻之苦由是觀之陛下用以守邉者宜加審擇既得<lb/>
其人宜加乆任無可疑者或謂臣曰朝廷和議既成之<lb/>
後故地可還今日所謂鄰邉者却為内郡勢若可緩此<lb/>
大無理也人君立國惟在因時夲無定勢借使故地果<lb/>
因通和而還則要當以江淮為根夲所謂故地者却是<lb/>
新民根夲殖立於内䕶之當益工新民屏蔽於外倚之<lb/>
<pb n="KR2f0039_WYG_335-7a"/>
當以漸更湏數年經理力彊勢重始可望其通一所謂<lb/>
江淮者在今日尤當愛重也故臣切切以邉郡守臣為<lb/>
言望陛下與二三大臣留意選擇特賜施行不勝幸甚<lb/>
殿中侍御史張守論守禦劄子曰臣伏見陛下上念宗<lb/>
社之重逺懐二聖母后思還京都形之詔音中外感悦<lb/>
然而西京未静粮餽未充千乘萬騎難遽啟行而防秋<lb/>
之期纔一兩月秋高馬肥長驅深入其控扼之地其守<lb/>
禦之方所當聚兵所當積粟盖非一途雖廟謨宻議未<lb/>
<pb n="KR2f0039_WYG_335-7b"/>
易測知而臣區區之私憂不能自巳日夜念慮敢復貢<lb/>
其狂瞽之説臣聞兵法曰無恃其不来恃吾有以待之<lb/>
也無恃其不攻恃吾之不可攻也況金人乘勝勢焰尚<lb/>
熾有必来必攻之理則為備可少緩乎臣竊謂其来犯<lb/>
淮甸凡有四路其一中路自西京趨東京沿汴河由天<lb/>
長以来則衆人常行之路凡一千七百八十里可以控<lb/>
扼守禦者南京宿泗天長軍是也其一東路自滄濵趨<lb/>
京東由淮陽軍絶淮入楚州而来則自北直南大路凡<lb/>
<pb n="KR2f0039_WYG_335-8a"/>
一千九百里可以控扼守禦者青沂淮陽楚州是也其<lb/>
一西路自西京趨潁昌蔡州順昌府廬滁真州而来則<lb/>
自西北而至東南凡一千八百一十五里可以控扼守<lb/>
禦者順昌廬滁真州是也其一上流自西京潁昌唐州<lb/>
至于襄陽凡一千一十里絶襄江而至荆南則一千二<lb/>
百九十五里自西京潁昌蔡光州而至黄州則一千三<lb/>
百六十里皆可沿江順流而下可以控扼守禦者襄陽<lb/>
荆南江之北則漢陽黄蘄和滁真州江之南則岳鄂興<lb/>
<pb n="KR2f0039_WYG_335-8b"/>
國江池太平州是也四路之中又有要害之地中路則<lb/>
泗州據淮天長據險為可禦東路則青州據穆陵闗楚<lb/>
州據淮隂為可禦西路則廬夀為可禦上流則襄陽荆<lb/>
南蘄黄為可禦不幸順流而下則沿江諸州各據地利<lb/>
以臨之合從共禦庶乎其可也然當今之勢欲控扼守<lb/>
禦則無人欲聚兵積粟則無財仰給漕計而漕計不足<lb/>
横取民力而民力已困然亦豈以此而坐待其至邪伏<lb/>
望陛下詔諭大臣取四路守倅帥臣銓擇能否易其尤<lb/>
<pb n="KR2f0039_WYG_335-9a"/>
不才者然後於要害之郡各賜緡錢視大小為等差責<lb/>
之募戰士責之儲芻粟責之繕甲兵使明斥候公賞罰<lb/>
進相援退相保陛下親降手詔委曲鐫諭許以便宜使<lb/>
之夙夜盡力扞蔽効死而不辭如俟緩急臨時指揮決<lb/>
難辦集書曰惟事事乃其有備有備無患伏願陛下思<lb/>
惜寸隂之義而早圖之天下幸甚<lb/>
守再論守禦劄子曰臣恭惟陛下時廵四方駐驆淮甸<lb/>
還闕之意屢形詔㫖然而鞏洛未清粮儲未廣兵力未<lb/>
<pb n="KR2f0039_WYG_335-9b"/>
强國勢未振雖遣馬悌應援河北竊恐烏合之衆未能<lb/>
必其有功雖遣信使相繼祈請竊恐强敵之心未能必<lb/>
其退聽臣昨論奏四路防秋擇其險阨以偹守禦然猶<lb/>
恐兵民之心望風畏怯亦未必其能截然堅守以為扞<lb/>
蔽也又況揚州四達之衝城不若京都之髙厚池不若<lb/>
京都之深廣旁無髙山大河之阻近無強藩重鎮之援<lb/>
而六宫在行百司扈蹕以至府庫倉廪輜重甚多動静<lb/>
之間利害相絶設或一旦有意外之警前禦强敵後逼<lb/>
<pb n="KR2f0039_WYG_335-10a"/>
大江臣恐良平之謀賁育之勇或無以善其後欲望睿<lb/>
慈詔督四路帥守監司措置把隘事宜條具以聞鐫諭<lb/>
切責使之合縱連衡扼其要害遏其奔衝不止為嬰城<lb/>
自守之計然後稍可恃也仍詔大臣審度事機如六宫<lb/>
百司與夫府庫之積預行區處以圖萬全而陛下與羣<lb/>
臣専俟守禦徐為後圖則進退周旋庶㡬簡易而不煩<lb/>
從容而不廹矣臣愚戇不足以䇿大事惟陛下留神天<lb/>
下幸甚<lb/>
<pb n="KR2f0039_WYG_335-10b"/>
守又應詔論備禦劄子曰臣準御史䑓承都省劄子臣<lb/>
寮上言邉事未寧乞大詢衆庶備禦之䇿奉聖㫖行在<lb/>
職事官具所見聞奏者臣竊以金人自去冬以来破澶<lb/>
濮徳魏側聞游騎及于濟鄆未有退師之期聖心焦勞<lb/>
主憂臣辱敢不自竭圖裨補於萬分臣觀今日強弱之<lb/>
勢理難與之決一旦之勝負雖已遣范瓊韓世忠㑹師<lb/>
東北固已盡國之勢力以事備禦不過如此矣然謂二<lb/>
将之兵可恃以無恐則非臣所敢聞也是宜廣詢計䇿<lb/>
<pb n="KR2f0039_WYG_335-11a"/>
以圖萬全臣竊謂今日莫先於逺斥候使平安警急之<lb/>
報速聞於朝廷昔三國時烽火一夕行於萬里而前日<lb/>
北京失守二十餘日而後知之臣謂更宜措置探報使<lb/>
之速聞然後在我之計可得而用也今日之計有二而<lb/>
已一曰防淮二曰渡江然二者固有利害臣試為陛下<lb/>
陳之何謂防淮利害使敵由常道而来則可防者有三<lb/>
自南京宿州而来則泗州為可防自東平青沂入海州<lb/>
而来則楚州為可防自青沂入淮陽而来則楚之淮隂<lb/>
<pb n="KR2f0039_WYG_335-11b"/>
為可防三路皆須渡淮則凡淮北舟船盡拘留淮南我<lb/>
屯重兵據地利臨之敵未必能遽渡而維揚可以茍安<lb/>
此防淮之利也然而有三患焉一則我師惰驕勇於私<lb/>
鬭而怯於公戰久矣萬一敵騎抵淮則望旌旗而變色<lb/>
聞鉦皷而失聲其不潰散者㡬希而勝敗盖不論也則<lb/>
今日之防淮猶向日之防河矣此一患也二則淮北舟<lb/>
船不能盡收斬木繋筏亦或能渡此二患也三則敵或<lb/>
偵知有備出吾不意由間道而来或以精鋭先絶吾渡<lb/>
<pb n="KR2f0039_WYG_335-12a"/>
江之路則坐受危困此三患也何謂渡江利害大約三<lb/>
倍於河而五倍於淮金人之所不測而勞師襲逺又非<lb/>
其利我宿重兵於建鄴鎮江亦據地利以臨之則敵未<lb/>
必能遽来此渡江之利也然亦有患焉一則鑾輿南廵<lb/>
去中原益逺而中原之民易以動摇此一患也二則行<lb/>
在之兵多西人也未必樂於南去恐或肘腋生意外之<lb/>
事此二患也三則行在之兵不多鑾輿既動則必宿兵<lb/>
於淮上亦必宿兵於揚州又必有扈蹕而行者兵分勢<lb/>
<pb n="KR2f0039_WYG_335-12b"/>
弱一有緩急何以禦敵此三患也惟其利害相形故搢<lb/>
紳之論遂不能決若為保守中原之計而幸其不至則<lb/>
防淮之䇿為得也若為宗廟社稷之計而出於萬全則<lb/>
渡江之䇿為得也今權輕重之宜緩急之勢而不得已<lb/>
則姑為南渡之計庶乎其可也然而所謂三患不可不<lb/>
預為之謀當權輕重緩急别擇重帥鎮守維揚則中原<lb/>
動搖未足憂也先詔諸将以利害禍福強弱之説徧諭<lb/>
将士使上下之情通然後啟行則西兵不樂非所憂也<lb/>
<pb n="KR2f0039_WYG_335-13a"/>
建鄴鎮江亦各擇重帥使當一面則兵分勢弱亦非所<lb/>
憂也今渡江以圖萬全非捨淮而不防也特以淮不可<lb/>
恃而已若止防淮而不為渡江之計則不可盖或淮不<lb/>
能遏猝有三患亦不免於避地将見争舟競渡而指可<lb/>
掬矣又況千艘相銜出入兩閘渡非數日不能盡若加<lb/>
促廹必使畢於朝夕之間亦恐舟未脱而漕河涸矣則<lb/>
所謂渡江亦非倉猝所能辦也欲望睿慈詔大臣将帥<lb/>
預行區處渡江利害使之盡善以俟探報臣故曰探報<lb/>
<pb n="KR2f0039_WYG_335-13b"/>
速聞然後在我之計可得而用也或謂彼能渡淮則亦<lb/>
能渡江矣臣以為不然昔魏文帝以十餘萬衆欲渡江<lb/>
見波濤洶湧歎曰嗟乎固天所以隔南北也遂歸則金<lb/>
人未必能遽渡理恐或然也<lb/>
守為御史中丞論守禦劄子曰臣伏讀詔書其畧以謂<lb/>
隆祐太后以及六宫前去江表百司庶府並令從行與<lb/>
二三謀臣宿将士庶軍人戮力同心以備寇敵進援中<lb/>
原念社稷之與存蹈鋒鏑而罔避逺近感悦以為陛下<lb/>
<pb n="KR2f0039_WYG_335-14a"/>
志存宗社先民後已顒顒之望遂得所属今則六宫百<lb/>
司啟行半月防秋之事未甚就緒而淮甸之間兇渠未<lb/>
靖貽将来之憂輦轂之下人心動摇無保聚之意竊謂<lb/>
陛下行欲移蹕以避敵鋒逺近憂疑殊無固志臣固知<lb/>
廟堂之議未必然然而士庶之情不能户曉悠悠之談<lb/>
牢不可破盖以但見江上守禦未有措置雖已㸃集民<lb/>
兵恐不可恃也建康城池未甚深峻雖已夲府修治恐<lb/>
不能成也兼謂江北冦路不一而一杜充不能盡禦也<lb/>
<pb n="KR2f0039_WYG_335-14b"/>
以此三者便謂六飛不為固守之計前日之詔恐成虚<lb/>
文臣亦私憂備禦之䇿亦有未至今日已廹矣姑舉其<lb/>
簡易可行者願早為之所臣聞兵有先聲而後實者今<lb/>
日官兵微弱盍亦大振起之行在之兵不計多少宜於<lb/>
建康府城之外以至江下分置營寨多設旗鼓星列棊<lb/>
布責之将領撫循訓練早晚敎閲使鉦鼓之聲常聞於<lb/>
數百里外仍又間為虚寨疑兵以助聲勢則大江之北<lb/>
偵我有備黙銷姦謀日遣御營使副一貟躬行按閲事<lb/>
<pb n="KR2f0039_WYG_335-15a"/>
藝稍精立加旌賞小不如令必正軍法每旬日則陛下<lb/>
一親臨按閲而又大賞罰之則士氣激揚人自賈勇必<lb/>
有可用之實豈惟先聲而已哉所有沿江防托即乞先<lb/>
用夲州縣廂禁土軍弓手如或不足則益以民兵庶不<lb/>
専恃不敎之民以捍方熾之敵也所有建康府修築城<lb/>
壁樓櫓即乞暫那諸軍併力修治責以旬日畢工庶不<lb/>
以輦轂之重而同州縣之役也如此則行在軍民必有<lb/>
為陛下効死弗去之意如有緩急徐為進退然而所向<lb/>
<pb n="KR2f0039_WYG_335-15b"/>
之方當亦預定以防襲逐之患尤所不可忽者今日之<lb/>
事大且急無以加此其他瑣瑣皆不足為陛下道如有<lb/>
可采即乞睿斷早賜施行<lb/>
守乞以大河州軍為藩鎮劄子曰臣伏見昨者車駕倉<lb/>
卒南渡駐蹕錢塘席未及暖又遭肘腋之變天人協佑<lb/>
陛下復正大位盖厲精以圖中興之時然越在江南地<lb/>
勢褊狭脱或一騎絶江而南則立致顛沛今宜汲汲措<lb/>
置以期萬全防秋之期不逺三兩月間忠臣義士所為<lb/>
<pb n="KR2f0039_WYG_335-16a"/>
寒心伏見向来被兵州郡徃徃堅守近則一兩月逺至<lb/>
數月或至踰年而不能下比年敵騎不至則已至則不<lb/>
過三數日輙破一郡又或望風棄城或開門投拜未嘗<lb/>
接刃取如拾遺此在今日最為可憂臣以謂與其委城<lb/>
於敵不如委之於守帥今乞将大河州軍並倣唐藩鎮<lb/>
慎擇守帥而土地人民一以付之許一切便宜從事凡<lb/>
經畫財賦廢置官属治兵調發皆得自便使之扞禦外<lb/>
寇屏蔽中原如敵騎侵軼而能殺敵退師固守無虞則<lb/>
<pb n="KR2f0039_WYG_335-16b"/>
許世襲其地庶㡬人自為戰中原可得而保也以至近<lb/>
裏州軍見為畨人占據之處能進兵剋復者亦乞凖此<lb/>
若或因其退師罔冒功賞即乞朝廷嚴立罪賞施行所<lb/>
有沿江凡可渡處皆築堡壘量屯人兵使旌旗相望鉦<lb/>
鼓相聞仍遣大将一員先為防淮次為保江之計<lb/>
守又應詔論防秋利害劄子曰臣準夲䑓牒準尚書省<lb/>
劄子奉聖㫖防秋在近朝廷雖已措畫尚慮未盡令行<lb/>
在侍從職事官條具利害實可施行事聞者臣伏覩朝<lb/>
<pb n="KR2f0039_WYG_335-17a"/>
廷措畫防江利害止是江南一岸事宜臣以謂江北先<lb/>
為之防然後江南可守何以言之江北諸州類經殘破<lb/>
無兵可用無粮可食他日敵至官吏遁逃則敵據城市<lb/>
修器械具船筏與我對壘磨以嵗月為患實大臣故曰<lb/>
江北先為之防然後江南可守也然而江流綿逺南自<lb/>
荆南而至平江北自漢陽而至通泰當國家傷殘之餘<lb/>
兵有所不足力有所不逮而又髙郵楚泗寇攘未静誠<lb/>
亦難矣今日之計當併力招捕淮南之寇一面措置防<lb/>
<pb n="KR2f0039_WYG_335-17b"/>
托以為限隔且示朝廷不以江北之地置度外也夫江<lb/>
流雖逺古人以謂猶人之一身皆可受病而備禦風寒<lb/>
不過數處盖亦先其所急後其所緩耳使敵由襄陽荆<lb/>
南順流而来則南岸之兵及水軍戰船如今所畫之䇿<lb/>
可以禦之矣若由京東而来則當禦於楚泗若由京西<lb/>
而来則當禦扵廬夀光濠以拒其衝次於蘄黄舒和以<lb/>
斷其渡此皆所急之地也仍各差兵将量給錢糧付兩<lb/>
路制置使同守倅監司叅以民兵相地形之險易随宜<lb/>
<pb n="KR2f0039_WYG_335-18a"/>
措置務要眀逺斥堠預知敵情然後在我之計可行矣<lb/>
古之都江南者豈専阻大江之險而能却敵哉亦必有<lb/>
制勝之道而強弱衆寡盖不論也苻堅以百萬之師而<lb/>
窺晋室自謂投鞭於江足斷其流可謂強矣晋令謝𤣥<lb/>
兵纔八萬乃絶淝水決戰而勝之今使敵由京東西淮<lb/>
南為南渡之計則當効東晋之距苻堅然後為得也曹<lb/>
操入荆州得船歩兵數十萬而下吴㑹水陸俱進可謂<lb/>
強矣吴遣周瑜纔精兵三萬逆戰於赤壁而勝之今使<lb/>
<pb n="KR2f0039_WYG_335-18b"/>
敵由漢江荆南上流為南下之計則當効孫權之距曹<lb/>
操然後為得也若止區區自守江㟁不為進取之謀竊<lb/>
恐未為得䇿又況敵人長技唯是鞍馬彼捨鞍馬從舟<lb/>
楫已非所利我以舟師禦之則以我所易攻彼所難擊<lb/>
於上流誠為至計若廬夀光楚泗蘄黄舒和不能防遏<lb/>
或不幸而渡江則亦當急撃於中流使不得濟若其及<lb/>
岸則勢力十倍矣昔魏文帝以十餘萬衆欲渡江見波<lb/>
濤洶湧而嘆曰嗟乎固天所以隔南北也遂歸則江亦<lb/>
<pb n="KR2f0039_WYG_335-19a"/>
未易渡也所可深慮者将驕卒惰望風畏怯敵人未至<lb/>
曵兵而走則雖大江之險亦不足恃也今必上自御營<lb/>
使下委制置使督厲将士三令五申上下連接左右應<lb/>
援一有逃避不問大小衆寡必正軍法然後此弊庶可<lb/>
去也且以前日諸處郡守或望風棄城或開門投拜皆<lb/>
當正典刑也今雖至甚者不過貶官二等極止放罷竊<lb/>
恐他日敵至皆不復固守矣前日所遣將帥或不戰而<lb/>
遽返於中途或無功而徘徊於他路皆當正典刑也今<lb/>
<pb n="KR2f0039_WYG_335-19b"/>
既置而不問又從而超加爵秩極於尊崇竊恐它日遣<lb/>
將亦不復拒戰矣此在今日最為可憂臣愚欲望陛下<lb/>
詔諸路帥守及防秋所遣將帥諭以前日逃遁失守逗<lb/>
遛無功之人盖緣朝廷已前號令不明失於申警聊示<lb/>
寛㤙以責後効自今以徃復蹈前轍必誅無赦亦復三<lb/>
令而五申之庶使玩法廢職之人有所警懼防秋利害<lb/>
莫大於此狂愚之言惟陛下裁擇<lb/>
守又論大臣當講究防秋劄子曰臣伏見陛下駐蹕建<lb/>
<pb n="KR2f0039_WYG_335-20a"/>
康已四十日敵師止于東平防秋近在旬月而經畫設<lb/>
施未見端緒中外憂恐不知所出近嘗頒降防秋之䇿<lb/>
十有六條人未以為然内外臣寮駁論甚多臣亦嘗條<lb/>
上其失特蒙開納未聞施行而前日指揮布在逺邇擾<lb/>
而無補恐必誤事兼又江北未有措置官吏兵民莫不<lb/>
疑沮以為朝廷置之度外矣臣竊惟今日保有江南宜<lb/>
圖萬全一有蹉跌覆水不救非若前日維揚尚有南渡<lb/>
之計也訪聞大臣在政事堂雖窮日力頗亦困於文書<lb/>
<pb n="KR2f0039_WYG_335-20b"/>
之冗賔客之勞不得専意於經濟之務盖所謂文書者<lb/>
多常行細事所謂賔客者率干求差遣敝精神於無補<lb/>
使其少休僅容食息而已豈復更能有所經畫日月逝<lb/>
矣臣竊惜之臣欲望睿慈詔諭大臣撥置常行文書付<lb/>
之都司或六曹長貳一靣行下除授差遣則更加考覈<lb/>
引用恬退之士以息奔競庶得凝神静慮思所以備禦<lb/>
之䇿若之何而拒戰若之何而固守若之何而将士用<lb/>
命若之何而資糧不乏朝夕講究以次施行不然則與<lb/>
<pb n="KR2f0039_WYG_335-21a"/>
去年秋冬無以異也昔漢王吉言於宣帝曰欲治之主<lb/>
不世出公卿幸得遭遇其時未有建萬世之長䇿舉明<lb/>
主於三代之隆其務在於簿書期㑹斷獄聽訟非太平<lb/>
之基也唐太宗謂房𤣥齡杜如晦曰比聞聽受詞訟日<lb/>
不暇給安能助朕求賢乎因敕尚書細務属左右丞惟<lb/>
大事應奏者乃闗僕射此皆前世之明法又況今日艱<lb/>
難多故尤當急所先務惟陛下留神天下幸甚<lb/>
叅知政事同提舉脩政局翟汝文應詔條具敵退利害<lb/>
<pb n="KR2f0039_WYG_335-21b"/>
状曰臣正月二十四日準尚書省遞到詔書一道令臣<lb/>
條具敵退利害以聞臣伏見皇帝陛下駿發徳音咨訪<lb/>
羣臣憤金人之彊䧺悼中原之顛覆使羣臣各效計䇿<lb/>
又恐臣愚不得盡言也復詔之曰君臣之間期於無隠<lb/>
豈非悔東隅之已失念覆車之當戒此堯舜禹湯文武<lb/>
之用心也顧臣敢無辭而對謹昧死上三䇿恭惟朝廷<lb/>
已事之失無逺畧無定論無腹心三者國之大事其餘<lb/>
不足陳也臣聞自古兵革之禍未有如今日之酷昔西<lb/>
<pb n="KR2f0039_WYG_335-22a"/>
晉之亂元帝建都江左復興晉祚雖苻堅石勒數䧺之<lb/>
強不能睥睨以守長江設險之固用一時人物之傑故<lb/>
能保有疆土傳祚累世自金人渡江飲馬以至于海躤<lb/>
躪中國肆意所欲乘輿逺狩越在裔土雖西晉亂離之<lb/>
禍不至於此唐安史相繼為亂其禍亦云極矣改元至<lb/>
徳收復兩都不二年間相繼底定自建炎於今九年矣<lb/>
頓師南方卑溼之域唯恐深入逺引之未至陵夷以至<lb/>
今日雖唐安史之亂不至於此每嵗防秋則相顧先擾<lb/>
<pb n="KR2f0039_WYG_335-22b"/>
謀避敵之地至春事定則泰然安肆如無事之日此將<lb/>
相誤國之罪臣故曰無逺畧謂是也其次曰無定論臣<lb/>
聞古之為國者必先有立國之規模御世者必先有役<lb/>
一世之術秦人欲并六國則悉國人趨於耕戰秦人非<lb/>
耕無所得食非戰無所得爵是故國以富強卒并諸侯<lb/>
且非獨秦也勾踐之取吴隋文帝之取陳必勝之計已<lb/>
定料敵之謀已審以次而行之自建炎以來天下日苦<lb/>
於兵生人塗炭而朝廷無一定之論禦敵無堅決之䇿<lb/>
<pb n="KR2f0039_WYG_335-23a"/>
乞盟於强敵者冠盖相望已甚屈辱矣而裹糧坐甲兵<lb/>
未嘗得釋養兵數十萬竭民力以供億可謂困矣而每<lb/>
嵗講和兵未嘗出戰攻守之計紛然未決事之珠玉曽<lb/>
不得免臣故曰無定論謂是也又其次曰無腹心臣聞<lb/>
創業中興之君必有謀主腹心之臣相與朝夕論議圖<lb/>
事揆䇿如出一心如左右手昔晉武帝平吴舉朝以為<lb/>
不可唯張華羊祜杜預賛成其計夫舉天下不可而不<lb/>
能易三人之可則所謀與所聽審也唐憲宗伐淮蔡舉<lb/>
<pb n="KR2f0039_WYG_335-23b"/>
朝以為不可而憲宗所恃以裴度武宗伐澤潞舉朝以<lb/>
為不可而武宗所恃以李徳裕朝廷茍有腹心謀慮之<lb/>
臣人主恃以為固天下恃以不恐自兵興以來陛下之<lb/>
所取計者誰也所任事者誰也所與朝夕進見而納誨<lb/>
者誰也前此非不委任將相矣敵至與衆同懼敵退與<lb/>
衆同喜如斯而已臣聞以天下與人易為天下得人難<lb/>
必欲為天下得人此前世之君所以日夜焦心勞思而<lb/>
求也今羣臣泛泛如河中之木則陛下孰與圖今日之<lb/>
<pb n="KR2f0039_WYG_335-24a"/>
事乎臣故曰無腹心謂是也陛下誠能選任大臣責以<lb/>
恢復㧞用能將隨所指顧誰敢不力合天下英豪之智<lb/>
力以禦有勇無謀之小敵豈其難哉伏讀詔語敵勢既<lb/>
屈潜師遯逃念茲卻敵之功圖為善後之計臣愚以此<lb/>
知陛下未嘗一日㤀經略也向非陛下赫然獨斷親出<lb/>
緫戎指授諸將控扼江表則敵人徑卷甲渡江如往嵗<lb/>
乆矣此上天助順而宗社之福也然臣聞今者敵騎之<lb/>
退以國主之亡非諸將力戰而勝敵騎折北而逃也向<lb/>
<pb n="KR2f0039_WYG_335-24b"/>
使其主不亡使劉豫竭山東之粟以轉輸敵壘敵人濟<lb/>
師驅犀兕之衆以分守淮甸百姓之財屈於賦斂力已<lb/>
窮矣諸將之兵久於暴露師已老矣欲進不能何後之<lb/>
善哉此臣之所甚懼而憂也臣料今日之廷臣必因敵<lb/>
人自退而誦言誅討因詔㫖詢訪而爭言用兵夫善後<lb/>
之計莫急於兵将財三者先有一定之論必然之畫付<lb/>
之得人而後可為也臣愚不識忌諱謹昧死上封事惟<lb/>
陛下省察<lb/>
<pb n="KR2f0039_WYG_335-25a"/>
紹興三十一年吏部侍郎汪應辰進故事曰唐杜牧追<lb/>
咎長慶以來朝廷措置無術復失山東作罪言曰若欲<lb/>
悉使生民無事其要在先去兵不得山東兵不可去是<lb/>
兵殺人無有巳也今者上䇿莫如自治法令制度品式<lb/>
條章果自治乎障戍鎮守干戈牛馬果自治乎井閭阡<lb/>
陌倉廪財賦果自治乎如不果自治是助敵為虐環土<lb/>
三千里植根七十年復有天下隂為之助則安可以取<lb/>
故曰上䇿莫如自治中䇿莫如取魏最下䇿為浪戰<lb/>
<pb n="KR2f0039_WYG_335-25b"/>
　臣竊以天下之事變化百出不可以勝窮然自其夲<lb/>
　求之則一言而足杜牧所謂自治是也茍捨其夲而<lb/>
　訊其末則雖千萬言訖無益也戰國之際亦多故矣<lb/>
　孫呉之攻戰儀秦之縱横奔走旁午天下為之騷然<lb/>
　時君用之利不償害孟軻居其間獨曰盍亦反其夲<lb/>
　矣軻之反夲則牧之自治之説也物有夲末事有終<lb/>
　始盖自開闢以來至于今未有不自治而能治人者<lb/>
　牧之之説則雖聖人復起不能易矣而臣猶有疑焉<lb/>
<pb n="KR2f0039_WYG_335-26a"/>
　何則自治之外無它䇿矣今以自治為上䇿而又有<lb/>
　中䇿下策是未始有定論也是謂其君不能也若軻<lb/>
　則不然曰國家閒暇及是時明其政刑雖大國必畏<lb/>
　之矣詩云迨天之未隂雨徹彼桑土綢繆牖户今汝<lb/>
　下民或敢侮予孔子曰為此詩者其知道乎能治其<lb/>
　國家誰敢侮之今國家間暇及是時般樂怠傲是自<lb/>
　求禍也禍福無不自巳求之者夫不能治其國家則<lb/>
　已矣豈復更有中䇿下䇿者哉臣竊惟今日所以待<lb/>
<pb n="KR2f0039_WYG_335-26b"/>
　敵人者曰戰曰守曰和然此三者皆末也要當以自<lb/>
　治為夲吾之國家治矣以戰則勝以守則固以和則<lb/>
　久所謂脩其夲而末自應不然未知其説也<lb/>
孝宗隆興元年同知樞宻院周麟之上封事曰臣聞為<lb/>
天下立事要當順天下之心明天下之勢然後能易亂<lb/>
為治轉敗為功古聖王所以安中夏御逺人也莫不皆<lb/>
然舜之格有苗禹之叙西戎高宗之伐鬼方文王之事<lb/>
昆夷宣王之平玁狁率用斯道也下至漢唐其跡異其<lb/>
<pb n="KR2f0039_WYG_335-27a"/>
理同在高文則結和親在武皇則事攻討在宣帝則受<lb/>
朝賀在武徳之初則詭臣突厥在貞觀之盛則生擒頡<lb/>
利夫豈樂為是異同哉視人心之所向度國勢之所宜<lb/>
有不得不然者耳由是言之聖人應世初無私心也立<lb/>
國本無定勢也因人心之所喜為之喜故樂民之樂而<lb/>
天下不以為驕因人心之所怒為之怒故一怒而安天<lb/>
下不以為暴因國勢之彊有以成吾彊故日闢百里而<lb/>
天下不以為貪因國勢之弱有以處吾弱故以大事小<lb/>
<pb n="KR2f0039_WYG_335-27b"/>
而天下不以為怯拱揖指麾之間衆心樂歸大勢堅定<lb/>
而國計成矣世之懐偏見執異議者又烏能伸其喙以<lb/>
撼吾之所守哉紓一時之急收百世之利凡以此也金<lb/>
人之為中國患數十年矣自阿固達之起繼之以武竒<lb/>
邁又繼之以東昏王亶又繼之以岐國王亮迨今葛王<lb/>
盖五世矣時異事變勢亦隨之阿固達一舉而呑遼人<lb/>
武竒邁再舉而蹙中原當是時也掩中國之無備乘民<lb/>
心之久安長驅𢷬虚所至輙下猝然有廻山倒海之勢<lb/>
<pb n="KR2f0039_WYG_335-28a"/>
其孰能當之亶之立也命將興師入寇屢矣踰江南瞰<lb/>
海上而終不得志于我烏珠之歸師徒耗傷僅以身免<lb/>
士馬物故者大半用兵連嵗所失益多敵知事力之屈<lb/>
可以圖休息也亶與烏珠等謀則曰吾國天下大讎也<lb/>
使吾子孫一不振宋必報焉則吾國覆矣不若以恩觧<lb/>
之此和好之所以通也和好既通則許我納幣屈我稱<lb/>
藩畫淮為界然後慈寜就養永祐復土南北生靈各安<lb/>
其業聘問往來情文周宻自締好以來講信脩睦無若<lb/>
<pb n="KR2f0039_WYG_335-28b"/>
此時之歡者使亶不被禍凡我有求無不見聽雖列聖<lb/>
諸陵白溝故地皆可以次第而得之惜乎不十年間肺<lb/>
腑之禍起而亶戕矣至今北人類能言之是則和好之<lb/>
通豈非勢使然乎亮之立也大惡昭著内懐危疑握兵<lb/>
重臣多不受詔朝夕惴惴焉惟恐討伐之師四面而至<lb/>
也我方遣朝賀之使以安之於是遂偃然南面號令諸<lb/>
國而侈心肆矣狂愎自用以殺為嬉勲戚諸王翦滅殆<lb/>
盡彼之汰虐日甚我之順事日嚴休兵嵗深生齒蕃息<lb/>
<pb n="KR2f0039_WYG_335-29a"/>
敵知事力之全可以肆彊横也亮與馬欽等謀則曰吾<lb/>
國天下大讎也使吾子孫一不振宋必報焉則吾國覆<lb/>
矣不若以力取之此和議之所以變也和議將變則罷<lb/>
𣙜塲詰私渡邉釁横生敵謀遽發遂欲割我兩淮要我<lb/>
近輔而又拒我行人一不如意掃境南下王室震蕩危<lb/>
若贅斿自交兵以來生民被害無若此時之慘者使亮<lb/>
不見殺則投箠濟江盖無難焉顧其積惡天地之所不<lb/>
容神人之所共憤變生肘腋腹敗枝披卒徒奔逃惟恐<lb/>
<pb n="KR2f0039_WYG_335-29b"/>
王師之躡其後也是則和議之變亦豈非勢使然乎太<lb/>
上皇帝仁天智神臨御三十六年躬履多難洞照事㡬<lb/>
其於禦敵之道固嘗深思熟計歴試而兼行之矣陛下<lb/>
以大有為之資光奉慈訓嗣守天位治民事神恭儉遜<lb/>
慤徳無不周明無不燭惟疆場未靖上貽宵旰之憂抑<lb/>
嘗有以天下之心天下之勢告陛下者乎自踐阼以來<lb/>
建議之臣有為陛下言戰者矣必曰金鼓一動雷厲風<lb/>
飛則兵不血刃可以收疆土復陵廟活萬姓然王師所<lb/>
<pb n="KR2f0039_WYG_335-30a"/>
至城邑一空破蔡州則殺蔡州之民入海州則殺海州<lb/>
之民奪宿州則殺宿州之民京西陕右往往皆然非所<lb/>
謂拯民於水火之中也繼之以士無闘志棄甲來歸中<lb/>
原寸地了不可得烏在其為戰有為陛下言和者矣以<lb/>
厚禮將幣以卑屬寓書休兵息民庶乎兩得然使命數<lb/>
遣有延至於國中而不得伸其志者矣有見止於境上<lb/>
而不得通其辭者矣以此欲和不啻如方枘圜鑿之不<lb/>
相入也烏能必其和有為陛下言守者矣以増陴浚隍<lb/>
<pb n="KR2f0039_WYG_335-30b"/>
遏其衝以積粟聚兵固其夲來則勿與角去則勿與通<lb/>
然長淮東西延袤千里兵少則戍不周民貧則用不給<lb/>
比者築城壁修堰埧皆取辦於兩淮之人凋郡遺黎不<lb/>
堪其擾而守未必能固也設欲固守非經營數年不能<lb/>
就緒大敵忽至其何以支守雖長䇿亦未易以一朝集<lb/>
也故欲戰者以和為姦謀為辱國之舉欲和者以戰為<lb/>
危道為殘民之徒而欲守者又以戰為邀功和為怯敵<lb/>
謂和戰皆非萬全之筞三説紛然互相矛盾得此則失<lb/>
<pb n="KR2f0039_WYG_335-31a"/>
彼舉一則廢二國論未定主聽未専斯民盻盻然不能<lb/>
自保嗚呼胡不觀天下之心審天下之勢參三説而用<lb/>
之乎昔亶之請盟也太上皇决策講好遣使以先之而<lb/>
邉鄙遂定知其勢可與通也非用兵之時也及亮之敗<lb/>
盟也太上皇出不得已發兵以應之而敵亮自斃知其<lb/>
勢不可與通也非遣使之時也以此論之和戰守三筞<lb/>
善用之皆足以收功不善用之皆足以敗事使勢可戰<lb/>
也雖樊噲以十萬横行李靖以三千蹀血吾亦為之無<lb/>
<pb n="KR2f0039_WYG_335-31b"/>
不勝者勢可和也如魏絳之五利可致賈誼之三表可<lb/>
施吾必為之無不諧者勢可守也如宣帝之罷兵留田<lb/>
光武之閉闗謝質吾必為之無不濟者又胡可外天下<lb/>
之心忽天下之勢區區焉操一説而自以為得乎臣頃<lb/>
嵗出疆至河朔見所過州縣全盛如故入則人物繁夥<lb/>
閈廛充溢出則耕桑彌望牛馬被野然後知二十年息<lb/>
兵之効不為無益於斯民一旦敵人叛盟赤子又復塗<lb/>
炭前冬敵退淮甸白骨如山迹其殺人之禍皆起於金<lb/>
<pb n="KR2f0039_WYG_335-32a"/>
人一念慮之間而流毒至於如此豈不甚可戒哉今敵<lb/>
勢虧矣敵計窮矣兩軍相角而所䘮均兩國相持而其<lb/>
患等欲戰者少不欲戰者多盖兩軍之心也欲和者衆<lb/>
不欲和者寡盖兩國之勢也臣聞之北人則曰敵中簽<lb/>
發人丁其下莫肯聽命又聞之士大夫則又曰近敵帥<lb/>
移書于督府致問于廟堂甚有通和之意陛下視人心<lb/>
之所向度國勢之所宜不知所以應之何如哉臣願陛<lb/>
下因天下之心乘天下之勢特遣信使諭以至理告以<lb/>
<pb n="KR2f0039_WYG_335-32b"/>
誠心與之委曲評議使知和好之不可以虚辭合又知<lb/>
和好之不可以舊例拘則吾事濟矣或曰比嵗兩遣使<lb/>
矣其如不諧何其如不見納何臣應之曰使之不諧非<lb/>
使者之過也使之不見納非使者之願也顧當時所以<lb/>
遣使者失其序耳何謂遣使失其序曰遣使一也而所<lb/>
以遣使則不一也有和議未定而遣者有和議已成而<lb/>
遣者和議未定則以未定之辭與之通慶賀有所未修<lb/>
也報諭有所未及也如紹興之初遣韓肖冑孫近之類<lb/>
<pb n="KR2f0039_WYG_335-33a"/>
是也和議已成則以已成之禮與之接名分有定論也<lb/>
書辭有定式也如講和之後遣何鑄之類是也自金人<lb/>
渝盟和好絶矣和好既絶今始通焉故遣使以議之則<lb/>
是和議未定之時也我方有所議而損益之未可必又<lb/>
安可遽為賀慶報諭而遣乎其曰賀登寳位則是和議<lb/>
已成矣往年以賀為使者有舊例焉彼復以舊例取必<lb/>
於我又焉得而見納哉今臣之所謂遣使則不然當以<lb/>
審議為名以韓肖冑孫近為例審也者欲審而後交議<lb/>
<pb n="KR2f0039_WYG_335-33b"/>
也者欲議而後定和其夲於誠心乎在所審也其出於<lb/>
詭謀乎在所審也名數有未安者乎在所議也疆界有<lb/>
未正者乎在所議也禮幣之厚薄有未齊者乎在所議<lb/>
也為此遣使彼安得不納舉此詳議彼安得不諧和議<lb/>
成矣然後有所賀則賀之有所報則報之此之謂遣使<lb/>
得其序或曰遣使得其序遂可去兵乎撤備乎臣應之<lb/>
曰遣使所以議和也和雖可必亦當待之以不可必使<lb/>
者出境朝廷申命諸將各整其師淬礪鋒刃振飾旗鎧<lb/>
<pb n="KR2f0039_WYG_335-34a"/>
蓄鋭待敵常若兩陣相當者則是使者之行自不妨治<lb/>
戰具也大軍列屯分據要地修障隧正營部逺斥候力<lb/>
控江淮之險則是使者之行自不妨繕守備也夫戰和<lb/>
守固相須而並用者也善為國者可戰則戰不為戰而<lb/>
廢和也可和則和不因和而忘戰可守則守不膠於守<lb/>
而絶和戰之利合而論之則一析而言之則三胡可忽<lb/>
哉昔唐之平賀魯也駱宏義獻計曰安中國以信馭邊<lb/>
人以權理有變通也噫斯言豈為一時設哉惟陛下博<lb/>
<pb n="KR2f0039_WYG_335-34b"/>
覽兼聽詳究利害觀人心審國勢與時變通權以濟事<lb/>
允執厥中而行之天下幸甚<lb/>
張浚回奏楚泗等處守禦事宜劄子曰臣二十七日宿<lb/>
平原鎮至晚統制官左祐齎到御筆處分一通臣謹已<lb/>
祗領契勘楚泗守禦利害臣累具奏聞去訖泗州係緊<lb/>
要控扼去處陳敏一軍在彼㡬年已成家計見自陳敏<lb/>
下至士卒盡般家属節次來居盖以此城必可倚恃兼<lb/>
臣近閲此軍人材強勇事藝精熟施放便捷行陣齊一<lb/>
<pb n="KR2f0039_WYG_335-35a"/>
少見其比向之兵將竊笑指議者今皆心服臣愚以為<lb/>
敏可責以守泗無疑若城池之險糧粟之便在我得計<lb/>
為多更乞聖慈詳酌劉寳身任淮東之責建議欲築甘<lb/>
羅城先立家計其城直臨淮岸在兩清河之間居海泗<lb/>
兩州中寳親握大兵應援却令副都統吴超以舟師守<lb/>
清河盖此處以舟為便若河口有備則楚州正在腹内<lb/>
而捍禦之計盡仰甘羅城其楚州即合作第二重家計<lb/>
寨惟是陳敏一軍通一萬二千餘人至九月中理須益<lb/>
<pb n="KR2f0039_WYG_335-35b"/>
兵所有淮西戰備之要容臣至和州條列以奏淮東真<lb/>
州一帶以六合為重於茲固守其敢輕入兼廬之巢縣<lb/>
及和州列屯大兵正乘其後絶糧邀擊計皆可施淮西<lb/>
之兵山立不動敵人豈敢輕捨此兵直犯淮東六合當<lb/>
其前淮西襲其尾進退實難況值奔敗定致狼狽敵用<lb/>
兵日久必不出此臣竊惟兵者國之大事聖人生物之<lb/>
徳本於兵臣行年將七十雖在遷謫朝思夜度不敢輙<lb/>
廢凡㡬微曲折調發先後常恐誤失而近世文武之士<lb/>
<pb n="KR2f0039_WYG_335-36a"/>
徒事空言竊聽道塗靡有實用是非顛倒莫可究詳自<lb/>
非陛下神武天付得之于心臣之區區何所布露三司<lb/>
兵積弊尚有可議者統制以下多未得人今此歸休陛<lb/>
下一大料理之將來髙秋親緫此數萬之旅嚴賞罰示<lb/>
恩信觀敵兵勢重去處遣王琪輩疾趨取利似為得宜<lb/>
孝宗時蔡戡乞脩江陵府城上奏曰臣竊謂南北既分<lb/>
荆州最為重鎮自古必爭之地北得之則據呉楚上流<lb/>
以制南土南得之則據襄漢要地以圖北方故曹操平<lb/>
<pb n="KR2f0039_WYG_335-36b"/>
荆州於是乎有睥睨長江之心乃多修船舫遣書孫權<lb/>
曰今治水軍八十萬衆方與將軍㑹獵於吴及周瑜鎮<lb/>
江陵於是乎有長驅中原之志乃說權取蜀得蜀固守<lb/>
其地北與馬超結援瑜與將軍還據襄陽以䠞曹操北<lb/>
方可圖也權嘗以荆州資劉備而周瑜力争操聞大懼<lb/>
為之墜筆備果藉以取蜀遂成鼎峙之勢其地自古不<lb/>
輕而重眀矣粤自鑾輿南渡以來號為衿喉之地陛下<lb/>
聖謨神略經理淮漢規圖中原餘二十年朝廷之上帷<lb/>
<pb n="KR2f0039_WYG_335-37a"/>
幄之中朝講夕論左計右數慮之熟矣向者城襄陽而<lb/>
戍之所以為江陵之蔽譬之人焉襄陽手足也江陵衿<lb/>
喉也京師腹心也手足所以為一身之衛若執其手足<lb/>
則衿喉何恃扼其衿喉則腹心危矣今襄陽有城可守<lb/>
有糧可資有器甲可用然戍兵不過萬人況自随郢間<lb/>
道可以直趨江陵敵以一軍牽制襄陽而輕兵取江陵<lb/>
襄陽之戍既不能分兵而為之援又不得乘間而𢷬其<lb/>
虚僅足嬰城自保而已江陵城壁頽圮戍兵寡弱將何<lb/>
<pb n="KR2f0039_WYG_335-37b"/>
以禦之是不戰而自屈不攻而自破也江陵失利吴蜀<lb/>
斷而為二長江與我共之順流而下如髙堂之建瓴水<lb/>
豈不殆哉盖自辛巳北敵敗盟海陵狂悖視長江猶衿<lb/>
帶之水直欲長驅而來但遣偏師劉蕚以十萬衆耀兵<lb/>
江漢以疑我師初無意於荆襄荆襄逺於兩淮輦運難<lb/>
於轉漕故敵人去難而即易舎逺而就近今既不利於<lb/>
兩淮矣豈無謀臣策士為之畫計而改圖此不可不憂<lb/>
者也故善守者恃我有以待之無恃其不來恃我有所<lb/>
<pb n="KR2f0039_WYG_335-38a"/>
不可攻無恃其不攻為今日之計莫若修江陵之城増<lb/>
襄陽之戍扼随郢之險増戍扼險不過移東實西裒多<lb/>
益寡在陛下一頥指之頃耳唯江陵之城非一朝夕所<lb/>
能辦要當早圖之盖畧修則無益守禦大修則不免勞<lb/>
費天下之事當計其利害之輕重無問其工役之多寡<lb/>
茍有利於國有補於民雖傾國帑竭民力可也如其不<lb/>
然雖役十夫費百金亦有所不可今也城要害之地為<lb/>
悠久之圖小費而大利暫勞而永逸亦何憚而不為乎<lb/>
<pb n="KR2f0039_WYG_335-38b"/>
臣嘗計之竹木取於山塼灰取於陶工役取於軍費可<lb/>
省半不過糜三十萬緡耳萬二千人更休日役六千人<lb/>
用工不過百萬半年可成臣區區之愚欲望聖慈斷自<lb/>
宸衷給降行在㑹子三十萬道擇將帥之材者委之工<lb/>
役材料則責之戎司錢糓出入則付之緫司事干州縣<lb/>
者則屬之帥司使之互察而協濟自今以始預辦竹木<lb/>
塼灰應用之物一一備足來嵗十月鳩工次年三月可<lb/>
以訖事凡樓櫓雉堞高下濶狭與夫防守之具悉如襄<lb/>
<pb n="KR2f0039_WYG_335-39a"/>
陽之制庶㡬可以堅久荆襄二城巋然相望足以壯上<lb/>
游形勝之地絶敵人窺伺之心不特陛下髙枕而無西<lb/>
顧之憂抑亦國家萬世之利也若夫玩嵗愒日循常守<lb/>
故憚勞惜費因陋就簡以茍目前之安事至而圖之何<lb/>
嗟及矣臣冒貢狂言罪當萬死惟陛下留神省察不以<lb/>
人廢言天下幸甚臣無任惓惓憂國之至<lb/>
戡又乞備邉奏曰臣恭惟陛下即位以來宵衣旰食思<lb/>
中興之治于兹一紀建議之臣莫不以恢復為己任玩<lb/>
<pb n="KR2f0039_WYG_335-39b"/>
嵗愒日未聞成功陛下固已厭之故外堅和好以休士<lb/>
卒内修政事以待機㑹可謂得上䇿矣臣聞之書曰惟<lb/>
事事乃其有備有備無患傳曰不備不虞不可以師是<lb/>
故於無事之時必先為有事之備事至而備正猶已雨<lb/>
而徹桑土大寒而索衣裘不亦晚乎向者秦檜當國十<lb/>
餘年間幣聘交馳邉烽不警南北之民得以休息乃制<lb/>
禮作樂粉飾太平示天下不復用兵及其金人敗盟長<lb/>
驅而來如入無人之境踐蹂淮甸睥睨長江人心驚惶<lb/>
<pb n="KR2f0039_WYG_335-40a"/>
國勢廹蹙幸而上天垂祐敵亮授首凶徒亦潰棄甲而<lb/>
歸自非九廟威靈兩宫神聖徳動天地恩結人心則安<lb/>
危之機未可知也然而天幸不可以為常和好不可以<lb/>
為安貪婪變詐之敵不可以為誠不思所以先備而預<lb/>
防之萬一敵人出吾不意掩吾不備然後徐為之圖將<lb/>
有後時之悔臣所領州宻邇敵境憂邉思職是亦臣所<lb/>
當言也臣愚以為防秋在即欲望陛下戒諭大臣申飭<lb/>
邉郡凡常嵗所以為備者悉舉而行又當講求其所以<lb/>
<pb n="KR2f0039_WYG_335-40b"/>
未至者隂為之防或有緩急則吾有所恃而不恐矣如<lb/>
是則以守則固以和則久惟陛下留神幸甚<lb/>
戡又論守邉奏曰臣恭惟藝祖皇帝以聖謨神略掃除<lb/>
僭亂平定四方北敵西畨不敢犯塞雖非後世所能管<lb/>
窺蠡測然而制置邉事最為得宜駕馭諸將最為得體<lb/>
載在方冊斑斑可考其大要則遴選名將猛士以守二<lb/>
邉假以事權優以帑廪久其任責其效當是時郭進控<lb/>
西山何繼筠領棣州前後二十年李漢超守闗南十七<lb/>
<pb n="KR2f0039_WYG_335-41a"/>
年董遵誨屯通逺十四年賀守忠在易州李謙溥在隰<lb/>
州姚内斌在慶州王彦昇在原州皆十餘年不易其任<lb/>
一郡管𣙜之利悉以與之又縱其回圖貿易以佐軍費<lb/>
許其召募驕勇以為爪牙凡軍中事得從便宜只帶沿<lb/>
邉廵檢之名不立行營部置之號有邉功者厚加錫賚<lb/>
位或不過觀察使位不髙則朝廷易制久不易則邉事<lb/>
盡知帑有餘財得以養死力使為間諜二邉動息必能<lb/>
先知預為之備設伏掩撃所向皆捷二十年中邉塞肅<lb/>
<pb n="KR2f0039_WYG_335-41b"/>
清兵力强盛武功盖世近古未有伏自國家罷兵講和<lb/>
以來縁邉守臣非書生文法吏則右選子弟不二年而<lb/>
一易之國家閒暇之時使之撫摩凋瘵安集流亡或其<lb/>
所長責以禦侮折衝安邉固圉則不勝任矣往往來者<lb/>
僥倖無事以茍嵗月敵至則倉皇奔竄以逃一旦之命<lb/>
間有忠義之士不過一死而已於國家何補哉臣愚欲<lb/>
望陛下仰遵藝祖皇帝故事行下緫領都統制同薦曉<lb/>
文墨識義理可以親民統制統領分守夲地界極邉州<lb/>
<pb n="KR2f0039_WYG_335-42a"/>
郡賜對便殿察其能否然後除授諭以久任無為茍且<lb/>
一時之計使量帶夲軍人馬隨行仍許招募勇敢以益<lb/>
軍伍經理財賦以備犒勞又擇通判為之佐少寛文禁<lb/>
厚給廪禄無事之時責之儲芻粟繕甲兵修城壁明斥<lb/>
候以為有事之備出則擊寇入則自保緩急之際不待<lb/>
調發而兵四集可以互相應援以戰以守必能成功惟<lb/>
陛下財幸<lb/>
戡又論唐鄧間道奏曰臣恭惟陛下一視同仁兼愛南<lb/>
<pb n="KR2f0039_WYG_335-42b"/>
北外修和好以待可乘之機内固吾圉以為不虞之備<lb/>
故禦守之䇿尤關聖慮且如分江陵之戍葺襄陽之城<lb/>
凡所以備敵者纎悉具備仰見聖謨䧺略折衝萬里之<lb/>
外然臣猶有愚見敢為陛下言之夫朝廷之所以城守<lb/>
襄陽者豈特為襄陽計盖欲以捍荆鄂而保吴蜀也今<lb/>
襄陽環以堅城戍以重兵樊城以為阻漢水以為限自<lb/>
可奠枕其如唐至郢自鄧至荆皆有間道相去不五六<lb/>
百里騎兵馳疾三日可到緩急之際不唯襄陽戍兵應<lb/>
<pb n="KR2f0039_WYG_335-43a"/>
援不及亦恐牽制欲進不能郢有城不固荆無城可守<lb/>
豈不殆哉臣愚欲乞東修蔡陽古城西修光化舊城各<lb/>
戍兵千人以扼唐鄧要路或只於棗陽榖城戍兵千人<lb/>
亦足以守禦仍乞分委荆鄂都統司徐議修築荆郢城<lb/>
壁以漸為之期以數年之後一如襄陽之制既有城可<lb/>
恃有兵可守庶免敵人窺伺之患陛下可以寛西顧之<lb/>
憂矣伏望聖慈特賜詳酌宻切行下京西安撫荆鄂都<lb/>
統司公共相度利害保明聞奏<lb/>
<pb n="KR2f0039_WYG_335-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷三百三十五<lb/>
</p>
<p>
</p>
  </div>
</body>
</text>
</TEI>
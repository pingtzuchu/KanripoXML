<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議卷五十二</head> <lb/>
    <p>
<pb n="KR2f0039_WYG_052-1a"/>
欽定四庫全書<lb/>
　厯代名臣奏議卷五十二<lb/>
　　　　　　　　　　　明　楊士奇等　撰<lb/>
　　治道<lb/>
宋孝宗時樞宻院檢詳文字兼檢正李椿上奏曰臣竊<lb/>
謂國家天下大事有二餘皆細務也何謂大事國之本<lb/>
與國之勢而已耳何謂國之本民是也何謂國之勢兵<lb/>
是也民貴乎富庶兵貴乎精彊民富兵彊則本立勢張<lb/>
<pb n="KR2f0039_WYG_052-1b"/>
國家寧矣今也未然州縣之間多方擾民而致貧困流<lb/>
為盜賊所在之獄充滿盜賊之發也十不獲一今以巳<lb/>
獲之盜計之不知未獲之盜幾何人也江東西湖南北<lb/>
二廣京西兩淮州縣獄罕有無盜者州縣以為常事朝<lb/>
廷之上無由悉知故亦未以為憂臣實憂之仰惟陛下<lb/>
愛民如赤子詔令數下未嘗不以民為意也而民困如<lb/>
此未聞有實恵及民者況陛下聽言不倦豈逺近之臣<lb/>
未有以民困盜多為陛下言者耶惟復有司以事不切<lb/>
<pb n="KR2f0039_WYG_052-2a"/>
巳姑且任之耶臣又甚憂之江上諸軍素稱精勇百戰<lb/>
之士老且去矣新募之軍未諳大敵唯軍中子弟熟見<lb/>
父兄軍律最宜收刺而以揀汰老疾盡隨父兄離軍又<lb/>
亦未免失所重以數易大將號令不一軍士多貧有饑<lb/>
寒之患新人無藉罕有自固之心主將既不為久計軍<lb/>
情觀望何以歸服上下既皆茍且緩急何所倚仗此國<lb/>
家大計臣又實憂之臣願陛下委宰執大臣講論富民<lb/>
彊兵之要遴選監司守臣省其科率寛其徭役凡所以<lb/>
<pb n="KR2f0039_WYG_052-2b"/>
有擾于民無益於國者悉蠲除之仍下諸路監司守臣<lb/>
令各條具本路本州可以減省官吏及可寛民力事件㑹<lb/>
計一路一州所省減財糓數將下户和預買及折科<lb/>
加耗之類指數裁減將減汰不釐務官計其一任所請<lb/>
願給官田者準給之以寛州縣之力今後應減汰人更<lb/>
不離軍庶幾州縣之間可以支吾不致横斂使民漸有<lb/>
富庶之期而免困窮之患自不為盜而國本立矣至于<lb/>
選擇大將想皆陛下親擢臣願陛下既知其可任則久<lb/>
<pb n="KR2f0039_WYG_052-3a"/>
任之既知其可委則專委之委之既專則不致懐疑而<lb/>
不盡心任之既久則不為茍且而士卒馴服如此則得<lb/>
心腹之將任陛下之事其軍中應揀汰之人有子弟家<lb/>
累者雖應揀汰減半請受更不離軍收其子弟充軍不<lb/>
須拘以等仗唯取事藝精彊俾子父相親得其死力以<lb/>
備緩急之用則兵彊可必而國勢張矣天下之事無大<lb/>
於此二者惟陛下留意焉<lb/>
椿為吏部侍郎又奏曰臣嘗謂易之為書言君臣之義<lb/>
<pb n="KR2f0039_WYG_052-3b"/>
深切著眀者也剛健者君之徳柔順者臣之道剛柔隂<lb/>
陽又以别君子小人之分也凡九居五六居二謂之當<lb/>
位剛柔之正也而六十四卦九居五六居二者十六六<lb/>
居五九居二者十六考其辭則九居五六居二者少利<lb/>
六居五九居二者多吉何哉葢聖人之戒也君徳剛健<lb/>
其用貴乎柔中臣道柔順其用貴乎剛中也臣謹以臨<lb/>
遯二卦眀之臨剛浸而長將泰之時也先儒以謂臨民<lb/>
之義上臨下也九二之辭曰咸臨吉无不利象曰未順<lb/>
<pb n="KR2f0039_WYG_052-4a"/>
命也順上之命臣之義也而未順命者非不順命也姑<lb/>
未耳未者有所待也臨者二陽之卦咸者三陽之卦得<lb/>
三陽下交君子道長則初應四二應五則成咸矣茍不<lb/>
知此而及民失臨之義失泰之時尚何吉无不利哉唯<lb/>
六五柔中不居其知而能用二之剛中而任之不責其<lb/>
遽以順命故曰知臨大君之宜言行中之謂也故大象<lb/>
曰君子以教思无窮容保民无疆此五能任二不責其<lb/>
應二能任責不遽應五志在咸感唯保其民所以兼美<lb/>
<pb n="KR2f0039_WYG_052-4b"/>
之也其或剥民以奉上也為辭而圗進用者乃變屯者<lb/>
也豈識咸臨之義哉遯小浸而長將否之時也彖曰小<lb/>
利貞浸而長也不言柔不與其長也六二之辭曰執之<lb/>
用黄牛之革莫之勝說象曰固志也葢六二當位得君<lb/>
志於固位者也執如牛革牢不可破伏兊在下言莫能<lb/>
盡故居中而不言中居正而不言正不言利吉无咎唯<lb/>
此一爻獨不言遯聖人之意可見矣九五當位所賴三<lb/>
剛為助二隂尚微正其志而不與其進故曰嘉遯正吉<lb/>
<pb n="KR2f0039_WYG_052-5a"/>
以正志也然則不免乎遯者遇時者也君子小人之分<lb/>
可不察哉柔中剛中之戒豈不切哉仰惟陛下剛健中<lb/>
正聰眀神武不居其知虚已受人深得知臨咸感之義<lb/>
適當剛長將泰之運臣愚慮内外之臣或有志在咸臨<lb/>
而未即順命者或有志在固位而莫之勝說者臣願陛<lb/>
下悉以易察之使君子小人各得其所將見天地交而<lb/>
萬物通上下交而其志同天下幸甚伏乞睿照<lb/>
椿又奏曰臣竊嘗謂國家天下譬之一身君為元首在<lb/>
<pb n="KR2f0039_WYG_052-5b"/>
上臣為腹體在下故有為腹心之臣有股肱之臣有為<lb/>
手足爪牙之臣有耳目口舌之臣如人之身腹心思慮<lb/>
股肱運動手足舉行爪牙爬囓口舌吐吞耳目觀聽共<lb/>
扶元首一身康强無適不可茍或委視聽於手足責舉<lb/>
行於口舌用吞吐於耳目運思慮於股肱其可乎故聖<lb/>
人之易經推八卦之象則曰乾為君為首坤為臣為腹<lb/>
六子震為足巽為股坎為耳離為目艮為手兌為口故<lb/>
曰近取諸身也體乾之君任用臣子各有攸當如保一<lb/>
<pb n="KR2f0039_WYG_052-6a"/>
身則盡善矣自古人君興致太平莫不用此道也仰惟<lb/>
陛下聖學髙眀洞照萬方乾剛獨斷躬攬百為閱武修<lb/>
文孜孜不倦欽恤庶獄愛養斯民捜求實才深厭虚文<lb/>
恭儉勤誠髙出千古宜乎國富兵彊賢能在職所謀皆<lb/>
遂而每聞陛下有乏才之歎治道未進恢圗之志未遂<lb/>
何哉蓋出令未詳故數改易用人輕易故罕始終命令<lb/>
數改則人不信令人無始終則舉無成事陛下深居九<lb/>
重盡攬天下之務百僚逸豫仰成聖躬焦勞於上百臣<lb/>
<pb n="KR2f0039_WYG_052-6b"/>
觀望於下號令一出或未允衆議則曰出于上意差除<lb/>
命下或未厭輿情則曰命由中出大臣不敢執後省不<lb/>
敢繳臺諫不敢言上下相徇髙爵厚祿固位冐寵俯為<lb/>
身謀則得計矣於國家安危之計其誰念之可謂上下<lb/>
俱失治道不進職此之由也臣愚願陛下觀易經之㫖<lb/>
察取身之喻使腹心股肱手足耳目口舌之臣各盡其<lb/>
道守其職陛下體乾之剛健委任臣子責以成功進忠<lb/>
良之士斥䛕佞之人有功者賞有罪者罰持一定之論<lb/>
<pb n="KR2f0039_WYG_052-7a"/>
為久長之計如是而治道不進績用弗成臣不信也小<lb/>
臣狂瞽之言惟陛下裁擇<lb/>
椿除太平州陛辭又奏曰臣日者入對便殿獲覲清光<lb/>
伏蒙聖慈以臣樸直難得特賜玉音奬諭臣無任感恩<lb/>
戴徳榮幸激切之至臣誤荷異知如此糜捐不足以圗<lb/>
報萬分今當逺去闕廷不復再瞻天日之表豈敢忘憂<lb/>
國之心茍有所見不以告君父而含恨入地是臣負陛<lb/>
下特達之知不忠之甚矣臣有管見别具劄子奏陳伏<lb/>
<pb n="KR2f0039_WYG_052-7b"/>
望聖慈特賜采覽<lb/>
　一振紀綱　臣嘗聞元魏之時張彝之子仲瑀上書<lb/>
　　求朘削選格排抑武人羽林虎賁相率直造張彞<lb/>
　　之第曵彝堂下極意捶辱投之火中再宿而死時<lb/>
　　收兇强者八人斬之大赦以安之仍令武官入選<lb/>
　　識者知魏之將亂矣髙歡因此傾家貲以結客或<lb/>
　　問其故曰朝廷懼其亂而不問為政若此事可知<lb/>
　　也竊見近有揀充軍頭司等子羣集作閙在都城<lb/>
<pb n="KR2f0039_WYG_052-8a"/>
　　内外公然毆打居民强取錢物街市驚惶奔走駭<lb/>
　　亂雖送所司其統轄之司不聞行遣又聞先是有<lb/>
　　軍人因與寺僧争小兒遂羣往毆擊破壊其寺亦<lb/>
　　不聞盡法行遣軍政如此今降人散居内外豈無<lb/>
　　髙歡之徒生不逞之心耶朝廷晏然不以為意臣<lb/>
　　實憂之臣聞太祖皇帝以川班數百人陳訴乞援<lb/>
　　諸班給賜太祖皇帝悉誅之豈務多殺誅其不服<lb/>
　　之心耳葢軍法不如是不立也且揀等子其來已<lb/>
<pb n="KR2f0039_WYG_052-8b"/>
　　久數十人身充禁衞敢肆兇悖如此方且付之刑<lb/>
　　寺以議其罪僅加移配而已人豈知畏是用姑息<lb/>
　　之政姑息奚可振紀綱耶今敵國尚彊大讎未報<lb/>
　　山陵未復盜賊未弭陛下焦勞以圗治道紀綱如<lb/>
　　是何以上副聖心臣願陛下責大臣留意于紀綱<lb/>
　　已往之事固難追改而所轄之司不應置而不問<lb/>
　　易曰君子安而不忘危存而不忘亡治而不忘亂<lb/>
　　是以身安而國家可保臣願陛下以艱難圗治未<lb/>
<pb n="KR2f0039_WYG_052-9a"/>
　　可以至治忘憂天下幸甚<lb/>
　二嚴階級之法　臣伏覩太祖皇帝剏立軍制階級<lb/>
　　之法髙出前古萬世不可易者也有司遵行固亦<lb/>
　　有年矣臣竊聞近來軍中在上者務為姑息在下<lb/>
　　者往往陵慢階級之法漸成虚文臣嘗詢訪頗得<lb/>
　　其由葢緣邏者恣横自號鋪土又曰鋪吐或受囑<lb/>
　　託或干求兵將官稍不如意則捃摘細事逓相唱<lb/>
　　說以恐動之又或不滿則撰造事端宻申有司故<lb/>
<pb n="KR2f0039_WYG_052-9b"/>
　　軍中莫不畏之以至兵將官不敢決罰軍兵大將<lb/>
　　不敢治將佐軍中不畏軍法而畏鋪吐豈立階級<lb/>
　　法之意耶臣聞古者命將則曰閫外之事將軍制<lb/>
　　之大將能制諸軍之命故戰士畏主將而不畏强<lb/>
　　敵者有節制故也今軍政如此臣所以為國家憂<lb/>
　　之臣願陛下出自宸斷嚴階級之法戢邏者之弊<lb/>
　　使軍中紀律整肅此實國之大事望留聖慮<lb/>
　三臺諫風聞言事　臣竊見臺諫官許風聞言事者<lb/>
<pb n="KR2f0039_WYG_052-10a"/>
　　葢内外官吏至衆四方萬里之事至多所以防壅<lb/>
　　蔽也然則其言事於臺諫之官者非有所怨憎則<lb/>
　　必兇險之徒既不敢公言之故多錄事目以納臺<lb/>
　　諫謂之短卷其來久矣故臺諫章疏凡施行之間<lb/>
　　則必曰臣寮上言不顯姓名者亦庶幾無所顧忌<lb/>
　　敢盡言而不𨼆也然後四方之事官吏之衆悉無<lb/>
　　壅蔽皆得上達者惟許其風聞故爾然則持短卷<lb/>
　　而謁臺諫官者決非忠厚之士若悉斷絶則亦無<lb/>
<pb n="KR2f0039_WYG_052-10b"/>
　　所聞矣在聽其言者審之得其實然後上章則無<lb/>
　　所失矣近聞言事官以言事去職其納短卷者罪<lb/>
　　至徒配足以革告訐之風為監司帥守者莫不稱<lb/>
　　快而服陛下聖眀察見萬里之外至于形於歌頌<lb/>
　　者甚盛舉也臣愚慮四方萬里監司郡守其間有<lb/>
　　貪婪害物不卹國事得以自恣無所忌憚者不得<lb/>
　　聞於上矣有失國家置耳目官之本意臣願陛下<lb/>
　　令臺諫官今後凡受告人罪犯事目言人重罪如<lb/>
<pb n="KR2f0039_WYG_052-11a"/>
　　未見端的且委官體究俟得其實然後奏彈如出<lb/>
　　虚妄則坐告人如是則既足以戢告訐誕妄之人<lb/>
　　亦使四方萬里官吏有所畏憚不敢恣縱如臣言<lb/>
　　可采即乞别作聖㫖下有司施行<lb/>
　四設險　臣嘗論六合東闗等處為必守之計有未<lb/>
　　盡事理須至再具奏聞六合據滁河湍流之上有<lb/>
　　瓦梁堰若衆寡不敵則塞瓦梁口真滁之間悉為<lb/>
　　水渰雖不戰而可保事定之後水淤田疇將有倍<lb/>
<pb n="KR2f0039_WYG_052-11b"/>
　　收之利東闗去巢縣不逺臣面蒙聖諭巢縣已築<lb/>
　　城臣竊見巢縣在水之北敬亭山路至險易為守<lb/>
　　把敵人決不敢取路若取南路平衍之地則可徑<lb/>
　　至然其地偏僻非敵之所欲呉所以守東闗者東<lb/>
　　闗透大路不逺兩山隔水相對水北之山突兀一<lb/>
　　峯使人守之固難攻擊吳又於水北闗灣澳與河<lb/>
　　相通可以容舟中築堤岸以出兵堤岸之西又築<lb/>
　　一塢此所謂濡須者利則出戰不利則閉塢此呉<lb/>
<pb n="KR2f0039_WYG_052-12a"/>
　　之得策也臣愚所見謂宜東闗不可不措置孫呉<lb/>
　　屯兵于無為而守東闗今若更増一軍在無為東<lb/>
　　以援東闗北以援舒城尤為利便臣願陛下宻諭<lb/>
　　郭綱選擇統制官充采石水軍就往措置不必大<lb/>
　　段彰露也<lb/>
　五論兩淮必守之地　臣嘗論兩淮有必可守而不<lb/>
　　可不守之地其六合東闗巢湖皆臣親曽經行相<lb/>
　　視及考驗古今已然之事事理無疑臣不敢以因<lb/>
<pb n="KR2f0039_WYG_052-12b"/>
　　求去姑為藉手冐浼聖聽況今軍籍中老舊北人<lb/>
　　無幾多是南方不經戰陣之人若使平地與敵騎<lb/>
　　相拒難取必勝萬一蹉跌則兵威頓挫矣向張俊<lb/>
　　楊存中劉錡以三大軍皆百戰之士猶不敢於廬<lb/>
　　州以北見陣各退軍至柘臯使敵人越東山口之<lb/>
　　險方與之戰敵人慮險阻在後故敗而走諸軍有<lb/>
　　追至濠梁者反為其所敗葢地勢之不同也今諸<lb/>
　　軍雖多南人未習野戰若使之在舟船之上乃其<lb/>
<pb n="KR2f0039_WYG_052-13a"/>
　　所長以我之所長當彼之所短所謂立於不敗之<lb/>
　　地可保萬全者也臣願國家以守為先務恢復之<lb/>
　　舉須有機㑹圗之未晚六合髙郵東闗皆是以水<lb/>
　　為固又可以出保江上伏望陛下毋忽臣言特留<lb/>
　　聖慮<lb/>
　六薦劉藩楊獬王藺顔敏行　臣竊見前監察御史<lb/>
　　劉藩本貫冀州事親至孝居官有稱嘗作繁難知<lb/>
　　縣不勞而治忠賢有守決不負國臣嘗入状薦之<lb/>
<pb n="KR2f0039_WYG_052-13b"/>
　　於侍御史宋延祖後聞延祖薦於陛下擢在憲臺<lb/>
　　未幾而以母憂去職臣諒惟陛下必知其為人矣<lb/>
　　今將服闋伏望聖慈下有司檢舉收召必能為國<lb/>
　　分憂臣竊見新知永州楊獬博學能文蚤登科第<lb/>
　　居官有守所至著稱厯繁難縣及知軍壘率皆稱<lb/>
　　治民有去思其為人眀敏有斷不畏强禦永州小<lb/>
　　郡未足以展所藴伏望陛下擢之要路必有過人<lb/>
　　之績臣竊見武學諭王藺剛方自立不随流俗有<lb/>
<pb n="KR2f0039_WYG_052-14a"/>
　　識有文知時知幾有憂國之誠無茍佞之態生長<lb/>
　　淮甸深識邊民之情當今有用之實材也願陛下<lb/>
　　擢之清要必有可觀臣竊見知横州顔敏行將家<lb/>
　　子也曽為潭州攸縣巡檢捕羣宼親臨矢石以破<lb/>
　　賊帥司曽令管轄軍馬頗有統御之材頃因大臣<lb/>
　　論薦遂蒙朝廷擢為路分兵官近因廣西諸司辟<lb/>
　　置為郡亦有治稱人材難得今逺守瘴癘之地誠<lb/>
　　為可惜使之統軍或為北邊之郡乃稱其材臣伏<lb/>
<pb n="KR2f0039_WYG_052-14b"/>
　　望陛下特賜錄用必能稱職<lb/>
唐仲友上奏曰臣聞人主之道清源正本而不從事於<lb/>
末流是以所操彌約而所事彌大所治彌近而所及彌<lb/>
逺臣嘗質諸經訓深探治道之原本竊以為成治功在<lb/>
善風俗善風俗在行直道行直道在去私心箕子之書<lb/>
曰無偏無陂遵王之義無有作好遵王之道無有作惡<lb/>
遵王之路無偏無黨王道蕩蕩無黨無偏王道平平無<lb/>
反無側王道正直㑹其有極歸其有極言私心去而直<lb/>
<pb n="KR2f0039_WYG_052-15a"/>
道行也繼之曰皇極之敷言是彝是訓于帝其訓凡厥<lb/>
庶民極之敷言是訓是行以近天子之光言直道建而<lb/>
風俗善也終之曰天子作民父母以為天下王言風俗<lb/>
善而治功成也葢私欲公議在方寸間如衡之首尾此<lb/>
重則彼輕如田之苗莠彼消則此長好惡一出於作偏<lb/>
黨反側一萌於中決擇差於毫釐而天下之從風而靡<lb/>
者已不勝其衆治道亦從而隳深可畏哉臣仰惟陛下<lb/>
紹累聖之休緒纂太上之丕業宸心孜孜夙夜勵精以<lb/>
<pb n="KR2f0039_WYG_052-15b"/>
求治功之成葢無所不用其至是宜中外丕應以承休<lb/>
徳然而十年于此僅克小康而未能卓然逺追隆古之<lb/>
盛臣嘗推原其故則搢紳之列奉法循理者雖衆而誕<lb/>
謾茍且之責尚煩於司敗里閭之間利仁樂義者豈無<lb/>
而姦宄詐偽之罪日干於刑書未見聖人在上而風俗<lb/>
之難善如今日者也明詔屢下豈不丁寧懇切而美意<lb/>
未孚臣竊惑之意者直道之有未盡行歟且大公至正<lb/>
之道人心同然不為智有而愚亡亦非昔多而今寡豈<lb/>
<pb n="KR2f0039_WYG_052-16a"/>
直道可行於古而不可行於今哉子曰斯民也三代之<lb/>
所以直道而行也言民無淳漓道有興廢人君亦當求<lb/>
諸已而已臣觀自古直道之行本於正心誠意之間顯<lb/>
於舉賢放佞之際故益之戒舜先以儆戒無虞㒺失法<lb/>
度㒺遊于逸罔滛于樂繼以任賢勿貳去邪勿疑仲虺<lb/>
之告湯先以不邇聲色不殖貨利繼以徳懋懋官功懋<lb/>
懋賞此古之賢臣所諄諄於聖君而聖君不以既知既<lb/>
能而滿假怠忽者也陛下勤勞萬幾清静寡欲正心誠<lb/>
<pb n="KR2f0039_WYG_052-16b"/>
意之道固所躬行剛眀果斷綜覈名實舉賢放佞之道<lb/>
亦所洞曉然區區微臣猶欲以古人之望其君者事陛<lb/>
下惟聖意察臣愚忠少加淵慮防私欲如禦宼仇存公<lb/>
道如䕶元氣内而察諸存心之初勿使一毫或出於嗜<lb/>
好之私而非先王之法度外而察諸用人之際勿使一<lb/>
職獨出於左右之譽而拂天下之公議儻有則斷而去<lb/>
之既去則敬而守之此心既存此誠既著直道猶有不<lb/>
如三代之隆臣不信也詩曰周道如砥其直如矢君子<lb/>
<pb n="KR2f0039_WYG_052-17a"/>
所履小人所視惟陛下念之<lb/>
仲友又奏曰臣仰惟陛下紹太上興復之基念中原陷<lb/>
溺之苦憂勤宵旰于兹十年聖意未嘗一日不在於恢<lb/>
復也荷付託之重既不可畏憚而自怠圖艱難之業又<lb/>
不可果敢而欲速然則建一定之規收萬全之效在陛<lb/>
下先審其本末而已曷謂本治安是也曷謂末富彊是<lb/>
也安者必富富而不安其富易貧治者必彊彊而不治<lb/>
其彊易弱此本末之所由分人君之用心不可以不審<lb/>
<pb n="KR2f0039_WYG_052-17b"/>
也用心於其本則所進者皆道徳仁義之士所行者皆<lb/>
保民治國之術其初若無可喜之迹其終乃有不可勝<lb/>
計之功用心於其末則所任者皆權謀功利之臣所謀<lb/>
者皆攻戰聚斂之事其初似有目前之利其終乃有不<lb/>
可勝救之弊自古人君以此二端而有成敗安危治亂<lb/>
榮辱之異其迹皆可考臣不暇縷數請以唐之三君為<lb/>
陛下畧言之明皇開元之際幾致太平末年乃有天寶<lb/>
之亂徳宗建中之初有貞觀之風未幾而有奉天之難<lb/>
<pb n="KR2f0039_WYG_052-18a"/>
憲宗十餘年間唐之威令幾於復振而亦不克其終彼<lb/>
皆一君之身而治忽若此相反非其材智之殊特以用<lb/>
心之異爾方明皇之勵精政事徳宗之罷還貢獻憲宗<lb/>
欲庶幾二祖之道徳風烈是三君之心在於治安則有<lb/>
姚崇宋璟楊綰崔祐甫杜黄裳李絳之儔相與謀謨所<lb/>
言所行無非納忠直逺讒佞修已任賢節用愛人之事<lb/>
是以三君進其徳天下蒙其澤中興之業所由以成及<lb/>
明皇侈心一動徳宗連年用師憲宗欲積財以復河湟<lb/>
<pb n="KR2f0039_WYG_052-18b"/>
隴右是三君之心在於富彊則有李林甫楊國忠盧把<lb/>
趙賛皇甫鏄程异之徒相與迎合所言所行無非闢土<lb/>
地充府庫剝下附上勦民怒衆之事是以三君受其欺<lb/>
天下被其毒已成之功所由以壊載在信史最前事之<lb/>
可為鑒戒者也陛下天資髙明灼知此理臣言固已為<lb/>
贅然臣猶有私憂過計者竊觀比年以來朝廷之用人<lb/>
先才力而後學術郡邑之布政急催科而緩撫字駸駸<lb/>
乎戰國秦漢之風而於三代之遺意祖宗之家法若不<lb/>
<pb n="KR2f0039_WYG_052-19a"/>
能無異者此臣所以不能自己於言也臣愚無知竊惟<lb/>
中興大業可以道勝非可以智求可以徳致非可以力<lb/>
取伏望陛下逺師三代近法祖宗進用道誼之言抑退<lb/>
功利之說專講治安之策不急富彊之計使徳澤流洽<lb/>
政教脩眀下慰人心上當天意然後總帥天下之賢俊<lb/>
以舉順應之師臣見其摧枯拉朽之易爾不然臣恐功<lb/>
利之說得以熒惑聖聽小人藉此而進非徒無益而又<lb/>
害之則中興之期或非臣所敢知也臣愚不識大體惟<lb/>
<pb n="KR2f0039_WYG_052-19b"/>
陛下裁赦<lb/>
仲友又奏曰臣聞崇儒納諫人主之大利而小人之所<lb/>
甚不利也自古聞以不用儒削未聞以用儒亂聞以不<lb/>
聽諫亡未聞以聽諫危葢法先王隆禮義謹乎臣子而<lb/>
致貴其上莫若儒明是非辨邪正察乎幾微而消於未<lb/>
然莫若諫儒用諫行則國家之根本强固人主之耳目<lb/>
聰眀彼小人方無所容而何利於此哉故必扇為邪說<lb/>
以上惑主聽下沮清議儒者固無非之可指諫者固無<lb/>
<pb n="KR2f0039_WYG_052-20a"/>
罪之可名也然儒者必談王道其論似迂濶諫者必進<lb/>
苦言其迹似矯激小人欲塗人主之聰眀蹷國家之根<lb/>
本未有不以此藉口者也訑訑之聲音顔色拒人於千<lb/>
里之外士止於千里之外而況迂濶矯激之說乎臣仰<lb/>
惟陛下降意儒術虚懐諫諍前古帝王葢未有先之者<lb/>
一時士大夫亦宜知以儒雅忠讜為先然臣復至輦轂<lb/>
已幾二年每聆搢紳之論咸曰毋談王道時將以汝為<lb/>
迂濶毋進苦言時將以汝為矯激臣始聞而駭之以為<lb/>
<pb n="KR2f0039_WYG_052-20b"/>
聖明之時安得斯言至士大夫之間安知不有真儒忠<lb/>
諫聞此而退蔵非朝廷之福也然以臣所親聞質之則<lb/>
二說決不出於陛下之聖意臣之先臣某仕宦三十年<lb/>
不離校官晩蒙陛下擢寘風憲不愛軀命空臆盡言正<lb/>
世俗所謂迂濶矯激者也然而每一進見必蒙陛下温<lb/>
言俯接烏臺章奏十可其九最後論疏雖未即行不踰<lb/>
數月亦已追用此先臣所以抱病危惙猶惓惓於效忠<lb/>
也然則今日搢紳之議其不出於陛下之聖意必矣然<lb/>
<pb n="KR2f0039_WYG_052-21a"/>
而邪說已熾人心已揺非如臣輩世受國恩不能無疑<lb/>
陛下欲決天下之疑使真儒忠諫不憚於進是非號令<lb/>
刑罰之所能及亦修其在我而已臣愚無識竊觀比年<lb/>
經筵之講讀頗稀臺諫之論列罕用妄意邪說之所自<lb/>
起或由於此伏望陛下數御經筵而精其選優容臺諫<lb/>
而聽其言誠意既孚羣疑自判使儒者願立於朝諫者<lb/>
不愛其死實宗社之福生靈之幸豈惟微臣之幸<lb/>
仲友又奏曰臣聞賢聖之言垂訓萬世遵之未有不成<lb/>
<pb n="KR2f0039_WYG_052-21b"/>
違之未有不敗召公之告武王曰不作無益害有益功<lb/>
乃成孔子之荅子夏曰毋見小利則大事必成此經傳<lb/>
之眀訓圗大業者不可不知也臣仰惟陛下夙夜勤勞<lb/>
思復祖宗之洪業聖意固在於立事功也然臣觀比年<lb/>
建議興事之臣鮮為經久逺大之謀易言輕舉數為數<lb/>
改尚多作無益而見小利者是故發運無益於財而害<lb/>
民屯田無益於食而害兵見増租之小利則根括沙田<lb/>
見商賈之小利則議變鹽法此四者未覩一毫之利而<lb/>
<pb n="KR2f0039_WYG_052-22a"/>
有不可勝言之害其他若淮之鐵錢處之銅冶諸郡之<lb/>
甲胄版曹之楮幣徒作而無益利小而害大者又未易<lb/>
以悉數也且當聖主有為之時而有司救過不給將何<lb/>
以共成大功仰稱徳意臣嘗察之其間託公營私假塗<lb/>
求進者誠多有矣然亦豈無持區區之心欲為國家興<lb/>
利者葢其所見止於小者近者故不能權其輕重以務<lb/>
求其逺者大者耳臣聞民惟邦本本固邦寧故國家之<lb/>
益莫大於益民國家之利莫大於利民在易益以興利<lb/>
<pb n="KR2f0039_WYG_052-22b"/>
其象曰損上益下民說無疆益民乃所以自益利民乃<lb/>
所以自利也漢武帝士馬彊盛窮追逺討葢文景務在<lb/>
養民之餘力宣帝推亡固存單于慕義葢昭帝與民休<lb/>
息之成效今之議求益謀利而不本之於民此所以害<lb/>
有益而妨大事也臣愚竊謂勸農治兵具有成憲生聚<lb/>
教訓本無竒策陛下推至誠於上有司奉成法於下雖<lb/>
不多為紛更日積月累為益甚大若百姓滋殖則無求<lb/>
不獲無為不成較之輕為數變卒無所利得失甚明惟<lb/>
<pb n="KR2f0039_WYG_052-23a"/>
陛下留神詳擇天下幸甚<lb/>
薛季宣上奏曰臣聞禮繁則亂易簡而天下之理得有<lb/>
虞之世中外之官二十有二人兵刑共貫樂教為一帝<lb/>
舜無為而治用此道也臣切恠近世治不及古自朝廷<lb/>
至于郡縣皇皇財用弊弊焉常患其不給百姓朘肌及<lb/>
髓而日以益甚雖有卓犖之士遇有為之主得時得位<lb/>
其所施設終無以救其萬分詳求其故則冗官冗兵二<lb/>
事實有以困之也九卿之設古六官之任也自漢政歸<lb/>
<pb n="KR2f0039_WYG_052-23b"/>
臺閣則有尚書六部唐明皇始置内諸司使百官用皆<lb/>
失職至今官中都者遂為養賢之地設官雖多有職葢<lb/>
寡公移囘復祇為文具百度為之隳廢人士得以循黙<lb/>
間者雖省員闕而其官寺仍存置吏之員滯事之患無<lb/>
異於前諸路帥臣古州牧之官也國朝以來置轉運使<lb/>
副判官有提㸃刑獄有提舉常平茶鹽又有總領市舶<lb/>
坑冶茶馬諸司屯駐之軍又别置都統制大抵牧伯之<lb/>
任分為五六而州之知通縣之令佐不相統臨權均勢<lb/>
<pb n="KR2f0039_WYG_052-24a"/>
敵一彼一此各行其意民無適從為害滋甚臣之所謂<lb/>
冗官者此也廂軍之置即唐分鎮之兵是也周世宗及<lb/>
我太祖皇帝増置禁旅則今之禁衞與諸州之禁兵是<lb/>
也神宗皇帝立將兵之法今之帥藩係將禁軍是也太<lb/>
上皇帝收諸將麾下作三衙御前諸軍今之大軍是也<lb/>
四者之外復有<graphic n="KR1887" url="https://raw.githubusercontent.com/kanripo/KR-Gaiji/master/images/KR1887.png" mimeType="image/png"/>手軍役兵今惟大軍可供戰伐之用<lb/>
將兵而下廢為皂𨽻之役官吏占破無幾則竄名廣破<lb/>
賣工私役者衆適足以為汚吏之資游手之多無法之<lb/>
<pb n="KR2f0039_WYG_052-24b"/>
久干䦨狂歗之事因之而生比雖少加簡閱繩以軍政<lb/>
人情玩習猶無益也臣之所謂冗兵者此也惟今法度<lb/>
之弊臣所知者莫此為大且天施地産之物其出有限<lb/>
所養者衆適用者寡則人才安能不混兵刄安得不刓<lb/>
財賦安得不匱而國欲安强得乎夫事簡則易知易知<lb/>
則易從職任專軍政修則上皆任事之臣下皆可用之<lb/>
兵濫吹者無所容而政猶有未行古無是道陛下必欲<lb/>
仍今日之文弊以圖天下治理非臣所知必欲政修而<lb/>
<pb n="KR2f0039_WYG_052-25a"/>
事舉財豐而兵振則非更絃易調不可也夫事為之有<lb/>
道則人不驚而必辦咈於人情則取衆怒而無所成顧<lb/>
陛下處之如何毋憚其難而重改作也伏願髙聽逺覽<lb/>
詢諸二三大臣詳議而力行之光武併省郡縣百官職<lb/>
員而漢道中興周世宗汰斥老弱増壮禁卒而王室始<lb/>
振皆後事之師也與其張無職之官而紊政養無用之<lb/>
兵而虚驕蠧國人情不卹固當圖之況為之有道將不<lb/>
至此乎惟陛下留神采擇<lb/>
<pb n="KR2f0039_WYG_052-25b"/>
趙汝愚論左右潛窺聖意宻預政機疏曰臣仰惟陛下<lb/>
天縱生知聖徳隆備以奉天則致敬以事親則致孝以<lb/>
接下則有禮以撫民則有恩雖至尊至貴而内不為聲<lb/>
色之奉宫館之華外不為馳騁之娯遊觀之樂以至賞<lb/>
諫臣以開忠讜之路戒近臣以盡獻納之規發積蔵以<lb/>
賑饑窮捐内帑以代租賦凡古之賢君所謂髙世之行<lb/>
者在陛下固已兼脩而並舉安行而優踐之矣猗歟盛<lb/>
哉夫行帝道而帝行王道而王譬如春種則秋穫未有<lb/>
<pb n="KR2f0039_WYG_052-26a"/>
久行而不至者也然而陛下行之積二十年何乃星緯<lb/>
失行於上水旱洊興於下官吏媮薄民用困窮將帥非<lb/>
材士以愁怨忠臣志士朝夕懐憂夫豈陛下所以修諸<lb/>
身者為有未至耶特以所任非其人所繇非其道深負陛<lb/>
下有為之志此微臣孤憤所激所以不避衆怨而思得<lb/>
一鳴於陛下之前也臣竊惟陛下方養徳潛藩之時盖<lb/>
目覩秦檜專權之事陛下博通今古不無懲艾之心逮<lb/>
至即位之初首下求言之詔收召故老布在朝廷亦惟<lb/>
<pb n="KR2f0039_WYG_052-26b"/>
復古之期謂可旦暮而致卒之因循嵗月弗克有成陛<lb/>
下又慮世有遺才陸沈未用故或取諸任子或選自武<lb/>
臣擺脫拘攣推誠委任然亦未聞報徳秖有孤恩陛下<lb/>
求材之道既周而圖任之功莫遂臣伏思陛下聖心於<lb/>
此盖不知其所託矣於是將以兼聽為美而或來膚受<lb/>
之言以分任為功而適啓多門之弊遂至左右潛窺聖<lb/>
意宻預政機假陛下之威靈為大臣之輕重故弱者依<lb/>
違而聽命事有不可而莫敢與之爭黠者締合以養交<lb/>
<pb n="KR2f0039_WYG_052-27a"/>
口雖不言而實行其意陛下雖能不假之權而權實歸<lb/>
之矣此天下之事所以流弊至此雖聖明在上亦不得<lb/>
而盡知之也夫人主深居九重盖與羣下相逺雖云執<lb/>
權在已猶須取信於人彼信之者是為腹心聽之者便<lb/>
為耳目初不在乎位之髙下人之能否凡聖意之所嚮<lb/>
皆是權之所歸彼大臣持禄養交不顧國家利害固已<lb/>
不容誅責若夫能使陛下之大臣甘心俯首一至于此<lb/>
者安得不深懲而力救之也臣愚伏願陛下上謹天戒<lb/>
<pb n="KR2f0039_WYG_052-27b"/>
下順人情務解絃而更張先清源而正本庶幾真材獲<lb/>
用宿弊頓除感召至和導迎景貺實宗社生靈之幸<lb/>
汝愚又論治效遲速疏曰臣伏見陛下踐阼之初登用<lb/>
賢俊容受直言講求治道惟恐不及天下之人皆以為<lb/>
英主不世出莫不延頸企踵以望太平當是之時陛下<lb/>
聖謨經逺豈不謂内修政事外復境土不數年間可以<lb/>
輕徭薄賦與民休息蓋不待如是之久也今陛下宵衣<lb/>
旰食苦心勞思十有五年而治不加進豈天下之事終<lb/>
<pb n="KR2f0039_WYG_052-28a"/>
不可為歟將所由者未得其道歟何為力甚勤而收功<lb/>
甚逺也臣愚欲望陛下萬㡬餘暇夷考古先帝王所以<lb/>
致理之術而深求其故有不合者益解而更張之庶幾<lb/>
乎不逺復之義不然時難得而易失臣誠深為明主惜<lb/>
也惟陛下留神幸甚<lb/>
汝愚又乞與大臣建久安之策疏曰臣一介寒逺陛下<lb/>
不以其愚不肖俾承乏于州縣服勤踐職首尾五年竭<lb/>
其駑馬之智最於民間利病耳聞目覩頗得其實輙試<lb/>
<pb n="KR2f0039_WYG_052-28b"/>
陳其大要惟明主擇焉臣仰惟陛下恭儉本於天性仁<lb/>
厚發於至誠即位以來無非以節用愛人為事是宜下<lb/>
天上施家給人足仰承陛下憂勤之志而比嵗州縣事<lb/>
力單弱財竭於上民困於下法令廢格巧偽實繁盜賊<lb/>
滋多刑辟者衆良由賦役繁重風俗茍媮官太冗而職<lb/>
務不修兵雖多而法制不立士無定志民有幸心委靡<lb/>
陵夷可為深慮臣謂當此之際正宜君臣同體内外一<lb/>
心兼天下之謀合天下之智汲汲然皇皇然如救焚拯<lb/>
<pb n="KR2f0039_WYG_052-29a"/>
溺猶恐不逮而上下循黙處之恬然積習成風寖不自<lb/>
覺尚賴聖徳昭格年榖屢豐屈已和戎境外無事誠恐<lb/>
一旦疆埸有變不幸水旱繼興如人病羸豈任寒暑臣<lb/>
每觀士大夫羣居竊議孰非憂國愛君亦恐獻替之間<lb/>
不無蔽欺之說指陳彊富疑誤聖明誠不可不早辨也<lb/>
伏望陛下念祖宗剏業之艱難顧子孫持守之不易日<lb/>
與二三大臣思所以建久安之策成億萬年不拔之基<lb/>
宗社幸甚生靈幸甚<lb/>
<pb n="KR2f0039_WYG_052-29b"/>
汝愚又論治體及蜀風俗疏曰臣今月初四日準尚書<lb/>
省劄子奉聖㫖令臣將的實被火人户數目及已賑濟<lb/>
支過錢米開具聞奏至十三日準尚書省劄子備坐臣<lb/>
僚劄子奏竊聞蜀帥欲撤百年之堰以從一己之規模<lb/>
民情易揺當以靜治好作為者可得而恃哉當以厚化<lb/>
也善惡太明則無所措矣奉聖㫖令臣審度經久利害<lb/>
及具改作因依費用錢物聞奏臣已遵依聖訓逐一開<lb/>
具奏聞訖伏念臣資禀素輕識見尤陋既無以鎮服浮<lb/>
<pb n="KR2f0039_WYG_052-30a"/>
議又無以取信士友招致物論萃於臣身臣惶懼震懾<lb/>
罪當萬死仰蒙陛下聖徳全度未忍即賜誅責令臣供<lb/>
具本末臣感戴聖恩尤極兢戰臣自惟孤孑一身今邈<lb/>
在萬里之外不知議者為誰用意安在臣豈敢復辨論<lb/>
曲直謹已别具劄子陳乞宫觀差遣外唯是今來臣寮<lb/>
所奏事理其間有實關朝廷治體者臣世蒙恩厚茍懷<lb/>
所見須至冒昧奏陳臣伏觀自漢以來固有以清淨簡<lb/>
易惇厚寛博雍容而致理者然皆在兵革初定之後蓋<lb/>
<pb n="KR2f0039_WYG_052-30b"/>
緣人厭久亂欲相安於無事故明君賢相亦因時而致<lb/>
化如漢曹參之輔恵帝本朝真宗皇帝之用王旦是也<lb/>
是時民俗醇厚中外泰和公卿大夫至口不言人過還<lb/>
淳反樸誠有邃古之風可謂盛矣然人情習於寬縱久<lb/>
則弛玩至寶元慶厯間夏人首亂遼人乗之相視而起<lb/>
朝廷一時憂懼倉猝不知所為於是簡拔忠良更張庶<lb/>
政開天章給筆札以訪問天下之事人主憂勤於上羣<lb/>
賢奔走於下經營數年卒以重幣結好二敵而後始定<lb/>
<pb n="KR2f0039_WYG_052-31a"/>
乃若西晉之時王衍之徒不貴慤勤風俗相師以清談<lb/>
廢務則亂不旋踵矣今國家自渡江以來用吳蜀之力<lb/>
養兵藪十萬日朘月削六十餘年如木將凋根本先病<lb/>
如人既老血氣已衰有志之士懷憂竊歎凡有為國家<lb/>
深謀逺計者咸謂為今之策要當如管仲之治齊勾踐<lb/>
之治呉諸葛亮之治蜀君臣合謀小大畢力選賢任能<lb/>
興滯補弊使兵彊國富截然成不拔之勢然後進可以<lb/>
復祖宗之境土退猶不失太上中興之業也今聖主焦<lb/>
<pb n="KR2f0039_WYG_052-31b"/>
勞恭儉常恐不及而士大夫風俗日益媮敝以循黙為<lb/>
靜厚以容悅為靖共比年以來此風尤甚今論者因事<lb/>
而言又曰靜治曰厚化凡為此論議者亦已多矣其心<lb/>
蓋欲日漸月漬隂移陛下剛健有為之志而成此茍且<lb/>
偷安之俗是皆羣臣目前之利而非國家長久之福陛<lb/>
下於聽言之際誠不可以不深察也昔崔寔作政論仲<lb/>
長統稱之以為凡為人主宜寫一通置之坐側其言曰<lb/>
聖人能與世推移而俗士苦不知變以為結繩之約可<lb/>
<pb n="KR2f0039_WYG_052-32a"/>
復理亂秦之緒干戚之舞足以解平城之圍以今觀之<lb/>
事適相𩔖臣愚竊謂國家治道之隆替風俗之美惡所<lb/>
係在此臣沗綴近臣同國休戚亦不得不因此而瀝陳<lb/>
悃愊也況夫蜀之風俗皆慕文華而棄法令喜議論而<lb/>
樂因循稍違其情易致讒謗自來監司帥守以去朝廷<lb/>
甚逺恐有譏議不能自明往往日夕憂虞務為容忍姦<lb/>
贓不敢按治法令不敢舉行然猶謗讟横生斥逐相望<lb/>
臣乃不自量力輙欲奉行朝廷法令稍裁制其末流區<lb/>
<pb n="KR2f0039_WYG_052-32b"/>
區之誠本無他意但欲官吏稍知奉法循理則逺民得<lb/>
以安業而已今臣到任一年凡所按吏不過數人而或<lb/>
者謂臣善惡太明則無所措此尤非臣之所喻也昔周<lb/>
康王命畢公保釐東郊作冊命曰旌别淑慝表厥宅里<lb/>
彰善癉惡立之風聲齊威公問野人郭氏者曷為墟野<lb/>
人曰善善而不能行惡惡而不能去是以為墟也臣觀<lb/>
六經之訓諸史所載古今治亂之理莫不以賞善罰惡<lb/>
為先務未聞以為戒也矧朝廷嵗下臧否之令付臣以<lb/>
<pb n="KR2f0039_WYG_052-33a"/>
刺舉之權臣安得而不奉行哉今蜀士大夫既不便於<lb/>
臣而臣資禀戅直前此又數以職事得罪權要内外合<lb/>
勢公肆中傷微臣孤蹤未知死所夫孝莫孝於曾參知<lb/>
莫知於其母然未免於三至之疑況臣之愚身在絶逺<lb/>
而謗者不知其幾至也伏望聖慈憐臣獨立無助仇怨<lb/>
已多察臣自此號令難行無以安跡除臣一在外宫觀<lb/>
或江淮一小郡差遣使後之治蜀者不至以臣為戒則<lb/>
猶蜀民之幸也臣勢逺情迫不得不以情實控告於君<lb/>
<pb n="KR2f0039_WYG_052-33b"/>
父之前乞免以臣此章付外實荷天地父母生全之賜<lb/>
臣昧死<lb/>
汝愚又乞謹天戒順人情圖久安之計疏曰臣仰惟國<lb/>
家稽古建法比隆三代累聖相繼取於民者有制故能<lb/>
上下熙洽風俗歸厚不幸中更變亂有司困於調度始<lb/>
有一時權宜之制然亦不謂因循積習逮至于今遂與<lb/>
常賦無二而有司並緣苛取之數乃復加多於前日也<lb/>
故陛下之赤子日朘月削垂五十年至是蓋不勝其弊<lb/>
<pb n="KR2f0039_WYG_052-34a"/>
矣加之近嵗以來郡縣之間用度彌廣吏之取於民者<lb/>
益以無度遂致賦繁役重人去本業亡聊之民剽掠盈<lb/>
道甚者十百羣聚盜弄兵於潢池尚賴陛下威靈逺加<lb/>
所向綏定然臣區區之愚竊謂民力困弊至此恐未可<lb/>
便謂既往之事皆微孽細𩔖為不足慮而上下恬然遂<lb/>
忘後日之戒也臣比復傳聞江浙數郡已有水旱去處<lb/>
又乾象示異未循軌轍天其或者仁愛陛下將使陛下<lb/>
益謹天戒俯順人情思與執政大臣深圖所以久安之<lb/>
<pb n="KR2f0039_WYG_052-34b"/>
計若謂國家駐蹕東南規模畧定須俟平定之後復行<lb/>
寛大之澤者臣聞兵以民為本其本末先後之理固自<lb/>
有序若夫不量彼己之勢而務以勝人者蓋亦兵家之<lb/>
所甚忌也孟子曰君子創業垂統為可繼也若夫成功<lb/>
則天也夫功之成與否繫乎天而不可知至於創業垂<lb/>
統要使百世子孫為有可繼之道惟陛下留神幸甚<lb/>
汝愚又乞凡事責成於有司疏曰臣聞天之所以為天<lb/>
也其勢髙髙在上不言而四時行焉無為而百物生焉<lb/>
<pb n="KR2f0039_WYG_052-35a"/>
彼天者初亦何心於其間哉是故生以春夏而生者不<lb/>
以春夏為恩殺以秋冬而殺者不以秋冬為怨蓋其一<lb/>
氣之運上下充滿自然之理其順如此仰惟陛下天錫<lb/>
仁智慨然思欲上齊堯舜卑視百王故法天御極而不<lb/>
自以為髙稽古立制而不自以為功猶孳孳然日與天<lb/>
下之士共圖治安之業建宏逺之規利無久而不興害<lb/>
無小而不除宗社幸甚生靈幸甚然臣聞之以道御權<lb/>
者君之體以勞任事者臣之分故君常尊於上而臣服<lb/>
<pb n="KR2f0039_WYG_052-35b"/>
勤於下此天下之大義也近者道路所聞一二有司裁<lb/>
節之事或言亦取決於九重惟恩有所不及則怨亦將<lb/>
至矣此微臣之所甚懼也臣愚伏望陛下覽荀卿好要<lb/>
之說鑒虞書叢脞之戒凡事之所當為者皆責成於羣<lb/>
有司而又備耳目之官重封駮之任俾謹修其職而告<lb/>
于上陛下於是公聽並觀操賞罰之大柄以臨之顧何<lb/>
求而不得哉然則所守甚要所濟甚博惟陛下裁擇<lb/>
汝愚又乞廣聖志選羣才疏曰臣仰惟陛下臨御以來<lb/>
<pb n="KR2f0039_WYG_052-36a"/>
二十餘載憂勤恭儉常如一日凡天下事之利病人之<lb/>
情偽陛下蓋已飽聞而熟見之矣是宜有所不為為無<lb/>
不成有所不謀謀無不獲仰稱陛下規恢之意然而筭<lb/>
計見效邈未可期論人才則偷惰而茍安論風俗則委<lb/>
靡而不振論兵將則懦怯而無勇論民力則困弊而弗<lb/>
支臣謂及今閒暇之時君臣之間朝思夕計圖囘講畫<lb/>
猶恐弗及而朝廷之上乃循循然務安於無事陛下視<lb/>
今日天下豈真無事者耶臣觀諸葛亮之治蜀也開誠<lb/>
<pb n="KR2f0039_WYG_052-36b"/>
心布公道明賞罰信號令有功當錄者雖疎必用有罪<lb/>
宜誅者雖親必戮遂能以區區之蜀制服彊魏毎一出<lb/>
師則中原為之震恐況我今日能兼有呉蜀之地而其<lb/>
勢反困弱不能奮振如臣前所云者其故何耶臣又觀<lb/>
亮出師表曰宫中府中均為一體終篇所載尤諄複於<lb/>
君子小人之際誠以古今出治之道其原皆本諸此陛<lb/>
下聰眀仁聖蓋所宜深留意者也臣竊聞諸道路之言<lb/>
或謂陛下頗懲前日羣臣誕謾之說比年不輕於舉動<lb/>
<pb n="KR2f0039_WYG_052-37a"/>
所謀既多不遂稍有怠於初志夫不輕於舉動善則善<lb/>
矣若稍怠於初志則何異於因噎而廢食也陛下方恢<lb/>
復大業安可使此聲有聞於中外乎臣愚伏願陛下念<lb/>
祖宗創業之艱難思太上中興之不易内則益厲聖志<lb/>
存卧薪嘗膽之心外則精選羣材盡委任責成之道自<lb/>
然不勞而功無為而治矣<lb/>
太常少卿杜範言今日之病莫大於賄賂交結之風名<lb/>
譽已隆者賈左右之譽以固寵宦遊未達者惟梯級之<lb/>
<pb n="KR2f0039_WYG_052-37b"/>
求以進身邊方帥臣黄金不用於反間而以探刺朝廷<lb/>
厚賜不優於士卒而以交通勢要以致賞罰顛倒威令<lb/>
慢䙝罪貶者拒命而不行棄城者巧計以求免提援兵<lb/>
者召亂而肆掠當重任者怙勢而奪攘下至禁旅驕悍<lb/>
難制鹽軍羣聚相剽刼欲望陛下毋以小恩廢大誼毋<lb/>
以私情撓公法嚴制宫掖不使片言得以入於閫禁約<lb/>
閹宦不使讒諂得以售其姦<lb/>
應孟明為詳定一司敇令所刪定官輪對首論南北通<lb/>
<pb n="KR2f0039_WYG_052-38a"/>
好疆埸無虞當選將練兵常如大敵之在境而可以一<lb/>
日忽乎貪殘苛酷之吏未去吾民得無不安其生者乎<lb/>
賢士匿於下僚忠言壅於上聞無乃衆正之門未盡開<lb/>
而兼聽之意未盡孚乎君臣之間戒懼而不自恃勤勞<lb/>
而不自寧進君子退小人以民隠為憂以邊陲為警則<lb/>
政治自修紀綱自張矣<lb/>
陳傅良對策曰臣恭惟陛下發徳音下明詔博考漢唐<lb/>
已然之效下問承學之臣慊然有師古不自用之心顧<lb/>
<pb n="KR2f0039_WYG_052-38b"/>
臣淺陋何以稱塞抑臣聞自古建議之臣赴功之臣翊<lb/>
扶治道之臣𩔖竊嘆曰不遇聖主如遇聖主當不自用<lb/>
則言無難行事業無難就者臣亦稽之漢唐興王雖六<lb/>
七作考論君徳鮮能全美是以規模褊迫而治效凡近<lb/>
陛下寬仁神武對于三王之隆粤自紹堯所以剪除文<lb/>
具脫畧邊幅嘉與羣臣洗凡而破陋以躋至治以迓宏<lb/>
休甚盛甚美臣愚妄自臆度陛下之聖誠具二美何謂<lb/>
二美臣觀比年有大更張有大施設造命之初慮不可<lb/>
<pb n="KR2f0039_WYG_052-39a"/>
奪一旦事状陳露陛下頓悟立改曾無留難天下咸曰<lb/>
陛下之無我自昔所進今不知其幾何人矣其間蓋有<lb/>
違詔令負任使者陛下察見情偽一予一奪動中公議<lb/>
天下咸曰陛下之知人夫以無我之量知人之明於漢<lb/>
唐可俯視焉而臣伏讀聖策曰朕丕承大命司牧兆人<lb/>
寅畏嚴恭懼徳弗𩔖是以順考帝王之憲鋪尋載籍之<lb/>
傳求其可師以濟于治蓋方慊然師古而不自用如此<lb/>
則臣所謂言無難行事業無難就者捨此時尚安須耶<lb/>
<pb n="KR2f0039_WYG_052-39b"/>
然而十有一年于兹而治績未進于古下情猶欝公論<lb/>
猶沮士大夫猶有懷不敢盡獨何歟或者陛下之所以<lb/>
聖亦所以累聖徳歟不自用之心雖能形之於言未能<lb/>
充之於事歟臣竊迹前事曩者創復發運經營移屯當<lb/>
時廷臣亦有疏其非是者而陛下姑惟試之終於無状<lb/>
今謀者有譴將命者有譴矣豈惟朝野誦九重之不吝<lb/>
而服英斷哉雖陛下將自喜矣茍惟自喜是以為累何<lb/>
者有去故之喜不若有圖新之憂抑臣未知來者之獻<lb/>
<pb n="KR2f0039_WYG_052-40a"/>
計果有以異此乎否也以臣叅之輿言揆之事情其誕<lb/>
謾茍且舉是𩔖耳陛下舍彼取此而不察其適相𩔖臣<lb/>
恐後之悔今亦猶今之悔昔無乃以大有為之時徒費<lb/>
而為改過之日月乎夫以天子聖明春秋鼎盛何鄉不<lb/>
立今且一紀厯日彌長嵗復一嵗改過不給可不為惜<lb/>
乎漢元唐徳寵任羣佞不移如山遇主如此政復何恨<lb/>
柰何以虛心大度過不憚改僅足以度越庸主而竟無<lb/>
所施也聽言之道亦於誤者察之耳假如曩者以好邊<lb/>
<pb n="KR2f0039_WYG_052-40b"/>
功誤繼今言邊功者無遽聽可也反而求之愛根本可<lb/>
也曩者以徼近利誤繼今言近利者無遽聽可也反而<lb/>
求之識大體可也且陛下何不一思曩者誰為主張是<lb/>
乎時不再來事且積廢每試不效曾未決捨已乃數悔<lb/>
而頻改之豈所以圖全耶臣是以妄議陛下雖有無我<lb/>
之量而累於自喜也且陛下之所尊信所寵任其果以<lb/>
為皆忠實而無欺乎深謀逺慮而無敗事乎若果待之<lb/>
如此臣知陛下必且舉國以授之矣今乃不然雖已尊<lb/>
<pb n="KR2f0039_WYG_052-41a"/>
信已寵任蓋至於論人論事之際陛下𩔖有執而不從<lb/>
從而不盡者然則尚疑之歟夫尚疑其人則必既見其<lb/>
情而猶待遇如故委寄如故何耶豈非聖明之意自謂<lb/>
吾能知之吾能駕馭之彼雖欲為欺不可雖欲害吾治<lb/>
不可姑亦縱捨而弗問乎以此自恃所患滋大何者聰<lb/>
明所加豈無限極萬機之務烏能徧知陛下之所執拒<lb/>
十不一二而轉移侵竊於冥冥之中殆不可勝數矣夫<lb/>
未知猶可耳既已知之彼且求固凡所以自歸於君上者<lb/>
<pb n="KR2f0039_WYG_052-41b"/>
惟有恭順耳惟有伺候趨利耳惟有養交借譽以蓋前<lb/>
愆耳陛下見其如此因置弗慮豈知面從者皆所以為<lb/>
背違之地乎茍無誠慤豈足憑藉今予之事權假之嵗<lb/>
月足以遂其私矣徒曰駕馭隂受其害此臣所大惑也<lb/>
大抵使貪使詐惟爪牙之賤役可也股肱心膂要須忠<lb/>
良用人之道百王一法不宜以洞見是非易此弗守臣<lb/>
是以妄議陛下雖有知人之明而累於自恃也夫陛下<lb/>
之師古豈不曰吾將不自用也然而陛下以無我之量<lb/>
<pb n="KR2f0039_WYG_052-42a"/>
而累於自喜以知人之明而累於自恃如臣管窺陛下<lb/>
之所以師古是誠不自用耶抑名曰師古而實自用也<lb/>
臣伏讀聖策曰惟七制之明后若三宗之顯王固本培<lb/>
基則有務徳之君振旅治兵則有雄才之主習聞其號<lb/>
亦觀厥成咸有所偏未臻于極夫樂其號而考其成患<lb/>
其偏而要其極誠如所言信陛下有師古之實矣抑臣<lb/>
有疑焉何也臣伏讀聖策曰若孝文之徳則罪不孥宫<lb/>
不女惜露臺之費除租稅之征可謂仁矣然而恬芒刃<lb/>
<pb n="KR2f0039_WYG_052-42b"/>
之施釋斧斤之用惟尚寛厚其威不伸朕以孝文之文<lb/>
也而能厲之以武不亦善乎臣固知陛下慕文帝之寛<lb/>
仁足以富民而所闕者武功也且陛下自度所以富民<lb/>
者何如文帝耶臣觀文帝以錢榖問丞相而陳平不對<lb/>
謂是有司事耳非所以煩廟堂由是漢之計臣得以自<lb/>
盡倉廪之吏得以氏其子孫臣不識今之所謂冢宰制<lb/>
國用於左蔵之外别有南庫者何也且其辭曰經費一<lb/>
領於大農而增羡弊餘之入南庫受之其名顧不甚美<lb/>
<pb n="KR2f0039_WYG_052-43a"/>
乎然而操制國之權與司農孰為輕重增羡者遄有遷<lb/>
擢經賦辦否則莫能黜陟也厥今漕臣守臣𩔖多自營<lb/>
觀此二塗意將安鄉是以比嵗經賦日耗而南庫之積<lb/>
日滋大農告匱時捐數十萬緡以相補足比及奏聞慮<lb/>
有徳色且均之為國用耳虚彼盈此竟何謂耶夫兵廪<lb/>
如昨吏祿如昨凡嵗百須如昨而大農甚匱將安取此<lb/>
陛下信以為版曹諸臣自齎以取辦乎抑甘受闕額擁<lb/>
虚數坐使乏絶被誅譴乎不能為此必且為他謬巧以<lb/>
<pb n="KR2f0039_WYG_052-43b"/>
茍逭嵗月之責是以上不加賦而民生嗷嗷夫暴征横<lb/>
斂出於朝廷則朝廷得以論列細民得以赴愬今也州<lb/>
縣之賦一按故籍無秋毫加益焉而有司巧為斡旋暗<lb/>
相資奉旁緣科色誅求錙銖羣臣欲論列之耶細民欲<lb/>
赴愬之耶而獨無彰彰之名可以指状所以至仁在上<lb/>
惻隠至矣而澤不下流是可不為寒心夫文帝以司農<lb/>
理財至於寡取陛下以宰相理財至於多取臣故曰陛<lb/>
下慕文帝之富民而不由其道所以評文帝者誠善矣<lb/>
<pb n="KR2f0039_WYG_052-44a"/>
而無益於治也臣伏讀聖策曰若孝武之功則選明將<lb/>
討不服匈奴逺遁百蠻鄉風可謂盛矣然而積屍暴骨<lb/>
快心胡越財賄耗而不贍干戈因以日滋朕以孝武之<lb/>
武也而能本之以仁不亦善乎臣固知陛下慕孝武之<lb/>
雄才足以强兵而所不取者薄於仁也且陛下選將厲<lb/>
兵亦嘗用武帝故事乎臣觀武帝操縱將帥最有繩尺<lb/>
一旦乃以愛故欲將貳師夫以帝之威靈寵一偏將其<lb/>
誰敢議而帝也必枚卜諸將貳師最吉然後行之誠不<lb/>
<pb n="KR2f0039_WYG_052-44b"/>
欲以一女子之故弛廢家法抑絶廷議也今天下之兵<lb/>
不屬之三衙與邊帥乎或云近者禁扈之除專閫之寄<lb/>
往往由徑抑臣疏逺未知信否間亦得之防夫走卒街<lb/>
談巷議以為諸將平時所以侵剋廪錢隠占伍籍貿易<lb/>
稱貸以謀聚財大抵將以結交媒進身耳臣竊憤之夫<lb/>
以陛下篤意戎事妙選授鉞雖大臣不得與可否尚安<lb/>
有此日夜思念莫執其咎或者左右朝夕積譽之漸遊<lb/>
談之久亦足以宿留宸聰而宻囘天聽耶患生所忽殆<lb/>
<pb n="KR2f0039_WYG_052-45a"/>
不易知陛下習聞姓名忽不以次用之當是時豈敢有<lb/>
誦言論薦者乎蓋其於簡記之先借助多矣夫斷自宸<lb/>
衷恩顧歸下賂入私室怨在公家凡有愛君之心誰忍<lb/>
聞此況夫將帥素輕士不素附而欲望其立功靖邊不<lb/>
亦難乎且武帝以私選將猶不廢公陛下以公用人奈<lb/>
何不稽于衆顧得以容私耶臣故曰陛下慕孝武之强<lb/>
兵誠得其所長矣而擇將之理未盡臣未見其能强兵<lb/>
也臣伏讀聖策曰文者帝王之利器武者文徳之輔助<lb/>
<pb n="KR2f0039_WYG_052-45b"/>
也文之所加者深則武之所服者大唐之太宗實惟兼<lb/>
之觀其内平禍亂外除夷狄安諸黎元各有生業史氏<lb/>
所以稱其功徳兼隆由漢以來未之有者也臣又以知<lb/>
陛下小漢家之偏尚而想貞觀之獨隆陛下之志豈不<lb/>
大而學豈不博哉然臣據漢鑒今未能無惑而折衷諸<lb/>
唐抑有四未喻焉夫陛下以古問臣臣不敢徒以古對<lb/>
如陛下誠有慕於唐歟臣請言今之所以異於唐者願<lb/>
陛下審擇而更張焉則豈惟如唐將有隆於唐者惟陛<lb/>
<pb n="KR2f0039_WYG_052-46a"/>
下所欲耳太宗諫官入閤之制非以求諫耶而陛下不<lb/>
樂忤意之臣此臣之所未喻者一也太宗幕府學士之<lb/>
選非以崇儒耶而陛下有輕視儒生之名此臣之所未<lb/>
喻者二也太宗感魏徵之言使羣臣不存形迹陛下乃<lb/>
以近名責臣下此臣之所未喻者三也太宗屈意讎臣<lb/>
而不以秦府自衞陛下乃以合黨疑外庭此臣之所未<lb/>
喻者四也臣非但以太宗望陛下者安敢懷所未喻而<lb/>
不試陳于前曩者議除發運議遣泛使論思邇臣一語<lb/>
<pb n="KR2f0039_WYG_052-46b"/>
不合往往罷斥甚或流竄事亦少異矣雖然是尚有可<lb/>
讓者曰是非官守言責也日近除授而臺諫有所彈奏<lb/>
舍人不書黄學士不草詔是不曰官守言責乎蓋職分<lb/>
常事耳而夜半一紙忽從中下或出或罷曾不淹辰而<lb/>
吏卒譏訶不容留輦轂下夫震霆不及掩耳古所以待<lb/>
桀猾也此皆陛下忠愛臣子進退惟命安用若此怱怱<lb/>
惶惑民聽哉夫陛下有混一夷夏之志而不能容一二<lb/>
齟齬之臣將以垂宗社無窮之休而不能少屈須臾之<lb/>
<pb n="KR2f0039_WYG_052-47a"/>
聽省闥臺垣虛位幾月臣竊恠此何景而見於不諱之<lb/>
時也太宗獨不怒諫臣乎宫中無髪之語尚能忍之深<lb/>
知言路開塞乃人主切身利害彼紛紛以口舌爭者果<lb/>
誰為也臣以為陛下誠慕太宗當自求諫始腐儒空談<lb/>
祗亂人聽豈惟人主厭此雖稍知務書生固自厭此陛<lb/>
下不與共事其誰念之哉然而腐儒端不可用而不可<lb/>
有輕視儒生之名何也非所以招徠其𩔖也非所以令<lb/>
衆庶見也脫有真儒亦其儔軰或以取輕為愧而一動<lb/>
<pb n="KR2f0039_WYG_052-47b"/>
歸去來之心陛下安能有之夫燕昭之禮郭隗其虚聲<lb/>
猶足以致士焉有聖人撫御天涵地育而一旦有棄士<lb/>
之名哉且自陛下臨御以來凡所謂陋儒其被戮辱蒙<lb/>
頓挫者誰乎蓋未之見而逺方之士風傳料想往往過<lb/>
當或曰經筵特虚器耳科詔特故事耳賜出身特末混<lb/>
流品耳無乃闕盛美矣乎十八學士豈盡全才間亦無<lb/>
過區區章句文墨淺事而太宗兼取並蓄厥意不獨為<lb/>
緣飾也臣以為陛下誠慕太宗當自崇儒始夫好名之<lb/>
<pb n="KR2f0039_WYG_052-48a"/>
士迹似而心不同如其浮躁剛愎掠美于己而歸過于<lb/>
君誠不足顧惜也以臣泛觀人才無慮數等蓋亦有介<lb/>
直而無隠疎易而寡慮其漏言似掠美其憤悱似歸過<lb/>
者要其存心至拳拳也至不自為計也若以好名槩視<lb/>
無乃非所以全愛之乎且陛下亦知其所以失者乎其<lb/>
器度不宏其所養未厚焉耳夫惟容小所以見大納汚<lb/>
所以成深人主固當有逺過天下之量也儻亦以不推<lb/>
遜為諱不彌縫為嫌不幾於示天下狹耶正使不然而<lb/>
<pb n="KR2f0039_WYG_052-48b"/>
以聖徳洪深責備臣子稍稍矜露亦恐凡百在位俱不<lb/>
足以望清光佐下風矣陛下將誰與共理乎臣以為陛<lb/>
下誠慕太宗惟無以近名責臣下可也獨不觀魏徵請<lb/>
以諫藁付史官乎脫欲爭名將以焚草為賢矣仆碑之<lb/>
讒乃晩節一恨又何足法臣竊考自昔黨議多興於下<lb/>
何者此人臣相傾之私而非君上之願也蓋黨成則大<lb/>
官重權利歸於已誅戮斬殺怨在一人而禍歸社稷若<lb/>
其不成又將沉浮茍免耳由此觀之黨議成否一無便<lb/>
<pb n="KR2f0039_WYG_052-49a"/>
於上者此太宗所以中持衡焉無所偏倚以銷伏其說<lb/>
而和平其心臣愚不識近日詔令何為而合黨之言累<lb/>
累發也以臣觀今羣臣大抵外同内異惟身是計惟家<lb/>
是計何暇相黨假如議一大政疏一大臣甲纔譴訶乙<lb/>
且退縮其餘立而觀之耳甚者反是而迎合耳陛下何<lb/>
不審觀比年亦有諫一事而連章不置如曩時濮議薪<lb/>
法事乎亦有用一人而更數手不奉詔如曩時李定入<lb/>
臺宋敏求李大臨蘇頌之徒乎亦有逐一人而同列乞<lb/>
<pb n="KR2f0039_WYG_052-49b"/>
與俱貶如曩時范仲淹尹洙余靖之徒乎正患人臣不<lb/>
同心耳而陛下方以為黨此人臣私議於國何利而可<lb/>
倡於君上哉臣以為陛下誠慕太宗惟無以合黨疑外<lb/>
廷可也牛李之禍唐之所以亡也豈太宗家法乎臣伏<lb/>
讀聖策曰瞻言清風竊所嚮慕伊欲規其能事跂其成<lb/>
績何修何飾而外户不閉行旅不齎何取何營而斷獄<lb/>
幾刑措米斗直三錢歟家給人足厥道何由仁義功利<lb/>
四者之宜當安所施臣以為太宗能事成績畧盡君道<lb/>
<pb n="KR2f0039_WYG_052-50a"/>
不越數端陛下所以修飾莫若去其不如太宗而就其<lb/>
如太宗者捨是將有所營取焉非臣之所敢知也且陛<lb/>
下試思臣之所未喻者其與太宗異果何由歟豈非恃<lb/>
天資之髙明謂天下可獨運而專斷歟昔貞觀之初蓋<lb/>
有以獨運之說惑太宗者矣而太宗卒莫之聽是以後<lb/>
功利先仁義而收家給人足之效陛下欲比迹焉而顧<lb/>
操其所不用之術臣竊為陛下惜之方今下情猶欝公<lb/>
論猶沮士大夫猶有懷不敢吐而陛下方且顧盻周行<lb/>
<pb n="KR2f0039_WYG_052-50b"/>
𩔖不適用慨嘆當世殆無其人茍非忤㫖而去則曰是<lb/>
腐儒耳則曰是好名耳則曰是黨耳然則陛下臨事腹<lb/>
心將安寄乎於是乎始有棄文尚武親内疎外之心臣<lb/>
豈不知陛下固非好違經常率意改圖而徒犯不韙之<lb/>
議哉誠以一時聞望之士厯試而甚亡具十年以來凡<lb/>
許國者皆不踐言也大功未立萬緒闕然展轉周囘莫<lb/>
適與濟是獨非人臣負陛下至此哉雖然意有所偏則<lb/>
事有召禍詩不云乎無田甫田惟莠驕驕無思逺人勞<lb/>
<pb n="KR2f0039_WYG_052-51a"/>
心忉忉臣竊憂陛下之他有所求將以獨運專斷而去<lb/>
道愈逺徒以勞心也且陛下之所以方武臣未知何以<lb/>
也竊聆近制削下拜之禮升雜壓之序夫操馭英雄亦<lb/>
顧聖畧何如耳安用此瑣瑣為耶是固其細者也彼閨<lb/>
閤賔賛之臣肺腑之戚强名曰武特服飾𩔖焉耳彼實<lb/>
安能而陛下沈繹容與累年之久而再畀之樞筦之地<lb/>
豈惟搢紳煩言韋布喪氣下至於老兵悍卒亦籍籍後<lb/>
議有侮視不平之心方當大有為之時而但曰不必右<lb/>
<pb n="KR2f0039_WYG_052-51b"/>
武誠迂濶矣若陛下但以名取茍服飾爵號僅與文士<lb/>
異輙取而寵之百僚之上罷亦不失旄鉞居不足與謀<lb/>
也出不足與戰也無乃似武而卒非乎夫以似武而非<lb/>
之人躐處民上而曰以作士氣以起戎功臣恐其去腐<lb/>
儒無幾也陛下何不因羣情之共違而察一意之所獨<lb/>
嚮乎且陛下清心寡欲不翫細娯彼侍御僕從之臣凡<lb/>
所以承間而取憐者一無惑焉則陛下豈偏厚内廷者<lb/>
哉或者徒以好事逺畧好察臣下好興利除害之心動<lb/>
<pb n="KR2f0039_WYG_052-52a"/>
乎其中而或為容悅者所中耶何者欲擊射之便則不<lb/>
可與外廷共習欲探伺之宻則不可與外廷共議欲用<lb/>
嘗試之說則不可與外廷共施行勢非此曹安用乎夫<lb/>
陛下用之纔不過此耳而影響氣焰足以傾人不惟容<lb/>
姦殆且生患比年羣臣或以言斥或以事斥者相繼也<lb/>
獨侍御僕從未有聞焉豈在位皆浮偽而彼獨無所蔽<lb/>
欺耶其地宻邇其彌縫之計精也陛下手撓指顧彼因<lb/>
而趨之矣陛下聲嗟氣嘆彼從而和之矣若是而不能<lb/>
<pb n="KR2f0039_WYG_052-52b"/>
幸免將誰幸免耶外議因是謂果親之也患且必至陛<lb/>
下何不因羣情之所共違而察一意之所嚮乎陛下聖<lb/>
策之末丁寧於臣曰子大夫習先聖之術通當世之務<lb/>
合志度義其知之矣其明以啓告朕悉意正論無枉執<lb/>
事朕將親覽焉臣誠淺陋無所稱塞區區之愚獨以為<lb/>
陛下有師古不自用之心而顧至於獨運專斷任一意<lb/>
之所獨嚮忽羣情之所共違是以下情猶欝公論猶沮<lb/>
士大夫猶有懷不敢盡故於卒篇申獻焉而不復他云<lb/>
<pb n="KR2f0039_WYG_052-53a"/>
詩云心乎愛矣遐不謂矣臣不勝拳拳<lb/>
傅良知桂陽軍擬奏事劄子曰臣所謂養兵固難而曾<lb/>
莫為國家任其事者臣嘗思其故矣非必皆羣臣之罪<lb/>
也勢也方今天下之勢以陛下明聖豈不灼見其偏歟<lb/>
其在朝廷有官守者不如文墨議論之寵其在四方有<lb/>
民社者不如監臨案察之專蓋非一日之積也往者給<lb/>
諫館閣與省府之官位望相等而不厯省府往往不至<lb/>
執政夫是以清議行而有司無失職儒雅進而能吏有<lb/>
<pb n="KR2f0039_WYG_052-53b"/>
以自見而朝廷之勢適平自主判廢而職掌分更迭之<lb/>
法改而流品别由今臺省視六曹長貳自為清濁況他<lb/>
有司乎臣故曰有官守者不如文墨議論之寵也往者<lb/>
帥漕望郡事力不分而將相大臣多領藩服夫是以財<lb/>
歸公上而邊郡未嘗不實耳目在監司而守將得立功<lb/>
於繩墨之外而中外之勢適平自以兵係將歸之提刑<lb/>
常平茶鹽歸之提舉大軍之餉歸之總領至今帥臣徒<lb/>
擁空名威望風采不逮監司逺甚況支郡乎臣故曰有<lb/>
<pb n="KR2f0039_WYG_052-54a"/>
民社者不如監臨按察之專也推是二者可以察見天<lb/>
下之勢日趨於偏矣是故煩言勝而事不待其成糾禁<lb/>
苛而人不盡其力今上自臺省下至州邑胥吏執其政<lb/>
長官不能誰何大者三衙小者鎮寨卒伍失色則主將<lb/>
屏氣甚者匹夫單人動揺在位管攝之下操持其長是<lb/>
今日之勢也是以不事事者常無咎而坐觀成敗之俗<lb/>
成臣故曰非羣臣之罪也勢也且以綿地數百州之廣<lb/>
外有夷狄之難内有盜賊之患而執事者皆取具位曽<lb/>
<pb n="KR2f0039_WYG_052-54b"/>
無一人根柢深厚可以託重雖有許國之人欲展布而<lb/>
無繇陛下念此可長恃乎自古事變不於暇豫圖之則<lb/>
俄而至於倉卒不與忠愛臣子共之則或不得已付之<lb/>
一切之人倉卒不如暇豫一切之人孰與忠愛利害甚<lb/>
相遼絶也而每患不果易曰黄帝堯舜通其變使民不<lb/>
倦神而化之使民宜之伏惟念光堯遭變之難鑒藝祖<lb/>
造邦之意推黄帝堯舜宜民之術以正人心以捄天下<lb/>
之勢則宗社幸甚蒼生幸甚<lb/>
<pb n="KR2f0039_WYG_052-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_052-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百十三</head> <lb/>
    <p>
<pb n="KR2f0039_WYG_113-1a"/>
欽定四庫全書<lb/>
　歴代名臣奏議卷一百十三<lb/>
　　　　　　　　　　　明　楊士竒等　撰<lb/>
　　學校<lb/>
漢武帝時公孫𢎞為學官悼道之欝滯與太常博士孔<lb/>
臧等上議曰臣聞三代之道鄉里有教夏曰校殷曰序<lb/>
周曰庠其勸善也顯之朝廷其徵惡也加之刑罰故教<lb/>
化之行也建首善自京師始繇内及外今陛下昭至徳<lb/>
<pb n="KR2f0039_WYG_113-1b"/>
開大明配天地本人倫勸學興禮崇化勵賢以風四方<lb/>
太平之原也古者政教未洽不備其禮請因舊官而興<lb/>
焉為博士官置弟子五十人復其身太常擇民年十八<lb/>
以上儀状端正者補博士弟子郡國縣官有好文學敬<lb/>
長上肅政教順鄉里出入不悖所聞令相長丞上屬所<lb/>
二千石二千石謹察可者常與計偕詣太常得受業如<lb/>
弟子一嵗皆輙課能通一藝以上補文學掌故缺其髙<lb/>
第可以為郎中太常籍奏即有秀才異等輙以名聞其<lb/>
<pb n="KR2f0039_WYG_113-2a"/>
不事學若下材及不能通一藝輙罷之而請諸能稱者<lb/>
臣謹按詔書律令下者明天人分際通古今之誼文章<lb/>
爾雅訓辭深厚恩施甚美小吏淺聞弗能究宣亡以明<lb/>
布諭下以治禮掌故以文學禮義為官遷留滯請選擇<lb/>
其秩比二百石以上及吏百石通一藝以上補左右内<lb/>
史大行卒史比百石以下補郡太守卒史皆各二人邉<lb/>
郡一人先用誦多者不足擇掌故以補中二千石屬文<lb/>
學掌故補郡屬備貟請著功令他如律令制曰可自此<lb/>
<pb n="KR2f0039_WYG_113-2b"/>
以来公卿大夫士吏彬彬多文學之士矣<lb/>
東漢光武建武七年太僕朱浮以國學既興宜廣博士<lb/>
之選上書曰夫太學者禮義之宫教化所由興也陛下<lb/>
尊敬先聖垂意古典宫室未飾干戈未休而先建太學<lb/>
造立黌舍比日車駕親臨觀饗将以𢎞時雍之化顯勉<lb/>
進之功也尋博士之官為天下宗師使孔聖之言傳而<lb/>
不絶舊事䇿試博士必廣求詳選爰自畿夏延及四方<lb/>
是以博舉明經唯賢是登學者精勵逺近同慕伏聞詔<lb/>
<pb n="KR2f0039_WYG_113-3a"/>
書更試五人唯取見在洛陽城者臣恐自今以往将有<lb/>
所失求之宻邇容或未盡而四方之學無所勸樂凡䇿<lb/>
試之本貴得其真非有期㑹不及逺方也又諸所徵試<lb/>
皆私自發遣非有傷費頻擾於事也語曰中國失禮求<lb/>
之於野臣浮幸得與講圖䜟故敢越職帝然之<lb/>
魏齊王正始中廣陸亭侯劉馥上䟽陳儒訓之本曰夫<lb/>
學者治亂之軌儀聖人之大教也自黄初以来崇立太<lb/>
學二十餘年而寡有成者盖由博士選輕諸生避役髙<lb/>
<pb n="KR2f0039_WYG_113-3b"/>
門子弟耻非其倫故無學者雖有其名而無其人雖設<lb/>
其教而無其功宜髙選博士取行為人表經任人師者<lb/>
掌教國子依遵古法使二千石以上子孫年從十五皆<lb/>
入太學明制絀陟榮辱之路其經明行修者則進之以<lb/>
崇徳荒教廢業者則退之以懲惡舉善而教不能則勸<lb/>
浮華交㳺不禁自息矣闡𢎞大化以綏未賔六合承風<lb/>
逺人来格此誠聖人之教致治之本也<lb/>
東晋元帝初即位軍旅不息學校不修散騎常侍王導<lb/>
<pb n="KR2f0039_WYG_113-4a"/>
上書曰夫風化之本在於正人倫人倫之正存乎設庠<lb/>
序庠序設五教明徳禮洽通彛倫攸叙而有耻且格父<lb/>
子兄弟夫婦長㓜之序順而君臣之義固矣易所謂正<lb/>
家而天下定者也故聖王䝉以養正少而教之使化霑<lb/>
肌骨習以成性遷善逺罪而不自知行成徳立然後裁<lb/>
之以位雖王之世子猶與國子齒使知道而後貴其取<lb/>
才用士咸先本之於學故周禮鄉大夫獻賢能之書于<lb/>
王王拜而受之所以尊道而貴士也人知士之貴由道<lb/>
<pb n="KR2f0039_WYG_113-4b"/>
存則退而脩其身以及家正其家以及鄉學於鄉以登<lb/>
朝反本復始各求諸已敦樸之業著浮偽之競息教使<lb/>
然也故以之事君則忠用之蒞下則仁孟軻所謂未有<lb/>
仁而遺其親義而後其君者也自頃皇綱失統頌聲不<lb/>
興于今将二紀矣傳曰三年不為禮禮必壊三年不為<lb/>
樂樂必崩而况如此之久乎先進忘揖譲之容後生惟<lb/>
金鼔是聞干戈日㝷俎豆不設先王之道彌逺華偽之<lb/>
俗遂滋非所以端本清源之謂也陛下以命世之資屬<lb/>
<pb n="KR2f0039_WYG_113-5a"/>
陽九之運禮樂征伐翼成中興誠宜經綸稽古建明學<lb/>
業以訓後生漸之教義使文武之道墜而復興俎豆之<lb/>
儀幽而更彰方今戎虜扇熾國耻未雪忠臣義夫所以<lb/>
扼腕拊心茍禮儀膠固淳風漸著則化之所感者深而<lb/>
徳之所被者大使帝典闕而復補皇綱弛而更張獸心<lb/>
革面饕餮檢情揖譲而服四夷緩帯而天下從得乎其<lb/>
道豈難也哉故有虞舞干戚而化三苖魯僖作泮宫而<lb/>
服淮夷桓文之覇皆先教而後戰今若幸遵前典興復<lb/>
<pb n="KR2f0039_WYG_113-5b"/>
道教擇朝之子弟並入于學選明博習禮之士而為之<lb/>
師化成俗定莫尚於斯帝深納之<lb/>
建武元年博士太常荀崧上䟽曰臣聞孔子有云才難<lb/>
不其然乎自喪亂以来經學尤寡儒有席上之珍然後<lb/>
能𢎞明道訓今處學則闕朝廷之秀仕朝則廢儒學之<lb/>
美昔咸寧太康元康永嘉之中侍中常侍黄門之深博<lb/>
道奥通洽古今行為世表者領國子博士一則應對殿<lb/>
堂奉酬顧問二則參訓門子以𢎞儒學三則祠儀二曹<lb/>
<pb n="KR2f0039_WYG_113-6a"/>
及太常之職以得藉用質疑今皇朝中興美隆往初宜<lb/>
憲章令軌祖述前典世祖武皇帝聖徳欽明應運登禪<lb/>
受終于魏崇儒興學治致升平經始明堂營建辟雍告<lb/>
朔班政鄉飲大射西閤東序圖書禁籍臺省有宗廟太<lb/>
府金墉故事太學有石經古文先儒典訓賈馬鄭杜服<lb/>
孔王何顔尹之徒章句傳注衆家之學置博士十九人<lb/>
九州之中師徒相傳學士如林猶是選張華劉寔居太<lb/>
常之官以重儒教傳稱孔子没而微言絶七十子終而<lb/>
<pb n="KR2f0039_WYG_113-6b"/>
大義乖自頃中夏殄瘁講誦遏宻斯文之道将墜于地<lb/>
陛下聖哲龍飛闡𢎞祖烈申命儒術恢崇道教樂正雅<lb/>
頌於是乎在江揚二州先漸聲教學士遺文於今為盛<lb/>
然方之疇昔猶千之一也臣學不章句才不𢎞道階縁<lb/>
光寵遂忝非服方之華寔儒風邈逺思竭駑駘庶増萬<lb/>
分願斯道隆於百代之上搢紳詠於千載之下伏聞節<lb/>
省之制皆三分置二博士舊貟十有九人今五經合九<lb/>
人準古計今猶未中半今九以外猶宜増四願陛下萬<lb/>
<pb n="KR2f0039_WYG_113-7a"/>
機餘暇時垂省覽周易一經有鄭𤣥注其書根源誠可<lb/>
深惜宜為鄭易博士一人儀禮一經所謂曲禮鄭𤣥於<lb/>
禮特明皆有證據宜置鄭儀禮博士一人春秋公羊其<lb/>
書精隠明於㫁獄宜置博士一人榖梁簡約隠要宜存<lb/>
於世置博士一人昔周之衰下陵上替臣弑其君子弑<lb/>
其父上無天子下無方伯善者誰賞惡者誰罰綱紀亂<lb/>
矣孔子懼而作春秋諸侯諱妒懼犯時禁是以微辭妙<lb/>
㫖義不顯明故曰知我者其唯春秋罪我者其唯春秋<lb/>
<pb n="KR2f0039_WYG_113-7b"/>
時左丘明子夏造䣛親受無不精究孔子既没微言将<lb/>
絶於是丘明退撰所聞而為之傳其書善禮多膏腴美<lb/>
辭張本繼末以發明經意信多竒偉學者好之儒者稱<lb/>
公羊髙親受子夏立於漢朝辭義清俊㫁決明審多可<lb/>
採用董仲舒之所善也榖梁亦師徒相傳暫立於漢時<lb/>
劉向父子漢之名儒猶執一家莫肻相從其書文清約<lb/>
諸所發明或是左氏公羊所不載亦足有所訂正是以<lb/>
三傳並行於先代通才未能廢今去聖久逺斯文将墜<lb/>
<pb n="KR2f0039_WYG_113-8a"/>
與其過廢寧過而立也臣以為三傳雖同一春秋而發<lb/>
端異趣案如三家異同之說義則戰爭之場辭亦劒㦸<lb/>
之鋒於理不可得共博士宜各置一人以傳其學<lb/>
後軍將軍應詹上疏曰性相近習相遠訓導之風宜慎<lb/>
所好魏正始之間蔚為文林元康以來賤經尚道以𤣥<lb/>
虚宏放為夷逹以儒術清儉為鄙俗永嘉之弊未必不<lb/>
由此也今雖有儒官教養未備非所以長育人材納之軌<lb/>
物也宜脩辟雍崇明教義先令國子受訓然後皇儲親臨<lb/>
<pb n="KR2f0039_WYG_113-8b"/>
釋奠則普天尚德率土知方矣元帝雅重其才深納之<lb/>
散騎常侍戴邈上疏曰臣聞天道之所運莫大於隂陽<lb/>
帝王之至務莫重於禮學是以古之建國教學為先國<lb/>
有明堂辟雍之制鄉有庠序黌校之儀皆所以抽導幽<lb/>
滯啟廣才思盖以六四有困䝉之吝君子大養正之功<lb/>
也昔仲尼列國之大夫耳興禮修學於洙泗之間四方<lb/>
髦俊斐然向風受業身通者七十餘人自兹以來千載<lb/>
寂寞豈天下小於魯國賢哲乏於曩時厲與不厲故也<lb/>
<pb n="KR2f0039_WYG_113-9a"/>
自頃遭無妄之禍社稷有綴旒之危宼羯飲馬於長江<lb/>
凶狡虎歩於萬里遂使神州蕭條鞠為茂草四海之内<lb/>
人迹不交霸主有旰食之憂黎民懐荼毒之痛戎首交<lb/>
拜於中原何遽籩豆之事哉然三年不為禮禮必壊三<lb/>
年不為樂樂必崩况曠載累紀如此之久邪今末進後<lb/>
生目不覩揖譲升降之禮耳不聞鐘鼓管絃之音文章<lb/>
散滅胡馬之足圖䜟無復孑遺於世此盖聖逹之所深<lb/>
悼有識之所咨嗟也夫治世尚文遭亂尚武文武迭用<lb/>
<pb n="KR2f0039_WYG_113-9b"/>
久長之道譬之天地昏明之術自古以来未有不由之<lb/>
者也今以天下未一非興禮學之時此言似是而非夫<lb/>
儒道深奥不可倉卒而成古之俊乂必三年而通一經<lb/>
比須寇賊敉寧天下平泰然後脩之則功成事定誰與<lb/>
制禮作樂者哉又貴逰之子未必有斬将搴旗之才亦<lb/>
未有從軍征戍之役不及盛年講肄道義使明珠加瑩<lb/>
磨之功荆隨發采瑑之美不亦良乎愚以世䘮道久民<lb/>
情玩於所習純風日去華競日彰猶火之消膏而莫之<lb/>
<pb n="KR2f0039_WYG_113-10a"/>
覺也今天地造始萬物權輿聖朝以神武之徳值革命<lb/>
之運蕩近世之流弊繼千載之絶軌篤道崇儒創立大<lb/>
業明主唱之於上宰輔篤之於下夫上之所好下必有<lb/>
過之者焉是故雙劒之節崇而飛白之俗成挾琴之容<lb/>
飾而赴曲之和作君子之徳風小人之徳草實在所以<lb/>
感之而已臣以闇淺不能逺識格言謂宜以三時之隟<lb/>
漸就經始<lb/>
成帝咸康三年國子祭酒袁瓌上䟽曰臣聞先王之教<lb/>
<pb n="KR2f0039_WYG_113-10b"/>
也崇典訓明禮學以示後生道萬物之性暢為善之道<lb/>
也宗周既興文史載煥端委治於南蠻頌聲逸於四海<lb/>
故延州入聘聞雅音而咨嗟韓起適魯觀易象而歎息<lb/>
何者立人之道於此為首也孔子恂恂道化洙泗孟軻<lb/>
皇皇誨誘無倦是以仁義之聲于今猶存禮譲之風千<lb/>
載未冺疇昔陵替䘮亂屢臻儒林之教蹔頽庠序之禮<lb/>
有闕國學索然墳卷莫啓有心之徒抱志無由昔魏武<lb/>
身親介胄務在武功猶尚息鞍披覽投戈吟詠以為世<lb/>
<pb n="KR2f0039_WYG_113-11a"/>
之所須者治之本宜崇况今陛下以聖明臨朝百官以<lb/>
䖍恭蒞事朝野無虞江外靜謐如之何泱泱之風漠焉<lb/>
無聞洋洋之美墜於聖世乎古人有言詩書義之府禮<lb/>
樂徳之則實宜留心經籍闡明學義使諷頌之音盈於<lb/>
京室味道之賢是則是詠豈不盛哉䟽奏帝有感焉<lb/>
孝武帝太元元年尚書謝石上奏曰立人之道曰仁與<lb/>
義翼善輔性唯禮與學雖理出自然必須誘導故洙泗<lb/>
闡𢎞道之風詩書垂軌教之典敦詩說禮王化以斯而<lb/>
<pb n="KR2f0039_WYG_113-11b"/>
隆甄陶九流群生於是乎穆世不常治道亦時亡光武<lb/>
投戈而習誦魏武息馬以脩學懼墜斯文若此之至也<lb/>
大晉受命值世多阻雖聖化日融而王道未備庠序之<lb/>
業或廢或興遂令陶鑄闕日用之功民性靡素絲之益<lb/>
亹亹𤣥緒翳焉莫抽臣所以逺尋伏念寤寐永歎者也<lb/>
今皇威遐震戎車方靜将灑𤣥風於四區導斯民於至<lb/>
徳豈可不𢎞敷禮樂使煥乎可觀請興復國學以訓胄<lb/>
子班下州郡普脩鄉校雕琢琳琅和寳必至大啓群䝉<lb/>
<pb n="KR2f0039_WYG_113-12a"/>
茂兹成徳匪懈于事必由之以通則人競其業道隆學<lb/>
備矣帝納其言<lb/>
孝武帝時選公卿二千石子弟為學生増造廟屋一百<lb/>
五十五間而品課無章士君子耻與其列國子祭酒殷<lb/>
茂上言曰臣聞𢎞化正俗存乎禮教輔性成徳必資於<lb/>
學先王所以陶鑄天下津梁萬物閑邪納善潜被於日<lb/>
用者也故能䟽通𤣥理窮綜幽微一貫古今彌綸治化<lb/>
且夫子稱回以好學為本七十希仰以善誘歸宗雅頌<lb/>
<pb n="KR2f0039_WYG_113-12b"/>
之音流詠千載聖賢之淵範哲王所同風自大晋中興<lb/>
肈基江左崇明學校脩建庠序公卿子弟並入國學尋<lb/>
值多故訓業不終陛下以聖徳𤣥一思隆前美順通居<lb/>
方導逹物性興復儒肆僉與後生自學建彌年而功無<lb/>
可名憚業避役就存者無幾或假託親疾真偽難知聲<lb/>
實渾亂莫此之甚臣聞舊制國子生皆冠族華胄比列<lb/>
皇儲而中者混雜蘭艾遂令人情耻之子貢去告朔之<lb/>
餼羊仲尼猶愛其禮况名實兼䘮面墻一世者乎若以<lb/>
<pb n="KR2f0039_WYG_113-13a"/>
當今急病未皇斯典權宜停廢者别一理也若其不然<lb/>
宜依舊準竊謂羣臣内外清官子姪普應入學制以程<lb/>
課今者見生或年在扞格方圎殊趣宜聼其去就各從<lb/>
所安所上謬論乞付外參議帝既下詔褒納又不施行<lb/>
朝廷及草萊之人有志於學者莫不發憤歎息<lb/>
清河人李遼上奏曰臣聞教者治化之本人倫之始所<lb/>
以誘逹群方進徳興仁譬諸土石陶冶成器雖復百王<lb/>
殊禮質文參差至於斯道其用不爽自中華湮没闕里<lb/>
<pb n="KR2f0039_WYG_113-13b"/>
荒毁先王之澤寢聖賢之風絶自此迄今将及百年造<lb/>
化有靈否終以泰河濟平徙海岱清通黎庶䝉蘇鳬藻<lb/>
奮化而典訓弗敷雅頌寂蔑久凋之俗大弊未改非演<lb/>
迪斯文緝熈宏猷将何以光賛時邕克隆盛化哉事有<lb/>
如賖而急寔此之謂也亡父先臣回綏集邦邑歸誠本<lb/>
朝以太元十年遣臣奉表路經闕里過覲孔廟庭宇傾<lb/>
頓軌式頽弛萬世宗匠忽焉淪廢仰瞻俯慨不覺涕流<lb/>
既逹京輦表求興復聖祀脩建講學至十四年十一月<lb/>
<pb n="KR2f0039_WYG_113-14a"/>
十七日奉被明詔采臣鄙議敕下兖州魯郡準舊營飾<lb/>
故尚書令謝石令臣所須列上又出家布薄助興立故<lb/>
鎮北将軍譙王恬版臣行北魯縣令賜許供遣二臣薨<lb/>
徂成規不遂陛下體唐堯文思之美訪宣尼善誘之勤<lb/>
矜荒餘之凋昧愍聲教之未浹愚謂可重符兖州刺史<lb/>
遂成舊廟蠲復數户以供掃洒井賜給六經講立庠序<lb/>
延請宿學廣集後進使油然入道發剖琢之功運仁義<lb/>
以征伐敷道徳以服逺何招而不懐何柔而不從所為<lb/>
<pb n="KR2f0039_WYG_113-14b"/>
者微所𢎞甚大臣自致身輦轂于今八稔違親轉積夙<lb/>
夜匪寜振武将軍何澹之今震扞三齊臣當隨反裴回<lb/>
天邑感戀罔極乞臣表付外參議<lb/>
宋武帝受命明年議建國學以范泰領國子祭酒泰上<lb/>
表曰臣聞風化興於哲王教訓表之聖世至說莫先講<lb/>
習甚樂必寄朋来古人成童入學易子而教㝷師無逺<lb/>
負糧忌艱安親光國莫不由此若能出不由户則斯道<lb/>
莫徔是以明詔爰發已成渙汗學制既下逺近遵承臣<lb/>
<pb n="KR2f0039_WYG_113-15a"/>
之愚懐少有未逹今惟新告始盛業初基天下改觀有<lb/>
志景慕而置生之制取少停多開不来之端非一塗而<lb/>
已臣以家推國則知所聚不多恐不足以宣大宋之風<lb/>
𢎞濟濟之美臣謂合選之家雖制所未逹父兄欲其入<lb/>
學理合開通雖小違晨昏所以大𢎞孝道不知春秋則<lb/>
所陷或大故趙盾忠而書弑許止孝而得辠以斯為戒<lb/>
可不懼哉十五志學誠有其文若季降無幾而深有志<lb/>
尚者何必限以一格而不許其進邪楊烏豫𤣥實在弱<lb/>
<pb n="KR2f0039_WYG_113-15b"/>
齒五十學易乃無大過昔中朝助教亦用二品潁川陳<lb/>
載已辟太保掾而國子取為助教即太尉淮之弟所貴<lb/>
在於得才無繫於定品教學不明奨勵不著今有職閑<lb/>
而學優者可以本官領之門地二品宜以朝請領助教<lb/>
既可以甄其名品斯亦敦學之一隅其二品才堪自依<lb/>
舊從事㑹今生到有期而學校未立覆簣實望其速回<lb/>
轍已淹其遲事有似賖而宜急者殆此之謂古人重寸<lb/>
隂而賤尺璧其道然也時學竟不立<lb/>
<pb n="KR2f0039_WYG_113-16a"/>
齊武帝永明三年春詔立學創立堂宇召公卿子弟<lb/>
及貟外郎之𦙍凡置生二百人其年秋中悉集有司奏<lb/>
宋元嘉舊事學生到先釋奠先聖先師禮又有釋菜未<lb/>
詳今當行何禮用何樂及禮器尚書令王儉上議曰周<lb/>
禮春入學舍菜合舞記云始教皮弁祭菜示敬道也又<lb/>
云始入學必祭先聖先師中朝以来釋菜禮廢今之所<lb/>
行釋奠而已金石俎豆皆無明文方之七廟則輕比之<lb/>
五禮則重陸納車𦙍謂宣尼廟宜依亭侯之爵范寗欲<lb/>
<pb n="KR2f0039_WYG_113-16b"/>
依周公之廟用王者儀范宣謂當其為師則不臣之釋<lb/>
奠日備帝王禮樂此則車陸失於過輕二范傷於大重<lb/>
喻希云若至王者自設禮樂則肆賞於至敬之所若欲<lb/>
嘉美先師則所況非備尋其此說守附情理皇朝屈尊<lb/>
𢎞教待以師資引同上公即事惟允元嘉立學裴松之<lb/>
議應舞六佾以郊樂未具故權奏登歌今金石已備宜<lb/>
設軒縣之樂六佾之舞牲牢器用悉依上公其冬皇大<lb/>
子講孝經親臨釋奠車駕幸聽<lb/>
<pb n="KR2f0039_WYG_113-17a"/>
明帝建武四年春詔立學永泰元年東昏侯即位時依<lb/>
永明舊事廢學領國子助教曹思文上奏曰古之建國<lb/>
君民者必教學為先将以節其邪情而禁其流欲故能<lb/>
化民裁俗習與性成也是以忠孝篤焉信義成焉禮譲<lb/>
行焉尊教宗學其致一也是以成均煥於古典虎門炳<lb/>
於前經陛下體睿淳神纉承鴻業今制書既下而廢學<lb/>
先聞将恐觀國之光者有以擬議也若以國諱故宜廢<lb/>
昔漢成立學爰洎元始百餘年中未嘗暫廢其間有國<lb/>
<pb n="KR2f0039_WYG_113-17b"/>
諱也且晋武之崩又其學猶存斯皆先代不以國諱而<lb/>
廢學之明文也永明以無太子故廢斯非古典也尋國<lb/>
之有學本以興化致治也天子於以諮謀焉於以行禮<lb/>
焉記云天子出征受命於祖受成於學執有罪反釋奠<lb/>
於學又云食三老五更於太學天子袒而割牲執爵而<lb/>
酳以教諸侯悌也於斯學是天子有國之基教也或以<lb/>
之所言皆太學事也今引太學不非證也據臣所見今<lb/>
之國學即古之太學晋初太學生二千人既多猥雜恵<lb/>
<pb n="KR2f0039_WYG_113-18a"/>
帝時欲辨其涇渭故元康三年始立國子學官品第五<lb/>
以上得入國學天子去太學入國學以行禮也太子去<lb/>
太學入國學以齒譲也太學之與國學斯是晋世殊其<lb/>
士庶異其貴賤耳然貴賤士庶皆須教成故國學太學<lb/>
兩存之也非有太子故立也然繫廢興於太子者此永<lb/>
明之鉅失也漢崇儒雅幾致刑措而猶道謝三五者以<lb/>
其致教之術未篤也古之教者家有塾黨有庠術有序<lb/>
國有學以諷誦相摩今學非唯不宜廢而已乃宜更崇<lb/>
<pb n="KR2f0039_WYG_113-18b"/>
向其道望古作規使郡縣有學鄉閭立教請付尚書及<lb/>
二學詳議有司奏從之<lb/>
後魏獻文帝時中書令髙允上奏曰臣聞經綸大業必<lb/>
以教飬為先咸秩九疇亦由文徳成務故辟雍光於周<lb/>
詩泮宫顯於魯頌自永嘉以来舊章殄滅鄉閭蕪没雅<lb/>
頌之聲京邑杜絶釋奠之禮道業陵夷百五十載仰惟<lb/>
先朝每欲憲章昔典經闡素風方事尚殷弗遑克復陛<lb/>
下欽明文思纂成洪烈萬國咸寜百揆時叙申祖宗之<lb/>
<pb n="KR2f0039_WYG_113-19a"/>
遺志興周禮之絶業爰發徳音惟新文教搢紳欣慶莫<lb/>
不幸甚臣承㫖勅並集二省披覽史籍備究典紀靡不<lb/>
敦儒以勸其業貴學以篤其道伏思明詔𤣥同古義宜<lb/>
如聖㫖崇建學校以厲風俗使先王之道光演於明時<lb/>
郁郁之音流聞於四海請制大郡立博士二人助教二<lb/>
人學生八十人中郡立博士一人助教二人學生六十<lb/>
人下郡立博士一人助教一人學生四十人其博士取<lb/>
博關經典世履忠清堪為人師者年限四十以上助教<lb/>
<pb n="KR2f0039_WYG_113-19b"/>
亦與博士同年限三十以上若道業夙成才任教授不<lb/>
拘年齒學生取郡中清望人行修謹堪循名教者先盡<lb/>
髙門次及中第帝從之郡國立學自此始也<lb/>
時相州刺史李訢上䟽求立學校曰臣聞至治之隆非<lb/>
文徳無以經綸王道太平之美非良才無以光賛皇化<lb/>
是以昔之明主建庠序於京畿立學官於郡邑教國子<lb/>
弟習其道藝然後選其俊異以為造士今聖治欽明道<lb/>
隆三五九服之民咸仰徳化而所在州土學校未立臣<lb/>
<pb n="KR2f0039_WYG_113-20a"/>
雖不敏誠願備之使後生聞雅頌之音童㓜覩經教之<lb/>
本臣昔䝉恩寵長管中秘時課修學有成立之人髦俊<lb/>
之士已䝉進用臣今重荷榮遇顯任方岳思闡帝猷光<lb/>
宣於外自到以来訪諸文學舊徳已老後生未進嵗首<lb/>
所貢雖依制遣對問之日懼不克堪臣愚欲仰依先典<lb/>
於州郡治所各立學官使士望之流冠冕之胄就而受<lb/>
業庶必有成其經藝通明者貢之王府則郁郁之文於<lb/>
是不墜書奏帝從之<lb/>
<pb n="KR2f0039_WYG_113-20b"/>
孝文帝時國子祭酒鄭道昭上奏曰臣竊以為崇治之<lb/>
　必也須才養才之要莫先於學今國子學堂房粗置<lb/>
絃誦闕爾城南大學漢魏石經丘墟殘毁藜藋蕪穢逰<lb/>
兒牧豎為之歎息有情之輩實亦悼心况臣親司而不<lb/>
言露伏願天慈回神紆眄賜垂鑒察若臣微意萬一合<lb/>
允求重敕尚書門下考論營制之模則五雍可翹立而<lb/>
興毁銘可不日而就樹舊經於帝京播茂範於不朽斯<lb/>
有天下者之美業也帝不從<lb/>
<pb n="KR2f0039_WYG_113-21a"/>
道昭為州都又上奏曰臣聞唐虞啓運以文徳為本殷<lb/>
周致治以道藝為先然則禮樂者為國之基不可斯須<lb/>
廢也是故周敷文教四海宅心魯秉周禮彊齊歸義及<lb/>
至戰國紛紜干戈逓用五籍灰焚羣儒坑殄賊仁義之<lb/>
經貴戰争之術遂使天下分崩黔黎荼炭數十年間民<lb/>
無聊生者斯之由矣爰暨漢祖於行陳之中尚優引叔<lb/>
孫通等光武中興於撥亂之際乃使鄭衆范升校書東<lb/>
觀降逮魏晋何甞不殷勤於篇籍篤學於戎伍伏惟大<lb/>
<pb n="KR2f0039_WYG_113-21b"/>
魏之興雖羣凶未殄戎馬在郊然猶招集英儒廣開學<lb/>
校用能闡道義於八荒布盛徳於萬國教靡不懐風無<lb/>
不偃今者乗休平之基開無疆之祚定鼎伊瀍惟新寳<lb/>
歴九服感至徳之和四垠懐擊壤之慶而蠢爾閩吳阻<lb/>
化江湫先帝爰震武怒戎車不息而停鑾佇蹕留心典<lb/>
墳命御史中尉臣李彪興吏部尚書任城王澄等妙選<lb/>
英儒以崇文教澄等依㫖置四門博士四十人其國子<lb/>
博士太學博士及國子助教宿已簡置伏㝷先㫖意在<lb/>
<pb n="KR2f0039_WYG_113-22a"/>
速就但軍國多事未遑營立自爾迄今垂将一紀學官<lb/>
凋落四術寝廢遂使碩儒耆徳卷經而不談俗學後生<lb/>
遺本而逐末進競之風寔由於此矣伏惟陛下欽明文<lb/>
思𤣥鑒洞逺越㑹未欵務修道以来之遐方後服敷文<lb/>
教而懐之垂心經素優柔墳籍将使化越軒唐徳隆虞<lb/>
夏是故屢發中旨敦營學館房宇既修生徒未立臣學<lb/>
陋全經識蔽篆素然往年刪定律令謬預議筵謹依準<lb/>
前修尋訪舊事參定學令事訖封呈自爾迄今未䝉報<lb/>
<pb n="KR2f0039_WYG_113-22b"/>
判但廢學歴年經術淹滯請學令并制早勅施行使選<lb/>
授有依生徒可準帝詔曰具卿崇儒敦學之意良不可<lb/>
言新令尋班施行無逺可謂職思其憂無曠官矣道昭<lb/>
復奏曰竊惟鼎遷中縣年将一紀縉紳禠業俎豆闕聞<lb/>
遂使濟濟明朝無觀風之美非所以光國宣風納民軌<lb/>
義臣自往年以来頻請學令並置生員前後累上未䝉<lb/>
一報故當以臣識淺濫官無能有所感悟者也館宇既<lb/>
修生房粗構博士見員足可講習雖新令未班請依舊<lb/>
<pb n="KR2f0039_WYG_113-23a"/>
權置國子學生漸開訓業使播教有章儒風不墜後生<lb/>
覩徙義之機學徒崇知新之益至若孔廟既成釋奠告<lb/>
始揖譲之容請俟令出不報<lb/>
宣武帝時侍中祭酒劉芳上奏曰夫為國家者罔不崇<lb/>
儒尊道學斆為先誠復政有質文兹範不易諒由萬端<lb/>
資始衆務禀法故也唐虞已往典籍無據隆周以降住<lb/>
居虎門周禮大司徒云師氏掌以媺詔王居虎門之左<lb/>
司王朝掌國中失之事以教國子弟蔡氏勸學篇云周之<lb/>
<pb n="KR2f0039_WYG_113-23b"/>
師氏居虎門左敷陳六藝以教國子今之祭酒即周師<lb/>
氏洛陽記國子學官與天子對太學在開陽門外案學<lb/>
記云古之王者建國親民教學為先鄭氏注云内則設<lb/>
師保以教使國子學焉外則有太學庠序之官由斯而<lb/>
言國學在内太學在外明矣案如洛陽記猶有仿像臣<lb/>
愚謂今既徙縣崧瀍皇居伊洛宫闕府寺僉復故址至<lb/>
於國學豈可舛替校量舊事應在宫門之左至如太學<lb/>
基所炳在仍舊營構又去太和二十年發敕立四門博<lb/>
<pb n="KR2f0039_WYG_113-24a"/>
士於四門置學臣案自周已上學惟以二或尚西或尚<lb/>
東或貴在國或貴在郊爰暨周室學盖有六師氏居内<lb/>
太學在國四小在郊禮記云周人養庶老於虞庠虞庠<lb/>
在國之西郊禮又云天子設學當入學而太子齒注云<lb/>
四學周四郊之虞庠也按大戴保傅篇云帝入東學尚<lb/>
親而貴仁帝入南學尚齒而貴信帝入西學尚賢而貴<lb/>
徳帝入北學尚貴而尊爵帝入太學承師而問道周之<lb/>
五學於此彌彰案鄭注學記周則六學所以然者注云<lb/>
<pb n="KR2f0039_WYG_113-24b"/>
内則設師保以教使國子學焉外則有太學庠序之官<lb/>
此其證也漢魏已降無復四郊謹尋先旨宜在四門案<lb/>
王肅注云天子四郊有學去王都五十里考之鄭氏不<lb/>
云逺近今太學故坊基址寛曠四郊别置相去遼闊檢<lb/>
督難周計太學坊并作四門猶為太廣以臣愚量同䖏<lb/>
無嫌且今時制置多循中代未審四學應従古不求集<lb/>
名儒禮官議其定所帝從之<lb/>
常山侯拓跋英奏曰謹按學令諸州郡學生三年一校<lb/>
<pb n="KR2f0039_WYG_113-25a"/>
所通經數因正使列之然後遣使就郡練考臣伏惟聖<lb/>
明崇道顯成均之風藴莪光膠序之美是以太學之館<lb/>
久置於下國四門之教方搆於京鄽計習訓淹年聽受<lb/>
累紀然雋造之流應聞於魏闕不革之輩宜返於齊民<lb/>
使就郡練考覈其最殿頃以皇都遷構江揚未一故鄉<lb/>
校之訓弗遑正試致使薫蕕之質均誨學庭蘭蕭之體<lb/>
等教文肆今外宰京官銓考向訖所遣四門博士明通<lb/>
五經者道别校練依令黜陟<lb/>
<pb n="KR2f0039_WYG_113-25b"/>
孝明帝時明堂辟雍並未建就起部郎源恭上書曰臣<lb/>
聞辟臺望氣軌物之徳既髙方堂布政範世之道斯逺<lb/>
是以書契之重理冠於造化推尊之美事絶於生民至<lb/>
如郊天饗帝盖以對越上靈宗祀配天是用酬膺下土<lb/>
大孝莫之能加嚴父以兹為大乃皇王之休業有國之<lb/>
盛典竊惟皇魏居震統極揔宙馭宇革制土中垂式無<lb/>
外自此徂南同卜維於洛食定鼎遷民均氣候於寒暑<lb/>
髙祖所以始基世宗於是恢構按功成作樂治定制禮<lb/>
<pb n="KR2f0039_WYG_113-26a"/>
乃訪遺文脩廢典建明堂立學校興一代之茂矩標千<lb/>
載之英規永平之中始創雉構基址草昧迄無成功故<lb/>
尚書令任城王臣澄按故司空臣沖所造明堂様并連<lb/>
表詔荅兩京模式奏求營起縁期發㫖即加葺繕侍中<lb/>
領軍臣乂物動作官宣賛授令自兹厥後方配兵人或<lb/>
給一千或與數百進退節縮曽無定準欲望速了理在<lb/>
難克若使專役此功長得營造委成責辦容有就期但<lb/>
所給之夫本自寡少諸處競借動即千計雖有繕作之<lb/>
<pb n="KR2f0039_WYG_113-26b"/>
名終無就功之實爽塏荒茫淹積年載結架崇構指就<lb/>
無兆仍令肄胄之禮掩抑而不進養老之儀寂寥而不<lb/>
返構廈止於尺土為山頓於一簣良可惜歟愚謂召民<lb/>
經始必有子来之歌興造勿亟将致不日之美況本兵<lb/>
不多兼之牽役廢此與彼循環無極便是輟創禮之重<lb/>
資不急之費廢經國之功供寺館之役求之逺圖不亦<lb/>
闕矣今府寺大作稍以粗舉並可徹減專事經綜嚴勒<lb/>
工匠務令克成使祖宗有薦配之期蒼生覩禮樂之富<lb/>
<pb n="KR2f0039_WYG_113-27a"/>
書奏帝従之<lb/>
冀州刺史李崇上表曰臣聞世室明堂顯於周夏二黌<lb/>
兩學盛自虞殷所以宗配上帝以著莫大之嚴宣布下<lb/>
土以彰則天之軌養黄髪以詢格言育青襟而敷典式<lb/>
用能享國久長風徽萬祀者也故孔子稱巍巍乎其有<lb/>
成功郁郁乎其有文章此其盛矣爰暨亡秦政失其道<lb/>
坑儒滅學以蔽黔首國無黌序之風野有非時之役故<lb/>
九服分崩祚終二世炎漢勃興更修儒術文景已降禮<lb/>
<pb n="KR2f0039_WYG_113-27b"/>
樂復彰化致昇平治㡬刑措故西京有六學之美東都<lb/>
有三本之盛莫不紛綸掩藹響流無已逮自魏晋撥亂<lb/>
相因兵革之中學校不絶遺文燦然方軌前代仰惟髙<lb/>
祖孝文皇帝禀聖自天道鏡今古徙馭嵩河光宅函洛<lb/>
模唐虞以革軌儀規周漢以新品制列教序於鄉黨敦<lb/>
詩書於郡國使揖譲之禮横被於﨑嶇歌詠之音聲溢<lb/>
於仄陋但經始事殷戎軒屢駕未遑多就弓劒弗追世<lb/>
宗統歴聿遵先緒永平之中大興板築續以水旱戎馬<lb/>
<pb n="KR2f0039_WYG_113-28a"/>
生郊雖逮為山還停一簣竊惟皇遷中縣垂二十祀而<lb/>
明堂禮樂之本乃欝荆棘之林膠序徳義之基空盈牧<lb/>
豎之跡城隍嚴固之重闕瑼石之工墉堞顯望之要少<lb/>
樓榭之飾加以風雨稍侵漸致虧墜又府寺初營頗亦<lb/>
壮美然一造至今更不修繕廳宇凋朽墻垣頽壊皆非<lb/>
所謂追隆堂構儀形萬國者也伏聞朝議以髙祖大造<lb/>
區夏道侔姬文擬祀明堂式配上帝今若基宇不修仍<lb/>
同丘畎即使髙皇神享闕於國陽宗事之典有聲無實<lb/>
<pb n="KR2f0039_WYG_113-28b"/>
此臣子所以匪寧億兆所以失望也臣又聞官方授能<lb/>
所以任事事既任矣酬之以禄如此上無曠官之譏下<lb/>
絶尸素之謗今國子雖有學官之名而無教授之實何<lb/>
異兔絲燕麥南箕北斗哉昔劉向有言王者宜興辟雍<lb/>
陳禮樂以風化天下夫禮樂所以養人刑法所以殺人<lb/>
而有司勤勤請定刑法至於禮樂則曰未敢是則敢於<lb/>
殺人不敢於養人也臣以為當今四海清平九服寜晏<lb/>
經國要重理應先營脫復稽延則劉向之言徴矣但事<lb/>
<pb n="KR2f0039_WYG_113-29a"/>
不兩興須有進退以臣愚量宜罷尚方雕靡之作頗省<lb/>
永寕土木之功并減瑶光材瓦之力兼分石窟鐫琢之<lb/>
勞及諸事役非急者三時農隙修此數條使辟雍之禮<lb/>
　　而復興諷誦之音煥然而更作美榭髙墉嚴壮於<lb/>
外槐宫棘宇顯麗於中道發明令重遵鄉飲敦進郡學<lb/>
精課經業如此則元凱可得之於上序㳺夏可致之於<lb/>
下國豈不休歟誠知佛理淵妙含識所宗然比之治要<lb/>
容可小緩茍使魏道熈緝元首唯康爾乃經營未為晚<lb/>
<pb n="KR2f0039_WYG_113-29b"/>
也靈太后令曰省表具悉體國之誠配饗大禮為國之<lb/>
本比以戎馬在郊未遑修繕今四表晏寜年和歳稔當<lb/>
勅有司别議經始<lb/>
廢帝時膠序廢替名教陵遲侍中羊深上䟽曰臣聞崇<lb/>
禮建學列代之所修尊經重道百王所不易是以均塾<lb/>
洞啓昭明之頌載揚膠序大闢都穆之詠斯顯伏惟大<lb/>
魏乘乾統物欽若奉時模唐軌虞率由前訓重以髙祖<lb/>
繼聖垂衣儒風載蔚得才之盛如彼薪槱固以追隆周<lb/>
<pb n="KR2f0039_WYG_113-30a"/>
而並驅駕炎漢而獨邁宣皇下武式遵舊章用能揄揚<lb/>
盛烈聿修厥美自兹已降世極道消風猷稍逺澆薄方<lb/>
競退譲寂寥馳競靡節進必吏能升非學藝是使刀筆<lb/>
小用計日而期榮專經大才甘心於陋巷然治之為本<lb/>
所貴得賢茍值其人豈拘常檢三代兩漢異世間出或<lb/>
釋褐中林欎登卿尹或投竿釣渚徑升公相事炳丹青<lb/>
義在往䇿彼哉邈乎不可勝紀竊以今之所用弗修前<lb/>
矩至如當世通儒冠時盛徳見徴不過四門登庸不越<lb/>
<pb n="KR2f0039_WYG_113-30b"/>
九品以此取士求之濟治譬猶却行以及前之燕而向<lb/>
楚積習之不可者其所由来漸矣昔魯興泮宫頌聲爰<lb/>
發鄭廢學校國風以譏将以納民軌物莫始於經禮菁<lb/>
莪育才義光於篇什自兵亂以来垂将十載干戈日陳<lb/>
俎豆斯闕四海荒涼民物凋弊名教頓虧風流殆盡世<lb/>
之陵夷可為歎息陛下中興纂歴理運惟新方隅稍康<lb/>
實惟文徳但禮賢崇譲之科㳂世未備還淳反樸之化<lb/>
起言斯繆夫先黄老而退六經史遷終其成蠧貴𤣥虚<lb/>
<pb n="KR2f0039_WYG_113-31a"/>
而賤儒術應氏所以亢言臣雖不敏敢忘前載且魏武<lb/>
在戎尚修學校宣尼確論造次必儒臣愚以為宜重修<lb/>
國學廣延胄子使函丈之教日聞釋奠之禮不闕并詔<lb/>
天下郡國興立儒教考課之程咸依舊典茍經明行修<lb/>
宜擢以不次抑斗筲喋喋之才進大雅汪汪之徳博收<lb/>
鴻生以光顧問縶維竒異共精得失使區寰之内競務<lb/>
仁義之風荒散之餘漸知禮樂之用豈不美哉臣誠闇<lb/>
短敢慕前訓用稽古義上塵聽覧伏願陛下垂就日之<lb/>
<pb n="KR2f0039_WYG_113-31b"/>
監齊非煙之化儻以臣言可採乞特施行帝善之<lb/>
隋文帝時潞州刺史柳昴見天下無事可以勸學行禮<lb/>
因上䟽曰臣聞帝王受命建學制禮故能移既往之風<lb/>
成惟新之俗自魏道將謝分割九區關右山東久為戰<lb/>
國各逞權詐俱殉干戈賦役繁重刑政嚴急蓋救焚拯<lb/>
溺無暇從容非朝野之願以致於此晩世因循遂成希<lb/>
慕俗化澆弊流宕㤀反自非天然上哲挺生於時則儒<lb/>
雅之道經禮之制衣冠民庶莫肯用心世事所以未清<lb/>
<pb n="KR2f0039_WYG_113-32a"/>
軌物由兹而壊伏惟陛下禀靈上帝受命昊天合三陽<lb/>
之期膺千祀之運往者周室頽毀區宇沸騰聖䇿風行<lb/>
神謀電發端坐廊廟蕩滌萬方俯順幽明君臨四海擇<lb/>
萬古之典無善不為改百王之弊無惡不盡至若因情<lb/>
縁義為其節文故以三百三千事髙前代然下土黎獻<lb/>
尚未盡行臣謬䝉奬䇿從政藩部人庶軌儀實見多闕<lb/>
儒風以墜禮教猶微是知百姓之心未能頓變仰惟深<lb/>
思逺慮情念下民漸彼以儉使至於道臣恐業淹事緩<lb/>
<pb n="KR2f0039_WYG_113-32b"/>
動延年世若行禮勸學道教相催必當靡然向風不遠<lb/>
而就家知禮節人識義方比屋可封輒謂非逺上覧而<lb/>
善之因下詔曰建國重道莫先於學尊主庇民莫先於<lb/>
禮自魏氏不競周齊抗衡分四海之民闘二邦之力逓<lb/>
為强弱多歴年所務權詐而薄儒雅重干戈而輕爼豆<lb/>
民不見德惟爭是聞朝野以機巧為師文吏用深刻為<lb/>
法風澆俗弊化之然也雖復建立庠序兼啟黌塾業非<lb/>
時貴道亦不行其間服膺儒術蓋有之矣彼衆我寡未<lb/>
<pb n="KR2f0039_WYG_113-33a"/>
能移俗然其維持名教奬飾彛倫微相𢎞益賴斯而已<lb/>
王者承天休咎隨化有禮則祥瑞必降無禮則妖孽興<lb/>
起人禀五常性靈不一有禮則隂陽合德無禮則禽獸<lb/>
其心治國立身非禮不可朕受命於天財成萬物去華<lb/>
夷之亂求風化之宜戒奢崇儉率先百辟輕徭薄賦冀<lb/>
以寛𢎞而積習生常未能懲革閭閻士庻吉凶之禮動<lb/>
悉乖方不依制度執憲之職似塞耳而無聞蒞民之官<lb/>
猶蔽目而不察宣揚朝化其若是乎古人之學且耕且<lb/>
<pb n="KR2f0039_WYG_113-33b"/>
養今者民丁非役之日農畆時候之餘若敦以學業勸<lb/>
以經禮自可家慕大道人希至德豈止知禮節識㢘耻<lb/>
父慈子孝兄恭弟順者乎始自京師爰及州郡宜祗朕<lb/>
意勸學行禮自是天下州縣皆置博士習禮焉<lb/>
唐武后時麟臺正字陳子昂上言曰陛下方興大化而<lb/>
太學久廢堂皇埃蕪詩書不聞明詔尚未及之愚臣<lb/>
以私恨也太學者政教之地也君臣上下之取則也爼<lb/>
豆揖讓之所興也天子於此得賢臣焉今委而不論雖<lb/>
<pb n="KR2f0039_WYG_113-34a"/>
欲睦人倫興治綱失之本而求之末不可得也君子三<lb/>
年不為禮禮必壊三年不為樂樂必崩柰何為天下而<lb/>
輕禮樂哉願引胄子使歸太學國家之大務不可廢已<lb/>
鳯閣舍人韋嗣立上䟽曰臣伏聞古先哲王立學官所<lb/>
以掌教國子以六德六行六藝三教備而人道畢矣禮<lb/>
記曰化民成俗必由學乎學之於人其用蓋博故立大<lb/>
學以教於國設小學以化於邑王之諸子卿大夫士之<lb/>
子及國之俊選皆造焉八歳入小學十五入大學春秋<lb/>
<pb n="KR2f0039_WYG_113-34b"/>
教以禮樂冬夏教以詩書是以教洽而化流行成而不<lb/>
悖故自天子至於庶人未有不因學而成者也國家自<lb/>
永淳以來二十載餘國學廢散胄子衰缺時輕儒學之<lb/>
官莫存章句之選貴門後進競以僥倖昇班寒族常流<lb/>
復因陵替弛業考試之際秀茂罕登驅之臨人何以從<lb/>
政又垂拱之後文明在辰盛典鴻休日書月至因藉際<lb/>
會入仕尤多加以䜛邪兇黨來俊臣之屬妄執威權恣<lb/>
行枉酷陷正直之伍死亡為憂道路以目人無固志罕<lb/>
<pb n="KR2f0039_WYG_113-35a"/>
有執不撓之懐徇至公之節偷安苟免聊以卒嵗遂使<lb/>
綱領不振請託公行選舉之曹彌長踰濫隨班少經術<lb/>
之士攝職多庸𤨏之才徒以猛暴相誇罕能清惠自朂<lb/>
使海内黔首騷然不安賴陛下憂勞頻有處分然革弊<lb/>
斯近此風尚餘州縣官僚貪鄙未息而望事必循理致<lb/>
俗康寧求之於今不可得也陛下誠能下明制發德音<lb/>
廣開庠序大敦學校三館生徒即令追集王公以下子<lb/>
弟不容别求仕進皆入國學服膺典訓崇飾館廟尊尚<lb/>
<pb n="KR2f0039_WYG_113-35b"/>
師儒盛陳奠菜之儀宏敷講説之㑹使士庶觀聽有所<lb/>
發揚𢎞奬道德於是乎在則四海之内靡然向風延頸<lb/>
舉足咸知所向然後審持衡鏡妙擇良能以之臨人寄<lb/>
之調俗則官無侵暴之政人有安樂之心居人則相與<lb/>
樂業百姓則皆戀桑梓豈復憂其迯散而貧窶哉今天<lb/>
下戸口亡迯過半租調減耗國用不足治人之急尤切<lb/>
於兹故知務學之源豈惟潤身進德而已將以安人利<lb/>
國安可不務之哉<lb/>
<pb n="KR2f0039_WYG_113-36a"/>
𤣥宗時國子祭酒楊瑒上言曰古者卿大夫子弟及諸<lb/>
侯嵗貢小學之異者入太學漸漬禮樂知朝廷君臣之<lb/>
序班以品𩔖分以師長三德四教學成然後爵之唐興<lb/>
二監舉者千百數常選者十之二考功覆校以第謂經<lb/>
明行脩故無多少之限今考功限天下明經進士嵗百<lb/>
人二監之得無幾然則學徒費官廩而博士濫天禄者<lb/>
也且以流外及諸色仕者嵗二千過明經進士十倍胥<lb/>
史浮虚之徒眊先王禮義非得與服勤道業者挈長短<lb/>
<pb n="KR2f0039_WYG_113-36b"/>
絶輕重也國家啟庠序廣化導將有以用而勸進之有<lb/>
司為限約以黜退之欲望俊乂在朝難矣帝然其言<lb/>
代宗時皇太子欲臨國學行齒胄禮國子司業兼集賢<lb/>
殿學士歸崇敬以學與官名皆不正乃上議曰古天子<lb/>
學曰辟雍以制言之壅水環繚如璧然以誼言之以禮<lb/>
樂明和天下云爾在禮為澤宮故前世或曰璧池或曰<lb/>
璧沼亦言學省漢光武立明堂辟雍靈臺號三雍宫晉<lb/>
武帝臨辟雍行鄉飲酒禮别立國子學以殊士庶永嘉<lb/>
<pb n="KR2f0039_WYG_113-37a"/>
南遷唯有國子學隋大業中更名國子監今聲明之盛<lb/>
辟雍獨闕請以國子監為辟雍省祭酒司業之名非學<lb/>
官所宜業者栒簴大版今學不教樂於義無當請以祭<lb/>
酒為太師氏位三品司業為左師右師位四品近世明<lb/>
經不課其義先取帖經顓門廢業傳受義絶請以禮記<lb/>
左氏春秋為大經周官儀禮毛詩為中經尚書周易為<lb/>
小經各置博士一員公羊榖梁春秋共準一中經通置<lb/>
博士一員博士兼通孝經論語依章䟽講解德行純絜<lb/>
<pb n="KR2f0039_WYG_113-37b"/>
文詞雅正形容莊重可為師表者委四品以上各舉所<lb/>
知在外給傳七十者安車蒲輪敦遣國子太學四門三<lb/>
館各立五經博士品秩生徒有差舊博士助教直講經<lb/>
直律館筭館助教請皆罷教授法學生謁師䞇用腶脩<lb/>
一束酒一壺衫布一裁色如師所服師出中門延入與<lb/>
坐割脩㪺酒三爵止乃發篋出經摳衣前請師為説經<lb/>
大略然後就室朝晡請益師二時堂上訓授道義示以<lb/>
文行忠信孝悌睦友旬省月試時考嵗貢眡生徒及第<lb/>
<pb n="KR2f0039_WYG_113-38a"/>
多少為博士考課上下有不率教者檟楚之國子移禮<lb/>
部為太學生太學又不變徙之四門四門不變徙本州<lb/>
之學復不變繇役如初終身不齒雖率教九年學不成<lb/>
者亦歸之本州禮部考試法請罷帖經於所習經問大<lb/>
義二十而得十八論語孝經十得八為通䇿三道以本<lb/>
經對通二為及第其孝行聞鄉里者舉解具言試日義<lb/>
闕一二許兼收焉天下鄉貢如之習業考試並以明經<lb/>
為名得第授官與進士同有詔尚書省集百官議時憚<lb/>
<pb n="KR2f0039_WYG_113-38b"/>
改作故無施行<lb/>
德宗時太子校書郎李觀請修太學䟽曰臣伏思太學<lb/>
之為道也厥惟大哉實所以德宇於國家教源於萬方<lb/>
辨齊於人倫親親而尊尊誠宜嵗勅崇嚴日致齊肅祗<lb/>
工度木不俟乎榱崩頒朝命官取稱乎師氏然後乃可<lb/>
以陳四代之禮興無窮之風開素王之堂削青衿之篇<lb/>
人懋㢘隅俗捐爭端天下之人人相則焉是以德繇此<lb/>
澤教繇此流若水之潤下洚涌植物利不浩哉今嘗覩<lb/>
<pb n="KR2f0039_WYG_113-39a"/>
斯壊甚不然嗚呼在昔學有六館居𩔖其業生有三千<lb/>
盛侔於古中年禍艱寖用耗息洎陛下君人宿弊尚在<lb/>
執事之臣顧不為急升學之徒罔敢上達積㣲成慝超<lb/>
嵗歴紀賤臣極言求合要道且六館之目其曰國子太<lb/>
學四門書律筭等今存者三亡者三亡者職繇厥司存<lb/>
者恐不逮修輿人有棄本之議羣生有將壓之虞至於<lb/>
博士助教鋤耕犁其中播五稼於三時視辟雍如農郊<lb/>
堂宇頽廢磊砢屬聮終朝之雨流潦下渟既夕之天列<lb/>
<pb n="KR2f0039_WYG_113-39b"/>
宿上羅羣生寂寥攸處貿遷而陛下不以問官不以聞<lb/>
執政之臣不以思所謂德宇將摧教源將乾先聖之道<lb/>
將不堪猶火之炎上燄燄至焚其為烈也豈不畏哉日<lb/>
者聖朝以武夷時屯有風牧建帝庸今者聖朝以文象<lb/>
天經有臯衡宣皇猷實四三六五之君子間無足以間<lb/>
之然事不為加理人不為加安嵗貢之夫不能應請問<lb/>
宴罷之産無以悟𤣥機天下有倒懸之悲諸侯有安忍<lb/>
之懐執事之臣深惟無從但勞心於無益全身於因循<lb/>
<pb n="KR2f0039_WYG_113-40a"/>
是果不知長國之術在乎養士養士之方在乎隆學夫<lb/>
學廢則士亡士亡則國虚國虚則上下危上下危則禮<lb/>
義銷禮義銷則狂可姦聖賊可淩德聖德逶迆不知其<lb/>
終今觀執事之臣之心必以修學為害時而他害者千<lb/>
之養士為費財而他費者萬之殊不知此費無費而他<lb/>
費為費也此害無害而他害為害也諺所謂溜之細穿<lb/>
石綆之細斷榦斯言損益有漸非聦哲靡察今乃明徵<lb/>
於儒書欽若於權輿繼統於易從恢業於純風而望海<lb/>
<pb n="KR2f0039_WYG_113-40b"/>
内雋傑靡然踵武於雲龍之庭不知其可也禮稱虞夏<lb/>
殷周天下之盛王也蓋以其有庇民之德祚國之仁可<lb/>
仰而巍巍且太學之興本於有虞達於三王踰至漢魏<lb/>
以降特盛於我太宗文皇重聖遵之無以増洊興於先<lb/>
皇而延於聖朝此乃古帝王愍淳醨亂萌故同教於民<lb/>
百代奉之以𢎞長國家廣之以存存陛下不宜忽之而<lb/>
已今四君德以相高八聖幽而不炤風聲隨而凋落焉<lb/>
夫四君之民古猶易制陛下之民猾且難矣易制之民<lb/>
<pb n="KR2f0039_WYG_113-41a"/>
猶或遺之難矣之民得不重愼乎魯春秋書太廟屋壞<lb/>
傳曰書不敬也臣今懼聖朝之史書太學廢使萬代之<lb/>
嗣無法今聖朝聚國中之兵守塞下之壘空織婦之機<lb/>
悉農夫之儲豈其惡民而賤物誠為社稷之計也設一<lb/>
旦農夫死織婦病兵壘在邊粟帛不輸陛下此時其暇<lb/>
勸學乎則禮義之心不素蓄於人亦難以致天下之和<lb/>
矣且四方之學太學之枝葉也天子之教諸侯之本也<lb/>
未有本之顚而枝葉之存天子之廢而諸侯之興夫為<lb/>
<pb n="KR2f0039_WYG_113-41b"/>
國者亦猶治一人之身京師人之心四方心之體諸侯<lb/>
體之四支心平則體患易治體平則四支之患不治而<lb/>
愈今不嗇神於心體而竭資於四支時變於外氣殫於<lb/>
中則為不起之憂矣伏惟陛下察弛張之㑹觀損益之<lb/>
圖滅無用之府崇有裕之原廢闕修而百度明庠序昌<lb/>
而教化行勞經邦於長久熈帝載於登閎顧夫周營靈<lb/>
臺魯修泮宮於陛下萬之一焉伏惟速令於職司無至<lb/>
於不可持天下幸甚<lb/>
<pb n="KR2f0039_WYG_113-42a"/>
憲宗時學士李絳上䟽曰自三代哲王已降奄有天下<lb/>
未嘗不崇建太學尊重名儒習干戚羽籥之容盛樽爼<lb/>
揖讓之禮以興教化以致太平天子親入視學皇太子<lb/>
行齒胄之禮斯所以用化成天下也故記曰如欲化民<lb/>
成俗必由學乎當征討之急則先武事丁理平之運則<lb/>
尚文德二柄相須百王不易故漢光武於兵革之中投<lb/>
戈講藝魏太祖亦於擾攘之際崇立學校歴代之於儒<lb/>
道如此急也後漢儒碩之盛太學至有三萬人諷先聖<lb/>
<pb n="KR2f0039_WYG_113-42b"/>
之言酌當代之務鴻名碩德康國濟時未有不㳺於太<lb/>
學以躋顯位也國家自高祖初平關中便修太學并為<lb/>
功臣宗室子弟别立小學建黌舍大引儒訓増置生徒<lb/>
各立博贍鴻儒碩學盛於朝列質疑應問酌古辨今咸<lb/>
徵經據並得傳師法故朝廷無不根之論蕃夷有慕義<lb/>
之名風教大行禮樂咸備貞觀之理謂之太平至於開<lb/>
元中亦引國學之制復覩儒道之盛故太學廢於衰亂<lb/>
之代非所以俾風俗趍末而忘實蓋由國學廢講論之<lb/>
<pb n="KR2f0039_WYG_113-43a"/>
禮儒者靡師資之訓自是以降不本經義不識君臣父<lb/>
子之道不知禮樂制度之方和氣不流悖亂遂作其師<lb/>
氏之廢如是之害也今天下遭逢聖明蕩滌瑕穢前代<lb/>
所不能舉而陛下舉之百王所不能行而陛下行之萬<lb/>
方傾耳兆人企踵思陶聖化希承德風而德盛道隆闕<lb/>
弦歌之雅詠政流化洽鮮儒學之髙風頃自胡宼亂華<lb/>
乘輿避狄中夏凋耗生人流離儒碩解散國學毀廢生<lb/>
徒無鼔篋之志博士有倚席之譏馬廐園蔬殆恐及此<lb/>
<pb n="KR2f0039_WYG_113-43b"/>
伏惟陛下挺超代之姿發振俗之令復崇太學重延儒<lb/>
碩精選生徒奬寵博士備徵天下名德專門之士増飾<lb/>
學中屋室厨饌之制殿最講習之優劣彰明義訓之得<lb/>
失明立科品使有懲勸拔萃出羣者縻之以禄廢業怠<lb/>
教者寘之以刑自然儒雅日興經典日重先王之道日<lb/>
盛太學之訓日崇陛下垂拱明廷受釐清禁使師氏教<lb/>
德不獨美於周時橋門觀禮豈復謝於漢日伏希天造<lb/>
特覧愚言起兹廢墮引於教化冀裨聖政少助皇風上<lb/>
<pb n="KR2f0039_WYG_113-44a"/>
於是宣付中書門下令脩起國學<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_113-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百十三<lb/>
</p>
<p>
</p>
  </div>
</body>
</text>
</TEI>
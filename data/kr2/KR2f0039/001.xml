<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻一</head> <lb/>
    <p>
<pb n="KR2f0039_WYG_001-1a"/>
欽定四庫全書<lb/>
　歴代名臣奏議巻一<lb/>
　　　　　　　　　　　明　楊士竒等　撰<lb/>
　　君徳<lb/>
周武王踐阼三日召師尚父而問焉曰黄帝顓帝之道<lb/>
存乎曰在丹書王欲聞之則齋矣齋三日王端冕師尚<lb/>
父亦端冕奉書而入王東面而立師尚父西面道書之<lb/>
言曰敬勝怠者吉怠勝敬者滅義勝欲者從欲勝義者<lb/>
<pb n="KR2f0039_WYG_001-1b"/>
凶凡事不強則枉弗敬則不正枉者滅廢敬者萬世王<lb/>
聞書之言惕若恐懼<lb/>
魯哀公問於孔子曰吾聞君子不博有之乎孔子對曰<lb/>
有之哀公曰何為其不博也孔子對曰為其有二乗哀<lb/>
公曰有二乗則何為不博也孔子對曰為行惡道也哀<lb/>
公懼焉有間曰若是乎君子之惡惡道之甚也孔子對<lb/>
曰惡惡道不能甚則其好善道亦不能甚好善道不能<lb/>
甚則百姓之親之也亦不能甚詩云未見君子憂心惙<lb/>
<pb n="KR2f0039_WYG_001-2a"/>
惙亦既見止亦既覯止我心則恱詩之好善道之甚也<lb/>
如此哀公曰善㦲吾聞君子成人之美不成人之惡微<lb/>
孔子吾焉聞斯言也㦲<lb/>
齊桓公謂鮑叔曰寡人欲鑄大鐘昭寡人之名焉寡人之<lb/>
行豈避堯舜哉鮑叔曰敢問君之行桓公曰昔者吾圍譚<lb/>
二年得而不自與者仁也吾北伐孤竹剗令支而反者武<lb/>
也吾為葵丘之㑹以偃天下之兵者文也諸侯抱美玉而<lb/>
朝者九國寡人不受者義也然則文武仁義寡人盡有之<lb/>
<pb n="KR2f0039_WYG_001-2b"/>
矣寡人之行豈避堯舜哉鮑叔曰君直言臣直對昔者公<lb/>
子糾在上位而不譲非仁也背太公之言而侵魯境非義<lb/>
也壇場之上詘於一劒非武也姪娣不離懐衽非文也凡<lb/>
為不善遍扵物不自知者無天禍必有人害天處甚髙其<lb/>
聴甚下除君過言天且聞之桓公曰寡人有過乎幸記之<lb/>
是社稷之福也子不幸教幾有大罪以辱社稷<lb/>
楚恵王食寒葅而得蛭因遂吞之腹有疾而不能食令<lb/>
尹入問曰王安得此疾也王曰我食寒葅而得蛭念譴<lb/>
<pb n="KR2f0039_WYG_001-3a"/>
之而不行其罪乎是法廢而威不立也非所以使國聞<lb/>
也譴而行其誅乎則庖宰食監法皆當死心又不忍也<lb/>
故吾恐蛭之見也因遂吞之令尹避席再拜而賀曰臣<lb/>
聞天道無親惟徳是輔君有仁徳天之所奉也病不為<lb/>
傷是夕也恵王之後蛭出故其乆病心腹之疾皆愈天<lb/>
之視聴不可不察也<lb/>
魏武侯浮西河而下中流顧謂呉起曰美㦲乎河山之<lb/>
固此魏國之寳也呉起對曰在徳不在險昔三苖氏左<lb/>
<pb n="KR2f0039_WYG_001-3b"/>
洞庭右彭蠡徳義不脩而禹滅之夏桀之居左河濟右<lb/>
太華伊闕在其南羊腸在其北脩政不仁湯放之殷紂<lb/>
之國左孟門而右太行常山在其北大河經其南脩政<lb/>
不徳武王伐之由此觀之在徳不在險若君不脩德舟<lb/>
中之人盡敵國也武侯曰善<lb/>
武侯謀事而當羣臣莫能逮朝而有喜色呉起進曰今<lb/>
者有以楚荘王之語聞者乎武侯曰未也荘王之語奈<lb/>
何呉起曰楚荘王謀事而當羣臣莫能逮朝而有憂色<lb/>
<pb n="KR2f0039_WYG_001-4a"/>
申公巫臣進曰君朝而有憂色何也荘王曰吾聞之諸<lb/>
侯自擇師者王自擇友者覇足巳而羣臣莫之若者亡<lb/>
今以不穀之不肖而議於朝且羣臣莫能逮吾國其㡬<lb/>
於亡矣吾是以有憂色也荘王之所以憂而君獨有喜<lb/>
色何也武侯逡巡而謝曰天使夫子振寡人之過也天<lb/>
使夫子振寡人之過也<lb/>
漢成帝即位光禄勲御史大夫匡衡上疏戒妃匹勸經<lb/>
學威儀之則曰陛下秉至孝哀傷思慕不絶於心未有<lb/>
<pb n="KR2f0039_WYG_001-4b"/>
游虞弋射之宴誠隆於慎終追逺無窮巳也竊願陛下<lb/>
雖聖性得之猶復加聖心焉詩云焭焭在疚言成王喪<lb/>
畢思慕意氣未能平也盖所以就文武之業崇大化之<lb/>
夲也臣又聞之師曰妃匹之際生民之始萬福之原婚<lb/>
姻之禮正然後品物遂而天命全孔子論詩以闗雎為<lb/>
始言太上者民之父母后夫人之行不侔乎天地則無<lb/>
以奉神靈之統而理萬物之宜故詩曰窈窕淑女君子<lb/>
好仇言能致其貞淑不貳其操情欲之感無介乎容儀<lb/>
<pb n="KR2f0039_WYG_001-5a"/>
宴私之意不形乎動静夫然後可以配至尊而為宗廟<lb/>
主此綱紀之首王教之端也自上世以来三代興廢未<lb/>
有不由此者也願陛下詳覧得失盛衰之效以定大基<lb/>
采有徳戒聲色近嚴敬逺技能竊見聖徳純茂専精詩<lb/>
書好樂無厭臣衡材駑無以輔相善義宣揚徳音臣聞<lb/>
六經者聖人所以統天地之心著善惡之歸明吉凶之<lb/>
分通人道之正使不悖於夲性者也故審六藝之指則<lb/>
天人之理可得而和草木昆蟲可得而育此永永不易<lb/>
<pb n="KR2f0039_WYG_001-5b"/>
之道也及論語孝經聖人言行之要宜究其意臣又聞<lb/>
聖王之自為動静周旋奉天承親臨朝享臣物有節文<lb/>
以章人倫盖斂翼祗栗事天之容也温恭敬遜承親之<lb/>
禮也正躬嚴恪臨衆之儀也嘉恵和説饗下之顔也舉<lb/>
錯動作物遵其儀故形為仁義動為法則孔子曰徳義<lb/>
可尊容止可觀進退可度以臨其民是以其民畏而愛<lb/>
之則而象之大雅云敬慎威儀惟民之則諸侯正月朝<lb/>
覲天子天子惟道徳昭穆穆以視之又觀以禮樂饗醴<lb/>
<pb n="KR2f0039_WYG_001-6a"/>
廼歸故萬國莫不獲賜祉福蒙化而成俗今正月初幸<lb/>
路寝臨朝賀置酒以饗萬方傳曰君子慎始願陛下留<lb/>
神動静之莭使羣下得望盛徳休光以立基楨天下幸<lb/>
甚上敬納其言<lb/>
東漢光武為大司馬時引兵東北拔廣阿披輿地圗指<lb/>
示鄧禹曰天下郡國如是今始乃得其一子前言以吾<lb/>
慮天下不足定何也禹曰方今海内淆亂人思明君猶<lb/>
赤子之慕慈母古之興者在徳厚薄不以大小也<lb/>
<pb n="KR2f0039_WYG_001-6b"/>
建武四年隗囂使馬援往觀公孫述援與述舊同里閈<lb/>
相善以為既至當握手歡如平生而述盛陳陛衛以延<lb/>
援禮饗官屬甚盛欲授以封侯大将軍位賔客皆樂留<lb/>
援曉之曰天下雌䧺未定公孫不吐哺走迎國士與圗<lb/>
成敗反修邉幅如偶人形何足乆稽天下士乎因辭歸<lb/>
謂囂曰子陽井底蛙耳而妄自尊大不如専意東方囂<lb/>
乃使援奉書雒陽初到良乆中黄門引入帝在宣徳殿<lb/>
南廡下袒幘坐迎笑謂援曰卿遨遊二帝間今見卿使<lb/>
<pb n="KR2f0039_WYG_001-7a"/>
人大慙援頓首謝因曰當今之世非但君擇臣臣亦擇<lb/>
君矣臣與公孫述同縣少相善臣前至蜀述陛㦸而後<lb/>
進臣臣今逺来陛下何知非刺客姦人而簡易若是帝<lb/>
復笑曰卿非刺客顧説客耳援曰天下反復盜名字者<lb/>
不可勝數今見陛下恢廓大度同符高祖乃知帝王自<lb/>
有真也<lb/>
桓帝延熹二年帝問侍中爰延朕何如主對曰陛下為<lb/>
漢中主帝曰何以言之對曰尚書令陳蕃任事則治中<lb/>
<pb n="KR2f0039_WYG_001-7b"/>
常侍黄門與政則亂是以知陛下可與為善可與為非<lb/>
帝曰敬聞闕矣拜五官中郎将<lb/>
靈帝中平五年望氣者以為京師當有大兵兩宫流血<lb/>
帝欲厭之乃發四方兵講武於平樂觀陳三匝而還問<lb/>
討虜校尉盖勲曰吾講武如是何如對曰先王耀徳不<lb/>
觀兵今宼在逺而設近陳不足昭果毅祇黷武耳帝曰<lb/>
善恨見君晚羣臣初無是言也<lb/>
蜀先主時羣臣議欲推漢中王稱尊號前部司馬費詩<lb/>
<pb n="KR2f0039_WYG_001-8a"/>
上䟽曰殿下以曹操父子偪主簒位故乃羈旅萬里糾<lb/>
合士衆将以討賊今大敵未克而先自立恐人心疑惑<lb/>
昔髙祖與楚約先破秦者王及屠咸陽獲子嬰猶懐推<lb/>
譲况今殿下未出門庭便欲自立邪愚臣誠不為殿下<lb/>
取也<lb/>
魏文帝問羣臣三不欺扵君徳孰優大尉鍾繇司徒華<lb/>
歆司空王朗對曰臣以為君任徳則臣感義而不忍欺<lb/>
君任察則臣畏覺而不能欺君任刑則臣畏罪而不敢<lb/>
<pb n="KR2f0039_WYG_001-8b"/>
欺任徳感義與夫導徳齊禮有恥且格等趨者也任察<lb/>
畏罪與夫導政齊刑免而無恥同歸者也孔子曰為政<lb/>
以徳譬如北辰居其所而衆星拱之考以斯言論以斯<lb/>
義臣等以為不忍欺不能欺優劣之縣在扵權衡非徒<lb/>
低昻之差乃鈞銖之覺也且前志稱仁者安仁智者利<lb/>
仁畏罪者強仁校其仁者功則無以殊核其為仁者則<lb/>
不得不異安仁者性善者也利仁者力行者也強仁者<lb/>
不得巳者也三仁相比則安仁優矣易稱神而化之使<lb/>
<pb n="KR2f0039_WYG_001-9a"/>
民宜之若君化使民然也然則安仁之化與夫強仁之<lb/>
化優劣亦不得不相縣絶也然則三臣之不欺雖同所<lb/>
以不欺異矣則純以恩義崇不欺與以威察成不欺既<lb/>
不可同概而比量又不得錯綜而易處<lb/>
呉烏程侯鳯凰元年中書令賀邵諫曰臣聞興國之君<lb/>
樂聞其過荒亂之主樂聞其譽聞其過者過日消而福<lb/>
臻聞其譽者譽日損而禍至陛下嚴刑法以禁直辭黜<lb/>
善士以逆諫口杯酒造次死生不保是以正士摧方庸<lb/>
<pb n="KR2f0039_WYG_001-9b"/>
臣茍媚人執反理之評士吐詭道之論遂使仕者以退<lb/>
為幸居者以出為禍非所以保洪緒也何㝎妄興事役<lb/>
發江邉戍兵以驅麋鹿老弱飢凍大小怨歎傳曰國之<lb/>
興也視民如赤子其亡也以民為草芥今法禁轉苛賦<lb/>
調益繁呼嗟之聲感傷和氣且國無一年之儲家無經<lb/>
月之蓄而後宫坐食萬有餘人北敵注目伺國盛衰長<lb/>
江之限不可乆恃茍不能守一葦可航也願陛下豐基<lb/>
強本割情従道則聖祖之祚隆矣<lb/>
<pb n="KR2f0039_WYG_001-10a"/>
晉孝武帝時中郎将王坦之上表曰臣聞人君之道以<lb/>
孝敬為本臨御四海以委任為貴恭順無為則盛徳日<lb/>
新親仗賢能則政道邕睦昔周成漢昭並以幼年纂承<lb/>
大統當時天下未為無難終能顯揚祖考保安社稷盖<lb/>
尊尊親親信納大臣之所致也伏惟陛下誕竒秀之姿<lb/>
禀生知之量春秋尚富<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>道未曠方順訓導以成天徳<lb/>
皇太后仁淑之體過於三母先帝奉事積年每稱聖眀<lb/>
臣願奉事之心便當自同孝宗太后慈愛之隆亦不必<lb/>
<pb n="KR2f0039_WYG_001-10b"/>
異所生琅邪王餘姚主及諸皇女宜朝夕定省承受教<lb/>
誨導習儀刑以成景仰恭敬之美不可以属非至親自<lb/>
為疏疑昔肅祖崩殂成康幼冲事無大小必諮丞相導<lb/>
所以克就聖徳實此之由今㒒射臣安中軍臣沖人望<lb/>
具瞻社稷之臣且受遇先帝綢繆繾綣並志竭忠貞盡<lb/>
心盡力歸誠陛下以報先帝愚謂周旋舉動皆應諮此<lb/>
二臣二臣之扵陛下則周之旦奭漢之霍光顯宗之於<lb/>
王導沖雖在外路不云逺事容信宿必宜叅詳然後情<lb/>
<pb n="KR2f0039_WYG_001-11a"/>
聽獲盡庶事可畢又天聽雖聦不啓不廣羣情雖忠不<lb/>
引不盡宜數引侍臣詢求讜言平易之世有道之主猶<lb/>
尚誡懼日昃不倦况今艱難理盡慮經安危祖宗之基<lb/>
繫之陛下不可不精心務道以申先帝堯舜之風可不<lb/>
敬脩至徳以保宣元天地之祚表奏帝納之<lb/>
後周武帝保定三年養老於太學以太傅燕國公于謹<lb/>
為三老帝訪治道扵謹謹對曰木從繩則正后從諫則<lb/>
聖明王虚心納諫以知得失天下乃安又曰去食去兵<lb/>
<pb n="KR2f0039_WYG_001-11b"/>
信不可去願陛下守信勿失又曰有功必賞有罪必罰<lb/>
則為善者日進為惡者日止又曰言行者立身之基願<lb/>
陛下三思而言九慮而行勿使有過天子之過如日月<lb/>
之食人莫不知願陛下慎之<lb/>
隋文帝時有人告大都督邴紹非毀朝廷為憒憒者上<lb/>
怒将斬之工部尚書長孫平進諫曰川澤納汙所以成<lb/>
其深山岳藏疾所以就其大臣不勝至願願陛下𢎞山<lb/>
海之量茂寛裕之徳鄙諺曰不癡不聾未堪作大家翁<lb/>
<pb n="KR2f0039_WYG_001-12a"/>
此言雖小可以喻大邴紹之言不應聞奏陛下又復誅<lb/>
之臣恐百代之後有虧聖徳上於是赦紹因勅羣臣誹<lb/>
謗之罪勿復以聞<lb/>
唐太宗貞觀初有上書請去佞者太宗謂曰朕之所任<lb/>
皆以為賢卿知佞者誰耶對曰臣居草澤不的知佞者<lb/>
請陛下佯怒以試羣臣若能不畏雷霆直言進諫則是<lb/>
正人順情阿㫖則是佞人帝謂封徳彞曰流水清濁在<lb/>
其源也君者政源人庶猶水君自為詐欲臣下行直是<lb/>
<pb n="KR2f0039_WYG_001-12b"/>
猶源濁而望水清理不可得朕常以魏武帝多詭詐深<lb/>
鄙其為人此豈可堪為教令謂上書人曰朕欲使大信<lb/>
行扵天下不欲以詐道訓俗卿言雖善朕所不取也<lb/>
太宗甞從容謂侍臣曰周武平紂之亂以有天下秦皇<lb/>
因周之衰遂吞六國其得天下不殊祚運長短若此之<lb/>
相懸也尚書右僕射蕭瑀進曰紂為無道天下苦之故<lb/>
八百諸侯不期而㑹周室雖微六國無罪秦氏専任智<lb/>
力蠶食諸侯平定雖同人情則異太宗曰不然周既尅<lb/>
<pb n="KR2f0039_WYG_001-13a"/>
殷務𢎞仁義秦既得志専行詐力非但取之有異抑亦<lb/>
守之不同祚之脩短意在兹乎<lb/>
太宗又謂侍臣曰為君之道必須先存百姓若損百姓<lb/>
奉其身猶割股以啖腹腹飽而身斃若安天下必須先<lb/>
正其身未有身正而影曲上理而下亂者朕每思傷其<lb/>
身者不在外物皆由嗜欲以成其禍若耽嗜滋味玩恱<lb/>
聲色所欲既多所損亦大既妨政事又擾生人且復出<lb/>
一非理之言萬姓為之解體怨讟既作離叛亦興朕每<lb/>
<pb n="KR2f0039_WYG_001-13b"/>
思此不敢縱逸諫議大夫魏徴對曰古者聖哲之主皆<lb/>
近取諸身故能逺體諸物昔楚聘詹何問其理國之要<lb/>
詹何對以脩身之術楚王又問理國何如詹何曰未聞<lb/>
身理而國亂者陛下所明實同古義<lb/>
貞觀二年太宗謂侍臣曰人言作天子則得自尊崇無<lb/>
所畏懼朕則以為正合自守謙恭常懐畏懼昔舜戒禹<lb/>
曰汝惟不矜天下莫與汝争能汝惟不伐天下莫與汝<lb/>
争功又易曰人道惡盈而好謙凡為天子若唯自尊崇<lb/>
<pb n="KR2f0039_WYG_001-14a"/>
不守謙恭者在身儻有不是之事誰肯犯顔諫奏朕每<lb/>
出一言行一事必上畏皇天下懼羣臣天髙聽卑何得<lb/>
不畏羣公卿士皆見瞻仰何得不懼以此思之但知常<lb/>
謙常懼猶恐不稱天心及百姓意也魏徴曰古人云靡<lb/>
不有初鮮克有終願陛下守此常謙常懼之道日慎一<lb/>
日則宗社永固無傾覆矣堯舜所以太平實用此法<lb/>
六年太宗謂侍臣曰朕聞周秦初得天下其事不異然<lb/>
周則惟善是務積功累徳所以能保七百之基秦乃恣<lb/>
<pb n="KR2f0039_WYG_001-14b"/>
其奢滛好行刑罰不過二世而滅豈非為善者福祚延<lb/>
長為惡者降年不永朕又聞桀紂帝王也以匹夫比之<lb/>
則以為辱顔閔匹夫也以帝王比之則以為榮此亦帝<lb/>
王深耻也朕每將此事以為鍳戒常恐不逮為人所笑<lb/>
魏徴對曰臣聞魯哀公謂孔子曰有人好忘者移宅乃<lb/>
忘其妻孔子曰又有好忘甚於此者丘見桀紂之君乃<lb/>
忘其身願陛下每以此為慮免後人笑<lb/>
八年太宗謂侍臣曰言語者君子之樞機談何容易凡<lb/>
<pb n="KR2f0039_WYG_001-15a"/>
在衆庶出一言不善則人記之成其恥累况是萬乗之<lb/>
主不可出言有失其所虧損至大豈同匹夫我常以此<lb/>
為戒隋煬帝初幸甘泉宫泉石稱意而怪無螢火勅云<lb/>
捉取多少於宫中照夜所司遽遣數千人採拾送五百<lb/>
轝於宫側小事尚爾况其大乎魏徴對曰人君居四海<lb/>
之尊若有虧失古人以為如日月之蝕人皆見之實如<lb/>
陛下所戒慎<lb/>
九年太宗謂魏徴曰頃讀周齊史末代亡國之主為惡<lb/>
<pb n="KR2f0039_WYG_001-15b"/>
多相𩔖也齊王深好奢侈所有府庫用之略盡乃至闗<lb/>
市無不稅斂朕常謂此猶如饞人自食其肉肉盡必死<lb/>
人君賦斂不已百姓既弊其君亦亡齊主即是也然天<lb/>
元齊主若為優劣徴對曰二主亡國雖同其行則别齊<lb/>
主愞弱政出多門國無綱紀遂至亡滅天元性兇而強<lb/>
威福在已亡國之事皆在其身以此論之齊主為劣<lb/>
十六年太宗問魏徴曰朕克巳為政仰企前列至如積<lb/>
徳累仁豐功厚利四者常以為稱首朕皆庶㡬自勉人<lb/>
<pb n="KR2f0039_WYG_001-16a"/>
苦不能自見不知朕之所行何等優劣徴曰徳仁功利<lb/>
陛下兼而行之然則内平禍亂外除戎狄是陛下之功<lb/>
安諸黎元各有生業是陛下之利由此言之功利居多<lb/>
惟徳與仁願陛下自彊不息必可致也<lb/>
太宗時太上皇幸兩儀殿内外羣臣奉見太上皇還西<lb/>
宫太宗從至大安宫還顧謂長孫無忌等曰今天下無<lb/>
事侍太上皇與公等同宴可謂至樂然朕若與公等忘<lb/>
政事但歡宴盖非常安之法魏徴對曰陛下酣宴之後<lb/>
<pb n="KR2f0039_WYG_001-16b"/>
猶不忘庶政古者堯舜禹湯所以太平實用此道太宗<lb/>
因曰古之人君處廊廟居逸樂臣下一事失所便棄前<lb/>
功解免黜放急遽如此徴對曰人君發怒扵一臣将行<lb/>
刑罰而能念其舊功者鮮矣陛下今發徳音臣等幸甚<lb/>
太宗曰朕常思自古有天下者皆欲子孫萬代政化過<lb/>
於堯舜及其所行則與堯舜相反如秦始皇亦是英雄<lb/>
之主平定六國已後纔免其身至子便失其國桀紂幽<lb/>
厲亦皆䘮亡朕為此不得不懼且天下百姓傾耳側目<lb/>
<pb n="KR2f0039_WYG_001-17a"/>
唯㸔善惡朕豈得不自思之魏徴對曰自古以来人君<lb/>
為難秖為出言即成善惡若人君出言欲聞已過其國<lb/>
即興若出言欲人從已其國即䘮古人云一言可以興<lb/>
邦一言可以䘮邦正為如此但天下人皆自進扵陛下<lb/>
以榮其身若正人即欲以正道輔佐佞人即欲以邪道<lb/>
自媚工巧者則進竒服異器好鷹犬者即欲勸令畋逰<lb/>
所欲自進者不覺為非皆言為是若陛下常守正道則<lb/>
姦人不能自效如開其路則人人欲遂其心矣太宗曰<lb/>
<pb n="KR2f0039_WYG_001-17b"/>
然<lb/>
太宗謂侍臣曰朕觀隋主文集博物有才亦知恱堯舜<lb/>
之風醜桀紂之行然而行事即與言相違何也魏徴對<lb/>
曰自古稱人主之善在有君人之量能任使人智者為<lb/>
之謀勇者為之戰雖聦明聖哲以黈纊冕旒垂耳目隋<lb/>
主雖有俊才無人君之量恃才驕物所以至扵滅亡太<lb/>
宗曰然昔漢武征役不息户口減半中途能改還得傳<lb/>
祚子孫向使隋主早悟亦不至滅亡也<lb/>
<pb n="KR2f0039_WYG_001-18a"/>
太宗又謂侍臣曰齊文宣何如人魏徴對曰非常顛狂<lb/>
然與人共争道理自知短屈即能從之臣聞齊時魏愷<lb/>
先任青州長史甞使梁還除光州長史不就楊遵彦奏<lb/>
之文宣帝大怒召而責之愷曰臣先任青州大藩長史<lb/>
今有使勞更無罪過反授小州所以不就乃顧謂遵彦<lb/>
曰此漢有理因令捨之太宗曰往者盧祖尚不肯受官<lb/>
朕遂殺之宣帝雖顛狂尚能容止此事朕所不如也祖<lb/>
尚不受處分雖失臣之禮朕即殺之大是傷急一死不<lb/>
<pb n="KR2f0039_WYG_001-18b"/>
可再生悔所無及宜復其官䕃徴容貌不逾中人而有<lb/>
膽略善囬人主意每犯顔苦諫或上怒甚亦為之霽威<lb/>
上嘗得佳鷂自臂之望見徴来匿懐中徴奏事故乆鷂<lb/>
竟死懐中甞謁告上冢還言扵上曰人言陛下欲幸南<lb/>
山嚴装巳畢而竟不行何也上笑曰初實有此心畏卿<lb/>
嗔故中輟耳<lb/>
太宗謂右僕射李靖等曰人君之道唯在寛厚非但刑<lb/>
戮乃至鞭撻亦不欲行比毎人嫌朕大寛未知此言可<lb/>
<pb n="KR2f0039_WYG_001-19a"/>
行否魏徴對曰古来帝王以殺戮肆威者實非乆安之<lb/>
策臣等見隋煬帝初有天下亦大威嚴而官人百姓造<lb/>
罪非一今陛下仁育天下萬姓獲安臣下雖愚豈容不<lb/>
識恩造太宗曰公等假以為非朕終不改此志<lb/>
太宗又甞謂侍臣曰朕每日坐朝欲出一言即思此一<lb/>
言於百姓有利益否所以不能多言給事中兼知起居<lb/>
事杜正倫進曰君舉必書言存左史臣職當兼脩起居<lb/>
注不敢不盡愚直陛下若一言乖扵道理則千載累扵<lb/>
<pb n="KR2f0039_WYG_001-19b"/>
聖徳非止當今損扵百姓願陛下慎之太宗大恱賜綵<lb/>
百段<lb/>
幽州總管府記室兼直中書省張藴古奏上大寳箴其<lb/>
詞曰今来古往俯察仰觀惟辟作福為君實難宅普天<lb/>
之下䖏王公之上任土貢其所求具僚和其所唱是故<lb/>
兢懼之心日弛邪僻之情轉放豈知事起乎所忽禍生<lb/>
乎無妄固以聖人受命拯溺亨屯歸罪於巳因心於人<lb/>
至眀無偏照至公無私親故以一人治天下不以天下<lb/>
<pb n="KR2f0039_WYG_001-20a"/>
奉一人禮以禁其奢樂以防其佚左言而右事出警而<lb/>
入蹕四時調其慘舒三光同其得失故身為之度而聲<lb/>
為之律勿謂無知居髙聽卑勿謂何害積小成大樂不<lb/>
可極極樂成哀欲不可縦縦欲成災壮九重於内所居<lb/>
不過容膝彼昏不知瑤其臺而瓊其室羅八品於前所<lb/>
食不過適口唯狂罔念丘其糟而池其酒勿内荒於色<lb/>
勿外荒於禽勿貴難得之貨勿聽亡國之音内荒伐人<lb/>
性外荒蕩人心難得之物侈亡國之聲滛勿謂我尊而<lb/>
<pb n="KR2f0039_WYG_001-20b"/>
傲賢侮士勿謂我智而拒諫矜巳聞之夏后授饋頻起<lb/>
亦有魏帝牽裾不止安彼反側如春陽秋露巍巍蕩蕩<lb/>
推漢髙大度撫兹庶事如履薄臨深戰戰慄慄用周文<lb/>
小心詩云不識不知書曰無偏無黨一彼此於胷臆捐<lb/>
好惡於心想衆棄而後加刑衆恱而後命賞弱其強而<lb/>
治其亂伸其屈而直其枉故曰如衡如石不定物以數<lb/>
物之懸者輕重自具如水如鏡不示物以情物之鑑者<lb/>
妍蚩自露勿渾渾而濁勿皎皎而清勿汶汶而闇勿察<lb/>
<pb n="KR2f0039_WYG_001-21a"/>
察而明雖冕旒蔽目而視於未形雖黈纊塞耳而聽於<lb/>
無聲縦心乎湛然之域逰神於至道之精扣之者應洪<lb/>
纎而效響酌之者随深淺而皆盈故曰天之清地之寧<lb/>
王之貞四時不言而代序萬物無為而受成豈知帝有<lb/>
其力而天下和平吾王撥亂戡以智力民懼其威未懐<lb/>
其徳我皇撫運扇以淳風民懐其始未保其終爰述金<lb/>
鏡窮神盡聖使人以心應言以行苞括治體抑揚詞令<lb/>
天下為公一人有慶開羅起祝援琴命詩一日二日念<lb/>
<pb n="KR2f0039_WYG_001-21b"/>
兹在兹唯人所召自天祐之爭臣司直敢告前疑太宗<lb/>
嘉之賜帛三百段仍授以大理寺丞<lb/>
太宗問給事中孔頴達曰論語云以能問於不能以多<lb/>
問於寡有若無實若虚何謂也孔頴達對曰聖人設教<lb/>
欲人謙光已雖有能不自矜大仍就不能之人求訪能<lb/>
事已之才藝雖多猶以為少仍就寡少之人更求所益<lb/>
已之雖有其状若無已之雖實其容若虚非惟匹庶帝<lb/>
王之徳亦當如此夫帝王内藴神明外須𤣥黙使深不<lb/>
<pb n="KR2f0039_WYG_001-22a"/>
可知故易稱以蒙養正以明夷蒞衆若其位居尊極炫<lb/>
耀聦明以才陵人飾非拒諫則上下情隔君臣道乖自<lb/>
古滅亡莫不由此也太宗曰易云勞謙君子有終吉誠<lb/>
如卿所説詔賜帛二百段<lb/>
太宗每與公卿言及古道必詰難往復散騎常侍劉洎<lb/>
上書諫曰帝王之與凡庶聖哲之與庸愚上下相懸擬<lb/>
倫斯絶是知以至愚而對至聖以極卑而對極尊徒思<lb/>
自強不可得也陛下降恩㫖假怒顔凝旒以聽其言虛<lb/>
<pb n="KR2f0039_WYG_001-22b"/>
襟以納其說猶恐羣下未敢對揚况動神機縦天辯飾<lb/>
辭以折其理援古以排其議欲令凡蔽何階應荅臣聞<lb/>
皇天以無言為貴聖人以不言為聖老君稱大辯若訥<lb/>
荘生稱至道無文此皆不欲煩也是以齊侯讀書輪扁<lb/>
竊議漢皇慕古長孺陳譏此亦不欲勞也且多記則損<lb/>
心多語則損氣心氣内損形神外勞初雖不覺後必為<lb/>
累須為社稷自愛豈為性好自傷乎竊以今日昇平皆<lb/>
陛下力行所致欲其長乆匪由辯博但當忘彼愛憎慎<lb/>
<pb n="KR2f0039_WYG_001-23a"/>
兹取舎毎事敦樸無非至公若貞觀之初則可矣至於<lb/>
秦政強辯失人心於自矜魏文宏才虧衆望於虚説此<lb/>
才辯之累皎然可知伏願略兹雄辯浩然養氣簡彼緗<lb/>
圗淡焉怡悦自固萬夀於南岳齊百姓於東户則天下<lb/>
幸甚皇恩斯畢上飛白荅之曰非慮無以臨下非言無<lb/>
以述慮比有談論遂致煩多輕物驕人恐由斯道形神<lb/>
心氣非此為勞今聞讜言虚懐以改<lb/>
太宗甞謂侍臣曰傳稱去食存信孔子曰人無信不立<lb/>
<pb n="KR2f0039_WYG_001-23b"/>
昔項羽既入咸陽巳制天下向使能行漢髙之仁信誰<lb/>
能奪邪房𤣥齡對曰仁義禮智信謂之五常廢一不可<lb/>
能勤行之甚有禆益殷紂狎侮五常而武王伐之項氏<lb/>
以無仁信為漢祖所奪皆誠如聖旨<lb/>
著作郎郄崇表請編次太宗文章為集太宗謂崇曰朕<lb/>
若制事有益於人者史則書之足為不朽若不師古亂<lb/>
政壊物雖有詞藻終貽後代笑非所須也祇如梁武帝<lb/>
父子及陳後主隋煬帝亦大有文集而所為多不法宗<lb/>
<pb n="KR2f0039_WYG_001-24a"/>
社皆須㬰傾覆凡人主唯在徳行何必要事文章耶竟<lb/>
不許太宗甞曰隋煬帝性好猜防専言邪道大忌胡人<lb/>
乃至謂胡床為交床胡𤓰為黄𤓰築長城以備胡終被<lb/>
宇文化及使令狐行達殺之又誅戮李金才及諸李殆<lb/>
盡卒何所益且居天下者唯正身脩徳而巳此外虚事<lb/>
不足在懐太宗又甞謂羣臣曰朕為人主兼行将相事<lb/>
豈不是奪公等名舜禹湯武得稷卨伊吕而四海安漢<lb/>
髙祖有蕭曹韓彭而天下寧兹事朕皆兼之給事中張<lb/>
<pb n="KR2f0039_WYG_001-24b"/>
行成退上䟽曰有隋失道天下沸騰陛下撥亂反正拯<lb/>
人塗炭何周漢君臣所能比數雖然盛徳含光規模宏<lb/>
逺左右文武誠無将相材奚用大庭廣衆與之量校損<lb/>
萬乗之尊與臣下争功㦲帝嘉納之帝又問侍臣曰自<lb/>
古帝王雖平中夏不能服夷狄朕才不逮古人而成功<lb/>
過之何也羣臣稱頌功徳上曰不然朕所以能及此者<lb/>
止由五事耳自古帝王多疾勝巳者朕見人之善若巳<lb/>
有之人之行能不能兼偹朕常棄其所短取其所長人<lb/>
<pb n="KR2f0039_WYG_001-25a"/>
主往往進賢則欲寘諸懐退不肖則欲推諸壑朕見賢<lb/>
者則敬之不肖者則憐之人主多惡正直隂誅顯戮無<lb/>
代無之朕踐阼以来正直之士比肩於朝未甞黜責一<lb/>
人自古皆貴中華賤夷狄朕獨愛之如一故其部落皆<lb/>
依朕如父母此五者朕所以成今日之功也<lb/>
肅宗甞從容與侍謀軍國元帥長史李泌語及李林甫<lb/>
欲敇諸将克長安日發其冢焚骨揚灰泌曰陛下方定<lb/>
天下奈何讎死者彼枯骨何知徒示聖徳之不𢎞耳且<lb/>
<pb n="KR2f0039_WYG_001-25b"/>
方今從賊者皆陛下之讎也若聞此舉恐沮其自新之<lb/>
心上不恱<lb/>
徳宗時渾瑊破朱泚走之奉天圍解從臣皆賀汴滑兵<lb/>
馬使賈隠林進言曰陛下性太急不能容物若此性未<lb/>
改雖泚敗亡憂未艾也上甚稱之<lb/>
敬宗㳺幸無常昵比羣小視朝月不再三大臣罕得進<lb/>
見浙西觀察使李徳裕上言曰臣聞詩云心乎愛矣遐<lb/>
不謂矣此古之賢人所以篤於事君者也夫迹踈而言<lb/>
<pb n="KR2f0039_WYG_001-26a"/>
親者危地逺而意忠者忤然臣竊念抜自先聖偏荷寵<lb/>
光若不愛君以忠則是上負靈鑑臣頃事先朝属多隂<lb/>
沴常獻大明賦以諷頗䝉先朝嘉納臣今日盡莭明主<lb/>
亦猶是心昔張敞之守逺郡梅福之在遐徼尚竭誠盡<lb/>
規不避尤悔况臣甞學舊史頗知官箴雖在踈逺猶思<lb/>
獻替謹稽首上丹扆六箴具列於後仰塵睿覽伏積兢<lb/>
惶<lb/>
　一宵衣先王聽政昧爽以俟鷄鳴既盈日出而視伯<lb/>
<pb n="KR2f0039_WYG_001-26b"/>
　　禹大聖寸隂為貴光武至仁反支不忌無俾姜后<lb/>
　　猶去簮珥彤管記言克念前志<lb/>
　二正服聖人作服法象可觀雖在宴逰尚不懐安汲<lb/>
　　黯荘色能正不冠楊阜毅然亦譏縹紈四時所御<lb/>
　　各有其官非此勿服惟辟所難<lb/>
　三罷獻漢文罷獻詔還騄駬鑾輅徐驅安用千里厥<lb/>
　　後令王亦能㳟已翟裘既焚筒布則毁道徳為麗<lb/>
　　慈儉為美不過天道斯為至理<lb/>
<pb n="KR2f0039_WYG_001-27a"/>
　四納誨惟后納誨以求厥中從善如流乃能成功漢<lb/>
　　成沉湎舉白浮鍾魏明侈汰淩霄作宫中雖不忤<lb/>
　　而善不從以規為瑱是謂塞聦<lb/>
　五辯邪居上處深在察㣲萌雖有䜛慝不能蔽明漢<lb/>
　　之孝昭叡過周成上書知詐照奸得情燕盖既折<lb/>
　　王猷洽平百代之後乃流淑聲<lb/>
　六防微天子之孝敬遵王度安必思危乃無遺慮亂<lb/>
　　臣猖蹶非可遽數𤣥黄莫辯觸瑟始仆栢谷微行<lb/>
<pb n="KR2f0039_WYG_001-27b"/>
　　豺豕塞路覩貌獻飱斯可誡懼<lb/>
文宗甞顧鄭覃曰覃老矣當無妄試論我猶漢何等主<lb/>
覃曰陛下文宣主也帝曰渠敢望是領度支李石欲彊<lb/>
帝志使不怠因曰陛下之問而覃之對臣皆以為非顔<lb/>
囘匹夫耳自比於舜陛下有四海春秋富當觀得失於<lb/>
前日引月長以齊堯舜奈何比文宣而又自以為不及<lb/>
惟陛下開肆厥志不以文宣自安則大業濟矣<lb/>
後唐明宗時水運軍将於臨河縣得一玉杯有文曰傳<lb/>
<pb n="KR2f0039_WYG_001-28a"/>
國寳萬嵗杯明宗甚愛之以示中書侍郎馮道道曰此<lb/>
前世有形之寳爾王者固有無形之寳也明宗問之道<lb/>
曰仁義者帝王之寳也故曰大寳曰位何以守位曰仁<lb/>
明宗武君不曉其言道已去召侍臣講説其義嘉納之<lb/>
宋真宗咸平三年田錫知泰州召歸進經史子集要語<lb/>
奏曰臣聞古者帝王盤盂皆銘几杖有誡起居必覩夙<lb/>
夜不忘故湯之盤銘曰徳日新日日新太公之金匱云<lb/>
武王欲造起居之誡乃銘於几杖曰安無忘危存無忘<lb/>
<pb n="KR2f0039_WYG_001-28b"/>
亡孰惟二者後必無凶墨子曰堯舜禹湯書其事於竹<lb/>
帛篆之盤盂曰君子福大而愈懼爵隆而益恭逺察近<lb/>
視俯仰有則矧黄帝輿几皆銘焉曰吾居民之上惴惴<lb/>
恐不及武王户席必訓焉席之銘曰無行可悔户之銘<lb/>
曰難得而易失聖人脩徳㒺怠然佩服鑑戒終日不忘<lb/>
故至徳大業永保天下也臣又嘗讀唐書見髙宗命黄<lb/>
門侍郎趙智講孝經於百福殿因謂之曰大旨朕知之<lb/>
矣即舉此經要切處言之以禆不逮智曰天子有争臣<lb/>
<pb n="KR2f0039_WYG_001-29a"/>
七人雖無道不失其天下微臣敢以此言上獻帝大悦<lb/>
又憲宗聽政之暇採漢史三國以来經濟要事撰書十<lb/>
四篇號曰前代君臣事跡書之六扇屏風置於御座之<lb/>
右出入觀省之臣每覽經史子集因取其要語總一十<lb/>
巻輙用進獻可書於屏寘之御座出入觀省所冀聖徳<lb/>
日新與堯舜禹湯文武比隆也<lb/>
景徳間崇文院檢討陳彭年獻大寳箴曰二儀之内最<lb/>
靈者人生民之中至大者君民既可畏天亦無親所輔<lb/>
<pb n="KR2f0039_WYG_001-29b"/>
者徳所歸者仁㳟已御下輝光益新載籍斯在謀猷備<lb/>
陳内綏萬姓外撫百蠻治亂所始言動之間觀之則易<lb/>
處之甚難由是先哲喻彼投艱茍能慮未乃可防閑審<lb/>
求逆耳無惡犯顔既庶而富教化乃施慈儉之政富庶<lb/>
之基鰥寡孤獨人之所悲發號施令宜先及之黄髪鮐<lb/>
背心實多知左右侍從何尚於兹瞻言百辟咸代天工<lb/>
儻無虚授可建大中克彰慎柬惟藉至公知人則哲聽<lb/>
徳則聦才固難備道亦少同葑菲罔捨杞梓乃充不扶<lb/>
<pb n="KR2f0039_WYG_001-30a"/>
自直惟蓬在麻非揀莫見惟金在沙參備顧問必辨忠<lb/>
邪獻替以正禆益無涯自匿草澤亦有國華訪此髦士<lb/>
可拒朋家三章之立庶民作程欽㦲恤㦲可以措刑七<lb/>
伐之建姦孽是平本仁本義可以弭兵是為齊禮亦曰<lb/>
好生有教無𩔖自誠而明宗廟社稷饗之以恭宫室苑<lb/>
囿誡之在豐春蒐秋獮不廢三農擊石拊后用格神宗<lb/>
使人以悦乃克成功治國以政罔或不從濟濟多士用<lb/>
之有光硜硜小器謀之弗臧忠言致益豈譲膏梁六藝<lb/>
<pb n="KR2f0039_WYG_001-30b"/>
為樂寧後笙簧任賢勿貳堯所以昌改過不吝湯所以<lb/>
王六合至廣萬彚攸多風俗靡一嗜欲相摩如馭朽索<lb/>
若防決河左契斯執六轡遂和導之以徳民免嬰羅不<lb/>
懈于位俗乃偃戈先王之訓罔不咸然吾君之治亦取<lb/>
斯焉小心翼翼終日乾乾三靈降鑑百禄無愆由兹率<lb/>
土永戴光天巍巍洪業億萬斯年<lb/>
仁宗至和二年翰林學士歐陽脩上奏曰臣聞自古有<lb/>
天下者莫不欲為治君而常至於亂莫不欲為明主而<lb/>
<pb n="KR2f0039_WYG_001-31a"/>
常至於昏者其故何哉患於好疑而自用也夫疑心動<lb/>
於中則視聽惑於外視聽惑則忠邪不分而是非錯亂<lb/>
是非錯亂則舉國之臣皆可疑盡疑其臣則必自用其<lb/>
所見夫以疑惑錯亂之意而自用則多失失則其國之<lb/>
忠臣必以理而争之争之不切則人主之意難囬争之<lb/>
切則激其君之怒心而堅其自用之意然後君臣争勝<lb/>
於是邪佞之臣得以因隙而入希旨順意以是為非以<lb/>
非為是惟人主之所欲者従而順之夫為人主者方與<lb/>
<pb n="KR2f0039_WYG_001-31b"/>
其臣争勝而得順意之人樂其助巳而忘其邪佞也乃<lb/>
與之并力以拒忠臣夫為人主者拒忠臣而信邪佞天<lb/>
下無不亂人主無不昏也自古人主之用心非惡忠臣<lb/>
而喜邪佞也非惡治而好亂也非惡明而欲昏也以其<lb/>
好疑自用而與臣下争勝也使為人主者豁然去其疑<lb/>
心而囬其自用之意則邪佞逺而忠言入則聰明不惑<lb/>
而萬事得其宜使天下尊為明主萬世仰為治君豈不<lb/>
臣主俱榮而樂哉與其區區自執而與臣下爭勝用心<lb/>
<pb n="KR2f0039_WYG_001-32a"/>
益勞而事益惑者相去逺矣臣聞書載仲虺稱湯之徳<lb/>
曰改過不吝又戒湯曰自用則小成湯古之聖人也不<lb/>
能無過而能改過此其所以為聖也以湯之聦明其所<lb/>
為不至於繆戾矣然仲虺猶戒其自用則古之人主惟<lb/>
能改過而不敢自用然後得為治君明主也臣伏見宰<lb/>
臣陳執中自執政以来不叶人望累有過惡招致人言<lb/>
而執中遷延尚玷宰府陛下憂勤恭儉仁愛寛慈堯舜<lb/>
之用心也推陛下之用心天下宜至於治者乆矣而紀<lb/>
<pb n="KR2f0039_WYG_001-32b"/>
綱日壊政令日乖國日益貧民日益困流民滿野濫官<lb/>
滿朝其亦何為而致此由陛下用相不得其人也近来<lb/>
宰相多以過失因言者罷去陛下不悟宰相非其人反<lb/>
疑言事者好逐宰相疑心一生視聽既惑遂成自用之<lb/>
意以謂宰相當由人主自去不可因言者而罷之故宰<lb/>
相雖有大惡顯過而屈意以容之彼雖惶恐自欲求去<lb/>
而屈意以留之雖天災水旱飢民流離死亡道路皆不<lb/>
暇顧而屈意以用之其故非他直欲阻言事者爾言事<lb/>
<pb n="KR2f0039_WYG_001-33a"/>
者何負於陛下哉使陛下上不顧天灾下不恤人言以<lb/>
天下之事委一不學無識諂邪狠愎之執中而甘心焉<lb/>
言事者本欲益於陛下而反損聖徳者多矣然而言事<lb/>
者之用心本不圗至於此也由陛下好疑自用而自損<lb/>
也今陛下用執中之意益堅言事者攻之愈切陛下方<lb/>
思有以取勝於言事者而邪佞之臣得以因隙而入必<lb/>
有希合陛下之意者将曰執中宰相不可以小事逐不<lb/>
可使小官動揺甚者則誣言事者欲逐執中而引用他<lb/>
<pb n="KR2f0039_WYG_001-33b"/>
人陛下方患言事者上忤聖聦樂聞斯言之順意不復<lb/>
察其邪佞而信之所以拒言事者益峻用執中益堅夫<lb/>
以萬乗之尊與三數言事小臣角必勝之力萬一聖意<lb/>
必不可囬則言事者亦當知難而止矣然天下之人與<lb/>
後世之議者謂陛下拒忠言庇愚相以陛下為何如主<lb/>
也前日御史論梁適罪惡陛下赫怒空䑓而逐之而今<lb/>
日御史又復敢論宰相不避雷霆之威不畏權臣之禍<lb/>
此乃至忠之臣也能忘其身而愛陛下者也陛下嫉之<lb/>
<pb n="KR2f0039_WYG_001-34a"/>
惡之拒之絶之執中為相使天下水旱流亡公私困竭<lb/>
而又不學無識憎愛挾情除改差繆取笑中外家私穢<lb/>
惡流聞道路阿意順旨専事逢君此乃諂上傲下愎戾<lb/>
之臣也陛下愛之重之不忍去之陛下睿智聦明羣臣<lb/>
善惡無不照見不應倒置如此直由言事太切而激成<lb/>
陛下之疑惑爾執中不知廉恥復出視事此不足論陛<lb/>
下豈忍因執中上累聖徳而使忠臣直士巻舌於明時<lb/>
也臣願陛下豁然囬心釋去疑慮察言事者之忠知執<lb/>
<pb n="KR2f0039_WYG_001-34b"/>
中之過惡悟用人之非法成湯改過之聖遵仲虺自用<lb/>
之戒盡以御史前後章䟽出付外廷議正執中之過惡<lb/>
罷其政事别用賢材以康時務以拯斯民以全聖徳則<lb/>
天下幸甚臣以身叨恩遇職在論思意切言狂罪當萬<lb/>
死<lb/>
嘉祐中知諫院司馬光陳論三徳劄子曰臣伏蒙聖恩<lb/>
不以臣無似擢臣為諫官臣自㓜學先王之道意欲有<lb/>
益於當時是以雖在外方為他官猶願竭其愚心陳國<lb/>
<pb n="KR2f0039_WYG_001-35a"/>
家之所急况今立陛下之左右以言事為職陛下仁聖<lb/>
聦明求諫不倦羣臣雖有狂狷愚妄觸犯忌諱陛下皆<lb/>
含容寛貸未甞加罪誠微臣千載難逢之際茍不以此<lb/>
時傾輸胷腹之所有以副陛下延納之意則不可以自<lb/>
比扵人死有餘罪矣臣竊惟人君之大徳有三曰仁曰<lb/>
明曰武仁者非嫗煦姑息之謂也興教化脩政治養百<lb/>
姓利萬物此人君之仁也明者非煩苛伺察之謂也知<lb/>
道義識安危别賢愚辯是非此人君之明也武者非彊<lb/>
<pb n="KR2f0039_WYG_001-35b"/>
亢暴戾之謂也惟道所在斷之不疑姦不能惑佞不能<lb/>
移此人君之武也故仁而不明猶有良田而不能耕也<lb/>
明而不武猶視苖之穢而不能耘也武而不仁猶知穫<lb/>
而不知種也三者兼備則國治彊闕一焉則衰闕二焉<lb/>
則危三者無一焉則亡自生民以来未之或改也臣不<lb/>
勝區區觸死忘生竊見陛下天性慈恵慎微接下子育<lb/>
元元汎愛羣生雖古先聖王之仁殆無以過然自踐阼<lb/>
以来垂四十年夙夜孜孜以求至治而朝廷紀綱猶有<lb/>
<pb n="KR2f0039_WYG_001-36a"/>
虧缺閭里窮民猶有怨歎意者羣臣不肖不能宣揚聖<lb/>
化将陛下之於三徳萬分之一亦有所未盡歟臣聞春<lb/>
秋傳曰賞慶刑威曰君臣幸得以修起居注日侍黼扆<lb/>
之側伏見陛下推心御物端拱淵嘿羣臣各以其意有<lb/>
所敷奏陛下不復詢訪利害考察得失一皆可之誠使<lb/>
陛下左右前後股肱耳目之臣皆忠實正人則如此至<lb/>
善矣或出於不意有一姦邪在焉則豈可不為之寒心<lb/>
哉夫善惡是非相與混殽若待之如一無所别白或知<lb/>
<pb n="KR2f0039_WYG_001-36b"/>
其善而不能賞知其惡而不能罰則為善者日懈為惡<lb/>
者日勸善者懈惡者勸雖有堯舜禹湯文武之君稷契<lb/>
伊吕周召之臣以之求治猶鑿氷而取火適楚而北行<lb/>
也伏惟陛下少垂聖思以天授之至仁廓日月之融光<lb/>
奮乾剛之威斷善無微而不録惡無細而不誅則唐虞<lb/>
三代之隆何逺之有此臣愚淺所見不敢不陳<lb/>
仁宗時天下乆無事叅知政事宋綬慮宴樂有漸乃上<lb/>
言人心逸於乆安而患害生於所忽故立防於無事銷<lb/>
<pb n="KR2f0039_WYG_001-37a"/>
變扵未萌事至而應不亦殆歟勵羣司不以承平自怠<lb/>
又上馭下之道有三臨事尚乎守當機貴乎斷兆謀先<lb/>
乎宻能守則奸不能移能斷則邪不能惑能宻則事不<lb/>
能撓願陛下念之至若深居燕閒聲味以調六氣節宣<lb/>
以順四時保養聖躬宗社之休也<lb/>
知制誥田況甞面奏事論及政體帝頗以好名為非意<lb/>
在遵守故常況退而著論上之其略曰名者由實而生<lb/>
非徒好而自至也堯舜三代之君非好名者而鴻烈休<lb/>
<pb n="KR2f0039_WYG_001-37b"/>
徳倬若日月不能纎晦者有實羙而然也設或謙弱自<lb/>
守不為恢閎睿明之事則名從而晦矣雖欲好之豈可<lb/>
得耶方今政令寛弛百職不修二虜熾結淩慢中國朝<lb/>
廷恫矜下民横罹殺掠竭瀝膏血以資繕備而未免侵<lb/>
軼之憂故屈就講和為翕張予奪之術自非君臣朝夕<lb/>
恥憤大有為以遏後虞則勢可憂矣陛下若恐好名而<lb/>
不為則非臣之所敢知也陛下儻奮乾剛明聽斷則有<lb/>
英睿之名行威令懾姦宄則有神武之名斥奢泰革風<lb/>
<pb n="KR2f0039_WYG_001-38a"/>
俗則有崇儉之名澄冗濫輕㑹斂則有廣愛之名恱亮<lb/>
直惡諂媚則有納諌之名務咨詢逹壅蔽則有勤政之<lb/>
名責功實抑偷幸則有求治之名今皆非之而不為則<lb/>
天下何所望乎抑聞聖賢之道曰名教忠誼之訓曰名<lb/>
節羣臣諸儒所以尊輔朝廷紀綱人倫之大本也陛下<lb/>
從而非之則教化微節義廢無恥之徒争進而勸沮之<lb/>
方不行矣豈聖人率下之意耶<lb/>
判許州賈昌朝召對邇英閤帝問乾卦昌朝上奏曰乾<lb/>
<pb n="KR2f0039_WYG_001-38b"/>
之上九稱亢龍有悔悔者凶災之萌爻在亢極必有凶<lb/>
災不言凶而言悔者以悔有可凶可吉之義修徳則免<lb/>
悔而獲吉矣用九見羣龍無首吉聖人用剛健之徳乃<lb/>
可决萬機天下乆盛柔不可以濟然亢而過剛又不能<lb/>
乆獨聖人外以剛健決事内以謙㳟應物不敢自矜為<lb/>
天下首乃吉也手詔優答<lb/>
英宗即位初知諌院司馬光乞簡省細務不必盡闗聖<lb/>
覽劄子曰臣聞臯陶賛於舜曰元首明哉股肱良哉庶<lb/>
<pb n="KR2f0039_WYG_001-39a"/>
事康哉盖言人君明則百官得其人百官得其人則衆<lb/>
事無不美也又曰元首叢脞哉股肱惰哉萬事隳哉盖<lb/>
言人君細碎無大略則羣臣不盡力羣臣不盡力則萬<lb/>
事皆廢壊也此二者治亂之至要也荀子曰明主好要<lb/>
闇主好詳主好要則百事詳主好詳則百事廢壊為人<lb/>
君者自有職事固不當詳察細務也然則人君之職謂<lb/>
何臣愚以為量材而授官一也度功而加賞二也審罪<lb/>
而行罰三也材有長短故官有能否功有髙下故賞有<lb/>
<pb n="KR2f0039_WYG_001-39b"/>
厚薄罪有大小故罰有輕重此三者人君所當用心其<lb/>
餘皆不足言也臣伏見國家舊制百司細事如三司鞭<lb/>
一胥史開封府補一廂鎮之類徃徃皆須奏聞崇政殿<lb/>
所引公事有軍人武藝國馬芻秣之類皆一一躬親閱<lb/>
視此盖國初艱難權時之制施於今日頗傷煩碎陛下<lb/>
龍興撫運聖政惟新臣愚以為宜令中書樞宻院檢詳<lb/>
中外百司自来公事須申奏取旨及後殿所引公事其<lb/>
間不繫大體非人君所宜身親者悉從簡省委之有司<lb/>
<pb n="KR2f0039_WYG_001-40a"/>
陛下養性安身以専念人君之三職足以法天地之易<lb/>
簡致虞舜之無為誠天下幸甚<lb/>
治平二年光又奏曰臣聞書曰面稽天若詩曰文王陟<lb/>
降在帝左右葢言王者為天之子不敢不朝夕小心祗<lb/>
畏其命如在其上如在其左右也是故洪範九疇以五<lb/>
行為本言王者當祗順五行之性内謹五事以治身外<lb/>
脩八政以治國正五紀以承天序折衷於皇極之道登<lb/>
用三徳之人又叅合以龜筮之謀察風雨寒燠之来以<lb/>
<pb n="KR2f0039_WYG_001-40b"/>
省得失知休咎導迎五福避逺六極此萬世不易之道<lb/>
也臣不勝狂愚忘生觸死伏見陛下即位以来災異甚<lb/>
衆日有黒子江淮之水或溢或涸去夏霖雨渉秋不止<lb/>
京畿東南十有餘州廬舍沉於深淵浮苴棲扵木末老<lb/>
弱流離捐瘠道路妻兒之價賤於犬豕許潁之間親戚<lb/>
相食積尸成丘既而歴冬無雪煖氣如春草木早榮繼<lb/>
以黒風今夏癘疫大作彌漫數千里病者比屋䘮車交<lb/>
路至秋幸而豐熟百姓欣然庶獲蘇息未及收穫而暴<lb/>
<pb n="KR2f0039_WYG_001-41a"/>
雨大至一晝之間川澤皆溢溝渠逆流原隰丘陵悉為<lb/>
洪波一苖半穂蕩無孑遺都城之内道路乗桴城闕摧<lb/>
圮官府倉廪軍壘民居覆没殆盡死於壓溺者不可勝<lb/>
紀耆耋之人皆言耳目所記未甞覩聞此乃曠古之極<lb/>
異非常之大災陛下安得不側身恐懼思其所以致此<lb/>
之咎乎臣性愚學淺不足以窺測天意竊以書曰天聦<lb/>
明自我民聦明天明畏自我民明威又曰天視自我民<lb/>
視天聽自我民聽然則災異之来不在扵他茍人心和<lb/>
<pb n="KR2f0039_WYG_001-41b"/>
恱則天道無不順矣詩曰亹亹文王令聞不已又曰如<lb/>
珪如璋令聞令望古之聖王未有不先其令名而能行<lb/>
其政於天下者也臣伏見陛下踐阼之初上自宰輔次<lb/>
及朝臣下逮閭閻細民士伍廝養無不翕然同辭稱頌<lb/>
聖徳如出一口皆云方今皇族奉朝謁者八百餘人陛<lb/>
下仁孝聦明為之首冠知人疾苦識其情偽節儉愛物<lb/>
剛果能斷既美先帝知人之明又慶已身逢時之幸涕<lb/>
泣共談悲喜相半臣愚以為昔漢恵帝無子而得文帝<lb/>
<pb n="KR2f0039_WYG_001-42a"/>
仁儉謙恭百姓富饒㡬致刑措昭帝無子而得宣帝勤<lb/>
恵明斷吏良民樂號稱中興然則國無嗣子而旁親入<lb/>
繼未必不為天意福祐社稷而光啓聖賢也私心自幸<lb/>
又甚於衆人俄而聖躬有疾上下之人思殺身為牲粉<lb/>
骨為藥庶祈早瘳以觀聖政不意數月之後道塗之議<lb/>
稍異於前頗有謗言不專稱美逮乎周嵗之外則頌者<lb/>
益寡謗者益多臣竊伏於闕門之外日聞衆論不勝悵<lb/>
恨痛心疾首晝而忘食夕而忘寝為陛下深思其故終<lb/>
<pb n="KR2f0039_WYG_001-42b"/>
不能明意者陛下於舉動循守之間萬一有所未思乎<lb/>
敢以愚慮言之盖有三焉惟陛下寛其罪使得畢其辭<lb/>
竊以皇太后仁明之徳爰自先朝布聞四方加之保育<lb/>
聖躬在於襁褓陛下入承大統不可謂全非皇太后之<lb/>
力當陛下初得疾之時外間傳言皇太后於先帝梓宫<lb/>
之前為陛下叩頭祈請額為之傷如此豈可謂無慈愛<lb/>
之心於陛下哉不幸為讒賊之人交相離間遂使兩宫<lb/>
之情介然有隙就使皇太后有不慈扵陛下陛下為人<lb/>
<pb n="KR2f0039_WYG_001-43a"/>
之子安可校量曲直遂生忿恨而扵愛㳟之心有所不<lb/>
備乎傳曰大徳滅小怨先帝擢陛下於衆人之中自防<lb/>
禦使升為天子唯以一后數公主屬於陛下而梓宫在<lb/>
殯已失皇太后之歡心長公主數人皆屏居閒宫希曽<lb/>
省見臣請以小喻大設有閭里之民家有一妻數女及<lb/>
有數畆之田一金之産老而無子養同宗之子以為後<lb/>
其人既沒其子得田産而有之遂踈母棄妹使之愁憤<lb/>
怨歎則鄰里鄉黨之人謂其子為何如人哉以匹夫而<lb/>
<pb n="KR2f0039_WYG_001-43b"/>
為此行猶見貶於鄉里況以天子之尊為四海所瞻仰<lb/>
哉此陛下所以失人心之始也先帝天性寛仁重違物<lb/>
意晚年嬰疾厭倦萬㡬遂以天下之事<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>委之兩府兩<lb/>
府或見有所偏或意有所私取捨黜渉未必皆當又巧<lb/>
設倖門進抜所愛超資越級欺㒺衆人抑壓孤寒無所<lb/>
伸愬及陛下即位皆謂必能奮發乾剛昭明君徳收取<lb/>
威福復還王室進賢退愚賞善罰惡使海内廓然立見<lb/>
太平而陛下益事謙遜深自晦匿凡百奏請不肻與奪<lb/>
<pb n="KR2f0039_WYG_001-44a"/>
動循舊例不顧事情謹於細務忽於大體知人之賢不<lb/>
能舉知人不肖不能去知事之非不能改知事之是不<lb/>
能從大臣専權甚於先朝率意差除無所顧忌或非材<lb/>
而驟進或有罪而見寛此天下所以重失望也臣聞書<lb/>
曰木從繩則正后從諫則聖是以堯稽于衆舎已從人<lb/>
舜好問而好察邇言禹聞善言則拜湯用人猶巳改過<lb/>
不吝此四聖人者豈其才智之不足㦲然猶孜孜汲汲<lb/>
下詢愚賤之人者盖以四海之廣萬幾之衆非一人所<lb/>
<pb n="KR2f0039_WYG_001-44b"/>
能獨知必資天下之耳目思慮然後能曲盡其理也陛<lb/>
下聖質雖美亦當取法於堯舜禹湯而即政以来或意<lb/>
有所見執之不移如堅守嚴城禦敵外宼使羣臣之言<lb/>
皆無自而入殆非所以納百川而成巨海也孔子曰人<lb/>
之言曰予無樂乎為君唯其言而莫予違也如其善而<lb/>
莫之違也不亦善乎如不善而莫之違也不㡬乎一言<lb/>
而喪邦乎是故明君之於聽納無彼無我無親無踈無<lb/>
先無後惟其是而巳矣若重我所有而輕彼所陳信其<lb/>
<pb n="KR2f0039_WYG_001-45a"/>
所親而疑其所賤主先入之言而拒後来之議則雖有<lb/>
是者亦不可得而見矣夫人心之所好者視醜以為美<lb/>
所惡者視善以為惡茍能以平心察之則是非易見矣<lb/>
書曰有言逆于汝心必求諸道有言遜于汝志必求諸<lb/>
非道若必待合扵聖意則恱而從之不合則怒而棄之<lb/>
臣恐讒諂日進方正日踈殆非所以増社稷之福也又<lb/>
國家置臺諌之官為天子耳目防大臣壅蔽朝廷政事<lb/>
皆大臣相與裁定然後施行而臺諫或以異議干之陛<lb/>
<pb n="KR2f0039_WYG_001-45b"/>
下當自以聖意察其是非可行則行可止則止今乃復<lb/>
付之大臣彼安肻以已之所行為非而以他人所言為<lb/>
是乎此乃陛下所以獨取拒諫之名而大臣坐得専權<lb/>
之利者也夫以君相之重何啻泰山賤臣之輕何啻雞<lb/>
卵乃欲相與校其勝負臣固知其不敵矣是以四方懐<lb/>
忠之士願效區區者皆望風不進結舌沮氣此天下所<lb/>
以又失望也凡此三者在列之臣皆知其不可而上畏<lb/>
嚴誅下避怨怒莫敢以此極言聞於陛下使海内憤欝<lb/>
<pb n="KR2f0039_WYG_001-46a"/>
之氣積而不發宜其有以感動天地之和矣臣聞天意<lb/>
保佑王者故為之下災異以譴告之若王者恐懼修省<lb/>
則非徒免一時之害又将有福禄随之商之太戊武丁<lb/>
周之成宣是也若傲忽不顧非徒為害於一時又将有<lb/>
危亡之禍漢之成哀桓靈是也今災異之来意者皇天<lb/>
亦将保佑陛下以成商周之美乎臣願陛下上稽天意<lb/>
下順人心於此三者皆留聖念奉事皇太后愈加孝謹<lb/>
務得驩心諸長公主時加存撫無令失所總擥大柄勿<lb/>
<pb n="KR2f0039_WYG_001-46b"/>
以假人選用英俊循名責實賞功罰罪捨小取大剗塞<lb/>
弊倖一新大政延納讜言虚心從善皆行之以至誠非<lb/>
特為空言而巳夫至誠可以動金石而況人乎不誠不<lb/>
足以感匹夫而況天乎詩云無曰髙髙在上陟降厥士<lb/>
日監在兹天雖至髙視聽甚邇人之所為發於中心則<lb/>
天已知之固不待見其容貌形於聲音也陛下果能盡<lb/>
誠於此則聖徳日新令名四逹人心既恱天道自和百<lb/>
糓蕃昌嘉瑞並至蠻夷率服福流子孫矣臣自知不才<lb/>
<pb n="KR2f0039_WYG_001-47a"/>
無補朝廷然不敢遂自塞嘿復有所陳惟陛下裁察臣<lb/>
光昧死再拜上疏<lb/>
英宗時起居舎人傅堯俞上奏曰臣聞自古受命之君<lb/>
未有不上對天意而下順人心者也夫受命者非他天<lb/>
意所嚮而人心所歸耳其所以上對下順者亦非他恭<lb/>
儉仁孝耳臣伏見陛下越自藩邸入繼大統中外欣戴<lb/>
若厯試之乆者可以驗人心之歸矣踐阼之初過哀生<lb/>
疾臣民傾耳未聞徳音将越三時而天下晏然無一事<lb/>
<pb n="KR2f0039_WYG_001-47b"/>
者可以驗天意之嚮矣然臨朝淵黙未决政事不知陛<lb/>
下務為謙抑耶将起居之間尚有所未適耶以為未適<lb/>
則當親近藥物如曰謙抑則亦已至矣伏望陛下察昊<lb/>
穹眷祐之深念先帝顧託之重思皇太后援助之勞顧<lb/>
天下瞻望之極宣暢言意總覧萬機出則親禮大臣委<lb/>
曲以通其志延見近侍講摩以輔其闕入則奉養母后<lb/>
順承乎顔色撫育諸主務隆乎慈愛㳟以久其徳儉以<lb/>
豐其財簡去思慮一歸至誠夫誠之至金石為開矧嚮<lb/>
<pb n="KR2f0039_WYG_001-48a"/>
陛下之天意而歸陛下之人心詎有不通者乎思慮之<lb/>
煩適足害正維至誠以定其心大公以措諸事静者勿<lb/>
撓而来則應之尚何思慮之多也行此足以受多福泮<lb/>
羣疑茍異于是非臣所知臣雖甚愚誠恐天意不可以<lb/>
久咈人心不可以久欝四聖大業百年神器願陛下念<lb/>
之毋忽小臣無状輙獻孤忠干冒天威伏俟斧鉞<lb/>
給事中王疇上疏曰董仲舒為武帝言天人之際曰事<lb/>
在勉彊而已勉彊學問則聞見廣而智益明勉彊行道<lb/>
<pb n="KR2f0039_WYG_001-48b"/>
則徳日進而大有功陛下起自列邸光有天命然而祖<lb/>
宗基業之重天人顧享之際所以操心治身正家保國<lb/>
者尤在於勉彊力行也陛下昔在宗藩已能務徳好學<lb/>
語言舉動未甞越禮是天性有聖賢之資自疾平以来<lb/>
于兹半嵗而臨朝髙拱無所可否羣臣闗白軍國之政<lb/>
者日益至其請人主財決者日益多然猶聖心盤桓無<lb/>
所是非者何也得非以初繼大統或慮未究朝廷之事<lb/>
故謙抑而未遑耶或者聖躬尚未寧而不欲自煩耶抑<lb/>
<pb n="KR2f0039_WYG_001-49a"/>
有所畏忌而不言耶茍為謙抑而未遑則國家萬務日<lb/>
曠月廢其勢将趨於禍亂無疑也若聖躬未能寧則天<lb/>
下之名醫良工日可召於前而方技不試藥石不進養<lb/>
疾於身坐俟嵗月非求全之道也茍有所畏忌而不言<lb/>
則又過計之甚也今中外之事無可疑畏臣甞為陛下<lb/>
力言之矣陛下何不坦心布誠廓開大明以照天下外<lb/>
則與執政大臣講求治體内則於母后請所未至延禮<lb/>
賢俊諮訪忠直廣所未見逹所未聞若陛下朝行之則<lb/>
<pb n="KR2f0039_WYG_001-49b"/>
衆心夕安矣况陛下向居藩邸日夕扵側者惟一二講<lb/>
學之師與左右給事之人耳脩身行已徳業日新而知<lb/>
者無㡬則是為善多而得名常少也然而終能徳成行<lb/>
尊美名逺聞此先帝之所以属心也今處億兆之上有<lb/>
一言動則天下知之簡冊書之比之於昔是善行易顯<lb/>
而羙名易成也然而尚莫之聞者是不為爾非不能也<lb/>
有始有終者聖賢之能事在陛下勉彊而巳<lb/>
　歴代名臣奏議巻一<lb/>
</p>
<p>
</p>
  </div>
</body>
</text>
</TEI>
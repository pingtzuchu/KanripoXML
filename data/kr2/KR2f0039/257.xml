<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百五十七</head> <lb/>
    <p>
<pb n="KR2f0039_WYG_257-1a"/>
欽定四庫全書<lb/>
　歴代名臣奏議卷二百五十七<lb/>
　　　　　　　　　　　明　楊士竒等　撰<lb/>
　　賦役<lb/>
宋哲宗即位初監察御史王岩叟乞免第四等第五等<lb/>
保丁冬教及罷畿内保甲上奏曰臣伏覩陛下即位之<lb/>
始首發徳音下眀詔免保丁第四第五等之田不及二<lb/>
十畝者使勿教其得免者戴陛下厚恩如獲更生後復<lb/>
<pb n="KR2f0039_WYG_257-1b"/>
下令變保甲月教之法為冬教人人使得安其業又大<lb/>
惠也然臣嘗親其事而見其㣲尚有以為陛下言者凡<lb/>
第四第五等之家田業壠畝之多寡無甚相逺麄糲不<lb/>
充布褐不偹均未免凍餒之憂今若隆冬洌寒使去其<lb/>
家與温飽者同教扵城下盈月而後己豈其所堪伏望<lb/>
聖慈哀憐約祖宗義勇等第之制特詔有司免三路第<lb/>
四第五等保丁冬教以寛貧民但籍其姓名偹緩急出<lb/>
力以從事可也雖不教之戰而教者頼此以共濟耳國<lb/>
<pb n="KR2f0039_WYG_257-2a"/>
家平居能有以知其情則百姓一日樂有以盡其力今<lb/>
雖罷之猶不為無益也臣又按祖宗義勇之法止行三<lb/>
路比者保甲之事乃并王畿之民民皆曰我居近天子<lb/>
之都習知䝉幸以為常也乃督戰鬭之技下與列郡等<lb/>
而又加峻焉安用為王畿之民哉此百姓前日之語也<lb/>
北則韋城白馬西則管城新鄭前為畿内邑則共苦扵<lb/>
教今復而歸鄭滑為京西邑則三冬之教遂不預焉民<lb/>
又曰我畿内之民也顧不如畿外之人暇逸而安樂此<lb/>
<pb n="KR2f0039_WYG_257-2b"/>
百姓今日之意也人情如此豈國家所以親腹心厚根<lb/>
本之計哉臣以謂畿内保甲宜悉罷之便惟陛下采納<lb/>
幸甚<lb/>
巖叟又乞罷青苖免役保甲上奏曰臣聞忠臣之事君<lb/>
猶孝子之事親一家之事知而不言非孝也言而不盡<lb/>
亦非孝也有人扵此為姦言詭説隂蔽善謀以欺其親<lb/>
而幸利焉而其親未之察則當告乎勿告乎孝子不忍<lb/>
以此心事親忠臣不忍以此心事君臣雖至愚慕孝子<lb/>
<pb n="KR2f0039_WYG_257-3a"/>
之心以為事君之法臣昨在外方聞皇帝陛下即政之<lb/>
始太皇太后陛下垂簾之初内批廢罷京師民情不便<lb/>
十餘事及屏出宋用臣等數人中外喧呼交相慶快又<lb/>
協天下之望登用忠賢以為輔弼積年之弊指日可除<lb/>
而七月扵今未聞勇決猶欝天下之望何也葢忠賢少<lb/>
而姦邪衆隂為朋黨沮隔扵其中耳臣誠惜陛下有哀<lb/>
矜庶物之心有愛育羣生之意四方疾苦又盡知之未<lb/>
得曠然以發扵天下也姦朋邪黨既已辜負聖君扵前<lb/>
<pb n="KR2f0039_WYG_257-3b"/>
日又欲欺惑陛下於此時臣切痛心彼見四方之人宻封<lb/>
交進以訴疾苦扵陛下則亦自知為朝廷謀者不忠矣<lb/>
其心顛沛唯恐陛下有所更張盖其事既窮則其過自<lb/>
顯而其身難立不得不多方以自為計也固有與忠賢<lb/>
佯為相親而心實忌惡之以伺其倦厭者有明肆悖戾<lb/>
以侵侮忠賢而欲撓之使去者有黙黙不言是非兩可<lb/>
而茍容扵其間者大抵皆欲以自固其權自盖其惡爾<lb/>
故議者曰姦邪不易去忠賢不易留治亂安危在忠邪<lb/>
<pb n="KR2f0039_WYG_257-4a"/>
去留之間耳此陛下不可不思也陛下知孤忠之難立<lb/>
則定力以主之可也知羣邪之難却則盡意以圗之可<lb/>
也先民之語曰屋漏在上知之在下今在下之人則皆<lb/>
知某人為忠賢某人為姦邪而不知朝廷之上宫闈之<lb/>
中能種種知乎以陛下之聰明宜無不知然臣私憂姦<lb/>
計宻行羣邪浸長則陛下之仁心無復得施左右之忠<lb/>
賢無復能立朝廷之公議無復可伸四海之生靈無復<lb/>
受福天下之勢危矣此臣所以寤寐反側而為陛下憂<lb/>
<pb n="KR2f0039_WYG_257-4b"/>
之也今民之大害不過三五事而已儻陛下如聽政之<lb/>
初直從中批出指揮令罷某事罷某事則姦心自沮而<lb/>
陛下之聖澤行矣臣昨在河北為知縣奉行青苖免役<lb/>
保甲之法親見其害至深且悉非若他人汎汎而知之<lb/>
也如青苖實困民之本須盡罷之百姓乃蘇而近日指<lb/>
揮但令斂散不立額而已則所以困民之本十分之八<lb/>
九猶在此必陛下不知也役錢天下億兆之家所共苦<lb/>
也須如舊来復行差法民乃便安而近日指揮但令減<lb/>
<pb n="KR2f0039_WYG_257-5a"/>
寛剰錢而已億兆之家所共苦者十分之七八猶在此<lb/>
必陛下不知也保甲之害三路之民如在湯火未必皆<lb/>
法之弊葢由提舉一司上下官吏逼之使然而近日指<lb/>
揮雖令冬教然尚存官司所以為保甲之害者十分之<lb/>
六七猶在亦必陛下不知也此皆姦邪遂非餙過而巧<lb/>
辭強辯以欺惑聖聽将至深之弊畧示更張以應副陛<lb/>
下聖意而已非至誠為國家去大害復大利以便百姓<lb/>
為太平長乆之䇿者也此忠義之良心所以尚愆也天<lb/>
<pb n="KR2f0039_WYG_257-5b"/>
下識者皆言陛下不絶害源百姓無由樂生不屏羣邪<lb/>
太平終是難致臣願陛下奮然獨斷如聽政之初行此<lb/>
數事則天下之大體無事陛下髙枕而卧矣臣不勝憤<lb/>
懣納忠之至<lb/>
　貼黄如執論者以為青苖免役遽罷之恐國用不足<lb/>
　　則乞陛下問以治平嘉祐之前國用何以不闕願<lb/>
　　令講究而行之臣䝉聖恩召自踈逺誓不為朋黨<lb/>
　　以欺天聰以孤忠上事仁聖言觸衆怨惟陛下力<lb/>
<pb n="KR2f0039_WYG_257-6a"/>
　　賜主張臣得盡其愚以効萬分宻為聰明之助幸<lb/>
　　甚<lb/>
朝奉郎禮部郎中蘇軾論給田募役状奏曰臣竊見先<lb/>
帝初行役法取寛剰錢不得過二分以備灾傷而有司<lb/>
奉行過當通計天下乃十四五然行之㡬十六七年常<lb/>
積而不用至三千餘萬貫石先帝聖意固自有在而愚<lb/>
民無知因謂朝廷以免役為名實欲重斂斯言流聞不<lb/>
可以示天下後世臣謂此錢本出民力理當還為民用<lb/>
<pb n="KR2f0039_WYG_257-6b"/>
不幸先帝升遐聖意所欲行者民不知也徒見其積未<lb/>
見其散此乃今日太皇太后陛下皇帝陛下所當追探<lb/>
其意還扵役法中散之以塞愚民無知之詞以興長世<lb/>
無窮之利臣伏見熈寧中常行給田募役法其法亦係<lb/>
官田<hi>如退灘戶絶沒納之𩔖</hi>及用寛剰錢買民田以募役人大畧<lb/>
如邊郡弓箭手臣知宻州親行其法先募弓手民甚便<lb/>
之曽未半年此法復罷臣聞之道路本出先帝聖意而<lb/>
左右大臣意在速成且利寛剰錢以為他用故更相駮<lb/>
<pb n="KR2f0039_WYG_257-7a"/>
難遂不果行臣謂此法行之葢有五利朝廷若依舊行<lb/>
免役法則毎募一名省得一名雇錢因積所省益買益<lb/>
募要之數年雇錢無㡬則役錢可以大減若行差役法<lb/>
則毎募一名省得一名包役包役既減農民自寛其利<lb/>
一也應募之民正與弓箭手無異舉家衣食出扵官田<lb/>
平時重犯法緩急不逃亡其利二也今者榖賤傷農農<lb/>
民賣田常苦不售若官與買則田榖皆重農可小紓其<lb/>
利三也錢積扵官常苦弊重若散以買田則貨幣稍均<lb/>
<pb n="KR2f0039_WYG_257-7b"/>
其利四也此法既行民享其利追悟先帝所以取寛剰<lb/>
錢者凡以為我用耳疑謗消釋恩徳顯白其利五也獨<lb/>
有二弊貪吏狡胥與民為姦以瘠薄田中官雇一浮浪<lb/>
人蹔出應役一年半嵗即棄而走此一弊也愚民寡慮<lb/>
見利忘患聞官中買田募役即爭以田中官以身充役<lb/>
業不離主既初無所失而驟得官錢必爭為之充役之<lb/>
後永無休歇患及子孫此二弊也但當設法以防二弊<lb/>
而先帝之法決不可廢今日既欲盡罷寛剰錢将来無<lb/>
<pb n="KR2f0039_WYG_257-8a"/>
繼而繋官田地數目不多見在寛剰錢雖有三千萬貫<lb/>
石而兵興已来借支㡬半臣今擘畫欲扵内帑錢帛中<lb/>
支還兵興以来所借錢斛復完三千萬貫石止扵河北<lb/>
河東陕西被邊三路行給田募役法使五七年間役減<lb/>
大半農民完富以備緩急此無窮之利也今弓箭手有<lb/>
甲馬者給田二頃半此以軀命償官且猶可募則其餘<lb/>
色役召募不難臣謂良田二頃可募一弓手一頃可募<lb/>
一散從官則三千萬貫石可以足用謹具合行事件畫<lb/>
<pb n="KR2f0039_WYG_257-8b"/>
一如左<lb/>
　一給田募役更不出租依舊納兩税免支移折變<lb/>
　一今来雖有一頃二頃為率若所在田不甚良即臨<lb/>
　　時相度添展畆數務令召募得行但役人所獲稍<lb/>
　　優則其法堅久不壊<lb/>
　一今若立法便令三路官吏推行若無賞罸則官吏<lb/>
　　不任其責繆悠滅裂有名無實若有賞罰則官吏<lb/>
　　有所趨避或抑勒買田或召募浮浪或多買瘠薄<lb/>
<pb n="KR2f0039_WYG_257-9a"/>
　　或取辦一時不顧後患臣今擘畫欲選才幹朴厚<lb/>
　　知州三人令自辟属縣令毎路一州先次推行令<lb/>
　　一年中畧成倫理一州既成倫理一路便可推行<lb/>
　　仍委轉運提刑常切提舉若不切推行或推行乖<lb/>
　　方朝廷覺察重賜行遣<lb/>
　一應募役人大抵多是州縣百姓所買官田去州縣<lb/>
　　大逺即久逺難以召募欲乞所買田並限去州若<lb/>
　　干里去縣若干里<lb/>
<pb n="KR2f0039_WYG_257-9b"/>
　一出榜告示百姓賣田如係所限去州縣里數内仍<lb/>
　　及所定頃畝即須先申官令佐親自相驗委是良<lb/>
　　田方得收買如官價低小即聽賣與其餘人户不<lb/>
　　得抑勒如買瘠薄田致久逺召募不行即官吏並<lb/>
　　科違制分故失定斷仍不以去官赦降原減<lb/>
　一預先具給田頃畝數出榜召人投名應役第二等<lb/>
　　已上人户許充弓手仍依舊條揀選人材第三等<lb/>
　　以上許充散從官以下色役更不用保如等第不<lb/>
<pb n="KR2f0039_WYG_257-10a"/>
　　及即召第一等一戶或第二等兩戶委保如充役<lb/>
　　七年内逃亡即勒元委保人承佃充役<lb/>
　一每買到田未得交錢先召投名人承佃充役方得<lb/>
　　支錢仍不得抑勒<lb/>
　一賣田入官須得交業與應募人不許本戶内人丁<lb/>
　　承佃充役<lb/>
　一募役人老病走死或犯徒以上罪即須先勒本戶<lb/>
　　人丁充役如無丁方别召募<lb/>
<pb n="KR2f0039_WYG_257-10b"/>
　一應募人交業承佃後給假半年令葺理田業<lb/>
　一退灘戶絶沒納等係官田地今後不許出賣更不<lb/>
　　限去州縣里數仍以肥瘠髙下品定頃畝務令召<lb/>
　　募得行<lb/>
　一係官田若是人户見佃者先問見佃人如無丁可<lb/>
　　以應募或自不願充役者方得别行召募<lb/>
右所陳五利二弊及合行事件一十二條伏乞朝廷詳<lb/>
議施行然議者必有二説一謂召募不行二謂欲留寛<lb/>
<pb n="KR2f0039_WYG_257-11a"/>
剰錢斛以備他用臣請有以應之富民之家以三二十<lb/>
畝田中分其利役属佃户有同僕𨽻今官以兩頃一頃<lb/>
良田有税無租而人不應募豈有此理又弓箭手已有<lb/>
成法無可疑者寛剰役錢本非經賦常入亦非國用所<lb/>
待而後足者今付有司逐旋支費終不能卓然立一大<lb/>
事建無窮之利如火鑠薪日減日亡若用買田募役譬<lb/>
如私家變金銀為田産乃是久長萬全之䇿深願朝廷<lb/>
及此錢未散立此一事數年之後錢盡而事不立深可<lb/>
<pb n="KR2f0039_WYG_257-11b"/>
痛惜臣聞孝子者善繼人之志善述人之事武王周公<lb/>
所以見稱扵萬世者徒以能行文王之志也昔蘇綽為<lb/>
魏立征税之法號為煩重已而歎曰此猶張弓也後之<lb/>
君子誰能觧之其子威侍側聞之慨然以為己任及威<lb/>
事隋文帝為民部尚書奏減賦役如綽之言天下便之<lb/>
威為人臣尚能成父之志今給田募役真先帝本意陛<lb/>
下當優為武王周公之事而況蘇威區區人臣之孝何<lb/>
足道哉臣荷先帝之遇保全之恩又䝉陛下非次拔擢<lb/>
<pb n="KR2f0039_WYG_257-12a"/>
思慕感涕不知所報冒昧進計伏惟哀憐裁幸謹録奏<lb/>
聞伏候勅㫖<lb/>
元祐三年軾為翰林學士上言差役之法天下皆云未<lb/>
便昔日雇役中户嵗出㡬何今者差役中戶嵗費㡬何<lb/>
更以㡬年一役較之約見其數則利害灼然而況農民<lb/>
在官官吏百端蠶食比之雇人苦樂十倍五路百姓朴<lb/>
拙間遇差為胥史又須轉雇慣習之人尤為患苦尋詔<lb/>
郡縣各具差役法利害條析以聞<lb/>
<pb n="KR2f0039_WYG_257-12b"/>
軾知杭州上言改行差法則上戶之害皆去獨有三等<lb/>
人戶方雇役時戶嵗出錢極不過三四千而今一役二<lb/>
年當費七十餘千休閒不過六年則是八年之中昔者<lb/>
徐出三十餘千而今者併出七十餘千苦樂可知朝廷<lb/>
既取六色錢許用雇役以代中戶頗除一害以全二利<lb/>
今惟狭鄉戶小役者替閒不及三畨方得用六色錢募<lb/>
人以代州役此法未允何者百姓出錢本為免役今乃<lb/>
限以畨次不用盡用留錢在官其名不正又所雇者少<lb/>
<pb n="KR2f0039_WYG_257-13a"/>
未足以紓中戶之勞又投名衙前不足元額而鄉差衙<lb/>
前又當更代即又别差更不支錢若願就長名則支酬<lb/>
重難盡以給之仍計日月除其户役及免助役錢二十<lb/>
千及州役惟吏人衙前得皆雇募此外悉用差法如休<lb/>
役未久三年即以助役錢支募此法尤為未通自元豐<lb/>
前不聞天下有闕額衙前者豈甞抑勒直以重難月給<lb/>
可以足用故也當時奉使如李承之之徒所至已輙減<lb/>
刻元祐改法又行減削既多不支月給如何肯就招募<lb/>
<pb n="KR2f0039_WYG_257-13b"/>
今不循其本乃欲重困鄉差全不支錢而應募之人盡<lb/>
數支給又放免役錢二十貫欲以誘脅盡令應募何如<lb/>
直添重難月給令招募得行乞促招闕額長名衙前刻<lb/>
期須足如合增錢雇募上之監司議定即行役率以二<lb/>
年爲一畨向來尚許一户歇役不及三畨則令雇募是<lb/>
欲百姓空閒六年今忽減作二年幸六色錢足用有餘<lb/>
正可加添畨數而乃減畨添役農民皆紛然妄謂朝廷<lb/>
移此錢他之雖云量畱一分備用若有餘剰數却量減<lb/>
<pb n="KR2f0039_WYG_257-14a"/>
下無丁户及女户所敷役錢此乃空言無實丁口産税<lb/>
開收増減年年不同如何前知來年應用而預爲樁科<lb/>
若亟行減下臨期不足又須増取吏緣爲姦不可勝防<lb/>
矣大抵六色錢以免役取當扵雇役乎盡之然後名正<lb/>
而人服惟有一事不得不慮州縣六色錢多少不同若<lb/>
各隨多少以爲之用則敷錢多處役户優閒太久六色<lb/>
人户反覺敷錢數多欲乞今後六色錢常存一年備用<lb/>
之數而㑹計歲所當用以贏餘而通一路酌人户貧富<lb/>
<pb n="KR2f0039_WYG_257-14b"/>
色役多少預行品配以一路六色錢通融分給令州縣<lb/>
盡用雇人以本處色役輕重爲先後如此則錢均而無<lb/>
弊雇人稍廣中户漸蘇則差役良法可以久行而不變<lb/>
矣<lb/>
元祐元年平章軍國重事文彦博上奏曰臣切聞天下<lb/>
諸路差雇役法朝廷雖已降指揮而至今未定頗聞煩<lb/>
擾臣檢㑹始初司馬光閲天下臣庶奏章多言出錢雇<lb/>
役其法不便遂却復差役之法然司馬光所言甚詳而<lb/>
<pb n="KR2f0039_WYG_257-15a"/>
莭目頗繁恐州縣不一一通曉而又朝廷置局詳定議<lb/>
論不一必難通行臣等以謂差役之法本州縣常事其<lb/>
來久矣皆素有定法及其末流不容無弊故當随時刋<lb/>
改臣曽累具劄子奏乞先令州縣刺史令佐從民利便<lb/>
各議定其法縣申州州申轉運司看詳定奪奏聞如得<lb/>
允當即降下施行盖朝廷大號令必當自上而下州縣<lb/>
常差役理須自下而上則各從民便以天下之廣郡縣<lb/>
之衆不可以一切之法行之行之必亙有妨礙而局官<lb/>
<pb n="KR2f0039_WYG_257-15b"/>
及諸臣僚紛然上言各任己見不同知利害及祗付所<lb/>
司别無與奪以至州縣希望朝廷風㫖至今其法未定<lb/>
益滋狡吏侵擾若如前請且各付逐路郡縣定奪利害<lb/>
各從其便庶幾下民早得息肩<lb/>
殿中侍御史呂陶論保甲二弊䟽曰臣伏見保甲之法<lb/>
雖已更改猶有二弊未便於民其一為罷去二十畒以<lb/>
下免教指揮却令五等户有三丁者皆赴冬教一月縁<lb/>
民之貧富不繋丁之多少而教與不教則有幸不幸令<lb/>
<pb n="KR2f0039_WYG_257-16a"/>
田有百畆家有二丁則免教是謂之幸田有十畆家有<lb/>
三丁則赴教是謂之不幸此貧富力役大為不均況今<lb/>
之教閱官中不給錢米一月之食皆其自辦夫有田二<lb/>
十畆之家終年所收不過二十碩賦稅伏臘之外又令<lb/>
供贍一丁則力亦難給盖昔日推行之始不暇講求利<lb/>
害唯務其多今雖将五等下户精專閱習萬一或有調<lb/>
發雖破竭家産所得幾何裹糧而行豈不重困臣愚欲<lb/>
乞於三等以上或等第雖低而家業及一百貫有三丁<lb/>
<pb n="KR2f0039_WYG_257-16b"/>
者方得差充其二為陕西州郡今秋雨澇髙原之地雖<lb/>
謂順成下隰之田稼亦不善人户有訴灾傷去處而蠲<lb/>
稅不及五分並須赴教官司奉法不敢放免臣竊謂保<lb/>
甲之令行已累年朝廷知其有弊多所釐改欲民休息<lb/>
若須候灾傷及五分方與免教亦恐徳澤未廣臣愚欲<lb/>
乞應係灾傷縣分並特與免冬教以惠畿内三路之名<lb/>
又況郡縣自來撿視災傷多是通計一縣所放立為分<lb/>
數如元管稅一千石放及五百石則謂之五分即非以<lb/>
<pb n="KR2f0039_WYG_257-17a"/>
逐户所傷立定分數其被災既有多少之異而通計一<lb/>
縣大數偶不及五分遂不免教此朝廷之所當察也如<lb/>
䝉聖慈以災傷之故不限分數特免教閱則朝廷武備<lb/>
未為廢缺而生民受惠深矣臣訪聞陜西諸縣人户有<lb/>
為田土絶少雖管三丁陳状乞免教并有訴述本户災<lb/>
傷過多但為一縣緫數不及五分亦乞免教者逐縣拘<lb/>
礙條禁不敢輙行伏乞早賜指揮庶寛民力<lb/>
陶又奏曰天下版籍不齊或以稅錢貫伯或以田地頃<lb/>
<pb n="KR2f0039_WYG_257-17b"/>
畆或以家之積財或以田之受種雖皆别為五等然有<lb/>
稅賦錢一貫占田一頃積財千緡受種十石而入之一<lb/>
等一等之上無等可加遂至稅緡田畆積財受種十倍<lb/>
於此亦不過同在一等憑此差役必不均平雖無今日<lb/>
納錢之勞反有昔時偏頗陪費之害莫若裁量新舊著<lb/>
為條約如稅錢一貫為第一等合於本等中差一役税<lb/>
錢兩倍於一役者併差二役又倍即差三役雖稅錢更<lb/>
多不過三役並聽雇人或本縣户多役少則上户之役<lb/>
<pb n="KR2f0039_WYG_257-18a"/>
不須併差但可次叙休役年月逺近而均其勞逸假令<lb/>
甲充役後可閒五年乙稅錢兩倍於甲可閒三年丙又<lb/>
倍於乙可閒一年具以田土頃畆之𩔖為等并其餘同<lb/>
等多少不侔者並倣此又成梓兩路差役舊專以户稅<lb/>
為差等熈寜初别定坊郭户營運錢以助免役乃在税<lb/>
産之外州縣抑認成額至今不減至有停閒居業移避<lb/>
鄉村猶不得免今方議法坊郭等第固不可偏廢然須<lb/>
參究虚實别行排定以寛民力並送詳定所<lb/>
<pb n="KR2f0039_WYG_257-18b"/>
陶又奏為乞下有司别定坊郭之法以寛民力䟽曰臣<lb/>
伏見成都府梓州路自來只於人户田産稅錢上依等<lb/>
第差役熈寜初施行役法别定坊郭十等人户出營運<lb/>
錢以助免役之費盖朝廷之意本為人户專有營運而<lb/>
無稅産或有稅産而兼有營運故推排坊郭有營運之<lb/>
家仍於田産稅錢之外别令承認營運錢數以助稅户<lb/>
誠為均法然推行之初有司不能上體朝廷本意一切<lb/>
督廹郡縣及差官諭意惟務定得坊郭錢多用為勞効<lb/>
<pb n="KR2f0039_WYG_257-19a"/>
州縣承望風指不問虚實及有無營運但有居止屋宅<lb/>
在城市者估其所直一槩定坊郭等第雖以推排為名<lb/>
其實抑令承認立成年額嵗嵗相仍至今不減訪聞嘉<lb/>
州坊郭人户以至閉户移避於鄉村居住其營運錢亦<lb/>
不減免雖欲轉賣屋業勢不能售其弊至此盖亦極矣<lb/>
今來朝廷講議差役之法坊郭等第固不可偏廢然理<lb/>
須參究虚實别行排定不須循用舊額務在酌中其中<lb/>
有屋宅而别無營運或有營運而物力不多並冝蠲免<lb/>
<pb n="KR2f0039_WYG_257-19b"/>
以寛民力竊慮諸路亦有似此去處伏願聖慈下有司<lb/>
詳議立法施行<lb/>
哲宗時蘇轍上民政策曰臣聞三代之時無兵役之憂<lb/>
降及近世有養兵之困而無興役之患至於今而養兵<lb/>
興役之事皆不得其當而可為之深憂盖古者兵出於<lb/>
農而役出於民有農則不憂無兵而有民則不憂無役<lb/>
五口之家常有一人之兵而二十之男子嵗有三日之役<lb/>
故其兵強而費不増役起而人素具雖有大兵大役而<lb/>
<pb n="KR2f0039_WYG_257-20a"/>
不憂事之不集至於兵罷役休而無日夜不息之費其<lb/>
後周衰井田破壊陵夷至於末世天下無復天子之田<lb/>
皆民之所自有天下之民不食天子之田是故獨責其<lb/>
稅而不任之以死傷戰鬭之患天子有養兵之憂而天<lb/>
下無攻守劬勞之民以為大憂故調其財以為養兵之<lb/>
用而天下之役凡其所以轉輸漕運營建興築之事又<lb/>
皆出於民當此之時民之所以供上之令者三曰租曰<lb/>
調曰庸租者地之所當出調者兵之所當費庸者嵗之<lb/>
<pb n="KR2f0039_WYG_257-20b"/>
所當役也故使之納粟於官以為田之租人入布帛以<lb/>
為兵之調嵗役其力不役則出其力之所直以為役之<lb/>
庸此三者農夫皆兼為之而遊惰末作之民亦不免於<lb/>
庸調運重漕逺天子不知其費而一出於民民嵗役二<lb/>
旬而不役者當帛六十尺民亦不至於太苦故隋唐之<lb/>
間有養兵之困而無興役之患此其為法雖不若三代<lb/>
之兵不待天子之養而天下之役猶有可賴者皆民為<lb/>
之也及其後世又不能守乃變法而為兩稅以至於今<lb/>
<pb n="KR2f0039_WYG_257-21a"/>
天下非有田者不可得而使而有田者之役亦不過奔<lb/>
走之用而不與天子之大事天下有大興築有大漕運<lb/>
則常患無以為使故募冗兵以供力役之急不知撃刺<lb/>
戰陣之法而坐食天子之俸由是國有武備之兵而又<lb/>
有力役之兵其所以奉養之具皆出於農也而四海之<lb/>
遊民無尺寸之庸調為農者常使隂出古者遊民之所<lb/>
入而天子亦常兼任養兵興役之大患故夫兵役之弊<lb/>
當今之世可謂極矣臣愚以為天子平日無事而養兵<lb/>
<pb n="KR2f0039_WYG_257-21b"/>
不息此其事出於不得已惟其干戈旗鼔之攻而後可<lb/>
使任其責至於力役之際挽車船築宫室此非有死亡<lb/>
陷敗之危天下之民誠所當任而不辭不至以累兵革<lb/>
之人以重費天子之廪食然當今之所謂可役者不過<lb/>
曰農也而農已甚困盖嘗使盡出天下之費矣而工商<lb/>
技巧之民與夫遊閒無職之徒常徧天下優游終日而<lb/>
無所役屬盖周官之法民之無職事者出夫家之征今<lb/>
可使盡為近世之法皆出庸調之賦庸以養力役之兵<lb/>
<pb n="KR2f0039_WYG_257-22a"/>
而調以助農夫養武備之士而力役之兵可因其老疾<lb/>
死亡遂勿復補而使遊民之丁代任其役如期而止以<lb/>
除其庸之所當入而其不役者則亦収其庸不使一日<lb/>
而闕盖聖人之於天下不惟重乎茍亷而無求唯其能<lb/>
緩天下之所不給而節其大幸則雖有取而無害於為<lb/>
義今者雖能使游民無勞苦嗟歎之聲而常使農夫獨<lb/>
任其困天下之人皆知為農之不便則相率而事於末<lb/>
末衆而農衰則天子之所獨任者愈少而不足於用故<lb/>
<pb n="KR2f0039_WYG_257-22b"/>
臣欲收遊民之庸調使天下無僥倖茍免之人而且以<lb/>
紓農夫之困茍天下之逰民自知其不免於庸調之勞<lb/>
其勢不耕則無以供億其上此又可驅而歸之於南畆<lb/>
要之十年之後必將使農夫衆多而工商之𩔖漸以衰<lb/>
息如此而後使天下舉皆從租庸調之制而去夫所謂<lb/>
兩稅者而兵役之憂可以稍緩矣<lb/>
轍又言差役復行應議者有五其一曰舊差鄉户為衙<lb/>
前破敗人家甚如兵火自新法行天下不復知有衙前<lb/>
<pb n="KR2f0039_WYG_257-23a"/>
之患然而天下反以為苦者農家嵗出役錢為難及許<lb/>
人添剗見賣坊場遂有輸納不給者爾向使止用官賣<lb/>
坊場課入以雇衙前自可足辦而他色役人止如舊法<lb/>
則為利較然矣初疑衙前多是浮浪投雇不如鄉差稅<lb/>
户可託然行之十餘年投雇者亦無大敗闕不足以易<lb/>
鄉差衙前之害今畧計天下坊場錢一嵗可得四百二<lb/>
十餘萬貫若立定中價不許添剗三分減一尚有二百<lb/>
八十餘萬貫而衙前支費及召募非泛綱運一嵗共不<lb/>
<pb n="KR2f0039_WYG_257-23b"/>
過一百五十餘萬緍則是坊場之直自可了辦衙前百<lb/>
費何用更差鄉户今制盡復差役知衙前苦無陪備故<lb/>
以鄉户為之至於坊場尤無眀降處分不知官自出賣<lb/>
耶抑仍用以酬奬衙前也若仍用以酬奬即召募部綱<lb/>
以何錢應用若不與之錢即舊名重難鄉户衙前仍前<lb/>
自備為害不小其二坊郭人户舊苦科配新法令與鄉<lb/>
户並出役錢而免科配其法甚便但敷錢太重未為經<lb/>
久之法乞取坊郭官户寺觀單丁女户酌今役錢減定<lb/>
<pb n="KR2f0039_WYG_257-24a"/>
中數與坊場錢用以支雇衙前及召募非泛綱運外却<lb/>
令樁備募雇諸色役人之用其三乞用見今在役人數<lb/>
定差熈寜未減定前其數實冗不可遵用其四熈寜以<lb/>
前散從弓手手力諸役人常苦逆送自新法以來官吏<lb/>
皆請雇錢役人既便官亦不至闕事乞仍用雇法其五<lb/>
州縣胥吏並量支雇錢募充仍罷重法亦許以坊場坊<lb/>
郭錢為用不足用方差鄉户鄉户所出雇錢不得過官<lb/>
雇本數詔送看詳役法所詳定擇其要者先奏以行<lb/>
<pb n="KR2f0039_WYG_257-24b"/>
轍再言役法䟽曰臣聞世無不弊之法雖三代聖人之<lb/>
政不免有害故神而明之存乎其人臣切見朝廷近罷<lb/>
免役復行差役小民初免出錢鼓舞相慶士大夫因民<lb/>
之喜以為差役一行可坐而無事矣臣之愚意以為免<lb/>
役之害雖去而差役之弊亦不可不知也是以推言其<lb/>
故而陛下察之國朝因隋唐之舊州縣百役並差鄉户<lb/>
人致其力以供上使嵗月畨休勞佚相代吏若循理不<lb/>
以非法加民則被役之人本無大苦然役人既是稅户<lb/>
<pb n="KR2f0039_WYG_257-25a"/>
家有田産誅求必得吏少亷慎凡有所須不免侵取故<lb/>
祖宗之世天下役人除正役勞費之外上自衙前有公<lb/>
使厨宅庫之苦中至散從官手力有打草供柴之勞下<lb/>
至耆長壮丁有嵗時饋送之費習以成俗恬不為怪民<lb/>
被差役如遭寇虜神宗皇帝昭知此害始議立免役之<lb/>
法前弊雖觧而所取役錢多收寛剰民間難得見錢日<lb/>
益貧瘁今朝廷既已復行差役除見議衙前差募未有<lb/>
成法外其餘耆户長弓手散從等役一切定差貪官暴<lb/>
<pb n="KR2f0039_WYG_257-25b"/>
吏私竊以此相賀何者市井之人應募充役家力既非<lb/>
富厚生長習見官司官吏雖欲侵漁無所措手今耕稼<lb/>
之民性如麋鹿一入州縣已自懾怖而況家有田業求<lb/>
無不應自非亷吏誰不動心妄意朝廷既行差役凡百<lb/>
侵擾當復如舊訪聞見今諸路此弊已行臣恐稍經嵗<lb/>
月舊俗滋長役人困苦必有反思免役之便者其於聖<lb/>
政為損不細頃者朝廷初革衆弊士懐異議多被遷逐<lb/>
睥睨新改幸其不成者非一人也若此弊不除使民有<lb/>
<pb n="KR2f0039_WYG_257-26a"/>
怨言彼立異之人他日必指以為事臣欲乞明降詔書<lb/>
丁寜戒敕監司長吏使知朝廷愛惜鄉差役人與神宗<lb/>
朝愛惜雇募役人無異應係自前約束官吏侵擾役人<lb/>
條貫使刑部録出具委無漏落雕印頒下令一切如舊<lb/>
出榜州縣使民知之仍常加督察有犯不赦應監司所<lb/>
部有犯不能覺察致因事發露者重其坐庶㡬民被差<lb/>
役之利而無差役之害然後天下䝉賜深矣<lb/>
轍又論差役事状曰臣五月二十六日上殿劄子乞明<lb/>
<pb n="KR2f0039_WYG_257-26b"/>
降詔書戒敕監司長吏令知朝廷愛惜鄉差役人與神<lb/>
宗朝愛惜雇募役人無異應係自前約束官吏侵擾役<lb/>
人條貫使刑部録出具委無漏落雕印頒下令一切如<lb/>
舊出牓州縣使民知之仍常加督察有犯不赦應監司<lb/>
所部有犯不能覺察致因事發露者重其坐至今多日<lb/>
未䝉施行伏念臣前作此奏為聞近日諸縣曹吏有因<lb/>
差役致富小民被差充役初參上下費錢有至一二十<lb/>
千者州縣官吏亦有以舊雇役人慣熟多方陵虐所差<lb/>
<pb n="KR2f0039_WYG_257-27a"/>
之人必令出錢作情願雇募又有以新差役人拙野退<lb/>
換别差必得慣熟如意而後止者天下官吏不能皆良<lb/>
如此等事所存不一雖非目見可以意料民被其害如<lb/>
遭湯火竊意此奏朝上聖心惻怛不待終日而行不意<lb/>
遷延至今不以為急臣愚竊恐朝廷始復差役議者妄<lb/>
謂差法一行更無患害聞臣此奏未免不信臣謂改雇<lb/>
為差實得當今救弊之要然使聞害不除見善不徙則<lb/>
差役害人未必減於免役伏乞聖慈撿臣前奏早賜詔<lb/>
<pb n="KR2f0039_WYG_257-27b"/>
書具言所聞差役官吏情弊仍備録前後禁約曉諭中<lb/>
外使知朝廷深意則天下幸甚<lb/>
侍御史劉摯乞置局議役法䟽曰臣伏覩今月七日勅<lb/>
節文天下免役錢一切並罷諸色役人依熈寜元年以<lb/>
前舊制委州縣定差者命令既下中外人情鼓舞歡喜<lb/>
皆謂此一事為害最大從來百姓日夕延望今陛下一<lb/>
旦行之救其困苦天下幸甚臣竊聞令下之後姦邪之<lb/>
人論說紛紛造作浮言意欲揺動其事不知陛下察其<lb/>
<pb n="KR2f0039_WYG_257-28a"/>
然乎盖今日廟堂之上侍從之間其人多由新法而進<lb/>
於外之監司亦皆由新法而選今法既更改則其心皆<lb/>
非所欲故誹議熒惑欲幸其失而不能成爾勅命内固<lb/>
有小節與舊法異同及措置未盡之事縁已帶下指揮<lb/>
許州縣監司申明利害擘畫自可候到日脩正立法今<lb/>
来改免役為差役乃是大體已正大害己革譬如疾患<lb/>
之人病根已去其他氣體未和當徐徐調養之而已臣<lb/>
恐上下觀望之人指小小未圎事件張皇鼓扇伏望皇<lb/>
<pb n="KR2f0039_WYG_257-28b"/>
帝陛下太皇太后陛下堅持此意力行無疑勿為異論<lb/>
所動候臣寮及諸路論列到未盡未便事理乞付三省<lb/>
𩔖聚叅詳為法内如有合先次施行者即乞随事先賜<lb/>
處分<lb/>
摯又論役法䟽曰臣竊以聖人之治雖一道亡敝而道<lb/>
之寓於形名法數者必有偏而不起眊而不行者聖人<lb/>
因時而變之變則通通則久以盡天下之利此五帝所<lb/>
以異制而三王之所以不同禮也國家承唐末五代熟<lb/>
<pb n="KR2f0039_WYG_257-29a"/>
爛之後祖宗創制造法趨時之宜順事之變雖聖聖相<lb/>
繼而其法令日増嵗損或舉或廢未嘗同也至於寜民<lb/>
適治所謂道之亡敝者則未嘗異也神宗以仁智之慮<lb/>
逹因革之數凡政令制度急絃慢軫大觧而更張之故<lb/>
天下䝉其利然至于今殆二十年所謂偏而不起眊而<lb/>
不行者盖復有之矣其事則非一而其大者則役法是<lb/>
也於役法之敝相為首尾而牽連當更者則坊場吏禄<lb/>
是也始者以繇役不得其平農民勞費故命有司議所<lb/>
<pb n="KR2f0039_WYG_257-29b"/>
以均弛之而有司不深惟其故乃一剗祖宗差役舊勅<lb/>
為官自雇人之法率户賦錢以充雇直曰助役又曰免<lb/>
役自上户至於下五等從来無預差役之家一槩斂之<lb/>
盖於賦稅科調百色買納求取之外又生此重斂嵗嵗<lb/>
輸納無有窮期古人有言平地無銅鑛農家無錢鑪今<lb/>
所輸必用錢而地土所出惟是絲帛榖粟幸嵗豐收成<lb/>
而州縣逼廹不免賤價售之無以養其私若嵗凶則破<lb/>
易資産或以倍稱之息舉責於兼并以應期限更無減<lb/>
<pb n="KR2f0039_WYG_257-30a"/>
放之法州縣上户常少中下之户常多自法行以来簿<lb/>
籍不正務欲敷配錢數故所在臨時肆意升補下户入<lb/>
中中户入上今天下往往中上户多而下等户少富縣<lb/>
大鄉上户所納役錢嵗有至數百緡者又有至千緡者<lb/>
每嵗輸納無已至貧竭而後有裁減之期舊来鄉縣差<lb/>
役循環相代上等大役至速者十餘年而一及之若下<lb/>
役則動須三二十年乃復一差雖有勞費比之今日嵗<lb/>
被重歛之害孰為多少也今天下錢日益重貨日益輕<lb/>
<pb n="KR2f0039_WYG_257-30b"/>
民日益困矣若之何坐視而不䘏也哉然則前日有司<lb/>
立法非有意於寛役利民正在聚斂刻剥損下益上為<lb/>
國取謗大失朝廷惠綏生靈本意臣竊見繇役昔者有<lb/>
至于破産而民憚為之者惟衙前一役爾今天下坊場<lb/>
官司收入自行出賣嵗得緡錢無慮數百萬以為衙前<lb/>
雇募支酬之直計一嵗之入為一嵗之出盖優有餘裕<lb/>
則衙前一重役無所事于農民矣農民既除此一重役<lb/>
外唯有散從承符弓手手力耆户長壮丁之𩔖此役無<lb/>
<pb n="KR2f0039_WYG_257-31a"/>
大勞費宜並用祖宗差法自第一等而下通任之比於<lb/>
舊制繇役輕矣治於人者事人古今之通義則安用給<lb/>
錢為哉坊場之法舊制撲户相承皆有定額不許増擡<lb/>
價數輙有剗奪祖宗非不知増價之為公家利也所以<lb/>
不許者知其恱目前之利必有後日之害故也新法乃<lb/>
使實封投状許價髙者射取之於是小人徼一時之幸<lb/>
爭越舊額至有三兩倍者舊百緍今有至千緍者交相<lb/>
囊橐虚構扺本課額既大理難敷辦於是百敝隨起決<lb/>
<pb n="KR2f0039_WYG_257-31b"/>
至虧欠州縣勞於督責患及保任監錮係累終無償納<lb/>
官司䕶惜課額不為減價則誰人復肯承買今天下坊<lb/>
場如此者十五六矣故實封増價之所得於敗闕之所<lb/>
失殆不相補也盖財利可以通之而已不可盡也少捐<lb/>
分數與民共之則公私相濟其利長久臣欲乞罷實封<lb/>
投狀之法應天下坊場委逐路轉運提舉司将見今買<lb/>
名淨利額數與新法以前舊額相對比量及地望緊慢<lb/>
取酌中之數立為永額一用舊法召人庶乎承撲者無<lb/>
<pb n="KR2f0039_WYG_257-32a"/>
破敗之患而官入之利有常而無失也吏禄之法天下<lb/>
吏人舊制諸路及州縣法各不同有鄉户差充者有投<lb/>
名者有鄉差投名雜用者入仕之後既以案司之優重<lb/>
迭相出入以為酬折又積累嵗月有出職之望行之久<lb/>
逺人自以為便此時有司見禮經有庶人在官之禄遂<lb/>
假其說資以掊民殊不知三代已逺其事不可行于今<lb/>
日者多矣夫庶人在官之禄雖有其文而其法與數不<lb/>
可見其詳乃鑿空造端槩斂民錢給為吏禄不重之則<lb/>
<pb n="KR2f0039_WYG_257-32b"/>
不足以募不輕之則不足以給今内外之吏除重法之<lb/>
外其他毎月所給無幾於吏固未足以有濟而官給所<lb/>
積天下盖已不貲無故竭民財而為此費誠何為哉至<lb/>
於所謂重禄以行創法尤非義理夫一錢以上以徒坐<lb/>
之謂之嚴刑可也遂以謂吏懼而不受賕則臣不敢知<lb/>
也今主議者曰禁既嚴則吏必畏故令下以來犯者少<lb/>
臣以謂非犯者少敗者少也非敗者少正其罪者少也<lb/>
網之宻則與者取者藏聲匿跡亦将避之工也故曰敗<lb/>
<pb n="KR2f0039_WYG_257-33a"/>
者少也一錢坐徒誰則忍之誰敢易之故茍有敗者若<lb/>
稍渉疑晦及自非有告人當賞則官司往往遷就平反<lb/>
釋重入輕若外路則雖使者亦或諭意州縣使之如此<lb/>
亦人之情也故曰正其罪者少也借使犯者皆敗敗者<lb/>
皆正其罪固亦先王制刑之所無而聖人所當矜慎之<lb/>
也吏受賄於律自有刑名而曲法者一匹以上至徒則<lb/>
刑亦不為輕矣今變先王之刑而重之又多賦吏禄以<lb/>
買法之行無謂也臣愚欲乞除熈寜以前舊法有禄公<lb/>
<pb n="KR2f0039_WYG_257-33b"/>
人並依舊外應新法所創及増給吏禄並行減罷臣愚<lb/>
誠不識忌諱令衙前之役則待之以坊場價錢弓手等<lb/>
役則均之以祖宗差法利禄非舊法所給則皆罷去應<lb/>
役人糜費私役之𩔖則禁之以熈寜新法茍如是也則<lb/>
所謂免役錢者於是可以一切蠲除矣或謂免役錢籍<lb/>
于常平固非獨以待募役也縣官他費多有𩔖乎此則<lb/>
未可以利害論也臣以謂役錢領于司農非有特勅未<lb/>
嘗以給常費今罷去無損於國用況祖宗以來至於役<lb/>
<pb n="KR2f0039_WYG_257-34a"/>
法未改役錢未斂以前百餘年間不知何以為國也亦<lb/>
曰用之有節則取之有道矣今天下百姓疲筋骨忍飢<lb/>
寒冒鞭笞終嵗急急為公家納錢爾不幸有連年災荒<lb/>
之變實恐窮苦之人流亡轉徙為溝中瘠而强梁者賖<lb/>
死忍命不得為陛下之良民矣然則役錢乃生民性命<lb/>
天下安危之所繋奈何欲以為不刊之令哉古者藏於<lb/>
民誠令百姓賦稅之外有以自養則其贏餘乃國之外<lb/>
府緩急取之而已無事之時坐困竭之非計也臣故以<lb/>
<pb n="KR2f0039_WYG_257-34b"/>
謂役錢冝一切罷之役錢罷則提舉常平官司亦可罷<lb/>
去以見存職事付之轉運司足矣天下既減罷監司數<lb/>
十人則州縣稍得從容上下省事非小補也雖然此大<lb/>
法也顧臣之言盖其畧耳至於法之纎悉或參差抵牾<lb/>
宜有畫一之論欲乞於兩制臣寮選差明於治體深於<lb/>
民事者三兩員置局講議裁立條格而三省執政官典<lb/>
領之以待聖斷施行<lb/>
摯又論保甲䟽曰伏覩近制保甲罷團教朝廷所以惠<lb/>
<pb n="KR2f0039_WYG_257-35a"/>
綏疲氓恩施甚厚民得去其所苦就其所安逺近承風<lb/>
莫不鼓舞然臣竊有私憂過計者夫鄉野之民其性易<lb/>
於轉習臣往見農人或被差役一為弓手手力耆壮之<lb/>
𩔖及罷滿而歸則拱手閒惰已不復能反業于農盖出<lb/>
入公門㳺集市井有所誘怵之使然也今之保甲則又<lb/>
甚焉者衣必華細食必酒肉固已變其向者布麻麄糲<lb/>
之習矣羣聚而笑諠奮臂而矜勇固已移其向者村魯<lb/>
勞苦之性矣其家質田賣屋出錢以濟其所用官司嵗<lb/>
<pb n="KR2f0039_WYG_257-35b"/>
時教試與之金帛寵之名目以養其欲故凡保甲之父<lb/>
母兄弟妻子一家憔悴終嵗困擾而身為保甲者未必<lb/>
不自喜以為樂也今既嵗教止于一月罷其團集省其<lb/>
監督去其羈縻勞費之患則保甲之父母兄弟妻子欣<lb/>
歡休息復其生理而身為保甲又未必不自失以為戚<lb/>
也彼有自失之意而欲使人人俛首甘心盡如平日肯<lb/>
復從事于耕勢盖難矣惡少而失其欲悍强以成其性<lb/>
又挟素所教弓刀刺撃之噐以為之資臣懼其非獨不<lb/>
<pb n="KR2f0039_WYG_257-36a"/>
能從事於耕而已也亦恐其得為陛下之良民者少也<lb/>
臣愚以謂宜有法以斂制之盖保甲之技藝强弱髙下<lb/>
州縣皆有等籍今按取優等之人召其情願刺以為本<lb/>
州禁軍若舊係正長等名色則比𩔖軍中之階級隨其<lb/>
等差對換補之自餘中下藝等亦召願充公人者依近<lb/>
制募以為弓手手力耆户長之役所貴在軍者既團𨽻<lb/>
部督束之有法又使得伸其素習之技能其在役者既<lb/>
不失服職於公家比之召雇浮浪乃得熟事鄉民必賴<lb/>
<pb n="KR2f0039_WYG_257-36b"/>
其用為多伏望詳酌<lb/>
楊繪上言曰助役之利一而難行有五請先言其利假<lb/>
如民田有一家而百頃者亦有户纔三頃者其等乃俱<lb/>
在第一以百頃而較三頃則已三十倍矣而受役月日<lb/>
均齊無異況如官户則除耆長外皆應無役今例使均<lb/>
出雇錢則百頃所輸必三十倍於三頃者而又永無影<lb/>
射之訟此其利也然難行之說亦有五民惟種田而責<lb/>
其輸錢錢非田之所出一也近邊州軍就募者非土著<lb/>
<pb n="KR2f0039_WYG_257-37a"/>
姦細難防二也逐處田稅多少不同三也耆長雇人則<lb/>
盜賊難止四也衙前雇人則失䧟官物五也乞先議防<lb/>
此五害然後著為定制仍先戒農寺無欲速就以祈恩<lb/>
賞提舉司無得多取於民以自為功如此則誰復妄議<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_257-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百九</head> <lb/>
    <p>
<pb n="KR2f0039_WYG_109-1a"/>
欽定四庫全書<lb/>
　歴代名臣奏議卷一百九<lb/>
　　　　　　　　　　　明　楊士竒等　撰<lb/>
　　仁民<lb/>
宋光宗時吏部員外郎陳傅良初對劄子曰臣恭惟藝<lb/>
祖受命平定海内凡所以創業垂統莫非可𫝊之法而<lb/>
深仁厚澤垂裕後人則專以愛惜民力為本臣案故牘<lb/>
自建隆至景徳四十五年南征北伐未嘗無事而金銀<lb/>
<pb n="KR2f0039_WYG_109-1b"/>
錢帛糧草雜物七千一百四十八萬計在州郡不會古<lb/>
所謂富藏天下何以尚此當其時諸道上供隨所輸送<lb/>
初無定額留州錢物雖盡曰係省而非取之也盖至大<lb/>
中祥符元年三司始奏立諸道上供嵗額以此承平百<lb/>
年家給人足傳序九帝天下常多故矣而民心不離迄<lb/>
用中興則以祖宗之澤在人深厚故也臣常惟念藝祖<lb/>
以得民心受天命比隆三代矣然而以天下遜不私諸<lb/>
子纔一再傳而萬世不祧之宗僅同支庶則是在天之<lb/>
<pb n="KR2f0039_WYG_109-2a"/>
靈未享其報髙宗遭變深探其本由是推正統之自納<lb/>
至公之說而大命復集於夀皇聖帝爰暨陛下豈非天<lb/>
哉且天之報藝祖者如此而陛下以睿聖之資寬仁之<lb/>
徳誕膺天眷方當繼體之始伏惟夤念髙宗推本之意<lb/>
欽承夀皇付託之訓以推行藝祖在人未泯之澤為萬<lb/>
世無疆之休今其時也臣不勝至願<lb/>
蔡勘論州縣科擾之弊䟽曰臣聞民為邦本本固邦寧<lb/>
自古為國者欲固邦本先結人心欲結人心先寬民力<lb/>
<pb n="KR2f0039_WYG_109-2b"/>
欲寬民力先擇守令非其人則主澤不能下流人情無<lb/>
由上逹民力困則人心離人心離則邦本危矣臣少歴<lb/>
州縣洊䝉朝廷任使六持使節再総軍儲足跡所歴幾<lb/>
遍東南求守令之循良者不可多得能者以一切之政<lb/>
趣辦目前賢者不得行其志救過逃戾而已推原厥自<lb/>
盖由版曹督責漕司漕司督責州郡州郡不恤縣道縣<lb/>
道不恤百姓上下相迫前後相仍習以為常恬不為怪<lb/>
民力之困至此極矣可不改弦易轍而拯救之耶臣請<lb/>
<pb n="KR2f0039_WYG_109-3a"/>
詳言其故且二稅古也今二稅之内有所謂暗耗有所<lb/>
謂漕計有所謂州用有所謂斛面二稅之外有所謂和<lb/>
買有所謂折帛有所謂義倉有所謂役錢有所謂身丁<lb/>
布子錢此上下之通知也於二者之中又有折變又有<lb/>
水脚又有糜費有隔年而預借者有重價而折錢者其<lb/>
賦斂煩重可謂數倍於古矣然猶未也有所謂月樁有<lb/>
所謂鹽産有所謂茶租有所謂上供銀有所謂乾酒錢<lb/>
有所謂醋息錢又有所謂科罰錢其色不一其名不同<lb/>
<pb n="KR2f0039_WYG_109-3b"/>
各随所在有之不能盡舉為保正者科買土産科買竹<lb/>
木廵尉下鄉則預備酒食居民被盜則先納賞錢應期<lb/>
限則有繳引錢違限期則有罰醋錢以至脩造公廨廵<lb/>
鋪橋梁驛舎一切取辦故中人之家無不剔屋破産以<lb/>
充役為稅長者逃絶稅則令代納坍江稅則令代納産<lb/>
去稅存無所從出者又令代納異縣它鄉不能追逹者<lb/>
又令代納已納在官者不可復得見欠人戸則不為理<lb/>
還故單産之民無不典妻賣子以免罪如此民力安得<lb/>
<pb n="KR2f0039_WYG_109-4a"/>
不重困乎又有催科之擾州差典級下縣甚則州差州<lb/>
官縣差縣官下鄉甚則知縣親往吏卒所至需索百出<lb/>
鞭笞纍繫動輙数十人所欠多係升合尺寸之餘未納<lb/>
者不免於倍輸已納者又從而再納往往無有獲免為<lb/>
守令者但知以催科為急無復一分愛民之心所以堯<lb/>
舜在上而恩澤不得以下流者正以此爾恭惟陛下嗣<lb/>
守大寳遵奉慈訓凡發政施仁無非以愛民為先真堯<lb/>
舜之用心也陛下裁損經総制錢而所損者無額耳毎<lb/>
<pb n="KR2f0039_WYG_109-4b"/>
嵗常数則未嘗虧少陛下蠲放身丁錢而所放者見欠<lb/>
耳先納在官者無由理折陛下裁減和買恩至渥也而<lb/>
鄉胥作弊減免不均陛下倚閣逋負徳至普也而豪戸<lb/>
恃強催索自若陛下愛民之心不能盡布陛下卹民之<lb/>
政不得盡行此無它守令非其人耳縣令既不可盡擇<lb/>
當擇郡守郡守不能盡得人毎路當擇一賢監司而委<lb/>
任之陛下臨遣諭以徳意使之徧行郡邑親見守令講<lb/>
求民間休戚可罷者罷之可行者行之計州縣一嵗之<lb/>
<pb n="KR2f0039_WYG_109-5a"/>
出入可蠲者蠲之可減者減之使上下相通内外相應<lb/>
無為文具以復命庶幾實恵可以及民民力可以少蘇<lb/>
矣民力既蘇邦本自固天下幸甚<lb/>
寧宗時江西提舉袁燮上便民劄子曰臣竊惟民力之<lb/>
困至于今極矣多方存恤凡有便於民者知無不為庶<lb/>
乎其少蘇也今州縣間皆有行戸官司之所欲買行戸<lb/>
不敢不供賤於市價謂之官買夫張官置吏本以為民<lb/>
民不被恵而强買其物官則利矣民将若何此不顧㢘<lb/>
<pb n="KR2f0039_WYG_109-5b"/>
耻者所以深為可罪而遭其漁獵者所以深為可憫也<lb/>
昔公儀休見其家織帛而怒因茹葵而又怒曰吾已食<lb/>
祿又奪園夫紅女利乎董仲舒美之曰古之賢人君子<lb/>
在列位者皆如是故下髙其行而從其教民化其廉而<lb/>
不貪鄙今日士大夫所食之祿民力為之也既食其力<lb/>
無補於民又賤價以買其物習以成風恬不知愧是之<lb/>
不戢吾民愈困矣臣愚欲望聖慈軫念民瘼詔諭四方<lb/>
應官司買物並同時價敢稍減者並許越訴計贓定罪<lb/>
<pb n="KR2f0039_WYG_109-6a"/>
此亦恵民之一端也<lb/>
中書舍人陳傅良上奏曰臣竊謂今天下亦多故矣臣<lb/>
未暇縷數獨念民力之困於此為極而莫與陛下救之<lb/>
者耳賢士大夫不為不多曾莫與陛下救斯民者何也<lb/>
勢不行也何謂勢不行欲救民窮必為帥為漕為総領<lb/>
而後可而三數官者雖賢士大夫不樂為之故也既曰<lb/>
賢士大夫而不樂為帥漕総領何也外權太輕雖欲有<lb/>
所設施而不得騁故也是故不為法令之所束縛則為<lb/>
<pb n="KR2f0039_WYG_109-6b"/>
浮言之所動揺不為時政之所諱惡則為宦㳺於其處<lb/>
而不得志者之所中傷有是四患雖賢者亦忍事茍嵗<lb/>
月耳而況其餘人乎且夫人情誰不喜遷而惡滯誰不<lb/>
好伸而耻屈誰不趨利而避害今也立朝自郎察不一<lb/>
二年可至卿監又不一二年鮮不得為從官若夫帥漕<lb/>
則有奔走徧天下而無一日朝蹟者其間僥倖或得貼<lb/>
職自直閣積而至脩撰極矣而所謂脩撰者又必嘗為<lb/>
卿監而後得之是終身無復從官之望臣所謂喜遷而<lb/>
<pb n="KR2f0039_WYG_109-7a"/>
惡滯人情之不樂一也今夫立朝茍有親故欲入辟闕<lb/>
則可以移書帥漕若総領而坐取之無不如意者至為<lb/>
帥漕連銜剡牘奏辟一属官若准備差遣之𩔖輙不可<lb/>
得若平平也則不過送部勘當訖於陸沈若稍有過差<lb/>
之請往往省部詰難回復甚者至被論列臣所謂好伸<lb/>
而耻屈人情之不樂二也今夫立朝自釐務職事官皆<lb/>
得以親族子弟牒國子監補解試及監司帥臣茍非在<lb/>
川廣二千里外即子弟無收試之所毎遇大比無所附<lb/>
<pb n="KR2f0039_WYG_109-7b"/>
著稍知謹畏者大率無故而殿一舉不然則為謬巧遷<lb/>
就以避貢舉條制斯可矣臣所謂趨利而避害人情之<lb/>
不樂三也如前四患則是事權太輕雖賢者猶不樂為<lb/>
之如後三說則是恩數太薄而人人不樂也夫可與救<lb/>
斯民者必帥也漕也総領也而人不樂為之至此奈何<lb/>
憚改乎臣竊以為今日之勢莫若稍稍重外重外之術<lb/>
必使帥漕総領皆可馴致於從官可以馴致於從官而<lb/>
後可久任可久任而後可責事功如此則帥漕総領始<lb/>
<pb n="KR2f0039_WYG_109-8a"/>
曉然知朝廷委寄不輕矣則夫前四患者次第自去而<lb/>
有為陛下出力救斯民者矣<lb/>
朱熹上奏曰臣前任備員潭州兼管荆湖南路安撫司<lb/>
事竊見本路土瘠民貧無它生理而州縣嵗計入少出<lb/>
多往往例於常賦之外多收加耗重折價錢尚且入不<lb/>
支出公私俱困昨来諸司察見其弊累嘗蠲減務寬民<lb/>
力連年所放盖已不貲而州縣起發上供支遣俸給諸<lb/>
色費用尚仍舊額畧無所損㳂此官司已是狼狽不可<lb/>
<pb n="KR2f0039_WYG_109-8b"/>
支吾或有非泛賞給調發支賜若更差到諸班換授歸<lb/>
正雜流補官之人復有增加則愈見逼迫無以為計臣<lb/>
近者嘗與漕臣何異備奏全州守臣韓邈所申乞減添<lb/>
差貟數可見一端至於其它州縣大畧往往𩔖此不唯<lb/>
官吏茍逭目前多方趣辦不暇為國家赤子計而按察<lb/>
之官知其甚不得已以至於此亦不忍盡法按治無由<lb/>
發覺竊念本路東望朝廷逺在二千餘里之外而北㨿<lb/>
重湖南撫諸峒形勢所闗亦非它道之比萬一民貧不<lb/>
<pb n="KR2f0039_WYG_109-9a"/>
堪誅剥一旦屯結自為擾亂而盜賊蠻猺相挻而起則<lb/>
不知議者何以處之臣自到任以至去官僅及三月雖<lb/>
未及詳宻究其曲折然其大勢如此亦不待智者而後<lb/>
知矣故嘗深以為憂欲為料理但以召還之遽未暇子<lb/>
細詢考畫一奏聞今者既䝉賜對又不敢不為陛下一<lb/>
言欲望聖慈深察一視同仁特詔本路帥臣監司更以<lb/>
前日全州所申事理通之諸郡並行均節将大段闕乏<lb/>
去處特與痛加裁減指定奏聞取㫖行下庶幾州得以<lb/>
<pb n="KR2f0039_WYG_109-9b"/>
恤其縣縣得以寬其民而其間或有不奉詔者亦且無<lb/>
詞以逃其罪則遐逺之民均被實恵而寬大之恩不但<lb/>
為掛墻壁之具而已臣奉使亡状不早上聞以至今日<lb/>
死有餘罪伏惟矜赦而亟圖之則一路幸甚<lb/>
衛涇論淮民當恤䟽曰臣仰惟國家中興以来培埴基<lb/>
業以固立國之計恃淮民為根本自髙宗皇帝生養保<lb/>
聚幾三十年户口豐衍中更瘡痍孝宗皇帝極意撫摩<lb/>
謹擇邊守蠲損常賦察視水旱惟恐民力之有傷所以<lb/>
<pb n="KR2f0039_WYG_109-10a"/>
垂念加恵者甚於中州内甸盖自是又三十餘年且其<lb/>
土地饒沃糓粟登成是以淮民富實家多盖藏閩粤江<lb/>
浙之民往往有徙而附之者故邊垂有泰山之安其為<lb/>
聖慮至深逺也比嵗間值饑儉民多困匱已非昔日寬<lb/>
裕之比而州縣之間凢百調度並縁煩擾事力寖㣲公<lb/>
私前熬平居無事猶或不安其生一旦緩急何所倚以<lb/>
為固臣不勝惓惓私憂過計竊謂國之根本在是朝廷<lb/>
不可不察也去嵗淮之東西積潦敗稼民頗告病今春<lb/>
<pb n="KR2f0039_WYG_109-10b"/>
淫雨傷麥無以續食飢民流離有所未免捄荒之政甚<lb/>
不宜緩不知州縣官吏目覩民瘼備具蓄積施行次第<lb/>
有足以寬陛下宵旰之憂者乎日者襄漢阻饑為擾至<lb/>
勤朝廷區畫推原所繇是亦州縣勞来安集講之不素<lb/>
鑒彼察此烏可忽諸矧長淮為江之藩籬藩籬弗葺則<lb/>
閫閾奚頼其在今日闗係尤重豈得不蚤計而預圖之<lb/>
臣愚欲望陛下深念根本之所恃仰法二祖之逺謀明<lb/>
詔兩淮帥臣沿邉郡守於民情休戚必加之意凡日前<lb/>
<pb n="KR2f0039_WYG_109-11a"/>
科擾之害一切禁止仍亟行下本路漕臣及常平司應<lb/>
有飢荒州縣疾速措置賑恤務要實恵及民以固安易<lb/>
揺之心以消弭未然之慮其於累朝愛養淮民之計誠<lb/>
非小補<lb/>
涇又論歉嵗伏熟及舊逋䟽曰臣聞聖王在上必汲汲<lb/>
於民瘼之廣求民隠之勤卹盖以斯民疾苦無由自逹<lb/>
於上而其隠憂或不能盡白也恭惟陛下仁覆天下視<lb/>
民如傷踐阼之初嵗適告歉陛下哀矜慘怛形於玉色<lb/>
<pb n="KR2f0039_WYG_109-11b"/>
為之薄征為之已責如古荒政靡一不舉徳至渥也以<lb/>
臣觀之故嵗田疇損於水旱不為不廣民之流移餓莩<lb/>
亦不為不衆然其間固有豐熟去處州縣例以災傷為<lb/>
之減其田租而一時寬卹之令且使主家輕其租入田<lb/>
賦減矣租入輕矣又得賑糶賑濟之粟以為左餐右粥<lb/>
之地則斯民雖在歉嵗而自無歉嵗之憂廼若今嵗雖<lb/>
號豐稔方秋西成多稼雲布田夫野老喜見顔色逮至<lb/>
登塲所收反薄相顧觖望欲赴愬於州縣則田畆既無<lb/>
<pb n="KR2f0039_WYG_109-12a"/>
遺穂以自表欲乞憐於主家則主家以無官放而不從<lb/>
此猶可也積潦之田民以貧病不暇播種今官司或迫<lb/>
其伏熟累年之逋民既窮空無所從出今豪强併至於<lb/>
責償是以人情煎熬田里愁歎反有甚於故嵗此正唐<lb/>
趙光竒所謂時和嵗豐百姓不樂而本朝蘇軾亦有豐<lb/>
年不如凶年之說也豈非聖明之所欲急聞乎臣以為<lb/>
日者陛下俞諫臣之請五等丁錢悉從蠲免則是朝廷<lb/>
於經常之賦曽不靳惜安有田疇積潦迺容州縣迫其<lb/>
<pb n="KR2f0039_WYG_109-12b"/>
伏熟乎又嘗從臣寮之奏民間所貸糧本取息無過五<lb/>
分則是官府於借貸一事已加裁制安有負逋累年廼<lb/>
縱豪民併至責償乎臣愚欲望聖慈明詔州縣其有積<lb/>
潦之田曽經檢視悉與除放毋令伏熟如有違戾許監<lb/>
司按劾聞奏累年之逋嚴禁豪民姑與倚閣或尚監理<lb/>
許州縣即時縱釋庶幾斯民熈熈于于粗知有豐年之<lb/>
慶以仰稱陛下軫念元元求瘼卹隠之意伏惟陛下財<lb/>
幸<lb/>
<pb n="KR2f0039_WYG_109-13a"/>
彭龜年乞權住湖北和糴䟽曰臣輙有愚見仰干淵聽<lb/>
臣照對去年朝廷以淮浙並饑江湖小熟遂下和糴之<lb/>
令嚴遏糴之禁恵甚渥也然州縣亟欲集事未免敷糴<lb/>
於民商賈競起趨利又復争糴於下而江淮両浙帥倉<lb/>
以至総司戎帥皆散遣官吏多齎錢物四處收糴其所<lb/>
差人争先趨辦迭増價值以相傾奪米價既長害及細<lb/>
民細民日要添錢糴米富家愈見閉糴自豐遂使江湖<lb/>
小熟之地反有饑餓不給之民臣自江西以入湖南所<lb/>
<pb n="KR2f0039_WYG_109-13b"/>
到去處皆病於此及入湖北愈覺益甚去嵗江陵雖止<lb/>
䝉朝廷抛降和糴米拾萬石縁湖北地廣人稀耕種滅<lb/>
裂種而不蒔俗名漫撤縦使收成亦甚微薄每到豐稔<lb/>
之年僅足贍其境内萬一發泄出外必至價值翔踴常<lb/>
年米價每石若及兩貫已為極貴今米直至斗添數百<lb/>
長猶未已方此耕布之時使百姓困於貴糴無以自給<lb/>
甚可憐也況本府既有補糴又有和糴數目既多深恐<lb/>
置塲不能頓足不免均之諸邑諸邑復不免敷之百姓<lb/>
<pb n="KR2f0039_WYG_109-14a"/>
上下相乗其勢有甚不得已者其初定價正當秋成米<lb/>
賤之際只據一時市直毎石作一貫五百具申及到後<lb/>
来諸處官司商販競来争糴米直陡貴官司但以事干<lb/>
朝廷只執元價不敢增添馴至今日輸猶未足乃是百<lb/>
姓受錢於米賤之初而輸米於増價之後甚者家無見<lb/>
儲不免轉糴以償於官焦熬如此可不速為之計哉臣<lb/>
至愚極陋䝉陛下寄以牧養之責臣既親見小民無牧<lb/>
養之具豈可不仰告陛下臣照對江陵府己申朝廷乞<lb/>
<pb n="KR2f0039_WYG_109-14b"/>
将和糴未足之數候到秋成糴足未準行下臣契勘本<lb/>
府合糴米十萬據諸處申到已糴及㭍萬尚有三萬未<lb/>
糴而見在之米已承朝廷指揮未令起發以此見得淮<lb/>
浙亦不待此米之来所有未糴三萬若得少緩收糴却<lb/>
得蘇此一方之民縁今来已是五月若俟朝廷行下然<lb/>
後住糴恐不及事臣已令本府将見糴未足米數且權<lb/>
住糴以待回降庶使青黄不接之交留得此米接濟百<lb/>
姓以了農事不勝幸甚<lb/>
<pb n="KR2f0039_WYG_109-15a"/>
　貼黄臣訪聞諸路監司帥臣在湖北糴米甚多其糴<lb/>
　　米之價比之本府和糴毎石率多一貫已上故其<lb/>
　　交易比和糴尤易臣計本府和糴之數已及十分<lb/>
　　之七即外路諸司所糴米數必是過之設使目即<lb/>
　　住糴亦不闕事臣已行下本路諸州令勸諭有米<lb/>
　　之家當此艱食之時先将米糓糶與百姓如本州<lb/>
　　縣食米已足即許将所餘之米糶與外路般販之<lb/>
　　人臣為見本路百姓委是闕食不得不權宜措置<lb/>
<pb n="KR2f0039_WYG_109-15b"/>
　　以救目前之急若是去年十二月今年正月之交<lb/>
　　臣亦不敢如此施行但恐自此或有遏糴之謗尚<lb/>
　　兾陛下為此一方之民曲加睿照臣罪萬死所不<lb/>
　　敢逃<lb/>
知徽州事袁甫奏便民五事状曰臣一介庸虗寸長蔑<lb/>
有濫膺臨遣承之新安良由聖朝選拔之公但愧微臣叨<lb/>
逾之過欲求報塞罔憚勤勞倐更一朞合條五事學不<lb/>
足以窺體統識不足以逹事宜惟以便民為心斯乃守<lb/>
<pb n="KR2f0039_WYG_109-16a"/>
臣之職臣昨塵班列獲覲清光思欲少裨聖聡嘗獻仁<lb/>
之一說即䝉俞允且賜褒嘉況今圖為保障深戒繭絲<lb/>
施行於本州者既以仁為先奏陳於陛下者宜以仁為<lb/>
急條目雖異綱領則同惟欲實恵於民而已伏乞睿慈<lb/>
特加開納豈特愚臣之幸實一州百姓之幸<lb/>
　一臣仰惟陛下軫民疾苦切於體膚拯民塗炭急於<lb/>
　　焚溺所以迓續民命䕶飬國脉為億萬年無窮之<lb/>
　　基可謂至深且長矣臣竊見近者朝廷行下本州<lb/>
<pb n="KR2f0039_WYG_109-16b"/>
　　及監司元申休寧縣體究賦稅事亟頌俞音多所<lb/>
　　蠲減皇乎休哉湛恩汪濊罔間遐邇臣濫綰郡符<lb/>
　　日與撃壌之民歡欣感戴臣伏覩户部看詳之辭<lb/>
　　洞見州縣情状破其私意示以大公其言曰閱繹<lb/>
　　所申則惟供上窠名裁削不靳若乃留州送使項<lb/>
　　目責辦如初是特為私已逭責之謀似非有體國<lb/>
　　恤民之念今準看詳之㫖盍䟽均一之恩於是不<lb/>
　　特将上供數目量行減放併将州郡所得自用者<lb/>
<pb n="KR2f0039_WYG_109-17a"/>
　　亦行蠲除臣捧誦至此竦然歎服以為聖朝主張<lb/>
　　公道勤恤民隠如此蕞爾小郡雖甚迫蹙何敢不<lb/>
　　宣明息音推廣仁聞已即備坐聖㫖張榜通衢令<lb/>
　　深山窮谷之民皆户知之甚盛舉也抑臣又思之<lb/>
　　徽有六邑俱號鑊湯婺源休寧最當沸處今休寧<lb/>
　　則被恵矣其獨遺婺源乎況婺源介乎萬山五嶺<lb/>
　　之間邑最壯民最獷而財計最耗較之休寧殆又<lb/>
　　甚焉吏部出闕畏卻莫前縣佐攝官茍求免過指<lb/>
<pb n="KR2f0039_WYG_109-17b"/>
　　正稅以觧别色那新錢以掩舊逋措置既無它䇿<lb/>
　　預借是為良謀纔一二年不知幾萬豪家富室憑<lb/>
　　氣勢而不輸官租下户貧民畏追呼而重納産稅<lb/>
　　加以連嵗非值豐登兼又屡遭回祿學舎庫務幾<lb/>
　　無孑遺井里市廛莽為瓦礫挈此蕭條之邑畀諸<lb/>
　　新辟之官補綻支傾忘寝廢食極疲勞而不憚如<lb/>
　　醉夢之方醒則夫蠲減之恩豈可斯須少緩雖然<lb/>
　　蠲減誠是也祈哀於公上屯膏於本州則是猶未<lb/>
<pb n="KR2f0039_WYG_109-18a"/>
　　能克己私也己私未克自立藩籬是先以婺源休<lb/>
　　寧為二也而欲朝廷視為一體其可得乎臣今所<lb/>
　　謂一以休寧為準於本州雖有損於朝廷則不易<lb/>
　　從茍可利民臣何愛焉尋常州郡得用之錢往往<lb/>
　　從来視為己物但知厭足其所欲誰肯瘠已以肥<lb/>
　　人弊俗既成痼疾難療在州之可蠲者既不忍決<lb/>
　　舎在上之當除者亦不敢申明由其封閉吝嗇之<lb/>
　　私執而不通致使周流<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>霈之澤隔而不下臣之<lb/>
<pb n="KR2f0039_WYG_109-18b"/>
　　愚陋它無寸長獨於公私義利之間粗知從違取<lb/>
　　舎之決矧州縣事同一體財賦自合通融今欲稍<lb/>
　　寬縣道豈可專撓朝廷須先從本州除靳惜之私<lb/>
　　又乞朝廷減無名之斂然後凋瘵之邑始獲少蘇<lb/>
　　臣已将十六年婺源拖下紬絹一萬七千餘匹茶<lb/>
　　租折帛錢一萬五千餘貫月樁板式錢六千餘貫<lb/>
　　應是婺源積逋一切權行住催本州樽節浮費代<lb/>
　　為收簇起綱惟是鑿空白撰之賦皆係上供及総<lb/>
<pb n="KR2f0039_WYG_109-19a"/>
　　所色目額錢大重虐害細民既非本州所可自專<lb/>
　　必欲朝廷特與減放向使無例可攀尚欲力行陳<lb/>
　　乞況有休寧近例婺源事體一般俱從朝廷明降<lb/>
　　指揮並係監司差官講究休寧既先減放亦合例<lb/>
　　及婺源庶幾可以觧倒垂之急矣所以條具婺源<lb/>
　　減放事件臣今已申監司公共保明同銜申取指<lb/>
　　揮懐不能已預此控陳伏望聖慈采納施行<lb/>
　一臣竊證本州起發上供絹綱屢年以来左帑却回<lb/>
<pb n="KR2f0039_WYG_109-19b"/>
　　數多臣到官之始積下前政數目動踰萬計督促<lb/>
　　諸邑晝夜不停追逮搒笞紛然四出又縁向来官<lb/>
　　吏巧行改移雖有人户姓名往往皆非元物今却<lb/>
　　而歸之縣縣果何䇿乎惟有重虐吾民耳臣毎執<lb/>
　　筆行移甚有慙色上下壅塞無由䟽通左帑嚴為<lb/>
　　限期急如星火本州懼無可觧凛若淵氷臣區區<lb/>
　　愚慮深恐今嵗萬匹来嵗倍之不三五年積至數<lb/>
　　萬百姓受害無有巳時於是與民圖新多方曉諭<lb/>
<pb n="KR2f0039_WYG_109-20a"/>
　　皆令加意織造可保全綱盡收臣粗取信於民民<lb/>
　　亦遵從其約臣又攷究自来攬户之弊其受於稅<lb/>
　　户也則昻其價及買諸機户也則損其直以紕踈<lb/>
　　難售之絹乗綱運正急之時官雖明知其奸毎毎<lb/>
　　隂墮其術又專揀等軰相為表裏弊倖多端民户<lb/>
　　不堪誅求耗用何所從出不過減絲縷之費移以<lb/>
　　塞無厭之需由是真偽混淆輻湊交集名虧稅户<lb/>
　　實則虧官無恠乎左帑之見卻也臣痛懲此弊而<lb/>
<pb n="KR2f0039_WYG_109-20b"/>
　　一洗之凡攬户盡行罷去專揀悉皆改差所收人<lb/>
　　户入納之錢僅及則例應干市利縻費之用不取<lb/>
　　分毫常時所以多取者盖縁無以飽衆人漁獵之<lb/>
　　欲耳臣今既剔其蠧復澄其源𨽻役官場之人並<lb/>
　　支日食之費在官之所耗者少在民之所利者多<lb/>
　　又人户嵗輸全憑朱鈔即時給付畧無淹留微臣<lb/>
　　不敢憚勞官吏亦知宣力稍有欺弊㫁在不容民<lb/>
　　皆曰向也官場邀阻乞覓之弊今皆無此患矣絹<lb/>
<pb n="KR2f0039_WYG_109-21a"/>
　　雖有加於前人自争先而納未嘗輕用一箠亦不<lb/>
　　妄追一人諸縣間有過苛本州力行禁約徧散手<lb/>
　　牓具述臣心萬目觀瞻豈容欺紿雖然察州民之<lb/>
　　意亦有隠忍而不敢言者夫使民至於不敢言臣<lb/>
　　獨不愧於心乎何則本州素不産絹大非昇宣之<lb/>
　　比攷諸新安志國初歙絹止重數兩其後不能盡<lb/>
　　遵此制然令甲所載江東一路稅絹共重十二兩<lb/>
　　獨歙州以咸平二年特㫖只以十兩為定併下庫<lb/>
<pb n="KR2f0039_WYG_109-21b"/>
　　務不得退剥毎匹折七百三十一錢至紹興十八<lb/>
　　年户部符毎匹估價二貫足乾道三年詔以守臣<lb/>
　　納絹擾民鐫秩罷之謫辭曰不念繭絲之闕靡思<lb/>
　　杼軸之空大哉王言為萬世法其後議者又奏以<lb/>
　　為户部退剥徽絹屢行禁戢深惟列聖之至意顧<lb/>
　　豈愚臣之能知然觀其加意於徽民乃見夫周道<lb/>
　　之如砥盖田稅既重則物帛當輕立法公平所宜<lb/>
　　世守豈虞傳流之既乆反謂寛大為不然漸欲求<lb/>
<pb n="KR2f0039_WYG_109-22a"/>
　　詳浸非初意今来所納稅絹精好委勝常年雖圖<lb/>
　　逭責於目前安知可保於它日竊慮向後繼之者<lb/>
　　未必盡革兩場乞取之弊亦未必貼陪專揀日食<lb/>
　　之費又未必按時給鈔無頃刻停留之患而徒使<lb/>
　　徽民入納精好之物則作俑乃自臣始臣之所謂<lb/>
　　百姓隠忍而不敢言者此也臣因今嵗夏旱禱祈<lb/>
　　上天有曰咎實在臣民則何罪臣對天而發此言<lb/>
　　今又對朝廷而啓此奏則夫軫恤徽民其容可緩<lb/>
<pb n="KR2f0039_WYG_109-22b"/>
　　伏望朝廷證咸平紹興乾道節次寬恤指揮毎匹<lb/>
　　只以十兩為定仍證舊例行下庫藏如及上項兩<lb/>
　　數特免退剥退剥既免則全綱盡納異時既無却<lb/>
　　回之患徽民遂有蘇醒之期袓宗舊風今日復見<lb/>
　　顧不休哉且臣之所請者十兩之則退剥之禁皆<lb/>
　　聖㫖也㫖由朝廷而頒顧可由朝廷而廢乎況臣<lb/>
　　非為己計乃為後圖若今年所起絹綱多是臣手<lb/>
　　自揀委可堪充入納斷無退剥之虞萬一有之皆<lb/>
<pb n="KR2f0039_WYG_109-23a"/>
　　係佳物民将樂受又何患焉欲望聖慈察臣出於<lb/>
　　公心徑下所属檢舉非但使徽民受無窮之賜亦<lb/>
　　見聖朝取法祖宗愛養基本之厚意若朝廷更欲<lb/>
　　審訂即乞行下本路監司令取索新安志及節次<lb/>
　　指揮保明申奏施行<lb/>
　一臣聞常平義倉之儲所以備凶荒也平居為有用<lb/>
　　之備則臨事無缺用之憂今乃不然有儲蓄之名<lb/>
　　無儲蓄之實臣嵗在己夘贅貳霅川本州常平義<lb/>
<pb n="KR2f0039_WYG_109-23b"/>
　　倉正𨽻本㕔掌管閱視簿籍米纔數百斛錢纔數<lb/>
　　百緡而已臣為之大駭一州倉儲民命所係空竭<lb/>
　　如此緩急奈何及夷攷其故乃知本州秋苖歳入<lb/>
　　止盈五萬正苖既已甚少義倉自應不多其常平<lb/>
　　坊場等錢率以敗闕為說艱於催促所入微矣而<lb/>
　　支用何其夥也若胥吏若軍兵若散從直月廩之<lb/>
　　數取諸常平使其盡出於公固未甚害其間托名<lb/>
　　差使輙敢旁縁兊支倅㕔自開倖門州郡亦復援<lb/>
<pb n="KR2f0039_WYG_109-24a"/>
　　例其餘官属皆有干求由是紛然不勝其衆蓄積<lb/>
　　本無幾也濫費其可堪乎臣既知其弊遂絶其根<lb/>
　　率之以身一毫無妄上而州郡下而同官盡裁以<lb/>
　　公靡容私請日積月累所蓄漸豐始焉僅四百緡<lb/>
　　今也乃踰萬數幾三十倍於前矣秩滿之日上之<lb/>
　　倉司故案可覆也臣因此思之使天下諸郡遲之<lb/>
　　一兩嵗之乆皆有三十倍之多何積貯之足憂何<lb/>
　　水旱之足慮但今之居官者茍求塞責不務恤民<lb/>
<pb n="KR2f0039_WYG_109-24b"/>
　　常平使者嵗嵗差官州縣寮属時時覆覈或以虗<lb/>
　　為實或指東為西上下交欺莫此為甚安在其為<lb/>
　　儲蓄之實乎臣試郡来此首以是為先但本州土<lb/>
　　瘠民貧賦煩役重毎遇冬春之際或逢霖雨之餘<lb/>
　　榖價稍増民食稍缺則官開倉廪亟濟貧民盖不<lb/>
　　待凶年饑嵗流離餓莩然後為濟糶之舉也故民<lb/>
　　之所以望於官者甚重而官之所以塞其望者甚<lb/>
　　難萬口嗸嗸日冀發廩猶賴常平之外又有平糴<lb/>
<pb n="KR2f0039_WYG_109-25a"/>
　　一倉主於漕臺𨽻於本郡毎欲告急即行飛申臣<lb/>
　　到任以来請之屢矣今嵗夏無梅潦民户多以旱<lb/>
　　聞其所望於官司尤非平日之比也畧計六邑之<lb/>
　　内婺源祁門黟縣雨頗霑足民皆歡呼若歙若休<lb/>
　　寧若績溪仲秋以後始獲甘雨早禾已不及時中<lb/>
　　晚庶幾可望臣之愚衷謂除得熟縣分外其旱歉<lb/>
　　諸鄉若不急拯困窮将見立填溝壑為民父母當<lb/>
　　若之何所合将常平義倉儲蓄之米多行賑糶民<lb/>
<pb n="KR2f0039_WYG_109-25b"/>
　　方倒垂庶可寬釋本州痛節浮費䟎促贏餘選委<lb/>
　　官寮置局收掌於浙間豐稔之邦收糴以償元數<lb/>
　　官無所耗而民得所利直至来春可以接食且散<lb/>
　　且補循環不窮信乎兩全之策矣若目撃民饑積<lb/>
　　而不散豈不大失置倉之本意若輕於捐廩知散<lb/>
　　而不知補又何以為國家異時之永圖臣粗知以<lb/>
　　體國之心行愛民之政既申給散之請必為可補<lb/>
　　之圖非敢徒事空言而已也若夫輕闗市之征寬<lb/>
<pb n="KR2f0039_WYG_109-26a"/>
　　租賦之入權勸分之宜凡可以救荒者臣皆勉而<lb/>
　　為之惟夫常平一事非臣之所得專所乞從朝廷<lb/>
　　行下轉運常平兩司勿拘常程多令濟糶下可以<lb/>
　　副一州徯望之意上可以廣聖朝矜恤之仁伏惟<lb/>
　　睿慈果斷而亟行之不勝大幸<lb/>
　一臣證對本州僻處萬山之間最畏水旱晴稍乆則<lb/>
　　農田已憂枯槁雨稍多則山水便見横流里諺云<lb/>
　　三日天晴来報旱一聲雷雨便撑船言其易盈易<lb/>
<pb n="KR2f0039_WYG_109-26b"/>
　　涸之甚也故此州農田多藉水利因溪堰水者謂<lb/>
　　之堨鑿田蓄水者謂之塘興工雖艱為利則廣脩<lb/>
　　治不輟灌溉甚多彌望數百頃之禾惟資一塘堨<lb/>
　　之澤臣嘗詢之長老一一具能言之奈何記近而<lb/>
　　忘久者乃人之常情趨省而憚費者亦民之通患<lb/>
　　本州地少下濕滿目皆是髙田訪聞舊年嘗憂夏<lb/>
　　旱偶值數載之内率多霖潦之時小民玩習目前<lb/>
　　以為嵗嵗如此不思及時瀦水專望雨降自天彼<lb/>
<pb n="KR2f0039_WYG_109-27a"/>
　　豈不知天時之難必哉盖脩築塘堨為費不貲徽<lb/>
　　民素貧惜錢如命茍可僥倖得省遽謂卒嵗無憂<lb/>
　　其愚亦甚矣臣因今年季夏雨澤愆期日夜禱祠<lb/>
　　靡所不至痛心疾首無地自容因思水利有儲何<lb/>
　　至煎熬若是雖然水利之廢罪不專在民也向来<lb/>
　　官司施行以塘堨為大事上而常平使者提其要<lb/>
　　下而州縣佐令任其詳毎遇農隙之時舉行檢視<lb/>
　　之令縣具圖籍来上於州州命官寮躬走阡陌建<lb/>
<pb n="KR2f0039_WYG_109-27b"/>
　　土埄牌以為標識集大小保以定户名某堨興脩<lb/>
　　某塘湮塞衆目共見不可厚誣然後因其廢興稍<lb/>
　　加懲勸官既以是為急民亦孰敢弗勤數年以来<lb/>
　　恬不加察問其主名則含糊難攷按其故籍則散<lb/>
　　漫罕存茍且如斯可為太息然而墜典未久舊比<lb/>
　　可尋欲乞朝廷下之倉司倉司下之郡佐時時督<lb/>
　　促處處舉行若縣道視為常程保甲不加檢舉别<lb/>
　　委官属察探以聞慢令之人必罰無赦如此則水<lb/>
<pb n="KR2f0039_WYG_109-28a"/>
　　利常足農田無虞抑臣又嘗以所聞質之鄉俗皆<lb/>
　　言堨不可增塘尚可益但開塘費重難以責民莫<lb/>
　　若刷在官之田或買民家之産多興陂塘之利用<lb/>
　　濟無力之家官吏為之防閑嵗時加之濬治或遇<lb/>
　　旱涸放令流通誠大恵也臣偶閱故牘見曩年績<lb/>
　　溪知縣王柟買田一百五十餘畆開塘六十八所<lb/>
　　夫縣尚能為何以州反不能為乎伏望朝廷采臣<lb/>
　　所奏行下本路常平司盡刷沒官田産以充開塘<lb/>
<pb n="KR2f0039_WYG_109-28b"/>
　　之用臣亦當節縮浮費以助興脩之工後人繼之<lb/>
　　有志民事又将陸續必可有成於朝廷無分毫費<lb/>
　　用之憂於民間有世世無窮之利顧不韙歟惟聖<lb/>
　　慈開納幸甚<lb/>
　一臣竊證本州從来多有火災雖間出於意慮之所<lb/>
　　不及然由人事有所未盡臣自到官以来首以是<lb/>
　　為急務嚴保甲圖籍則擇防虞官正副八人皆鄉<lb/>
　　之所推重者総之脩四隅火備則官多置噐用且<lb/>
<pb n="KR2f0039_WYG_109-29a"/>
　　令各自為備而日命兵隅官察之置潜火軍卒則<lb/>
　　籍定姓名毎旬畨上且給官錢犒之凡此特瑣瑣<lb/>
　　常行者耳惟是依山為郡號為産木之鄉未聞邃<lb/>
　　宇髙堂盡是竹籬茅舎融風一扇煨燼無餘雖屢<lb/>
　　挻災莫知改轍臣曲加曉譬幸其樂從然慮貧弱<lb/>
　　之徒不堪營造之費官給錢本鳩集陶工開其借<lb/>
　　貸之門寛其責償之限今則棟甍相接氣象一新<lb/>
　　似可弭患於未形豈徒救災於已著雖然猶未也<lb/>
<pb n="KR2f0039_WYG_109-29b"/>
　　有所謂至大至急之務衆人皆以為不可緩者惟<lb/>
　　魚梁乎此梁面挹紫陽山隂陽家曰山之在前者<lb/>
　　既有崔嵬崒嵂之勢則水之映山者當有淵渟演<lb/>
　　迤之形清輝相含則欝攸退避雖一家之學不足<lb/>
　　深泥然五行之理亦信有之向来草創之初未遑<lb/>
　　經久之慮捍以柵木壅以囊沙偶值久晴猶云可<lb/>
　　也霖雨暴漲聲吼如雷溪流激湍勢疾如箭則蕩<lb/>
　　然一空矣臣去嵗捐金錢因舊址重加脩葺頗勝<lb/>
<pb n="KR2f0039_WYG_109-30a"/>
　　曩時緑波接天澄然無際使常如此寧非大利但<lb/>
　　隄防不固水勢易陵終非永永之計臣愚以為若<lb/>
　　欲久而勿壊莫若以石為之夫石之勝於木也人<lb/>
　　人共曉特不肯為耳一二年来有官守者率多茍<lb/>
　　且卷官帑以資私藏累巨萬而未厭為公家而作<lb/>
　　好事拔一毛亦不為豈但石梁一事哉臣鄙陋不<lb/>
　　善生財粗知節用今来痛減浮費䟎到錢一萬五<lb/>
　　千緡見今計度工役鑿山取石俟冬間水落之後<lb/>
<pb n="KR2f0039_WYG_109-30b"/>
　　方可漸次舉行難者曰嵗非豐稔小民嗸嗸冬春<lb/>
　　之交正宜賑恤奈何興此役以困民臣應之曰是<lb/>
　　乃所以救民也獨不觀范仲淹之治杭乎皇祐間<lb/>
　　吳中大饑殍殣枕路仲淹以為歉嵗工價至賤乃<lb/>
　　令佛廬興土木之役又新倉廒吏舎民之仰食於<lb/>
　　公私者日數萬人監司劾之仲淹自陳興造之由<lb/>
　　正欲發有餘之財以恵貧者荒政之施莫此為大<lb/>
　　是嵗兩浙惟杭民無一流徙前軰講之熟矣今及<lb/>
<pb n="KR2f0039_WYG_109-31a"/>
　　小歉之時興石梁之役既可以濟貧民於目前又<lb/>
　　可以貽利澤於悠久誠一舉而兩得也又何憚而<lb/>
　　不為乎伏乞聖慈允臣所奏施行<lb/>
理宗淳祐八年監察御史兼崇政殿說書陳求魯奏曰<lb/>
本朝仁政有餘而王制未備今之兩稅本大歴之弊法<lb/>
也常賦之入尚為病況預借乎預借一嵗未已也至於<lb/>
再至於三預借三嵗未已也至於四至於五竊聞今之<lb/>
州縣有借淳祐十四年者矣以百畆之家計之罄其永<lb/>
<pb n="KR2f0039_WYG_109-31b"/>
業豈足支數年之借乎操縱出於權宜官吏得以簸弄<lb/>
上下為奸公私俱困臣愚謂今日救弊之策其大端有<lb/>
四焉宜採夏侯泰初併省州郡之議俾縣令得以直逹<lb/>
於朝廷用宋元嘉六年為斷之法俾縣得以究心於撫<lb/>
字法藝祖出朝紳為令之典以重其權遵光武擢卓茂<lb/>
為三公之意以激其氣然後為之正其經界明其版籍<lb/>
約其妄費裁其横斂則預借可革民瘼有瘳矣<lb/>
洪舜俞進故事曰漢髙詔曰欲省賦甚今獻未有程吏<lb/>
<pb n="KR2f0039_WYG_109-32a"/>
或多賦以為獻而諸侯王尤多民疾之令諸侯王通侯<lb/>
常以十月朝獻及郡各以其口數率人嵗六十三錢以<lb/>
給獻費武帝置初郡十七且以其故俗治毋賦税南陽<lb/>
漢中以徃各以其地比給初郡時時殺吏漢發南方吏卒<lb/>
往誅之費皆仰給大農以均輸調鹽鐵助賦故能贍之<lb/>
然兵所過縣為以訾給毋乏而已不敢言擅賦法矣<lb/>
　　臣聞人君有愛民之實意而後有及民之實恵漢<lb/>
　　世詔書出於人主之筆精神心術之微悉於詔見<lb/>
<pb n="KR2f0039_WYG_109-32b"/>
　　之觀髙帝欲省賦甚之詔簡嚴明白繼之文帝振<lb/>
　　貸減租之語勤勤懇懇其愛民實意皆可以對越<lb/>
　　天地安有不被其澤者漢賦有三口賦以食天子<lb/>
　　算賦以治庫兵車馬更賦以給戌邉此詔所欲省<lb/>
　　當是之時又有獻賦郡國假獻為名重賦以為民<lb/>
　　害故亟欲省之方楚漢之争未決則初為算賦及<lb/>
　　天下既定則欲省獻賦以此見傷財害民無如兵<lb/>
　　費之重兵費百出而欲行愛民之政盖難然愛民<lb/>
<pb n="KR2f0039_WYG_109-33a"/>
　　之意不可以兵而間斷也武帝元狩之詔謂君者<lb/>
　　心也民猶支體支體傷則心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛非無愛民之意<lb/>
　　而好大喜功移之臣嘗考司馬遷平準書其論常<lb/>
　　取財贍兵本末凡十餘節一節害深於一節曰江<lb/>
　　淮之間蕭然矣曰廢格沮誹窮治之獄用矣曰三<lb/>
　　人言利析秋毫矣曰吏道益雜而多賈人矣曰稍<lb/>
　　稍置均輸通貨物矣曰無慮皆鑄金錢矣曰公卿<lb/>
　　大夫多諂䛕取容矣曰楊可告緍令縱矣曰縣官<lb/>
<pb n="KR2f0039_WYG_109-33b"/>
　　有鹽鐵緍錢之故用益饒矣曰株送徒入財得補<lb/>
　　郎郎選衰矣而終至於曰不敢言擅賦法矣而極<lb/>
　　髙帝欲為民省賦帝乃聽吏擅取非經常之賦夫<lb/>
　　豈不知有民哉置郡方新顒顒待哺恐廢前功惟<lb/>
　　求趣辦雖欲禁吏之不擅賦不可得也益口賦三<lb/>
　　十輪臺悔之猶幸此意不絶如綫而仁義之澤未<lb/>
　　至於遽斬此所以夀四百年之脉歟<lb/>
牟濴上奏曰臣既以正人心之說為陛下告矣螻蟻微<lb/>
<pb n="KR2f0039_WYG_109-34a"/>
忱有不能自己者竊謂今天下根本在東南東南根本<lb/>
在百姓根本所在不可不加之意也臣伏見天禧初王<lb/>
旦為相薛奎為江淮發運旦告之曰東南民力竭矣張<lb/>
士遜為江西轉運旦又告之曰朝廷𣙜利至矣方是時<lb/>
天下全盛斯民日在海涵春育中民力必不至於甚也<lb/>
而旦之言讀之使人凛凛以今視昔為何如時而可不<lb/>
深長思乎盖自西北有變而事事仰給於東南以江淮<lb/>
之兵移戌天下之半而兵力分以東南之財供給西北<lb/>
<pb n="KR2f0039_WYG_109-34b"/>
調度而民力困往時謂主兵者不恤民今之牧民者亦<lb/>
且不留意於民矣貪暴之臣苛取横斂以飽其欲而民<lb/>
生無一日蘇聚斂之臣剥膚瀝體以媒其身而利源無<lb/>
一孔遺矣虎豹窟於麑場豺狼乳於春囿而陛下之赤<lb/>
子始無所告訴矣民根本也民貧矣雖欲藏富於國不<lb/>
可得也故馬周奏䟽貞觀間謂有天下者不在積蓄之<lb/>
多少惟百姓之苦樂今嵗事不至甚歉而田里不免愁<lb/>
歎之聲賦入自有定額而郡縣率多急迫之態聖主以<lb/>
<pb n="KR2f0039_WYG_109-35a"/>
視民如傷為心大臣以思斯民為念而澤不下流情不<lb/>
上逹非有司之責耶民不畏死不可懼以禍民不樂生<lb/>
不可勸以善臣恐數年之間或有水旱凶荒之變壮者<lb/>
不散而之四方則聚而為盜賊矣雖有田疇無人耕種<lb/>
國賦安所從出軍粮安所仰給耶天下事未至豫言固<lb/>
嘗為虗及其已至又無所及臣願陛下亟詔二三大臣<lb/>
講求裕民之策務力行於實政不但付之空言官吏之<lb/>
害民者去之政令之不便於民者改之有能為國家牧<lb/>
<pb n="KR2f0039_WYG_109-35b"/>
飬小民愛䕶邦本者則璽書褒嘉之擢用之庶幾寬一<lb/>
分則民受一分之賜平居無事民知有生之樂日有尊<lb/>
君親上之心可殺可辱而不可與為不善則何畏乎夷<lb/>
狄何憂乎盜賊哉書曰民惟邦本本固邦寧惟陛下留<lb/>
神<lb/>
李鳴復上奏曰臣竊見會稽為郡賦重而民貧以和買<lb/>
一色言之其為額當一路之半雖淳熈特與之蠲減紹<lb/>
熈併與之均科而民之困於供輸仍在也此無它其為<lb/>
<pb n="KR2f0039_WYG_109-36a"/>
額太重故也袓宗時貨輕而錢重錢之在官者先期而<lb/>
給絹之在民者易嵗而輸官既與民相資民亦樂為官<lb/>
市是之謂和買時異事變名存實亡價值弗償鑿空科<lb/>
取無復有所謂買矣送輸少緩鞭捶即加無復有所謂<lb/>
和矣重以物價翔踴視昔何啻數倍官但督迫民惟怨<lb/>
咨嘉定庚辰朝廷将累嵗實催之數按為定額一半理<lb/>
估行之十四載民力稍寛端平初元復催正色二年仍<lb/>
行理估三年又催正色今以侍郎趙與懽申請将列郡<lb/>
<pb n="KR2f0039_WYG_109-36b"/>
和買一體施行難乎其為辭矣然尚有可得而言者朝<lb/>
廷之待會稽不當與諸郡等也永安陵寝弓劒藏焉嵗<lb/>
時之祭饗程度有常使命往来項背相望它郡有之乎<lb/>
其不同一也南陽帝鄉近属居焉田連阡陌有司不敢<lb/>
問勢傾閭里庶民不敢較它郡有之乎其不同二也會<lb/>
稽有它郡所無之盛美宜得它郡所無之䕃覆今乃有<lb/>
它郡所無之搔擾而又負它郡所無之供輸為民父母<lb/>
獨不當為之動心乎臣自到官以来士夫之論議民庶<lb/>
<pb n="KR2f0039_WYG_109-37a"/>
之陳請莫不皆以和買重困為言臣伏而思之置而弗<lb/>
問則傷民行而太寬則傷國今不敢乞如淳熈之減額<lb/>
得如嘉定之一半理估足矣或曰放行一郡則援例而<lb/>
起者将何以拒之是不然會稽之特加優恤以其為額<lb/>
太重也以其有陵寝在也以其為毓聖之地也無是三<lb/>
者而輙以例言何例之可援乎淳熈十六年詔於紹興<lb/>
府和買絹内特減四萬四千二百八十四匹不聞它郡<lb/>
援例也鑑湖古未有租今變為湖田輸於大農者六萬<lb/>
<pb n="KR2f0039_WYG_109-37b"/>
此會稽額外之産也朝廷獨知取而不知予乎欲望陛<lb/>
下特出睿斷将紹興府和買絹一項仍照嘉定十三年<lb/>
體例一半理估施行使怨咨之氣消歌頌之聲作如是<lb/>
則祖宗在天之靈亦必懽忻恱懌矣此實祈天永命之<lb/>
一非但為一郡設也<lb/>
　貼黄臣伏見紹興府和買為額既重故人之避重就<lb/>
　　輕其弊有三稅户為詭名寺觀徼倖請免鹽亭戸<lb/>
　　廣行包占詭名之弊理當歸併但此名一出則利<lb/>
<pb n="KR2f0039_WYG_109-38a"/>
　　未見而害先焉為守令者只當於割受之際争訟<lb/>
　　之頃随事討究不為歸併之名而俾有歸併之實<lb/>
　　此最為得也若寺觀之請免自有正條鹽亭户之<lb/>
　　包占各有元額倘䝉朝廷特賜行下使之按條施<lb/>
　　行依額考覈則此重彼輕之患庶乎其革矣上有<lb/>
　　一半理估之令下無偏重不均之勢民其少瘳乎<lb/>
　　伏乞睿照<lb/>
度宗咸淳八年起居舎人髙斯得進故事曰漢文帝十<lb/>
<pb n="KR2f0039_WYG_109-38b"/>
二年詔曰道民之路在於務本今嵗一不登民有饑色<lb/>
是從事焉尚寡而吏未加務也吾農民甚苦而吏莫之<lb/>
省何以勸焉其賜今年租稅之半<lb/>
　　臣聞為國之本在於厚民厚民之本在於擇吏吏<lb/>
　　不得人則惟務肥已以瘠民而國之根本蹷矣成<lb/>
　　周盛時自鄉大夫以至比閭族黨之長皆良吏也<lb/>
　　故其民生而不傷厚而不困八百年之基業鞏固<lb/>
　　而長久不亦宜乎三代而下惟漢文帝最為有志<lb/>
<pb n="KR2f0039_WYG_109-39a"/>
　　於民然無他道惟擇吏焉而已班固傳循吏以文<lb/>
　　帝時河南守吴公蜀守文翁為稱首謂其亷平而<lb/>
　　民從化則吏道固以亷為本也盖亷吏寡欲易足<lb/>
　　必無苛征暴斂槌膚剥髄之事然以文帝之留意<lb/>
　　若此吏猶有怠忽而不承命者故十二年之詔責<lb/>
　　其不加務於民又謂農民甚苦而吏莫之省是必<lb/>
　　竭民膏血以自豐殖者故賜租稅之半以振贍之<lb/>
　　其意可見臣觀漢唐而後孳孳民事以擇吏為先<lb/>
<pb n="KR2f0039_WYG_109-39b"/>
　　者莫如我朝孝宗皇帝無日不申飭大臣使之遴<lb/>
　　選郡守郡守姓名皆掲之御屏朝夕覽閱其有貪<lb/>
　　刻害民者往往不待内外憲臣劾治徑以御筆罷<lb/>
　　去而於水旱凶荒之嵗尤加意焉其有於災傷之<lb/>
　　際不恤民瘼賦斂刻暴者率皆不貸重者至於追<lb/>
　　停是以乾淳之際民物殷阜田里熈和而無歎息<lb/>
　　愁恨之心可謂盛矣臣竊見今嵗穡人成功之時<lb/>
　　淫雨彌旬妨於農收二浙水潦瀰漫為害尤深陛<lb/>
<pb n="KR2f0039_WYG_109-40a"/>
　　下哀閔元元申嚴受納斛面之禁而於公田民田<lb/>
　　之租皆有蠲除聖恩所被孰不感戴然吏多不良<lb/>
　　苛取故態曽不悛改而浙右輔藩尤甚<hi>平江倪普</hi>盖自<lb/>
　　八九月間禾方冒沒於水腐爛於泥百姓嗸嗸無<lb/>
　　所告訴之時固已下令督趣稅租急於星火且市<lb/>
　　斛之大倍於文思往往市斛之三乃可納文思之<lb/>
　　一是五倍取於民也往往以資賂遺以規進取如<lb/>
　　民命何臣願陛下嚴敕監司使之督察其有朘民<lb/>
<pb n="KR2f0039_WYG_109-40b"/>
　　以自肥者必罰無赦毋使肆其貪暴賊吾赤子精<lb/>
　　選慈恵豈弟之人以一洗其汚憔悴虐政之民庶<lb/>
　　其有瘳乎<lb/>
金宣宗貞祐四年尚書左丞胥鼎上言曰河東兵革之<lb/>
餘疲民稍復然丁壯既少莫能耕稼重以亢旱蝗螟而<lb/>
餽餉所須横斜頗急貧無依者俱已乏食富戸宿藏亦<lb/>
為盜發盖絶無而僅有焉其憔悴亦已甚矣有司宜奉<lb/>
朝廷徳意以謀安集而路州帥府遣官於遼沁諸郡搜<lb/>
<pb n="KR2f0039_WYG_109-41a"/>
括餘粟懸重賞誘人告訐州縣憚帥府鞭箠械繋所在<lb/>
騷然甚可憐憫今大兵既去惟宜汰冗兵省浮費招集<lb/>
流亡勸督農事彼不是務而使瘡痍之民重罹兹苦是<lb/>
兵未来而先自弊也願朝廷亟止之如經費果缺以恩<lb/>
例勸民入粟不猶愈於强括乎又言霍州囬牛鳳棲嶺<lb/>
諸阸戌卒幾四千今兵既去而農事方興臣乞量㽞偵<lb/>
候餘悉遣歸有警復徵既休民力且省縣官萬一兵来<lb/>
亦足禦遏舉一事而獲二利臣敢以是為請詔趨行之<lb/>
<pb n="KR2f0039_WYG_109-41b"/>
又言河東兩路農民寖少而兵戌益多是以毎嵗粮儲<lb/>
常苦不繼臣竊見潞州元帥府雖設鬻爵恩例然條目<lb/>
至少未盡勸誘之術故進獻者無幾宜増益其條如中<lb/>
都時仍許各路宣撫司俱得發賣庶幾多獲貯儲以濟<lb/>
不給<lb/>
貞祐中朝廷徙河北軍戸河南宰職議給以田太常丞<lb/>
石抹世勣上言曰荒閒之田及牧馬地其始耕墾費刀<lb/>
當倍一嵗斷不能熟若奪民素蒔者與之則民将失所<lb/>
<pb n="KR2f0039_WYG_109-42a"/>
且啓不和之端況軍戸率無耕牛雖或有之而廪給未<lb/>
敢遽減彼既南来所捐田宅為人所有一旦北歸能無<lb/>
争奪切謂宜令軍戸分人歸守本業收其晚禾至春復<lb/>
還為固守計會侍御史劉元規亦言給田不便上大悟<lb/>
乃罷之<lb/>
興定二年二月資徳大夫兼三司使尚書右丞侯摯上<lb/>
言山東河北數罹兵亂遺民嗸嗸實可哀卹近朝廷遣<lb/>
官分往撫輯其恵大矣然臣忝預執政敢請繼行以宣<lb/>
<pb n="KR2f0039_WYG_109-42b"/>
布國家徳信使疲瘵者得以少蘇是亦圖報之一也宰<lb/>
臣難之無何詔遣摯行省於河北兼行三司安撫事既<lb/>
行又上言曰臣近歴黄陵崗南岸多有貧乏老㓜自陳<lb/>
本河北農民因敵驚擾故南遷以避今欲復歸本土及<lb/>
春耕種而河禁邀阻臣謂河禁本以防閑自北来者耳<lb/>
此乃由南而往安所容奸乞令有司驗實放渡<lb/>
元世祖在潜邸時召真定府經歴官張徳輝問農家作<lb/>
勞何衣食之不贍徳輝對曰農桑天下之本衣食之所<lb/>
<pb n="KR2f0039_WYG_109-43a"/>
從出者也男耕女織終嵗勤苦擇其精者輸之官餘麄<lb/>
惡者将以仰事俯育而親民之吏復横斂以盡之則民<lb/>
鮮有不凍餒者矣又問典兵與宰民者為害孰甚對曰<lb/>
軍無紀律縱使殘暴害固非輕若宰民者頭會箕斂以<lb/>
毒天下使祖宗之民如蹈水火為害尤甚世祖黙然曰<lb/>
然則奈何對曰莫若更遣族人之賢如琨布哈者使<lb/>
掌兵權勲舊則如歡托和者使主民政若此則天下均<lb/>
受賜矣<lb/>
<pb n="KR2f0039_WYG_109-43b"/>
世祖時趙天麟上策曰臣聞南風之君揮五弦以宣阜<lb/>
財之意征伐之主封丞相以為富民之侯一則體道而<lb/>
居常一則知非而悔過故得黎庶若趂羶之蟻往往謳<lb/>
歌子孫如在天之龍昻昻振聳此盖愛民之效也夫常<lb/>
人之𩔖曲盡施仁況於少而無父之孤老而無子之獨<lb/>
老而無妻之鰥老而無夫之寡此四者天民之窮而無<lb/>
告者王制垂文皆有常餼禮也勾踐之給食小白之遺<lb/>
衣帝堯之不虐孝文之收恤覇王之道何莫由斯國家<lb/>
<pb n="KR2f0039_WYG_109-44a"/>
甲子年間詔條内一欵節該鰥寡孤獨不自存者給降<lb/>
贍濟口粮有疾病命官醫調治其藥物恵民局支給今<lb/>
又詔加米絹盖博施之仁濟衆之聖其揆一也臣竊以<lb/>
聖人之心甚重而在下者不能承宣故猶或未之盡也<lb/>
下民之困情理多端今略具民之無告者四條惟陛下<lb/>
察之乃有譙樓戌壘邉塞它鄉俯一介之微軀趂諸軍<lb/>
之大役雲蒸霧湧殺氣森森月冷霜淒憂心悄悄或遭<lb/>
疫癘或值傷亡感白日以沈光掩黄沙而抱痛此其困<lb/>
<pb n="KR2f0039_WYG_109-44b"/>
者一也又有家寒刀弱徭役煩多官吏督責於前債主<lb/>
追徴於後跼天蹐地無計安身愁氣上騰灾異屢降或<lb/>
自甘於縊刺或轉死於它方望桑梓以長辭恨終天之<lb/>
不再此其困者二也又有瘖聾跛躃斷者侏儒六親無<lb/>
依倚之人元后所以矜憐之者倘遇正官亷吏尚承優<lb/>
恤之文如其暴吏濫官孰啓眼青之顧已辜丹詔還謁<lb/>
朱門或輾轉之弗能向溝渠而委命此其困者三也又<lb/>
有梟獍其心性馬牛而襟裾或當家窘之時或值年饑<lb/>
<pb n="KR2f0039_WYG_109-45a"/>
之際曳鶉衣之簌簌啖藜藿以孜孜恒産既無良心盡<lb/>
滅東西南北輕遺父母以逋逃冬夏晨昏但見老羸之<lb/>
啼泣霜風易至日月難延罔極之恩恍然猶夢加之以<lb/>
王事靡寧戸籍常存将如何哉維其瘁矣此其困者四<lb/>
也其餘冗事難以具陳若此之𩔖皆國家之當憂者也<lb/>
伏望陛下寬父母之慈心拯生靈之困苦凡軍戎之病<lb/>
者命有司随處以醫士治之凡軍役之後亡卒遺骸聚<lb/>
於一所命大将軍以下具三牲之禮以祭之庶幾下民<lb/>
<pb n="KR2f0039_WYG_109-45b"/>
知恩意之深抑亦在上盡當行之理也凡廢疾而無依<lb/>
倚者在不得自存之例所在官司不承化周贍者以違<lb/>
制論凡民之父母年及六十以上及年雖未至六十而<lb/>
有疾者子孫弟姪不許逺離離者以不孝弟之罪罪之<lb/>
如已有人飬育不得已而逺離者聽然後慎名器以建<lb/>
官考幽明以核實均賦役以立法務農桑以敦本課義<lb/>
倉以賑灾先文化以易俗禁奢侈以壯財薄差税以優<lb/>
民若然則無告者十可絶其九矣其餘遵前詔而行之<lb/>
<pb n="KR2f0039_WYG_109-46a"/>
雖欲見困窮之人亦不可得也<lb/>
英宗至治中幸五臺右丞相拜珠奏曰自古帝王得天<lb/>
下以得民心為本失其心則失天下錢榖民之膏血多<lb/>
取則民困而國危薄斂則民足而國安帝曰卿言甚善<lb/>
朕思之民為重君為輕國非民将何以為君今理民之<lb/>
事卿等當熟慮而慎行之<lb/>
　<lb/>
　<lb/>
<pb n="KR2f0039_WYG_109-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百五十三</head> <lb/>
    <p>
<pb n="KR2f0039_WYG_153-1a"/>
欽定四庫全書<lb/>
　歴代名臣奏議卷一百五十三<lb/>
　　　　　　　　　　　　明　楊士竒等　撰<lb/>
　　求賢<lb/>
晉平公浮西河中流而歎曰嗟乎安得賢士與共此樂<lb/>
者船人固桑對曰君言過矣夫劍産于越珠産江漢玉<lb/>
産昆山此三寳者皆無足而至今君茍好士則賢士至<lb/>
矣平公曰固桑來吾門下食客者三千餘人朝食不足<lb/>
<pb n="KR2f0039_WYG_153-1b"/>
暮收市租暮食不足朝收市租吾尚可謂不好士乎固桑<lb/>
對曰今夫鴻鵠髙飛翀天然其所恃者六翮耳夫腹下<lb/>
之毳背上之毛增去一把飛不為髙下不知君之食客<lb/>
六翮邪将腹背之毳也平公黙然而不應焉<lb/>
齊宣王坐淳于髠侍宣王曰先生論寡人何好淳于髠<lb/>
曰古者所好四而王所好三焉宣王曰古者所好何與<lb/>
寡人所好淳于髠曰古者好馬王亦好馬古者好味王<lb/>
亦好味古者好色王亦好色古者好士王獨不好士宣<lb/>
<pb n="KR2f0039_WYG_153-2a"/>
王曰國無士耳有則寡人亦説之矣淳于髠曰古者驊<lb/>
騮騏驥今無有王選於衆王好馬矣古者有豹象之胎<lb/>
今無有王選於衆王好味矣古者有毛廧西施今無有<lb/>
王選於衆王好色矣王必将待堯舜禹湯之士而後好<lb/>
之則禹湯之士亦不好王矣宣王嘿然無以應<lb/>
趙烈侯好音謂相國仲連曰寡人有愛可以貴之乎連<lb/>
曰富之可貴之則否君曰然鄭歌者槍石二人吾賜之<lb/>
田人萬畆連諾而不與烈侯屢問連乃稱疾不朝畨吾<lb/>
<pb n="KR2f0039_WYG_153-2b"/>
君謂連曰君實好善而未知所持公仲亦有進士乎連<lb/>
曰未也曰牛畜荀欣徐越皆可連進之畜侍以仁義烈<lb/>
侯逌然明日欣侍以舉賢使能明日越侍以節財儉用<lb/>
察度功德所與無不充君説乃謂連曰歌者之田且止<lb/>
以畜為師欣為中尉越為内史賜連衣二襲<lb/>
楚威王問於莫敖子華曰自從先君文王以至不榖之身<lb/>
亦有不為爵勸不為禄勉以憂社稷者乎莫敖子華對曰<lb/>
如華不足知之矣王曰不於大夫無所聞之莫敖子華對<lb/>
<pb n="KR2f0039_WYG_153-3a"/>
曰君王将何問者也彼有㢘其爵貧其身以憂社稷者有<lb/>
崇其爵豐其禄以憂社稷者有㫁脰決腹壹瞑而萬世不<lb/>
視不知所益以憂社稷者有勞其身愁其志以憂社稷者<lb/>
亦不為爵勸不為禄勉以憂社稷者王曰大夫此言将何<lb/>
謂也莫敖子華對曰昔令尹子文緇帛之衣以朝鹿裘以<lb/>
處未明而立朝日晦而歸食朝不謀夕無一月之積故彼<lb/>
㢘其爵貧其身以憂社稷者令尹子文是也昔者葉公子<lb/>
髙身獲於表薄而財於柱國定白公之禍寧楚國之事恢<lb/>
<pb n="KR2f0039_WYG_153-3b"/>
先君以揜方城之外四封不廉名不挫於諸侯當此之時<lb/>
也天下莫敢以兵南鄉葉公子髙食田六百畛故彼崇其爵<lb/>
豐其禄以憂社稷者葉公子髙是也昔者吳與楚戰於柏<lb/>
舉兩軍之間夫卒交莫敖大心撫其御之手顧而太息曰<lb/>
嗟乎子乎楚國亡之月至矣吾将深入吳軍若扑一人若捽<lb/>
一人以與大心者也社稷其為庶幾乎故㫁脰決腹壹瞑<lb/>
而萬世不視不知所益以憂社稷者莫敖大心是也昔吳<lb/>
與楚戰於柏舉三戰入郢寡君身出大夫悉属百姓離散<lb/>
<pb n="KR2f0039_WYG_153-4a"/>
棼冒勃蘇曰吾被堅執銳赴強敵而死此猶一卒也不<lb/>
若奔諸侯於是贏糧潜行上浄山踰深谿蹠穿膝暴七<lb/>
日而薄秦王之朝雀立不轉晝吟宵哭七日不得告水<lb/>
漿無入口瘨而殫悶旄不知人秦王聞而走之冠帶不<lb/>
相及左奉其首右濡其口勃蘇乃蘇秦王身問之子孰<lb/>
誰也棼冒勃蘇對曰臣非異楚使新造盩棼冒勃蘇吳<lb/>
與楚人戰於柏舉三戰入郢寡君身出大夫悉属百姓<lb/>
離散使下臣來告亡且求救秦王顧令起寡人聞之萬<lb/>
<pb n="KR2f0039_WYG_153-4b"/>
乘之君得罪一士社稷其危今此之謂也遂出革車千<lb/>
乘卒萬人属之子滿與子虎下塞以東與吳人戰於濁<lb/>
水而大敗之亦聞於遂浦故勞其身愁其志以憂社稷<lb/>
者棼冒勃蘇是也呉與楚戰於柏舉三戰入郢君王身<lb/>
出大夫悉属百姓離散䝉榖結鬭於宫唐之上舍闘奔<lb/>
郢曰若有孤楚國社稷其庶幾乎遂入大宫負雞<hi>一本作離</hi>
次之典以浮於江逃於雲夣之中昭王反郢五官失法<lb/>
百姓昏亂䝉榖獻典五官得法而百姓大治此䝉榖之<lb/>
<pb n="KR2f0039_WYG_153-5a"/>
功多與存國相若封之執圭田六百畛䝉榖怒曰榖非<lb/>
人臣社稷之臣茍社稷血食餘豈悉無君乎遂自棄於<lb/>
磨山之中至今無冒故不為爵勸不為禄勉以憂社稷<lb/>
者䝉榖是也王乃大息曰此古之人也今之人焉能有<lb/>
之耶莫敖子華對曰昔者先君靈王好小要楚士約食<lb/>
馮而能立式而能起食之可欲忍而不入死之可惡然<lb/>
而不避華聞之其君好發者其臣抉拾君王直不好若<lb/>
君王誠好賢此五臣者皆可得而致之<lb/>
<pb n="KR2f0039_WYG_153-5b"/>
蘇子謂楚威王曰仁人之於民也愛之以心事之以善<lb/>
言孝子之於親也愛之以心事之以財忠臣之於君也<lb/>
必進賢人以輔之今王之大臣父兄好傷賢以為資厚<lb/>
賦斂諸臣百姓使王見疾於民非忠臣也大臣播王之<lb/>
過於百姓多賂諸侯以王之地是故退王之所愛亦非<lb/>
忠臣也是以國危臣願無聽群臣之相惡也慎大臣父<lb/>
兄用民之所善莭身之嗜欲以與百姓人臣莫難於無<lb/>
妒而進賢為主死易垂沙之事死者以千數為主辱易<lb/>
<pb n="KR2f0039_WYG_153-6a"/>
自令尹以下事王者以千數至於無妒而進賢未見一<lb/>
人也故眀主之察其臣也必知其無妒而進賢也賢人<lb/>
之事其主也亦必無妒而進賢夫進賢之難者賢者用<lb/>
且使已廢貴且使已賤故人難之<lb/>
燕昭王問於郭隗曰寡人地狹人寡齊人削取八城匈<lb/>
奴驅馳樓煩之下以孤之不肖得承宗廟恐危社稷存<lb/>
之有道乎郭隗曰有然恐王之不能用也昭王避席願<lb/>
請聞之郭隗曰帝者之臣其名臣也其實師也王者之<lb/>
<pb n="KR2f0039_WYG_153-6b"/>
臣其名臣也其實友也霸者之臣其名臣也其實賔也<lb/>
危國之臣其名臣也其實虜也今王将東面目指氣使<lb/>
以求臣則廝役之材至矣南面聽朝不失揖譲之禮以<lb/>
求臣則人臣之材至矣西面等禮相亢下之以色不乗<lb/>
勢以求臣則朋友之材至矣北面拘指逡廵而退以求<lb/>
臣則師傅之材至矣如此則上可以王下可以霸唯王<lb/>
擇焉燕王曰寡人願學而無師郭隗曰王誠欲興道隗<lb/>
請為天下之士開路於是燕王常置郭隗上坐南面居<lb/>
<pb n="KR2f0039_WYG_153-7a"/>
三年蘇子聞之從周歸燕鄒衍聞之從齊歸燕樂毅聞<lb/>
之從趙歸燕屈景聞之從楚歸燕四子畢至果以弱燕<lb/>
并強齊夫燕齊非均權敵戰之國也所以然者四子之<lb/>
力也詩曰濟濟多士文王以寧此之謂也<lb/>
漢武帝元狩三年上招延士大夫常如不足然性嚴峻<lb/>
雖素所愛信者小有犯法輙按誅之汲黯諌曰陛下求<lb/>
賢甚勞未盡其用輙已殺之以有限之士恣無已之誅<lb/>
臣恐天下賢才將盡陛下誰與共為治乎黯言之甚怒<lb/>
<pb n="KR2f0039_WYG_153-7b"/>
上笑而諭之曰何世無才患人不能識之耳且才猶有<lb/>
用之器也有才而不肯盡用與無才同不殺何施黯曰<lb/>
臣雖不能以言屈陛下而心猶以為非願陛下自今改<lb/>
之無以臣為愚而不知理也居久之坐法免<lb/>
呉孫權時荆州士人新還仕進或未得所婁侯陸遜上<lb/>
䟽曰昔漢髙受命招延英異光武中興羣俊畢至茍可<lb/>
以熈隆道教者不必逺近今荆州始定人物未達臣愚<lb/>
慺慺乞普加覆載抽拔之恩令並獲自進然後四海延<lb/>
<pb n="KR2f0039_WYG_153-8a"/>
頸思歸大化權納其言<lb/>
唐太宗曰古來帝王皆欲國祚長久但為威勢既髙下<lb/>
情不能上達加以君子小人雜處其間用不得人遂至<lb/>
亡滅侍中魏徴對曰巧佞忠正無代不有但相時君所<lb/>
好而進若用忠正則理用邪佞則亂必然之理也太宗<lb/>
曰為帝王者必須慎其所與只如鷹鷂鞍馬聲色殊味<lb/>
朕若欲之随須即至如此等事常敗人正道邪佞忠正<lb/>
亦在時君所好若任不得賢何能無滅徴對曰臣聞齊<lb/>
<pb n="KR2f0039_WYG_153-8b"/>
威王問淳于髠曰寡人所好與古者聖王同否髠對曰<lb/>
古者聖王所好有四今王所好唯有三種古者好色王<lb/>
亦好之古者好馬王亦好之古者好味王亦好之古者<lb/>
好賢王獨不好齊王曰今無賢可好也髠曰古之羙色<lb/>
即有西施毛嬙竒味即有龍肝豹胎善馬即有飛兔緑<lb/>
耳此等今既無之王之厨膳後宫外廐今亦偹矣王若<lb/>
以今之無賢未知前代賢者得與王相見否太宗深然<lb/>
之<lb/>
<pb n="KR2f0039_WYG_153-9a"/>
德宗問政治之要都官員外郎関播曰為政之本要得<lb/>
有道賢人乃治帝曰朕比下詔求賢才又遣使黜陟<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>
逮所遺須能者用之若何播曰陛下雖求賢又使舉薦<lb/>
然止得求名文辭士焉有有道賢人肯奉牒丐舉選邪<lb/>
帝恱曰卿姑去還當更議<lb/>
憲宗嘗御浴堂北廊從容言曰朕閑覽前史見興化致<lb/>
理之主奉公竭忠之臣未嘗不加興歎想其風彩洎我<lb/>
貞觀開元之化偹在青史垂於不朽朕不量菲薄欲庶<lb/>
<pb n="KR2f0039_WYG_153-9b"/>
幾仰承祖宗之道追縱古昔之風将釣拔俗之士致濟<lb/>
代之才舉兹凋瘵納諸仁壽邉境靡烽燧之警郡縣無<lb/>
愁怨之音禮義興行盜賊屏息無忝諡號不為宗廟之<lb/>
羞何行而可以至是也學士李絳對曰陛下興聖懐發<lb/>
德音追帝皇之髙風紹祖宗之丕烈思延釣築之士想<lb/>
致唐虞之化非臣凡近愚昧所宜獲承聖言而祇應清<lb/>
問也臣聞聖人與天地合德日月合明思發於志故易<lb/>
曰出其言善千里之外應之況其邇者乎又曰先天而<lb/>
<pb n="KR2f0039_WYG_153-10a"/>
天弗違後天而奉天時天且不違而況於人乎昔周成<lb/>
王泣啓金縢皇天為之返風宋景公誠發德言妖星為<lb/>
之退舎天人相感今古同時記曰川澤通氣山川出雲<lb/>
嗜欲将至有開必先言聖靈相通有感而應也今陛下<lb/>
以上聖之資撫易化之運積勵精思理之志求希代濟<lb/>
時之賢感於誠懐勞於夣想言出於口行加於人神祗<lb/>
将必效靈才俊固當接武豈惟殷宗求於傅說周文獲<lb/>
於渭濵碩言必從志誠斯感惟聖人為能之抑臣又聞<lb/>
<pb n="KR2f0039_WYG_153-10b"/>
奏必觀其實不觀其文信其行不信其言若欲天下副<lb/>
陛下之誠從陛下之化自非聖躬行之以導其下則無<lb/>
由而致未有表正而影不直聲鳴而響不荅也今陛下<lb/>
以常士之禮而待拔俗之賢以九品之禄而望超代之<lb/>
噐是由垂蝸蚓之餌以釣吞舟之鱗設弓弋之<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>以羅<lb/>
垂天之翼固不可得而致也昔文王養老而伯夷太公出<lb/>
昭王禮士而鄒衍樂毅至故必以身先之以誠致之未<lb/>
有不應者也陛下誠能正身勵已尊道貴德親信端士<lb/>
<pb n="KR2f0039_WYG_153-11a"/>
逺棄邪佞盡忠進直者奨之希合從諛者斥之與大臣<lb/>
言敬而信之不使小人參其事與賢士游親而禮之不<lb/>
令不肖者搆其隙唯義所比不論親踈唯仁是行不論<lb/>
貴賤去冗官無益於時者則禄及才能矣出宫女之希<lb/>
御幸者則時無怨曠矣簡繁數之儀則禮得其節矣除<lb/>
靡慢之奏則樂得其和矣将帥廉則士卒勇矣官師公<lb/>
則治化洽矣法令行則下不違矣教化篤則俗必遷矣<lb/>
如此則聖問周達德聲遐宣可使金石孚變鳥獸率舞<lb/>
<pb n="KR2f0039_WYG_153-11b"/>
而況於人乎則必賢哲慕義英彦赴響伊尹必負鼎而<lb/>
来吕望必投釣而起由余必棄戎而委質寗戚必捨牛<lb/>
而効用二傑成功於髙祖四七展才於光武龍吟則山<lb/>
雲起虎嘯則谷風生自然之應也然後陛下坐明堂朝<lb/>
羣后興教化作禮樂正風俗厚人倫逺比堯舜興崇近<lb/>
與祖宗合德時臻至理代稱中興則向者聖念所思睿<lb/>
心企及何逺之有哉唯陛下勤行之爾若言之不至無<lb/>
至也伏惟陛下念之伏惟陛下勤之而已上曰美哉斯<lb/>
<pb n="KR2f0039_WYG_153-12a"/>
言朕當書之於紳因有進㫖撿自古明君賢臣亂君邪<lb/>
臣事跡造屏風焉<lb/>
宋仁宗慶歴四年右正言同修起居郎余靖上奏曰臣<lb/>
竊聞京西轉運使杜把准中書劄子奉朝㫖抽赴闕欲<lb/>
令計置收捉宜州蠻賊者臣以為朝廷蓄飬賢俊當如<lb/>
民家收積財貨平時先有營度至急乃得其用伏自去<lb/>
年以來陜西舉知州始用把三司擇通判則又用杞京<lb/>
西多盜賊則又用杞今兹蠻人作叛則又用杞皆席未<lb/>
<pb n="KR2f0039_WYG_153-12b"/>
遑暖而即移之是使杜把有奔命之勞朝廷有乏賢之<lb/>
歎如斯事體良亦可惜臣親見杜把言京西之政始有<lb/>
端緒而未盡施設今遽捨去不成績效此屢易官之患<lb/>
也伏惟廟堂之上當思天下有多少賢才可與共了天<lb/>
下事者廣為詢訪預作處置某人可了某職某人可當<lb/>
某路一旦緩急用之如指諸掌此乃廟堂之策當有素<lb/>
定者也今二年之内講求賢俊只知有一杜把何觀聽<lb/>
不廣示天下以狹也設使别路更有賊盜則将又移杜<lb/>
<pb n="KR2f0039_WYG_153-13a"/>
把無乃取笑四方乎每見大臣謀事當平居無事時優<lb/>
游暇逸如不足憂者及一隅有警則倉惶移易如素不<lb/>
經心者且去年冬兩府大臣共選諸路轉運使故田瑜<lb/>
為廣西轉運使梁載為判官必謂才能出人今蠻儌纔<lb/>
動未見瑜等如何處置有甚利害早已疑之此擇人之<lb/>
術不自信矣始若不知不如勿用只如近差王絲徃湖<lb/>
南安撫待其奏報不中事節乃知其人不可委任知人<lb/>
不明為害不細伏望陛下敕諭兩府大臣廣思博採天<lb/>
<pb n="KR2f0039_WYG_153-13b"/>
下賢才以應萬務無使臨事倉卒有乏才之歎則社稷<lb/>
之福古人有言曰霸王之主終不採将於徃賢求相於<lb/>
後哲自是識拔不明求之不至不可厚誣四海謂之乏<lb/>
賢惟陛下圖之<lb/>
神宗時程顥論飬賢上䟽曰臣竊以議當代者皆知得<lb/>
賢則天下治而未知所以致賢之道也是雖衆論紛然<lb/>
未極其要朝廷亦以行之為艱而不為也三代飬賢必<lb/>
本於學而德化行焉治道出焉本朝踵循唐舊而舘閣<lb/>
<pb n="KR2f0039_WYG_153-14a"/>
清選止為文字之職名實未正欲招賢飬材以輔時賛<lb/>
化将何從而致之也臣歴觀古先哲王所以虚已求治<lb/>
何嘗不盡天下之才以成已之德也故曰大舜有大焉<lb/>
善與人同樂取於人以為善今天下之大豈為乏賢而<lb/>
朝廷無飬賢之地以容徐察其器實髙下而進退之也<lb/>
臣今欲乞朝廷設延英院以待四方之賢凡公論推薦<lb/>
及巖穴之賢必招致優禮視品給俸而不可遽進以官<lb/>
止以應詔命名凡有政治則委之詳定凡有典禮則委<lb/>
<pb n="KR2f0039_WYG_153-14b"/>
之討論經畫得以奏陳而治亂得以講究也俾群居切<lb/>
磨日盡其材行其志使政府及近侍之臣互與相接陛<lb/>
下時賜召對訪以治道可觀其材識器能也察以累嵗<lb/>
人品益分然後使賢者就位能者任職或委付郡縣或<lb/>
師表士儒其德業尤異漸進以帥臣職司之任為輔弼<lb/>
為公卿無施之不稱也若是則引彚並進野無遺賢陛<lb/>
下尊賢待士之心可謂無負於天下矣<lb/>
哲宗元祐初王岩叟乞依治平故事詔執政舉館職上<lb/>
<pb n="KR2f0039_WYG_153-15a"/>
奏曰臣伏以國家之所急在人材而人材之難不可以<lb/>
倉卒而得必及其閒暇廣聰眀以求之則一日有用随<lb/>
取随應無顛沛之患矣求而得之宜優異寵榮以發其<lb/>
光華雍容嵗月以濡其德羙而飬其望使人人有以見<lb/>
天下而後進而用之則朝廷尊名器重天下之人信且<lb/>
服矣臣伏覩祖宗所以盛儒館之選萃天下之賢而育<lb/>
之者此道也故巨公名卿莫不由此途出今祕書之官<lb/>
限貟太狹不足盡天下英豪之選充國家緩急之求臣<lb/>
<pb n="KR2f0039_WYG_153-15b"/>
切惜之伏望聖慈依治平故事詔執政各舉可充館職<lb/>
者五人既以收羣材之羙且以觀大臣之能方陛下新<lb/>
聖政以光明先業之時臣以謂求材飬賢最先務也惟<lb/>
陛下留神采納<lb/>
岩叟又論求賢當去六蔽上奏曰臣伏觀自古治世天<lb/>
下之人安樂無事日躋於仁夀之域而不自知者人主<lb/>
清心以照理至誠以用賢之效也事莫不有理也心清<lb/>
則理自見天下未嘗無賢也誠至則賢自來恭惟陛下<lb/>
<pb n="KR2f0039_WYG_153-16a"/>
臨政逾年是非不能惑於聽邪正不能亂於前不勞聰<lb/>
眀而萬事皆理者心清以照之也惟是人材得之未多<lb/>
朝廷之間除授之際常覺艱難不稱盛時之事可為陛<lb/>
下惜耳陛下勿謂天下之賢盡於此也而得賢之心足<lb/>
勿謂雖有賢者不易致也而求賢之心倦陛下内篤此誠以<lb/>
自厲外勅同德協心之臣以求之臣以謂無不得賢之<lb/>
理然古有六蔽焉不去之則衆賢終不可盡得臣請為<lb/>
陛下道其理略有私意則為蔽執偏見則為蔽局於褊<lb/>
<pb n="KR2f0039_WYG_153-16b"/>
心則為蔽喜於附已則為蔽有自賢之心則為蔽簡貴<lb/>
自居而不與物親則為蔽此求賢之所難陛下不可不<lb/>
知也願陛下深詔執政大臣使上同陛下清心至誠之<lb/>
羙而警戒六蔽之患則天下之賢無逺近無隱顯皆收<lb/>
得之為朝廷用以賢繼賢社稷之福生靈之幸與天壌<lb/>
相等矣臣不勝愚忠<lb/>
孝宗淳熈二年兵部侍郎周必大上奏曰臣聞富人之<lb/>
造居室也率種木於數十年之初故未嘗有求而無之<lb/>
<pb n="KR2f0039_WYG_153-17a"/>
之患況夫興事造業貽謀萬世其可不儲材於閑暇而<lb/>
欲取具於斯須乎前事布在方册臣不敢泛論且以本<lb/>
朝觀之太祖太宗蒐攬豪傑恢張四維凡作成之方無<lb/>
所不用其至及真宗仁宗之世名卿才大夫磊落相望<lb/>
是其效也仁宗丁時太平増光前烈尤以涵飬士𩔖為<lb/>
急自治平至元祐悉獲其用厥後章惇蔡京相繼秉政<lb/>
專為身謀靡思國計方且沮士氣以壊風俗奨讒誦以<lb/>
植黨與卒令裔夷謀夏所從来逺矣太上中興一洗前<lb/>
<pb n="KR2f0039_WYG_153-17b"/>
弊紹興初将相卿士得人為多既而秦檜以患失之心<lb/>
濟忌嫉之性同已者用異已者逐人才衰落貽患至今<lb/>
使陛下欲復古則将相未能仰副隆指欲飬民則守令<lb/>
未能布宣寛詔當饋而歎蕭曹撫髀而思頗牧抑有由<lb/>
也臣愚欲望聖慈明諭二府為國長慮博求文武之英<lb/>
布列中外近而言之可使收功於當世逺而言之又将<lb/>
為利於無窮厥今要務孰大於此昔西漢蘇令發欲遣<lb/>
大夫使逐問状時見大夫無可使者召盩厔令尹逢拜<lb/>
<pb n="KR2f0039_WYG_153-18a"/>
諫大夫遣之王嘉因言今諸大夫有材能者甚少宜豫<lb/>
蓄飬可成就者則士赴難不愛其死臨事倉卒乃求非<lb/>
所以期朝廷也嘉言可取惟陛下念焉<lb/>
寧宗時衛涇上奏曰臣竊惟人主建功立事興治保民<lb/>
必以人才為急自昔人才之盛莫加成周臣嘗觀菁莪<lb/>
之詩而知成周所以育才之多觀嘉魚之詩而知成周<lb/>
所以與賢之實觀臺萊之詩而知成周所以得賢之效<lb/>
序菁莪者曰君子惟能長育人才則天下喜樂之言君<lb/>
<pb n="KR2f0039_WYG_153-18b"/>
子長育士𩔖猶大陵之長育微草使菁菁然茂盛其後<lb/>
遂有百朋之錫人才之多固可見矣序嘉魚者曰太平<lb/>
之君子至誠樂與賢者共之夫與賢而出於中之誠則<lb/>
志念純篤精神交孚無復疑間故嘉賔燕樂綏安而卒<lb/>
章喻以甘瓠樛木有君臣固結不可觧之義其與賢之<lb/>
實為如何也序臺莱者曰得賢則能為邦家立太平之<lb/>
基言君子得賢則其德廣大堅固如南山之有基址夫<lb/>
用賢而至於如山之有址則層級比次地望相接乆而<lb/>
<pb n="KR2f0039_WYG_153-19a"/>
不匱故邦家光榮萬壽無疆不惟一時德音之茂且足<lb/>
以保艾爾後焉其得賢之效彰明碩大而有不可掩者<lb/>
惟成周人才之盛本末如此故能成文武之功業卜年<lb/>
世於綿永豈他道哉肆我本朝自太祖太宗躬履艱難<lb/>
混一區宇靡皇他務急先人才網羅收拾唯恐或遺愛<lb/>
䕶長飬唯恐弗及至景德祥符至和嘉祐之際人才盛<lb/>
矣逮天聖慶厯間議論相持怨忌交作幾至於激惟我<lb/>
仁祖容覆如天并包罔外元臣碩輔一以至公平心區<lb/>
<pb n="KR2f0039_WYG_153-19b"/>
處遂於國體迄無所傷故蘇軾有言仁宗皇帝四十二<lb/>
年之間蒐攬天下豪傑不可勝數既以為股肱心膂而<lb/>
其任重道逺者又留以為子孫百年之用至今賴之是<lb/>
以國家太平之久莫盛此時殆與成周異世而同符也<lb/>
恭惟陛下聖明天縱德音日新十年以来銷磨黨偏茂<lb/>
建皇極凡前日議論之不一者今皆歸一趨向之難合<lb/>
者今皆復合洗濯湔祓随器收用無新舊彼此之間無<lb/>
重輕取舍之偏士生斯時可謂幸矣如臣一介庸陋無<lb/>
<pb n="KR2f0039_WYG_153-20a"/>
所取材憂患疾病屏伏田里念絶榮望誤䝉聖恩起之<lb/>
閑廢擢領名郡兹縁奏事獲望清光方将逺去闕廷區<lb/>
區愚衷不能自己竊謂今日公正之路既開和平之福<lb/>
滋集靖原所自若非陛下君臣同心保全臣子愛惜士<lb/>
𩔖忠厚惻怛何以至此臣更願陛下與執政大臣推明<lb/>
此意以廣育材之地持守此意以盡與賢之實堅永此<lb/>
意以收得賢之效自今中外士大夫精白以承休德勉<lb/>
勵以赴事功使人才之盛無愧詩人之所詠上同祖宗<lb/>
<pb n="KR2f0039_WYG_153-20b"/>
之盛時則静可以保治安動可以圖興復惟陛下意爾<lb/>
豈不休哉<lb/>
理宗時禮部尚書魏了翁進故事曰慶厯四年四月右<lb/>
正言同修起居注余靖上䟽曰臣竊聞京西轉運使杜<lb/>
把准中書劄子奉朝㫖抽赴闕欲令計置收捉宜州蠻<lb/>
賊者臣以為朝廷蓄飬賢俊當如民家收積財貨平時<lb/>
先有營度至急乃得其用伏自去年已来陕西舉知州<lb/>
始用杜把三司擇判官則又用杜把京西多盜賊則又<lb/>
<pb n="KR2f0039_WYG_153-21a"/>
用把今兹蠻人作叛則又用把皆席未遑暖而即移之<lb/>
是使杜把有奔命之勞朝廷有乏賢之歎如斯事體良<lb/>
亦可惜臣親見杜把言京西之政始有端緒而未盡施<lb/>
設今遽捨去不成績效此屢易官之患也伏惟廟堂之<lb/>
上常思天下有多少賢才可與共了天下事者廣為詢<lb/>
訪預作處置某人可了某職某人可當某路一旦緩急<lb/>
用之如指諸掌此乃廟堂之策當有素定者也今二年<lb/>
之内講求賢俊只知有一杜把何觀聽之不廣示天下<lb/>
<pb n="KR2f0039_WYG_153-21b"/>
以狹也設使别路更有賊盜則将又移杜把無乃取笑<lb/>
四方乎毎見大臣謀事當平居無事時優游暇逸如不<lb/>
足憂者及一隅有警則倉皇移易如素不經心者伏望<lb/>
陛下敕諭兩府大臣廣思博採天下賢才以應萬務無<lb/>
使臨事倉卒有乏才之歎則社稷之福古人有言曰覇<lb/>
王之主終不採将於徃賢求相於後哲自是識㧞不明<lb/>
求之不至不可厚誣四海謂之乏賢惟陛下圖之<lb/>
　臣竊見余靖上䟽乃慶歴四年四月也方是時晏殊<lb/>
<pb n="KR2f0039_WYG_153-22a"/>
　為相范仲淹杜衍富弼諸賢皆在二府而韓琦分陜<lb/>
　專任西事本朝人物於斯為盛而靖也以一事之不<lb/>
　素講猶孜孜以儲才為言臣聞天為斯世生才自足<lb/>
　給一世之用用之有不給則以求之有未至於是常<lb/>
　知乏才之可歎而不知遺才之實多夫使其兼收並<lb/>
　蓄如醫之儲藥工之擇木粗細畢程大小各當則左<lb/>
　抽右取惟意所欲何憂乎人才之不足何患乎事機<lb/>
　之遝至爰自後世長飬成就之功少而摧折委棄之<lb/>
<pb n="KR2f0039_WYG_153-22b"/>
　意多脫有緩急則弄印四顧莫知所畀夫未能射御<lb/>
　而責以獲禽然且不可兹其為射御不已多乎太祖<lb/>
　皇帝未取太原君臣之間擬曹翰以守之亦可謂早<lb/>
　矣而臣普猶曰翰死孰可代且太原未取而先擇守<lb/>
　未置守而先擬代載在史册人不以為太早而以為<lb/>
　當然不知今日三邉重地陛下與二三大臣亦嘗慮<lb/>
　及此乎不惟三邉為然也内之百司庶府外之牧守<lb/>
　監司皆當以是致思也燕閒之覽儻謂其可采惟陛<lb/>
<pb n="KR2f0039_WYG_153-23a"/>
　下速圖之<lb/>
中書舍人兼經筵說書袁甫進故事曰唐太宗貞觀三<lb/>
年上謂房𤣥齡杜如晦曰公為僕射當廣求賢人随才<lb/>
授任此宰相之職也比聞聽受辭訟日不暇給安能助<lb/>
朕求賢乎因敕尚書細務属左右丞唯大事應奏者乃<lb/>
関僕射<lb/>
　臣謂太宗以宰相親細事則不能助朕求賢盖光隂<lb/>
　迅速而精力有限以有限之精力而耗於迅速之光<lb/>
<pb n="KR2f0039_WYG_153-23b"/>
　隂用之於細事則必不能專心於求賢此必然之理<lb/>
　也近者兩相並命庶明勵翼陛下親灑御札從右揆<lb/>
　之請使自丞相以下以及百執事各勤修職業於本<lb/>
　局寅而人未而出誠率厲羣工之要務然臣區區之<lb/>
　意謂可以革向来百官怠惰茍且之弊耳若夫為宰<lb/>
　相者僅了細務於朝堂而未能同心叶慮助陛下求<lb/>
　賢此乃太宗之所深慮而未可為今日喜也夫以房<lb/>
　𤣥齡杜如晦號為唐賢相猶且區區於目前之細務<lb/>
<pb n="KR2f0039_WYG_153-24a"/>
　而未能專以求賢為急太宗於是以事之小者使尚<lb/>
　書左右丞相當之而大事乃関於僕射此令一出為<lb/>
　房杜者何所辭其責哉甚矣求賢一事至難盡也拘<lb/>
　攣者不能越常度輕易者不能精選擇私意多者先<lb/>
　親故而後孤寒忌心勝者樂軟熟而妒忠直此求賢<lb/>
　之所以難也間有髙蹈邱園不屑軒冕者亦當汲汲<lb/>
　焉苦心刻意致敬盡禮必欲其為時一出既得之矣<lb/>
　又必度其才能之所堪與其職任之宜稱使犁然當<lb/>
<pb n="KR2f0039_WYG_153-24b"/>
　於天下之心然後能收求賢之實効固非曰一人舉<lb/>
　而遽用之一人毀而遽棄之也昔周公之為輔相也<lb/>
　執贄而見者以千百計周公不憚吐握之勤以身先<lb/>
　天下士故得士為盛今者晨入堂而出已迫暮其所<lb/>
　賔接幾何人哉搜訪不廣則聰明壅招延稍怠則譏<lb/>
　議起真賢恥於自售而求售者多佞人戞戞乎其難<lb/>
　也臣望陛下明詔二三大臣不惟退堂之後宜盡求<lb/>
　賢不勌之意其㑹于堂也正當各以所聞所見某人<lb/>
<pb n="KR2f0039_WYG_153-25a"/>
　為賢某人為才某人宜居某職某人宜任某事開心<lb/>
　腹露情愫相與講明問辨以盡其所懐日日如是則<lb/>
　一日得一日之人才月月如是則一月得一月之人<lb/>
　才廟堂或未能盡識則當進侍從之臣相與開廣而<lb/>
　究極之講明既盡則進而告君豈復有衡鑑不審是<lb/>
　非易位者哉今之所謂進擬者亦略近此意然規模<lb/>
　狹而不廣意向私而未公所以用人雖多而得人甚<lb/>
　鮮者正坐此耳舎此不務乃一切諉之曰今世乏才<lb/>
<pb n="KR2f0039_WYG_153-25b"/>
　韓愈有言其真無馬耶其真不識馬耶臣亦曰其果<lb/>
　乏才耶其乏識才者耶願陛下與二三大臣更加之<lb/>
　意<lb/>
甫為秘書少監上䟽曰臣聞天地變化草木蕃天地閉<lb/>
賢人隠陛下新更大化正天地變化人物蕃盛之秋也<lb/>
臣竊恠比年以來百物日漸衰耗小民愁苦大不聊生<lb/>
臣濫叨麾節十有餘年其在江東也既目擊凋殘窮悴<lb/>
之態易守富沙所見尤甚於江東旋被奏事之命道經<lb/>
<pb n="KR2f0039_WYG_153-26a"/>
三衢視臣七八年前假守之時氣象大異猶可諉曰宼<lb/>
實使然及歸抵四明則蕭條之状與三衢同人人嗟咨<lb/>
家家嘆息耄耋之人亦云前此未見臣心甚駭之天地<lb/>
生物何有終窮今物耗且貴氣象蕭條豈無所以然之<lb/>
故歴觀史册所載大抵物貨衰少井邑荒涼往往不見<lb/>
於隆盛之時而多見於叔末之世當其隆盛也公道開<lb/>
明衆賢彚進布列在位蔚然輝光凡融結於宇宙之間<lb/>
者無非瑞氣之象則天不愛道地不愛寳物産蕃阜乃<lb/>
<pb n="KR2f0039_WYG_153-26b"/>
變化之餘效耳及夫叔末之世佞偽馳騁賢智壹欝上<lb/>
下茍翫精采萎<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>凡形見於天壤之内者景象迫促而<lb/>
不舒物産壅閼而不暢無寖明寖昌之勢而有日銷月鑠之<lb/>
形亦理之所必然耳多賢則潤澤豐腴乏才則膏液枯<lb/>
竭已事之驗昭哉可觀今日豈不多賢歟更化以来招<lb/>
徠耆艾登崇俊良一反天地閉塞賢人隠伏之證則當<lb/>
有天地變化萬物繁阜之效今也賢才衆多而物意焦<lb/>
枯如前所陳者何歟豈氣數至此而㣲有非人力之所<lb/>
<pb n="KR2f0039_WYG_153-27a"/>
可挽回歟抑變衰為盛必有旋轉造化之妙而非時賢<lb/>
之所能及歟否則衆雋雖聚本朝而分職授任未能各<lb/>
當其處坐觀者多而任責者少歟又否則陛下雖有好<lb/>
賢樂善之念未免貌敬心踈彼之有所抱負者實未能<lb/>
展布歟是數者之中必有一二于此矣而臣又竊有隠<lb/>
憂者深恐悠悠嵗月績用未應陛下亦見在朝之士所<lb/>
謂醇儒雅望者略無捄弊新竒之䇿必将漸起厭心且<lb/>
别求夫輕銳有才之人善言利而多心計者用之譬如<lb/>
<pb n="KR2f0039_WYG_153-27b"/>
人抱沈痼之疾風寒暑溼之所陵薄其受病固非一日<lb/>
積漸耗散生意纔一髪耳氣象蕭條則其病證也人才<lb/>
則醫也計畫則藥方也有善醫焉未及盡用其方乃遽<lb/>
更他醫雜試而輕攻焉則一髮生意所存幾何今日所<lb/>
用之人是也而所以用其方者未也陛下何不集在廷<lb/>
之彦如慶厯間開天章閣給筆札俾各條陳當世之利<lb/>
病何以振朝廷之綱何以裕國家之計何以濟民生之<lb/>
急何以壮邉鄙之勢察脉觀證對病用藥鑿鑿精實勿<lb/>
<pb n="KR2f0039_WYG_153-28a"/>
事空談上之人擇其尤的切可行者使各竭力任責課<lb/>
功計效凡布列周行者不至虚度光隂粉餙觀羙則事<lb/>
事振起物物精神昔日血氣之㣲弱未有不轉為盛強<lb/>
茍徒慕賢人衆多之名而無庶明勵翼之實使賢者仰<lb/>
屋竊嘆而憸人刻覈之説得以投隙而入則元氣先蹙<lb/>
而血氣随之其銷鑠耗竭決不止如今日而已臣来自<lb/>
逺方不識忌諱盡吐肝膈惟願陛下力守更化以来求<lb/>
賢如不及之初意毋致小有轉移君臣上下苦心刻意<lb/>
<pb n="KR2f0039_WYG_153-28b"/>
是究是圖将見薫為太和民物蘇醒享變化蕃盛之效<lb/>
消閉塞隠伏之幾特一轉移之間耳惟陛下篤信而力<lb/>
行之宗社幸甚生靈幸甚<lb/>
洪舜俞進漢武帝順帝故事曰上方欲用文武求之如<lb/>
弗及始以蒲輪迎枚生見主父偃而歎息群士慕嚮異<lb/>
人並出卜式拔於芻牧𢎞羊擢於賈孺衛青奮於奴僕<lb/>
日磾出於降𨽻斯亦曩時版築飯牛之徒明已漢之得<lb/>
人於兹為盛儒雅則公孫𢎞董仲舒兒寛篤行則石建<lb/>
<pb n="KR2f0039_WYG_153-29a"/>
石慶質直則汲黯卜式推賢則韓安國鄭當時定令則<lb/>
趙禹張湯文章則司馬遷相如滑稽則東方朔枚臯應<lb/>
對則嚴助朱買臣歴數則有唐都落下閎協律則李延<lb/>
年運籌則桑𢎞羊奉使則張騫蘇武将率則衛青霍去<lb/>
病受遺則霍光金日磾其餘不可勝紀是以興造功業<lb/>
制度遺文後世莫及<lb/>
順帝知能任使故士得用情天下喁喁仰其風采遂廼<lb/>
備𤣥纁玉帛以聘南陽樊英天子降寢殿設壇席尚書<lb/>
<pb n="KR2f0039_WYG_153-29b"/>
奉引延問失得急登賢之舉虚降已之禮於是處士鄙<lb/>
生忘其拘儒拂巾衽褐以企旌車之招矣至廼英能承<lb/>
風俊乂咸事若李固周舉之淵謀洪深左雄黄瓊之政<lb/>
事正固桓焉楊厚以儒學進崔爰馬融以文章顯呉祐<lb/>
蘇章种暠欒巴牧民之良幹龐參虞詡将帥之宏規王<lb/>
龔張皓虚心以推士張綱杜喬直道以糾違郎顗隂陽<lb/>
詳宻張衡機術特妙東京之士於兹盛焉向使廟堂納<lb/>
其髙謀疆埸宣其智力帷幄容其謇辭舉措禀其成式<lb/>
<pb n="KR2f0039_WYG_153-30a"/>
則武宣之軌豈其逺而<lb/>
　臣聞求賢而不用吉士與不求同知人而不善任使<lb/>
　與不知同人主有志於治孰不知非賢罔乂而急於<lb/>
　求賢者有行可際可公飬之士亦莫不起而應其求<lb/>
　海濵之大老至洛陽之年少至東山之髙卧者至周<lb/>
　南之滯留者至明廷立鵠華階振鷺非不極一時之<lb/>
　盛而知不盡所抱用不盡所知如醫者聚參苓术桂<lb/>
　玉札丹砂於一槖品雖至珍用與病違雖聚無益也<lb/>
<pb n="KR2f0039_WYG_153-30b"/>
　武帝蒲輪之詔一下而異人並出順帝𤣥纁之聘一<lb/>
　馳而俊乂咸事好賢急士之意前後無間然武帝有<lb/>
　儒雅篤行質直推賢定令文章滑稽應對厯數協律<lb/>
　運籌奉使将率受遺所聚凡二十七人而漢以之盛<lb/>
　順帝有淵謨政事儒學文章牧民将帥推士糾違隂<lb/>
　陽機術所聚凡二十人而漢以之衰盖武帝於人才<lb/>
　之長短小大洞察底藴随所用而各當順帝苐知来<lb/>
　之而髙謀不見納謇辭不見容智力不得宣賢雖滿<lb/>
<pb n="KR2f0039_WYG_153-31a"/>
　朝廷足以羙觀聽而已諸葛亮嘗言親賢人逺小人<lb/>
　先漢所以興隆親小人逺賢士後漢所以傾頽一親<lb/>
　一逺之間盛衰判矣易之損益皆以十朋之龜弗克<lb/>
　違明衆賢之助在損之六五虚中自損以從在下之<lb/>
　賢則為元吉在益之六二賢者欲致益於君君樂受<lb/>
　其益未可盡必也惟守正固以待之至王用之以享<lb/>
　于帝然後吉有志於治者其可以徒聚天下之賢哉<lb/>
　賢者之聚亦豈可徒樂簮盍之盛而不思相與共慰<lb/>
<pb n="KR2f0039_WYG_153-31b"/>
　天下之望哉<lb/>
徐元杰上言曰臣竊惟自昔天下之事非人才不能以<lb/>
有濟今問之在朝則耆舊凋零問之在野則遺逸散漫<lb/>
於此而有作成興起之念焉則何材而不資世臣聞之<lb/>
師曰人主愛惜人才必於卑微寒酸之時而豐殖培飬<lb/>
儲為超躐登用之地故遴選之必極其精委用之必當<lb/>
其任師儒教導之官不容以輕畀職幕刑獄之吏切戒<lb/>
於輕予外而監司郡守必謹簡其賢内而職事散官必<lb/>
<pb n="KR2f0039_WYG_153-32a"/>
更迭而出上而卿監郎曹又上而侍從臺諫給舍凡自<lb/>
内外及見任之與閒退者莫不具姓名而籍記之其在<lb/>
内則三省而下咸責以考察之公其在外則監司郡守<lb/>
迭嚴其舉刺之法所薦惟賢則必賞所舉或繆則必罰<lb/>
材或足以集事雖譎詐可以御而使功或足以掩過雖<lb/>
愆尤可以宥而録繼自今欲乞陛下明詔大臣取内外<lb/>
小大之臣分置簿籍盡記姓名開具功過其為籍也随<lb/>
職任之小大為編排之次第毎毎各以一本而置之銓<lb/>
<pb n="KR2f0039_WYG_153-32b"/>
部留之省府上之禁嚴庶乎按圖考索如指諸掌若是<lb/>
則緩急可以搜尋出入可以更迭而無臨事乏材之嘆<lb/>
此特在一作新之頃而已詩曰周王壽考遐不作人所<lb/>
以見豐芑數世之仁也惟陛下矜采愚慮而亟圖之<lb/>
秘書郎許應龍上奏曰臣聞天下固有不一之才人主<lb/>
當有兼容之量夫才之在天下若十指然長短小大雖<lb/>
若不齊而皆適於用惟平心以處之毋重彼而輕此毋<lb/>
執一而廢一則人莫得以窺其際而不至於彼此求勝<lb/>
<pb n="KR2f0039_WYG_153-33a"/>
負相傾軋以成分朋植黨之弊昔臯陶論官人之法謂<lb/>
翕受敷施九德咸事則可以撫五辰而凝庶績奈何後<lb/>
世之君不知出此文帝好清浄豪傑之士難合武帝用<lb/>
才智道德之士見遺宣帝尚刑名儒學之士不用皆由<lb/>
所尚之偏遂不足以盡天下之才要之人主當與天地<lb/>
同其大品物流形洪纎髙下何所不有惟天地之量足<lb/>
以容之栽培傾覆生育長飬各順其禀賦之自然而無<lb/>
容心於其間故萬物並育而不相害人主代天而行化<lb/>
<pb n="KR2f0039_WYG_153-33b"/>
惟無以好惡之私先立於中則人才之重厚浮薄小大<lb/>
長短悉歸於運化之内天下既無不用之才人才亦無<lb/>
不遇之嘆尚何黨同伐異以至於相激哉盡是道者惟<lb/>
我朝仁祖為然慶厯初人才彚進黨論微有萌蘖仁祖<lb/>
納之以如天之量均調消息兼容翕受使無更仆迭起<lb/>
之患而有協恭和𠂻之羙故仁祖之世獨稱多士嘉祐<lb/>
治聲振古無有職此之由也嗟夫人才不同彼此異見<lb/>
其来非一日矣足一躡軍門視文士如仇讎首一戴儒<lb/>
<pb n="KR2f0039_WYG_153-34a"/>
冠輕武弁如草芥矯矯特立則以静重為茍容處事詳<lb/>
審則以剛直為沽譽長於吏才則以明經術者為腐儒<lb/>
專於學問則以了官事者為俗吏少俊則以老成為遅<lb/>
鈍寛厚則以嚴明為苛刻彼是此非判乎其不相入也<lb/>
人主以公天下為心其於人才惟求所以辦吾事濟吾<lb/>
治耳烏可用其一而廢其一哉所尚茍偏則互相訾毁<lb/>
迭為勝負非惟不足以成事而清流濁流之禍實肇於<lb/>
此陛下踐祚以来召耆德之臣用名家之裔既舉賢能<lb/>
<pb n="KR2f0039_WYG_153-34b"/>
復舉将帥既褒直言復褒㢘吏文學者用之吏事者用<lb/>
之無一毫好惡之私有保合太和之意固可以示皇極<lb/>
之公矣雖然野無遺賢斯可謂至治之極王多吉士斯<lb/>
可立太平之基今日用人固無好尚之偏得人之盛其<lb/>
果如帝王之世乎若猶未也則招延之路尤不容以不<lb/>
廣雖求賢之詔屢下剡薦之牘交馳然人情易私罕以<lb/>
實應單寒寡援者無由自達静退不競者未免見遺臣<lb/>
願陛下益達四聰大開衆正使任薦舉之責者皆以至<lb/>
<pb n="KR2f0039_WYG_153-35a"/>
公為念拔尤取頴無一或遺以備上之采擇則俊乂在<lb/>
官百僚師師當匹休於隆古矣惟陛下與大臣亟圖之<lb/>
度宗咸淳八年秘書少監髙斯得上言曰臣聞天之生<lb/>
才何代無之特在乎人主皇皇汲汲以求之而已茍能<lb/>
以至忱動之以意氣来之彼将雲合霧集為吾所用安<lb/>
有乏才之患哉帝王尚矣若漢之武帝求賢如饑渇亦<lb/>
不世出之令主也始因感董仲舒之言令郡國舉孝㢘<lb/>
自是茂材異等之科賢良文學之選詔書無嵗不下於<lb/>
<pb n="KR2f0039_WYG_153-35b"/>
是群士慕嚮異人軰出文武在庭穆穆布列公孫𢎞董<lb/>
仲舒兒寛之儒術司馬遷相如之文章汲黯韓安國鄭<lb/>
當時之論議東方朔徐樂嚴助之應對衛青霍去病之<lb/>
将略蘇武張騫之奉使其餘不可勝數故能内修百度<lb/>
外攘四夷制作文章有三代之風恢拓境土極萬里之<lb/>
廣史臣紀述其事謂其欲用文武求之如弗及漢之得<lb/>
人於兹為盛信矣蔡邕立於靈帝之朝盖漢之季世也<lb/>
當是時樂松賈護多引無行之徒待制鴻都門下帝皆<lb/>
<pb n="KR2f0039_WYG_153-36a"/>
待以不次之位又取市賈小人謂之宣陵孝子凡數十<lb/>
人悉拜為郎中後因灾異命群臣陳政要故蔡邕以武<lb/>
帝之世名臣軰出文武並興為對欲以勸帝去無用之<lb/>
小才求經國之賢士帝之昏暗何足以知此也臣嘗因<lb/>
是而有感於祖宗之事是時名臣軰出文武並興亦豈<lb/>
減於漢之武帝哉惟我仁祖聖度天寛旁招俊乂德望<lb/>
則富弼文彦博威略則韓琦范仲淹諫争則蔡㐮余靖<lb/>
文章則歐陽修蘇軾載在國史不可選紀其後氣脉傳<lb/>
<pb n="KR2f0039_WYG_153-36b"/>
于元祐流風被于淳熈名公鉅卿項背相接豐芑數世<lb/>
之仁猗歟盛哉陛下統承三祖寤寐英髦宜得文武名<lb/>
臣以興事造業光于祖宗而環視中外猶若有未滿人<lb/>
意者豈至誠樂與之意未著而翕受敷施之道未廣與<lb/>
臣願陛下恢張聖聽洞闢四門使正氣翕合而野無遺<lb/>
賢何患治功之不成外患之不弭哉邕事暗君言之不<lb/>
行宜也陛下既有取於邕之言故臣敢效邕歴舉祖宗<lb/>
之事以告惟陛下採擇焉臣不勝惓惓<lb/>
<pb n="KR2f0039_WYG_153-37a"/>
度宗時端明殿學士牟濚進王岩叟上哲宗論求賢當<lb/>
去六蔽故事曰臣伏觀自古治世天下之人安樂無事<lb/>
日躋於仁壽之域而不自知者人主清心照理至忱以<lb/>
用賢之效也事莫不有理也心清則理自見天下未嘗<lb/>
無賢也忱至則賢自来恭惟陛下臨政逾年是非不能<lb/>
惑於聽邪正不能亂於前不勞聰明而萬事皆理者心<lb/>
清以照之也陛下勿謂天下之賢盡於此也而得賢之<lb/>
心足勿謂雖有賢者不易致也而求賢之心倦陛下内<lb/>
<pb n="KR2f0039_WYG_153-37b"/>
篤此忱以自厲外勅同德協心之臣以求之臣以謂無<lb/>
不得賢之理然古有六蔽焉不去之則衆賢終不可盡<lb/>
得略有私意則為蔽執偏見則為蔽局於褊心則為蔽<lb/>
喜於附已則為蔽有自賢之心則為蔽簡貴自居而不<lb/>
與物親則為蔽此求賢之所難陛下不可不知也願陛<lb/>
下深詔執政大臣使上同陛下清心至忱之羙而儆戒<lb/>
六蔽之患則天下之賢無逺迩無隠顯皆将得之為朝<lb/>
廷用以賢繼賢宗社之福生靈之幸與天壌相等矣<lb/>
<pb n="KR2f0039_WYG_153-38a"/>
　臣聞堯舜之仁不徧愛人急親賢也孔子謂博施濟<lb/>
　衆堯舜其猶病諸盖天下至大民物至繁聖人安能<lb/>
　人人而濟之惟親賢為愛人之本此堯舜之所以急<lb/>
　先務也陛下臨御以来詔㫖丁寧與士大夫更始弓<lb/>
　旌四出收召正人端士亦既布在朝列矣而寤寐求<lb/>
　賢惟日不足親灑宸翰勉諭近臣薦進賢士大哉堯<lb/>
　舜之用心也臣竊以為何代不生才何才不用世而<lb/>
　薦進人才乃近臣之職分猶待陛下丁寧勉諭耶先<lb/>
<pb n="KR2f0039_WYG_153-38b"/>
　皇帝在位四十一年培豊水之芑以為聖子神孫之<lb/>
　地至深至厚謂宜随求随應随取随用何至有人物<lb/>
　𦕈然之嘆耶臣觀王岩叟進言于哲宗皇帝有曰願<lb/>
　陛下勿謂天下之賢盡於此也而得賢之心足勿謂<lb/>
　有賢不能致也而求賢之心倦而終之以去六蔽以<lb/>
　来衆賢岩叟所以勉其君以忱於求賢者猶恐其有<lb/>
　所蔽也今聖賢相逢上下同志明白洞達決無所蔽<lb/>
　感而必應倡而必和必有推人之有善若已有之之<lb/>
<pb n="KR2f0039_WYG_153-39a"/>
　心而為陛下登進人才者賢者之欲得君行道亦猶<lb/>
　聖主欲得賢以共治也患不能自達爾舉爾所知爾<lb/>
　所不知人其舎諸非陛下望近臣之意乎雖然求賢<lb/>
　而不用與不求等用賢而不信與不用等唐李絳有<lb/>
　曰賢則當任任則當久賢者中立而寡助舉其𩔖則<lb/>
　不肖者怨杜群枉則懐奸者嫉一制度則貴戚毀傷<lb/>
　正過失則人主踈忌夫然故用賢豈易事哉絳之言<lb/>
　至言也臣願陛下近采岩叟之言逺覽李絳之論其<lb/>
<pb n="KR2f0039_WYG_153-39b"/>
　於賢才也心忱求之心忱用之則天下之賢者至矣<lb/>
　惟陛下留神<lb/>
元世祖至元中翰林集賢學士程鉅夫上奏曰臣聞治<lb/>
天下者必盡天下之才故曰立賢無方曰旁招俊乂若<lb/>
限以方所徴以技藝雖曰用人猶無人也國家既已混<lb/>
一江南南北人才所宜叅用而環視中外何寥寥也豈<lb/>
以其踈逺而遂鄙之歟此群臣之私意非陛下至公之<lb/>
度也臣何以知之臣往在江南屢聞眀詔一則曰求好<lb/>
<pb n="KR2f0039_WYG_153-40a"/>
秀才二則曰求好秀才而以好秀才致之陛下者幾何<lb/>
人江南非無士也亦非陛下不喜士也是群臣負陛下<lb/>
也且陛下遣使江南丁寧之曰求好人夫所謂好人者<lb/>
大而可以用於時細而可以騐於事盖無所不該矣而<lb/>
凡出使者皆昧陋愚淺不達聖見之髙明止以卜相符<lb/>
藥工伎為好人之尤此何謂也不惟不達聖見且使逺<lb/>
方有識之士或以淺窺朝廷臣竊恥之臣之愚陋雖未<lb/>
足以為好人然世所謂好人者儻無則已有則臣必識<lb/>
<pb n="KR2f0039_WYG_153-40b"/>
之江南百餘州之廣袤百餘年之涵飬豈無一二表表<lb/>
當世不負陛下任使者臣奉命而往布宣德意庶幾遇<lb/>
之如得其人以驗臣言則望陛下先試以一職任事使<lb/>
之自卑而髙自難而易小有益則小進之大有功則大<lb/>
用之磨以嵗月自見能否且陛下如用若人則不但愚<lb/>
臣得舉所知而已他時奉命出使者皆知陛下德意将<lb/>
見異人軰出不逺數千里為朝廷用得人之盛視古無<lb/>
愧臣不勝大願謹録奏聞<lb/>
<pb n="KR2f0039_WYG_153-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_153-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百九十九</head> <lb/>
    <p>
<pb n="KR2f0039_WYG_199-1a"/>
欽定四庫全書<lb/>
　歴代名臣奏議卷一百九十九<lb/>
　　　　　　　　　　　　明　楊士竒等　撰<lb/>
　　求言<lb/>
周厲王時國人謗王召公告王曰民不堪命矣王怒得<lb/>
衛巫使監謗者以告則殺之國人莫敢言道路以目王喜<lb/>
告召公曰吾能弭謗矣乃不敢言召公曰是障之也防民之<lb/>
口甚於防川川壅而潰傷民必多民亦如之是故為川者決<lb/>
<pb n="KR2f0039_WYG_199-1b"/>
之使導為民者宣之使言故天子聴政使公卿至於列士獻<lb/>
詩瞽獻典史獻書師箴瞍賦矇誦百工諫庶人傳語近臣盡<lb/>
規親戚補察瞽史教誨耆艾脩之而後王斟酌焉是以事行<lb/>
而不悖民之有口也猶土之有山川也財用於是乎出猶其<lb/>
有原隰衍沃也衣食於是乎生口之宣言也善敗於是乎興<lb/>
行善而備敗所以阜財用衣食者也夫民慮之心而宣之口<lb/>
成而行之胡可壅也若壅其口其與能㡬何王不聴<lb/>
齊威王時鄒忌脩八尺有餘身體昳麗朝服衣冠窺鏡<lb/>
<pb n="KR2f0039_WYG_199-2a"/>
謂其妻曰我孰與城北徐公美其妻曰君美甚徐公何<lb/>
能及公也城北徐公齊國之美麗者也忌不自信而復<lb/>
問其妾曰吾孰與徐公美妾曰徐公何能及君也旦日<lb/>
客從外來與坐談問之客曰吾與徐公孰美客曰徐公<lb/>
不若君之美也明日徐公來孰視之自以為不如窺鏡<lb/>
而自視又弗如逺甚暮寝而思之曰吾妻之美我者私<lb/>
我也妾之美我者畏我也客之美我者欲有求扵我也<lb/>
扵是入朝見威王曰臣誠知不如徐公美臣之妻私臣<lb/>
<pb n="KR2f0039_WYG_199-2b"/>
臣之妾畏臣臣之客欲有求於臣皆以為美扵徐公今<lb/>
齊地方千里百二十城宫婦左右莫不私王朝廷之臣<lb/>
莫不畏王四境之内莫不有求扵王由此觀之王之蔽<lb/>
甚矣王曰善乃下令羣臣吏民能面刺寡人之過者受<lb/>
上賞上書諫寡人者受中賞能謗議扵市朝聞寡人之<lb/>
耳者受下賞令初下羣臣進諫門庭若市<lb/>
晉武帝泰始初尚書李𦙍上奏曰古者三公坐而論道<lb/>
内參六官之事外與六卿之教或處三槐兼聽獄訟稽<lb/>
<pb n="KR2f0039_WYG_199-3a"/>
疑之典謀及卿士陛下聖徳欽明垂心萬機猥𤼵明詔<lb/>
儀刑古式雖唐虞疇諮周文翼翼無以加也自今以往<lb/>
國有大政可親延羣公詢納讜言其軍國所疑延詣省<lb/>
中使侍中尚書諮論所宜若有疾疢不任覲會臨時遣<lb/>
侍臣訊訪詔從之<lb/>
後周武帝保定二年以于謹為三老帝親幸太學以食<lb/>
之曰猥當天下重任自惟不才不知政術之要公其誨<lb/>
之三老荅曰木從繩則正君從諫則聖自古明王聖主<lb/>
<pb n="KR2f0039_WYG_199-3b"/>
皆虚心納諫以知得失天下乃安惟陛下念之<lb/>
唐太宗貞觀元年太宗謂侍臣曰正主任邪臣不能致<lb/>
理正臣事邪主亦不能致理惟君臣相遇有同魚水則<lb/>
海内可安朕雖不明幸諸公數相匡救冀憑直言鯁議<lb/>
致天下扵太平諫議大夫王珪對曰臣聞木從繩則正<lb/>
君從諫則聖故古者聖主必有爭臣七人言而不用則<lb/>
相繼以死陛下開聖慮納芻蕘愚臣處不諱之朝實願<lb/>
罄其狂瞽佐萬分一太宗曰善詔令自是宰相入内平<lb/>
<pb n="KR2f0039_WYG_199-4a"/>
章國計必使諫官隨入預聞政事有所開說必虚已納<lb/>
之<lb/>
二年太宗謂侍臣曰明主思短而益善暗主䕶短而永<lb/>
愚隋煬帝好自矜誇䕶短拒諌誠亦寔難犯忤虞世基<lb/>
不敢直言或恐未為深罪昔箕子佯狂自全孔子亦稱<lb/>
其仁及煬帝被殺世基合同死否杜如晦對曰天子有<lb/>
爭臣雖無道不失其天下仲尼稱直哉史魚邦有道如<lb/>
矢邦無道如矢世基豈得以煬帝無道不納諫諍遂杜<lb/>
<pb n="KR2f0039_WYG_199-4b"/>
口無言偷安重位又不能解職請退則與箕子佯狂而<lb/>
去事理不同昔晉惠帝賈后將廢愍懐太子司空張華<lb/>
竟不能苦爭阿意茍免趙王倫乃舉兵廢后使讓張華<lb/>
華曰將廢太子日非是無言當時不被納用其使曰公<lb/>
為三公太子無罪被廢言既不從何不引身而退華無<lb/>
詞以荅遂斬之夷其三族古人云危而不持顛而不扶<lb/>
則將焉用彼相故君子臨大節而不可奪也張華既抗<lb/>
直不能成節遜言不足全身王臣之節固已墜矣虞世<lb/>
<pb n="KR2f0039_WYG_199-5a"/>
基位居宰輔在得言之地竟無一言諫爭誠亦合死太<lb/>
宗曰公言是也人臣必須忠良輔弼乃得身安國寧煬<lb/>
帝豈不以下無忠臣身不聞過惡積禍盈滅亡斯及若<lb/>
人主所行不當臣下又無匡諫茍在阿順事皆稱美則<lb/>
君為暗主臣為䛕臣主暗臣䛕危亡不逺朕今志在君<lb/>
臣上下各盡至公共相切磋以成理道公等各宜務盡<lb/>
忠讜匡救朕惡終不以直言忤意輙相責怒<lb/>
四年太宗問蕭瑀曰隋文帝何如主也對曰克已復禮<lb/>
<pb n="KR2f0039_WYG_199-5b"/>
勤勞思政每一坐朝或至日昃五品已上引坐論事宿<lb/>
衛之士傳飱而食雖性非仁明亦是勵精之主上曰公<lb/>
知其一未知其二此人性至察而心不明夫心暗則照<lb/>
有不通至察則多疑於物又欺孤兒寡婦以得天下恒<lb/>
恐羣臣内懐不服不肯信任百司每事皆自決斷雖即<lb/>
勞神苦形未能盡合扵理朝臣既知其意亦不敢直言<lb/>
宰相已下惟承順而已朕意不然以天下之廣海内之<lb/>
衆千端萬緒須合變通皆委百司商量宰相籌畫扵事<lb/>
<pb n="KR2f0039_WYG_199-6a"/>
穏便方可奏行豈得以一日萬幾獨斷一人之慮也且<lb/>
日斷十事而五條不中中者信善其如不中者何以日<lb/>
繼月乃至累年乖謬既多不亡何待豈如廣任賢良髙<lb/>
居深視法令嚴肅誰敢為非因令諸司若詔勅頒下有<lb/>
未穏便者必須執奏不得順旨便即施行務盡臣下之<lb/>
意<lb/>
十七年太宗謂魏徴曰比來朝臣都不論事何也徴對<lb/>
曰陛下虚心採納誠宜有言然古人云未信而諫則謂<lb/>
<pb n="KR2f0039_WYG_199-6b"/>
之謗已信而不諫謂之尸禄但人之材器各有不同懦<lb/>
弱之人懐忠直而不能言踈逺之人恐不信而不得言<lb/>
懐禄之人慮不便身而不敢言所以相與緘黙俛仰過<lb/>
日太宗曰誠如卿言朕每思之臣欲進諫輙懼死亡之<lb/>
禍與赴鼎鑊冒白刄亦何異㢤故忠貞之臣非不欲竭<lb/>
誠乃是極難所以禹拜昌言豈不謂此朕今開懐抱納<lb/>
諫諍卿等無勞怖畏遂不極言<lb/>
太宗又謂魏徴曰朕觀近古帝王有傳位十代者有一<lb/>
<pb n="KR2f0039_WYG_199-7a"/>
代兩代者亦有身得身失者朕所以常懐憂懼或恐撫<lb/>
養生民不得其所或恐心生驕逸喜怒過度然不能自<lb/>
知卿可為朕言之當以為楷則徴對曰嗜欲喜怒之情<lb/>
賢愚皆同賢者能節之不使過度愚者縱之多至失所陛下<lb/>
聖徳𤣥逺居安思危常能自制以保克終之美則萬代永頼<lb/>
太宗時踈勒朱俱波甘棠遣使貢方物太宗謂羣<lb/>
臣曰向使中國不安日南西域朝貢使亦何縁而<lb/>
至朕何徳以堪之觀此翻懐危懼近代平一天下拓定<lb/>
<pb n="KR2f0039_WYG_199-7b"/>
邊方者唯秦皇漢武始皇暴虐至子而亡漢武驕奢國<lb/>
祚幾絶朕提三尺劒以定四海逺夷率服億兆乂安自<lb/>
謂不減二主也然念二主末塗皆不能自保由是每自<lb/>
懼危亡必不敢懈怠惟藉公等直言正諫以相匡弼若<lb/>
惟揚美隠惡共進䛕言則國之危亡可立而待也左右<lb/>
皆曰陛下求言如此誠社稷之福也<lb/>
太子右庶子髙季輔上䟽陳得失太宗特賜鍾乳一劑<lb/>
謂曰卿進藥石之言故以藥石相報<lb/>
<pb n="KR2f0039_WYG_199-8a"/>
太宗又謂孫伏伽曰今以公為諫議大夫必須獻可替<lb/>
否又謂侍臣曰公等全無諫爭魏徴對曰昔者齊景公<lb/>
射不中的而左右俱稱其善景公曰自晏子死不復聞<lb/>
寡人之過弦章對曰上之所好下必從之君若以謇諤<lb/>
為忠則人皆晏子陛下每稱述忠諫之士若有事須獻<lb/>
替誰敢不盡其忠<lb/>
太宗又謂侍臣曰比兩三月來不見公等讜言未知以<lb/>
朕不可諫爭隠而不言為是庶事咸得不須論也魏徵<lb/>
<pb n="KR2f0039_WYG_199-8b"/>
對曰陛下每見一事即為鑒誡臣等深識聖情必事理有<lb/>
違豈敢隠而不奏然比來大使既出内外無事所以不論<lb/>
𤣥宗天寳十五年帝在蜀有老父郭從謹進言曰安禄<lb/>
山包藏禍心固非一日有告其謀者陛下往往誅之使<lb/>
得逞其奸逆致陛下播越是以先王務延訪忠良以廣<lb/>
聦明盖為此也臣猶記宋璟為相數進直言天下賴以<lb/>
安自頃以來在廷之臣以言為諱闕門之外陛下皆不<lb/>
得知草野之臣必知有今日乆矣但九重嚴邃區區之<lb/>
<pb n="KR2f0039_WYG_199-9a"/>
心無路上達事不至此臣何由得睹陛下之面而訴之<lb/>
乎帝曰朕之不眀悔無所及慰諭而遣之<lb/>
徳宗時翰林學士陸贄上奏曰朝隠昨日奉宣聖㫖逆<lb/>
賊雖退猶未收城令臣審思當今所務何者最切具條<lb/>
録奏来者伏以初經大變海内震驚無論順逆賢愚必<lb/>
皆企竦觀聽陛下一言失則四方解體一事當則萬姓<lb/>
屬心動關安危不可不慎臣謂當今急務在扵審察羣<lb/>
情若羣情之所甚欲者陛下先行之羣情之所甚惡者<lb/>
<pb n="KR2f0039_WYG_199-9b"/>
陛下先去之欲惡與天下同而天下不歸者自古及今<lb/>
未之有也夫理亂之本繫扵人心況乎當變故動揺之<lb/>
時在危疑向背之際人之所歸則植人之所去則傾陛<lb/>
下安可不審察羣情同其欲惡使億兆歸趣以靖邦家<lb/>
乎此誠當今之所急也然尚恐為之不易者蓋以朝廷<lb/>
播越王命未行施之空言人或不信何以言其然今天<lb/>
下之所欲者在息兵在安業天下之所惡者在斂重在<lb/>
法苛陛下欲息兵則寇孽猶存兵固不可息矣欲安業<lb/>
<pb n="KR2f0039_WYG_199-10a"/>
則征徭未罷業固未可安矣欲薄斂則郡縣懼乏軍用<lb/>
令必不從矣欲去苛則行在素霽威嚴言且無驗矣此<lb/>
皆勢有所未制意有所未從雖施扵徳音足慰來蘇之<lb/>
望而稽諸事實未符悔過之誠且動人以言者其感不<lb/>
深動人以行者其應必速蓋以言因事而易發行違欲<lb/>
而難成易發故有所未孚難成故無思不服今陛下將<lb/>
欲平禍亂拯阽危恤黎烝安反側既未有息人之實又<lb/>
乏扵施惠之資唯當違欲以行已所難布誠以除人所<lb/>
<pb n="KR2f0039_WYG_199-10b"/>
病乃可以彰追咎之意副惟新之言若猶不然未見其<lb/>
可頃者竊聞輿議頗究羣情四方則患扵中外意乖百<lb/>
辟又患扵君臣道隔郡國之志不達扵朝廷朝廷之誠<lb/>
不升於軒陛上澤闕於下布下情壅於上聞實事不必<lb/>
知知事不必實上下否隔於其際真偽雜糅於其間聚<lb/>
怨嚻嚻騰謗籍籍欲無疑阻其可得乎物論則然人心<lb/>
可見蓋謂含𢎞聽納是聖主之所難鬱抑猜嫌是衆情<lb/>
之所病伏惟陛下神無滯用鑒必窮微愈其病而易其<lb/>
<pb n="KR2f0039_WYG_199-11a"/>
難如淬鋒潰疣決防注水耳可以崇徳美可以濟艱難<lb/>
陛下何慮不行而直為此懔懔也臣謂宜因文武羣官<lb/>
入參之日陛下特加延揖親與敘言備詢禍亂之由明<lb/>
示咎悔之意各使極言得失仍令一一面陳軍務之除<lb/>
到即引對不拘時限用表憂勤周公勤握髮吐餐而天<lb/>
下歸心則此義也又當假之優禮恱以温顔言切而理<lb/>
愜者必賞導以盡其情識寡而辭拙者亦容恕以嘉其<lb/>
意有諫諍無隠者願陛下叶成湯改過之美褒其直而<lb/>
<pb n="KR2f0039_WYG_199-11b"/>
勿恡其非有謀猷可用者願陛下體大禹拜言之誠奨<lb/>
其能而亟行其䇿至扵匹夫片善採録不遺庶士傳言<lb/>
聽納無倦是乃緫天下之智以助聦明順天下之心以<lb/>
施教令則君臣同志何有不從逺邇歸心孰與為亂化<lb/>
疑梗為訢合易怨謗為謳歌浹辰之間可使丕變陛下<lb/>
儻行之不厭用之得中從義如轉圓進善如不及推廣<lb/>
此道足致和平其於昭徳塞違恐不止當今所急也慮<lb/>
有愚而近道事有要而似迂冀垂睿思反覆詳覧必或<lb/>
<pb n="KR2f0039_WYG_199-12a"/>
無足觀採捨棄非遥<lb/>
穆宗初立逸游荒恣監察御史楊虞卿上奏曰烏鳶遭<lb/>
害仁鳥逝誹謗不誅良臣進臣敢冒誅獻瞽言臣聞堯<lb/>
舜以天下為憂不以位為樂況今朔部方梗西戎弗靖<lb/>
兩河有瘡痏之虞五嶺罹氛厲之役人之疾苦積下朝<lb/>
之制度莫脩邊亡見儲國用寖屈固未可以髙枕而息<lb/>
也陛下初臨萬幾宜有憂天下心當日見輔臣公卿百<lb/>
執事垂意以問使四方内外灼有所聞而聽政六十日<lb/>
<pb n="KR2f0039_WYG_199-12b"/>
入對延英獨三數大臣承聖問而已他内朝臣偕入齊<lb/>
出無所咨詢諫臣盈廷忠言不聞臣實羞之盖主恩踈<lb/>
而正路塞也公卿大臣宜朝夕燕見則君臣情接而治<lb/>
道得矣今宰臣四五人咸頃刻侍坐鞠躬隕越隨㫖上<lb/>
下無能往來此繇君太尊臣太卑故也公卿列位雖陟<lb/>
降清地曽未奉優睠承下問雖陛下神聖如五帝猶宜<lb/>
周爰顧逮惠以氣色使支體相成君臣昭明陛下求治<lb/>
扵宰相宰相求治扵臣等進忠若趨利論政若訴寃此<lb/>
<pb n="KR2f0039_WYG_199-13a"/>
而不治無有也自古天子居危思安之心同而居安慮<lb/>
危之心則異故不得皆為聖明也<lb/>
後唐廢帝清泰二年帝以時事為憂嘗從容讓宰相盧<lb/>
文紀等無所規賛文紀上言曰臣等每五日起居與兩<lb/>
班旅見侍衛滿前雖有愚慮不敢敷陳竊見前朝置延<lb/>
英殿或宰相欲有奏論天子欲有咨度皆非時召對旁<lb/>
無侍衛故人得盡言望復此故事帝詔曰舊制以五日<lb/>
起居百僚俱退宰相獨升若常事自可敷奏或事應嚴<lb/>
<pb n="KR2f0039_WYG_199-13b"/>
宻聽扵閤門奏牓子當盡屏侍臣扵便殿相待何必襲<lb/>
延英之名也<lb/>
宋太宗太平興國中言事者衆詔閤門非渉僥望乃許<lb/>
受之繇是言路稍塞直史館謝泌上奏曰狂夫之言聖<lb/>
人擇焉茍詰而拒之四聦之明將有所蔽願采其可者<lb/>
拒其不可者庶顒顒之情得以上達帝然之<lb/>
仁宗天聖三年右正言劉随乞顧問諫官䟽曰臣伏念<lb/>
景徳天禧之間九域晏清四夷欵附生物咸遂祥瑞<graphic n="KR2384" url="https://raw.githubusercontent.com/kanripo/KR-Gaiji/master/images/KR2384.png" mimeType="image/png"/>
<pb n="KR2f0039_WYG_199-14a"/>
臻而猶下賢能之詔求諫諍之官豈不以萬機至繁慮<lb/>
措置之或爽八紘至廣非耳目之獨知是以雖居安而<lb/>
慮危思長轡以逺馭也其後唯得魯宗道劉燁二人充<lb/>
職精擇之難一至扵此洎皇太后陛下受顧託之重皇<lb/>
帝陛下自臨御已来萬國歡心百官承式而乃憂勤庶<lb/>
政脩舉舊章復置諫官委以言事臣最為愚懦亦預柬<lb/>
求方竭駑鈍少伸補報旋因公累出領外官三年替還<lb/>
復命供職誓堅勤藎罔避誅夷夫以品位甚卑責任甚<lb/>
<pb n="KR2f0039_WYG_199-14b"/>
重道君親之過失指權勢之非違冒雷霆之威掇姦邪<lb/>
之怒在扵小臣固當難事若非恕其狂妄俾盡誠懐鉗<lb/>
口保身或孤任使臣欲詳觀先帝之詔上報兩宫之恩<lb/>
凡有侵紊朝綱干竊政柄姦憸冒寵賢俊乆沈憲綱渉<lb/>
寃賞典過制蠧政之類知而必言言之中否唯聖人擇<lb/>
之而已念臣塵諫職内外三年除朝請之外未嘗一登<lb/>
金殿略近天顔雖名侍從之官實為踈逺之跡唐初置<lb/>
拾遺補闕掌侍從諷諫日親旒冕凡事得以盡言盖自<lb/>
<pb n="KR2f0039_WYG_199-15a"/>
唐末已後權臣阻絶雖不預扵宴逰亦專司扵諫諍洎<lb/>
太宗皇帝改為正言司諫精擇流品號為清華既為耳<lb/>
目之官宜審詢訪之地式期顧問願竭愚誠故不敢朋<lb/>
附班聮蒙昧日月有違詔旨自速靈誅<lb/>
景祐二年御史中丞杜衍上奏曰臣聞三公之官至重<lb/>
所以經邦萬事之統實繁貴乎燭理故明主躬親庶政<lb/>
體貌大臣常扵進見之間俾盡論思之道盖君臣相遇<lb/>
則可致時雍上下不交則謂之否塞固在倚毗丞弼詢<lb/>
<pb n="KR2f0039_WYG_199-15b"/>
訪善謀使下情必通上澤無壅斯有國有家之大務也<lb/>
臣伏見中書樞密之官是皆選自宸𠂻委之柄用領三事<lb/>
之職佐萬機之劇古所謂坐而論道者也今乃每遇剛<lb/>
辰得親丹扆外朝始罷延英次對中覆奉行祗循常務<lb/>
以天下之大民事之艱恐非數刻之中可盡硏幾之理<lb/>
欲望聖慈當清閒之燕迭召兩府臣僚賜坐便殿一月<lb/>
之中只乞三兩次召對俾其極獻替之說酌古今之宜<lb/>
究治亂之源達幽隠之意上以成好問之裕下以申納<lb/>
<pb n="KR2f0039_WYG_199-16a"/>
忠之誠明良之歌上下同體是故平時而論可明其體<lb/>
要之變臨事而辨或近乎逰說之嫌以虞舜之時而云<lb/>
好察邇言以漢文之達亦曰無甚髙論此實通國體用<lb/>
衆智之大端也至扵鹽米之細務叢脞之末莭此特有<lb/>
司之職耳不當取決扵宸斷宜詔所司科管之庶其正<lb/>
小大之分適權義之中延納訏謨開葢聖智提綱緫要<lb/>
叶大徳之不踰造膝虚懐明為善之最樂臣猥以庸望<lb/>
輙罄愚𠂻干冒威嚴隕越無地<lb/>
<pb n="KR2f0039_WYG_199-16b"/>
光禄寺主簿蘇舜欽上奏曰臣聞治平之君使危亡禍<lb/>
亂之言不離於耳則天下庶可乆安也髙位之臣使顛<lb/>
覆竄殛之禍不絶於心則百職可以無曠也苟治平而<lb/>
忽危亡未有不危亡者也髙位而忘顛覆未有不顛覆<lb/>
者也此物理之常勢古今之定分也歴觀前代聖神之<lb/>
君好聞乎讜議賢明之輔不壅乎下情蓋以四海至逺<lb/>
民有隠匿不可以徧照故無間愚賤之言而擇用之萬<lb/>
機至繁事有習弊不可以獨覽故必求衆多之議以更<lb/>
<pb n="KR2f0039_WYG_199-17a"/>
張之然後朝無遺政物無遁情雖有佞人邪謀莫得而<lb/>
進也臣昨覩詔書戒越職言事者播告四方無不驚惑<lb/>
往往竊議恐非本扵宸𠂻盖陛下即位已来屢詔羣下<lb/>
以來鯁直故百僚皆得轉對又置匭函設直言極諫科<lb/>
今詔書如此是與前事相違豈非大臣蔽塞陛下聦明<lb/>
杜絶忠良之口不惟虧損朝廷大政實亦自取覆亡之<lb/>
道夫納善進賢宰相之事蔽君自任未或不亡今諫官<lb/>
御史又多出其門下但務希旨即取好官多士盈庭噤<lb/>
<pb n="KR2f0039_WYG_199-17b"/>
不得語陛下垂拱法宫之内何由得聞天下之務乎臣<lb/>
前見陛下以孔道輔范仲淹剛直不撓致位䑓諫後雖<lb/>
改他官不忘獻納此二臣者非不知緘口數年坐得卿<lb/>
輔盖不敢負陛下委注之意虧臣子忠義之莭而皆罹<lb/>
中傷竄謫不假使正臣奪氣鯁士咋舌目覩時弊口不<lb/>
敢論昔晉公問叔向曰國家之患孰為大對曰大臣持<lb/>
禄而不極諫小臣畏罪而不敢言下情不得上通此患<lb/>
之大者是故漢文感女子之說而肉刑是除武帝聽三<lb/>
<pb n="KR2f0039_WYG_199-18a"/>
老之議而江充以族肉刑古法江充近臣女子老人愚<lb/>
耄踈隔之至也豈以義之所在賤不可忽二君從之後<lb/>
世稱聖況國家班設爵位列陳豪英故當責其公忠安<lb/>
可教之循黙賞之使諫尚恐不言罪其敢言孰肯獻納<lb/>
物情閉塞上位孤危軫念于兹可為驚怛伏望陛下霈<lb/>
𤼵徳音追寝前詔懃扵采納下及蒭蕘求覩四海之安<lb/>
危垂念朝廷之闕失見所未見日新又新故可常守隆<lb/>
平保全近輔若詔牓未削欺罔成風則不唯堂下逺扵<lb/>
<pb n="KR2f0039_WYG_199-18b"/>
千里竊恐指鹿為馬之事復見扵今朝也臣區區以此<lb/>
言達扵冕旒者非不知出口禍從為衆憫笑盖欲陛下<lb/>
一悟則天下䝉福以臣之軀質蒼生之命亦以大矣伏<lb/>
望陛下留意焉<lb/>
慶歴五年知諫院余靖上奏曰臣竊見朝廷每有契丹<lb/>
遣使到闕元昊差人来朝大臣商量唯欲秘密兩制兩<lb/>
省御史中丞已下雖名侍從供奉之官當時並不聞知<lb/>
及處置既了縱或不便無由論列臣思國家建置侍從<lb/>
<pb n="KR2f0039_WYG_199-19a"/>
之官以備顧問諫諍之官以救闕失蓋欲謀無遺䇿故<lb/>
也漢武帝征伐西戎開置邊郡侍從之官嚴助朱買臣<lb/>
之徒常與大臣論議大臣數屈漢史稱之以為美談今<lb/>
柄臣宻議外不得聞一慮或失救之不及勢之可憂者<lb/>
也伏乞宣諭大臣凡北敵西戎之事繫於安危者侍從<lb/>
諫諍之官悉令聞之使陳利害不為漏洩傳云謀之欲<lb/>
多斷之欲獨此御國之要也惟陛下裁之<lb/>
八年殿中侍御史何郯乞許兩制兩省上章論事疏曰<lb/>
<pb n="KR2f0039_WYG_199-19b"/>
臣竊以古者人君聽政以天下至廣非一人聦明所能<lb/>
盡是故内取公卿大夫謀於朝外採百工庶人議於下<lb/>
使下情無不通然後中外相濟政理所以無過差焉今<lb/>
國家設侍從之官自翰林學士至天章閣待制皆取文<lb/>
學極選以備顧問公卿之材並由此出自頃相承朝廷<lb/>
惟以文翰待之而不責其言議臣下亦以職分當爾而<lb/>
自安於循黙以天下利害之大被言責者唯御史䑓官<lb/>
僅十餘貟而欲陛下聦明無遺政理無所失者不可得<lb/>
<pb n="KR2f0039_WYG_199-20a"/>
矣唐太宗置十八學士與之議天下事故貞觀一代稱<lb/>
為至治斯從臣輔助之明效也在明皇時則有集賢學<lb/>
士張說以圗國政在徳宗時則有翰林學士陸贄以參<lb/>
戎機以至憲宗得李絳而斥近倖之弊敬宗因韋處厚<lb/>
而辨忠邪之分皆由時君開懐用意以待臣下故感慨<lb/>
之士得以効其節今天下多故政令舛失者不一使賢<lb/>
智之士驅馳尚恐不足救其弊若猶復雍容拱黙為髙<lb/>
以言議非所責則朝廷之事何寄焉近日伏聞中詔命<lb/>
<pb n="KR2f0039_WYG_199-20b"/>
羣臣論議時事斯誠陛下求治之志務通塞蔽然恐天<lb/>
下利害非一日可盡條陳欲乞特頒詔旨告諭兩制兩<lb/>
省臣寮自今有聞朝廷闕失政令過差軍機利害雖非<lb/>
言職並許上章論列仍委中書置籍具録所上章䟽遇<lb/>
欲進用臣寮令取有裨補多者用為選首所冀親侍之<lb/>
臣各知責任務圗傾竭以助政化<lb/>
至和二年侍御史趙抃上奏曰臣伏覩中書劄子奉聖<lb/>
旨下御史䑓根勘太常愽士祕閣校理王起虚妄上言<lb/>
<pb n="KR2f0039_WYG_199-21a"/>
定州夜會擲塼瓦等事見追禁鞫問次臣嘗聞太宗皇<lb/>
帝朝雍邱縣尉武程上䟽願減後宫嬪嬙太宗謂宰臣<lb/>
曰武程䟽逺小臣不知宫闈中事内庭給使不過三百<lb/>
人皆有掌執不可去者卿等固合知之時李昉奏武程<lb/>
妄陳狂瞽宜行黜削以懲之太宗曰朕曷嘗以言罪人<lb/>
但念其不知耳終不之罪今起志在憂國用心無他若<lb/>
縁此獲譴臣恐中外臣僚人人緘黙雖有機宻急速大<lb/>
事誰敢復措一詞言路榛塞由此始矣伏望陛下上念<lb/>
<pb n="KR2f0039_WYG_199-21b"/>
太宗皇帝不罪言事者之誠恕起之罪以廣睿聦有益<lb/>
聖仁若然則堯採誹謗舜逹聦明禹拜昌言漢詔不諱<lb/>
不獨稱美扵前世矣<lb/>
三年知諫院范鎮上奏曰臣伏見先朝以御寳印歴紙<lb/>
給言事官令以時奏上所以課得失而殿最之也恭以<lb/>
陛下天資寛仁喜聞諫諍考扵施用其實無幾深恐大<lb/>
臣不甚將順所以言者多見廢格臣欲乞據今御史諫<lb/>
官見貟扵禁中及中書樞宻院人置一簿每一章奏即<lb/>
<pb n="KR2f0039_WYG_199-22a"/>
簿上之在禁中者陛下時時觀覽以備遺忘以觀言者<lb/>
得失有可施行即敕大臣施行其在中書樞宻院者亦令<lb/>
大臣為詳閲其已行未行勾注每季終錄付史館庶使<lb/>
後世知陛下納諌求治之意仍令言者不敢妄有奏論<lb/>
仁宗時知諌院司馬光乞施行制䇿劄子曰臣竊以國<lb/>
家夲置六科蓋欲以上觀朝政之得失下知元元之疾<lb/>
苦非為士人設此以為進取之階也臣昨差覆考應制<lb/>
舉人所制䇿竊見上等三人所陳國家大體社稷至計<lb/>
<pb n="KR2f0039_WYG_199-22b"/>
其間甚有可采擇者伏望陛下取正本留之禁中常置<lb/>
左右數加省覽以為儆戒其副本下之中書令擇其所<lb/>
言合於當今之務者奏而行之使四方之人皆知朝廷<lb/>
求直言之士非以餙虛名乃取其實用也及臣前獻五<lb/>
規雖智識闇淺辭語鄙陋然皆臣夙夜盡忠竭誠以思<lb/>
治世之要道非指陳一事之得失於有司無所施行亦<lb/>
望陛下以視朝之隙時取觀之庶幾於聖政或有萬分<lb/>
之益<lb/>
<pb n="KR2f0039_WYG_199-23a"/>
劉敞上奏曰臣近曽宻獻愚忠乞特降手詔諭與閤門<lb/>
前後殿聽政稍増數刻足以廣聦明收衆心未䝉采納<lb/>
伏念九月以後晝漏益短日始東出已渉辰初比至百<lb/>
官起居二府奏事逡廵俯仰便及辰正實恐羣臣因此<lb/>
請對稀少習俗既成下情壅隔甚非陛下憂勤萬機之<lb/>
意臣謂自九月以後用已初為限三月已後用辰正為<lb/>
限雖升降止扵數刻之間其扵收斂羣情已無量矣臣<lb/>
又竊聞頃来奏事者雖有可否罕聞徳音君臣之情亦<lb/>
<pb n="KR2f0039_WYG_199-23b"/>
似未通且萬乘至尊羣下至卑以至卑接至尊甚難也<lb/>
皆考據條制齊戒沐浴乃得一見自以為千載之遇而<lb/>
曽不䝉少垂察問盡其忠藴則人人抑黙退而失望臣<lb/>
願陛下延見上殿臣僚仍賜委曲訪問侍從之臣則問<lb/>
以治體言事之臣則問以所言財利之臣則問以國計<lb/>
守土之臣則問以民俗如此則朝廷得失人情善惡無<lb/>
不聞者矣易曰唯君子為能通天下之志而天下不治<lb/>
者未之有也臣忝近列無補聦明輙貢所聞伏増戰恐<lb/>
<pb n="KR2f0039_WYG_199-24a"/>
英宗即位殿中侍御史司馬光乞延訪羣臣上殿劄子<lb/>
曰臣聞天尊地卑道之常也而周易乾下坤上謂之泰<lb/>
者盖言人君降心以接臣人臣竭忠以事君然後上下<lb/>
交而其志同也若人君驕亢以自尊人臣怠慢以自踈<lb/>
則上下之情不通而否道成焉是以孔子語舜之徳曰<lb/>
舜好問而好察邇言其斯以為舜乎竊見祖宗之時閒<lb/>
居無事常召侍從近臣與之從容講論萬事至扵文武<lb/>
朝士使臣選人凡得進見者往往召之使前親加訪問<lb/>
<pb n="KR2f0039_WYG_199-24b"/>
委曲詳悉無所不至所以然者一則欲使下情上通無<lb/>
所壅蔽二則欲知其人能否才器所任是以黜陟取捨<lb/>
皆得其宜太平之業由此而致恭惟陛下潜徳藩邸踰<lb/>
三十年一旦龍飛奄有四海雖聖質英睿得扵天縱然<lb/>
與當世士大夫未甚相接民間情偽未甚盡知臣謂宜<lb/>
詔侍從近臣每日輪一貟直資善堂夜則宿扵崇文院<lb/>
以備非時宣召若有事故請假則與以次官互換直宿<lb/>
其餘羣臣進見及奏事者亦望聖慈稍解嚴重細加訪<lb/>
<pb n="KR2f0039_WYG_199-25a"/>
問以開廣聦明禆益大政<lb/>
光又上劄子曰臣先曽上言乞詔侍從近臣毎日輪一<lb/>
貟直資善堂夜則宿扵崇文院以備非時宣召若有事<lb/>
故請假則與以次官互換直宿以開廣聦明裨益大政<lb/>
至今未聞施行盖陛下謙謹以皇太后同聽庶政未奉<lb/>
慈㫖不敢擅召羣臣與之議論今皇太后盡以四海之<lb/>
事歸扵陛下出入起居頥指如意臣是以敢重申前說<lb/>
乞少加采擇凡人墻之外目不見也里之前耳不聞也<lb/>
<pb n="KR2f0039_WYG_199-25b"/>
而天子奄有四海一日萬機民之憂樂事之本末雖有<lb/>
聦明睿知之性若不問之扵人何從知之是以太祖太<lb/>
宗雖起扵側㣲猶日孜孜訪問羣下至扵小臣卒伍亦<lb/>
無所間絶故能紀綱四方創業垂統陛下生為帝王子<lb/>
孫未嘗歴事扵外天下之事豈能細知況先朝置直學<lb/>
士待制等職以為侍從之臣若使之不得朝夕在左右<lb/>
備顧問将安用之所有每夜扵崇文院輪宿自是舊制<lb/>
近年以來因循隳廢舉而行之有何所難㐲望聖慈檢<lb/>
<pb n="KR2f0039_WYG_199-26a"/>
㑹臣前來所奏劄子内事節特賜施行<lb/>
光又上劄子曰臣前者兩次上言乞詔待從近臣每日輪<lb/>
一員直宿資善堂夜則宿於崇文院以備非時宣召若有<lb/>
事故請假則與以次官互換直宿亦曾面奉徳音云欲自<lb/>
以聖意宣諭政府施行此事自後至今未聞施行臣不避<lb/>
煩瀆天聴再三進言者葢以為國之要在於審察人材周<lb/>
知下情而已審察人材之謂明周知下情之謂聰明則百<lb/>
官稱其職聰則萬幾當其理百官稱其職萬幾當其理治<lb/>
<pb n="KR2f0039_WYG_199-26b"/>
之極也賢不肖混殽之謂昏下情不上通之謂蔽昏則百<lb/>
職隳曠蔽則萬幾乖戾百職隳曠萬幾乖戾亂之至也治<lb/>
極則安亂至則危故聰明昏蔽者治亂之大本也今陛下<lb/>
即政之初厲精求治而不以此事為先欲以興隆祖業垂<lb/>
裕後昆是猶却行而求及前人也故臣不得不勤勤懇懇<lb/>
為陛下再三言之書稱堯之徳曰稽于衆舍己從人稱<lb/>
舜之徳曰賓于四門明四目達四聰故能咸熙庶績格<lb/>
于上下至今言聖人者無不以二帝為首何哉聰明故<lb/>
<pb n="KR2f0039_WYG_199-27a"/>
也秦二世納趙髙之謀恐譴舉不當見短扵大臣而深<lb/>
拱禁中漢靈帝惑趙忠之言謂人君豋髙則百姓散離<lb/>
而不敢豋䑓榭北齊後主志度儒懦不喜見朝士非私<lb/>
眤未嘗交語隋煬帝沈湎滛泆常在後宫盜賊滿天下<lb/>
恐人言之是以上下怨叛至於殺身滅國而終不自知<lb/>
後世言無道者無不以四君為首何㢤昏蔽故也太祖<lb/>
太宗起扵側㣲天下艱難民間情偽無不備知然南面<lb/>
之日延訪羣臣惟恐不及晝日不足繼之以夜下至役<lb/>
<pb n="KR2f0039_WYG_199-27b"/>
夫田婦無不詢察以盡其情用能創業垂綂力致太平<lb/>
陛下以帝王子孫生長富貴朝士大夫素未相接耕織<lb/>
勞苦不經耳目當兹親政之始雖孜孜下問朝夕不倦<lb/>
以察人情猶恐不盡況深居九重非視朝之時不見羣<lb/>
臣羣臣非官位職事有例上殿無由進見顒卬淵黙以<lb/>
嚴重自居將使幽逺之民銜寃失職者何由上聞踈賤<lb/>
之臣懐材藴徳者何由自達分國家安危之所哉將扵<lb/>
此乎在臣是以不勝憤懑區區盡忠重為陛下陳之伏<lb/>
<pb n="KR2f0039_WYG_199-28a"/>
望陛下察為國之要觀唐虞之所以興秦漢齊隋之所<lb/>
以亡繼祖宗之志以守太平之業檢㑹臣前来所奏兩<lb/>
劄子内事節早賜施行實天下幸甚<lb/>
光又上劄子曰臣屢曽上言乞詔侍從近臣每日輪一<lb/>
貟直資善堂夜則宿於崇文院以備非時宣召亦曽面<lb/>
奉徳音云候秋凉當頻有宣召今已秋凉尚未聞有曽<lb/>
被召之人臣始者上言之時竊見陛下欣然開納將謂<lb/>
即時施行自後遷延日乆聖意漸以為難臣竊意内外<lb/>
<pb n="KR2f0039_WYG_199-28b"/>
之臣必有欺惑天聽沮難此事欲陛下常居禁中不與<lb/>
羣下相接以壅蔽聦明專固權寵者此豈忠臣之所為<lb/>
而陛下之福邪臣願陛下深察此情斷自聖志使之更<lb/>
直陛下每日聽政餘暇宫中無事之時特賜召對與之<lb/>
從容講論古今治體民間情偽使各竭其胷臆所有而<lb/>
陛下更加采擇是者取之非者捨之忠者進之邪者黜<lb/>
之如此則下情盡達聖徳日新矣若以資善堂體例稍<lb/>
生則學士待制於崇文院輪宿自有在彼祗候宣召其<lb/>
<pb n="KR2f0039_WYG_199-29a"/>
有事故請假者須與以次官互換直宿此事極其難行<lb/>
而所益甚大惟陛下留意<lb/>
光又上劄子曰臣竊見祖宗之時累曽令朝臣轉對或<lb/>
遇災異更廣求直言真宗咸平景徳之間詢訪尤切其<lb/>
詔書云渉詆許者固可優容乏詞藻者許其直致是時<lb/>
羣臣上書言事者日不下百餘封每戒敕閤門令疾速<lb/>
進入詔樞宻直學士馮拯陳堯叟令詳定以聞所以然<lb/>
者不惟考時政之得失亦以觀羣臣之能否也是故太<lb/>
<pb n="KR2f0039_WYG_199-29b"/>
宗時得寇準真宗時得張知白皆因上書言事驟加擢<lb/>
用後為宰相俱著名迹景徳元年六月内出朝士邊肅<lb/>
等二十四人姓名令扵崇政殿引對在外者驛召赴闕<lb/>
其後稍稍進用多為名臣此皆近事易法者也陛下踐<lb/>
阼未乆羣臣能否恐未徧知欲乞依祖宗舊制毎遇内<lb/>
殿起居日常令朝臣兩人轉對其餘在京及外處臣僚<lb/>
有欲上書言事者所在官司皆不得壅滯彼必欣然承<lb/>
命各竭所懐然後陛下親加省覧必有所得若上書者<lb/>
<pb n="KR2f0039_WYG_199-30a"/>
稍多陛下不能一一徧觀即乞擇近臣識慮明達用心<lb/>
公正者二人先次看詳但求理道切當不取文辭華美<lb/>
分為數䓁各以貼黄節出事宜置之扵前然後奏御陛<lb/>
下更以聖意擇其善者特令引對面加詢訪若實有可<lb/>
采其所言之事即為施行仍扵禁中籍記姓名每遇有<lb/>
重難公事試委之幹辦俟果有功效乃加進用如此則<lb/>
天下之才盡在目前可以器使雖堯舜之世嘉言罔攸<lb/>
伏野無遺賢亦不是過也不然若但循故事止作虚名<lb/>
<pb n="KR2f0039_WYG_199-30b"/>
所上之書未必省覽雖復省覽亦無施設則無益扵事<lb/>
不如不為也<lb/>
治平中知諫院吕誨乞詔中外咸上封事䟽曰臣恭惟<lb/>
聖徳踐阼之初臨朝聽斷搢紳懽抃中外同慶方天下<lb/>
延頸傾耳仰奉新政宜有講求以厭羣望竊以章聖皇<lb/>
帝御正殿之二日詔羣臣直言抗䟽自古求治之君未<lb/>
有如是之切也有以知開闢言路誠邦國之首務矣陛<lb/>
下承先帝仁明之治萬機無闕臣尚慮四方幽逺明有<lb/>
<pb n="KR2f0039_WYG_199-31a"/>
未燭百執因循事或過舉在繼述之體所繋尤重臣欲<lb/>
乞陛下特降明詔俾中外臣僚咸上封事指陳朝政之<lb/>
闕失時務之利害採擇善言恢張治道則下情無壅聖<lb/>
聦日廣昌明盛業自此而始羣心慶賴不勝大幸<lb/>
殿中侍御史范純仁乞詔臣寮上封章陳闕失䟽曰臣<lb/>
伏見近者水災為害萬衆失寧愁痛未平繼以滛雨隂<lb/>
沴不解人益無聊陛下軫慮至深嘗降詔旨責躬求諫<lb/>
非不丁寧多士盈庭徒為竊議未聞各明上封章副陛<lb/>
<pb n="KR2f0039_WYG_199-31b"/>
下之意者其間或有奏䟽亦未聞采擇施行羣下有未<lb/>
通之情朝廷無恤災之實以致天意未順人罹其殃若<lb/>
非陛下至徳動天推誠納諌則恐未能上承天戒下格<lb/>
太和伏望聖慈特降詔諭令兩制近侍及三司副使已<lb/>
上臣寮並須令逐貟各上封章指陳時政闕失其省府<lb/>
館閣諸司主判朝臣及常參官等並令依次轉對各依<lb/>
故事如此忠言可盡下情可通聖政之得失必聞羣臣<lb/>
之能否皆見惟祈天造俯納愚誠<lb/>
<pb n="KR2f0039_WYG_199-32a"/>
純仁又上䟽曰臣近日曽上封奏乞降詔令兩制及三<lb/>
司副使已上臣寮逐貟各上封事及諸司主判常參官<lb/>
等依次轉對至今不䝉施行伏惟陛下臨御之初天下<lb/>
延頸企足觀望聖化正宜博覽羣䇿通達下情使四方<lb/>
之利病必聞羣下之能否皆見然後可以布順民之政<lb/>
恢太平之風固不當以聽覽為煩而以多言為厭也況<lb/>
自古昔有敷奏以言之法官師相規之誡瞽為詩工誦<lb/>
箴大夫規誨士傳言皆所以深采羣言裨助時政之道<lb/>
<pb n="KR2f0039_WYG_199-32b"/>
也近世則有百僚轉對之法本朝累聖悉曽行之非臣<lb/>
至愚獨有是説伏望聖慈體明目達聦之道念羣情壅<lb/>
塞之弊將臣所奏付中書門下檢㑹施行則天下幸甚<lb/>
起居舍人傅堯俞上奏曰臣伏以近侍䑓諌官皆天子<lb/>
耳目心腹所上章奏宜即達聖聽乃與其他文字一例<lb/>
進入脫有留滯遺失内外不得相知自来别無闗防竊<lb/>
慮未為便穏欲乞指揮禁中置簿專令人管勾逐日具<lb/>
有無及職位姓名章奏道數畫一抄上仍令通進司逐<lb/>
<pb n="KR2f0039_WYG_199-33a"/>
日亦依此畫一開坐闗送閤門閤門每日扵引公事前<lb/>
先次進呈俟陛下親覽訖然後付内照㑹遇前後殿不<lb/>
坐即令閤門具状直進如有留滯遺失可以根逐施行<lb/>
神宗初即位下詔曰朕以菲徳承至尊託于公卿兆民<lb/>
之上惟治忽在朕躬夙夜兢兢上思有以奉天命下念<lb/>
所以修政事之綂愧不敏明未燭厥理夫開言路通上<lb/>
下之志欲治之主所同趣也其布告内外文武羣臣若<lb/>
知見思慮之所及至扵朝之闕政國之要務邊防戎事<lb/>
<pb n="KR2f0039_WYG_199-33b"/>
之得失郡縣民情之利害各令直言抗䟽以聞無有所<lb/>
隠言若適用亦以得人觀其器能當從顯擢風爾文武<lb/>
其各體朕意庶兹令之非徒下也扵是御史知雜事劉<lb/>
述上奏曰臣伏覩近降詔敕許内外文武羣臣直言朝<lb/>
之闕政國之要務邊防戎事之得失郡縣民情之利害<lb/>
此誠陛下悉心求治虚已待人圖新庶政之當先也天<lb/>
下幸甚臣竊思之内外文武職官固多英俊之士其間<lb/>
論議或有可取然不若侍從䑓閣乃天下賢才之所聚<lb/>
<pb n="KR2f0039_WYG_199-34a"/>
也臣欲乞特降聖㫖取當今之急務問以所宜令兩制<lb/>
兩省及館閣臣僚一一條對既以究其利病亦以見其<lb/>
器能候内外諸處奏到文字就兩制館閣中擇智識優<lb/>
長練習時務者三四人置局看詳評議逐旋其事理扵<lb/>
所屬中書宻院參覆商量然後進呈取㫖施行所冀庶<lb/>
政交脩下情盡達<lb/>
熈寧元年龍圗閣直學士韓維上奏曰臣近嘗面奏降<lb/>
黜陳習有虧陛下信令理須追革自爾未聞别有處分<lb/>
<pb n="KR2f0039_WYG_199-34b"/>
尋屬迫近郊祠不及繼有論列臣伏以人主深居九重<lb/>
之中所以鼓動羣衆共成天下之務惟在號令而已則<lb/>
其出之豈可以不慎行之豈可以不信陛下即位之初<lb/>
命羣臣轉對其詔文曰斥有位之阿私又曰郡縣之官<lb/>
課空文而尸素仰詳明詔之意是開羣臣以盡言使其<lb/>
抱負隠伏悉以上聞然後公議審擇以輔初政之美陳<lb/>
習所言臣雖不盡知然聞其大略詆人過失耳使其所<lb/>
言而是乃所以上副詢求之意若其非也猶當函忍以<lb/>
<pb n="KR2f0039_WYG_199-35a"/>
勸来者今所言之事未察虚實而言事之人已加斥貶<lb/>
自違明詔之本意而失大信於初政未獲其利乃更有<lb/>
害此臣愚所未諭也昔晉文覇駮之君商鞅刻核之臣<lb/>
耳尚知假伐原徙木以著其信然後政令可得而行人<lb/>
民可得而使也豈為人主而不務此乎議者或謂陳習<lb/>
素行非美今所言頗挾怨害得貶不為不幸此又流俗<lb/>
不知大體者之言無足采信藉使習實有此乃自匹夫<lb/>
之惡耳匹夫之惡不懲於朝政未為甚損使天下之人<lb/>
<pb n="KR2f0039_WYG_199-35b"/>
疑陛下扵不信臣竊以為害無甚扵此者陛下若不以<lb/>
此為失亟加追改而乃欲博詢細故以補聦明臣恐陛<lb/>
下思慮雖逺而所及者愈近施設雖多而所得者愈少<lb/>
也伏望聖慈特賜指揮追還誤罰昭示大信<lb/>
知諌院范純仁乞詔近侍陳朝廷闕失䟽曰臣竊以古<lb/>
者三公之下即建九卿皆以左右王朝恊賛治道蓋禄<lb/>
厚者其報宜重位髙者其責當深理之必然不容僭濫<lb/>
本朝自兩府之下亦設侍從之官自待制諫議已上學<lb/>
<pb n="KR2f0039_WYG_199-36a"/>
士舍人皆是古來九卿之職朝廷待之恩禮既異士民<lb/>
瞻仰位貌亦崇是宜朝夕論思同國休戚今乃忘本徇<lb/>
末擇易捨難只将主判司局便為巳之職事言寵名則<lb/>
亞扵四輔論補報則同扵庶僚人情既務因循朝廷不<lb/>
加考核況今災異之後是陛下宵旰之時凡在近臣正<lb/>
宜盡瘁而其間甚有優㳺緘黙養望待遷無愛君憂國<lb/>
之言乏盡忠補過之義或有時政得失惟能退有後言<lb/>
處之不慚僅同胡越未必人人茍禄盖因習以成風不<lb/>
<pb n="KR2f0039_WYG_199-36b"/>
稼取禾莫斯為甚伏望陛下明降詔旨督責近侍凡是<lb/>
朝廷闕失並須論列奏陳所上封章並赴政府其盡心<lb/>
論奏而言多中理者稍加褒進其持禄不言或言而無<lb/>
取者量行黜責如此則朋龜效靈庶職脩舉朝廷獲多<lb/>
士之助近臣免尸素之譏<lb/>
元豐八年純仁知慶州乞詔内外官條陳利害状曰臣<lb/>
伏覩六月二十二日詔書應中外臣寮及民庶並許實<lb/>
封直言朝政闕失民間疾苦者有以見聖心求治之深<lb/>
<pb n="KR2f0039_WYG_199-37a"/>
也臣雖至愚不敢泯黙竊以陛下方啓重熈之運布日<lb/>
新之政天下之人翹首以望至治固未覩夫闕政之可<lb/>
陳也所謂民間疾苦則陛下臨御之初聊整數事而百<lb/>
姓鼓舞歡呼者是也蓋近在畿輦之下事理著明者陛<lb/>
下得熟聞而更之其在僻逺幽㣲者則陛下莫得而聞<lb/>
矣固宜明詔四方詢求之廣也然中外臣民猶未能深<lb/>
副聖意極有所陳者盖民庶之愚雖有疾苦不能自言<lb/>
唯舉人胥吏有能言者又以利害不切於己而不言也<lb/>
<pb n="KR2f0039_WYG_199-37b"/>
臣寮則亦有不能言者矣或有所畏避而不言者矣有<lb/>
踈逺而慎靜者矣有怠於憂國愛人者矣有昔嘗言而<lb/>
今愧扵言者矣如此者皆不言也儻非陛下深詔執事<lb/>
及羣有司使各罄其所聞自陳扵上則懼聖詔将為空<lb/>
文而天下之情終不能盡也蓋向來朝廷脩立法度付<lb/>
之有司以施扵天下固欲便民而益國也如慈父寄食<lb/>
哺兒意豈有不善㢤而哺者無愛兒之心不量飢飽多<lb/>
少之節曰唯知哺之而已不恤其他則兒不病而死者<lb/>
<pb n="KR2f0039_WYG_199-38a"/>
幾希矣今吏之行法者不恤民之利害惡欲曰唯知<lb/>
行法而已不恤其他則宜其百姓疲弊而無告也然<lb/>
則郡邑之弊守令知之一路之弊職司知之茶鹽利<lb/>
局民兵刑法差役之弊提其局及受其害者知之軍<lb/>
政之弊三帥與将領者知之邊防之弊守邊者知之<lb/>
伏望陛下特下明詔内則敕六曹四司九寺三監三<lb/>
帥百司外則敕監司提舉提㸃邊臣牧守以至令佐<lb/>
監當曹掾各使條陳本職及所經歴之利害無或隠<lb/>
<pb n="KR2f0039_WYG_199-38b"/>
蔽曰某事利人益國可以興行某事煩宻勞費可以<lb/>
簡省某事蠧害公私可以釐革限一月内聞奏亦可<lb/>
因其所陳略知其人之才識然後陛下參命近侍與<lb/>
大臣審擇而行之流為霈澤被於萬方如此則朋龜<lb/>
獻兆庶績咸熈堯舜三代之政可不勞而成矣唯陛<lb/>
下留神省察特賜施行則天下幸甚<lb/>
哲宗初即位下詔求言曰蓋聞為治之要納諫為先朕<lb/>
思聞讜言虛已以聽凡内外之臣有能以正論啓沃者<lb/>
<pb n="KR2f0039_WYG_199-39a"/>
豈特受之而已固曰不愛髙爵重禄以奨其忠設其言<lb/>
不當于理不切于事雖拂心逆耳亦将欣然容之無所<lb/>
拒也若乃隂有所懐犯非其分或扇揺機事之重或迎<lb/>
合已行之令上則觀望朝廷之意以徼倖希進下則衒<lb/>
惑流俗之情以干取虛譽審出扵此而不懲艾必能亂<lb/>
俗害治然則黜罰之行是亦不得已也顧以即政之初<lb/>
恐羣臣未能徧曉凡列位之士宜悉此心務自竭盡朝<lb/>
政闕失當悉獻所聞以輔不逮宜令御史䑓出榜朝堂<lb/>
<pb n="KR2f0039_WYG_199-39b"/>
時韓維留侍經筵乃上䟽乞改詔書六事曰臣近者伏<lb/>
覩録到朝堂所出牓文開示大信招來羣言皆前代帝<lb/>
王之髙致而方今朝廷之急務天下幸甚臣尚有疑者<lb/>
若乃隂有所懐至不得已也七十五字非元諭聖旨之<lb/>
本意似増飾而為之者何則前云至扵拂心逆耳猶将<lb/>
欣然容而不拒復以賞爵勸之後所云則異扵此矣又<lb/>
以黜罰懼之且機事之重何害宻言已行之令容有未<lb/>
知朝廷之意茍善何惡其觀望流俗之言必淺自可以<lb/>
<pb n="KR2f0039_WYG_199-40a"/>
勿聽藉使有犯此四禁者亦未至拂心逆耳猶在欣然<lb/>
容之之列豈可便行黜罰若此言出于陛下則是詔文<lb/>
前後自相違戾疑誤觀者若出扵臣下議論則是違異<lb/>
聖意巧為辭說以懼來者隂成其邪志也古之求言必<lb/>
曰毋有所諱又曰毋悼後患今則多設防禁又以黜罰<lb/>
懼之是人有所諱而悼後患也古之為民者宣之使言<lb/>
下至道路芻蕘亦見收采今則出榜止扵朝堂降詔不<lb/>
及諸道既乖古義亦非舊體恐非所以推廣聖徳普及<lb/>
<pb n="KR2f0039_WYG_199-40b"/>
扵遐逺開闢言路不間扵幽側也此事若不改正臣深<lb/>
恐自今聖徳漸成壅蔽臣在先帝朝嘗奉聖旨以災旱<lb/>
撰責躬求直言詔及下之日都人歡恱甘雨亦降不數<lb/>
日姦人希宰相意上惑聖聽别作一詔盖掩前詔之美<lb/>
庇䕶新法之失人情疑懼遂不敢言前詔但成虚文而<lb/>
已今榜後之意頗亦𩔖之此事扵國體不小伏望陛下<lb/>
深察此弊而痛絶其端特作聖意批降指揮令刋去此<lb/>
七十五字只以榜前所云别撰詔文徧頒天下使萬方<lb/>
<pb n="KR2f0039_WYG_199-41a"/>
之人豁然知聖人樂善好諫之心披雲霧而覩青天白<lb/>
日豈不快㢤豈不大㢤門下侍郎司馬光亦上䟽曰臣<lb/>
先乞下詔書廣開言路不以有官無官之人並許進實<lb/>
封状仍頒下諸路州軍於要閙處出榜曉示鼓院檢院<lb/>
州軍長吏不得抑退臣昨奉聖旨令入見於今月二十<lb/>
三日到京䝉降中使以五月五日詔書賜臣看閲臣狂<lb/>
瞽妄言曲荷采納豈獨微臣之幸抑亦天下之幸此乃<lb/>
聖主之先務太平之本原也然臣伏讀詔書其間有愚<lb/>
<pb n="KR2f0039_WYG_199-41b"/>
心未安者不敢不冒萬死極竭以聞竊見詔書始末之<lb/>
言固盡善矣中間有云若乃隂有所懐犯非其分或扇<lb/>
揺機事之重或迎合已行之令上則觀望朝廷之意以<lb/>
徼倖希進下則衒惑流俗之情以干取虛譽審出扵此<lb/>
茍不懲艾必能亂俗害治然則黜罰之行是亦不得已<lb/>
也臣聞明主推心以待其下而無所疑忌忠臣竭誠以<lb/>
事其上而無所畏避故情無不通言無不盡今詔書求<lb/>
諫而逆以六事防之臣以為人臣惟不上言上言則皆<lb/>
<pb n="KR2f0039_WYG_199-42a"/>
可以六事罪之矣其所言或扵羣臣有所褒貶則可以<lb/>
謂之隂有所懐本職之外㣲有所渉則可以謂之犯非<lb/>
其分陳國家安危大計則可以謂之扇揺機事之重或<lb/>
與朝旨暗合則可以謂之迎合已行之令言新法之不<lb/>
便當改則可以謂之觀望朝廷之意言民間之愁苦可<lb/>
閔則可以謂之衒惑流俗之情然則天下之事無復可<lb/>
言者矣是詔書始扵求諫而終扵拒諫也臣恐天下之<lb/>
士益箝口結舌非國家之福也又止令御史䑓出榜朝<lb/>
<pb n="KR2f0039_WYG_199-42b"/>
堂自非趨朝之人莫之得見所詢者狹伏望聖明扵詔<lb/>
書中刪去中間一節如臣三月三十日所奏頒布天下<lb/>
使天下之人曉然知陛下務在求諫無拒諫之心各盡<lb/>
所懐不憂黜罰如此則中外之事逺近之情如指諸掌<lb/>
矣帝於是始改前詔曰朕紹承燕謀獲奉宗廟初攬庶<lb/>
政鬰于大道夙夜祗畏不敢遑寕懼無以章先帝之休<lb/>
烈而安輯天下之民永惟古之王者即政之始必明目<lb/>
達聦以防壅蔽敷求讜言以輔不逮然後物情徧以上<lb/>
<pb n="KR2f0039_WYG_199-43a"/>
聞利澤得以下究詩不云乎訪予落止此成王所以求<lb/>
助而羣臣所以進戒上下交儆以遂文武之功朕甚慕<lb/>
焉應中外臣寮及庶民並許實封直言朝政闕失民間<lb/>
疾苦在京於登聞鼔檢院投進在外扵所屬州軍驛置<lb/>
以聞朕將觀覽以考求其中而施行之<lb/>
光又乞降封事簽帖劄子曰臣聞舜明四目達四聦王<lb/>
者視四海之内皆如户庭閭閻之間皆如指掌然後能<lb/>
治其天下恭惟太皇太后陛下深居九重皇帝陛下富<lb/>
<pb n="KR2f0039_WYG_199-43b"/>
扵春秋四海之廣大閭閻之㣲隠未嘗身親而目覩也<lb/>
非采聽臣民之言雖以天縱睿智之性何由知之陛下<lb/>
近詔天下臣民皆得上封事言朝政缺失民間疾苦仍<lb/>
降出令臣與諸執政官看詳其第一次降出者三十三<lb/>
卷臣謹與諸執政選擇其中除無取及冗長之辭外其<lb/>
可取者已用黄紙簽出進入訖伏乞陛下取簽出者更<lb/>
賜詳覽或留置左右以備規戒或降付有司商議施行<lb/>
如此則忠言日進聦明日廣誠生民之厚幸社稷之盛<lb/>
<pb n="KR2f0039_WYG_199-44a"/>
福也曏者執政請聽臣寮上殿陛下謙退以為國家政<lb/>
事多未習知臣寮欲言事者自有章疏何必上殿今臣<lb/>
民章疏舉集於前若非陛下勤加省覽則朝政缺失民<lb/>
間疾苦何由上聞國家政事無時而習知也其間亦有<lb/>
一事而衆人共言者臣亦重複簽出蓋欲陛下知天下<lb/>
所共患衆情所同欲也夫為政在順民民心之所欲者<lb/>
行之所惡者去之則何患號令不行民心不附國家不<lb/>
安名譽不榮哉惟在陛下斷志而力行之耳<lb/>
<pb n="KR2f0039_WYG_199-44b"/>
光知陳州又乞開言路劄子曰臣昨在京師伏䝉太皇<lb/>
太后不以臣愚疎無取遣使訪以得失豈惟微臣有千<lb/>
載一遇之幸中外聞之踊躍相慶以為言路將開下情<lb/>
得以上通太平之期指日可待也當是時臣未暇備論<lb/>
天下之事先陳所急於三月三十日上言以近嵗風俗<lb/>
頽弊士大夫以偷合茍容為智以危言正論為狂致閭<lb/>
閻愁苦而上不得知明主憂勤而下無所訴公私兩困<lb/>
盜賊已繁宜下詔書不以有官無官之人有知朝政闕<lb/>
<pb n="KR2f0039_WYG_199-45a"/>
失及民間疾苦者並許進實封状鼓院檢院州軍長吏<lb/>
不得抑退其義理精當者行其言而顯其人狂愚鄙陋<lb/>
者報聞罷去亦不加罪又扵四月二十一日復上言皇<lb/>
帝陛下初即政扵用人賞罰尤不可不當夫諫諍之臣<lb/>
人主之耳目也不可一日無之說命曰若跌弗視地厥<lb/>
足用傷設有人閉目而塞耳跣足而疾趨前遇險阻能<lb/>
無傷乎賈山有言人主之威非特雷霆也勢重非特萬<lb/>
鈞也開道而求諫和顔色而受之用其言而顯其身士<lb/>
<pb n="KR2f0039_WYG_199-45b"/>
猶恐懼而不敢自盡況震之以威壓之以重乎頃者王<lb/>
安石秉政欲蔽先帝聦明專威福行私意由是深疾諌<lb/>
者過於仇讎嚴禁誹謗甚於賊盜是以天下之人以<lb/>
言為諱百姓愁苦無聊靡所控告致怨謗之語上及先<lb/>
帝臣常痛心泣血思救其失是故首乞下詔開言路以<lb/>
通下情臣謂羣臣茍有肯進言者陛下必加褒擢以勸<lb/>
來者此乃古人市駿骨揖怒蛙之意也召誥曰王乃初<lb/>
服嗚呼若生子罔不在厥初生自貽哲命今皇帝陛下<lb/>
<pb n="KR2f0039_WYG_199-46a"/>
新即位太皇太后初垂簾天下之人莫不屬目傾耳臣<lb/>
自到西京以來朝夕伏聽朝廷惟新之政以為必務明<lb/>
四目達四聦以𤼵天下積年憤鬰之志今開言路之詔<lb/>
既不聞頒扵四方而太府少卿宋彭年言在京不可不<lb/>
並置三衙管軍臣僚水部貟外郎王諤乞令依保馬元<lb/>
立條限均定逐年合買之數又乞令太學増置春秋博<lb/>
士使諸生肄業朝廷以非其本職而言各罰銅三十斤<lb/>
臣忽聞之悵然失圖憤悒無已臣非私扵二人直為朝<lb/>
<pb n="KR2f0039_WYG_199-46b"/>
廷惜治體耳夫阿意箝口容身竊禄此小臣之利也威<lb/>
福在巳人不敢言此大臣之利也然民怨扵下而不聞<lb/>
國家阽危而不知於陛下有何利哉彼宋彭年王諤臣<lb/>
素不識不知其人為賢為不肖但惜陛下臨政之初而<lb/>
二臣首以言事獲罪臣恐中外聞之忠臣解體直士挫<lb/>
氣欲仕者斂冠藏之欲諫者咋舌相戒則上之聦明猶<lb/>
有所不照下之情猶有所不達太平之功尚未可期也<lb/>
宋彭年所言雖不識事體但當廢而不行亦不宜加罪<lb/>
<pb n="KR2f0039_WYG_199-47a"/>
至如孔子作春秋為萬世法王安石秉政輙黜之使不<lb/>
得與諸經並列於學官學者毋得習以為業王諤所言<lb/>
未至不當乃以越職為罪古者置諫鼓設謗木詢于芻<lb/>
蕘未聞有位於朝而以言事為越職者也若當職之人<lb/>
既不肯言不當職之人又不得言則以四海之廣兆民<lb/>
之衆其政治利病天子深居九重何由得聞之哉昨日<lb/>
進奏院遞到告身差臣知陳州然則臣自今於一州之<lb/>
外言及他事亦為越職何敢言矣今二臣之罰既不可<lb/>
<pb n="KR2f0039_WYG_199-47b"/>
追伏望陛下如臣前奏下詔不以有官無官當職不當<lb/>
職之人皆得進言擇其可取者微加旌賞使天下之人<lb/>
知朝廷樂聞善言不惡論事無可取者寢而勿問庶幾<lb/>
願納忠之人猶肯源源而来也臣禀賦愚戇文學政事<lb/>
皆出人下惟不識忌諱不阿權貴遇事妄言無所顧避<lb/>
以此荷知於累朝見稱於衆人若亦不得言則無所復<lb/>
用於聖世矣上辜太皇太后陛下下問之意下負㣲臣<lb/>
平生納忠之心内自痛悼死不暝目臣久忝便安今朝<lb/>
<pb n="KR2f0039_WYG_199-48a"/>
廷授以名藩義不敢辭見牒本州索逺接公人起𤼵赴<lb/>
任次到官之日但勉竭疲駑恪勤本職茍力所不逮伏<lb/>
須罪戾而已<lb/>
光又上劄子曰臣聞周易天地交則為泰不交則為否<lb/>
君父天也臣民地也是故君降心以訪問臣竭誠以獻<lb/>
替則庶政修治邦家乂安君惡逆耳之言臣營便身之<lb/>
計則下情壅蔽衆心離叛自生民以来未有不由斯道<lb/>
者也夫道猶岐路近差跬歩逺失千里今皇帝陛下新<lb/>
<pb n="KR2f0039_WYG_199-48b"/>
臨大寳徳性高明太皇太后同斷萬幾聖謨光大初𤼵<lb/>
號令不可不慎斯乃治亂之岐塗安危之所分也當以<lb/>
要切為先以瑣細為後臣竊見近年以來風俗頽弊士<lb/>
大夫以偷合茍容為智以危言正論為狂是致下情蔽<lb/>
而不上通上恩壅而不下達閭閻愁苦痛心疾首而上<lb/>
不得知明主憂勤宵衣旰食而下無所訴公私兩困盜<lb/>
賊已繁猶賴上帝垂休歲不大饑祖宗詒謀人無異志<lb/>
不然者天下之勢可不為之寒心乎此皆罪在羣臣而<lb/>
<pb n="KR2f0039_WYG_199-49a"/>
愚民無知往往怨歸先帝此臣所以日夜憤痛焦心泣<lb/>
血不顧死亡思有開𤼵於朝廷者也臣愚以為今日所<lb/>
宜先者莫若明下詔書廣開言路不以有官無官之人<lb/>
應有知朝廷闕失及民間疾苦者並許進實封狀盡情<lb/>
極言仍頒下諸路州軍於所在要閙處出榜曉示在京<lb/>
則於鼓院檢院投下委主判官畫時進入在外則於州<lb/>
軍投下委長吏即日附遞奏聞皆不得取責副本彊有<lb/>
抑退其百姓無産業人慮有姦詐則責保知在奏取指<lb/>
<pb n="KR2f0039_WYG_199-49b"/>
揮放令逐便然後陛下於聽政之暇略賜省覽其義理<lb/>
精當者即施行其言而顯擢其人其次取其所長捨其<lb/>
所短其狂愚鄙陋無可采取者報聞罷去亦不加罪如<lb/>
此則嘉言日進羣情無隠陛下雖深居九重四海之事如<lb/>
指諸掌舉措施為惟陛下所欲斯乃治安之源太平之<lb/>
基也陛下若以臣言為可取伏乞決自聖意下學士院<lb/>
草詔書施行羣臣若有沮難者其人必有奸惡畏人指<lb/>
陳專欲壅蔽聦明此不可不察<lb/>
<pb n="KR2f0039_WYG_199-50a"/>
侍御史劉摯乞増諫貟許察官言事疏曰臣䝉恩過聽<lb/>
使備貟御史固將竭盡愚論知無不及而竊惟陛下即<lb/>
阼臨政之始其所先者宜莫若廣言路故臣今就職之<lb/>
日首獻其説蓋聖人以一心御萬事而無遺慮以一視<lb/>
周四海而無遺照非能身親而目得之也為能咨諏訪<lb/>
逮致人之言開闢其途使無壅蔽上之公卿大夫百執<lb/>
事下之雖工瞽執技之賤蒭蕘負薪之鄙皆得輸意自<lb/>
竭雜然至前而聽吾之所擇惟懼乎言者之不能多也<lb/>
<pb n="KR2f0039_WYG_199-50b"/>
祖宗以来諫官御史張設貟品罕不備足凡在職者皆<lb/>
有言責臣今伏見諫官止有大夫一貟御史䑓自中丞<lb/>
而下雖十貟然止於中丞侍御史兩殿中法得言事外<lb/>
監察御史六貟專於察治官司公事文書之稽違者而<lb/>
不與於言則是在朝廷以言為官而任其責者裁此五<lb/>
人而已天下之大臣工之衆權強之漸朋比之萌民之<lb/>
休戚政之利病其於獻納伺察誠恐耳目之未廣事或<lb/>
有不得盡聞于聖聽者非所謂明四目達四聦開衆正<lb/>
<pb n="KR2f0039_WYG_199-51a"/>
屈羣䇿者也臣欲望聖慈於諌院増置諫官貟數本䑓<lb/>
六察御史並許言事其所領察按自不廢如故所貴共<lb/>
盡忠力交輔聖政臣不勝惓惓<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_199-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百九十二</head> <lb/>
    <p>
<pb n="KR2f0039_WYG_192-1a"/>
欽定四庫全書<lb/>
　歴代名臣奏議卷一百九十二<lb/>
　　　　　　　　　　　明　楊士奇等　撰<lb/>
　　節儉<lb/>
宋神宗熈寧元年翰林學士司馬光上奏曰臣伏覩宰<lb/>
臣曽公亮等奏以河朔葘沴調用繁冗欲望將來大禮<lb/>
畢兩府臣僚更不賜銀絹奉聖㫖送學士院取㫖議者<lb/>
或以爲兩府所賜無多納之不足以富國而於待遇大<lb/>
<pb n="KR2f0039_WYG_192-1b"/>
臣之禮太薄頗爲傷體臣愚竊以爲不然古者冢宰制<lb/>
國用視年之豐耗量入以爲出固不可於飢饉之時守<lb/>
豐登之法也是故歲凶年穀不登君膳不祭肺大夫不<lb/>
食粱士飲酒不樂君臣上下皆當深自貶損以救民急<lb/>
也臣竊惟國家帑藏素已空虚重以今歲河北之地災<lb/>
害特甚鄉者慶厯之末河決商胡民田雖傷官倉無損<lb/>
而河北父子相食餓殍蔽野今河北之外加以地震官<lb/>
府民居蕩爲糞壤繼以霖雨倉粟腐朽軍食宜乏何暇<lb/>
<pb n="KR2f0039_WYG_192-2a"/>
及民冬春之交民必大困甚於慶厯之時國家豈坐而<lb/>
視之不加賑救乎況復城櫓須脩河防應塞百役並興<lb/>
所費不貲當此之時朝廷上下安得不同心協力痛加<lb/>
裁損以徇一方之急凡宣布惠澤則宜以在下爲先撙<lb/>
節用度則宜以在上爲始今欲裁損諸費不先於貴者<lb/>
近者則踈逺之人安肯甘心而無怨乎必若爲臣有大<lb/>
勲於天下雖錫之山川土田附庸何爲不可若止因郊<lb/>
禮陪位而受數百萬之賞臣竊有所不安矣臣前所謂<lb/>
<pb n="KR2f0039_WYG_192-2b"/>
賞賜不節者此亦其一也雖臣下不辭猶應裁減況其<lb/>
自辭減又何損乎儻若但務因循姑息度日欲裁損乗<lb/>
輿供奉之物則曰減於制度太爲削弱非所以華國欲<lb/>
裁損大臣無功之賞則曰所減無多虧傷大體非所以<lb/>
養賢欲裁損羣下浮冗之費則曰人情不恱恐致生事<lb/>
非所以安衆如此則國用永無可省之日下民永無蘇<lb/>
息之期必至於涸竭窮極然後已也且君子之所尚者<lb/>
義也小人之所徇者利也爲國者當以義褒君子以利<lb/>
<pb n="KR2f0039_WYG_192-3a"/>
恱小人今大臣以災害之故辭錫賚以佐百姓之急義<lb/>
之可褒者也陛下從而聽之乃所以爲厚非所以爲薄<lb/>
也雖然兩府銀絹止於二萬匹兩不足以救今日之災<lb/>
又國家舊制每遇郊禋大賚四海下逮行伍無不霑洽<lb/>
不可於公卿大夫全無賜予臣愚以爲文臣自兩省以<lb/>
上武臣及宗室自正任刺史以上内臣自押班以上將<lb/>
來大禮畢所賜並宜減半俟他年豐稔自依舊制其文<lb/>
武朝臣以下一切更不減似爲酌中臣亦知此物未能<lb/>
<pb n="KR2f0039_WYG_192-3b"/>
富國誠冀國家因此漸思減損其餘浮費自今日爲始<lb/>
耳臣素愚戇識慮膚淺所言者皆目前之實狀非竒偉<lb/>
之髙論也伏望陛下更賜裁察若果有可取乞斷自聖<lb/>
志勿爲衆言所移實天下幸甚<lb/>
殿中侍御史錢顗上奏曰臣伏以邊境未寧軍須至急<lb/>
朝廷經費百倍於祖宗之時帑藏空虚間或兼水旱之<lb/>
患從今不務省減向去何以枝梧然而事有權宜理難<lb/>
固執豈可目前只圖僥倖之利不能力爲陛下乆逺之<lb/>
<pb n="KR2f0039_WYG_192-4a"/>
謀臣雖至愚言思有補臣謂今冬郊祀之禮陛下在亮<lb/>
隂恭黙之中遵先朝三年之舊制是亦不得已而行之<lb/>
内外供費豈當用平時之例而況覃霈之恩未逺特支<lb/>
之賞亦頻天下之財取之盡毫末數年之内用之無孑<lb/>
遺民力既極困窮國用正宜裁損臣聞在真宗全盛之<lb/>
世尚詔三司減郊祀應奉之物十餘萬載於國史足以<lb/>
爲法陛下誠思咸平中府庫之所積孰與今日爲比耶<lb/>
所有將來南郊伏乞陛下特降睿㫖除三軍賞給外應<lb/>
<pb n="KR2f0039_WYG_192-4b"/>
内外文武臣僚舊例賜予一切權且寢罷至於應奉不<lb/>
急之費亦乞減削如此則内足以省國用外足以寛民<lb/>
力豈曰小補之哉唯陛下斷在宸衷而力行之天下不<lb/>
勝幸甚<lb/>
神宗時起居舍人韓維上言曰臣竊聞故事大行皇帝<lb/>
當有遺留物分賜臣下臣伏思承平日乆用度無節以<lb/>
致公私財利匱乏又國家不幸四年之内兩遭大故營<lb/>
造山陵及支士卒優賞所費不可勝計今之府庫比於<lb/>
<pb n="KR2f0039_WYG_192-5a"/>
仁宗晚年又益朘削若用嘉祐之例厚行賜賚臣恐爲<lb/>
損不小陛下若以爲奉承先帝之志加惠羣臣不可罷<lb/>
止則望閱諸府庫取服用玩好之物以充用才足將意<lb/>
便可不須過爲豐侈所有金帛諸物可以贍兵恤民者<lb/>
願賜愛惜以救當世之急弊<lb/>
哲宗元祐二年著作郎兼侍講范祖禹上宣仁皇太后<lb/>
疏曰臣濫備勸講夙夜思職愚慮所及不敢不言伏以<lb/>
自先帝厭代諒闇三年今祥禫將終即吉方始服御器<lb/>
<pb n="KR2f0039_WYG_192-5b"/>
用内外一新奢儉之端皆自此始臣愚以爲珠璣金玉<lb/>
之飾錦繡纂組之工凡可以蕩心恱目者不宜有加於<lb/>
舊增多於前也皇帝方嚮儒術親學問睿質日長聖性<lb/>
未定覩儉則儉覩奢則奢陛下所以訓導聖德者宜動<lb/>
皆有法不可不慎也古之聖帝明王莫不以儉爲美德<lb/>
侈爲大惡帝堯所居之室土階三尺茅茨不翦舜稱禹<lb/>
曰克儉于家孔子曰禹吾無間然矣菲飲食而致孝乎<lb/>
鬼神惡衣服而致美乎黻冕黻冕祭服也伊尹曰慎乃<lb/>
<pb n="KR2f0039_WYG_192-6a"/>
儉德惟懐永圖言儉之可以長乆也文王卑服即康功<lb/>
田功周公戒成王以先知稼穡之艱難凡此皆陛下所<lb/>
宜日以啓廸皇帝之志者也東漢明德馬皇后常服大<lb/>
練左右但衣布帛無香薰之飾欲以身率下前史以爲<lb/>
美談臣竊惟陛下聖政度越前古必不使明德馬后専<lb/>
美漢朝若崇儉敦朴飭正後宫以輔養皇帝之德使目<lb/>
不視靡曼之色耳不聽淫哇之音非禮不言非禮不動<lb/>
則學問日益聖德日隆此宗社無疆之福也孔子曰少<lb/>
<pb n="KR2f0039_WYG_192-6b"/>
成若天性習慣如自然老子曰不見可欲使心不亂古<lb/>
語有之曰貴不與驕期而驕自生富不與奢期而奢自<lb/>
至夫少習儉約長猶侈靡少習侈靡長將若何今天下<lb/>
之大生民之衆繫在陛下陛下儉於上則百姓富於下<lb/>
陛下奢於上則百姓貧於下比年以來天災流行年穀<lb/>
不熟國用虚乏百姓困弊幸賴陛下勤恤民隠存養休<lb/>
息視之如子有所不便輙弛禁以利民民方有樂生之<lb/>
意小康之望當今之務宜痛爲莭約昭示儉朴以率天<lb/>
<pb n="KR2f0039_WYG_192-7a"/>
下自古爲國未有不先儉而能致四海富實者也漢文<lb/>
帝身衣弋綈慎夫人衣不曵地帷帳不得文繡以示敦<lb/>
朴爲天下先景帝遵業務農訓儉以雕文刻鏤傷農事<lb/>
錦繡纂組害女工下詔戒之故太倉之粟陳陳相因紅<lb/>
腐而不可食都内之錢貫朽而不可校稱賢君必曰文<lb/>
景以比周之成康及其衰㣲民心思漢而不能忘以文<lb/>
景恭儉德澤及民者深也臣願陛下上觀帝堯舜禹文<lb/>
王之法考伊尹周公孔子之言下視文景之效則皇帝<lb/>
<pb n="KR2f0039_WYG_192-7b"/>
少而習之長而安之唯知儉約不知侈靡他日海内富<lb/>
庶自今日儉德爲之始生民之𩔖受陛下之賜豈有窮<lb/>
極哉臣竊聞奉宸庫已取珠子至六十斤户部已用金<lb/>
至三千六百兩不爲不多矣臣所以先事而言者恐増<lb/>
加無已滋長侈心也唐太宗問褚遂良曰舜造漆器禹<lb/>
雕其爼諫者十餘人何也遂良對曰奢靡之始危亡之<lb/>
漸也漆器不已必金爲之金器不已必玉爲之古之爭<lb/>
臣必諫其漸若事已横流則無所諫矣是以紂爲象筯<lb/>
<pb n="KR2f0039_WYG_192-8a"/>
箕子歎曰爲象筯必爲玉杯復思逺方珍恠之物而御<lb/>
之矣輿馬宫室之漸自此始不可振也古之人見㣲而<lb/>
防患如此唐明皇開元之初悉取珠玉錦繡服玩之物<lb/>
焚之於庭以示儉德及其末年猶以窮極奢侈天下敗<lb/>
亂今臣區區之愚竊以皇帝即吉之始若一開侈靡之<lb/>
端恐後日奢費之無已也故願豫爲之防止於未然臣<lb/>
愚不識忌諱惟陛下裁赦<lb/>
時平章軍國重事文彦博上奏曰臣竊以數十年來風<lb/>
<pb n="KR2f0039_WYG_192-8b"/>
俗僭侈車服器玩多踰制度以致士民之家率多貧乏<lb/>
不守廉莭夫爲國之要在乎富民富民之要在於節儉<lb/>
民既富矣君孰與不足臣欲乞選差官檢詳唐室至於<lb/>
朝廷令式叅定制度隨時制宜務令簡當可乆遵行庶<lb/>
幾上下有分不敢僭侈風俗自當淳儉太平可以馴致<lb/>
紹聖四年殿中侍御史陳次升上奏曰臣伏聞金明池<lb/>
所造龍船費用萬貫不少肆爲侈靡窮極工巧必非陛<lb/>
下之意也臣觀書之稱禹曰克勤于邦克儉于家以禹<lb/>
<pb n="KR2f0039_WYG_192-9a"/>
之德非無可稱也而所稱者勤儉而已盖以有天下非<lb/>
不足於財也而必嗇於用者欲示敦朴以先天下故也<lb/>
恭惟陛下躬不世之資席祖宗之慶勤儉過於夏禹天<lb/>
下所共仰有司不能宣明陛下德意所造不乗之舟其<lb/>
費不貲游幸之日天乃大風豈非愛佑陛下而使覺悟<lb/>
有司之過乎兹事已往雖不可救亦足以爲來者之戒<lb/>
伏望聖慈今後如有興造乞勅有司無令過度庶免虧<lb/>
損陛下儉素之德不勝幸甚<lb/>
<pb n="KR2f0039_WYG_192-9b"/>
户部侍郎蘇轍上奏曰臣等竊見本部近編成元祐㑹<lb/>
計錄大扺一歲天下所収錢穀金銀幣帛等物未足以<lb/>
支一歲之出今左藏庫見錢費用已盡去年借朝廷封<lb/>
樁末塩錢一百萬貫以助月給舉此一事則其餘可以<lb/>
𩔖推矣臣等聞古者制國之用必量入爲出使三年耕<lb/>
必有一年之食故三十年之間而九年之畜可得而備<lb/>
也今者文武百官宗室之蕃一倍皇祐四倍景德班行<lb/>
選人吏胥之衆率皆増廣而兩稅征商𣙜酒山澤之利<lb/>
<pb n="KR2f0039_WYG_192-10a"/>
比舊無以大相過也昔祖宗之世所入既廣所出既㣲<lb/>
則用度饒衍理當然爾今時異事變而奉行舊例有加<lb/>
無損今日天下已困弊矣若更數年加之以飢饉因之<lb/>
以師旅其爲憂患必有不可勝言者臣等備位地官與<lb/>
聞朝廷大計而喑黙不言異日雖被誅戮何補於事故<lb/>
臣等願及今日明勅本部取見今朝廷政事應干費用<lb/>
錢物者隨事㸔詳量加裁損使多不至於傷財少不至<lb/>
於害事二聖以身率之大臣以身行之使天下曉然皆<lb/>
<pb n="KR2f0039_WYG_192-10b"/>
知事之當然而非朝廷有所靳惜則誰不信伏昔治平<lb/>
熈寧之間因時立政凡改官者自三歲而爲四歲任子<lb/>
者自一歲一人而爲二歲一人自三歲一人而爲六歲<lb/>
一人宗室自袒免以上漸殺恩禮天下晏然莫以爲言<lb/>
此則今日之成法也臣等伏乞檢會寶元慶厯嘉祐故<lb/>
事於本部置司選擇近臣共議其事嚴立近限責以實<lb/>
效法度一成數歲之後費用有節府庫漸充傳之無窮<lb/>
乆而不弊則其於聖德實非小補也臣等愚拙不能修<lb/>
<pb n="KR2f0039_WYG_192-11a"/>
明職業以廣財賦冒昧獻言罪當萬死<lb/>
轍又上奏曰臣等近奉勅裁減冗費上自宗室貴近下<lb/>
至官曹胥史旁及宫室械器凡無益過多之用皆得量<lb/>
事裁減唯獨宮掖浮費名件不少有司不得盡見未敢<lb/>
輙議竊見近降詔書以方將裁損入流以清取士之路<lb/>
遂命今後每遇聖節大禮生辰太皇太后皇太后皇太<lb/>
妃所得恩澤並四分減一欲以身先天下詔書既出中<lb/>
外臣庶皆知聖明以私徇公至有感激流涕者臣等仰<lb/>
<pb n="KR2f0039_WYG_192-11b"/>
測聖意克己爲人無所不可其欲裁損宫掖浮費與裁<lb/>
損私門恩澤何異然而至今未見施行者蓋有司失於<lb/>
建明則臣等之罪也謹案寶元二年嘗命近臣詳定裁<lb/>
損冗費時諫官韓琦建言請令三司取入内内侍省并<lb/>
御藥院内東門司先朝及今來賜予支費之目比附酌<lb/>
中減省其無名者一切罷去時有詔禁中支費只令入<lb/>
内内侍省御藥院内東門司相度減省報詳定所其臣<lb/>
僚支賜即許會問入内内侍省等處施行及慶厯元年<lb/>
<pb n="KR2f0039_WYG_192-12a"/>
又詔入内内侍省等處取先帝時帳籍比較近年内中<lb/>
用度之數以聞是時所損浮費數目極多爲益不細臣<lb/>
等欲乞陛下推廣前日減省恩澤已行之心仰法寶元<lb/>
慶厯祖宗已試之效使天下明知陛下節用裕民自宫<lb/>
禁始則凡有裁損誰不心服臣等不勝區區干犯鈇鉞<lb/>
徽宗政和七年命户部參稽熈豐及今財用有餘不足<lb/>
之數又立旁通格令諸路漕司各條元豐紹聖崇寧政<lb/>
和一歲財用出入多寡來上淮南漕臣張根言天下之<lb/>
<pb n="KR2f0039_WYG_192-12b"/>
費莫大於土木之功其次如人臣賜第一第無慮數十<lb/>
萬緡稍増雄麗非百萬不可佐命如趙普定䇿如韓琦<lb/>
不聞峻宇雕墻僭擬宫省柰何剥民膚髓爲斯役之奉<lb/>
乎其次如田産房廊雖不若賜第之多然日削月朘所<lb/>
在無幾又如金帛以供一時之賜有不可已者而亦不<lb/>
可不節至如錫帶其直雖不過數百緡然天下金寶糜<lb/>
費日乆夫豈易得今乃賚及僕𨽻使混淆公卿間貴賤<lb/>
賢不肖莫之辨也如以爲左右趨走之人不欲其墨綬<lb/>
<pb n="KR2f0039_WYG_192-13a"/>
當别爲制度以示等威䟽奏不省<lb/>
宣和六年尚書右丞宇文粹中言近歲南伐蠻獠北贍<lb/>
幽燕關陜綿茂邊事日起山東河北寇盜竊發賦斂歲<lb/>
入有限枝梧繁夥一切取足於民陜西上户多棄産而<lb/>
居京師河東富人多棄産而入川蜀河北衣被天下而<lb/>
蠶織皆廢山東頻遭大水而耕稼失時他路取辦目前<lb/>
不務存恤榖麥未登已先俵糴歲賦已納復理欠負託<lb/>
應奉而買珍異竒寶欠民債者一路至數十萬計假上<lb/>
<pb n="KR2f0039_WYG_192-13b"/>
供而織文繡錦綺役工女者一郡至百餘人陛下勤恤<lb/>
民隱詔令數下悉爲虚文民不聊生不惟寇盜繁滋竊<lb/>
恐災異數起祖宗之時國計所仰皆有實數有額上供<lb/>
四百萬無額上供二百萬京師商稅店宅務扺當所諸<lb/>
處雜收錢一百餘萬三司以七百萬之入供一年之費<lb/>
而儲其餘以待不測之用又有解池鹽鈔晉礬市舶遺<lb/>
利内贍京師外實邊鄙間遇水旱隨以振濟蓋量入爲<lb/>
出沛然有餘近年諸局務應奉等司截撥上供而繁富<lb/>
<pb n="KR2f0039_WYG_192-14a"/>
路分一歲所入亦不敷額然創置書局者比職事官之<lb/>
數爲多檢計修造者比實用之物増倍其他妄耗百出<lb/>
不可勝數若非痛行裁損慮智者無以善其後乆之乃<lb/>
詔蔡攸等就尚書省置講議財利司除茶法已有定制<lb/>
餘並講究上攸請内侍職掌事干宫禁應裁省者委童<lb/>
貫取㫖時貫以廣陽郡王領右府故也於是不急之務<lb/>
無名之費悉議裁省<lb/>
髙宗紹興九年右正言陳淵上奏曰臣聞儉非聖人之<lb/>
<pb n="KR2f0039_WYG_192-14b"/>
中制而孔子對林放之問則曰禮與其奢也寧儉豈以<lb/>
儉爲禮之本故歟蓋常人之情由儉入奢易由奢入儉<lb/>
難故當用儉之時不可不省不省而無以約之則末流<lb/>
之弊將至於不可勝救矣臣觀自昔創業之主皆有儉<lb/>
德蓋其興於閭閻熟知民間之疾苦稼穡之艱難故愛<lb/>
惜天物有不期然而然者禹之治水八年於外三過其<lb/>
門而不入逮地平天成之後乃作禹貢既第田以制賦<lb/>
又因民之所願而取其有餘其㣲及於漆枲絺紵羽毛<lb/>
<pb n="KR2f0039_WYG_192-15a"/>
齒革與夫魚鹽橘柚之可於口菁茅簵楛之適於用皆<lb/>
在所取蓋亦莫非民力之所得者方禹櫛風沐雨手胼<lb/>
足胝之時親見百姓之勞苦已而安享其奉固宜有所<lb/>
不忍也故禹菲飲食惡衣服卑宫室孔子美之以爲無<lb/>
間豈非所謂愛惜天物有不期然而然者歟至於守成<lb/>
之君徃徃不然輕費妄用卒以召亂求如漢之孝文蓋<lb/>
亦千一耳今陛下所乘之勢如孝文而天性似之所歴<lb/>
之艱險如禹又不待學而後至其於儉德天下户知之<lb/>
<pb n="KR2f0039_WYG_192-15b"/>
矣而臣强聒猶欲有所獻者書之稱禹曰克勤于邦克<lb/>
儉于家或曰儉可以施於家而已是大不然國之本在<lb/>
家而儉固將施之於國也孝文惜百金之費而制度不<lb/>
立終愧前古使其儉於一己又能推而廣之如彼其質<lb/>
雖二帝三王之功可跂而及矣可勝惜哉比年以來陛<lb/>
下恩惠太泛賞給太厚匪頒賜予之費幾於無節此固<lb/>
陛下甚盛德事然府庫空虚而發之不已財賦匱竭而<lb/>
取之益詳陵寢未成郊祀不逺内有諸將之饋外有隣<lb/>
<pb n="KR2f0039_WYG_192-16a"/>
境之好所用既衆而所入實寡此臣所甚懼也周官唯<lb/>
王及后世子不會説者曰不得以有司之法治之誠然<lb/>
是周公作法開後世人主侈用之端也而可乎臣謂周<lb/>
之冡宰以九式均節財用有司雖不會冡宰得以式而<lb/>
論之矣若事事如式雖不㑹猶㑹也故臣願陛下自今<lb/>
凡有錫賚法之所無而於例有疑者或輕重非倫或多<lb/>
寡不𩔖事下三省則三省得以共議事下户部則户部<lb/>
得以執奏出納之吝有司得以獻其疑可否之宜臺諫<lb/>
<pb n="KR2f0039_WYG_192-16b"/>
得以論其失凡所經由不許承誤陛下聞其言又從而<lb/>
嘉納之一有失當即行改正則前日之弊庶幾可息矣<lb/>
上以省費用之煩下以絶僥幸之求無善扵此臣不勝<lb/>
過計唯陛下財幸<lb/>
髙宗時張浚上言曰天生民而立之君俾司牧之非特<lb/>
使之奉養其私而已也自昔聖賢之君莫不恭儉節用<lb/>
損己益人凡以順天意享天心耳且農夫終歲勤動計<lb/>
其十畝之耕輸公上而有餘者所得不過一金耳我乃<lb/>
<pb n="KR2f0039_WYG_192-17a"/>
捐之以市不急之用棄之以徇無名之費豈不重違物<lb/>
理乎乃若排去大難勸賞有功宗廟之供官吏之俸將<lb/>
士之養此則宜從優厚而不容但己者也臣仰惟陛下<lb/>
至誠恭儉追古聖賢而臣竊聞文書刀劔之求尚容有<lb/>
賜予過制者焉夫多難之時人情易怨力戰效命者所<lb/>
得如此而伺間投好者顧亦如彼即解體矣衛懿公好<lb/>
鶴鶴有乘軒者將戰而國人皆曰使鶴臣謂非獨名器<lb/>
爲然也錫賚之間亦所當謹也<lb/>
<pb n="KR2f0039_WYG_192-17b"/>
起居舍人洪遵經筵進故事曰按通鑑韓昭侯有敝袴<lb/>
命藏之侍者曰吾君亦不仁者矣不賜左右而藏之昭<lb/>
侯曰吾聞明主愛一嚬一咲嚬有爲嚬咲有爲咲今袴<lb/>
豈特嚬咲㢤吾必待有功者<lb/>
　臣聞天子享四海之富生殺自我予奪自我於起居<lb/>
　動作之間其流易入於侈雖古先盛王號爲善治天<lb/>
　下恭儉愛民如漢文帝惜百金而罷露臺念農力而<lb/>
　除田稅可謂至矣然以新垣平之詐賞賜至一日千<lb/>
<pb n="KR2f0039_WYG_192-18a"/>
　金鄧通之嬖倖至予之蜀道銅山使自鼓鑄文帝尚<lb/>
　爾況其下者乎而韓昭侯以千乗之君當戰國之際<lb/>
　干戈相尋日不暇給雖使横予妄賜竭民之力以爲<lb/>
　待士惠下之道其誰能止之然昭侯内脩政教外應<lb/>
　諸侯務正其本而已一敝袴之㣲中人之家所不惜<lb/>
　而千乘之君能藏之以待有功然則金玉幣帛之重<lb/>
　或相什伯或相千萬其肯以奉談咲逰宴予無功之<lb/>
　人哉推是心以往帝王之道爲不足進矣臣謂强本<lb/>
<pb n="KR2f0039_WYG_192-18b"/>
　節用責實富民其要無出於此<lb/>
遵又進故事曰按漢書文帝欲作露臺召匠計之直百<lb/>
金上曰百金中人十家之産也吾奉先帝宫室常恐羞<lb/>
之何以臺爲<lb/>
　臣聞儉固帝王之德惟能出於誠心見諸躬行日用<lb/>
　之間然後爲盛德之至堯舜禹湯文武以來則漢文<lb/>
　帝其人也當漢初定海内乂安疑若可以自暇自逸<lb/>
　方且兢兢業業心乎斯民故一銖一縷弗敢妄費以<lb/>
<pb n="KR2f0039_WYG_192-19a"/>
　示敦朴爲天下先踐阼二十三年宫室苑囿車騎服<lb/>
　御無所増益弋綈緼衣革舄韋帯其衣服之儉如此<lb/>
　所幸慎夫人衣不曵地其嬪御之儉又如此殿帷無<lb/>
　文繡集上書囊爲之其供張之儉又如此露臺之費<lb/>
　不過百金猶恐傷財蠧民罷役不作究其行事莫不<lb/>
　一本於恭儉中外化之風俗遂以醇厚功業隆盛爲<lb/>
　漢太宗雖髙皇帝創業垂統然詒謀籌後傳祀四百<lb/>
　實文帝有以致之迨於元帝罷三服官減穀食馬而<lb/>
<pb n="KR2f0039_WYG_192-19b"/>
　不能起優游不斷之弊晉武帝焚雉頭裘而不能杜<lb/>
　宫女萬數之失區區矯激一事一爲非出於誠心何<lb/>
　足以揆方萬一至如漢文帝真可爲萬世法<lb/>
御史中丞廖剛上奏曰臣竊謂近因費用日廣上下憂<lb/>
歲入之不支爲陛下陳節用之說者多矣如遣使河南<lb/>
誠不可已之事諸臣反命亦皆言徒御之冗民病供億<lb/>
聖慈深以爲然自今一切用度漸當從省節矣然臣竊<lb/>
見士大夫多務便私鮮有能爲國家愛惜財用者且如<lb/>
<pb n="KR2f0039_WYG_192-20a"/>
一帥臣到罷供張借請率費數萬緡小郡亦不下數千<lb/>
緡雖曰有例獨不可稍裁損乎況有數易之弊民力殆<lb/>
不可能堪也又有守帥將官託討捕之名差駐劄官軍<lb/>
迎送者各是千百人隨逐所過州縣既批口劵又索犒<lb/>
設如此之𩔖獨不可嚴禁止乎凡是無理之費州縣時<lb/>
時有之徒竭吾民之脂膏無補公家之毫髪主計者徃<lb/>
徃屈於權勢莫敢致詰是以朝廷不得而知也臣謂罷<lb/>
無名不急之務不獨在朝廷當然州縣妄費亦復不少<lb/>
<pb n="KR2f0039_WYG_192-20b"/>
如接送之𩔖願各爲之限制稍從簡約若違法差借兵<lb/>
卒或因緣爲姦者並痛治之庶幾所謂節用裕民者得<lb/>
矣<lb/>
太常博士王居正上䟽論省費曰宋興百七十三年矣<lb/>
所行多彌文之事今陛下所至曰行在於一日二日少<lb/>
駐蹕之頃欲盡爲向者百七十三年之事非所謂知變<lb/>
也夫不知隨時以省事而乃隨事以省費故今日例有<lb/>
減半之說究其實未始不重費願詔大臣計百事之實<lb/>
<pb n="KR2f0039_WYG_192-21a"/>
而論定之茍非禦寇備敵任賢使能振恤百姓一切姑<lb/>
置則費省而國裕<lb/>
孝宗乾道六年端明殿學士汪應辰上奏曰臣聞書曰<lb/>
不作無益害有益功乃成夫人君以一人之身不作無<lb/>
益固爲善矣然又須推而廣之凡天下之事足以害有<lb/>
益者一切杜絶無使滋長然後爲盡善也恭惟陛下仁<lb/>
儉之德清浄之政不尚浮華專治實務如銷金服飾此<lb/>
所謂無益而害有益者也然内而宫掖既已不用而又<lb/>
<pb n="KR2f0039_WYG_192-21b"/>
申嚴禁約無敢不聽其爲益也蓋不可勝計矣至於流<lb/>
俗習尚有如銷金服飾之𩔖者臣請陳之竊見所在道<lb/>
宫佛寺造作經藏裝飾像貌所用金箔動以萬計雖法<lb/>
所不許而令未必行公然扺冒視爲常事日甚一日歲<lb/>
甚一歲浸浸不已豈特銷金服飾之糜費而已哉地寶<lb/>
有限斯民勞筋苦骨捐軀委命晝夜搜采毫釐積累之<lb/>
所得乃以供無益之用如棄之然甚可惜也昔唐武宗<lb/>
盡毁天下僧寺及宣宗即位雖務改㑹昌之政僧寺皆<lb/>
<pb n="KR2f0039_WYG_192-22a"/>
復其舊然猶下詔修飾佛像但用土木足以致敬不得<lb/>
用金銀銅鐵等夫銀與銅鐵猶禁不用況於金乎伏望<lb/>
聖慈特降明詔嚴行告戒其或循習不悛違犯如故重<lb/>
寘典憲期以必行且復責之郡守縣令常切覺察庶㡬<lb/>
人有所畏舊弊盡革<lb/>
孝宗時知池州袁說友上言曰臣聞恭儉節約聖王之<lb/>
盛德也無事之日儉約固所當尚多事之後儉約尤在<lb/>
所先仰惟皇上恭儉出於天資節儉見於身履臨御以<lb/>
<pb n="KR2f0039_WYG_192-22b"/>
來乘輿服御無所崇侈宫室苑囿無所増益雖舜之慈<lb/>
儉禹之菲食文王之卑服殆不過此固何待於在庭之<lb/>
臣進言獻議以賛聖德哉然臣拳拳之愚切惟今日適<lb/>
當多事之時要其後必濟以裕之之䇿然所以爲之䇿<lb/>
者不過曰儉約而已且今天下何如哉自去歲旱暵浙<lb/>
東赤地千里而公與私積幾若垂磬浙西蘇秀旱勢爲<lb/>
甚官苖私秬什亡五六江淮諸郡亦非樂歲皇上勤䘏<lb/>
民隱州郡凡所申請蠲放官物一一盡可其奏所蠲之<lb/>
<pb n="KR2f0039_WYG_192-23a"/>
數殆數十萬大農所仰與州縣上供皆無復優裕矣茲<lb/>
者復有山陵重事皇上終身之慕竭天下之力以寓孝<lb/>
思損内帑之儲出宫闈之積惟慮毫髪弗至而其用益<lb/>
大矣又有使命徃來旁午於道其間酬費詎可縷舉切<lb/>
意内而軍國之須外而州郡之蓄恐又非曩者比也臣<lb/>
所謂多事之後豈不在今日哉儻於其後不知所以節<lb/>
浮費戒侈用則浸浸不已後將何繼臣欲望特賜敷奏<lb/>
曲軫宸念自今以始賜毋輕予雖有功者亦當節約況<lb/>
<pb n="KR2f0039_WYG_192-23b"/>
其無功者哉役毋輕舉雖甚急者亦當節約況不急者<lb/>
哉罷無名之費如興土木如講繁文省州縣之官如増<lb/>
釐務如剏添闕惜内帑之金以培基本住度牒之貨以<lb/>
備緩急戒州郡以節用毋事侈費戒邊城以儲偫毋竭<lb/>
民力庶幾多事之後可以因數者之節約以事休養將<lb/>
不歲月公私得以寛裕毋復後患矣<lb/>
侍御史王十朋上疏曰臣聞生財莫若節財省用斯能<lb/>
足用今陛下方圖恢復而板曹以財用不足爲言常賦<lb/>
<pb n="KR2f0039_WYG_192-24a"/>
既不能供所須民財又不可遽而取惟有痛加節省可<lb/>
以薄助軍興然節省一事尤在聖躬親率昔漢文帝身<lb/>
衣弋綈以致富庶唐憲宗躬服浣濯以致中興藝祖皇<lb/>
帝幕用青布而僭僞以平仁宗皇帝被用黄絁而風俗<lb/>
歸厚此乃前代帝王之盛德我宋祖宗之家法尤不可<lb/>
不遵也陛下比從諫臣之請裁減外廷官吏度一月所<lb/>
省亦不下十萬緡以歲計之不無少補又竊見内侍都<lb/>
知李綽具到宫掖用度之數有云此項全支者有云減<lb/>
<pb n="KR2f0039_WYG_192-24b"/>
半支者有云住支者内庭節約如此亦可以風化天下<lb/>
矣然臣愚區區猶望陛下躬率之者蓋欲陛下於乘輿<lb/>
服御玉食之間有可更加節損者親出御批斥賜外府<lb/>
以助軍須以爲中外節省之訓如内侍所具之數除德<lb/>
壽宫不可減損外亦有全支而或可减半者亦有已減<lb/>
半而更可以分數減者陛下既躬率之爲下者亦何敢<lb/>
不從耶俟邊事稍寧自當復舊今日權宜行之正聖訓<lb/>
所謂今日當如創業時也臣不勝拳拳之至<lb/>
<pb n="KR2f0039_WYG_192-25a"/>
十朋又代越帥王尚書上疏曰臣聞財用不足最爲今<lb/>
日之患議者歸咎生財無術思得管蕭劉晏之徒用之<lb/>
臣以謂財有限而用無窮生財不如節財省用斯能足<lb/>
用昔漢文帝時有玉帛和親之費然而貫朽粟陳海内<lb/>
富庶者由文帝以敦朴先之宫室苑囿車騎服御無所<lb/>
増益故也我仁宗皇帝慶厯間西方用兵北敵増幣天<lb/>
下亦多事矣而斂不及民用度不乏者亦由仁宗以儉<lb/>
德化下故於多事之間内不失治民到于今稱之朝廷<lb/>
<pb n="KR2f0039_WYG_192-25b"/>
自和議以來權臣務爲茍安之計凡百用度悉如太平<lb/>
全盛之日中外化之競爲侈靡府庫匱乏實此之由徃<lb/>
歲陛下焚金翠近又以損名齋親爲之記帥下以躬盖<lb/>
無媿於文帝仁宗矣然財用猶不足臣妄意竊謂奢侈<lb/>
之風或未痛革無益之作無名之費或未盡除至若内<lb/>
降之恩未能盡絶名器之假未能無濫宫禁近習使令<lb/>
之數不無過多軍容教坊伶倫俳優之徒不能無非時<lb/>
之横賜凡此之𩔖可省者省之可罷者罷之最節財之<lb/>
<pb n="KR2f0039_WYG_192-26a"/>
要術當今之急務臣又聞唐德宗納裴延齡之姦謀有<lb/>
天子私藏之財號瓊林大盈二庫陸贄諫之甚力謂宜<lb/>
散其小儲而成其大儲損其小寶而成其大寶臣願陛<lb/>
下以文帝仁宗之儉德爲法以德宗之私心爲戒凡天<lb/>
下財賦之入悉歸之户部仍擇知取予之臣以司出納<lb/>
之柄如是則將見粟腐大倉錢流地上上下皆足公私<lb/>
並濟矣<lb/>
司農卿兼尹京李椿上奏曰臣伏見比年以來庾廪不<lb/>
<pb n="KR2f0039_WYG_192-26b"/>
豐庫藏窘闕軍須國用日覺難支州縣之間財賦尤匱<lb/>
農民士卒罕獲温飽至於樁管經常撥還借兊每煩聖<lb/>
躬上勞處分有司但知憂懼莫究本原日復一日坐視<lb/>
不講於國家乆長之計豈所宜然臣甞讀易之節曰節<lb/>
以制度不傷財不害民六三曰不節若則嗟若旡咎象<lb/>
曰不節之嗟又誰咎也此豈非今日大小之臣但知憂<lb/>
懼不能自責而歸咎於時而已哉蓋傷其財則害於民<lb/>
皆出於不知節以制度違聖人之明戒也然則制度謂<lb/>
<pb n="KR2f0039_WYG_192-27a"/>
何凡居處飲食衣服受用皆是也仰惟陛下躬行節儉<lb/>
凡百受用悉從省減而柰何臣民奢侈縱恣不知限極<lb/>
居室則危樓大厦華麗相髙衣服則綺繡鮮潔巧異爭<lb/>
先飲食則水陸畢陳厭飫奴婢營利則攘奪占争以强<lb/>
淩弱以至下民貧困者多無力以供其上此其所以財<lb/>
益傷而民益害也臣愚願陛下詔有司凡居室之髙下<lb/>
雅餙衣服之顔色等降奴婢之多少器用之品式皆立<lb/>
制度務從樸質違犯者必加之罪自貴近始使上下皆<lb/>
<pb n="KR2f0039_WYG_192-27b"/>
知節儉之爲德侈麗之可戒賜予之際亦望陛下以制<lb/>
度節之財不傷而民無害矣天下幸甚<lb/>
知福州趙汝愚奏便民事宜曰臣檢國朝㑹要諸州軍<lb/>
歲賜公用錢皆有定數且如福州國初歲賜錢僅五百<lb/>
貫熈寧五年始増定爲二千貫至紹興九年本州守臣<lb/>
有請以升改帥府増置官屬歲用不足有㫖每歲更給<lb/>
錢一千貫通計每歲不過三千貫而已臣畧計本州近<lb/>
年支費每歲率用錢七萬餘貫過於歲額二十餘倍多<lb/>
<pb n="KR2f0039_WYG_192-28a"/>
是於係省錢内取撥全無限制詢之諸郡事體略同惟<lb/>
視守臣之賢否用度之豐約以爲多寡之數而祖宗法<lb/>
制皆蕩然無復存矣臣仰惟國家開創之初懲五代藩<lb/>
鎮之亂諸路置轉運使緫制一路財賦務収諸鎮之權<lb/>
故公用錢至爲薄少累世承平文物繁富居官者頗以<lb/>
爲病故熈寧中神宗皇帝爲取㑹諸州軍例冊及三年<lb/>
出納之數付司農寺詳定而稍増其數今㑹要所錄是<lb/>
也然當時法度森嚴官吏畏竦不敢有分毫踰越制度<lb/>
<pb n="KR2f0039_WYG_192-28b"/>
臣觀蘇軾在徐州日嘗論京東盜賊其奏略曰欲責捕<lb/>
盜賊法外求一錢以使人且不可得又曰臣願自青鄆<lb/>
以降如徐沂齊曺之𩔖皆遴選守臣聽法外處置强盜<lb/>
頗賜緡錢使得以布設耳目蓄養爪牙然緡錢多賜則<lb/>
難常少又不足於用臣以爲每郡可歲别給一二百千<lb/>
使以醸酒凡使人緝捕盜賊得以酒予之敢以爲他用<lb/>
者坐贓論臣竊惟京東素多盜賊號重法地分當時守<lb/>
臣不敢法外求一錢以捕賊至無酒以使人孰有取之<lb/>
<pb n="KR2f0039_WYG_192-29a"/>
盡錙銖用之如泥沙如今者哉臣伏思祖宗之時重熈<lb/>
累洽民間兩稅之外絶無科斂而州郡又儉約守法度<lb/>
如此百姓安得不富今自渡江以後養兵既多費用浸<lb/>
廣民間兩稅之外科斂不一如經制錢緫制錢折帛錢<lb/>
大軍月樁錢糴本錢添収頭子錢増收勘合錢若此之<lb/>
𩔖未易殫舉而州縣又有隨時科折之數民力可謂困<lb/>
矣而州郡費用之廣至二十倍過於徃時然則百姓安<lb/>
得不貧臣甞念此至熟而不敢輕易以爲言者蓋以官<lb/>
<pb n="KR2f0039_WYG_192-29b"/>
吏供給錢一項紹興之初已著爲令所在添員甚衆所<lb/>
費益多較之歲額已自過數又軍兵犒賜之𩔖亦有乆<lb/>
年成例不可頓革者是以官吏並縁無復法守臣愚伏<lb/>
望聖慈特降指揮依倣熈寧已行體例逐路選委監司<lb/>
一員取㑹諸州祖來例冊及比年出納之數除供給錢<lb/>
一項别作施行外其餘公用之數叅酌舊制増定其數<lb/>
有違法禁過數支用者許有司彈奏依法施行如此則<lb/>
居官者自然愛惜錢物不敢妄費又慿藉法守亦可以<lb/>
<pb n="KR2f0039_WYG_192-30a"/>
杜絶干請而苞苴貨賂亦不禁而自絶矣<lb/>
汝愚又上奏曰臣伏讀六月己丑勸農詔書仰惟陛下<lb/>
聦明仁聖保惠元元訓誥懇惻爲民而下者殆無虚月<lb/>
謹擇監司郡守延見訪問考察能否而進退之所以求<lb/>
諸己者可謂勤矣然而十數年來未有治效卓卓如古<lb/>
循吏者豈非地狹國貧取於民者過制故慈惠之師溺<lb/>
於職而不舉强敏辨給之吏始多爲術以病民而莫知<lb/>
恤也臣嘗讀漢書循吏傳班固以爲孝惠以來民務稼<lb/>
<pb n="KR2f0039_WYG_192-30b"/>
穡至于文景遂移風易俗故蜀守文翁之屬皆謹身帥<lb/>
先不至於嚴而民從化孝武外攘四夷内改法度民用<lb/>
彫敝姦軌不禁時少能以化治稱者由是觀之在此不<lb/>
在彼明矣臣愚伏願陛下清心省事一以節用愛人爲<lb/>
本依倣元祐以來故事選委官吏講求今日内外財用<lb/>
之出某事可均某事可節某事可罷斟酌次第而行之<lb/>
歲必有所儲也又取兵興以來財賦名色自創置以及<lb/>
後來増損之數究見本末擇其間可省者漸賜以予民<lb/>
<pb n="KR2f0039_WYG_192-31a"/>
庶幾民俗富厚而政化可行然後乆任而責其成雖使<lb/>
郡爲龔黄縣爲卓魯可也區區狂瞽惟陛下幸赦其愚<lb/>
光宗紹熈間權户部侍郎袁說友上䟽曰臣竊惟京邑<lb/>
富盛風俗易於侈靡其間儻有侈靡過度銷毁金寶上<lb/>
下慣習殊無限制乆而不戢深爲財寶之害臣伏見銷<lb/>
金衣飾頃歲有司屢行禁止徃徃法令稍寛隨即縱弛<lb/>
自累歲以來其侈日盛行都豪貴之家故習於此而下<lb/>
至齊民稍稍有力者無不競以銷金爲飾蓋不止於倡<lb/>
<pb n="KR2f0039_WYG_192-31b"/>
優被服之僭也今都人以銷金爲業者不下數十家貨<lb/>
賣充塞相望於道積日累月毁壊金寶何可數計豈特<lb/>
上下僭度侈靡成風有干風化之美而國家金寶日銷<lb/>
月削不復可以收拾誠非細害仰惟陛下躬行儉約以<lb/>
先天下豈容民庶習成侈靡毁棄珍寶以至於此臣恭<lb/>
聞祥符四年詔後苑銷金者並刺配祥符八年詔内外<lb/>
庭並不得衣銷金貼金縷金間金戭金圈金剔金陷金<lb/>
明金泥金楞金背金影金盤金織金金線等但係裝著<lb/>
<pb n="KR2f0039_WYG_192-32a"/>
衣服並不得以金為飾犯人及工匠干連人並行重斷紹<lb/>
興七年髙宗皇帝宣諭曰銷金之法甚嚴禁中有衣銷<lb/>
金者罰俸三月淳熙十一年嘗劄下本府嚴行禁止本朝<lb/>
法制之宻盖如此今此風日盛禁止已是後時臣愚欲<lb/>
望睿斷劄下本府舉行祥符淳熙之制明列項目嚴行<lb/>
禁戢仍乞陛下仰體紹興之㫖自宫禁始以先民庶幾<lb/>
法制必行愛惜金寶以抑僭侈以厚風俗不勝幸甚<lb/>
醴泉觀使周必大上奏曰臣聞論語首篇載孔子之言<lb/>
<pb n="KR2f0039_WYG_192-32b"/>
曰節用而愛人易曰節以制度不傷財不害民詩頌魯<lb/>
僖公能修伯禽之法先及儉以足用次之寛以愛民夫<lb/>
聖人方論愛民乃首言節儉者盖不儉則用度不足用<lb/>
度不足則必重斂於民雖有仁心仁言無所施矣臣恭<lb/>
聞陛下儉約出於天性今發政之初必將如漢文帝示<lb/>
淳朴為天下先而臣尚以為言者盖自南渡以来疆土未<lb/>
及承平之半悉中外之貢輸奉三宫之營養自當有増<lb/>
而無損至於既養州郡之兵又聚屯戍之兵又厚添差<lb/>
<pb n="KR2f0039_WYG_192-33a"/>
不釐務之禄視祖宗時所入彌寡所用彌多東南民力<lb/>
安得不困往者京官選人憚於作邑正為財賦難辦爾<lb/>
邇来州郡亦以不辦為憂嚴於催科巧於措畫僅乃有<lb/>
濟陛下雖懐愛民之意何自而行臣願因聖性之節儉<lb/>
凡賜予支費損之又損如召南之國化文王之政在位<lb/>
皆節儉然後上行下俲其效可睹至於民力之盈虛州<lb/>
用之貧富殆不可一槩而舉惟監司守令乃能詳知欲<lb/>
望申詔諸路各陳所部凡可省費而裕民者指事申明<lb/>
<pb n="KR2f0039_WYG_192-33b"/>
限以半年上之朝省隨宜斟酌特降處分庶使實恵徧<lb/>
及於天下不為虚文捨是則雖詔㫖諄諄不過宣讀之<lb/>
後徒掛牆壁而已<lb/>
寧宗即位校書郎項安世上奏曰管夷吾治齊諸葛亮<lb/>
治蜀立國之本不過曰量地以制賦量賦以制用而已<lb/>
陛下試披輿地圖今郡縣之數比祖宗時孰為多少比<lb/>
秦漢隋唐時孰為多少陛下必自知其狹且少矣試命<lb/>
版曹具一歳賦入之數祖宗盛時東南之賦入㡬何建<lb/>
<pb n="KR2f0039_WYG_192-34a"/>
炎紹興以來至乾道淳熈其所増取幾何陛下試命内<lb/>
外羣臣有司具一歲之用人主供奉好賜之費幾何御<lb/>
前工役器械之費幾何嬪嬙宦寺廪給之費幾何户部<lb/>
四緫領養兵之費幾何州縣公使迎送請給之費幾何<lb/>
陛下必自知其爲侈且濫矣用不量賦而至於侈且濫<lb/>
内外上下之積不得而不空天地山川之藏不得而不<lb/>
竭非忍痛耐謗一舉而更張之未知其所以給也今天<lb/>
下之費最重而當省者兵也能用土兵則兵可省能用<lb/>
<pb n="KR2f0039_WYG_192-34b"/>
屯田則兵可省其次莫如宮掖兵以待敵國常畏而不<lb/>
敢省故省兵難宮掖以私一身常愛而不忍省故省宫<lb/>
掖難不敢省者事在他人不忍省者在陛下宮中嬙嬪<lb/>
宦寺陛下事也宫中之器械工役陛下事也陛下肯省<lb/>
則省之宫中既省則外廷之官吏四方之州縣從風而<lb/>
省奔走不暇簡樸成風民志堅定民生日厚雖有水旱<lb/>
蟲蝗之災可活也國力日壯雖有邊隅盜賊之變可爲<lb/>
也復祖宗之業雪人神之憤惟吾所爲無不可者<lb/>
<pb n="KR2f0039_WYG_192-35a"/>
理宗淳祐間徐元杰進故事曰前漢揚雄將作大匠箴<lb/>
曰開閉將作經治宫室牆以禦風宇以蔽日寒暑攸除<lb/>
鳥鼠攸去主有宫殿民有宅居昔在帝王茅茨土階夏<lb/>
卑宮室在彼溝池<lb/>
　　臣聞工誦箴諫肇於古者謗木之求工執藝諫蓋<lb/>
　　垂鞀聽規之世所不棄也臣以司匠退循樸拙他<lb/>
　　無技能敢竭心工極陳儉寶惟陛下垂聽焉夫宫<lb/>
　　室牆宇茍足以禦風蔽日古之聖人不越是以求<lb/>
<pb n="KR2f0039_WYG_192-35b"/>
　　侈也夏后氏處卑宮而不厭其陋且手胼足胝盡<lb/>
　　力於溝洫之利凡可以約己而裕人者無不爲之<lb/>
　　況敢以是自逸其身哉不然峻宇雕牆華則華矣<lb/>
　　視采椽不斵爲孰乆瑶臺瓊室珍則珍矣視土階<lb/>
　　三尺爲孰安蓋聖人以大學絜矩之道正天下念<lb/>
　　民力之有限計邦費之無窮知天下之傷財孰有<lb/>
　　如工役之費故清心省事所以爲静養君德之基<lb/>
　　節用愛人所以爲深固邦本之計其意若曰宮室<lb/>
<pb n="KR2f0039_WYG_192-36a"/>
　　既侈麗矣凡皆稱是可也窮奢極欲極天下之膏<lb/>
　　血將不足以供之此聖人所不忍爲宜乎其長守<lb/>
　　冨貴也昔魏之楊阜當明帝建宫室之初抗䟽請<lb/>
　　省宫人問之吏則以爲禁宻非所當與阜怒而杖<lb/>
　　其吏帝於是愈敬憚之竇璡修洛陽宫昧過侈之<lb/>
　　當戒崇飾雕麗謂可逢上之欲豈知太宗能爲工<lb/>
　　費計怒而毁之曽不容緩然則二臣之正否雖不<lb/>
　　同而二君之好惡則俱正矣臣於是益有感於揚<lb/>
<pb n="KR2f0039_WYG_192-36b"/>
　　雄氏之箴焉雖然雄既託匠以爲箴而校獵長楊<lb/>
　　一賦又有感於文帝躬服節儉之化大厦則取其<lb/>
　　不居木器則取其無文後宫則取其賤玳瑁而踈<lb/>
　　珠璣他如却翡翠除雕鏤惡靡麗斥芬芳與夫抑<lb/>
　　止鄭衛絲竹之聲樂極其效則上足以格天而有<lb/>
　　玉衡正泰階平之應然則揚雄有愛君之忠欲規<lb/>
　　其過而繩其愆者以箴諫之爲未足故又述賦以<lb/>
　　諷諫也臣甞謂揚雄之箴獻之於西都中㣲之季<lb/>
<pb n="KR2f0039_WYG_192-37a"/>
　　時之不偶而言弗獲用漢亦殆矣臣述其言以補<lb/>
　　工藝之諫敢謂遭際陛下盛明之君納約自牖信<lb/>
　　而後諫臣能言之陛下能行之臣百生慶幸與國<lb/>
　　同休矣惜不令揚雄見之<lb/>
度宗咸淳十年侍御史陳堅等上奏曰今東南之民力<lb/>
竭矣西北之邊患棘矣諸葛亮所謂危急存亡之時也<lb/>
而邸第戚畹御前寺觀田連阡陌亡慮數千萬計皆巧<lb/>
立名色盡蠲二稅州縣乏興鞭撻黎庶鬻妻賣子而鍾<lb/>
<pb n="KR2f0039_WYG_192-37b"/>
鳴鼎食之家蒼頭廬兒漿酒藿肉琳宫梵宇之流安居<lb/>
暇食優㳺生死安平無事之時猶且不可而況艱難多<lb/>
事之際乎今欲寛邊患當紓民力欲紓民力當紓州縣<lb/>
則邸第寺觀之常賦不可姑息而不加釐正也望與二<lb/>
三大臣亟議行之詔可<lb/>
元世祖時趙天麟上䇿曰臣聞上古洪荒敷天朴略摽<lb/>
枝野鹿燔黍捭豚衣鳥獸之皮食鳥獸之肉汗尊而抔<lb/>
飲蕢桴而土鼓冬則居窟夏則居巢其卧徐徐其覺于<lb/>
<pb n="KR2f0039_WYG_192-38a"/>
于當此之時淳風未散民皆自以爲足也及乎伏羲作<lb/>
而書契之法興神農作而耕織之功立軒后作而器用<lb/>
之資漸備自兹以降澆漓益生是以堯居茅屋禹戒雕<lb/>
墻周王之卑服漢帝之弋綈非徒盡質素之本心亦以<lb/>
杜人民之奢汰也至元年間都堂議得民間䘮葬紙房<lb/>
金銀人馬并綵帛衣服帳幙等物欽依聖㫖事意截日<lb/>
盡行禁斷又准中書省奏定到官民嫁娶聘財筵會等<lb/>
事此皆先帝慎儉德以懐永圖推其餘以化下民也夫<lb/>
<pb n="KR2f0039_WYG_192-38b"/>
天下之人或有見衣服鮮明騶從翹楚者從而羨之見<lb/>
衡門安志樂業循常者從而笑之乃溥民之淺昧世態<lb/>
之恒情然而權利濫官豪富子弟知其如是大放厥心<lb/>
以驕滛相夸以奢靡相尚以節約爲恥以貞廉爲愚既<lb/>
不副於上心又重傷於家業延及士庶轉相倣傚習以<lb/>
成風非一旦之能改也殊不知衣敝緼袍不恥狐貉者<lb/>
子路之何用不臧也食前方丈後車千乘者鄒軻之得<lb/>
志不爲也桓宮丹楹刻桷而御孫諫之晏子一狐裘三<lb/>
<pb n="KR2f0039_WYG_192-39a"/>
十年而紫陽稱之夫衣足蔽體食足充飢外之皆非吾<lb/>
人之所有也彼錦繡綺組之衣以之禦寒與繒練奚以<lb/>
異哉彼熊掌膾炙之食以之餬口與魚棗奚以異哉慶<lb/>
贈宴㑹禮足而已又奚用越名干分傾貲破産以爲之<lb/>
哉故古人之言曰儉德之共也侈惡之大也又曰山林<lb/>
不能給野火江海不能實漏巵言生一破百而易無孑<lb/>
遺也又曰城中好髙髻四方髙一尺城中好寛袖四方<lb/>
全匹帛言京師者天下之仰從也且聞譽施於身不願<lb/>
<pb n="KR2f0039_WYG_192-39b"/>
人之文繡理義恱我心如芻豢之恱口今之王公大人<lb/>
宜去奢從約以増美其名乎宜務華違儉以徒飾其身<lb/>
乎伏望陛下體先帝之意禁京師内王公大人之奢侈<lb/>
則天下之官民不令自從矣盖見在上者先儉而知儉<lb/>
之爲美故不得不然<lb/>
明宗時監察御史博迪約蘓言朝廷自去秋命將出師<lb/>
戡定禍亂其供給軍需賞賚將士所費不可勝紀若以<lb/>
歲入經賦較之則其所出已過數倍况今諸王朝㑹舊<lb/>
<pb n="KR2f0039_WYG_192-40a"/>
制一切供億俱尚未給而陜西等處飢饉洊臻餓殍枕<lb/>
藉加以冬春之交雪雨愆期麥苖槁死秋田未種民庶<lb/>
遑遑流移者衆臣伏思之此正國家節用之時也如果<lb/>
有功必當賞賚者宜視其官之崇卑而輕重之不惟省<lb/>
費亦可示勸其近侍諸臣奏請恩賜宜悉停罷以紓民<lb/>
力臺臣以聞帝嘉納之<lb/>
　<lb/>
　<lb/>
<pb n="KR2f0039_WYG_192-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百七十</head> <lb/>
    <p>
<pb n="KR2f0039_WYG_170-1a"/>
欽定四庫全書<lb/>
　歴代名臣奏議卷一百七十<lb/>
　　　　　　　　　　　明　楊士奇等　撰<lb/>
　　選舉<lb/>
宋孝宗時王師愈上奏曰臣恭惟皇帝陛下知人之明<lb/>
得於天縱文武之臣固已並用而無偏淮北歸正之人<lb/>
亦加器使或為将帥或為臺諫或為丞郎館職或為監<lb/>
司郡守各有攸當雖漢髙祖之善用人殆逺過之矣然<lb/>
<pb n="KR2f0039_WYG_170-1b"/>
而臣竊見歸正不釐務人㪚在諸州軍其間朴實可倚<lb/>
仗者疏通有材術者尚多有之逸居素餐每懐鬱欎以<lb/>
不見信任為耻又且輕於犯法以擾州縣之政甚違陛<lb/>
下兼用南北人材之意臣愚欲望聖慈許令諸州軍於<lb/>
歸正不釐務人隨其材而試之諳民事則使之治民事<lb/>
曉財賦則使之治財賦知軍旅則使之治軍旅其它有<lb/>
技藝者亦若是俟其果有成效令監司郡守從實奏舉<lb/>
俾之釐務或有卓然英傑之資則别加拔擢豈不愈於<lb/>
<pb n="KR2f0039_WYG_170-2a"/>
坐耗廪粟乎不唯見今歸正人獲展其所長是亦招徠<lb/>
中原人材之一端也其不能體陛下之優䘏敢為暴横<lb/>
以擾民則令州軍依公以法䋲治庻幾歸正人凡抱寸<lb/>
長者無遺佚之怨愚而不肖者亦知所畏憚矣<lb/>
楊萬里上疏曰臣聞選法之弊其弊在於信吏而不信<lb/>
官信吏而不信官是故吏部之權不在官而在吏三尺<lb/>
之法適足以為吏軰取富之源而不足以為朝廷為官<lb/>
擇人之具所謂尚書侍郎郎官者據桉執筆閉目以書<lb/>
<pb n="KR2f0039_WYG_170-2b"/>
紙尾而已且夫吏之犯法者必治而受賕者必不赦朝<lb/>
廷之意豈真信吏而不信官者耶非朝廷之意也法也<lb/>
意則信官也法則未嘗信官也非惟不信官也朝廷亦<lb/>
不自信也朝廷不自信則法之可否孰決之決之吏而<lb/>
已矣夫朝廷之立法本以防吏之為姦而其用法也則<lb/>
取於吏而為決則是吏之言勝於法而朝廷之權輕於<lb/>
吏也其言至於勝法而其權至重於朝廷則吏部長貳<lb/>
安得而不奉吏之㫖哉長貳非曰奉吏也吾奉法也然<lb/>
<pb n="KR2f0039_WYG_170-3a"/>
而法不決於官而決於吏非奉吏而何夫是之謂信吏<lb/>
而不信官盖世之家主有以家政聼於子弟而其權卒<lb/>
歸於臧獲者彼其心非疑子弟而信臧獲也盖子弟之<lb/>
於家政也務知其大而不務知其細臧獲則不然其大<lb/>
者不知也至其細者則往往知之它日主人者偶舉其<lb/>
細以問焉於子弟子弟未對也而臧獲者奮而前曰我<lb/>
知之於是有以中其主人而取其信已其始信其細其<lb/>
終将不復疑其大矣於是子弟為備位而臧獲為腹心<lb/>
<pb n="KR2f0039_WYG_170-3b"/>
今之吏部何以異此法曰如是而可如是而不可士大<lb/>
夫之有求於吏部有持牒而請曰我應夫法之所可而<lb/>
吏部之長貳亦曰可宜其為可無疑也退而吏部出寸<lb/>
紙以告之曰不可既曰不可矣宜其為不可無改也未<lb/>
㡬而又出寸紙以告之曰可且夫可不可者有一定之<lb/>
法而用可不可之法者無一定之論何為其然也吏也<lb/>
士大夫之始至恃法之所可亦恃吏部長貳之賢而不<lb/>
謁之吏故長貳面可之退而問之吏吏曰法不可也長<lb/>
<pb n="KR2f0039_WYG_170-4a"/>
貳無以詰則亦曰然士大夫於是不即之法不請之長<lb/>
貳而以市於吏吏曰可也而勿亟也伺長貳之遺忘而<lb/>
畫取其諾昨奪而今與朝然而夕不然長貳不知也朝<lb/>
廷不訶也吏部之權不歸之吏而誰歸夫其所以至此<lb/>
者其𤼵也有端其積也有漸而其成也植根固而流波<lb/>
漫矣然則曷為端其罪在於忽大體謹小法而已矣吏<lb/>
者從其所謹者而中之并與其所忽者而竊之此其為<lb/>
不可破也且朝廷何不思之曰吾之銓選果止於謹小<lb/>
<pb n="KR2f0039_WYG_170-4b"/>
法而已則一吏執筆而有餘也又焉用擇天下之賢者<lb/>
以為尚書侍郎也哉則吾之所以任尚書侍郎者殆不<lb/>
止於謹小法而已是故莫若畧小法而責大體使夫小<lb/>
法之有所可否而無繫於大體之利害則吏部長貳得<lb/>
以出意而自決之要以不失夫銓選之大體而不害夫<lb/>
法之大意天之春温而秋<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>也春豈無一日之寒而秋<lb/>
豈無一日之熱哉亦不失四時之大體而已責大體而<lb/>
畧小法則不決於吏而吏之權漸輕吏權漸輕然後長<lb/>
<pb n="KR2f0039_WYG_170-5a"/>
貳之賢者得以有為而選法之弊可以漸革也<lb/>
萬里又上疏曰臣聞吏部之權不異於宰相亦不異於<lb/>
一吏夫宰相之與一吏不待智者而知其逺也既曰吏<lb/>
部之權不異於宰相又曰亦不異於一吏者何也今夫<lb/>
進退朝廷之百官賢者得以用而不肖者得以黜此宰<lb/>
相之權也注擬州縣之百官下至於簿尉上至於守貳<lb/>
此吏部之權也朝廷之百官自非大科異等與夫進士<lb/>
甲科之首者不由於吏部它未有不由於吏部而官者<lb/>
<pb n="KR2f0039_WYG_170-5b"/>
今日之簿尉未必非它日之宰相而况今日宰相之所<lb/>
進退者䑓閣之所布列者皆前日之升階揖侍郎者也<lb/>
故曰吏部之權不異於宰相雖然吏部之所謂注擬者<lb/>
何也始入官者則得簿尉自簿尉來者則得令丞推而<lb/>
上之至於幕職由是法也又上之至於守貳由是法也<lb/>
其宜得者則曰應格其不宜得者則曰不應格曰應格<lb/>
矣雖貪闒者疲懦者老耄者乳臭者愚無知者庸無能<lb/>
者皆得之得者不之媿與者不之難也曰不應格矣雖<lb/>
<pb n="KR2f0039_WYG_170-6a"/>
真賢實能潔㢘才智之士皆不得也不得者莫之怨不<lb/>
與者莫之恤也吏部者曰彼不媿不怨吾事畢矣如募<lb/>
役焉書其産之髙下而甲乙之按其役之乆近而勞逸<lb/>
之呼一吏而閲之簿盡矣此縣令之所以止小民之爭<lb/>
也夫吏部注擬百官而寄之以天下之民命乃亦止於<lb/>
止爭而已乎故曰亦不異於一吏今吏部亦有所謂銓<lb/>
量者矣揖之使書以觀其能書與否也召醫而視之以<lb/>
探其有疾與否也賛之使拜以試其視聼之明暗筋力<lb/>
<pb n="KR2f0039_WYG_170-6b"/>
之老壮也曰銓量者如是而已矣而賢不肖智愚何别<lb/>
焉昔晉用山濤為吏部尚書而中外品貟多所啟授宋<lb/>
以蔡廓為吏部尚書郎先使人謂宰相徐羡之曰若得<lb/>
行吏部之職則拜不然則否羡之答云黄㪚已下悉委<lb/>
卿廓猶以為失職遂不拜盖古之吏部雖黄門散騎皆<lb/>
由吏部之選授則當時之為吏部者豈亦止取夫若今<lb/>
之所謂應格者而為黄散耶抑将止取夫今之所謂銓<lb/>
量者而為黄散耶臣願朝廷稍増重尚書之權使之得<lb/>
<pb n="KR2f0039_WYG_170-7a"/>
以察百官之能否而與奪之如丞簿以下官小而任輕<lb/>
者固未能人人而察之也至於縣宰之寄以百里之民<lb/>
者守貳之寄以一郡之民者豈不重哉且天下幾州一<lb/>
州幾縣一嵗之中居者待者之外到部而注擬縣宰者<lb/>
㡬人守貳又㡬人則亦不過三數百而已以一嵗三數<lb/>
百之守貳縣宰而散之於三百六旬之日月則一日之<lb/>
注擬者絶多補寡亦無㡬爾一日之間而不能察三數<lb/>
人之能否則其為尚書者亦偶人而已矣日計之而不<lb/>
<pb n="KR2f0039_WYG_170-7b"/>
粗嵗計之而精則其州縣之得人豈不十而五六哉雖<lb/>
不五六豈不十而三四哉以此校彼不猶愈乎或曰尚<lb/>
書之權重則将得以行其私柰何是不然昔陸贄請令<lb/>
臺省長官各舉其屬而徳宗疑諸司所舉皆有情故或<lb/>
受賂者贄諫之曰陛下擇相亦不出䑓省長官之中豈<lb/>
有為長官則不能舉一二屬吏居宰相則可擇千百具<lb/>
寮其要在於精擇長吏贄之説盡矣今朝廷百官孰非<lb/>
宰相進擬者而不疑也至於吏部尚書之注擬而獨疑<lb/>
<pb n="KR2f0039_WYG_170-8a"/>
其私乎精擇尚書而假之以與奪之權使得以精擇守<lb/>
貳縣宰而無專拘之以文法庻乎天下不才之吏可以<lb/>
汰而天下之治猶可以復起也歟<lb/>
太學博士虞儔上言曰臣嘗怪今日内外人材習為軟<lb/>
熟其勢乆而必至於委靡不振夫國家之有人材猶人<lb/>
一身之有精神也精神去幹則人何以生人材委靡則<lb/>
國無以立良由始進之日上之人失其所以風厲之也<lb/>
夫科目髙下士子所視以為趨嚮者也大抵愛君憂國<lb/>
<pb n="KR2f0039_WYG_170-8b"/>
者必有切直之論而嗜進茍得者必多諂䛕之辭然則<lb/>
因言以求人有司取捨烏可不審故切直之論勝則人<lb/>
材日盛國勢日彊諂䛕之言行則人材日衰國勢日弱<lb/>
理之必然無足怪者臣於前舉備貟殿試對讀官見士<lb/>
人荅䇿其間頗尚切直既而唱第之日在前名者盖有<lb/>
諂䛕之人而切直之士往往或居下列兹非有司顧望<lb/>
畏忌考校之過乎國家三嵗一舉親屈帝尊䇿士於廷<lb/>
豈直遵故事而已哉盖欲收拾人材以為它日之用也<lb/>
<pb n="KR2f0039_WYG_170-9a"/>
臣嘗觀髙宗皇帝紹興更化之初御筆宣示殿試官曰<lb/>
對䇿中有指陳時事鯁亮切直者並寘上列考試官精<lb/>
加詳定無失忠讜無尚諂䛕用稱朕取士之意又宣諭<lb/>
宰臣沈該等曰今次殿試舉人程文議論純正仍多切<lb/>
直自此人材極有可用是年在前列者皆正直之士其<lb/>
後多為名臣然則以切直之言而取人思過半矣仰惟<lb/>
陛下以上聖之資膺夀皇聖帝付托之重所以示大始<lb/>
而正本者莫急於求直言以網羅人材今次殿試實為<lb/>
<pb n="KR2f0039_WYG_170-9b"/>
龍飛榜天下之士輻湊誠千載一遇也臣私憂過計恐<lb/>
有司考校之間不能深識乎聖明之意抑切直之言以<lb/>
避忌諱進諂䛕之論以求容悦則非所以示風厲多士<lb/>
之意也臣愚欲望陛下特降睿㫖戒勅攸司考校對䇿<lb/>
須求切直當理之言毋取諂䛕不根之論庻㡬作新人<lb/>
材増重國勢<lb/>
知南劒州羅願上奏曰臣恭惟陛下寤寐英傑慮内外<lb/>
薦舉改官或遺實才脩立薦式使開具事迹月日過一<lb/>
<pb n="KR2f0039_WYG_170-10a"/>
季不復收受将因事擇人以起治功望於臣子厚甚小<lb/>
大之臣宜何以稱塞臣愚輙有管見竊以為内外小吏<lb/>
職有繁簡舊來大吏察其屬有奉法循理意趣向公愈<lb/>
於軰類者即當援引不能一一皆有卓然可書之迹其<lb/>
有操履可嘉議論可採噐局可望者亦皆多方收羅以<lb/>
待上之選用誠以天下至大職業繁夥所資才器不一<lb/>
而足此亦古者徳進事舉言揚之遺意今兹專取官業<lb/>
誠欲勸之趨事赴功第恐奉行者迫於應令却不暇考<lb/>
<pb n="KR2f0039_WYG_170-10b"/>
其素行臣又見昨者推行實迹以來大吏欲有所舉或<lb/>
不得其詞往往就委求舉之人令自供具雖名實迹恐<lb/>
未能盡副上意今來雖只要在任及差出事件假令本<lb/>
任偶有一事疑在可取之域要須徐察其用心與此事<lb/>
乆逺果利果害倘數人皆有可録又當較短量長擇其<lb/>
尤者今立限既逼恐不得詳盡其差出者或隔州隔路<lb/>
事畢還任各言功状尤難得實聞昔神宗皇帝時監司<lb/>
登對有問麥價而對稱不知者帝以為麥價可撰而能<lb/>
<pb n="KR2f0039_WYG_170-11a"/>
闕所不知嘉其忠信他日擇按察首用之前朝名士鄭<lb/>
俠見應舉不以實年者俠戒之曰方謀入仕已有欺君<lb/>
之心可乎凡此皆懲便文之為害也國家設改官之法<lb/>
拘以六考限以五貟纎毫不備有司得以難問盖已詳<lb/>
矣今舉官大吏内則六部寺監之長貳外則監司帥守<lb/>
其貴而不在職者則前宰相執政皆上所委信使其果<lb/>
賢必不私一小吏以欺陛下不然亦何詞而不可飾臣<lb/>
願陛下特賜詳酌少寛起彂之限其有操履議論噐局<lb/>
<pb n="KR2f0039_WYG_170-11b"/>
一長可取者於今薦式之外稍斟酌舊法通許薦引以<lb/>
養臣子忠信誠慤之心至於薦舉不當甚者自有謬舉<lb/>
之罰亦足以懲如此庻㡬抱一長者皆得自見於明時<lb/>
且不失今日責實之意<lb/>
蔡戡上奏曰臣聞漢宣帝拜刺史守相輒親見問勸其<lb/>
所由考察其所行唐宣宗詔刺史無得外徙令至京師<lb/>
面察其能否然後除授二宣之時良吏最多號為中興<lb/>
職由此也恭惟陛下踐阼以來每除郡守必使陛辭此<lb/>
<pb n="KR2f0039_WYG_170-12a"/>
制一行不待汰斥而老者病者愚懦無能者莫不望風<lb/>
引退州郡長吏往往得人天下隂受大賜甚盛典也臣<lb/>
仄聞近制凡吏部注授州軍人令赴都堂審察前去之<lb/>
任候任滿奏事臣竊疑焉夫銓曹法守之地人人執成<lb/>
法以取必於有司積資累考法所當得無詞以却之況<lb/>
吏部闕類皆川廣逺郡去朝廷二千里今或付之老病<lb/>
無能之人一郡之權若不假之子弟則委之胥史或者<lb/>
自知日暮塗逺不復顧藉取給於二年之間則靡所不<lb/>
<pb n="KR2f0039_WYG_170-12b"/>
至逺方何辜焉臣謂江湖淮浙州郡朝廷所重非宸衷<lb/>
妙簡則廟堂遴選必不輕畀其所得人可知矣至如逺<lb/>
郡人心固已薄之其間以才自奮者未必肯就銓選而<lb/>
資厯深者又多髙年之人若據吏部成法而與之不加<lb/>
考察臣恐逺方之民必有罹其害者臣愚欲望聖慈特<lb/>
仍舊制許之陛辭或臨時具名取㫖間令引對示以不<lb/>
測則凡老病無能者自度不堪為郡必䝉罷遣勢須改<lb/>
授它職不敢輒當郡寄庻㡬逺方皆得良二千石斯民<lb/>
<pb n="KR2f0039_WYG_170-13a"/>
或安田里而無愁恨歎息之聲則二宣之治盖不足過<lb/>
戡又上奏曰臣竊惟襄陽據荆楚之㑹可以控扼上流<lb/>
捍蔽吳蜀臨宛洛之衝可以長驅中原恢復關陜欲進<lb/>
取則利欲退守則固自古號為重地故楚荘王以此臨<lb/>
上雒霸諸侯漢世祖以此破尋邑復天下桓温自此而<lb/>
入闗柳元景自此而克陜齊桓公以諸侯之師伐楚屈<lb/>
完對以楚國方城以為城漢水以為池雖衆無所用之<lb/>
齊師乃盟而還魏孝文以十萬衆圍樊城經月不下魏<lb/>
<pb n="KR2f0039_WYG_170-13b"/>
主臨沔水望襄陽㟁乃去豈非形勝之地以戰則利以<lb/>
守則固自古所重歟宋文帝經營中原首謂襄陽外接<lb/>
闗河欲廣其資力以江州之文武配雍州湘州之租賦<lb/>
給襄陽盖欲用之必先有以重之也普永和初朝議欲<lb/>
以庾爰之代庾翼鎮襄陽何充曰荆椘國之西門户口<lb/>
百萬北帯强敵西隣勁蜀地勢險阻周旋萬里得人則<lb/>
中原可定失人則社稷可憂陸抗所謂存則吳存亡則<lb/>
吳亡者也豈可以白面少年當之哉盖欲重之必先得<lb/>
<pb n="KR2f0039_WYG_170-14a"/>
人以為重也今有其地而不以為重重其地而不擇其<lb/>
人臣竊惜之盖朝廷除授既重内地士大夫宦游又欲<lb/>
便鄉逺塞窮邉人所不樂往往付之資淺望輕非所當<lb/>
得之人故帥臣監司多不勝任以至吏部注擬有舉将<lb/>
恩例者必得内地老耄庸繆過犯之人不得已而就焉<lb/>
故州縣官吏多不稱職用人如此恐非所以重邉一旦<lb/>
有警責其趨事赴功伏節死義難矣臣愚欲望陛下遴<lb/>
選本路帥守監司仍詔吏部凡注授沿邉職官縣令兵<lb/>
<pb n="KR2f0039_WYG_170-14b"/>
官廵尉銓量人材以畀能者庻㡬形勝之地得人以重<lb/>
之緩急賴以為用所補不細<lb/>
王質上舉賢能二論其一寛大臣曰夫所謂寛大臣者<lb/>
何也臣嘗論之古之大臣其操心也不危其臨事也不<lb/>
忌是以優游閒暇而能有所建立夫使大臣而下比小<lb/>
吏瑟縮踧踖常若有所掣其肘而履其足者左顧右盻<lb/>
惟恐它人得以短長是非而議其後坐于廟堂<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然燕<lb/>
之巢幕也當是之時惟夫無能不才慕恩寵保爵位之<lb/>
<pb n="KR2f0039_WYG_170-15a"/>
人然後能靦顔安據乎其上而竒傑大度之士以有為<lb/>
之才而束之小吏之律則亦褰裳而去有所不顧者故<lb/>
夫天子之大臣使其施為注措不盡拘於繩墨䂓矩之<lb/>
内間有所斡旋拱挈以讋天下之情夫既為天子之大<lb/>
臣則當開胷露臆以與天子共推無疑之心不可為曲<lb/>
廉細謹以自免於衆人之議而僥倖於乆安而不奪夫<lb/>
曲廉細謹非所以為大臣體也其賢不過為張禹孔光<lb/>
而不肖者乃至於蘇循趙渉夫其開胷露臆而無所疑<lb/>
<pb n="KR2f0039_WYG_170-15b"/>
其上者遂為伊尹周公而下亦不失為杜黄裳李徳裕<lb/>
天下徒見夫王莽楊堅之流盜權而取國以謂凡為大<lb/>
臣者舉不可以有所為而不知王莽楊堅之流固不世<lb/>
世有也如是則拱手卷舌而已矣盖昔者堯舜之咨四<lb/>
岳曰孰能乂水也四岳曰鯀可曰孰能巽朕位也四岳<lb/>
曰舜可夫鯀之方命圮族然雖堯舜亦度其不可用而<lb/>
四岳乃以甚不肖之人而猥充至重之責自今視之必<lb/>
曰是誤國也舉天下而予人豈細事哉而四岳遽以天<lb/>
<pb n="KR2f0039_WYG_170-16a"/>
下匹夫而上居天子之正位自今觀之必曰是非所當<lb/>
言也盖古之君臣相與忘機於形迹之外小過不責大<lb/>
言不怒然後能濟天下之功今之大臣何其甚謹也平<lb/>
日之論薦者才氣雄渾足以任重而致逺者何人也議<lb/>
論慷慨足以籌安而慮危者何人也幹局明練足以剸<lb/>
繁解紛者何人也以臣觀之非彫章繪句而取科第則<lb/>
守己畏事而省過失者也夫彫章繪句而取科第君子<lb/>
謂之陋儒守己畏事而省過失君子謂之庸夫非天子<lb/>
<pb n="KR2f0039_WYG_170-16b"/>
大臣所宜論薦也然此二流者雖不足以立事亦不足<lb/>
以累人大臣論薦而出此無乃取其不足以累人而不<lb/>
恤其不足以立事歟懼馬之奔蹶而求其無奔蹶者可<lb/>
矣取偶馬乘之曰吾懼其奔蹶也不亦太過矣乎臣非<lb/>
敢妄詆大臣之論薦也然慮其操心不危臨事不忌則<lb/>
莫若陛下少寛假之畧其小失而責之以大綱使大臣<lb/>
稍稍釋去負背之芒刺從容泮肆措意於法律之外而<lb/>
専搜天下英偉豪傑之才必不敢徒為論薦以虚文而<lb/>
<pb n="KR2f0039_WYG_170-17a"/>
塞上意臣愚以謂小有所肆者乃大有所畏也其二制<lb/>
私情曰夫所謂制私情者何也臣嘗論之古者才則進<lb/>
不才則退舉天下之才而其進退舉不出於此兩者而<lb/>
今之進退才與不才俱無與乎其間古者士大夫皆涵<lb/>
養醖醸於學校之中司徒之所謂選士則士之秀者也<lb/>
學之所謂進士則造士之秀者也司馬之所謂辨論官<lb/>
材則又進士之賢者也天下之士萃而奔走於天子之<lb/>
爵禄惟其秀且賢者得之秀者異於人賢者過於人之<lb/>
<pb n="KR2f0039_WYG_170-17b"/>
謂也至於東寄而西棘不得被中華之衣冠而與魑魅<lb/>
夷貊為伍則皆恬於為惡而不變者也夫是之謂有才<lb/>
者進不才者退自後世才與不才混并為一而所為進<lb/>
退者惟其有力無力而已有力者不患其不才而無力<lb/>
者雖有才而不濟是故爵禄之公器而集乎權勢之私<lb/>
門此其勢然也盖制私者不强其勢而反之正而使平<lb/>
其勢而不趨乎偏故祖宗所為舉薦之格者所以均天<lb/>
下進退之勢也今之法大畧自廸功推而上之必三削<lb/>
<pb n="KR2f0039_WYG_170-18a"/>
而後遷謂之關陞自從政推而上之必五削而後遷謂<lb/>
之改官而其上所當舉薦之人以章計之嵗有定數以<lb/>
人計之嵗有定貟如是而後有力者有所格而不得騁<lb/>
而無力者亦得以馴致而序進臣故曰祖宗所以均天<lb/>
下進退之勢也自今觀之進退之勢初未嘗均非法之<lb/>
有弊也法為人所勝也非人之能勝法也人為情所勝<lb/>
也凡人之情有所畏則有所迫有所愛則有所牽迫者<lb/>
牽者交勝則天下之公法徇於一人之情有不得不然<lb/>
<pb n="KR2f0039_WYG_170-18b"/>
者今夫某人操某人之書而謁於某人此必有所挾也<lb/>
挾之愈重則應之愈速謂之應副其求者有如執劵之<lb/>
取償其應之也如取諸懐而予之也有某章而不敢用<lb/>
有某人而不敢舉曰後将無以應權勢之請也謂之準<lb/>
備寜不忍而不彂以俟夫急而應也某人禱某人而求<lb/>
薦某人則某人亦禱某人而求薦某人謂之換易内有<lb/>
不酬從而為辭曰某人債未償也或委某人而治某事<lb/>
則先令之曰某事集則以某章薦或以某人營某物則<lb/>
<pb n="KR2f0039_WYG_170-19a"/>
隂囑之曰某物至則以某章薦謂之酬勞有不如其所<lb/>
欲不特不薦而已又加以罪焉夫是四弊者舉内外流<lb/>
弊也臣嘗謂應副之弊準備之弊是生於畏而有所迫<lb/>
換易之弊酬勞之弊是生於愛而有所牽臣愚欲望陛<lb/>
下明諭當薦舉之人舉某人則列某實曰臣以某事而<lb/>
舉某人也既以名聞則京秩而上付之給舍京秩而下<lb/>
則付之御史以按其奸此其事雖繁然可以制人畏愛<lb/>
之私情庻㡬有所憚而不至於大縱今某之論曰是無<lb/>
<pb n="KR2f0039_WYG_170-19b"/>
益也植藩籬固扃鑰雖未足以禦盜不猶愈於徹藩籬<lb/>
而啓扃鑰以聼其自至者哉是謂之無益不可也<lb/>
吏部侍郎李椿上奏曰臣竊見吏部遵依聖㫖指揮措<lb/>
置薦舉改官畫一本職實跡可謂詳備茍舉主非其人<lb/>
則雖有良法美意亦為虚文盖求進之士惟務一得無<lb/>
所不用其至監司郡守牽於勢利罕有得其實材薦舉<lb/>
求才之本意失之乆矣欲革其弊當澄其源精擇職司<lb/>
足矣在法舉改官合用舉主五員内職司一員如職司<lb/>
<pb n="KR2f0039_WYG_170-20a"/>
有知人之明非勢利可動公心舉人庻㡬得真才實能<lb/>
上副君父求才願治之意臣愚欲望陛下委大臣精擇<lb/>
職司使之薦士郡守止許薦之于職司不必拘五員之<lb/>
數止用職司一員其被薦者凡申省部状終身稱係職<lb/>
司某人舉改官舉主到闕及差除磨勘並具所舉過人<lb/>
考較賢否以為陞黜之端庻使薦人及受薦者皆知自<lb/>
重不在繁文其弊自革如臣狂言可採伏乞出自聖意<lb/>
特降䖏分<lb/>
<pb n="KR2f0039_WYG_170-20b"/>
椿又上奏曰臣竊見薦舉改官之令數有申明更改本<lb/>
欲革奔競求實才用意非不善而實才未效奔競愈甚<lb/>
士夫惟知求進法出幸生營求百方無所不用其至但<lb/>
知求得而後已今來吏部遵依聖㫖指揮畫一措置令<lb/>
舉本職可謂詳備若舉主非其人雖有良法美意徒為<lb/>
虚文無益於事臣愚願陛下精擇職司裁損員數戒飭<lb/>
臣僚當使薦士及被薦者皆自重而擇人則庻㡬奔競<lb/>
之風少戢而實才出焉臣有二説其一禁關節其二減<lb/>
<pb n="KR2f0039_WYG_170-21a"/>
薦員禁關節者大抵薦舉貟數以十分言之勢力取之<lb/>
八九非岀己意罕稱其職欲乞降詔戒飭今後不得宛<lb/>
轉求囑為人覓薦舉如有違犯並坐違制之罪不以赦<lb/>
原其薦舉奏内各稱不係受人求囑實岀自己所見違<lb/>
者亦同上科罪其有公心推薦分明移文於所舉官者<lb/>
即於奏内稱説係某人稱道實跡可據其後犯入已贓<lb/>
自依舊法監司薦人令先取本州保明状於奏状内聲<lb/>
説州郡薦人申轉運司照㑹體量保明申部然後收使<lb/>
<pb n="KR2f0039_WYG_170-21b"/>
所謂禁闗節者如此減薦員者在法用舉主五員然後<lb/>
改官委是員多所以求之者奔競干求無所不用其至<lb/>
舉之者率不自由牽於勢力求舉者惟務其得甘心稱<lb/>
門生不復頋何等人其於薦舉求賢之本意失之逺矣<lb/>
臣愚欲乞今後改官止用二員舉主其應舉五員改官<lb/>
者止聽舉二員如當年不及五員之數即併次年計數<lb/>
奏舉若任滿不及五員之數聽後官通計其數奏舉其<lb/>
被舉人應有申朝省状並具舉過改官人姓名以考所<lb/>
<pb n="KR2f0039_WYG_170-22a"/>
舉之人如得真才則賞之如得奸邪誕妄則罰之庶㡬<lb/>
薦士及被薦者皆知自重擇人以息奔競之風<lb/>
椿為司農卿又上奏曰臣竊聞陛下軫念四方萬里留<lb/>
聖意於監司郡守使臣僚講究才能資格之間精選之<lb/>
誠為盛徳事要切至當者也臣雖未聞臣僚精選之議<lb/>
而臣輒有管見一語可以盡之曰公選而已監司數十<lb/>
人猶且難之郡守數百人其可以容易而選耶若求於<lb/>
片文隻字或求於利口辯捷或出於左右先容或出於<lb/>
<pb n="KR2f0039_WYG_170-22b"/>
親黨引援或出於迎合䛕佞不可謂之公選決非陛下<lb/>
之意也臣愚願陛下責大臣公選之然則不用資格則<lb/>
干求僥冒之風愈難革當於應資格中選才能之士然<lb/>
後盡善凡乞知州郡已上差遣具公状申部州郡當分<lb/>
大小小郡有闕則令吏部具資格功過於尚書省大臣<lb/>
按資格於都堂差注呼請至都堂審察訖送部具鈔監<lb/>
司大郡有闕則集侍從官赴都堂各舉所知不限内外<lb/>
宰執取其善最者公共選差所知之官為状首保薦衆<lb/>
<pb n="KR2f0039_WYG_170-23a"/>
官連書具奏各盡所見不得隠黙所差人稱職則旌賞<lb/>
為首保薦者不爾則罰之其大賢大姦則連書官並罪<lb/>
賞之宰執所知之人聽獨具奏保薦賞罰如前私第謁<lb/>
見宰執者但許言公事其千求差遣者令榜於客位以<lb/>
絶之庶稍革僥進之風<lb/>
光宗紹熈元年彭龜年上審材辨官疏曰臣聞古者三<lb/>
年大比而興賢者能者其選舉之塗已異及其論辨而<lb/>
後使之則亦辨其賢與能而已漢王嘉薦儒者公孫光<lb/>
<pb n="KR2f0039_WYG_170-23b"/>
滿昌及能吏蕭咸等尚有分别未有混天下之材納之<lb/>
一區不擇材之短長不計職之劇易為人擇官而不為<lb/>
官擇人如近世者也大抵天下未嘗有不可用之材而<lb/>
亦鮮有無所不能之人能於此者或不能於彼可任繁<lb/>
劇者於坐鎭雅俗未必優也使處之各當其任用之各<lb/>
盡其材則不惟官各舉其職而人亦無遺才易務之恨<lb/>
倘徳足以鎭雅俗而使之任繁劇則必暴其短才足以<lb/>
任繁劇而使之坐鎭雅俗則必不勝其官矣故天下之<lb/>
<pb n="KR2f0039_WYG_170-24a"/>
事多敗於官之不得其人而天下之才亦敗於用之不<lb/>
稱其宜如斵梁為杙以金代土甚非后王所以輔相裁<lb/>
成天地之道也臣愚欲望聖慈明詔大臣於選任之際<lb/>
審材辨官可大受者不使之䙝小務事一節者不使之<lb/>
受繁劇工文學者卒任之以文學精政事者專責之以<lb/>
政事而且量其職任之輕重以為進用之等級使官各<lb/>
稱其才而無觖望人各安其官而無倖心實天下幸甚<lb/>
龜年又乞寢罷版行時文疏曰右臣待罪太學博士昨<lb/>
<pb n="KR2f0039_WYG_170-24b"/>
准國子監關備准尚書省劄子臣寮上言士子不閲經<lb/>
史子集之文而專意於時文不閱舊來典實之文而專<lb/>
意近日浮虚之文朝廷方以程試取士欲其不習時文<lb/>
固不可得如舊來之典實足矣今欲一洗其弊當自成<lb/>
均始乞令監學官公共精擇舊來時文謹嚴而有法度<lb/>
精粹而有實學者經義詞賦論䇿各若干篇許之版行<lb/>
以為程式奉聖㫖依劄付本監本監關臣及監學官詳<lb/>
臣寮劄子内事理将新舊時文分官精擇去訖臣竊詳<lb/>
<pb n="KR2f0039_WYG_170-25a"/>
臣寮申請乃是父兄教子弟之法而非太學教天下士<lb/>
之法雖曰救文之弊而臣恐滋文之弊寔自此始不可<lb/>
不慮也請為陛下畫一陳之臣聞三代取士皆本徳行<lb/>
隋唐而降始尚文詞至于本朝循而不改夫以徳行取<lb/>
士猶開目取物既能識其大小又可辨其美惡以文詞<lb/>
取士猶閉目取物大小美惡無所不收左采右獲庶㡬<lb/>
一中所以忠厚浮薄色色有之盖為是也先正有識之<lb/>
臣率以為病故司馬光謂取士之道當以徳行為先其<lb/>
<pb n="KR2f0039_WYG_170-25b"/>
次經術其次政事其次藝能近世以來專尚文詞文詞<lb/>
乃藝能之一耳未足以盡天下士也鄒浩嘗論科舉謂<lb/>
上自輔弼之大臣下至州縣之小吏皆佐陛下行道者<lb/>
也非欲其若司馬相如枚乘沈佺期宋之問之屬以文<lb/>
詞供奉而已而乃取之不以道用之不以實誰與成天<lb/>
下之務哉然則取士以文已愧於古況教以時文乎此<lb/>
不可一也自古文士多出東南東南之士不患乏詞藻<lb/>
唯患不篤實今居東南之地用東南之人猶病其不文<lb/>
<pb n="KR2f0039_WYG_170-26a"/>
可不深究其所以然哉臣寮所謂不閱經史子集之文<lb/>
而專意於時文是也夫舊日典實之文乃根本乎經史<lb/>
子集今日虚浮之文乃自時文壊之今不教之研窮今<lb/>
古依據義理以涵養根本而復教以時文是惡其溼而<lb/>
使居下流此不可二也夫謂之時文政以與時髙下初<lb/>
無定制也前或以為是後或以為非今或岀於此後或<lb/>
岀於彼止隨一時之去取以為能否今求其義理精深<lb/>
文字渾厚者能有幾何縱得一二十篇其格又多不與<lb/>
<pb n="KR2f0039_WYG_170-26b"/>
今同捨之則失簡别之本意存之則破文字之近體此<lb/>
不可三也或者必曰朝廷方以時文取士今以時文為<lb/>
不足學則是當併廢之而後可烏足為通論臣謂不然<lb/>
天下之材不可一律取也朝廷設科止為中材地尓欲<lb/>
使髙者可以俯而就卑者可以企而及豈謂天下士盡<lb/>
可以科舉之文得之唐韓愈謂來京師見有舉進士者<lb/>
人多貴之就求其術或岀禮部所試詩賦䇿等以相示<lb/>
以為可無學而能由此觀之有司所取之文天下固有<lb/>
<pb n="KR2f0039_WYG_170-27a"/>
以為不足學者也天下雖不能皆韓愈然豈可輕天下<lb/>
無韓愈哉朝廷取人固欲其如愈不欲其不如愈也今<lb/>
也乃一切以時文教之編類成帙公私刋行凡應進士<lb/>
者家家售之父詔其子兄語其弟以為朝廷取士不過<lb/>
如此朝讀夕思唯此是習經史子集将覆醤瓿臣恐天<lb/>
下文章益見凋敝必又甚於今日也先朝諸臣皆欲尚<lb/>
徳行以救文敝而今乃欲擇時文以教舉子其於本末<lb/>
母乃甚舛歟此臣所以知其不可也臣嘗聞先朝常欲<lb/>
<pb n="KR2f0039_WYG_170-27b"/>
更定四塲去留指揮時鄒浩為頴昌府教授乃沿工執<lb/>
藝事以諫之義抗疏論列今臣為學官職分所在明知<lb/>
不可而以成命既頒忍口不言詭隨苟從是不忠也實<lb/>
孤臣志是以不避斧鑕之誅肆其狂愚欲望聖慈下臣<lb/>
此章與臣寮之言參訂得失如臣言可採将近日精擇<lb/>
時文指揮特賜寢罷止今學官於公私試文字精加考<lb/>
校以義理明正者為上學問淹博者次之文采華贍者<lb/>
為下茍不入格雖是中選不許刋行去取既明趨向自<lb/>
<pb n="KR2f0039_WYG_170-28a"/>
正舉子之文将不求典實而自典實矣干冒宸嚴臣下<lb/>
情無任俯伏俟命之至謹録奏聞<lb/>
吏部尚書趙汝愚上奏曰臣等竊惟今之吏部古之天<lb/>
官也成周之時掌聽百官府之事而詔王廢置普宋以<lb/>
來其選猶重故山濤為尚書甄拔人物多所啟擬景平<lb/>
間以蔡廓為尚書時自黄散以下悉以委蔡而廓猶不<lb/>
拜至唐盛時率以宰相領選事其選注之法惟視其人<lb/>
之能否或不次超遷或老於下位不為定制逮開元中<lb/>
<pb n="KR2f0039_WYG_170-28b"/>
裴光庭始奏用循資格無問能否選滿則注限年躡級<lb/>
母得踰越非負譴責者皆有升無降其庸愚沈滯者皆<lb/>
喜謂之聖書而才俊之士無不怨歎遂有賢愚同滯之<lb/>
譏而吏部之權廢矣惟我國家銓法甚備而循資歷考<lb/>
尚由唐舊茍法之所當得則雖行如桀跖為長貳者心<lb/>
知其不可而一拘於法不敢不與茍於法㣲有拘礙則<lb/>
雖有淵騫之行龔黄之才為長貳者亦不得稍致力於<lb/>
其間倒持太阿吏執其柄是則朝野所共知縉紳所共<lb/>
<pb n="KR2f0039_WYG_170-29a"/>
歎也況今貟多闕少士流壅滯安可不因時救弊稍議<lb/>
甄别臣等伏思惟今銓量之法猶有古意而有退無進<lb/>
不可偏舉欲望聖慈特降睿㫖今後四選官吏如衰病<lb/>
昏謬及曽有負犯者許令長貳照見行條法依公銓量<lb/>
外或有真才實能陸沈未用或恬静守道不求聞逹或<lb/>
名節素髙偶有㣲累並許長貳各具功狀申尚書省取<lb/>
㫖陞擢若所舉非才徇情阿黨或挾私報怨任意自肆<lb/>
者並許䑓諫彈劾庶㡬銓部得人仰稱陛下選賢圖治<lb/>
<pb n="KR2f0039_WYG_170-29b"/>
之意<lb/>
汝愚又上奏曰某等竊惟太學待補之法其弊已多因<lb/>
仍嵗時弊将益甚今欲易之混試固足取快一時然多<lb/>
士沓來以數萬計非惟有司重有勞費日力有限較閱<lb/>
難精亦恐道路奔衝不無寒暑之患場屋湫隘更多蹂<lb/>
踐之虞彼此相形得失居半盍有根本之論稍師古始<lb/>
而言夫三代鄉舉里選之法雖世逺事異不可遽復然<lb/>
其教育作成之意本諸天地而合乎人情者則雖百世<lb/>
<pb n="KR2f0039_WYG_170-30a"/>
不能改也惟我國家内自京師外而郡縣皆置學校慶<lb/>
歴以後文物彬彬㡬與三代同風矣逮至崇觀創行舍<lb/>
法所在養士誠得黨庠遂序之遺意故一時學者粗知<lb/>
防檢非冠帶不敢行於道路遇鄉曲之長上及學校之<lb/>
職事則斂容而避之其風俗亦誠美矣然其失也在於<lb/>
專習新義崇尚老荘廢黜春秋絶滅史學又罷去科舉<lb/>
使寒畯之士捨此無以為進身之路事理俱礙旋以廢<lb/>
革此非舍法之罪其時弊則然也中興以來投戈講藝<lb/>
<pb n="KR2f0039_WYG_170-30b"/>
行都重建太學諸郡復行貢舉士生斯時可謂幸矣然<lb/>
浮偽之風勝忠信之俗㣲有司頗以為病者亦由州縣<lb/>
之間士之榮辱進退皆不由乎學校至論徳行道藝則<lb/>
惟取決於糊名茍為雕篆之文無復進脩之志其視庠<lb/>
序有同傳舎視師儒㡬若路人月書季攷盡為文具殊<lb/>
失朝廷教養之意某等擬欲逺稽古制近酌時宜不煩<lb/>
朝廷建官不勞有司増費惟重教官之選假守貳之權<lb/>
倣舍法以育才因大比而貢士攷終塲之數定所貢之<lb/>
<pb n="KR2f0039_WYG_170-31a"/>
貟期以次年試于太學庶幾士脩實行不事虚文漸復<lb/>
淳風仰裨大化有三舍之利無三舍之害其法頗為近<lb/>
古如䝉朝廷采録所有諸州教養課試升貢之法乞下<lb/>
有司詳議施行然科舉事嚴試期甫迩其今嵗待補試<lb/>
欲乞且與依舊放行一次<lb/>
寜宗時袁説友上言曰臣聞為治之道莫先於用人而<lb/>
用人之難尤貴乎審擇世未嘗無材也然一見於用則<lb/>
有心術有好尚適於平正者則為公為賢而溺於偏黨<lb/>
<pb n="KR2f0039_WYG_170-31b"/>
者則為私為詖要其終而成敗可見此無它中庸之為<lb/>
徳民鮮能乆矣夫師也過商也不及非中也夫子無取<lb/>
焉盖智者過之愚者不及皆足以害道也狂者進取狷<lb/>
者不為非中也孟子無取焉盖狂者失已狷者失人皆<lb/>
足以害道也害道則害治矣惟夫中者有平正之徳無<lb/>
黨偏之蔽觀之攲噐中則必正貴中也不平不正則覆<lb/>
矣攷之洪範㑹其有極貴中也無黨無偏則中矣自古<lb/>
人材非材之難也一得其中則有平正無黨偏中一失<lb/>
<pb n="KR2f0039_WYG_170-32a"/>
則失人人主用人之際是豈不難哉仰惟陛下以人材<lb/>
為急務以中道律人材盡捐偏黨之私力扶平正之論<lb/>
還泰和之盛治享安静之美福者誠非細事也近者陛<lb/>
下親頒御筆立為資格以嚴職事官盖将垂意人材不<lb/>
輕除授然欲絶濫進則當嚴其資格若夷考其人則尤<lb/>
貴於預擇爾臣竊觀孝宗皇帝淳熈九年令侍從䑓諫<lb/>
各舉所知淳熈十五年復令侍從䑓諫各舉職事官太<lb/>
上皇帝紹熈二年令侍從䑓諫各舉卿郎職事官此皆<lb/>
<pb n="KR2f0039_WYG_170-32b"/>
預加審擇也今周行闕貟朝廷或難於選授緩急之時<lb/>
歎於乏才欲圖得人預擇間暇上法淳熈紹熈故事以<lb/>
詔論思獻納之臣實今日所當先者臣愚望聖慈特彂<lb/>
宸斷命六曹侍從翰苑䑓諫兩省給舍各舉堪充職事<lb/>
官者四五人或學焉有用而不事於空言或材有過人<lb/>
而可堪於任劇皆須心術本於公正好惡不激於黨偏<lb/>
除見充職事官外不拘資格不間寒逺平心審舉具名<lb/>
奏聞留寘御前以備審擇仍令録申朝廷遇闕審用則<lb/>
<pb n="KR2f0039_WYG_170-33a"/>
王多吉士國無憸人進退盡岀於聖明人物悉趨於中<lb/>
道昭明國是宏濟治功天下厚幸<lb/>
中書舍人虞儔上劄子曰臣聞天下之至平者莫如衡<lb/>
故能權物之重輕天下之至明者莫如鑑故能别物之<lb/>
妍醜茍惟衡之不平鑑之不明則輕重倒置妍醜不分<lb/>
理之必然無足怪者夫塲屋考校之官士子所恃以為<lb/>
衡鑑者也去取髙下無不繫焉國家取士之制有經義<lb/>
有詩賦自紹興分科以來士子不過各專習其一以應<lb/>
<pb n="KR2f0039_WYG_170-33b"/>
上之科目今之所謂考官者其向之進取盖不過工於<lb/>
一而已矣若以經義之人而考詩賦則恐於聲律未能<lb/>
細評以詩賦之人而考經義則恐於㫖趣未能深究又<lb/>
六經之中率是互考其春秋之凡例二禮之制度易之<lb/>
象數倘非素習未免有所牴牾往往去取髙下顛倒謬<lb/>
誤不厭士論何所不有是猶衡不平而欲權物之輕重<lb/>
鑑不明而欲别物之妍醜雖欲勿失其可得乎臣竊見<lb/>
省闈體例士人卷子先經㸃檢官批鑿分數然後參詳<lb/>
<pb n="KR2f0039_WYG_170-34a"/>
官審訂其當否而上之知舉從而決其去取髙下則參<lb/>
詳㸃檢最為緊要伏望聖慈明詔大臣将來省試參詳<lb/>
㸃檢等官凡六經詩賦於朝士中選其所素習者使各<lb/>
有其人仍詔知舉隨其所習分𨽻考校庶㡬士子所業<lb/>
衡鑑不逃去取髙下咸得其當以副國家取士之意天<lb/>
下幸甚<lb/>
江東轉運副使真徳秀上奏曰臣恭聞太平興國中甞<lb/>
詔諸道轉運司察訪部下官吏凡罷軟不勝任及黷于<lb/>
<pb n="KR2f0039_WYG_170-34b"/>
貨賄者俾條上其事狀其清白自守斡局不苛者亦許<lb/>
其明揚臣仰見祖宗盛時選用監司付以事權者盖欲<lb/>
其公於刺舉使貪懦者無所容而㢘能者有以勸責任<lb/>
之意盖不輕也自嘉泰開禧以來公道不行請囑日盛<lb/>
郡縣之官有罪狀彰灼為監司者甫欲案劾已求要路<lb/>
之援以自脱甚者得以施其反噬之計於是刺之權有<lb/>
所不行矣嵗舉之員往往奪於權貴之命孤寒無援者<lb/>
雖盡心職業不免陸沈之歎膏梁庸騃茍有所挾則若<lb/>
<pb n="KR2f0039_WYG_170-35a"/>
執劵以取償焉於是舉之權又有所不行矣是以州縣<lb/>
之間賢否不分民受其病今陛下更新大化公道昭明<lb/>
寖還乾道淳熈之舊矣獨薦紳間親故請託之弊未能<lb/>
盡革臣愚欲望聖慈戒諭中外士大夫相與維持公道<lb/>
使将指承命者得以展澄清之志而賢不肖有所甄别<lb/>
於治道豈小補哉<lb/>
司令許應龍上奏曰臣聞薦舉而不拘其數此朝廷之<lb/>
美意也薦舉而或失其實此士大夫之私心也因士大<lb/>
<pb n="KR2f0039_WYG_170-35b"/>
夫之私心而失朝廷之美意豈可不思所以處之乎臣<lb/>
請先原其弊而後僭陳其所以變革之術夫一郡之吏<lb/>
察於太守一路之吏察於諸司滿一朞則有關陞之薦<lb/>
逾三考則有京削之薦嵗有常員截然一定固不患其<lb/>
濫也至若政績則聽其剡上初無定數豈固縱其猥濫<lb/>
而無所紀極哉葢以效績顯著固未易得若拘以嵗薦<lb/>
茍未有其人必以庸常之流勉強充數其謹重之意盖<lb/>
可見矣是以剡牘來上悉從其請或與陞擢或令審察<lb/>
<pb n="KR2f0039_WYG_170-36a"/>
或付中書籍記使賢者知所勸而不賢者亦知自勉進<lb/>
者以為榮而未進者亦有所慕得人之效大率由此豈<lb/>
非朝廷之美意乎柰何人情貪榮競欲速化不顧職事<lb/>
之脩否而惟欲露章之薦引頭鑚肘刺不得不已以公<lb/>
道自任者旌别淑慝固不肯曲徇其請而樂於周旋者<lb/>
見其既無定數求者必與迨其甚也一章所薦或五六<lb/>
人或十數人載於邸報殆無虚日合一嵗而論不知其<lb/>
㡬非親故之夤縁則勢要之囑托非關陞之所不及則<lb/>
<pb n="KR2f0039_WYG_170-36b"/>
京削之所未徧譽過其情則以鈆刀而為銛舉非其類<lb/>
則以薰蕕而同噐此豈非士大夫之私心乎夫惟其岀<lb/>
於私則賢否混淆眞偽雜揉形於薦牘者未可盡信不<lb/>
免視為具文而一切不復用矣吁不意求才之美意而<lb/>
為士大夫私心壞之也雖然變而通之夫豈無術一曰<lb/>
定剡薦之數二曰嚴保任之法昔皇祐初詔舉縣令而<lb/>
張易於逼替之際併薦一十六人上謂輔臣曰所舉猥<lb/>
多豈無干請可令裁定此定剡薦之數者也馮拯請諸<lb/>
<pb n="KR2f0039_WYG_170-37a"/>
司四品以上具表舉人若效績著明當特酬賞不如所<lb/>
舉依法加罪此嚴保任之法者也數既一定則不容妄<lb/>
舉以徇泛應之私法既加嚴則誰敢失實以干謬舉之<lb/>
罰如此則公論大明羣賢並進得以隨才而噐使之百<lb/>
工允釐庶績咸熈盖有不難致者抑又有當察者昔歐<lb/>
陽脩有云善惡之人各以類舉㢘謹者舉清幹贓汙者<lb/>
舉貪濁徇私者舉請求茍任是責者或非其人亦安能<lb/>
無妄舉哉太宗皇帝親閱班簿常曰不擇舉主何由得<lb/>
<pb n="KR2f0039_WYG_170-37b"/>
人此清源正本之論真萬世龜鑑也惟陛下與大臣亟<lb/>
圖之臣不勝拳拳<lb/>
知江州袁燮上便民䇿曰臣聞人才之生殆非偶然凡<lb/>
堪為時用者皆不可廢彼其禀英秀之質固超然異於<lb/>
凡民因其資而培植之将有不可勝用者厥今天下常<lb/>
苦於乏才以臣觀之惟見其衆多爾十歩之内必有茂<lb/>
草秀傑之士何時不生臣承乏偏州適當旱歉之餘爰<lb/>
俾僚屬條陳救荒之䇿每都必為一圖地名山川橋道<lb/>
<pb n="KR2f0039_WYG_170-38a"/>
寺觀之屬咸具而列飢民居處及户口之數於其間歴<lb/>
歴明白按圖而視無得隠者所以隄防奸弊責其實也<lb/>
區處既定分遣官僚遍走阡陌而其人皆不憚勞苦不<lb/>
避塗潦平時官吏不至之處一一躬往而覈其實如是<lb/>
者再焉其愛民之篤如此臣又因民間詞訟委之剖決<lb/>
以觀其能亦皆恪共厥職本於法意參以人情而斷之<lb/>
以理靡不精當才之可用又如此其他如噐局端重者<lb/>
㢘潔守正者詞采絢彂者留意獄事者宰邑著稱者敏<lb/>
<pb n="KR2f0039_WYG_170-38b"/>
於治財者嚴於捕盜者亦不乏人區區支郡一時為僚<lb/>
可觀如此豈可謂海内無人乎古者寸長必録故人才<lb/>
不至淪棄後世不能如古故天下常多遺才然則其榮<lb/>
其枯其興其仆皆繫乎居上者何如爾善夫陸贄之言<lb/>
曰如玉之在璞抵擲則瓦石追琢則圭璋如水之𤼵源<lb/>
壅閼則汙泥䟽濬則沼沚由此觀之人才豈有常哉今<lb/>
聖主求賢如渇監司牧守形於薦牘者亦時有之而朝<lb/>
廷視為故常少所拔擢未免有陸沈之嘆臣竊以為監<lb/>
<pb n="KR2f0039_WYG_170-39a"/>
司牧守皆陛下所擇果賢乎當信任之其所論薦當收<lb/>
用之周書曰舉能其官惟尓之能稱匪其人惟尓不任<lb/>
董仲舒亦云所貢賢者有賞不肖者有罰殿最昭然誰<lb/>
敢謬舉惟陛下亟行<lb/>
理宗時禮部侍郎曹彦約上奏曰臣竊見科舉之弊莫甚<lb/>
於牒試而牒試之弊莫甚於作偽盖解額之有廣狹士子<lb/>
之有衆寡廣而寡者固已安其分則狹而衆者必思所以<lb/>
為之計朝廷以承平日乆士子日盛設為牒試之法寛其<lb/>
<pb n="KR2f0039_WYG_170-39b"/>
進取之門末莭細故未暇深察於是改鄉里以就它人之<lb/>
貫改三族以認它人之親甚者改其父祖改其姓氏若得<lb/>
若失尚未可知而欺君之迹已昭昭不可掩矣今國子監<lb/>
牒試其弊尚少臣不知其本末未敢遽議惟是漕試之弊<lb/>
積習既乆士大夫互相欺詐恬不為怪壞士子心術莫甚<lb/>
於此臣嘗反其本而思之立法之初其意甚悉户貫之必<lb/>
欲土着結保之必用三姓慮其居鄉之無行也慮其家世<lb/>
之黨錮也慮其科舉之有殿罰也慮其期以上親之有喪<lb/>
<pb n="KR2f0039_WYG_170-40a"/>
服也今乃改其户貫改其親戚改其父祖改其姓氏任<lb/>
意所欲不定貟數時舉摘一二尤者而懲戒之於事無<lb/>
補律以科舉之法無一可者則解而更張之不可緩也<lb/>
好事者深知其不便求其說而不得欲増解額則難立<lb/>
限制欲均解額則侵及它郡欲廢漕額以益諸郡不特<lb/>
舊額不等極費區䖏而所部之親戚故舊有決不可不<lb/>
避者變舊法以起争端終不可乆無已則有一焉在内<lb/>
有職事官朝廷之所選用也在外有監司帥守朝廷之<lb/>
<pb n="KR2f0039_WYG_170-40b"/>
所責任也大郡之有通判小郡之有簽判轉運司之有<lb/>
主管文字諸路之有川廣福建又逺地之多士子䖏也<lb/>
與其詐偽避親而使之冒試孰若嚴其保任而許其牒<lb/>
試随其官職分其等差若監司帥守可舉十五人則大<lb/>
郡可舉十人中下郡可舉七八人通判可舉五人主管<lb/>
文字與簽判可舉三人川廣福建不在此位者不過一<lb/>
二人職事官之牒門客者當如其舊其以川廣福建牒<lb/>
者郎官以上不得過下郡之數寺監丞以下不得過通<lb/>
<pb n="KR2f0039_WYG_170-41a"/>
判之數明載之於公牘宻參之以法令曰此某人者乃<lb/>
某之子若弟也某之親若故也或曰雖非某之子弟某<lb/>
之親故而某前知其為人也其居鄉無失行也其家世<lb/>
非逆惡也其塲屋無殿舉也其親屬無䘮服也後有異<lb/>
同甘朝典不辭也如是而行之與今時牒試之法無以<lb/>
大相過不増發解不拂人情而解額之狭䖏與士子之<lb/>
衆䖏受其利如前日也但前之為法不許其保任而容<lb/>
其詐偽後之為法不容其詐偽而許其保任其利害相<lb/>
<pb n="KR2f0039_WYG_170-41b"/>
去何如哉然州縣官之牒本路可以稽考而監司帥守<lb/>
之牒隣路容有泛濫且如兩浙路與江東福建為隣而<lb/>
又與淮東為隣湖北一路與湖南江西為隣而又與淮<lb/>
西京西夔路為隣若只許一䖏則地里有不便或分之<lb/>
數路則渙散而無統須合與之闗防立為限制應監司<lb/>
帥守牒過貟數並限七月三十日以前具申禮部禮部<lb/>
総其名數並限九月三十日具申都省備牒御史䑓諫<lb/>
院則其弊可革矣至如四川解試日分不同又須比附<lb/>
<pb n="KR2f0039_WYG_170-42a"/>
曰限别作行下但今嵗科舉在近難以驟變舊規亦不<lb/>
敢以鄙陋愚見以為盡得天下士子之情欲望聖慈下<lb/>
臣此說付禮部監學熟議之與大臣圗回之如或可行<lb/>
以備戊子嵗漕試科舉之用恐於名教亦有萬一之補<lb/>
臣不勝大願<lb/>
李鳴復上奏曰臣竊惟國家設科以取士公卿大夫由<lb/>
此其選所以正國致君者在是所以濟時拯世者在是<lb/>
所以美教化移風俗者亦在是一時之去取異日之理<lb/>
<pb n="KR2f0039_WYG_170-42b"/>
亂繫焉可不謹哉陛下憤累嵗公道之不明載灑宸翰<lb/>
以崇雅黜浮參觀器識之說訓諭知舉以易卷假手懐<lb/>
挾傳義之弊戒約多士使真才實能得以自見徳至渥<lb/>
也而有司奉行不謹繩墨解縦弊倖繁滋邇者覆試而<lb/>
中選之士不入程度者尚多有之所以虚陛下責成之<lb/>
意亦已甚矣雖然往者不必責来者猶可勉也髙宗皇<lb/>
帝於紹興二年嘗批賜考校官曰今次殿試對策直言<lb/>
之人擢在髙等諂佞者置之下等辭語尤諂佞人與諸<lb/>
<pb n="KR2f0039_WYG_170-43a"/>
州文學是嵗得張九成為第一上曰凡士人當自初進<lb/>
便須别其忠佞庶可冀其有立如張九成對䇿上自朕<lb/>
躬下逮百執言之無所廻避擢在首選其誰曰不然至<lb/>
二十七年又甞以御筆宣示殿試官曰對策中有指陳<lb/>
時事鯁亮切直者並寘上列無失忠讜無尚謟諛以稱<lb/>
朕取士之意是嵗得王十朋為第一上宣諭宰臣曰殿<lb/>
試卷子其間極有直言者前後廷對未見有此又曰自<lb/>
此人才極有可用聖謨洋洋真萬世取士之龜鑑也何<lb/>
<pb n="KR2f0039_WYG_170-43b"/>
代不生才顧上之人所以㧞擢委任者何如耳陛下益<lb/>
計偕之額重司衡之選嚴覺察之禁下覆試之令無非<lb/>
為摉才設也而真偽混淆尚闕然不滿人意今群天下<lb/>
之士悉試于天子之庭倘復因仍故態忠佞不分是非<lb/>
倒置或有學術淺暗議論乖繆如葉祖洽者竊據上等<lb/>
則士氣摧沮人才委靡陛下異日将誰共治天下哉髙<lb/>
宗皇帝家法具在願陛下舉而行之使天下咸知更化<lb/>
之後鯁直者必用諛佞者必黜果有以異於前日不勝<lb/>
<pb n="KR2f0039_WYG_170-44a"/>
宗社之幸<lb/>
　貼黄臣生長萬里外素不知朝廷事體但見數十年<lb/>
　　来大庭策士貴要之子權勢之家多竊據前列如<lb/>
　　毛自知之乳臭劉渭之多貲至今議者猶竊非之<lb/>
　　嵗在己丑臣始至京蜀士有該特奏恩者先一日<lb/>
　　知問目後遂試中甲科莫曉其故近見學士院宣<lb/>
　　鎖乃在於引試數日之前機事不宻或者其在此<lb/>
　　乎臣嘗觀周必大序掖垣類藁謂國朝知制誥掌<lb/>
<pb n="KR2f0039_WYG_170-44b"/>
　　外制必召試中書而後除所以試者觀其敏也若<lb/>
　　代言之官止預一日宣鎖授以㫖意俾之撰述不<lb/>
　　過頃刻可辦候進士入當制者始出夫如是則造<lb/>
　　廷之士各展盡一日之長僥倖者不容以行其私<lb/>
　　而真才實能始得以自見其於聖治實非小補如<lb/>
　　臣言可采乞斷自聖意降付中書省自今而後檢<lb/>
　　舉施行伏乞睿照<lb/>
洪舜俞上言曰謹按熈寧三年知貢舉吕公著在貢院<lb/>
<pb n="KR2f0039_WYG_170-45a"/>
中宻奏言天子臨軒策士而用詩賦非舉賢求治之意<lb/>
乞出自宸衷以諮訪治道至是上御集英殿進士初就<lb/>
席有司猶給禮部韻及試題出乃策問也既而賜葉祖<lb/>
洽已下及第時韓維呂恵卿初考策阿時者多在髙等<lb/>
訐直者多在下等臣伏㠯自鄉舉里選之法壊而取士<lb/>
惟虚文是尚漢䇿賢良雖未免以利禄入其心科别或<lb/>
有未竟猶不失言揚之意唐進士得人為盛特絺章繪<lb/>
句之習工如日五色何益世用國朝䇿士初襲唐人詞<lb/>
<pb n="KR2f0039_WYG_170-45b"/>
章之舊至此始以策諮訪治道與漢制科等其意美矣<lb/>
然草茅言事豈能皆若素宦于朝而効忠獻直悉出於<lb/>
愛君憂國之真情言之當固不以人廢言之過亦貴於<lb/>
能容人君能容過直之言市駿骨揖怒蛙感發作興之<lb/>
下孰不以安危治忽之實来告茍有司喜阿逢而惡訐<lb/>
直以行上下其手之私如呂惠卿軰美意一失奚以臨<lb/>
軒發策為哉維我仁宗之策蘇轍其言宫中事過於直<lb/>
上曰以直言求人而以直棄之天下謂我何可謂有大<lb/>
<pb n="KR2f0039_WYG_170-46a"/>
舜之大矣<lb/>
度宗時太常寺丞牟濴上奏曰臣既以知行之說告陛<lb/>
下臣螻蟻㣲忱有不能自已者臣猶記去夏輪當陛對<lb/>
首以正人心之說獻之先皇帝玉音加奨因及近世士<lb/>
大夫風俗先皇帝天顔不樂諭臣曰此曺無忌憚之甚<lb/>
盖嘆士習之不美也臣甞因是而推求其故所以陷溺<lb/>
其良心者抑有由焉禮義㢘耻國之四維士大夫當以<lb/>
此自維其身不當使上之人執此以為維之之具也士<lb/>
<pb n="KR2f0039_WYG_170-46b"/>
方其未得也奔競茍且不知有義命故其既仕也攫拏<lb/>
貪黷但知其有利禄未仕則有科舉之累既仕則有薦<lb/>
舉之累人才所以日不逮古而或者遂謂士習不正由<lb/>
二者陷溺其心也臣獨以為不然先朝范鎮以奏名第<lb/>
一唱第殿庭自来唱過三名則奏名之首者必抗聲自<lb/>
陳考校雖在下天子亦擢寘上列鎮獨耻於自陳唱至<lb/>
七十九名然後出而就列其後進退出䖏有古人風遂<lb/>
為國朝名臣科舉而得若人則浮薄者知愧矣張忠定<lb/>
<pb n="KR2f0039_WYG_170-47a"/>
詠凡所薦舉皆方亷恬退之士且曰奔競者将自得之<lb/>
何假吾舉薦舉而得若人則奔競者革心矣然則科舉<lb/>
何甞壊人士實自壊耳薦舉何甞累人士實自累耳故<lb/>
臣謂奨恬退抑奔競正人心之第一義也昔孟子欲闢<lb/>
楊墨以明孔子之道首以正人心為本今士習如此不<lb/>
自其心而正之恐愈趨愈下於世道闗係甚不細也惟<lb/>
陛下不以人廢言<lb/>
金世宗初近侍有欲罷科舉者上曰吾見太師議之張<lb/>
<pb n="KR2f0039_WYG_170-47b"/>
浩入見上曰自古帝王有不用文學者乎浩對曰有曰<lb/>
誰歟浩曰秦始皇上顧左右曰豈可使我為秦始皇乎<lb/>
事遂寢<lb/>
元世祖時監察御史魏初上䟽曰舊制常叅官諸州刺<lb/>
史上任三日舉一人自代況風紀之職與常貟異請自<lb/>
今監察御史按察司官在任一嵗各舉一人自代所舉<lb/>
不當有罰不惟砥礪風節亦可為國得人<lb/>
趙天麟上策曰臣聞君子達上則思進賢小人乗時焉<lb/>
<pb n="KR2f0039_WYG_170-48a"/>
能汲善君子之人君子朋之小人之人小人黨之同聲<lb/>
相應同氣相求徳不孤決有鄰自然之理也夫賢者知<lb/>
有國而不知有其身甞喻義而未甞喻於利是以内舉<lb/>
不避親外舉不避讎公舉而不恐妨其位古之君子有<lb/>
行之者若祁奚舉祁午於晋侯而以為中軍之尉蕭何<lb/>
舉曹叅於漢祖而以嗣相國之位以至子皮薦子産於<lb/>
鄭而民謂之母國賴其賢鮑叔達管仲於齊而九合諸<lb/>
侯一匡天下者皆是也小人則不然懐私挟詐以濫天<lb/>
<pb n="KR2f0039_WYG_170-48b"/>
官飾智屈心以固權寵親同類如就芝蘭憎君子如惡<lb/>
蛇蝎又常欲使後進皆出已下而恐其踰於己也古之<lb/>
小人有行之者若驩兠美共工於堯朝而象共滔天上<lb/>
官誣靈均於椘王而人亡國瘁以至臧文仲不顯展禽<lb/>
聖人謂之竊位公孫𢎞不引董生劉子謂其妒賢者皆<lb/>
是也易嘉㧞茅春秋述惟善能舉其類豈輕乎哉今國<lb/>
家求賢之心極重取士之路未優且内外官僚所食者<lb/>
國家所錫之田也所衣者國家所給之禄也脫編氓之<lb/>
<pb n="KR2f0039_WYG_170-49a"/>
賤而得享尊榮溢宗祖之光而獲班鼎祭女不知織男<lb/>
不知耕如此而不思報國家之厚祉其可乎㢤且食苹<lb/>
之鹿尚呦呦以呼羣出谷之鶯猶嚶嚶而求友此皆物<lb/>
也況於人乎故伊人之将逍遥也當思縶白駒而恐有<lb/>
遐心嘉賓之未至止也曽念汕嘉魚而與同宴樂此人<lb/>
臣之大節盛徳之良心也伏見方今雖有貢儒貢吏之<lb/>
格尚未通行或闔郡而不薦一賢或終考而不舉一士<lb/>
因循為務茍且為心不㡬乎杜悰劉勝之徒乎臣竊以<lb/>
<pb n="KR2f0039_WYG_170-49b"/>
任職立功治民興譽未若舉賢之為美也何以言之舉<lb/>
一賢則賢者復舉衆賢而報國之績為多不舉賢則止<lb/>
一身而已故也伏望陛下載宣天㫖昭諭中外凡郡縣<lb/>
臨民正官七品以上及諸衙門官三品以上每三考之<lb/>
中各薦一人凡薦之士須稱其人籍貫性行委係何徳<lb/>
何才可充何職凡薦書達上委於都省判送吏禮部以<lb/>
三徳八才之法照薦書考校其人果為應否然後申省<lb/>
乞随選奏而用之凡以後其人稱職則初薦官至考滿<lb/>
<pb n="KR2f0039_WYG_170-50a"/>
之日優加爵級凡其人不稱職則初薦官至考滿之日<lb/>
随䡖重以黜其爵級凡其人臨官有非常之罪則初薦<lb/>
官亦放歸田里可也使方方士子咸慕貞淳在在官僚<lb/>
共求賢者而賢者知國家之尚賢莫不出矣又奚須寗<lb/>
戚悲歌五羖飯牛而自進之㢤又奚須成湯幣聘髙宗<lb/>
圖形而自求之㢤野無遺賢此亦一助也<lb/>
至元二十三年中書奏擬漕司諸官姓名帝曰如平章<lb/>
右丞等朕當親擇餘皆卿等職也中書右丞相安童奏<lb/>
<pb n="KR2f0039_WYG_170-50b"/>
曰比聞聖意欲倚近侍為耳目臣猥承任使若所行非<lb/>
法従其舉奏罪之輕重惟陛下裁䖏今近臣乃伺隙援<lb/>
引非類曰某居某官某居某職以所署奏目付中書施<lb/>
行臣謂銓選之法自有定制其尤無事例者臣常廢格<lb/>
不行慮其黨有短臣者幸陛下詳察帝曰卿言是也今<lb/>
後若此者勿行其妄奏者即入言之<lb/>
成宗時翰林學士王惲上奏曰貢舉人材肇自唐虞而<lb/>
法備於周漢興廼用孝亷秀才等科策以經術時務以<lb/>
<pb n="KR2f0039_WYG_170-51a"/>
州郡大小限其嵗貢之數以賞罰責長吏極其人材之<lb/>
精猶古貢士法也歷魏至於後周中間因時更革固為<lb/>
不一要之不出漢制之舊迨隋始設進士科目試以程<lb/>
文時勢好尚有不得不然者至唐有明經進士等科既<lb/>
明一經復試程文對策中者雖鮮號稱得人至有龍虎<lb/>
将相之目其明經立法敷淺易於取中當時亦不甚重<lb/>
又别設制科以待天下非常之士故前宋易明經為經<lb/>
義其賦義法度嚴備攷較公當至亡金極矣後世有不<lb/>
<pb n="KR2f0039_WYG_170-51b"/>
可廢者然論程文者謂學出剽竊不根經史又士子投<lb/>
牒自售行誼蔑聞㢘恥道䘮甚非三代貢士之法伏遇<lb/>
聖天子臨御之初方繼體守文以設科取士為切若止<lb/>
用先皇帝已定格法與時適冝可舉而行如邁隆前代<lb/>
創為新制可不詳思揣其本末酌古今而論之惟古貢<lb/>
士率從學而出後世不詢經行徒採虚譽因循薦舉狃<lb/>
為私恩不顧公道此最不可者也莫若取唐楊綰宋朱<lb/>
熹等議叅而用之可行於今綰之法曰令州郡察其孝<lb/>
<pb n="KR2f0039_WYG_170-52a"/>
友信義而通經學者州府試通所習經業貢於禮部問<lb/>
經義十條對時務策三道皆通為上第其經義通八策<lb/>
通二為中第其論語孝經孟子兼為一經熹之議曰分<lb/>
諸經史如易詩書周禮二戴禮經春秋三傳各為一科<lb/>
将大學中庸論孟分為四科並附已上大經逐年通試<lb/>
及廷試對策兼用經史㫁以己意以明時務得失愚謂<lb/>
為今之計宜先選教官定以明經史為所習科目以州<lb/>
郡大小限其生徒揀俊秀無玷汚者充貟數以生徒貟<lb/>
<pb n="KR2f0039_WYG_170-52b"/>
數限嵗貢人數期以嵗月使盡脩習之道然後州郡官<lb/>
察行攷學極其精當貢於禮部經試經義作一塲史試<lb/>
議論作一塲<hi>題目止於正史内出</hi>廷試策兼用經史斷以己意以<lb/>
明時務如是則士無不通之經不習之史進退用舎一<lb/>
出於學既復古道且革累世虚文妄舉之弊必収實學<lb/>
適用之效豈不偉哉外據詩賦立科既乆習之者衆亦<lb/>
不宜驟停經史實學既盛彼自絀矣<lb/>
　厯代名臣奏議卷一百七十<lb/>
</p>
<p>
</p>
  </div>
</body>
</text>
</TEI>
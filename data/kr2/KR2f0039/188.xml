<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百八十八</head> <lb/>
    <p>
<pb n="KR2f0039_WYG_188-1a"/>
欽定四庫全書<lb/>
　歴代名臣奏議卷一百八十八<lb/>
　　　　　　　　　　　明　楊士竒等　撰<lb/>
　　賞罰<lb/>
宋英宗治平元年知諌院司馬光言兩府遷官䟽曰臣<lb/>
伏覩去嵗陛下即位之初兩府臣僚已各遷官今兹甫<lb/>
及朞年一例又加恩命雖陛下襃優大臣務從豐厚而<lb/>
朝野竊議以為近來國家官爵易得恩賞太頻柱石之<lb/>
<pb n="KR2f0039_WYG_188-1b"/>
臣當勠力同心共救此弊今若連年之内寵數便蕃恬<lb/>
然有之自以為宜則何以率正他人抑塞僥倖因此恐<lb/>
大失天下之望然為陛下愛之適所以傷之也臣竊料<lb/>
大臣亦不敢自當亦當辭避願陛下因而聼之以成其<lb/>
美<lb/>
光又上奏曰臣近曾上言兩府臣僚遷官太頻恐失天<lb/>
下之望乞陛下聼其辭避以成其美未䝉采納臣非憎<lb/>
此數人嫉其遷官乃是欲全其令名使之輔佐陛下重<lb/>
<pb n="KR2f0039_WYG_188-2a"/>
惜大柄耳先帝親選聖明傳以天下今陛下乃欲歸功<lb/>
大臣臣固知其人必不敢當也借使當日實曾贊成先<lb/>
帝聖意乃是欲安宗廟社稷若今日受賞則是豫邀非<lb/>
常之福罪孰大焉然則陛下賞之是掩其盡忠之心使<lb/>
為徇利之人何榮之有臣所謂欲全其令名者此也夫<lb/>
爵位者人主所以御羣臣之大柄也然品秩髙下本皆<lb/>
虚名但以難得之故為人所貴若其易得則為人所賤<lb/>
譬如金玉珠璣茍或道路階庭䖏䖏有之則與瓦礫無<lb/>
<pb n="KR2f0039_WYG_188-2b"/>
異矣近嵗以來官冗賞濫兩府大臣豈不素知今遇陛<lb/>
下即政之初所宜開導聖聰以懲革斯弊今陛下以纂<lb/>
紹之際及聖體未安之時中外平寧為兩府之功加以<lb/>
厚賞則宿衛將帥宗室外戚四方藩鎮内侍近臣皆有<lb/>
冀望若一一稱滿其意則國家官爵賤於泥土將無以<lb/>
役使羣臣若抑而不與則人不自知更生觖望是始於<lb/>
推恩而終於聚怨也且輔佐之臣自於朞年之間連併<lb/>
遷官而欲禁止他人之幸進誠亦難矣臣所謂欲使之<lb/>
<pb n="KR2f0039_WYG_188-3a"/>
輔佐陛下重惜大柄者此也或者陛下以為曹佾無功<lb/>
尚加之使相況輔弼大臣當國家艱難之際輸力盡瘁<lb/>
不可不賞臣愚以為不然陛下所以賞曹佾者非以為<lb/>
功也乃以皇太后之徳至深至厚無以為報故褒崇元<lb/>
舅以慰母心今若緣此推恩次及后族次及兩府次及<lb/>
他人則是曹佾随衆遷官不為優異於皇太后之心何<lb/>
所慰哉然則陛下虚捐盛恩而衆人皆以大例遷官何<lb/>
足為喜也臣豈不知陛下欲襃賞大臣而臣區區不量<lb/>
<pb n="KR2f0039_WYG_188-3b"/>
其力以横議干之非身之利然為朝廷忠謀無恤其他<lb/>
惟陛下察之<lb/>
光又乞罷近臣恩命上殿䟽曰臣昨者上言近嵗官冗<lb/>
賞濫兩府大臣遇陛下即政之初宜開導聖聰以懲革<lb/>
斯弊今陛下以紹纉之際及聖體未安之時中外平寧<lb/>
為兩府之功加以厚賞則宿衛将帥宗室外戚四方藩<lb/>
鎮内侍近臣皆有冀望若一一稱滿其意則國家官爵<lb/>
賤如泥土將無以役使羣臣且輔弼之臣自於朞年之<lb/>
<pb n="KR2f0039_WYG_188-4a"/>
間連併遷官則難以禁止他人之幸進伏䝉陛下靣諭<lb/>
臣以兩府大臣皆有大功所以遷官他人無功何敢輙<lb/>
望臣再三敷奏以陛下若寢兩府恩命則他人自然不敢僥<lb/>
求若見兩府遷官則誰肯自謂無功不求榮進恐至時<lb/>
陛下亦不能裁抑兩府亦不敢執奏當時陛下聖意確<lb/>
然終不開納今兩府纔受恩命竊聞入内内侍省都都<lb/>
知任守忠等已一例遷官臣竊料向去其餘臣僚互相<lb/>
形比繼續遷官卒無窮盡盖官爵者人主之利器所以<lb/>
<pb n="KR2f0039_WYG_188-4b"/>
驅䇿羣臣制御四海今陛下曾不愛惜容易與人一至<lb/>
於此臣竊惜之凡政令之行必自貴近為始前者濫恩<lb/>
已施之於貴臣不可復收若止之於近臣猶可救其大<lb/>
半所有任守忠等恩命伏望聖慈特賜追還以塞向去<lb/>
僥倖之路<lb/>
英宗時趙瞻上奏曰世之大患在賞罰焉賞以㣲文牾<lb/>
賢罰以定令幸姦則是國代賢者辭而法為姦人地也<lb/>
有吏於此齎閥閱詣考課曹曹必曰某在斯職事若干<lb/>
<pb n="KR2f0039_WYG_188-5a"/>
年當遷某官某在斯課最若干數當增某秩斯人大賢<lb/>
大不肖雖朝廷王公不得擅輒議其存捨動揺者或迹<lb/>
状白著有非常不在詔令則以問故事與令有所差駁<lb/>
突兀亦不為舉夫以賢者難進易退㢘耻謙服之心詎<lb/>
非代之辭者歟若爾伊尹太公常齒匹夫傅說箕子常<lb/>
編縶囚冀缺寗戚常伍耕農管仲五羖常没虜獲尚屑<lb/>
與時争盆鼓之逋賦列時刻之積効而邀遷次邪又或<lb/>
以罪付理官曹曹必曰以甲令當某罰以乙紹當某科<lb/>
<pb n="KR2f0039_WYG_188-5b"/>
有輕重疑則為奏以請上上之所進退亦旁法律三尺<lb/>
爾夫以姦人狡獪窺幸之備詎非為之地者歟且唐虞<lb/>
流共工放驩兜湯誅尹諧文王誅潘正太公誅華士管<lb/>
仲誅傳里乙子産誅鄧析史傳孔子誅少正卯商書有<lb/>
三風十愆禮經有四誅無赦孟軻以楊朱墨翟邪說之<lb/>
無君親者拒之荀卿以宋鈃公孫龍衆惑之亂名實者<lb/>
禁之故若晉羊舌鮒以掠美尸齊阿大夫以虚譽烹彌<lb/>
子瑕佞幸似忠孝而得罪郭解豪俠似仁義而䝉戮皆<lb/>
<pb n="KR2f0039_WYG_188-6a"/>
姦雄桀黠傷蝕風教之尤者然以之示有司則罪無所<lb/>
當矣非勉寛仁之治也非保賊亂之黨也徒律令無所<lb/>
處焉也賞與罰如是馳歩帝皇之塗而未底者所以趣<lb/>
之之轍異也或謂若之所賛者古也今之所用者時也<lb/>
若居今時而用古殆不可與權矣張選舉之程法補調<lb/>
之品目猶曰未也況以堯舜之所病與三代之明哲而<lb/>
責有司哉又若前主律後主令附麗騐治劾讞鍛成猶<lb/>
曰未也況以難明之狀可惑之事而亟致大戮哉正爾<lb/>
<pb n="KR2f0039_WYG_188-6b"/>
如賞僭及滛人刑僭及善人何此大不然且責難於君<lb/>
謂之恭吾君不能謂之賊彼曷獨不欲舉縣官於堯舜<lb/>
三代之隆乎夫人之辭行技能號為捜索而寘朝廷矣<lb/>
才具器識號為量度而縻爵位矣斯豈他術哉視必得<lb/>
賢者而後任之有司爾真賢實㢘不次求索則有司之<lb/>
明也上之察也任人大姦赫然誅殛亦有司之明也上<lb/>
之察也豈他術哉上如不察有司不賢雖區區於秩次<lb/>
事事於律令顧益資其窺測者豈有補邪但古用此亦<lb/>
<pb n="KR2f0039_WYG_188-7a"/>
治今用此亦治不能用則皆末如之何也又安在權不<lb/>
權使今得一伊尹太公而賞之天下非乎不也得一驩<lb/>
兜共工而罰之天下非乎不也若賞伯夷而問盜跖罰<lb/>
窮竒而諮饕餮惡可<lb/>
吕誨請罷韓琦等轉官䟽曰臣伏覩宰臣韓琦等轉官<lb/>
制辭皆賞先議建儲之功於體似未為便宜儲貳者國<lb/>
家之根本根本未立大臣不言誰其言之盖其職爾豈<lb/>
得為功言之者是公於天下而賞之者私於己也且漢<lb/>
<pb n="KR2f0039_WYG_188-7b"/>
史載文帝豫建太子但云有司所請不顯其人訖景帝<lb/>
世不聞賞建言者誠有㫖哉自至和而後先帝服藥文<lb/>
武官請建儲副者無慮百十人可盡錄其功賞之耶去<lb/>
嵗賞定䇿之功今日賞建儲之議恩寵便蕃乃前世未<lb/>
聞之事也大庭宣揚是以爵祿誘人佞者因事以言必<lb/>
思後福其可得乎陛下自㓜鞠育宫中乃先帝之意天<lb/>
命所属保䕶者皇太后之功也羣臣何力之有借使臣<lb/>
下不言歴數何所歸乎貪天之功以為己力古人羞之<lb/>
<pb n="KR2f0039_WYG_188-8a"/>
琦等豈無是思臣所以願陛下不賞者為國家無窮之<lb/>
計唯聖智察焉<lb/>
神宗時御史中丞司馬光勅充山陵儀仗使上辭賜金<lb/>
劄子曰臣前日䝉恩賜金五十兩并銀合臣以所賜過<lb/>
厚尋問永昭陵禮儀使范鎮知舊例所無不敢當受遂<lb/>
具奏陳乞許令回納伏䝉聖慈特降中使宣諭令受臣<lb/>
上荷恩遇至深至重螻蟻㣲命不足為報愧懼流汗無<lb/>
所容措然臣竊聞昔韓昭侯有敝袴命藏之侍者曰君<lb/>
<pb n="KR2f0039_WYG_188-8b"/>
仁君也不以賜左右而藏之昭侯曰吾聞明主愛一嚬<lb/>
一笑嚬有為嚬笑有為笑今袴豈特嚬笑哉吾必待有<lb/>
功者彼一敝袴猶不可以與無功之人況數十兩之金<lb/>
乎魏太祖之為政有功宜賞不吝千金無功妄施分毫<lb/>
不與我太祖太宗之御臣下亦然故能驅駕英豪光啓<lb/>
大業夫明主之不妄賞賜非吝之也誠以賜一無功則<lb/>
天下無功之人皆有徼覬之心有功之人皆懐怨望故<lb/>
也借使一人有功而人主賜之一金無功者不得有功<lb/>
<pb n="KR2f0039_WYG_188-9a"/>
者必喜何則衆人不得而我獨得之是人主知我之功<lb/>
也其榮多矣如是則智者獻其謀勇者竭其力雖使之<lb/>
赴湯火猶將甘而樂之若有功者賜千金無功者亦賜<lb/>
千金其有功者必不說何則彼無功而我與之鈞是人<lb/>
主待我無以異於彼也其辱深矣如是則有功者莫不<lb/>
解體誰肯竭其智力觸冒死亡以徇國家之急哉故官<lb/>
爵金帛者人主所以鼓舞羣情使之奔走左右而不自<lb/>
知者也然則眀主愛一嚬一笑豈為過論哉仁宗皇帝<lb/>
<pb n="KR2f0039_WYG_188-9b"/>
天性寛仁承累世餘烈府庫充實身雖節儉而好施於<lb/>
人羣臣左右貪求無厭賜予之例因兹寖廣府庫之積<lb/>
日益減耗不幸又於五年之中再遭大䘮左藏内藏奉<lb/>
宸等庫率皆空竭當此之時舊例所有猶宜鐫減以救<lb/>
其弊況可以例外横賜無功之人乎且陛下以國用不<lb/>
足之故永厚陵猶遵遺制比永昭陵事事裁減而所賜<lb/>
羣臣之物乃更多於永昭陵之時臣雖小人貪昧財賄<lb/>
揣循此理能自安乎此臣所以夙夜憂惶無以自䖏者<lb/>
<pb n="KR2f0039_WYG_188-10a"/>
也況府庫之物廼天下萬民之物也自非有功於民者<lb/>
皆不宜得之臣所以仰違詔命堅辭賜物至于再三者<lb/>
非自以飾小廉也廼欲助陛下成治道伏望聖慈察其<lb/>
誠懇依臣前奏許令将所賜金并銀合囬納入庫<lb/>
光又論王廣淵章服職名䟽曰臣累言廣淵姦邪乞盡<lb/>
奪去職名與逺地監當今聞廣淵帶職知齊州仍賜章<lb/>
服如此乃是賞之非黜之也曏使廣淵自改京官以來<lb/>
謹身守分不為姦諂以至今日不過作第二任通判今<lb/>
<pb n="KR2f0039_WYG_188-10b"/>
所得乃如此豈可謂為姦諂無益哉孔子稱唯器與名<lb/>
不可假人今之章服所謂器也職名所謂名也二者皆<lb/>
無用之物然而天下貴之者為其非賢材則不能得之<lb/>
故也唐宣宗重惜章服不輕以與人有司製緋紫衣以<lb/>
備賜與經年不用三兩領故當時服緋紫者人以為貴<lb/>
夫名器者譬如珠玉若使之易得如瓦礫尚安足貴乎<lb/>
近嵗兩次覃恩服緋紫者已為汎濫今又如陳鑄王廣<lb/>
淵軰皆賜章服是使今後受賜服者皆以為耻不以為<lb/>
<pb n="KR2f0039_WYG_188-11a"/>
榮也且陛下使廣淵出補外官者心已知其姦邪之迹<lb/>
也今又復以職名章服寵之是勸人使効廣淵所為也<lb/>
臣竊恐非國家之福伏望聖㫁依臣前奏盡奪去廣淵<lb/>
職名并所賜章服與逺地監當使賞善罰惡皦然明白<lb/>
彭汝礪上奏曰聖人在上不能使人不為過惡有過惡<lb/>
則治之而已當堯之時洪水未平堯使鯀治之不克有<lb/>
成鯀不免殛死堯不失聖人臣伏詳王孝先反覆不信<lb/>
熒惑中外誕謾無懼愚弄朝廷耗蠧國財死折人命其<lb/>
<pb n="KR2f0039_WYG_188-11b"/>
事見於案牘甚具見於人言甚不可欺非待臣言也今<lb/>
朝廷為之盖覆為之遷徙譬猶愛惜兒女不忍以一指<lb/>
彈治臣恐朝廷綱紀自此廢弛矣賞罰者朝廷之綱紀<lb/>
也綱不綱紀不紀雖有智力不能善其後矣陛下自履<lb/>
大位于今五年好惡循理是非以道<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御無過與宗室<lb/>
無假借近親貪功廢之終身而不齒乳媪弄權一日弃<lb/>
之如涕唾命於朝廷達於四海詠蹈鼓舞稱為神明今<lb/>
於孝先而疑之臣以為過矣書曰刑故無小又曰怙終<lb/>
<pb n="KR2f0039_WYG_188-12a"/>
賊刑孝先於清議非不知而為之也及姦詐窮露猶敢<lb/>
肆意誕言以朝廷為無足畏所謂怙終雖堯舜在上不<lb/>
能容矣夫是非非我也是天下之公器也雖大臣有不<lb/>
得擅焉賞罰非人也是天之成命也雖人主有不得而<lb/>
私焉易曰文不當故吉凶生焉治亂禍福之來一嚬一<lb/>
笑之間而已況如此其大者耶惟陛下上畏天威俯同<lb/>
天下之議正孝先等之罪以解中外之惑以存朝廷之<lb/>
紀綱臣雖得罪盖所安也<lb/>
<pb n="KR2f0039_WYG_188-12b"/>
起居舍人同知諌院范純仁論吕誨薛向䟽曰臣備位<lb/>
諌垣職在箴補時政凡是賞罰之失必須竭力陳論臣<lb/>
曾任陜西親見某人之姦迹豈敢偷安茍祿結舌保身<lb/>
況居聖神之朝當盡枉直之說愚臣自叨近職固亦上<lb/>
體聖心無非奨善旌能去邪黜枉深欲眀示好惡將使<lb/>
天下風從而乃執政之臣喜人承順故昧分别邪正以<lb/>
致賞罰不平使天下之人有疑於陛下必謂督責君子<lb/>
太重崇奨小人太深委近習則務優容而來其言用臣<lb/>
<pb n="KR2f0039_WYG_188-13a"/>
寮則因違忤以沮其志盖以近事明之不得不謂之如<lb/>
此且如吕誨是御史中丞詔許風聞言事才有失實即<lb/>
坐左遷此則責君子之太重也薛向外官固合守法而<lb/>
敢違條㒺上罪跡顯聞不獨曲被優容而復驟加奨用<lb/>
此則奨小人之太深也陛下間或遣内臣走馬承受軰<lb/>
體訪外事固已不使臣寮得知其或言不審詳必為隱<lb/>
而不責又況肯使與罪人對辨而反坐其言者哉此則<lb/>
務優容而來其言也且薛向在陜西壊法已七八年張<lb/>
<pb n="KR2f0039_WYG_188-13b"/>
靖一旦徃彼體量不能盡見根柢詢訪之際容有不詳<lb/>
先被黜辱此則因違忤以沮其志也責君子太重則忠<lb/>
臣難立奨小人太深則奸邪易滋優假以來之則近侍<lb/>
之言皆進違忤者沮之則中人之性盡移如此而望風<lb/>
俗之不偷聰明之不惑不可得已陛下天資睿聖超越<lb/>
前古臣之遭遇千載一時㣲臣尚耻於枉尺直尋陛下<lb/>
固不可啓寵納侮豈止爵及惡徳實亦有害邦家伏望<lb/>
聖慈捨己從人勿憚改作近者二人之命悉賜追還不<lb/>
<pb n="KR2f0039_WYG_188-14a"/>
唯賞罰均平實亦天下幸甚<lb/>
哲宗元祐三年翰林學士知制誥兼侍讀蘇軾上奏曰<lb/>
臣今日邇英進讀寳訓及雍熈淳化間事太宗皇帝每<lb/>
見時和嵗豐雨雪應時輙喜不自勝舉酒以属羣臣又<lb/>
是日熒惑與日同度太史奏言當旱既而雨足嵗豐臣<lb/>
讀至此因進言水旱雖天數然人君脩徳可以轉災為<lb/>
福故宋景公一言熒惑退三舍元豐八年熒惑守心逆<lb/>
行犯房又逆而西垂欲犯氐氐四星后妃之象也方是<lb/>
<pb n="KR2f0039_WYG_188-14b"/>
時二聖在位𤼵政施仁惟恐不及臣視熒惑退舍甚速<lb/>
如有所畏不敢復西以此知天人之應捷於影響太宗<lb/>
皇帝親致太平而每遇豐年若獲非常之福喜樂如此<lb/>
者豈非水旱不作自是朝廷難得之事乎書曰天聰明<lb/>
自我民聰眀匹夫匹婦有不獲其所猶能致水旱而況<lb/>
政令之失小及一方大及四海其為災沴理在不疑自<lb/>
二聖嗣位于今四年恭儉慈孝至仁至公可謂盡矣而<lb/>
四年之中非水則旱日月薄蝕五星相淩淫雨大雪常<lb/>
<pb n="KR2f0039_WYG_188-15a"/>
寒乆隂之𩔖殆無虚月此豈盛徳之報也哉臣愚無知<lb/>
竊謂陛下身脩而政未脩故監司守令多不得人百姓<lb/>
失職無所告訴謡怨上達以傷隂陽之和所以致此者<lb/>
盖由朝廷賞罰不眀舉措不當之咎也臣請畧而言之<lb/>
去年熈和諸將力戰以獲鬼章此竒功也故增秩賜金<lb/>
涇原諸將閉門自守使賊大掠而去若渉無人之境此<lb/>
罪人也亦增秩賜金賞罰如此何以使人廣東妖賊岑<lb/>
探反圍新州差将官童政救之政賊殺平民數千其害<lb/>
<pb n="KR2f0039_WYG_188-15b"/>
甚於岑探朝廷使江西提刑傅燮體量其事燮畏避權<lb/>
勢歸罪於新州官吏又言新州官吏却有守城之功乞<lb/>
以功過相除愚弄上下有同兒戯然卒不問岑探聚衆<lb/>
搆謀經年乃𤼵而所部官吏茫不覺知使一方赤子肝<lb/>
腦塗地然亦止於薄罰童政凶狡貪殘非一日之積而<lb/>
監司乃令将兵討賊以致數千人無辜就死亦止降一<lb/>
差遣近日温杲誘殺平民十九人寃酷之狀所不忍聞<lb/>
而杲止於降官監當蔡州捕盜吏卒亦殺平民一家五<lb/>
<pb n="KR2f0039_WYG_188-16a"/>
六人皆婦女無辜屠割形體以為丈夫首級欲以請賞<lb/>
而守倅不按監司不問以至臣寮上言及行下本路乃<lb/>
云殺時可與不可辨認白日殺人不辨男女豈有此理<lb/>
乃是預為凶人開茍免之路事如此者非一臣不敢盡<lb/>
言特舉其甚者耳如此不過恩庇得無狀小人十數人<lb/>
正使此等歌詠愛戴不知有何補益而紀綱頽弛媮惰<lb/>
成風則千萬人受其害此得為仁乎大抵為國要在分<lb/>
别是非以行賞罰然後善人有所恃賴平人有所告訴<lb/>
<pb n="KR2f0039_WYG_188-16b"/>
若不窮究曲直惟務兩平則君子無告小人得志天下<lb/>
之亂可坐而待此臣所謂賞罰不眀之咎也<lb/>
紹聖三年監察御史蔡蹈上奏曰臣伏覩近降聖㫖指<lb/>
揮以金眀池修龍舟了畢特支度牒十五道賜供備庫<lb/>
副使楊琰者按琰本木工止緣技巧馴致使名祿養豐<lb/>
厚特有加賜近代以來以工巧被寵遇者未有如琰比<lb/>
也而琰之圖效非有搴旗斬将之勞而操規矩執繩墨<lb/>
以指撝庶工正其責也龍舟之役其費不貲朝廷不責<lb/>
<pb n="KR2f0039_WYG_188-17a"/>
其過侈以傷太府之財幸也復以度牒賜之未為允當<lb/>
且今度牒直金二百千以十有五牒計之凡三千緡非<lb/>
不多矣舉而授琰曾不計校甚亡謂也若謂其功可賞<lb/>
耶設或運機精思殫盡竒巧以窮耳目之翫不過百工<lb/>
何足多尚朝廷賞之過厚内外籍籍不無議論凡賞罰<lb/>
所以存勸沮也賞當乎功則天下勸而赴功者有之矣<lb/>
罰當乎罪則天下沮而逺罪者有之矣今以一龍舟之<lb/>
勞而命賞過厚不知意果何在耶若謂其勞不可以不<lb/>
<pb n="KR2f0039_WYG_188-17b"/>
賞則邉陲用命國爾㤀家之人緩急不同假令邉陲之<lb/>
士為陛下臨危拒敵而致其死不知何以為賜予臣等<lb/>
竊聞諸路州郡每有興脩河渠水利官府祠廟等干朝<lb/>
廷乞降度牒不唯重惜未即應副而詰問勘當十不得<lb/>
五其重如此而獨於賞琰不以為意何耶臣等愚陋欲<lb/>
望聖慈特賜裁減天下幸甚<lb/>
哲宗時監察御史常安民奏种誼擒鬼章賞未稱功䟽<lb/>
曰臣聞邉功有二王者之徳如天之覆如地之載㣲至<lb/>
<pb n="KR2f0039_WYG_188-18a"/>
昆蟲草木逺而戎夷蠻貊皆被其澤無彼疆此界之異<lb/>
而因利乘便入其土地俘其人民奪其城壘此求利之<lb/>
功也雖不賞可也賞之不可厚厚則生邉患若夫背徳<lb/>
負義玩威入寇焚毁民居殺掠生聚强據州郡脅誘部<lb/>
族結從連衡窺伺中華一旦竊𤼵噬臍何及而能先敵<lb/>
鼓勇出其不意使敵不及拒計不及施此去害之功也<lb/>
安可不賞賞之不可薄薄則沮士氣徃嵗西蕃董氊大<lb/>
将鬼章青宜結桀黠有智數熈寧中於踏白城誘陷洮<lb/>
<pb n="KR2f0039_WYG_188-18b"/>
西安撫四方館使景思立全軍漆其頭顱為飲酒器人<lb/>
怨神怒先帝甞下募賞之令厚捐金帛命李憲圖之凡<lb/>
十餘年未有能稱詔㫖者元祐中乃敢隂連西夏誘結<lb/>
蕃首約為内應從之者十已八分遂犯疆土殺虜蕃户<lb/>
燒蕩其廬舍掘𤼵其窖藏蹂踐其苗稼斬伐其材木遂<lb/>
據洮州屠戮酋豪無敢誰何方是時种誼守岷州鬼章<lb/>
之兵已逼岌乎如掛虎口誼禀命於經畧司求出師者<lb/>
數矣而劉舜卿以朝廷方休兵息民恬不為意其後朝<lb/>
<pb n="KR2f0039_WYG_188-19a"/>
廷遣㳺師雄使熈河而趙醇忠郎結氊包順包誠之徒<lb/>
洒淚泣訴推心痛恨師雄乃趣舜卿然且猶豫累日卒<lb/>
用誼謀誼師既出先命焚飛橋以㫁蕃兵之路把衝隘<lb/>
以絶傳報之音卒能雍容静宻生擒鬼章獻之闕下西<lb/>
夏五十萬之衆及境聞之遂皆遁去勲烈煌煌誰與倫<lb/>
比而廟堂之議乃欲不崇邉功為安静之䇿不問其有<lb/>
去害竒功非求利之比槩薄其賞臣愚竊謂擒獲鬼章<lb/>
誼忝謀首親冒鋒鏑功居第一師雄不辱君命能趣舜<lb/>
<pb n="KR2f0039_WYG_188-19b"/>
卿俾用誼謀功又次之舜卿觀望勉從功宜居下而當<lb/>
時推賞師雄自宣徳郎軍器監丞改奉議郎陜西轉運<lb/>
判官繼除校理固不為過舜卿自龍神衛四廂都指揮<lb/>
使髙州刺史遂擢為殿前都虞候寧州團練使其崇峻<lb/>
如此而种誼乃自荘宅使北遷西上閤門使康州刺史<lb/>
未足以稱其勲烈先帝詔令具在殺獲鬼章者未仕人<lb/>
授諸司使今朝廷正宜信賞而酬誼止此豈先帝詔令<lb/>
可以閣乎抑賞可以不行乎以為邉功不足崇尚乎則<lb/>
<pb n="KR2f0039_WYG_188-20a"/>
何以奏告裕陵鬼章擒獻之日百官聚見四方馳表稱<lb/>
賀也臣訪聞阿里庫四温錫沁以附西夏有吞併熈河<lb/>
之志蕃部一揺足則熈河非中國所有蜀道亦有受敵<lb/>
之憂矣人材之乏未有甚於今日而将帥之有威名者<lb/>
唯种氏為最著臣愚竊謂宜於此時申白种誼前日之<lb/>
功優加襃進以勵將帥則人皆知勸而邉境無虞矣<lb/>
侍御史劉摯上奏曰臣竊以聖人之運天下也其政事<lb/>
大要在於賞罰賞罰之令堅於金石信如四時使有功<lb/>
<pb n="KR2f0039_WYG_188-20b"/>
者不逾時而䝉賞失職者不旋日而被罰故天下凡待<lb/>
賞罰而後勸沮者莫不奔走從事趨上之令此天下之<lb/>
所以治也然則賞罰之施於天下不可以不信而臣以<lb/>
謂施於盜賊者尤不可以緩也方民之被盜也田里閭<lb/>
巷晝夜惴恐縣官惻然開告捕之科不愛厚賞提官爵<lb/>
抱金帛恨不即得有功者付之幸而賊得矣而有司不<lb/>
能推奉詔㫖乃苛以文法攷詰稽留使人不得亟䝉有<lb/>
勞之利臣竊以為後日憂也伏見元豐七年澶滑之間<lb/>
<pb n="KR2f0039_WYG_188-21a"/>
保甲有為刼盜者其首曰單安曰王乞驢又曰張謝留<lb/>
離合出入凡數十人徃來二州間虜掠平民焚蕩村落<lb/>
殺人取財以至傷殺官吏屠害軍兵又甞轉入衛州界<lb/>
一方不安朝廷督責捕盜官司至於自京遣使募衆而<lb/>
州郡調𤼵將兵及降專賞指揮是年逐賊皆於澶滑次<lb/>
第掩獲各正其罪而推賞之典至今逐司不為保明首<lb/>
尾二年矣夫奮不顧死冒矢石以與亡命者格雖莫不<lb/>
有職然要之趨賞之意多也今失信而後時誠恐緩急<lb/>
<pb n="KR2f0039_WYG_188-21b"/>
不足以率厲此其為患有不勝言伏乞指揮根究住滯<lb/>
官司特賜詳酌重行黜責以眀賞罰以戒違慢<lb/>
右正言劉安世論開封官吏冒賞事状曰臣伏見御史<lb/>
臺舉劾開封官吏将大辟罪人寄廂妄奏獄空致朝廷<lb/>
誤推賞典如聞已降指揮錢勰止令贖銅出知越州林<lb/>
邵范子諒並與小郡其餘官吏特免改正雖門下省甞<lb/>
具封還續准朝㫖惟展磨勘此乃陛下至仁至厚不欲<lb/>
窮治而勰等所犯情實欺君考之公論皆謂責之太薄<lb/>
<pb n="KR2f0039_WYG_188-22a"/>
而名且不正事闗國體須至論列臣聞人主所以鼓動<lb/>
天下制馭臣民之柄莫大於賞罰使賞必及於有功罰<lb/>
必加於有罪則四海之内竦然向風而無不心服者矣<lb/>
惟其無功者虚受有罪者幸免遂容僭濫而其弊将至<lb/>
於無所勸懲然則為天下者安可不以至公而慎用之<lb/>
乎今開封官吏以大辟之囚權令寄廂敢肆誕謾謂無<lb/>
一人之獄朝廷信用其奏亟推厚賞進官錫服㡬二十<lb/>
人下至胥吏亦霑恩賜播傳天下書之史册何可掩也<lb/>
<pb n="KR2f0039_WYG_188-22b"/>
繼而臺臣抗章彈其繆妄陛下付之執政按見實迹縱<lb/>
不欲論以全罪猶當奪其誤賞之官少為天下誣㒺之<lb/>
戒而乃一切仍舊復得名藩使勰善去不過如此今實<lb/>
有罪何以示懲陛下若眀正刑典則虚偽之迹固在勰<lb/>
等茍謂已行之命憚於追改則好名之謗遂歸朝廷傳<lb/>
之後世實累聖徳伏望陛下特徇公議追勰誤賞之官<lb/>
黜之小郡其餘官吏亦令改正使天下知公朝之名器<lb/>
不可幸以得非惟塞小人奔競之路亦助成陛下無私<lb/>
<pb n="KR2f0039_WYG_188-23a"/>
之政所以詳論之者盖欲救正國家之大體非特區區<lb/>
為一錢勰而𤼵也伏惟㽞神省察早降指揮<lb/>
安世又論趙卨無名進職等事状曰臣伏見朝廷近除<lb/>
知延州趙卨為樞宻直學士博考僉言極有異論輒據<lb/>
公議上煩天聽臣歴觀祖宗以來待遇帥臣之體或以<lb/>
其乆在方面夷人畏服或以其征伐捍禦績用彰著再<lb/>
委蕃宣之任方行進職之典禼治鄜延未滿三嵗考其<lb/>
行治無以過人伏讀誥詞又非再任方朝廷進拜執政<lb/>
<pb n="KR2f0039_WYG_188-23b"/>
而卨獨無名同日遷陟中外傳播皆謂失體兼臣風聞<lb/>
卨甞遣使與西夏納稅反為羌人執而戮之審如傳者<lb/>
之言則挫國宋之威靈沮塞垣之士氣守邉無状孰甚<lb/>
於此賞不當賢則無以勸善罰不當罪則無以懲惡而<lb/>
況無功受賞有罪不罰欲持此道以治天下臣竊惑焉<lb/>
伏望聖慈特加考驗若卨果有上件事跡不惟収還新<lb/>
命亦乞明正典刑庶使貪功邀利之徒有所戒懼<lb/>
右司諫郭知章上奏曰爵祿慶賞以勸天下之善願無<lb/>
<pb n="KR2f0039_WYG_188-24a"/>
以假借大臣使行私恩刑罰誅戮以懲天下之惡願無<lb/>
以假借大臣使快私忿忠於陛下者必見忌大臣黨於<lb/>
大臣者必上負陛下惟眀主裁察<lb/>
徽宗即位初御史中丞王覿上奏曰臣竊以賞罰者大<lb/>
公之器也重輕與奪之間不可以不慎茍重輕不倫與<lb/>
奪失當則非所謂大公而無以示懲勸於天下詩云周<lb/>
道如砥其直如矢君子所履小人所視謂均平而無偏<lb/>
曲也臣伏見向者東南郡縣緣根究逃絶戸而增稅受<lb/>
<pb n="KR2f0039_WYG_188-24b"/>
賞者朝廷察知其弊故李琮降黜而今年七月十三日<lb/>
勅應因李琮奏請被差根稅官更不酬賞已酬賞者吏<lb/>
部根究追奪此有以見朝廷深恤民隱不忍使貪競欺<lb/>
㒺之吏盜取恩賞以蠧害無辜之民也然臣所未諭者<lb/>
彼緣市易冒賞之人朝廷亦察知其姦矣乃獨吕嘉問<lb/>
降知淮陽軍而其餘冒賞者並無追奪指揮竊聞言事<lb/>
官亦頗有論列而乆未行遣公論深以為疑夫根稅之<lb/>
患止於東南而所増之稅皆入於縣官可以還於民也<lb/>
<pb n="KR2f0039_WYG_188-25a"/>
其賞大率不過堂除優便先次差遣之𩔖而已有得以<lb/>
轉官循資者少矣市易之患被於天下破民之産而利<lb/>
皆歸於牙儈胥徒不可以復還於民也其賞至於轉官<lb/>
升任分取息錢者莫知其數矣夫為患之狹且淺而冒<lb/>
賞之少者即行追奪為患之廣且深而冒賞之多者即<lb/>
置而不問其輕重不倫與奪失當者如此則果何以<lb/>
示懲勸於天下哉或謂今年七月八日詔書既宣示中<lb/>
外以蕩滌隠疵闊畧細故矣今冒賞者復行追奪則豈<lb/>
<pb n="KR2f0039_WYG_188-25b"/>
詔書之意哉臣竊以為不然夫前日詔書之所恕者隠<lb/>
疵故而已今市易之患遍於天下凡富商大姓破家竭<lb/>
産而棄妻鬻子者道路相望也賴聖慈矜憐無辜蠲放<lb/>
逋欠濵於死亡之民復有生意其虚增息錢欺㒺之吏<lb/>
緣詔書而不治其罪可矣至於冒受爵賞豈詔書之所<lb/>
恕耶假如有詔書之前妄冒取官俸詐欺取民財者今<lb/>
日𤼵露而有司治之則豈可引詔書而不行追理也今<lb/>
年七月十三日勅根稅官酬賞追奪係七月十二日聖<lb/>
<pb n="KR2f0039_WYG_188-26a"/>
㫖指揮亦在七月八日手詔之後即是追賞與詔書兩<lb/>
不相妨事理眀白臣伏乞朝廷指揮有司緣市易而冒<lb/>
賞者依根稅官體例追奪以慰公議<lb/>
大觀三年御史中丞翁彦國上奏曰臣伏以慶賞之柄<lb/>
人主所以礪世磨鈍也仰惟陛下勵精致治未眀求衣<lb/>
旰食聼事以詔多士士之起以赴功底績者不可勝計<lb/>
於是醲於用賞以示勸焉甚盛之舉也然禮有常數事<lb/>
有勢極過則為濫臣請摭所聞而論之伏見比年以來<lb/>
<pb n="KR2f0039_WYG_188-26b"/>
臣僚有被眷異者不惟官職之超躐錫賚之便蕃多遂<lb/>
賜第者臣聞䝉賜之家則必宛轉計會踏逐官屋以空<lb/>
閒為名或請酬價兊買百姓物業實皆起遣居民大者<lb/>
亘坊巷小者不下拆數十家一時驅迫扶老攜㓜暴露<lb/>
怨咨殊非盛世所宜有況太平嵗乆京師户口日滋棟<lb/>
宇宻接略無容隙縱得價錢何處買地瓦木毁撤盡為<lb/>
棄物縱所得地何力可造所失者固已多矣既而鳩工<lb/>
市材一出公上請托營繕務極壯麗糜費不貲陛下知<lb/>
<pb n="KR2f0039_WYG_188-27a"/>
其為恩未知其為害羣臣莫為陛下言者得無惡於害<lb/>
已歟設將相大臣有大勲大業非尋常賞典所可報賜<lb/>
第可也邇者用為從官一無可紀已聞賜第矣恩倖技<lb/>
術憑藉寵遇攀援僥求漸不可長陛下以天下為度於<lb/>
臣僚慶賞略不少靳此天下所共惜之臣願為之藝極<lb/>
而已臣僚所得月俸以其終身計之㡬何哉至於賞格<lb/>
最厚者不過數百匹兩使嵗月之中比比受賜亦㡬何<lb/>
哉奈何嚬笑之頃頓損十百萬為一第之費及斂數十<lb/>
<pb n="KR2f0039_WYG_188-27b"/>
百家之怨為一家之恵陛下何取於此天下之財入之<lb/>
有經用之有節将積如丘山公私富藏可跂而待也入<lb/>
之有經用之無藝江河之流不能實漏巵矣伏望睿慈<lb/>
少賜㽞神萬一可採請自今以始非有大勲大業暴著<lb/>
天下者弗復賜第雖已得㫖許三省執奏臺論諫争庶<lb/>
以下息覬覦之心仰稱聖眀愛民節用之意<lb/>
宣和元年中書舍人許翰上奏曰臣聞兵家之法使貪<lb/>
者為我争使愚者為我死夫若是者非他有利以導之<lb/>
<pb n="KR2f0039_WYG_188-28a"/>
也則賞固不可以不厚雖然爵祿顯設於朝維其得之<lb/>
難也是以人危身而取之使其欲而易得得而已充則<lb/>
人孰復肻輕身冒矢石陷堅拔敵為國行此危事而求竒<lb/>
功哉故無功而賞則有功者怠効薄而賞厚則人無志<lb/>
於極功而國不收其偉績是賞不可以不審也昔景徳<lb/>
間契丹犯澶淵真宗皇帝親駕征之自是彊虜請盟至<lb/>
今不復窺邉然而師還賞功如大帥李繼隆等不過進<lb/>
階次加食邑雖周文質身督所部射撻覽而殪之酋帥<lb/>
<pb n="KR2f0039_WYG_188-28b"/>
既亡虜衆遂潰然亦不過小遷其秩而已又熈寧用兵<lb/>
安南郭逵為帥大破賊兵於富良江自是交阯不敢復<lb/>
動神宗皇帝猶以師無大功斥其賞是時燕達最有功<lb/>
不過進秩二等盖故時邉賞若斯之艱者将復有以用<lb/>
之故也比者西師賴陛下神眀威武羌戎震懐屈膝請<lb/>
服然其桀黠反覆尚未可以保其徃則将吏之賞不可<lb/>
不留其未滿之意以待復用也臣自䝉恩使得待罪掖<lb/>
垣與兵房事月餘日間伏見西師賞功凡行一百七十<lb/>
<pb n="KR2f0039_WYG_188-29a"/>
餘人積除二百五十餘官其間轉行遥郡者凡二十餘<lb/>
減磨勘者不復數計距臣領事之前則所賞者不知其<lb/>
㡬何也雖臣之愚不足以權戎事之大計然願陛下參<lb/>
諸景徳熈寧審賞之意稍謀所以酌損此者故臣輒敢<lb/>
因董成郭寧之事而推言之非特為此二人惜數官而<lb/>
已也謹按周官六功之賞戰功曰多所謂多者非特貴<lb/>
夫多筭古者振旅則飲至於廟以數軍實計所獲多以<lb/>
為勝焉今二人之兵以其所獲除其所亡猶不足也則<lb/>
<pb n="KR2f0039_WYG_188-29b"/>
是得不酬失功不補過而亦䝉厚賞於朝臣欲遂行其<lb/>
詞則不知所以為說是以冒昧而請之<lb/>
徽宗時御史許景衡上奏曰臣伏覩近降指揮捕獲方<lb/>
臘赴闕統制官楊惟忠於京兆府賜官田十頃官宅一<lb/>
所臣竊惟蕩平浙寇生獲渠魁肇自聖謨授成將帥其<lb/>
間偏裨佐属各有勤勞凱旋之初第功行賞髙爵厚祿<lb/>
皆以為意外之獲也彼惟忠者已該賞典超轉五官今<lb/>
來宣撫司保眀再有陳請度越衆人賜以田宅竊以謂<lb/>
<pb n="KR2f0039_WYG_188-30a"/>
一夫僥倖雖未足言誠恐同時立功之人各懐觖望之<lb/>
意盖朝廷既開此例則無以杜絶後來若偏裨皆冒横<lb/>
恩則在官田宅将不勝其求矣古者惟有大勲勞則錫<lb/>
田賜第而祖宗以來将相大臣功徳卓越者亦止於賜<lb/>
宅而已今睦賊就禽豈獨惟忠之力奈何特異諸将冒<lb/>
此踰分之賞哉前日王師撫定燕山近者勦絶奚賊将<lb/>
佐皆立竒功慶賞亦既行矣彼視惟忠所獲豈不歉然<lb/>
皆有不滿之意耶臣愚以為破請嘱之姦革濫賞之弊<lb/>
<pb n="KR2f0039_WYG_188-30b"/>
使後來者不敢攀援妄有僥求宜自惟忠始所有賜田<lb/>
宅指揮伏乞睿㫁特賜寝罷<lb/>
御史中丞王安中上奏曰臣竊以慶賞之柄人主所專<lb/>
故書曰惟辟作福而周官太宰特以爵祿之事詔王至<lb/>
於馭富馭貴則惟王之聽而已以是知人臣之分勞固<lb/>
不可自言賞固不可先啓也臣伏覩陛下親灑宸翰申<lb/>
戒濫賞凡不以勞能定等其保明官吏并受賞者以違<lb/>
御筆論又因眀堂鉅典告成推恩度越常格申戒官司<lb/>
<pb n="KR2f0039_WYG_188-31a"/>
毋得攀援陳請然則賞無輕重惟務當功朝廷守于上<lb/>
臺臣察于下聖慮一定其誰敢干臣尚願稍因近事申<lb/>
儆一二比者陛下修祖宗以來太平盛事臨幸西池而<lb/>
雅飾池苑東西八作事材等官十三員輙援例乞推賞<lb/>
恩将作監遂為取㫖収接敷奏夫官以繕完為職若每<lb/>
事邀賞臣恐朝廷官爵有限不足以待之又中山府路<lb/>
帥臣河北路轉運使以深州濬壕先事奏請指期上功<lb/>
其役甫休干澤之書亟至深州數里之城耳所保奏者<lb/>
<pb n="KR2f0039_WYG_188-31b"/>
官三十七員使臣胥吏三十二人又詆大名五十餘里<lb/>
之隍池為不足比陛下灼見池苑因舊雅飾深州壕功<lb/>
不大并出宸㫁更不推恩此誠足以杜僥倖之原破經<lb/>
營之計矣然既曰更不推恩是乃無足賞者則官吏攀<lb/>
援将作監取㫖収接帥司漕臣先事奏請獨可無㒺功<lb/>
之罰乎方今懐利之臣造端興事廣辟置以來賕請媮<lb/>
嵗月以糜添給官資積累遽至顯列財用耗屈復擾齊<lb/>
民将懲此風盍自此始臣愚欲乞特降䖏分併賜行遣<lb/>
<pb n="KR2f0039_WYG_188-32a"/>
仍乞申戒有司自今非戰多軍勝不許申眀收接陳乞<lb/>
恩賞事及凡營繕去䖏不許先事乞候功畢保奏其如<lb/>
顯有功效在所優賞即乞臨時出自聖裁降㫖取索旌<lb/>
一勸百用尊主勢如此則下安分義時無濫恩操柄不<lb/>
移名器随重裕民足用其本諸此惟陛下裁擇<lb/>
左正言任伯雨上言曰臣伏以人臣罪惡無大於為逆<lb/>
朝廷誅赦莫先於正名名曰姦兇則永不可赦設負寃<lb/>
抑則合辯眀若惡名未辯而遽以恩數加焉人所竊議<lb/>
<pb n="KR2f0039_WYG_188-32b"/>
非朝廷之體也臣伏見司馬光等皆已復官但聞三省<lb/>
同奉聖㫖依禀行下而中外不知所以遽復其官者以<lb/>
何名也竊惟光等昔以奸凶悖惡無人臣之義厥罪貫<lb/>
盈已死難置子孫親属所得恩例亦皆追奪天下皆知<lb/>
其所以得罪之名矣罪名如此雖該大赦豈在叙復之<lb/>
限其家子孫寧有再仕之理今朝廷恩典逮於存沒而<lb/>
有罪有寃終未辯眀授以美官惡名猶在使光等魂魄<lb/>
有知豈敢以姦兇悖惡之身偶因赦宥而濫受無名之<lb/>
<pb n="KR2f0039_WYG_188-33a"/>
賜乎臣謂光等前犯若有實状不當引赦原罪如渉寃<lb/>
枉則朝廷昭雪之惠不可不發於訓詞也昔用言章行<lb/>
遣非先帝之本心今以公議辯眀乃聖人之善述事無<lb/>
嫌礙理可施行伏望聖慈特賜詳酌指揮<lb/>
欽宗時侍御史李光上奏曰臣竊惟聖主制世御俗之<lb/>
方莫大於賞罰所以行賞罰者莫先於至公古者爵人於<lb/>
朝與衆共之刑人於市與衆棄之明不敢以己之私恩<lb/>
廢天下之公議也臣伏見金人内寇都城危逼士大夫<lb/>
<pb n="KR2f0039_WYG_188-33b"/>
委職而去者五十二員近緣臣僚論列有㫖令吏部具<lb/>
職位姓名送大理寺根勘約法㫁罪陛下示大公之道<lb/>
可謂盡矣命下之日士論紛然或謂罪同罰異致陛下<lb/>
有失刑之譏大臣負黨姦之謗不可不察如衞仲逹張<lb/>
勸馮温舒蔡行兄弟皆從官也林虞劉燾袁植皆致仕<lb/>
也在仲逹勸則除名勒停虞則追五官除名勒停行兄<lb/>
弟及温舒燾植則置而不問或旋求名目如蔡績蔡續<lb/>
者或妄托假故如許仔宋時者種種姦欺莫究虚實其<lb/>
<pb n="KR2f0039_WYG_188-34a"/>
為擅去官守一也今詐冒者反得輕典孤拙者多陷深<lb/>
文陛下既已付之有司法者天子所與天下公共也原<lb/>
情定罪不容有所輕重況得而私之哉伏望聖慈將大<lb/>
理寺定㫁到應干逃避臣僚係在去年十二月十七日<lb/>
已後不問有無事故盡作擅去官守一等坐罪庶㡬公<lb/>
道昭眀人言弭息不勝幸甚<lb/>
髙宗建炎元年尚書右僕射李綱上奏曰臣聞運會之<lb/>
阨何代無之為臣子者不幸而遇其時則伏節死義有<lb/>
<pb n="KR2f0039_WYG_188-34b"/>
死而已國家涵養士𩔖垂二百年適遭金人之變刼質<lb/>
二聖擁鑾輿而北遷逼立臣僚易姓建號而近臣百官<lb/>
忘朝廷之厚恩惜性命於俄頃稽顙屈膝奉命稱臣有<lb/>
為金人之股肱驅逼道君太上皇帝皇太子后妃及搜<lb/>
捕宗室戚屬者有為金人之喉舌傳命令廢本朝而建<lb/>
偽楚者有因為姦利汙染國戚者有為偽楚之輔翼揔<lb/>
其政事者有受偽楚之官爵與聞議論者有肆為惡言<lb/>
以辱本朝以諂邦昌者或為之草勸進之表或為之定<lb/>
<pb n="KR2f0039_WYG_188-35a"/>
册立之儀視之恬然不以為怪夫節義者正所以責士<lb/>
大夫也至於武夫則當濶畧昔李唐有安祿山之亂大<lb/>
臣如達奚珣陳希烈之流皆相賊用事而其餘受偽命<lb/>
者肅宗反正以六等定其罪然後唐之威令申以有中<lb/>
興之功今宜倣此考核其罪之輕重以為之用事者為<lb/>
一等以受偽官遷職者為一等以北面而臣事之者為<lb/>
一等其有致仕及曾乞致仕而不許者猶有羞惡之心<lb/>
並與旌别應以忠義為敵所殺如李若水等皆追贈而<lb/>
<pb n="KR2f0039_WYG_188-35b"/>
優卹其家則善者知勸惡者知戒天下之士風丕變矣<lb/>
夫節義者天下之大閑也近年以來士知利而不知義<lb/>
故平居無事之時惟以保家謀身為得䇿而一經變故<lb/>
坐視君父如行路之人自非一振國威大變其風天下<lb/>
未易理也伏望陛下㫁而行之以扶持節義之教天下<lb/>
幸甚<lb/>
綱又上奏曰僭逆偽命乃今日政刑之大者張邦昌當<lb/>
道君朝在政府者十年淵聖即位首擢為相方國家禍<lb/>
<pb n="KR2f0039_WYG_188-36a"/>
難金人為易姓之謀邦昌如能以死守節推明天下戴<lb/>
宋之義以感動其心敵人未必不悔禍而存趙氏而邦<lb/>
昌方自以為得計偃然正位號䖏宫禁擅降偽詔以止四<lb/>
方勤王之師及知天下之不與不得已而後請元祐太<lb/>
后垂簾聼政而議奉迎邦昌僭逆始末如此而議者不<lb/>
同臣請備論而以春秋之法㫁之夫都城之人徳邦昌<lb/>
謂因其立而得生且免重科金銀之擾元帥府恕邦昌<lb/>
謂其不待征討而遣使奉迎若天下之憤嫉邦昌者則<lb/>
<pb n="KR2f0039_WYG_188-36b"/>
謂其建號易姓而奉迎特出於不得已都城徳之元帥<lb/>
府恕之私也天下憤嫉之公也春秋之法人臣無將將<lb/>
而必誅趙盾不討賊則書以弑君今邦昌已僭位號敵<lb/>
退而止勤王之師非特將與不討賊而已劉盆子以漢<lb/>
宗室為赤眉所立其後以十萬衆降光武但待之以不<lb/>
死邦昌以臣易君罪大於盆子不得已而自歸朝廷既不<lb/>
正其罪又尊崇之此何理也陛下欲建中興之業而尊<lb/>
崇僭逆之臣以示四方其誰不解體又偽命臣僚一切<lb/>
<pb n="KR2f0039_WYG_188-37a"/>
置而不問何以厲天下士大夫之節<lb/>
綱又上奏曰臣竊以戰危事也驅之於萬死一生之地<lb/>
蹈白刃冒矢石以首争首以力搏力而求勝於一日之<lb/>
間非有賞刑之信何以要結其心鼓作其氣使之犯難<lb/>
㤀死而效命哉古者賞必先士卒而不踰時欲其知勸<lb/>
也誅不舍貴近而無幸免欲其知懼也近年賞罰與此<lb/>
相違賞之所行皆權貴嘱託與親随廝役之流而士卒<lb/>
履行陣以立功者未必賞将帥提兵以自衛見敵不戰<lb/>
<pb n="KR2f0039_WYG_188-37b"/>
望風遁走者又不加誅而士卒潰散亦以轉山迷道為<lb/>
名而招集之則彼何所勸而力戰何所憚而不走以求<lb/>
生哉臣頃在樞宻院見童貫推燕山賞案沓及於朱勔<lb/>
父子并其壻如知秀州周審言皆未甞從軍則其餘所<lb/>
賞者推𩔖可知而西兵陳狀乞賞皆十數年前未施行者<lb/>
詰其所以則當時帥司既上功状復送下保眀經隔嵗<lb/>
時将帥移易則保眀不至而賞不行今雖欲行亦無所<lb/>
考據矣又賞功散於諸房既無程限又不委官㸃檢人<lb/>
<pb n="KR2f0039_WYG_188-38a"/>
吏得以髙下其手使有功者憤歎然則欲士卒之知勸<lb/>
何可得也又聞燕山之役劉延慶擁精兵十五萬於盧<lb/>
溝河燕山縱間言且將劫寨延慶信之遽焚積聚以中<lb/>
軍先遁而十五萬衆一夕俱潰童貫不能誅而反以銀<lb/>
絹招潰兵然則欲士卒之知懼何可得也積習之乆將<lb/>
士玩以為常靖康之間雖驟賞力戰如鄒䖏節之軍斬<lb/>
梁方平張帥正王從道之徒猶未足以革前日之弊故<lb/>
金人再犯都畿將帥奔走士卒潰散者不可勝計今日<lb/>
<pb n="KR2f0039_WYG_188-38b"/>
之䇿非大變此風不能有濟欲乞令三省樞宻院同置<lb/>
賞功司專差人吏承行應有戰功者並令將帥所轄官<lb/>
畫時條具結罪保眀申奏賞功司置籍承據功狀次第<lb/>
取㫖推賞人吏承行量事立程限委左右司郎官樞宻<lb/>
都承㫖㸃檢違限者黜罰因而受賂者依軍法即有冒<lb/>
賞而不實者許人告推治改正元保眀官司重行竄責<lb/>
其遇敵不戰輙逗撓奔北之人必誅别立約束行下庶<lb/>
㡬士心孚信舊弊漸革<lb/>
<pb n="KR2f0039_WYG_188-39a"/>
紹興間綱為江西安撫制置大使又上奏曰臣伏見祖<lb/>
宗舊制軍功賞格以首級為法每獲一級或轉官資或<lb/>
支銀絹是以當時賞功覈實無偽濫之弊自近年以來<lb/>
納級計功之法廢全軍推賞之制行諸將告捷皆以棄<lb/>
頭不斫横屍滿野推墮崖谷沉溺江湖不可計數為言<lb/>
遂使有司不得覈實朝廷無所考據一軍千人則千人<lb/>
推賞一軍萬人則萬人計功殫官爵不足以襃寵竭府<lb/>
庫不足以錫賚嵗用之廣百倍徃時罄百姓之脂膏耗<lb/>
<pb n="KR2f0039_WYG_188-39b"/>
朝廷之根本日益月增殊無藝極臣未見其可也今者<lb/>
車駕廵幸建康將定恢復中原之䇿則所以懋賞報功<lb/>
使將士知勸節以制度使國用不匱不可不深為之慮<lb/>
也臣愚伏望聖慈特降睿㫖今後諸将告捷並計級數<lb/>
不得以棄頭不斫横屍滿野推墮崖谷沉溺江湖為言<lb/>
除保眀驗實計級推賞外其有摧鋒陷陣彊弩破敵立<lb/>
致竒功之人雖不獲級别許保奏優異推恩庶㡬實立<lb/>
功效之人有所激勸而朝廷無濫賞之費戡亂定功不<lb/>
<pb n="KR2f0039_WYG_188-40a"/>
難致也<lb/>
綱又上奏曰臣竊思國宋近年以激勸將士之故每一<lb/>
戰勝則不計首級全軍推賞習以成例帑藏為虚今者<lb/>
諸將咸捷當行慶賜欲廣其施則懼物力之不給欲少<lb/>
其賜則懼士心之未厭此尤所當慮者也夫人情感激<lb/>
有不待賞而勸者推賞先後有未下車而封者臣願陛<lb/>
下降哀痛之詔憫将士罹兵革之苦凡死於戰陣先加<lb/>
封爵厚給賻贈收卹其家死者襃則生者勸矣然後眀<lb/>
<pb n="KR2f0039_WYG_188-40b"/>
詔統帥審定功狀俟防冬解嚴慶賜併行其誰曰不然<lb/>
昔勾踐厚養死士而士卒思奮漢祖先封雍齒而反側<lb/>
者安急先務也臣愚不達大體惟陛下裁察塵瀆天威<lb/>
無任惶懼戰越之至<lb/>
建炎元年知開封府宗澤上奏曰臣聞情生於愛愛生<lb/>
於見見生於目之所遇與左右之所接所遇所接果順<lb/>
於己則喜喜則賞之賞之者非懋其功也賞其順己而<lb/>
已耳所遇所接果逆於己則怒怒則罰之罰之者非罰<lb/>
<pb n="KR2f0039_WYG_188-41a"/>
其罪也罰其逆己而已耳如是則賞罰出於喜怒喜怒<lb/>
出於逆順可謂之公無私乎賞罰私徇其何以礪世磨<lb/>
鈍大有為於天下乎聖人無我故忘情㤀情故忘逆順<lb/>
㤀逆順故㤀喜怒故賞一善而天下之為善者勸知其<lb/>
非私喜也罰一惡而天下之為惡者沮知其非私怒也<lb/>
一賞一罰歸之至公而我無容心焉人其不心恱而誠<lb/>
服者乎陛下所以號令天下使人知所趨知所避知所<lb/>
行知所止者賞罰而已昔文王一怒而安天下之民武<lb/>
<pb n="KR2f0039_WYG_188-41b"/>
王亦一怒而安天下之民是怒也豈𤼵於目之所遇於<lb/>
左右之所接哉彼敵人横肆兇暴侵犯我王室臣願陛<lb/>
下如文王武王亦一怒而安天下之民有賞有罰惟平<lb/>
惟一至於應酬萬機進退取予之際㫁之至公以慰天<lb/>
下之望<lb/>
三年趙元鎮上奏曰臣竊謂國家武功之不立以軍政<lb/>
之不修軍政之不修以勸賞之不眀也自崇觀用兵以<lb/>
來積為斯弊至有殞身鋒鏑之下而不䝉卹贈執役權<lb/>
<pb n="KR2f0039_WYG_188-42a"/>
要之門而反被優恩進退取捨無復公道勸賞如此何<lb/>
以責人死力玩習之乆今猶未除遂使轅門之士扼腕<lb/>
竊議憤憤不平實祻亂所由興也雖然賞不患乎吝患<lb/>
乎濫賞至於濫與無賞等盖賞以待有功以功被賞人<lb/>
則為榮樂事赴功率為我用今也有功者賞無功者亦<lb/>
賞得之固不為榮亦何必有功而可得倖門百出賄賂<lb/>
相髙臨敵當先果誰用命奏功來上人得掛名淆亂其<lb/>
間公私相半受賞者則懐恩於私室無賞者則歸怨於<lb/>
<pb n="KR2f0039_WYG_188-42b"/>
朝廷是皆冒濫之弊有以致之不可不察也前此固不<lb/>
可以槩舉昨勤王之賞最為有法髙下品第人無間言<lb/>
雖朝廷立意盡公不容少紊而有司受情作弊豈得無<lb/>
私竊聞常州通判梁汝嘉之弟身在衢州常州推官林<lb/>
達卿之弟身在福建掛名功狀随例補官足跡未甞及<lb/>
軍將士不識其靣與臨陣効死之人同被戰功之賞此<lb/>
物論所以未免紛紛也然臣所知者止此二人而已其<lb/>
所不知可勝計哉臣愚欲望特降指揮别作措置今後<lb/>
<pb n="KR2f0039_WYG_188-43a"/>
將帥及應干有司保眀功状未甞立功而輙敢掛名者<lb/>
重立賞錢許人告捉有官人奪所有之官無官人奪所<lb/>
冒之官盡以授之量事大小更與推恩保眀官吏及冒<lb/>
賞之人重寘於法所給賞錢亦令均備稍革弊病以勸<lb/>
忠勤是乃君天下役使羣動之術也<lb/>
建炎中左正言鄧肅上䟽曰臣甞備員鴻臚主簿因敵<lb/>
人須道釋板籍以職出拘於敵中凡五十日敵人之情<lb/>
已備知之自尼堪以下至於歩卒分朝廷所賜之絹人<lb/>
<pb n="KR2f0039_WYG_188-43b"/>
得五十有五疋計朝廷所出之數以千萬為率則盡敵<lb/>
人之數不過十六萬有餘而已況有陣亾者有疾病者<lb/>
有以事還敵者有随軍以供戰具者其得絹亦與尼雅滿<lb/>
等以諸色人所占之數當與戰卒中分則敵人正兵固<lb/>
不過八萬耳因得朝廷所與綾錦等敵人謂之表段當<lb/>
時分散其數雖同其物不等金人得錦勃海得綾契丹<lb/>
得緙織之𩔖而九州所得者雜色而已一日忿然欲起<lb/>
相攻則敵人之心亦不齊矣忽一日有敵人遇臣泣下<lb/>
<pb n="KR2f0039_WYG_188-44a"/>
臣問之對曰某兄弟三人荷戈而來伯亾於真定季亾<lb/>
於京城今聞元帥之兵大集而南方兵馬動連數州某<lb/>
豈復得見鄉曲耶臣初不信其語及見敵中士夫道釋<lb/>
各有餉飰之人其皇恐之語皆如臣所聞則敵兵亦何<lb/>
甞不怯也夫敵兵之數既不甚多又加之以其心離其<lb/>
氣怯儻合天下之力以攻之若無足畏者然敵兵未甞<lb/>
少挫而中國之勢陵遲至此其故何也盖敵無他長惟<lb/>
信賞必罰不假文字故人各用命不以死為畏耳朝廷<lb/>
<pb n="KR2f0039_WYG_188-44b"/>
則不然有同時立功而功又相等者或已轉數官或尚<lb/>
為布衣輕重上下止在吏人之手賞既不明人誰自勸<lb/>
此正朝廷之大病也臣愚欲望聖慈專立賞功一司用<lb/>
重祿法使凡立功者人人自陳若功状已明輒踰旬日<lb/>
而不得告者有所立之功同而賞有輕重者有立功之<lb/>
時等而賞有後先者並重寘之法常赦不原又專委臺<lb/>
諫官二員提㸃其事若臺諫不知覺察亦寘之法如是<lb/>
則寸功無不錄矣夫寸功畢錄人孰不樂赴功名之會<lb/>
<pb n="KR2f0039_WYG_188-45a"/>
乎若天下人人有樂赴功名之心而使之攻八萬已驕<lb/>
之敵則社稷生靈又何患哉惟陛下留神<lb/>
肅又上論嚴賞罰曰太祖太宗之時法嚴而令速事簡<lb/>
而官清未甞旁搜曲引以稽賞罰故能以十萬精兵混<lb/>
一六合自時厥後羣臣無可論者今日獻一䇿明日獻<lb/>
一言煩冗瑣碎惟恐不備此文書所以日煩而政事所<lb/>
以益緩也今兵戈未息豈可揖遜進退尚循無事之時<lb/>
欲乞限以旬日期於必至庶㡬法嚴事簡賞罰之權不<lb/>
<pb n="KR2f0039_WYG_188-45b"/>
至濡滯<lb/>
紹興四年王之道論賞罰不當䟽曰臣觀今日天下之<lb/>
大患不在夫強敵與盜賊而在夫賞罰不當盖賞罰人<lb/>
主之大柄也人主髙居深拱而能使四方萬里鼓舞震<lb/>
動忽然如神日以奔命赴功而天下若不足為者恃有<lb/>
此耳使其不當則賞非特不足以勸能而能者且怠矣<lb/>
罰非特不足以懲惡而為惡者益得以自肆矣然則天<lb/>
下何由而治乎古人善用兵者莫如孫武其言曰主孰<lb/>
<pb n="KR2f0039_WYG_188-46a"/>
有道将孰有能天地孰得法令孰行兵衆孰强士卒孰<lb/>
練賞罰孰明吾以此知勝負矣夫論兵家之勝負而始<lb/>
乎主孰有道終乎賞罰孰眀其言有深意也伏望皇帝<lb/>
陛下慨然奮發以賞罰為中興之要務夙寤晨興思所<lb/>
以求其當賞自賤始必欲當其賢罰自貴始必欲當其<lb/>
罪何者為當賢賞一人而千萬人恱曉然咸知為善之<lb/>
利者斯當賢也何者為當罪罰一人而千萬人畏曉然<lb/>
咸知為不善之害者斯當罪也賞當賢罰當罪而天下<lb/>
<pb n="KR2f0039_WYG_188-46b"/>
自治矣天下既治而敵人之不寧盜賊之不滅未之有<lb/>
也<lb/>
九年右正言陳淵上奏曰比年以來恩恵太濫賞給太<lb/>
厚頒賚賜予之費太過所用既衆而所入實寡此臣所<lb/>
甚懼也周官唯王及后世子不㑹說者謂不得以有司<lb/>
之法治之非周公作法開後世人主侈用之端也臣謂<lb/>
冢宰以九式均節財用有司雖不會冡宰得以越式而<lb/>
論之若事事以式雖不㑹猶會也臣願陛下凡有錫賚<lb/>
<pb n="KR2f0039_WYG_188-47a"/>
法之所無而於例有疑者三省得以共議戸部得以執<lb/>
奏則前日之弊可息矣<lb/>
淵又論鄭億年状曰臣伏覩正月二十八日指揮鄭億<lb/>
年復資政殿學士依舊提舉醴泉觀行在居住仍奉朝<lb/>
請臣聞賞罰者國之綱紀也聖人用之有萬世之公有<lb/>
一時之權萬世之公可常而不可變一時之權可暫而<lb/>
而不可乆故能賞當其功罰當其罪而國之綱紀立矣今<lb/>
者忘萬世之公而任一時之權用賊豫之所以恱億年<lb/>
<pb n="KR2f0039_WYG_188-47b"/>
者以寵億年将使為善者不勸而為惡者不懼無益於<lb/>
綱紀而有害於中興之政臣固不得不論也臣謹按億<lb/>
年故相居中之子雖甞為從官無他技能而有從賊之<lb/>
醜夫陷於賊固非人之所欲然從之而得美官必有取<lb/>
非其道者因赦而復之是以賊豫之所恱而與之者為<lb/>
正也其可乎且去嵗大霈所謂權也凡有官者不奪亦<lb/>
所以安反側耳而又有襃而遷之者以其不辱僭叛其<lb/>
義不可掩也又有遷而用之者以其明習將畧其才不<lb/>
<pb n="KR2f0039_WYG_188-48a"/>
可廢也億年名在侍從之列其可自同於反側者乎其<lb/>
義果可襃而其才果可用乎此不待臣言也然則用權<lb/>
以廢公非所以待億年亦明矣而其所以可恕者宰輔<lb/>
之世身為從官不幸而陷於賊為不足誅耳然居中之<lb/>
秉政無状天下所共知者億年夤緣以取兩制使無他<lb/>
過以至今日猶在討論追削之域而況於已甞從賊不<lb/>
奪舊官而加之以職名乎夫以從官所宜得之職名億<lb/>
年其可與乎且資政隆名賊豫之所竊而與之者也固<lb/>
<pb n="KR2f0039_WYG_188-48b"/>
不可以言復矣陛下必以復為言者則已著其從賊之<lb/>
罪矣使億年粗有知識必不敢受强而授之則彼以義<lb/>
而獲襃如<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>唐佐李亘之黨必曰億年以仕賊亦襃矣<lb/>
吾属何榮彼以才而見用如李顯忠趙彬之軰必曰億<lb/>
年以負國亦用矣吾属何安由是而推之必又謂甞為<lb/>
賊豫將相者他日來歸未必不以將相處之也此聲一<lb/>
傳誰不解體是以一時之權寵一億年初無所補徒使<lb/>
為善者不勸為惡者不懼自壊賞罰之綱紀而更為今<lb/>
<pb n="KR2f0039_WYG_188-49a"/>
日中興之累也此而不改民将失望後必難悔矣伏望<lb/>
㫁自聖心将億年所帶職名特賜追寢使之在外居住<lb/>
庶㡬逺去班列少息紛紛之論臣不勝幸甚<lb/>
髙宗時虞允文上奏曰臣竊聞晉守卿以監𣙜易院増<lb/>
課當賞太宗諭之曰通事舍人改官須為閤門副使若<lb/>
以利而進此職則守邉宣力之臣何以為勸嗚呼祖宗<lb/>
閤門貼職所以奨勵邉功而惜名器不以妄予盖如此<lb/>
載惟陛下聰明睿智既不惑於私謁慶賞刑威又足以<lb/>
<pb n="KR2f0039_WYG_188-49b"/>
以動化天下而兢兢業業一以祖宗為法臣所親聞而<lb/>
親見之也用敢抵冒天威裨萬分一謹按金鼐以財豪<lb/>
東南因納粟命官交結故相秦檜以看閤子為名專任<lb/>
南畝出納之責四為國信所三節人皆以納賂得之累<lb/>
官至正使在廷百僚舊所不齒今一旦授以上閤之秩<lb/>
羣議籍籍不置臣竊以為決非陛下本意伏望睿慈特<lb/>
賜追寢<lb/>
尚書右丞許翰論吴敏䟽曰臣聞春秋之義揚善伐惡<lb/>
<pb n="KR2f0039_WYG_188-50a"/>
垂著王道以詔萬世然晉文公乗恵懐之無親得反其<lb/>
國髙梁之禍天下之大惡也而春秋不書周襄王出居<lb/>
于鄭晉文為之誅子大叔以定其位陽樊之師諸侯之<lb/>
極功也則又不書而書晉文㫁自伐曹侵衞之後是何<lb/>
故也聖人之意以謂晉侯既有大惡亦有極功絶此補<lb/>
彼使得相除是以皆沒不書一與之新而後踐土之勲<lb/>
爛然獨著於春秋使王道而不本忠恕如此則晉侯入<lb/>
國之惡不除盖誅絶之不暇豈復有此霸業之偉哉傳<lb/>
<pb n="KR2f0039_WYG_188-50b"/>
曰記人之功㤀人之過宜為君者也其義盖出春秋臣<lb/>
伏見宣和之季金人始亂上下大震不知所為吴敏以<lb/>
給事中伏閤請對首建内禪之䇿以堅外禦之心是時<lb/>
太上皇帝乆懐沖挹然而外無朝廷之助内有左右之<lb/>
沮堯舜之志未有以發也會敏白發其端擊節歎息遂<lb/>
定大議淵聖皇帝自在東宫恭儉聞天下及嗣位祚萬<lb/>
方相慶乖離之心一變歸徃至今天下固不可解夫使<lb/>
人君以天下傳此古今之所至難言也而敏以孤臣眇<lb/>
<pb n="KR2f0039_WYG_188-51a"/>
然冒雷霆之威㤀家族之禍而建明之此天下之竒節<lb/>
而去嵗秋唐恪聶昌耿南仲陳過庭等用事百計誣衊<lb/>
竄之涪川傷忠義之心折蹇諤之氣非所以視天下觀<lb/>
臣子也陛下龍興四海䝉澤當此時始望生還而坐城<lb/>
下之盟復竄嶺表使其垂白重親泣血萬里臣誠傷之<lb/>
且城下之盟自有主其議者敏於是時未為宰相衆說<lb/>
眩曜依違其間至於金人已還敏為宰相遂決意追襲<lb/>
但為已失事機斯敏之罪云爾得譴不當與衆人等<lb/>
<pb n="KR2f0039_WYG_188-51b"/>
以是遂廢定䇿之功則已重矣今錄其過因廢其功臣<lb/>
竊謂非仁聖本意當時議者不詳失於建明而已謂宜眀<lb/>
詔還之赦智謀之不逮著忠力之無忘以勸事君非小<lb/>
補也且臣當去嵗之春數詆朝廷專和議則於敏非敢<lb/>
私也當彼隆盛之時臣與之争及此斥逐而為之言區<lb/>
區何心其間端為國體而已矣<lb/>
中書舍人洪遵經筵進故事曰周世宗親征劉旻戰于<lb/>
髙平兵始交樊愛能何徽退走世宗躬督戰士士皆奮<lb/>
<pb n="KR2f0039_WYG_188-52a"/>
命争先旻遂敗世宗休軍潞州大宴將士斬敗將樊愛<lb/>
能何徽等七十餘人軍威大振<lb/>
　　臣聞人君不難於用兵而難於御將其要無他賞<lb/>
　　罰而已方其摧鋒陷陣奮不顧身必謹錄之所以<lb/>
　　為勸也及乎巽懦退縮偷生自營則誅之殛之在<lb/>
　　所不赦誠如是則人人自勵安得不致死於敵哉<lb/>
　　周世宗當五季之末干戈日尋國威不振髙平之<lb/>
　　役一日而誅敗將七十人上下懾服至於奮命戮<lb/>
<pb n="KR2f0039_WYG_188-52b"/>
　　力莫敢内顧遂能變弱為强因敗為功五六年間<lb/>
　　取秦隴平淮甸復三關雄武之聲聳動夷夏向使<lb/>
　　世宗優㳺少㫁循姑息茍且之政二將奔命不能<lb/>
　　明正典刑方且覆亡之不暇欲其征伐之克紀綱<lb/>
　　之行難矣哉夫天有時以生有時以殺故雨露以<lb/>
　　潤之雪霜以肅之二者相須以成嵗功人君持賞<lb/>
　　罰之柄亦猶是矣臣謂駕御將帥彊兵克敵大要<lb/>
　　無出於此<lb/>
<pb n="KR2f0039_WYG_188-53a"/>
遵又乞皇太后慶八十增恩數劄子曰臣仰惟陛下睿<lb/>
孝生知皇太后聖徳茂盛天錫純嘏新嵗八十溥天之<lb/>
下孰不欣恱恭審宫中講慶賀之禮仍許宰臣率百官<lb/>
稱賀甚盛舉也臣側聆欲以正旦降詔加恩士庶八十<lb/>
以上及宗室恩數不聞其他臣竊謂非常之慶當有非<lb/>
常之恩而郊祀肆眚未逺若復舉行徒為小人之幸耳<lb/>
臣愚欲乞於詔書中増益數事如陞朝官有父母者並<lb/>
與加封一次命官服綠服緋及年八十以上與改賜服<lb/>
<pb n="KR2f0039_WYG_188-53b"/>
色民庶八十以上略如漢制賜以米肉酒紹興平江府<lb/>
湖州被水人户明年夏稅不以多寡並與放免仍乞下<lb/>
户部檢會二十九年州縣合納和買紬絹無拘等第蠲<lb/>
除其半庶㡬錫𩔖之澤徧於敷天而實惠浹洽和氣懽<lb/>
聲蒸為太平則皇太后膺億萬年之夀與天無極不為<lb/>
小補臣誠固陋竊不勝狗馬心冒犯天威無任戰栗<lb/>
遵又上奏曰臣伏見陛下總攬權綱之初憤秦檜專政<lb/>
時所用臺諫皆鷹犬傅麗排抑忠良辜負耳目之寄故<lb/>
<pb n="KR2f0039_WYG_188-54a"/>
丙子之冬詔書首下用以申飭在列聖徳昭明灼見姦<lb/>
偽無毫髪錙銖之隠然則一時朋附之人因兹以得髙<lb/>
位者所宜旋踵竄逐以為萬世之戒臣謹按故端明殿<lb/>
學士李文會凡下妄庸奴事秦檜獻諛售佞交濟其惡<lb/>
遂自選調得編修官既而改秩即為御史考其平日所<lb/>
為未有不迎檜之指意者以故曾不三年躐登政府繼<lb/>
雖斥去猶得守遂寧帥瀘南士大夫合辭惋歎以為失<lb/>
刑徃嵗陛下親政以輔臣之舊例遣人頒以茶藥文㑹<lb/>
<pb n="KR2f0039_WYG_188-54b"/>
自知罪大專用媚竈之術摩足奉溺無所不至及為成<lb/>
都貪毒弛繆動為民害吴援在綿州肆其苛暴千里重<lb/>
足而立文㑹不惟坐視至於剡章論薦仰欺聖君俯負<lb/>
全蜀凶慝彰露鬼得而誅文會之死蜀人交口相慶使<lb/>
其茍生以至今日必䝉放殛之刑然則四官之贈遺恩<lb/>
之及盡用前執政禮臣所未諭臣愚欲望聖慈特賜睿<lb/>
㫁暴文㑹之惡罷其卹典上以應明詔中以慰蜀人下<lb/>
以全公議<lb/>
<pb n="KR2f0039_WYG_188-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_188-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百八十八<lb/>
</p>
<p>
</p>
  </div>
</body>
</text>
</TEI>
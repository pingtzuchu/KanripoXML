<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百九十</head> <lb/>
    <p>
<pb n="KR2f0039_WYG_190-1a"/>
欽定四庫全書<lb/>
　歴代名臣奏議卷一百九十<lb/>
　　　　　　　　　　　明　楊士竒等　撰<lb/>
　　勤政<lb/>
東漢光武每旦視朝日側乃罷數引公卿郎將講論經<lb/>
理夜分乃寐皇太子見帝勤勞不怠承間諫曰陛下有<lb/>
禹湯之明而失黄老飬性之福願頥愛精神優游自寧<lb/>
帝曰我自樂此不為疲也<lb/>
<pb n="KR2f0039_WYG_190-1b"/>
唐貞觀十二年太宗謂侍臣曰朕讀書見前王善事皆<lb/>
力行不怠其所任用公輩數人誠以為賢然致理比於<lb/>
三五之代猶為不逮何也魏徵對曰今四夷賔服天下<lb/>
無事誠曠古所未有也然自古帝王初即位者皆欲勵<lb/>
精為政比迹於堯舜及其安樂也則驕奢放逸莫能終<lb/>
其善人臣初見任用者皆欲匡主濟時追蹤於稷契及<lb/>
其富貴也則思苟全官爵莫能盡其忠莭若使君臣常<lb/>
無懈怠各保其終則天下無憂不理自可超邁前古也<lb/>
<pb n="KR2f0039_WYG_190-2a"/>
太宗曰誠如卿言<lb/>
敬宗縦弛日晏坐朝山南西道莭度使兼平章事裴度<lb/>
諫曰比陛下月率六七臨朝天下人知勤政河朔賊臣<lb/>
皆聳畏近開延英益稀恐萬機奏禀有所壅閼夫頥飬<lb/>
之道當順適時候則六氣平和萬夀可保道家法春夏<lb/>
蚤起取雞鳴時秋冬晏起取日出時盖在陽勝之以隂<lb/>
在隂勝之以陽今方居盛夏謂宜詰旦數坐廣加延問<lb/>
漏及己午則炎赫可畏聖躬勞矣帝嘉納為數視朝<lb/>
<pb n="KR2f0039_WYG_190-2b"/>
敬宗晏朝紫宸入閤久不出羣臣立屏外至頓仆諫議<lb/>
大夫李渤見宰相曰昨論晏朝事今益晚是諫官不能<lb/>
移人主意渤請出閤待罪㑹喚仗乃止退上䟽曰今日<lb/>
入閤陛下不時見羣臣羣臣皆布路跛倚夫跛倚形諸<lb/>
外則憂思結諸内憂倦既積災釁必生小為旱孽大則<lb/>
為兵為亂禮三諫不聽則逃之陛下新即位臣至三諫<lb/>
恐危及社稷<lb/>
宋真宗咸平三年知兖州韓援上言曰臣伏覩近詔舉<lb/>
<pb n="KR2f0039_WYG_190-3a"/>
行轉對在外文武羣臣未預次對者各許上章奏事此<lb/>
盖陛下克勤念慮旁採芻蕘幅貟之間蹈詠斯極伏惟<lb/>
陛下膺運圖大握樞御極行一事必遵典禮𤼵一言必<lb/>
訪古今三載遏宻之中過形哀毁萬機聽覧之後未甞<lb/>
怠遑每春澤稍愆宿麥未秀必親臨祠觀備薦蕭薌減<lb/>
御膳以焦勞走使車而旁午並禱羣望盡降五刑昭感<lb/>
上穹必獲嘉應雖有祲沴安能為災然臣輙以葑菲窺<lb/>
測蒼昊退循僭越難避鼎鑊死罪近者微有亢旱頗傷<lb/>
<pb n="KR2f0039_WYG_190-3b"/>
稼政天其或者得無以太祖太宗二聖在天陛下春秋<lb/>
鼎盛兆民樂業萬國来王萬一聖心忽生驕佚故暫加<lb/>
灾眚以儆睿聦昔魏徵對唐太宗曰貞觀之初聞善若<lb/>
驚五六年間猶恱以従諫自兹厥後漸惡直言此盖譏<lb/>
其漸怠於政也則知勤儉難守驕佚易生人之常情也<lb/>
𤣥宗開元十五年以後深居髙視倦于臨御内寵嬪嬙<lb/>
外事征伐連起詔獄無辜誅夷遂至大盜猖獗中原板<lb/>
蕩盖亦升平之後驕怠致然也臣伏覩先帝福祚延洪<lb/>
<pb n="KR2f0039_WYG_190-4a"/>
享國長久孜孜勤儉未甞一日曠於萬機自端拱以来<lb/>
益勵精為理臣甞權塩鐡判官得與本使上殿奏事一<lb/>
日先帝従容謂臣等曰大凡於職不可不勤朕每見殿<lb/>
庭兵卒能剰掃一席地剰汲一瓶水必記其姓字夫如<lb/>
是則有以見先帝勤勞庻政片善無遺願陛下守太祖<lb/>
之丕圖遵太宗之遺訓兢兢業業無怠無荒臣又聞之<lb/>
圖治者在乎逺佞人杜讒口書曰堲讒說殄行震驚朕<lb/>
師詩曰取彼譖人投畀豺虎臣觀今日朝廷自公相以<lb/>
<pb n="KR2f0039_WYG_190-4b"/>
下悉皆方正無邪佞之徒然事生隐微宜防未兆以陛<lb/>
下聡明神智必無驕佚之虞然願罔倦燭幽勿使小人<lb/>
乗間而進日謹一日雖休勿休居安慮危在治防亂則<lb/>
天下幸甚<lb/>
景徳三年以刑部貟外郎直昭文館陳充上奏曰臣竊<lb/>
以古先哲王嗣守大業逺則漢武帝近則唐𤣥宗英智<lb/>
天資聡明神授雖茂功克建而至徳未周盖以享國年<lb/>
深在位時久倦於勤儉或至怠荒不恤民人多耗國用<lb/>
<pb n="KR2f0039_WYG_190-5a"/>
子孫繼統無以取法令徳方䇿布翰無以備書大猷覧<lb/>
其始終良可歎惜恭以皇帝陛下君臨寰宇富有春秋<lb/>
無一日晏坐朝無一時倦聽政言必合道動必由禮無<lb/>
聲伎之好無畋逰之娱未甞興土木之功未甞納珍竒<lb/>
之貢訓練士卒也務寧邊鄙不衒於武威編修典籍也<lb/>
用廣採掇思益於文徳巍巍然蕩蕩然信無得而名者<lb/>
矣方今天下庶官錢榖刑獄兵農賦租咸遵詔條悉協<lb/>
程式至使小有壅遏自可懲革如人之腠理平適膚革<lb/>
<pb n="KR2f0039_WYG_190-5b"/>
充盈偶生微痾不患難療臣以為方今天下但恭勤而<lb/>
守之足彰社稷之慶黔黎之幸也然則日謹一日雖休<lb/>
勿休存諸格言斯用垂訓伏慮陛下以時當寧泰情有<lb/>
變遷安居九重倦覧萬務近習可畏閑邪頗難尚書曰<lb/>
惟王不邇聲色道徳經曰馳騁畋獵令人心𤼵狂史記<lb/>
曰由余見秦宫室大奢歎曰使鬼為之則勞神矣使人<lb/>
為之則苦民矣尚書曰珍禽竒獸不育於國四者人君<lb/>
之大戒也其或小人乗此而競進聖治因兹而闕修則<lb/>
<pb n="KR2f0039_WYG_190-6a"/>
追思漢武帝唐𤣥宗英智聡明而至徳未周以為前鑑<lb/>
乃小臣之所以愛君者也周易曰天行健君子以自强<lb/>
不息夫天道運行無有止息是以四時推移萬物生成<lb/>
也聖人之道宜取法上天勤而不息是以政教克舉華<lb/>
夏以寧者也臣伏讀敕命朝廷之闕遺朕躬之過失並<lb/>
形封奏得以指陳今者朝無闕遺君無過失預伸忠欵<lb/>
必恕罪尤願陛下長採斯言静思闕義治不忘亂安不<lb/>
忘危則九夷向化百世受祉無出於斯而已矣至如指<lb/>
<pb n="KR2f0039_WYG_190-6b"/>
一小事以為利濟陳一短見以為周通臣所不為也<lb/>
仁宗景祐元年監察御史裏行孫沔上言曰臣伏聞隐<lb/>
憂而道著功成而徳衰涉難則思深而圖全居安則志<lb/>
滿而自逸上自三王之世兩漢之主撥亂者咸臻於至<lb/>
治憂勤者多致於中興荒滛怠政䘮亂相隨晉魏以䧏<lb/>
虐懦無紀臣不敢逺引古義願以唐事明之文皇開基<lb/>
武定大難招籲羣儒確論理體閱弓矢則知政教之微<lb/>
諭金冶以來獻替之道房魏諸賢夙夜盡瘁貞觀之風<lb/>
<pb n="KR2f0039_WYG_190-7a"/>
終始無玷洎于髙宗藉此治平性務寛簡事稽裁決外<lb/>
綱隳而無忌逺黜内嬖盛而二張用事許李諂上禍厲<lb/>
是階二十餘年變周因武至於明皇治亂尤異開元之<lb/>
治内難方平久在民間深知國害濫官弊事思盡革去<lb/>
故任姚崇宋璟為相庶務畢舉遂致化成天寳之後聽<lb/>
㫁稍怠寵幸勃興竒巧厭溺夷入亂華威不克愛故因<lb/>
林甫國忠盜位綱條不倄以至奔幸此三主事迹一時<lb/>
龜鑑布在書傳可得知聞皆由世亂則思於恭勤時平<lb/>
<pb n="KR2f0039_WYG_190-7b"/>
則敗於逸樂勢使之然由来者漸故易曰亡者保其存<lb/>
者也亂者有其治者也詩曰靡不有初鮮克有終傳曰<lb/>
有始有卒者其惟聖人乎伏惟陛下纂紹寳圖務敦淵<lb/>
静韜晦英謀竭伸孝愛而内闈輔政朝制弗經宦寺弄<lb/>
權海宇側目女謁交馳大道不行而陛下山藏無遺日<lb/>
覆不昭洎荘憲上仙萬機獨㫁躬親大政勵精為治投<lb/>
閹寺之巨黨罷内䧏之私恩升擢正臣黜退竊位每旦<lb/>
聽政舊邦惟新庭宇再清幅貟忻戴將以執之如金石<lb/>
<pb n="KR2f0039_WYG_190-8a"/>
行之為軏輗希陶唐之風襲文景之跡為一代之宏規<lb/>
冠千篇之良史豈不大㢤比及周嵗頗異曩時内寵艷<lb/>
興中宫傾易楊尚恃恩權勢特盛事由請行言自政出<lb/>
君子小人腹誹竊議幸賴陛下神明議斷廢黜外宫雖<lb/>
謹正家之道未遑經國之宜功業弗彰簡編安在恭聞<lb/>
昔者太祖應天奮陸救生民於塗炭太宗耀徳開基平<lb/>
列國之干戈真宗倄文守位下武和戎崇儒議禮封禪<lb/>
告成神徳聖功形詩播樂三朝盛事萬祀流光今陛下<lb/>
<pb n="KR2f0039_WYG_190-8b"/>
自幹蠱十年豈常專已讙言三載足以變風未聞可久<lb/>
傳被無窮累歳已来和氣稍欝水旱相仍螽螟屢生粟<lb/>
麥不登田疇㡬廢九夏多寒三冬無雪星變上天河決<lb/>
東郡疾病流離生靈困憊民乏兼日之食廪無卒嵗之<lb/>
儲既庶而富曷其若是正當不足之時豈曰無為之化<lb/>
陛下不可謂無兵革乃號太平政奉簡書便為端拱竊<lb/>
恐禍生所忽亡有其存漸至陵夷無時逸豫有唐天寳<lb/>
可謂覆車前春伏見詔書布下每旦親政故天下之民<lb/>
<pb n="KR2f0039_WYG_190-9a"/>
謂吾君為憂勤率仁之化翹足可待去秋以聖體愆和<lb/>
臣心唘沃愛君有従宜之制雙日伸不坐之請交泰之<lb/>
誠遽臻有喜宴安之戒豈可為常且一月之中適減其<lb/>
半慶辰嘉莭休沐受釐三分之日復廢其一是則一嵗<lb/>
之中率無百餘日視事宰臣上殿奏可待對止餘數刻<lb/>
天下萬務得不曠㢤雖云漢帝五日一朝則有伏蒲入<lb/>
閤㩀厠與語示無間也唐制三日一坐則有便殿更番<lb/>
浴堂延對信不怠也今退朝之後深宫之中侍左右者<lb/>
<pb n="KR2f0039_WYG_190-9b"/>
刀鋸虧殘之餘恱耳目者綺羅艷冶之色扃鑰九重呌<lb/>
閽千仭宸禁晝嚴乗輿天逺固未見欵召名臣清問外<lb/>
事詢祖宗之綱紀質朝廷之得失徒修簡易之名未益<lb/>
承平之化臣恐其未可也況今之政失於寛而蔽於姑<lb/>
息今之士弛於務而幸於因循是飬其惰也夫天下之<lb/>
本者在民民之豪者皆兼并而貧者無置錐之業天下<lb/>
之大者在兵兵之下者負飢寒而驕者不敢役郡守縣<lb/>
令臧否無别冗食千萬蠧耗靡窮邪佞退而復興忠諫<lb/>
<pb n="KR2f0039_WYG_190-10a"/>
黜而未用此害之大者也設欲止之於未𤼵救之於將<lb/>
然莫若振綱舉目杜漸防微勤儉為先剛㫁為急權之<lb/>
一去安可再得豈宜崇尚寛大自従清宴若謂怡神飬<lb/>
性之方且非耄期倦勤之際臣復以為不然也今陛下<lb/>
春秋鼎盛氣志如神釋習常之弊加致治之心勤禹湯<lb/>
克己之規敷文武立教之旨振三祖之基為百世之法<lb/>
則垂鴻自我豈不盛歟願因嵗首正朝之始霈然下令<lb/>
誕告多方每旦恭已辨色居位推擇大臣講求古道䧏<lb/>
<pb n="KR2f0039_WYG_190-10b"/>
以温顔俾之極論精思品藻督責賢否外則逐刺史縣<lb/>
令無状老懦貪殘之軰以利於民内則罷公卿大夫不<lb/>
才諂佞詭誕之士以肅於朝掖庭之中簡去幽曠以来<lb/>
錫羡之慶宦寺之内抑損重任以防昵近之私𤼵號施<lb/>
令必審其有害賞功罰罪必思其未平則可使教敦于<lb/>
上民悦于下足以招天地之協氣致國家之豐隆皆目<lb/>
前可見之事惟陛下力行而已三王為可侔十聖未足<lb/>
儗何為恃當年而樂自足㢤臣跡甚孤危言無忌諱妄<lb/>
<pb n="KR2f0039_WYG_190-11a"/>
陳愚瞽甘俟誅夷然念優處憲䑓過受豐祿恩自上隆<lb/>
食出民力豈可偷安不思盡莭苟一言而萬死實以為<lb/>
榮干犯天威臣無任激切待罪之至<lb/>
英宗治平元年知諫院吕誨乞親決政事䟽曰臣恭聞<lb/>
近日聖體平復中外均慶然萬機之事未聞親決議者<lb/>
謂陛下遜避有所待焉果如是恐未為順敢不為陛下<lb/>
委曲而陳之且以兩漢而下母后臨朝者衆皆嗣君冲<lb/>
幼親為輔翊並坐簾帷之下專其聽㫁幼君既長有復<lb/>
<pb n="KR2f0039_WYG_190-11b"/>
辟之議今日之事有異於是先帝抜陛下於公族之中<lb/>
以賢且長付託之意正為今日也當陛下違豫之時非<lb/>
皇太后内輔則政無所寄大臣建䇿於國中也然而陛<lb/>
下臨朝御前殿百官朝罷兩府大臣方至内東門是綱<lb/>
領柄權皆在於手陛下自未專決何所待也臣伏望宸<lb/>
衷感悟無以此為怠唯内勤孝飬率中宫盡禮則婦姑<lb/>
之情相接母子之愛益親躬修政務操守威福日與近<lb/>
臣講求治道事無過舉體斯為順自然皇太后慰安恩<lb/>
<pb n="KR2f0039_WYG_190-12a"/>
意無間燕適深宫優游清静含飴弄孫不復闗政豈非<lb/>
皇太后之心㢤臣區區罄于是矣<lb/>
英宗時知諫院𫝊堯俞上奏曰臣聞乾剛坤柔上下之<lb/>
定分君倡臣和古今之通義恭惟陛下徳禀健粹學該<lb/>
治亂日旰論道淵黙思政所謂有可致之位而挟可致<lb/>
之資然親政以来過事謙挹神明之斷未甚聞於天下<lb/>
夫舜禹稷卨尚相誡敕今輔弼雖賢安得事事皆善古<lb/>
所謂委任責成者非謂若是與非一切徇之也大臣之<lb/>
<pb n="KR2f0039_WYG_190-12b"/>
言是陛下従之宜也其非是者陛下偶以為然姑行之<lb/>
可也既已知其非矣又従而徇之則人主之柄安在雖<lb/>
愚夫愚婦有不可欺此神明之㫁所以未甚聞於天下<lb/>
也今禫服未終天下謂陛下信黙不言耳從此踰月畢<lb/>
三年之制威福之權倘尚循故轍人將以深淺測陛下<lb/>
伏望議政之際君臣各盡其意非非是是毋相面従間<lb/>
於燕間與羣臣相接總覧衆議以裁處其當罔有適莫<lb/>
務存大公則柄在陛下而威㫁伸矣臣雖亡状竊揣陛<lb/>
<pb n="KR2f0039_WYG_190-13a"/>
下資性有祖宗之風真勤儉有為之主夫有為者當為<lb/>
於可為之時今四海延頸以待徳音不知何憚何嫌而<lb/>
不為也時難得而易失惟陛下不徒悔於他日則天下<lb/>
幸甚<lb/>
神宗時彭汝礪上奏曰夫乾天下之至健也而其徳行<lb/>
常易夫坤天下之至順也而其徳行常簡所以成物者<lb/>
至誠而已天地之間其精結而為日月而日月之更為<lb/>
晝夜其氣運而為四時而四時之代於終始其形流而<lb/>
<pb n="KR2f0039_WYG_190-13b"/>
為萬物而萬物迭為盛衰消息未甞或息焉故曰天地<lb/>
之道可一言而盡之也而人君者成位於上下成能於<lb/>
終始其所以範圍之道彌綸天地之化輔相天地之宜<lb/>
其所以通天下之志成天下之務定天下之業亦在於<lb/>
至誠而已宋興百餘年天下狃於治安苟簡而萬㡬廢<lb/>
矣陛下之興日夜自強不息思欲逺至於三代而天下<lb/>
之士亦皆勉焉而日孳孳皆以言責得與聞朝廷議論<lb/>
以事觀之疑若少加意焉葢有獄久而不决者有言已<lb/>
<pb n="KR2f0039_WYG_190-14a"/>
進而不省者而後臣知其少怠也如朱炎軰盛南仲陳<lb/>
<graphic n="KR3889" url="https://raw.githubusercontent.com/kanripo/KR-Gaiji/master/images/KR3889.png" mimeType="image/png"/>等多無罪案成下大理寺今踰十月而終未見與奪<lb/>
臣是以知刑獄有滯而未决者也臣去年十一月以書<lb/>
進陛下踰月而復見而書之所陳終未㽞一夜之觀臣<lb/>
是以知言之有進而不省者也夫事固有大於盛南仲<lb/>
之獄而臣之言誠無足以煩聖慮然以此觀之知至誠<lb/>
之心減於疇昔凡人言者皆曰天下安且治矣而可以<lb/>
無事此非忠臣也今自朝廷觀之法度有所未立其下<lb/>
<pb n="KR2f0039_WYG_190-14b"/>
皆偷安者自府寺觀之政事有所未立而吏多冒法自<lb/>
民觀之窮困者未蘇而流移者未安集自四夷觀之而<lb/>
凌犯之罪未誅窺覦之心未塞自財用觀之民力方屈<lb/>
國費方迫自學校觀之忠信未成而道徳未一臣所謂<lb/>
陛下當日夜加勵思所以補苴凋瘵之術如此其㡬也<lb/>
遂玩之以為安治而少怠焉臣恐天下之心復弛矣<lb/>
哲宗元祐二年平章軍國重事文彦博進無逸圖奏曰<lb/>
臣伏觀周公作無逸以戒成王後代聖君皆奉為至戒<lb/>
<pb n="KR2f0039_WYG_190-15a"/>
以成治道以克永世臣又觀唐史見宰相崔植對穆宗<lb/>
云𤣥宗初得姚崇宋璟為宰相二人者夙夜孜孜致君<lb/>
于道璟甞手冩尚書無逸一篇為圖以獻𤣥宗置之内<lb/>
殿出入觀省記念在心每歎古人至言後代莫及故任<lb/>
賢戒欲心歸沖漠開元之末因無逸圗朽壊始以山水<lb/>
圖代之自後既無座右箴規又信奸臣用事天寳之末<lb/>
稍倦於勤王道於斯缺矣今陛下虚心求治伏望以無<lb/>
逸為元龜穆宗善其對臣恭惟皇帝陛下聡明稽古嚮<lb/>
<pb n="KR2f0039_WYG_190-15b"/>
學思道間日御邇英延儒臣講讀經史臣又觀邇英北<lb/>
壁有仁祖朝講官王洙所冩無逸圖臣慮禁中或未有<lb/>
此圖輙敢冩錄四軸並一卷上進望於殿内張掛置於<lb/>
几案以便聖覧臣愚不勝區區之至<lb/>
四年中書舍人彭汝礪上奏曰臣伏惟自古天下廢興<lb/>
存亡見於書者甚備其成未甞不以憂勤其失未嘗不<lb/>
以怠忽陛下即位蒞政其仁民愛物之心發於詔令見<lb/>
於行事厚矣日月益久然終不能近古殆誠意未加而<lb/>
<pb n="KR2f0039_WYG_190-16a"/>
已聽言之道必觀以事今察於天地常寒星變河流未<lb/>
息察於財用公私單乏浮費益滋察于有司因循苟簡<lb/>
之弊日甚察於風俗㢘耻忠厚之風㡬䘮役法既變民<lb/>
人益困邊備浸弛彊敵方侮選舉法壊士迷所向而<lb/>
進言者曰今大安且治是非欺則䛕天下大器置之安<lb/>
則安置之危則危安危之㡬一朝一夕一言一動之間<lb/>
而已盖自古人主饗國既久無至誠惻怛之心上下媮<lb/>
安趣過目前緜緜延延日月以甚固雖無惡政虐刑加<lb/>
<pb n="KR2f0039_WYG_190-16b"/>
於百姓而天下未甞不亂此不可不察也陛下因仁民<lb/>
愛物之心加之以至誠在所可為而必㫁在所可法而<lb/>
不惑在所可聽而必從在所可改而無咎如此則百官<lb/>
有司莫不奮勵承詔災異弊病非所患矣臣雖不肖猶<lb/>
日夜洗心以俟故以至誠之論終之<lb/>
徽宗大觀中吏部侍郎慕容彦逢上奏曰臣備位詞掖<lb/>
幸以權記注職事日侍清光伏覩陛下辨色視朝延見<lb/>
羣臣雖雪霰風霧澟洌異常辰正奏隔上殿班傳旨特<lb/>
<pb n="KR2f0039_WYG_190-17a"/>
引甞近已初乃罷盛寒疇咨玉色無倦十六日入冬至<lb/>
假陛下御延和引上殿十一班十七日又引十班皆<lb/>
人人頋問曲盡事情告戒丁寧切中機㑹莭假内批䧏<lb/>
臣寮章䟽及有他處分差除絡繹不絶臣職在奉行捧<lb/>
讀悚激方是時羣臣賜告偃息于家而陛下夙夜省覧<lb/>
憂國愛民未甞暇逸陛下以天縦之聖而勤政若此盖<lb/>
將訓廸有司永垂憲度而日歴之所紀邸報之所傳循<lb/>
舊襲常舉其大略而已自非進得陪侍軒墀退得與聞<lb/>
<pb n="KR2f0039_WYG_190-17b"/>
㡬政何以盡知其詳臣愚欲望聖慈以臣所陳䧏付史<lb/>
館及進奏院昭示天下傳之無窮俾中外官吏廼至民<lb/>
庶聞風胥勸罔不克勤上副陛下宵衣旰食之誠<lb/>
孝宗時禮部貟外兼崇政殿說書范成大上奏曰臣聞<lb/>
治天下之道非以無其具之為患而以有其具而不責<lb/>
其成功之為患也譬猶工匠雖有械器雜然前陳而不<lb/>
課其成器之効則與無械器者何異夫興事造業𤼵號<lb/>
出令之初何嘗不長慮却頋殫智竭力再三熟復而後<lb/>
<pb n="KR2f0039_WYG_190-18a"/>
有所為㢤推而放之之久則必有偏而不舉尼而不行<lb/>
與夫沮抑於下而弗使見功者一聽其自然不復過而<lb/>
問焉則曏之所謂殫智竭力而為之者終於徒勞而無<lb/>
補此所以治具雖多而治功愈逺也大抵末俗之陋樂<lb/>
宴安而憚改作習委靡而忘振起譬猶王良之御駑馬<lb/>
審其銜勒而謹握之猶可維持以行跬歩稍弛則蹶躓<lb/>
隨之矣故曰一日二日萬㡬無曠庶官天工人其代之<lb/>
此言一日曠官則萬事之㡬必有廢失者况其久乎故<lb/>
<pb n="KR2f0039_WYG_190-18b"/>
善治之主不敢一日不用其才焉孜孜業業執其所以<lb/>
為治具者晝夜提䇿之曰吾前日興某利其果興矣乎<lb/>
前日去某害其果去矣乎利宜興而未興害宜去而未<lb/>
去無乃吾法制有未善者乎抑亦有沮抑於下而使法<lb/>
制不得行者乎及其利已興矣害已去矣則又曰其果<lb/>
能久而弗變矣乎雖變而猶可通之以盡利乎夫如是<lb/>
則有所不為為無不成而成亦不壊矣堯舜之治莫要<lb/>
乎二典二典莫盛於賡歌治至於君臣作歌以相戒宜<lb/>
<pb n="KR2f0039_WYG_190-19a"/>
不作不急之語而臯陶之颺言但曰率作興事謹乃憲<lb/>
欽㢤屢省乃成欽㢤盖興事之初不謹憲度固無可行<lb/>
之理憲度謹矣而必繼以屢省者盖事不加省則雖成<lb/>
而必隳屢之為言不一而足之謂朝省之暮又省之今<lb/>
日省之眀日又省之不知何時而已也二典之治百聖<lb/>
所師臯陶之謨後世莫及撮其樞要初不逺於人情而<lb/>
無髙世離俗甚髙難行之說今聖主將大有為以躡堯<lb/>
舜之迹觀臯陶之歌思過半矣<lb/>
<pb n="KR2f0039_WYG_190-19b"/>
侍御史王十朋上䟽曰臣竊以今日邊事未靖正君臣<lb/>
相與有為日不暇給時也竊見朝廷尚循平時故事假<lb/>
故稍多有妨機務臣欲乞陛下未明坐朝日晏而退至<lb/>
於假故之日宜常御便殿不拘早晚引見宰執侍從䑓<lb/>
諫羣臣賜以従容訪問時務事有可採即時施行仍敕<lb/>
朝廷不可似常時作假宰執日入朝堂百僚各任其職<lb/>
庶㡬事務不廢共致中興不勝幸甚<lb/>
趙汝愚上奏曰臣伏觀唐世人主莫不其始甚勤其終<lb/>
<pb n="KR2f0039_WYG_190-20a"/>
則怠其進甚銳其退亦速若徳宗文宗始皆慨然有削<lb/>
平僭亂之志特以用非其人故功不果遂二君不能於<lb/>
此自反圖任忠賢以收後效雖元勲舊徳見於已試若<lb/>
陸贄裴度皆不獲見用而甘心委靡廢放不復自振此<lb/>
固無足稱者若夫𤣥宗憲宗皆剛明果㫁卓然為一代<lb/>
英主自始即位克己用人不數年間功成治定何其易<lb/>
也及其驕縦之心一生則忠言易䟽甘言易入於是罷<lb/>
張九齡相李林甫用皇甫鎛棄裴度而盛徳大業俱不<lb/>
<pb n="KR2f0039_WYG_190-20b"/>
克終矣其間惟一太宗能用人納諫始終不倦故貞觀<lb/>
之治獨盛於唐而魏徵諄諄然猶陳十漸之戒書曰謹<lb/>
厥終惟其始又曰終始惟一時乃日新嗚呼艱㢤臣仰<lb/>
惟陛下臨蒞以来二十餘載仁孝之行愈久而愈彰勤<lb/>
儉之誠彌積而彌勵至於詢求闕失奨勸忠良比嵗孳<lb/>
孳日恐不逮凡聖徳之所成就者視初即位盖益髙明<lb/>
光大矣雖成湯之日新又新文王之純亦不已不足進<lb/>
於是也臣甞究此道其實千古同符順而行之則以治<lb/>
<pb n="KR2f0039_WYG_190-21a"/>
以安逆而用之則有危有亂陛下聖學髙逺洞照古今<lb/>
灼知聖帝明王未有不由斯道而能致隆平者也臣愚<lb/>
伏願陛下篤信而勿疑力行而勿倦尊有徳以正朝廷<lb/>
之本容直諫以来天下之言自然士氣作成庶職修舉<lb/>
王功帝業為無不成矣惟陛下㽞神幸甚<lb/>
光宗時趙汝愚上奏曰臣甞歴觀天下之事物盖未有<lb/>
久而不壊者也然流水不腐户樞不蠧者何㢤運動故<lb/>
也惟我國家自祖宗開創以来盖歴二百三十有餘年<lb/>
<pb n="KR2f0039_WYG_190-21b"/>
如大厦然嵗月深矣中更變亂庶事非復舊制今又六<lb/>
十餘年矣臣竊觀事勢固有偏而不起之處興滯補弊<lb/>
正有賴於今日臣仰惟陛下以神禹之資而受重華付<lb/>
託之重是宜憂勤夙夜興起治功使功光祖宗業垂後<lb/>
裔而羣臣進言有勸陛下以中外無事優㳺安静者是<lb/>
皆人臣苟安之利而非國家長久之福也臣誠愚戅不<lb/>
達治體然更歴數郡首尾十年自蜀至閩身行萬里所<lb/>
見閭閻之内民實困窮郡縣之間吏多貪濁風俗玩弊<lb/>
<pb n="KR2f0039_WYG_190-22a"/>
上下苟媮邊備空虚事力單弱將帥掊克而不卹其下<lb/>
士卒愁怨而不聽其上病弊百出不可盡言誠恐一旦<lb/>
有邊鄙之虞水旱之變軍旅數起盜賊繁興雖有智者<lb/>
無以善其後此正賈誼所謂厝火積薪之下火未及然<lb/>
而因謂之安者也臣愚伏願陛下思王業之艱難念民<lb/>
生之不易慨然𤼵憤志於有為凡前數者之弊勤而思<lb/>
之如饑者之望食病者之望藥朝夕砥礪以圖安強之<lb/>
效雖陛下有一日之勞而子孫享萬年之福宗社幸甚<lb/>
<pb n="KR2f0039_WYG_190-22b"/>
不然臣恐玩嵗愒日棟橈梁折曽風雨之不庇矣臣不<lb/>
任惓惓愛君憂國之誠遂忘其狂瞽陛下㽞神幸甚<lb/>
寧宗時衛涇進故事曰唐憲宗甞曰惟太宗𤣥宗之盛<lb/>
朕不佞欲庶㡬二祖之道徳風烈何行而至此乎李綘<lb/>
曰陛下誠能正身勵己尊道徳逺邪佞進忠直與大臣<lb/>
言敬而信無使小人参焉與賢者㳺親而禮無使不肖<lb/>
與焉去官無益於治者則材能出斥宫女之希御者則<lb/>
怨曠銷將率擇士卒勇矣官師公吏治輯矣法令行而<lb/>
<pb n="KR2f0039_WYG_190-23a"/>
下不違教化篤而俗必遷如是可與祖宗合徳號稱中<lb/>
興夫何逺之有言之不行無益也行之不至無益也帝<lb/>
曰美㢤斯言朕將書諸紳即詔綘與崔羣錢徽韋洪景<lb/>
白居易等捜次君臣成敗五十種為連屏張便坐帝每<lb/>
閱視頋左右曰而等宜作意勿為如此事<lb/>
　臣聞詩稱文武始於憂勤終於逸樂言圖治於始而<lb/>
　享成於終逸樂非宴安之謂也仲虺之告湯曰慎厥<lb/>
　終惟其始伊尹之吿太甲曰終始惟一時乃日新盖<lb/>
<pb n="KR2f0039_WYG_190-23b"/>
　始勤終怠者人之常情故自昔君臣相與警戒未甞<lb/>
　不致謹於斯也憲宗元和初銳意有為慨慕貞觀開<lb/>
　元之盛李綘吿以正身勵己進忠逺佞敬大臣親賢<lb/>
　者擇將率而任官師行法令而崇教化初非驚世駭<lb/>
　俗之說亦無甚髙逺難行之論而皆修身治國之要<lb/>
　道古今不易之至理又謂言之不行行之不盡為無<lb/>
　益帝既嘉納又詔捜次君臣成敗列之連屏以便觀<lb/>
　覧且每頋左右戒以勿為如此事惟帝因綘之言心<lb/>
<pb n="KR2f0039_WYG_190-24a"/>
　知驚懼故一時委用忠賢不惑羣議削平僭叛威令<lb/>
　㡬於復振其剛明果㫁雖天資之羙亦憂勤之效也<lb/>
　使帝盡行其言殆不止於度越二祖而已柰何淮西<lb/>
　既平浸至驕侈信任非人程异皇甫鎛之徒或以羨<lb/>
　餘或以賄賂相次而進凡綘所言於帝者漫不之省<lb/>
　遂使升平之業遽自墜壊史臣有不克終之歎言之<lb/>
　不行行之不盡卒蹈綘之戒豈非此心怠忽之所致<lb/>
　㢤人君臨政願治儻因憲宗之所以得鍳憲宗之所<lb/>
<pb n="KR2f0039_WYG_190-24b"/>
　以失聽言之際尊其所聞行其所知充而至於高明<lb/>
　光大一政令之施設注措一人材之進退用舍本之<lb/>
　以至正持之以至公兢兢業業謹終于始而勿為逸<lb/>
　豫怠驕之念所移奪則唐虞三代之治可以馴致唐<lb/>
　之三君奚足論乎<lb/>
理宗時李韶為禮部侍郎上䟽曰臣生長淳熈初猶及<lb/>
見渡江盛時民生富樂吏治脩舉事變少異政歸私門<lb/>
紹定之末元氣索矣端平更化陛下初意豈不甚美國<lb/>
<pb n="KR2f0039_WYG_190-25a"/>
事日壊其人或罷或死莫有為陛下任其責者考論至<lb/>
是天下事豈非陛下所當自任而力為乎左氏載史墨<lb/>
言魯公世従其失季氏世修其勤盖言所由来者漸矣<lb/>
陛下臨御日久宜深思熟念威福自已誰得而盜之㢤<lb/>
舎此不為悠悠玩愒乃㡬於左氏所謂世従其失者<lb/>
知南劍州徐元杰上奏曰臣叨恩收召獲對清光不敢<lb/>
以故事具文之言對惟陛下垂聽焉臣竊惟天下可慮<lb/>
之勢譬之舟汎滄溟非不歴驚波怒濤之險幸狂飈之<lb/>
<pb n="KR2f0039_WYG_190-25b"/>
粗息宜同心而共濟可也茍以恬静自紓偃仰少憇視<lb/>
罅漏之渗而弗窒睹維楫之亡而弗捄于于然畧無誕<lb/>
先登岸之意正恐天大以風其何以支方今之弊無以<lb/>
異此臣聞敵國外患之有無正所以係國之存亡也自<lb/>
古不恃敵之不来恃吾有以待之國勢必尊嚴内治必<lb/>
整飭君臣上下凡見之於嚴訓胥吿者惟曰常謹其在<lb/>
我而已是以唐虞盛時四夷来王實本於無怠無荒之<lb/>
忱蠻夷率服不外乎端徳難壬之化當時廷臣吿語首<lb/>
<pb n="KR2f0039_WYG_190-26a"/>
欲其儆戒於無虞之日帝之作歌非夸詡也<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>乎勅<lb/>
天之命而不敢安臯陶之颺言非溢美也懇懇乎興事<lb/>
謹憲而不敢怠不特此爾上之所以吿者曰惟時則不<lb/>
玩於惜隂也曰惟㡬則不忽於謹微也下之所以復者<lb/>
首之以念㢤而致其慮終之以欽㢤而堅其忱不徒為<lb/>
明良喜起之賡必嚴於叢脞惰隳之戒夫以㤗和氣象<lb/>
猶諄切規警如此今果何時視為已安已治而悠悠玩<lb/>
愒得乎陛下與二三大臣以宗社為心是正勵志復讎<lb/>
<pb n="KR2f0039_WYG_190-26b"/>
卧薪甞膽汲汲於生聚教訓之時也是正憂治危明寝<lb/>
薪厝火皇皇然痛哭流涕之時也陛下一警悟及此則<lb/>
夫𤼵憤立志責躬捄過以先羣下者是又今日之良機<lb/>
也然立志㝡易消靡救過常易因循嘆白日之如飛痛<lb/>
事功之何及慨蒼天之罔極懐報稱之何窮體認乎天<lb/>
地眷祐之隆感念乎祖宗付託之重悼襄漢之未葺憤<lb/>
淮蜀之未靖陛下必有志於撥亂二三大臣亦必相與<lb/>
堅定夫修攘之規摹而燕安江沱玩敵噬臍者不可不<lb/>
<pb n="KR2f0039_WYG_190-27a"/>
鍳也亂離斯瘼之在念勞来還定之闗憂陛下必有志<lb/>
於平治二三大臣亦必相與恢拓夫𢎞濟之事業而民<lb/>
亦勞止謂可少康者不可不戒也臣聞前乎十年聖語<lb/>
嘗曰即位以来未曽為祖宗辦一事是盖聖志英烈質<lb/>
天地神明而無愧惜其工夫經理之次第不能反而求<lb/>
之以乖陛下之初心而法家拂士所以規切時政者又<lb/>
不能諄勤惻怛以開明夫上下有為必遂之志舉世之<lb/>
耆艾骨鯁為之擯棄淪落而無餘者則亦甚可惜也雖<lb/>
<pb n="KR2f0039_WYG_190-27b"/>
然事無難易有志竟成鑒舊圖新辦此心爾陛下以不<lb/>
負天地祖宗為心必示人以予違汝弼之㫖二三大臣<lb/>
以不負陛下為心必諭人以勤攻吾闕之求自是而倡<lb/>
之則内外小大之臣亦必洗心滌慮莫不有官師相規<lb/>
之義故夫謹法守之奉者勿求多於道揆之常井然周<lb/>
官法度之中隐然闗睢麟趾之意至公血忱對越之實<lb/>
徳相與每事而發見凡有動於血氣之私必深省而自<lb/>
窒之刻厲堅苦負荷之定力相與叶心而扶持少有隣<lb/>
<pb n="KR2f0039_WYG_190-28a"/>
於便安之適惟深戒而隄防之如是則自上而下無一<lb/>
念而不以天下國家為事無一事而不以天地祖宗為<lb/>
心是盖古者君臣相與克艱之義不惟逸豫惟以亂民<lb/>
其旨如此陛下與二三大臣信能持此之志堅如金石<lb/>
捄此之過疾如雷風則舉天下之事勢自莫不徐就吾<lb/>
之條理矣雖然臣所謂立志者志於與治同道囘承平<lb/>
之氣脉也臣所謂捄過者捄其與亂同事起積壊之膏<lb/>
肓也况夫上而天命之靡常所以祈天而永命者在是<lb/>
<pb n="KR2f0039_WYG_190-28b"/>
下而人心之可畏所以感人而結心者在是臣觀聖人<lb/>
之作春秋其於魯宣之時書滅赤狄書大有年又必書<lb/>
災異而迭見於先後其意盖亦深矣此古大臣所以日<lb/>
奏四方水旱盜賊之變以警<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>上心者非過慮也盖有<lb/>
所警<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>則不敢玩忽入而謹之於存飬者皆所以事天<lb/>
出而推之於寵綏者亦所以相帝無敢戯豫敬天怒也<lb/>
而賔筵媟近或以汨清明之氣而售其欺者不可以不<lb/>
防治民祗懼畏天命也而田里愁嘆得以稔乖戾之證<lb/>
<pb n="KR2f0039_WYG_190-29a"/>
而莫之聞者不可以不察以世教所當身任也必修明<lb/>
乎三綱五常以為扶持有永之道以國事所當時飭也<lb/>
必兢業乎一日萬機以寓寅畏自度之敬以至莭無藝<lb/>
之費用罷不急之工役去無益之崇尚庶㡬簡静足以<lb/>
宅聖志憂勤足以玉聖躬推而見於酬酢運量之際無<lb/>
往非剛徤粹精之徳兹皆人事之所當盡而天理之所<lb/>
必契者陛下其深念之捨是則應天以文何以迓續乎<lb/>
天命夫人心不同如其面然公是所在千萬人一心也<lb/>
<pb n="KR2f0039_WYG_190-29b"/>
昔者烹阿大夫封即墨大夫齊國大治人人各盡其忱<lb/>
唐之朝廷舉措得宜自有以深服乎將帥士卒之心陛<lb/>
下責吏治有詔戒邊帥有詔風飛雷厲之下草偃蟄奮<lb/>
宜無㽞難然以臣觀之人心垢玩積習深矣士大夫志<lb/>
富貴而不志功業革其面而不革其心錮於患得患失<lb/>
之己私而愛民愛君之心事無復有矣陛下及是之時<lb/>
勇有立志開忠直之路塞邪枉之門聚賢人君子以肅<lb/>
羽儀擇監司帥守以嚴按察詔二三大臣以包荒馮河<lb/>
<pb n="KR2f0039_WYG_190-30a"/>
之力量于以崇難進易退之風凡忠良明知有欲為而<lb/>
未遂者必意氣感動而招徕責三邊將帥以備塞禦戎<lb/>
之事功于以行信賞必罰之令凡偏裨行伍有軼羣而<lb/>
超衆者必公共蒐舉而躐用之如是則内外之所信向<lb/>
盖不但可以作新吏治而已捨是則動人以言何足以<lb/>
感服乎天下今天下大勢有可以興起之機陛下與二<lb/>
三大臣當悠長以思惟至公血誠可以感召和氣惟刻<lb/>
厲堅苦可以成就良心則臣所謂𤼵憤立志責躬捄過<lb/>
<pb n="KR2f0039_WYG_190-30b"/>
者雖天且弗違而况於人乎况敵國外患乎臣草茅書<lb/>
生不識忌諱深念受恩罔極無補㳙埃齋心積忱以對<lb/>
越之心對陛下志於感動不覺言多惟陛下不以故事<lb/>
具文視之則宗社幸甚天下幸甚<lb/>
洪舜俞進故事曰憲宗嘗與宰相論治道於延英殿日<lb/>
旰暑甚汗透御服宰相恐上體倦求退上㽞之曰朕入<lb/>
禁中所與處者獨宫人宦官耳故樂與卿等共談為理<lb/>
之要殊不知倦也<lb/>
<pb n="KR2f0039_WYG_190-31a"/>
　臣聞人心不可以兩用有所慕則有所忘好善者忘<lb/>
　酒樂徳者忘色八年于外急於拯四海之溺而忘其<lb/>
　家日昃不食勤於合萬民之和而忘其身所重在此<lb/>
　則所輕在彼也方時癉暑人孰不惟寛涼之是慕憲<lb/>
　宗銳於圖治議政延英日且旰矣汗透御衣而不頋<lb/>
　盖忘其為暑也謙虚以盡大臣之情而無取乎宫人<lb/>
　宦官之與處奮勵以講中興之要而不求乎深宫廣<lb/>
　厦之自逸社稷生靈之念日切於中凡人情之所共<lb/>
<pb n="KR2f0039_WYG_190-31b"/>
　樂者無不忘之其肻以天下之未安為一身之適乎<lb/>
　况是時名相皆足以穆天縡經國體所議必非不急<lb/>
　細務徒㽞旰食之聽者堂堂兩河已盡在規畫中矣<lb/>
　彼避暑九成而忘其親生凉殿閣而忘其民心移於<lb/>
　物惟欲是縦賢君所當戒也<lb/>
金世宗時参知政事張汝霖因朝日論事上前世宗謂<lb/>
曰朕觀唐史見太宗行事初甚厲精晚年與羣臣議多<lb/>
飾辭朕不如是也又曰唐太宗明天子也晚年亦有過<lb/>
<pb n="KR2f0039_WYG_190-32a"/>
舉朕雖不能比迹聖帝明王然常思始終如一今雖年<lb/>
髙敬慎之心無時或怠汝霖對曰古人有言靡不有初<lb/>
鮮克有終有始有卒者其惟聖人乎魏徵所言守成難<lb/>
者正謂此也上以為然<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_190-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百九十<lb/>
</p>
<p>
</p>
  </div>
</body>
</text>
</TEI>
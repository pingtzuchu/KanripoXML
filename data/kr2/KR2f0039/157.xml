<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百五十七</head> <lb/>
    <p>
<pb n="KR2f0039_WYG_157-1a"/>
欽定四庫全書<lb/>
　歴代名臣奏議卷一百五十七<lb/>
　　　　　　　　　　　明　楊士竒等　撰<lb/>
　　知人<lb/>
宋孝宗時敷文閣待制四川置制使范成大論知人劄<lb/>
子曰臣聞古今未嘗有不生才之世而君子常患於無<lb/>
知人之明今有知人之明則天下之人無不才者無知<lb/>
人之明而徒起乏才之嘆是亦厚誣天下而已不知其<lb/>
<pb n="KR2f0039_WYG_157-1b"/>
知兵而使之治財不知其知財而使之治禮及其不集<lb/>
事也則均受不才之名一旦各以其所長易地而使之<lb/>
三人者猶前日之人也而各以其才稱一動其機才否<lb/>
為之變是機也非智力之所能為天與之明道與之妙<lb/>
其於人也交際宻庸於精神視聽之表固不可以言語<lb/>
筆舌諭也文王之立政克知三有宅心灼見三有俊心<lb/>
是以有能官人之名夫謂之克知謂之灼見此豈有諭<lb/>
而可𫝊哉今不先究知人之明而但起乏才之嘆不謂<lb/>
<pb n="KR2f0039_WYG_157-2a"/>
誣可乎臣甞謂錢榖甲兵萬事之統皆可以立説惟人<lb/>
才不知不可以置論何者知人之明在人君心術之㣲<lb/>
而非變政易令之所及故也嗚呼知人之明尚矣其次<lb/>
莫若公公雖非明而可以生明去胷中之私喜怒用天<lb/>
下之公是非以進退天下之才雖不䏻皆當要亦十得<lb/>
七八伏惟聖明省臣激切而加意焉<lb/>
左諌議大夫王之望上奏曰臣愚不肖陛下過聽擢長<lb/>
諫垣臣未知所以稱塞竊聞唐魏鄭公以諫諍為心恥<lb/>
<pb n="KR2f0039_WYG_157-2b"/>
君不及堯舜平居歆慕以為人臣如斯可以無愧矣然<lb/>
賢人君子立人之朝孰不欲堯舜其君至於得行其志<lb/>
者宰相之外獨諫官耳臣今謬當其職敢不以鄭公之<lb/>
心為心乎或者以堯舜為不可及欲致君堯舜者謂之<lb/>
責難扵君臣以為不然堯舜之道甚大而易行堯舜之<lb/>
政甚簡而易為顧後世不之察耳堯舜之道行於其躬<lb/>
者惟孝施於其下者惟仁陛下既允蹈之一無所難信<lb/>
乎甚大而易行矣堯舜之政則在於官人而官人之道<lb/>
<pb n="KR2f0039_WYG_157-3a"/>
在於敷奏以言眀試以功而已堯告舜曰詢事攷言乃<lb/>
言底可績禹於臯陶亦云此所謂敷奏以言者也舜命<lb/>
禹作司空曰汝平水土成允成功稱臯陶曰汝作士眀<lb/>
刑弼教民協于中時乃功此眀試以功者也陛下於羣<lb/>
臣中敷奏之以言歟言發於前而底績於後者何人也<lb/>
眀試之以功歟功作於始而克成於末者何事也以此<lb/>
察之則虚名不足以惑衆聽横議不敢以揺至公姦欺<lb/>
不容真偽判矣共工靜言庸違象共滔天而驩兜乃嘆<lb/>
<pb n="KR2f0039_WYG_157-3b"/>
美其方鳩僝功欲堯之用之而堯竟不從此言之不驗<lb/>
者也四岳薦鯀治水堯曰咈哉方命圯族九載績用弗<lb/>
成此功之不效者也舜既承堯首正四兇之罪天下咸<lb/>
服堯舜之政豈不甚簡而易為乎陛下以聰眀睿知之<lb/>
資承光堯付託之重屬時多事未嘗一日以位為樂憂<lb/>
勤庻政三年於茲宜其治效崇成而未有云獲者非道<lb/>
之不洪政未舉耳臣伏見今朝廷之上妨功固位之習<lb/>
未殄背公死黨之論日聞以妄誕為才能以凶悖為堅正<lb/>
<pb n="KR2f0039_WYG_157-4a"/>
各執偏見而不求天下之通論各私所主而不恤公家<lb/>
之大計大抵圖國甚拙而為其身謀則工愛君不専而<lb/>
附其交黨則力孔子曰鄙夫不可與事君未得之患不<lb/>
得之既得之患失之苟患失之無所不至此風不革陛<lb/>
下雖欲彊兵富國為治安之計臣固知有所不能也伏<lb/>
願陛下眀詔在庭各厲節操平其心扵論議之際端其<lb/>
趣於向背之間使㢘恥興行風俗丕變訪之以言者必<lb/>
要其驗試之以功者必覈其實若附下罔上造為弗靖<lb/>
<pb n="KR2f0039_WYG_157-4b"/>
怙終而不變則虞舜四兇之罪在陛下其得已乎如是<lb/>
則朋比自破功罪不誣而天下可運於掌矣此帝王致<lb/>
治之要術御<graphic n="KR1354" url="https://raw.githubusercontent.com/kanripo/KR-Gaiji/master/images/KR1354.png" mimeType="image/png"/>之至權也惟陛下留神宗社幸甚<lb/>
王十朋除知湖州上䟽曰臣嘗謂君子小人常相為消<lb/>
長人君未嘗不欲進君子而退小人也然小人常見用<lb/>
君子每見䟽者盖君子小人之難知雖堯舜猶以為病<lb/>
君子目小人為小人小人亦指君子為小人當孔顔桀跖<lb/>
相閧於前左右佩劎彼此相笑之際人君以一人之聰<lb/>
<pb n="KR2f0039_WYG_157-5a"/>
眀誠有不易辨者況君子直而䟽小人巧而佞直則動<lb/>
多忤意踈則不能無過故人主反疑君子為小人巧則<lb/>
能以智術自将佞則動能迎合上意故人主反以小人<lb/>
為君子自古所以治少而亂多盖由君子小人之不辨<lb/>
也恭惟陛下禀聰眀絶人之資行帝王正大之道歴古<lb/>
興亡治亂之迹皆洞然在聖學中君子小人之情状固<lb/>
已備知之矣然天下所謂君子者或未能盡用或暫用<lb/>
而卒棄之所謂小人者或未能盡去或暫去而復合得非<lb/>
<pb n="KR2f0039_WYG_157-5b"/>
知人之哲亦猶堯舜之難乎夫君子小人雖不易知而<lb/>
亦有可知之理君子孤立如松栢小人附麗如蘿蔓君<lb/>
子進必由直道小人進必由邪徑往者潜藩二使令之<lb/>
臣竊弄陛下之威福士大夫無恥而好進者莫不奔走<lb/>
其門陛下赫然震怒奮自英斷斥而逺之天下莫不鼓<lb/>
舞聖徳然附麗而進者猶未正典刑唐憲宗既誅王叔<lb/>
文并斥八司馬之徒終身不用元和威令復振號稱中<lb/>
興盖由此舉今之附麗者初無八司馬之才而惡則過<lb/>
<pb n="KR2f0039_WYG_157-6a"/>
之附叔文者官止為郎未有若今之竊髙位達官者小<lb/>
人朋比之迹固不逃聖鑒宜擇其一二之尤者薄正其<lb/>
罪又取其能自卓立不附炎扵炙手可熱之時與常言<lb/>
其罪惡者稍進用之如是則君子小人知所勸懲矣語<lb/>
曰君子喻於義小人喻於利君子之進必以道誼自奮<lb/>
小人之進未有不以利求合者前日朝廷以財賦不足<lb/>
為憂小人遂獻羨餘以求進朝廷不惜名器以美官要<lb/>
職處之諸路監司郡守翕然胥效為剥下益上計州縣<lb/>
<pb n="KR2f0039_WYG_157-6b"/>
騷然民不聊生近者臣僚論列陛下嘗罷一監司固足<lb/>
以為後来之戒然其尤者方進用未已全其大而治其<lb/>
細又何足以懲耶臣所謂君子小人有可辨者陛下第<lb/>
觀其自何門而来以何術而進因可以灼知其為人矣<lb/>
宰執大臣天下之選固不可使小人襍處其間侍從之<lb/>
臣以論思獻納為職即異日之宰執大臣也又其可使<lb/>
小人居之耶治道在知邪正然邪正難於盡知陛下宜<lb/>
於宰執侍從臺諌之臣精加識擇自卿監而下與外之<lb/>
<pb n="KR2f0039_WYG_157-7a"/>
監司帥守責之宰相可也臣言狂妄惟陛下察之<lb/>
乾道六年秘書少監周必大論漢儒上言曰臣愚不肖<lb/>
䝉陛下過聼擢在班列又取漢宣帝之言親製賛書眀<lb/>
示好惡使知所趨向在臣榮遇可謂至矣敢因訓詞所<lb/>
及推廣聖意冒陳一二惟陛下察焉臣聞儒有君子有<lb/>
小人孔子嘗以是告子夏不可以不辨二帝三王之時<lb/>
稷契伊周道徳隆備功業光眀此君子儒也春秋戰國<lb/>
之際以詐謀相髙以功利相傾此小人儒也雖然二者<lb/>
<pb n="KR2f0039_WYG_157-7b"/>
是非黒白猶易辨也至西漢則不然所謂社稷臣者乃<lb/>
在乎周勃之鄙樸汲黯之少文霍光之不學至於服儒<lb/>
衣冠持禄保位則公孫𢎞蔡義韋賢輩實為之是非白<lb/>
黒貿易如此宣帝察而嫉之故曰俗儒不達時宜好是<lb/>
古非今使人眩於名實不知所守何足委任盖有激而<lb/>
云爾雖然漢儒多偽髙帝固有以啓之也當創業之初<lb/>
叔孫通以儒服降彭城知帝憎之乃變服服短衣所守<lb/>
如此是託儒以希進耳帝遽信之毋恠乎魯兩生之不<lb/>
<pb n="KR2f0039_WYG_157-8a"/>
至也臣故曰漢儒多偽髙帝啓之也使宣帝而知此且<lb/>
将求真儒用之何至襍霸哉我藝祖皇帝則不然創業<lb/>
于初者一趙書記也混一于後者亦趙書記也規模不<lb/>
易廪廩乎帝王之佐豈嘗如叔孫通輩希世用事以為<lb/>
進取之資乎累聖以来卿相多名儒者太祖任人之效<lb/>
也臣願陛下以漢為監以太祖為法則名實決不能眩<lb/>
而士大夫趨嚮一歸於正矣<lb/>
乾道間國子祭酒胡銓論禮及知人䟽曰臣嘗於經筵<lb/>
<pb n="KR2f0039_WYG_157-8b"/>
恭聞聖訓有及於惟禮可以已之之説臣退竊嘆曰大<lb/>
哉王言如不欲平治天下則已如欲平治天下捨禮何<lb/>
以哉如不欲恢復天下則已如欲恢復天下捨禮何以<lb/>
哉何謂禮禮即道也道者適治之路也有言逆於汝心<lb/>
必求諸道有言遜於汝志必求諸非道可謂善言禮矣<lb/>
陛下聴朝之暇反復思之今日某人言逆耳可憎也然<lb/>
憎而知其善予豈不念戴記之言乎予豈不念魏徴之<lb/>
言乎予豈不念唐明皇之有取韓休乎一言可以興邦<lb/>
<pb n="KR2f0039_WYG_157-9a"/>
予豈不念仲尼之言乎是謂求諸道今日某人言順㫖<lb/>
可愛也然愛而知其惡予豈不念戴記之言乎予豈不<lb/>
念魏徴之言乎予豈不念唐明皇之不悦蕭嵩乎一言<lb/>
可以䘮邦予豈不念仲尼之言乎是謂求諸非道夫求<lb/>
諸道而知其果善也此必端人也此必非佞人也則記<lb/>
其姓名於座右徐而察其行事誠端人也然後斷然用<lb/>
之求諸非道而果惡也此必壬人也此必非端人也則<lb/>
記其姓名於座右徐而察其行事誠壬人也然後斷然<lb/>
<pb n="KR2f0039_WYG_157-9b"/>
逺之此堯舜三王之用心而陛下獨得於惟禮可以已<lb/>
之之説大哉禮乎所以平治天下者此也所以恢復天<lb/>
下者此也顧明皇何足道哉臣祗進其厭飫者亦可謂<lb/>
不自量矣<lb/>
吏部侍郎韓元吉進故事曰唐書魏徴𫝊徴見太宗頓<lb/>
首曰願陛下俾臣為良臣毋俾臣為忠臣帝曰忠良異<lb/>
乎曰良臣稷契咎陶也忠臣龍逢比干也良臣身荷美<lb/>
名君都顯號忠臣已嬰禍誅祗取空名此其異也帝曰<lb/>
<pb n="KR2f0039_WYG_157-10a"/>
善<lb/>
　臣聞唐初諸臣徴為善諫者也徴之此言第欲激昂<lb/>
　太宗俾躋於無過之地而已至於忠良之别講之猶<lb/>
　或未盡也徴之意正以輔佐為良諌諍為忠爾然孔<lb/>
　子之語忠以孝事君者也故揚雄亦以言合稷契謂<lb/>
　之忠今觀典謨之書則稷契咎陶何嘗不獻言於堯<lb/>
　舜之世唯其言之而可行諌之而悉用君臣之際泯<lb/>
　然其無迹而天下臻於極治非必激訐矯抗以犯雷<lb/>
<pb n="KR2f0039_WYG_157-10b"/>
　霆之威觸鈇鉞之怒然後以為忠也自徴為是説後<lb/>
　世遂以良臣或不事於諌諍忠臣殆将殺身以成名<lb/>
　不可不辨也臣則以為正直謂之良不欺謂之忠皆<lb/>
　人臣所當為之事有不必分爾當可諌而諌不害其<lb/>
　為良當可從而從不害其為忠是未可以一偏議也<lb/>
　然徴之事太宗反復於君子小人之際最為詳盡且<lb/>
　謂太宗輕䙝小人禮重君子夫輕小人而重君子顧<lb/>
　不美哉繼之則曰重君子也恭而逺之輕小人也狎<lb/>
<pb n="KR2f0039_WYG_157-11a"/>
　而近之近之莫見其非逺之莫見其是莫見其是則<lb/>
　不待間而䟽莫見其非則有時而昵皆人情之所難<lb/>
　言者其為忠亦至矣特於忠良之别雖有激而云反<lb/>
　有所未盡故臣表而出之以俟上聖之擇焉<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_157-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷一百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百二十</head> <lb/>
    <p>
<pb n="KR2f0039_WYG_220-1a"/>
欽定四庫全書<lb/>
　歴代名臣奏議卷二百二十<lb/>
　　　　　　　　　　　明　楊士竒等　撰<lb/>
　　兵制<lb/>
宋仁宗時陜西經畧安撫使夏竦論兵政曰臣聞屯師<lb/>
制敵其急有四簡士卒齊號令聚芻粟利器械士卒不<lb/>
簡則陣不成列號令不一則戰不應節芻粟不聚則不<lb/>
能持乆器械不利則不能爭鋒陣不成列則左擊右觧<lb/>
<pb n="KR2f0039_WYG_220-1b"/>
戰不應節則前進後退不能持乆則衆心易離不能爭<lb/>
鋒則兵氣不振不知芻粟器械之計者以卒與敵也不<lb/>
知士卒號令之要者以將與敵也覆軍殺將大事去矣<lb/>
善為將者簡其部伍稽其將校不以腰腹膚革為選而<lb/>
尚其能不以年所乆次為勲而計其庸壯者或困於暴<lb/>
露瘠者或便於馳逐舊者或畏避無勇新者或自奮不<lb/>
顧尚能而用計庸而賞然後為金鼓以節其進退為旌<lb/>
旗以正其行伍金鼔節則聽者專旌旗正則視者審號<lb/>
<pb n="KR2f0039_WYG_220-2a"/>
令不差耳目不惑則勇者不得獨進怯者不得獨退三<lb/>
令五申多多益辦扵是治倉廪以堅其心整武備以揚<lb/>
其氣其心堅則鬬志勵其氣揚則勇心奮治衆如治寡<lb/>
用弱如用彊以是而觀則兵政成矣<lb/>
蔡襄上奏曰臣伏見西鄙用兵以來首尾六年自劉平<lb/>
任福葛懐敏三將覆没亡者十萬餘人沮損國威公私<lb/>
空匱邦賦㸃差之計為患日深今被邉之郡甲兵非不<lb/>
多也歴渉數年訓練非不乆也然而屢戰屢敗何哉臣<lb/>
<pb n="KR2f0039_WYG_220-2b"/>
熟思之盖軍法未立將謀不專也所謂軍法未立者今<lb/>
之都部署及統帥之名其鈐轄路分都監都同廵檢等<lb/>
並是佐属裨校各以賔禮相接主帥等威既不尊異向<lb/>
下官属更無節級相轄之理及至出軍首尾不能相救<lb/>
號令不能相通所以多敗也所謂將謀不專者朝廷每<lb/>
有指揮事件多下逐路並令鈐轄都監都同廵檢等同<lb/>
共從長商量大凡兵事惟大將得以專之秘計深謀豈<lb/>
容衆議乃令僚佐參論短長至有各出意見互相詆毁<lb/>
<pb n="KR2f0039_WYG_220-3a"/>
謀無所主事無不漏所以多敗也臣竊以軍法不立將<lb/>
謀不專而勝敵者無有唐郭子儀李光弼等以九節度<lb/>
之兵攻安慶緒而輙敗者何也子儀光弼名將也九師<lb/>
之師共數十萬也以安慶緒之窮困豈能禦之然而輙<lb/>
敗者盖軍無都帥不相統轄謀議不同所以致敗也太<lb/>
宗朝曹彬潘美興兵北舉而無成功者何也曹彬潘美<lb/>
名將也三路並入大舉也然而無成功者盖臨軍劉文<lb/>
裕王詵貪功立異主將不能奪之所以無功也以古今<lb/>
<pb n="KR2f0039_WYG_220-3b"/>
事理參之未有大將不專而能立大功也或曰今諸路<lb/>
帥臣各得便宜劄子臨事自可處置何必變更軍法乎<lb/>
臣謂若法不素立威不素行雖得便宜豈能使上下必<lb/>
信乎臣請逐路都部署見管兵馬人數列為裨校部曲<lb/>
之差分為前後左右之属管兵臣僚官員並乞改換軍<lb/>
職使名以所領兵多少為等大小相乘節級相轄如有<lb/>
違犯並同階級所以立成一軍自然選揀精審以戰則<lb/>
勝以守則堅此至急之務也<lb/>
<pb n="KR2f0039_WYG_220-4a"/>
襄又上言曰或曰練兵擇馬減省邉郡之糧饋其足以<lb/>
持乆乎曰若欲為持乆計者莫若増置鄉兵有唐之制<lb/>
天下州郡募百姓為府兵府不過一千二百人外折衝<lb/>
果毅府五百七十四而籍名扵官不離其鄉里農隙教<lb/>
習武藝其餘時則居家有警急則集而守備今若置之<lb/>
不費國家之用足為天下根本矣臣竊謂闗中今若召<lb/>
募一年之間可致五十萬人一年教習足以守備則闗<lb/>
中之勢已強矣或曰今募鄉兵則闗中騷動如何曰府<lb/>
<pb n="KR2f0039_WYG_220-4b"/>
兵不黥其面又立名目若折衝果毅之𩔖與兵卒不同<lb/>
擇其鄉里豪武者為總領乘農間則教習有警急則守<lb/>
城不離其居不妨其業則百姓為之何所苦也若然有<lb/>
必置之術頃年靈武用兵陜西般糧草最為勞弊至今<lb/>
老人耳目相接往往皆能言之若先下陜西計度轉般<lb/>
糧草往邉郡次下募兵之制應家有充鄉兵特免轉般<lb/>
如是應募者衆矣或曰兵散在野則如何曰開元之前<lb/>
不聞府兵為亂者盖其勢分犬牙相持雖乆不為患也<lb/>
<pb n="KR2f0039_WYG_220-5a"/>
矣臣今畧陳其大槩國家儻行之乞下大臣詳議條目<lb/>
襄又奏減費用曰臣竊見正月以來發兵馬赴沿邉州<lb/>
郡皆全軍而往未嘗精擇夫全軍而往必有老者武藝<lb/>
不精者此等兵卒皆不可用又邉郡之地多處山險而<lb/>
軍中之馬有老病瘦瘠不堪馳逐者亦随軍而往若有<lb/>
戰鬬亦不可用也況沿邉如鄜延等山路險阻饋運雖<lb/>
今日中糴糧草皆是本處居民積聚之餘若一嵗之後<lb/>
必須外州輦運茍非擔負不可得至是以不可用之軍<lb/>
<pb n="KR2f0039_WYG_220-5b"/>
馬坐費難致之芻粟臣欲乞令邉郡帥臣扵已至兵馬<lb/>
中選武藝精者及馬之強者留之其兵卒老弱者武藝<lb/>
不精者及馬之老病瘦瘠不堪馳逐者皆遣至近裏州<lb/>
軍或罷歸之所貴便扵供給夫兵精馬強以戰則力倍<lb/>
自然臨邉之郡糧儲可節也<lb/>
知諫院司馬光論揀兵䟽曰臣竊聞朝廷近降指揮揀<lb/>
選諸指揮兵士補填近上軍分其主兵之官惟務人多<lb/>
不復精加選擇其間明知羸弱悉以充數臣以耳目踈<lb/>
<pb n="KR2f0039_WYG_220-6a"/>
短聞之後時不能豫陳可否致事已施行然其得失利<lb/>
害之明不可不盡為陛下言之往者不可及來者猶可<lb/>
追也臣竊惟當今國家之患在扵士卒不精故四夷昌<lb/>
盛財用不足故公私窘迫今縱不能澄汰衰老以省大<lb/>
費而又平居晏然非有警急坐増無用之衆以長無窮<lb/>
之患臣不知為國計者果如何也方今天下安樂無虞<lb/>
而府庫之積随得随散曽無羨餘設不幸有螽螟水旱<lb/>
饑饉相仍盜賊猝起戎狄内侵不知陛下將何以待之<lb/>
<pb n="KR2f0039_WYG_220-6b"/>
此不可不為之先慮也臣竊觀自唐室募兵以來果能<lb/>
得武猛材力之士猶為有益若不擇勇怯而養之臣不<lb/>
知其可也唐徳宗以神䇿軍使白琇珪為京城召募使<lb/>
應募者皆市井沽販之人有名無實及涇師犯闕徳宗<lb/>
命琇珪以神䇿軍禦之卒無一人至者徳宗狼狽失據<lb/>
遂幸奉天及五代之際軍政尤紊是以叛亂接迹禍敗<lb/>
相尋周世宗以髙平之戰士卒不精故樊愛能何徽所<lb/>
部先奔歸而大閱諸軍悉簡去老弱選其精鋭以為侍<lb/>
<pb n="KR2f0039_WYG_220-7a"/>
衛親軍由是禁兵之盛近世無比故能南割淮甸北取<lb/>
闗南羣雄畏服所向無敵太祖皇帝受天明命撫有大<lb/>
寳當是之時戰士不過數萬北禦契丹西捍河東以其<lb/>
餘威開荆楚包湖湘卷五嶺吞巴蜀掃江南服呉越太<lb/>
宗皇帝紹丕烈奮神威遂拔晉陽一統四海堂堂之業<lb/>
萬世賴之今天下兵數臣不能盡知竊聞比扵太祖皇<lb/>
帝時其多數倍然元昊羌胡之豎子智髙蠻獠之微種<lb/>
廼敢倔強河西横行嶺表國家發兵討之士卒或望塵<lb/>
<pb n="KR2f0039_WYG_220-7b"/>
奔北或迎鋒沮潰毁辱天威為四夷笑由是觀之養兵<lb/>
之術務精不務多也且今所選之兵升其軍分増其粮<lb/>
賜是宜感戴上恩人人喜悦而竊聞京城之内被選之<lb/>
人往往咨嗟悲怨父子相泣況扵外方兵士違去鄉里<lb/>
訣别親戚其為愁苦不言可知使中外人情遑遑如此<lb/>
豈惟乆逺之害亦不可不以切近之憂為萬一之慮也<lb/>
兵者國之大事廢興之端安危之要盡在扵是臣不知<lb/>
曽與不曽令兩府大臣相與熟議經乆利害然後行之<lb/>
<pb n="KR2f0039_WYG_220-8a"/>
今在京兵士已經揀上分配諸軍者無如之何其未揀<lb/>
及外州軍士伏望朝廷特降指揮下應係揀軍臣僚須<lb/>
是一一躬親子細揀選好人材有膂力及得等様别無<lb/>
羸弱方得揀上如已經㨂中後朝廷别差不干礙官覆<lb/>
㨂得却有不及等樣及羸弱病患之人其元揀軍臣僚<lb/>
伏乞重行貶竄仍自今後每遇大叚招揀兵士並須先<lb/>
令兩府臣僚同共商量度財用豐耗及事之緩急若須<lb/>
至招揀方得聞奏施行并戒約揀軍臣僚務精不務多<lb/>
<pb n="KR2f0039_WYG_220-8b"/>
一如今來指揮取進止<lb/>
蘇舜欽上䟽曰臣謹按周禮牙章以起軍旅漢世發兵<lb/>
皆以虎符所以嚴國命而絶姦端厥後給銀牌以為信<lb/>
五代䘮亂凡奉使調發但樞宻院給牒國朝太平興國<lb/>
中以李飛雄之為詐有詔復用銀牌焉自後又復廢罷<lb/>
臣竊見方今外郡兵馬只是三班使臣齎宣起發而無<lb/>
銀符之制況印文篆刻尋常官吏亦不能盡通姦詐或<lb/>
能為之當用武之際必須大為之防臣欲乞今後起發<lb/>
<pb n="KR2f0039_WYG_220-9a"/>
兵馬及乘逓馬者中給銀牌以復本朝舊制其規矩増<lb/>
減乞詔有司詳定之伏取進止<lb/>
陜西經畧安撫使范仲淹䟽曰臣竊知陜西禁軍廂軍<lb/>
不下二十萬衆防秋在近必須養育訓練以期成功在<lb/>
乎豐以衣食使壯其力積以金帛示有厚賞牛酒以恱<lb/>
之律罰以威之如此則兵有鬬志將以増氣雖二十萬<lb/>
衆合為一心有守必堅有戰必強平寇之期臣可卜也<lb/>
若飢不足其食寒不足其衣出無壯力入無厚賞軍有<lb/>
<pb n="KR2f0039_WYG_220-9b"/>
退志將必䘮氣雖二十萬衆或有二心守則不堅戰則<lb/>
不強平寇之期未可卜也扵弓箭手民兵肯戰守之時<lb/>
事須賞勸所用金帛誠須大備今陜西百姓已虚三軍<lb/>
未振或聞三說之法可以備邉以臣所見今𣙜貨務商<lb/>
客纔有一百來名縱許扵陜西河東路以三說入中即<lb/>
縁商客未多且可少助糧草而已若金銀錢帛則嵗時<lb/>
之内必難充足臣所以請放行向南塩客使客旅入納<lb/>
粮草并金銀錢帛數更有逐處富實之家不為商旅者<lb/>
<pb n="KR2f0039_WYG_220-10a"/>
必須以利勸之臣請逐處勸誘入納上件物色一件納<lb/>
及得萬數除給與向南末塩交鈔外更與恩澤一萬貫<lb/>
者與上佐官三萬貫者京官致仕如曾應舉到省與本<lb/>
科出身除家便官願班行安排或不就差遣者亦聽所<lb/>
貴防秋之期頗有邉備乞朝廷速為大計使百姓樂輸<lb/>
三軍樂戰則敵人不利中外無憂山海之利何足以吝<lb/>
國家安危之計在聖心英㫁天下幸甚<lb/>
知成徳軍宋祁請復唐䭾幕奏曰臣聞唐時出師用兵<lb/>
<pb n="KR2f0039_WYG_220-10b"/>
每十為五䭾法馬牛任従所便其間随行什物鍋幕之<lb/>
𩔖皆具故師行萬里經亘嵗月無所闕乏自五代之亂<lb/>
更相侵擾其兵不出中國弱者輕齎強者因糧遂失五<lb/>
䭾法至今相承不復討尋臣伏見朝廷之制每指揮五<lb/>
百人指揮使得夾幕一具副者得單幕一具馬軍得葉<lb/>
鍋布行槽等若干歩軍得鍋若干自軍貟以下更無帳<lb/>
幕或出次野外雖甚風雨亦無所庇又戰士被甲所將<lb/>
衣衾悉自負荷馬軍則盂杓之𩔖悉在馬上然則行數<lb/>
<pb n="KR2f0039_WYG_220-11a"/>
百里人馬強力皆已先疲脫若逢賊安能挽蹋擊刺與<lb/>
爭勝哉故無幕帟則士卒無所休庇無䭾物則士卒須<lb/>
自負荷此扵軍戎亦非小害臣乞詔近臣檢求唐䭾幕<lb/>
法下殿前馬歩軍司議可復與否明條利害上禀朝廷<lb/>
指揮取進止<lb/>
宋庠上奏曰日者朝廷念承平之久再令河北河東蒐<lb/>
補強壯之籍及諸路創添弓手隂為武備誠大惠也然<lb/>
綱條粗舉防檢未周若弗逺圗懼無實効竊觀諸路唯<lb/>
<pb n="KR2f0039_WYG_220-11b"/>
河北風俗差為習慣若欲立法定制宜從此始謹具利<lb/>
病如左<lb/>
　一退虚數<lb/>
　　近者差㸃強壯之時依先降條貫扵三丁兩丁内<lb/>
　　以一丁係籍故河北比扵他路民數最多然其間<lb/>
　　壯老相叅貧富不等每嵗團集訓練之日雖官給<lb/>
　　糧食而本家亦有齎送之勤又别無優異蠲存之<lb/>
　　制故兩丁之户一丁在官一丁供給是一家之事<lb/>
<pb n="KR2f0039_WYG_220-12a"/>
　　廢矣又州縣有諸色公人之役理難減罷今一家<lb/>
　　有應别役者則權免強壯候其役罷復收而籍之<lb/>
　　此亦一名之家供兩色之役畨休逓上非人情之<lb/>
　　樂也臣欲乞委本属長吏躬閱户等應第四等以<lb/>
　　上户除老弱外實有三丁者取一丁自餘兩丁及<lb/>
　　第五等户皆免之以備他役仍令州縣將本處諸<lb/>
　　色公人實數别定合差人户常㽞三畨以相替換<lb/>
　　不得更充強壯已係強壯者亦不輪充他役如此<lb/>
<pb n="KR2f0039_WYG_220-12b"/>
　　則人有定業户無兼勞公私之間各得其所<lb/>
　一備實用<lb/>
　　伏詳河北初置強壯之意但欲令鄉土所在自為<lb/>
　　之守故不責以戰鬬金鼓之事是以昨來再行添<lb/>
　　差之際明告以不刺手面不離鄉里且為禦盜防<lb/>
　　城之備臣竊念既已㸃定勁勇數十萬人而不能<lb/>
　　用誠可惜也且邉朔之地萬一有警則田野之户<lb/>
　　並將家属入保堅城當此之時無論公私盡可驅<lb/>
<pb n="KR2f0039_WYG_220-13a"/>
　　而為守何必預籍強壯也臣故欲先簡去貧弱少<lb/>
　　丁之户取其實力因而用之之術敢舉其例假如<lb/>
　　大名一府今有強壯四萬餘人其中復免放兩丁<lb/>
　　貧弱及應州縣色役人外只取三萬實數聞本府<lb/>
　　常屯禁兵五千則乞差強壯三千留禁兵二千共<lb/>
　　充五千之數每半年一代則三萬人為十畨畨各<lb/>
　　五年一上矣<hi>其他州皆凖此法常以五分為率二分正軍三分強壯</hi>若更有<lb/>
　　征守随多少復發但許不離本路<hi>謂若河北即不差扵河東</hi>如<lb/>
<pb n="KR2f0039_WYG_220-13b"/>
　　此則籍不虚設而軍政成矣然後可以加惠而恱<lb/>
　　使焉<lb/>
　一厚蠲復<lb/>
　　凡人情有利則趨無利則止今既欲驅以征戍必<lb/>
　　當因利害而導之伏請應強壯之家除正稅外令<lb/>
　　本属州縣體量民情扵科調中最所憚者一切免<lb/>
　　放<hi>風聞今河北民最苦折變稅物及和買紬絹河東民最苦和糴斛米</hi>上畨者扵免<lb/>
　　放之例又加厚焉出征者扵加厚之外復優賜焉<lb/>
<pb n="KR2f0039_WYG_220-14a"/>
</p>
<p>
<pb n="KR2f0039_WYG_220-15a"/>
　　至河更為一部署凡河北一路強壯分三部署以<lb/>
　　統焉平寜之時各令本州分畨以習武警急之際<lb/>
　　則部署随多少聚之扵本路以備戰河北一路先<lb/>
　　定其制則他路可倣而為法矣若常日在家不上<lb/>
　　者委本縣令佐或本路别使<hi>若令提㸃刑獄使之𩔖</hi>專相督<lb/>
　　察勸以農事有㳺惰不作則嚴刑以糾之又每州<lb/>
　　别置鈐轄一貟與知州同掌兵籍<hi>凡言兵則正軍強壯合以為一</hi>
　　如此則舊屯禁軍可並歸宿衛唯留就粮者扵本<lb/>
<pb n="KR2f0039_WYG_220-15b"/>
　　路用相鎮服俟其耳目漸熟則自成府兵之制其<lb/>
　　他委曲條貫可使有司因時増借也<lb/>
庠又奏曰臣近覩吕夷簡再述河北強壯乆失訓練等<lb/>
事尋已却委本官就近詳酌者臣竊聞跨河而北元係<lb/>
強壯之籍者踰數十萬皆土著精卒為國扞防官司㸃<lb/>
習條約明具自契丹通好以來而内外共務因循專為<lb/>
嫌避不教民戰三十餘年逃冒流亡但存空簿日復一<lb/>
日識者寒心而吕夷簡欲舉舊章乞加綜覈此誠深計<lb/>
<pb n="KR2f0039_WYG_220-16a"/>
預備國家長乆之業也況兹一事前後上言者至衆而<lb/>
事未果行大抵慮敵人警猜有奸盟好然敢問議者若<lb/>
終不訓習可保北敵永無患乎此乃慮外忘内視蚤蝨<lb/>
而不見太山之論審如此者亦當别為長筭安可捨舊<lb/>
防而待決卧積薪以俟燃邪臣再思依違之端盖由諸<lb/>
臣不敢專任其責常虞鄰邦萬一之隙自廢中國無窮<lb/>
之利務習常態茍圖目前況兩國盟書本無此禁我之<lb/>
政令彼何預焉且聚民教之不過以生事為戒猶有素<lb/>
<pb n="KR2f0039_WYG_220-16b"/>
備之防若弃而弗脩則養禍自貽遂無可救之䇿二者<lb/>
相準利害甚明矧今羌賊背恩邉境騷動臣以為可因此<lb/>
案集聲為援助雖使傳播亦何害扵歡盟哉安危之機<lb/>
理不可緩臣忝聞政事為時未乆言輕體大懼縁人廢<lb/>
欲望聖慈更與張士遜章得象王騣已下老成之人參<lb/>
決可否必謂恐生外釁即乞特差精幹之臣别託他事<lb/>
奉使河朔與吕夷簡及都轉運司宻為規畫將主客二<lb/>
等丁壯如何均濟兼㸃集之後用何術得外無張皇内<lb/>
<pb n="KR2f0039_WYG_220-17a"/>
便教習并望謄寫近日臣僚所上鄉兵利害文字令一<lb/>
䖏商量使行經乆惟陛下留神省察<lb/>
時兵冗用度乏殿中侍御史吕景初奏䟽曰聖人在上<lb/>
不能無災而有救災之術今百姓困窮國用虚竭利源<lb/>
已盡惟有減用度爾用度之廣無如養兵比年招置太<lb/>
多未加揀汰若兵皆勇健能捍寇敵竭民膏血以㗖之<lb/>
猶為不可況羸疾老怯者又常過半徒費粟帛戰則先<lb/>
奔致勇者亦相牽而敗當祖宗時四方割據中國纔百<lb/>
<pb n="KR2f0039_WYG_220-17b"/>
餘州民力未完耕植未廣然用度充足者兵少故也而<lb/>
所征皆克自數十年來用數倍之兵所嚮必敗以此知<lb/>
兵在精不在衆也議者屢以為言陛下不即更者由大<lb/>
臣媮安避怨論事之臣又復緘黙則此弊何時而息望<lb/>
詔中書樞宻院議罷招捕而汰冗濫<lb/>
英宗即位召蘓頌提㸃開封府界諸縣鎮公事頌言周<lb/>
制六軍出扵六鄉在王畿四郊之地唐設十二衛亦散<lb/>
布畿内郡縣又以闗内諸府分𨽻之皆所以臨制四方<lb/>
<pb n="KR2f0039_WYG_220-18a"/>
為國藩衛國朝禁兵多屯京師及畿内東南諸縣雖饋<lb/>
運為便而西邉武備殊闕今中牟長垣都門要衝二鄙<lb/>
驛置皆由此而舊不屯兵閴無防守請置營益兵以備<lb/>
非常<lb/>
治平元年三司使蔡襄上論兵九事䟽曰臣近上國論<lb/>
要目十二篇以謂當今之急務彊兵為第一事富國為<lb/>
第二事欲脩治道自此而始兵不強則國不富國不富<lb/>
則民不安是故始扵強兵而終扵安民本末之論也強<lb/>
<pb n="KR2f0039_WYG_220-18b"/>
兵之說如何一曰消冗謂兵不可以暴減當有術以消<lb/>
之二曰選擇謂老弱疾病不堪戰陣之人即揀擇而去<lb/>
之三曰省兵謂不應置兵處與置之過多者則省之四<lb/>
曰訓練謂兵雖少壯而訓練不得其術與不教同五曰<lb/>
立法謂兵絶無統制故不可用用之則敗此五者備脩<lb/>
則兵少而精矣少則財用饒財用饒則國富矣兵精以<lb/>
戰則勝以守則固而兵強矣其說皆世人常論也然而<lb/>
行之則為治道之始不行則為天下大患是世人之常<lb/>
<pb n="KR2f0039_WYG_220-19a"/>
論乃當今之急務臣故謂之第一事<lb/>
　一事中書不與知兵増兵多少不知也樞宻院要兵<lb/>
　　則添財用財用有無不知也管軍將帥少兵則請<lb/>
　　增不計校今日兵籍倍多何故用之不足也三司<lb/>
　　但支辦衣糧日日増添不敢論列謂兵非職事也<lb/>
　　四者各為之謀以至扵此若通而為一則可以計<lb/>
　　校兵籍多少財用有無不至扵冗臣欲乞招置増<lb/>
　　添兵數樞宻院中書共議之先令三司計度衣糧<lb/>
<pb n="KR2f0039_WYG_220-19b"/>
　　如何足用管軍每乞増置必須詰問其所少之因<lb/>
　　必不得已方可具奏如此謹重乃省兵之一端也<lb/>
　一事近年置諸路安撫鈐轄添屯禁軍自京西江南<lb/>
　　東西廣南東西兩浙福建等駐泊禁軍皆是北人<lb/>
　　南方水土異宜水行不知舟檝之利山行不堪阻<lb/>
　　阨之險一往三年死亡殆半其不便一也只如差<lb/>
　　二萬人駐泊及至當替又須二萬人常須四萬人<lb/>
　　可了辦以此屯戍之多軍還到營未及兩三月又<lb/>
<pb n="KR2f0039_WYG_220-20a"/>
　　復出軍不唯道路勞苦妻奴隔闊人情欝結其不<lb/>
　　便二也今欲除京東淮南外諸路鈐轄安撫司所<lb/>
　　管駐泊禁軍候其年滿量留合要人數差補外並<lb/>
　　只放還本營更不填闕或問南方難用北軍祖宗<lb/>
　　平定南方盡是北軍今來何故難用曰祖宗之兵<lb/>
　　誅討大計未有不從中外兵今者南方但當作禦<lb/>
　　盜賊之計若禦盜賊諸路各有招置禁軍練習精<lb/>
　　熟可以驅使賊勢大者暫遣北軍不為失䇿此省<lb/>
<pb n="KR2f0039_WYG_220-20b"/>
　　兵之一端也<lb/>
　一事陜西河東自慶歴以來用兵之際置寨柵數多<lb/>
　　所以添兵寨柵本以通糧道護耕農非有益扵攻<lb/>
　　守今當先去無用寨柵或只量留兵卒随宜罷遣<lb/>
　　以寛難置糧草之費亦省兵之一端也<lb/>
　一事防邉兵卒老弱病患先須揀選若在邉鄙不唯<lb/>
　　虚費糧儲兼亦不堪戰鬬千兵若有百人老弱遇<lb/>
　　敵而先奔即是千人皆廢如此為患須至選揀馬<lb/>
<pb n="KR2f0039_WYG_220-21a"/>
　　有不堪入陣者而為患與老弱之兵同陜西河東<lb/>
　　方今無事時若先選揀不唯訓練精熟倉卒有備<lb/>
　　大可減省糧草以寛國用<lb/>
　一事或曰招置土兵如前日陜西弓箭手之𩔖只給<lb/>
　　與田不費衣糧扵事為便且如河北招置土兵為<lb/>
　　害深矣土兵一人可給戍兵三人兼又父子相承<lb/>
　　未嘗出城驕蹇難動故曰為患深矣河北義勇十<lb/>
　　九萬人昔年差㸃人情驚動今耳目已熟但須整<lb/>
<pb n="KR2f0039_WYG_220-21b"/>
　　緝訓練緩急得力扵其間更選強壯須及十萬人<lb/>
　　不費衣糧可與土兵相制屯戍之兵可減也<lb/>
　一事養兵之費禁軍一兵之費以衣糧特支郊賚通<lb/>
　　計一嵗約費錢五十千廂軍一兵之費嵗約三十<lb/>
　　千通一千一十八萬餘人一嵗約費四千八百萬<lb/>
　　緡此其大較也若減禁軍十萬嵗減緡錢五百萬<lb/>
　　减廂軍十萬嵗減緡錢三百萬欲減禁軍先減屯<lb/>
　　戍欲減廂軍先減綱運此其要也<lb/>
<pb n="KR2f0039_WYG_220-22a"/>
　一事諸路廂軍一指揮有六七百人撿尋舊額並無<lb/>
　　條制盖年嵗既逺亡失舊文今若朝㫖諸軍指揮<lb/>
　　并將校以下不得過五百人舊額不滿五百人即<lb/>
　　依舊額今日以前有剩者並令依舊候及五百人<lb/>
　　一依今來指揮輙敢額外添人並以違制論不在<lb/>
　　去官原赦之限<lb/>
　一事禁軍指揮近年添置軍額名目數多指揮將窠<lb/>
　　雖全兵卒只有三二百人虚費將窠請受今若逐<lb/>
<pb n="KR2f0039_WYG_220-22b"/>
　　路軍額先與條約謂若兵士三百人即有將窠三<lb/>
　　十人見在人數已多者仍舊或移補别軍候及三<lb/>
　　百人更不補填漸可併省也<lb/>
　一事欲減廂軍先減綱運今天下無名綱運最為枉<lb/>
　　費兵士邉郡兵官替移迎候送還廂軍動皆數百<lb/>
　　人多者至千人自來明有條制州郡皆以人情不<lb/>
　　敢禁約此一事也南方替罷官員近由江浙逺自<lb/>
　　湘潭一舟十人至二十人一嵗往還京師可了一<lb/>
<pb n="KR2f0039_WYG_220-23a"/>
　　次一舟之費小者五百千大者七百千所載官物<lb/>
　　不過數千緡之直衣糧所費㡬何此二事也天下<lb/>
　　州郡自太平以來廨宇亭榭無有不足每遇新官<lb/>
　　臨政必有改作土木之功處處皆是不唯枉費財<lb/>
　　用必須多役兵卒此三事也天下特送官物入京<lb/>
　　如牛皮兵器之𩔖多由陸路若委本路轉運司不<lb/>
　　急用者罷省之或令水路可以減省兵役此四事<lb/>
　　也養兵挽船不若和雇則止扵程限之資養兵則<lb/>
<pb n="KR2f0039_WYG_220-23b"/>
　　終嵗給之其費必倍此五事也大要舉此五事嚴<lb/>
　　與條約廂軍可省矣<lb/>
右僕射韓琦上奏曰臣伏以三代漢唐以來皆籍民為<lb/>
兵故其數雖多而贍飬至薄所以維制萬㝢而威服四<lb/>
夷又非近所蓄冗兵可及也唐置府兵最為近古天寳<lb/>
已後廢不能復因循至扵五代廣募長征之兵故困天<lb/>
下而不能給今之義勇河北㡬十五萬河東㡬八萬勇<lb/>
悍純實生扵天性而有物力資産父母妻子之所係若<lb/>
<pb n="KR2f0039_WYG_220-24a"/>
稍加簡練亦唐之府兵也陜西當西事之初亦嘗三丁<lb/>
選一丁為弓手其後刺為保㨗正軍及夏國納欵朝廷<lb/>
揀放扵今所存者無㡬河北河東陕西三路當西北控<lb/>
禦之地事同一體今若扵陕西諸州亦㸃義勇止刺手<lb/>
背則又知不復刺面可無驚駭或令永興河中鳳翔三<lb/>
府先刺觀聽既安然後次及諸郡一時不無少擾而終<lb/>
成長利<lb/>
司馬光上奏曰臣近日已二次上言乞罷刺陕西義勇<lb/>
<pb n="KR2f0039_WYG_220-24b"/>
事未䝉朝廷采納臣欲止而不言則不忍坐視一路之<lb/>
民横受困苦而自圖一身之安又恐遷延日乆則無及<lb/>
扵事是以不敢避斧鉞之誅繼上封奏為陛下極陳其<lb/>
害臣比日以來熟思此事誠扵民有世世之害扵國無<lb/>
分毫之利何謂扵民有世世之害臣竊見河北陕西河<lb/>
東自景祐以前本無義勇凡州縣諸般承役並是上等<lb/>
有物力人户知當其鄉村下等人户除二稅之外更無<lb/>
大叚差徭自非大饑之嵗則温衣飽食父子兄弟熈熈<lb/>
<pb n="KR2f0039_WYG_220-25a"/>
相樂自寳元慶歴之間朝廷因趙元昊叛亂契丹壓境<lb/>
遂扵三路鄉村人户之中不問貧富等第但有三丁之<lb/>
家即揀一丁充鄉弓手及強壯其時西邉事宜尤急尋<lb/>
將陕西一路鄉弓手盡刺面充保㨗指揮正軍其河北<lb/>
河東事宜稍緩遂只將鄉弓手強壯刺手背充義勇自<lb/>
此三路之人始騷然愁苦矣其河北河東之民比扵陜<lb/>
西雖免離家去鄉戍邉死敵之患然一刺手背之後則<lb/>
終身拘綴或欲逺出幹事糴賤賣貴或遇水旱凶荒欲<lb/>
<pb n="KR2f0039_WYG_220-25b"/>
分房逐熟或典賣田産欲浮逰作客皆慮官中非時㸃<lb/>
集不敢東西又當差㸃之際州縣之吏寜無乞覓教閱<lb/>
之時軍貟教頭寧無斂掠是扵常時免役之外添此一<lb/>
種科徭也若果如議者之言無害扵民則民皆樂従官<lb/>
中何必更刺手背以防逃竄乎以此觀之義勇為害扵<lb/>
兩路之民也可知矣況陕西扵慶歴年中民家已各䘮<lb/>
一丁刺充保㨗流落不歸今又取其次丁刺充義勇不<lb/>
亦甚乎朝廷近年分命朝臣徧往諸路減放謂之寛恤<lb/>
<pb n="KR2f0039_WYG_220-26a"/>
民力今乃無故一旦刺一路之民十有餘萬以為義勇<lb/>
何朝廷愛之扵前忍之扵後憫之扵小而忘之扵大乎<lb/>
且今日既集之後則州縣義勇皆有常數每有逃亡病<lb/>
死州縣必隨而補之則義勇之身既羈縻以至老死而<lb/>
子孫若有進丁又不免刺為義勇是使陕西之民子子<lb/>
孫孫常有三分之丁為兵也臣故曰扵民有世世之害<lb/>
也何謂扵國無分毫之利太祖太宗之時未有義勇至<lb/>
于正軍亦不及今日十分之一然而太祖取荆湖平西<lb/>
<pb n="KR2f0039_WYG_220-26b"/>
川下廣南克江南太宗取兩浙克河東一統天下若振<lb/>
槁拾遺此豈義勇之力也哉盖由民政脩治軍令嚴肅<lb/>
將帥得人士卒精練故也康定慶歴之間趙元昊負累<lb/>
朝厚恩無故逆命侮慢不恭侵犯邉境朝廷竭天下之<lb/>
力以奉邉鄙劉平任福葛懐敏之師相繼覆没士卒死<lb/>
者動以萬數正軍不足益以鄉兵外府不足繼以内帑<lb/>
民力困極財物殫盡終不能出一旅之衆渉區脫之地<lb/>
以討其罪而不免含垢忍耻假以寵名誘以重賂僅得<lb/>
<pb n="KR2f0039_WYG_220-27a"/>
無事當是之時三路新置鄉兵其數十萬何嘗得一人<lb/>
之力以此觀之義勇無用亦可知矣賈誼有言曰前車<lb/>
覆後車戒康定慶歴禦戎之䇿國家當永以為戒今乃<lb/>
一一檢當時體例而行之是後車又將覆也有難臣者<lb/>
必曰古之兵皆出民間豈民兵可用扵古而不可用扵<lb/>
今乎臣則對曰三代之時用井田之法以出士卒車馬<lb/>
居則為比閭族黨州鄉行則為伍兩卒旅師軍為之者<lb/>
皆卿大夫也唐初府兵各有營府不属州縣有將軍郎<lb/>
<pb n="KR2f0039_WYG_220-27b"/>
將折衝果毅以相統攝是以令下之日數萬之衆可以<lb/>
立具無敢逃亡避匿者以其綱紀素偹故也今鄉兵則<lb/>
不然雖有軍貟節級之名皆鄉黨族姻平居相與拍肩<lb/>
把袂飲博鬬毆之人非如正軍有階級上下之嚴也若<lb/>
安寜無事之時州縣聚集教閱則亦有行陣旗鼓弓弩<lb/>
坐作叫噪真如可以戰敵者彼若聞敵人大入邉兵已<lb/>
敗邉城不守敵騎殺掠蹂踐卷地而來則莫不迎望風<lb/>
聲奔波迸散其軍貟節級將鳥伏䑕竄自救之不暇豈<lb/>
<pb n="KR2f0039_WYG_220-28a"/>
有一人能為縣官率士卒而待寇乎以臣觀之此正如<lb/>
兒戲而已安有為國家計警騷一路之民使之破家失<lb/>
業而為兒戲之事乎臣故曰扵國無分毫之利也凡此<lb/>
利害之明有如白黒伏望陛下不以臣愚賤而忽其言<lb/>
少留聽察其刺陕西義勇事早賜寢罷則一方幸甚<lb/>
光又上奏曰臣近者已曽四次上言乞罷刺陜西義勇<lb/>
别白利害極其懇惻終未䝉省察方今陜西一路之民<lb/>
小大皇皇如在湯火之中而朝廷晏然略無拯救之意<lb/>
<pb n="KR2f0039_WYG_220-28b"/>
臣職在箴諌安可塞黙不敢廣有援引以煩聖聽請以<lb/>
目前顯驗言之今建議以義勇為便者必曰即日河東<lb/>
河北不用衣粮而得勝兵數十萬皆教閱精熟可以戰<lb/>
敵又兵出民間合扵古制臣請言其不然彼數十萬者<lb/>
虚數也教閱精熟者外貌也兵出民間者名與古同而<lb/>
實異也何以言之河北河東州縣既承朝廷之意各揀<lb/>
刺義勇只求數多據帳籍言之誠有數十萬之衆矣若<lb/>
萬一敵人在近官中急欲㸃集之時則一人不可見矣<lb/>
<pb n="KR2f0039_WYG_220-29a"/>
豈非虚數乎平常無事州縣教閲之日觀者但見其旗<lb/>
號鮮明鉦鼔備具行列有序進退應節即嘆美以為真<lb/>
可戰敵殊不知彼皆隊舞聚戲之𩔖若聞敵人之來則<lb/>
瓦觧星散不知所之矣豈非外貌乎古者兵出民間民<lb/>
耕桑之所得皆以衣食其家故處則富足出則精銳今<lb/>
既富斂農民之粟帛以贍正軍又籍農民之身以為兵<lb/>
是一家獨任二家之事也如此民之財力安得不屈豈<lb/>
非名與古同而實異乎以臣愚見河北河東已刺之民<lb/>
<pb n="KR2f0039_WYG_220-29b"/>
猶當遣放況陜西未刺之民乎陛下欲知利害之實何<lb/>
不試召建議者而問之曰河北河東自置義勇以來敵<lb/>
人凡㡬次深入至腹内州軍用義勇拒戰而敵人敗退<lb/>
今既有義勇之後三路正軍皆可廢而不用乎若果然<lb/>
敵人曽深入因得義勇之力而敗退今來刺義勇之後<lb/>
正軍皆可廢罷此乃萬世之長策也願陛下行之勿疑<lb/>
若自置義勇以來未嘗經陣敵使用今來雖有義勇正<lb/>
軍亦未可廢罷則何忍以十餘萬無罪之赤子盡刺以<lb/>
<pb n="KR2f0039_WYG_220-30a"/>
為無用之兵乎天生聖君以為民也民今如此陛下豈<lb/>
可全不為之動心乎臣之所言盡扵此矣陛下若以為<lb/>
稍有可采即乞早降指揮下陜西令罷刺義勇以救一<lb/>
方之民若以為勅命已行不肯遽改即乞且免刺手背<lb/>
候邉事寕息依舊放散則民有一時搔擾之勞猶免終<lb/>
身羈縻之苦若以臣所言皆孟浪迂闊不可施行則臣<lb/>
之智識愚闇無以勉強變更不可久汚諫諍之列伏望<lb/>
聖慈特賜降黜别擇賢才而代之<lb/>
<pb n="KR2f0039_WYG_220-30b"/>
光又乞罷陜西義勇劄子曰臣傳聞朝廷差陜西提㸃<lb/>
刑獄陳安石扵本路人户三丁之内刺一丁充義勇不<lb/>
知虚實若果如此大為非便臣竊意議者必以為河北<lb/>
河東皆有義勇而陜西獨無近因趙諒祚寇邉故欲廣<lb/>
籍民兵以備緩急使之捍禦也臣伏見康定慶歴之際<lb/>
趙元昊叛亂王師屢敗死者動以萬數國家乏少正軍<lb/>
遂籍陜西之民三丁之内選一丁以為鄉弓手尋又刺<lb/>
充保㨗指揮差扵沿邉戍守當是之時閭里之間惶擾<lb/>
<pb n="KR2f0039_WYG_220-31a"/>
愁怨不可勝言耕桑之民不習戰闘官中既費衣粮私<lb/>
家又須供送骨肉流離田園蕩盡陜西之民比屋凋殘<lb/>
至今二十餘年終不復舊者皆以此也其謀䇿之失亦<lb/>
足以為戒矣是時河北河東邉事稍緩故朝廷但籍其<lb/>
民以充義勇更不刺為軍雖比之陜西保㨗為害差小<lb/>
然國家何嘗使之捍禦戎狄得其分毫之益乎今議者<lb/>
但恠陜西獨無義勇不知陜西之民三丁之内已有一<lb/>
丁充保㨗矣自西事以來陜西困扵科調比扵景祐以<lb/>
<pb n="KR2f0039_WYG_220-31b"/>
前民力減耗三分之二加之近歳屢遭凶歉今秋方獲<lb/>
小稔且望息肩又值邉鄙有警衆心已揺若更聞此詔<lb/>
下必大致驚擾人人愁苦一如康定慶歴之時是賊寇<lb/>
未來而先自困弊也況即日陜西正軍甚多不至闕乏<lb/>
何為遽作此有害無益之事以循覆車之轍也伏望朝<lb/>
廷審察利害特罷此事誠一方之大幸<lb/>
光又乞罷陜西義勇劄子曰臣近曽上言乞罷刺陜西<lb/>
義勇事未審朝廷曽與不曽别為商量臣前次上殿乞<lb/>
<pb n="KR2f0039_WYG_220-32a"/>
陛下留意備邉所謂備者非但添屯軍馬積貯粮草而<lb/>
已在扵擇將帥而脩軍政今將帥不才者未聞有所更<lb/>
改軍政頽弊者未聞有所振舉而忽取腹内州軍之民<lb/>
盡刺以為兵外人聞之無不駭愕今陜西沿邉正軍動<lb/>
以萬數朝廷若能擇有方畧膽勇之人以為將帥使之<lb/>
簡去疲弱選取精銳勤加教習明行賞罰則雖欲取銀<lb/>
夏而稅其地擒趙諒祚而制其命有何所難況但止其<lb/>
鈔盜乎今朝廷不孜孜以將帥軍政為急而無故籍耕<lb/>
<pb n="KR2f0039_WYG_220-32b"/>
桑之民使之執兵徒有驚擾而實無所用臣不知誰為<lb/>
陛下畫此策也昔康定慶歴之間朝廷以元昊犯邉官<lb/>
軍不利己曽籍陜西之民以為鄉弓手始者明出勅牓<lb/>
云但欲使之守護鄉里必不刺充正軍屯戍邉境牓猶<lb/>
未収朝廷盡刺充保㨗指揮令於邉州屯戍當是之時<lb/>
臣丁憂在陜備見其事民皆生長太平不識金革一旦<lb/>
調發為兵自陜以西閭閻之間如人人有䘮户户被掠<lb/>
號哭之聲彌天亘野天地為之慘悽日月為之無色往<lb/>
<pb n="KR2f0039_WYG_220-33a"/>
往逃避扵外官中縶其父母妻子急加追捕鬻賣田園<lb/>
以充購賞暨刺面之後兵貟教頭利其家富百端誅剥<lb/>
衣糧不足以自贍須至取扵私家或屯戍在邉則更須<lb/>
千里供送祖父財産日銷月鑠以至扵盡况其平生所<lb/>
習者惟桑麻耒耜至扵甲胄弩槊雖加教閱不免生踈<lb/>
而又資性戇愚加之畏懦臨敵之際得便即思退走不<lb/>
惟自䘮其身兼更拽動大陣自後官中知其無用遂大<lb/>
加沙汰給與公憑放令逐便而惰㳺已乆不復肯服稼<lb/>
<pb n="KR2f0039_WYG_220-33b"/>
穡之勞兼田産已空無所復歸皆流落凍餒不知所在<lb/>
長老至今言之猶長歎出涕其為失䇿較然可知足以<lb/>
為後來之戒而不足以為法也令朝廷雖云所籍之民<lb/>
止刺手背農隙之時委州縣召集教閱只在鄉里不令<lb/>
戍邉而民間懲往年之事必大興訛言争相驚擾朝廷<lb/>
號令失信前後已多雖州縣之吏徧至民家面加曉諭<lb/>
亦終不肯信逃亡避匿刑獄必繁怨嗟之聲周徧一方<lb/>
足以動揺羣心感傷和氣若使分毫有益扵國亦無所<lb/>
<pb n="KR2f0039_WYG_220-34a"/>
顧此有害無益顯然眀白近在目前設使教習得成一<lb/>
旦諒祚大舉入寇邉臣不能捍禦而使之深入三輔東<lb/>
過潼闗乃欲驅此烏合村民以拒之不亦難乎此適足<lb/>
以取戎狄之笑而已伏望陛下軫念生民深察得失其<lb/>
刺義勇事早賜寢罷<lb/>
光又乞罷刺陜西義勇劄子曰臣累日前方聞朝廷有<lb/>
指揮令陜西路㨂鄉村百姓充義勇臣即時有奏劄子<lb/>
言其非便昨日又上殿具劄子面有敷陳奉聖㫖令送<lb/>
<pb n="KR2f0039_WYG_220-34b"/>
中書樞宻院商量臣到中書樞宻院方知此事擬議已<lb/>
乆勅下本路已近旬日臣耳目踈淺聞之後時不能先<lb/>
事進言是臣之罪然臣聞之易曰不逺復無祇悔元吉<lb/>
說命曰無耻過作非今雖勅命已下若追而止之猶勝<lb/>
於遂行不顧不可避反汗之嫌而蹈迷復之凶也百姓<lb/>
一經刺手則終身羈縻不得左右人情畏憚不言可知<lb/>
康定年中揀差鄉弓手時元不刺手後至慶歴年中刺<lb/>
充保㨗之時富有之家猶得多用錢財雇召壯健之人<lb/>
<pb n="KR2f0039_WYG_220-35a"/>
充當今一切皆刺其手則是十餘萬無罪之人永充軍<lb/>
籍不得復為平民其為害民尤甚扵康定之時也臣竊<lb/>
料即今陜西之民已狼狽驚擾不聊生矣若朝廷晏然<lb/>
坐而視之曽不憫恤使赤子嗷嗷無所告訴為民父母<lb/>
者固當如是乎古者國有大事謀及卿士謀及庶人謀<lb/>
及卜筮今籍一路之民以為兵可謂大事矣而兩府之<lb/>
外朝士大夫無一人知者一旦勅書既下急如星火嚴<lb/>
如雷霆誰暇問其端倪況敢言其非也臣以備位諫官<lb/>
<pb n="KR2f0039_WYG_220-35b"/>
既聞之後不可畏避死亡不為陛下力言之若又棄忽<lb/>
其言不為改更則是今後朝廷號令有過誤者終不可<lb/>
復救也如此則恐非國家之福也臣愚伏望聖慈速降<lb/>
指揮下陜西路其義勇且未得揀刺别聽候朝廷指揮<lb/>
然後博延卿士大夫更熟議其可否果然有利於國無<lb/>
害於民徐復行之何晚之有<lb/>
三年光又言招軍劄子曰臣聞近朝廷扵在京及諸路<lb/>
廣招禁軍其災傷之處又招飢民以充廂軍臣愚以為<lb/>
<pb n="KR2f0039_WYG_220-36a"/>
國家從來患在兵不精不患不多夫兵少而精則衣糧<lb/>
易供公私充足一人可以當十遇敵必能取勝兵多而<lb/>
不精則衣糧難贍公私困匱十人不足當一遇敵必致<lb/>
敗北此利害之明有如白黒不為難知也是以太祖皇<lb/>
帝之時天下兵數不及當今十分之一而猶日加選練<lb/>
簡去羸老專取精銳故能征伐四克混一區夏自景徳<lb/>
以來中國既以金帛綏懐戎狄不事征討至今六十餘<lb/>
年是宜官有餘積民有餘財而府庫殫竭倉廪空虚水<lb/>
<pb n="KR2f0039_WYG_220-36b"/>
旱小愆流殍滿野其故何哉豈非邉鄙雖安而冗兵益<lb/>
多之所致乎此乃天下所共知非臣一人之私言也慶<lb/>
歴中趙元昊叛西邉用兵朝廷廣加召募應諸州都監<lb/>
監押募及千人者皆特遷一官以此之故天下冗兵愈<lb/>
衆國力愈貧近嵗又累次大揀廂軍以補禁軍之數即<lb/>
目係籍之兵已為不少矣何苦更復直招禁軍及招飢<lb/>
民以充廂軍臣不知建議之臣曽與不曽計較今日府<lb/>
庫之積以養今日舊有之兵果為有餘為不足乎此盖<lb/>
<pb n="KR2f0039_WYG_220-37a"/>
邉鄙之臣庸愚怯懦無他材畧但求添兵在朝之臣又<lb/>
恐所給之兵不副所求他日邉事或有敗闕歸咎扵己<lb/>
是以不顧國家之匱乏只知召募取其虚數不論疲軟<lb/>
無所施用此羣臣容身保位茍且目前之術非為朝廷<lb/>
深謀逺慮經乆之畫也諺曰多求不如省費此言雖小<lb/>
可以喻大今以十口之家衣食僅足一旦頓増五口必<lb/>
不能贍若不顧囷中之粟笥中之帛所餘㡬何而唯冗<lb/>
口是貪能無窮匱乎國家之勢何以異此羣臣既不能<lb/>
<pb n="KR2f0039_WYG_220-37b"/>
為陛下忠謀陛下又不自以為憂則誰當憂之臣恐邉<lb/>
臣之請兵無窮朝廷之募兵無已倉庫之粟帛有限百<lb/>
姓之膏血有涯不知國家長此沈瘵何時當瘳乎臣又<lb/>
聞即目災傷之䖏軍無見糧煮薄粥以飼飢民猶不能<lb/>
給況刺以為兵將以何物養之終身乎且畎畆農民止<lb/>
因一時飢饉故流移就食若將來豐稔則各思復業今<lb/>
既刺以為兵是使之終身失業也扵官扵民皆為非便<lb/>
謀䇿之失孰甚扵此臣願陛下㫁自聖志速降指揮應<lb/>
<pb n="KR2f0039_WYG_220-38a"/>
在京及諸路並且罷招禁軍但選擇將帥使之訓練舊<lb/>
有之兵以備禦四夷不患不足其災傷之處州縣不得<lb/>
妄招飢民以充廂軍但據所有斛斗救接農民俟向去<lb/>
稍豐使各復舊業則天下幸甚臣自陛下踐祚以來不<lb/>
自知其狂愚見朝廷政令有未便差除有未當屢獻瞽<lb/>
言浼瀆天聦陛下未嘗為之變一政令改一差除如臣<lb/>
者亦可以不言矣然猶區區獻言不已者誠耻居位而<lb/>
不言不耻多言而見厭也<lb/>
<pb n="KR2f0039_WYG_220-38b"/>
英宗時陜西轉運副使范純仁奏曰臣伏見陜西沿邉<lb/>
兵將俱冗城寨亦多倍費供須虧耗財用今來既許西<lb/>
人納𣢾諸路罷兵正宜節省經費漸圖豐實若更因循<lb/>
舊規不務改作豐實之期固無可望年計支用亦將不<lb/>
足萬一再有邉事或值嵗歉倉卒之間何以為計伏望<lb/>
朝廷檢㑹天聖以前陜西沿邉軍馬兵官數目及委帥<lb/>
臣條列今來合留城寨及合減將官冗兵人數叅定中<lb/>
制各令遵行其間或有帥臣不思體國務為冗占者亦<lb/>
<pb n="KR2f0039_WYG_220-39a"/>
乞朝廷特行誡勵如此則不惟西陲漸可完富兼使契<lb/>
丹畏威易為馴服仍乞覺察沿邉希功生事之臣重行<lb/>
責降使契丹知朝廷好生之徳則可省戍守之勞坐致<lb/>
豐實<lb/>
神宗熈寕二年知諫院陳襄論汰冗兵劄子曰臣觀治<lb/>
平二年天下所入財用大數都約緡錢六千餘萬養兵<lb/>
之費約五千萬乃是六分之財兵占其五禁兵之數約<lb/>
七十萬一夫錢糧賜予嵗不下五十千則七十萬人有<lb/>
<pb n="KR2f0039_WYG_220-39b"/>
三千五百萬緡之費廂軍之數約五十萬一夫錢糧賜<lb/>
予嵗不下三十千則五十萬人有一千五百萬緡之費<lb/>
則是廂禁共費五千萬矣惟餘一千萬以備國家百用<lb/>
之費今若裁損廂禁人數五分之一則可以嵗減錢糧<lb/>
之費一千萬以助縣官用度比之常嵗倍増其數百度<lb/>
經費有二千萬足以贍給有餘矣況藝祖朝中外之兵<lb/>
止一十二萬真宗之時三十餘萬章聖之時已號為多<lb/>
然不過五六十萬大抵兵貴在強不在衆今若選擇精<lb/>
<pb n="KR2f0039_WYG_220-40a"/>
悍之士而去其懦弱羸老者凡五分之一則猶有九十<lb/>
六萬精兵不為不足矣<lb/>
御史中丞吕公著上奏曰臣竊以古者兵農不分而耕<lb/>
戰並事平居無不耕之民有事無不戰之家故兵籍雖<lb/>
廣而財力不屈後世唯唐之府衞最為近古開元以後<lb/>
其制復壊國家承五季之亂雖庶事草創未復古然祖<lb/>
宗之初兵不過數十萬故當時未見其害是後招募之<lb/>
數日増而簡練之法益弛平居則常苦扵冗食有事則<lb/>
<pb n="KR2f0039_WYG_220-40b"/>
不足以應敵故建議之臣頗謂民兵可復而正兵可消<lb/>
誠以今之禁兵率以中等校之每人嵗用錢糧衣賜計<lb/>
直五十緡千人則嵗費五萬緡至扵民兵則非有廪給<lb/>
唯是給之土田或只將見今有地人户稍寛其租稅省<lb/>
其力役以正兵千人之費足以得民兵數萬人然今之<lb/>
正兵亦不可驟行減放但當即罷招填益講民兵府衞<lb/>
之法使財力不屈而戰守有備以之強國捍邉實萬世<lb/>
之利也臣欲乞詔輔臣選識治體曉兵法或先曽獻議<lb/>
<pb n="KR2f0039_WYG_220-41a"/>
其言可用者數人使議兵制施行<lb/>
三年司馬光乞不令陜西義勇戍邉及刺充正兵劄子<lb/>
曰臣先任諌官日伏見國家㨂刺陜西義勇臣累曽論<lb/>
列以為徒使百姓愁苦無益扵用近聞環慶路用義勇<lb/>
與西敵戰鬬望風奔潰死傷甚多致主將陥沒此義勇<lb/>
不可用之明騐也臣竊聞議者猶欲教閱義勇以抗西<lb/>
鬬若止令州縣教閱守護鄉土猶扵人情不至大擾若<lb/>
發以戍邉或如慶歴中刺為正兵則衆人覩環慶之敗<lb/>
<pb n="KR2f0039_WYG_220-41b"/>
譬如無罪往就死地恐扵人情大有不安國家既重賦<lb/>
斂以盡其財又逼之戰鬬以絶其命是驅良民使為盜<lb/>
賊也彼為官軍則惜生故望風逺走彼為盜賊則必死<lb/>
自可以一敵百臣恐今日教之挽射擊刺乃他日為盜<lb/>
之資也廟堂之議臣所不得知萬一有之詔下之日臣<lb/>
論列不及況當逺離朝廷故不得不先事而言也<lb/>
光又乞留諸州屯兵劄子曰臣奉勅充永興軍一路兵<lb/>
馬都總管安撫使臣竊聞本路十州所管屯駐禁軍至<lb/>
<pb n="KR2f0039_WYG_220-42a"/>
少大率皆是縁邉就糧兵士常時分為上下畨有一半<lb/>
在逐州或遇邉上稍有警急則盡皆抽去逐州並無守<lb/>
把兵士臣竊惟天下事不可忽必須思患豫防敵人犯<lb/>
邉雖當竭力捍禦然腹内州軍豈可全無武備況逐州<lb/>
皆有軍資甲仗市邑民居萬一敵兵深入間諜内應或<lb/>
盜賊乗虚姦人竊發其本州官吏手下無兵雖有智勇<lb/>
將安所施臣愚以為逐州宜各添一指揮禁軍屯駐内<lb/>
永興軍為闗中根本宜添兩指揮若朝廷别無兵士可<lb/>
<pb n="KR2f0039_WYG_220-42b"/>
以差撥只乞扵縁邉就糧兵士内依此數目撥留在逐<lb/>
州屯駐邉上更不得勾抽所貴緩急不至失備<lb/>
光又乞不揀退軍置淮南劄子曰臣竊聞道塗之言未<lb/>
審虚實或云朝廷欲揀在京禁軍年四十五以上㣲有<lb/>
呈切者盡减下請給并其妻孥徙置淮南以就糧食若<lb/>
實有此議臣竊以為非宜何則在京禁軍及其家属率<lb/>
皆生長京師親姻聨布安居樂業衣食縣官為日固乆<lb/>
年四十五未為衰老㣲有呈切尚任征役一旦别無罪<lb/>
<pb n="KR2f0039_WYG_220-43a"/>
負減其請給徙之淮南是横遭降配也諸軍之内沙汰<lb/>
甚多必恐人情惶惑大致愁怨雖國家承平無事綱紀<lb/>
具張此属恟恟不安亦無能為患然詔書一下若萬一<lb/>
有道路流言驚動百姓朝廷欲姑務省事復為收還則<lb/>
頓失威重向去無以復號令驕兵若遂推而行之則衆<lb/>
怒難犯專欲難成意外之變不可不防梁室分魏博之<lb/>
兵致張彦之亂此近事之可鑑者也故臣願朝廷更當<lb/>
深思熟議未宜遽下此詔也夫水未至而虚為之防水<lb/>
<pb n="KR2f0039_WYG_220-43b"/>
雖不至亦無所害謂水不足憂而不為之防一旦水至<lb/>
則防無所及矣故君子貴扵思患而豫防之也且國家<lb/>
竭天下之財養長征兵士本欲備禦邉陲今淮南非用<lb/>
武之地而多屯禁兵坐費衣食是養無用之兵寘諸無<lb/>
用之地也又使邉陲常無事則已異日或小有警急主<lb/>
兵之臣必争求益兵京師之兵既少必須使者四出大<lb/>
加召募廣為揀選將數倍多扵今日所退之兵舊兵尚<lb/>
請衣糧未去而新兵更添衣糧是棄已教閲經戰之兵<lb/>
<pb n="KR2f0039_WYG_220-44a"/>
而收市井畎畆之人本欲減冗兵而冗兵更多本欲省<lb/>
大費而大費更廣竊恐非計之得者也臣愚伏願朝廷<lb/>
且依舊法每嵗減禁軍有不任征戰者減充小分小分<lb/>
復不任執役者放充百姓聽其自便在京居止但勿使<lb/>
老病者尚占名籍虚費衣糧人情既安扵所習皆無怨<lb/>
嗟國家又得其力用不為虚設冗兵既去大費自省在<lb/>
理甚明扵事為便臣備位近臣兹事繫國安危不敢不<lb/>
言<lb/>
<pb n="KR2f0039_WYG_220-44b"/>
四年樞宻使文彦博奏論兵政曰臣向因進對䝉詢及<lb/>
黥民兵利害臣與呉充即時畧具大㫖上對然而天威<lb/>
之下頃刻之間固未詳悉臣退而復思自陛下臨御以<lb/>
來焦勞庶政以兵者大事尤所垂意三四年前樞宻院<lb/>
檢錄得開寳初至治平中内外兵馬大數頗甚詳備遂<lb/>
議酌中定為永額比至道前即差多方慶歴中即頗減<lb/>
内壯根本外護邉陲去冗留精適用省費蒐補訓練皆<lb/>
有條理又以三路隣扵羌人即有属户畨兵弓箭手之<lb/>
<pb n="KR2f0039_WYG_220-45a"/>
𩔖以至次邉州軍盡置義勇緩急調發以應征防若守<lb/>
將處之得宜經乆必無闕事兼向時諸路郡縣額外増<lb/>
置弓箭手亦欲防虞盜賊如此紀綱臣以謂深協方今<lb/>
之宜頗得備預之理設有未至或有廢墜即當彌縫振<lb/>
舉之可也恭惟太祖太宗之定天下也止用此兵真宗<lb/>
仁宗英宗之守天下也亦用此兵累聖相承而無異道<lb/>
歴年彌乆而無異法故臣以謂協當今之宜得備預之<lb/>
理有未至而廢墜者彌縫而振舉之可也今陛下以睿<lb/>
<pb n="KR2f0039_WYG_220-45b"/>
聖之德承祖宗隆盛之業中原之人不識兵戈者㡬百<lb/>
年歴觀前古致治未有如此之安且乆也故生齒繁息<lb/>
逾扵二漢封疆廣逺過扵三代所謂民不改聚地不改<lb/>
闢施之仁政而不煩擾之則太平之效又何加焉陛下<lb/>
必欲捨此而别求治道以致太平更易兵制以張威武<lb/>
固非臣愚所及況臣備位樞府所主唯兵不能上副盛<lb/>
意委曲經畫尸祿之責所不敢逃伏望聖慈察臣前後<lb/>
累上章奏聽觧樞機之重柄并還將相之印綬得以散<lb/>
<pb n="KR2f0039_WYG_220-46a"/>
秩俾守外郡従愚臣知止之分全朝廷退人之禮臣不<lb/>
勝大幸然臣乆䝉天地之恩敢忘犬馬之報竊謂兵民<lb/>
猶水水能載舟亦能覆舟禁暴戢兵武之七徳不戢自<lb/>
焚自古所戒凡更制維御之方深願慎之重之區區之<lb/>
誠庶補萬一冒犯宸聽臣不任隕越惶懼之至<lb/>
元豐二年河北路轉運判官吕大忠上奏曰臣聞天下<lb/>
之患終在腹心而始在邉鄙邉鄙之患輕在禦敵而重<lb/>
在養兵漢以匈奴千里轉餉而天下困唐以藩鎮耗竭<lb/>
<pb n="KR2f0039_WYG_220-46b"/>
國用而人心離則是今日養兵之弊終為他日腹心之<lb/>
大患不可不察也夫養兵所以制敵將使邉鄙安靖而<lb/>
腹心受其賜也今養之太冗而處之無法朘削腹心以<lb/>
供其費而猶不足雖能勝敵無所用之況不能勝者哉<lb/>
雖然邉不可不防兵不可不養弊之甚者則宜更之患<lb/>
之大者則宜消之必使天下井牧其地伍兩其民無事<lb/>
則耕有事則戰是臣之願也未可遽行如漢之屯田唐<lb/>
之府兵亦足為善法而不能盡用則今日養兵終危道<lb/>
<pb n="KR2f0039_WYG_220-47a"/>
也危道之中又有甚焉以疲弱失教之兵置之極塞不<lb/>
毛之地日耗貴直之粟嵗勞輓饋之力寇小至則不足<lb/>
與校而強校之寇大至則不能以支更求益兵而申其<lb/>
致師之計則是以有限之財供無涯之費非徒費也又<lb/>
將起腹心大患豈非危道之甚者邪為今之計亦可以<lb/>
回顧少思而去其太甚者矣臣謂今日之寨户近扵屯<lb/>
田今日之義勇近扵府兵如廣募而精教之以銷禁兵<lb/>
之弊一寨户之勇過扵禁兵十人五義勇之費不敵禁<lb/>
<pb n="KR2f0039_WYG_220-47b"/>
兵一人以此校之養兵大費已省其半矣臣又聞自古<lb/>
及今有一國當一邉一州當一道者祿賞自足未聞取<lb/>
備扵内也秦漢之際一燕一代自當匈奴本朝之初慶<lb/>
州姚内斌雄州李允則自當一道此無他兵精而無冗<lb/>
食也時使而不乆戍也巖險其壘而不多留兵也通其<lb/>
互市以致州粟也多置屯田以息邉餉也廣募土人以<lb/>
減禁旅也寇不至則吾戒疆吏毋輕犯以致敵也寇既<lb/>
來則吾飭守將不與其幸勝也寇將退則吾度其盛衰<lb/>
<pb n="KR2f0039_WYG_220-48a"/>
雖空壘以襲之可也事既寕則吾計曲直雖益兵而報<lb/>
之亦可也凡此者雖非先王之法不猶愈扵今日之弊<lb/>
哉以臣之愚雖不足以權大事欲望聖慈試以臣言叅<lb/>
問邉臣許其極論是非覆奏如以為非則是邉臣欺㒺<lb/>
陛下終不能銷天下腹心之患或以為是則願陛下不<lb/>
憚一時之勞盡講遺法而行不三四年國力民心庶可<lb/>
蘇矣臣無狀奉使以輓饋為職不能廣謀財利以應一<lb/>
切之急而言及養兵之弊人皆以臣為不善避嫌獨臣<lb/>
<pb n="KR2f0039_WYG_220-48b"/>
之愚志安社稷不忍緘黙以自取容也<lb/>
三年判三班院曽鞏上言曰臣聞古者兵出扵農故三<lb/>
時耕稼一時閱武其扵四時蒐田則又率之従事然則<lb/>
農之用力扵兵以少言之嵗當兩月計其大槩則今之<lb/>
專力之兵一當古之兼農之兵六先王之制天子六軍<lb/>
大國三軍次國二軍小國一軍軍萬二千五百人其餘<lb/>
夫以為羨卒周有天下諸侯之國千有八百以中數率<lb/>
之通有兵二萬五千為兵四千五百萬而羨卒未在其<lb/>
<pb n="KR2f0039_WYG_220-49a"/>
數以今之兵一當其六今有兵百萬為八十倍少扵古<lb/>
以跡言之其專力兼農之勢固異以多少言之其用人<lb/>
之力費人之財今可謂省矣古者兵出扵農故干戈車<lb/>
乗馬牛亦皆取具而國無預焉今兵出扵國故干戈車<lb/>
乗馬牛亦皆取具而民無預焉此今之兵又扵民為便<lb/>
者也秦既開阡陌而亦兵出扵民其干戈屢動則至扵<lb/>
發閭左之戍漢魏而下亦皆以民為兵其轉徙殺戮之<lb/>
禍嘗甚矣至于後周隋唐脩列府衛而兵復近古天寳<lb/>
<pb n="KR2f0039_WYG_220-49b"/>
以後彍騎立而募兵之法行自是之後綱紀大失序天<lb/>
子之勢屈扵方鎮之兵方鎮之勢屈扵所部之兵至其<lb/>
甚也將之廢置出扵兵至于五代而國之廢置出扵兵<lb/>
兵之禍天下未有甚扵此也宋興撥亂世反之正太祖<lb/>
外削藩服而歸之軌道内操師旅而束以法制天下之<lb/>
惡子非鰌之以刑而自列扵行伍非敺之以暴而自就<lb/>
扵䋲墨以鎮城邑以戍疆埸非獨為朝廷之用其扵天<lb/>
下之良民得以樂職而安業者實賴其力況又其費少<lb/>
<pb n="KR2f0039_WYG_220-50a"/>
扵古其便多扵民近世以來制兵之善未有及此者也<lb/>
陛下出衆慮之表起百職之廢其扵常武尤属聖心今<lb/>
連營之士訓練精銳武庫之兵繕治工巧殆古所未有<lb/>
臣誠不自揆計今之事竊以謂西北之宜當擇將率東<lb/>
南之備當益戍兵庶㡬上副陛下威蕃服守四方不世<lb/>
出之大志何以言之昔太祖之世其捍北敵則用李漢<lb/>
超扵闗南馬仁瑀扵瀛州韓令坤扵常山賀惟忠扵易<lb/>
州何繼筠扵棣州其禦太原則用郭進扵西山李謙溥<lb/>
<pb n="KR2f0039_WYG_220-50b"/>
扵隰州李繼勲扵昭義其備西戎則用姚内斌扵慶州<lb/>
董遵誨扵環州王彦昇扵原州馮繼業扵靈州大抵如<lb/>
内斌遵誨之兵率不過五六千人皆責之以自守其地<lb/>
今士之精銳兵之工巧無以復加矣在乎得人属之統<lb/>
督之寄而已故臣以謂西北之宜當擇將率付之一州<lb/>
一路任之以戰守之責陛下明考覈信賞罰以馭之而<lb/>
已以此制勝則何求而不得也臣又竊以古者百里之<lb/>
地為千乗之國有兵三萬七千五百人今州小者非特<lb/>
<pb n="KR2f0039_WYG_220-51a"/>
百里而已士徒之衆雖不必盡如古制然今東南之隅<lb/>
地方萬里有山海江湖險絶之勢溪洞林麓深僻之虞<lb/>
而此諸路之兵各不過數千人而已其扵防邏常患不<lb/>
足萬一有追胥討捕之事理必乏人向者邕州之不守<lb/>
盖患扵救援之不繼至扵廖恩之䑕竊而能稽誅扵時<lb/>
月者盖由追討之兵不足恩已自歸而所遣北兵猶在<lb/>
道路則東南之寡弱盖可知也以陛下之明綱理天下<lb/>
無所不備其扵東南之兵計今之宜雖不必如古者千<lb/>
<pb n="KR2f0039_WYG_220-51b"/>
乗之法然稍増兵屯使緩急足用以銷姦萌除患扵未<lb/>
然亦治體之所宜及臣故以謂東南之備當益戍兵區<lb/>
區憂國之心惟陛下之所裁擇<lb/>
神宗時右司諌蘇轍乞禁軍日一教狀曰臣竊見諸道<lb/>
禁軍自置將以來日夜按習武藝劒槊擊刺弓弩斗力<lb/>
比舊皆倍然自比嵗試之扵邉亦未見勝敵之效盖士<lb/>
卒服習止軍中一事耳至扵百戰百勝則自有道不可<lb/>
不察也臣訪聞凡將下兵皆蚤晚兩教新募之士或終<lb/>
<pb n="KR2f0039_WYG_220-52a"/>
日不得休息士卒極以為苦頃嵗西鄙用兵士自内郡<lb/>
往即戰地皆奮踴而去以免教為喜先朝留意軍事每<lb/>
嵗遣官按閱錫賚豐厚遷補峻速士心猶且如此臣觀<lb/>
今日所以厚之者不如先朝而所以勞之者如舊臣竊<lb/>
以為疑也古之名將如李牧王翦將用人之死力必椎<lb/>
牛釃酒聽其佚樂養而不試士皆投石超距踴躍思奮<lb/>
而後用之故所向無敵今平居無事朝夕虐之以教閱<lb/>
使無遺力以治生事衣食殫盡憔悴無聊緩急安得其<lb/>
<pb n="KR2f0039_WYG_220-52b"/>
死力臣請使禁軍除新募未習之人其餘日止一教使<lb/>
得以其餘力為生異日驅以征伐其樂致死以報朝廷<lb/>
宜愈扵前日也<lb/>
鄭獬奏曰臣竊聞朝廷宻有詔㫖令河北繕城塹儲粟<lb/>
藁以支北敵諸郡犇走怵惕以從事至有帥臣躬督役<lb/>
夫以穿濠池殊可恠笑北敵雖强悍其舉動亦顧曲直<lb/>
今無釁隙何縁遽有南牧之計比者黥兩地稅户手背<lb/>
兹雖事生亦未為踰盟之大失臣素知幽燕間鄉民皆<lb/>
<pb n="KR2f0039_WYG_220-53a"/>
黥之非顓以為兵也無屯兵營火伍粮糗器甲之制惟<lb/>
將迎漢使嵗役之三月又其黥之者似聞非其主意乃<lb/>
其酋豪妄為之既已黥之則可移文訊其所以然彼如<lb/>
自屈則宜約以不可再補茍能聽我則又何求議者或<lb/>
謂敵乗我與西羌有嫌欲用此為牽制此亦非也其聲<lb/>
勢不足以為牽制耳西羌之嫌奚與扵彼必未能棄六<lb/>
十年聘好而為弱羌絶盟其利害固可較也今不計其<lb/>
虚實而想像乎沙磧萬里之外風揺草動則以為敵騎<lb/>
<pb n="KR2f0039_WYG_220-53b"/>
已挾弓而群至矣扵是繕城塹儲粟藁奚其易動哉河<lb/>
北嵗連旱既動力役則不免斂率扵民是未見敵人之<lb/>
一迹而先已自擾其民因虚聲而受實弊是豈為静勝<lb/>
者耶而必使敵人真入寇我遂不戰而獨城守乎攻城<lb/>
者非敵伎之長且將直驅而南則柰何乎廟堂之上哉<lb/>
日者廣州妄奏交趾之入而遽為之易帥調兵以驚動<lb/>
南方之民今又無故而備河北無他將帥不擇兵衆不<lb/>
練財力不充直出扵畏怯而已亦何足以明方略之成<lb/>
<pb n="KR2f0039_WYG_220-54a"/>
敗乎臣欲乞陛下宻下河北勿令脩繕務在安養其民<lb/>
如平時而已則我中國之持重不為遼夏所窺亦可以<lb/>
有成筭矣<lb/>
王雱上䟽曰漢宣帝號中興賢主而史稱技巧工匠獨<lb/>
精扵元成之時是雖有司之事而上繫朝廷之政方今<lb/>
外禦邉患内虞盜賊而天下嵗課弓弩甲胄入充武庫<lb/>
者以千萬數乃無一堅好精利實可為備者臣嘗觀諸<lb/>
州作院兵匠乏少至拘市人以備役所作之器但形質<lb/>
<pb n="KR2f0039_WYG_220-54b"/>
而已武庫之吏計其多寡之數而藏之未嘗責其實用<lb/>
故所積雖多大抵敝惡夫為政如此而欲抗威決勝外<lb/>
攘内脩未見其可也儻欲弛武備示天下以無事則金<lb/>
木絲枲筋膠角羽之材皆民力也無故聚工以毁之甚<lb/>
可惜也莫若更制法度斂數州之作聚為一處若今錢<lb/>
監之比擇知工事之臣使專其職且募天下良工散為<lb/>
匠師而朝廷内置工官以總制其事察其精窳而賞罰<lb/>
之則人人務勝不加責而皆精矣聞今武庫太祖時弓<lb/>
<pb n="KR2f0039_WYG_220-55a"/>
尚有如新者而近世所造往往不可用此可見法禁之<lb/>
張弛矣<lb/>
知洋州文同上奏曰右臣竊見本府自三代已來號為<lb/>
巨鎮疆理所属正當秦蜀出入之㑹下襃斜臨漢沔平<lb/>
陸延袤凡數百里壤土演沃堰埭棊布桑麻秔稲之富<lb/>
引望不及西南逾棧道抵劒門下趣成都岐雍諸山遮<lb/>
迾東北深蟠逺跱孕畜雲雨罅道百出相拱如輻逺通<lb/>
樊鄧旁接秦隴貿遷有無者望利而入舊制中州之人<lb/>
<pb n="KR2f0039_WYG_220-55b"/>
不得乆居扵此今復弛禁一切不問故四方來者頗自<lb/>
占業殊習異尚雜䖏閭里天下物貨種列扵市金繒漆<lb/>
枲衣被他所近嵗洮河所仰茶産鉅億公糴私販輦負<lb/>
不絶誠山西浩穰之奥區而朝廷所宜留意之劇地也<lb/>
然而事有未稱體有未備者城與兵而已矣臣嘗度之<lb/>
其縦廣亡慮二十里庳薄毁陥乆不營葺姦窺盜越易<lb/>
如短屏兵雖合聚群戍所數裁滿五百罷病孱弱下軍<lb/>
者半分𨽻他役常非此有近復調赴文州今所留者甫<lb/>
<pb n="KR2f0039_WYG_220-56a"/>
二百餘人爾況一城之中民屋錯比連甍接宇可數萬<lb/>
計生齒雜遝填斥坊閧臣常自顧亡狀誤䝉朝廷采用<lb/>
重委符守班條之暇靜慮及此輙謂以如是不甚堅完<lb/>
之城與如是不甚齊一之兵欲控制遐逺影援邉儌保<lb/>
護井邑衆庶防固官府儲峙若止用此且恐事扵臨時<lb/>
萬一有不副國家所以設城置兵之本意也臣每一念<lb/>
此食輟匕而寢去枕者屢矣伏惟陛下自踐祚已來于<lb/>
今七年曷嘗不一日孜孜安養元元者為政理之急未<lb/>
<pb n="KR2f0039_WYG_220-56b"/>
治者既治之矣已治者復為之立不可廢壊之法補缺<lb/>
綻漏大小咸緝下聽不倦有宜則應臣是以敢持二者<lb/>
之說仰干宸扆伏望陛下不以臣䟽賤而幸録其言願<lb/>
賜參可下詔有司遂俾如事脩累雉堞増屯營伍以赫<lb/>
威靈以壯制度沮邪謀定衆志安固基本萬世不動亦<lb/>
所謂先定應猝豫備不虞之善計者也臣職在守土諸<lb/>
無報稱惟是所見不敢噤嘿臣無任僭易妄越惶恐激<lb/>
切屏營之至<lb/>
<pb n="KR2f0039_WYG_220-57a"/>
許將召為兵部侍郎上䟽言兵措扵形勢之内最彰而<lb/>
易知隠扵權用之表最㣲而難能此天下之至機也是<lb/>
以治兵有制名雖不同従而横之方而圓之使萬衆猶<lb/>
一人車馬有數用雖不同合而分之散而斂之取四方<lb/>
猶跬歩制器有度工雖不同左而右之近而逺之運衆<lb/>
筭猶掌握非天下之至神孰能與此又條奏八事以為<lb/>
兵之事有三曰禁兵曰廂兵曰民兵馬之事有三曰養<lb/>
馬曰市馬曰牧馬兵器之事有二曰繕作曰給用<lb/>
<pb n="KR2f0039_WYG_220-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百二十<lb/>
</p>
<p>
</p>
  </div>
</body>
</text>
</TEI>
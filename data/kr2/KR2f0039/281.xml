<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議卷二百八十一</head> <lb/>
    <p>
<pb n="KR2f0039_WYG_281-1a"/>
欽定四庫全書<lb/>
　厯代名臣奏議卷二百八十一<lb/>
　　　　　　　　　　　明　楊士竒等　撰<lb/>
　　諡號<lb/>
漢哀帝時郎中令冷襃黄門郎段猶等奏言定陶共皇<lb/>
太后共皇后皆不宜復引定陶蕃國之名以冠大號車<lb/>
馬衣服宜皆稱皇之意置吏二千石以下各供厥職又<lb/>
宜為共皇立廟京師上復下其議有司皆以為宜如襃<lb/>
<pb n="KR2f0039_WYG_281-1b"/>
猶言師丹議獨曰聖王制禮取法於天地故尊卑之禮<lb/>
明則人倫之序正人倫之序正則乾坤得其位而隂陽<lb/>
順其節人主與萬民俱䝉祐福尊卑者所以正天地之<lb/>
位不可亂也今定陶共皇太后共皇后以定陶共為號<lb/>
者母從子妻從夫之義也欲立官置吏車服與太皇太<lb/>
后並非所以明尊卑無二上之義也定陶共皇號諡已<lb/>
前定義不得復改禮父為士子為天子祭以天子其尸<lb/>
服以士子無爵父之義尊父母也為人後者為之子故<lb/>
<pb n="KR2f0039_WYG_281-2a"/>
為所後服斬衰三年而降其父母朞明尊本祖而重正<lb/>
統也孝成皇帝聖恩深逺故為共王立後奉承祭祀令<lb/>
共皇長為一國太祖萬世不毁恩義已備陛下既繼體<lb/>
先帝持重大宗承宗廟天地社稷之祀義不得復奉定<lb/>
陶共皇祭入其廟今欲立廟於京師而使臣下祭之是<lb/>
無主也又親盡當毁空去一國泰祖不墮之祀而就無<lb/>
主當毁不正之禮非所以尊厚共皇也<lb/>
東漢沖帝時有司奏言孝順皇帝𢎞秉聖哲龍興統業<lb/>
<pb n="KR2f0039_WYG_281-2b"/>
稽乾則古欽奉鴻烈寛裕宴宴宣恩以極躬自菲薄以<lb/>
崇𤣥黙遺詔貽約顧念萬國衣無製新玩好不飾塋陵<lb/>
損狭不起寢廟遵履前制敬勅慎終有始有卒孝經曰<lb/>
愛敬盡於事親而德教加於百姓詩云敬慎威儀惟民<lb/>
之則臣請上尊號曰敬宗廟天子世世獻奉藏主祫祭<lb/>
進武德之舞如祖宗故事露布奏可<lb/>
靈帝熹平四年小黄門趙祐議郎卑整上言春秋之義<lb/>
母以子貴隆漢盛典尊崇母氏凡在外戚莫不加寵今<lb/>
<pb n="KR2f0039_WYG_281-3a"/>
沖帝母虞大家質帝母陳夫人皆誕生聖皇而未有稱<lb/>
號夫臣子雖賤尚有追贈之典况二母尚在不䝉崇顯<lb/>
之次無以述遵先世垂示後世也帝感其言乃拜虞大<lb/>
家為憲陵貴人陳夫人為渤海孝王妃<lb/>
蜀先主章武二年追諡皇思夫人遷葬於蜀未至而先<lb/>
主殂隕丞相諸葛亮上言皇思夫人履行脩仁淑慎其<lb/>
身大行皇帝昔在上將嬪配作合載育聖躬大命不融<lb/>
大行皇帝存時篤義垂恩念皇思夫人神柩在逺飄颻<lb/>
<pb n="KR2f0039_WYG_281-3b"/>
特遣使者奉迎㑹大行皇帝崩今皇思夫人神柩以到<lb/>
又梓宫在道園陵將成安厝有期臣輒與太常臣賴恭<lb/>
等議禮記曰立愛自親始教民孝也立敬自長始教民<lb/>
順也不忘其親所由生也春秋之義母以子貴昔高皇<lb/>
帝追尊太上昭靈夫人為昭靈皇后孝和皇帝改葬其<lb/>
母梁貴人尊號曰恭懐皇后孝愍皇帝亦改葬其母王<lb/>
夫人尊號曰靈懐皇后今皇思夫人宜有尊號以慰寒<lb/>
泉之思輒與恭等案諡法宜曰昭烈皇后詩曰榖則異<lb/>
<pb n="KR2f0039_WYG_281-4a"/>
室死則同穴<hi>禮云上古無合葬中古後因時方有</hi>故昭烈皇后宜與大行<lb/>
皇帝合葬臣請太尉告宗廟布露天下具禮儀别奏制<lb/>
曰可<lb/>
魏明帝即位詔曰尊嚴祖考所以崇孝表行也追本敬<lb/>
始所以篤教流化也是以成湯文武寔造商周詩書之<lb/>
義追尊稷契歌頌有娀姜嫄之事明盛德之源流受命<lb/>
所由興也自我魏室之承天序既發迹於高皇大皇帝<lb/>
而功隆於武皇文皇帝至於高皇之父處士君潛脩德<lb/>
<pb n="KR2f0039_WYG_281-4b"/>
讓行動神明斯乃乾坤所福饗光靈所從来也而精神<lb/>
幽逺號稱罔記非所謂崇孝重本也其令公卿已下㑹<lb/>
議號諡東亭侯劉曄議曰聖帝孝孫之欲襃崇先祖誠<lb/>
無量已然親踈之數逺近之降盖有禮紀所以割斷私<lb/>
情克成公法為萬世式也周王所以上祖后稷自以其<lb/>
佐唐有功名在祀典故也至於漢氏之初追諡之義不<lb/>
過其父上比周室則大魏發迹自髙皇始下論漢氏則<lb/>
追諡之禮不及其祖此誠往代之成法當今之明義也<lb/>
<pb n="KR2f0039_WYG_281-5a"/>
陛下孝思中發誠無已已然君舉必書所以慎於禮制<lb/>
也以為追尊之義宜齊髙皇而已尚書衛臻與曄議同<lb/>
事遂施行<lb/>
明帝悼后崩議書銘旌或欲去姓而書魏或欲兩書尚<lb/>
書令侍中司馬孚以為經典正義皆不應書凡帝王皆<lb/>
因本國之名以為天下之號而與往代相别耳非為擇<lb/>
美名以自光也天稱皇天則帝稱皇帝地稱后土則后<lb/>
稱皇后此乃所以同天地之大號流無二之尊名不待<lb/>
<pb n="KR2f0039_WYG_281-5b"/>
稱國號以自表不俟稱氏族以自彰是以春秋𨼆公三<lb/>
年經曰三月庚戌天王崩尊而稱天不曰周王者所以<lb/>
殊乎列國之君也八月庚辰宋公和卒書國稱名所以<lb/>
異乎天王也襄公十五年經曰劉夏逆王后于齊不云<lb/>
逆周王后姜氏者所以異乎列國之夫人也至乎列國<lb/>
則曰夫人姜氏至自齊又曰紀伯姬卒書國稱姓此所<lb/>
以異乎天王后也由此攷之尊稱皇帝赫赫無二何待<lb/>
於魏乎尊稱皇后彰以諡號何待於姓乎議者欲書魏<lb/>
<pb n="KR2f0039_WYG_281-6a"/>
者此以天皇之尊同於往古列國之君也或欲書姓者<lb/>
此以天皇之后同於往古之夫人也乖經典之大義異<lb/>
乎聖人之明制非所以垂訓將来為萬世不易之式者<lb/>
也遂從孚議<lb/>
明帝時有司奏請追諡文昭甄皇后使司空王朗持節<lb/>
奏䇿以太牢告祠于陵又别立寢廟三公奏曰盖孝敬<lb/>
之道篤乎其親乃四海所以承化天地所以明察是謂<lb/>
生則致其養歿則光其靈誦述以盡其美宣揚以顯其<lb/>
<pb n="KR2f0039_WYG_281-6b"/>
名者也今陛下以聖懿之德紹承洪業至孝烝烝通於<lb/>
神明遭離殷憂每勞謙讓先帝遷神山陵大禮既備正<lb/>
於先后未有顯諡伏惟先后恭讓著於幽微至行顯於<lb/>
不言化流邦國德侔二南故能膺神靈嘉祥為大魏世<lb/>
妃雖夙年登遐萬載之後永播融烈后妃之功莫得而<lb/>
尚也案諡法聖聞周達曰昭德明有功曰昭昭者光明<lb/>
之至盛久而不昧者也宜上尊諡曰文昭皇后<lb/>
明帝青龍中散騎常侍王肅上疏曰昔唐禪虞虞禪夏<lb/>
<pb n="KR2f0039_WYG_281-7a"/>
皆終三年之䘮然後踐天子之尊是以帝號無虧君禮<lb/>
猶存今山陽公承順天命允答民望進禪大魏退處賔<lb/>
位公之奉魏不敢不盡節魏之待公優崇而不臣既至<lb/>
其薨櫬斂之制輿徒之飾皆同之於王者是故逺近歸<lb/>
仁以為盛美且漢總帝皇之號號曰皇帝有别稱帝無<lb/>
别稱皇則皇是其差輕者也故當髙祖之時土無二王<lb/>
其父見在而使稱皇明非二王之嫌也况今以贈終可<lb/>
使稱皇以配其諡明帝不從<lb/>
<pb n="KR2f0039_WYG_281-7b"/>
東晉哀帝即位欲尊崇章皇太妃尚書江虨議曰虞舜<lb/>
體仁孝之性盡事親之禮貴為天王富有四海而瞽叟<lb/>
無立錐之地一級之爵蒸蒸之心昊天罔極寧當忍父<lb/>
卑賤不以徽號顯之豈不以子無爵父之道理窮義屈<lb/>
靡所厝情者哉春秋經曰紀季姜歸于京師傳曰父母<lb/>
之於子雖為天王后猶曰吾季姜言子尊不加父母也<lb/>
或以為子尊不加父母則武王何以追王太王王季文<lb/>
王乎周之三王德配天地王跡之興自此始也是以武<lb/>
<pb n="KR2f0039_WYG_281-8a"/>
王仰尋前緒遂奉天命追崇祖考明不以子尊加父母<lb/>
也按禮幼不誄長賤不誄貴幼賤猶不表彰長貴況敢<lb/>
錫之以榮命耶漢祖感家令之言而尊太公荀悦以為<lb/>
孝莫大於嚴父而以子貴加之父母家令之言過矣爰<lb/>
逮孝章不上賈貴人以尊號而厚其金寳幣帛非子道<lb/>
之不至也盖聖典不可踰也當春秋時庶子承國其母<lb/>
得為夫人不審直子命母邪故當告於宗祧以先君之<lb/>
命命之邪竊見詔書當臨軒拜授貴人為皇太妃今稱<lb/>
<pb n="KR2f0039_WYG_281-8b"/>
皇帝册命命貴人斯則子爵母也貴人北靣拜受斯則<lb/>
母臣子也天尊地卑名位定矣母貴子賤人倫序矣雖<lb/>
欲加崇貴人而實卑之雖顯明國典而實廢之且人主<lb/>
舉動史必書之如當載之方䇿以示後世無乃不順乎<lb/>
竊謂應告顯宗之廟稱貴人仁淑之至宜加殊禮以酬<lb/>
鞠育之惠奉先靈之命事不在己妃后雖是配君之名<lb/>
然自后以下有夫人九嬪無稱妃焉桓公謂宜進太夫<lb/>
人非不允也如以夫人為少可言皇太夫人皇君也君<lb/>
<pb n="KR2f0039_WYG_281-9a"/>
太夫人於名順矣<lb/>
武帝太元中欲追崇庶祖母宣太后議者或謂宜配食<lb/>
中宗時臧燾為明教議曰陽秋之義母以子貴故仲子<lb/>
成風咸稱夫人經云考仲子之宫若配食恵廟則宫無<lb/>
縁别築前漢孝文孝昭太后並繫子為號祭於寢園不<lb/>
配於髙祖孝武之廟後漢和帝之母曰恭懐皇后安帝<lb/>
祖母曰恭愍皇后雖不繫子為號亦祭於陵寢不配章<lb/>
安二帝此則二漢雖有太后皇后之異至於並不配食<lb/>
<pb n="KR2f0039_WYG_281-9b"/>
義同陽秋唯光武追廢吕后故以薄后配髙祖廟又衛<lb/>
后既廢霍光追尊李夫人為皇后配孝武廟此非母以<lb/>
子貴之例直以髙武二廟無配故耳夫漢立寢於陵自<lb/>
是晉制所異謂宜逺准陽秋考宫之義近摹二漢不配<lb/>
之典尊號既正則罔極之情申别建寢廟則嚴禰之義<lb/>
顯繫子為稱兼明母貴之所由一舉而允三義固哲王<lb/>
之髙致也<lb/>
南齊武帝時歩兵校尉王慈以朝堂諱榜非古舊制上<lb/>
<pb n="KR2f0039_WYG_281-10a"/>
表曰夫帝后之德綢繆天地君人之亮蟬聨日月至於<lb/>
名族不著昭自方篆號諡聿宣載伊篇籍所以魏臣據<lb/>
中以建議晉主依經以下詔朝堂榜誌諱字懸露義非<lb/>
綿古事殷中世空失資敬之情徒乖嚴配之道若乃式<lb/>
功鼎臣賛庸元吏或以勲崇或由姓表故孔悝見銘謂<lb/>
標叔舅子孟應圖稱題霍氏況以處一之重列尊名以<lb/>
止仁無二之貴夤沖文而止敬昔東平即世孝章廵宫<lb/>
而洒泣新野云終和熹見似而流涕感循舊𩔖尚或深<lb/>
<pb n="KR2f0039_WYG_281-10b"/>
心矧觀徽跡能無惻𨼆今扄禁嶔邃動延車盖若使鑾<lb/>
駕紆覽四時臨閲豈不重増聖慮用感宸衷愚謂空彪<lb/>
簡第無益於匪躬直日朝堂寧虧于夕惕伏惟陛下保<lb/>
合萬國齊聖羣生當删前基之弊軌啓皇齊之孝則詔<lb/>
付外詳議<lb/>
後魏孝明帝正光五年侍中甄琛卒太常議諡文穆吏<lb/>
部郎袁翻奏曰案禮諡者行之迹也號者功之表也車<lb/>
服者位之章也是以大行受大名細行受細名行生於<lb/>
<pb n="KR2f0039_WYG_281-11a"/>
已名生於人故闔棺然後定諡皆累其生時美惡所以<lb/>
為將来勸戒身雖死使名常存也凡薨亡者屬所即言<lb/>
大鴻臚移本郡大中正條其行迹功過承中正移言公<lb/>
府下太常部博士評議為諡列上諡不應法者博士坐<lb/>
如選舉不以實論若行狀失實中正坐如博士自古帝<lb/>
王莫不殷勤重慎以為褒貶之實也今之行狀皆出自<lb/>
其家任其臣子自言君父之行無復相是非之事臣子<lb/>
之欲光揚君父但苦迹之不髙行之不美是以極辭肆<lb/>
<pb n="KR2f0039_WYG_281-11b"/>
意無復限量觀其狀也則周孔聨鑣伊顔接袵論其諡<lb/>
也雖窮文盡武罔或加焉然今之博士與古不同唯知<lb/>
依其行狀又先問其家人之意臣子所求便為議上都<lb/>
不復斟酌與奪商量是非致號諡之加與汎階莫異専<lb/>
以極美為稱無復貶降之名禮官之失一至於此案甄<lb/>
司徒行狀至徳與聖人齊蹤鴻名共大賢比跡文穆之<lb/>
諡何足加焉但比来贈諡於例普重如甄琛之流無不<lb/>
複諡謂宜依諡法慈恵愛民曰孝宜諡曰孝穆公自今<lb/>
<pb n="KR2f0039_WYG_281-12a"/>
已後明勒太常司徒有行狀如此言辭流宕無復節限<lb/>
者悉請裁量不聼為受必準人立諡不得甚加優越復<lb/>
仍踵前来之失者付法司科罪從之<lb/>
莊帝追尊兄彭城王為孝宣皇帝尚書令拓䟦彧面諫<lb/>
曰陛下中興意欲憲章前古作而不法後世何觀歴尋<lb/>
書籍未有其事願割友于之情使名器無爽帝不從及<lb/>
神主入廟復𠡠百官悉陪從一依乗輿之式彧上表以<lb/>
為爰自中古迄於下葉崇尚君親褒明功懿乃有皇號<lb/>
<pb n="KR2f0039_WYG_281-12b"/>
終無帝名今若去帝直留皇名求之古義少有依凖<lb/>
唐太宗初即位謂侍臣曰准禮名終為諱之前古帝王<lb/>
亦不生諱其名故周文王名昌周詩云克昌厥後春秋<lb/>
時魯莊公名同十六年經云齊侯宋公同盟于幽惟近<lb/>
代諸帝皆妄為節制特令生避其諱理非通允宜有改<lb/>
張因詔曰依禮二名義不偏諱尼甫達聖非無前指近<lb/>
世以来曲為節制兩字兼避廢闕已多率意而行有違<lb/>
經誥今宜依據禮典務從簡約仰効先哲垂法將来其<lb/>
<pb n="KR2f0039_WYG_281-13a"/>
官號人名及公私文籍有世及民兩字不連讀並不須<lb/>
避<lb/>
睿宗時改葬故太子重俊有詔加諡又詔雪李多祚等<lb/>
罪議贈官太府少卿兼通事舎人韋凑上言王者發號<lb/>
出令必法天道善善著惡惡明也賞罰所不加則考行<lb/>
立諡以褒貶之臣議其君子議其父曰靈曰厲者不敢<lb/>
以私亂公也臣伏見故太子與多祚等擁北軍犯宸居<lb/>
破扉斬關兵指黄屋騎騰紫微和帝御𤣥武門親諭<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>
<pb n="KR2f0039_WYG_281-13b"/>
順太子據鞍自若督衆不止逆黨悔非回兵執賊多祚<lb/>
伏誅太子乃遁去明日帝見群臣涕數行下曰㡬不與<lb/>
公等相見其為危甚矣臣子之禮過位必趨蹙路馬芻<lb/>
有誅昔漢成帝為太子行不敢絶馳道秦師免胄過周<lb/>
北門王孫滿䇿其必敗推此則太子稱兵宫中為悖已<lb/>
甚以斬三思父子而嘉之乎則弄兵討逆以安君父可<lb/>
也因欲自立則是為逆又奚可褒此時韋氏逆未明義<lb/>
未絶於太子母也子無廢母之理非中宗命廢之則又<lb/>
<pb n="KR2f0039_WYG_281-14a"/>
刼父廢母且君或不君臣安可不臣父或不父子安可<lb/>
不子晉太子申生諡曰恭漢太子據諡曰戾今太子乃<lb/>
諡節閔臣所未諭願與議諡者執於御前使臣言非耶<lb/>
甘鼎鑊之誅申大義示天下臣言是耶咸䝉冰釋不復<lb/>
異議如曰未然奈何使後世亂臣賊子資以為辭宜易<lb/>
諡以合經禮多祚等罪云免而不云雪帝瞿然引内閤<lb/>
中勞曰誠如卿言業已爾奈何對曰太子實逆不可以<lb/>
褒請質行以諡時大臣亦重改唯罷多祚等贈官<lb/>
<pb n="KR2f0039_WYG_281-14b"/>
德宗即位禮儀使顔真卿請復七聖諡號狀曰謹按禮<lb/>
記曰先王諡以尊名節以一惠故行出於己而名生於<lb/>
人使夫善者勸而惡者懼也虞夏之質殷周之文至矣<lb/>
而禹湯文武之君咸以一字為諡言文則不稱武言武<lb/>
則不稱文豈聖德所不優乎盖羣臣稱其至者是以子<lb/>
不得議父臣不得議君天子崩則臣下制諡於南郊明<lb/>
受之於天也諸侯薨則太子赴告於天子明受之於君<lb/>
也至於周室卑大朴散諡始以兩字為重人或以虚美<lb/>
<pb n="KR2f0039_WYG_281-15a"/>
為榮漢承戰國餘烈叅而用之君臣易名事歸至當少<lb/>
不以為貶多不以為褒雖衆美所歸可一言而盡矣魏<lb/>
晉以降盖不足徴聖唐欽明憲章周漢爰初創業順考<lb/>
古道髙祖諡太武用漢制太宗諡曰文行周道也名正<lb/>
理順垂之無窮上元中政在宫壼亂名改作始建神堯<lb/>
文武大聖之號盖非髙宗之所獲已<graphic n="KR2116" url="https://raw.githubusercontent.com/kanripo/KR-Gaiji/master/images/KR2116.png" mimeType="image/png"/>𤣥宗之末姦臣<lb/>
竊柄析言而亂舊法輕議以改鴻名遂廣累聖之諡有<lb/>
加至十一字者皇帝則悉有大聖之號皇后則皆有順<lb/>
<pb n="KR2f0039_WYG_281-15b"/>
聖之名使言之者惑於今行之者異於古非舊制也其<lb/>
後劒門下罪已之詔叙髙祖已下累聖悉用舊諡則𤣥<lb/>
宗悔既往之失亦以明矣寳應中二聖山陵有司議諡<lb/>
事不師古變而行權去古質而尚浮華捨舊名而廣新<lb/>
諡謂一名不足以節恵廼十倍於古焉而累聖諡名悉<lb/>
以字多者為定是廢髙祖太宗之令豈曰愛君今制諡<lb/>
非古人皆知之有司因循其事而無敢言者假使當今<lb/>
守之而不改後人議之以為非所失豈不大哉何者臣<lb/>
<pb n="KR2f0039_WYG_281-16a"/>
子之於君父莫不欲廣其美稱先王制禮不敢過也故<lb/>
至敬無文至文尚質質之數極於一堯舜之美足以彰<lb/>
矣文之數極於二孝文孝景之德亦以明矣質則近古<lb/>
文則近今此髙祖太宗所以更用其法後王所宜守之<lb/>
法也非天下之至聖其孰能定之此天皇所以興聖主<lb/>
而正鴻名太宗所以待孝孫而脩廢典微臣所以守經<lb/>
義而崇聖朝陛下宜奉天心繼先太宗之志使子孫䝉<lb/>
其法而萬代守之此天下之能事也臣愚以為髙祖已<lb/>
<pb n="KR2f0039_WYG_281-16b"/>
下累聖諡號悉宜取初諡為定謹案舊制宜上髙祖為<lb/>
太武皇帝太宗為文皇帝髙宗為天皇大帝中宗為孝<lb/>
和皇帝睿宗為真聖皇帝其二聖諡名字數太廣有逾<lb/>
古制臣愚請擇其美稱而正之謹按諡法秉德不回曰<lb/>
孝照臨四方曰明宜上𤣥宗為孝明皇帝又按諡法聖<lb/>
善周聞曰宣宜上肅宗為孝宣皇帝仍准漢魏及國朝<lb/>
故事於尚書省議定奏御夫文弊則救之以質至敬也<lb/>
名惑而反之於正至明也祖作之而孫述之至孝也三<lb/>
<pb n="KR2f0039_WYG_281-17a"/>
者備矣然後能立天下之大本正天下之大名建天下<lb/>
之大業能事畢矣伏惟陛下詳擇<lb/>
翰林學士陸贄上奏曰右冀寧奉宣聖㫖往年百官請<lb/>
上尊號曰聖神文武皇帝今緣經此宼難諸事並宜改<lb/>
變衆議欲得於朕舊號之中更加一兩字卿宜商量事<lb/>
體穏便得否者伏以睿德神功叅天配地巍巍蕩蕩無<lb/>
得而名臣子之心務崇美號雖或増累盈百猶恐稱述<lb/>
未周陛下既越常情俯稽至理愚衷未諭安敢不言竊<lb/>
<pb n="KR2f0039_WYG_281-17b"/>
以尊號之興本非古制行於安泰之日已累謙沖襲乎<lb/>
䘮亂之時尤傷事體今者鑾輿播越未復宫闈宗祏震<lb/>
驚尚愆禋祀中區多梗大憝猶存此乃人情向背之秋<lb/>
天意去就之際陛下誠宜深自懲勵以收攬羣心痛自<lb/>
貶損以荅謝靈譴豈可近從末議重益美名既虧追咎<lb/>
之誠必累中興之業以臣庸蔽未見其宜乞更詳思不<lb/>
為兇孽所幸此臣之至願也<lb/>
贄又上奏曰右冀寧奉宣聖㫖卿所商量加尊號事雖<lb/>
<pb n="KR2f0039_WYG_281-18a"/>
則理體甚切然時運必須小有改變亦不可執滯不信<lb/>
卿宜為朕更審思量應亦無妨者臣聞徳合天者謂之<lb/>
皇德合地者謂之帝德合人者謂之王父天母地以養<lb/>
人理物各有其宜者謂之天子是皆至尊之殊號極美<lb/>
之大名雖欲變更無踰於此故伏羲神農黄帝堯舜自<lb/>
生人已来君徳之最神聖者天下尊之美之亦已至矣<lb/>
而其指以為號者或曰皇或曰帝唯目一字且猶不兼<lb/>
禹湯繼興莫非大聖尚自菲薄降號為王嬴秦德衰於<lb/>
<pb n="KR2f0039_WYG_281-18b"/>
殷周而名竊於羲皥兼皇與帝始總稱之流及後代昏<lb/>
僻之君乃有聖劉天元之號是知人主輕重不在名稱<lb/>
崇其號無補於徽猷損其名不傷於徳美然而損之有<lb/>
謙光稽古之善崇之獲矜能納諂之譏得失不侔居然<lb/>
可辨况今時遭屯否事屬艱難尤宜懼思以自貶抑必<lb/>
也俯稽術數須有變更與其増美稱而失人心不若黜<lb/>
舊號以祇天戒天時人事理必相扶人既好謙天亦助<lb/>
順陛下誠能斷自宸鑒渙發德音降引咎名深自尅責<lb/>
<pb n="KR2f0039_WYG_281-19a"/>
惟謙與順一舉而二美從之外可以收物情内可以應<lb/>
𤣥運上可以髙德於夐古下可以垂法於無窮興廢典<lb/>
矯舊失至明也損虚飾收美利大智也前聖之所以永<lb/>
保鴻名常為稱首者達於兹義而已矣陛下何恡而不<lb/>
革反欲加冗號以受實患哉𤣥元道徳經曰王侯自謂<lb/>
孤寡不榖以賤為本也周襄王遭亂出居于鄭告於諸<lb/>
侯曰不榖不德鄙在鄭地春秋禮之以其能降名也漢<lb/>
光武詔令上書者不得言聖史册稱之以其能損己也<lb/>
<pb n="KR2f0039_WYG_281-19b"/>
臣顧以微賤獲承訪議伊尹恥其君不如堯舜臣亦恥<lb/>
之是以誠發於中不復防慮忌諱赦其愚而鑒其理惟<lb/>
明主行焉<lb/>
憲宗時國子博士韓愈請上尊號表曰臣某言臣得所<lb/>
管國子太學廣文四門及書算律等七館學士沈周等<lb/>
二百人狀稱身雖微賤然皆以選擇得備學生讀六藝<lb/>
之文脩先王之道粗有知識皆由上恩天子整齊乾坤<lb/>
出入神聖經營乎無為之業游息乎混元之宫不謀於<lb/>
<pb n="KR2f0039_WYG_281-20a"/>
庭不戰於野坐收冀部旋定幽都析木天街星宿清潤<lb/>
北嶽醫閭鬼神受職地彌天區界軼海外舜之十有二<lb/>
州周之七百餘國章亥所歩禹契所書四面輻輳各脩<lb/>
貢職西戎之首北虜之渠沮威愧德失據狼狽收其種<lb/>
落逃遁逺去来獻羊馬千里不絶功既如此德又如彼<lb/>
爰初嗣位首去姦孽隨所顧指應時清寧哀天下之鰥<lb/>
寡釋四海之鬱結左右前後莫匪俊良小大之材咸盡<lb/>
其用無所誅詰一和以仁由是五榖嵗登百瑞時見六<lb/>
<pb n="KR2f0039_WYG_281-20b"/>
府三事惟序惟歌昔者媧皇殺黑龍以濟冀州堯誅九<lb/>
嬰以定下土血兵刻力僅就厥功以方吾君一何逺也<lb/>
堯之在位七十餘載戒飭咨嗟以致平治孔子之聖自<lb/>
云三年有成今自嗣位以来嵗有餘矣臻此功德何其<lb/>
捷哉置郵傳命未足以喻以非常之功襲尋常之號以<lb/>
冠古之美屈守文之名臣子之誠闕而不奏天號人稱<lb/>
不滿事實斯亦縉紳先生之過也謂臣官居師長不言<lb/>
謂何考其所陳中於義理天人合願不謀而同非臣之<lb/>
<pb n="KR2f0039_WYG_281-21a"/>
愚所敢隠蔽輒冒死以聞伏乞天恩特允誠志令公卿<lb/>
大夫得竭思慮取正於經以定大號有司備禮擇日以<lb/>
頒天下幸甚<lb/>
憲宗崩淮南李夷簡上言大行皇帝功髙宜稱祖穆宗<lb/>
下其議博士王彦威奏曰古者始封為太祖由太祖而<lb/>
降則又祖有功宗有德故夏人祖顓頊而宗禹商人祖<lb/>
契而宗湯周人祖文王而宗武王魏晉而下務欲推美<lb/>
自始祖外並建列祖之議叔世亂典不可以為訓唐本<lb/>
<pb n="KR2f0039_WYG_281-21b"/>
周禮以景皇帝為太祖祖神堯而宗太宗自髙宗後咸<lb/>
稱宗以為成法不然太宗致升平𤣥宗清内難肅宗收<lb/>
復兩都皆撥亂反正猶不稱祖今當本三代之制黜魏<lb/>
晉亂法大行廟號宜稱宗制可<lb/>
穆宗時白居易上疏曰臣某等言今月二十四日臣等<lb/>
已陳表章請上尊號愚誠雖懇聖鑒未迴蹐地跼天不<lb/>
勝大願臣等誠惶誠恐頓首頓首臣聞大道者無求於<lb/>
物物尊而不辭至公者非欲其名名生而不讓不讓故<lb/>
<pb n="KR2f0039_WYG_281-22a"/>
與天合德不辭故率土歸心斯所謂應乎天而順乎人<lb/>
者也伏惟皇帝陛下嗣興一德統牧萬方致時俗之和<lb/>
平納生靈於富夀金革已偃銷七十載之厲階玉燭方<lb/>
調啓一千年之聖運天人合應書軌混同而鴻名未加<lb/>
盛典猶缺華夷失望史䇿無光此誠君上之謙然亦臣<lb/>
下之罪也今臣所以上稽天意下酌人情再黷皇明重<lb/>
陳丹慊臣謹按書曰思作睿睿作聖又曰乃聖乃神乃<lb/>
武乃文經曰明王以孝治天下凡此五者厯觀列辟雖<lb/>
<pb n="KR2f0039_WYG_281-22b"/>
甚盛德莫能兼之伏以陛下自即大位及此二年無巾<lb/>
車汗馬之勞而坐平鎮冀無亡弓遺鏃之費而立定幽<lb/>
燕仁和一薰獷驁盡化可不謂睿文乎削平天下震耀<lb/>
八荒北敵求婚以禀命西戎乞盟而納欵威靈四及奔<lb/>
走来賔可不謂神武乎陛下以萬乗之尊四海之富供<lb/>
養長樂道光化成推而置之可塞天地可不謂孝德乎<lb/>
故臣等敢冒死稽首上尊號曰睿文神武孝德伏惟陛<lb/>
下略撝謙之小節𢎞祖宗之大猷惟十一聖在天豈忘<lb/>
<pb n="KR2f0039_WYG_281-23a"/>
繼其志以億兆人為子寧忍阻其心特迴宸衷俯受徽<lb/>
號在𤣥功不為主宰於盛德有所形容煥乎大哉垂裕<lb/>
無極此實天下之幸甚非獨臣之幸也臣等無任誠願<lb/>
懇禱之至<lb/>
宋太宗端拱二年翰林學士宋白上奏曰臣等奉宰臣<lb/>
傳聖㫖以近降御劄省去尊號今欲只稱帝字令臣等<lb/>
商量者乍聆睿㫖仰測天心見陛下謙尊之誠善下之<lb/>
意寅畏天命超越古先固無得而稱也然則皇帝二字<lb/>
<pb n="KR2f0039_WYG_281-23b"/>
典䇿昭然數千百年沿襲不改盖如天之有地日之有<lb/>
月二儀成象兩曜齊明不可斯須而去之也聖意以為<lb/>
非從上古起自嬴秦鄙其兼名欲歸一字然肇于前漢<lb/>
爰至近朝唯此尊名不能去者何哉盖天下行之已久<lb/>
人臣呼之已熟方今萬世一統四海為家士馬精研蠻<lb/>
夷率服民物豐阜前代無雙至於徽號之稱増加即可<lb/>
唯此至尊之字減損實難況夫今古異宜質文互變一<lb/>
定之制千載不刋與其改作而謀新曷若因俗而仍舊<lb/>
<pb n="KR2f0039_WYG_281-24a"/>
臣等職塵内禁上事明庭凡在討論未嘗請免如此大<lb/>
事不敢輕言誓竭微軀各以死請泰山可轉此志不移<lb/>
冒犯冕旒甘當鼎鑊<lb/>
直集賢院王皥上奏曰諡者行之表也善行有善諡惡<lb/>
行有惡諡盖聞諡知行以為勸戒六典太常博士掌王<lb/>
公以下擬諡皆跡其功德為之褒貶近者臣僚薨卒雖<lb/>
官該擬諡其家自知父子别無善政慮定諡之際斥其<lb/>
繆戾皆不請諡竊惟諡法自周公以来垂為不刋之典<lb/>
<pb n="KR2f0039_WYG_281-24b"/>
盖以彰善癉惡激濁揚清使其身沒之後是非較然用<lb/>
為勸懲今若任其遷避則為惡者肆志而不悛乞自今<lb/>
後不必候其請諡並令有司舉行如此則隠慝無行之<lb/>
人有所沮勸若須行狀申乞方行擬諡考諸方册别無<lb/>
明證惟衛公叔文子卒其子戌請諡臣謂春秋之時禮<lb/>
壊樂闕公叔之卒有司不能明舉舊典故至將葬始請<lb/>
諡於君且周制太史掌小䘮賜諡小史掌卿大夫之家<lb/>
賜諡請誄以此知有司之職自當舉行明矣詔下有司<lb/>
<pb n="KR2f0039_WYG_281-25a"/>
詳定如皥請焉<lb/>
仁宗寳元元年右司諫供諫職韓琦上奏曰臣竊以陛<lb/>
下至德合天地至仁越堯舜雖徽號累百亦無得而稱<lb/>
焉盖以三載一郊陛下報本之際臣子之心無以歸美<lb/>
君上故恭薦盛名以達惓惓之意緣近年以来天地之<lb/>
變比比而發陛下亦嘗虚懐以来讜言平刑以降罪戾<lb/>
今者圓丘展祀所宜責躬引咎仰荅天戒其所加尊號<lb/>
欲望不賜恩可如陛下已有聖意謙遜不從莫若直降<lb/>
<pb n="KR2f0039_WYG_281-25b"/>
御劄申諭宰庭具述宸衷使斷来表若候章表五上方<lb/>
示推拒此乃從来俞允之例似未協宜此事動干典䇿<lb/>
望聖明熟慮之<lb/>
慶歴四年翰林學士王堯臣等上奏曰章獻明肅盛烈<lb/>
丕功非一恵可舉諡告於廟册藏於陵無容追減章惠<lb/>
擁祐帝躬並均顧復故景祐中膺保慶之册義専繫子<lb/>
禮須别祠章穆升祔嵗月已深奉慈三室先後已定若<lb/>
再議升降則情有重輕請如舊制中書門下覆議成憲<lb/>
<pb n="KR2f0039_WYG_281-26a"/>
在前文考之意配食一體二慈之宜奉承無私陛下之<lb/>
孝請如禮官及學士議案祥符詔繫章聖特㫖位叙先<lb/>
後乞聖制定數昭示無窮詔依所議<lb/>
嘉祐四年知制誥劉敞上奏曰臣伏見宰臣率文武百<lb/>
官詣東上閣門拜表乞加上尊號今月十一日准批答<lb/>
不允此誠見陛下恭讓持滿惡盈好謙之意且陛下自<lb/>
寳元以来不復加徽號近二十餘年矣沖遜之德上通<lb/>
於天下信於民此上天所以保佑聖躬受福無疆萬民<lb/>
<pb n="KR2f0039_WYG_281-26b"/>
所以戴愛聖政日新一日者也今直不須稍増數字示<lb/>
人自滿臣願陛下固執雅意羣臣雖十上表堅讓勿受<lb/>
足以益明積年沖遜之實必大得天人之佑且陛下尊<lb/>
號既已云體天法道欽文聰武聖神孝德盡善極美矣<lb/>
復加大仁不足増光而曰至治則有若自矜今百姓多<lb/>
困倉廪不實風俗未清賢不肖混淆獄訟繁多盜賊羣<lb/>
輩水旱繼有四夷雖粗定然本以重賂厚利羈縻而服<lb/>
之非畏威慕義者也未可謂至治然則讓而不居於聖<lb/>
<pb n="KR2f0039_WYG_281-27a"/>
德彌髙矣今羣臣皆以加上徽號為請而臣獨望陛下<lb/>
固辭徽號為願其心則同欲尊君同欲愛君然望陛下<lb/>
裁之聖慮叅之美志斷而行之則有髙世之名與道同<lb/>
符豈數字可盡哉<lb/>
敞又上奏曰臣近上封事欲望陛下堅讓尊號今已兩<lb/>
奉批荅不允願陛下遂執此意斷在不疑且陛下不加<lb/>
尊號已二十年謙沖之德超絶前古簡在上帝人臣歸<lb/>
心夫已二十年行之一旦改之於義不可盖推善歸美<lb/>
<pb n="KR2f0039_WYG_281-27b"/>
以尊君父者臣子之常節也讓德惡盈以保天下者聖<lb/>
人之至道也臣謂陛下永執至道以當天心必有一謙<lb/>
四益之報増加數字未足發揚光輝實恐反累陛下二<lb/>
十年昭外之美又入今嵗已来頗有灾異日食地震雨<lb/>
雹大雪飛蝗涌水傷害廣逺以理論之陛下寅畏天命<lb/>
正當深自挹損豈可於此時加上尊號昔伊尹戒商王<lb/>
曰有言逆於汝心必求諸道有言遜于汝志必求諸非<lb/>
道今臣此言逆於心者也而羣臣之請遜于志者也誠<lb/>
<pb n="KR2f0039_WYG_281-28a"/>
望陛下求諸道而已<lb/>
敞又上奏曰臣兩貢愚忠欲望陛下辭不受所加尊號<lb/>
似未䝉采納臣豈敢沮衆人之意豈敢損主上之美實<lb/>
以謂崇陛下之稱號不如明陛下之謙讓徇臣子歸美<lb/>
報上之心不如廣君父克己畏天之道此事至重至大<lb/>
在陛下力能行之不當復詢左右之臣今羣臣已上五<lb/>
表聽之則頓失二十年謙遜之美不聼則合於嚴恭寅<lb/>
畏持盈克讓之義亦令四方無以窺聖德之淺深臣雖<lb/>
<pb n="KR2f0039_WYG_281-28b"/>
狂暗竊重慎此舉不敢不再三陳聞<lb/>
仁宗時知禮院韓維上奏曰司徒侍中杜公剛重不倚<lb/>
明果而斷秉事君之直節有保民之大德爰初服官以<lb/>
及謝政職無大小事無劇易必極其力不為茍然任提<lb/>
㸃刑獄屢決疑訟人以不寃治詮審官法明選公吏至<lb/>
謝賕不受開封號難治為尹者𩔖以擊斷無壅為聲至<lb/>
公居之又以其餘力惠綏民人畿甸歌之在二府引義<lb/>
獻納有大臣風采私謁幸恩法所不可者一切裁罷聞<lb/>
<pb n="KR2f0039_WYG_281-29a"/>
人少善稱道如不及至論國事有所曲直雖平生厚善<lb/>
不為毫髮假借故其進而相也天子恨其用之晚退而<lb/>
老也士大夫恨其去之速公雖家居上尊禮焉比薨三<lb/>
遷其官爵至封國為公賜予勞問之使嵗月不絶嗚呼<lb/>
可謂善始令終者矣謹案諡法清白守正曰正文賢有<lb/>
成曰獻迹公所以當大位享大名始終尊榮人無間言<lb/>
者亦其樹立所從来逺始諸父與公分財所得鉅萬悉<lb/>
推不受以予昆弟之貧者及富貴無聲樂妾御之好居<lb/>
<pb n="KR2f0039_WYG_281-29b"/>
處被服如始仕惟其治身報國之不足是以為憂故其<lb/>
德業所就章章如此謚曰正獻不亦宜哉<lb/>
維又上奏曰贈太師兼侍中陳執中幸得以公卿子遭<lb/>
世承平因緣一時之言遂至貴顯皇祐之末天子以後<lb/>
宫之喪問所以葬祭之禮執中位為上相不能總率羣<lb/>
司考正儀典以承答天問知治喪皇儀非嬪御之禮追<lb/>
册位於宫闈有嫌建廟用樂踰祖宗舊制執中白而行<lb/>
之曽不愧憚遂使聖朝大典著非禮之舉此不忠之大<lb/>
<pb n="KR2f0039_WYG_281-30a"/>
者閨門之内禮分不明夫人正室踈薄自絀庶妾賤人<lb/>
悍逸不制醜聲流布行路共知此又治家無足言者夫<lb/>
宰相所當秉道率禮以弼天子正身齊家以儀百官執<lb/>
中不務出此而方杜門深居謝絶賔客曰我無私也我<lb/>
不黨也豈不陋哉謹案諡法寵祿光大曰榮不勤成名<lb/>
曰靈執中出入將相以一品就第可謂寵祿光大矣得<lb/>
位行政不為不逢死之日賢士大夫無述焉可謂不勤<lb/>
成名矣請合二法諡曰榮靈<lb/>
<pb n="KR2f0039_WYG_281-30b"/>
維又上奏曰臣聞尊卑親踈賢不肖之辨所以立人倫<lb/>
也禮者所以維持人倫使不斁敗之具也朝廷之位廟<lb/>
寢之制車服之數金石俎豆之容皆有章也章不明則<lb/>
尊卑親疎賢不肖紛亂而人倫斁矣故有天下者不可<lb/>
不先禮也竊見國家受命百年而郊廟之位尚有未正<lb/>
朝廷之儀尚有未尊祭祀婚葬車服之等尚多不備所<lb/>
以然者患在棄禮而任人情也夫禮所以撙節人情使<lb/>
一於正今任人情而廢禮是以民俗無羞惡之風士大<lb/>
<pb n="KR2f0039_WYG_281-31a"/>
夫寡亷遜之節禮制雖繁而下不率法禁滋密而姦不<lb/>
勝盖有當先而後宜興而廢者矣伏惟宋至陛下比之<lb/>
於周成康之世也方當脩起廢墜興造禮樂以成一家<lb/>
之制典章之有失者此臣所以不得黙也臣聞温成之<lb/>
喪陛下疑所以處中夜令就宰相陳執中第問之明日<lb/>
遂發喪而下禮之大不可者有四夫皇儀殿者先帝先<lb/>
后之所嘗治喪也雖宫禁給使之人知其不當處之而<lb/>
處之矣大不可一也皇后者上配宸極天下之母也位<lb/>
<pb n="KR2f0039_WYG_281-31b"/>
號至重豈容僭瀆中宫在上而發册殿廷且以后禮送<lb/>
之大不可二也樂禁之内大祀用樂者備而不作大祀<lb/>
者非天地日月則宗廟社稷也而殺厭其禮大不可三<lb/>
也殿而不廟不備四時之享者奉孝恵皇后之禮也孝<lb/>
惠皇后者非太宗之正配也猶以為未足而立廟用樂<lb/>
遂與祖宗等大不可四也别廟四后章惠皇后不立忌<lb/>
日久矣緣此而立之事已施行賴陛下聖明采諫者之<lb/>
言而復止不然此又不可一也臣伏思温成皇后雖進<lb/>
<pb n="KR2f0039_WYG_281-32a"/>
册位號其實陛下之後宫也今以尊奉後宫而瀆臣主<lb/>
之分殺天地之祀僭祖宗之禮竊計此非陛下本意何<lb/>
以言之臣伏見陛下謙儉寅畏謹於事神篤於奉先祠<lb/>
享常禮之外過自抑損以極孝恭不宜有此盖當時臣<lb/>
下莫為陛下正言者陳執中位居師長曽無一言之補<lb/>
夫為國謀事而至於瀆臣主之分僭祖宗之禮可謂乖<lb/>
戾矣生既竊陛下之爵位以厭其欲若死又得美諡以<lb/>
成其志是執中終始獲幸而獨留非理之名使後世有<lb/>
<pb n="KR2f0039_WYG_281-32b"/>
以議陛下也臣不勝憤懣謹因其家請諡責其大節之<lb/>
失加以榮靈之諡言其寵祿則厚而令名不立也其義<lb/>
欲使天下知為臣當盡忠事君當以禮又使阿䛕竊位<lb/>
之臣知生雖茍一時之榮而死不免萬世之戮不然議<lb/>
虚名將朽之骨臣何獨為此區區也且諡者周公所作<lb/>
萬世之公法也臣之所言天下之公議也陛下寵待大<lb/>
臣亦以至矣而使有司得以萬世之公法天下之公議<lb/>
貶之亦天下之至公也伏惟陛下幸聽臣言以成天下<lb/>
<pb n="KR2f0039_WYG_281-33a"/>
至公之法豈不大哉臣備位禮官凡儀典之遺闕得以<lb/>
討論又大臣之薨卒者得秉筆為議以美惡諡之皆臣<lb/>
之職也義有所在不忍緘黙<lb/>
維又上奏曰臣近與孫抃等議故太師侍中陳執中之<lb/>
諡論有異同遂具狀申中書門下臣以謂朝廷且將復<lb/>
下有司使議執中所以得諡恭之狀然後決其是非遽<lb/>
聞降𠡠考功以恭字為定臣伏思之不勝惶惑臣以榮<lb/>
靈諡執中者正謂責其廢禮不恭失為臣之節而朝廷<lb/>
<pb n="KR2f0039_WYG_281-33b"/>
遂用恭法此臣不得不惑也臣聞孟子曰責難於君謂<lb/>
之恭謂以難行之道進於君而勉之也孔子曰恭近於<lb/>
禮逺恥辱也盖禮之意非恭不立而恭不近禮適足以<lb/>
招恥辱也書曰官師相規工執藝事以諫其或不恭邦<lb/>
有常刑此言治古之世自公卿大夫以至百工各以其<lb/>
職諫有不如此謂之不恭也執中備位宰相遭遇明主<lb/>
以仁恕臨下賦事行政惟大臣是咨惟古訓是式前代<lb/>
人君之所難陛下皆易之此誠人人自竭盡之秋而執<lb/>
<pb n="KR2f0039_WYG_281-34a"/>
中内懐阿倚茍援不正之説僭瀆大禮尚不能成明主<lb/>
之易可謂責難乎陛下中宫在上而妃嬪之没治喪發<lb/>
册近在殿中此雖宫省使令之人猶知其不可執中尚<lb/>
不能及使令之所知可謂近禮乎有司上孝惠祠殿之<lb/>
比不享不樂罷斥其議而遂僭祖宗之制執中表帥羣<lb/>
司縱不能逺復治古各以職諫而首自亂禮此又常刑<lb/>
之所不赦也且恭之法曰不懈于位夫位以宅才才以<lb/>
治事茍事之不治雖脩潔其衣冠莊嚴其色辭終日危<lb/>
<pb n="KR2f0039_WYG_281-34b"/>
坐無少懈之容何益哉執中犯不恭者三而顧以恭為<lb/>
諡如此則是諡法可廢而官守無用也夫設法而至于<lb/>
可廢命官而同於無用臣愚不識朝廷處此於義何當<lb/>
伏望陛下亟詔有司格𠡠未行復令禮官得盡諡恭之<lb/>
説然後并以臣議下尚書都省集百官叅定臣論有少<lb/>
屈退伏妄言之誅誠無所恨<lb/>
維又上奏曰臣近兩上章論故太師侍中陳執中不當<lb/>
諡恭事至今未䝉朝廷俞允竊聞勅在考功有司以不<lb/>
<pb n="KR2f0039_WYG_281-35a"/>
應常法未即奉行故臣敢復進其愚説臣聞聖人治天<lb/>
下所以得人而用之其大法有五士之處也則教育之<lb/>
其將進也則辨論之其已仕也則校其功罪而升黜之<lb/>
既没也又作史以紀其善惡制諡以著其賢不肖所以<lb/>
教育奨勸聳懼者如此故士之為善也固其逺惡也力<lb/>
在上者總其才而用之此天下之所以治也後世茍簡<lb/>
教育辨論之法既蕩然矣作史制諡止以備官而不責<lb/>
其實至於升黜則非有成可考或舉或廢各因其時在<lb/>
<pb n="KR2f0039_WYG_281-35b"/>
上者方患才之難得官之不脩不知所以教育奨勸聳<lb/>
懼之法不立也臣請以執中一事明之夫執中學問之<lb/>
不講義理之不達而遂至貴顯此教育辨論已廢之驗<lb/>
也既位宰相首亂國典瀆尊卑親踈之義而優游夀寵<lb/>
以一品自終此升黜不行之効也今臣區區欲加公議<lb/>
於已然之後而同僚不以為得朝廷不以為善徑黜其<lb/>
論不少加叅考此又備官而不責其實也所未知者但<lb/>
史官耳若史官又廢其守則是聖人之法都盡矣方今<lb/>
<pb n="KR2f0039_WYG_281-36a"/>
風俗頽靡百職隳惰謂宜力加振肅以消因循之弊而<lb/>
乃奪有司之職使不盡其法退至公之論使不極其理<lb/>
臣恐非朝廷之福也伏惟陛下觀聖人制法之意鑒後<lb/>
世茍簡之弊察當今之所宜急使有司不失其職公論<lb/>
得有所立非臣之幸實天下幸甚<lb/>
知太常禮院司馬光上奏曰臣等伏覩故贈太師中書<lb/>
令夏竦以舊在東宫特賜諡文正臣聞大戴禮曰諡者<lb/>
行之迹也行出於己名生於人所以勸善沮惡不可私<lb/>
<pb n="KR2f0039_WYG_281-36b"/>
也臣等叨預禮官諡有得失職有當言不敢隠嘿謹按<lb/>
令文諸諡王公及職事官三品以上皆錄行狀申省議<lb/>
定奏聞所以重名實示至公也陛下聖德涵容如天如<lb/>
地哀愍舊臣恩厚無已知竦平生不協衆望不欲委之<lb/>
有司槩以公議且將掩覆其短推見所長故定諡於中<lb/>
而後宣示于外臣等謂猶宜擇中流之諡使與行實粗<lb/>
相應者取以賜之亦非羣臣所敢議也今乃諡以文正<lb/>
二者諡之至美無以復加雖以周公之才不可兼取況<lb/>
<pb n="KR2f0039_WYG_281-37a"/>
如竦者豈易克當所謂名與實爽諡與行違傳之永久<lb/>
何以為法伏以陛下睿智聰眀燭見微逺如竦所為豈<lb/>
不素聞廼欲以恩澤之私强加美諡雖朝士大夫畏竦<lb/>
子孫居美仕不敢顯言四万之人耳目炳然豈可揜蔽<lb/>
必曰夏竦之為如是而諡文正非以諡為公器也盖出<lb/>
於天子之恩耳此其譏評國家之失豈云細哉臣等所<lb/>
以夙夜區區不敢避誅戮之辜報讎之禍狂僭妄言正<lb/>
為此耳伏乞陛下留神幸察改賜一諡庶協中外之論<lb/>
<pb n="KR2f0039_WYG_281-37b"/>
以為萬世之法<lb/>
光又上奏曰臣等近以故贈太師中書令夏竦賜諡文<lb/>
正輒有奏陳乞賜改更至今未奉俞㫖臣竊以凡為人<lb/>
臣受祿不必多受位不必髙茍當官不言則刑戮之人<lb/>
也是以夙夜惶懼不敢黙黙伏惟陛下不以鄙賤而忽<lb/>
其言臣等切迹諡法本意所謂道德博聞曰文者非聞<lb/>
見雜博之謂也盖以所行所學不離於道德也靖共其<lb/>
位曰正者非柔懦茍媮之謂也盖詩云靖共爾位好是<lb/>
<pb n="KR2f0039_WYG_281-38a"/>
正直也今竦奢侈無度聚斂無厭内則不能制義於閨<lb/>
門外則不能立效於邉鄙言不副行貌不應心語其道<lb/>
德則貪淫矣語其正直則回邪矣此皆天下所共聞非<lb/>
臣等所敢誣加也陛下乃以文正諡之臣等戇愚不達<lb/>
大體不知復以何諡待天下之正人良士哉且陛下所<lb/>
以念竦如此之厚者以竦嘗為東宫之臣故也向者東<lb/>
宫之臣死而得諡者非一陛下未嘗親有所定至於竦<lb/>
獨不然豈非知竦所為不合衆心邪陛下必以竦為正<lb/>
<pb n="KR2f0039_WYG_281-38b"/>
直無疑則何不委之有司付以公議然則陛下揜覆其<lb/>
短適所以彰之也陛下念竦不已則莫若厚撫其家至<lb/>
於諡者先王所以勸善沮惡非供恩澤之具也議者将<lb/>
以諡為虚名何害借人臣等請試言其害凡國家所以<lb/>
馭臣下者不過禍福榮辱而已為善者生享其福死受<lb/>
其榮為不善者生遇其禍死䝉其辱天下雖欲不治安<lb/>
何可得也如有不令之臣生則盜其祿位死則盜其榮<lb/>
名善者不知所勸惡者不知所懼臧否顛倒不可復振<lb/>
<pb n="KR2f0039_WYG_281-39a"/>
此其為害可勝道哉虞書曰兢兢業業一日二日萬㡬<lb/>
孔安國傳曰言當戒懼萬事之微夫事之方微治之易<lb/>
絶及其既著誰得治之況天下之人皆知竦為大邪陛<lb/>
下雖諡之以正此不足以揜竦之惡而適足以傷國家<lb/>
之至公耳且諡法所以信於後人者為其善善惡惡無<lb/>
私也今以一臣之故而敗之使忠良雋傑之士䝉美諡<lb/>
者後世皆疑之則諡法將安用哉臣等所以冒犯天顔<lb/>
區區不已與人父子為怨者誠惜國家勸沮大法不可<lb/>
<pb n="KR2f0039_WYG_281-39b"/>
因循虧廢也伏惟陛下憐察少加采擇特依前奏所陳<lb/>
改賜竦諡天下幸甚<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百八十一<lb/>
</p>
<p>
</p>
  </div>
</body>
</text>
</TEI>
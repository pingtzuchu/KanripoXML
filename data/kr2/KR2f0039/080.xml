<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷八十</head> <lb/>
    <p>
<pb n="KR2f0039_WYG_080-1a"/>
欽定四庫全書<lb/>
　歴代名臣奏議卷八十<lb/>
　　　　　　　　　　　明　楊士竒等　撰<lb/>
　　經國<lb/>
後魏道武帝時劉顯地廣兵强跨有朔裔會其兄弟乖<lb/>
離五官掾張衮上言曰顯志大意髙希冀非望乃有叅<lb/>
天貳地籠罩宇宙之規呉不并越將為後患今因其内<lb/>
釁宜速乗之若輕師獨進或恐越逸可遣使告慕容垂<lb/>
<pb n="KR2f0039_WYG_080-1b"/>
共相聲援東西俱舉勢必擒之然後總括英雄撫懐遐<lb/>
邇此千載一時不可失也<lb/>
明元帝永興二年衮又上疏曰臣既庸人志無殊操值<lb/>
太祖誕膺期運天地始開參戎氛霧之初馳驅革命之<lb/>
會託翼鄧林寄鱗溟海遂荷恩寵榮兼出内陛下龍飛<lb/>
九五仍參顧問曽無㣲誠塵山露海今舊疾彌留氣力<lb/>
虛頓天罰有罪將填溝壑然犬馬戀主敢不盡言方今<lb/>
中夏雖平九域未一西有不賔之羌南有逆命之虜岷<lb/>
<pb n="KR2f0039_WYG_080-2a"/>
蜀殊風遼海異教雖天挺明聖撥亂乗時而因機撫會<lb/>
實須經略介焉易失功在人謀伏願恢崇叡道克廣徳<lb/>
心使揖讓與干戈並陳文徳與武功俱運則太平之化康<lb/>
哉之美復隆於今不獨前世昔子囊將終寄言城郢荀偃<lb/>
辭唅遺恨在齊臣雖䦣劣敢忘前志魂而有靈結草泉壤<lb/>
泰常元年晉劉裕伐姚泓舟師自淮入河欲泝河西上<lb/>
假道於魏魏羣臣咸以寇不可縱宜先發軍斷河上流<lb/>
勿令西過明元將從之博士祭酒崔浩曰此非上䇿司<lb/>
<pb n="KR2f0039_WYG_080-2b"/>
馬休之之徒擾其荆州劉裕切齒已久今興死子劣乗<lb/>
其危亡而伐之臣觀其意必欲入闗勁躁之人不顧後<lb/>
患今若塞其西路裕必上岸北侵如此則姚無事而我<lb/>
受敵今蠕蠕内寇民食又乏不可發軍發軍赴南則北<lb/>
寇進擊若其救北則東州復危未若假之水道縱裕西<lb/>
入然後興兵塞其東歸之路所謂卞莊刺虎兩得之勢<lb/>
也使裕勝也必徳我假道之惠令姚氏勝也亦不失救<lb/>
隣之名縱使裕得闗中縣逺難守彼不能守終為我物<lb/>
<pb n="KR2f0039_WYG_080-3a"/>
今不勞兵馬坐觀成敗鬬兩虎而收長乆之利上䇿也<lb/>
夫為國之計擇利而為之豈顧婚姻酬一女子之惠哉<lb/>
假令國家棄恒山以南裕必不能發呉越之兵與官軍<lb/>
爭守河北居然可知也<lb/>
二年晋齊郡太守王懿降魏上書陳計稱劉裕在洛勸<lb/>
魏以軍絶其後路則裕軍可不戰而克書奏帝善之問<lb/>
博士祭酒崔浩曰劉裕西伐前軍已至潼關其事如何<lb/>
以卿觀之事得濟否浩對曰昔姚興好養虚名而無實<lb/>
<pb n="KR2f0039_WYG_080-3b"/>
用子泓又病衆叛親離裕乗其危兵精將勇以臣觀之<lb/>
克之必矣帝曰劉裕武能何如慕容垂浩曰裕勝帝曰<lb/>
試言其狀浩曰慕容垂乗父祖世君之資生便尊貴同<lb/>
𩔖歸之若夜蛾之赴火少加倚伏便足立功劉裕挺出<lb/>
寒㣲不階尺土之資不因一卒之用奮臂大呼夷滅桓<lb/>
元北擒慕容超南摧盧循等僭晋淩遲遂執國命裕若<lb/>
平姚而還必簒其主其勢然也秦地戎夷混并虎狼之<lb/>
國裕亦不能守之風俗不同人情難變欲行荆揚之化<lb/>
<pb n="KR2f0039_WYG_080-4a"/>
於三秦之地辟無翼而欲飛無足而欲走不可得也若<lb/>
留衆守之必資於寇孔子曰善人為邦百年可以勝殘<lb/>
去殺今以秦之難制一二年間豈裕所能哉且可治戎<lb/>
束甲息民備境以待其歸秦地亦當終為國有可坐而<lb/>
守也帝曰裕已入關不能進退我遣精騎南襲彭城壽<lb/>
春裕亦何能自立浩曰今西北一寇未殄陛下不可親<lb/>
御六師兵衆雖盛而將無韓白長孫嵩有治國之用無<lb/>
進取之能非劉裕敵也臣謂待之不晚帝笑曰卿量之<lb/>
<pb n="KR2f0039_WYG_080-4b"/>
審矣浩曰臣嘗私論近世人物不敢不上聞若王猛之<lb/>
治國苻堅之管仲也慕容𤣥恭之輔少主慕容暐之霍<lb/>
光也劉裕之平逆亂司馬德宗之曹操也<lb/>
世祖神䴥二年議擊蠕蠕朝臣内外盡不欲行保太后<lb/>
固止帝帝皆不聽唯大常卿崔浩讚成䇿略尚書令劉<lb/>
潔左僕射安原等乃使黄門侍郎仇齊推赫連昌太史<lb/>
張淵徐辯説世祖曰今年己巳三隂之嵗嵗星襲月太<lb/>
白在西方不可舉兵北伐必敗雖剋不利於上又羣臣<lb/>
<pb n="KR2f0039_WYG_080-5a"/>
共讚和淵等云淵少時嘗諫苻堅不可南征堅不<lb/>
從而敗今天時人事都不和協何可舉動帝意不決<lb/>
乃召浩令與淵等辯之浩難淵曰陽者德也隂者刑也<lb/>
故日蝕脩德月蝕脩刑夫王者之用刑大則陳諸原野<lb/>
小則肆之市朝戰伐者用刑之大者也以此言之三隂<lb/>
用兵盖得其𩔖脩刑之義也嵗星襲月年饑民流應在<lb/>
他國逺期十二年太白行蒼龍宿於天文為東不妨北<lb/>
伐淵等俗生志意淺近牽於小數不逹大體難與逺圖<lb/>
<pb n="KR2f0039_WYG_080-5b"/>
臣觀天文比年以來月行奄昴至今猶然其占三年天<lb/>
子大破旄頭之國蠕蠕髙車旄頭之衆也夫聖明御時<lb/>
能行非常之事古人語曰非常之原黎民懼焉及其成<lb/>
功天下晏然願陛下勿疑也淵等慙而言曰蠕蠕荒外<lb/>
無用之物得其地不可耕而食得其民不可臣而使輕<lb/>
疾無常難得而制有何汲汲而苦勞士馬也浩曰淵言<lb/>
天時是其所職若論形勢非彼所知斯乃漢世舊說常<lb/>
談施之於今不合事宜也何以言之夫蠕蠕者舊是國<lb/>
<pb n="KR2f0039_WYG_080-6a"/>
家北邊叛𨽻今誅其元惡收其善民令復舊役非無用<lb/>
也漠北髙涼不生蚊蚋水草美善夏則北遷田牧其地<lb/>
非不可耕而食也蠕蠕子弟來降貴者尚公主賤者將<lb/>
軍大夫居滿朝列又髙車號為名騎非不可臣而畜也<lb/>
夫以南人追之則患其輕疾於國兵則不然何者彼能<lb/>
逺逐與之進退非難制也且蠕蠕往數入國民吏震驚<lb/>
今夏不乗虚掩進破滅其國至秋復來不得安卧自太<lb/>
宗之世迄於今日無歳不驚豈不汲汲乎哉世人皆謂<lb/>
<pb n="KR2f0039_WYG_080-6b"/>
淵辯通觧數術明決成敗臣請試之問其西國未滅之<lb/>
前有何亡徴知而不言是其不忠若實不知是其無術<lb/>
時赫連昌在座淵等自以無先言慙赧而不能對世祖<lb/>
大悦謂公卿曰吾意決矣亡國之帥不可與謀信矣哉<lb/>
而保太后猶難之復令羣臣於保太后前評議世祖謂<lb/>
浩曰此等意猶不服卿曉之令悟既罷朝或有尤浩者<lb/>
曰今呉賊南寇而舍之北伐行師千里其誰不知若蠕<lb/>
蠕逺遁前無所獲後有南賊之患危之道也浩曰不然<lb/>
<pb n="KR2f0039_WYG_080-7a"/>
今年不摧蠕蠕則無以禦南賊自國家并西國以來南<lb/>
人恐懼揚聲動衆以衛淮北彼北我南彼勞我息其勢<lb/>
然矣比破蠕蠕往還之間故不見其至也何以言之劉<lb/>
裕得關中留其愛子精兵數萬良將勁卒猶不能固守<lb/>
舉軍盡決號哭之聲至今未已如何正當國家休明之<lb/>
世士馬彊盛之時而欲以駒犢齒虎口也設令國家與<lb/>
之河南彼必不能守之自量不能守是以必不來若或<lb/>
有衆備邊之軍耳夫見瓶水之凍知天下之寒嘗肉一<lb/>
<pb n="KR2f0039_WYG_080-7b"/>
臠識鑊中之味物有其𩔖可推而得也且蠕蠕恃其絶<lb/>
逺謂國家力不能至自寛來乆故夏則散衆放畜秋肥<lb/>
乃聚背寒向温南來寇抄今出其慮表攻其不備大軍<lb/>
卒至必驚駭星分望塵奔走牡馬護羣牝馬戀駒驅馳<lb/>
難制不得水草未過數日則散而困敝可一舉而滅暫<lb/>
勞永逸長乆之利時不可失也唯患上無此意今聖慮<lb/>
已決發曠世之謀如何止之陋矣哉公卿也諸軍遂行<lb/>
時南藩諸將表宋大嚴欲犯河南請兵三萬先其未發<lb/>
<pb n="KR2f0039_WYG_080-8a"/>
逆撃之因誅河北流民在界上者絶其嚮道足以挫其<lb/>
鋭氣使不敢深入詔公卿議之咸言宜許左光禄大夫<lb/>
崔浩曰此不可從也往年國家大破蠕蠕馬力有餘南<lb/>
賊震懼常恐輕兵奄至卧不安席故先聲動衆以備不<lb/>
虞非敢先發又南土下溼夏月蒸暑水潦方多草木深<lb/>
邃疾疫必起非行師之時且彼先嚴有備必堅城固守<lb/>
屯軍攻之則糧食不給分兵肆討則無以應敵未見其<lb/>
利就使能來待其勞倦秋涼馬肥因敵取食徐往撃之<lb/>
<pb n="KR2f0039_WYG_080-8b"/>
萬全之計勝必可克在朝羣臣及西北守將從陛下征<lb/>
討西滅赫連北破蠕蠕多獲美女珍寳馬畜成羣南鎮<lb/>
諸將聞而生喜亦欲南抄以取資財是以披毛求玼妄<lb/>
張賊勢冀得肆心既不獲聽故數稱賊動以恐朝廷背<lb/>
公存私為國生事非忠臣也世祖從浩議南鎮諸將復<lb/>
表賊至而自陳兵少簡幽州以南戌兵佐守就漳水造<lb/>
舩嚴以為備公卿議者僉然欲遣騎五千并假署司馬<lb/>
楚之魯軌韓延之等令誘引邊民浩曰非上策也彼聞<lb/>
<pb n="KR2f0039_WYG_080-9a"/>
幽州已南精兵悉發大造舟舩輕騎在後欲存立司馬<lb/>
誅除劉族必舉國駭擾懼於滅亡當悉發精鋭來備北<lb/>
境後審知官軍有聲無實恃其先聚必喜而前行徑來<lb/>
至河肆其侵暴則我守將無以禦之若彼有見機之人<lb/>
善設權譎乗間深入虞我國虚生變不難非制敵之良<lb/>
計今公卿欲以威力攘賊乃所以招令速至也夫張虛<lb/>
聲而召實害此之謂矣不可不思後悔無及我使在彼<lb/>
期四月前還可待使至審而後發猶未晚也且楚之之<lb/>
<pb n="KR2f0039_WYG_080-9b"/>
徒是彼所忌將奪其國彼安得端坐視之故楚之往則<lb/>
彼來止則彼息其勢然也且楚之等瑣才能招合輕薄<lb/>
無賴而不能成就大功為國生事使兵連禍結必此之<lb/>
羣矣臣嘗聞魯軌説姚興求入荆州至則散敗乃不免<lb/>
南賊掠賣為奴使祻及姚泓已然之效浩復陳天時不<lb/>
利於彼曰今兹害氣在揚州不宜先舉兵一也午年自<lb/>
刑先發者傷二也日蝕滅光晝昏星見飛鳥墮落宿值<lb/>
斗牛憂在危亡三也熒惑伏匿於翼軫戒亂及䘮四也<lb/>
<pb n="KR2f0039_WYG_080-10a"/>
太白未出進兵者敗五也夫興國之君先脩人事次盡<lb/>
地利後觀天時故萬舉而萬全國安而身盛今義隆新<lb/>
國是人事未周也災變屢見是天時不協也舟行水涸<lb/>
是地利不盡也三事無一成自守猶或不安何得先發<lb/>
而攻人哉彼必聽我虚聲而嚴我亦承彼嚴而動兩推<lb/>
其咎皆自以為應敵兵法當分災迎受害氣未可舉動<lb/>
也世祖不能違衆乃從公卿議浩復固爭不從遂遣陽<lb/>
平王杜超鎮鄴琅琊王司馬楚之等屯潁川於是賊來<lb/>
<pb n="KR2f0039_WYG_080-10b"/>
遂疾到彦之自清河入河泝流西行分兵列守南岸西<lb/>
至潼關世祖聞赫連定與宋懸分河北乃治兵欲先討<lb/>
赫連羣臣曰劉義隆猶在河中舍之西行前寇未可必<lb/>
剋而義隆乗虚則失東州矣世祖疑焉問計於浩浩曰<lb/>
義隆與赫連定同惡相招連結馮䟦牽引蠕蠕規肆逆<lb/>
心虚相唱和義隆望定進定待義隆前皆莫敢先入以<lb/>
臣觀之有侣連鷄不得俱飛無能為害也臣始謂義隆<lb/>
軍來當屯住河中兩道北上東道向冀州西道衝鄴如<lb/>
<pb n="KR2f0039_WYG_080-11a"/>
此則陛下當自致計不得徐行今則不然東西列兵徑<lb/>
二千里一處不過數千形分勢弱以此觀之儜兒情見<lb/>
止望固河自守免死為幸無北度意也赫連定殘根易<lb/>
摧擬之必仆剋定之後東出潼關席卷而前則威震南<lb/>
極江淮以北無立草矣聖䇿獨發非愚近所及願陛下<lb/>
西行勿疑平涼既平其日宴㑹太武執浩手以示䝉遜<lb/>
使曰所云崔公此是也才略之美當今無比朕行止必<lb/>
問成敗決焉若合符契初無失矣<lb/>
<pb n="KR2f0039_WYG_080-11b"/>
孝明帝時靈太后臨朝司徒侍中尚書令任城王澄表<lb/>
曰伏惟世宗宣武皇帝命將授旗隨陸啓顙運籌制勝<lb/>
淮漢自賔節用勞心志清六合是故纘武脩文仍世彌<lb/>
盛陛下當周康靖治之時豈得晏安於𤣥黙然取外之<lb/>
理要由内彊圖人之本先在自備蕭衍雖虐使其民而<lb/>
窺覦不已若遇我虚疲士民凋窘賊衍年老志張思播<lb/>
虺毒此之弗圖恐受其病伏惟陛下妙齡在位聖徳方<lb/>
昇皇太后摠御天機乾乾夕愓若留意於負荷忿車書<lb/>
<pb n="KR2f0039_WYG_080-12a"/>
之未一進賢抜能重官人之舉標賞忠清旌養人之器<lb/>
脩干戈之用畜熊虎之士愛時鄙財輕寳重榖七八年<lb/>
間陛下聖略方剛親王徳幹壯茂將相膂力未衰愚臣<lb/>
猶堪戎伍荷戈帯甲之衆蓄鋭於今燕弧冀馬之盛充<lb/>
牣在昔又賊衍惡積祻盈勢不能乆子弟闇悖釁逆已<lb/>
彰亂亡之兆灼然可見兼弱有徴天與不逺大同之機<lb/>
宜須蓄備昔漢帝力疾討滅英布髙皇病卧親除顯逹<lb/>
夫以萬乗之主豈忘宴安實以侵名亂正計不得已今<lb/>
<pb n="KR2f0039_WYG_080-12b"/>
宜慕二帝之逺圖以肅寧為大任然頃年以來東西難<lb/>
寇艱虞之興首尾連接雖尋得翦除亦大損財力且饑<lb/>
饉之氓散亡莫保收入之賦不増出用之費彌衆不愛<lb/>
力以悦民無豐資以待敵此臣所以夙夜懐憂悚息不<lb/>
寧者也易曰何以守位曰仁何以聚人曰財故曰財者<lb/>
非天不生非地不長非時不成非人不聚生聚之由如<lb/>
此其難集人守位若此之重興替之道焉可不慮又古<lb/>
者使民嵗不過三日食壮者之粮任老者之事此雖太<lb/>
<pb n="KR2f0039_WYG_080-13a"/>
平之法難卒而因然妨民害財不亦宜戒今墉雉素脩<lb/>
廐庫崇列雖府寺膠塾少有未周大抵省府粗得庇憩<lb/>
理務諸寺靈塔俱足致䖍講道唯明堂辟雍國禮之大<lb/>
來冬司徒兵至請籌量減徹專力經營務令早就其廣<lb/>
濟數施之財酬商互市之弊凡所營造自非供御切須<lb/>
戎伏急要亦宜㣲減以務阜積庶府無横損民有全力<lb/>
夫食土簋而媯徳昭卑寢室而禹功盛章臺麗而楚力<lb/>
衰阿宫壯而秦財竭存亡之由灼然可覩願思前王一<lb/>
<pb n="KR2f0039_WYG_080-13b"/>
同之功畜力聚財以待時會<lb/>
後周武帝時將圖東討詔邊城鎮並益儲偫加戌卒齊<lb/>
陳二國聞之亦増脩守禦柱國于翼諫曰宇文䕶專制<lb/>
之日興兵至洛不戰而敗所䘮實多數十年委積一朝<lb/>
糜散雖為䕶無制勝之策亦由敵人之有備也且疆埸<lb/>
相侵互有勝敗徒損兵儲非䇿之上者不若解邊嚴減<lb/>
戌防繼好息民敬待來者彼必善於通和懈而少備然<lb/>
後出其不意一舉而山東可圖若猶習前蹤恐非蕩定<lb/>
<pb n="KR2f0039_WYG_080-14a"/>
之計帝納之<lb/>
唐髙祖武徳二年欲棄大河以東謹守關西秦王世民<lb/>
請曰太原王業所基國之根本河東殷實京邑所資若<lb/>
舉而棄之臣竊憤恨願假臣精兵三萬必平殄武周克<lb/>
復汾晋唐主於是發關中兵以益世民使擊武周<lb/>
武后時麟臺正字陳子昻上軍國機要䟽曰臣竊聞宗<lb/>
懐昌等軍失律者乃被逆賊詐造官軍文牒誣召懐昌<lb/>
昌等專愚無備䧟沒今諸軍敗失東蕃固知然恐安東<lb/>
<pb n="KR2f0039_WYG_080-14b"/>
阻隔未審此詐國家若無私契與安東往來臣恐凶賊<lb/>
多端詐偽復設萬一被其矯命更失其圖乃是資長賊<lb/>
權沒䧟府城此固宜天恩已應先有處分然臣愚見不<lb/>
敢不言又賊初勝不即西侵者深恐圍略安東以自全<lb/>
計若安東被圍畧則遼東以來非國所制伏乞天恩早<lb/>
為圖之臣聞天子義兵不可以怒發怒則衆懼急則人<lb/>
揺則賊得其勢故昔者聖人守静以制亂持重以服姦<lb/>
大義常存人無疑懼臣伏見恩制免天下罪人及募諸<lb/>
<pb n="KR2f0039_WYG_080-15a"/>
色奴充兵討擊者是㨗急之計非天子之兵且比來刑<lb/>
獄乆清罪人全少奴多怯弱非慣征行縱其募集未足<lb/>
可用況當今天下忠臣勇士萬分未用其一契丹小孽<lb/>
假命待誅何勞免罪贖奴損國大義且陛下富有四海<lb/>
一戰未勝遂即免罪募奴若更有他虞復何徵發臣恐<lb/>
此不可威示天下臣聞聖人制事必理未萌所以姦不<lb/>
敢謀賊不得起臣聞吐蕃近日將兵圍瓜州數日即退<lb/>
或云此賊通使墨啜恐瓜沙止遏故以此兵送之臣雖<lb/>
<pb n="KR2f0039_WYG_080-15b"/>
未信然惟國家比來勍敵者在此兩蕃至於契丹小醜<lb/>
未足比𩔖今國家為契丹大發河東道及六胡州綏延<lb/>
丹隰等州稽胡精兵悉赴營州而縁塞空虚靈夏獨立<lb/>
今水生河合草秋馬肥秦中北據隴右亦關東隣黨凶<lb/>
羯姦謀覘知此隙驅其醜𩔖大盜秦關隴右馬群是國<lb/>
所寳防備逺䇿良宜預圖不可竭塞上之兵使凶虜得<lb/>
計伏願詳審臣聞所養非所用所用非所養理家必弊<lb/>
在國必危故明君不畜無用之臣慈父不畜無益之子<lb/>
<pb n="KR2f0039_WYG_080-16a"/>
今朝廷五品三品受國寵榮天恩賞賜府庫虛耗食人<lb/>
之禄死人之事恩養聖朝甚矣厚矣及邊有小賊則云<lb/>
無人驅使又勞聖恩逺訪外人外人先無寵禄臨難又<lb/>
不肯殉節然則國之所養者摠無用之臣朝之所遺者<lb/>
乃有用之士今不收有用厚養無用欲令忠賢効力凶<lb/>
賊滅亡以臣愚見理不可得近者遼軍張元遇等䘮律<lb/>
實由内外不同心宰相或賣國樹恩近臣或附勢私謁<lb/>
禄重者以拱黙為智任權者以傾巧為賢羣居雷同以<lb/>
<pb n="KR2f0039_WYG_080-16b"/>
殉私為能媚妻保子以奉國為愚陛下又寛刑漏網不<lb/>
循名實遂令綱紀日廢姦宄滋多今國家第一要者在<lb/>
稍寛兵期山南淮南去幽州四千里所司使十月上旬<lb/>
到計日行百里四十日方到即今水雨如此又徴符到<lb/>
彼未乆當日辦發猶不及期況未辦發月日行不可百<lb/>
里違限者死國有常刑到不及期懼罪逃散為賊此更<lb/>
生一患縱倍程趂期亦恐不及若違不誅則軍不可統<lb/>
若違必誅則全衆皆怨況兵疲不堪用呉廣陳勝為盜<lb/>
<pb n="KR2f0039_WYG_080-17a"/>
由此切急切急即日江南淮南諸州租船數千艘已至<lb/>
鞏洛計有百餘萬斛所司便勒往幽州納充軍粮其船<lb/>
夫多是客户逰手墮業無賴雜色人發家來時唯作入<lb/>
都資料今已到京又勒往幽州幽州去此二千餘里還<lb/>
又二千餘里方寒氷凍一無資糧國家更無優恤但切<lb/>
勒赴限比聞丁夫皆甚愁歎又諸州行綱承前多僦勾<lb/>
至都糴納今儻有此𩔖而向滄瀛糴納則山東來米必<lb/>
二百已上百姓必搔動今國家不優恤又無識事明了<lb/>
<pb n="KR2f0039_WYG_080-17b"/>
人檢㸃勾當知租米見在虛實又未宣恩㫖慰勞兵夫<lb/>
唯切勒赴限儻在道逃亡此糧有萬一非意損失則東<lb/>
軍二十萬衆坐自取敗為賊所圖切急切急楊元感以<lb/>
此為亂實軍國大命山東百姓國家比以供軍矜不㸃<lb/>
募近聞東軍失利山東人驕慢乃謂國家怕其麄豪不<lb/>
敢徴發今街談巷議多有茍且之心伺國瑕隙頗揺風<lb/>
俗國家大政須人無貳心若縱懐貳姦亂必漸臣伏思<lb/>
即日山東愚人有亡命不事産業者有逰俠姦盜者有<lb/>
<pb n="KR2f0039_WYG_080-18a"/>
姦豪强宗者有交通州縣造罪過者如此等色皆是姦<lb/>
雄國家又不以法制役之臣恐無賴子弟暴横日廣上<lb/>
不為國法所制下不為州縣所羈又不從軍又不守業<lb/>
坐觀成敗養其姦心在於國家甚非長計以臣愚見望<lb/>
降勅使臣與州縣相知子細採訪有麄豪㳺俠亡命姦<lb/>
盜失業漂食富族强宗者並稍優與賜物悉募從軍仍<lb/>
宣恩㫖慰勞以禮發遣若如此則山東浮人安於太山<lb/>
一者以慴姦豪異心二者得精兵討賊不煩寃怨稽胡<lb/>
<pb n="KR2f0039_WYG_080-18b"/>
等又身既在軍則父兄子弟自不敢為過昔漢祖征山<lb/>
東使蕭何鎮關中漢軍數敗蕭何毎發關中子弟以助<lb/>
漢軍三秦無盜亂之患漢軍有强雄之勢盖以此道也<lb/>
夫亂羣敗衆者唯在姦雄姦雄既羈亂弊自息伏乞聖<lb/>
恩早圖之詩云無縱詭隨式遏寇虐紫袍緋袍緑袍金<lb/>
帶牙笏告身金銀器物等即日軍衆已集入賊有期臣<lb/>
欲募死士三萬人長驅賊庭一戰掃定軍中未有髙爵<lb/>
重賞無以勵勇使貪伏望天恩賜給前件袍帶告身器<lb/>
<pb n="KR2f0039_WYG_080-19a"/>
物二千事庶以勸勵士衆未敢虛用比來將軍不明賞<lb/>
罰所以兵不齊心今聚十五萬衆戈甲粮餉日費萬金<lb/>
不早剋定恐所費彌廣山東百姓貧弊不可再役特乞<lb/>
天恩允臣所請<lb/>
肅宗為太子安禄山亂建寧王倓典親兵扈車駕度渭<lb/>
百姓遮道留太子太子使喻曰至尊播遷吾可以違左<lb/>
右乎倓進説曰逆胡亂常四海崩分不因人情圖興復<lb/>
雖欲從上入蜀而散關以東非國家有夫大孝莫若安<lb/>
<pb n="KR2f0039_WYG_080-19b"/>
社稷殿下當募豪傑趣河西收牧馬今防邊屯士不下<lb/>
十萬而光弼子儀全軍在河朔與謀興復䇿之上者廣<lb/>
平王亦贊之於是議定<lb/>
徳宗時翰林學士陸贄論關中事宜奏曰臣頃覧載籍<lb/>
毎至理亂廢興之際必反覆參考究其端由與理同道<lb/>
罔不興與亂同趣罔不廢此理之常也其或措置不異<lb/>
安危則殊此時之變也至於君人有大柄立國有大權<lb/>
得之必强失之必弱是則歴代不易百王所同夫君人<lb/>
<pb n="KR2f0039_WYG_080-20a"/>
之柄在明其徳威立國之權在審其輕重徳與威不可<lb/>
偏廢也輕與重不可倒持也蓄威以昭徳偏廢則危居<lb/>
重以馭輕倒持則悖恃威則徳䘮於身取敗之道也失<lb/>
重則輕移諸已啓祻之門也陛下天錫勇智志期削平<lb/>
忿兹昏迷整旅奮伐海内震疊莫敢寧居此誠英主撥<lb/>
亂拯物不得已而用之然威武四加非謂蓄矣所可兢<lb/>
兢保惜慎守而不失者唯居重馭輕之權耳陛下又果<lb/>
於成務急於應機竭國以奉軍傾中以資外倒持之勢<lb/>
<pb n="KR2f0039_WYG_080-20b"/>
今又佀焉臣是以疚心如狂不覺妄發輙踰顧問之㫖<lb/>
深測憂危之端此臣之愚於自量而忠於事主之分也<lb/>
古人所謂愚夫言之而明主擇之惟陛下幸留聽焉臣<lb/>
聞國家之立也本大而末小是以能固又聞理天下者<lb/>
若身之使臂臂之使指則小大適稱而不悖焉身所以<lb/>
能使臂者身大於臂故也臂所以能使指者臂大於指<lb/>
故也王畿者四方之本也京邑者又王畿之本也其勢<lb/>
當令京邑如身王畿如臂四方如指故用即不悖處則<lb/>
<pb n="KR2f0039_WYG_080-21a"/>
不危斯乃居重馭輕天子之大權也非獨為御諸夏而<lb/>
已抑又有鎮撫戎狄之術焉是以前代之制轉天下租<lb/>
税委之京師徙郡縣豪傑處之陵邑選四方壯勇實之<lb/>
邊城其賦役則輕近而重逺也其惠化則悦近以來逺<lb/>
也太宗文皇帝既定大業萬方底乂猶務戎備不忘慮<lb/>
危列置府兵分𨽻禁衛大凡諸府八百餘所而在關中<lb/>
者殆五百焉舉天下不敵關中則居重馭輕之意明矣<lb/>
承平漸乆武備浸㣲雖府衛具存而卒乗罕習故禄山<lb/>
<pb n="KR2f0039_WYG_080-21b"/>
竊倒持之柄乗外重之資一舉滔天兩京不守尚賴經<lb/>
制頗存典刑彊本之意則亡縁邊之備猶在加以諸牧<lb/>
有馬毎州有糧故肅宗得以為資中復興運乾元之後<lb/>
大憝初夷繼有外虞悉師東討邊備既㢮禁戌亦空吐<lb/>
蕃乗虛深入為寇故先皇帝莫與為禦避之東逰是皆<lb/>
失居重馭輕之權忘深根固柢之慮内寇則崤函失險<lb/>
外侵則汧渭為戎於斯之時朝市離析事變可慮須臾<lb/>
萬端雖有四方之師寧救一朝之患陛下追想及此豈<lb/>
<pb n="KR2f0039_WYG_080-22a"/>
不為之寒心哉尚賴宗社威靈先皇仁聖攘却醜𩔖再<lb/>
安宸居城邑具全宫廟無霣此又非常之幸振古所未<lb/>
聞焉足以見天意之於皇家保佑深矣故示大儆將𢎞<lb/>
永圖陛下誠宜上副𤣥心下察時變逺考前代成敗近<lb/>
鑒國朝盛衰垂無疆之休建不拔之業今則勢可危慮<lb/>
又甚於前伏惟聖謀已有成筭愚臣未逹敢獻所憂先<lb/>
皇帝還自陜郛懲艾往事稍益禁衛漸修邊防是時關<lb/>
中有朔方涇原隴右三帥以扞西戎河東有太原全軍<lb/>
<pb n="KR2f0039_WYG_080-22b"/>
以控北虜此四軍者皆聲勢雄盛士馬精彊又徵諸道<lb/>
戍兵每嵗乗秋備塞尚不能保固封守遏其奔衝京師<lb/>
戒嚴比比而有陛下嗣膺寳位威懾殊鄰蠢兹昆夷猶<lb/>
肆毒蠚舉國來寇志吞岷梁貪冐既深覆亡幾盡遂求<lb/>
通好少息交侵盖縁馬䘮兵疲務以計謀相緩固非畏<lb/>
威懐徳必欲守信結和所以歴年優柔竟未堅定要約<lb/>
息兵稍乆育馬漸蕃必假小事忿爭因復大肆侵掠張<lb/>
光晟又於振武誘殺羣胡自爾已來絶無虜使其為嫌<lb/>
<pb n="KR2f0039_WYG_080-23a"/>
怨足可明徴借如吐蕃實和回紇無憾戎狄貪詐乃其<lb/>
常情茍有便利可窺豈肯端然自守今朔方太原之衆<lb/>
逺在山東神䇿六軍之兵繼出關外儻有賊臣啗寇黠<lb/>
虜窺邊伺隙乗虛微犯亭障此愚臣所竊為憂者也未<lb/>
審陛下其何禦之側聞伐叛之初議者多易其事僉謂<lb/>
有征無戰役不逾時計兵未甚多度費未甚廣於事為<lb/>
無擾於人為不勞曽不料兵連祻挐變故難測日引月<lb/>
長漸乖始圖故前志以兵為凶器戰為危事至戒至慎<lb/>
<pb n="KR2f0039_WYG_080-23b"/>
不敢輕用之者盖為此也當勝而反敗當安而倒危變<lb/>
亡而為存化小而成大在覆掌之間耳何可不畏而重<lb/>
之乎近事甚明足以為鑒往嵗為天下所患咸謂除之<lb/>
則可致昇平者李正已李寳臣梁崇義田悦是也往嵗<lb/>
為國家所信咸謂任之則可除祻亂者朱滔李希烈是<lb/>
也既而正已死李納繼之寳臣死惟岳繼之崇義卒希<lb/>
烈叛惟岳戮朱滔攜然則往嵗之所患者四去其三矣<lb/>
而患竟不衰往嵗之所信者今則自叛矣而又難保是<lb/>
<pb n="KR2f0039_WYG_080-24a"/>
知立國之安危在勢任事之濟否在人勢茍安則異𩔖<lb/>
同心也勢茍危則舟中敵國也陛下豈可不追鑒往事<lb/>
惟新令圖循偏廢之柄以靖人復倒持之權以固國而<lb/>
乃孜孜汲汲極思勞神徇無已之求望難必之效其於<lb/>
為人除害之意則已至矣其為宗社自重之計恐未至<lb/>
焉自頃將帥徂征乆未盡敵茍以藉口則請濟師陛下<lb/>
乃為之輟邊軍缺環衛虛内廐之馬竭武庫之兵占將<lb/>
家之子以益師賦私養之畜以増騎猶且未戰則曰乏<lb/>
<pb n="KR2f0039_WYG_080-24b"/>
財陛下又為之筭室廬貸商賈傾司府之幣設請𣙜之<lb/>
科關輔之間徴發已甚宫苑之内備衛不全萬一將帥<lb/>
之中又如朱滔希烈或負固邊壘誘致豺狼或竊發郊<lb/>
畿驚犯城闕此亦愚臣所竊為憂者也未審陛下復何<lb/>
以備之以陛下聖徳君臨率土欣戴非常之慮豈所宜<lb/>
言然居安備危哲王是務以言為諱中主不行若備之<lb/>
已嚴則言亦何害儻忽而未備又安可勿言臣是以罄<lb/>
陳狂愚無所諱避罔敢以中主不行之事有虞於聖朝<lb/>
<pb n="KR2f0039_WYG_080-25a"/>
也惟陛下熟察之過防之且今之關中即古者邦畿千<lb/>
里之地也王業根本於是在焉秦嘗用之以傾諸侯漢<lb/>
嘗因之以定四海盖由憑山河之形勝宅田里之上腴<lb/>
弱則内保一方當天下之半可以養力俟時也彊則外<lb/>
制東夏據域中之大可以蓄威昭徳也豪勇之在關中<lb/>
者與籍於營衛不殊車乗之在關中者與列於廐牧不<lb/>
殊財用之在關中者與貯於帑藏不殊有急而須一朝<lb/>
可聚今執事者先拔其本棄重取輕所謂倒持太阿授<lb/>
<pb n="KR2f0039_WYG_080-25b"/>
人以柄議制置則彊幹弱枝之術反語綏懐則悦近來<lb/>
逺之道乖求諸通方無適而可顧臣庸懦竊為陛下惜<lb/>
之往者不可追來者猶可補臣不勝懇懇憂國之至輙<lb/>
敢効其狂鄙以備採擇之一端陛下儻俯照微誠過聽<lb/>
愚計使李芃援東洛懐光救襄城希烈兇徒勢必退衂<lb/>
則所遣神䇿六軍士馬及㸃召節將子弟東行應援者<lb/>
悉可追還河北既有馬燧抱真固亦無藉李晟亦令旋<lb/>
斾完復禁軍明勅涇隴邠寕但令嚴備封守仍云更不<lb/>
<pb n="KR2f0039_WYG_080-26a"/>
徴發使知各保安居又降徳音勞徠畿甸具言京輦之<lb/>
下百役殷繁且又萬方會同諸道朝奏卹勤懐逺理合<lb/>
優容其京城及畿縣所税間架𣙜酒抽貫貸商㸃召等<lb/>
諸如此𩔖一切停罷則冀已輸者弭怨見處者獲寧人<lb/>
心不揺邦本自固祻亂無從而作朝廷由是益尊然後<lb/>
可以度時宜施教令弛張自我何有不從端本整棼無<lb/>
易於此<lb/>
贄又請撫循李楚琳䟽曰右件官比緣性行無良多為<lb/>
<pb n="KR2f0039_WYG_080-26b"/>
時議所惡頻被封章論奏言其心挾兩端若不隄防恐<lb/>
妄生窺伺謂宜斥絶用杜姦邪近者鳳翔使來絶不䝉<lb/>
恩召見滯留數輩並未放還伏恐陛下不忍忿心頗從<lb/>
輿議以臣惷戇竊謂非宜李楚琳乗時艱危俶擾岐下<lb/>
賊殺戎帥欵結兇渠奉天之圍頗亦有助其於叛亂海<lb/>
内彰聞論者今始紛紜一何知見之晚耶但以乗輿未<lb/>
復大憝猶存勤王之師悉在畿内急宣速告晷刻是爭<lb/>
商嶺則道迂且遥雒谷復為盜所扼僅通王命唯在襃<lb/>
<pb n="KR2f0039_WYG_080-27a"/>
斜此路若又阻艱南北遂將夐絶以諸鎮危疑之勢居<lb/>
二逆誘脅之中洶洶羣情各懐向背彼勝則往我勝則<lb/>
來其間事機不容蹉跌儻或楚琳發憾公肆猖狂南塞<lb/>
要衝東延巨猾則我咽喉梗而心膂分矣其勢豈不甚<lb/>
病哉且楚琳本懐唯惡是務今能兩端顧望乃是天誘<lb/>
其𠂻故通歸塗將濟大業陛下誠宜深以為念厚加撫<lb/>
循得其持疑使足集事儻能遷善亦可濟師今若徇褊<lb/>
狹之談露猜阻之跡懼者甚衆豈唯一夫自昔能建竒<lb/>
<pb n="KR2f0039_WYG_080-27b"/>
功或拯危厄未必皆是絜矩之士温良之徒驅駕擾馴<lb/>
唯在所馭朝稱兇悖夕謂忠純始為寇讎終作卿相知<lb/>
陳平無行而不棄忿韓信自王而遂封蒯通以析理獲<lb/>
全雍齒以積恨先賞此漢祖所以恢帝業也置射鈎之<lb/>
賊而任其才釋斬袪之怨以免於難此桓文所以𢎞霸<lb/>
功也然則當事之要雖罪惡不得不容適時之宜雖仇<lb/>
讎不得不用陛下必欲精求素行追抉宿疵則是改過<lb/>
不足以補愆自新不足以贖罪凡今將吏豈得盡無疵<lb/>
<pb n="KR2f0039_WYG_080-28a"/>
瑕人皆省思孰免疑畏又況阻命之輩脅從之流自知<lb/>
負恩安敢歸化斯釁非小所宜速圖孔子曰人而不仁<lb/>
疾之已甚亂也又曰小不忍則亂大謀君陳曰無忿疾<lb/>
于頑又曰必有忍其乃有濟伏願陛下必以英主大略<lb/>
聖人格言為元龜固不可納豎儒小忠以虧撓興復之<lb/>
業也臣不勝憂國至計謹啓事以聞<lb/>
贄又論從賊中赴行在官狀曰欽溆奉宣聖㫖近日往<lb/>
往有卑官從山北來皆稱自京城偷路奔赴行在大都<lb/>
<pb n="KR2f0039_WYG_080-28b"/>
此輩多非良善有一邢建論説賊中體勢語最張皇察<lb/>
其事情頗是窺覘今且令留在一處安置如此之𩔖更<lb/>
有數人若不根尋恐有姦計卿宜商量如何穏便者臣<lb/>
伏以任摠百揆者與一職之守不同富有萬國者與百<lb/>
揆之體復異盖尊領其要卑主其詳尊尚恢𢎞卑務近<lb/>
細是以練覈小事糺察微姦此有司之守也維御萬樞<lb/>
選建庶長摠綱而衆目咸舉明邇而羣方自通此大臣<lb/>
之任也愚智兼納洪纎靡遺盖之如天容之如地垂旒<lb/>
<pb n="KR2f0039_WYG_080-29a"/>
黈纊而黜其聰察匿瑕藏疾而務於包含不示威而人<lb/>
畏之如雷霆不用明而人仰之如日月此天子之徳也<lb/>
以卑而僭用尊道則職廢於下以尊而降代卑職則徳<lb/>
䘮於上職廢則事不舉徳䘮則人不歸事不舉者弊雖<lb/>
切而患輕人不歸者釁佀微而祻重兹道得失所關興<lb/>
亡聖王知宇宙之大不可以耳目周故清其無為之心<lb/>
而觀物之自為也知億兆之多不可以智力勝故壹其<lb/>
至誠之意而感人之不誠也異於是者乃以一人之聽<lb/>
<pb n="KR2f0039_WYG_080-29b"/>
覽而欲窮宇宙之變態以一人之防慮而欲勝億兆之<lb/>
姦欺役智彌精失道彌逺故宣尼述陶唐之盛曰惟天<lb/>
為大惟堯則之周詩美文王之徳曰不識不知順帝之<lb/>
則是皆覆育萬物渾然大同無好無惡不忌不克之謂<lb/>
也項籍納秦降卒二十萬慮其懐詐復叛一舉而盡坑<lb/>
之其於防虞亦已甚矣漢髙豁逹大度天下之士至者<lb/>
納用不疑其於備慮可謂䟽矣然而項氏以滅劉氏以<lb/>
昌蓄疑之與推誠其效固不同也秦皇嚴衛雄猜而荆<lb/>
<pb n="KR2f0039_WYG_080-30a"/>
軻奮其隂計光武寛容博厚而馬援輸其欵誠豈不以<lb/>
虛懐待人人亦思附任數御物物終不親情思附則感<lb/>
而悦之雖寇讎化為心膂有矣意不親則懼而阻之雖<lb/>
骨肉結為仇慝有矣臣故曰兹道得失所關興亡伏惟<lb/>
陛下睿哲文思光被四表孝友勤儉行髙百王然猶化<lb/>
未大同俗未至理者良以智出庶物有輕待人臣之心<lb/>
思周萬機有獨馭區㝢之意謀吞衆略有過慎之防明<lb/>
照羣情有先事之察嚴束百辟有任刑致理之規威制<lb/>
<pb n="KR2f0039_WYG_080-30b"/>
四方有以力勝殘之志由是才能者怨於不任忠藎者<lb/>
憂於見疑著勲業者懼於不容懐反側者迫於攻討馴<lb/>
致離叛構成祻災兵連於外變起於内嵗律未半乗輿<lb/>
再遷國家艱屯古未嘗有以陛下至聖之徳而遘兹殷<lb/>
憂之期天其或者欲大啓睿心儆小失而崇丕業耳臣<lb/>
謂陛下當奉若天意追咎已然凡所致寇之由悉已詳<lb/>
知其故將革前弊以消羣疑今承徳音尚襲流誤若未<lb/>
悔禍何由弭災臣獲蒙過知又辱下問若務順㫖是為<lb/>
<pb n="KR2f0039_WYG_080-31a"/>
欺天庸敢指陳庶禆闕漏往嵗初奮師旅四征不庭義<lb/>
烈之徒人思自効捨逆歸欵者繼獻於闕下陳謀諫失<lb/>
者爭詣於禁門陛下能於此時乗軍氣之方雄因人心<lb/>
之願盡輟沐吐哺虛襟坦懐海納風行不疑不滯功者<lb/>
報之義者旌之直者奬之才者任之其或有志而無補<lb/>
於時敢言而不當其理亦必恕其妄作録其善心率皆<lb/>
優容以禮進退如此則海内風靡翕然歸心賢愚咸懐<lb/>
小大畢力蕞爾凶醜曽何足平臣固知乆已理安必無奉<lb/>
<pb n="KR2f0039_WYG_080-31b"/>
天之幸矣其所以孕禍胎而索義氣者在乎獨斷宸慮<lb/>
專任睿明降附者意其窺覦輸誠者謂其逰説論官軍<lb/>
撓敗者猜其挾姦毁沮陳兇黨强狡者疑其為賊張皇<lb/>
獻計者防其漏言進諫者憚其宣謗凡此之𩔖悉貽聖<lb/>
憂咸使拘留謂之安置或詰責而寘於客省或勞慰而<lb/>
延於紫庭雖呵奬頗異其辭然於圈閉一也既杜出入<lb/>
勢同狴牢解釋無期死生莫測守䕶且峻家私不通一<lb/>
遭縶維動歴年嵗想其痛憤何可勝言由是歸化漸稀<lb/>
<pb n="KR2f0039_WYG_080-32a"/>
而上封殆絶矣徇義之心既阻脅從之黨彌堅而貴近<lb/>
之臣往來之使希望風㫖詭辭取容唯揣樂聞不憂失<lb/>
實咸言聖謀深逺䇿略如神小寇孤危滅亡無日陛下<lb/>
急於誅惡皆謂其事信然窮兵竭財坐待平一人心轉<lb/>
潰寇亂愈滋遂至轂下生戎宫闈不守儻陛下能於此<lb/>
際遽敷大號謝過萬方叙忠良見忌之寃而舉其尤鯁<lb/>
亮者加之厚秩糾阿䛕不實之罪而數其極姦妄者處<lb/>
之大刑賞罰既明忠邪畢辨以此臨下誰敢不誠以此<lb/>
<pb n="KR2f0039_WYG_080-32b"/>
懐人何有不服過而能改亂亦遄安臣固知尋復京師<lb/>
必無梁岷之逰矣陛下既闕慎於始又失圖於中收之<lb/>
西隅唯在兹日豈可復使一事紕繆一言過差哉今賊<lb/>
泚未平懐光繼叛都邑城闕猰㺄迭居關輔郊畿豺狼<lb/>
雜處朝廷僻介於逺郡道路縁歴於連山杖䇿從君其<lb/>
能有幾推心降接猶恐未多稍不禮焉固不來矣若又<lb/>
就加猜劾且復囚拘使反者得辭來者懐懼則天下有<lb/>
心之士安敢復言忠義哉卵胎不傷麟鳯方至魚鼈咸<lb/>
<pb n="KR2f0039_WYG_080-33a"/>
若龜龍乃逰盖悦近者來逺之資懐小者致大之術也<lb/>
竊料邢建等輩必非助逆之徒假如過有張皇跡渉疑<lb/>
佀亦望矜愚惜體屈法裕人並量器能隨事甄貸武者<lb/>
措之於戎伍文者付之於宰司大則授以職員次但優<lb/>
其選序必有須離行在難處親軍則或除諸道一官或<lb/>
委諸使録用就其常分各稍加恩古人有言撫我則后<lb/>
虐我則讎惠澤所及謳歌乃歸流聞四方孰不欣戴昔<lb/>
趙殺鳴犢聖人輟行燕尊郭隗賢士繼往況乎天子所<lb/>
<pb n="KR2f0039_WYG_080-33b"/>
作天下式瞻一言阻物則天下莫不自疑一事恤人則<lb/>
天下莫不同悦固不可以小失為無損而不悔亦不可<lb/>
以小善為無益而不行小猶慎之矧又非小願陛下惟<lb/>
事無大小皆以覆車之轍為戒實宗社無疆之休<lb/>
贄又論叙遷幸之由狀曰臣前日蒙恩召見陛下叙説<lb/>
涇原叛卒驚犯宫闕及初行幸之事因自剋責辭㫖過<lb/>
深臣奏云陛下引咎在躬誠堯舜至徳之意臣竊有所<lb/>
見以為致今日之患者羣臣之罪也陛下又曰卿以君<lb/>
<pb n="KR2f0039_WYG_080-34a"/>
臣之禮不忍歸過於朕故有此言然自古國家興衰皆<lb/>
有天命今遇此厄運雖則是朕失德亦應事不由人未<lb/>
及對詔之間陛下遂言及宗祧涕泗交集主憂臣憤人<lb/>
理之常情激於𠂻不覺嗚咽旋屬㳺環請對臣言未獲<lb/>
畢辭今輙上煩以盡愚懇臣所謂致今日之患是羣臣<lb/>
之罪者非敢徒飾浮説茍寛聖懐事皆有由言庶可復<lb/>
自胡羯稱亂遺患未除朝廷因循乆務容養事多僭越<lb/>
禮闕會朝陛下神武統天將一區宇乃命將帥四征不<lb/>
<pb n="KR2f0039_WYG_080-34b"/>
庭兇渠稽誅逆將繼亂兵連禍結行及三年徴師四方<lb/>
無逺不暨父子訣别夫妻分離一人征行十室資奉居<lb/>
者有餽送之苦行者有鋒刃之憂去留騷然而閭里不<lb/>
寜矣聚兵日衆供費日多常賦不充乃令促限促限纔<lb/>
畢復命加徴加徴既殫又使别配别配不足於是𣙜筭<lb/>
之科設率貸之法興禁防滋章條目纎碎吏不堪命人<lb/>
無聊生農桑廢於徴呼膏血竭於笞捶市井愁苦室家<lb/>
怨咨兆庶嗷然而郡邑不寜矣邊陲之戌用保封疆禁<lb/>
<pb n="KR2f0039_WYG_080-35a"/>
衛之師以備巡警二者或闕則生戎心國之大防莫重<lb/>
於此陛下急於靖難累遣東征邊備空虛親軍寡弱尋<lb/>
又搜閲私牧以取馬薄責將家以出兵凡有私牧者例<lb/>
元勲貴戚之門所謂將家者皆統帥岳牧之後是乃嘗<lb/>
蒙親委或著忠勞復除征徭固有常典今忽奪其畜牧<lb/>
事其子孫有乞假以給資裝有破産以營卒乗道路悽<lb/>
憫部曲感傷貴位崇勲孰不解體加以聚歛之法轂下<lb/>
尤嚴邸第侯王咸輸屋税裨販夫婦畢筭緡錢貴而不<lb/>
<pb n="KR2f0039_WYG_080-35b"/>
見優近而不見異其為憤慼又甚諸方誅求轉繁庶𩔖<lb/>
恐懼興發無已羣情動揺朝野嚻然而京邑關畿不寧<lb/>
矣陛下又以百度弛廢志期肅清持義以掩恩任法以<lb/>
成理神斷失於太速睿察傷於太精斷速則寡恕於人<lb/>
而疑佀之間不容辯也察精則多猜於物而臆度之際<lb/>
未必然也寡恕則重臣懼祻反側之釁易生多猜則羣<lb/>
下防嫌茍且之風漸扇是以叛亂繼起怨讟並興非常<lb/>
之虞億兆同慮惟陛下穆然凝邃獨不得聞至使兇卒<lb/>
<pb n="KR2f0039_WYG_080-36a"/>
鼓行白晝犯闕重門無結草之禦環衛無誰何之人自<lb/>
古禍變之興未有若斯之易豈不以乗我間隙因人攜<lb/>
離哉陛下有股肱之臣有耳目之任有諫諍之列有備<lb/>
衛之司見危不能竭其誠臨難不能効其死所謂致今<lb/>
日之患是羣臣之罪者豈徒言歟聖㫖又以家國興衰<lb/>
皆有天命今遇此厄運應不由人者臣志性介劣學識<lb/>
庸淺凡是占筭秘術都不渉其源流至於興衰大端則<lb/>
嘗聞諸典籍書曰天視自我民視天聽自我民聽又曰<lb/>
<pb n="KR2f0039_WYG_080-36b"/>
徳惟一動罔不吉徳二三動罔不凶惟吉凶不僭在人<lb/>
惟天降災祥在徳又曰天難忱命靡常常厥徳保厥位<lb/>
厥徳靡常九有以亡此則天所視聽皆因於人天降災<lb/>
祥皆考其徳非於人事之外别有天命也故祖伊責紂<lb/>
之辭曰我生不有命在天武王數紂之罪曰吾有民有<lb/>
命罔懲其侮此又舍人事而推天命必不可之理也易<lb/>
曰自天祐之吉無不利仲尼以為祐者助也天之所助<lb/>
者順也人之所助者信也履信思乎順又以尚賢是以<lb/>
<pb n="KR2f0039_WYG_080-37a"/>
自天祐之吉無不利又曰危者安其位者也亡者保其<lb/>
存者也亂者有其治者也故君子安而不忘危存而不<lb/>
忘亡治而不忘亂是以身安而國家可保又曰視履考<lb/>
祥又曰吉凶者得失之象也夫易之為書窮變知化其<lb/>
於性命可謂研精及乎論天人祐助之由辯安危理亂<lb/>
之故必本於履行得失而吉凶之報象焉此乃天命由<lb/>
人其義明矣春秋傳曰禍福無門唯人所召又曰人受天<lb/>
地之中以生所謂命也是以有動作威儀禮義之則以<lb/>
<pb n="KR2f0039_WYG_080-37b"/>
定命也能者養之以福不能者敗以取禍禮記引詩<lb/>
而釋之曰大雅云殷之未䘮師克配上帝宜監于殷駿<lb/>
命不易言得衆則得國失衆則失國也又引書而釋之<lb/>
曰康誥云惟命不于常言善則得之不善則失之此則<lb/>
聖哲之意六經會通皆為禍福由人不言盛衰有命盖<lb/>
人事著於下而天命降於上是以事有得失而命有吉<lb/>
凶天人之間影響相准詩書已後史傳相承理亂廢興<lb/>
大略可記人事理而天命降亂者未之有也人事亂而<lb/>
<pb n="KR2f0039_WYG_080-38a"/>
天命降康者亦未之有也六經之教既如彼歴代明驗<lb/>
又如此尚恐其中有可疑者臣請復以近事證之自頃<lb/>
征討頗頻刑網稍宻物力竭耗人心驚疑如居風濤洶<lb/>
洶靡定上自朝列下逹烝黎日夕族黨聚謀咸憂必有<lb/>
變故旋屬涇原叛卒果如衆庶所虞京師之人動逾億<lb/>
計固非悉知筭術皆曉占書則明致寇之由未必盡闗<lb/>
天命伏惟陛下鑒既往之深失建將來之令圖拯宗社<lb/>
阽危刷億兆憤耻在於審察時變博詢人謀王化聿脩<lb/>
<pb n="KR2f0039_WYG_080-38b"/>
天祐自至恐不宜推引厄運謂為當然撓追咎之誠沮<lb/>
惟新之望臣聞理或生亂亂或資理有以無難而失守<lb/>
有因多難而興邦理或生亂者恃理而不脩也亂或資<lb/>
理者遭亂而能懼也無難失守者忽萬機之重而忘憂<lb/>
畏也多難興邦者渉庶事之艱而知敕慎也今生亂失<lb/>
守之事則既往不可復追矣其資理興邦之業在陛下<lb/>
刻勵而謹脩之當至危至難之機得其道則興失其道<lb/>
則廢其間不容復有所悔也惟陛下勤思焉熟計焉捨<lb/>
<pb n="KR2f0039_WYG_080-39a"/>
已以從衆焉違欲以遵道焉逺憸佞而親忠直焉推至<lb/>
誠而去逆詐焉杜讒沮之路廣諫諍之門焉掃求利之<lb/>
法務息人之術焉録片善片能以盡羣材焉忘小瑕小<lb/>
怨俾無棄物焉斯道甚易知甚易行不勞神不苦力但<lb/>
在約之於心耳又陛下天資睿哲有必致之具安得捨<lb/>
而不為哉斯道夕誓之於心則可以感神明動天地朝<lb/>
施之於事則可以服庶𩔖懐萬方何憂乎亂人何畏乎<lb/>
厄運何患乎天下不寧昔太公以避狄而興周文王以<lb/>
<pb n="KR2f0039_WYG_080-39b"/>
百里而王是乃因危難而恢盛業由僻小而闡丕圖況<lb/>
陛下禀英姿承實歴四海之利權由己列聖之徳澤在<lb/>
人茍能増脩蔑有不濟至如東北羣孽荏苒逋誅涇原<lb/>
亂兵倉卒犯禁盖上𤣥保祐陛下恐陛下神武果斷有<lb/>
輕天下之心使知艱難將永福祚耳伏願悔前祻以答<lb/>
天戒新聖化以承天休勿謂時鍾厄運而自疑勿謂事<lb/>
不由人而自解勤勵不息足致昇平豈止盪滌祅氛旋<lb/>
復宫闕而已愚臣不勝區區憂國奉君之至誠有所切<lb/>
<pb n="KR2f0039_WYG_080-40a"/>
辭不覺煩伏惟陛下不以人廢言不以言廢直千慮一<lb/>
得或有取焉<lb/>
贄又論收河中後請罷兵狀曰昨日欽溆奉宣聖㫖示<lb/>
臣馬燧渾瑊等奏平懐光收河東狀兼令臣商量須作<lb/>
何處置令欽溆奏來者兇梗殱盪闗畿廓清實聖謀廣<lb/>
運之功亦宗社無疆之祚應須處置大略已附欽溆口<lb/>
陳展轉傳言恐未盡意謹復薦其固陋願陛下少留察<lb/>
焉臣聞禍或生福福亦生祻䘮者得之理得者䘮之端<lb/>
<pb n="KR2f0039_WYG_080-40b"/>
故晋勝鄢陵范燮祈死呉克勁越夫差啓殃是知福不<lb/>
可以屢徼幸得不可以常覬覦居福而慮祻則其福可<lb/>
保見得而忘䘮則其䘮必臻臣竊懼謟䛕希㫖之徒險<lb/>
躁生事之輩幸兇醜覆亡之會揣英主削平之心必將<lb/>
競効甘言誘開利欲謂王師所向莫敵謂餘孽指顧可<lb/>
平請廻蒲坂之戈復起淮沂之役斯議一啓必有亂階<lb/>
故微臣姑以生祻為憂而未敢以獲福為賀也何則建<lb/>
中之難其事可徵始以蓄憾而隘於含容或以亟勝<lb/>
<pb n="KR2f0039_WYG_080-41a"/>
而輕於戰伐故文喜之討涇上之瘡痛未平崇義之征<lb/>
漢南之芟夷繼甚阻命之帥非不誅也伐叛之師非不<lb/>
克也介焉之斷非不堅也赫斯之怒非不逞也然以人<lb/>
不見恤惟戮是聞有辜無辜不敢自保是以抱釁反側<lb/>
者懼鈇鉞之次加畏祻危疑者慮猜譖之災及遂乃螽<lb/>
結以拒討狼顧以背恩彌兩河而亘淮夷盪三輔而盜<lb/>
京邑鑾輅為之再駕行宫至於合圍於時海内大揺物<lb/>
情幾去天命莫保於寸晷王威不出於一城邦國之杌<lb/>
<pb n="KR2f0039_WYG_080-41b"/>
隉艱屯綿綿聨聨若包桑綴旒幸而不殊者屢矣勢之<lb/>
危窘實足寒心非有曩時熊羆翕習之師雷霆奮發之<lb/>
勢武庫劔㦸之利帑藏財賦之殷其所以施令率人取<lb/>
威定亂比於建中之始豈不至微至殺哉然而陛下懐<lb/>
悔過之深誠降非常之大號知黷武窮兵之長亂知急<lb/>
征重斂之勦財知殘人肆欲之取危知違衆率心之稔<lb/>
慝知烝庶困極之興怨知上下鬱堙之失情徳音渙然<lb/>
以之更始所在宣敡之際聞者莫不涕流雖或兇獷匪<lb/>
<pb n="KR2f0039_WYG_080-42a"/>
人亦必為之歔欷誠之動物乃至於斯懐梟鴟以好音<lb/>
消祲沴以和氣由是姦回易慮黎獻歸心假王叛渙之<lb/>
夫削偽號以請罪觀釁首鼠之將壹純誠以効勤流亡<lb/>
凍餒者希保於室家屯戌戰爭者冀全其性命徳澤將<lb/>
竭而重濡君臣已絶而更交天下之情翕然一變曩討<lb/>
之而愈叛今釋之而畢來曩以百萬之師而力殫今以<lb/>
咫尺之詔而化洽是則聖王之敷理道服暴人任徳而<lb/>
不任兵明矣羣帥之悖臣禮拒天誅圖活而不圖亡又<lb/>
<pb n="KR2f0039_WYG_080-42b"/>
明矣尚恐陛下以臣言之略而未喻也請復循其本而<lb/>
申備之往以河朔青齊同惡相扇擁戎據土易代不庭<lb/>
陛下耻王化之未同忿姦慝之靡格於是發六軍神䇿<lb/>
河陽河東澤潞朔方之騎士以徂征於北命永平汴宋<lb/>
幽隴江淮閩嶺之將卒以奮伐於南罄國家廪帑以贍<lb/>
軍悉公私廐牧以張武筭斂周於萬𩔖徴徭被於八荒<lb/>
勞已甚矣威亦盛矣既而曠日綿嵗老師費財兩河之<lb/>
寇患有加無瘳而邦本已始覆矣洎涇卒唱亂泚戎搆<lb/>
<pb n="KR2f0039_WYG_080-43a"/>
災豺狼整居於禁闈猰㺄擇肉於馳道河朔問罪之衆<lb/>
布路而歸宋郊仗順之師守壘不暇於斯之亂海内沸<lb/>
騰儻有問鼎之雄圖㴞天之巨猾幸災乗間何所不為<lb/>
既而悦納之儔咸自斂縮内無非望之議外無軼境之<lb/>
侵及聞天澤滌瑕制書復爵曽不蔕芥望風款降爭馳<lb/>
表章唯恐居後跡其素志於此可知是皆假兵救怨之<lb/>
流戀土偷安之輩懐生畏死蠢動之大情慮危求安品<lb/>
物之常性有天下而子百姓者以天下之欲為欲以百<lb/>
<pb n="KR2f0039_WYG_080-43b"/>
姓之心為心固當遂其所懐去其所畏給其所求使家<lb/>
家自寧人人自遂家茍寕矣國亦同焉人茍遂矣君亦<lb/>
泰焉是則好生以及物者乃自生之方施安以及物者<lb/>
乃自安之術濟彼於死地而求此之乆生也從古及今<lb/>
未之有焉措彼於危地而求此之乆安也從古及今亦<lb/>
未之有焉是以昔之聖王知生者人之所樂而已亦樂<lb/>
之故與人同其生則上下之樂兼得矣聖王知安者人<lb/>
之所利而已亦利之故與人共其安則公私之利兩全<lb/>
<pb n="KR2f0039_WYG_080-44a"/>
矣其有反易常理昏迷不恭則當外察其倔强之由内<lb/>
省於撫馭之失脩近以來逺檢身而率人故書曰惟干<lb/>
戈省厥躬又曰舞干羽于兩階七旬有苖格孔子曰逺<lb/>
人不服則脩文徳以來之既來之則安之此其證也如<lb/>
或昧於懐柔務在攻取不徴教化之未至不疵誠感之<lb/>
未孚惟峻威是臨惟忿心是肆視人如禽獸而曝之原<lb/>
野輕人如草芥而勦之銛鋒叛者不賔則命致討討者<lb/>
不克則將議刑是使負釁者懼必死之誅奉辭者慮無<lb/>
<pb n="KR2f0039_WYG_080-44b"/>
功之責編甿以囚於杼柚而思變士卒以憚於死䘮而<lb/>
念歸萬情相攻亂豈有定一夫不率闔境罹殃一境不<lb/>
寧普天致擾兵拏祻結變起百端故孔子曰逺人不服<lb/>
而不能來也邦分崩離析而不能守也而謀動干戈於<lb/>
邦内吾恐季孫之憂不在顓臾而在蕭墻之内矣此盖<lb/>
必然之常理至當之格言足以為明鑑元龜貫百王而<lb/>
不易者也事乃反覆得無懼乎夫理有必然則殊途歸<lb/>
於同轍言有至當則異代應如合符頃以東北孽徒職<lb/>
<pb n="KR2f0039_WYG_080-45a"/>
貢廢闕陛下忿其違命大舉甲兵至令逆泚誘姦乗釁<lb/>
而動所備之寇猶逺介於河山不虞之戎已竊發於都<lb/>
輦蕭牆之戒不其信歟前典垂訓既如彼近事明騐又<lb/>
如此所以徳音叙哀痛之情悔征伐之事引衆慝以咎<lb/>
已布明信以示人既往之失畢懲莫大之辜咸宥約之<lb/>
以省賦誓之以息兵由是億兆汙人四三叛帥感陛下<lb/>
自新之㫖悦陛下盛徳之言革面易辭具脩臣禮其於<lb/>
深言宻議固亦未盡坦然必當聚黨而謀傾耳而聽觀<lb/>
<pb n="KR2f0039_WYG_080-45b"/>
陛下所行之事考陛下所誓之言若言與事符則遷善<lb/>
之心漸固儻事與言背則慮禍之態復興自京邑底寧<lb/>
乗輿旋返屬懐光繼亂天討又行息兵之言我則未復<lb/>
山東羣帥所以未敢生辭者盖為河中之地宻近王城<lb/>
迫於朝夕之虞不得不翦除之爾今若改轅移斾復指<lb/>
淮西則淮西元兇必將誑脅其同惡之徒間説於新附<lb/>
之帥謂之曰奉天息兵之㫖乃因窘急而言朝廷稍安<lb/>
必復誅伐是以朱泚滅而懐光戮懐光戮而希烈征希<lb/>
<pb n="KR2f0039_WYG_080-46a"/>
烈儻平祻將次及則彼之蓄素疑而懐宿負者能不為<lb/>
之動心哉心既動則盈其䘮身覆族之憂憂既盈則慮<lb/>
以脣亡齒寒之病夫病同者雖胡越而相愍憂同者不<lb/>
邀結而自親河朔青齊固當響應建中之禍勢必重興<lb/>
以國家再造之初當羣孽息肩之後迭來鳴吠或肆奔<lb/>
衝討之則我力未遑縱之乃寇患斯甚臣愚竊以為祻<lb/>
非細未審陛下何方以待之若有其方侮之可也如其<lb/>
未有願陛下勿輕易焉凡將圖終必在慎始祻機一發<lb/>
<pb n="KR2f0039_WYG_080-46b"/>
難可復追臣請粗陳當今維馭之所宜唯聖主省擇萬<lb/>
一夫君之大柄在惠與威二者兼行廢一不可惠而罔<lb/>
威則不畏威而罔惠則不懐茍知夫惠之可懐而廢其<lb/>
取威之具則所敷之惠適足以示弱也其何懐之有焉<lb/>
茍知夫威之可畏而遺其施惠之徳則所作之威適足<lb/>
以召敵也其何畏之有焉故善為國者宣惠以養威蓄<lb/>
威以尊惠威而能養則不挫惠而見尊則有恩是以惠<lb/>
與威交相畜也威與惠互相行也人主之欲柔逺人而<lb/>
<pb n="KR2f0039_WYG_080-47a"/>
服强暴不明斯術之要莫之得焉今皇運中興天祻將<lb/>
悔以逆泚之偷居上國以懐光之竊保中畿嵗未再周<lb/>
相次梟殄實衆慝驚心之日羣生改觀之時威則已行<lb/>
惠猶未洽誠宜上副天眷下收物情布恤人之惠以濟<lb/>
威乗滅賊之威以行惠宥河中染汚之黨悉無所問赦<lb/>
淮右僭逆之罪咸與惟新蠲貸疲甿休罷戰士符往嵗<lb/>
息兵之令以彰信丕大君含垢之徳以布仁俾萬姓皆<lb/>
曰大哉王言又曰一哉王心如是則威不用而畏如神<lb/>
<pb n="KR2f0039_WYG_080-47b"/>
明惠不費而懐如父母凡在危疑懼討者必將曰淮右<lb/>
僭逆之罪且赦矣吾屬何患焉凢在脅從同惡者必將<lb/>
曰河中染汚之黨且宥矣吾屬何疚焉凡在倦苦思安<lb/>
者必將曰吾君有戰勝之師抑而不騁信乎其罷征矣<lb/>
凡在凋殘望理者必將曰吾君有嫉亂之憤忍而不攄<lb/>
信乎其恤隱矣天下之心若此而禍亂不息理道不行<lb/>
者無之臣所未敢保其必從唯希烈一人而已揆其私<lb/>
心非不願從也想其潛慮非不追悔也但以猖狂失計<lb/>
<pb n="KR2f0039_WYG_080-48a"/>
已竊大名雖荷陛下全宥之恩然不能不自靦於天地<lb/>
之間耳縱未順命斯為獨夫内則無辭以起兵外則無<lb/>
𩔖以求助其計不過厚撫部曲偷容嵗時心雖陸梁勢<lb/>
必不敢陛下但勅諸鎮各守封疆彼既氣奪筭窮是乃<lb/>
狴犴之虜不有人禍則當鬼誅朝廷務崇徳以待之臣<lb/>
固知其必不逃於所揣矣古所謂不戰而屈人之兵者<lb/>
斯之謂歟今若不顧㡬宜復興戎役瀆威而蔑惠捨易<lb/>
而即難是棄明信而務忿心假敵辭而資寇援窮者不<lb/>
<pb n="KR2f0039_WYG_080-48b"/>
暇恤勞者不得居國之安危或未可保此乃成敗理亂<lb/>
之所係願陛下難之慎之區區上干憂惜在此儻䝉過<lb/>
納狂瞽不疑所行謹當草具招諭之辭詳陳備禦之畫<lb/>
伏俟宣許方敢以聞<lb/>
淄青李正已畏帝威㫁表獻錢三十萬緡以觀朝廷帝<lb/>
意其詐未能答中書侍郎同中書門下平章事崔祐甫<lb/>
曰正已誠詐陛下不如因遣使勞其軍以所獻就賜將<lb/>
士若正已奉承詔書是陛下恩洽士心若不用彼自斂<lb/>
<pb n="KR2f0039_WYG_080-49a"/>
怨軍且亂又使諸藩不以朝廷為重賄帝曰善正已慚<lb/>
服<lb/>
憲宗元和七年秋魏博節度使田季安卒其子懐諫年<lb/>
十二軍中扶豎處其位李吉甫上言須事討伐以懲宿<lb/>
弊李絳上言罪誠宜誅翦時既不可勢亦不同臣愚度<lb/>
之不必動衆吉甫遽進用兵之䇿具圖畫入兵道路攻<lb/>
討利病并載河北土田平易沃壤桑柘物産繁富之狀<lb/>
若不討伐必無變動後延英日上又問魏博之事如何<lb/>
<pb n="KR2f0039_WYG_080-49b"/>
卿兩人所見各異何者為長吉甫言須興師攻取以示<lb/>
國威上曰此勢恐須如此不討伐無復有得理絳奏曰<lb/>
以臣愚慮酌量事勢必不勞興師動衆魏博當須歸國<lb/>
上曰何以明之絳曰凡河南河北叛渙之地事體大同<lb/>
懼部下諸將有權恐得便圖已各令均筦兵馬不令偏<lb/>
在一人使力敵權均為變不得若廣與諸將計會則必<lb/>
謀洩不同若一將為變自然兵少不濟以此相制先動<lb/>
不得此是賊中之制置於事為便加以酷誅重購故無<lb/>
<pb n="KR2f0039_WYG_080-50a"/>
敢發意者今懐諫乳臭童子領事不得事須假人權柄<lb/>
託人性命即所託者其權必重所任者其言必行如此<lb/>
厚薄不同怨怒必起向者權均力敵適足生患搆其祻<lb/>
也何者以兵力齊等不相伏從自然之勢也若軍中不<lb/>
相伏從主帥不能制斷即必歸一寛厚簡易軍中素所<lb/>
愛者兵權既有所歸懐諫自須受禍若不被處置即須<lb/>
送入朝廷部將忽領一方之權即與兩河事勢大異賊<lb/>
中所惡唯此是已懼其部下傚之以受國家之利魏博<lb/>
<pb n="KR2f0039_WYG_080-50b"/>
將若有此變既懼諸鄰攻伐必須懇歸朝廷若不倚朝<lb/>
廷即存立不得此必然之理也伏望陛下按甲蓄威以<lb/>
俟其變不兩三月必有上聞所要在應接速疾赴其機<lb/>
會而今但要且嚴勅諸將簡練排兵盖為此也上曰卿<lb/>
所陳賊中事宜深盡機要詳此事勢亦不用兵他日延<lb/>
英吉甫又盛陳用兵之計言粮草匹帛皆有次第上又<lb/>
顧李絳何如絳所奏如前曰此事理分明不合疑惑且<lb/>
兵不可輕易而動者且討伐鎮州之時四面興師近二<lb/>
<pb n="KR2f0039_WYG_080-51a"/>
十萬衆并發兩神䇿逺赴河北道路騷擾糜費七百餘<lb/>
萬貫訖無成功取笑天下失䇿之耻傳之至今瘡痍未<lb/>
平休息未定立功者未録戰死者未收傷殘之人懼於<lb/>
戰闘若勅命徵發驅之使戰臣恐不樂之患不止無功<lb/>
散亂之兵别有所慮況魏博事勢不要用兵伏惟陛下<lb/>
斷於聖心不惑浮論上奮身按手曰朕不用兵定矣絳<lb/>
因激上意曰雖聖斷不用兵臣恐退朝後更有人上惑<lb/>
聖聽者上色莊厲聲曰朕言不用兵定何人惑得卿不<lb/>
<pb n="KR2f0039_WYG_080-51b"/>
用慮李絳遂起拜賀曰聖恩為萬姓屈已抑威誠社稷<lb/>
之大計也後十餘日果魏博使至軍中已歸部將田興<lb/>
奏取朝廷處分使至非時召宰相對上曰卿所揣魏博<lb/>
事勢若合符契吉甫請且使宣慰以觀其事絳言不可<lb/>
勅使到彼萬一妄邀朝廷事有一蹉跌即難處置疑悞<lb/>
之間機宜已失即追不及矣今田興為衆所歸坐俟朝<lb/>
命不於此際便有寵授他日勅使把三軍表來請與田<lb/>
興節制在彼在此既不得已須與恩澤不出聖心是依<lb/>
<pb n="KR2f0039_WYG_080-52a"/>
軍中所請感荷與特拜豈曰且示推誠不疑足以應機<lb/>
合變撫納其勢總攬其心平蕩兩河在此一舉不可失<lb/>
也吉甫素與知樞宻梁守謙交結潛為援助亦舊例令<lb/>
中使宣勞不可此鎮獨無上遂令中使張忠順往宣慰<lb/>
待廻處置絳又奏今因田興投誠歸國三軍顒俟聖㫖<lb/>
不當時處置赴其機宜待勅使將三軍表來請授田興<lb/>
則威柄不由於朝廷恩澤不出於聖意此機可惜今復<lb/>
失之後雖追悔亦何及也今計張忠順行程纔廻過陜<lb/>
<pb n="KR2f0039_WYG_080-52b"/>
州伏望明日便降白麻授田興節度使即恩澤出於君<lb/>
上而威柄歸於朝廷利害得失明若日月伏乞聖慈不<lb/>
疑勅使獲宣日且與留後何如待其别成効即與正授<lb/>
絳曰若與留後亦恐不得且度朝廷氣力坐制魏博得<lb/>
否因機會奬其誠節恩出不次感亦殊常若與留後忽<lb/>
不受命即却成兇悖又須姑息與舊日何殊也伏望決<lb/>
於聖斷特賜處分明日遂出白麻除田興為撿校工部<lb/>
尚書魏博節度使張忠順制已到田興感涕三軍受宣<lb/>
<pb n="KR2f0039_WYG_080-53a"/>
鼓舞李絳又奏魏博自十餘年不知朝化賞罰法令都<lb/>
不及之一朝以六州之地歸於朝廷刳河朔之腹心傾<lb/>
悖亂之巢穴不大賞賜出其所望軍心不感事勢難知<lb/>
請特賜一百五十萬錢帛制書上以内庫為名充三軍<lb/>
賞給中人有沮其所請者上言曰所賜太多那得及此<lb/>
後若更有即又如何絳奏曰昔竇融當光武削平天下<lb/>
河西是未討之間懐後代之誅為避禍之計尚此崇奬<lb/>
福留子孫田興習舊無即日之憂不順得鄰道之助而<lb/>
<pb n="KR2f0039_WYG_080-53b"/>
天生忠義志懐霜雪舉六州之地兩河之贍惜一百五<lb/>
十萬貫錢物不收此一道人心錢帛用了更來機會一<lb/>
失難復假如舉十五萬衆攻取六州一年而剋豈不稱<lb/>
賀而計費三百萬貫事畢當賞賚又在此外今度所賜<lb/>
未及一半而顧兹小費失於大計深可惜也上懸覧事<lb/>
情欣然曰朕所以身服澣濯之衣每事節約不用者秖<lb/>
為大段要切時用不然内藏收貯何為遂允所奏及詔<lb/>
書到魏博錢帛隨路而至軍中踴躍向闕拜泣時田興<lb/>
<pb n="KR2f0039_WYG_080-54a"/>
初受節旄諸道專使數十人在魏州成徳兖鄆使各十<lb/>
餘輩見制書錢帛到皆垂手失色驚歎曰自艱難已來<lb/>
未曽聞此處置恩澤如此之厚反叛有何益河朔人心<lb/>
大變至今稱之<lb/>
僖宗乾符六年鄭畋遷門下侍即時黄巢勢寖盛據安<lb/>
南騰書求天平節度使帝令羣臣議咸請假節以紓難<lb/>
畋欲因授嶺南節度使而盧攜方倚髙駢使立功乃曰<lb/>
駢才略無雙淮南天下勁兵又諸道之師方至蕞爾賊<lb/>
<pb n="KR2f0039_WYG_080-54b"/>
奈何捨之令四方解體邪畋曰不然巢之亂本於饑其<lb/>
衆以利合故能興江淮根蔓天下國家乆平士忘戰所<lb/>
在閉壘不敢出如以恩釋罪使及嵗豐其下思歸衆一<lb/>
離巢即机上肉耳法謂不戰而屈人兵也今不伐以謀<lb/>
而怖以兵恐天下憂未艾也<lb/>
昭宗時張濬拜同中書門下平章事時朱全忠威振關<lb/>
東而安居受殺李克㳟以潞州歸全忠全忠乃與幽州<lb/>
李匡威雲州赫連鐸上言先帝幸梁繇李克用與朱玫<lb/>
<pb n="KR2f0039_WYG_080-55a"/>
連和請舉兵誅之願帥兵為掎角帝詔文武四品以上<lb/>
議皆言王室未寧雖得太原猶非所有濬固爭先帝時<lb/>
身播屯亂盖克用全忠不相下也請因其弱討之斷兩<lb/>
雄勢帝曰平巢克用功第一今乗危伐之天下其謂我<lb/>
何乆不決孔緯曰濬言萬世之利陛下所顧一時事爾<lb/>
臣見師度河賊必破今軍中費尚足支數年幸聽勿疑<lb/>
　<lb/>
　<lb/>
<pb n="KR2f0039_WYG_080-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷八十<lb/>
</p>
<p>
</p>
  </div>
</body>
</text>
</TEI>
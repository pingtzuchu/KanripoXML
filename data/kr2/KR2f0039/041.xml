<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷四十一</head> <lb/>
    <p>
<pb n="KR2f0039_WYG_041-1a"/>
欽定四庫全書<lb/>
　歴代名臣奏議卷四十一<lb/>
　　　　　　　　　　　明　楊士竒等　撰<lb/>
　　治道<lb/>
宋哲宗元祐三年孫升上奏曰臣竊以威福勢利人主<lb/>
既當獨執則法度紀綱上下所以相維自古法度廢紀<lb/>
綱壊而天下不亂者未之有也然則人主所以能擅四<lb/>
海之威福持天下之利勢者以有法度紀綱爾夫修法<lb/>
<pb n="KR2f0039_WYG_041-1b"/>
度正紀綱坐廟堂持公道決是非進賢退不肖使公卿<lb/>
大夫各得其職者執政大臣之事也日月之有蝕聖賢<lb/>
之有過君不以無過為徳而以改過為善是以先民詢<lb/>
及芻蕘而庶人得以議者聖人之善取諸人稽于衆而<lb/>
不自用也以天下之重器宗社之大業所以維持豈一<lb/>
人之力哉法度紀綱之所在雖人君且不敢有所私故<lb/>
詔令未出則論思之臣得以議之書讀之臣得以駮之<lb/>
詔令既行則諫諍之官得以争之御史之官得以言之<lb/>
<pb n="KR2f0039_WYG_041-2a"/>
上下維持不可一日廢此朝廷所以分職任官之意也<lb/>
茍非其人不可使當其任既使居其任則不可廢其言<lb/>
廟堂之上以公平自任平一為心是非判然邪正不亂<lb/>
黜陟惟允進退無愧期於上下無言則可矣不可必欲<lb/>
使之不言也若夫是非之不分邪正之不明而論思封<lb/>
駮之臣不獲申其議諫諍彈劾之官不得盡其言不恤<lb/>
天下之公議以快意於一時若是則非所以明法度正<lb/>
紀綱上下相維為天下萬世治安之計也伏碩陛下深<lb/>
<pb n="KR2f0039_WYG_041-2b"/>
思自古治亂興亡之戒而以朝廷法度紀綱為意宣諭<lb/>
執政大臣則天下幸甚<lb/>
六年侍御史賈易論天下大勢可畏者五䟽曰臣竊以<lb/>
天下大勢可畏者有五而旱乾水溢日星謫見無所與<lb/>
焉一曰上下相䝉而毀譽不以其真二曰政事茍且而<lb/>
官人不任其責三曰經費不充而生財不得其道四曰<lb/>
人才廢缺而教養不以其方五曰刑賞失中而人心不<lb/>
知所向夫毁譽不以其真則主聽惑主聽惑則邪正無<lb/>
<pb n="KR2f0039_WYG_041-3a"/>
别君子之道日消小人之黨日進政化陵遲亂之所由<lb/>
生也言上下相䝉則是人君聦明壅蔽下情不上達之<lb/>
謂也可不畏乎夫官人不任其責則萬事隳廢彛倫攸<lb/>
斁惡吏市姦而自得良民受弊而無告愁歎不平之氣<lb/>
充溢乎宇内以干隂陽之和災異所從而起也言政事<lb/>
茍且則是無復有治道而姦吏蠧賊靡所不至也可不<lb/>
畏乎夫生財不得其道則公私困弊衣食之源日蹙用<lb/>
之於無事之時然且有患矣不幸倉卒多事則必狼狽<lb/>
<pb n="KR2f0039_WYG_041-3b"/>
窮迫而禍敗至矣言經費不充則是一切用度皆匱乏<lb/>
而斂散屈伸無及時預備之計人情易搖而根本有微<lb/>
弱之虞也可不畏乎夫教養不以其方則士氣浸弱士<lb/>
氣浸弱則節義凋喪偷合茍容之俗滋長背公忘君之<lb/>
風益扇將誰與立太平之基而乂寕王國者哉言人才<lb/>
廢缺則是士君子無賢智可用之實而愚不肖充牣於<lb/>
朝天下所從而否也可不畏乎夫人心不知所向則以<lb/>
非為是以黒為白更相賊害爵之以髙位而不加貴僇<lb/>
<pb n="KR2f0039_WYG_041-4a"/>
之以顯罰而不加懼人君之利勢無以鼓動四方徼利<lb/>
茍免之姦冒貨犯義之俗何所不有言刑罰失中則是<lb/>
人無所措手足姦宄由是而莫禁可不畏乎臣獨恨二<lb/>
聖焦勞念治而天下之勢乃如此之弊任事者不以為<lb/>
憂是猶寢於積薪之上火未及然而自以為安也然則<lb/>
興廢補弊救溢扶衰豈無策乎欲知毀譽真偽之情則<lb/>
莫若明四目達四聦使下無壅蔽之患讜言直論日至<lb/>
乎前而讒說殄行無以遁其情則賢佞邪正皦如白日<lb/>
<pb n="KR2f0039_WYG_041-4b"/>
中心湛然如止水如定鑒孰敢欺蔽以售其偽耶書曰<lb/>
知人則哲能官人能哲而恵何憂乎驩兜何遷乎有苗<lb/>
何畏乎巧言令色孔壬此之謂也欲官人皆任其責而<lb/>
政事脩明則莫若詢事考言循名責實故四郊不治則<lb/>
責郡邑之臣以其無敦本務農之效五品不遜則責師<lb/>
帥之官以其無承流宣化之績夷狄畔渙則責之邊帥<lb/>
獄訟煩苛則責之士師盜賊多有則責之警尉羣司百<lb/>
官因任而責實黜幽而陟明著以一定之制則賢能者<lb/>
<pb n="KR2f0039_WYG_041-5a"/>
樂運其才而疲懦不肖者不敢貪位而尸禄詩曰無競<lb/>
維人四方其訓之不顯維徳百辟其刑之此之謂也欲<lb/>
生財不逆其道則莫若敦本業賤末作崇儉約廢奢侈<lb/>
使四方之民各守其業不見異物而遷講明先王制國<lb/>
用量入為出之法行之天下將使公私富足而九年之<lb/>
食不匱大學曰生財有大道生之者衆食之者寡為之<lb/>
者疾用之者舒則財恒足矣此之謂也欲教養人材必<lb/>
以其方則莫若闢四門以廣詳延之路縻好爵以厲廉<lb/>
<pb n="KR2f0039_WYG_041-5b"/>
遜之節明詔公卿大臣使各舉其所知召對延問以觀<lb/>
其能否善者隨宜而用之不善者一切報罷然則岩穴<lb/>
無幽隠之賢朝廷多譽髦之彦矣書曰九徳咸事俊乂<lb/>
在官百僚師師百工惟時撫于五辰庶績其凝此之謂<lb/>
也欲人心皆知向正則莫若賞以勸善罰以懲惡不以<lb/>
親疎貴賤為之重輕與天下為畫一故為善於家者必<lb/>
賞於朝為不善於幽暗者被罰於顯明所以風動四方<lb/>
而信於天下也如此故民志一定而放僻邪侈之行不<lb/>
<pb n="KR2f0039_WYG_041-6a"/>
作書曰徳明惟明徳威惟威此之謂也舉是數者一以<lb/>
至誠惻怛力行而無倦則太平極治之功何為而不成<lb/>
何求而不獲<lb/>
七年翰林學士梁燾上奏曰臣恭以皇帝陛下富於春<lb/>
秋早有天下仁聖孝愛之實藹聞于外性資成定盛徳<lb/>
日新太皇太后陛下擁䕶聖躬夙夜不倦保佑之功永<lb/>
福宗社臣民歡欣四海仰戴今來選正中宫已得賢淑<lb/>
冬至大禮自當郊見天地天意人事上下協應惟是政<lb/>
<pb n="KR2f0039_WYG_041-6b"/>
機之煩乆勞同聽歸斷人主不可過時此陛下今日甚<lb/>
盛之舉也退託深宫頥神内景逺光前人垂法萬世豈<lb/>
不美歟碩早賜處分以彰全聖如以臣言為然伏望明<lb/>
出手詔付大臣施行天下幸甚<lb/>
燾為尚書右丞相又上言曰臣昨在翰苑日嘗宻具劄<lb/>
子披露肝膽冒聞聖聽陛下聖明洞察不賜疎斥嘉其<lb/>
忠藎用之輔政臣仰體眷遇益堅臣節重以身䝉寵榮<lb/>
而未行其言是以夙夜不遑寧處期必補報不敢少懐<lb/>
<pb n="KR2f0039_WYG_041-7a"/>
不盡之意致陛下有後時之悔陛下毎有宣諭必以不<lb/>
喜管事為言常欲安静此聖意之本也臣未甞一日不<lb/>
思竊惟淵宸逺慮深識用臣前言適其時矣伏望檢㑹<lb/>
前奏早賜詔音歸斷人主以全大功臣不勝激切盡言<lb/>
之至<lb/>
八年燾又論政事之要五疏曰臣聞天之愛養生靈必<lb/>
命仁聖之君以為之主而又生賢人君子於四方以為<lb/>
人主之用使君倡臣和共修善政以代天理物而成太<lb/>
<pb n="KR2f0039_WYG_041-7b"/>
平之功故人君立政必求其賢人君子布列左右前後<lb/>
以為輔佐所以副天之愛養生靈之意也恭惟皇帝陛<lb/>
下以仁聖之資荷天授命太母以至公至正恭敬節儉<lb/>
保䕶清躬九年成徳今陛下至明獨斷中外歸心太母<lb/>
可謂有社稷大功而恩及四海矣陛下方當攬政之初<lb/>
正是求賢之日當舉政事之要隨事以任人材各用其<lb/>
所長則上下交脩治道成矣是能敬天受命副天愛養<lb/>
生靈之意也臣竊惟今日政事之要凡有五事一曰人<lb/>
<pb n="KR2f0039_WYG_041-8a"/>
材不純二曰命令不堅三曰朋黨交通四曰百姓窮困<lb/>
五曰邉鄙驕横此五者為敝已甚須廣求賢人君子各<lb/>
隨其材之所長而用之講求長策以去此五敝陛下必<lb/>
欲人材純一莫若明辨君子小人可用君子而使小人<lb/>
不可用小人而使君子也中正不倚正直公忠者此君<lb/>
子也姦邪阿附蔽賢營私者此小人也既知其為君子<lb/>
則必崇用而信任之既知其為小人則必消退而疎逺<lb/>
之信任之謂當用於要近常令在内也疎逺之謂當隨<lb/>
<pb n="KR2f0039_WYG_041-8b"/>
才領事常令在外也又當求賢人君子於四方則天下<lb/>
之賢才皆得而為用矣書曰立賢無方謂不專用一方<lb/>
之士又曰任賢勿貳去邪勿疑謂進君子退小人在果<lb/>
斷而不惑也陛下必欲命令堅明莫若謹於更張審於<lb/>
施設無以淺事輒廢逺慮無以辯言輕動成法蓋條法<lb/>
頻改則人情惑而不安命令二三則主威玩而不重凡<lb/>
造令立事必先謀於大臣講究雖大臣以為是未可行<lb/>
也又示於近臣使之參考雖近臣以為是亦未可行也<lb/>
<pb n="KR2f0039_WYG_041-9a"/>
又行於百官使之合議須羣臣皆以為是論議詳熟曲<lb/>
盡人情而不疑也然後可以行之一定而不可復變必<lb/>
使中外上下謹守敬信如日星之燦然可仰也書曰敬<lb/>
乃攸司謹乃出令令出惟行弗惟反謂作命所以示信<lb/>
於天下必謹之於初既行而不可改也又曰慮善以動<lb/>
動惟厥時謂不善不時者不可輕舉也陛下必欲無朋<lb/>
黨交通之患莫若判别邪正辨察真偽無惑先入之說<lb/>
必取衆多之議則事合公當不牽於所愛必察偏私之<lb/>
<pb n="KR2f0039_WYG_041-9b"/>
情則真偽自明常使君子在内小人在外則朋黨自消<lb/>
交通之歡自無矣易之泰卦曰君子道長小人道消謂<lb/>
君子進小人退則邪正分而泰道成矣泰者天下安治<lb/>
之謂也詩曰雨雪瀌瀌見晛聿消雨雪隂也比小人晛<lb/>
陽也比君子謂用君子則小人自消也陛下必欲百姓<lb/>
無困窮之憂莫若賦斂寛平徭役輕簡豐稔和平則安<lb/>
養富庶之使常有餘力凶荒勞敝則救恤休息之使不<lb/>
至失所臣下有寛百姓之請者擇而行之臣下有掊斂<lb/>
<pb n="KR2f0039_WYG_041-10a"/>
百姓之說者一切罷之郡縣之吏别立舉法以隔私恩<lb/>
如知州通判知縣縣令皆用公舉而不得以恩例為請<lb/>
則多得實材可以分憂矣書曰徳惟善政政在養民又<lb/>
曰能官人安民則恵黎民懐之謂政事必欲愛民官得<lb/>
人則善政行民恱而歸心矣陛下必欲夷狄賔順莫若<lb/>
脩文徳而立威制碩面詔大臣精選忠實明信之士付<lb/>
以帥權勿用怯懦輕詐之人終誤邊事保守封疆寸土<lb/>
不可棄之愛養生靈一民不可失之如其恭順聽命可<lb/>
<pb n="KR2f0039_WYG_041-10b"/>
行恩信如此則文徳明矣如其傲慢叛命必用誅伐如<lb/>
此則威制立矣不可屈從俯就損徳失威養成他日之<lb/>
患為朝廷憂也傳曰懐逺以徳立徳以威謂禦外患者<lb/>
必使畏威而懐徳也恩威並行則可以制勍敵矣欲救<lb/>
此五者之弊在陛下信任左右大臣謹擇侍從要近公<lb/>
選諫官御史也大臣者陛下同體之臣也必須精察而<lb/>
揀擇之無牽恩私之情以絶僥倖僥倖進則悮國事既<lb/>
誤國事必有後悔及其悔也亦已晚矣不若謹之於初<lb/>
<pb n="KR2f0039_WYG_041-11a"/>
也無惑左右之說以消讒間讒間進則蔽惑聦明忠直<lb/>
疎逺輔佐失道必有後憂及其憂也亦已晚矣不若謹<lb/>
之於初也大臣之間而宰相尤為之重故宰相重則朝<lb/>
廷重宰相輕則朝廷輕是宰相之任用人得失繫國家<lb/>
重輕社稷安危也而進退之際可不重乎碩陛下照之<lb/>
以至明斷之以至公勿為輕聽勿為快意如此則忠賢<lb/>
得用左右得人矣既知其為賢人也無移臣下愛憎之<lb/>
言而或疑之又加信任使之盡忠謀國修輔上徳則百<lb/>
<pb n="KR2f0039_WYG_041-11b"/>
官皆得其賢萬事皆得其當天下可以安靜陛下可以<lb/>
無憂也如用失其人則天下未得安靜陛下未能無憂<lb/>
也此而一有失得在今日所繫尤重當陛下用人之初<lb/>
是四方觀政之日不可不謹也侍從要近者陛下左右<lb/>
獻納之臣也得賢人而在位則朝政闕失得以聞人材<lb/>
邪正得以知緩急於其間選用輔佐之任易而得人矣<lb/>
諫官御史者陛下耳目之官也尤須審任而親信之此<lb/>
而得人則所聞皆得其公所行皆得其當不得其人則<lb/>
<pb n="KR2f0039_WYG_041-12a"/>
所聞皆得其私所行皆得其偏如所任得賢正之人則<lb/>
陛下視聽聦明矣可以分别君子小人可以辨定是非<lb/>
曲直可使消除朋黨交通如所任失於姦邪之人則為<lb/>
權臣耳目上蔽陛下聦明顛倒是非淆亂黑白以君子<lb/>
為小人以小人為君子使君子不得進小人日益多如<lb/>
此則朋黨交通之私勝矣此官最為清要此地最當擇<lb/>
人陛下聦明洞達物情不可不察也臣愚不佞竊甞留<lb/>
意於賢人君子思有以助陛下今日求賢之意謹以其<lb/>
<pb n="KR2f0039_WYG_041-12b"/>
所知及采於公論有可以為近臣者有可以為言臣者<lb/>
各以其材之所長條具别奏碩陛下擇而任之時以名<lb/>
字出於清衷自用三兩人以聳動羣臣耳目使朋黨沮<lb/>
喪失計忠良喜樂盡忠陛下今日欲求輔佐聖徳正須<lb/>
用此等人也望聖心斷然必用之以合天下公議則朝<lb/>
廷之福宗社之慶中外之幸也臣子區區報國之心惟<lb/>
陛下財赦而垂聽焉<lb/>
　貼黄臣自塵侍從以至擢居近輔竊觀陛下有仁聖<lb/>
<pb n="KR2f0039_WYG_041-13a"/>
　　之資望陛下行仁聖之事碩陛下成仁聖之功天<lb/>
　　下之大一力不能獨治自古聖帝明王必須臣下<lb/>
　　共成洪業伏望陛下用此羣賢早成大功以慰臣<lb/>
　　民之望<lb/>
燾又論四者歸心之道奏曰臣聞聖主之興必敬天道<lb/>
以修人事故曰惟天為大惟堯則之恭惟皇帝陛下聦<lb/>
明仁孝得於天資興嗣明徳早有宗社天之付畀陛下<lb/>
者如此之重陛下必有以報天順帝而靈承之以對萬<lb/>
<pb n="KR2f0039_WYG_041-13b"/>
夀之福也天之所喜者在安民民之所安者在仁政仁<lb/>
政之道本於安靜而不擾夫安靜而不擾者人心之歸<lb/>
也人主以一身之尊居四海之上必得人心之歸己則<lb/>
享國長久安寧而成太平之功矣今陛下覽政之初是<lb/>
四方觀徳之日宜有上當天心下慰人望克承祖宗之<lb/>
休敬用太母之訓安兩宫之慈垂萬世之法此廟社之<lb/>
福天下之幸也臣碩獻愚忠以助聦明之萬一焉夫親<lb/>
近法座日侍清光莫如左右之人也人人碩效腹心以<lb/>
<pb n="KR2f0039_WYG_041-14a"/>
副眷遇必知其所用心則可使臣節竭忠也臣碩陛下<lb/>
戒喜怒平愛憎略小過以盡人之善錄小勤以勸人之<lb/>
忠如臂之使指如手之捍衛頭目始終責其力焉此左<lb/>
右所以歸心也夫正朝廷明國體莫如廷臣以道佐人<lb/>
主者有輔弼論思獻納者有侍從拾遺補過者有諫官<lb/>
繩愆糾繆者有御史此王官之要也聚於朝廷各有職<lb/>
守不可使有交通不可使有朋黨交通則蔽聦明亂國<lb/>
政而為姦詐欺㒺朋黨則害良善而隔正直此不可不<lb/>
<pb n="KR2f0039_WYG_041-14b"/>
察也常使君子得進小人勿用君子小人相反者也君<lb/>
子正小人邪君子忠小人佞君子得權則敬戒而愈恭<lb/>
小人得權則傲狠而難制君子可以與權小人不可以<lb/>
與權臣故曰常使君子得進小人勿用也陛下方以至<lb/>
明獨斷正要左右前後皆得正人以助英睿若不收擥<lb/>
人材何以多得公忠之人任用耶臣碩陛下清心正慮<lb/>
以觀羣臣清心在至公無偏正慮在不惑姦說辨别邪<lb/>
正消除朋黨任賢勿貳去邪勿疑辯讒以進忠容諫以<lb/>
<pb n="KR2f0039_WYG_041-15a"/>
養直謹聽以廣謀剛斷以明事信任以保功<hi>必求忠實正直之臣</hi>
<hi>以信任之</hi>謙恭以求助<hi>屈人主之勢以感臣下之心則有亡身報國之效必有輔佐之功</hi>此<lb/>
廷臣所以歸心也安國家保社稷莫如百姓聖人有言<lb/>
曰民為邦本本固邦寧蓋民定則國定民富則國富用<lb/>
度百索出於民間常令足衣足食無困無怨則事事樂<lb/>
供於公上矣君臣相與謀謨經綸者在此而已臣碩陛<lb/>
下明信法令平易刑賞寛省賦斂輕簡徭役豐穰和平<lb/>
則安養富庶之使有餘力凶荒勞敝則救恤休息之使<lb/>
<pb n="KR2f0039_WYG_041-15b"/>
不失所臣下有寛愛百姓之請者面詔大臣必行之臣<lb/>
下有掊斂百姓之說者面飭大臣深責之此百姓所以<lb/>
歸心也夫繫中國之強弱安危者莫如外域當使其畏<lb/>
威懐徳謹職修貢敵國則有主賔之義禮信之所接屬<lb/>
國則有忠臣之道命令之所加常處於義信之間而後<lb/>
可以言中國矣自古以逺人懐徳畏威為彊不務以闢<lb/>
地為彊也以先制人為安不以受制於人為安此不可<lb/>
不察也臣碩陛下面命大臣必精選忠賢材略之士付<lb/>
<pb n="KR2f0039_WYG_041-16a"/>
以帥權無用私愛諛從之人終悮邊事謹守疆埸寶有<lb/>
土地明信重威制貪禦侮兵戢而時動不得已而用之<lb/>
不茍且目前無事養成後患為朝廷他日之憂必也有<lb/>
恩有威使之知懼服從奔走之下暇此邉鄙所以歸心<lb/>
也此四者誠得忠賢上助聖謨然後安靜可成矣陛下<lb/>
今欲發其聦明廣其仁孝上安兩宫之慈下收四海之<lb/>
望始自於宫掖左右中逮於朝廷羣臣下至於百姓逺<lb/>
及於四方歡然一意歸心於明君可謂安靜矣若夫羣<lb/>
<pb n="KR2f0039_WYG_041-16b"/>
心歡欣和氣充塞可以致隂陽順序風雨應節年穀豐<lb/>
登人民富夀帝王之能事畢矣臣䝉殊恩擢自侍從塵<lb/>
歴輔佐竊觀陛下有仁聖之資碩陛下行仁聖之事望<lb/>
陛下成仁聖之功此老臣區區報國之心也惟陛下財<lb/>
赦而垂聽焉<lb/>
知定州蘇軾朝辭上奏曰臣聞天下治亂出於下情之<lb/>
通塞至治之極至於小民皆能自通大亂之極至於近<lb/>
臣不能自達故易曰天地交泰其詞曰上下交而其志<lb/>
<pb n="KR2f0039_WYG_041-17a"/>
同又曰天地不交否其詞曰上下不交而天下無邦夫<lb/>
無邦者亡國之謂也上下不交則雖有朝廷君臣而亡<lb/>
國之形已具矣可不畏哉臣不敢復引衰世昏主之事<lb/>
只如唐明皇中興刑措之君也而天寶之末小人在位<lb/>
下情不通則鮮于仲通以二十萬人全軍陷没於瀘南<lb/>
明皇不知馴致其事至安禄山反兵已過河而明皇猶<lb/>
以為忠臣此無他下情不通耳目壅蔽則其弊必至此<lb/>
也臣在經筵數論此事陛下為政九年除執政臺諫外<lb/>
<pb n="KR2f0039_WYG_041-17b"/>
未甞與羣臣接然天下不以為非者以謂垂簾之際不<lb/>
得不爾也今者祥除之後聽政之初當以通下情除壅<lb/>
蔽為急務臣雖不肖䝉陛下擢為河北西路安撫使沿<lb/>
邊重地此為首冠臣當悉心論奏陛下亦當垂意聽納<lb/>
祖宗之法邊帥當上殿面辭而陛下獨以本任闕官迎<lb/>
接人衆為詞降㫖拒臣不令上殿此何義也臣若伺候<lb/>
上殿不過更留十日本任闕官自有轉運使權攝無所<lb/>
闕事迎接人衆不過更支十日糧有何不可而使聽政<lb/>
<pb n="KR2f0039_WYG_041-18a"/>
之初將帥不得一面天顔而去有識之士皆謂陛下厭<lb/>
聞人言意輕邊事其兆見於此矣臣備位講讀日侍帷<lb/>
幄前後五年可謂親近方當戍邊不得一見而行況疎<lb/>
逺小臣欲求自通亦難矣易曰天行健君子以自彊不<lb/>
息又曰帝出乎震相見乎離夫聖人作而萬物覩今陛<lb/>
下聽政之初不行乗乾出震見離之道廢祖宗臨遣將<lb/>
帥故事而襲行垂簾不得已之政此朝廷有識所以驚<lb/>
疑而憂慮也臣不得上殿於臣之私别無利害而於聽<lb/>
<pb n="KR2f0039_WYG_041-18b"/>
政之始天下屬目之際所損聖徳不小臣已於今月二<lb/>
十七日出門非敢求登對然臣始者本俟上殿欲少效<lb/>
愚忠今來不敢以不得對之故便廢此言惟陛下察臣<lb/>
誠心少加采納古之聖人將有為也心先處晦而觀明<lb/>
處靜而觀動則萬物之情畢陳于前不過數年自然知<lb/>
利害之真識邪正之實然後應物而作故作無不成臣<lb/>
敢以小事譬之操舟者常患不見水道之曲折而水濵<lb/>
之立觀者常見之何則操舟者身寄於動而立觀者常<lb/>
<pb n="KR2f0039_WYG_041-19a"/>
靜故也奕碁者勝負之形雖國工有所不盡而袖手旁<lb/>
觀者常盡之何則弈者有意於争而旁觀者無心故也<lb/>
若人主常靜而無心天下其孰能欺之漢景帝即位之<lb/>
初首用眺錯更易法令黜削諸侯遂成七國之變景帝<lb/>
往來兩宫間寒心者數月終身不敢復言兵武帝即位<lb/>
未幾遂欲用兵鞭撻四夷兵連禍結三十餘年然後下<lb/>
哀痛詔封宰相為富民侯臣以此知古者英睿之君勇<lb/>
於立事未有不悔者也景帝之悔速故變而復安武帝<lb/>
<pb n="KR2f0039_WYG_041-19b"/>
之悔遲故幾至於亂雖遲速安危小異然比之常靜無<lb/>
心終始不悔如孝文帝者不可同年而語矣今陛下聖<lb/>
智絶人春秋鼎盛臣碩虚心循理一切未有所為黙觀<lb/>
庶事之利害與羣臣之邪正以三年為期俟得利害之<lb/>
真邪正之實然後應物而作使既作之後天下無恨陛<lb/>
下亦無悔上下同享太平之利則雖盡南山之竹不足<lb/>
以紀聖功兼三宗之夀不足以報聖徳由此觀之陛下<lb/>
之有為惟憂太蚤不患稍遲亦已明矣臣又聞為政如<lb/>
<pb n="KR2f0039_WYG_041-20a"/>
用藥方今天下雖未大治實無大病古人云有病不治<lb/>
常得中醫雖未能盡除小疾然賢於誤服惡藥覬萬一<lb/>
之利而得不救之禍者逺矣臣恐急進好利之臣輒勸<lb/>
陛下輕有改變故輒進此說敢望陛下深信古語且守<lb/>
中醫安穏萬全之策勿為惡藥所誤實社稷宗廟之利<lb/>
天下幸甚臣不勝忘身憂國之心冒死進言<lb/>
紹聖中殿中侍御史陳次升奏曰臣竊觀易以龍名乾<lb/>
以馬名坤蓋龍者能變能化不制於物者也有君之象<lb/>
<pb n="KR2f0039_WYG_041-20b"/>
焉故以乾名之馬者地𩔖行而承順者也有臣之象焉<lb/>
故以坤名之乾剛位乎上故能制物坤柔位乎下故制<lb/>
於物剛柔既立而君臣之分正矣是以古之聖王黜幽<lb/>
陟明惟先蔽志彰善癉惡斷出於己賢否既辨邪正自<lb/>
分彼雖欲崇私黨尚朋比何縁而致哉後世之君間或<lb/>
昧此主威不立權歸乎下終底危亡者以其失乾剛之<lb/>
道也臣試論之漢武帝外勤師旅内耗黎元非有厚徳<lb/>
以結民心也五十年間中外無事特以威徳歸上姦臣<lb/>
<pb n="KR2f0039_WYG_041-21a"/>
不敢專國命爾唐明皇初無失徳非有甚過惡也卒有<lb/>
播遷之禍者以李林甫專權故也以此知主威不可不<lb/>
立明矣主威不立雖欲去邪而失在於不斷雖欲任賢<lb/>
而失在於不果邪不去則害忠良忠良進則邪自消二<lb/>
者勢不兩存治亂之原實辨於此唐之開成陳夷行極<lb/>
言姦臣干權文宗依違不決卒陷正人此失於不斷者<lb/>
也漢成帝欲用劉歆斷出於不果而問王鳳鳳終止之<lb/>
此失於不果者也去邪既疑任賢不果權臣所以執國<lb/>
<pb n="KR2f0039_WYG_041-21b"/>
命同己者隂相結納寘之權要以為己助異己者則去<lb/>
之曽不旋踵王鳳之於漢李宗閔牛僧孺之於唐是也<lb/>
夫朋邪萃于朝則人事失於下人事失於下則天變見<lb/>
於上近者正陽之月天多隂晦採之輿議咸謂姦邪蔽<lb/>
國之應也考之漢書元帝時鄭朋楊興䓁往來讒毁交<lb/>
鬭隂附是嵗夏寒日青無光衆以謂陽蔽則明有所掩<lb/>
小人用事之兆恭顯反歸咎於更生等元帝不能察漢<lb/>
祚由是衰矣唐代宗初元載為相内結宦官外乃紿帝<lb/>
<pb n="KR2f0039_WYG_041-22a"/>
令羣臣奏事先白宰相顔真卿極論其非蓋欲尊君而<lb/>
卑臣故也以此推之威福之柄宜在君不宜在臣收威<lb/>
福之要不在乎他在乎果斷而已書曰惟克果斷乃㒺<lb/>
後艱致治之本其在兹乎恭惟陛下徳侔天地明並日<lb/>
月好惡一遵於王道正邪悉判於淵衷巍巍乎二帝三<lb/>
王之上漢唐之君何足為陛下陳之然興亡之事足為<lb/>
鑑戒以舜之為君禹猶納言曰無若丹朱傲愚臣區區<lb/>
敢効古人引此以獻狂瞽伏碩陛下作威作福念箕子<lb/>
<pb n="KR2f0039_WYG_041-22b"/>
之惟辟勿貳勿疑稽伯益之戒禹察言邪正以别忠佞<lb/>
斥去姦囘以破黨與則太平之基可指日致矣<lb/>
次升時為左司諫又奏曰臣竊觀古之君臣協心戮力<lb/>
興事造業措天下於泰山之安者以和而已朝廷和於<lb/>
上則百官和於下衆賢和於朝則萬物和於野二帝三<lb/>
王所以昭盛徳洪治道者以此故舜典曰四門穆穆納<lb/>
于大麓臯陶曰同寅協恭和衷哉伊尹曰惟和惟一詩<lb/>
曰濟濟多士文王以寧然則廟堂之上謀謨之臣不以<lb/>
<pb n="KR2f0039_WYG_041-23a"/>
和相濟而欲致隆平召和氣其可得乎恭惟陛下遹追<lb/>
來孝脩復法度圖任舊人緝熙先烈真大有為之時左<lb/>
右大臣宜體至徳咸懐忠良一心以經綸天下之務紹<lb/>
成無疆之休則無負於陛下之責任矣茍懐異志持異<lb/>
論背公向私違善依惡無雝雝濟濟之徳懐歙歙訿訿<lb/>
之謀以非為是以是為非紛争諠譁豈惟失具瞻之道<lb/>
實負陛下矣不獨負陛下又將以眩惑陛下耳目雖大<lb/>
明逺照洞達幽微真偽是非了然判於胷中而詢事考<lb/>
<pb n="KR2f0039_WYG_041-23b"/>
言之際豈能與之口舌争大臣如此累國非細可不察<lb/>
歟伏望聖慈渙發徳音親諭大臣俾懐純一之徳而無<lb/>
背憎之心庶幾虞典九官終共熙於帝載尹躬一徳遂<lb/>
克享於天心迺天下之福萬世之利也臣䝉陛下擢置<lb/>
言責智識淺陋區區管見以致治之要在朝廷和而已<lb/>
敢獻瞽言伏望陛下少加察焉<lb/>
哲宗時侍御史蘇轍奏曰竊見方今天下雖未大治而<lb/>
祖宗綱紀具在州郡民物粗安若大臣正己平心無生<lb/>
<pb n="KR2f0039_WYG_041-24a"/>
事要功之意因弊修法為安民靖國之術則人心自定<lb/>
雖有異黨誰不歸心向者異同反覆之心蓋亦不足慮<lb/>
矣但患朝廷舉事類不審詳曩者黄河北流正得水性<lb/>
而水官穿鑿欲導之使東移下就髙汨五行之理及陛<lb/>
下遣使按視知不可為猶或固執不從經今累嵗囘河<lb/>
雖罷減水尚存遂使河朔生靈財力俱困今者西夏青<lb/>
唐外皆臣順朝廷招來之厚惟恐失之而熙河將吏創<lb/>
築二堡以侵其膏腴議納醇忠以奪其節鉞功未可覬<lb/>
<pb n="KR2f0039_WYG_041-24b"/>
争已先形朝廷雖知其非終不明白處置若遂養成邊<lb/>
釁闗陜豈復安居如此二事則臣所謂宜正己平心無<lb/>
生事要功者也昔嘉祐已前鄉差衙前民間常有破産<lb/>
之患熙寕以後出賣坊場以雇衙前民間不復知有衙<lb/>
前之苦及元祐之初務於復舊一例復差官收坊場之<lb/>
錢民出衙前之費四方驚顧衆議沸騰尋知不可旋又<lb/>
復雇去年之秋又復差法又熙寧雇役之法三等人戸<lb/>
並出役錢上戸以家産髙強出錢無藝下戸昔不充役<lb/>
<pb n="KR2f0039_WYG_041-25a"/>
亦遣出錢故此二等人戸不免咨怨至於中等昔既已<lb/>
自差役今又出錢不多雇法之行最為其便罷行雇法<lb/>
上下二等欣躍可知唯是中等則反為害且如畿縣中<lb/>
等之家例出役錢三貫若經十年為錢三十貫而已今<lb/>
差役既行諸役手力最為輕役農民在官日使百錢最<lb/>
為輕費然一嵗之用已為三十六貫二年役滿為費七<lb/>
十餘貫罷役而歸寛鄉得閒三年狹鄉不及一嵗以此<lb/>
較之則差役五年之費倍於雇役十年賦役所出多在<lb/>
<pb n="KR2f0039_WYG_041-25b"/>
中等如此條目不便非一故天下皆思雇役而厭差役<lb/>
今五年矣如此二事則臣所謂宜因弊修法為安民靖<lb/>
國之術者也臣以聞見淺狹不能盡知當今得失然四<lb/>
事不去如臣等輩猶知其非而況於心懐異同志在反<lb/>
覆幸國之失有以藉口者乎臣恐如此四事彼已黙識<lb/>
於心多造謗議待時而發以搖撼衆聽矣伏乞宣諭宰<lb/>
執事有失當改之勿疑法或未完修之無倦茍民心既<lb/>
得則異議自消陛下端拱以享承平大臣逡巡以安富<lb/>
<pb n="KR2f0039_WYG_041-26a"/>
貴海内蒙福上下攸同豈不休哉<lb/>
轍守陳州論時事疏曰臣伏以中外臣庶各有職事越<lb/>
職而言國有常憲臣守土陳州非有言責而輒言之計<lb/>
其狂愚兹實有罪然臣伏念頃以老衰不任吏事陛下<lb/>
未忍廢棄親擇便地以遂安養將辭之日面奉徳音以<lb/>
為大臣之義皆當為國謀慮不宜以中外為嫌有所不<lb/>
盡古人有言雖爾身在外乃心㒺不在王室伏惟聖徳<lb/>
廣大無所不容而臣自到任以來于今一嵗心目昏眩<lb/>
<pb n="KR2f0039_WYG_041-26b"/>
有加無瘳故甞乞匄餘生求還閭舍區區之誠乆而未<lb/>
獲陛下視臣志氣一衰至此豈復有意别白是非而與<lb/>
世俗争議也哉是以得失之間乆無所與今者竊有所<lb/>
懐上為陛下叅之官吏下為陛下驗之百姓而安危之<lb/>
機實在於此自惟受恩累聖邦之休戚身實同之志慮<lb/>
雖衰於義不可嘿已然臣之所欲言者非敢逺引前古<lb/>
逆探未然以惑陛下之聦明也凡皆陛下之所甞試而<lb/>
臣愚之所與聞者耳臣伏見陛下即位之始計慮深逺<lb/>
<pb n="KR2f0039_WYG_041-27a"/>
凡有所建動合天心始議山陵深卹費用之廣推明先<lb/>
帝薄塟之命以詔有司四方聞之無不感泣其後一年<lb/>
之間誕布號令勸率宗族惇孝弟之行勉勵州郡先農<lb/>
桑之政復轉對以廣言路議徭役以寛民力盛徳之事<lb/>
不可具紀是時天下雖大變之後而無不翹然想聞徳<lb/>
音以忘其憂兩宫歡欣九族親睦羣臣萬民䝉福而安<lb/>
紛紜之議不至於朝廷謗讟之聲不聞於里閭陛下優<lb/>
㳺無為而天下已治矣為國如此豈不樂哉陛下自今<lb/>
<pb n="KR2f0039_WYG_041-27b"/>
視之當日之政其可悔恨者凡有幾以臣觀之非獨陛<lb/>
下無所悔恨雖天下之人亦未有以為失當者也何者<lb/>
政令簡易而人情之所安耳易曰易則易知簡則易從<lb/>
易知則有親易從則有功有親則可乆有功則可大嚮<lb/>
使陛下推行此道始終不變則臣以為乆大之功可得<lb/>
而致矣其後求治太切用意過當姦臣緣隙得進邪說<lb/>
始議開邊以中上㫖於是延安有横山之謀保安有招<lb/>
誘之計陛下饒之以金帛假之干戈小人貪功慮害不<lb/>
<pb n="KR2f0039_WYG_041-28a"/>
逺輕發深入結怨西戎攘奪尺寸無用之土空竭内府<lb/>
累世之積大者疲弊秦雍小者身死宼讎西鄙騷然不<lb/>
寧而陛下始一悔矣然而陛下天姿英果有漢武宏達<lb/>
之量雖復兵吏失律而立功之意未甞少衰是以左右<lb/>
大臣測知此心復進財利之說陛下樂聞其利而未暇<lb/>
深究其害於是舉而從之置條例司以講求天下之遺<lb/>
利己酉之秋新政始出自是以來凡所變革不可悉數<lb/>
其最大者一出而為常平青苖再出而為揀兵併營三<lb/>
<pb n="KR2f0039_WYG_041-28b"/>
出而為出錢雇役四出而為保甲教閱四者並行於世<lb/>
官吏疑惑兵民憤怨諌諍者章交於朝誹謗者聲播於<lb/>
市陛下不勝其煩為之當宁太息日昃而不食矣然猶<lb/>
幸其成功力排衆人之議而固守之天下方共厭苦而<lb/>
不知其所止也而揀兵併營之策其害先見武夫凶悍<lb/>
為怨最深為患最大陛下知其不可於是多支月糧復<lb/>
收退卒以順適其意而陛下既再悔矣然軍中之口猶<lb/>
復匈匈不靖陛下雖推恩撫之而終不以為恵反謂陛<lb/>
<pb n="KR2f0039_WYG_041-29a"/>
下畏之耳不幸邊臣失筭再生戎患帷幄之臣謀之不<lb/>
臧不務安之而務撓之臨遣執政付以疆事多出金<lb/>
豫書誥勅以成其深入之計當此之時天下之心知其<lb/>
必敗矣而陛下與一二臣者方以為萬舉而萬全既而<lb/>
出兵無人之境築城不守之地困弊腹心以求無益之<lb/>
功使秦晉之民父子流離肝腦塗地戎人徼勌受屈已<lb/>
築之城隨即傾覆救援之兵相繼潰叛四方震動君臣<lb/>
宵旰而後下罪已之詔投竄元宰以謝二鄙而陛下既<lb/>
<pb n="KR2f0039_WYG_041-29b"/>
三悔矣夫此三者方其未悔也陛下亦以為是耶非邪<lb/>
陛下犯逆衆心力行不顧其必以為是不以為非也然<lb/>
而終卒至於此然則方今陛下之所是而未悔者無乃<lb/>
亦𩔖此歟臣聞衆而不可欺者民也勇而不可犯者兵<lb/>
也險而不可侮者隣國也今陛下既已欺民犯兵而侮<lb/>
隣國矣夫犯兵侮隣變速而<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>小至於欺民則變遲而<lb/>
禍大變速而<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>小者瓦解之憂也變遲而禍大者土崩<lb/>
之患也今瓦解之憂陛下既知悔矣而土崩之患陛下<lb/>
<pb n="KR2f0039_WYG_041-30a"/>
未以為意此臣之所以寒心也易曰不逺復無祇悔元<lb/>
吉事之未敗也陛下不悟其非必俟其敗而後悔如向<lb/>
三者則陛下之復已逺而悔亦大矣且臣觀之方今陛<lb/>
下之所是而未悔者亦有三而已青苖助役保甲三者<lb/>
之弊臣不復言矣何也言事者論其不可非一人也百<lb/>
姓毀壊支體燻灼耳目嫁母分居賤賣田宅以自脫免<lb/>
非一家也陛下其亦知之矣徘徊而不之改使民無所<lb/>
告訴加之以水旱繼之以饑饉積憾之民奮為羣盜侵<lb/>
<pb n="KR2f0039_WYG_041-30b"/>
淫蔓延滅而復起英雄乗間而作振臂一呼而千人之<lb/>
衆可得而聚也如此而勝廣之形成此所謂土崩之勢<lb/>
也臣恐陛下至此雖欲復悔而無所及矣故臣碩陛下<lb/>
取即位之政與今日之事而試觀之天下擾擾不安孰<lb/>
與今日之甚羣臣交口争辯孰與今日之衆陛下聽覽<lb/>
疲勌孰與今日之多悔恨自責孰與今日之切陛下誠<lb/>
以此較之則不待臣言之終而得失可以自決矣且夫<lb/>
即位之政陛下之本心也今日之事臣下之過計也陛<lb/>
<pb n="KR2f0039_WYG_041-31a"/>
下棄即位之本心而徇臣下之過計臣竊以為過也雖<lb/>
然臣竊聽之道路方今陛下則亦悔之矣悔之而不變<lb/>
非陛下之意也迫於建議之臣耳夫人臣進謀於其君<lb/>
茍事之不遂而變以從衆則人主有以測其深淺人主<lb/>
有以測其深淺則其用舍之命在於人主此人臣之所<lb/>
以不便也臣竊痛陛下為社稷之計欲改過以安天下<lb/>
而怙權固位之臣持之而不釋陛下聦明睿智廢置自<lb/>
我而獨為此欝欝也漢宣帝與趙充國議擊匈奴魏相<lb/>
<pb n="KR2f0039_WYG_041-31b"/>
非之以為當與平昌侯樂昌侯平息侯及有識者詳議<lb/>
乃可此三人者非賢於趙充國也然其與國同憂樂無<lb/>
僥倖功名之心與希望爵賞之意則過於充國逺甚充<lb/>
國猶不可聽而況不如充國者哉陛下將安民保國而<lb/>
與喜功伐好權利者謀之臣不知其可也臣不勝區區<lb/>
忘身憂國之誠是以勢疎而言切惟陛下察之<lb/>
殿中侍御史吕陶奏曰臣聞天下之政皆碩致治而不<lb/>
能無敝天下之言皆好成文而未必可以適用天下之<lb/>
<pb n="KR2f0039_WYG_041-32a"/>
情皆有愛而莫切於愛君天下之情皆有憂而莫大於<lb/>
憂國此明王睿主所以廣覽博聽而求其闕失忠臣志<lb/>
士所以危辭直論而竭其懇誠也茍以不足適用之言<lb/>
陳不能無敝之政則辭㫖浮略而意不迫切於愛君憂<lb/>
國之心有所未盡安能補於世哉譬如施干戚之舞以<lb/>
解重圍講鄉飲之禮以治軍旅多見其無益也昔貢禹<lb/>
為漢元力言治道以為盡如太古則難宜少放古以自<lb/>
節天生聖人蓋為萬民非獨使自娱樂而已上嘉其質<lb/>
<pb n="KR2f0039_WYG_041-32b"/>
直之意多所聽納深自約損匪彛過制大半罷之至于<lb/>
崔寔著論根極時要則亦以為濟時拯世之術期於補<lb/>
綻決壊枝枉傾邪隨形裁割要措斯世於安寧之域而<lb/>
已四牡横奔皇路險傾宜以鉗勒鞬輈為救豈暇及於<lb/>
和鸞節奏哉夫二子之言皆不泥一隅該通事變質之<lb/>
前世而不繆驗之來今而可以為鑒臣竊慕焉恭惟國<lb/>
家承百王之敝當天下文治之極法度廢而不立威令<lb/>
委而不行上下偷沮風俗彫薄四海之勢如乗敝舟以<lb/>
<pb n="KR2f0039_WYG_041-33a"/>
涉長河而無所維御汎汎焉日就其深而不為壊敗之<lb/>
計甚可痛也陛下天資神聖享有寶命一日纂承大業<lb/>
而四海之人歡然嚮順無有毫髮之警者豈獨天命然<lb/>
哉乃仁宗皇帝之徳澤至深至厚結於人心之堅也為<lb/>
人之子治人之天下而坐視若此於持盈守成之道何<lb/>
如哉臣資識狂愚闇於長慮第聞忠讜可以死節昔甞<lb/>
考六經之微言覽百氏之異論推迹近事得其大端至<lb/>
於安危治亂之幾是非邪正之漸得失興亡之際未甞<lb/>
<pb n="KR2f0039_WYG_041-33b"/>
不為陛下反覆而究之中夜三思繼之以日欲一發憤<lb/>
懣指陳要極以感悟天聽扶救國體茍人主從而警懼<lb/>
囘心於社稷之計睿明之徳無所虧損天下之大憂日<lb/>
漸銷散則臣退就鼎鑊其甘如飴而藏伏幽賤厥路無<lb/>
繇幸今明詔申諭雖巖穴草茅之人皆得以直言上達<lb/>
乃臣之志願庶幾適於今日矣敢沿科舉以畢其愚臣<lb/>
竊以為王道之端萬化之本莫大於身正以率天下故<lb/>
有貴始天下之大務憚而不為則徳隳功喪無以光紹<lb/>
<pb n="KR2f0039_WYG_041-34a"/>
祖宗之休烈徇名而昧其實則習尚虛曠風化頽墜而<lb/>
不可振起故有究治君臣之交必親之以至誠然後可<lb/>
以畢天下之能事大臣之分莫若盡道以致主故有明<lb/>
任設官授職者所以與天子共理法制大壊賢不肖失<lb/>
其别則生民安所蒙賴故有議官人君能結天下之心<lb/>
則邦本堅固而莫能動農夫重困國費浮冗力役不蠲<lb/>
疾病無養皆世之大蠧故有重民民力之耗莫甚於養<lb/>
兵軍政不立則驕惰日長將材不任則舉無成功推𩔖<lb/>
<pb n="KR2f0039_WYG_041-34b"/>
以勝則漸不可長教民以戰則法不可失故有制兵二<lb/>
邊之患日甚一日而制禦之道未可以經逺故有慮邊<lb/>
總其大歸以盡夫終始故有策原求之於文則不足推<lb/>
之以用則有餘臣之區區不敢黙於此也<lb/>
　　貴始上<lb/>
臣聞治道有本末物理有終始王政之所施有先後如<lb/>
萬目之附於綱衆流之出於源挈之則張澄之則潔端<lb/>
本者所以治末也慎始者所以圖終也施之宜先者不<lb/>
<pb n="KR2f0039_WYG_041-35a"/>
可一日而後也此善惡邪正之所漸而安危治亂之所<lb/>
由生也是人主之大範也昔春秋之文謂一為元學者<lb/>
推明其義以為視大始而欲正本深探其本而自貴者<lb/>
始也又曰正次王王次春者上承天而下正己也人君<lb/>
正心以正朝廷正朝廷以正百官正百官以正萬民則<lb/>
逺近莫敢不一於正考於大經大法義訓既白以天下<lb/>
國家理勢而質之尤深切而著明乎夫人君之即位者<lb/>
天下之大本而王道之所始也公卿大臣瞻仰清光而<lb/>
<pb n="KR2f0039_WYG_041-35b"/>
觀其注措也黎元兆庶延頸企踵而覬其恵養也外藩<lb/>
邉衆傾耳側目而想其威令也公卿大臣則必有以結<lb/>
其心黎元兆庶則必有以慰其望外藩邉衆則必有以<lb/>
懐其情舉是三者而先之夫何萬事之足治哉是以古<lb/>
之賢君嗣守大業皆深知正本貴始之意欲治安而惡<lb/>
危亂就善而去惡趨正而逺邪日新盛徳輝光篤厚發<lb/>
為大政鼓舞四海人人聞之莫不聳動恱服而以為吾<lb/>
君之有某善則吾之幸矣君之舉某事則吾將享其利<lb/>
<pb n="KR2f0039_WYG_041-36a"/>
焉是故人道物情無違悖之理天施地化無逆沴之變<lb/>
然後躋世清寧享國永乆豈不休哉詩書所載抑可得<lb/>
而言也書稱髙宗之徳曰作其即位不敢荒寧嘉靖商<lb/>
邦至于小大無時或怨稱祖甲之徳曰作其即位爰知<lb/>
小人之依能保恵于庶民不敢侮鰥寡至于成王上繼<lb/>
文武之業下憑周召之助法度脩明教化深厚天下可<lb/>
謂安矣然而朝廟告神謀議庶政慎微求助則其詩乃<lb/>
曰閔予小子遭家不造於乎悠哉朕未有艾予其懲而<lb/>
<pb n="KR2f0039_WYG_041-36b"/>
毖後患及其羣臣因而進戒則亦曰天維顯思命不易<lb/>
哉而又以公劉訓民事以卷阿喻求賢以立政規任人<lb/>
以無逸防好豫是以成王寅恭抑畏動履徳義功成治<lb/>
定不墜祖考之洪烈永惟商周之隆賢君之初涖政其<lb/>
有為於天下則如此至矣其警懼誨飭於身則又如此<lb/>
勤矣豈非所謂正天下之本而貴王道之始歟然則三<lb/>
卿序進而皆有以授於天子者亦志乎此也一策言其<lb/>
憂之長而務除患也二策言其無事而慮則可以息禍<lb/>
<pb n="KR2f0039_WYG_041-37a"/>
也三策言其吉凶禍福之相倚伏當謹戒而無怠也忠<lb/>
臣之愛其主丁寧反覆諄諄而不倦者亦欲正本而貴<lb/>
始也臣竊觀漢唐之衰闇君繼世不貴本始廢失法度<lb/>
大槩無以懐服天下之心於是生民失望而内外得以<lb/>
窺其釁覆亡敗滅可不悲哉陛下受天眷命續四聖之<lb/>
統踐阼以來恭黙思道三年不言可謂孝矣吉服親政<lb/>
既一嵗矣公卿大臣率職聽命咸願致其忠力莫敢少<lb/>
懈而聽任之際或異僉諧黜賞之端或殊公共此豈結<lb/>
<pb n="KR2f0039_WYG_041-37b"/>
其心之術哉若乃慰黎元之望則徳澤有未敷懐邉鄙<lb/>
之情則忠信有未至豈深仁厚徳無迹而難明邪抑睿<lb/>
謀英斷有發而不憚邪臣愚不能處也然臣惟恐中外<lb/>
之心觀於初政慊慊然常若不滿矣謂人道物情之無<lb/>
違悖乎則陛下欲舉典禮追崇本親而盈廷沸議以為<lb/>
失名分之正不可垂憲萬古下至草茅閭巷切切偶語<lb/>
輒論是非由此觀之天下之情可知矣謂天施地化之<lb/>
無逆沴乎則癘氣流行萬衆疫死八月大水都市漂溢<lb/>
<pb n="KR2f0039_WYG_041-38a"/>
秦晉諸郡同日地震星緯示變終月不没旱蝗繼至赤<lb/>
地千里由此推之上帝之警戒可見矣陛下安得不深<lb/>
思而極慮哉夫天下之治莫若先之以身故臣願陛下<lb/>
逺覽商周之盛近鑒漢唐之衰考春秋正本之義遵三<lb/>
卿授策之戒乗大明繼照之初先治諸已以倡王道以<lb/>
副天下之欣戴然後條當世之務而審其所以措置云<lb/>
　　貴始下<lb/>
臣聞治已之道其始必思其次莫若慎乎漸其終無善<lb/>
<pb n="KR2f0039_WYG_041-38b"/>
於聽納務此三者則主徳完而王道備矣天命至重思<lb/>
所以奉順宗社至大思所以保守生民至衆思所以撫<lb/>
養萬務至繁思所以處正災異未弭思所以銷去羣情<lb/>
未順思所以懐服臣故曰其始必思秉心寅畏好徳不<lb/>
怠所以奉順天命也循襲法度懼辱祖考所以保守社<lb/>
稷也早夜勤政通究微𨼆所以撫養生民也審慎聽斷<lb/>
無任獨智所以處正萬務也引咎自新矯革前失所以<lb/>
銷去災異也推誠待物不忍有欺所以懐服羣情也此<lb/>
<pb n="KR2f0039_WYG_041-39a"/>
數者非髙逺而難見非勞苦而難行也皆附近人理切<lb/>
中事情不為則已為之則至也聖賢之教存乎其中而<lb/>
仁義之主不能出乎其外也陛下幸赦臣狂瞽而察之<lb/>
可也出一言而玷未敗天下之大政也舉一事而妄未<lb/>
隳天下之大法也四方無虞而宴安逸樂未為人主之<lb/>
大過也崇髙富貴而嗜好外形未彰人主之大失也其<lb/>
端雖不及於彼而其漸必能至焉謂一言之玷未敗大<lb/>
政而不慮則其漸將至於號令悖繆而中外無所取信<lb/>
<pb n="KR2f0039_WYG_041-39b"/>
矣謂一事之妄未隳大法而不正則其漸將至於典章<lb/>
廢墜百度不守而後嗣無足觀矣以宴安逸樂未為太<lb/>
過而不節則其漸將至於流連終日荒耽昏惰而萬事<lb/>
叢脞矣以嗜好外形未彰大失而不戒則其漸將至於<lb/>
姦佞近習窺所欲而奉之干紀撓權而不可禁矣臣故<lb/>
曰莫若慎其漸是以聖君賢主制之於將然而不及於<lb/>
已然遏之於微而不見於著昔宣王扶衰撥亂周道復<lb/>
昌洪勲逺業可謂盛矣而詩人乃以慎微為美由此觀<lb/>
<pb n="KR2f0039_WYG_041-40a"/>
之則慎微者王治之本而人君之先務歟太祖決事或<lb/>
失慮書之史退朝不樂而有王者豈可容易之說太宗<lb/>
既即位不復語及音律甞謂承喪亂之後勵精為治天<lb/>
下已安乃知勞苦有効儻以酒樂自娱則萬務將壅以<lb/>
至伶人有請補外者真宗時宦官或以外官勤幹為請<lb/>
而願正其秩乃詔選部擇人以代之又有以某之貪㢘<lb/>
聞上者乃命監司按狀而未甞輒聽其言先帝善於持<lb/>
盈尤務畏戒甞逺視前古得失列述百圖著為至鑒其<lb/>
<pb n="KR2f0039_WYG_041-40b"/>
辭有曰慕令徳之餘芳警昏朝之失道凡此者累聖防<lb/>
微杜漸之大略繼體守文之切訓也陛下光紹丕烈始<lb/>
建治統固宜純法祖宗之顯懿以發揮盛徳而幸天下<lb/>
也深思至慎濟之以聽納則堯舜之盛無以先也夫朝<lb/>
廷設官置職而命曰諫諍者何也得非天下之務安危<lb/>
治亂所繫甚大而人主之聰明不可自用乃責其有補<lb/>
邪非特循故事具常貟而已也人臣直躬正色與人君<lb/>
争辯於正邪是非之際有至戮辱而猶不憚者何也得<lb/>
<pb n="KR2f0039_WYG_041-41a"/>
非以義激於心言任其責不敢循黙自便而欲其感動<lb/>
邪亦非好犯危難以死就名也原朝廷設官之意察人<lb/>
臣愛君之誠則諫之為益多矣臣故曰其終無善於聽<lb/>
納日者御史有以言罷去而塗之人惑於傳聽敢以為<lb/>
說雖臣愚亦為朝廷惜之臣不惜數子之去而惜國家<lb/>
之體也昔先帝甞黜諫臣矣而天下不以為言陛下一<lb/>
罷御史而人敢以為說者何也蓋先帝享御日乆好諫<lb/>
之徳足信於天下雖觸威牾意亦或罷黜而人不疑焉<lb/>
<pb n="KR2f0039_WYG_041-41b"/>
今陛下初蒞大政雖有納諫之心四海之人既未能皆<lb/>
知其詳而御史又以言去職此疑似之迹不可家至戸<lb/>
曉臣竊憂讜直之路塞危詞正論不敢輒獻而盛徳虧<lb/>
喪矣此所惜者體也雖神聖之資羣臣莫及有聽從而<lb/>
無諫諍然仁至麛卵則鳳凰有時而來擇狂言恕訐辯<lb/>
則忠規嘉話輻凑于前而治道至矣惟陛下留神聽納<lb/>
實萬世之幸<lb/>
　　究治上<lb/>
<pb n="KR2f0039_WYG_041-42a"/>
臣伏思國家享有天下百餘年矣吾君吾相同心合徳<lb/>
日夜孜孜營治之勤過於前古而太平未見其實者弊<lb/>
果安在哉好静而惡動喜無事而憚有為而然也夫靜<lb/>
出於動無事處於有為天地之生萬物其先莫不旋斡<lb/>
運變周流不息以極其神而後乃收功於靜聖人之經<lb/>
綸斯世其始必剗除蕩滌無所不施以平天下之多難<lb/>
而終乃底於無事此物化之先後治道之始終其致一<lb/>
也今惡動而憚有為則所謂靜與無事者終不可得而<lb/>
<pb n="KR2f0039_WYG_041-42b"/>
猶好之喜之不亦惑乎世俗之論曰動不若靜循仍易<lb/>
而興作難是不究利害之深淺理勢之宜如何也是執<lb/>
一隅之說不知適變之道也是茍一朝之樂不議千日<lb/>
之憂也夫人之受疾有重輕故醫之為術有速緩或一<lb/>
寒一暑之侵爍於膚腠此其淺而易去也則治之之術<lb/>
不過安神靜氣而自固可計日以起至於腹心難治之<lb/>
疴則不然彼其所感者深故所苦者甚異既將隣於悴<lb/>
亡而吾猶使之自養以待抑亦迂矣是必力攻急逐於<lb/>
<pb n="KR2f0039_WYG_041-43a"/>
死生之際而決其一勝何瞑眩之足惜哉大廈之居莫<lb/>
不欲便安而重創建藩籬缺漏補葺之可也榱桷弊壊<lb/>
完治之可也若乃基構頽圯樑腐棟橈一大風雨㡬有<lb/>
摧覆之患則又豈補葺完治之可救哉勢至於此而猶<lb/>
重創建之勞則無以享便安之逸矣天下之事固有不<lb/>
可已者而已之非所以振起治功而恢明國體也方今<lb/>
之弊豈非天下有不可已之事而朝廷有不欲為之心<lb/>
乎持不欲為之心當不可已之事則取過目前而未暇<lb/>
<pb n="KR2f0039_WYG_041-43b"/>
於長乆之計臣恐國家之政日茍一日嵗茍一嵗而可<lb/>
憂之漸有甚於此時者矣夫二邊盛彊窺侮王室兄弟<lb/>
之好既結於北而王爵之封已加於西嵗出金綸數十<lb/>
萬分命賜與以為同盟之具可謂厚矣三邊要地夙夜<lb/>
經意境守攻戰非無備矣介使屢至慢書數上出無厭<lb/>
之語啓難塞之求以搖動吾君吾相之聽亦已乆矣此<lb/>
朝廷之公患而天下之深不平也然猶以息民為說以<lb/>
好戰為戒未甞一議誅伐之策而與之正中國四夷之<lb/>
<pb n="KR2f0039_WYG_041-44a"/>
分惟黙黙貸忍百計應接而幸其不為南牧之寇臣竊<lb/>
以為未安也大河為患嵗嵗決溢朔方諸郡衝潰不常<lb/>
生民之死于墊溺者為不少幸得保其餘生而力困於<lb/>
河者亦多矣蒸薪之積隄防之勞無時而已也大抵壅<lb/>
之於東則奔于南障之於西則注于北而不見其素所<lb/>
謂河者果安在也洪流之害可謂極矣此朝廷之共憂<lb/>
而天下之熟聞也然猶以開河為功以遏塞為利募富<lb/>
人度釋子以給其費欲息尋丈之奔衝乃致千里之漂<lb/>
<pb n="KR2f0039_WYG_041-44b"/>
潰而未聞建定大議觀水所向徙民避患而徐為之謀<lb/>
臣雖甚愚亦不敢有取也舉今之務莫大於此兩端皆<lb/>
其勢之不可已者猶已而不為推此而下則庶政之茍<lb/>
簡臣不得而悉數矣是以天下之人激昻奮厲之氣少<lb/>
媮且怠惰之心多事勞而功不立政發而王道不隆由<lb/>
此其故也惟吾君吾相深窮利害之本而權之以時乘<lb/>
聖賢之㑹而相與講磨淬濯於廟堂之上不惑於一偏<lb/>
之說而斷之以力行喜動而不惡大有為而無所憚以<lb/>
<pb n="KR2f0039_WYG_041-45a"/>
起天下柔弱不振之態而完其堅壯全盛之體可也古<lb/>
所謂日中必熭操刀必割則機㑹之至其可失乎<lb/>
　　究治下<lb/>
臣聞人主欲有為於天下而無所憚則天下之事不足<lb/>
為也然而名實之辨不可不察也舉天下之事而皆可<lb/>
以為則天下莫不知其善治也後世莫不稱其難能也<lb/>
天下之事舉皆為之者實也莫不知其善治稱其難能<lb/>
者名也事有本末名實有先後本近於實末近於名實<lb/>
<pb n="KR2f0039_WYG_041-45b"/>
居其先而名處其後也好實則所務者本也無意於名<lb/>
而名隨之好名則所逐者末也未必有其實也此名實<lb/>
之辨也昔之聖人施為於天下者蓋非有求於名而行<lb/>
之及其功成事立而名自得舜舉十六相誅四凶所以<lb/>
去天下之害而興其利也然後有進善黜惡之名禹乗<lb/>
四載決九川導九河驅洪流而殄之海所以保斯民之<lb/>
命而粒其生也然後有捍災禦患之名三代君天下耕<lb/>
以井田稅以什一教以學校罰以肉刑所以援斯民而<lb/>
<pb n="KR2f0039_WYG_041-46a"/>
納之仁夀也然後有至治之名然則名者豈在好而求<lb/>
之哉王政之弊莫大於好名而不為其實好名而不為<lb/>
其實則事失本始而所逐者末也後世不知聖人有得<lb/>
名之實徒見其名之甚美竊好而欲求之乃獵取其近<lb/>
似者而行焉及索其實蓋闕如也今日之弊信有𩔖此<lb/>
矣國家甞詔司農條三嵗之出納命執政議其大計者<lb/>
豈非古所謂冢宰以通法制用於嵗杪乎然而取之過<lb/>
藝極而横斂數下積之非有餘而浮費無窮不可量入<lb/>
<pb n="KR2f0039_WYG_041-46b"/>
以為出也耕三年者未有一年之蓄也凶旱水溢則多<lb/>
菜色之民也又甞詔羣吏勉脩厥職毋以簿書期㑹為<lb/>
故者豈非古所謂作興教化以厚風俗乎然而朝廷所<lb/>
擬議制令頒布告期𩔖多賦役獄訟米鹽貨幣之請乃<lb/>
俗吏之為而未見其可使天下囘心嚮道之具也又甞<lb/>
詔中外臣民以宻封論時政者豈非古所謂明王問道<lb/>
而求諫百官箴王闕乎然而公車不召對尚書不問言<lb/>
未聞燕見紬繹而覽章引咎也凡為此者得非先名而<lb/>
<pb n="KR2f0039_WYG_041-47a"/>
後實歟誠能均節財用寛裕黎元矣可以命冢宰制國<lb/>
之經費也誠能導民以徳動民以行矣可以責羣吏於<lb/>
簿書之外也誠能求善無厭改過不吝矣可以來天下<lb/>
之上封論政也凡為此者所謂先實而後名也天下方<lb/>
患名之浮而不見朝廷勤治之效茍人主一旦奮然揭<lb/>
其實而示之以聳動天下之耳目則徳日起而大有功<lb/>
若雷霆之震日月之臨照威聲光耀窮極天地之表而<lb/>
著見萬世矣所得之名豈若向之近似者哉臣敢遂道<lb/>
<pb n="KR2f0039_WYG_041-47b"/>
前世有為之君殊勲懿烈已驗於往者以取必於睿斷<lb/>
昔漢宣帝勵精親政綜核真偽信必刑賞樞機周宻品<lb/>
式備具上下無茍且之意於是生民安業而單于慕義<lb/>
來享議者以為効優於孝文而徳侔於商周之賢王唐<lb/>
憲宗決策定議明抗國威以平數十百年方鎮僭叛之<lb/>
勢則亂階逆本誅削㡬盡而國之紀律復振齊威小國<lb/>
之諸侯也委政不治彊隣交侵及其封即墨大夫烹阿<lb/>
大夫發兵四出則趙魏齊之君請和國人震懼無敢飾<lb/>
<pb n="KR2f0039_WYG_041-48a"/>
非者此皆為之有其實也況以國家大定乆安之勢究<lb/>
其實而不奪其名則何施而不可何為而不立豈特漢<lb/>
唐之比耶惟陛下留神考察<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_041-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百六十四</head> <lb/>
    <p>
<pb n="KR2f0039_WYG_164-1a"/>
欽定四庫全書<lb/>
　歴代名臣奏議卷一百六十四<lb/>
　　　　　　　　　　　明　楊士竒等　撰<lb/>
　　選舉<lb/>
宋太宗時梁顥初舉進士不中第留闕下獻䟽曰臣歴<lb/>
觀史籍唐氏之御天下也列聖間出人文闡燿尚且渴<lb/>
於共治旁求多彥設科之選逾四十等當時秉筆之士<lb/>
彬彬翔集表著所以左右前後有忠有良導化原樹治<lb/>
<pb n="KR2f0039_WYG_164-1b"/>
本者享三百年得人之由也五代不競兹制日淪國家<lb/>
興儒追風三代方今科名之設俊造畢臻秉筆者如林<lb/>
趨選者如雲貢於諸侯考於春官陛下躬臨慎擇必盡<lb/>
至公奈何所取不出於詩賦䇿論簡於心者援而陟之<lb/>
咈於心者推而黜之寧無濫陟枉黜之失耶其間闒茸<lb/>
妄進濫廁科場者間亦有之若曰陛下嘉惠孤寒沈滯<lb/>
之士㒺計賢否悉拔而登之一視同仁臣竊謂此非確<lb/>
論盖聖人在上則内君子而外小人若薰蕕同器甚非<lb/>
<pb n="KR2f0039_WYG_164-2a"/>
所以正人倫厚風俗也況邱園之下豈無宏才茂德之<lb/>
士陛下誠能設科以擢異等之士俾陳古今之治亂君<lb/>
臣之得失生民之休戚賢愚之用舍庶幾有益於治不<lb/>
特詩賦論策之小技以應有司之求而已䟽上不報<lb/>
真宗咸平元年右司諫孫何上奏曰臣聞王化基乎儒<lb/>
學而冶本根于文章故歴代取人必先文學之士賢輔<lb/>
名將良二千石皆由此途出所謂學非解詁句讀之學<lb/>
也必可以財成制度弼厥治助厥化者焉所謂文非聲<lb/>
<pb n="KR2f0039_WYG_164-2b"/>
病偶對之文也必可以寅亮經綸夀吾民致吾君者焉<lb/>
唐虞夏商簡畧難嗣炳煥可法時唯宗周始之以鄉舉<lb/>
里選終之以察言觀行多士之脉由兹而興垂之百王<lb/>
宜無愧色漢懲戰國亡秦之弊追用周制旌表孝悌簡<lb/>
拔茂異或待之不次或歸之常調茍不以納粟拜爵入<lb/>
貲為郎<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然古風庶幾而復由魏而下迄于陳隋規模<lb/>
齷齪無足比數唐五代之末斟酌㳂革參用古今紀綱<lb/>
四方牢籠俊乂失在禮部得於制舉禮部之失進士明<lb/>
<pb n="KR2f0039_WYG_164-3a"/>
經等科是也制舉所得賢良方正等科是也凡進士明<lb/>
經等科前所謂解詁句讀聲病偶對者也非失而何凡<lb/>
賢良方正等科前所謂財成制度寅亮經綸者也非得而<lb/>
何然是時流品洞分除授有别禮部所第不過典校辟<lb/>
置郡掾縣佐曠日持久未出平遷制舉所得必皆遺補<lb/>
舘殿臺郎御史匪朝伊夕奮為公輔故所失無大害所<lb/>
得必大利事在前史可覆而驗李唐將季干戈日㝷無<lb/>
用之詞勝化成之文廢始罷制舉專取禮部五代執守<lb/>
<pb n="KR2f0039_WYG_164-3b"/>
以為故事雖復朝野多故戎馬洊生至於文物寂寥治<lb/>
道蕪雜衣冠千計無一赫赫之稱者未必不由於此國<lb/>
家有天下四十年矣廓土闢宇芟逆夷亂髙視百代巍<lb/>
為太平寤寐雋賢勵精貢舉樂才嗜善夐無與隣然猶<lb/>
未復賢良方正等科清途華貫唯以進士明經逓資而<lb/>
升豈不念林壑非常之士或有遺棄者乎豈不念臺閣<lb/>
所進之人或有僭濫者乎豈不念羣官庶尹或有才畧<lb/>
無以自發者乎豈不念一日萬幾或有遺闕無以上逹<lb/>
<pb n="KR2f0039_WYG_164-4a"/>
者乎豈不念取士之制因循近例不可為子孫法者乎<lb/>
意者羣有司百執事未之思耶將兹事體大非賤臣之<lb/>
所知耶不然何當置而未置當復而未復如此之久耶<lb/>
是則士傳言庶人竊議不為僭矣<lb/>
何又上奏曰臣聞書稱教胄子有虞庠辟雍之文昜載<lb/>
賔王有鄉舉里選之制皆所以導王化育官材牢籠英<lb/>
雄陶冶風俗必見推於太學方獲譽於公朝從古洎今<lb/>
斯道不昜東漢則諸生三萬李唐則學生八千上所柬<lb/>
<pb n="KR2f0039_WYG_164-4b"/>
求必由此出亦有定兹歳貢擇彼時英或州舉謂之茂<lb/>
才或公車宣為有道縣次給食俾與計偕下詔雖頻中<lb/>
選尤寡及乎孝廉立格進士設科尚皆聘自髙年召從<lb/>
太守上中下郡人數有差餘皆附學讀書方得上名禮<lb/>
部其後士風澆薄世態銷刓賤古道於儒宫慕他岐於<lb/>
天府闒茸之士始入泮林英豪之流例趨京兆而又兵<lb/>
戈繼起經制莫存絃誦之義皆亡郡縣之學盡廢原乎<lb/>
所以抑有其由盖以定令之初綱條踈濶六舘升降縱<lb/>
<pb n="KR2f0039_WYG_164-5a"/>
限門蔭之髙卑兩京薦論曽無科禁以釐革遂令淺俗<lb/>
扇以成風外地絶無學生神州悉號鄉貢下至工商雜<lb/>
類方遊太學廣文伏見近降明制懲科場之積弊立貢<lb/>
士之新規申命有司十取其二違則有辟令在必行斯<lb/>
實聖哲教導之方朝廷畫一之法然臣以為尚有未盡<lb/>
者請為陛下陳之夫理歸宗極事有根源將陳救弊之<lb/>
謀須冇從長之論且生徒棄本為日斯多庠序不修其<lb/>
來自久國家必欲開孤進之路闢至公之門莫若再舉<lb/>
<pb n="KR2f0039_WYG_164-5b"/>
令文復嚴經術使寒畯之士由鄉里以升聞世禄之家<lb/>
自成均而出仕太學不得補庶人之子神州不得貢鄉<lb/>
士之門貴介綺羅府送者有罪草莾韋布監牧者黜官<lb/>
其外郡或駢繁縣之富庶者按舊典重立學官俾選耆<lb/>
儒碩生為之博士助教精加課試公與薦延歲終仍依<lb/>
新條限以人數發解必有軼羣之異行拔俗之英才匪<lb/>
由鄉庠亦許公議得其士受薦賢之賞非其人坐謬舉<lb/>
之刑㝷常之流一準上法易貴變而能久政在改而更<lb/>
<pb n="KR2f0039_WYG_164-6a"/>
張臣謂此令既行可使斯文復振豈直四科取士自當<lb/>
三代同風難者或曰今古異宜質文迭用但求至藝勿<lb/>
繫前言此又委巷之談陋儒之見夫以文取士既已失<lb/>
之取之乖方弊將安救今士子目為鄉舉其實自媒贄<lb/>
投於郡府之門闗節於公卿之第属詞比事合格者不<lb/>
過彫蟲任傳棄經入流者未逾章句若不收之學校選<lb/>
自州閭實慮他時益成薄俗兹事體大惟陛下特達而<lb/>
行之臣出身之初亦自府解豈敢忘本遽陳此謀盖目<lb/>
<pb n="KR2f0039_WYG_164-6b"/>
擊輕浮心知謬濫是以冐不測之罪罄狂夫之言<lb/>
三年知泰州田錫上奏曰臣竊惟唐設制科有道侔伊<lb/>
吕科有識洞韜畧堪任將帥科有賢良方正直言極諫<lb/>
科自太祖朝兵部尚書張照奏請興制舉于時據所奏<lb/>
前代制舉内選置三科一賢良方正能直言極諫科一<lb/>
經學優深可為師法科一詳閑吏理達於教化科勅文<lb/>
畧曰應天下諸色人中不限前資任職官黄衣草澤等<lb/>
並可應詔送吏部試䇿論三道共三千言以當日内取<lb/>
<pb n="KR2f0039_WYG_164-7a"/>
文理俱優人物爽秀者方得解送其登朝官亦許上表<lb/>
自舉雖設制科之名未盡取人之理何以明之夫漢詔<lb/>
取人不限對䇿字數隨其所對盡其所見故孝文時晁<lb/>
錯對䇿不過二千字孝武時董仲舒對䇿不過二千餘<lb/>
字然上覧之而異焉乃復䇿之凡詔䇿三問而所對皆<lb/>
不及二千餘字洎公孫𢎞答䇿纔五百餘字然漢之得<lb/>
賢良斯為盛矣觀董仲舒所對䇿三道亦非以當日内<lb/>
成今但依漢之取人則董晁公孫輩不獨漢有也<lb/>
<pb n="KR2f0039_WYG_164-7b"/>
天禧元年禮部員外郎直集賢院李諮上奏曰臣伏覩<lb/>
近降詔書應内職三司副使諸司使升朝官正言監察<lb/>
已上各於見任知州通判知縣縣令内奏舉一員者此<lb/>
盖陛下順考古道啓廸鴻猷顧萬務之至繁思衆才之<lb/>
共理遂申命於執事俾各舉於所知冀英俊無沈陸之<lb/>
嗟而朝廷有得人之盛斯實治國掄材之要道也若乃<lb/>
舉不失德式副於明揚如或稱匪其人曷資於委用恭<lb/>
以詔㫖云升朝官正言監察已上即是南宫員外郎已<lb/>
<pb n="KR2f0039_WYG_164-8a"/>
上皆得舉官也伏以國家荷錫祚之珍符悟開先之寳<lb/>
系喬丘檢玉睢壌瘞牲修曠絶之上儀沛厖鴻之渥澤<lb/>
汪濊有同於雲露涵濡靡間於蓼蕭絲綸併示於均禧<lb/>
簮紱盡令於進秩埀紳文陛雖謂於才升應宿仙曹或<lb/>
由於恩授亦有身居散地職異親民若令一槩舉官實<lb/>
恐未能作哲臣以謂舉官之道不如精擇舉主若得其<lb/>
人則所舉之官自然不謬矣昔鮑叔之薦管仲子桑之<lb/>
知孟明祁奚之稱觧狐胥臣之任郤缺率皆成功立事<lb/>
<pb n="KR2f0039_WYG_164-8b"/>
垂範作則傳稱唯其善故能舉其類者盖謂此也臣欲<lb/>
乞自職諸司使及正言監察已上須歴任已來别無贓<lb/>
汚及不是見監臨場務者方得依所降詔勅舉官然後<lb/>
據其所舉之人載詢淑慝重覈幽明儻肆欺誣嚴行黜<lb/>
削如此則圭符之吏必獲於循良銅墨之官免貽於貪<lb/>
冐選衆責實或近於斯臣早以庸材遭逢亨會仰荷生<lb/>
成之施敢忘補報之心雖芻蕘之至㣲亦睿聖之攸擇<lb/>
仁宗寳元二年知諫院富弼上奏曰臣伏覩載籍自古<lb/>
<pb n="KR2f0039_WYG_164-9a"/>
取士無如本朝路狹三代以徃不復紀列兩漢而下歴<lb/>
南北朝及隋唐十餘代取士之法各有科條大率如賢<lb/>
良孝廉孝弟力田明經秀才進士唐又添制舉五十餘<lb/>
科此外又許藩鎭辟召及諸色人薦舉亦許自薦拜官<lb/>
歴代求人唯務廣博所以天下懷才抱器之士無不牢<lb/>
籠收攬盡為朝廷之所用也國家取人唯有進士明經<lb/>
二科雖近設制舉亦又取人不多是三者大抵只考文<lb/>
辭念誦而已天下之士有大才大行而賦性不能為文<lb/>
<pb n="KR2f0039_WYG_164-9b"/>
辭就舉試者率皆遺之臣竊思近年數牓以來放及第<lb/>
者如河北河東陜西此三路之人所得絶少者何盖此處<lb/>
人物禀性質魯不能為文辭中程試故皆老於科場至<lb/>
死不能得一官豈三路之人獨不樂富貴哉盖求之而不<lb/>
得也今縱有稍在顯官者亦不過三五人而已此數路<lb/>
之人雖不能為文辭若其大才大行及强悍奸雄則諸<lb/>
路不及向時天下無事則此等人或在場屋或在農畆<lb/>
或為商賈或為僧道屈伏不能有所為但怨望思亂而<lb/>
<pb n="KR2f0039_WYG_164-10a"/>
已今昊賊宼邊西陲用武覆軍殺將中外震恐兵寡粮<lb/>
匱調發無所當是之時乃此等人踴躍快意皆欲助賊<lb/>
為患或更有盜賊屯聚則為之倡首驚劫州縣自圖富<lb/>
貴之時也其間忠義者尚思因時駐屯而願為朝廷之<lb/>
用者然朝廷至今未悟不加捜訪臣恐為他人所得則<lb/>
中國處處皆為敵國也臣伏見漢髙祖作歌曰安得猛<lb/>
士兮守四方武帝又親作詔令州郡察吏民舉可為將<lb/>
相及使絶域者唐髙祖亦勅闗内河東諸州召募勇敢<lb/>
<pb n="KR2f0039_WYG_164-10b"/>
以討吐蕃此皆前王所行而有濟時用者也臣又見朝<lb/>
廷向來所用之人多至敗事雖切求人未見可者陛下<lb/>
勿謂在官皆人傑而民間無復有人臣欲乞條列名目如<lb/>
臨難不顧勇敢絶倫武足安邊才任將帥武藝超衆智<lb/>
謀宏逺并可使絶域之類列十餘條特降手詔下陜西<lb/>
河北河東京東京西路轉運使副提㸃刑獄及諸州長<lb/>
吏仰依上項名目察訪舉奏不拘人物不限人類能作<lb/>
文字者即試以䇿問勿限字數不能為文者但令直說<lb/>
<pb n="KR2f0039_WYG_164-11a"/>
事狀或口陳方畧亦許詣闕自薦仍各量給裝錢如審<lb/>
知可用即文武資中隨其所欲量髙下補授如此必然<lb/>
得人伏緣太平已久武人在顯位者或以恩澤進或以<lb/>
年勞陞自餘門蔭雜調皆是常人不聞自孤寒中才武<lb/>
擢用臣所以謂非常人多在民間自是不求或求之不<lb/>
至若果行此必非虛設今歲或有貢舉兼之不妨若貢<lb/>
舉權罷獨行此詔亦不失人<lb/>
慶歴元年弼為右正言知制誥上奏曰臣伏以取士之<lb/>
<pb n="KR2f0039_WYG_164-11b"/>
道為國家之大務也三代兩漢專求行實是以風俗淳<lb/>
厚百職修舉隋唐之際純用文辭以篇賦相髙以聲譽<lb/>
相尚公卿將相於是乎出國朝沿隋唐之制以進士取<lb/>
人祇採辭華不求行實雖間設制舉然大率亦以章句<lb/>
為務是以擇之彌謹而失之愈踈且以陛下臨御以來<lb/>
計之積二十年所得不減三千餘人其間確然為名公<lb/>
巨賢者無幾近日竊見朝廷欲選一二良吏而終未能<lb/>
得其故何哉盖入仕之初但取空文不求實才實行之<lb/>
<pb n="KR2f0039_WYG_164-12a"/>
所致也今天下多事邊鄙未寧若不求人將何以濟求<lb/>
人之本唯科場最大科場之法行之已久盡革則駭衆<lb/>
不革則乏人臣欲今後科場考試以䇿論為先校度所<lb/>
放人數且取其半餘半詔天下諸州於境内搜訪土著<lb/>
之人自來為鄉黨所推或德行純備或志節方勁或學<lb/>
識該敏或智畧詳明或有才可以治民或知兵可以禦<lb/>
敵如此之類者仰逐州官吏同共察訪委實應得上項<lb/>
條目即具名聞奏仍以州郡大小限其人數令長吏以<lb/>
<pb n="KR2f0039_WYG_164-12b"/>
禮津遣年終集於都下朝廷再加較試量髙下擢用若<lb/>
舉薦不當明行降黜或所舉得人則優與酬賞昔漢尚<lb/>
書令左雄建明孝廉之法頒下郡國是時濟陰太守胡<lb/>
廣等十餘人皆坐謬舉黜免唯汝南陳蕃潁川李膺下<lb/>
邳陳球等三十餘人得拜郎中自是牧守畏慄莫敢輕<lb/>
舉東漢得人之盛唯此為最伏惟陛下勉而行之不數<lb/>
年當盡得天下實才實行之士萃於朝廷緩急應用百<lb/>
務俱理又何患乏人哉必若行此取士之數不加而得<lb/>
<pb n="KR2f0039_WYG_164-13a"/>
人之實則多矣至於明經選試尤為無法乞今後不較<lb/>
字數專以經中否為格仍試時務䇿三道以定髙下每<lb/>
度所放人數祇取其半自然得人而不至冗矣<lb/>
吏部尚書夏竦論制貢舉疏曰伏以隋設進士之科唐<lb/>
氏特隆其選歳登牓帖不逺三十賢雋之器將相之具<lb/>
在其選中諒不虛語然主司慎選弊於回撓豪右角逐<lb/>
之衢是非鋒起之場進孤寒則道直而有悔私權貴則<lb/>
道枉而無咎貢舉之間因循滋弊國家大設場屋旁求<lb/>
<pb n="KR2f0039_WYG_164-13b"/>
髦儁雖搜賢之禮博於虞夏而登科之士冗於隋唐濫<lb/>
者或軰進材者或旅退薦書未逹於冕旒馳聲已滿於<lb/>
塗路求夫厥由其弊斯在始則天下州郡薦送冗雜祝<lb/>
謁已先秋賦里選何有至公擇官一郡選賢數縣錚錚<lb/>
佼佼推為翹楚故大藩動盈百數支郡不逺百里一賢<lb/>
無乃多矣次則省試有司優容過當或以三應五上華<lb/>
顛鮐背嘗對揚金殿授薦邊城皆蒙始息取預科級明<lb/>
試之道無乃逺乎若萬方上計扄鍵貢闥衣冠鱗萃而<lb/>
<pb n="KR2f0039_WYG_164-14a"/>
萬數卷軸山積而億計良苦相雜精稗交半銓品之官<lb/>
不踰五員考試之限不越三旬雖周孔無以施其鑒荀<lb/>
孟無以展其材況主司不一好尚差殊學古者注意於<lb/>
䇿論脩辭者宅心於詩賦簡畧者鄙其閎衍綺麗者輕<lb/>
其質直鑒裁既紛品題乃惑緇素無常色金土無定價<lb/>
燕雀遇便風則髙翔千仞蛟龍無尺水則困於泥塗故<lb/>
工拙之狀多乖外望致躁競之士騰口謗議為朝廷計<lb/>
者莫若改立制度頒下郡國自今本道舉人各於都㑹<lb/>
<pb n="KR2f0039_WYG_164-14b"/>
取解專委輸運之使慎擇秋賦之官選采良士上名禮<lb/>
部朝廷於是選官十員立限一季先則品題所業次乃<lb/>
詳考呈試不得以場籍年齒御試逺人妄分條目濫居<lb/>
等級但詩賦䇿論俱善為上等詩賦優而䇿論劣䇿論<lb/>
優而詩賦劣者為中第自餘不逮皆從駮放擇材而升<lb/>
不限其數奏名之日則牓列程試合格者自省門而右<lb/>
丹筆題注明下臧否標其警䇿之辭識其疣贅之語凡<lb/>
於卷末統論得失合送合落各令知悉如有不當並聽<lb/>
<pb n="KR2f0039_WYG_164-15a"/>
言上是則主司無啓倖之門薄徒有知過之心進人以<lb/>
禮退人以禮必也是乎<lb/>
右正言孫沔乞定蔭補奏曰臣伏覩國朝自景德祥符<lb/>
間屢行大禮旁流慶澤凡文資自帶職員外郎武職自<lb/>
諸司副使已上每遇南郊及知雜御史已上逐年聖節<lb/>
並許奏蔭子孫弟姪雖推恩至深而永式未立今臣寮<lb/>
之家皇親母后外族皆得奏薦略無定數多至一二十<lb/>
人少不下五七人不限才愚槩居禄仕未離襁褓已列<lb/>
<pb n="KR2f0039_WYG_164-15b"/>
簮紳或自田畆而來或從市井而起官常之位已著而<lb/>
僕𨽻之態猶存是則將國家有數之品名給人臣無厭<lb/>
之私惠故使父兄不知教訓子弟不修藝業俾之從政<lb/>
只以害民若不急為更張已見積成弊倖欲乞今後帶<lb/>
職員外郎正郎只許蔭敘一名子弟少卿給諫二人丞<lb/>
郎三人尚書四人僕射已上五人致仕及物故各更與<lb/>
一名武職等次比類官品皇親母后之族及兩府大臣<lb/>
亦乞約立人數用分等級臣叨司遺事合舉大綱伏望<lb/>
<pb n="KR2f0039_WYG_164-16a"/>
聖慈特差近上臣寮定其久制以為萬世之法<lb/>
三年知諫院歐陽脩上䟽曰臣伏見朝廷選任百官文<lb/>
武叅用文官在選者各以舉主遷京朝官其間雖容時<lb/>
有濫冒然孤寒有才行之人亦徃往獲進惟有武官中<lb/>
近下班行並無賢愚分别一例以年歳逓遷自借職得<lb/>
至供奉官須是三十餘年使賢愚同滯而國家緩急要<lb/>
人使用無由知其能否或要人使則臨時只㸔脚色㸃<lb/>
差多是不副所選臣謂班行入仕之人雖多端然其中<lb/>
<pb n="KR2f0039_WYG_164-16b"/>
亦極有才能可任用者但國家舉選之法全未精博臣<lb/>
欲乞將近下班行比類選人别立舉官之法凡無人舉<lb/>
者官有所止更不例遷有舉主者方與遷轉或且令無<lb/>
舉主者依舊年限遷轉將有舉王者别作任使仍乞嚴<lb/>
為約束重其連坐之法使舉者不容冒濫則才與不才<lb/>
漸可分别而用人不濫況今四方多事天下都監廵檢<lb/>
監當之類盡要得人方能集事不必邊任并閤職方用<lb/>
舉薦其他要切使唤處多如允臣所請乞付樞宻院商<lb/>
<pb n="KR2f0039_WYG_164-17a"/>
量立定法制頒行<lb/>
脩論臺官資考劄子曰臣伏見御史臺闕官近制令兩<lb/>
制并中丞輪次舉人遂致所舉多非其才罕能稱職如<lb/>
昨來蘇紳舉馬端却煩朝廷别有行遣臣謂今兩制之<lb/>
中姦邪者未能盡去若不更近制則輪次所及須令舉<lb/>
人近聞梁適舉王礪燕度充臺官其人以適在姦邪之<lb/>
目各懷愧醜懼其汚染風聞皆欲不就以此言之舉官<lb/>
當先擇舉主臣欲乞今後只令中丞舉人或特選舉主<lb/>
<pb n="KR2f0039_WYG_164-17b"/>
仍見官班中雖有好人多以資考未及遂致所舉非人<lb/>
者皆為且就資例可入仍乞不限資考惟擇材堪者為<lb/>
之況臺中自有裏行之職以待資淺之人仍乞重定舉<lb/>
官之法有不稱職連坐舉主重為約束以防偽濫庶幾<lb/>
稱職可振綱紀<lb/>
脩又上劄子曰臣近曽上言為臺官闕人乞不依資限<lb/>
選舉仍乞添置裏行所貴得材可以稱職竊聞近詔宋<lb/>
祁舉人依前只用資例又未見議復裏行臣竊嘆方今<lb/>
<pb n="KR2f0039_WYG_164-18a"/>
事無大小皆知其弊不肯更改凡臺官舉人須得三丞<lb/>
已上成資通判此例起自近年然近年臺官無一人可<lb/>
稱者近日臺官至有彈教坊倭子鄭州來者朝中傳以<lb/>
為笑其臺憲非才近歳尤甚是此例不可用明矣然而<lb/>
寧用不材以曠職不肯變例以求人今限以資例則取<lb/>
人之路狹不限資例則取人之路廣廣之猶恐無人何<lb/>
況專守其狹若使資例及者入三院未及者為裏行又<lb/>
於差除都不妨礙況今四方多事之際揚威出使正要<lb/>
<pb n="KR2f0039_WYG_164-18b"/>
得人臣今欲乞特降指揮令舉官自京官已上不問差<lb/>
遣次第惟材是舉使資淺者為裏行資深者入三院臣<lb/>
見前後舉臺官者多徇親戚舉既非材人或問之則曰<lb/>
朝廷用資限致别無人可舉今若革此繆例責其惟材<lb/>
是舉則不敢不舉好人所冀漸振臺綱免取非笑<lb/>
四年脩論貢舉劄子曰臣竊聞近有臣寮上言請改更<lb/>
貢舉進士所試詩賦䇿論先後事已下兩制詳議伏以<lb/>
貢舉之法用之已久則弊當變更然臣謂必先知致弊<lb/>
<pb n="KR2f0039_WYG_164-19a"/>
之因方可言變法之利今貢舉之失者患在有司取人<lb/>
先詩賦而後䇿論使學者不根經術不本道理但能誦<lb/>
詩賦節抄六帖初學記之類者便可剽盜偶儷以應試<lb/>
格而童年新學全不曉事之人往往幸而中選此舉子<lb/>
之弊也今為考官者非不欲精較能否務得賢材而常<lb/>
恨不能如意大半容於繆濫者患在詩賦䇿論通同雜<lb/>
考人數既衆而文卷又多使考者心識勞而愈昏是非<lb/>
紛而益惑故於取捨往往失之者此有司之弊也故臣<lb/>
<pb n="KR2f0039_WYG_164-19b"/>
謂先宜知此二弊之源方可言變法之利今之可變者<lb/>
知先詩賦為舉子之弊則當重䇿論知通考紛多為有<lb/>
司之弊則當隨場去留而後可使學者不能濫選考者<lb/>
不至疲勞今若不改通考之法而但更其試日之先後<lb/>
則於革弊未盡其方凡臣所請者若漫然泛言之恐不<lb/>
能盡其利害請借二千人為率以明變法之便謹條於<lb/>
左<lb/>
　　凡貢舉舊法若二千人就試常額不過選五百人<lb/>
<pb n="KR2f0039_WYG_164-20a"/>
　　是於詩賦䇿論六千卷中選五百人而日限又迫<lb/>
　　使考試之官迨廢寢食疲心竭慮因勞致昏故雖<lb/>
　　有公心而所選多濫此舊法之弊也今臣所請者<lb/>
　　寛其日限而先試以䇿而考之擇其文辭鄙惡者<lb/>
　　文意顛倒重雜者不識題者不知故實略而不對<lb/>
　　所問者誤引事迹者雖能成文而理識乖誕者雜<lb/>
　　犯舊格不考式者凡此七等之人先去之計於二<lb/>
　　千人可去五六百以其留者次試以論又如前法<lb/>
<pb n="KR2f0039_WYG_164-20b"/>
　　而考之又可去其二三百其留而試詩賦者不過<lb/>
　　千人矣於千人而選五百則少而易考不至勞昏<lb/>
　　考而精當則盡善矣縱使考之不精亦選者不至<lb/>
　　大濫盖其節抄剽盜之人皆以先經䇿論去之矣<lb/>
　　比及詩賦皆是已經䇿論粗有學問理識不至乖<lb/>
　　誕之人縱使詩賦不工亦足以中選矣如此可使<lb/>
　　童年新學全不曉事之人無由而進此臣所謂變<lb/>
　　法必須隨場去留然後能革舊弊者也其外州解<lb/>
<pb n="KR2f0039_WYG_164-21a"/>
　　送到且當博採秪可盡令試䇿要在南省精選若<lb/>
　　省牓奏人至精則殿試易為之考矣故臣但言南<lb/>
　　省之法此其大槩也其髙下之等仍乞細加詳定<lb/>
　　大率當以策論為先<lb/>
　右臣所陳伏乞特加詳覽茍有可採即乞降付有司<lb/>
　與前所上言參同詳議著於令式<lb/>
脩又上詳定貢舉條狀曰臣等準勅差詳定貢舉條制<lb/>
者伏以取士之方必求其實用人之術當盡其材今教<lb/>
<pb n="KR2f0039_WYG_164-21b"/>
不本於學校士不察於鄉里則不能覈名實有司束以<lb/>
聲病學者專於記誦則不足盡人材此獻議者所共以<lb/>
為言也臣等參考衆説擇其便於今者莫若使士皆土<lb/>
著而教之於學校然後州縣察其履行則學者修飭矣<lb/>
故為學制合保薦送之法夫上之所好下之所趨也今<lb/>
先䇿論則文辭者留心於治亂矣簡其程式則閎博者<lb/>
得以馳騁矣問以大義則執經者不專於記誦矣故為<lb/>
先䇿論過落簡詩賦考式問諸科大義之法此數者其<lb/>
<pb n="KR2f0039_WYG_164-22a"/>
大要也其詩賦之未能自肆者雜用今體經術之未能<lb/>
亟通者尚依舊科則中常之人皆可勉及矣此所謂盡<lb/>
人之材者也其通禮一有司之所習及州郡封彌謄錄<lb/>
進士諸科帖經之𩔖皆細碎而無益者一切罷之凡其<lb/>
所為皆申之以賞罰而勸焉如此則養士有素取材不<lb/>
遺茍可施行望賜裁擇<lb/>
五年脩上論學士差除䟽曰臣近見翰林學士蘇紳葉<lb/>
清臣等相繼解職風聞侍從之臣内有奸險小人頗急<lb/>
<pb n="KR2f0039_WYG_164-22b"/>
經營爭先進用至有喧忿之語傳聞中外既虧廉遜之<lb/>
風又損朝廷之體臣伏思翰林學士職重於唐世乃是<lb/>
天子親信朝夕謀議内助之臣當時號為内相故其進<lb/>
用尤極精選只取材識不限資品往往自州縣官擢而<lb/>
拜者國朝近歳於此一職頗非其人既其材識愚下不<lb/>
足以備訪問人主因之薄其待遇亦漸踈外同於冗官<lb/>
遂容小人得以濫進臣思其弊盖由不合令中書依資<lb/>
差除且學士之職本要内助天子講論外朝闕失今若<lb/>
<pb n="KR2f0039_WYG_164-23a"/>
却令中書除人置於内制則是恩出中書之人雖在天<lb/>
子左右與無同也伏乞自今後翰林學士不必足員用<lb/>
人不限資品但擇有才望正人堪充者出自聖意擢用<lb/>
以杜小人爭進之端而天子左右更無奸邪之人庶清<lb/>
侍臣之列<lb/>
脩為龍圖直閣學士河北轉運使上奏曰臣近准御史<lb/>
臺牒為臣寮上言待制以上舉省府推判官轉運使副<lb/>
等事奉聖㫖去年勅命更不行用令臣知悉者臣竊詳<lb/>
<pb n="KR2f0039_WYG_164-23b"/>
臣僚上言悉渉虛妄盖因近日陛下進退大臣改更庶<lb/>
事小人希合欺罔天聰臣試請辨之據上言者云若令<lb/>
兩制以上保舉則下長犇競之路方今上自朝廷下至<lb/>
州縣保舉之法多矣只如臺官亦是兩制以上舉以至<lb/>
大理詳斷審刑詳議刑部詳覆等官三路知州知縣通<lb/>
判選人改京官學官入國學班行遷閣職武臣充將領<lb/>
選人入縣令下至天下茶塩場務㩁場及課利多處酒<lb/>
務凡要切差遣無大小盡用保舉之法皆不聞以奔競<lb/>
<pb n="KR2f0039_WYG_164-24a"/>
而廢之豈可獨於省府等官獨長奔競而可廢此其欺<lb/>
妄可知也上言者又云遂令端士並起馳騖且馳騖盡<lb/>
係小人豈名端士至如自來舉官之法多矣豈能盡絶<lb/>
小人干求況自頒新勅以來何人舊是端士頓然改節<lb/>
馳騖於何門而得舉乞賜推究姓名若果無之則見其<lb/>
欺妄可知也上言者又云不因請託人莫肯言此又厚<lb/>
誣之甚也今内外臣寮無大小曽受人舉者十八九豈<lb/>
可盡因請託而得自兩府大臣而下至外處通判以上<lb/>
<pb n="KR2f0039_WYG_164-24b"/>
人人各曽舉官豈可盡因請託而舉若云其他舉官不<lb/>
因請託只此勅舉官須請託即非臣所知也今兩制之<lb/>
中好人不少繁難要切之地皆已委信任用豈可不如<lb/>
外郡通判等不堪委任舉官況兩制之臣除此勅外亦<lb/>
更别許舉官豈可舉他官則盡公唯此敕則頓徇私請<lb/>
此其欺妄可知也又云每歳舉一百五十人致人多而<lb/>
爭差遣臣筭一人有三人舉主方敢望差遣一百五十<lb/>
人須一歳内有四百五十員兩制為舉主今兩制不及<lb/>
<pb n="KR2f0039_WYG_164-25a"/>
五十人使人人歳舉三人即纔各是一人舉主豈敢便<lb/>
爭差遣況有不曽舉人者或舉不及三人者乞賜檢會<lb/>
去年終兩制以上舉到人數便可知其恣情欺妄也近<lb/>
日改更政令甚多唯此一事尤易辨明故臣不避煩言<lb/>
而辨者伏冀陛下因此深悟小人希合而欺妄也緣自<lb/>
去年陛下用范仲淹富弼在兩府值累年盗賊頻起天<lb/>
下官吏多不得力因此屢建舉官之議然亦不是自出<lb/>
意見皆先檢祖宗故事請陛下擇而行之所以元降敕<lb/>
<pb n="KR2f0039_WYG_164-25b"/>
文首引國書為言是也當時臣僚並不論議近因仲淹<lb/>
等出外與朝廷經畫邊事讒嫉之人見其不在左右百<lb/>
端攻擊不已此事朝廷不暇審察便與施行臣昨見富<lb/>
弼自至河北緣山傍海經畫勤勞河北人皆云自來未<lb/>
有大臣如此其經畫所得事亦不少歸至國門臨入而<lb/>
出使河北官吏軍民見其盡忠而不知其罪狀小人惟<lb/>
務希合又不為朝廷惜事體凡事攻擊至今未已況朝<lb/>
廷用人屢有進退豈有一人纔出便不問是非盡改所<lb/>
<pb n="KR2f0039_WYG_164-26a"/>
行之事若大臣一度進退政令一度改更如此紛紜豈<lb/>
有定制伏望陛下重察愛憎之私辨其虛實之説凡於<lb/>
政令更審改張臣檢察元降舉官敕意亦是於國書檢<lb/>
用祖宗所行之法今上言者却云因諫官論列致差遣<lb/>
不定而有更張事渉臣身不敢自辨然臣在諫省日言<lb/>
事無狀致今來臣寮皆以為辭豈可尚冒寵榮不能自<lb/>
劾請從黜罰以弭人言臣伏見陛下聖德仁慈保全忠<lb/>
正之士進退之際各有恩意此所以能使忠臣義土忘<lb/>
<pb n="KR2f0039_WYG_164-26b"/>
身報國至死而不已也其今後臣寮希附上言攻擊前<lb/>
兩府所行之事乞賜辨明擇其實有不便者方與改更<lb/>
庶全大體則天下幸甚臣伏見去年八月二日元降勅<lb/>
命節文云比於國書擇諸治要見其官人之際尤重外<lb/>
臺之選又云然其進任必属近臣又云告示賞罰之命<lb/>
皆三朝之攸行此是元議舉官因依乞賜詳酌<lb/>
至和中脩為翰林學士又上奏曰臣近准勅為見闕臺<lb/>
官下學士院令臣與孫抃等同共保舉兩人聞奏者伏<lb/>
<pb n="KR2f0039_WYG_164-27a"/>
以學士之職置自有唐初以文辭供奉人主其後漸見<lb/>
親信至於朝廷機宻及大除拜每被詢訪皆與叅決當<lb/>
時居是職者選擢既精信任亦重下至五代莫不皆然<lb/>
國朝遂用唐制尤重其任自比年以來選用之際時容<lb/>
謬濫職以人廢官以人輕往時臺官闕人只命學士一<lb/>
員獨舉今乃令三人共舉若以為俱可信則一員只以<lb/>
公舉若以為俱不可信則雖衆舉亦豈為得人若以為<lb/>
有可信有不可信則自宜捨不可信者專委可信者其<lb/>
<pb n="KR2f0039_WYG_164-27b"/>
不可信者既不稱職罷黜之可也以臣思之朝廷所以<lb/>
遽改舊制而學士不足取信皆由用非其人如臣是也<lb/>
今在院學士三員孫抃胡宿各曽獨舉臺官朝廷嘗所<lb/>
取信唯臣未曽舉人伏念臣才識庸暗不能知之使臣<lb/>
隨衆書名則臣為恥欲三人所見皆一則理必不能欲<lb/>
望聖慈免臣共舉却依舊例只命學士一員專舉泥孫<lb/>
抃胡宿嘗曽舉官可以不疑如以臣為不可獨任乞候<lb/>
將來續有臺官員闕更不差臣專舉非敢避事直以任<lb/>
<pb n="KR2f0039_WYG_164-28a"/>
非其才不足取信致煩朝廷改更舊制以此不敢不言<lb/>
脩判流内銓又上奏曰臣勘㑹銓司近年選人倍多員<lb/>
闕常少待闕者多是孤寒貧乏之人得替住京動經年<lb/>
歳遇有合入闕次多被權貴之家將子弟親戚陳乞便<lb/>
行衝改或已注授者且合待闕或纔到任者即被對移<lb/>
只就權貴勾當家私不問孤寒便與不便兼臣所見臣<lb/>
寮陳乞多非急切事故或云近便鄉里或云看覷墳塋<lb/>
僥倖希求妄託名目孤寒阻滯徒益怨嗟臣欲乞今後<lb/>
<pb n="KR2f0039_WYG_164-28b"/>
臣寮須有急切事故如委任邊寄不許般家及致仕分<lb/>
司丁憂病患之類方許陳乞子弟差遣其餘雖無事故<lb/>
自將恩澤陳乞者許銓司勘㑹如己注人者更不改注<lb/>
己到任者更不衝移並令别具陳乞仍不許連併陳乞<lb/>
而任如允臣所請乞下銓司遵守施行<lb/>
脩兼三班院又上奏曰臣勘㑹本班見管使臣至八千<lb/>
餘員其入仕之源既已冗濫及差遣之際又多有因緣<lb/>
附權貴者僥倖多門致孤寒者怨嗟不已伏見近年文<lb/>
<pb n="KR2f0039_WYG_164-29a"/>
武臣寮出外任者多帯指使隨行不久便奏乞監押廵<lb/>
檢差遣仍多指定去處陳乞亦有元只是諸司職掌人<lb/>
奏帯隨行後來改轉班行並不曽歴短使監當差遣便<lb/>
入監押廵檢親民亦無合入逺近路分取便指射有職<lb/>
田處朝廷以重違臣寮奏請更不勘㑹差遣資序路分<lb/>
逺近合與不合入得便行差除相繼成例近日漸多合<lb/>
行釐革臣今欲乞今後臣寮奏帯隨行指使之人及三<lb/>
年以上並只與理為一任候歸班依例差遣外更不得<lb/>
<pb n="KR2f0039_WYG_164-29b"/>
陳乞差遣所貴止絶僥倖<lb/>
慶歴六年六月吳育上奏曰臣伏以三代以來取士之<lb/>
盛莫若漢唐惟漢之興髙惠所未遑暇至文帝十五年<lb/>
九月詔舉賢良文學之士上親䇿之則有若晁錯者出<lb/>
焉是時無災異而舉也至武帝建元元年冬十月詔舉<lb/>
賢良對䇿則有若董仲舒公孫𢎞者出焉所學亦不因災<lb/>
異但䇿中語或及者亦陳事之一端耳非專主災異而<lb/>
舉也唐開元元年六月甲子制其茂才異等咸令自舉<lb/>
<pb n="KR2f0039_WYG_164-30a"/>
是年設直言極諫科迨憲宗元和間制科尤盛有元稹<lb/>
白居易皆特出之才觀當時䇿目所訪者皇王之要道<lb/>
邦家之大務可以覆視固不專於災異也此漢唐故事<lb/>
有足據者其間不因天變又非時親䇿者則亦有之厥<lb/>
後時君或常自逸謂無闕政及天災已著時蠧已形然<lb/>
後下詔舉之欲救於臨事此則取士之弊風而後王之<lb/>
未逮也豈足以師為髙矩哉陛下自復制科於今累年<lb/>
隨貢舉而開䟽數適中忽以一人之言欲議變常之制<lb/>
<pb n="KR2f0039_WYG_164-30b"/>
若必竢災譴然後詔舉非唯失設科之本意且尤不可<lb/>
者三一則天下賢儁滯淹之士待災異而致身非所以<lb/>
養廉恥也二則平居不詢變形乃問非所以懼無災也<lb/>
三則輕改信令示天下無渴士之心非所以廣賢路也<lb/>
且漢唐所立孝廉及進士等科皆每歳常選故制舉不<lb/>
隨而開今禮闈凡數年一啓以制舉隨之則事適其宜<lb/>
何害於事況災異之出不常厥期或彌年所無則此舉<lb/>
奚設或比歳而有則於事太煩既不因乎天災又不隨<lb/>
<pb n="KR2f0039_WYG_164-31a"/>
乎貢舉而曰非時詔舉浩無端倪乃是遂廢此科芻蕘<lb/>
稍詢則言路有開餼羊一去則禮制都亡今無故而更<lb/>
張使遺才絶望其傷國體不亦大乎乞并下臣奏令兩<lb/>
制詳定若漢唐故事非專為災異而設則宜當執守毋<lb/>
令輕變以惑羣心臣曽應制舉毋容不知知而不言於<lb/>
罪為大<lb/>
八年御史何郯上奏曰臣伏見近日臣寮累有舉奏近<lb/>
上内臣乞陞進職任差遣朝廷亦多從其請酌其事體<lb/>
<pb n="KR2f0039_WYG_164-31b"/>
於理非便緣内臣雖在外任遇赴闕奏請公事非時出<lb/>
入禁中於陛下左右最為親近或有干請易為通逹不<lb/>
宜外臣與之交結以長弊倖況外臣薦舉内臣本亦不<lb/>
為朝廷擇人皆是希附恩倖為因緣進取之階此風不<lb/>
除必敗綱紀伏望聖慈特降指揮戒約内外文武臣寮<lb/>
自今更不許舉薦近上内臣若奏狀下中書樞宻院亦<lb/>
望不行其間或有不可任使之人則乞從朝廷選擇如<lb/>
此則使中外之臣各有分守可以杜苞苴請託之弊<lb/>
<pb n="KR2f0039_WYG_164-32a"/>
左司諫錢彦逺上奏曰臣伏以生民休戚繫於牧宰當<lb/>
國家委寄非有才識學術則為政䟽矣朝廷授受之際<lb/>
固小文常事而千里取舍倚辦斯人故漢宣帝云與我<lb/>
共此者唯良二千石本朝太祖皇帝嘗曰下民雖不分<lb/>
菽麥藩侯不為蓄養朕斷不容之誠聖人之深見逺慮<lb/>
知治天下之本在此而近歳審官院推擇知州並不以<lb/>
賢愚器識而選止用資考與至院後令自占員闕差定<lb/>
其間或靣牆經術庸猥冗瑣老眊罷癃殘虐貪暴混淆<lb/>
<pb n="KR2f0039_WYG_164-32b"/>
雜進不敢裁黜暨拜吏而出豈復究心政事惟計圭田<lb/>
多少市估重輕苞苴稇載以濟所欲不然酷刑罰以快<lb/>
怒心飾廚傳以邀妄譽雖有循理君子茍身逺譽寡無<lb/>
階朝廷則汨没下流不能自振監司薦舉亦為虛名而<lb/>
庸鄙淺人坐享厚禄通都㑹府積日可至況今諸道水<lb/>
沴螟害洊臻民之性命責在長吏若圖朝夕近効誠亦<lb/>
未可願少革弊事漸期蘇息具管見如左<lb/>
　一欲乞天下知州除藩方舊除兩省以上及節將判<lb/>
<pb n="KR2f0039_WYG_164-33a"/>
　　知沿邊武臣外其餘州軍民並依故事量大小要<lb/>
　　劇分緊望上中下五等其緊望州送中書門下除<lb/>
　　上中下送審官院<lb/>
　一乞先命兩省官以上於曽任知州成資人内各舉<lb/>
　　一人須是履行潔白才識政事優長者送中書門<lb/>
　　下更令咨訪銓擇才器名實委能相副令分知緊<lb/>
　　州如任内政績有聞特行超擢其所舉官亦乞奨<lb/>
　　拔如不稱職業貪猥阿枉并坐所舉官重行黜責<lb/>
<pb n="KR2f0039_WYG_164-33b"/>
　一上州乞令審官院不以先次名目差定揀選合入<lb/>
　　知州人歴任内曽有兩省已上臣寮轉運使副提<lb/>
　　刑朝臣共七人保舉及曽知中州成資有勞績人<lb/>
　　除授仍委中書門下於都堂坐引與相見訪其學<lb/>
　　藴測其器度堪任牧長者方許降勅如知上州任<lb/>
　　内政績殊絶即令審官院磨勘引見送名中書門<lb/>
　　下亦與緊望州其勞績即不得以催驅省稅理欠<lb/>
　　負除破應在課利増溢為數須是的為生民興利<lb/>
<pb n="KR2f0039_WYG_164-34a"/>
　　除害衆所共知者應如元因舉主擢用知上州其<lb/>
　　賞罰並依與緊望例所貴舉者不妄<lb/>
　一中州即委審官院依名次先後差除候差定中書<lb/>
　　門下依上州例訪問才術如堪任牧長方得降勅<lb/>
　　其初任者入下州次任者無遣曠方與中州逺近<lb/>
　　資序並依舊勅如歴任内有贓罪及七十以上不<lb/>
　　得差注只與通判則貪夫息心懦夫自厲<lb/>
　一武臣除主兵㳂邊差使外如合入内地知州即委<lb/>
<pb n="KR2f0039_WYG_164-34b"/>
　　樞宻院具歴任勞績資序送中書門下施行<lb/>
　一緊望知州添支俸料圭田從兵並乞比舊當路節<lb/>
　　鎭例稍増名數其合増俸料即以本州贓罰錢充<lb/>
　　每州所増不過數十千而可以養廉恥慰清節上<lb/>
　　州亦乞優立則例中下州即依舊<lb/>
　一廣南西川有知州當知縣者自來例用新轉京官<lb/>
　　或移人充皆是新學小生未練政事雖地極僻左<lb/>
　　人民乃亦陛下赤子更賦輸入刑罰用捨與内地<lb/>
<pb n="KR2f0039_WYG_164-35a"/>
　　不殊何苦輕委其人加以去闕庭迂逺萬一不幸<lb/>
　　為庸人所擾嗷嗷無告況受命之日優賜頗多俸<lb/>
　　料加厚欲乞差合入逺地通判人充<lb/>
　一内外文武臣寮不得以恩澤陳乞子弟親戚陞陟<lb/>
　　差遣資序委御史臺彈奏黜責<lb/>
　一今既分列州郡地望以為資序遴揀惟人即望朝<lb/>
　　廷少假權任寛其銜䇿不為小人脇持盡所藴蓄<lb/>
　一通判知縣縣令乞委所司依知州例銓量條奏<lb/>
<pb n="KR2f0039_WYG_164-35b"/>
右具於前臣所陳列事節皆臣愚者之慮大體如此且<lb/>
今天下郡國四百有餘以朝廷濟濟多士歳取英髦動<lb/>
百千計入流雜色亦以倍増求四百之才分守郡國不<lb/>
為艱矣使生民帖泰衣充食給則太平之效如指諸掌<lb/>
願皇帝陛下特留睿覽如允臣所奏乞送中書門下詳<lb/>
酌施行<lb/>
皇祐元年彦逺又上奏曰臣伏以祖宗以來慮天下人<lb/>
物沈滯孜孜蒐訪雖左右侍從亦許延拔俊良所以逹<lb/>
<pb n="KR2f0039_WYG_164-36a"/>
幽隠而勸能否故敕命在朝文臣自知雜御史以上武<lb/>
臣自觀察使已上皆歳得舉外任州縣官二人為京官<lb/>
而近年徃往緣所舉之人或有改節踰矩刑罰并坐一<lb/>
切皆不論薦甚非詔書本意且唯賢知賢求士報國此<lb/>
古人勇為之事也茍不為權勢脅奪不為賄貨遷染操<lb/>
至公之心逹天下之才彼當立効成功何由謫累能至<lb/>
皆因己不明乃謂無善可引致陛下恩澤之詔鬱而未<lb/>
宣為羣臣私計則精在國家逺圖甚失伏望聖慈令中<lb/>
<pb n="KR2f0039_WYG_164-36b"/>
書檢㑹元勅自文臣知雜御史武臣觀察使以上應合<lb/>
舉官臣寮職位姓名每季行牒移趣候舉奏訖即關報<lb/>
御史臺如至歳終不曽舉官並仰彈劾所貴英彦聚在<lb/>
本朝少廣得人之路<lb/>
嘉祐五年殿中侍御史吕誨上奏曰臣竊以科場自間<lb/>
歳以來人數減半取之至艱來者愈濫其間實有才行<lb/>
遺者甚多先朝詔諸路津遣行實之士當時被薦雖有<lb/>
濫名者一二終是比之常調得人稍優若此科不廢誠<lb/>
<pb n="KR2f0039_WYG_164-37a"/>
有所勸臣欲乞詔天下郡守常切搜訪有學識通明履<lb/>
行清潔以名薦於監司委提刑轉運使司同共甄察實<lb/>
可取者津遣赴闕其䇿試且循舊式入官不必優異止<lb/>
賜出身可也如舉薦妄繆亦當重責行之若久得人必<lb/>
多矣<lb/>
六年右司諫趙抃上言曰臣竊以國家遵祖宗取士之<lb/>
法每下科詔其用舉數推恩賜第者所以振䘏淹滯惜<lb/>
其老將至而無成也伏見近歳行限年之制進士累舉<lb/>
<pb n="KR2f0039_WYG_164-37b"/>
到御前并到南省年及五十者始預恩例竊緣進士應<lb/>
到累舉大半是未開間歳科場之前經隔數歳始得一<lb/>
舉緜歴場屋及五六舉至有三二十年者艱阻不少今<lb/>
來舉數雖足及有踰數者其間多是年未及格所以不<lb/>
該恩澤四方孤寒深可憫惻臣愚伏望聖慈體其久在<lb/>
科場抱負文藝始能累此舉數特降指揮天下免解舉<lb/>
人舉數已足年未及五十今來不預南省奏名者許減<lb/>
五十年之限俾就廷試而霑一命則寒儒無沈淪之嗟<lb/>
<pb n="KR2f0039_WYG_164-38a"/>
聖朝廣捜揚之路亦忠厚之大端也<lb/>
仁宗時起居舍人同知諫院司馬光論舉選狀曰右臣<lb/>
竊以取士之道當以德行為先其次經術其次政事其<lb/>
次藝能近世以來專尚文辭夫文辭者廼藝能之一端<lb/>
耳未足以盡天下之士也國家雖設賢良方正等科其<lb/>
實皆取文辭而已近以祫享赦節文應天下士人有素<lb/>
敦節行兼通學術久為鄉里所推者委轉運使提㸃刑<lb/>
獄同加搜訪每路各三兩人仍與本處長吏連署結罪<lb/>
<pb n="KR2f0039_WYG_164-38b"/>
保舉聞奏所舉之人朝廷命本州敦遣至則館於太學<lb/>
待遇甚厚考試之際不糊名謄録既而署等補官皆過<lb/>
所望此誠合先王取士之道臣謂國家將除積久之弊<lb/>
立太平之基天下士大夫皆靡然嚮風矣行之未幾忽<lb/>
聞朝廷一切罷之無不悵然失望臣誠戅愚不識所謂<lb/>
若以所舉之人多非實有材行則當治舉將之罪别加<lb/>
搜訪豈可以一二人謬濫廢天下之舉賢是猶因溺而<lb/>
廢天下之舟因噎而廢天下之食也且人之毁譽或出<lb/>
<pb n="KR2f0039_WYG_164-39a"/>
愛憎雖復聖賢不能自免孔子曰衆好之必察焉衆惡<lb/>
之必察焉恐國家亦未可以此遥斷否臧遽行黜陟也<lb/>
就使其人平昔所行誠有虧缺古之人或舉於漁塩或<lb/>
舉於盜賊豈可不容其改行自新而終身棄之乎且人<lb/>
之行能迭有短長若不棄瑕錄用而以一節廢之則失<lb/>
人多矣臣愚以為天子撫有四海海内之士不可以身<lb/>
察之也必資舉者然後能盡天下之才既用舉者之言<lb/>
授之爵祿茍不嚴為禁約以防其私則請託欺罔無不<lb/>
<pb n="KR2f0039_WYG_164-39b"/>
至矣竊以孝者士之尊行廉者吏之首務故漢世舉士<lb/>
皆用孝亷行之最久得人為多臣欲乞應天下知州府<lb/>
軍監任内聽舉孝廉一人大藩聽舉一人轉運使提㸃<lb/>
刑獄任内聽舉三人並須到任及一年以上方得奏舉<lb/>
夫鄉舉里選雖為古法今之為吏者不得久於其任士<lb/>
之素行或不能盡知若本部無人可舉即聽舉别部之<lb/>
人素所知者以充其數其在京兩制以上聽歳舉一人<lb/>
其舉狀逐時送貢院置籍收掌每遇科場詔下即委貢<lb/>
<pb n="KR2f0039_WYG_164-40a"/>
院選擇其日以前舉主最多者取三十人申奏降指揮<lb/>
下本貫敦遣赴闕若舉主數同者即以發狀先後為次<lb/>
<hi>謂若俱有三人舉主則取第三狀日月在前者</hi>仍於進士奏名額内減三十人<lb/>
候到闕日或陛下臨軒親試或委中書門下試經義䇿<lb/>
一道時務䇿一道但以義理優長為上不取文辭華美若所<lb/>
對經義乖戾聖意及時務全不通曉方行黜落其及第<lb/>
授官並與進士第一甲同在明經之上仍於告身前列<lb/>
坐舉主姓名其所舉之人若犯私罪情理重及正入已<lb/>
<pb n="KR2f0039_WYG_164-40b"/>
贓未及第者舉主減三等已及第者減一等坐之並不<lb/>
以赦原其公罪及私罪情理輕者舉主不坐其未舉以<lb/>
前若曽犯罪除公案見在證驗明白外舉主亦不坐即<lb/>
因勢要属請求舉及為人属請并受属請而舉之者並<lb/>
科違制之罪受贓者並以枉法論即敦遣不至者更不<lb/>
就除官若累經敦遣不至即乞朝廷臨時裁度特加聘<lb/>
召不為定制又國家置明經一科少有應者及諸科所<lb/>
試大義有司不以定去留盖由始者立格太髙致舉人<lb/>
<pb n="KR2f0039_WYG_164-41a"/>
合格者少臣欲乞今後明經所試墨義止問正文不問<lb/>
注䟽其所試大義不以明經諸科但能具注䟽本意講<lb/>
解稍詳者為通雖不失本意而講觧踈畧者為粗餘並<lb/>
為不通若能先具注䟽本意次引諸家雜說更以己意<lb/>
裁定援據該贍義理髙逺雖文辭質直皆為優等與折<lb/>
二通若不能記注䟽本意但以己見穿鑿不合正道雖<lb/>
文辭辯給亦降為不通其明經以六通諸科以四通以<lb/>
上為合格若合格人少即并取粗多者合格人多即減<lb/>
<pb n="KR2f0039_WYG_164-41b"/>
去通少者委試官臨時相度令合元額又舊制明經以<lb/>
周易尚書為小經今欲乞以周易尚書毛詩為一科三<lb/>
禮為一科春秋三傳為一科皆習孝經論語為帖經又<lb/>
說書一科議者多以為不當廢欲乞與明經並置但毎<lb/>
次科場止取十人奏名在諸科額内試中受官並與諸<lb/>
科同若自以本科及第或出身者更不得就試説書如<lb/>
此則求賢之路廣請託之源絶浮偽之風息得人之頌<lb/>
興矣<lb/>
<pb n="KR2f0039_WYG_164-42a"/>
光又論制䇿等第狀曰右臣近䝉差赴崇政殿後覆考<lb/>
應制舉人試卷内<graphic n="KR3193" url="https://raw.githubusercontent.com/kanripo/KR-Gaiji/master/images/KR3193.png" mimeType="image/png"/>
                    <graphic n="KR1906" url="https://raw.githubusercontent.com/kanripo/KR-Gaiji/master/images/KR1906.png" mimeType="image/png"/>两號所對䇿辭理俱髙絶出倫輩<lb/>
然<graphic n="KR1906" url="https://raw.githubusercontent.com/kanripo/KR-Gaiji/master/images/KR1906.png" mimeType="image/png"/>所對命秩之差虛實之相養者一兩事與所出差<lb/>
舛臣遂與范鎭同議以<graphic n="KR3193" url="https://raw.githubusercontent.com/kanripo/KR-Gaiji/master/images/KR3193.png" mimeType="image/png"/>為第三等<graphic n="KR1906" url="https://raw.githubusercontent.com/kanripo/KR-Gaiji/master/images/KR1906.png" mimeType="image/png"/>為第四等詳定<lb/>
官已定從覆考竊知初考官以為不當朝廷更為之差<lb/>
官重定復從初考以<graphic n="KR1906" url="https://raw.githubusercontent.com/kanripo/KR-Gaiji/master/images/KR1906.png" mimeType="image/png"/>為不入等臣竊以國家置此六<lb/>
科本欲取材識髙逺之士固不以文辭華靡記誦雜傳<lb/>
為賢<graphic n="KR1906" url="https://raw.githubusercontent.com/kanripo/KR-Gaiji/master/images/KR1906.png" mimeType="image/png"/>所試文辭臣不敢復言但見其指陳朝廷得失<lb/>
<pb n="KR2f0039_WYG_164-42b"/>
無所顧慮於四人之中最為切直今若以此不蒙甄收<lb/>
則臣恐天下之人皆以為朝廷虛設直言極諫之科而<lb/>
<graphic n="KR1906" url="https://raw.githubusercontent.com/kanripo/KR-Gaiji/master/images/KR1906.png" mimeType="image/png"/>以直言被黜從此四方以言為諱其於聖主寛明之<lb/>
德虧損不細臣區區所憂正在於此非為臣已考為髙<lb/>
等茍欲遂非取勝而已也伏望陛下察臣愚心特收<graphic n="KR1906" url="https://raw.githubusercontent.com/kanripo/KR-Gaiji/master/images/KR1906.png" mimeType="image/png"/>
入等使天下之人皆曰<graphic n="KR1906" url="https://raw.githubusercontent.com/kanripo/KR-Gaiji/master/images/KR1906.png" mimeType="image/png"/>所對事目雖有漏落陛下特<lb/>
以其切直收之豈不美哉<lb/>
張方平上選舉論曰臣聞設官所以共理擇才所以任<lb/>
<pb n="KR2f0039_WYG_164-43a"/>
官夫位職祿三者官之紀也德才勞三者人之分也度<lb/>
德居位量才賦職計勞詔祿興王所以治德不稱位才<lb/>
不任職勞㣲祿重衰世所以亂惟君司牧兆庶惟理亂<lb/>
在庶官惟賢惟能其難其慎古先明王育才考德之道<lb/>
至矣周之取士爰始庠塾鄉老舉秀茂而賔其禮司徒<lb/>
教行藝而升諸學樂正品俊造而進其名司馬辨官材<lb/>
而定其論而後天官執其柄而詔其爵内史書其貳而<lb/>
制其祿司士掌其版而知其數小宰平其計而弊其治<lb/>
<pb n="KR2f0039_WYG_164-43b"/>
盖其官人之法如是之詳漢之取士亦始鄉邑自幹佐<lb/>
曹吏見抜州郡復辟公府更舉髙第始出除吏其郡國<lb/>
所送孝廉或公車延召諸罷職待詔者悉居三署光祿<lb/>
嵗察四行能吏廉吏方補用焉至於魏氏疆宇分蹙兵<lb/>
戎罹亂衣冠僑寓陳羣立九品之法而選舉始濫中正<lb/>
定髙下以署品吏部據升降而授任後其法雖益壞議<lb/>
者紛起而終不能革歴六代而至隋中正始罷夫進士<lb/>
科者設自隋煬緜於唐而我朝循之可謂浸滛而蕃大<lb/>
<pb n="KR2f0039_WYG_164-44a"/>
矣為業益浮入仕益易唐考貢士之制專委有司歳第<lb/>
殊鮮雖升名王府而未階仕牒再試於吏部有屢斥焉<lb/>
其中格者補畿赤丞尉爾其不中格者或例赴選曹之<lb/>
集從事藩侯之府必外效有著而真命始加我太祖之<lb/>
初受命也王畧猶梗人物盖希進士登科歳無十數抑<lb/>
于時文法闊略吏員簡踈嘗聞郡自牧長而下或數員<lb/>
而已爰及太宗治致泰平教風寖盛丕冐出日一統無<lb/>
外且喜天下英俊盡入彀中始親御便殿以臨試貢士<lb/>
<pb n="KR2f0039_WYG_164-44b"/>
博於采㧞務盡乎人材待以不次驟升乎美仕國初進<lb/>
士甲科授司寇或幕職官興國之初始授等甲京朝官<lb/>
倅大郡或即授直館者進士中第多至七百人後遂為<lb/>
例至今興國已降遂為常規然凡諸為士之民惟此為<lb/>
干祿之路儒術治國誠王道之大經文蓻起家固儒林<lb/>
之盛選是以天下學士靡然嚮風非惟道化所陶抑由<lb/>
寵利所誘也夫子曰以言取人必極其言而考言彌華<lb/>
於道所以紳行乏稽古之識端甫鮮經時之論蒞官少<lb/>
<pb n="KR2f0039_WYG_164-45a"/>
稱職之吏臨事無仗義之節風俗有流薄之損朝廷成<lb/>
掄選之濫豈不由乎易取而驟用之乎此張衡所以深<lb/>
憤嫉於漢日楊綰所以議革廢於唐年且三王之道不<lb/>
能無敝故董仲舒譬之琴瑟不調甚者必解而更張之<lb/>
夫周之造士論材始乎庠序至漢而興廉舉孝自諸鄉<lb/>
里至順帝凡三百年而左雄建議諸生試章句文吏課<lb/>
牋奏而為限年之格又百年而魏陳羣設九品官人之<lb/>
制又三百年而隋文立志行脩謹清平幹濟之目次及<lb/>
<pb n="KR2f0039_WYG_164-45b"/>
煬帝更制進士詞賦之科此皆歴代舉選之道因時之<lb/>
宜更救其失猶三代忠質文之政以革敝易化者也伏<lb/>
惟朝廷取賢斂才之方故亦並開數路惟是進士最廣<lb/>
而甚夷鼎司台席之崇玉署金閨之彦更處乎館殿參<lb/>
布乎臺省國之綱紀民之君師百辟衆官其清塗要地<lb/>
者何莫由斯而起歟雖名臣軰出而淆濫為多其故由<lb/>
乎取之泛也以周漢育士之詳而不能盡善良又況採<lb/>
一日之伎昧素定之價若之何責以無濫也歟夫以唐<lb/>
<pb n="KR2f0039_WYG_164-46a"/>
氏之制專委有司者則利在乎才者必不遺弊在乎啓<lb/>
奔馳之徑而平素者絀焉以今日之法則利在乎使人<lb/>
循道以求己弊在乎得者不必才才者不必得而勸勵<lb/>
之教怠焉其利害相形之理思所以折之必有短長矣<lb/>
至如儒術之㣲削思所以振重之士節之陵遲思所以<lb/>
興起之皆國家教化之端王政之本聊用窺測以著於<lb/>
篇<lb/>
方平上孝廉論曰臣聞善論士者先行而後藝善官才<lb/>
<pb n="KR2f0039_WYG_164-46b"/>
者奬本而勵末故有子曰孝弟也者其為仁之本歟先<lb/>
王之臨天下也正其大倫長其義節務隆道化使民歸<lb/>
厚故周官司徒以鄉三物教萬民而賔興之其一曰六<lb/>
行實先孝友漢制始復孝悌而得拜官武帝遂以孝廉<lb/>
名科郡國不舉孝以不恭論不察亷者免漢之得人雖<lb/>
稱數路最近王道兹制為篤歴世而下風教寖㣲豈古<lb/>
今之俗殊盖勸導之方淺且人才行鮮克相兼以慶建<lb/>
之謹厚不通舒誼之經術以黯式之質直又乏遷向之<lb/>
<pb n="KR2f0039_WYG_164-47a"/>
文雅而今官人之格盖進士明經世家而已孝如曽閔<lb/>
莫希勸駕之遣廉若夷范不入辨材之論臣愚以為宜<lb/>
復孝亷之科自兩府大臣各歳舉一人而天下歳貢委<lb/>
於外臺其有持身端事親孝生養以禮没喪有聞友于<lb/>
兄弟睦於族親為姻黨所宗慕為里閭之歸仰者可許<lb/>
鄉人署行列狀於縣縣大夫詢于衆而實升之于州州<lb/>
長審訪如所署以聞外臺外臺㑹郡部所上各考次其<lb/>
行陟其尤異者一道歳取三人焉獻於天子不必備惟<lb/>
<pb n="KR2f0039_WYG_164-47b"/>
其人其渉知文義頗通經業者命有司量䇿以時務隨<lb/>
才而叙官之其行實誠著而殊昧于學蓺者可寵以上<lb/>
佐助教冗散之秩復其家勿徭臣聞動人以行不以言<lb/>
教人以厚不以薄盖經術者仁義之糟粕文章者經術<lb/>
之駕說夫躬行其道而不見顯異顧獨駕說之尚臣疑<lb/>
旌勸之術未為盡也且世家廕補歳以百數二科取士<lb/>
一開貢闈而第者以千計雜流冗仕不在焉誠叅以孝<lb/>
廉之舉則勸善勵俗之方不益備乎記曰上舉孝則民<lb/>
<pb n="KR2f0039_WYG_164-48a"/>
不遺其親上察廉則民不黷於行邑取一人焉一邑之<lb/>
人勸動矣州舉一人焉一州之人聳礪矣天下之為人<lb/>
父兄者莫不朂其子弟天下之為人子弟者莫不勉其<lb/>
行之在其身也故夫厚人倫移風俗美教化其惟進孝<lb/>
廉之士乎<lb/>
方平又上選格論曰臣聞選舉之法自周漢至隋凡六<lb/>
革夫惟更張以救其弊立制以宜其時得政之體也且<lb/>
人情安於久習時論重乎改作通者寡而泥者衆倡者<lb/>
<pb n="KR2f0039_WYG_164-48b"/>
孤而沮者羣是故因循之患政之大病古今所同也昔<lb/>
後漢左雄以廉茂之陵遲郡國因緣多濫始建議諸察<lb/>
舉者皆先詣公府諸生試經業文吏課牋奏副之端門<lb/>
練其虛實而拘以限年之法于時胡廣郭䖍駮於前張<lb/>
衡黄瓊非於後上獨信嚮雄議得行自雄在尚書歴十<lb/>
餘年天下無敢妄舉朝廷稱為得人後世識者方善其<lb/>
制故知昧時之經者必循名以遺實逹政之方者乃收<lb/>
實而後名駮於前者是疑其胷臆之說善於後者是見<lb/>
<pb n="KR2f0039_WYG_164-49a"/>
其耳目之效也唐代宗時楊綰以貢舉之弊建議請廢<lb/>
明經進士之科而復鄉舉里選之法詔下其議而在廷<lb/>
名臣多同於綰遂行其制後近臣淺滯者或論其不便<lb/>
上不能持旋以復舊今二科之弊獨在乎泛濫猥多而<lb/>
取之不能精或實學而見遺或下材而髙第然天下所<lb/>
以未厭者以國家處之以至公而有司不得措其私此<lb/>
所以人自循已反之於命不復咎於法也且二帝之廷<lb/>
疇咨仄陋三王之盛感發夢卜至于兩漢士束脩於衡<lb/>
<pb n="KR2f0039_WYG_164-49b"/>
蓽而辟書在門魏晉之際操行内著清議外同夫使士<lb/>
以謹身篤行為無益寵名爵祿為儻來成茍然之俗敗<lb/>
奮勵之節是於政體不已虧乎今一啓禮闈仕逾千數<lb/>
銓衡依等以注授郡縣無員以除遣乃復過期停罷遷<lb/>
延歳月則是賢愚同滯涇渭一波不審源而塞其流不<lb/>
計本而抑其末也臣愚以為宜略比唐制依其甲品設<lb/>
為選限其在殊等特承優恩請循舊即除以旌髙業餘<lb/>
當入選率從限格其能别決科目自當更䝉賞拔且唐<lb/>
<pb n="KR2f0039_WYG_164-50a"/>
以明經進士為及第宏詞拔萃為出身及第者雖有籍<lb/>
王府而未階仕牒乃辨材定論之名出身者始著錄官<lb/>
板而蒞行公政有為臣事主之義故夫以二科羅衆士<lb/>
以詔舉擢異材以選限難濫進數路而取為制甚備若<lb/>
國行盛禮覃慶四方凡名選人復當普叙伏請初入選<lb/>
者稍宜異其節文可委自刺守察其鄉論有一介之節<lb/>
一善之長令以名聞即為注授其不預舉必滿選期凡<lb/>
今之士流鮮自敦飭學業務乎茍就仕進規乎速至且<lb/>
<pb n="KR2f0039_WYG_164-50b"/>
民之情偽動息事之險阻艱難古為政者必周知之自<lb/>
非賈生終軍之妙齡甘竒辟疆之神敏則雖有明悟之<lb/>
性或多輕簡之失今夫立選以重其進設舉以勉其立<lb/>
則必人自磨勵家自教朂終始脩整務為鎡基自然人<lb/>
知謹身之勸士免去業之速鄉里有恭讓之義場屋息<lb/>
爭逐之末官局得才良之吏銓調省煩積之員肅其風<lb/>
聲端其教節不亦優乎<lb/>
方平又上川嶺舉人便宜論曰臣聞唐因隋制以二科<lb/>
<pb n="KR2f0039_WYG_164-51a"/>
取士然諸侯得自辟署仕進路廣不專科第多由藩幕<lb/>
入登王朝又閩嶺黔峽士人殊鮮兩河之外後為寇境<lb/>
帝都闗中近乎巴蜀故禮闈可以歳啓選第不逾十人<lb/>
<hi>開元天寳舉人或至二千人然登第者百才收一</hi>我太祖朝其風猶在抑亦王<lb/>
度草創人物希少及舉荆蜀下江廣收閩越定太原武<lb/>
事偃罷文物寖昌興國以來取士益廣風教遐被海㝢<lb/>
大同曵博帯於文身誦聖言於鴂舌甌閩之俗編户待<lb/>
乎賔興卭髳之鄉比閭思乎隨計踰劒者﨑陟萬里度<lb/>
<pb n="KR2f0039_WYG_164-51b"/>
嶺者往復一年故禮闈不可歳開而賢者能者同時而<lb/>
滯塞貢士必當廣取而猥者濫者一槩而混淆且其逺方<lb/>
之人顧有可售之伎雖䝉續食莫拔窮巷之身弗預充<lb/>
庭遂斷亨衢之望託於遐陋誠有可嗟臣伏請凡當秋<lb/>
賦之年禮部既以三月上請即頒下逺方其嶺南兩川<lb/>
即於中夏發薦其預薦名者嶺南諸郡送廣州兩川諸<lb/>
郡送益州委二府如禮部式考試當試時本路轉運使<lb/>
及州長吏監考於部郡選差文學才望有聞者為試官<lb/>
<pb n="KR2f0039_WYG_164-52a"/>
朝廷特遣臺閣臣寮一人傳詣監試比歳之杪取令畢<lb/>
事其當解人即遣至都附南省牓送預廷試其不預解<lb/>
人即依到省叙舉其廷試下第者既還本貫許本路計<lb/>
使差充攝官如此則逺人免﨑嶇之勞寒士無棄廢之<lb/>
歎土俗以鄉舉而民勸禮闈得人省而考精矣難者曰<lb/>
今禮部考試選委大臣遍擇館殿愽用才良以司考較<lb/>
又糊名轉錄以防私濫誠重難其事矣捨是而委二府<lb/>
其曰可乎臣對曰彼岷嶺雖狹然各踰百城官吏數百<lb/>
<pb n="KR2f0039_WYG_164-52b"/>
計皆王朝任用銓衡選補二府長吏國之重寄兩臺使<lb/>
者朝必慎擇誠復遣臺閣才臣就而監之嚴其法制明<lb/>
其條約重其委付信其命令可遥御矣如唐時分選于<lb/>
洛邑放第於東都其制近之矣況此試時官集諸州匪<lb/>
容私請權分衆手當由公共且方為薦發之地豈預名<lb/>
器之柄理無疑者於何不安難者曰夫變常危事改作<lb/>
惡名今夫二府之選多則長濫鮮則起怨且衆聚焉非<lb/>
國家綏逺之術也臣對曰夫變常之事危改作之名惡<lb/>
<pb n="KR2f0039_WYG_164-53a"/>
為其乖民情而動也變之順衆改之就利何危而惡乎<lb/>
臣嘗見禮闈川廣之貢士各纔百人夫豈衆之謂乎且<lb/>
二方之士趨赴試集往復幾年驅渉萬里與四海之衆<lb/>
多角無涯之得失或數罷退鮮不告勞今使不出鄉闗<lb/>
坐而就舉蓺學相委名稱相聞就有取捨皆其土人擇<lb/>
一方之官吏考百人之所試取之必精又何濫之長退<lb/>
之以禮復何怨之召故臣謂之便理可詳矣<lb/>
方平知貢舉又上劄子曰臣聞文章之變盖與政通風<lb/>
<pb n="KR2f0039_WYG_164-53b"/>
俗所形斯為教本國體攸繫理道存焉況今官才專取<lb/>
辭藝士惟性資之敏而學問以充之故道義積乎中而<lb/>
英華發於外以文取士所以叩諸外而質其中之藴者<lb/>
也言而不度則何觀焉伏以禮部條例定自先朝考較<lb/>
升黜悉有程式自景祐元年有以變體而擢髙第者後<lb/>
進傳效因是以習爾來文格日失其舊各出新意相勝<lb/>
為竒至太學之建直講石介課諸生試所業因其好尚<lb/>
而遂成風以恠誕詆訕為髙以流蕩猥煩為贍逾越規<lb/>
<pb n="KR2f0039_WYG_164-54a"/>
矩或誤後學朝廷惡其然也故下詔書丁寧誡勵而學<lb/>
者樂於放逸罕能自還今貢院考試諸進士太學新體<lb/>
間復有之其賦至八百字已上而每句有十六十八字<lb/>
者論有一千二百字以上䇿有置所問而妄肆胸臆條<lb/>
陳他事者以為不合格則辭理粗通如是而取之則上<lb/>
違詔書之意輕亂舊章重虧雅俗驅扇浮薄忽上所令<lb/>
豈國家取賢斂材以備治具之意耶其舉人程式有擅<lb/>
習新體而尤誕漫不合程式者已准格考落外竊慮逺<lb/>
<pb n="KR2f0039_WYG_164-54b"/>
人未盡詳之伏乞朝廷申明前詔更於貢院前牓示使<lb/>
天下之士知循常道臣典司憲度復預文衡敢此敷聞<lb/>
伏候進止<lb/>
　<lb/>
　<lb/>
　<lb/>
　<lb/>
　歴代名臣奏議卷一百六十四<lb/>
</p>
<p>
</p>
  </div>
</body>
</text>
</TEI>
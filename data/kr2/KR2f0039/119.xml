<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百十九</head> <lb/>
    <p>
<pb n="KR2f0039_WYG_119-1a"/>
欽定四庫全書<lb/>
　歴代名臣奏議卷一百十九<lb/>
　　　　　　　　　　　明　楊士竒等　撰<lb/>
　　禮樂<hi>統言禮</hi>
隋文帝初即位將改周制乃下詔曰宣尼制法云行夏<lb/>
之時乗殷之輅奕葉共遵理無可革然三代所尚衆論<lb/>
多端或以為所建之時或以為所感之瑞或當其行色<lb/>
因以從之今雖夏數得天歴代通用漢尚於赤魏尚於<lb/>
<pb n="KR2f0039_WYG_119-1b"/>
黄驪馬𤣥牲已弗相踵明不可改建寅歲首常服於黒<lb/>
朕初受天命赤雀来儀兼姬周已還於兹六代三正㢠廻<lb/>
復五徳相生總以言之並宜火色垂衣已降損益可知<lb/>
尚色雖殊常兼前代其郊丘廟社可依衮冕之儀朝會<lb/>
衣裳宜盡用赤昔丹烏木運姬有大白之旂黄星土徳<lb/>
曹乗黒目之馬在祀與戎其尚恒異今之戎服皆可尚<lb/>
黄在外常所著者通用雜色祭祀之服須合禮經宜集<lb/>
通儒更可詳議太子庻子攝太常少卿裴正奏曰竊見<lb/>
<pb n="KR2f0039_WYG_119-2a"/>
後周制冕加為十二既與前禮數乃不同而色應五行<lb/>
又非典故謹按三代之冠其名各别六等之冕承用區<lb/>
分璪玉五采随班異飾都無迎氣變色之文惟月令者<lb/>
起於秦代乃有青旂赤玉白駱黒衣與四時而色變全<lb/>
不言於弁冕五時冕色禮既無文稽於正典難以經證<lb/>
且後魏已来制度咸闕天興之歲草創繕修所造車服<lb/>
多參胡制故魏收論之稱為違古是也周氏因襲將為<lb/>
故事大象承統咸取用之輿輦衣冠甚多迂怪今皇隋<lb/>
<pb n="KR2f0039_WYG_119-2b"/>
革命憲章前代其魏周輦輅不合制者已勅有司盡令<lb/>
除廢然衣冠禮噐尚且兼行乃有立夏衮衣以赤為質<lb/>
迎秋平冕用白成形既越典章須革其謬謹按續漢書<lb/>
禮儀志云立春之日京都皆著青衣秋夏悉如其色逮<lb/>
於魏晉迎氣五郊行禮之人皆同此制考尋故事惟幘<lb/>
從衣色今請冠及冕並用𤣥惟應著幘者任依漢晉制<lb/>
曰可<lb/>
開皇初思定典禮太常卿牛𢎞奏曰聖教陵替國章殘<lb/>
<pb n="KR2f0039_WYG_119-3a"/>
闕漢晉為法随俗因時未足經國庇人𢎞風施化且制<lb/>
禮作樂事歸元首江南王儉偏陋一臣私撰儀注多違<lb/>
古法就廬非東階之位凶門豈設重之禮兩蕭累代舉<lb/>
國遵行後魏及齊風牛本陋殊不㝷究遥相師祖故山<lb/>
東之人浸以成俗西魏以降師旅弗遑賓興之禮盡未<lb/>
詳定今休明啟運憲章伊始請據前經革茲敝俗詔曰<lb/>
可<lb/>
虞世基奏曰後周故事升日月於旌旗乃闕三辰而章<lb/>
<pb n="KR2f0039_WYG_119-3b"/>
無十二但有山龍華蟲作繪宗彛藻火粉米黼黻乃與<lb/>
三公不異開皇中就裏欲生分别故衣重宗彛裳重黼<lb/>
黻合重二物以就九章為十二等但每一物上下重行<lb/>
衮服用九鷩服用七今重此三物乃非典故且周氏執<lb/>
謙不敢負於日月所以綴此三象唯施太常天王衮衣<lb/>
章乃從九但天子譬日徳在照臨辰為帝位月主正后<lb/>
負此三物合徳齊明自古有之理應無惑周執謙道殊<lb/>
未可依重用宗彛又乖法服今准尚書予欲觀古人之<lb/>
<pb n="KR2f0039_WYG_119-4a"/>
服日月星辰山龍華蟲作會宗彛藻火粉米黼黻絺繡<lb/>
具依此於左右髆上為日月各一當後領下而為星辰<lb/>
又山龍九物各重行十二又近代故實依尚書大𫝊山<lb/>
龍純青華蟲純黄作會宗彛純黒藻純白火純赤以此<lb/>
相間而為五采鄭𤣥議己自非之云五綵相錯非一色<lb/>
也今並用織成於繡五色錯文准孔安國衣質以𤣥加<lb/>
山龍華蟲火宗彛等並織成為五物裳質以纁加藻粉<lb/>
米黼黻之四衣裳通數此為九章兼上三辰而備十二<lb/>
<pb n="KR2f0039_WYG_119-4b"/>
也衣褾領上各帖升龍漢晉以来率皆如此既是先王<lb/>
法服不可乖於夏制徴而用之理將為允墨勑曰可承<lb/>
以單衣<lb/>
煬帝嘗大備法駕嫌属車太多顧謂部郎閻毗曰開皇<lb/>
之日屬車十有二乗於事亦得今八十一乗以牛駕車<lb/>
不足以益文物朕欲減之從何為可毗對曰臣初定數<lb/>
共宇文愷參詳故實㩀漢胡伯始蔡邕等議屬車八十<lb/>
一乗此起於秦遂為後式故張衡賦云属車九九是也<lb/>
<pb n="KR2f0039_WYG_119-5a"/>
次及法駕三分減一為三十六乗此漢制也又據宋孝<lb/>
建時有司奏議晉遷江左惟設五乗尚書令建平王宏<lb/>
曰八十一乗議兼九國三十六乗無所準憑江左五乗<lb/>
儉不中禮但帝王文物旂旒之數爰及冕玉皆同十二<lb/>
今宜準此設十二乗開皇平陳因以為法令憲章徃古<lb/>
大駕依秦法駕依漢小駕依宋以為差等帝曰何用秦<lb/>
法乎大駕宜三十六法駕宜用十二小駕除之毗研精<lb/>
故事皆此類也<lb/>
<pb n="KR2f0039_WYG_119-5b"/>
唐太宗貞觀二年中書舍人髙季輔上疏曰竊見宻王<lb/>
元曉等俱是懿親陛下友爱之懐義髙古昔分以車服<lb/>
委以藩維須依禮儀以副瞻望比見帝子拜諸叔諸叔<lb/>
即亦答拜王爵既同家人有禮豈合如此顛倒昭穆伏<lb/>
願一垂訓誡永修彛則太宗乃詔元曉等不得答吴王<lb/>
恪魏王泰兄弟拜<lb/>
十三年禮部尚書王珪奏言准令三品以上遇親王於<lb/>
路不合下馬今皆違法申敬有乖朝典太宗曰卿軰欲<lb/>
<pb n="KR2f0039_WYG_119-6a"/>
自崇貴卑我兒子耶魏徴對曰漢魏以来親王班皆次<lb/>
三公以下今三品並天子六尚書九卿為諸王下馬王<lb/>
所不宜當也求諸故事則無可憑行之於今又乖國憲<lb/>
理誠不可帝曰國家立太子者擬以為君人之修短不<lb/>
在老㓜設無太子則母弟次立以此而言安得輕我子<lb/>
耶徴又曰殷人尚質有兄終弟及之義自周以降立嫡<lb/>
必長所以絶庶孽之窺覦塞祻亂之源本為國家者所<lb/>
深慎之太宗遂可王珪之奏<lb/>
<pb n="KR2f0039_WYG_119-6b"/>
髙宗時楊炯上公卿已下冕服議曰古者太昊庖犠氏<lb/>
仰以觀象俯以察法造書契而文籍生次有黄帝軒轅<lb/>
氏長而敦敏成而聰明垂衣裳而天下理其後數遷五<lb/>
徳君非一姓體國經野建邦設都文質所以再而復正<lb/>
朔所以三而改夫改正朔者謂夏后氏建寅殷人建丑<lb/>
周人建子至于以日繫月以月繫時以時繫年此則三<lb/>
王相襲之道也夫易服色者謂夏后氏尚黒殷人尚白<lb/>
周人尚赤至于山龍華蟲宗彛藻火粉米黼黻此又百<lb/>
<pb n="KR2f0039_WYG_119-7a"/>
代可知之道謹按虞書曰予欲觀古人之象日月星辰<lb/>
山龍華蟲作繪宗彛藻火粉米黼黻絺繡由此言之則<lb/>
其所從来有尚矣夫日月星辰光明照下土也山者布<lb/>
散雲物象聖王澤霈下人也龍者變化無方象聖王應<lb/>
時而教也華蟲者雉也雉身被五彩象聖王體兼文明<lb/>
也宗彛者虎也雖以剛猛制物象聖王神武定亂也藻<lb/>
者逐水上下象聖王随代而應也火者陶冶烹飪象聖<lb/>
王至徳日新也粉米者人恃以生象聖王為物之頼也<lb/>
<pb n="KR2f0039_WYG_119-7b"/>
黼能斷割象聖王臨事能決也黻者兩已相背象君臣<lb/>
可否相濟也逮周氏乃以日月星辰為旌旗之飾又登<lb/>
龍於山登火于宗彛於是乎制衮冕以祀先王九章者<lb/>
法陽數也以龍為首章衮者卷也龍徳神思應變潛見<lb/>
表聖王深識逺知卷舒神化也又制鷩冕以祭先公也<lb/>
鷩者雉也有耿介之志表公有賢才能守耿介之節也<lb/>
又制毳冕以祭四望也四望者岳瀆之神也虎雖山林<lb/>
所生明其象也制絺冕以祭社稷之神也粉米由之成<lb/>
<pb n="KR2f0039_WYG_119-8a"/>
象其功也又制𤣥冕以祭羣小祀也百神異形難可遍<lb/>
擬但取黻之相背異名也夫以周公之多才也故治定<lb/>
制禮功成作樂夫以孔宣之將聖也故行夏之時服周<lb/>
之冕先王之法服乃自此之出矣天下之服能事又於<lb/>
是乎異矣表状請制大明冕十二章乗輿服之者謹按<lb/>
日月星辰者已施於旌旗矣龍山火米者又不踰于古<lb/>
矣而云麟鳳有四靈之名𤣥龜有負圖之應雲有紀官<lb/>
之號水有盛徳之祥此盖别表休徴終是無踰比象然<lb/>
<pb n="KR2f0039_WYG_119-8b"/>
則皇王受命天地興符仰觀則璧合珠連俯察則銀黄<lb/>
玉紫盡南宫之粉壁不足冩其形状罄東觀之鉛黄無<lb/>
以紀其名實固不可畢陳於法服也雲者從龍之氣也<lb/>
茄者藻之自生也又不假别為章目此盡不經之甚也<lb/>
又鸞冕八章三公服之者也鸞者太平之瑞也非三公<lb/>
之徳也鷹鸇者鷙鳥也適可以辨刑曹之職也熊羆者<lb/>
猛獸也適可以旌武臣之力也又稱藻為水草而無法<lb/>
象引張衡賦云帯倒茄于藻井披紅葩之狎獵請為蓮<lb/>
<pb n="KR2f0039_WYG_119-9a"/>
花取其文彩者夫茄者蓮也若以蓮代藻變古従今既<lb/>
不知草木之名亦未達文章之意此又不經之甚也又<lb/>
毳冕六章三品服之者按此王者祀四望服之名也今<lb/>
三品乃得同王之毳冕而三公不得同王之衮名豈惟<lb/>
顛倒衣裳抑亦自相矛楯此又不經之甚也又黼冕四<lb/>
章五品服之者考之於古則無其名騐之於今則非章<lb/>
首此又不經之甚也若夫禮惟従俗則命為制令為詔<lb/>
乃秦皇之故事猶可以適于今矣若夫義取随時則岀<lb/>
<pb n="KR2f0039_WYG_119-9b"/>
稱警入稱蹕乃漢國之舊儀獨可以行於代矣亦何取<lb/>
於變周公之軌物改宣尼之法者哉<lb/>
武后垂拱初詔問羣臣調元氣當以何道麟䑓正字陳<lb/>
子昂因是勸后興明堂即上言臣聞之于師曰元氣天<lb/>
地之始萬物之祖王政之大端也天地莫大於隂陽萬<lb/>
物莫靈于人主政莫先於安人故人安則隂陽和隂陽<lb/>
和則天地平天地平則元氣正先王以人之通於天也<lb/>
於是養成羣生順天徳使人樂其業甘其食美其服然<lb/>
<pb n="KR2f0039_WYG_119-10a"/>
後天瑞降地符升風雨時草木茂遂故顓頊唐虞不敢<lb/>
荒寕其書曰百姓昭明恊和萬邦黎民於變時雍廼命<lb/>
羲和欽若昊天厯象日月星辰敬授人時和之得也夏<lb/>
商之衰桀紂昏暴隂陽乖行天地震怒山川鬼神發妖<lb/>
見災疾疫大興終以滅亡和之失也迨周文武創業誠<lb/>
信忠厚加於百姓故成康刑措四十餘年天人方和而<lb/>
幽厲亂常苛慝暴虐詬黷天地川冢沸崩人用愁怨其<lb/>
詩曰昊天不恵降此大戾不先不後為虐為瘵顧不哀<lb/>
<pb n="KR2f0039_WYG_119-10b"/>
哉近隋煬帝恃四海之富鑿渠決河自伊洛属之揚州<lb/>
疲生人之力洩天地之藏中國之難起故身死人手宗<lb/>
廟為墟逆元氣之理也臣觀祻亂之動天人之際先師<lb/>
之說昭然著明不可欺也陛下含天地之徳日月之明<lb/>
眇然逺思欲求太和此伏羲氏所以為三皇首也昔者<lb/>
天皇大帝攬元符東封太山然未建明堂享上帝使萬<lb/>
世鴻業闕而不昭殆留此盛徳以發揮陛下哉臣謂和<lb/>
元氣睦人倫捨此則無以為也昔黄帝合宫有虞總期<lb/>
<pb n="KR2f0039_WYG_119-11a"/>
堯衢室夏世室皆所以調元氣治隂陽也臣聞明堂有<lb/>
天地之制隂陽之統二十四氣八風十二月四時五行<lb/>
二十八宿莫不率備王者政失則災政順則祥臣願陛<lb/>
下為唐恢萬世之業相國南郊建明堂與天下更始按<lb/>
周禮月令而成之廼月孟春乗鸞輅駕蒼龍朝三公九<lb/>
卿大夫于青陽左个負斧扆馮玉几聴天下之政躬籍<lb/>
田親蠶以勸農桑養三老五更以教孝悌明訟恤獄以<lb/>
息滛刑修文徳以止干戈察孝㢘以除貪吏後宫非妃<lb/>
<pb n="KR2f0039_WYG_119-11b"/>
嬪御女者出之珠玉錦繡雕琢伎巧無益者棄之巫鬼<lb/>
滛祀熒惑於人者禁之臣謂不數朞且見太平云<lb/>
中宗時左庶子劉子𤣥上朝服乗車議曰伏以古者爰<lb/>
自大夫已下皆乗車而以馬為騑服魏已降迄乎隋代<lb/>
朝士又駕牛車歴代經史具有其事不可二而言也至<lb/>
如李廣北征觧鞍憩息馬援南伐㩀鞍頋盼斯鞍馬之<lb/>
設行於軍旅戎服所乗貴于便習者也按江左官至尚<lb/>
書郎而輙輕乗馬則為御史所彈又顔延之罷官後好<lb/>
<pb n="KR2f0039_WYG_119-12a"/>
騎馬岀入閭里當代稱其放誕此則専車憑軾可服朝<lb/>
衣單馬御鞍宜從䙝服求之近古灼然之明騐也自皇<lb/>
家撫運沿革随時至如陵廟廵謁王公冊命則盛服冠<lb/>
履乗彼輅車其士庶有衣冠親迎者亦時以服箱充馭<lb/>
在於他事無復乗車貴賤所行通用鞍馬而已臣伏見<lb/>
比者鑾輿岀幸法駕首途左右侍臣皆以朝服乗馬夫<lb/>
冠履而岀只可配車而行今乗車既停而冠履不易可<lb/>
謂惟知其一而未知其二也何者襃衣博帶革履髙冠<lb/>
<pb n="KR2f0039_WYG_119-12b"/>
本非馬上所施自是車中之服必也韈而升鐙跣以乗<lb/>
鞍非惟不師古道亦自取驚今俗求諸折中進退無準<lb/>
且長𥚑廣䄂襜如翼如鳴珮紆組鏘鏘奕奕馳驟於風<lb/>
塵之内岀入於旌棨之間儻馬有驚逸人從顛墜遂使<lb/>
屬車之右遺履不收清道之傍絓驂相續固以受嗤行<lb/>
路有損威儀今議者皆以祕閣有梁武帝南郊圖多有<lb/>
衣冠乗馬者此則近代故事不得謂無其文臣按此圖<lb/>
是後人所為非當時所撰且觀代間有古今圖畫者多<lb/>
<pb n="KR2f0039_WYG_119-13a"/>
矣如張僧繇畫羣公祖二䟽而兵士有著芒屩者閻立<lb/>
本畫昭君入匈奴而婦人有著帷帽者夫芒屩岀于水<lb/>
鄉非京華所有帷帽創于隋代非漢宫所作議者豈可<lb/>
徵此二畫以為故實者乎由斯而言則梁氏南郊之圖<lb/>
義同於此又𫝊稱因俗禮貴緣情殷輅周冕規模不一<lb/>
秦冠漢珮用捨無恒况我國家道軼百王功髙萬古事<lb/>
有不便理資變通其乗馬衣冠竊謂宜從省廢臣懐此<lb/>
異義其来自乆日不暇給未及㩁揚今屬殿下親從齒<lb/>
<pb n="KR2f0039_WYG_119-13b"/>
胄將臨國學凡有衣冠乗馬皆憚此行所以輙進狂言<lb/>
用申鄙見<lb/>
睿宗景雲中諫議大夫源乾曜上奏曰聖王教天下必<lb/>
制禮以正人情君子三年不為禮禮必壊三年不為樂<lb/>
樂必崩古之擇士先觀射禮非取一時樂也夫射者别<lb/>
邪正觀徳行中祭祀辟冦戎古先哲王莫不逓襲比年<lb/>
以来射禮不講所司恡費而舊典為虧臣愚謂所計者<lb/>
財所虧者禮故孔子不愛羊而存禮也大射謂春秋不<lb/>
<pb n="KR2f0039_WYG_119-14a"/>
可廢<lb/>
徳宗貞元十三年栁冕兼御史中丞福建觀察使自以<lb/>
乆䟽斥又性躁狷不能無恨乃上表乞代且推明朝覲<lb/>
之意曰臣竊感江漢朝宗之議鹿鳴君臣之讌頌聲之<lb/>
作王道本始國家自兵興不遑議禮方牧未朝讌樂乆<lb/>
缺臣限一切之制例無朝集目不覩朝廷之禮耳不聞<lb/>
宗廟之樂足不踐軒墀之地十有二年於茲矣夫朝會<lb/>
禮之本也唐虞之制羣后四朝以明黜陟商周之盛五<lb/>
<pb n="KR2f0039_WYG_119-14b"/>
歲一見以考制度漢法三載上計以會課最聖唐稽古<lb/>
天下朝集三考一見皆以十月上計京師十一月禮見<lb/>
會尚書省應考績事元日陳貢棐集於考堂唱其考第<lb/>
進賢以興善簡不肖以黜惡自安史亂常始有専地四<lb/>
方多故始有不朝戎臣恃險或不悔過臣忝牧圉之寄<lb/>
憤不朝之臣思一入覲率先天下使君臣之義親而不<lb/>
䟽朝覲之禮廢而復舉誠恐負薪溘先朝露覲禮不展<lb/>
臣之憂也比聞諸將帥亡殁者衆臣自憚何徳以堪乆<lb/>
<pb n="KR2f0039_WYG_119-15a"/>
長鄉國人情之不忘也闕庭臣子所戀也朝覲國家大<lb/>
禮也三者臣之大願表累上其辭哀切徳宗許還<lb/>
武宗會昌中李徳裕上言曰伏見禮記云君子將營宫<lb/>
室宗廟為先廐庫為次宫室為後又韋彤五禮精義對<lb/>
曰古之制廟必中門之外吉凶大事皆告而行所以親<lb/>
而尊之不自専也今令城外置廟稍異禮文書於史䇿<lb/>
必虧聖政伏以朱雀門至明徳門凡有九坊其長興坊<lb/>
是皇城南第三坊便有朝官私廟實則逼近宫闈自威<lb/>
<pb n="KR2f0039_WYG_119-15b"/>
逺軍向南三坊俗稱闈外地至閒僻人鮮經過於此置<lb/>
廟無所妨礙臣等商量今日以後皇城南六坊内不得<lb/>
置私廟其朱雀街緣是南郊御路至明徳門夾街兩面<lb/>
坊及曲江側近亦不得置餘圍外深僻坊並無所禁所<lb/>
貴不違禮意感恱人心臣等頻奉聖㫖有事許再三論<lb/>
奏輙罄所見庶禆聰明<lb/>
宋太宗淳化二年諫議大夫張洎上奏曰臣准中書劄<lb/>
子奉聖㫖入閤圖宜令史館脩撰楊徽之等四人將舊<lb/>
<pb n="KR2f0039_WYG_119-16a"/>
圖比對錯誤文字改正修畢却送閤門者臣伏以朝廷<lb/>
典憲簡冊具存近代因循多違舊式今陛下以入閤圖<lb/>
慮文字錯誤再令比對即知聖念于臨朝儀注謹重至<lb/>
矣臣幸因詔㫖敢貢管窺沿襲之宜惟明主裁酌竊以<lb/>
今之乾元殿即唐之含元殿也在周為外朝在唐為大<lb/>
朝冬至元日立全仗朝萬國在此殿也今之文徳殿即<lb/>
唐之宣政殿也在周為中朝在漢為前殿在唐為正衙<lb/>
凡朔望起居及册拜妃后皇子王公大臣對四夷君長<lb/>
<pb n="KR2f0039_WYG_119-16b"/>
試制䇿科舉人在此殿也今之崇徳殿即唐之紫宸殿<lb/>
也在周為内朝在漢為宣室在唐為上閤隻日常朝之<lb/>
殿也昔東晉太極殿有東西閤唐置紫宸上閤法此制<lb/>
也且人君恭己南面向明而理紫宸黄屋至尊至重故<lb/>
廵幸則有大駕法從之盛御殿則有鈎陳羽衛之嚴故<lb/>
雖隻日常朝亦猶立仗前代謂之入閤儀者盖隻日御<lb/>
紫宸上閤之時先於宣政殿前立黄麾金吾仗俟契勘<lb/>
畢喚仗即自東西閤門入故謂之入閤今朝廷且以文<lb/>
<pb n="KR2f0039_WYG_119-17a"/>
徳正衙權宜為上閤甚非憲度况國家丕承正統宇内<lb/>
治平凡百憲章悉従損益惟視朝之禮尚屬因循竊見<lb/>
長春殿正與文徳殿南北相對殿前地位連横街亦甚<lb/>
廣博伏請改創此殿以為上閤作雙日立仗視朝之所<lb/>
其崇徳殿即唐之延英殿是也為雙日常時聽斷之所<lb/>
庶乎臨御之式允叶前經今輿論乃以入閤儀注為朝<lb/>
廷非常之禮甚無謂也臣竊按舊史中書門下御史臺<lb/>
謂之三司為侍從供奉之官今常朝之日侍從官先入<lb/>
<pb n="KR2f0039_WYG_119-17b"/>
殿廷東西立定俟正班入一時起居其侍從官則東西<lb/>
對拜甚失北面朝謁之禮今請準舊儀侍從官先次入<lb/>
起居畢在左右分行侍立於丹墀之下故謂之蛾眉班<lb/>
然後宰臣率正班入起居庶免侍從官有東西對拜之<lb/>
失得遵正禮臣又聞古之王者躬勤庶務其臨朝之䟽<lb/>
數視正事之繁簡唐始受命五日一朝景雲初年復脩<lb/>
貞觀故事自天寳兵興之後四方多故由肅宗而下咸<lb/>
隻日臨朝雙日不坐其隻日或遇大寒盛暑隂霪泥濘<lb/>
<pb n="KR2f0039_WYG_119-18a"/>
亦放百官起居其雙日宰臣以下奏覆公事即時特開<lb/>
延英召對或蠻夷入貢勲臣歸朝亦特開紫宸引見陛<lb/>
下自臨大寳十有五年未嘗一日不雞鳴而起聽天下<lb/>
之政雖剛健不息固天徳之常然而游焉息焉亦聖人<lb/>
之謨訓儻君父焦勞于上臣子緘黙于下或不能隕身<lb/>
碎首引大體以争則忠亮之心有所不至矣臣欲望陛<lb/>
下依前代舊規隻日視朝雙日不坐其隻日遇大寒盛<lb/>
暑隂霪泥濘亦放百官起居其雙日大官進食之後於<lb/>
<pb n="KR2f0039_WYG_119-18b"/>
崇徳崇政兩殿召對宰臣常參官以下及非時蠻夷入<lb/>
貢勲臣歸朝亦特開上閤引見並請准前代故事䖏分<lb/>
臣聞易曰聖人乆於其道而天下化成茍動静有常恬<lb/>
和相養憂勤宵旰則當躬政於冕旒端拱穆清則可怡<lb/>
神於元黙夫如是聖君嚮明御極之治勞逸相均髙明<lb/>
配天博厚配地悠乆而無疆矣臣向承朝命叨居館職<lb/>
邦國儀注合預參詳當文思有截之時獻虚薄無庸之<lb/>
說儻禆萬一雖死猶生<lb/>
<pb n="KR2f0039_WYG_119-19a"/>
四年正月以南郊禮成大宴含光殿直史館陳靖上言<lb/>
古之饗宴者所以省祻福而觀威儀也故宴以禮成賓<lb/>
以賢序風雅之作茲為盛焉伏見近年内殿錫宴羣臣<lb/>
當坐於朶殿兩廊者拜舞方畢趨馳就席品列之序紏<lb/>
紛無别及至尊舉爵羣臣起立先後不整俯仰失節欲<lb/>
望自今令有司預依品位告諭其有踰越班次拜起失<lb/>
節喧譁過甚者並令紏舉又惟飫賜之典以寵武夫大<lb/>
烹之餘故為盛饌計一飯所費可數人之屬厭而將校<lb/>
<pb n="KR2f0039_WYG_119-19b"/>
軰或至終宴之時尚有欲炙之色盖執事者失於察視<lb/>
不及潔豐而使然也伏望並申嚴制至道元年三月御<lb/>
史中丞李昌齡亦言廣宴之設以均飫賜得齒髙會宜<lb/>
乎盡禮而有位之士鮮克致恭當紏其不恪又供事禁<lb/>
庭當定員數籍姓名以謹其出入酒殽之司或虧精潔<lb/>
望分命中使廵察並從之<lb/>
仁宗天聖七年章獻太后將以冬至受朝天子率百官<lb/>
上夀祕閣校理范仲淹極言之且曰奉親于内自有家<lb/>
<pb n="KR2f0039_WYG_119-20a"/>
人禮顧與百官同列南面而朝之不可為後世法<lb/>
翰林學士宋祁上奏曰臣伏見宣徳門前御道南至天<lb/>
漢橋乆来設梐枑禁止行人須立條制許近上臣僚于<lb/>
道上行馬近覩御史臺禮院重更定奪應岀節者為近<lb/>
上臣僚竊謂宣徳門比周之外朝朱雀門是唐之皇城<lb/>
中有御路號天子馳道凡在臣庶不合得行漢制皇太<lb/>
子尚不敢擅絶馳道盖尊君卑臣上下有體故也今朝<lb/>
廷制度簡于唐漢京都御路止此一處臣欲望自宣徳<lb/>
<pb n="KR2f0039_WYG_119-20b"/>
門至朱雀門外朝之地皇城之内表其中街以為馳道<lb/>
應臣庶車馬並禁徃来惟隨從乗輿不在禁限議者或<lb/>
謂契丹人使已曾許馳道行馬難于改作臣謂天子制<lb/>
度臣子共當崇戴彼之使臣亦陛下之臣也設令彼有<lb/>
疑問則令主客者具以實對質之事體無所妨礙乞再<lb/>
下有司詳定<lb/>
參知政事宋庠論入閤儀奏曰臣近因與宰臣進呈吳<lb/>
育文字伏奉徳音詢及入閤故事臣雖與諸臣等畧陳<lb/>
<pb n="KR2f0039_WYG_119-21a"/>
梗槩然理有未詳退而講求敢此條悉夫入閤者是唐<lb/>
家隻日於紫宸殿受常朝之儀也謹按唐有大内有大<lb/>
明宫宫在大内之東北世謂之東内謂大内為西内自<lb/>
髙宗以後天子多在大明宫此宫制度尤為華備宫之<lb/>
正南門曰丹鳳門門内第一殿曰含元至大朝會則御<lb/>
之對北第二殿曰宣政謂之正衙朔望大册拜則御之<lb/>
又對北第三殿曰紫宸謂之上閤亦曰内衙隻日常朝<lb/>
則御之據唐制凡天子坐朝必須立仗于正衙殿或乗<lb/>
<pb n="KR2f0039_WYG_119-21b"/>
輿止御紫宸即喚正衙仗自宣政殿兩門入是謂東西<lb/>
閤門也若以國朝之制相為比况則今之宣徳門唐丹<lb/>
鳳門也大慶殿唐含元殿也文徳殿唐宣政殿也紫宸<lb/>
殿唐紫宸殿也今或欲求入閤本意施于儀典即須先<lb/>
立仗于文徳之庭如天子止御紫宸即喚仗自東西閤<lb/>
門入如此則差與舊儀相合但今之諸殿比于唐制南<lb/>
北不相對值以此為殊耳故後来論議因有未明又按<lb/>
唐自中葉以還雙日及非時大臣奏事别開延英殿賜<lb/>
<pb n="KR2f0039_WYG_119-22a"/>
對若今假日御崇政延和是也乃知唐家每遇坐朝之<lb/>
日即為入閤而叔世離亂五朝草創大昕之制更從易<lb/>
簡正衙立仗因而遂廢其後或有行者常人之所罕見<lb/>
乃復謂之盛禮甚不然也今之相𫝊入閤圖者是官司<lb/>
記常朝之制如閤門有儀制敕合班雜坐圖之類何足<lb/>
為希闊之事哉况唐開元舊禮本無此制至開寳中諸<lb/>
儒増附新禮始載月朔入閤之儀又以文徳殿為上閤<lb/>
差舛尤甚盖當時編撰之士討求未至太宗朝儒臣張<lb/>
<pb n="KR2f0039_WYG_119-22b"/>
洎亦有論奏頗為精洽臣伏恐朝廷他日修復正衙立<lb/>
仗欲乞送付兩制使預加商㩁改正舊儀雖非要務亦<lb/>
所以刋誤文備成式也<lb/>
庠又乞御前殿朔日立仗羣臣朝服奏曰臣聞告朔之<lb/>
義周家尤重在昔宣聖愛羊存禮漢沿周制合朔朝會<lb/>
故雖優借大臣許朝朔望唐制立仗羣臣背闕傘入會<lb/>
藝祖受命論次開寳通禮亦著月朔入閤之儀則朔日<lb/>
者為政之端辰講禮之盛節國家因五代之亂承千年<lb/>
<pb n="KR2f0039_WYG_119-23a"/>
之統始勝殘去殺務從簡易雖制度既定而謙讓未遑<lb/>
五日一參靡分朔望禁衞單少威儀粗率禮典弗振則<lb/>
朝廷不尊國容寖廢則臣下不肅臣愚以為羽衛之設<lb/>
非矜華侈所以重主威也朝會之作非専拜揖所以飾<lb/>
治體也臣願陛下上考成周仲尼之法下稽炎漢李唐<lb/>
之盛近守太祖開寳之禮明詔執事祗案成規每遇朔<lb/>
日坐前殿朝羣臣旗斿細仗以次陳設公卿朝服如儀<lb/>
而罷如此則臣道肅而主道尊于以示四夷風萬國警<lb/>
<pb n="KR2f0039_WYG_119-23b"/>
民耳目不可闕也夫禮有以素為貴謂其誠慤有以文<lb/>
為貴謂其采章伏望陛下露臣此言使博士禮官得確<lb/>
論可否講求故實如曰便禮即奉而行之使重熈顯猷<lb/>
執競丕業由陛下之馴致也<lb/>
庠又論車駕儀衛奏曰臣竊見車駕每有行幸自非郊<lb/>
廟大禮具陳鹵簿外其常日導從唯前有駕頭後擁扇<lb/>
繖而已殊無典禮所載公卿奉引之盛其侍從百司官<lb/>
下至厮役皆雜行道中步輦之後但以親事官百許人<lb/>
<pb n="KR2f0039_WYG_119-24a"/>
執檛以殿謂之禁衛諸班勁騎頗與乗輿相逺而士庶<lb/>
觀者率隨扈從之人夾道馳走喧呼不禁所過有旗亭<lb/>
市樓皆垂簾外蔽士民憑髙下瞰了無忌憚邏司街使<lb/>
亦不呵止威令弛闕習以為常非所謂旄頭先驅清道<lb/>
後行之慎且自黄帝以神功盛徳猶假師兵為營衛則<lb/>
防㣲禦變古今一體按漢魏以降有大駕法駕小駕之<lb/>
儀至唐又分殿中諸衛黄麾等仗名數次序各有施設<lb/>
國朝承五姓荒殘之弊事從簡畧每鳴鑾游豫盡去戈<lb/>
<pb n="KR2f0039_WYG_119-24b"/>
㦸旌旗之制儀衛寡薄頗同藩鎮此皆制度放失憚于<lb/>
改作之咎欲望聖慈専委一二博學近臣檢討前代儀<lb/>
注及鹵簿今来乗輿常時岀入體式於三駕諸仗内斟<lb/>
酌儀物增嚴條禁上以示尊極次以防未然革去因循<lb/>
宜在兹日<lb/>
至和元年直集賢院劉敞論温成皇后立忌奏曰臣伏<lb/>
聞勅㫖為温成皇后立忌禮官請對不許臣竊惑之凡<lb/>
朝廷常務百司小事猶當上稽舊典下探衆論何况宗<lb/>
<pb n="KR2f0039_WYG_119-25a"/>
廟大禮至尊至重豈可以一時之寵獨決聖心義有僭<lb/>
失貽笑萬世虧損盛明悔不可追今議者乃云有邪臣<lb/>
宻啟眩惑聖聰導陛下以非禮勸陛下以拒諫若此無<lb/>
實尚非美事設有其實罪亦大矣當伏兩觀之誅以謝<lb/>
天下且自太祖以来后廟四室皆陛下之妣也猶不立<lb/>
忌奈何以温成私昵之愛變古越禮則是貴妾于妣尊<lb/>
嬖于嫡上無以事宗廟下無以教後嗣恐祖宗神靈不<lb/>
樂于此非陛下奉先思孝之意也昔成湯改過不吝故<lb/>
<pb n="KR2f0039_WYG_119-25b"/>
稱聖王格于皇天願陛下母篤於嬖近之寵母安於邪<lb/>
佞之說母變先帝之舊典母枉宗廟之正禮回易意慮<lb/>
割情去私詢于司存追寢過命使萬萬億年無復譏議<lb/>
天下幸甚臣以無能忝備儒館禮樂之失臣得預焉<lb/>
御史中丞孫抃等上奏曰臣等昨聞朝廷欲為后廟四<lb/>
室并章恵皇后各立小忌已具劄子論奏至今尚未降<lb/>
岀臣等伏覩太祖太宗真宗三朝故事皇后不祔太室<lb/>
者皆不立忌此國家大典禮大制度陛下不可不遵守<lb/>
<pb n="KR2f0039_WYG_119-26a"/>
且孝惠孝章淑徳章懐章惠是陛下三世尊屬别廟崇<lb/>
奉多歴年所即未嘗有此擬議今因循之間遽爾更改<lb/>
中外聞聽咸謂陛下因温成而遂追及先朝諸后布之<lb/>
詔命則取四方之譏書之史䇿則貽萬世之誚陛下臨<lb/>
御天下踰三十載聖功神徳卓若堯舜今忽録此一事<lb/>
遂成非錯俾盛美光大有愧于疇昔陛下安忍如是欲<lb/>
望特降聖㫖集百官議定然後行下制勅所貴禮典詳<lb/>
恊以順天人之心<lb/>
<pb n="KR2f0039_WYG_119-26b"/>
嘉祐四年同知太常禮院韓維上奏曰臣所領職以同<lb/>
知禮院為名禮有不正知而不言則負朝廷所以命臣<lb/>
之意而失臣所以事上之禮也故敢不避誅殛而言臣<lb/>
誠見温成皇后廟樂牲噐僭比祖宗稽之禮經則先聖<lb/>
之所不道質于故事則本朝之所無有臣竊聞其時臣<lb/>
下有以唐武惠妃事上惑聖明者惠妃之殁雖常立廟<lb/>
然至乾元之後祀享即絶自當時已知其非禮豈足為<lb/>
聖明法哉臣近奏䟽願因親祫宗廟特詔有司裁損其<lb/>
<pb n="KR2f0039_WYG_119-27a"/>
制以全陛下廣孝愛禮之美封章奏御累日寢而不下<lb/>
臣竊惑之陛下無謂數楹之屋兩簋之噐施之未損于<lb/>
治盖聖人所以異等威明風教以觀示天下者禮存之<lb/>
於此也如不以臣言為信則并臣前章付中書門下使<lb/>
大臣參議事有可采乞早賜施行<lb/>
仁宗時張方平上論曰臣聞昔在帝舜命伯夷秩宗以<lb/>
典三禮命䕫典樂以教胄子爰及夏商制作損益不相<lb/>
沿襲周監二代文物全備事為之制曲為之防數度紀<lb/>
<pb n="KR2f0039_WYG_119-27b"/>
律具於六典於是教化浹洽訟獄衰息後之孱王其所<lb/>
守者惟祭與號而天下尚知宗周以其典禮攸岀根本<lb/>
所繫雖齊桓晉文立威定覇必挾王命以令四方猶賜<lb/>
胙而下拜請隧而不許降及末世韓魏之分晉田氏之<lb/>
得齊咸因諸侯請命于周有封籍于文武之廟而後敢<lb/>
正名稱爵通於天下則知疆域之大士民之衆甲兵之<lb/>
彊威勢之盛不可以犯典禮之重也不然者以齊晉之<lb/>
視安烈匹夫擒之爾後至戰國兵拏祻大九法盡斁三<lb/>
<pb n="KR2f0039_WYG_119-28a"/>
綱咸觧諸侯先焚削舊禮之篇籍而遂僭用王章焉然<lb/>
其維持邦國八百餘年雖危不亡將絶復續非禮何以<lb/>
存之漢初承秦滅學盪無條貫叔孫通採拾遺散草蕝<lb/>
儀法而後君臣之位正郊祀之禮修宗廟以尊朝廷以<lb/>
嚴理道克興暴亂不作至於設官分職綱紀天下本末<lb/>
條理教民成俗使諸侯軌道咸歸于極則未暇也孝文<lb/>
接統治致太平賈誼勸上宜定制度興禮樂而當時將<lb/>
相大臣皆介胄武人不知治體沮寢其議漢氏當文景<lb/>
<pb n="KR2f0039_WYG_119-28b"/>
之世可謂盛矣百姓樂業家給人足五都之貨殖七遷<lb/>
之豪舉驅扇浮靡汰盪亡度閭閻之僭乃過徹侯夫以<lb/>
文帝之恭儉務徳具王道而㣲者所不至於王一息爾<lb/>
其失由乎富庻而不能教也逮乎武帝招延材雋其文<lb/>
章儀物信美哉而制度典禮終不克建于後兵刑齊用<lb/>
財貨益急嚮非叔孫之法維持之殆矣由是言之叔孫<lb/>
氏之功垂于漢不在蕭曺之下也中興之後稍復增緝<lb/>
立明堂靈臺辟雍小學行宗祀養老之禮和安之世漸<lb/>
<pb n="KR2f0039_WYG_119-29a"/>
以陵遲桓靈不君王制大壊厥後吳魏異政南北殊俗<lb/>
世用多故文獻不足唐平隋亂太宗因開皇五禮修正<lb/>
頒行顯慶之初異同遽起開元之末討論甫定竊詳周<lb/>
官凡制度施設悉係之羣職人存則法舉上修則下存<lb/>
事為典常者則謂之禮不恭其事者輙董以刑表裏相<lb/>
成本末為用經國治民同條共貫漢唐作者有異於是<lb/>
徒能類其篇目而不屬諸典司止具乎朝廷之儀不該<lb/>
乎天下之務吏民約束乃别著乎刑書子曰道之以政<lb/>
<pb n="KR2f0039_WYG_119-29b"/>
齊之以刑民免而無恥夫訓民正俗不在乎禮典而在<lb/>
乎刑書此乃備其末而廢其本縱其初而要其失故後<lb/>
王之道所以異乎三代者也我國家接衰唐之絶緒承<lb/>
五季之紕政徳厚流光海宇大定為承平者逾六十年<lb/>
宜乎必世後仁可以勝殘去殺然風俗猶未歸厚刑罰<lb/>
尚頗繁宻故由禮樂未明數制未立王道有所壅而不<lb/>
備者也考定鍾律序正雅頌布明詔于天下誡庻民之<lb/>
僭忒此固朝廷深維治世之本欲清教化之原思納人<lb/>
<pb n="KR2f0039_WYG_119-30a"/>
於軌物者也臣聞之書曰伯夷降典折民惟刑言先以<lb/>
典禮教民而不専用乎法也是故禁於未發之謂禮救<lb/>
於已失之謂刑禁之于未發者謂大為之防使無越者<lb/>
救於己失者謂養成其俗而後革之子曰道之以禮樂<lb/>
而民和睦是故設法而革于既失不若立禮以防於未<lb/>
然也今小大之吏凡理民之術莫不以簿書督責為急<lb/>
務文巧苛深為善職聚歛侵漁集以為功剝刻貧民竭<lb/>
其膏血錐刀毫忽人盡争之此乃驅之使相吞食逼之<lb/>
<pb n="KR2f0039_WYG_119-30b"/>
使為盜亂又何暇孝友禮義之勸㢘恥遜譲之貴乎故<lb/>
夫知理化之大體稍能使民回心而鄉道類非俗吏所<lb/>
能知者今凡羣臣之上計議條令之下四方非刑名之<lb/>
科即財利之事民不聞乎徳教而惟利與刑之聞故法<lb/>
出而奸生令下而詐起茍取一切無憂深思逺之慮由<lb/>
乎所以漸引其心術者末也方今聖主勵精於上賢輔<lb/>
講道于下兆民安業四夷来庭是可以闢九筵而布政<lb/>
立圜水而宣徳益廣天下之庠序俾習射之禮隆雅頌<lb/>
<pb n="KR2f0039_WYG_119-31a"/>
之聲分命大臣集諸儒碩生因前聖之遺制考舊禮之<lb/>
沿革定慤當之一說以折衷於諸家芟其繁重以便遵<lb/>
用自國家損益之法至吏民等級之度成皇家之大典<lb/>
立百世之宏規且王者受命必有制作是故質文互變<lb/>
忠恭殊尚改正朔易徽號别服色異噐械所以新天下<lb/>
之耳目振舊物之頽廢又况禮樂之大固無沿襲之理<lb/>
矣今天下學士所習者前代之餘制廷列羣臣所引者<lb/>
徃朝之故事我大宋繼天而王乆曠大儀小臣鄙愚竊<lb/>
<pb n="KR2f0039_WYG_119-31b"/>
懐憤悵盖太平之期難值英哲之主間岀臣不勝踴躍<lb/>
於下以至斐然不量僭陳大議盖為明時重惜也謹採<lb/>
末論稍近乎政教之本者存數條焉謹論<lb/>
方平又上車服論曰臣聞為國以禮莫大乎制度制度<lb/>
成立則上下之分定尊卑之序别争奪之患塞僭亂之<lb/>
害除夫如是其理天下猶示諸掌乎𫝊曰夫名以岀禮<lb/>
禮以體政政以正民是以政成而民聽易則生亂在易<lb/>
節卦象曰節以制數度議徳行若夫以徳詔爵以才居<lb/>
<pb n="KR2f0039_WYG_119-32a"/>
位是為議徳行名位不同禮亦異數是為制數度故虞<lb/>
書曰車服以庸又曰五服五章哉周官則有五儀九命<lb/>
以正諸侯之位以等諸臣之爵自國家封方之度宫室<lb/>
門庭之式宗廟祭祀之法賓客交接之道鍾石羽籥之<lb/>
列几筵爼豆之數冕服圭籍珮組之飾車乗旗斿纓旄<lb/>
之制牢積饗食之品祼酢問勞之節惟事事乃其有制<lb/>
而後邦國有倫也是故觀其采章則人望而畏辨其文<lb/>
紀而衆不敢黷有徳者一物可以旌賞有功者一辭可<lb/>
<pb n="KR2f0039_WYG_119-32b"/>
以寵榮王者南面而治惟名與噐而已漢世車服頗存<lb/>
周舊自士已上帶裳冠冩而皆乗車以馬為騑服異其<lb/>
輪輻衡軛轓幰帷裳以彰等級之度自江左至隋儀物<lb/>
未替而中原永嘉之後五胡雜處先王典禮䙝亂無遺<lb/>
元魏髙齊增為竒詭輿裳制度于古無說隋氏一統稍<lb/>
復舊儀車服等衰差為四品有常服公服朝服祭服其<lb/>
三公朝服進賢三梁冠絳紗單衣白紗中單皁領褾白<lb/>
練裙襦絳蔽膝革帶金飾鈎䚢方心曲領紳帶玉鏢劍<lb/>
<pb n="KR2f0039_WYG_119-33a"/>
山蒼玉佩綬烏皮舄笏用象牙乗車油幰朱網是時内<lb/>
外百官文物有序貴賤士庻較然殊别至煬帝數事廵<lb/>
幸屢興師役百官行從皆服袴褶始詔隨車駕涉逺者<lb/>
皆戎衣以五色表貴賤焉唐侍臣服令雖畧比隋制盖<lb/>
陪祭朝享元會大事乃具服其讌見進對折上巾紫襴<lb/>
袍環帶鞶嚢佩烏皮靴而已始有乗馬之服盖車不復<lb/>
御矣相承至今焉臣聞古先聖人制禮之意為冠冕以<lb/>
莊其首為履舄以重其趨行步則有衝牙之聲登車則<lb/>
<pb n="KR2f0039_WYG_119-33b"/>
有和鸞之節是故斯須而必在禮矣夫貂而騎趙武靈<lb/>
所為胡服也靴胡履也合袴胡袴也𫝊曰棄衮冕而南<lb/>
冠以岀不亦簡彛乎尊卑無章民何效焉茍曰便而已<lb/>
矣天下庸得不馳騁而狂亂者歟今郊祀大禮天子駕<lb/>
玉輅而王公百辟皆法服騎從此禮之尤失者也臣觀<lb/>
漢儀雖守令之卑皆有從車唐景龍中皇子將行釋奠<lb/>
於太學有司草儀注從臣皆衣冠乗馬時議者以為馬<lb/>
本用於軍旅戎服而乗貴于便習長裙廣袖紆組鳴玉<lb/>
<pb n="KR2f0039_WYG_119-34a"/>
非馬上所宜其儀遂寖况國之盛禮天下所觀是宜示<lb/>
之以尊卑顯之以秩序而以輔相之重雜于騶騎之羣<lb/>
豈所以彰朝廷之尊嚴者哉又巾履靴笏自公卿大臣<lb/>
以為朝服而卒校胥史為制一等其羅縠綺紈織文絺<lb/>
繡自人君至於庻人同施均用其居室噐玩之汰則豪<lb/>
人大賈踰于貴戚臣聞周官曰以儀辨等則民不越臣<lb/>
愚以為宜約前世之禮文詳定方今之制度大臣復依<lb/>
漢晉乗車駟馬增異冠服卿大夫士以品式差降之貴<lb/>
<pb n="KR2f0039_WYG_119-34b"/>
則備物卑則畧焉其卒校胥史盍稍撙省其製令有所<lb/>
殊異不相疑雜則上下不相䙝朝廷之道尊等級自隆<lb/>
居然崇陛之象紀章自辨無復假噐之譏矣<lb/>
福建路轉運使蔡襄上奏曰臣伏聞陛下為温成皇后<lb/>
立忌臣竊謂聖人制禮所以明輕重尊卑之節過與不<lb/>
及皆曰失禮故太常設官職在檢詳陛下臨御天下三<lb/>
十餘年動遵典法聖徳之盛明如天日近者温成皇后<lb/>
薨逝事不下禮官詳檢既已施行雖有過當無由追改<lb/>
<pb n="KR2f0039_WYG_119-35a"/>
今又立忌考之於禮未為適中伏以孝章淑徳章懐四<lb/>
后於陛下為伯祖妣為皇妣其屬之尊如此向来奉慈<lb/>
皆不立忌温成皇后生則為妃後乃追册於陛下為卑<lb/>
㓜之列不應立忌伏望聖慈追還勅命庻乎天下之人<lb/>
知陛下以禮斷情合於中道<lb/>
知太常禮院蘇頌請重脩纂國朝所行五禮䟽曰臣竊<lb/>
惟方今聖治日新百度修舉其在朝政固無可措言者<lb/>
然詔㫖開納不容自嘿輙敢以平昔所懐一二狂瞽仰<lb/>
<pb n="KR2f0039_WYG_119-35b"/>
塞明詔臣伏見國朝以来制作禮樂上采三代下迄有<lb/>
唐損益節文簡册具載而前後禮官纂集類無法制或<lb/>
直載一時所行或雜牘歲月條目相錯本末不倫臣竊<lb/>
考之六經在禮有三種之别周官著有司典領之事儀<lb/>
禮載升降隆殺之節戴記叙古今因革之文雖聖賢作<lb/>
述之不同而語其歸趣實相為表裏也後世言禮者皆<lb/>
不岀此三體漢晉洎隋雖代有作者而茍簡一時法制<lb/>
無取唐明皇命學士等因貞觀顯慶所修五禮討論刪<lb/>
<pb n="KR2f0039_WYG_119-36a"/>
改集成一百五十卷是為大唐開元禮行於累朝設於<lb/>
科舉𫝊其學者則有義鑑義羅之類比于近代之書最<lb/>
為詳悉故今世漢晉洎隋皆無𫝊而開元禮獨不廢者<lb/>
以其法制存焉故也太祖皇帝特詔儒臣劉温叟盧多<lb/>
遜扈䝉等祖述其書𫝊以今事仍加増損足成二百卷<lb/>
是為開寳通禮又有義纂一百卷以發明其㫖要仍依<lb/>
開元禮設科取士逮今官司遵用斯為不刋况之六經<lb/>
儀禮之别也然此特一經也在於有司典領之事古今<lb/>
<pb n="KR2f0039_WYG_119-36b"/>
沿革之文猶闕而不立故舉行之際尚或未備自開寳<lb/>
以後百年之間累聖躬行聲明寖盛非有繼述後世何<lb/>
觀嘉祐初太常歐陽修奏請編撰彼時臣任博士職預<lb/>
纂修常以恭謝一門分為三目其一自降御札公卿百<lb/>
司奉行辦備之事謂之有司其二自前期陳設至祼獻<lb/>
禮畢謂之儀注其三采古今曲臺論議更創之制謂之<lb/>
沿革以此一門為例他悉倣之修己議定具草會臣罷<lb/>
禮官領他職復奏姚闢蘇洵繼掌其事闢洵離析舊文<lb/>
<pb n="KR2f0039_WYG_119-37a"/>
更立新體撰成一百卷是為太常因革禮雖號簡要㡬<lb/>
同鈔節固可以備有司之檢閱誠未足以發揚聖朝制<lb/>
作之盛也臣伏覩陛下留意典章修舉廢墜前歲詔命<lb/>
近臣詳定禮文自郊廟至於羣臣朝會與夫燕享噐服<lb/>
之名數舞樂之形容考古揆今審求至當皆三代之所<lb/>
放失漢唐之所闕遺斷自清衷舉行殆遍固當著於典<lb/>
訓與六經並行為萬世矜式也臣不勝願幸欲望再命<lb/>
諸儒討論國朝以来自開寳通禮至近歲詳定禮文以<lb/>
<pb n="KR2f0039_WYG_119-37b"/>
有司及儀注沿革依三禮隨類分門著為大宋元豐新<lb/>
禮付之太常頒於學官使博士弟子講習大義或施於<lb/>
科舉則數歲之後必有詳練䟽通之人上副㧞擢可以<lb/>
為朝廷講議之官庶㡬天下向風皆知禮教謙恭撙節<lb/>
不學而能於變時雍可跂而待也<lb/>
英宗即位初殿中侍御史司馬光上論後殿起居劄子<lb/>
曰臣竊見國家從来以垂拱崇政為便殿乗輿每旦先<lb/>
御垂拱退御崇政是以侍從近臣已於垂拱起居者非<lb/>
<pb n="KR2f0039_WYG_119-38a"/>
有職事奏對更不復至崇政近歲以来乗輿間日一御<lb/>
垂拱有司不詳事體本末遂令學士待制及兩省官只<lb/>
赴垂拱不赴崇政起居近以山陵未畢乗輿不御垂拱<lb/>
將近旬月學士以下遂廢起居之禮豈有名為侍從近<lb/>
臣而動踰旬月不得瞻望黼扆臣恐朝廷之儀由此相<lb/>
承寖益訛謬欲乞今後應乗輿不御前殿並令學士待<lb/>
制及兩省官赴後殿起居或以為太煩即令兩日一次<lb/>
起居<lb/>
<pb n="KR2f0039_WYG_119-38b"/>
治平元年光知諌院又上論階級劄子曰臣聞治軍無<lb/>
禮則威嚴不行禮者上下之分是也唐自肅代以降務<lb/>
行姑息之政是以藩鎮䟦扈威侮朝廷士卒驕横侵逼<lb/>
主帥下陵上替無復綱紀以至五代天下大亂運祚廹<lb/>
蹙生民塗炭祖宗受天景命聖徳聰明知天下之亂生<lb/>
於無禮也乃立軍中之制曰一階一級全歸伏事之儀<lb/>
敢有違犯罪至于死于是上至都指揮使下至押官長<lb/>
行等衰相承粲然有敘若身之使臂臂之使指莫敢不<lb/>
<pb n="KR2f0039_WYG_119-39a"/>
從故能東征西伐削平海内為子孫建乆大之業至今<lb/>
百有餘年天下太平者皆由此道也近歲以来中外主<lb/>
兵臣僚徃徃不識大體好施小恵以盜虚名軍中有犯<lb/>
階級者務行寛貸是致軍校大率不敢鈐束長行甘言<lb/>
恱色曲加煦嫗以至懦怯兵官亦為此態遂使行伍之<lb/>
間驕恣悖慢寖不可制上畏其下尊制於卑所謂下陵<lb/>
上替者無過於此臣聞聖王刑期于無刑今寛貸犯階<lb/>
級之人雖活一人之命殊不知軍法不立漸成陵替之<lb/>
<pb n="KR2f0039_WYG_119-39b"/>
風則所繋乃億兆之命也臣愚欲望陛下特降詔㫖申<lb/>
明階級之法戒勅中外主兵臣僚令一遵祖宗之制如<lb/>
敢有輙行寛貸曲收衆心者嚴加罪罰以儆其餘庶㡬<lb/>
綱紀復振基緒永安<lb/>
二年光又言濮王典禮劄子曰臣聞聖人舉事與衆同<lb/>
欲故能下恊人心上順天意洪範曰三人占從二人言<lb/>
盖國有大疑則决之于衆自上世而然矣臣伏見鄉者<lb/>
詔羣臣議濮安懿王合行典禮翰林學士王珪等二十<lb/>
<pb n="KR2f0039_WYG_119-40a"/>
餘人皆以為宜准先朝封贈期親尊屬故事凡兩次㑹<lb/>
議無一人異辭所以然者盖欲奉濮王以禮輔陛下以<lb/>
義也而政府之意獨欲尊濮王為皇考巧飾詞說誤惑<lb/>
聖聽不顧先王之大典蔑棄天下之公議使宗室䟽屬<lb/>
皆已受封贈而崇奉濮王之禮至今獨未施行此衆人<lb/>
所以怫欝而未為稱愜者也或者恐陛下未能決知二<lb/>
議是非臣請更為陛下别白言之政府言儀禮令文五<lb/>
年月勅皆云為人後者為其父母即岀繼之子於所繼<lb/>
<pb n="KR2f0039_WYG_119-40b"/>
所生皆稱父母臣按禮法必須指事立文使人曉觧今<lb/>
欲言為人後者為其父母之服若不謂之父母不知如<lb/>
何立文此乃政府欺罔天下之人謂其皆不識文理也<lb/>
又言漢宣帝光武皆稱其父為皇考臣按宣帝承昭帝<lb/>
之後以孫繼祖故尊其父為皇考而不敢尊其祖為皇<lb/>
祖考以其與昭帝昭穆同故也光武起布衣誅王莽親<lb/>
冐矢石以得天下名為中興其實創業雖自立七廟猶<lb/>
非大過况但稱皇考其謙損甚矣今陛下親為仁宗之<lb/>
<pb n="KR2f0039_WYG_119-41a"/>
子以承大業𫝊曰國無二君家無二尊若復尊濮王為<lb/>
皇考則置仁宗於何地乎政府若以二帝不加尊號於<lb/>
其父祖引以為法則可矣若謂皇考之名亦可施于今<lb/>
日則事理不侔矣設使仁宗尚御天下濮王亦萬福當<lb/>
是之時命陛下為皇子則不知謂濮王為父為伯若先<lb/>
帝在則稱伯没則稱父臣計陛下必不為此行也以此<lb/>
言之濮王當稱皇伯又何疑矣今舉朝之臣自非挾奸<lb/>
佞之心欲附㑹政府誤惑陛下者皆稱濮王稱皇考為<lb/>
<pb n="KR2f0039_WYG_119-41b"/>
不可則衆志所欲亦可知矣陛下何不試察羣臣之情<lb/>
羣臣誰不知濮王於陛下為天性至親若希㫖迎合不<lb/>
顧禮義過有尊崇豈不於身有利而無患乎所以區區<lb/>
執此議者但不欲陛下失四海之心受萬世之譏耳以<lb/>
此觀之羣臣之忠佞邪正甚易見矣臣願陛下上稽古<lb/>
典下順衆志以禮崇奉濮安懿王如王珪等所議此亦<lb/>
和天人之一事也<lb/>
光為宰相韓𤦺等議濮安懿王合行典禮状曰伏以岀<lb/>
<pb n="KR2f0039_WYG_119-42a"/>
於天性之謂親緣於人情之謂禮雖以義制事因時適<lb/>
宜而親必主於恩禮不忘其本此古今不易之常道也<lb/>
伏惟皇帝陛下奮乾之健乗離之明擁天地神靈之休<lb/>
荷宗廟社稷之重即位以来仁施澤浹九族既睦萬國<lb/>
交歡而濮安懿王徳盛位隆宜有尊禮陛下受命先帝<lb/>
躬承聖統顧以大義後其私恩慎之重之事不輕發臣<lb/>
等忝備宰弼實聞國論謂當考古約禮因宜稱情使有<lb/>
以隆恩而廣愛庻幾上以彰孝治下以厚民風臣等伏<lb/>
<pb n="KR2f0039_WYG_119-42b"/>
請下有司議濮安懿王及譙國太夫人王氏襄國太夫<lb/>
人韓氏仙逰縣君任氏合行典禮詳處其當以時施行<lb/>
光與翰林學士王珪等議濮安懿王典禮状曰臣等謹<lb/>
按儀禮喪服為人後者𫝊曰何以三年也受重者必以<lb/>
尊服服之為所後者之祖父母妻妻之父母昆弟昆弟<lb/>
之子若子若子者言皆如親子也又為人後者為其父<lb/>
母𫝊曰何以期也不貳斬也特重于大宗降其小宗也<lb/>
又為人後者為其昆弟𫝊曰何以大功也為人後者降<lb/>
<pb n="KR2f0039_WYG_119-43a"/>
其昆弟也以此觀之為人後者為之子不敢復顧私親<lb/>
聖人制禮尊無二上若恭愛之心分施於彼則不得専<lb/>
一於此故也是以秦漢以来帝王有自旁支入承大統<lb/>
者或推尊父母以為帝后皆見非當時取譏後世臣等<lb/>
不敢引以為聖朝法况前代入繼者多宫車晏駕之後<lb/>
援立之䇿或出母后或岀臣下非如仁宗皇帝年齡未<lb/>
衰深惟宗廟之重祗承天地之意於宗室衆多之中簡<lb/>
㧞聖明授以大業陛下親為先帝之子然後繼體承祧<lb/>
<pb n="KR2f0039_WYG_119-43b"/>
光有天下濮安懿王雖于陛下有天性之親顧復之恩<lb/>
然陛下所以負扆端冕富有四海子子孫孫萬世相承<lb/>
者皆先帝之徳也臣等愚淺不達古今竊以謂今日所<lb/>
以崇奉濮安懿王典禮宜一准先朝封贈期親尊属故<lb/>
事髙官大國極其尊榮譙國太夫人㐮國太夫人仙逰<lb/>
縣君亦改封大國太夫人考之古今實為宜稱<lb/>
光又論濮安懿王稱安懿皇䟽曰臣聞諸道路未知信<lb/>
否或言朝廷欲追尊濮安懿王為安懿皇審或如此竊<lb/>
<pb n="KR2f0039_WYG_119-44a"/>
恐不可陛下既為仁宗後於禮不當顧私親臣先時言<lb/>
之以熟不敢復煩聖聽今臣不知陛下之意固欲追尊<lb/>
濮王邪前世帝王以旁支入繼追尊其父為皇者自漢<lb/>
哀帝為始其後安帝桓帝靈帝亦為之哀帝追尊其父<lb/>
定陶恭王為恭皇今若追尊濮安懿王為安懿皇是正<lb/>
用哀帝之法也陛下有堯舜禹湯不以為法而法漢之<lb/>
昏主安足以為榮乎仁宗恩澤在人淪於骨髓海内之<lb/>
心所以歸附陛下者為親愛仁宗之命為之子也今陛<lb/>
<pb n="KR2f0039_WYG_119-44b"/>
下既得天下乃加尊號于濮王海内聞之孰不觧體又<lb/>
安足以為利乎夫生育之恩昊天罔極誰能忘之陛下<lb/>
不忘濮王之恩在陛下之中心不在此外飾虚名也孝<lb/>
子愛親則祭之以禮今以非禮之虚名加於濮王而祭<lb/>
之其於濮王果有何益乎三者無一可而陛下行之臣<lb/>
竊惑之此盖政府一二臣自以鄉者建議之失已負天<lb/>
下之重茍欲文過遂非不顧於陛下之徳有所虧損陛<lb/>
下從而聽之臣竊以為過矣臣又聞政府之謀欲託以<lb/>
<pb n="KR2f0039_WYG_119-45a"/>
皇太后手書及不稱考而稱親雖復巧飾百端要之為<lb/>
負先帝之恩虧陛下之義違聖人之禮失四海之心政<lb/>
府之臣祇能自欺安能欺皇天上帝與天下之人乎臣<lb/>
願陛下急罷此議勿使流聞達於四方則天下幸甚臣<lb/>
今雖不為諌官然鄉日已曾奏聞身備近臣遇國家有<lb/>
大得失不敢不言<lb/>
四年五月光又乞宰臣押班一依舊制䟽曰臣伏覩五<lb/>
月七日敕文准四日手詔今後宰臣赴文徳殿押班自<lb/>
<pb n="KR2f0039_WYG_119-45b"/>
春分後或遇辰牌上秋分後遇辰正牌上垂拱殿視事<lb/>
未退止令𫝊報宰臣更不過令御史臺一面放班餘日<lb/>
並依祥符敕命指揮永為定制所有前降下太常禮院<lb/>
詳定文字更不施行者臣竊見從来垂拱殿視事比至<lb/>
中書樞宻院及其餘臣寮奏事畢春分以後少有不過<lb/>
辰初秋分以後少有不過辰正陛下臨御以来惟近因<lb/>
服藥曾於辰牌以前駕起入内自餘皆在辰牌以後然<lb/>
則自今以往無事之日宰臣永不赴文徳殿押班也臣<lb/>
<pb n="KR2f0039_WYG_119-46a"/>
竊惟文徳殿為天子正衙宰臣為百寮師率百寮既在<lb/>
彼常朝則宰臣理當押班斯乃前世之舊規自祖宗以<lb/>
来未之或改今陛下即政之始事非有大利害者恐未<lb/>
須更張伏望陛下特降聖㫖令宰臣一依國朝舊制押<lb/>
班若陛下以前者已降手詔必欲限以時刻者即乞自<lb/>
春分後遇辰牌上秋分後遇已牌上並依今月四日指<lb/>
揮施行猶庶㡬此禮不至遂廢<lb/>
　<lb/>
<pb n="KR2f0039_WYG_119-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百十九<lb/>
</p>
<p>
</p>
  </div>
</body>
</text>
</TEI>
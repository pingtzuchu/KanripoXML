<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷四十五</head> <lb/>
    <p>
<pb n="KR2f0039_WYG_045-1a"/>
欽定四庫全書<lb/>
　歴代名臣奏議卷四十五<lb/>
　　　　　　　　　　　明　楊士竒等　撰<lb/>
　　治道<lb/>
宋欽宗即位初李綱上䟽曰右臣伏覩皇帝陛下誕膺<lb/>
天命撫臨萬邦天地神祇永有依歸華夏蠻貊永有承<lb/>
事神人交慶海㝢騰歡道君皇帝體道法古因天順人<lb/>
不貳不疑傳付大器授受之際燦然明白雖堯之禪舜<lb/>
<pb n="KR2f0039_WYG_045-1b"/>
何以加此下視漢唐無足比數此誠宗社之休而生靈<lb/>
之福也然臣竊謂陛下主鬯春宫兹踰十年孝友之美<lb/>
實形四方英偉之姿久動群聽道君皇帝眷佑一徳方<lb/>
兹艱難付以宗社生靈之寄天之所歸豈曰人力然而<lb/>
方今勍敵慿陵邊隅孔亟姦邪充斥君子道消法度紀<lb/>
綱蕩然無統陛下履位適當斯時得不上應天心下順<lb/>
人欲外攘勍敵使邊隅之患寧内誅姦邪使君子之道<lb/>
長以副道君皇帝所以付託陛下之意哉邇者道君皇<lb/>
<pb n="KR2f0039_WYG_045-2a"/>
帝下罪己詔罷不急之務蠲煩苛之令除掊克之法招<lb/>
徕忠讜之言討論捍禦之策唱於前陛下不可不和於<lb/>
後造於始陛下不可不續於終正猶堯之禪舜論共鯀<lb/>
兜苗之罪皆在堯時而四罪之誅使天下咸服必居舜<lb/>
日然後元凱可進法度可修四目可明四聰可達庶政<lb/>
惟和萬邦咸寜以成垂拱無為之治仰惟道君皇帝既<lb/>
已為宗社生靈之故親御翰墨悔前日之非播告四方<lb/>
不匿厥㫖矣則夫左右恩寵之臣造作邊事養成禍胎<lb/>
<pb n="KR2f0039_WYG_045-2b"/>
屢覆王師貽患宗社有如童貫者招權怙勢首為兵謀<lb/>
以佞幸之資據師保之任有如王黼蔡攸者以穿窬之<lb/>
質挾姦雄之謀作竒技淫巧以蕩上心運花石竹木以<lb/>
斂民怨有如朱勔者豪奪民田掊斂財賄剥下奉上依<lb/>
勢作威有如李彦者恃寵眷之私擅威福之柄招兵自<lb/>
衛失禁旅之心有如髙俅者罪實比於四凶誅宜行於<lb/>
兩觀陛下以其久在道君皇帝左右之故未欲誅殛亦<lb/>
宜流竄逺方以正典刑而自即位以来今已累日寂然<lb/>
<pb n="KR2f0039_WYG_045-3a"/>
未聞決㫁之詔群心憂疑其何以仰副道君皇帝畀付<lb/>
之意上應天心下順民欲而使邊鄙懷我徳威逡廵<lb/>
而不敢進哉臣愚伏望陛下運以乾綱照以離明為宗<lb/>
社生靈大計㫁而行之天意昭荅人心恱服則邊鄙不<lb/>
難禦矣昔孔子為魯司寇七日而誅少正卯今陛下即<lb/>
位累日而未行虞舜之政臣竊惑之至於宰相臺諫之<lb/>
臣亦宜罷黜慎擇其人以協惟新之政何則天下之事<lb/>
惟宰相可行而臺諫可言坐於廟堂之上與天子相可<lb/>
<pb n="KR2f0039_WYG_045-3b"/>
否者宰相也立乎殿陛之間與天子爭是非者臺諫也<lb/>
宰相得行其道臺諫得行其言一失其職則為宰相者<lb/>
何以揆百官而撫四夷為臺諫者何以紏官邪而諫王<lb/>
惡冒寵尸禄無補國家噤黙不言致危宗社其罪豈淺<lb/>
鮮哉臣竊觀道君皇帝深悼前失欲收天下之心而降<lb/>
哀痛之詔罪己之言所不忍聞仰讀之人為之掩泣此<lb/>
誠禹湯之用心也抑畏之極至於感疾遜位退居舊宫<lb/>
人主如此而宰相臺諫之臣偃然如故恬不為怪此何<lb/>
<pb n="KR2f0039_WYG_045-4a"/>
理也譬猶庸醫之療病已致人於危困猶且顧視財賄<lb/>
自為身謀不忍捨去而慮他人之軋已也求病之瘳豈<lb/>
可得哉為今之計正宜深訪博採求人於閒廢踈賤之<lb/>
間所謂擢卒為将㧞士為相者正今日急務也惟陛下<lb/>
留神幸察臣愚戇無取惟好讀書深考古人論議天人<lb/>
之際竊有所見徃年任起居郎日因都城暴水變異至<lb/>
大甞具状奏乞因侍立直前奏事區區之誠以謂隂氣<lb/>
太盛恐有盜賊夷狄兵革之事有其兆而未見難於顯<lb/>
<pb n="KR2f0039_WYG_045-4b"/>
言故欲面奏尋䝉謫降惓惓之忠無以自達去國七年<lb/>
而盜賊夷狄之患相仍如此乃知天人之際若合符節<lb/>
不可誣也請以比年以来天人之際及今日之事為陛<lb/>
下詳言之崇寜之間蚩尤之旗見其長半天宣和之初<lb/>
赤氣夜起自西北至於東南此皆兵象禍大而應遲今<lb/>
年冬日之至熒惑入南斗端誠殿稱賀梟鳴於廷此皆<lb/>
不祥之兆惟正心修徳大有變革乃能消弭禍故導迎<lb/>
福祥昔宋景有善言三而熒惑為之退三舎此必至之<lb/>
<pb n="KR2f0039_WYG_045-5a"/>
理不可忽也陛下傳位之初前兩日昏翳四塞日光不<lb/>
明隂慘之氣無風而慄至暮日入赤光散溢此君道衰<lb/>
弱議論未決之兆也陛下即位之日日暈五色帶黄赤<lb/>
珥兩日相摩正同藝祖受命之應此天人協贊之符也<lb/>
然而御垂拱殿見群臣之後蒙氣四起暴風從西北来<lb/>
越翼日天氣清潤日華騰輝明而未融方中蒙氣復作<lb/>
至暮乃散臣竊以法推之日者君象君以剛明為道君<lb/>
道明則日光盛而群隂伏今如此者殆陛下即位之初<lb/>
<pb n="KR2f0039_WYG_045-5b"/>
退托謙損未總權綱之所致也平時猶可如此今事勢<lb/>
廹急敵國寇邊日有變故乃宗社安危之秋豈可平時<lb/>
比哉上天垂象所以警戒陛下者甚厚願陛下察臣前<lb/>
之所言宻詔親信大臣條具過惡之甚者明正典刑過<lb/>
惡之輕者量加貶謫然後下寛大之詔一切不問其餘<lb/>
以安反側則主勢强而天意得人心服矣推此以徃雖<lb/>
致極治之太平可也臣素愚直為衆所知方陛下聽政<lb/>
之初昩死上狂言惟陛下赦其罪而取其忠天下不勝<lb/>
<pb n="KR2f0039_WYG_045-6a"/>
幸甚<lb/>
靖康元年三月校書郎陳公輔條畫十二事上奏曰臣<lb/>
近者兩䝉聖恩召對親奉玉音事平之後當急於圗治<lb/>
此實天下幸甚臣不勝踊躍抃蹈之至臣聞之聖人不<lb/>
先時而起不後時而縮凡興事造業扶危救衰要當勇<lb/>
於力行敏則有功烏可以後時哉伏自陛下臨御以来<lb/>
天下延頸舉首伺望新政遲遲未聞民固惑矣況今宗<lb/>
廟垂休神祇降福陛下聖徳所感强兵宿将皆願盡力<lb/>
<pb n="KR2f0039_WYG_045-6b"/>
軍聲大振敵氣已奪欲和與和欲戰必克事之可平在<lb/>
旦暮矣然則陛下圗治之計宜早定睿謨以慰天下之<lb/>
望不可緩也臣自念平昔有致君澤民之志有犯顔逆<lb/>
耳之言無路而不得進今幸遭遇陛下慨然願治容受<lb/>
直辭乃臣自效之秋臣不避萬死條畫十二事皆今日<lb/>
治所宜先者預以奏聞伏乞聖慈貸臣狂愚少賜睿鑒<lb/>
謹具列其目一曰審因革臣聞聖主立法不矜於同而<lb/>
矜於治故可則因否則革未甞拘於一而不知變也國<lb/>
<pb n="KR2f0039_WYG_045-7a"/>
家祖宗之法善矣至治平而稍弊故神宗皇帝革而新<lb/>
之凡以隨時之宜適民之欲耳比来專以不變熈豐之<lb/>
法為紹述之孝不問時之所宜民之所欲者曰以不變<lb/>
為孝則是神宗自不當變祖宗法盖法無必因亦無必<lb/>
革惟其當而已況今吏員猥多賦役煩重政令數易紀<lb/>
綱隳壊以至養兵取士馭吏牧民皆不如古法至於此<lb/>
而已弊矣尚何紹述為哉臣願考祖宗之法與今日所<lb/>
行善者因之否者革之詳求博取精思熟慮擇其至當<lb/>
<pb n="KR2f0039_WYG_045-7b"/>
者著一代良法不必拘拘以紹述為名而失其實也二<lb/>
曰論大臣臣聞天子所與共天下者七八大臣得人則<lb/>
朝廷正百官治海内和平四夷效順茍非其人天下不<lb/>
安豈可不論哉傳曰人主之職論一相相之難其人久<lb/>
矣古之論相必曰才足以有為識足以有明量足以有<lb/>
容三者固難全矣有一於此亦可任焉乃若以道事君<lb/>
以公滅私則難其人矣惟以道事君則自任以天下之<lb/>
重毁譽得喪不以動心聲色富貴不以累志可則行之<lb/>
<pb n="KR2f0039_WYG_045-8a"/>
不可則止唯以公滅私則孤忠自許不立朋黨所以鈞<lb/>
陶天下進退人才一付以至公未甞着意於其間也本<lb/>
朝惟李沆韓琦為真相焉近時此風無復存者陛下承<lb/>
變亂之後将大有為必得賢相共圗治功臣望陛下詳<lb/>
擇而審考之則必有名世之才為時而出者至於樞宻<lb/>
之地政事之本綱轄之任亦必擇其真賢實能人望所<lb/>
歸者儻無其人自可兼之不必備也三曰辨邪正臣聞<lb/>
正臣進者治之表正臣陷者亂之機自古治亂必主乎<lb/>
<pb n="KR2f0039_WYG_045-8b"/>
邪正自古之人君所以任賢勿貳去邪勿疑唐太宗知<lb/>
士及之佞徳彛之姦而不用至房杜王魏則任之不疑<lb/>
所以成貞觀之治明皇之初委任姚宋以致太平至於<lb/>
末年罷張九齡相李林甫則治亂自此分甚哉邪正不<lb/>
可不辨也然邪人乗間窺伺揣合主意阿權事貴持禄<lb/>
固寵故人主易以信正人責難於君不務茍且直道而<lb/>
行無所附麗故人主易以疑此唐徳宗所以於裴延齡<lb/>
軰則委任不移於陸贄則怫然以讒倖逐也臣願陛下<lb/>
<pb n="KR2f0039_WYG_045-9a"/>
於易信者不可以輕信於易疑者㫁之以不疑庶㡬可<lb/>
得其實也四曰明賞罰臣聞賞當賢則臣下勸罰當罪<lb/>
則臣下畏賞罰者人主之威柄安可以不當哉國家承<lb/>
平既久萬事姑息故爵賞太濫典刑太輕貴游子弟雖<lb/>
乳臭小兒聮班侍從應奉官吏雖蒼頭奴𨽻躐取顯仕<lb/>
兩府大學而身不任責直閣待制而服不識字伶倫嬖<lb/>
倖醫卜伎藝身被朱紫家盈金玉豈非爵賞太濫耶漢<lb/>
法大臣有罪皆棄市夷族本朝祖宗恩徳之厚未甞殺<lb/>
<pb n="KR2f0039_WYG_045-9b"/>
戮大臣然竄逐嶺表固有之矣近時大臣懐姦誤國天<lb/>
下疾之乃令閒居都城坐享厚禄其他朋邪諂佞之徒<lb/>
姦贓狼籍罪惡昭著方且結交權貴與之營救或貨而不<lb/>
問或朝竄夕召豈非典刑太輕耶夫爵賞濫則人多僥<lb/>
倖典刑輕則下不畏法此所以至於危亂也臣願陛下<lb/>
深鑒此弊愛惜名爵不輕以與人明正典刑不失其罪<lb/>
賞以春夏刑以秋冬如天地之無私則天下之治舉矣<lb/>
五曰廣言路臣觀自古人君茍不至有大惡如桀紂者<lb/>
<pb n="KR2f0039_WYG_045-10a"/>
未甞不欲納諫然卒至於言路壅塞天下潰亂者皆權<lb/>
臣蔽之元帝之初聽蕭望之劉向所言及恭顯用事則<lb/>
不能容成帝之初數下明詔求言公卿奏議可述及外<lb/>
家擅權則不復聞矣國家祖宗之時大臣皆公心直道<lb/>
故朝廷詔令有未便者臣下得以直言雖天子震怒大<lb/>
臣方極力救之至熈豐以来用事者欲新法必行恐人<lb/>
異已故排斥群議有出一言則謂之沮壊良法必逐之<lb/>
而後已諫官御史以其黨為之觀望成風無復公議方<lb/>
<pb n="KR2f0039_WYG_045-10b"/>
太上皇帝詔求直言言之不中亦不加罪及蔡卞乃盡<lb/>
治言者如陳瓘等皆當世端人擯死不用士論痛惜臣<lb/>
觀今日其弊極矣大臣樂軟熟而憎骾切臺諫之官與<lb/>
夫縉紳之士相習一律閒居議論無敢及國家安危生<lb/>
民休戚況望於人主前爭是非利害耶所以上下欺罔<lb/>
誕謾無所不至而召天下之亂也臣願陛下以前日為<lb/>
鑒擇臺諫官責其言事不稱職者凡政事法度有可議<lb/>
者詔臣下集議各獻其說無令權臣壅蔽聖聦則人人<lb/>
<pb n="KR2f0039_WYG_045-11a"/>
皆願明目張膽效區區之忠下情不患不通矣六曰勵<lb/>
風俗臣聞士大夫者風俗之所繫朝廷用賢士大夫以<lb/>
職業成政事以行義率風俗則民徳日歸於厚矣近時<lb/>
士人以剽切記問為讀書不能行其所言以纎艷浮巧<lb/>
為能文不能先以器識以傾險變詐為有材不能持以<lb/>
義節士之所尚如此而在位大臣亦以此為用人之先<lb/>
故奔競成風巧偽相扇禮義亷恥浸以凋䘮而天下日<lb/>
流於薄也臣願陛下稍革此弊令廟堂之上選公忠㢘<lb/>
<pb n="KR2f0039_WYG_045-11b"/>
退純實篤厚之人用於朝廷其浮躁衒露傾邪險薄者<lb/>
黜之示以好惡則天下之士皆相率為善可以革浮薄<lb/>
之風成忠厚之俗也夫忠質文之政三代所以相救臣<lb/>
觀今日禮法度數失於太繁聲名文物皆非實用習俗<lb/>
淫靡人情澆偽可不救之以質歟七曰收權綱臣聞太<lb/>
阿之柄不可授於人人主之權不可移於下漢自昭帝<lb/>
之時大臣秉權宣帝承之信賞必罰綜核名實所以收<lb/>
威權於上而成中興之功及至元帝牽制文義優柔不<lb/>
<pb n="KR2f0039_WYG_045-12a"/>
㫁故漢業衰焉臣觀太上皇帝本以寛厚曠達之性在<lb/>
位日乆不防姦邪浸以欺惑故群小狃狎權移於下而<lb/>
威令有至於不行臣願陛下深鑒此弊排斥群邪奮然<lb/>
獨㫁使威權皆出於人主則頽綱廢紀可以復振而天<lb/>
下之治無患不成矣八曰抑宦侍臣聞柔曼傾意佞諛<lb/>
盜朝漢唐禍亂皆原於此不可不知也然此曹蠱惑人<lb/>
主皆以其嗜好入之今陛下勤儉之徳出於天性聲色<lb/>
狗馬觀游宴樂皆屏不近彼固無所肆其巧矣然尚有<lb/>
<pb n="KR2f0039_WYG_045-12b"/>
可戒者不宜崇其爵位任以事權蓋崇其爵位則志得<lb/>
意驕任以事權則作威作福唐太宗時内侍不立三品<lb/>
不任以事惟閤門守禦廷内掃除可謂深鑒此弊矣至<lb/>
於進退人才尤不宜與之謀孔子不主癰疽瘠環孟子<lb/>
不畏臧倉聖賢君子寜没身不見任用豈肯附麗幸臣<lb/>
耶其所以寅縁干進者必朋邪憸薄之小人也懐姦之<lb/>
臣皆倚之以為重卒亂天下可不鑒之哉九曰治財賦<lb/>
臣聞古者制國用皆量入以為出是以祖宗盛時斂取<lb/>
<pb n="KR2f0039_WYG_045-13a"/>
有經用度有節無虚費無妄予故常賦之外未甞一取<lb/>
於民間而聚斂興利之臣亦不得容其姦矣比年費耗<lb/>
百出征求無藝聚斂興利之臣專以上供為名侵漁百<lb/>
姓無所不至州縣率掠民不聊生陛下今日雖已盡罷<lb/>
御前供奉所須之物奈何軍興之時財用窘急於取民<lb/>
者尚或未巳臣願事平之後詔有司以一嵗經費立為<lb/>
定額常賦之外如茶鹽法刻民尤深者一切講究取其<lb/>
中制輕徭薄賦與民休息使海内富庶如祖宗時國用<lb/>
<pb n="KR2f0039_WYG_045-13b"/>
亦無患其不饒所謂百姓足君孰與不足也十曰崇儉<lb/>
約臣聞儉為徳之共侈為患之大帝王所以訓天下未<lb/>
有不以儉徳也比年承平既久海内富庶驕侈不期而<lb/>
至故尊卑上下内外逺近皆以淫靡相勝衣服飲食極<lb/>
其珍異車輿屋宅飾以金翠聲樂玩好觀游燕樂其費<lb/>
不貲而物價騰踊細民窮苦蓋不可不節之也上之所<lb/>
行下之所效陛下在東宫儉徳著聞今日臨御專以敦<lb/>
樸為天下先夫楊綰人臣也以清徳在位能使人減騶<lb/>
<pb n="KR2f0039_WYG_045-14a"/>
徹御罷去聲樂況以一人而躬行者乎然羔羊在位節<lb/>
儉雖以化文王而有刑威之政存焉臣願陛下明詔四<lb/>
方痛革前日侈靡之弊有不懲者重寘以法自京師貴<lb/>
近始則此風可消而天下富足矣十一曰重外官臣聞<lb/>
監司天子外臺守令民之師帥監司得人則一路受賜<lb/>
守令得人則郡縣被澤此不可不擇也近時除擢監司<lb/>
或出貴倖之門或繇宰執親黨不觀才能不問資格至<lb/>
於郡縣尤不擇人侍從之官得罪朝廷乃付以民社貪<lb/>
<pb n="KR2f0039_WYG_045-14b"/>
饕之吏干求權要乃得除郡士人以縣令為俗吏不肯<lb/>
注受吏部以縣令非要官不加銓擇故為監司者人微<lb/>
望輕不能舉善懲惡為守令者曠官慢法不能承流宣<lb/>
化上下蒙蔽肆為姦欺窮困之人無所告訴臣願陛下<lb/>
謹重外任之官凡監司有闕選卿監省郎藩府有闕選<lb/>
侍從官所以均其内外更其勞逸其餘郡守之闕盡歸<lb/>
吏部如祖宗時以分數資望依格授之任久其任無令<lb/>
數更易至於縣令雖有吏部選格更令侍從官舉充其<lb/>
<pb n="KR2f0039_WYG_045-15a"/>
有治状優異委監司御史考察以聞特加陞擢使人知<lb/>
郡縣為重不敢不勉而四方萬里皆蒙朝廷徳澤矣十<lb/>
二曰修武備臣聞有文事者必有武備治天下國家未<lb/>
有能廢此也祖宗盛時邊備尢謹比来委任非人故守<lb/>
禦中國禦戎安邊之策一切壊盡是以夷狄一旦長驅<lb/>
而前良可駭嘆臣願陛下深鑒前日之弊以武事為急<lb/>
内自京師外至都邑講求兵備盡如祖宗之時況今金<lb/>
人雖已出境秋冬決須復来河東河北兩路尤當備禦<lb/>
<pb n="KR2f0039_WYG_045-15b"/>
亦宜早為之計糧不可不積兵不可不募将不可不擇<lb/>
城池不可不固車馬不可不修器械不可不備臣料此<lb/>
等廟堂講究熟矣不復具陳姑舉其畧而已縁臣所論<lb/>
十二事其次第雖有先後然皆今日之急至於武備議<lb/>
者必曰當在所先而臣獨後之者盖文武以天保以上<lb/>
治内采薇以下治外至於宣王亦曰内修政事外攘夷<lb/>
狄今日雖夷虜深入禦之為先以臣觀之朝廷若法度<lb/>
修舉大臣得人賞罰無私風俗歸厚以至下情得通權<lb/>
<pb n="KR2f0039_WYG_045-16a"/>
綱不失大畧如臣前項所陳則天下國家無有不治矣<lb/>
彼夷虜自當懐徳畏威望風逺遯豈足憂哉孔子曰逺<lb/>
人不服則修文徳以来之孟子曰王如施仁政可使制<lb/>
挺以撻秦楚堅甲利兵臣所聞如此惟陛下不以為迂<lb/>
闊不勝幸甚<lb/>
侍御史曹輔上言曰臣聞萬㡬萃於一日可謂至煩數<lb/>
十年蠱壊之業救於一時可謂至難以至煩至難之任<lb/>
付於吾君而欲責効於朞月之間有撥亂興衰之志奮<lb/>
<pb n="KR2f0039_WYG_045-16b"/>
而行之則善矣若支傾補漏循襲故常臣不知其可也<lb/>
今天下危疑之事駭心動目卒然而至者時有之矣堂<lb/>
陛之間相視失色無借箸之畧而有失匕之驚甲可乙<lb/>
否紛如聚訟俯仰踟蹰而機會已失不可追救徃徃轉<lb/>
易而為難垂成而遂壊痛心切骨貽恨無窮者每每有<lb/>
之曩者敵去渡河縱而弗擊是一失也非不㫁之過乎<lb/>
至今天下調兵饋糧疲弊生民以貽宵旰之憂殆為是<lb/>
也不㫁為患顧不大哉僥倖之門正如市道平旦啓關<lb/>
<pb n="KR2f0039_WYG_045-17a"/>
側肩而入以其貨賄之所聚也紛紛勢利之塲又甚於<lb/>
此前日濫恩冒賞稍行禁止而一時横竊名器之人亦<lb/>
皆斂迹僥倖之門似将少塞今又大啓茍賤不㢘之徒<lb/>
彈冠復出富商巨猾挾貲獻巧伺候權門小夫下伍躡<lb/>
足俟進是必有以姑息之恩干動聖慈有以造謗生怨<lb/>
之語妄揺聖慮既以姑息為恩以造謗生怨為可慮則<lb/>
自時厥後小人成群決不敢去而刑罰大柄得無委墜<lb/>
而不舉乎是又不㫁之過也僥倖既多奔競益起悠悠<lb/>
<pb n="KR2f0039_WYG_045-17b"/>
風塵誰復抑之不㫁為患顧不大哉言路初開諫官臺<lb/>
臣摩肩而進其間亦有挺節狥公捐軀報國之士欲効<lb/>
涓埃以助明時陛下温顔下詔若水投石陛下之於言<lb/>
者可謂真有意矣然奏章十上六七不行縱或行之聊<lb/>
復應耳初信之抑又疑之初許之抑又拒之得無有以<lb/>
私見曲說進陳是非者乎得無欲隔絶言路故為沮折<lb/>
使不得一伸其喙乎陛下亦為之不信言官輒寝其奏<lb/>
是又不㫁之過也夫臺諫所採惟公論耳公論所許從<lb/>
<pb n="KR2f0039_WYG_045-18a"/>
而與之其所不許從而擊之茍言官屢發弗售則公論<lb/>
遂廢不行古今未有無公論而能善風俗者治道陵遲<lb/>
誠有以也不㫁為患顧不大哉書曰任賢勿貳去邪勿<lb/>
疑夫知其賢而任之又以人之言而貳焉則賢者退藏<lb/>
於深𣺌知其邪而去之又以人之言而疑焉則邪者朋<lb/>
比而求援今者姦諛在位能盡去乎内官領職干與兵<lb/>
柄能盡罷乎陛下明知其人矣言者屢上而依違不遣<lb/>
是又不㫁之過也卒之為姦佞者朋比欺蒙上下暌隔<lb/>
<pb n="KR2f0039_WYG_045-18b"/>
鬻恩弄權妨功害能預兵柄者縱暴逞威呼吸變故蜂<lb/>
蠆在懐去則必復不㫁為患顧不大哉人主之於大臣<lb/>
待之至優責之甚重不優則不足以示君之施不重則<lb/>
不足以効臣之報古者公卿大臣天地有大變賜之牛<lb/>
酒則以不起聞矣職不勝任策書一至則布衣出府矣<lb/>
若有他失則棧車牡馬歸以思過矣其所責顧不重哉<lb/>
今聖主所以禮貌大臣可謂至矣其敢不竭所以報乎<lb/>
前者河東之役种師中戰殁七統制師皆潰正縁糧乏<lb/>
<pb n="KR2f0039_WYG_045-19a"/>
兵飢廟堂因循失於措畫而敢坐視其敗畧不引咎近<lb/>
日彗星出東北十夕不滅而論道燮理之臣擊鐘鼎食<lb/>
曽莫懲嗟主憂臣辱此語端為何哉而天度包荒終不<lb/>
忍詰是又不㫁之過也臣恐自是利則同享患則相棄<lb/>
有全軀保妻子之念無安國衛社稷之心堂堂再造之<lb/>
基誰與共圖不㫁之患顧不大哉古語不云乎日中必<lb/>
熭操刀必割負扆而立垂裳而治必取諸斧良有以也<lb/>
易於乾曰剛健中正於夬曰剛決柔也臣望陛下體乾<lb/>
<pb n="KR2f0039_WYG_045-19b"/>
之健乗夬之剛雷厲而風飛陽開而隂闔君子怙焉小<lb/>
人懼焉中興之業何慮其不成也<lb/>
晁說之上奏曰臣聞王制司徒之職曰一道徳以同風<lb/>
俗傳曰剛柔緩急聲音不同繫水土之風氣謂之風好<lb/>
惡取捨動靜無常隨君上之情欲謂之俗是俗可同也<lb/>
風莫之能同也五十年来學士大夫不約而同稱焉曰<lb/>
一道徳以同風俗同其所不可同者遂至設重賞以禁<lb/>
民之口逞虐刑以奪士之職人無强弱必責之以隨順<lb/>
<pb n="KR2f0039_WYG_045-20a"/>
便辟士無大小皆待以諸侯之享與不享專利不遺纎<lb/>
介黷兵無有寜嵗小人得志君子失措熾為尚同惡異<lb/>
之政貽天下後世之害實自乎顛倒六經飾六藝以文<lb/>
姦言之故也臣愚望陛下深留神加察<lb/>
校書郎余應求條畫利害疏曰臣昨甞面奏有治道之<lb/>
得失時政之因革及條畫當今利害文字伏䝉聖慈令<lb/>
臣繳進臣已進入訖然臣區區之意所謂治道得失時<lb/>
政因革者如盡復祖宗法度兼用元豐元祐之政伏覩<lb/>
<pb n="KR2f0039_WYG_045-20b"/>
陛下已降詔㫖矣條畫利害如追贈司馬光等内侍依<lb/>
祖宗法罷㢘訪使者廢苑囿以賜貧民等事陛下已施<lb/>
行矣至於前日所條畫有未盡者又不敢隠黙陛下虚<lb/>
懐聽納篤於求言如此若畏避嫌疑有所懐而不盡臣<lb/>
之罪也謹具條畫如後<lb/>
　一近者太上皇帝東遊逺渉江淮冒犯風露非所以<lb/>
　　保安聖躬欲乞遣使奉迎歸京深居宸嚴陛下日<lb/>
　　奉四海之養優游逸樂永保盛福<lb/>
<pb n="KR2f0039_WYG_045-21a"/>
　一近年以来凡有中㫖皆降御筆施行稍似稽遲寘<lb/>
　　以不恭之罪百司執事奉行不暇雖或違戾法憲<lb/>
　　不敢執奏又人臣啓擬有法所不可者取御筆行<lb/>
　　之尤為非便欲乞自今陛下意所欲行者臨朝與<lb/>
　　大臣議之母降宸翰非唯有司可以審覆違戾庶<lb/>
　　㡬權歸於上杜多門之政絶近習私謁僥倖之原<lb/>
　一古者文敝捄之以質近来文敝劇矣欲乞純法太<lb/>
　　祖之道尚質厚從簡易捐侈靡去煩苛以厲風俗<lb/>
<pb n="KR2f0039_WYG_045-21b"/>
　一古者國有建立更革必集群議以異衆者為髙自<lb/>
　　王安石行新法詆異已者為流俗士大夫議論雷<lb/>
　　同無所可否六十年近嵗尤甚凡有所為獨建議<lb/>
　　者謀之不復以利害可否詢於衆庶欲乞自今軍<lb/>
　　國之事博延群臣謀之廣庭以盡下情取衆所謂<lb/>
　　可者而行之庶無敗事<lb/>
　一近来宰執並不見賔客所得進者門下親狎故人<lb/>
　　阿諛茍媚以事干請是以人材之能否生民之休<lb/>
<pb n="KR2f0039_WYG_045-22a"/>
　　戚國家之安危邊鄙之利害政事之得失恬不聞<lb/>
　　知欲乞令宰執許於私第見客庶可廣詢世務<lb/>
　一君臣之間欲上下交而情通人臣獻言尤所難者<lb/>
　　陛下既以虚心屈已以来天下之言欲乞每遇退<lb/>
　　朝後開延賢士賜坐從容使陳治亂安危之本古<lb/>
　　今興亡成敗之要及令百司無問大小各以本職<lb/>
　　言事親加省覽以進忠讜<lb/>
　一春秋書災異而不書祥瑞所以示後世人君知警<lb/>
<pb n="KR2f0039_WYG_045-22b"/>
　　懼也然以臣觀之天下和平民物安樂年榖屢豐<lb/>
　　乃為上瑞彼雲物鬼神之祥禽獸草木之異吉凶<lb/>
　　未定也近年四方水旱盜賊不以聞而表賀祥瑞<lb/>
　　曽無虚月欲乞自今應有水旱盜賊災異毋得隠<lb/>
　　諱其祥瑞之事一切禁止<lb/>
　一祖宗官制簡而易行流品有敘自改官制以来紊<lb/>
　　亂重復今日尤甚欲乞内外文武内侍伎術等官<lb/>
　　並依祖宗舊制或謂行之既久未易輕改則乞減<lb/>
<pb n="KR2f0039_WYG_045-23a"/>
　　省中都職事釐務及州縣冗員以省邦用<lb/>
　一近嵗名器輕紊以恩倖除大學士者六七人開府<lb/>
　　使相者十餘人節度使以上無慮數員若承宣觀<lb/>
　　察防禦團練遥刺之𩔖奴𨽻皆得為之欲乞例行<lb/>
　　追降<lb/>
　一而清官及三等職名所以賞勞用賢近来公卿戚<lb/>
　　里子弟及朋附權倖與夫以財利辦職者起躐華<lb/>
　　要乞盡行降黜今後凡有功於國有勞於民其人<lb/>
<pb n="KR2f0039_WYG_045-23b"/>
　　之賢允衆議者間除一二以為勸沮<lb/>
　一諸路監司員數尚多無益於事祇増煩擾乞憲漕<lb/>
　　之外有可減者併之如茶鹽常平自合漕司兼領<lb/>
　一燕雲之役道途之人皆知其不可而邊臣喜功不<lb/>
　　恤國事唱為此謀以誤朝廷罪不可貸欲乞凡建<lb/>
　　議燕雲及後来以燕雲推賞者並行追奪以慰人<lb/>
　　望<lb/>
　一伏覩祖宗肇造區夏佐命功臣封以王爵可也近<lb/>
<pb n="KR2f0039_WYG_045-24a"/>
　　世褒寵大臣假以王號尤紊憲章欲乞降為國公<lb/>
　一戚里後宫之家公卿貴游子弟以恩幸進及士大<lb/>
　　夫交結中貴列職朝著者尚多欲乞澄汰以清班<lb/>
　　列<lb/>
　一近嵗御前應奉有勞上書文理可采及特赴殿試<lb/>
　　之人皆一時權幸干請欲乞追奪或勒令致仕不<lb/>
　　理官品<lb/>
　一天下錢糧祖宗時盡緫之三司使自改官制以来<lb/>
<pb n="KR2f0039_WYG_045-24b"/>
　　錢榖散漫不盡屬戸部久矣近世中人緫領名色<lb/>
　　尤不一欲乞令天下錢糧盡歸戸部<lb/>
　一軍政久壊邊鄙不修将帥不遴選兵卒不訓練欲<lb/>
　　乞以老臣知軍務者為樞使以祖宗之法修軍政<lb/>
　　復邊備訓練士卒遴選将帥置之京師以待一旦<lb/>
　　之用<lb/>
　一自陛下臨御以来雖降霈恩然民間未受實惠而<lb/>
　　召兵四方不無煩擾伏乞應民間夏秋二稅只納<lb/>
<pb n="KR2f0039_WYG_045-25a"/>
　　本色其餘無名科率盡皆放免和預買並乞先次<lb/>
　　支錢今年以前倚閣賦稅不許監司再行催納諸<lb/>
　　州上供亦乞參酌近年中數特加減損<lb/>
　一茶鹽法雖罷立額減鈔錢然民間猶未便也欲乞<lb/>
　　講畫取利民便國者行之<lb/>
　一常平法行之既久散多納少其法浸壊今若收之<lb/>
　　則詭名挾户有籍無人不過監保正長地分人均<lb/>
　　納民間重困欲乞自今年以前應未納常平錢榖<lb/>
<pb n="KR2f0039_WYG_045-25b"/>
　　並可放免今後只以見在錢榖願請者給之不須<lb/>
　　比校年例更行賞罰<lb/>
　一免役法雖為便民然所募皆游手姦猾既給雇直<lb/>
　　又復受賕而保正長等又復有等第者為之則是<lb/>
　　既出雇錢又不免差役矣兼衙校之𩔖多是借産<lb/>
　　業抵當率不過數百緡而差押官物或多至萬緡<lb/>
　　失陷侵盜家業不足以償欲乞參酌祖宗法制重<lb/>
　　行修立<lb/>
<pb n="KR2f0039_WYG_045-26a"/>
　一市易抵當與民爭利所得不償所費失體尤甚欲<lb/>
　　乞減罷<lb/>
　一近年以来賜第之家相望於京師欲乞非國戚主<lb/>
　　第者並行拘收雖係國戚主第而奢侈過制者改<lb/>
　　賜小第仍徹去之<lb/>
　一臣寮之家所得御筆詔札例皆建閣僥覬恩澤欲<lb/>
　　乞並令繳納朝廷其閣毁拆今後不得輙有陳請<lb/>
　一近嵗公卿大夫下至庶寮翫於安逸專事游燕家<lb/>
<pb n="KR2f0039_WYG_045-26b"/>
　　置聲樂沈湎無度内則荒亂心術外則隳廢職事<lb/>
　　尤壊名義陛下既以聖徳化之羣臣自當革心欲<lb/>
　　乞更加訓諭其或不悛重行竄棄<lb/>
　一士大夫名節不立行義不修專務奔馳投獻自媒<lb/>
　　欲乞選擇端靖有守之士置之列位及招山林遺<lb/>
　　逸以為臺諫<lb/>
　一儒生問學不根本原專尚浮華互相蹈襲欲乞復<lb/>
　　祖宗制科取士及兼用先儒傳註義理之學當以<lb/>
<pb n="KR2f0039_WYG_045-27a"/>
　　人心所自得者形之於文不可㫁以一說以誤後<lb/>
　　進王安石今之臣子豈宜列位於先聖之次乞降<lb/>
　　從諸儒之列<lb/>
　一緇黄之徒不耕不蠶耗蠧衣食貟數浸廣常住田<lb/>
　　産富於農民飲食服用侈埓王侯甚者招姦利無<lb/>
　　行業欲乞省併寺觀十存二三並作十方不得甲<lb/>
　　乙住持無敕額者並行拆去常住田産存留一半<lb/>
　　其餘納官召人租佃留為養兵之費逐年課試及<lb/>
<pb n="KR2f0039_WYG_045-27b"/>
　　恩澤撥放出賣度牒並行停罷戚里後宫及大臣<lb/>
　　之家並不得置墳寺只以人户守冢復其家如古<lb/>
　　之制減僧道等員其强壯者任便歸民庶㡬生齒<lb/>
　　寖繁户口日衆以副務農重本之意<lb/>
右件如前臣區區之意欲言者久矣厥路無由伏遇陛<lb/>
下英㫁聦明虚懐聽納故敢忘其固陋輒自罄竭欲望<lb/>
采擇其中者誠以守之㫁以行之庶㡬朞月之間可見<lb/>
太平冒犯天威罪當萬死<lb/>
<pb n="KR2f0039_WYG_045-28a"/>
侍御史胡舜陟論反正六事上奏曰臣觀春秋傳曰兵<lb/>
猶火也弗戢将自焚老氏亦曰以道佐人主者不以兵<lb/>
强天下其事好還國家自熈寜間王韶建開邊之說王<lb/>
安石主其議遣将用兵無嵗無之瀘南廣南勤師逺伐<lb/>
至崇寜以来尤甚西開青唐以及夏國南築溪洞以及<lb/>
丹州西南則建祺祥等州皆不毛之地非人之境而驅<lb/>
赤子陷鋒鏑死者不計其數生者竭其膏血凡五十餘<lb/>
年而又王黼童貫合謀以棄契丹百年之好約大金以<lb/>
<pb n="KR2f0039_WYG_045-28b"/>
墟其國是以上帝震怒禍我國家金人猖獗莫之能禦<lb/>
屠戮士庶攻陷城邑長驅於中原問罪於都城親王宰<lb/>
執為質金廷猶磨牙揺毒搏噬不已我師之出無不敗<lb/>
衂蹙國䘮氣失威損重此豈非所謂弗戢自焚其事好<lb/>
還乎陛下踐阼適于斯時宵旰焦勞未見于效盖天怒<lb/>
未解人力豈能勝哉然天之與人相去雖逺其應甚邇<lb/>
今欲上解天怒當修人事以應之書曰惟先格王正厥<lb/>
事此先王修省以應天解上帝震怒之道也臣觀今日<lb/>
<pb n="KR2f0039_WYG_045-29a"/>
祖宗寛大之政泯滅而未舉王安石刻急之法為害而<lb/>
未除法度未得其正也士大夫之欺罔誕謾尚循舊習<lb/>
驕奢貪鄙曽不少悛風俗未得其正也事未見功賞已<lb/>
驟至及其敗事罰不加焉賞罰未得其正也閹宦近習<lb/>
猶執事權頡頏恣睢無所忌憚任用未得其正也昔之<lb/>
叨冒恩寵者未加鐫削懐才抱器者陸沈州縣爵禄未<lb/>
得其正也昔之僥倖富貴者一毫不取火耕水耨者困<lb/>
於重斂賦斂未得其正也數者不正豈所謂正厥事乎<lb/>
<pb n="KR2f0039_WYG_045-29b"/>
伏望明詔三省凡是數者悉反之正庶㡬人事修而天<lb/>
意得震怒一解妖氣自消坐致太平増光祖烈<lb/>
欽宗時起居郎胡安國上奏曰臣聞為天下國家者必<lb/>
有一定不可易之計謀議既定君臣固守雖浮言異說<lb/>
沮毁揺動而初計不移故有志必成治功可致陛下即<lb/>
位於艱難多事之中有恭儉之徳有孝友之行有克勤<lb/>
願治之誠有好謀納諫之善以兹四美撥亂興衰宜若<lb/>
反手然南向而朝天下今越半年矣而紀綱尚紊風俗<lb/>
<pb n="KR2f0039_WYG_045-30a"/>
益衰施置乖方舉動煩擾大臣爭競而朋黨之患萌百<lb/>
執窺觀而交間之姦作用人失當而名器愈輕出令數<lb/>
更而士民不信若不掃除舊迹乗勢更張竊恐姦雄無<lb/>
所忌憚因兹恣行侵侮大勢一傾不復可正矣陛下所<lb/>
任為股肱心膂者兩府大臣也所信為耳目聦明者諫<lb/>
官御史也上世帝王之治詢事考言以圖成績伏望陛<lb/>
下逺稽周世宗開國之謀近法仁祖慶歴間求治之意<lb/>
特詔兩府大臣詢以救方今之弊修政事攘冦敵之方<lb/>
<pb n="KR2f0039_WYG_045-30b"/>
各令展盡底藴具為畫一進呈先次宣示臺諫臣寮如<lb/>
有不合者使得逐件䟽駮若大臣議詘則參用臺諫之<lb/>
言䟽駮不當則專守大臣之策衆議既定仍集百官議<lb/>
於朝堂以合古者詢謀僉同之意然後㫁自宸衷按為<lb/>
國論頒諸中外以次施行敢有動揺必罰無赦庶㡬新<lb/>
政有經民聽不惑可冀中興之効<lb/>
　<lb/>
　歴代名臣奏議卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷五十七</head> <lb/>
    <p>
<pb n="KR2f0039_WYG_057-1a"/>
欽定四庫全書<lb/>
　歴代名臣奏議卷五十七<lb/>
　　　　　　　　　　　明　楊士竒等　撰<lb/>
　　治道<lb/>
宋光宗時彭龜年上論正始之道䟽曰臣仰惟陛下嗣<lb/>
無疆大歴服逾年改元於是奏告天地宗廟社稷非細<lb/>
事也臣嘗推原古人紀年之意不謂之一而謂之元者<lb/>
元善也所以明人君體元之道在善其始也今日陛下<lb/>
<pb n="KR2f0039_WYG_057-1b"/>
繼天地之徳衍宗社之慶慰夀皇之心答臣民之望視<lb/>
始正本實在於此草茅小臣獲對清光適際斯時區區<lb/>
愚忠偶有所見輙敢條列以上仰報聖明唯陛下財幸<lb/>
臣聞心者身之始身者家之始朝廷者天下之始元子<lb/>
者萬世之始於其始而知所以正之體元之道無餘事<lb/>
矣何謂心者身之始身聽於心者也心一動而身随之<lb/>
不可不正也然聖人所謂正其心者亦去其所以害心<lb/>
者而已是以大學曰身有所忿懥則不得其正有所恐<lb/>
<pb n="KR2f0039_WYG_057-2a"/>
懼則不得其正有所好樂則不得其正盖感於物者稍<lb/>
偏則動於中者皆邪在常人尚且不可而況人君乎陛<lb/>
下聖學髙明其於正心必有道矣臣猶碩陛下日日察<lb/>
之念念察之使忿懥恐懼好樂之𩔖皆不足以動其中<lb/>
則陛下之心即堯舜禹湯文武之心也使數者茍有一<lb/>
焉則其發用之間或有以害夫清明之體而於酬酢萬<lb/>
變宰制萬事統御萬國恐亦難矣昔范純仁有言君心<lb/>
欲如槃水常使平正而無所趨向則免偏側傾覆之患<lb/>
<pb n="KR2f0039_WYG_057-2b"/>
斯言可謂得人君正心之道惟陛下念之何謂身者家<lb/>
之始大雅之歌文王曰惠于宗公神罔時怨神罔時恫<lb/>
刑子寡妻至于兄弟以御于家邦家之難齊也如此以<lb/>
文王之聖尚且待神無怨恫而後能使其家刑焉是必<lb/>
無一毫之愧於身乃可舉一家之政于内故賜予私則<lb/>
僥倖之路啓寵幸私則嫉妬之害生用度不節則儉約<lb/>
衰法制不嚴則名分僭今日宫庭未必有是設或燕閒<lb/>
之際少懈隄防深虞間隙之開便難窒塞在陛下謹之<lb/>
<pb n="KR2f0039_WYG_057-3a"/>
而已耳何謂朝廷者天下之始大抵天下之事當出於<lb/>
一出於一則有所緫統而天子之勢尊不出於一則無<lb/>
所緫統而天子之勢䙝世言漢武帝以九卿之權間宰<lb/>
相宣帝以天下之務在中書為得駕御臣下之術不知<lb/>
政出二門實妨理道臣恭聞本朝仁宗皇帝英識偉度<lb/>
三代而下一君而已事出獨斷何所不可而權要請託<lb/>
毎以大臣為辭實以此門一開姦徒百出深謀逺計近<lb/>
世所無此陛下家法也崇寧奉行御筆乃小人盜權之<lb/>
<pb n="KR2f0039_WYG_057-3b"/>
術此陛下近監也臣竊聞陛下即位之初所施行事間<lb/>
出中旨雖睿智所及多中事情然憂國之臣未免過慮<lb/>
近日此塗漸塞朝綱寖清臣碩陛下長守此意使朝廷<lb/>
政事常出於一得則功歸於上而陛下受從善之名失<lb/>
則責在於下而陛下免徇私之謗體正事順莫便於斯<lb/>
如此而後朝廷可正而天下之治可得而舉矣何謂元<lb/>
子者萬世之始臣聞詩曰君子萬年永錫祚𦙍祚𦙍古<lb/>
人所甚重也是以自初生至于成人教之皆有方法古<lb/>
<pb n="KR2f0039_WYG_057-4a"/>
者父子雖曰異宫然文王之為世子也日問安於寢門<lb/>
之外則其相去當不甚逺嘉王陛下之元子宗廟社稷<lb/>
所繫非輕而今遽建邸於外自此居處之易察恩意之<lb/>
易浹教誨之易行當不如前日在陛下之側矣陛下雖<lb/>
簡擇僚友謹選左右然傅相之士少侍御之人多傅相<lb/>
正而難親侍御近而寡正從違之頃賢否便分皇子雖<lb/>
天資頴特敏於為善萬一薰染積習之餘或移岐嶷沖<lb/>
和之性臣恐不能不重陛下宗廟社稷之念也臣竊見<lb/>
<pb n="KR2f0039_WYG_057-4b"/>
司馬光請以皇子伴讀官提舉左右前後侍御僕從之<lb/>
人如有巧佞讒諂者許令糾察其言極切事情臣碩陛<lb/>
下舉而行之大要使府僚之勢重於侍御道義之訓宻<lb/>
於宴遊則萬世之本可得而正矣臣州縣小吏不識忌<lb/>
諱輙肆狂妄輕議家國罪當萬死惟陛下赦其愚戅<lb/>
龜年又上論車駕過宫愆期視朝爽節章奏壅滯䟽曰<lb/>
臣備數校文自入鎖闈不通外内財三十五日耳既出<lb/>
試院凡達於耳目之事乃有甚可駭者自一人之身至<lb/>
<pb n="KR2f0039_WYG_057-5a"/>
於天下之事或廢而不舉自内庭至于外朝若漫無紀<lb/>
綱之足恃自大臣至于百執事皆有栗栗不自安之意<lb/>
軍達于行伍民達於閭閻其言至有不忍聞者雖不足<lb/>
盡信亦有不容不疑者也詰其所以然則不過陛下近<lb/>
不過宫及御朝爽節章奏不下此其可指者耳夫過宫<lb/>
事親之小節也今兩宫之情如春風和氣安有微隙晨<lb/>
昏定省少或不講在父子真情之間何嘗較計此瑣瑣<lb/>
哉但有不可得而已者陛下事親自視孰與周文王文<lb/>
<pb n="KR2f0039_WYG_057-5b"/>
王朝王季且日三焉而陛下歴月不過宫可乎是不可<lb/>
委之以為偶然而已視此以為偶然則其它以偶然而<lb/>
罷者亦必猶是也陛下試觀大廷朝會羣臣小不謹於<lb/>
禮此豈真有不畏其上之心而朝廷之儀不得輕貸者<lb/>
誠以上下之分恐因是遂陵遲故爾吾以是責人則人<lb/>
豈不以是望我而可謂吾天性之愛不翦翦於是可乎<lb/>
夫一不過宫直以為有損於孝固不可然今世之所謂<lb/>
孝者曽不過如此等事於此一有不謹無恠乎議已者<lb/>
<pb n="KR2f0039_WYG_057-6a"/>
之云云也何也吾之所謂實然者誠未有以大信于人<lb/>
則捨禮文之間抑何所見其果孝與否孝經曰敬一人<lb/>
而千萬人悅夫敬之而能使人悅如此則反是豈不足<lb/>
以招其怨且尤乎竊聞近日臣僚抗章論奏如出一口<lb/>
彼誠不忍陛下父子初無纎芥而遽遭此籍籍口語故<lb/>
不憚斧鑕傾心告上非是羣臣看得此事太重自是陛<lb/>
下待得此事太輕此在陛下非有所難抑何憚而不為<lb/>
而忍以一己動天下之疑犯天下之議乎至于御朝之<lb/>
<pb n="KR2f0039_WYG_057-6b"/>
節自有法度内之起居則節於内侍外之起居則節於<lb/>
閤門陛下近日斥責内侍微過必舉所以此輩寧無異<lb/>
心陛下啓處之間儻或爽節不特避禍者畏陛下而不<lb/>
敢言懐姦者未必不幸陛下而不言也嘗讀庭燎之詩<lb/>
至夜如何其夜未央庭燎之光君子至止鸞聲鏘鏘然<lb/>
後知古之人君固望其臣之來朝而數期以待之也至<lb/>
於罷朝則使人問大夫大夫退然後適小寝則古者人<lb/>
君動止皆以臣下為節今千官百辟垂紳搢笏儼然在<lb/>
<pb n="KR2f0039_WYG_057-7a"/>
廷側耳警蹕移晷不聞所謂敬大臣體羣臣之經果如<lb/>
是乎縱曰彼皆士大夫必不敢怨其上若持㦸而衛殿<lb/>
階操挺而扈属車者皆赳赳無識之徒爾吾之所以服<lb/>
役之者不特以利盖有義存焉彼但見陛下事親在於<lb/>
過宫治政在於視朝陛下一不過宫便以為陛下不能<lb/>
事其親一不視朝便以為陛下不能治其政紛紛之議<lb/>
此不足恠彼心一動邂逅之間直有可慮者陛下不可<lb/>
以此輩戀斗升之禄而以無能為輕之也若夫章奏所<lb/>
<pb n="KR2f0039_WYG_057-7b"/>
以達下情茍非大臣誰能日日進對其他臣僚所頼以<lb/>
獻替者唯章奏耳漢制凡臣下奏事雖不行亦必報聞<lb/>
罷謂之報聞罷者盖欲其人知其言之已達也主父偃<lb/>
上書武帝朝奏莫召入其速如此近日臣下奏議多留<lb/>
中不出若使事事得徹睿覽其間有所去取固未為害<lb/>
萬一奏入去處或有留滯陛下既不得知臣下又直以<lb/>
為其言不行無從詰問因循積習漸致蒙蔽緩急之際<lb/>
豈不殆哉此事陛下尤不可不關聖慮也臣愚欲望陛<lb/>
<pb n="KR2f0039_WYG_057-8a"/>
下不間寒暑無爽過宫之期益嚴起居無失御朝之節<lb/>
凡有章奏悉下大臣平章事属機宻者自當關防或有<lb/>
施行者令其覆奏如此而人心不安人言不息臣當受<lb/>
妄言之誅臣聞近日臣僚見陛下如此等事頗動人心<lb/>
徃徃多有諫䟽此皆是愛君憂國之深唯恐陛下微有<lb/>
玷失故捐身開䇿不自顧惜自非忠實豈能如此陛下<lb/>
雖容受聽納未嘗少忤然切身之事人所難言在朋友<lb/>
尚欲善道而況於君父臣慮它日小人或有指摘此等<lb/>
<pb n="KR2f0039_WYG_057-8b"/>
臣僚以為暴揚陛下之過則凡今日論諫皆足為罪萬<lb/>
一出此則人心愈動将不止如今日而已此事尤繫國<lb/>
家利害安危臣故於是復瀝血以告唯陛下財擇焉<lb/>
龜年又上論人主用心立徳用人聽言四事䟽曰臣仰<lb/>
惟陛下始初清明宵旰圖治用心懇惻視古碩治之主<lb/>
不足多也萬口一辭皆謂太平可以立致而臣區區之<lb/>
愚獨有憂焉臣聞伊尹告太甲曰今王嗣厥徳罔不在<lb/>
初召公告成王曰王乃初服若生子罔不在厥初生自<lb/>
<pb n="KR2f0039_WYG_057-9a"/>
貽哲命今天其命哲命吉凶命歴年臣謂今日政陛下<lb/>
之初也如子之生或善或惡皆在今日是可不兢兢業<lb/>
業自貽哲命乎夫用心有義利立徳有誠偽用人有邪<lb/>
正聽言有是非此乃命吉凶命歴年之所自出者陛下<lb/>
於此政當審所取捨一有不謹吉凶便分臣敢為陛下<lb/>
條列陳之惟陛下垂聽臣所謂用心有義利者大學推<lb/>
明明徳於天下要其極不過於正心而心之正不正則<lb/>
繫乎所存義利之間耳何謂義曰出於吾心之誠然而<lb/>
<pb n="KR2f0039_WYG_057-9b"/>
不能自已者是也何謂利曰不出於吾心之誠然而有<lb/>
為為之者是已且如孝於父母是吾心之所不能已者<lb/>
也義也若以不孝於父母為父母之所譴責為天下之<lb/>
所譏議而後為之則是有為而然而非義矣以至親親<lb/>
尊賢子庶民臨天下亦莫不爾故臣願陛下凡所舉措<lb/>
凝神熟思果非有為為之也則此心之動無非義矣涵<lb/>
養推廣無使間斷果有為為之耶則此心之動無非利<lb/>
矣抑遏止絶無使發露如此等事時時有之但當使一<lb/>
<pb n="KR2f0039_WYG_057-10a"/>
日之間一念之發有所為而為之事漸少無所為而為<lb/>
之事漸多積久習熟自然去王道不逺矣何謂立徳有<lb/>
誠偽誠者實理也凡事從實而為之則為誠不從實而<lb/>
為之則為偽書曰作徳心逸日休作偽心勞日拙夫作<lb/>
徳之所以日休者以其實也作偽之所以日拙者以其<lb/>
不實也唯其實故患難中為好事逸樂中亦為好事為<lb/>
之初不待勉彊不為亦不必遮䕶此所以日休唯其不<lb/>
實故時暫為好事久則忘之矣見人則為好事無人則<lb/>
<pb n="KR2f0039_WYG_057-10b"/>
忘之矣雖勉彊而終廢雖遮䕶而終敗此所以日拙不<lb/>
特如此而已也實則常自處以不足故聽言納諫唯恐<lb/>
不及不實則好示人以有餘故文過飾非無所不至臣<lb/>
仰惟陛下純實之性出於天禀與臣等語前後可覆此<lb/>
固有帝王之資矣然今日既登大寶則非前日比也聲<lb/>
易恣於耳色易恣於目安逸易恣於肢體芻豢易恣於<lb/>
口腹耳目口體之欲一縱則唯恐迹著而人知人知而<lb/>
議已則前日之實反為不實不可知也此臣所甚慮也<lb/>
<pb n="KR2f0039_WYG_057-11a"/>
故臣謂陛下欲保前日之實必杜今日之欲欲不縱則<lb/>
君道實矣君道實則天下安矣何謂用人有邪正臣聞<lb/>
富弼曰人主無職事唯以辨君子小人為職於君子小<lb/>
人不能辨則人主之職廢矣然自古人君孰不欲親君<lb/>
子逺小人哉卒之各賢其臣不自知覺以君子為小人<lb/>
以小人為君子如漢元帝者緫緫也仰惟陛下潜徳王<lb/>
邸固以知人為難臣嘗記陛下問臣畢竟君子小人如<lb/>
何辨臣告陛下曰中庸所謂取人以身修身以道修道<lb/>
<pb n="KR2f0039_WYG_057-11b"/>
以仁者此知人之要法也故人君必先治己之情性而<lb/>
後能知人之情性故情性與君子近則所用者必君子<lb/>
情性與小人近則所用者必小人人君欲辨君子小人<lb/>
莫急於治情性所謂治情性則臣前所陳是也何謂聽<lb/>
言有是非甚矣言之難聽也以為利而或害焉以為善<lb/>
而或惡焉人君如何其辨之也夫民衆聽之則聖獨聽<lb/>
之則愚聽言者能以是察之思過半矣故公共之言易<lb/>
識私獨之言難信傳曰公生明偏生暗又曰偏聽生姦<lb/>
<pb n="KR2f0039_WYG_057-12a"/>
獨任成亂政謂是也今人君出而與宰執議政既出則<lb/>
有給舍省審臺諫論列何從而不公入而與近習論政<lb/>
既出則直以一人之意行之宰執不能回給舍不能繳<lb/>
臺諫不能論何從而不私陛下天錫睿智超冠百工初<lb/>
臨大祚想無此患但以舜之聽明而猶堲讒說則在陛<lb/>
下其可不謹耶臣前日親聞玉音宣諭講筵事謂内侍<lb/>
輩有諒闇罷講之說陛下却而不聽此葉公所謂不以<lb/>
小謀亂大作真社稷之福也臣願陛下聽言一一如此<lb/>
<pb n="KR2f0039_WYG_057-12b"/>
則何憂天下之不治雖然臣之所陳雖曰四事其實一<lb/>
原陛下儻能立此心以義則養徳必誠用人必正所聽<lb/>
之言必無不是故臣謂陛下今日所最緊者在於以義<lb/>
立心而已然義最難精心最難正陛下方増置講讀緝<lb/>
熈聖學願與諸儒熟究之日就月将以為惠福天下之<lb/>
本不勝幸甚<lb/>
光宗以紹熈二年春有雷雪詔陳時政得失同知貢舉<lb/>
兼侍講陳騤上奏曰宫闈之分不嚴則權柄移内謁之<lb/>
<pb n="KR2f0039_WYG_057-13a"/>
漸不杜則明斷息謀臺諫於當路則私黨植咨将帥於<lb/>
近習則賄賂行不求讜論則過失彰不謹舊章則取舍<lb/>
錯宴飲不時則精神昏賜予無節則財用竭皆切於時<lb/>
病<lb/>
吏部尚書趙汝愚上奏曰臣嘗讀書觀舜命禹之辭曰<lb/>
克勤于邦克儉于家不自滿假惟汝賢臣竊惟禹之神<lb/>
聖其功徳豈易量哉然舜授受之際獨以勤儉為稱者<lb/>
何哉盖儉以約己勤以為人為聖為賢實本諸此故舜<lb/>
<pb n="KR2f0039_WYG_057-13b"/>
之命禹必以勤儉為首也天祐我宋三世揖遜如堯授<lb/>
舜如舜授禹克勤克儉陛下亦己親傳而宻受之矣臣<lb/>
請論其目則朝廷之政事不可以不厲精幾微不可以<lb/>
不深慮人才不可以不博訪邉備不可以不預修夜之<lb/>
所思旦之所行不忘乎是則勤之至矣陛下之飲食嗜<lb/>
好不可以不節嵗時用度不可以不省民力不可以不<lb/>
惜賜予不可以不吝夜之所思旦之所行不異乎是則<lb/>
儉之至矣上以副重華付託之重下以為子孫萬世之<lb/>
<pb n="KR2f0039_WYG_057-14a"/>
法豈不休哉惟陛下留神幸甚<lb/>
陳亮對策曰臣聞人主以厚處其身而未嘗以薄待天<lb/>
下之人故人皆可以為堯舜而昔人謂其以己而觀之<lb/>
者天地之性本同也夫天佑下民而作之君作之師禮<lb/>
樂刑政所以董正天下而為之君也仁義孝悌所以率<lb/>
先天下而為之師也二者交修而並用則人心有正而<lb/>
無邪民命有直而無枉治亂安危之所由以分也堯舜<lb/>
二代之治所以獨出於前古者君道師道無一之或闕<lb/>
<pb n="KR2f0039_WYG_057-14b"/>
也後世之所謂明君賢主於君道容有未盡而師道則<lb/>
遂廢矣夫天下之事孰有大於人心之與民命者乎而<lb/>
其要則在夫一人之心也人心無所一民命無所措而<lb/>
欲論古今㳂革之宜究兵財出入之數以求盡治亂安<lb/>
危之變是無其地而求種藝之必生也天下安有是理<lb/>
哉臣恭惟皇帝陛下謙恭求治常若不及深念夫人心<lb/>
之不易正而民命之未易生全也進臣等布衣於廷而<lb/>
賜以聖問曰朕以涼菲承夀皇付託之重夙夜祗翼思<lb/>
<pb n="KR2f0039_WYG_057-15a"/>
所以遵慈謨蹈明憲者甚切至也臣竊歎陛下之於夀<lb/>
皇蒞政二十有八年之間寧有一政一事之不在聖懐<lb/>
而問安視寝之餘所以察辭而觀色因此而得彼者其<lb/>
端甚衆亦既得其機要而見諸施行矣豈徒一月四朝<lb/>
而以為京邑之美觀也哉而聖問又曰臨政五年于兹<lb/>
而治不加進澤不加廣豈教化之實未著而號令之意<lb/>
未孚耶臣於是知陛下求治若不及之心如天之運而<lb/>
不已也臣聞禹立三年百姓以仁遂焉推其本原則曰<lb/>
<pb n="KR2f0039_WYG_057-15b"/>
克儉克勤不自滿假而已今時和嵗豐邉鄙不聳亦幾<lb/>
古之所謂小康者陛下猶察其治之不加進澤之不加<lb/>
廣而欲求其所謂教化之實號令之意者盖深知人心<lb/>
之未易正民命之未易生全也臣請為陛下誦君道師<lb/>
道以副陛下求治不已之心焉夫所謂教化之實則不<lb/>
可以頰舌而動之矣仁義孝悌以盡人君之所謂師道<lb/>
可也所謂號令之意則不可以權力而驅之矣禮樂刑<lb/>
政以盡人君之所謂君道可也夫天下之學不能以相<lb/>
<pb n="KR2f0039_WYG_057-16a"/>
一而一道徳以同風俗者乃五皇極之事也極曰皇而<lb/>
皇居五者非九五之位則不能以建極也以大公至正<lb/>
之道而察天下之不協于極不罹于咎者悉比而同之<lb/>
此豈一人之私意小智乎無偏無黨無反無側以會天<lb/>
下於有極而已吾夫子列四科而廁徳行於言語政事<lb/>
文學者天下之長俱得而自進於極也然而徳行先之<lb/>
者天下之學固由是以出也周官之儒以道得民師以<lb/>
賢得民亦以當得民之一條耳而二十年來道徳性命<lb/>
<pb n="KR2f0039_WYG_057-16b"/>
之學一興而文章政事幾於盡廢其說既偏而有志之<lb/>
士盖嘗患苦之矣十年之間羣起而沮抑之未能止其<lb/>
偏去其偽而天下之賢者先廢而不用旁觀者亦為之<lb/>
發憤以昌言則人心何由而正乎臣碩陛下明師道以<lb/>
臨天下仁義孝悌交發而示之盡收天下之人才長短<lb/>
小大各見諸用徳行言語政事文學無一之或廢而徳<lb/>
行常居其先蕩蕩乎與天下共由於斯道則聖問所謂<lb/>
士大夫風俗之倡也朕所以勸勵其志者不為不勤而<lb/>
<pb n="KR2f0039_WYG_057-17a"/>
偷媠猶未盡革殆将不足憂矣若使以皇極為名而取<lb/>
其偷惰者而用之以陰消天下之賢者則風俗日以媮<lb/>
而天下之事去矣夫天下之情不能以自盡而執八柄<lb/>
以馭臣民者乃六三徳之事也强弱異勢而随時弛張<lb/>
者人主所以獨運陶鈞而退藏於宻者也用玉食不可<lb/>
同之勢而察威福之有害于家凶于國者悉取而執之<lb/>
此豈臣下之所得而䙝用乎沈潜剛克髙明柔克以期<lb/>
刑法之適平而已吾夫子為魯司冦民有犯孝道者不<lb/>
<pb n="KR2f0039_WYG_057-17b"/>
忍置諸刑其說以為教之不至則未庸以殺而少正卯<lb/>
則七日而誅之盖動搖吾民不可一朝居也周官之刑<lb/>
平國用中典盖不欲自為輕重耳而二三十年來罪至<lb/>
死者不問其情而皆附法以讞往往多至於幸生其事<lb/>
既偏而平心之人皆不以為然矣數年以來典刑之官<lb/>
遂以殺為能雖可生者亦傅以死而廟堂或以為公而<lb/>
盡從之使奏讞之典反以濟一時之私意而民命何從<lb/>
而全乎臣碩陛下盡君道以幸天下禮樂刑政並出而<lb/>
<pb n="KR2f0039_WYG_057-18a"/>
用之凡天下奏讞之事長案碎欵盡使上諸刑寺其情<lb/>
之疑經者駮就寛典至其無可出而後就極刑皆據案<lb/>
以折之不得自為輕重則聖問所謂獄民之大命也朕<lb/>
所以選任其官者不為不謹而寃濫之數或未盡除殆<lb/>
将不足憂矣若使以福威在已而欲一日盡去其寃濫<lb/>
人之私意固不可信而吾能自保其無私乎不如付之<lb/>
有司之猶有準繩也聖問又曰意者狃於常情則難變<lb/>
玩於虚文則弗畏乎臣以為人主厚處其身而未嘗以<lb/>
<pb n="KR2f0039_WYG_057-18b"/>
薄待天下之人安有吾身之既至而天下之終不可化<lb/>
者乎臣碩陛下明師道君道以先之而已此所謂教化<lb/>
之實號令之意者也臣伏讀聖䇿曰且帝者之世賢和<lb/>
於朝物和於野俗固美矣然讒說殄行迺以為慮臣有<lb/>
以見陛下深知人心之未易正也昔者堯舜以師道臨<lb/>
天下茍可以教之者無所不用其至矣而說之横入於<lb/>
人心者謂之讒說行之髙出於人心者謂之殄行人心<lb/>
之危說有以横入之則受矣行有以髙出之則伏矣此<lb/>
<pb n="KR2f0039_WYG_057-19a"/>
所謂震驚而堯舜之所憂也故必有納言之官使王命<lb/>
民言交出迭入而得以同歸于道而天下之學一矣及<lb/>
周之衰天下之學争起肆出不能相下而向之所謂讒<lb/>
說殄行者一變而為鄉原務以浸潤於人心自納於流<lb/>
俗天下之學既不能以相一而其勢不屈而自歸孔孟<lb/>
盖深畏之以其非復堯舜之時所嘗有也碩陛下畏鄉<lb/>
原甚於堯舜之畏讒說殄行則人心之正有日矣臣伏<lb/>
讀聖䇿曰畫衣冠異章服而民不犯刑既措矣然怙終<lb/>
<pb n="KR2f0039_WYG_057-19b"/>
賊刑必使加審何也臣有以見陛下深知民命之未易<lb/>
生全也方堯舜以君道幸天下禹平水土稷降播種民<lb/>
固已樂其有生矣而臯陶明刑以示之塞其不可由之<lb/>
塗使得優游於契之教伯夷之禮天下之人皆知禹夷<lb/>
稷契之功而臯陶之所以入於人心者隱然而不可誣<lb/>
也後世之為天下者刑一事而已矣寛簡之勝於微宻<lb/>
也温厚之勝於嚴厲也其功皆有言而臯陶不言之功<lb/>
則既廢矣夫鞭作官刑朴作教刑金作贖刑眚災肆赦<lb/>
<pb n="KR2f0039_WYG_057-20a"/>
怙終賊刑官刑既於彼教刑又於此情之輕者釋以財<lb/>
情之誤者釋以令凡可出者悉皆出之矣其所謂怙終<lb/>
賊刑者盖其不可出者也天下之當刑者能幾人後世<lb/>
之輕刑未有如堯舜之世者也碩陛下考堯舜之所以<lb/>
輕刑之由則民命之全可必矣而聖䇿又曰得非薰陶<lb/>
訓厲自有旨歟臣之所以反復為陛下言之者茍盡師<lb/>
道則薰陶在其中茍盡君道則訓厲不足言矣堯舜之<lb/>
所以治天下者豈能出乎道之外哉仁義孝悌禮樂刑<lb/>
<pb n="KR2f0039_WYG_057-20b"/>
政皆其物也臣伏讀聖䇿曰今欲為士者精白承徳而<lb/>
趨向一于正為民者遷善逺罪而訟訴歸于平臣有以<lb/>
見陛下之未嘗以薄待天下之人也彼亦何忍以異𩔖<lb/>
自為哉而聖䇿又曰名賔於實而是非不能文其偽私<lb/>
滅於公而愛惡莫可容其情則聖意不免於小疑矣然<lb/>
而天下之學貴乎正天下之情貴乎平其終固未嘗不<lb/>
歸於厚也夫今日之患正在夫名實是非之未辨公私<lb/>
愛惡之未明其極至於君子小人之分猶未定也伊尹<lb/>
<pb n="KR2f0039_WYG_057-21a"/>
論有言逆于汝心必求諸道有言遜于汝志必求諸非<lb/>
道其說近矣而漢之谷永其言未嘗不逆唐之李泌其<lb/>
言未嘗不順則人心庸有定乎孟子論國人皆曰賢必<lb/>
察見其賢而後用之國人皆曰可殺必察見其可殺而<lb/>
後殺之其說宻於伊尹矣然為人上者何從而得國人<lb/>
之論也凡今之進言於陛下之前者孰不自以為是而<lb/>
自以為公哉陛下亦嘗察輿論之曰賢者而用之矣然<lb/>
而人之分量有限其心未能盡平也未能舉無私也小<lb/>
<pb n="KR2f0039_WYG_057-21b"/>
人乘間而肆言以為公力詆以為直陛下亦不能不惑<lb/>
之矣遂欲兩存之以為平薰蕕決無同器之理也名實<lb/>
是非當日以淆而公私愛惡未知所定何望夫風俗之<lb/>
正而刑罰之清哉陛下見其賢而用之舉動之小偏則<lb/>
勿行而已耳君臣故當相與如一體也何至存肆讒之<lb/>
人以恐懼其心志而徊徨其進退哉陛下茍能明辨名<lb/>
實是非之所在公私愛惡之所歸則治亂安危於是乎<lb/>
分而天下之大計略定矣風俗固不期而正刑罰固不<lb/>
<pb n="KR2f0039_WYG_057-22a"/>
期而清也清白承徳遷善逺罪直其細耳而聖䇿又曰<lb/>
節儉正直之誼興行於庶位哀矜審克之惠周浹於四<lb/>
方果何道以臻此其要在於辨名實是非之所在公私<lb/>
愛惡之所歸其道則以厚處其身而未嘗以薄待天下<lb/>
之人而已陛下三載一䇿多士宜若以踵故事也宜若<lb/>
以為文具也草茅亦以故事視之以文具應之過此一<lb/>
節則異時髙爵重禄陛下不得而靳之矣陛下圖其名<lb/>
而草茅取其實此豈國家之所便哉正人心以立國本<lb/>
<pb n="KR2f0039_WYG_057-22b"/>
活民命以夀國脉二帝三王之所急先務也陛下用以<lb/>
䇿士則既不鄙夷之矣於其末又復䇿臣等曰子大夫<lb/>
待問久矣咸造在廷其為朕稽古今之宜推治化之本<lb/>
凡可以同風俗清刑罰成泰和之效者悉意而條陳之<lb/>
朕将親覽臣有以見陛下必欲正人心全民命以盡君<lb/>
師之道而自逹於二帝三王之治而後已顧臣何人豈<lb/>
足以奉大對臣竊觀陛下以厚處其身而未嘗以薄待<lb/>
天下之人既得正人心全民命之本矣而猶欲臣稽古<lb/>
<pb n="KR2f0039_WYG_057-23a"/>
今之宜推治化之本夫以厚處身之道豈有窮哉使天<lb/>
下無一人之有疑焉可也陛下之聖孝雖曽閔不過而<lb/>
定省之小奪於事則人得以疑之矣陛下之即日如故<lb/>
而疑者不媿其望陛下之以厚自處為無己也陛下之<lb/>
英斷自天不借左右以辭色而廢置予奪之不常則人<lb/>
得以疑之矣陛下之終無所假而疑者亦不媿其望陛<lb/>
下之以厚自處為無己也雲上於天需君子以飲食宴<lb/>
樂而九五之需于飲食者待時以有為當於此乎需也<lb/>
<pb n="KR2f0039_WYG_057-23b"/>
豈以陛下之聖明而有樂乎此哉然而人心不能無疑<lb/>
也明兩作離大人以繼明照四方而六五之出涕沱若<lb/>
戚嗟若兩明相照撫心自失而不敢以敵體也豈以陛<lb/>
下之英武而肯欝欝於此哉然而人心不能無疑也臣<lb/>
碩聖孝日加於一日英斷事踰於一事奮精明於宴安<lb/>
之間起心志於謙抑之際使天下無一人之有疑而陛<lb/>
下終為夀皇繼志而述事則古今之宜莫便於此治化<lb/>
之本莫越於此同風俗以正人心清刑罰而全民命而<lb/>
<pb n="KR2f0039_WYG_057-24a"/>
明效大驗可以為萬世無窮之法其本則止於厚處其<lb/>
身而已詩不云乎維天之命於穆不已文王之徳之純<lb/>
而子思亦曰純亦不已夫以厚處其身豈有窮哉臣昧<lb/>
死上愚對<lb/>
祭戡上奏曰臣聞治道貴清静此先哲之格言也天下<lb/>
無事猶當以清静理之而況多事乎多事之時而處以<lb/>
無事則事自定茍惟不然徒為膠膠擾擾事日益繁去<lb/>
治愈逺厥今天下可謂多事矣吉凶之禮迭舉宫室之<lb/>
<pb n="KR2f0039_WYG_057-24b"/>
役並興與夫使命往來之交馳諸軍犒賞之頻併是皆<lb/>
不得已者適丁歉嵗生民艱食陛下發倉廪府庫以賑<lb/>
救之此又大不得已者今太倉之粟左帑之金所餘無<lb/>
幾京府積鏹漕司羨緡耗用略盡州縣之間上下煎熬<lb/>
殆無生意人勞財匱莫甚於此時自今以往日幸無事<lb/>
猶懼不給萬一饑饉洊臻盜賊竊發或有意外之費将<lb/>
何以支為今日之計要當於不得已之中求其可已者<lb/>
已之可緩者緩之朝廷之上鎮之以静重百執事之間<lb/>
<pb n="KR2f0039_WYG_057-25a"/>
守之以靖共州縣先於撫摩邉鄙貴於寧輯休息生聚<lb/>
年嵗之間國用稍裕民力稍蘇然後興滯補弊建利除<lb/>
害亦未為晚此國家根本之計惟陛下留神幸甚<lb/>
戡又奏曰臣竊見漢宣帝為西漢中興之主侔徳商周<lb/>
求其所以致治之迹不過信賞必罰綜覈名實樞機周<lb/>
宻品式備具上下相安無有茍且之意而已考其成効<lb/>
至於威信夷狄功光祖宗業垂後裔何其盛哉恭惟陛<lb/>
下其仁如堯其孝如舜如禹之勤儉如湯之勇智又有<lb/>
<pb n="KR2f0039_WYG_057-25b"/>
文王之容徳武王之義徳兼二帝三王之美可謂盛徳<lb/>
之君孝宣雜覇不足陳於前然今日之治未底孝宣之<lb/>
盛者臣竊惑之豈賞罰未盡信必名實未盡綜覈耶樞<lb/>
機未盡周宻品式未盡備具耶何其上下未免有茍且<lb/>
之意也凡今之仕者無非茍且内而百執事志在爵位<lb/>
多方以圖進計日以待遷不復以職業介意循常守故<lb/>
囙陋就簡避嫌畏譏之不暇何暇為國家逺大之圖外<lb/>
而監司令守志在利禄唯恐所入之不豐所求之不廣<lb/>
<pb n="KR2f0039_WYG_057-26a"/>
至於職業能者不過趣辦目前規求近效以逭責免戾<lb/>
而已何暇為國家經久之計又況任之不久責之不專<lb/>
人知其任之不久也唯脫去是期幸其責之不專也唯<lb/>
退避是務間有有志事功者經營規畫未及就緒不以<lb/>
遷去即以罪罷矣烏能取効於旬月之間此所以茍且<lb/>
之俗尚熾而中興之功未立也今縱未能一一久任而<lb/>
責成至如主計之臣掌兵之官與夫監司帥守似不可<lb/>
以屢遷數易使之尸素而逃責也要當以三年為任凡<lb/>
<pb n="KR2f0039_WYG_057-26b"/>
朝廷所欲為者如屯田牧馬修城壁備器械課農桑興<lb/>
水利之𩔖除授之初臨遣而面命之責成效於三年三<lb/>
年之中有過則削爵奪俸有功則増秩賜金無易其任<lb/>
三年之後然後覈實之不愆于素則進用之因任之不<lb/>
如所言罪之可也竄之可也如此任之既久責之既專<lb/>
既不容茍且偷安以幸免亦不敢茍且欲速以應命三<lb/>
年之間何事不立何功不成孝宣之治亦不足進惟陛<lb/>
下留神省察<lb/>
<pb n="KR2f0039_WYG_057-27a"/>
戡又奏曰臣聞人主以天下為憂樂天下以人主為休<lb/>
戚天下無事則人主享其樂人主萬夀則天下同其休<lb/>
上下相関理之必然今日邉鄙無虞盜賊不作亦可謂<lb/>
寧謐矣無彊臣擅權無姦邪亂政朝廷亦可謂清明矣<lb/>
然而廟堂之上懦懦然常若有不測之憂百執事之間<lb/>
皇皇然不安厥職下而士民亦無和平之象陛下貴為<lb/>
天子富有天下當享天下之至樂臣竊料陛下亦未知<lb/>
所以為萬乘之樂此中外休戚之所関也宰執之敷陳<lb/>
<pb n="KR2f0039_WYG_057-27b"/>
侍從之獻納給舍之封駁臺諫之論列不無煩瀆聖聽<lb/>
皆其職分之所當然不能自已以臣觀之今日之事不<lb/>
過數端而已非有甚難特陛下一頥旨之勞耳陛下何<lb/>
惜不於談笑之間畢此數事使中外之人皆知陛下之<lb/>
心頌陛下之徳以釋天下之疑以召天下之和上恬下<lb/>
熈共臻康㤗陛下端拱巖廊之上優游無為享天下之<lb/>
樂天下頼陛下一人之慶豈不韙歟臣不勝大願<lb/>
戡又奏曰臣聞天人之勢雖若遼邈而休咎之證如符<lb/>
<pb n="KR2f0039_WYG_057-28a"/>
節之合君民之分雖若隔絶而交感之理如影響之随<lb/>
天至髙而卑民至愚而神人君一嚬一笑一言一話皆<lb/>
足以動天聽感人心故一念之善則為祥風慶雲一念<lb/>
之差則為迅雷激電一政令之美則民在春風和氣之<lb/>
中一政令之失則民立烈焰層氷之上上下相應脉胳<lb/>
相貫有不期然而然者為天之子為民之父母其可忽<lb/>
諸粤自今夏以来災異屢見星變地震山摧川竭黑子<lb/>
貫日赤氛亘天上天之所示戒者不一而足近則都邑<lb/>
<pb n="KR2f0039_WYG_057-28b"/>
逺則畿甸閭閻無知之人興訛造訕公肆謗讟幸災樂<lb/>
禍唱言變亂無所忌憚人情詾詾朝不謀夕其勢甚危<lb/>
乃十一月十有五日車駕過宫親講問安視膳之禮都<lb/>
人忻快天意頓回和氣致祥瑞雪時降徧及淮浙罔不<lb/>
霑濡是月二十日皇太后冊寶禮成流傳四方舉同慶<lb/>
抃化悍戾為柔順變愁嘆為懽謠氣象霍然盡還舊觀<lb/>
天下耄艾萬口一詞歌詠聖徳易危而安反災為祥在<lb/>
陛下一頥旨一舉足之易孰謂天道之難知人心之難<lb/>
<pb n="KR2f0039_WYG_057-29a"/>
感乎臣濫将王命迓客淮壖得之見聞歸美報上臣之<lb/>
職也臣所歴淮浙八郡蘇秀中熟常潤所收僅六七分<lb/>
自江而北絶長補短大率不減六分斗米不過一百五<lb/>
六十金錢會流通民旅安便盜賊不興邉鄙帖然此正<lb/>
陛下垂衣拱手優游無為兩宫交懽朝野多娛之日臣<lb/>
復何言臣區區愚衷竊謂陛下既鑒往事之明驗必思<lb/>
将来之永圖無以天幸為可常無以愚民為可忽曲盡<lb/>
事親之道示儀刑於有衆深究保邦之術消變亂於未<lb/>
<pb n="KR2f0039_WYG_057-29b"/>
萌戒諭執政大臣條舉天下滯務重地之闕帥者以時<lb/>
除授逺方之待報者以次施行聽任臺諫以振紀綱保<lb/>
全臣下以勵名節朝廷既正天下自化逺人自賔中外<lb/>
廓清無事兩宫萬夀備天下之養享天下之樂足以夸<lb/>
當年而髙後世書之史冊傳之無窮豈不韙歟臣不勝<lb/>
大碩<lb/>
戡又奏曰臣聞自古人君臨御之初必謹其始為人臣<lb/>
者亦必以謹始之說告於其君盖國家安危之幾天下<lb/>
<pb n="KR2f0039_WYG_057-30a"/>
治亂之原生民休戚之本君子小人消長之際實係於<lb/>
此可不謹諸春秋書元年春王正月公羊曰元年者何<lb/>
君之始也糓梁曰雖無事必書正月謹始也故伊尹告<lb/>
其君曰今王嗣厥徳罔不在初召公告其君曰王乃初<lb/>
服若生子罔不在厥初生古之君臣相與警戒莫不以<lb/>
謹始為先盖人君體元居正南面以聽天下龍飛之初<lb/>
萬物之所爭睹四海之所具瞻一命令之發一政事之<lb/>
施必有以竦動天下悅服人心則天下之人翕然向風<lb/>
<pb n="KR2f0039_WYG_057-30b"/>
從化不令而行無為而治始之不謹其後雖有仁心善<lb/>
政良法美意人不信也仰惟陛下嗣膺大寶躬臨初政<lb/>
海隅蒼生傾耳囑目以觀徳化而傒太平是以陛下宵<lb/>
衣旰食不遑康寧於謹始之道尤加聖慮伏覩求言之<lb/>
詔既詢訪於舊弼又咨諏於近臣既俾中外之臣咸得<lb/>
條奏又俾在廷之臣每日輪對此正初政之當急天下<lb/>
之士莫不披肝膽布腹心輸忠竭誠以副陛下<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻之<lb/>
意況臣世受國恩身為宰士若隱情惜已不為陛下極<lb/>
<pb n="KR2f0039_WYG_057-31a"/>
言臣則有罪臣謹採掇自古人君謹始之道人臣謹始<lb/>
之說槩舉八事為陛下獻一曰正心術二曰辨邪正三<lb/>
曰廣聖學四曰来直言五曰戒游逸六曰崇節儉七曰<lb/>
恤刑罰八曰重名器皆隨觧釋援古為證不敢飾為浮<lb/>
詞以瀆聖聽伏望陛下清閒之燕垂精留神特賜省覽<lb/>
或於初政可裨萬一謹列如左<lb/>
　一正心術　臣聞堯之傳舜舜之傳禹見於書曰天<lb/>
　　之厯數在爾躬爾終陟元后人心惟危道心惟微<lb/>
<pb n="KR2f0039_WYG_057-31b"/>
　　惟精惟一允執厥中見於論語曰堯曰咨爾舜天<lb/>
　　之厯數在爾躬允執其中舜亦以命禹夫三聖相<lb/>
　　傳心術之妙不過曰中而已漢武帝即位之初親<lb/>
　　䇿多士董仲舒告以正心以正朝廷正朝廷以正<lb/>
　　百官正百官以正萬民盖上天之災祥下民之休<lb/>
　　戚人才之邪正天下之治亂係於人君之心一念<lb/>
　　慮之發雖若甚微幽顯之間其應如響惟人君者<lb/>
　　當宅心於正道之中非正勿視非正勿聽非正勿<lb/>
<pb n="KR2f0039_WYG_057-32a"/>
　　言非正勿動一心既正則邪佞讒諂不得而入聲<lb/>
　　色貨利不得而淫以視則明以聽則聦言可為則<lb/>
　　動可為法舉而措之則朝廷萬事無不歸於正四<lb/>
　　方逺邇無不一於正天下不足為矣<lb/>
　二辨邪正　臣聞舜初即政首舉十六相去四凶而<lb/>
　　天下咸服傳以為有大功二十禹臯都俞之際亦<lb/>
　　以知人為先臯陶又陳九徳謂人君能知九徳之<lb/>
　　人考察其真偽而信之上可以撫五辰下可以凝<lb/>
<pb n="KR2f0039_WYG_057-32b"/>
　　庶績盖知人人君之盛徳人君無職事惟辨君子<lb/>
　　小人而進退之耳君子小人之難辨也久矣讒諂<lb/>
　　面諛似忠乘機投合似智脅肩諂笑似恭小㢘曲<lb/>
　　謹似賢排斥小人者似乎讒汲引善𩔖者似乎黨<lb/>
　　面折庭爭者似乎訐難進易退者似乎矯人君智<lb/>
　　不足以燭之則君子小人並用而雜處交争而互<lb/>
　　勝終必至於小人進而君子退此治亂之所由分<lb/>
　　也惟人君者要當精鑒詳察審其賢者聽任之而<lb/>
<pb n="KR2f0039_WYG_057-33a"/>
　　勿貳知其不肖者廢斥之而勿疑内君子而外小<lb/>
　　人使之各安其分則人君之能事畢矣天下其有<lb/>
　　不治乎<lb/>
　三廣聖學　臣聞商髙宗嗣位之初傅說告之曰王<lb/>
　　人求多聞時惟建事學于古訓乃有獲又曰惟學<lb/>
　　遜志務時敏厥修乃來又曰惟斆學半念終始典<lb/>
　　于學厥徳修罔覺詩人進戒嗣王曰日就月将學<lb/>
　　有緝熈于光明佛時仔肩示我顯徳行詩書所載<lb/>
<pb n="KR2f0039_WYG_057-33b"/>
　　臣之告其君必以學為先盖人君不可無學學者<lb/>
　　學治天下王者之事故堯舜禹湯汲汲仲尼皇皇<lb/>
　　此所以聖益聖明益明也昔唐太宗貞觀之初引<lb/>
　　十八學士於禁中論古今成敗諷誦詩書講求典<lb/>
　　禮咨詢忘倦以至夜分嘗謂虞世南曰使我稽古<lb/>
　　臨事不惑者公等力也臣碩陛下於廷臣中遴選<lb/>
　　忠信端良博雅多聞之士使備勸講無限員數無<lb/>
　　拘資格更畨逓直退朝之暇引之便坐講求經術<lb/>
<pb n="KR2f0039_WYG_057-34a"/>
　　咨詢治道因訪民間疾苦吏治得失假以温顔接<lb/>
　　以誠意俾盡其情如是則聖學日益聖政日新雖<lb/>
　　深居九重而周知四海豈小補哉<lb/>
　四來直言　臣聞舜受禪之初咨于四岳闢四門明<lb/>
　　四目達四聦傅說復于王曰惟木從繩則正后從<lb/>
　　諫則聖故元稹上書於憲宗初元謂自古人君即<lb/>
　　位之初必有敢諫之士君受而賞之則競為忠讜<lb/>
　　茍拒而罪之則卷懐括囊又引太宗賞孫伏伽事<lb/>
<pb n="KR2f0039_WYG_057-34b"/>
　　以告之盖古者史為書瞽誦詩百工獻藝庶人謗<lb/>
　　於道商旅議於市人人得以盡其言況以諫為官<lb/>
　　有言責者乎陛下自即位以來求言之詔屢下納<lb/>
　　諫之誠未孚未聞賞一敢言之士而已輕去言事<lb/>
　　之臣此天下識者所以竊窺初政而重為之惜也<lb/>
　　臣碩陛下廣開言路増置諫官言之是則賞之言<lb/>
　　之非則置之狂妄者優容之抵訐者寬宥之懷姦<lb/>
　　罔上朋邪害正者黜之如是則天下之士莫不樂<lb/>
<pb n="KR2f0039_WYG_057-35a"/>
　　告陛下庶幾直言日聞下情畢通而無壅蔽之患<lb/>
　　矣<lb/>
　五戒遊逸　臣聞成王即政周公恐其逸豫作書戒<lb/>
　　之先曰君子所其無逸先知稼穡之艱難乃逸又<lb/>
　　言商中宗髙宗之不敢荒寧祖甲之不敢侮鰥寡<lb/>
　　文王之自朝至于日中昃不遑暇食兹四君所以<lb/>
　　享國久長又戒以繼自今嗣王則其無淫于觀于<lb/>
　　逸于遊于田以萬民惟正之供無逸一篇反復數<lb/>
<pb n="KR2f0039_WYG_057-35b"/>
　　百言始終以逸豫為戒故古人以宴安為酖毒以<lb/>
　　無逸為元龜仁宗皇帝建邇英閣書無逸於屏間<lb/>
　　朝夕觀覽以示警戒夫昧爽丕顯後世猶怠始而<lb/>
　　不勤後将若何古之人君朝以聽政書以訪問夕<lb/>
　　以修令未明求衣夜分乃寐者非欲焦心勞形以<lb/>
　　自苦也盖恐怠心一生則便佞之說乘間而入酖<lb/>
　　樂之事有時而為流而不返不惟荒政損徳亦非<lb/>
　　所以養夀命惟人君者要當清心寡慾克己復禮<lb/>
<pb n="KR2f0039_WYG_057-36a"/>
　　終始惟一無荒無淫如此則夀齊堯舜享國百年<lb/>
　　豈不韙歟<lb/>
　六崇節儉　臣聞舜命禹緫朕師懋乃徳嘉乃丕績<lb/>
　　不過克勤于邦克儉于家不自滿假惟汝賢孔子<lb/>
　　亦曰禹吾無間然矣菲飲食而致孝乎鬼神惡衣<lb/>
　　服而致美乎黼冕舜之所以傳禹禹之所以繼舜<lb/>
　　者莫不以儉徳為先故唐𤣥宗開元之初焚珠玉<lb/>
　　錦繡于庭以示儉徳及其末年猶以窮奢極侈亂<lb/>
<pb n="KR2f0039_WYG_057-36b"/>
　　天下其始可不謹乎唐太宗問禇遂良曰舜造漆<lb/>
　　器諫者十餘人何也遂良對曰漆器不已必以金<lb/>
　　為之金器不已必以玉為之古人之必諫其漸若<lb/>
　　事已横流則無及矣盖天子者合天下之力而奉<lb/>
　　之凡宫室車馬服食器用無非生民之膏血其作<lb/>
　　之甚勞其成之甚難安而享之必思其所自來思<lb/>
　　其所自來則不忍輕費民財重惜民力如此則子<lb/>
　　孫萬世長享天下之奉矣<lb/>
<pb n="KR2f0039_WYG_057-37a"/>
　七恤刑罰　臣聞舜初嗣位首陳典刑之義以勅天<lb/>
　　下曰欽哉欽哉惟刑之恤哉又命臯陶作士戒以<lb/>
　　惟明克允故能好生之徳洽于民心兹用不犯于<lb/>
　　有司恤刑之效於此可見漢景帝之元年減笞法<lb/>
　　定箠令唐太宗貞觀之初觀明堂圖而除鞭背自<lb/>
　　古聖賢之君莫不以人命為重不敢輕於用刑故<lb/>
　　能享國長久慶流後裔恭惟祖宗二百四十餘年<lb/>
　　之間深仁厚澤漸被四表誅戮之刑内不施於骨<lb/>
<pb n="KR2f0039_WYG_057-37b"/>
　　肉外不施於士大夫麗於法者一付有司雖天子<lb/>
　　不得輕重於其間故卜年卜世與周匹休又非漢<lb/>
　　唐之所能及臣碩陛下遵守祖宗成憲謹於用刑<lb/>
　　寧失之寬不可失之急寧失之略不可失之詳寧<lb/>
　　有佚罰不可及無辜庶幾初政有以深結人心而<lb/>
　　為萬世無窮之福天下幸甚<lb/>
　八重名器　臣聞商髙宗即位傅說進于王曰惟治<lb/>
　　亂在庶官官不及私眤惟其能爵罔及惡徳惟其<lb/>
<pb n="KR2f0039_WYG_057-38a"/>
　　賢夫爵賞天下之公器當與天下共之非人君所<lb/>
　　得而私昔韓昭侯愛一弊袴不以賜左右必欲待<lb/>
　　有功者且曰明主愛一嚬一笑袴豈特嚬笑哉唐<lb/>
　　宣宗重惜章服有司嘗具緋紫衣數襲以備賞賜<lb/>
　　或半嵗不用其一夫弊袴微物也章服虚文也二<lb/>
　　君恡惜如此盖物以寓意文以副實上之人愛之<lb/>
　　重之不以輕畀則得之者榮茍惟人人而與之則<lb/>
　　不足以為重矣而況一命以上人君所以勵世磨<lb/>
<pb n="KR2f0039_WYG_057-38b"/>
　　鈍無功者賞則有功者怠不肖者進則賢者退予<lb/>
　　奪廢置可不謹諸惟人君者要當以天下為公凡<lb/>
　　髙爵厚禄擇天下之賢者有功者共之惟其人勿<lb/>
　　以踈逺而廢非其人勿以親昵而用威權不可移<lb/>
　　於下名器不可假於人如此則上無濫賞下無幸<lb/>
　　人貴賤履位賢不肖襲情而天下治矣<lb/>
右臣所言八事凡陛下之所優為者臣申言之所以堅<lb/>
陛下有為之心陛下之所不為者臣預言之所以防陛<lb/>
<pb n="KR2f0039_WYG_057-39a"/>
下欲為之漸此皆初政之急務若夫示好惡公毁譽以<lb/>
作人才尚名節黜貪鄙以厚風俗薄賦斂戒掊剋以寬<lb/>
民力擇将帥明賞罰以肅軍政所當講求次第而施行<lb/>
者臣不敢躐等以進位卑言髙罪當萬死惟陛下裁赦<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_057-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷五十七<lb/>
</p>
<p>
</p>
  </div>
</body>
</text>
</TEI>
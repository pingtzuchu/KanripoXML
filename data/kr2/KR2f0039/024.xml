<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議巻二十四</head> <lb/>
    <p>
<pb n="KR2f0039_WYG_024-1a"/>
欽定四庫全書<lb/>
　厯代名臣奏議巻二十四<lb/>
　　　　　　　　　　　明　楊士竒等　撰<lb/>
　　治道<lb/>
漢武帝即位舉賢良文學之士前後百數而廣川董仲<lb/>
舒以賢良對䇿焉制曰朕獲承至尊休徳傳之無窮而<lb/>
施之罔極任大而守重是以夙夜不皇康寧永惟萬事<lb/>
之統猶懼有闕故廣延四方之豪儁郡國諸侯公選賢<lb/>
<pb n="KR2f0039_WYG_024-1b"/>
良脩絜博習之士欲聞大道之要至論之極今子大夫<lb/>
褎然為舉首朕甚嘉之子大夫其精心致思朕垂聽而<lb/>
問焉盖聞五帝三王之道改制作樂而天下洽和百王<lb/>
同之當虞氏之樂莫盛扵韶扵周莫盛扵勺聖王已殁<lb/>
鍾鼔筦絃之聲未衰而大道微缺陵夷至乎桀紂之行<lb/>
王道大壊矣夫五百年之間守文之君當塗之士欲則<lb/>
先王之法以戴翼其世者甚衆然猶不能反日以仆滅<lb/>
至後王而後止豈其所操持或悖<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>而失其統與固天<lb/>
<pb n="KR2f0039_WYG_024-2a"/>
降命不可復反必推之扵大衰而後息與烏虖凡所為<lb/>
屑屑夙興夜寐務法上古者又将無補與三代受命其<lb/>
符安在災異之變何縁而起性命之情或天或夀或仁<lb/>
或鄙習聞其號未燭厥理伊欲風流而令行刑輕而姦<lb/>
改百姓和樂政事宣昭何修何飭而甘露降百榖豋徳<lb/>
潤四海澤臻草木三光全寒暑平受天之袩享神鬼之<lb/>
靈徳澤洋溢施乎方外延及羣生子大夫明先聖之業<lb/>
習俗化之變終始之序講聞髙誼之日乆矣其明以諭<lb/>
<pb n="KR2f0039_WYG_024-2b"/>
朕科别其條勿猥勿并取之扵術慎其所出迺不正不<lb/>
直不忠不極枉于執事書之不泄興于朕躬毋悼後害<lb/>
子大夫其盡心靡有所隠朕将親覽焉仲舒對曰陛下<lb/>
發徳音下明詔求天命與性情皆非愚臣之能及也臣<lb/>
謹案春秋之中視前世已行之事以觀天人相與之際<lb/>
甚可畏也國家将有失道之敗而天廼先出災害以譴<lb/>
告之不知自省又出怪異以警懼之尚不知變而傷敗<lb/>
迺至以此見天心之仁愛人君而欲止其亂也自非大<lb/>
<pb n="KR2f0039_WYG_024-3a"/>
無道之世者天盡欲扶持而全安之事在彊勉而已矣<lb/>
彊勉學問則聞見博而知益明彊勉行道則徳日起而<lb/>
大有功此皆可使還至而立有其效者也<hi>還讀曰旋</hi>詩曰夙<lb/>
夜匪懈書云懋哉懋哉皆彊勉之謂也道者所繇適扵<lb/>
治之路也仁義禮樂皆其具也故聖王已殁而子孫長<lb/>
乆安寜數百歲此皆禮樂教化之功也王者未作樂之<lb/>
時廼用先王之樂宜扵世者而以深入教化扵民教化<lb/>
之情不得雅頌之樂不成故王者功成作樂樂其徳也<lb/>
<pb n="KR2f0039_WYG_024-3b"/>
樂者所以變民風化民俗也其變民也易其化人也著<lb/>
故聲發扵和而夲扵情接扵肌膚臧扵骨髓故王道雖<lb/>
微缺而筦絃之聲未衰也夫虞氏之不為政乆矣然而<lb/>
樂頌遺風猶有存者是以孔子在齊而聞韶也夫人君<lb/>
莫不欲安存而惡危亡然而政亂國危者甚衆所任者<lb/>
非其人而所繇者非其道是以政日以仆滅也夫周道<lb/>
衰扵幽厲非道亡也幽厲不繇也至扵宣王思昔先王<lb/>
之徳興滯補弊明文武之功業周道粲然復興詩人美<lb/>
<pb n="KR2f0039_WYG_024-4a"/>
之而作上天祐之為生賢佐後世稱頌至今不絶此夙<lb/>
夜不懈行善之所致也孔子曰人能𢎞道非道𢎞人也<lb/>
故治亂廢興在扵已非天降命不可得反其所操持誖<lb/>
謬失其統也臣聞天之所大奉使之王者必有非人力<lb/>
所能致而自至者此受命之符也天下之人同心歸之<lb/>
若歸父母故天瑞應誠而至書曰白魚入于王舟有火<lb/>
復于王屋流為烏此盖受命之符也周公曰復㢤復㢤<lb/>
<hi>復報也</hi>孔子曰徳不孤必有鄰皆積善絫徳之效也及至<lb/>
<pb n="KR2f0039_WYG_024-4b"/>
後世淫佚衰微不能統理羣生諸侯背畔殘賊良民以<lb/>
争壤土廢徳教而任刑罰刑罰不中則生邪氣邪氣積<lb/>
于下怨惡畜于上上下不和則隂陽繆盭而妖孽生矣<lb/>
此災異所縁而起也臣聞命者天之令也性者生之質<lb/>
也情者人之欲也或夭或夀或仁或鄙陶冶而成之不<lb/>
能粹美有治亂之所生故不齊也孔子曰君子之徳風<lb/>
也小人之徳草也草上之風必偃故堯舜行徳則民仁<lb/>
夀桀紂行暴則民鄙夭夫上之化下下之從上猶泥之<lb/>
<pb n="KR2f0039_WYG_024-5a"/>
在鈞唯甄者之所為猶金之在鎔唯冶者之所鑄綏之<lb/>
斯倈動之斯和此之謂也臣謹案春秋之文求王道之<lb/>
端得之扵正正次王王次春春者天之所為也正者王<lb/>
之所為也其意曰上承天之所為而下以正其所為正<lb/>
王道之端云爾然則王者欲有所為宜求其端扵天天<lb/>
道之大者在隂陽陽為徳隂為刑刑主殺徳主生是故<lb/>
陽常居大夏而以生育養長為事隂常居大冬而積扵<lb/>
空虚不用之處以此見天之任徳不任刑也天使陽出<lb/>
<pb n="KR2f0039_WYG_024-5b"/>
布施扵上而主歲功使隂入伏扵下而時出佐陽陽不<lb/>
得隂助亦不能獨成嵗終陽以成嵗為名此天意也王<lb/>
者承天意以從事故任徳教而不任刑刑者不可任以<lb/>
治世猶隂之不可任以成歲也為政而任刑不順扵天<lb/>
故先王莫之肯為也今廢先王徳教之官而獨任執法<lb/>
之吏治民毋乃任刑之意與孔子曰不教而誅謂之虐<lb/>
虐政用扵下而欲徳教之被四海故難成也臣謹案春<lb/>
秋謂一元之意一者萬物之所從始也元者辭之所謂<lb/>
<pb n="KR2f0039_WYG_024-6a"/>
大也謂一為元者視大始而欲正夲也春秋深探其夲<lb/>
而反自貴者始故為人君者正心以正朝廷正朝廷以<lb/>
正百官正百官以正萬民正萬民以正四方四方正逺<lb/>
近莫不壹扵正而亡有邪氣奸其間者<hi>奸音干</hi>是以隂陽<lb/>
調而風雨時羣生和而萬民殖五榖孰而草木茂天地<lb/>
之間被潤澤而大豐羙四海之内聞盛徳而皆倈臣諸<lb/>
福之物可致之祥莫不畢至而王道終矣孔子曰鳳鳥<lb/>
不至河不出圖吾已矣夫自悲可致此物而身卑賤不<lb/>
<pb n="KR2f0039_WYG_024-6b"/>
得致也今陛下貴為天子富有四海居得致之位操可<lb/>
致之勢又有能致之資行髙而恩厚知明而意美愛民<lb/>
而好士可謂誼主矣然而天地未應而美祥莫至者何<lb/>
也凡以教化不立而萬民不正也夫萬民之從利也如<lb/>
水之走下<hi>走音奏</hi>不以教化隄防之不能止也是故教化<lb/>
立而姦邪皆止者其隄防完也教化廢而姦邪並出刑<lb/>
罰不能勝者其隄防壊也古之王者明扵此是故南面<lb/>
而治天下莫不以教化為大務立太學以教扵國設庠<lb/>
<pb n="KR2f0039_WYG_024-7a"/>
序以化扵邑漸民以仁摩民以誼節民以禮故其刑罰<lb/>
甚輕而禁不犯者教化行而習俗美也聖王之繼亂世<lb/>
也埽除其迹而悉去之復脩教化而崇起之教化已明<lb/>
習俗已成子孫循之行五六百歲尚未敗也至周之末<lb/>
世大為亡道以失天下秦繼其後獨不能改又益甚之<lb/>
重禁文學不得挾書棄捐禮誼而惡聞之具心欲盡滅<lb/>
先聖之道而顓為自恣茍簡之治<hi>顓與専同</hi>故立為天子十<lb/>
四歲而國破亡矣自古以來未嘗有以亂濟亂大敗天<lb/>
<pb n="KR2f0039_WYG_024-7b"/>
下之民如秦者也<hi>濟益也</hi>其遺毒餘烈至今未滅使習俗<lb/>
薄惡人民嚚頑抵冒殊扞孰爛如此之甚者也孔子曰<lb/>
腐朽之木不可彫也糞土之墻不可圬也今漢繼秦之<lb/>
後如朽木糞墻矣雖欲善治之亡可柰何法出而姦生<lb/>
令下而詐起如以湯止沸抱薪救火愈甚亡益也竊譬<lb/>
之琴瑟不調甚者必觧而更張之乃可鼔也為政而不<lb/>
行甚者必變而更化之乃可理也當更張而不更張雖<lb/>
有良工不能善調也當更化而不更化雖有大賢不能<lb/>
<pb n="KR2f0039_WYG_024-8a"/>
善治也故漢得天下以來常欲善治而至今不可善治<lb/>
者失之扵當更化而不更化也古人有言曰臨淵羨魚<lb/>
不如退而結網今臨政而願治七十餘嵗矣不如退而<lb/>
更化更化則可善治善治則災害日去福禄日来詩云<lb/>
宜民宜人受禄于天為政而宜扵民者固當受禄于天<lb/>
夫仁義禮知信五常之道王者所當脩飭也五者脩飭<lb/>
故受天之祜而享鬼神之靈徳施于方外延及羣生也<lb/>
天子覽其對而異焉乃復䇿之制曰盖聞虞舜之時㳺<lb/>
<pb n="KR2f0039_WYG_024-8b"/>
扵巖廊之上垂拱無為而天下太平周文王至扵日昃<lb/>
不暇食而宇内亦治夫帝王之道豈不同條而共貫與<lb/>
何勞逸之殊也盖儉者不造𤣥黄旌旗之飾及至周室<lb/>
設兩觀乗大輅朱干玉戚八佾陳扵庭而頌聲興夫帝<lb/>
王之道豈異指㢤或曰良玉不琢又曰非文無以輔徳<lb/>
二端異焉殷人執五刑以督姦傷肌膚以懲惡成康不<lb/>
式四十餘年天下不犯囹圄空虚秦國用之死者甚衆<lb/>
刑者相望耗矣哀㢤烏虖朕夙寤晨興惟前帝王之憲<lb/>
<pb n="KR2f0039_WYG_024-9a"/>
永思所以奉至尊章洪業皆在力夲任賢今朕親耕耤<lb/>
田以為農先勸孝弟崇有徳使者冠盖相望問勤勞恤<lb/>
孤獨盡思極神功烈休徳未始云獲也今隂陽錯謬氛<lb/>
氣充塞羣生寡遂黎民未濟㢘耻貿亂賢不肖渾殽未<lb/>
得其真故詳延特起之士意庶㡬乎今子大夫待詔百<lb/>
有餘人或道世務而未濟稽諸上古之不同考之于今<lb/>
而難行毋廼牽扵文繫而不得騁與将所繇異術所聞<lb/>
殊方與各悉對著于篇毋諱有司明其指略切磋究之<lb/>
<pb n="KR2f0039_WYG_024-9b"/>
以稱朕意仲舒對曰臣聞堯受命以天下為憂而未以<lb/>
位為樂也故誅逐亂臣務求賢聖是以得舜禹稷卨咎<lb/>
繇衆聖輔徳賢能佐職教化大行天下和洽萬民皆安<lb/>
仁樂誼各得其宜動作應禮從容中道故孔子曰如有<lb/>
王者必世而後仁此之謂也堯在位七十載廼遜于位<lb/>
以禪虞舜堯崩天下不歸堯子丹朱而歸舜舜知不可<lb/>
辟<hi>辟讀曰避</hi>乃即天子之位以禹為相因堯之輔佐繼其統<lb/>
業是以垂拱無為而天下治孔子曰韶盡羙矣又盡善<lb/>
<pb n="KR2f0039_WYG_024-10a"/>
也此之謂也至于殷紂逆天暴物殺<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>賢知殘賊百姓<lb/>
伯夷太公皆當世賢者隠處而不為臣守職之人皆奔<lb/>
走逃亡入于河海天下耗亂萬民不安故天下去殷而<lb/>
從周文王順天理物師用賢聖是以閎夭大顛散宜生<lb/>
等亦聚扵朝廷愛施兆民天下歸之故太公起海濵而<lb/>
即三公也當此之時紂尚在上尊卑昏亂百姓散亡故<lb/>
文王悼痛而欲安之是以日昃而不暇食也孔子作春<lb/>
秋先正王而繫萬事見素王之文焉繇此觀之帝王之<lb/>
<pb n="KR2f0039_WYG_024-10b"/>
條貫同然而勞逸異者所遇之時異也孔子曰武盡羙<lb/>
矣未盡善也此之謂也臣聞制度文采𤣥黄之飾所以<lb/>
明尊卑異貴賤而勸有徳也故春秋受命所先制者改<lb/>
正朔易服色所以應天也然則宫室旌旗之制有法而<lb/>
然者也故孔子曰奢則不遜儉則固儉非聖人之中制<lb/>
也臣聞良玉不琢資質潤美不待刻琢此亡異扵逹巷<lb/>
黨人不學而自知也然則常玉不琢不成文章君子不<lb/>
學不成其徳臣聞聖王之治天下也少則習之學長則<lb/>
<pb n="KR2f0039_WYG_024-11a"/>
材諸位爵禄以養其徳刑罰以威其惡故民曉扵禮義<lb/>
而恥犯其上武王行大義平殘賊周公作禮樂以文之<lb/>
至扵成康之隆囹圄空虚四十餘年此亦教化之漸而<lb/>
仁誼之流非獨傷肌膚之效也至秦則不然師申商之<lb/>
法行韓非之說憎帝王之道以貪狼為俗非有文徳以<lb/>
教訓扵天下也誅名而不察實為善者不必免而犯惡<lb/>
者未必刑也是以百官皆飾空言虚辭而不顧實外有<lb/>
事君之禮内有背上之心造偽飾詐趣利無恥又好用<lb/>
<pb n="KR2f0039_WYG_024-11b"/>
憯酷之吏賦斂亡度竭民財力百姓散亡不得從耕織<lb/>
之業羣盜並起是以刑者甚衆死者相望而姦不息俗<lb/>
化使然也故孔子曰導之以政齊之以刑民免而無恥<lb/>
此之謂也今陛下并有天下海内莫不率服廣覽兼聽<lb/>
極羣下之知盡天下之美至徳昭然施于方外夜郎康<lb/>
居殊方萬里說徳歸誼此太平之致也然而功不加扵<lb/>
百姓者殆王心未加焉曽子曰尊其所聞則髙明矣行<lb/>
其所知則光大矣髙明光大不在扵它在乎加之意而<lb/>
<pb n="KR2f0039_WYG_024-12a"/>
巳願陛下因用所聞設誠於内而致行之則三王何異<lb/>
㢤陛下親耕耤田以為農先夙寤晨興憂勞萬民思惟<lb/>
往古而務以求賢此亦堯舜之用心也然而未云獲者<lb/>
士素不厲也夫不素養士而欲求賢譬猶不琢玉而求<lb/>
文采也故養士之大者莫大乎太學太學者賢士之所<lb/>
關也教化之夲原也今以一郡一國之衆對亡應書者<lb/>
<hi>書謂舉賢良文學之詔書也</hi>是以王道往往而絶也臣願陛下興太<lb/>
學置明師以養天下之士數考問以盡其材則英俊宜<lb/>
<pb n="KR2f0039_WYG_024-12b"/>
可得矣今之郡守縣令民之師帥所使承流而宣化也<lb/>
故師帥不賢則主徳不宣恩澤不流今吏既亡教訓扵<lb/>
下或不承用主上之法暴虐百姓與奸為市貧窮孤弱<lb/>
寃苦失職甚不稱陛下之意是以隂陽錯<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>氛氣充塞<lb/>
羣生寡遂黎民未濟皆長吏不明使至扵此也夫長吏<lb/>
多出扵郎中中郎吏二千石子弟選郎吏又以富訾未<lb/>
必賢也且古所謂功者以任官稱職為差非所謂積日<lb/>
絫乆也故小材雖絫日不離扵小官賢材雖未乆不害<lb/>
<pb n="KR2f0039_WYG_024-13a"/>
為輔佐是以有司竭力盡知務治其業而以赴功今則<lb/>
不然累日以取貴積乆以致官是以㢘恥貿亂賢不肖<lb/>
渾殽未得其真臣愚以為使諸列侯郡守二千石各擇<lb/>
其吏民之賢者歲貢各二人以給宿衛且以觀大臣之<lb/>
能所貢賢者有賞所貢不肖者有罰夫如是諸侯吏二<lb/>
千石皆盡心扵求賢天下之士可得而官使也徧得天<lb/>
下之賢人則三王之盛易為而堯舜之名可及也毋以<lb/>
日月為功實試賢能為上量材而任官録徳而定位則<lb/>
<pb n="KR2f0039_WYG_024-13b"/>
㢘恥殊路賢不肖異處矣陛下加恵寛臣之罪令勿牽<lb/>
制扵文使得切磋究之臣敢不盡愚扵是天子復冊之<lb/>
制曰盖聞善言天者必有徴扵人善言古者必有驗扵<lb/>
今故朕垂問虖天人之應上嘉唐虞下悼桀紂寖微寖<lb/>
滅寖明寖昌之道虚心以改今子大夫明扵隂陽所以<lb/>
造化習扵先聖之道業然而文采未極豈惑乎當世之<lb/>
務㢤條貫靡竟統紀未終意朕之不明與聽若眩與夫<lb/>
三王之教所祖不同而皆有失或謂乆而不易者道也<lb/>
<pb n="KR2f0039_WYG_024-14a"/>
意豈異㢤今子大夫既以著大道之極陳治亂之端矣<lb/>
其悉之究之孰之復之詩不云乎嗟爾君子毋常安息<lb/>
神之聽之介爾景福朕将親覽焉子大夫其茂明之仲<lb/>
舒對曰臣聞論語曰有始有卒者其惟聖人虖今陛下<lb/>
幸加恵留聽扵承學之臣復下明冊以切其意而究盡<lb/>
聖徳非愚臣之所能具也前所上對條貫靡竟統紀不<lb/>
終辭不别白指不分明此臣淺陋之罪也冊曰善言天<lb/>
者必有徴扵人善言古者必有驗扵今臣聞天者羣物<lb/>
<pb n="KR2f0039_WYG_024-14b"/>
之祖也故徧覆包函而無所殊建日月風雨以和之經<lb/>
隂陽寒暑以成之故聖人法天而立道亦溥愛而亡私<lb/>
布徳施仁以厚之設誼立禮以導之春者天之所以生<lb/>
也仁者君之所以愛也夏者天之所以長也徳者君之<lb/>
所以養也霜者天之所以殺也刑者君之所以罰也繇<lb/>
此言之天人之徴古今之道也孔子作春秋上揆之天<lb/>
道下質諸人情參之扵古考之扵今故春秋之所譏災<lb/>
害之所加也春秋之所惡怪異之所施也書邦家之過<lb/>
<pb n="KR2f0039_WYG_024-15a"/>
兼災異之變以此見人之所為其羙惡之極乃與天地<lb/>
流通而往来相應此亦言天之一端也古者脩教訓之<lb/>
官務以徳善化民民巳大化之後天下常亡一人之獄<lb/>
矣今世廢而不脩亡以化民民以故棄行誼而死財利<lb/>
是以犯法而罪多一歲之獄以萬千數以此見古之不<lb/>
可不用也故春秋變古則譏之天令之謂命命非聖人<lb/>
不行質樸之謂性性非教化不成人欲之謂情情非度<lb/>
制不節是故王者上謹扵承天意以順命也下務明教<lb/>
<pb n="KR2f0039_WYG_024-15b"/>
化民以成性也正法度之宜别上下之序以防欲也脩<lb/>
此三者而大本舉矣人受命扵天固超然異扵羣生入<lb/>
有父子兄弟之親出有君臣上下之誼㑹聚相遇則有<lb/>
耆老長幼之施粲然有文以相接驩然有恩以相愛此<lb/>
人之所以貴也生五榖以食之桑麻以衣之六畜以養<lb/>
之服牛乗馬圏豹檻虎是以得天之靈貴扵物也故孔<lb/>
子曰天地之性人為貴明扵天性知自貴扵物知自貴<lb/>
扵物然後知仁誼知仁誼然後重禮節重禮節然後安<lb/>
<pb n="KR2f0039_WYG_024-16a"/>
處善安處善然後樂循理樂循理然後謂之君子故孔<lb/>
子曰不知命亡以為君子此之謂也冊曰上嘉唐虞下<lb/>
悼桀紂寖微寖滅寖明寖昌之道虚心以改臣聞衆少<lb/>
成多積小致鉅故聖人莫不以晻致明以微致顯是以<lb/>
堯發扵諸侯舜興虖深山非一日而顯也盖有漸以致<lb/>
之矣言出扵已不可塞也行發扵身不可掩也言行治<lb/>
之大者君子之所以動天地也故盡小者大慎微者著<lb/>
詩云惟此文王小心翼翼故堯兢兢日行其道而舜業<lb/>
<pb n="KR2f0039_WYG_024-16b"/>
業日致其孝善積而名顯徳章而身尊此其寖明寖昌<lb/>
之道也積善在身猶長日加益而人不知也積惡在身<lb/>
猶火之銷膏而人不見也非明虖情性察虖流俗者孰<lb/>
能知之此唐虞之所以得令名而桀紂之可為悼懼者<lb/>
也夫善惡之相從如景鄉之應形聲也<hi>鄉讀曰響</hi>故桀紂暴<lb/>
謾讒賊並進賢知隠伏惡日顯國日亂晏然自以如日<lb/>
在天終陵夷而大壊夫暴逆不仁者非一日而亡也亦<lb/>
以漸至故桀紂雖亡道然猶享國十餘年此其寖微寖<lb/>
<pb n="KR2f0039_WYG_024-17a"/>
滅之道也冊曰三王之教所祖不同而皆有失或謂乆<lb/>
而不易者道也意豈異㢤臣聞夫樂而不亂復而不厭<lb/>
者謂之道道者萬世無弊弊者道之失也先王之道必<lb/>
有偏而不起之處故政有眊而不行舉其偏者以補其<lb/>
弊而已矣三王之道所祖不同非其相反将以捄溢扶<lb/>
衰所遭之變然也故孔子曰無為而治者其舜虖改正<lb/>
朔易服色以順天命而巳其餘盡循堯道何更為㢤故<lb/>
王者有改制之名亡變道之實然夏上忠殷上敬周上<lb/>
<pb n="KR2f0039_WYG_024-17b"/>
文者所繼之捄當用此也孔子曰殷因扵夏禮所損益<lb/>
可知也周因扵殷禮所損益可知也其或繼周者雖百<lb/>
世可知也此言百王之用以此三者矣夏因扵虞獨不<lb/>
言所損益者其道如一而所上同也道之大原出于天<lb/>
天不變道亦不變是以禹繼舜舜繼堯三聖相受而守<lb/>
一道亡救弊之政也故不言其所損益也繇是觀之繼<lb/>
治世者其道同繼亂世者其道變今漢繼大亂之後若<lb/>
宜少損周之文致用夏之忠者陛下有明徳嘉道愍世<lb/>
<pb n="KR2f0039_WYG_024-18a"/>
俗之靡薄悼王道之不昭故舉賢良方正之士論誼考<lb/>
問将欲興仁誼之休徳明帝王之法制建太平之道也<lb/>
臣愚不肖述所聞誦所學道師之言厪能勿失耳若乃<lb/>
論政事之得失察天下之息秏此大臣輔佐之職三公<lb/>
九卿之任非臣仲舒所能及也然而臣竊有怪者夫古<lb/>
之天下亦今之天下今之天下亦古之天下共是天下<lb/>
古亦大治上下和睦習俗美盛不令而行不禁而止吏<lb/>
亡奸邪民亡盜賊囹圄空虚徳潤草木澤被四海鳯凰<lb/>
<pb n="KR2f0039_WYG_024-18b"/>
來集麒麟來㳺以古凖今壹何不相逮之逺也安所<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>
盭而陵夷若是意者有所失扵古之道與有所詭扵天<lb/>
之理與試迹之古返之扵天黨可得見乎<hi>黨音儻</hi>夫天亦<lb/>
有所分予予之齒者去其角傅其翼者兩其足是所受<lb/>
大者不得取小也古之所予禄者不食扵力不動扵末<lb/>
是亦受大者不得取小與天同意者也夫已受大又取<lb/>
小天不能足而況人乎此民之所以囂囂苦不足也身<lb/>
寵而載髙位家温而食厚禄因乗冨貴之資力以與民<lb/>
<pb n="KR2f0039_WYG_024-19a"/>
争利扵下民安能如之㢤是故衆其奴婢多其牛羊廣<lb/>
其田宅博其産業畜其積委務此而亡已以迫蹵民民<lb/>
日削月朘寖以大窮富者奢侈羨溢貧者窮急愁苦窮<lb/>
急愁苦而上不救則民不樂生民不樂生尚不避死安<lb/>
能避罪此刑罰之所以蕃而姦邪不可勝者也故受禄<lb/>
之家食禄而已不與民争業然後利可均布而民可家<lb/>
足此上天之理而亦太古之道天子之所宜法以為制<lb/>
大夫之所當循以為行也故公儀子相魯之具家見織<lb/>
<pb n="KR2f0039_WYG_024-19b"/>
帛怒而出其妻食扵舍而茹葵愠而㧞其葵曰吾已食<lb/>
禄又奪園夫紅女利虖<hi>紅讀曰工</hi>古之賢人君子在列位者<lb/>
皆如是是故下髙其行而從其教民化其㢘而不貪鄙<lb/>
及至周室之衰其卿大夫緩扵誼而急扵利亡推讓之<lb/>
風而有争田之訟故詩人疾而刺之曰節彼南山惟石<lb/>
巖巖赫赫師尹民具爾瞻爾好誼則民鄉仁而俗善爾<lb/>
好利則民好邪而俗敗由是觀之天子大夫者下民之<lb/>
所視效逺方之所四面而内望也近者視而放之逺者<lb/>
<pb n="KR2f0039_WYG_024-20a"/>
望而效之豈可以居賢人之位而為庶人行㢤夫皇皇<lb/>
求財利常恐匱乏者庶人之意也皇皇求仁義常恐不<lb/>
能化民者大夫之意也易曰負且乗致寇至乗車者君<lb/>
子之位也負擔者小人之事也此言居君子之位而為<lb/>
庶人之行者其患禍必至也若居君子之位當君子之<lb/>
行則舍公儀休之相魯亡可為者矣春秋大一統者天<lb/>
地之常經古今之通誼也今師異道人異論百家殊方<lb/>
指意不同足以上亡以持一統法制數變下不知所守<lb/>
<pb n="KR2f0039_WYG_024-20b"/>
臣愚以為諸不在六藝之科孔子之術者皆絶其道勿<lb/>
使並進邪辟之說滅息然後統紀可一而法度可明民<lb/>
知所從矣對既畢天子以仲舒為江都相<lb/>
趙綰王臧請立明堂以朝諸侯不能就其事乃言其師<lb/>
申公扵是上使使束帛加璧安車以蒲裹輪駕駟迎申<lb/>
公弟子二人乘軺傅從至見上上問治亂之事申公時<lb/>
已八十餘矣對曰為治者不在多言顧力行何如耳是<lb/>
時上方好文辭見申公對黙然然已招致即以為大中<lb/>
<pb n="KR2f0039_WYG_024-21a"/>
大夫舍魯邸議明堂事<lb/>
元光五年徴賢良文學之士上䇿詔諸儒制曰盖聞上<lb/>
古至治畫衣冠異章服而民不犯隂陽和五榖登六畜<lb/>
蕃甘露降風雨時嘉禾興朱草生山不童澤不涸麟鳳<lb/>
在郊藪龜龍逰扵沼河洛出圖書父不喪子兄不哭弟<lb/>
北發渠搜南撫交阯舟車所至人迹所及跂行喙息咸<lb/>
得其宜朕甚嘉之今何道而臻乎此子大夫脩先聖之<lb/>
術明君臣之義講論洽聞有聲乎當世問子大夫天人<lb/>
<pb n="KR2f0039_WYG_024-21b"/>
之道何所本始吉凶之效安所期焉禹湯水旱厥咎何<lb/>
由仁義禮智四者之宜當安設施屬統垂業物鬼變化<lb/>
天命之符廢興何如天文地理人事之紀子大夫習焉<lb/>
其悉意正議詳具其對著之于篇朕将親覽焉靡有所<lb/>
隠菑川公孫𢎞對䇿曰臣聞上古堯舜之時不貴爵賞<lb/>
而民勸善不重刑罰而民不犯躬率以正而遇民信也<lb/>
末世貴爵厚賞而民不勸深刑重罰而姦不止其上不<lb/>
正遇民不信也夫厚賞重刑未足以勸善而禁非必信<lb/>
<pb n="KR2f0039_WYG_024-22a"/>
而已矣是故因能任官則分職治去無用之言則事情<lb/>
得不作無用之器則賦斂省不奪民時不妨民力則百<lb/>
姓富有徳者進無徳者退則朝廷尊有功者上無功者<lb/>
下則羣臣逡罰當罪則姦邪止賞當賢則臣下勸凡此<lb/>
八者治之夲也故民者業之即不爭理得則不怨有禮<lb/>
則不暴愛之則親上此有天下之急者也故法不逺義<lb/>
則民服而不離和不逺禮則民親而不暴故法之所罰<lb/>
義之所去也和之所賞禮之所取也禮義者民之所服<lb/>
<pb n="KR2f0039_WYG_024-22b"/>
也而賞罰順之則民不犯禁矣故畫衣冠異章服而民<lb/>
不犯者此道素行也臣聞之氣同則從聲比則應今人<lb/>
主和徳扵上百姓和合扵下故心和則氣和氣和則形<lb/>
和形和則聲和聲和則天地之和應矣故隂陽和風雨<lb/>
時甘露降五榖登六畜蕃嘉禾興朱草生山不童澤不<lb/>
涸此和之至也故形和則無疾無疾則不夭故父不喪<lb/>
子兄不哭弟徳配天地明並日月則麟鳳至龜龍在郊<lb/>
河出圖洛出書逺方之君莫不說義奉幣而來朝此和<lb/>
<pb n="KR2f0039_WYG_024-23a"/>
之極也臣聞之仁者愛也義者宜也禮者所履也智者<lb/>
術之原也致利除害兼愛無私謂之仁明是非立可否<lb/>
謂之義進退有度尊卑有分謂之禮擅殺生之柄通壅<lb/>
塞之塗權輕重之數論得失之道使逺近情偽必見扵<lb/>
上謂之術凡此四者治之夲道之用也皆當設施不可<lb/>
廢也得其要則天下安樂法設而不用不得其術則主<lb/>
蔽扵上官亂扵下此事之情屬統垂業之夲也臣聞堯<lb/>
遭鴻水使禹治之未聞禹之有水也若湯之旱桀之餘<lb/>
<pb n="KR2f0039_WYG_024-23b"/>
烈也桀紂行惡受天之罰禹湯積徳以王天下因此觀<lb/>
之天徳無私親順之和起逆之害生此天文地理人事<lb/>
之紀臣𢎞愚戇不足以奉大對時對者百餘人太常奏<lb/>
𢎞第居下策奏天子擢𢎞對為第一召入見容貌甚麗<lb/>
拜為愽士待詔金馬門𢎞復上疏曰陛下有先聖之位<lb/>
而無先聖之名有先聖之民而無先聖之吏是以勢同<lb/>
而治異先世之吏正故其民篤今世之吏邪故其民薄<lb/>
政弊而不行令倦而不聽夫使邪吏行弊政用倦令治<lb/>
<pb n="KR2f0039_WYG_024-24a"/>
薄民民不可得而化此治之所以異也臣聞周公旦治<lb/>
天下期年而變三年而化五年而定唯陛下之所志書<lb/>
奏天子以冊書荅曰問𢎞稱周公之治𢎞之材能自視<lb/>
孰與周公賢𢎞對曰愚臣淺薄安敢比材扵周公雖然<lb/>
愚心曉然見治道之所以然也夫虎豹馬牛禽獸之不<lb/>
可制者也及其教馴服習之至可牽持駕服唯人之從<lb/>
臣聞揉曲木者不累日銷金石者不累月夫人之扵利<lb/>
害好惡豈比禽獸木石之𩔖㢤期年而變臣𢎞尚竊遲<lb/>
<pb n="KR2f0039_WYG_024-24b"/>
之上異其言𢎞又上書曰臣聞天下通道五所以行之<lb/>
者三君臣父子夫婦長幼朋友之交五者天下之通道<lb/>
也知仁勇三者所以行之也故曰好問近乎知力行近<lb/>
乎仁知恥近乎勇知此三者知所以自治知所以自治<lb/>
然後知所以治人未有不能自治而能治人者也陛下<lb/>
躬孝弟監三王建周道兼文武招徠四方之士任賢序<lb/>
位量能授官将以厲百姓勸賢材也今臣愚駑無汗馬<lb/>
之勞陛下過意擢臣𢎞卒伍之中封為列侯致位三公<lb/>
<pb n="KR2f0039_WYG_024-25a"/>
臣𢎞行能不足以稱加有負薪之疾恐先狗馬填溝壑<lb/>
終無以報徳塞責願歸侯乞骸骨避賢者路<lb/>
汲黯為主爵都尉時天子方招文學儒者上曰吾欲云<lb/>
云<hi>張晏曰所言欲施仁義也</hi>黯對曰陛下内多欲而外施仁義柰何<lb/>
欲效唐虞之治乎上黙然怒變色而罷朝公卿皆為黯<lb/>
懼上退謂左右曰甚矣汲黯之戇也羣臣或數黯黯曰<lb/>
天子置公卿輔弼之臣寜令從諛承意陷主扵不義乎<lb/>
且己在其位縱愛身柰辱朝廷何<lb/>
<pb n="KR2f0039_WYG_024-25b"/>
臨菑嚴安以故丞相史上書曰臣聞鄒子曰政教文質<lb/>
者所以云救也當時則用過則舍之有易則易之故守<lb/>
一而不變者未睹治之至者也今天下人民用財侈靡<lb/>
車馬衣裘宫室皆競修飾調五聲使有莭族雜五色使<lb/>
有文章重五味方丈扵前以觀欲天下彼民之情見美<lb/>
則願之是教民以侈也侈而無莭則不可贍民離夲而<lb/>
徼末矣末不可徒得故搢紳者不憚為詐帶劒者誇殺<lb/>
人以矯奪而世不知媿故姦軌浸長夫佳麗珍怪固順<lb/>
<pb n="KR2f0039_WYG_024-26a"/>
扵耳目故養失而泰樂失而淫禮失而采教失而偽偽<lb/>
采淫泰非所以範民之道也是以天下人民逐利無已<lb/>
犯法者衆臣願為民制度以防其淫使貧富不相燿以<lb/>
和其心心既和平其性恬安恬安不營則盜賊銷盜賊<lb/>
銷則刑罰少刑罰少則隂陽和四時正風雨時草木暢<lb/>
茂五榖蕃熟六畜遂字民不夭厲和之至也臣聞周有<lb/>
天下其治三百餘歲成康其隆也刑錯四十餘年而不<lb/>
用及其衰亦三百餘年故五伯更起伯者常佐天子興<lb/>
<pb n="KR2f0039_WYG_024-26b"/>
利除害誅暴禁邪匡正海内以尊天子五伯既沒賢聖<lb/>
莫續天子孤弱號令不行諸侯恣行強陵弱衆暴寡田<lb/>
常篡齊六卿分晉並為戰國此民之始苦也扵是強國<lb/>
務攻弱國修守合從連衡馳車轂擊介胄生蟣蝨民無<lb/>
所告訴及至秦王蠶食天下并吞戰國稱號皇帝一海<lb/>
内之政壊諸侯之城銷其兵鑄以為鐘虡示不復用元<lb/>
元黎民得免扵戰國逢明天子人人自以為更生鄉使<lb/>
秦緩刑罰薄賦斂省繇役貴仁義賤權利上篤厚下佞<lb/>
<pb n="KR2f0039_WYG_024-27a"/>
巧變風易俗化扵海内則世世必安矣秦不行是風循<lb/>
其故俗為智巧權利者進篤厚忠正者退法嚴令苛諂<lb/>
諛者衆日聞其美意廣心逸欲威海内使蒙恬将兵以<lb/>
北攻強胡辟地進境戍扵北河飛芻輓粟以隨其後又<lb/>
使尉屠睢将樓船之士攻越使監禄鑿渠運糧深入越<lb/>
地越人遁逃曠日持乆糧食乏絶越人擊之秦兵大敗<lb/>
秦乃使尉佗将卒以戍越當是時秦禍北搆扵胡南挂<lb/>
扵越宿兵扵無用之地進而不得退行十餘年丁男被<lb/>
<pb n="KR2f0039_WYG_024-27b"/>
甲丁女轉輸苦不聊生自經扵道樹死者相望及秦皇<lb/>
帝崩天下大畔陳勝呉廣舉陳武臣張耳舉趙項梁舉<lb/>
呉田儋舉齊景駒舉郢周市舉魏韓廣舉燕窮山通谷<lb/>
豪士並起不可勝載也然夲皆非公侯之後非長官之<lb/>
吏無尺寸之埶起閭巷杖棘矜應時而動不謀而俱起<lb/>
不約而同㑹壤長地進至于伯王時教使然也秦貴為<lb/>
天子富有天下滅世絶祀窮兵之禍也故周失之弱秦<lb/>
失之強不變之患也今徇南夷朝夜郎降羌僰略薉州<lb/>
<pb n="KR2f0039_WYG_024-28a"/>
建城邑深入匈奴燔其龍城議者美之此人臣之利非<lb/>
天下之長䇿也今中國無狗吠之警而外累扵逺方之<lb/>
備糜敝國家非所以子民也行無窮之欲甘心快意結<lb/>
怨扵匈奴非所以安邉也禍挐而不觧兵休而復起近<lb/>
者愁苦逺者驚駭非所以持乆也今天下鍜甲摩劒矯<lb/>
箭控弦轉輸軍糧未見休時此天下所共憂也夫兵乆<lb/>
而變起事煩而慮生今外郡之地或㡬千里列城數十<lb/>
形束壤制帶脇諸侯非宗室之利也上觀齊晋所以亡<lb/>
<pb n="KR2f0039_WYG_024-28b"/>
公室卑削六卿大盛也下覽秦之所以滅刑嚴文刻欲<lb/>
大無窮也今郡守之權非特六卿之重也地幾千里非<lb/>
特閭巷之資也甲兵器械非特棘矜之用也以逢萬世<lb/>
之變則不可勝諱也後以安為騎馬令<lb/>
帝以卜式為郎式不願上曰吾有羊上林中欲令子牧<lb/>
之式乃拜為郎布衣屩而牧羊<hi>韋昭曰屩草屝</hi>歲餘羊肥息上<lb/>
過見其羊善之式曰非獨羊也治民亦猶是也以時起<lb/>
居惡者輙斥去毋令敗羣上以式為竒拜為緱氏令試<lb/>
<pb n="KR2f0039_WYG_024-29a"/>
之緱氏便之<lb/>
宣帝時丞相魏相又數表采易隂陽及明堂月令奏之<lb/>
曰臣相幸得備貟奉職不修不能宣廣教化隂陽未和<lb/>
災害未息咎在臣等臣聞易曰天地以順動故日月不<lb/>
過四時不忒聖王以順動故刑罰清而民服天地變化<lb/>
必繇隂陽隂陽之分以日為紀曰冬夏至則八風之序<lb/>
立萬物之性成各有常職不得相千東方之神太昊乗<lb/>
震執規司春南方之神炎帝乗離執衡司夏西方之神<lb/>
<pb n="KR2f0039_WYG_024-29b"/>
少昊乗兊執矩司秋北方之神顓頊乗坎執權司冬中<lb/>
央之神黄帝乗坤艮執繩司下土兹五帝所司各有時<lb/>
也東方之卦不可以治西方南方之卦不可以治北方<lb/>
春興兊治則饑秋興震治則華冬興離治則泄夏興坎<lb/>
治則雹明王謹于尊天慎于養人故立羲和之官以乗<lb/>
四時節授民事君動静以道奉順隂陽則日月光明風<lb/>
雨時節寒暑調和三者得敘則災害不生五榖熟絲麻<lb/>
遂草木茂鳥獸蕃民不夭疾衣食有餘若是則君尊民<lb/>
<pb n="KR2f0039_WYG_024-30a"/>
說上下亡怨政教不違禮讓可興夫風雨不時則傷農<lb/>
桑農桑傷則民飢寒飢寒在身則亡㢘恥寇賊姦宄所<lb/>
繇生也臣愚以為隂陽者王事之夲羣生之命自古賢<lb/>
聖未有不繇者也天子之義必純取法天地而觀扵先<lb/>
聖髙皇帝所述書天子所服第八曰大謁者臣章受詔<lb/>
長樂宫曰令羣臣議天子所服以安治天下相國臣何<lb/>
御史大夫臣昌謹與将軍臣陵太子太傅臣通等議春<lb/>
夏秋冬天子所服當法天地之數中得人和故自天子<lb/>
<pb n="KR2f0039_WYG_024-30b"/>
王侯有土之君下及兆民能法天地順四時以治國家<lb/>
身亡禍殃年夀永究是奉宗廟安天下之大禮也臣請<lb/>
法之中謁者趙堯舉春李舜舉夏兒湯舉秋貢禹舉冬<lb/>
四人各職一時大謁者襄章奏制曰可孝文皇帝時以<lb/>
二月施恩恵扵天下賜孝弟力田及罷軍卒祠死事者<lb/>
頗非時節御史大夫晁錯時為太子家令奏言其状臣<lb/>
相伏念陛下恩澤甚厚然而災氣未息竊恐詔令有未<lb/>
合當時者也願陛下選明經通知隂陽者四人各主一<lb/>
<pb n="KR2f0039_WYG_024-31a"/>
時時至明言所職以和隂陽天下幸甚<lb/>
王吉上䟽言得失曰陛下躬聖質總萬方帝王圖籍日<lb/>
陳于前惟思世務将興太平詔書毎下民欣然若更生<lb/>
臣伏而思之可謂至恩未可謂夲務也欲治之主不世<lb/>
出公卿幸得遭遇其時言聼諫從然未有建萬世之長<lb/>
策舉明主扵三代之隆者也其務在扵期㑹簿書㫁獄<lb/>
聽訟而已此非太平之基也臣聞聖王宣徳流化必自<lb/>
近始朝廷不偹難以言治左右不正難以化逺民者弱<lb/>
<pb n="KR2f0039_WYG_024-31b"/>
而不可勝愚而不可欺也聖主獨行扵深宫得則天下<lb/>
稱誦之失則天下咸言之行發扵近必見扵逺故謹選<lb/>
左右審擇所使左右所以正身也所使所以宣徳也詩<lb/>
云濟濟多士文王以寜此其夲也春秋所以大一統者<lb/>
六合同風九州共貫也今俗吏所以牧民者非有禮義<lb/>
科指可世世通行者也獨設刑法以守之其欲治者不<lb/>
知所繇以意穿鑿各取一切權譎自在故一變之後不<lb/>
可復修也是以百里不同風千里不同俗户異政人殊<lb/>
<pb n="KR2f0039_WYG_024-32a"/>
服詐偽萌生刑罰亡極質檏日銷恩愛寖薄孔子曰安<lb/>
上治民莫善扵禮非空言也王者未制禮之時引先王<lb/>
之禮宜扵今者而用之臣願陛下承天心發大業與公<lb/>
卿大臣延及儒生述舊禮明王制敺一世之民躋之仁<lb/>
夀之域則俗何以不若成康夀何以不若髙宗竊見今<lb/>
世趨務不合扵道者謹條奏唯陛下裁擇焉吉意以為<lb/>
夫婦人倫大綱夭夀之萌也世俗嫁娶太早未知為人<lb/>
父母之道而有子是以教化不明而民多夭聘妻送女<lb/>
<pb n="KR2f0039_WYG_024-32b"/>
無節則貧人不及故不舉子又漢家列侯尚公主諸侯<lb/>
則國人承翁主使男事女夫詘扵婦逆隂陽之位故多<lb/>
女亂古者衣服車馬貴賤有章以襃有徳而别尊卑今<lb/>
上下僭差人人自制是以貪財趨利不畏死亡周之所<lb/>
以能致治刑措而不用者以其禁邪扵㝠㝠絶惡扵未<lb/>
萌也又言舜湯不用三公九卿之世而舉臯陶伊尹不<lb/>
仁者逺今使俗吏得任子弟率多驕驁不通古今至扵<lb/>
積功治人亡益扵民此伐檀所為作也宜明選求賢除<lb/>
<pb n="KR2f0039_WYG_024-33a"/>
任子之令外家及故人可厚以財不宜居位去角抵減<lb/>
樂府省尚方明視天下以儉古者工不造琱琢商不通<lb/>
侈靡非工商之獨賢政教使之然也民見儉則歸夲夲<lb/>
立而末成其指如此上以其言迂闊不甚寵異也<lb/>
元帝時御史大夫貢禹上書曰孝文皇帝時貴㢘絜賤<lb/>
貪汙賈人贅壻及吏坐臧者皆禁錮不得為吏賞善罰<lb/>
惡不阿親戚罪白者伏其誅疑者以與民亡贖罪之法<lb/>
故令行禁止海内大化天下㫁獄四百與刑錯亡異武<lb/>
<pb n="KR2f0039_WYG_024-33b"/>
帝始臨天下尊賢用士闢地廣境數千里自見功大威<lb/>
行遂從耆欲用度不足乃行一切之變使犯法者贖罪<lb/>
入榖者補吏是以天下奢侈官亂民貧盜賊並起亡命<lb/>
者衆郡國恐伏其誅則擇便巧史書習扵計簿能欺上<lb/>
府者以為右職姦軌不勝則取勇猛能操切百姓者以<lb/>
苛暴威服下者使居大位故亡義而有財者顯扵世欺<lb/>
謾而善書者尊扵朝誖逆而勇猛者貴扵官故俗皆曰<lb/>
何以孝弟為財多而光榮何以禮義為史書而仕宦何<lb/>
<pb n="KR2f0039_WYG_024-34a"/>
以謹慎為勇猛而臨官故黥劓而髠鉗者猶復攘臂為<lb/>
政扵世行雖犬彘家富埶足目指氣使是為賢耳故謂<lb/>
居官而置富者為雄桀處姦而得利者為壮士兄勸其<lb/>
弟父勉其子俗之壊敗乃至扵是察其所以然者皆以<lb/>
犯法得贖罪求士不得真賢相守崇財利誅不行之所<lb/>
致也今欲興至治致太平宜除贖罪之法相守選舉不<lb/>
以實及有臧者輙行其誅亡但免官則争盡力為善貴<lb/>
孝弟賤賈人進真賢舉實㢘而天下治矣孔子匹夫之<lb/>
<pb n="KR2f0039_WYG_024-34b"/>
人耳以樂道正身不觧之故<hi>觧讀曰懈</hi>四海之内天下之君<lb/>
微孔子之言亡所折中<hi>中音竹仲反</hi>況乎以漢地之廣陛下<lb/>
之徳處南面之尊秉萬乗之權因天地之助其扵變世<lb/>
易俗調和隂陽陶冶萬物化正天下易扵決流抑隊自<lb/>
成康以来㡬且千歲欲為治者甚衆然而太平不復興<lb/>
者何也以其舍法度而任私意奢侈行而仁義廢也陛<lb/>
下誠深念髙祖之苦醇法太宗之治正己以先下選賢<lb/>
以自輔開進忠正致誅姦臣逺放讇佞放出園陵之女<lb/>
<pb n="KR2f0039_WYG_024-35a"/>
罷倡樂絶鄭聲去甲乙之帳退偽薄之物修莭儉之化<lb/>
驅天下之民皆歸扵農如此不觧則三王可侔五帝可<lb/>
及唯陛下留意省察天下幸甚天子下其議令民産子<lb/>
七歲出口錢自此始又省建章甘泉宫衛卒減諸侯王<lb/>
廟衛卒省其半餘雖未盡從然嘉其質直之意<lb/>
元帝好儒術文辭頗改宣帝之政言事者多進見人人<lb/>
自以為得上意又傅昭儀及子定陶王愛幸寵扵皇后<lb/>
太子匡衡復上䟽曰臣聞治亂安危之機在乎審所用<lb/>
<pb n="KR2f0039_WYG_024-35b"/>
心盖受命之主務在創業垂統傳之無窮繼體之君心<lb/>
存扵承宣先王之徳而襃大其功音者成王之嗣位思<lb/>
述文武之道以養其心休烈盛美皆歸之二后而不敢<lb/>
專其名是以上天歆享而鬼神祐焉其詩曰念我皇祖<lb/>
陟降廷止言成王常思祖考之業而鬼神祐助其治也<lb/>
陛下聖徳天覆子愛海内然隂陽未和奸邪未禁者殆<lb/>
論議者未丕揚先帝之盛功争言制度不可用也務變<lb/>
更之所更或不可行而復復之是以羣下更相是非吏<lb/>
<pb n="KR2f0039_WYG_024-36a"/>
民無所信竊恨國家釋樂成之業而虚為此紛紛也願<lb/>
陛下詳覽統業之事留神扵遵制揚功以定群下之心<lb/>
大雅曰無念爾祖聿脩厥徳孔子著之孝經首章盖至<lb/>
徳之本也傳曰審好惡理情性而王道畢矣能盡其性<lb/>
然後能盡人物之性能盡人物之性可以賛天地之化<lb/>
治性之道必審己之所有餘而强其所不足盖聦明䟽<lb/>
通者戒扵大察寡聞少見者戒扵雍蔽勇猛剛強者戒<lb/>
扵大暴仁愛温良者戒扵無㫁湛静安舒者戒扵後時<lb/>
<pb n="KR2f0039_WYG_024-36b"/>
廣心浩大者戒扵遺忘必審已之所當戒而齊之以義<lb/>
然後中和之化應而巧偽之徒不敢比周而望進唯陛<lb/>
下戒所以崇聖徳臣又聞室家之道脩則天下之理得<lb/>
故詩始國風禮夲冠㛰始乎國風原性情而明人倫也<lb/>
夲乎冠婚正基兆而防未然也福之興莫不夲乎室家<lb/>
道之衰莫不始乎梱内故聖王必慎妃后之際别適長<lb/>
之位禮之扵内也卑不隃尊新不先故所以統人情而<lb/>
理隂氣也其尊適而卑庶也適子冠乎阼禮之用體衆<lb/>
<pb n="KR2f0039_WYG_024-37a"/>
子不得與列所以貴正體而明嫌疑也非虚加其禮文<lb/>
而已乃中心與之殊異故禮探其情而見之外也聖人<lb/>
動静㳺燕所親物得其序得其序則海内自脩百姓從<lb/>
化如當親者䟽當尊者卑則佞巧之姦因時而動以亂<lb/>
國家故人慎防其端禁扵未然不以私恩害公義陛下<lb/>
聖徳純備莫不脩正則天下無為而治詩云于以四方<lb/>
克定厥家傳曰正家而天下定矣<lb/>
成帝初即位薛宣為御史中丞執法殿中外緫部刺史<lb/>
<pb n="KR2f0039_WYG_024-37b"/>
上䟽曰陛下至徳仁厚哀閔元元躬有日昃之勞而亡<lb/>
佚豫之樂允執聖道刑罰惟中然而嘉氣尚凝隂陽不<lb/>
和是臣下未稱而聖化獨有不洽者也臣竊伏思其一<lb/>
端殆吏多苛政政教煩碎大率咎在部刺史或不循守<lb/>
條職舉錯各以其意多與郡縣事至開私門聽讒佞以<lb/>
求吏民過失譴呵及細微責義不量力郡縣相迫促亦<lb/>
内相刻流至衆庶是故鄉黨闕扵嘉賔之懽九族忘其<lb/>
親親之恩飲食周急之厚彌衰送往勞来之禮不行夫<lb/>
<pb n="KR2f0039_WYG_024-38a"/>
人道不通則隂陽否隔和氣不興未必不由此也詩云<lb/>
民之失徳乾餱以愆鄙語曰苛政不親煩苦傷恩方刺<lb/>
史奏事時宜明申敕使昭然知夲朝之要務臣愚不知<lb/>
治道惟明主察焉上嘉納之<lb/>
成帝召直言之士詣白虎殿對䇿䇿曰天地之道何貴<lb/>
王者之法何如六經之義何上人之行何先取人之術<lb/>
何以當世之治何務各以經對杜欽對曰臣聞天道貴<lb/>
信地道貴貞不信不貞萬物不生生天地之所貴也王<lb/>
<pb n="KR2f0039_WYG_024-38b"/>
者承天地之所生理而成之昆蟲草木靡不得其所王<lb/>
者法天地非仁無以廣施非義無以正身克巳就義恕<lb/>
以及人六經之所上也不孝則事君不忠涖官不敬戰<lb/>
陳無勇朋友不信孔子曰孝無終始而患不及者未之<lb/>
有也孝人行之所先也觀本行扵鄉黨考功能扵官職<lb/>
逹觀其所舉富觀其所予窮觀其所不為乏觀其所不<lb/>
取近觀其所為逺觀其所主孔子曰視其所以觀其所<lb/>
由察其所安人焉廋㢤取人之術也殷因夏尚質周因<lb/>
<pb n="KR2f0039_WYG_024-39a"/>
殷尚文今漢家承周秦之敝宜抑文尚質廢奢長儉表<lb/>
實去偽孔子曰惡紫之奪朱當世治之所務也臣竊有<lb/>
所憂言之則拂心逆指不言則漸日長為禍不細然小<lb/>
臣不敢廢道而求從違忠而耦意臣聞玩色無厭必生<lb/>
好憎之心好憎之心生則愛寵偏扵一人愛寵偏扵一<lb/>
人則繼嗣之路不廣而嫉妬之心興矣如此則匹婦之<lb/>
說不可勝也唯陛下純徳普施無欲是從此則衆庶咸<lb/>
說繼嗣日廣而海内長安萬事之是非何足備言<lb/>
<pb n="KR2f0039_WYG_024-39b"/>
東漢光武時桓譚拜議郎給事中因上䟽陳時政所宜<lb/>
曰臣聞國之廢興在扵政事政事得失由乎輔佐輔佐<lb/>
賢明則俊士充朝而理合世務輔佐不明則論失時宜<lb/>
而舉多過事夫有國之君俱欲興化建善然而政道未<lb/>
理者其所謂賢者異也昔楚荘王問孫叔敖曰寡人未<lb/>
得所以為國是也<hi>莊王名旅穆王商臣之子也孫叔敖楚賢相也言欲為國扵是未知何以</hi>
<hi>得之</hi>叔敖曰國之有是衆所惡也恐王不能定也王曰不<lb/>
定獨在君亦在臣乎對曰君驕士曰士非我無從富貴<lb/>
<pb n="KR2f0039_WYG_024-40a"/>
士驕君曰君非士無從安存人君或至失國而不悟士<lb/>
或至飢寒而不進君臣不合則國是無從定矣荘王曰<lb/>
善願相國與諸大夫共定國是也盖善政者視俗而施<lb/>
教察失而立防威徳更興文武迭用然後政調扵時而<lb/>
躁人可定昔董仲舒言理國譬若琴瑟其不調者則解<lb/>
而更張夫更張難行而拂衆者亡是故賈誼以才逐而<lb/>
晁錯以智死世雖有殊能而終莫敢談者懼扵前事也<lb/>
且設法禁者非能盡塞天下之姦皆合衆人之所欲也<lb/>
<pb n="KR2f0039_WYG_024-40b"/>
大抵取便國利事多者則可矣夫張官置吏以理萬人<lb/>
縣賞設罰以别善惡惡人誅傷則善人蒙福矣今人相<lb/>
殺傷雖巳伏法而私結怨讎子孫相報後忿深前至扵<lb/>
滅戶殄業而俗稱豪健故雖有怯弱猶勉而行之此為<lb/>
聽人自理而無復法禁者也今宜申明舊令若已伏官<lb/>
誅而私相傷殺者雖一身逃亡皆徙家屬扵邉其相傷<lb/>
者加常二等不得雇山贖罪如此則仇怨自觧盜賊息<lb/>
矣夫理國之道舉本業而抑末利是以先帝禁人二業<lb/>
<pb n="KR2f0039_WYG_024-41a"/>
錮商賈不得宦為吏此所以抑并兼長㢘恥也今富商<lb/>
大賈多放田貨中家子弟為之保役<hi>保役可保信也</hi>趨走與臣<lb/>
㒒等勤收稅與封君比入是以衆人慕効不耕而食至<lb/>
乃多通侈靡以淫耳目今可令諸商賈自相紏告若非<lb/>
身力所得皆以臧卑告者如此則專役一已不敢以貨<lb/>
與人事寡力弱必歸功田畆田畆脩則榖入多而地力<lb/>
盡矣又見法令決事輕重不齊或一事殊法同罪異論<lb/>
姦吏得因縁為市所欲活則出生議所欲陷則與死比<lb/>
<pb n="KR2f0039_WYG_024-41b"/>
是為刑開二門也今可令通義理明習法律者校定科<lb/>
比一其法度班下郡國蠲除故條如此天下知方而獄<lb/>
無怨濫矣<lb/>
章帝時第五倫性峭直常疾俗吏苛刻及為三公值帝<lb/>
長者屢有善政乃上䟽褒稱盛羙因以勸成風徳曰陛<lb/>
下即位躬天然之徳體晏晏之<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>以寛𢎞臨下<hi>尚書考靈䊮曰</hi>
<hi>堯文塞晏晏爾雅曰晏晏温和也</hi>出入四年前歲誅刺史二千石貪殘<lb/>
者六人斯皆明聖所鑒非羣下所及然詔書毎下寛和<lb/>
<pb n="KR2f0039_WYG_024-42a"/>
而政急不觧務存莭儉而奢侈不止者咎在俗敝羣下<lb/>
不稱故也光武承王莾之餘頗以嚴猛為政後代因之<lb/>
遂成風化郡國所舉𩔖多辨職俗吏殊未有寛博之選<lb/>
以應上之求者也陳留令劉豫冠軍令駟協並以刻薄<lb/>
之<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>臨人宰邑專念掠殺務為嚴苦吏民愁怨莫不疾<lb/>
之而今之議者反以為能違天心失經義誠不可不慎<lb/>
也非徒應坐豫協亦當宜譴舉者務進仁賢以任時政<lb/>
不過數人則風俗自化矣臣嘗讀書記知秦以酷急亡<lb/>
<pb n="KR2f0039_WYG_024-42b"/>
國又目見王莽亦以苛法自滅故勤勤懇懇實在扵此<lb/>
又聞諸王主貴戚驕奢踰制京師尚然何以示逺故曰<lb/>
其身不正雖令不從以身教者從以言教者訟夫隂陽<lb/>
和嵗乃豊君臣同心化乃成也其刺史太守以下除拜<lb/>
京師及道出洛陽者宜皆召見可因博問四方兼以觀<lb/>
察其人諸上書言事有不合者可但報歸田里不宜過<lb/>
加喜怒以明在寛臣愚不足採<lb/>
桓帝初詔公卿郡國舉至孝獨行之士崔寔以郡舉除<lb/>
<pb n="KR2f0039_WYG_024-43a"/>
為郎論當世便事數十條名曰政論指切時要言辨而<lb/>
确<hi>确堅正也</hi>當世稱之仲長統曰凡為人主宜冩一通置之<lb/>
坐側其辭曰自堯舜之帝湯武之王皆頼明哲之佐博<lb/>
物之臣故臯陶陳謨而唐虞以興伊箕作訓而殷周用<lb/>
隆及繼體之君欲立中興之功者曷嘗不賴賢哲之謀<lb/>
乎凡天下所以不理者常由人主承平日乆俗漸敝而<lb/>
不悟政寖衰而不改習亂安危怢不自覩或荒耽嗜欲<lb/>
不恤萬機或耳蔽箴誨厭偽忽真或猶豫岐路莫適所<lb/>
<pb n="KR2f0039_WYG_024-43b"/>
從或見信之佐括囊守禄或踈逺之臣言以賤廢是以<lb/>
王綱縱弛扵上智士欝伊扵下悲夫自漢興以来三百<lb/>
五十餘嵗矣政令垢翫上下怠懈<hi>垢惡也</hi>風俗彫敝人庶<lb/>
巧偽百姓囂然咸復思中興之救矣且濟時拯世之術<lb/>
豈必體堯蹈舜然後乃理㢤期扵補綻決壊技柱邪傾<lb/>
随形裁割要措斯世扵安寧之域而巳故聖人執權遭<lb/>
時定制歩驟之差各有云設不強人以不能背急切而<lb/>
慕所聞也盖孔子對葉公以來逺哀公以臨人景公以<lb/>
<pb n="KR2f0039_WYG_024-44a"/>
節禮非其不同所急異務也是以受命之君毎輒創制<lb/>
中興之主亦匡時失昔盤庚愍殷遷都易民周穆有闕<lb/>
甫侯正刑俗人拘文牽古不達權制竒偉所聞簡忽所<lb/>
見烏可與論國家之大事㢤故言事者雖合聖徳輒見<lb/>
掎奪何者其頑士闇扵時權安習所見不知樂成況可<lb/>
慮始茍云率由舊章而已其達者或矜名妒能恥策非<lb/>
己舞筆奮辭以破其義寡不勝衆遂見擯棄雖稷契復<lb/>
存猶将困焉斯賈生之所以排扵絳灌屈子之所以攄<lb/>
<pb n="KR2f0039_WYG_024-44b"/>
其幽憤者也夫以文帝之明賈生之賢絳灌之忠而有<lb/>
此患況其餘㢤故宜量力度徳春秋之義今既不能純<lb/>
法八世故宜參以覇政則宜重賞深罰以御之明著法<lb/>
術以檢之自非上徳嚴之則理寛之則亂何以明其然<lb/>
也近孝宣皇帝明扵君人之道審扵為政之理故嚴刑<lb/>
峻法破姦軌之膽海内清肅天下宻如<hi>宻静也</hi>薦勲祖廟<lb/>
享號中宗筭計見效優扵孝文及元帝即位多行寛政<lb/>
卒以堕損威權始奪遂為漢室基禍之主政道得失扵<lb/>
<pb n="KR2f0039_WYG_024-45a"/>
斯可監昔孔子作春秋褒齊桓懿晋文歎管仲之功夫<lb/>
豈不美文武之道㢤誠違權救敝之理也故聖人能與<lb/>
世推移而俗士苦不知變以為結繩之約可復理亂秦<lb/>
之緒干戚之舞足以觧平城之圍夫熊經鳥申雖延厯<lb/>
之術非傷寒之理呼吸吐納雖度紀之道非續骨之膏<lb/>
<hi>熊經鳥伸此道引之士養形之人也</hi>盖為國之法有似理身平則致養疾<lb/>
則攻焉夫刑罰者治亂之藥石也徳教者興平之粱肉<lb/>
也夫以徳教除殘是以粱肉理疾也以刑罰理平是以<lb/>
<pb n="KR2f0039_WYG_024-45b"/>
藥石供養也方今承百王之敝值戹運之㑹自數世以<lb/>
來政多恩貸馭委其轡馬駘其銜四牡横奔皇路險傾<lb/>
方将拑勒鞬輈以救之豈暇鳴和鑾清節奏㢤昔髙祖<lb/>
令蕭何作九章之律有夷三族之令黥劓斬趾㫁舌梟<lb/>
首故謂之具五刑文帝雖除肉刑當劓者笞三百當斬<lb/>
左趾者笞五百當斬右趾者棄市右趾者既殞其命笞<lb/>
撻者往往至死雖有輕刑之名其實殺也當此之時民<lb/>
皆思復肉刑至景帝元年乃下詔曰笞與重罪無異幸<lb/>
<pb n="KR2f0039_WYG_024-46a"/>
而不死不可為民乃定律減笞輕捶自是之後笞者得<lb/>
全以此言之文帝乃重刑非輕之也以嚴致平非以寛<lb/>
致平也必欲行若言當大定其夲使人主師五帝而式<lb/>
三王盪亡秦之俗遵先聖之風棄茍全之政蹈稽古之<lb/>
蹤復五䓁之爵立井田之制然後選稷契為佐伊吕為<lb/>
輔樂作而鳳凰儀擊石而百獸舞若不然則多為累而<lb/>
巳<lb/>
獻帝時政移曹氏祕書監侍中荀恱志在獻替而謀無<lb/>
<pb n="KR2f0039_WYG_024-46b"/>
所用乃作申監五篇而奏之其大略曰夫道之夲仁義<lb/>
而已矣五典以經之羣籍以緯之詠之歌之弦之舞之<lb/>
前監既明後復申之故古之聖王其扵仁義也申重而<lb/>
已致政之術先屏四患乃崇五政一曰偽二曰私三曰<lb/>
放四曰奢偽亂俗私壊法放越軌奢敗制四者不除則<lb/>
政末由行矣夫俗亂則道荒雖天地不得保其性矣法<lb/>
壊則勢傾雖人主不得守其度矣軌越則禮亡雖聖人<lb/>
不得全其道矣制敗則欲肆雖四表不得充其求矣是<lb/>
<pb n="KR2f0039_WYG_024-47a"/>
謂四患興農桑以養其生審好惡以正其俗宣文教以<lb/>
章其化立武備以秉其威明賞罰以統其法是謂五政<lb/>
人不畏死不可懼以罪人不樂生不可勸以善雖使契<lb/>
布五教臯陶作士政不行焉故在上者先豐人財以定<lb/>
其志帝耕耤田后桑蠶宫國無逰人野無荒業財不賈<lb/>
用力不妄加以周人事是謂養生君子之所以動天地<lb/>
應神明正萬物而成王化者必乎真定而已故在上者<lb/>
審定好醜焉善惡要乎功罪毀譽効扵準驗聽言責事<lb/>
<pb n="KR2f0039_WYG_024-47b"/>
舉名察實無惑詐偽以蕩衆心故事無不覈物無不功<lb/>
善無不顯惡無不章俗無姦怪民無淫風百姓上下覩<lb/>
利害之存乎巳也故肅恭其心慎脩其行内不囬惑外<lb/>
無異望則民志平矣是謂正俗君子以情用小人以刑<lb/>
用榮辱者賞罰之精華也故禮教榮辱以加君子化其<lb/>
情也桎梏鞭朴以加小人化其刑也君子不犯辱況扵<lb/>
刑乎小人不忌刑況扵辱乎若教化之廢推中人而墜<lb/>
扵小人之域教化之行引中人而納扵君子之塗是謂<lb/>
<pb n="KR2f0039_WYG_024-48a"/>
章化<hi>章明也</hi>小人之情緩則驕驕則恣恣則怨怨則叛危<lb/>
則謀亂安則思欲非威強無以懲之故在上者必有武<lb/>
備以戒不虞以遏寇虐安居則寄之内政有事則用之<lb/>
軍旅是謂秉威賞罰政之柄也明賞必罰審信慎令賞<lb/>
以勸善罰以懲惡人主不妄賞非徒愛其財也賞妄行<lb/>
則善不勸矣不妄罰非矜其人也罰妄行則惡不懲矣<lb/>
賞不勸謂之止善罰不懲謂之縱惡在上者能不止下<lb/>
為善不縱下為惡則國法立矣是謂統法四患既蠲五<lb/>
<pb n="KR2f0039_WYG_024-48b"/>
政又立行之以誠守之以固簡而不怠踈而不失無為<lb/>
為之使自施之無事事之使自效之不肅而成不嚴而<lb/>
化垂拱揖讓而海内平矣是謂為政之方又言尚主之<lb/>
制非古也釐降二女陶唐之典歸妹元吉帝乙之訓王<lb/>
姬歸齊宗周之禮以陽從隂違天以婦陵夫違人違天<lb/>
不祥違人不義又古者天子諸侯有事必告于廟朝有<lb/>
二史左史記言右史書事事為春秋言為尚書君舉必<lb/>
記善惡成敗無不存焉下及士庶茍有茂異咸在載籍<lb/>
<pb n="KR2f0039_WYG_024-49a"/>
或欲顯而不得或欲隠而名彰得失一朝而榮辱千載<lb/>
善人勸焉淫人懼焉宜扵今者備置史官掌其典文紀<lb/>
其行事毎扵嵗盡舉之尚書以助賞罰以𢎞法教帝覽<lb/>
而善之<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_024-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻四</head> <lb/>
    <p>
<pb n="KR2f0039_WYG_004-1a"/>
欽定四庫全書<lb/>
　歴代名臣奏議巻四<lb/>
　　　　　　　　　　　　明　楊士竒等　撰<lb/>
　　君徳<lb/>
宋光宗臨御初方求讜論太保致仕史浩進封事曰臣恭<lb/>
讀訓詞不勝威懼臣聞重華揖遜文命祗承面授之規不<lb/>
踰數語親傳之妙夫豈多岐惟精惟一以執中惟幾惟康<lb/>
而弼直直乃人之主也中亦人皆有之然喜怒哀樂方泯乎<lb/>
<pb n="KR2f0039_WYG_004-1b"/>
未發之時怵惕惻隠不萌乎乍見之際豈可以言語得豈可<lb/>
以形象求操捨繫於存亡休拙分於勞逸指其大要名之曰<lb/>
心是故謀國之言必以正心為主心是百行之本心為萬化<lb/>
之原天地之災祥陰陽之舒慘日星之明晦禾黍之豐凶綱<lb/>
紀之弛張風俗之薄厚人材之邪正外域之從違雖萬變之<lb/>
差殊由一心之感召收之不外方寸用之彌滿六虛胷中一不<lb/>
正焉天下不可為矣所以帝舜當倦勤之日神禹於嗣徳之<lb/>
初首發要言誠知急務勿謂書生之末學俗儒之常談也洪<lb/>
<pb n="KR2f0039_WYG_004-2a"/>
惟夀皇久御萬邦黎獻之臣陛下夙正一人元良之位<lb/>
百祥並萃二紀有餘燕翼詒謀龍濳藴德過庭承詩禮<lb/>
之訓至寢問晨暮之安金口所宣玉音不閟精㣲之理<lb/>
涵養之方既已悟於耳聞又復得之身教尹京之政民<lb/>
間盡服神明參決之機天下隂䝉福利此豈師資之善<lb/>
誘實由父子之宻傳伏諒淵衷洞照靈府瑩如止水之<lb/>
不撓皎如明鑑之無塵妍醜攸分鬚眉莫遁過此以往<lb/>
奚必他求由是而之莫非此道故大學曰心正而後身<lb/>
<pb n="KR2f0039_WYG_004-2b"/>
脩身脩而後家齊家齊而後國治國治而後天下平董<lb/>
仲舒曰正心以正朝廷正朝廷以正百官正百官以正<lb/>
萬民正萬民以正四方四方正逺近莫不一於正要其<lb/>
極摯義則昭然宜在睿明講之熟矣而況夀皇拔尤取<lb/>
頴俱收英彦之流端為陛下遵制揚功丕闡治安之具<lb/>
朝廷之上臺閣之間輔贊彌縫論思獻納一歸之正以<lb/>
復於君寧有闕遺下問閒退猶且海嶽不厭涓塵之助<lb/>
綸綍俯逮田野之臣遂使陳人亦承清問耄矣無能為<lb/>
<pb n="KR2f0039_WYG_004-3a"/>
也言之得無訒乎然念飛蜂走蟻之㣲尚識尊君之義<lb/>
食芹負暄之賤不忘享上之忠當聖主推誠納諫之秋<lb/>
無昔人逆耳嬰鱗之懼臣學誠淺陋材亦荒唐雖乏寸<lb/>
長願殫一得是敢不量僣越上瀆威嚴臣竊謂人之有<lb/>
心亦如弩之有栝發於此者不過毫釐之眇應於彼者<lb/>
奚啻胡粤之殊論人主之宅心與匹夫而異轍匹夫守<lb/>
之不正則禍止於一已人主守之不正則害及於萬方<lb/>
夏癸商辛秦皇隋煬驕奢暴虐滛亂荒亡皆由一念朕<lb/>
<pb n="KR2f0039_WYG_004-3b"/>
兆於初萌不得其正及至百姓<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>頞而相告雖悔何追<lb/>
是以舜受堯言禹承舜告必於歴數在躬之後始揚危<lb/>
微至妙之辭臣曩塵建邸之具僚叨輔隆興之初政抱<lb/>
其所學得遂逢辰故非是道而不陳偶幸斯言之適契<lb/>
不圖晚嵗獲觀德化之成又值真人出繼離明之照敢<lb/>
以不移之論著為得效之方伏望聦明特垂采納盖以<lb/>
心正則本立本立而道生推而行之末自遂矣踐阼之<lb/>
始圖治當先建官以輔儲皇求賢而用吉士則萬邦以<lb/>
<pb n="KR2f0039_WYG_004-4a"/>
正矣奬拔取乎静退抑黜及乎浮華則羣臣以寧矣精<lb/>
擇守臣確許久任則江淮重地荆襄上游邊防可修矣<lb/>
寛給楮幣下紓版曹則大江東西重湖南北月舂可罷<lb/>
矣力求正諫深斥流言則正人安居邪黨退聽習俗可<lb/>
變矣博選謀臣次求勇將則車馬必脩噐械必備恢復<lb/>
可圖矣迎刃勢如破竹善刀見無全牛兹乃土苴緒餘<lb/>
自然桴鼓響應盖本既立矣末則隨之當知萬事雖繁<lb/>
專在一心所運一心既云克宅萬事何憂不成自昔願<lb/>
<pb n="KR2f0039_WYG_004-4b"/>
治之君率能明見此理崇高之勢不敢恃富貴之資不<lb/>
能滛兢兢無曠庶官翼翼昭事上帝若馭六馬若保赤<lb/>
子是心也如臨深淵如履薄氷亦是心也是故不邇聲<lb/>
色不殖貨利懼其驕吾心而弗正也不營土木不衣綺<lb/>
繡懼其侈吾心而弗正也不寳珠玉不育禽獸懼其汨<lb/>
吾心而弗正也不親近倖不昵佞人懼其蠱吾心而弗<lb/>
正也不貪游宴不務畋獵懼其蕩吾心而弗正也不事<lb/>
窮誅不興大獄懼其陷吾心而弗正也所守如是其應<lb/>
<pb n="KR2f0039_WYG_004-5a"/>
維何能使上而風雨時三光全下而草木茂五榖熟甘<lb/>
露屢降靈芝叢生麟鳯在郊龜龍在沼仁聲洋溢和氣<lb/>
充盈四海九州羣黎百姓如處化國如登春臺百工師<lb/>
師多士濟濟六服承徳四夷嚮風極地際天儲祥隤祉<lb/>
措皇基於不拔衍聖夀於無疆歴祚綿綿子孫蟄蟄邈<lb/>
乎億載不足以為逺巍乎六合不足以為容也孰謂一<lb/>
心之正不可為即政之權輿乎惟我國家用為矩範夀<lb/>
皇得之烈祖陛下得之夀皇何所更張惟勤祖述盖興<lb/>
<pb n="KR2f0039_WYG_004-5b"/>
衰撥亂觀時樂天脩文徳以服逺人裕後昆而作家法<lb/>
此心之正不約而同陛下當念念不忘孜孜求策先自<lb/>
治以固本後繼志而廣聲收效虞夏同符増光日月可<lb/>
冀如此則夀皇付託之意得陛下纂隆之勲成入躬重<lb/>
闈戲綵之歡出享萬國垂衣之治曰夀曰富兩宫並受<lb/>
於繁禧以孝以功千古永彰於絶德乃知正心於始果<lb/>
可以平天下而正四方臣久在田間不知時務加之精<lb/>
神已憊言語無倫姑誦舊聞仰奉明詔退惟狂斐甘俟<lb/>
<pb n="KR2f0039_WYG_004-6a"/>
刑誅<lb/>
紹熈元年給事中兼侍講尤袤入對言願上謹天戒下<lb/>
畏物情内正一心外正五事澄神寡欲保毓太和虚已<lb/>
任賢酬酢庶務不在於勞精神耗思慮屑屑事為之末<lb/>
也<lb/>
三年起居舍人陳傅良上劄子曰臣待罪右史日侍清<lb/>
光恭覩陛下大昕視朝天顔肅穆垂衣拱手尊嚴若神<lb/>
凡所施行悉中機㑹凡所延見曲盡謙勤未嘗有一話<lb/>
<pb n="KR2f0039_WYG_004-6b"/>
一言匆猝過差一趨一歩俄傾失錯可謂動容周旋中<lb/>
禮盛德之至者矣近者車駕過宫日分與引班直換授<lb/>
之時百官有司伺候移日竟成中輟各自引退臣切惑<lb/>
焉何者平居暇時曽無過舉何獨至於六飛戒嚴百辟<lb/>
就列却乃深處九重都不省記近在旬月頓違常度者<lb/>
哉而軍民籍籍妄生謗議轉相倡和無所不有臣雖至<lb/>
愚固知陛下之不如所云也反覆思維乃得其故盖自<lb/>
往嵗之冬聖意嘗有不能釋然者矣為之震怒至於愆<lb/>
<pb n="KR2f0039_WYG_004-7a"/>
和嘗發威斷痛有行遣由此宫掖之内人人自危宦官<lb/>
嬪御皆有歸過君父之心往往故作縁由欲開間隙每<lb/>
至期㑹上撓沖襟所以或於臨軒而爽興居之節或於<lb/>
命駕而虧號令之信陛下天資仁厚不察其為誤已臣<lb/>
所以深惜陛下無故而得怠荒之謗也臣聞人主之心<lb/>
當與天同今夫太虚清明天之體也将以潤物則為雨<lb/>
露將以動物則為風雷將以成物則為霜雪俄而開霽<lb/>
天體湛然纎翳不留三光如故若夫人主喜則為賞怒<lb/>
<pb n="KR2f0039_WYG_004-7b"/>
則為刑刑賞既行更何疑滯心宇泰定即天徳也豈容欝<lb/>
欝有所不快自古帝王盖有處世故之難遭人倫之變<lb/>
者矣要以宗廟社稷付託為至隆天下蒼生關繋為至<lb/>
重矣莫不先定其心期於克濟是故父母未順舜有南<lb/>
風之歌兄弟不咸周有棠棣之燕是皆轉禍為福身致<lb/>
泰和不聞以此自累方寸今陛下上有重慶之親以慈<lb/>
儉聞四海下有盛年之子以孝敬聞兩宫三朝累世曠<lb/>
古所無歴觀載籍之傳最得聖人之幸而又邊鄙不聳<lb/>
<pb n="KR2f0039_WYG_004-8a"/>
年榖屢豐一時賢才略在朝列只守成業已謂小康若<lb/>
懐逺圖可以大治而又以九州之富無供養有闕之虞<lb/>
以萬乗之尊無使令不足之恨志所欲為胡鄉不可則<lb/>
陛下果何所不快於心歟況夫怨不在明患生所忽方<lb/>
其因循但曰細故寖以悠久遂成後憂則尤不可不慮<lb/>
何者一國之勢譬如一身氣血標本貴在貫通少有壅<lb/>
底便生疾恙若乃咫尺君門杳如萬里今日遷延某事<lb/>
明日阻節某人日復一日莫以為恠人心益翫主勢益<lb/>
<pb n="KR2f0039_WYG_004-8b"/>
輕脱有姦憸乗時為利則中外之情不接威福之柄可<lb/>
移雖是擅傳指揮將亦無從覺察或放散儀衛或隔退<lb/>
臣寮或鬬諜宫闈或激怒軍旅萬一有此臣恐陛下孤<lb/>
立而外庭無以效區區矣然則陛下何不務自節宣以<lb/>
養氣體務自寛大以怡精神出則從順動之宜居則享<lb/>
燕閒之福而直為此悒怏徒速無故之謗且貽萬一之<lb/>
憂哉臣嘗謂愛君之至莫如詩人見於南雅樂只君子<lb/>
之辭不一而足至於不能自樂則風之山有樞雅之魚<lb/>
<pb n="KR2f0039_WYG_004-9a"/>
藻皆以為刺作詩之㫖豈是容悦誠以一人有慶兆民<lb/>
頼之非其已之私也臣不勝拳拳願附於詩人之義惟<lb/>
陛下留神幸甚幸甚<lb/>
四年傅良又上劄子曰臣聞天不可俄度也而示人易<lb/>
地不可俄測也而示人簡是故天地之神而萬物有所<lb/>
恃者以其易簡也帝王之徳配於天地亦若是而已共<lb/>
惟陛下臨御于今五年省刑薄斂天下皆知其為仁兼<lb/>
聽廣納天下皆知其為恕而近日以来忽事獨斷尋常<lb/>
<pb n="KR2f0039_WYG_004-9b"/>
指揮動出意表天聽甚高人言難入群臣惶懼莫知所<lb/>
為以臣愚昧熟慮而究觀之則陛下本心端不如此何<lb/>
者臺諫對班多是隔下間有論奏亦無施行人以為陛<lb/>
下怒臺諫矣然經筵侍講妙選法從而黃艾首預識擢<lb/>
陛下何嘗怒臺諫乎給舍封駁旋被改除雖䝉留中不<lb/>
即處分人以為陛下怒給舍矣然王府翊善付以元子<lb/>
而黄裳終見信用陛下何嘗怒給舍乎留正無故乞解<lb/>
機政出郊數月猶未予決人以為陛下怒大臣矣然隨<lb/>
<pb n="KR2f0039_WYG_004-10a"/>
班上夀之請朝奏而夕報可至欲使以左相為上公陛<lb/>
下何嘗怒大臣乎甚者或以致仕而恤典不下則紛然<lb/>
竊議曰陛下惡人言死彼李端友備數館客卒於邸中<lb/>
賻贈隨至然則陛下豈惡人言死耶或以乞去而亟請<lb/>
不獲則又紛然竊議曰陛下惡人言去彼辛棄疾召為<lb/>
大卿即去為帥至欲以次對寵其行然則陛下豈惡人<lb/>
言去耶臣故曰熟慮而究觀之則陛下本心端不如此<lb/>
終歸於仁恕而已臣聞天度有常而或寒暑乖錯晦明<lb/>
<pb n="KR2f0039_WYG_004-10b"/>
反繆者必有干隂陽之和者矣而天度固自若也聖德<lb/>
罔愆而或喜怒失節舉措過差者必有誤聦明之治者<lb/>
矣而聖徳亦自若也以是言之則不怒臺諫不怒給舍<lb/>
不怒大臣皆陛下本心也而況於惡人言死惡人言去<lb/>
豈陛下之心哉而又況自夏徂冬稍闕過宫之禮遂謂<lb/>
陛下以疑阻虧孝養又豈陛下之心哉夫不察聖心而<lb/>
見其形以苦諫而力爭之是宜天聽甚髙人言難入也<lb/>
雖然羣臣孰不希寵何苦自絶雨露之恩孰不畏罪何<lb/>
<pb n="KR2f0039_WYG_004-11a"/>
苦自干雷霆之譴而孜孜半年爭此數事陛下亦盍反<lb/>
求而徐察之乎若陛下於此數事反求而徐察之曰吾<lb/>
心寛大本無所怒今若有所怒然何歟毋乃以某人嘗<lb/>
言之故歟吾心和平本無所惡今若有所惡然何歟毋<lb/>
乃以某人嘗言之故歟吾心孝敬本無所疑今若有所<lb/>
疑然何歟毋乃以某人嘗言之故歟茍有其人茍言其<lb/>
事則是誤陛下者也所以誤陛下者將以孤陛下也夫<lb/>
不察陛下之心而以形迹諫争者羣臣之罪也陛下本<lb/>
<pb n="KR2f0039_WYG_004-11b"/>
心端不如此而不察人之誤已以致於此或者亦聖人<lb/>
之過乎陛下誠以本心之所存而徐察之則知人之誤<lb/>
已者矣知所以誤已則外廷之黨論可破外廷之黨論<lb/>
可破則兩宫之情意可通外廷之黨論破兩宫之情意<lb/>
通天下尚何事耶以此圖大功可也不暇逺圖以此為<lb/>
小康垂拱而責成可也垂拱而責成則鐘鼓絲竹樂與<lb/>
今同尊爼袵席樂與今同臺池鳥獸樂與今同無不可<lb/>
也然則陛下何直為此欝欝使天下徒日夜洶洶也臣<lb/>
<pb n="KR2f0039_WYG_004-12a"/>
最㣲賤最荷恩寵不勝忠愛之心為陛下白發其端而<lb/>
不敢盡言惟至明至聖為社稷大計為富貴崇高逺慮<lb/>
而加省焉則天下幸甚<lb/>
傅良又上劄子曰臣頃因奏事妄意窺測以陛下之心<lb/>
務在無為而厭多事雖䝉矜納不謂違忤然言之未悉<lb/>
不足感動今請申明之臣聞人主之德當與天同今天<lb/>
生成萬物皆六子之職也而天不與其勞此之謂無為<lb/>
若夫一晝夜之運周天三百六十五度四分度之一者<lb/>
<pb n="KR2f0039_WYG_004-12b"/>
則必天徳也假如天德不健而一晝夜三百六十五度<lb/>
之間或差頃刻則其始也以早為晏其積也以春為秋<lb/>
由是而六子之功廢六子之功廢則萬物不遂矣今夫<lb/>
平治天下皆羣臣之職也而君不與其勞此之謂無為<lb/>
若夫兢兢業業一日二日應萬幾之煩者則必君徳也<lb/>
假如君德不强而一日二日萬幾之際或廢一二則其<lb/>
始也宜速者遲其積也宜行者罷由是而羣臣之官曠<lb/>
羣臣之官曠則天下不理矣天徳不健而六子之功廢<lb/>
<pb n="KR2f0039_WYG_004-13a"/>
則萬物不遂君德不强而羣臣之官曠則天下不理謂<lb/>
之無為無迺反多事乎夫將以無為反以多事其故何<lb/>
也人主不自彊而讒間迎合之計中也是故因其厭省<lb/>
覽也則有以好名之説中傷忠讜因其憚改作也則有<lb/>
以生事之説沮壊勞績凡若此皆讒間也因其近聲色<lb/>
也則有以勿問外人之説固結宫禁因其樂燕飲也則<lb/>
有以勿親小事之説竊弄威福凡若此皆迎合也甚者<lb/>
諱惡灾異雖水旱螟蝗之變而不以告禁止張皇雖盜<lb/>
<pb n="KR2f0039_WYG_004-13b"/>
賊夷狄之警而不以聞且夫讒間之計中則君子日踈<lb/>
迎合之計中則小人日親而其極至於天變不告邊警<lb/>
不聞如是而天下不多事者未之有也由是言之不求<lb/>
於實而眩於無為之名特姦臣持禄保妻子者之利非<lb/>
有國家者之福也然則人主果何便於此而墮姦臣之<lb/>
計乎恭惟陛下天資英明學力剛健遇事即斷罔或留<lb/>
難有言必中靡容熒惑君徳如此足以上當髙宗宏濟<lb/>
艱難之志光紹夀皇緫攬權綱之業矣踐阼以来其見<lb/>
<pb n="KR2f0039_WYG_004-14a"/>
於明效大驗如不信近習而請託苞苴之弊息不采游<lb/>
言而察探羅織之獄衰不尚獨斷而宰相執政之啟擬<lb/>
行不事繁文而百官有司之職守定則又漢唐以来君<lb/>
徳所不及也臣猶慮聖心務在無為而進自强之論誠<lb/>
欲陛下充此徳濟此治効於其所已行達之於其所不<lb/>
行者而已恭以陛下天資英明學力剛健誠以其所已<lb/>
行達之於其所不行特反掌之易耳臣竊見間者擢用<lb/>
同姓為大臣有以故事争之者陛下勿疑也雖大臣自<lb/>
<pb n="KR2f0039_WYG_004-14b"/>
以紹興聖訓逡巡不敢就職而詔㫖丁寧不可回奪二<lb/>
三大璫解罷省事俄以片紙出禁中雖左右朝夕之人<lb/>
欲籲哀乞憐而不可得此則陛下之所已行者也至於<lb/>
蠢爾小臣白身補授被封駁者再矣而陛下久不忍決<lb/>
監司郡守差除不當臺臣論列至於數四盖逾月而後<lb/>
付出此則陛下之所不行者也然則陛下非不能行直<lb/>
偶不行矣臣故曰誠以其所已行達之於其所不行特<lb/>
反掌之易耳此臣之所以拳拳也<lb/>
<pb n="KR2f0039_WYG_004-15a"/>
傅良又上劄子曰臣聞人莫難於養其心而人主之養<lb/>
其心為尤難恭惟本朝列聖養心之道備矣臣不敢逺<lb/>
引亦不敢精深言之姑誦臣少壯時身所見聞髙宗夀<lb/>
皇兩朝時事每自退朝於起居食息之暇無非以禮樂<lb/>
刑政之具務自檢束一日之内每事有常以何時刻延<lb/>
見儒臣以何時刻省閱章奏以何時刻親方册或游戯<lb/>
翰墨也然後以其餘景燕衎尊爼娱嬉苑囿至於暮夜<lb/>
又必宣召宿直官從容晤語間以觴詠如是者皆三二<lb/>
<pb n="KR2f0039_WYG_004-15b"/>
十年寒暑不渝忽一日不如是即内侍以近醫藥為請<lb/>
而中外惶惑矣夫以堯父舜子稽古學道度越漢唐之<lb/>
君而克勤小物課為日程拘拘不廢何也意者雖聖人<lb/>
不可以不持養之故也臣幸遭逢備員近侍每見陛下<lb/>
臨朝之際莊敬肅穆儼然若神雖執禮名家無以竊議<lb/>
于以仰窺聖心持養必有道矣而比来傳聞往往以為<lb/>
玉音所發或異尋常機務之間稍失次第廷臣震灼莫<lb/>
曉其故妄意窺度其説多端以臣愚見或者陛下言動<lb/>
<pb n="KR2f0039_WYG_004-16a"/>
偶有此差誤耳共惟至聖至明動循法則而又春秋鼎<lb/>
盛剛健日新何繇言動有此差誤無乃起居食息之暇<lb/>
所以自持養者愆其常度而延見儒臣之時少歟省閱<lb/>
章奏不屑加意歟或親方冊游戯翰墨等事暫置弗講<lb/>
歟不然則燕衎尊爼娱嬉苑囿之樂惟意所適而無節<lb/>
歟又不然則是燥溼隂陽之冦或傷其和而忽忽不樂<lb/>
以得此也陛下幸因臣言試自省察萬一有之不可不<lb/>
反求之也孔子以終日無所用心為難而孟子論心亦<lb/>
<pb n="KR2f0039_WYG_004-16b"/>
曰出入無時莫知其鄉操存而舍亡則心之不可以無<lb/>
所繫也如此伏願陛下法髙宗夀皇之所行存孔孟之<lb/>
所戒以其日力定為常度非徒以親政蒞民亦所以尊<lb/>
生介夀惟赦其狂僣留神財察社稷幸甚臣不勝忠愛<lb/>
之情<lb/>
光宗時彭龜年論剛斷得失䟽曰臣恭惟陛下自即大<lb/>
阼五年于今廣覽兼聽隆寛盡下自古願治之主克已<lb/>
自勵勉彊欲為而不能者陛下為之無難焉真所謂有<lb/>
<pb n="KR2f0039_WYG_004-17a"/>
能致之資者也然縉紳之間竊議聖徳猶以剛斷不足<lb/>
為恨羣臣進對必有以是告陛下者臣不知其説為如何<lb/>
但見陛下期年以来施為稍異若示人以不可測者政事<lb/>
舉措稍不循節奏進退臣下頗不事禮貌意所欲用雖給<lb/>
舍屢繳而不可回意所不欲雖臺諫彈擊而不可動宦寺<lb/>
涖職于中禁而不用誥命内廷取財於總司而特免録黃<lb/>
如此之類未易悉數其始羣臣争之而不能得其終陛下<lb/>
行之而不復疑一時操縱自我予奪自我仰窺聖意必自<lb/>
<pb n="KR2f0039_WYG_004-17b"/>
以為能駕御臣下而權綱在我矣然而紀綱隳廢亷耻刓<lb/>
滅陛下雖快一時之意而不知實為異日之憂盖紀綱隳<lb/>
廢則國制亡亷耻刓滅則士氣奪國制亡則禍亂所由<lb/>
作士氣奪則緩急不足恃此臣所甚懼也夫人君而無<lb/>
剛斷誠不足以宰制萬物統御萬方然所謂剛斷者豈<lb/>
以事自已出人不我違之謂哉司馬光曰聞人之言而<lb/>
能别其是非故謂之聦見人之行而能辯其邪正故謂<lb/>
之明去是而捨非去邪而用正故謂之剛姦不能惑佞<lb/>
<pb n="KR2f0039_WYG_004-18a"/>
不能移故謂之斷然則剛斷者盖謂於是非邪正之中<lb/>
有所辯别而能執持者是也寧有是非不問邪正不分<lb/>
而獨任已見以為剛斷者乎不知誰為此説臣深恐其<lb/>
誤陛下也臣竊觀今日陛下所為不過以勢屈羣下使<lb/>
之從已而已夫人主其威雷霆也其重萬鈞也震之以<lb/>
威壓之以重夫誰敢不從然陛下無徒喜其從也從者<lb/>
未必非禍違者未必非福孔子曰如其善而莫之違也<lb/>
不亦善乎如不善而莫之違也不幾乎一言而䘮邦乎<lb/>
<pb n="KR2f0039_WYG_004-18b"/>
此不可不察也陛下勿謂今日恬嬉無事可以肆意臣<lb/>
仰觀天象則變異屢作俯察人情則輕浮易動官府無<lb/>
嚴重之勢小人有陵慢之心無異駕腐舟泛滄海所幸<lb/>
風濤未作爾正紀綱以立國制勵廉耻以作士氣臣謂<lb/>
陛下朝夕在念猶恐不及而況可敗之耶乃若陛下剛<lb/>
斷不足臣亦憂之然此不可以彊作也臣願陛下講學<lb/>
以明理循理以攷事理既明於胷中而不可惑則斷自<lb/>
明於事外而不可移此三代盛王所謂勇智而後世賢<lb/>
<pb n="KR2f0039_WYG_004-19a"/>
后所謂明斷也唯陛下察焉<lb/>
龜年又上愛身寡欲務學三事䟽曰臣聞古者史為書<lb/>
瞽為詩工誦箴諫大夫規誨士傳言庶人謗凡天下之<lb/>
言無不可達於上近世唯宰相日得獻替于天子侍從<lb/>
臺諫之言其進已有限矣卿監而上雖有轉對然嵗或<lb/>
不得再見也至於百官輪對大率近三嵗始一周爾言<lb/>
之得達于上如此其難而當言者又不切當焉稱為人<lb/>
臣出入周行乎臣則不敢臣之欲有言於陛下者有三<lb/>
<pb n="KR2f0039_WYG_004-19b"/>
曰愛身曰寡欲曰務學然治國莫急於愛身愛身莫切<lb/>
於寡欲寡欲莫先於務學其實則一而已耳何謂治國<lb/>
莫急於愛身古者人君立三公之官師道之教訓傅傅<lb/>
之徳義保保其身體後世宰相實兼三公之貴而不任<lb/>
三公之責道之教訓傅之徳義僅委之經筵至於保身<lb/>
體之事雖世之賢者未嘗留意也人君退朝之後不過<lb/>
女子小人以姑息之愛奉其君爾夫姑息之愛身體之<lb/>
賊也而可不慮乎恭惟國家大業未復大讎未雪夀皇<lb/>
<pb n="KR2f0039_WYG_004-20a"/>
聖帝坐薪嘗膽未酬此志舉神噐而付之陛下政欲親<lb/>
見聖子身致太平陛下不辦十分憂勞豈易克集此事<lb/>
自天下言之陛下誠不可不愛身也夀皇聖帝退處重<lb/>
華怡神養氣有陛下任其付託之重雖無復一毫天下<lb/>
之憂然父母愛子至老猶切人之情也陛下朝夕起居<lb/>
之宜飲食䟽數之節夀皇能頃刻置念已乎自陛下言<lb/>
之尤不可不愛身也故曰治國莫急於愛身何謂愛身<lb/>
莫切於寡欲外作禽荒内作色荒甘酒嗜音峻宇彫牆<lb/>
<pb n="KR2f0039_WYG_004-20b"/>
有一于此未或不亡自古人君致亂之道非一然大要<lb/>
不出是數者而已陛下自登大位六飛時動後宫嬪御<lb/>
寵遇絶少宫禁興造外亦罕聞不可謂欲不寡矣但道<lb/>
塗之言或謂宫掖之間宴飲爽節夫酒之傷性敗徳固<lb/>
不待言臣竊讀本草酒性大熱是以凝寒則不氷沃火<lb/>
則益炎醖酒之地雪霜不積推是數者天下之熱未有<lb/>
加於酒者也竊聞聖體嘗苦瘍疾此非其致之之由耶<lb/>
抑又有大可慮者酒之為害不特不嗜飲者病之嗜飲<lb/>
<pb n="KR2f0039_WYG_004-21a"/>
者亦病之何也自其既醒必悔所以知其飲之過度非<lb/>
其本性然也盖酒與女子小人相似近之則不可逺非<lb/>
不欲逺也既近之則逺之将不能也臣嘗觀不嗜飲酒<lb/>
之人每飲則昏嗜飲之人不飲則昏飲而昏者氣為主<lb/>
也故有酒則氣亂不飲而昏者酒為主也故無酒則氣<lb/>
奪是一日不飲則榮衛脉絡若不可支盖酒已勝氣氣<lb/>
不能自主其身故至于此因循陷溺不至沈湎不已聖<lb/>
之與凡雖曰不同而人之氣體未嘗有異陛下宫中無<lb/>
<pb n="KR2f0039_WYG_004-21b"/>
事小小宴飲固不至此然臣區區愚忠政恐其不已而<lb/>
或至於是則非陛下愛身之道也故曰愛身莫切於寡<lb/>
欲何謂寡欲莫先於務學臣聞善惡之理相為消長此<lb/>
盛彼衰不能兩大所以禹惡㫖酒而好善言善言既親<lb/>
㫖酒斯逺臣觀祖宗親近儒學之深意乃是消弭人欲<lb/>
之微權每以夜分之時率召經筵之士不獨欲究義理<lb/>
之粹盖亦大為逸豫之防盖聞古今之禍亂則警懼自<lb/>
生聞閭閻之艱苦則憂慮必切退即閒宴必無過滛竊<lb/>
<pb n="KR2f0039_WYG_004-22a"/>
聞近日宣召經筵多在晝漏臣不知遊息深宫之際何<lb/>
以為存養夜氣之方欲護清明孰如義理臣故曰寡欲<lb/>
莫先於務學恭惟陛下聖性虗静義理昭明視臣所言<lb/>
何啻白黑漢儒所謂陛下聖性得之願加聖心焉臣愚<lb/>
欲望陛下精擇名儒寘之講席日與之講論經理夜與<lb/>
之商確古今自此聖學日以髙明聖徳日以光大既有<lb/>
義理之可樂自然物欲之難移復於宴飲之間漸為裁<lb/>
抑之限視尋常御酒之數十分中減一二漸減至三四<lb/>
<pb n="KR2f0039_WYG_004-22b"/>
如此數月必大有益不特身之能愛而徳亦無不懋矣<lb/>
保國寧家孰大於是唯陛下留神<lb/>
龜年又上䟽曰臣聞書曰惟天聦明惟聖時憲聖憲天<lb/>
者也故天命有徳五服五章哉天討有罪五刑五用哉<lb/>
無一事而不與天同也昊天曰明及爾出王昊天曰旦<lb/>
及爾遊衍無一息而不與天通也洪範以五事次五行<lb/>
而驗之以庶徵要之以五福六極豈彊為是牽合哉猶<lb/>
人之一身氣作於内則動於容貌形於顔色者皆是物<lb/>
<pb n="KR2f0039_WYG_004-23a"/>
也容有二乎恭惟陛下愛人如天之溥博臨事如天之<lb/>
專直陟降左右與天為一和氣致祥宜如影響然自去<lb/>
秋以来大異數見星變地震生毛雨土赤眚作於夜黑<lb/>
子見於日大率相去數日輙有一事當是時人皆皇皇<lb/>
然為陛下憂之而臣則不以為憂何也見天之不忘陛<lb/>
下者甚切也董仲舒曰國家將有失道之敗天乃出災<lb/>
害以譴告之不知自省又出恠異以警懼之尚不知變<lb/>
而傷敗乃至此見天心仁愛人君欲止其亂也無異父<lb/>
<pb n="KR2f0039_WYG_004-23b"/>
兄之於子弟雖譴怒訶責若甚可畏其意但欲使之成<lb/>
人耳茍能因是以恐懼修省乃進徳之實地也此臣所<lb/>
以不以為憂也及至十一月望日車駕過宫人情歡豫<lb/>
其晝晴寒夜忽飛雪又兩日而日中黑子頓消當是時<lb/>
人皆欣欣然為陛下喜而臣則不敢以為喜何也臣於<lb/>
此見天與陛下脗合無間陛下動静語嘿豈可少有不<lb/>
合於天乎神宗皇帝嘗禱雨而應富弼奏曰脩徳致雨<lb/>
其應如此萬一於徳有損其災應豈有緩耶此臣所以<lb/>
<pb n="KR2f0039_WYG_004-24a"/>
不敢為陛下喜也臣懐此欲告陛下久矣兹䝉異恩擢<lb/>
寘右史脱略資格躐而進之荷天之龍無以為報唯念<lb/>
所居之官以記注人君言動為職陛下一言動之善臣<lb/>
皆得記之以為世法陛下一言動之不善臣亦得記之<lb/>
以為世戒作而不記臣固不敢辱其職然書而不法臣<lb/>
亦豈忍舉其職而使陛下貽萬世之辱哉記曰王前巫<lb/>
而後史卜筮瞽侑皆在左右王中心無為也以守至正<lb/>
夫正天道也古之王者能守天之正道政以巫史卜筮<lb/>
<pb n="KR2f0039_WYG_004-24b"/>
瞽侑諸臣寔左右之少有不正諸臣皆得警懼於王非<lb/>
諸臣固欲拘檢於王也王實藉之以自拘檢其身也後<lb/>
之史官君舉必書謂之善於其職則可謂之忠於其君<lb/>
則未可近世記注之官許以直前使得獻替此意盖甚<lb/>
美也與其必書以懲其失於後孰若熟諫以救其失於<lb/>
先乎此臣區區之心也臣愚欲望陛下反躬自省動循<lb/>
天道欲如天之剛則無所牽制不屈於欲欲如天之健<lb/>
則兢兢業業不敢怠荒如天之中則每事循理不倚一<lb/>
<pb n="KR2f0039_WYG_004-25a"/>
偏如天之正則一出至公盡絶私意由是一而不二則<lb/>
為天之純由是養之益和則為天之粹由是而無所不<lb/>
致其極則為精而與天渾然矣陛下端拱無為而守之<lb/>
於上臣等靖共厥職而欽承於下君臣之間雍雍熈熈<lb/>
豈不休哉萬一陛下未能以道制欲則雖欲諸臣箝口<lb/>
結舌以茍取容亦有所不可盖人主天也人主有一毫<lb/>
不與天相似而其臣不諫則為不能以天事其主此乃<lb/>
不忠之大者臣不敢也唯陛下察焉<lb/>
<pb n="KR2f0039_WYG_004-25b"/>
翊善羅㸃嘗召對便殿上言近者中外相傳或謂陛下<lb/>
内有所制不能遽出溺於酒色不恤政事果有之乎上<lb/>
曰無是㸃曰臣固知之竊意宫禁間或有攖拂之事姑<lb/>
以酒自遣耳夫閭閻匹夫處閨門逆境容有縱酒自放<lb/>
者人主宰制天下此心如青天白日當風雨雷電既霽<lb/>
之餘湛然虗明豈容復有纎芥停留哉<lb/>
劉光祖上奏曰臣幸以迂拙日侍清光凡人主一言一<lb/>
動職所當記而螭坳逺於黼座二府大臣常日奏事陛<lb/>
<pb n="KR2f0039_WYG_004-26a"/>
下曰俞曰咈事之可否形於玉音心之精微見諸宸訓<lb/>
者既不得備聞退而直書以為信史所可記者猶有侍<lb/>
從臺諫請對百官輪對監司守臣陛對凡上殿班次内<lb/>
引奏事各闗本省以所得聖語書之而比年以来一切<lb/>
闗申别無所得聖語習成定例使謨㫖鬱而不彰心聲<lb/>
無所著見只如臣初以司農少卿到闕引見首進五事<lb/>
箴讀至思箴陛下俟臣讀畢徐云要只從原頭理㑹臣<lb/>
對云臣千百言不如陛下原頭一語望陛下致力於此<lb/>
<pb n="KR2f0039_WYG_004-26b"/>
則貌言視聽四者俱治矣退欲以所得聖語申省則曰<lb/>
近例不然於是例亦云無之臣今以記注為職若不申<lb/>
明則雖有似此王言亦無自而紀載自今欲望陛下於<lb/>
羣臣進退之際雖所踈逺如所親近雖所嚴憚如所欵<lb/>
宻或以玉音褒嘉慰勞或以聖意戒諭訓勉是曰是非<lb/>
曰非可曰可否曰否使天下聳然知人主好惡予奪之<lb/>
所在仍令奏事臣寮凡得聖語即以具申本省不得一<lb/>
例將有聖語亦申曰别無庶幾主道昭明史筆傳載以<lb/>
<pb n="KR2f0039_WYG_004-27a"/>
垂萬世雖然外朝之言動皆可得而知也宫中之言動<lb/>
不可得而知也可得而知者固所當謹不可得而知者<lb/>
尤所當謹也謹於所不見不聞之地則所見所聞之地<lb/>
從容中道不待謹而自合謹於所見所聞之地而肆於<lb/>
所不見不聞之地人將窺而議之一以傳十十以傳百<lb/>
播之四方轉相增餙吁可畏也臣因申明本職冒言及<lb/>
此惟陛下留神幸甚<lb/>
寧宗即位初吏部侍郎彭龜年上人主當理情性䟽曰<lb/>
<pb n="KR2f0039_WYG_004-27b"/>
臣聞人主莫大於理情性理情性而王道畢天下可得<lb/>
而治矣昔漢元帝即位之初匡衡首以此為言曰治性<lb/>
之道必審已之所有餘而彊其所不足盖聦明䟽通者<lb/>
戒於太察寡聞少見者戒於壅蔽勇猛剛彊者戒於太<lb/>
暴仁愛温良者戒於無斷湛静安舒者戒於後時廣心<lb/>
浩大者戒於遺忘必審已之所當戒而齊之以義然後<lb/>
中和之化應而巧偽之徒不敢比周而望進夫治性繫<lb/>
於人主而衡乃及巧偽之徒者盖正直之人知君性之<lb/>
<pb n="KR2f0039_WYG_004-28a"/>
偏則以為懼從而救正之巧偽之人知君性之偏則以<lb/>
為喜從而逢迎之故欲治性者必知天欲知天者必知<lb/>
人若能知巧偽之人而不為其所惑則性可得而治矣<lb/>
如衡可謂知言者也臣仰惟陛下聖性質直至誠無偽<lb/>
此三代令王之所難得而漢唐以来賢主之所未有者<lb/>
唯是傷於太急臣侍潛邸講讀之暇每以為言亦䝉陛<lb/>
下和顔開納不以為非今既踐大寳則嚬笑之間治亂<lb/>
所繫尤與昔日不同今日若急則所傷多矣易稱君徳<lb/>
<pb n="KR2f0039_WYG_004-28b"/>
曰學以聚之問以辯之寛以居之仁以行之書稱舜曰御<lb/>
衆以寛稱湯曰克寛克仁寛與急為對者也君徳尚寛<lb/>
則急非君徳矣舜湯稱寛則急非舜湯所尚矣盖言急<lb/>
則難信行急則難久令急則難從政急則難繼此安可不<lb/>
戒臣竊觀陛下自臨御以来每事從容唯近日進退人材<lb/>
之際微傷於急則人已不安矣及察其黜陟先後則若有<lb/>
成畫操縱取舍則若有機數傷急之中又損陛下質直<lb/>
之性臣恐有巧偽之徒誤陛下也臣嘗敬讀舉官之詔<lb/>
<pb n="KR2f0039_WYG_004-29a"/>
曰不植黨與此言何為有哉此必有所自矣自古小人<lb/>
欲空人之國者必進朋黨之説陛下亦記潛邸所講元<lb/>
祐紹聖之事乎夫能言人之黨者此人必有黨但欲黜<lb/>
君子之黨而後其黨始可進耳此語一出令人寒心陛<lb/>
下臨政未兩月而小人已能以此惑陛下則必是因聖<lb/>
性之急耳急則輕信輕信則易惑易惑則小人之計行<lb/>
矣臣願陛下自此遇事母臨之以急而寛以察之有如<lb/>
聦明必能照見情偽則知近日之舉為是為非當不待辯<lb/>
<pb n="KR2f0039_WYG_004-29b"/>
而自判矣臣備員勸講其職以養君徳為先偶有愚見不<lb/>
敢不盡其言狂率罪當萬死臣下情不勝殞越俟命之至<lb/>
嘉定三年工部貟外郎楊簡上奏曰臣不勝起敬起恭<lb/>
有請于陛下陛下已自信陛下已有大道乎臣竊恐陛<lb/>
下謙沖未必自信舜曰道心明心即道動乎意則為人<lb/>
心孔子曰心之精神是謂聖孟子曰仁人心也此心虚<lb/>
明無體廣大無際日用云為無非變化故易曰變化云<lb/>
為虚明泛應如日月之光無思無為而萬物畢照陛下<lb/>
<pb n="KR2f0039_WYG_004-30a"/>
巳自有此大道有此光明而昨者吳曦之變韓伌胄之<lb/>
變近又羅日愿之變又有江淮湖湘之寇何也臯陶曰<lb/>
兢兢業業一日二日萬幾謂心思微動不勝其多故曰<lb/>
萬後儒謂之萬事非也舜禹尚兢兢業業陛下宜法此<lb/>
兢兢業業非有所思為也平常日用無作好無作惡無<lb/>
怠無荒而融明無不照知微起乎意則昏蔽則放逸陛<lb/>
下聖性澹然無所嗜好宜清明無所不照舉無失䇿而<lb/>
猶有禍變如前所云者臣妄意恐意㣲動如雲氣之興<lb/>
<pb n="KR2f0039_WYG_004-30b"/>
故日月之光或有不照之處舜禹相戒猶以精一為難<lb/>
願陛下兢兢業業無起意孔子曰毋意不起意則此心<lb/>
光明所照自然知柔知剛知賢知不肖洞見治亂之幾<lb/>
似是而非之言不可得而惑隠微之情自無所不燭常<lb/>
清常明可以弭禍亂消天變祈天永命其幾在此此非<lb/>
世儒所能知也惟陛下兢業毋忽<lb/>
嘉定中都官郎官袁燮上奏曰臣恭惟仁聖在上涵育<lb/>
羣生無有遐邇同一覆載施恩務從其厚用刑寧過乎<lb/>
<pb n="KR2f0039_WYG_004-31a"/>
輕無愧於古聖人用心矣孟軻有言以不忍人之心行<lb/>
不忍人之政治天下可運於掌上明效大驗何其速也<lb/>
今陛下求治不為不久而稽其效驗尚爾遲遲何可不<lb/>
思其故歟臣聞古者大有為之君所以根源治道者一<lb/>
言以蔽之曰此心之精神而已心之精神洞徹無間九<lb/>
州四海靡所不燭故書曰光被四表格于上下又曰帝<lb/>
光天之下二帝之精神也曰明明我祖萬邦之君徳日<lb/>
新宣重光三王之精神也二帝三王終日乾乾自强不<lb/>
<pb n="KR2f0039_WYG_004-31b"/>
息故能全此精神以照臨天下明並日月不遺㣲小至<lb/>
于今仰之漢之宣帝唐之太宗雖未極純懿而能勉强<lb/>
振作興起治功爛然可觀而史皆以厲精稱之亦可謂<lb/>
英主矣陛下視今之治具已畢張乎未乎民生已舉安<lb/>
乎未乎更化以来招延俊彦隨才授職責其功效治具<lb/>
似已張矣而頽綱未至於盡舉宿弊未免於猶在則難<lb/>
以謂之畢張都城之内財貨流通米價至平閭閻熈熈<lb/>
逺過曩日民生似亦安矣而逺方之民凋弊乎財賦之<lb/>
<pb n="KR2f0039_WYG_004-32a"/>
煩愁苦乎刑戮之慘雖當豐嵗猶不聊生則難以謂之<lb/>
舉安陛下尊居宸極臨制萬方惟所欲為其誰能禦今<lb/>
也雖有仁心仁聞而大有為之效猶未至於昭明彰著<lb/>
嵗月蹉跎所就止此豈不深可惜歟臣願陛下毋以寛<lb/>
裕温柔自安而必以發強剛毅相濟朝夕警策不敢荒<lb/>
寧以磨厲其精神監觀往古延訪英髦以發揮其精神<lb/>
日進而不止常明而不昏則流行發見無非精神矣謹<lb/>
所從出出則必行宣布四方無不鼓舞號令之精神也<lb/>
<pb n="KR2f0039_WYG_004-32b"/>
褒一有徳而千萬人恱戮一有罪而千萬人悚賞罰之<lb/>
精神也有正直而無邪佞有恪恭而無媮墮有潔清而<lb/>
無貪濁布滿中外炳乎相輝人才之精神也民間逋欠<lb/>
不可催者悉蠲之中外冗費凡可省者盡節之其源常<lb/>
浚其流不竭財用之精神也將盡威恩以馭其衆士致<lb/>
死力以衛其長勇而知義一能當百軍旅之精神也黎<lb/>
元樂其生業習俗興於禮遜五榖屢豐百嘉咸遂民物<lb/>
之精神也明主精神在躬運乎一堂之上而普天之下<lb/>
<pb n="KR2f0039_WYG_004-33a"/>
事事物物靡不精神豈非帝王之盛烈歟昔我藝祖躬<lb/>
上聖之資當㝢縣分裂之際整齊乾坤如再開闢端門<lb/>
軒豁無有壅閉謂左右曰此如我心小有邪曲人皆見<lb/>
之矣大哉聖謨此二帝三王所以日用其力者乎詩曰<lb/>
周雖舊邦其命維新新者精神之謂也陛下誠能以藝<lb/>
祖為法則我宋之維新亦當常如創業之初矣一元之<lb/>
氣周流磅礴化成萬物日新無已天地之精神也惟陛<lb/>
下省察<lb/>
<pb n="KR2f0039_WYG_004-33b"/>
燮又上奏曰臣聞天下有大體人君有大德先其大者<lb/>
而衆善從之則天下可以大治闇於大而明於小難乎<lb/>
其致治矣陛下尊居宸極餘二十年無聲色之奉無遊<lb/>
畋之娱無耽樂飲酒之過不事奢靡不殖貨利不行暴<lb/>
虐凡前代帝王失徳之事陛下皆無之可謂有聖君之<lb/>
資矣然影者形之符響者聲之答君徳者形聲也治效<lb/>
者影響也陛下視今之治效為如何哉以言乎財計則<lb/>
未裕以言乎兵力則未彊以言乎人才則忠實可仗者<lb/>
<pb n="KR2f0039_WYG_004-34a"/>
寡以言乎民生則愁苦無聊者衆明聖在上而是數端<lb/>
者未滿人意如此人皆疑之以臣管見或者君人之大<lb/>
節猶有可議者歟易曰大哉乾元萬物資始又曰大哉<lb/>
乾乎剛健中正純粹精也語曰大哉堯之為君也惟天<lb/>
為大惟堯則之蕩蕩乎民無能名焉巍巍乎其有成功<lb/>
也乾惟其大所以能首出庶物堯惟其大所以能光宅<lb/>
天下大則足以兼小小則烏能兼大是故君子大之為<lb/>
貴古人有言曰大節非也小節是也吾無觀其餘矣夫<lb/>
<pb n="KR2f0039_WYG_004-34b"/>
小節亦豈可略哉盖慮夫君人者安於小而不志於大<lb/>
故抑揚其辭以恢廣人主之心云爾竊聞近者禁中銀<lb/>
噐頗有遺失掌者不䖍加以責罰法當然爾而陛下惻<lb/>
然憫念易之以錫樸素如此可謂儉矣不忍以噐物累<lb/>
人俾貪者息心而掌者無責可謂仁矣臣願陛下充而<lb/>
大之自一身之儉充而至於中外冗費靡所不節自一<lb/>
念之仁充而至於四海九州皆歸吾仁豈不恢恢乎其<lb/>
大哉齊宣王不忍一牛之觳觫以羊易之孟子勉之曰<lb/>
<pb n="KR2f0039_WYG_004-35a"/>
古之人所以大過人者無他焉善推其所為而已故推<lb/>
恩足以保四海唐開成之主舉衫袖以示近臣曰此衣<lb/>
三澣矣栁公權箴之曰貴為天子富有四海當進賢退<lb/>
不肖納諫諍明賞罰則可以致雍熈服澣濯之衣迺末<lb/>
節爾由是觀之人君於小大之辯可不嚴哉天下大噐<lb/>
也惟大君為能舉之伏惟陛下恢洪志氣無自菲薄篤<lb/>
信聖人之言力行先王之道立大規模成大功業以隆<lb/>
我宋不拔之基豈非大君之所為哉古人耻君不及堯<lb/>
<pb n="KR2f0039_WYG_004-35b"/>
舜中常之主猶欲引於當道況陛下天資粹美聖心淵<lb/>
静足以與古帝王匹休而猶有未及為者此臣所以發<lb/>
於忠憤不能自黙也孔子曰為仁由已而由人乎哉惟<lb/>
陛下自彊不息日進無疆宗社幸甚天下幸甚<lb/>
寧宗時煥章閣侍講朱熹上奏曰臣竊聞之天下之事<lb/>
有常有變而其所以處事之術有經有權君臣父子定<lb/>
位不易事之常也君令臣行父傳子繼道之經也事有<lb/>
不幸而至於不得盡如其常則謂之變而所以處之之<lb/>
<pb n="KR2f0039_WYG_004-36a"/>
術不得全出於經矣是則所謂權也當事之常而守其<lb/>
經雖聖賢不外乎此而衆人亦可能焉至於遭事之變<lb/>
而處之以權則唯大聖大賢為能不失其正而非衆人<lb/>
之所及也故孔子曰可與立未可與權盖言其難如此<lb/>
而夷齊季札之徒所以輕千乗之國以求即乎吾心之<lb/>
所安寧殞其身亡其國而不敢失其區區之節者亦為<lb/>
此也乃者天運艱難國有大咎天變為之見於上地變<lb/>
為之作於下人情為之哀恫怫欝而皆有離叛散亂之<lb/>
<pb n="KR2f0039_WYG_004-36b"/>
心方此之時宗廟社稷危於綴旒是則所謂天下之大<lb/>
變而不可以常理處焉者也是以太皇太后躬定大策<lb/>
皇帝陛下寅紹丕圖未及號令之間不越須㬰之頃而<lb/>
鄉之危者安離者合天下之勢翕然而大定此亦可謂<lb/>
處之以權而庶幾乎有以不失其正者矣然自頃至今<lb/>
亦既三月而天變未盡消地變未盡弭君親之心未盡<lb/>
懽學士大夫羣黎百姓或反不能無疑於逆順名實之<lb/>
際至於禍亂之本又已伏於㝠㝠之中特待時而發耳<lb/>
<pb n="KR2f0039_WYG_004-37a"/>
臣雖至愚亦知竊為陛下憂之而未知其計之所出故<lb/>
嘗反覆以思而參以所聞則尚猶有可諉者亦曰陛下<lb/>
之心前日未嘗有求位之計今日未嘗忘思親之懐而<lb/>
已爾嗚呼此則所謂道心㣲妙之全體天理發用之本<lb/>
然而所以行權而不失其正之根本也誠即是心以充<lb/>
之則孔子所謂求仁得仁而無怨孟子所謂終身訢然<lb/>
樂而忘天下者臣有以知陛下之不難矣借曰天命神<lb/>
噐不可以無傳宗廟社稷不可以無奉則轉禍為福易<lb/>
<pb n="KR2f0039_WYG_004-37b"/>
危為安亦豈可以舍此而他求哉充吾未嘗求位之心<lb/>
則可以盡吾負罪引慝之誠充吾未嘗忘親之心則可<lb/>
以致吾温凊定省之禮始終不越乎此而大倫可正大<lb/>
本可立矣陛下誠能動心忍性深自抑損所以自處常<lb/>
如前日未嘗有位之時内自宫掖燕私之奉服食噐用<lb/>
之須不敢一毫有所加於潛邸之舊外至百辟多儀之<lb/>
享恩澤匪頒之式不敢一旦而全享乎萬乗之尊專務<lb/>
積其誠意期以格乎親心然後濬發徳音痛自克責嚴<lb/>
<pb n="KR2f0039_WYG_004-38a"/>
飭羽衛益勤問安視膳之行十日一至而不得見則繼以<lb/>
五日五日一至而不得見則繼以三日三日而不得見則<lb/>
二日而一至以至于無一日而不一至焉俯伏寢門怨<lb/>
慕號泣雖勞且辱有所不憚然而親心猶未底豫慈愛<lb/>
猶未復初逆順名實之疑不渙然而氷釋則臣不信也<lb/>
若夫災異之變禍亂之幾有未盡去則又在乎陛下凝<lb/>
神恭黙深監古先日與大臣講求政理可否相濟惟是<lb/>
之從必使發號施令無一不出乎朝廷進退人材無一<lb/>
<pb n="KR2f0039_WYG_004-38b"/>
不合乎公論不為偏聽以啟私門則聖徳日新聖治日<lb/>
起而天人之應不得違釁孽之萌不得作矣今日之計<lb/>
莫大於此惟陛下深留聖意而亟圖之若復因循日復<lb/>
一日所以行權者遂失其正則臣恐禍變之来不但禮<lb/>
樂不興刑罰不中而已也人心易離天命難保厥監不<lb/>
逺深可畏懼臣山野戇愚不識忌諱罪當萬死惟陛下<lb/>
寛之<lb/>
中書舍人陳傅良上請對劄子曰人主心術必有所尚<lb/>
<pb n="KR2f0039_WYG_004-39a"/>
何謂所尚先定其志而後力行之者是也臣不暇逺引<lb/>
前古且以髙宗徳業為陛下誦之方高宗艱難百戰之<lb/>
初欲復大讎欲定中原欲還謁九廟則其志尚在恢復<lb/>
及大母已歸徽廟之梓宫已還南北之勢已成高宗之<lb/>
責少塞而天下亦倦於用兵矣則其志尚在和好方志<lb/>
在恢復則用趙鼎用張浚自退朝之後延見臣下省閱<lb/>
章奏游戲翰墨至於燕私皆恢復之謀也及志在和好<lb/>
則用秦檜自退朝之後延見臣下省閱章奏游戲翰墨<lb/>
<pb n="KR2f0039_WYG_004-39b"/>
至於燕私皆和好之事也高宗所以享國之久動無過<lb/>
舉者以有定尚不雜不怠而已雖然此臣借以為喻之<lb/>
説而非勸陛下之説也今陛下春秋鼎盛銳意於學而<lb/>
又聖禀純素絶無嗜好臣切以為陛下之心方如止水<lb/>
方如明鑑以此為堯舜以此為三王無不可者臣獨未<lb/>
知陛下之心所尚者何事欲先定者何志耳不主一事<lb/>
則將並進人之言而無適從不先定一志則將汎汎然<lb/>
日復一日而無用力之地且夫人主天下之利勢也富<lb/>
<pb n="KR2f0039_WYG_004-40a"/>
貴尊榮之所自出也儻陛下將聽並進之言而無適從<lb/>
汎汎然日復一日而無用力之地臣恐有乗間而入陛<lb/>
下之心者矣陛下此心方如止水方如明鑑可以為堯<lb/>
舜可以為三王或萬一有先入者得陛下之心而用之<lb/>
臣恐陛下聖明雖銳意於學無他嗜好而此心已有所<lb/>
偏著也故臣私憂過計欲勸陛下且以拯民窮為所尚<lb/>
此志先定則陛下始有用力之地自退朝之後以此意<lb/>
引見臣下以此意省閲章奏至於游戲翰墨至於燕私<lb/>
<pb n="KR2f0039_WYG_004-40b"/>
此憂此念造次不忘臣切以為是亦陛下養心之法不<lb/>
雜不怠充而大之堯舜三王之治可由是而致也何者<lb/>
以捄民窮為所尚即是仁心仁心即是堯舜三王之心<lb/>
孟子嘗言之臣嘗發明之陛下嘗深信之矣<lb/>
著作郎吳泳輪對言願陛下養心以清明約已以恭儉<lb/>
進徳以剛毅發強毋以㫖酒違善言毋以嬖御嫉莊士<lb/>
毋以靡曼之色伐天性杜漸防微澄源正本使君身之<lb/>
所自立者先有其地夫然後移所留之聦明以經世務<lb/>
<pb n="KR2f0039_WYG_004-41a"/>
移所舍之精神以强國政移所用之心力以恤罷民移<lb/>
所當省之浮費以犒邊上久戍之士則不惟可以消弭<lb/>
灾變攘除姦凶殄滅寇賊雖以是建久安長治之策可<lb/>
也<lb/>
袁說友上言曰臣嘗觀夫子之言曰為君難又曰如知<lb/>
為君之難也不幾乎一言而興邦乎大哉聖人之言深<lb/>
切乎帝王用心至到之地也仰惟陛下以春秋方盛之<lb/>
年履九五崇髙之位固欲長享天下之奉而安守天下<lb/>
<pb n="KR2f0039_WYG_004-41b"/>
之尊也然則為君於上而所謂難者雖一嚬笑之細而<lb/>
無所不寓陛下盍亦知人君之所謂難者乎臣請為陛<lb/>
下略陳之夫貴為無敵富為無倫富貴之盛為君者獨<lb/>
有也生殺自我予奪自我慶賞刑威為君者獨專也有<lb/>
此富貴專此刑罰天下之事宜若無有難者嗚呼是豈<lb/>
知為君之道哉人主以一念慮之間知吾之所謂難者<lb/>
無一而可忽是故不敢易其難而畏其難則富貴刑賞<lb/>
我可有而不敢恃不以為難而忽其難則富貴刑賞<lb/>
<pb n="KR2f0039_WYG_004-42a"/>
我可得而不能守盖知其難則畏畏則無一而不謹<lb/>
不知其難則忽忽則無一而不縱陛下試觀自古賢<lb/>
君聖主凡守此大寳居此大位而可以忽而縱者為<lb/>
之耶君人者大則政刑號令而開於治亂安危之機㣲<lb/>
則言動趣向而繫於教化表儀之本細則聲音笑貌而<lb/>
達於視傚觀瞻之地小有不謹則悔吝隨至浸以不善<lb/>
則災害有作大而悖理傷道則亂亡不可禦矣此必至<lb/>
之驗也非如天下之人其善否得失獨繫於一身一家<lb/>
<pb n="KR2f0039_WYG_004-42b"/>
而已陛下亦嘗思前日之在潛邸與今日之履大位其<lb/>
難易果如何方陛下潛龍之時養聖人之德儲天下之<lb/>
望其一身之所形見而或有善否得失者未必盡闗於<lb/>
目前之安危治亂而天下之議論責望其屬於王邸者<lb/>
亦未必如是之切且亟也今陛下上承祖宗社稷之付<lb/>
託下為四海生靈之宗主萬目之所觀瞻萬務之所闗<lb/>
繫萬口之所責備其為甚艱舉足皆是凡政刑號令言動<lb/>
趣向聲音笑貌是三者一有過差小而議論責望大而利<lb/>
<pb n="KR2f0039_WYG_004-43a"/>
害休戚又大而安危治亂皆所由出也陛下當此之時<lb/>
其視潛邸之日一難一易固自判然矣試以堯舜觀之<lb/>
其君臣都俞之間且曰后克艱厥后又曰惟帝其難之<lb/>
方且兢兢業業知其艱且難者而不敢自安盖以為君<lb/>
之難動有所闗繫故堯則不敢以位為樂而舜則猶有<lb/>
已憂也由漢以下知此難者惟唐太宗其言曰創業之<lb/>
難既已往矣守成之難與諸公謹之又曰人主惟一心<lb/>
而攻之者衆少懈而受其一則危亡隨之此其所以難<lb/>
<pb n="KR2f0039_WYG_004-43b"/>
也太宗以聦明絶人之資其圖回天下若不足道而念<lb/>
慮發言之間且知為君之難反覆憂懼如此此貞觀之<lb/>
治後世所不可及本朝太祖皇帝嘗謂近臣曰爾謂帝<lb/>
王可容易行事耶仁宗皇帝嘗下詔曰當念守文之難<lb/>
敢忘置噐之重祖宗念為君之難其形諸詔誥者不敢<lb/>
一毫有易心故能垂裕於萬世此又陛下之家法也雖<lb/>
然知其難而圖其易顧豈無說於此乎臣願陛下不以<lb/>
有位為樂而以保位為憂思其如是之難而圖其為說<lb/>
<pb n="KR2f0039_WYG_004-44a"/>
之易一念之發則以為難曰是善乎否也一行之出則<lb/>
以為難曰是得乎否也居隠顯則一其心不以隠而加<lb/>
忽處細大則一其行不以細而弗察小而聲音笑貌推<lb/>
此難之之心而不以妄發㣲而言動趣向推此難之之心<lb/>
而不以輕舉大而政刑號令推此難之之心而不以自<lb/>
用在闇室屋漏之中常若議者之在其後當積日累月<lb/>
之乆不敢一日安其心惟善是脩惟不善是去惟人言<lb/>
是畏惟過失是憂其難在事難之在心則有治無亂有<lb/>
<pb n="KR2f0039_WYG_004-44b"/>
安無危陛下享國萬年而端命上帝譬如人之一身康<lb/>
强無疾而能惕焉難之飲食起居必畏必謹則疾疢何<lb/>
自而生彼恃其强者易其所難縱飲食恣起居不病則<lb/>
已病則雖欲救之何及哉臣䝉國恩職在獻納幸遇陛<lb/>
下始初清明之政虗心聽納之時用敢盡竭愛君之言<lb/>
仰裨聖聽唯陛下勿以為迂闊而詳察焉天下厚幸<lb/>
衛涇上奏曰臣聞天之愛人君甚欲扶持而安之人君<lb/>
之體天意者既至則天心之愛人君者無窮此自然不<lb/>
<pb n="KR2f0039_WYG_004-45a"/>
易之理也臣恭惟陛下頃繇初潛受天眷佑賢聖仁孝<lb/>
聞於天下祗若慈訓丕承大寳二年于兹天意益彰感<lb/>
召彌速自初行大典每舉常儀鑾輿所臨若有隂相至<lb/>
於雨暘順序年糓薦登四方無虞邊陲不聳自昔人君<lb/>
臨政願治慨想而未能致者髣髴𩔖見之豈惟中外臣<lb/>
庶冀觀太平陛下覩此景象寧不自喜臣嘗考之往古<lb/>
驗之當今竊有所懐願質之聖心焉大抵天之愛人君<lb/>
者至則所以望之者亦至唯此心對越每思副其所望<lb/>
<pb n="KR2f0039_WYG_004-45b"/>
則天人相與寖昌茍玩其所愛不自省循則天心之愛<lb/>
或有時不可恃而譴咎傷敗之來未必不基於此由是<lb/>
觀之則凡天意之順從嘉祥之恊至人君未易晏然自<lb/>
處也今天心之愛陛下可謂甚至不識陛下所以體天<lb/>
意者其已至歟抑猶有未至歟臣竊謂此天俾陛下以<lb/>
大有為之時所以望陛下者任大守重固當精思熟慮<lb/>
實休咎禍福之所判也臣不敢逺引泛論請以仁祖及<lb/>
夀皇近事言之仁祖臨御三數年間水旱仍臻天變數<lb/>
<pb n="KR2f0039_WYG_004-46a"/>
起可謂多事然在位四十二載深仁厚澤滲漉四海而<lb/>
丕烈懿範垂詔萬世號稱本朝全盛之時夀皇初受内<lb/>
禪變故尤多連嵗饑荒邊疆犯順若不能一朝居者然<lb/>
二十八年之久方内乂寧生民休息雖大志未就迄底<lb/>
小康有光髙宗中興之治夫嘉祥之應不亟見於慶歴<lb/>
元祐之盛時而眚異之来適以厲乾道淳熈之志業則<lb/>
今日天意順從如前所陳者殆未可測盖甚可畏而未<lb/>
暇自喜也陛下將何以處之乎昔楚莊王天不見妖地<lb/>
<pb n="KR2f0039_WYG_004-46b"/>
不出孽則禱於山川曰天其忘余歟兹在陛下省之於<lb/>
心反之於身揆之於行事而已臣不勝拳拳願陳其愚<lb/>
涇又奏曰臣猥以庸愚承乏宰掾自惟空餐方祈外補<lb/>
忽䝉誤恩俾司記注日侍清光在臣可謂僥踰而内視<lb/>
闕然念終無以補報敢忘冒昧布其愚忠幸陛下垂聽<lb/>
臣竊惟自昔人主非不願治而君徳未免有虧或失之<lb/>
猜忌或失之暴虐或縱聲色或崇貨利或事奢侈此心<lb/>
一有所溺臣下莫能捄正治亂之分實由於此今陛下<lb/>
<pb n="KR2f0039_WYG_004-47a"/>
寛仁天覆聖敬日躋清心而寡欲好賢而樂諫凡臣所<lb/>
謂前數者之患無毫髮之累矣以如是之聖質而有意<lb/>
於治功帝王之盛要不難致而陛下踐阼以来三年於<lb/>
此四海之内延頸跂踵以聽維新之政而卒未有以大<lb/>
慰服天下之望何也毋乃聖心或未加乎臣聞人主一<lb/>
心固不可有所溺尤不可無所用也天位雖不可以為<lb/>
樂而尤不可不知天位之至重也天命雖繇其自至而<lb/>
尤當知天命之可畏也崇髙富貴雖不可恃而人主之<lb/>
<pb n="KR2f0039_WYG_004-47b"/>
利勢不可以無所據也若曰吾既不以位為樂而視之<lb/>
若可輕吾安於天命之自然而不畏其難保崇髙富貴<lb/>
不足以動吾心而舉天下臣民事物之衆一切不以經<lb/>
意此非帝王所以出而撫世御俗之道也臣昨在逺外<lb/>
傳之道塗咸謂陛下臨朝淵嘿寡言於事少所可否臣<lb/>
始聞之而未敢信已而備數朝列兩嘗賜對臣雖不能<lb/>
無惑而猶不敢謂盡然也及待罪史官分立柱下今踰<lb/>
兩月每覩陛下尊居黼座延見羣臣自宰執之敷陳侍<lb/>
<pb n="KR2f0039_WYG_004-48a"/>
從之獻納臺諫之論奏以至中外庶官之進對奏篇無<lb/>
慮累牘前席或至移時陛下霽色温顔兼聽廣覽雖靡<lb/>
聞厭倦而聖志謙虚深自退託未嘗有所咨訪有所質<lb/>
問多唯唯黙黙而容受之進言者不得極其說秉筆者<lb/>
無所載其美已事而退皆若有不自得之意臣實懼焉<lb/>
夫陛下所以未欲形於言者豈隂拱自晦徐觀黙察有<lb/>
所待而后發耶則陛下臨政在御不為不久機務之變<lb/>
可以槩見矣將深思熟慮抑畏謹重恐言之或未審耶<lb/>
<pb n="KR2f0039_WYG_004-48b"/>
則輔弼禁近之臣皆股肱耳目陛下所親信委任而小<lb/>
大臣子孰無愛戴君父之心設有未當豈不竭誠効忠<lb/>
安敢懐情而不自盡庸何損於盛德耶蘇軾有云人君<lb/>
之言與士庶不同言脫於口而四方傳之㨗於風雨故<lb/>
太祖太宗之世天下皆諷誦其語言以為聳動之具陛<lb/>
下果何嫌何疑而憚於言耶臣是以妄議陛下之未加<lb/>
聖心也人徒曰天不言而四時行焉百物生焉不知天<lb/>
未嘗不言也昔聖人作易六十四卦而獨以乾為首乾<lb/>
<pb n="KR2f0039_WYG_004-49a"/>
天德也亦所以言君德也它卦皆隂陽相雜而乾獨純<lb/>
陽成卦盖天之徳純乎剛惟剛故能首出庶物宰制羣動<lb/>
噓焉而春夏吸焉而秋冬威焉而雷霆恩焉而雨露闔<lb/>
闢變化無不自我故曰天行健君子以自强不息人君<lb/>
法天不言必與天同徳而后可也儻泊然於天下一無<lb/>
所用其心而惟託於不言則是啟頽墮之端樂因循之<lb/>
習忘逺大之慮忽經久之圖以是而求治功之進猶適<lb/>
楚而北轅鑿氷而取火也陛下承列聖二百四十年之<lb/>
<pb n="KR2f0039_WYG_004-49b"/>
基業膺太上皇付託之重臣誠愚戇竊揣陛下聖質有<lb/>
祖宗之風仁慈恭儉無失德過行真大有為之主時可<lb/>
為而不為優游俛黙偷安嵗月臣恐志士解體人將窺<lb/>
測陛下淺深其所闗繫殆非細事此臣區區私憂過計<lb/>
懐不能已輙因史事為陛下極言之也臣伏願陛下念<lb/>
宗社之甚重防禍亂於未形毋恃聖質之美必加聖心<lb/>
自今以始於聽納之間留神省察奮發徳音特出英斷<lb/>
二三大臣相與都俞吁咈務歸於至當凡百執事有所<lb/>
<pb n="KR2f0039_WYG_004-50a"/>
是非可否咸決以至公庶幾下情畢通事幾洞照行之<lb/>
以剛健積之以悠久將見志氣之發如日星之昭明號<lb/>
令之行如雷風之震蕩聽斷之勤如四時之不息德業<lb/>
日新令聞日彰何事之不可成何功之不可立保皇圖<lb/>
於有永耀史冊於無窮端本澄源特在陛下此心而已<lb/>
臣不勝惓惓愛君憂國之誠不自覺其狂僭惟陛下財<lb/>
幸<lb/>
宗正少卿柴中行上奏曰陛下初政則以剛徳立治本<lb/>
<pb n="KR2f0039_WYG_004-50b"/>
更化則以剛徳除權姦今者顧乃垂拱仰成安於無成<lb/>
夫剛徳實人主之大權不可以久出而不收覆轍在前<lb/>
良可鍳也<lb/>
　<lb/>
　<lb/>
　<lb/>
　<lb/>
　歴代名臣奏議巻四<lb/>
</p>
<p>
</p>
  </div>
</body>
</text>
</TEI>
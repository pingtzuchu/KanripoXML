<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百四十三</head> <lb/>
    <p>
<pb n="KR2f0039_WYG_143-1a"/>
欽定四庫全書<lb/>
　歴代名臣奏議卷一百四十三<lb/>
　　　　　　　　　　　明　楊士竒等　撰<lb/>
　　用人<lb/>
宋髙宗時章誼乞謹選執政大臣上奏曰臣聞人主繼<lb/>
天而為之子宰相代天工而熙庶績百辟卿士猶日月<lb/>
四時運行而不息者也如此則君無為而逸臣有為而<lb/>
勞故曰天何言哉四時行焉百物生焉自堯舜禹湯文<lb/>
<pb n="KR2f0039_WYG_143-1b"/>
武以来未之有改也今陛下即位累年于兹求治甚切<lb/>
宵衣旰食焦勞憂慄於廟堂之上而羣臣奉令承教優<lb/>
游逸樂於下真所謂本末倒置上下易位以此求治是<lb/>
適越而比轅也敵國内侵誰為陛下建攘却之䇿者盜<lb/>
賊紛擾誰為陛下言消弭之術者財用匱乏人民流散<lb/>
宗社靡寧土疆日蹙執政大臣略無扶顛持危之意但<lb/>
以致身宰輔位髙金多為樂即有緩急謀在奔走設使<lb/>
陛下覺悟或行罷免髙可望開府大觀文次不失資政<lb/>
<pb n="KR2f0039_WYG_143-2a"/>
節度使國勢微弱兵禍相纒九族分離二聖播越陛下<lb/>
獨受其無聊此臣所以疚心瀝膽願陛下慎選執政大<lb/>
臣之意陛下得二三賢執政慰天下之望弭邊陲之難<lb/>
而陛下優游無為責成仰治天下才智之士皆為陛下<lb/>
奔走自竭然後君臣之位正而治道得矣此天之道也<lb/>
非臣之臆説也惟聖主留神幸甚<lb/>
誼又乞參稽衆論選擇大臣上奏曰臣聞爵人於朝與<lb/>
士共之刑人於市與衆棄之盖刑賞大政帝王不敢私<lb/>
<pb n="KR2f0039_WYG_143-2b"/>
決擇也其好惡予奪必詢之衆庶謀之卿士以觀公議<lb/>
之所在然後用捨焉考之於經虞舜聖君也所用禹益<lb/>
伯夷之臣亦聖賢之臣也其未得也必始於疇咨其得<lb/>
之也乃由於僉舉是以孔子稱之曰舜有臣五人而天<lb/>
下治又曰無為而治者其舜也與言得人之盛致治之<lb/>
羙也後世朋比之臣懐私植黨欲鉗衆多之口以迷奪<lb/>
人主之視聽於是立為說曰下輕其上爵賤人圖柄臣<lb/>
則國家揺動由是天子進退大臣不聞天下之公議而<lb/>
<pb n="KR2f0039_WYG_143-3a"/>
執政用事之人引用黨與雷同瓦合日入於亂亡之域<lb/>
而人主始孤立矣今陛下所與共圖天下之治者唯二<lb/>
三執政也人或未充官或未偹非降疇咨之命不足以<lb/>
得俊傑之才近者參知政事謝克家以疾辭位陛下深<lb/>
惟國計之重幸聽其請下掩大臣妨賢之誚外厭衆庶<lb/>
望治之情甚大惠也臣聞參知政事之選位亞宰司任<lb/>
重職大必咨僉諧之舉乃竦中外之聽如得其人日與<lb/>
宰相議論可否仰副陛下側席之求則安榮自此成禍<lb/>
<pb n="KR2f0039_WYG_143-3b"/>
灾自此弭土疆自此復茍非其人治亂分矣孟軻有言<lb/>
曰左右皆曰賢未可也諸大夫皆曰賢未可也國人皆<lb/>
曰賢然後察之見賢焉然後用之伏望陛下體虞舜好<lb/>
問之德觀孟軻察言之道公聽並觀參稽衆論慎極一<lb/>
時之選然後斷自聖心使毗大政不勝天下之幸<lb/>
誼又乞重宰相之責上奏曰臣竊見陛下御極以来五<lb/>
命相矣前此四相以不稱職而罷今皆從容閑曠不受<lb/>
憂責在彼未為失計也陛下之國勢日蹙宗社日危萬<lb/>
<pb n="KR2f0039_WYG_143-4a"/>
官億姓六宫九族遷徙不常殆無容足之地此宰相誤<lb/>
陛下也陛下終以論一相為人主之職而未嘗躬行威<lb/>
斷其於禦戎大計未有指授臣恐又無以善其後矣夫<lb/>
禦外患者必先定攻守之䇿成内政者必先操威福之<lb/>
權宰相者為陛下擇攻守之人而佐陛下施賞罰之政<lb/>
者也前此御營之兵宰相領之而急則奉陛下以趨攻<lb/>
守之䇿何如哉賞罰喜怒不攷功罪自其已出威福之<lb/>
權何如哉陛下誠能指授方略而責宰相以辟土疆躬<lb/>
<pb n="KR2f0039_WYG_143-4b"/>
親聽斷以明賞罰則宰相之任雖專而宰相之責亦重<lb/>
委任責成期以歳月境外之患可弭中興之功可冀君<lb/>
臣並受其福豈不羙歟<lb/>
誼又論大臣數乞引去上奏曰臣竊觀日者大臣數為<lb/>
出入致煩陛下遣使宣諭傳詔勞問至於再三然後就<lb/>
職自春徂夏殆無虛月此雖於人臣進退之禮所不可<lb/>
廢而論其以誠事君自任以天下之重者恐未安也禮<lb/>
記曰事君者量而後入不入而後量孔子曰陳力就列<lb/>
<pb n="KR2f0039_WYG_143-5a"/>
不能者止夫今之為陛下大臣者其除拜之始必自負<lb/>
其才以謂兵革可平盜賊可息土疆可復以此為己任<lb/>
故其嘉言讜議仰當上心是以受而不辭所謂量而後<lb/>
入也及其執政之後事有不遂其初心而求去者將必<lb/>
有説矣諫不行言不聽膏澤不下於民則去焉可也力<lb/>
少而重未易任智小而大未易謀不能而止則去焉可<lb/>
也不然則功已成矣名已遂矣不伐其功不居其名體<lb/>
天之道引身而退則去焉可也今陛下聽言納諫其於<lb/>
<pb n="KR2f0039_WYG_143-5b"/>
大臣奏請未嘗少却而大臣任陛下之事非功成名遂<lb/>
之時但數因人言乍去乍留此甚非大臣以道事君之<lb/>
義也臣謂大臣當為陛下建天下之大利除天下之大<lb/>
害以身任天下之責如樂毅之輔燕以破齊為任如種<lb/>
蠡之輔越以報吳為任如諸葛孔明之輔蜀以興復大<lb/>
漢為任如周公之輔成王以平三監滅淮夷為任誠以<lb/>
此自任則雖有流言飛語所不恤也大臣今日之事陛<lb/>
下其所任者何事其欲去者何事去就紛紜誠無益也<lb/>
<pb n="KR2f0039_WYG_143-6a"/>
公孫𢎞曰揉曲木者不累日銷金石者不累月周公朞<lb/>
年而化臣𢎞尚竊遲之公孫𢎞何人哉能以天下自任<lb/>
如此臣願睿明深詔執事責其恢復之大功而使之勿<lb/>
為區區之苛禮捍外侮弭盜賊指日以冀當今之成效<lb/>
不勝大幸若其受任無功仰辜委寄雖曰進退有禮亦<lb/>
何以塞天下之望哉<lb/>
誼又乞重監司之選上奏曰臣伏觀部使者之職號為<lb/>
外臺所以統治郡縣頒宣詔條廉問風俗任至重也前<lb/>
<pb n="KR2f0039_WYG_143-6b"/>
世選授大槩有二欲諳練世務求之久次則惟其官欲<lb/>
簡拔俊良待以非常之舉則惟其人是以舜之四岳十<lb/>
二牧周之方伯連帥漢之州牧刺史唐之採訪觀察使<lb/>
其髙者咸預公卿之選下者亦秩真二千石所以用貴<lb/>
理賤求之久次也若夫圖事任職務在得人登賢選能<lb/>
唯恐不及則凡文學政事有一可稱風操識度在所甄<lb/>
録者雖無積月累歲之勞假以權發遣之號盖亦不待<lb/>
次而舉也近時委任頗異於此伏望聖明考此二端増<lb/>
<pb n="KR2f0039_WYG_143-7a"/>
重部使者之職自非豪傑卓異之材且勿輕授上觀虞<lb/>
周下採漢唐使嘗歴從官卿監之人咸預兹選而與臺<lb/>
閣省寺之除更為出入不唯可以革去内重外輕之弊<lb/>
且復輶軒所至吏民有所矜式仰稱陛下知人任使之<lb/>
明不勝幸甚<lb/>
誼又論劉綱合還鎮或𨽻一將帥上奏曰臣聞滁濠州<lb/>
鎮撫使劉綱昨在江東别無職守欲歸淮南軍衆乏食<lb/>
進退無據士卒散擾於是挺身自歸朝廷冀䝉措置而<lb/>
<pb n="KR2f0039_WYG_143-7b"/>
羇旅累月每詣都堂宰執略不省顧端坐客次見士大<lb/>
夫輒流涕自言誠可憐憫臣愚以為劉綱果有罪犯自<lb/>
當早正典刑若猶可恕或其無罪則當付以職任無宜<lb/>
閑廢縁劉綱之父劉位身本農家頗富於財自靖康建<lb/>
炎以来出身衛國數平巨宼卒死於兵今劉綱所領皆<lb/>
其父部曲徃徃盡是莊客家僮若不令劉綱自行鈐束<lb/>
或聞劉綱貧困無歸決須散為盜賊别生變亂昔唐朱<lb/>
泚帥涇原以忠誠自歸既至長安拘留不遣一旦部曲<lb/>
<pb n="KR2f0039_WYG_143-8a"/>
擁泚為亂幾亡唐室盖亦當時措置乖誤也伏望聖慈<lb/>
畧鑒前事特賜睿斷發遣劉綱還鎮或如岳飛體例領<lb/>
其部曲𨽻一将帥使不失職不勝天下之幸<lb/>
誼又論徽州知通棄城乞奨擢汪希旦上奏曰臣聞近<lb/>
者張琪之兵自臨安府奔走侵犯徽州其徽州知通望<lb/>
風棄城而遁六月十三日張琪人馬猶在臨安府之昌<lb/>
化縣而十四日徽州已無官吏矣有寄居官汪希旦者<lb/>
知官吏逃避之地自徽州城中折簡招致使回郡守禦<lb/>
<pb n="KR2f0039_WYG_143-8b"/>
至十八日尚未有還任者遂具事因申尚書省樞宻院<lb/>
至今張琪人馬未知所向徽州安危亦未可知而郡守<lb/>
通判尚未有申奏文字至朝廷者臣又不知本路帥臣<lb/>
監司曽無申發文字與汪希旦相繼而来者也夫郡守<lb/>
通判帥臣監司受任以守一州一路而盜發不知盜至<lb/>
不擊上不能聞之朝廷請兵討捕下不能躬率吏民力<lb/>
為戰守率皆奔走掩匿不以上聞此則畔官離次不勝<lb/>
其任矣如汪希旦者素非朝廷倚任投閑置散之人也<lb/>
<pb n="KR2f0039_WYG_143-9a"/>
乃能憂國如此臣謂防秋甚近諸路帥臣監司知州通<lb/>
判所宜一例選擇悉付能臣則今年外患可却盜賊可<lb/>
息若委任非人復如徽州知通者将誤陛下立國之勢<lb/>
矣所有徽州知通朝廷固宜汰斥其汪希旦亦乞睿明<lb/>
量事奨擢以為人臣能否之勸<lb/>
劉行簡上殿劄子曰臣竊惟為政之要莫切於救弊事<lb/>
之弊者固非一端而尤以人材為急自古人主所與共<lb/>
天下之治者未嘗不属之公卿大夫士必得真材實能<lb/>
<pb n="KR2f0039_WYG_143-9b"/>
列于庶位徧為吾用猶懼有闕比歲以来乃或不然舉<lb/>
所謂材能者皆斥去之事孰與濟人材淪落莫甚斯時<lb/>
迄今垂二十年槁死寂寞之濵者不可勝數矣其幸而<lb/>
未擠於溝壑者於今亦無幾人可勝慨歎昔人或以十<lb/>
年不調白首為郎尚痛恨其不遇方之斯時猶未為失<lb/>
其所也臣以衰晚誤膺簡召自揆庸虚豈有深謀袐畫<lb/>
可以仰裨日新之政惟有振滯淹之説願以為獻伏望<lb/>
陛下深詔大臣搜舉向来擯斥委棄不用之士取其尤<lb/>
<pb n="KR2f0039_WYG_143-10a"/>
者越次拔擢必皆仰戴恩徳益輸忠藎于以共成治道<lb/>
實非小補惟陛下留神裁擇<lb/>
行簡又上䟽曰李道裕貞觀末為将作匠有告張亮反<lb/>
者詔百官議皆言亮當誅獨道裕謂反形未具帝怒不<lb/>
暇省斬之歲餘刑部侍郎闕宰相屢進不可帝曰朕得<lb/>
之矣是嘗議張亮者朕時雖不從今尚悔之遂命道裕<lb/>
臣竊謂臣受知於君不以一時遇合為難而以知其心<lb/>
之所存為不易太宗之於道裕也始棄其言卒乃用之<lb/>
<pb n="KR2f0039_WYG_143-10b"/>
豈以疇昔之事為過而悔之歟曰不然太宗願治之主<lb/>
也其措心積慮未嘗不在於天下國家雖一事之疑必<lb/>
悔之況其平時欽恤用刑每決死罪必三覆五奏而後<lb/>
定意太宗之斷未必為踈而追悔不忘若是者豈恤刑<lb/>
之心誠有合耶嗚呼人主未嘗無願治之志然而不克<lb/>
有濟者誠不至而已矣茍出於誠則反覆念慮浸久而<lb/>
不忘惟其當而後已故於聽用之際有合於心者雖棄<lb/>
之於前而收之於後不以自慊也若德宗之於陸贄則<lb/>
<pb n="KR2f0039_WYG_143-11a"/>
不然當危難時惟贄言是聽天下既定乃追仇盡言怫<lb/>
然以讒倖逐猶棄梗焉以此一事足以觀人主之用心<lb/>
矣何必多耶<lb/>
行簡又乞令侍從臺諫舉縣令䟽曰臣聞刺史入為三<lb/>
公郎官出宰百里守令之任在古甚重其體惟均朝廷<lb/>
循襲故常漫不加擇唯郡守間䝉選除外縣令注擬悉<lb/>
歸銓曹臣竊以謂近民之官縣令為㝡豈得若此而況<lb/>
今日中外多故軍旅洊興安民保疆其事不一為縣令<lb/>
<pb n="KR2f0039_WYG_143-11b"/>
者非但如前日出入阡陌勸督農桑謹期㑹簿書而已<lb/>
茍非其人為患滋大唐太宗嘗詔内外五品以上舉任<lb/>
縣令者於是官得其人民無愁歎漢馮野王上書願試<lb/>
守長安令宣帝竒其志然終不以與之盖遴選如此臣<lb/>
愚以謂莫若倣古之意令侍從臺諫各舉所知可充縣<lb/>
令者若干人上之朝廷左右司置籍以偹選用然後命<lb/>
監司守臣察縣令之不職者汰之以所籍姓名随闕除<lb/>
授假以五品之服任滿稱職有進秩陞等之賞其治行<lb/>
<pb n="KR2f0039_WYG_143-12a"/>
尤異者不次拔擢使之歆豔則人人激昻以赴事功舉<lb/>
當者有重賞舉謬者有薄罰庶幾近民之官拔十得五<lb/>
有以仰副陛下仁民愛物之意<lb/>
權吏部侍郎廖剛論縣令劄子曰臣竊聞朝廷近日有<lb/>
意遴選縣令此誠惠飬元元之急務然古有郡守入為<lb/>
三公郎官出宰百里惟外内無輕重之偏是以人榮其<lb/>
官而樂於治民近世不然内重外輕至縣令為尤甚凡<lb/>
督責難辦罪罰易及非他官比故人未有願為者拘於<lb/>
<pb n="KR2f0039_WYG_143-12b"/>
格法不得已然後為之彼稍負才器可以得羙官者未<lb/>
嘗過而問也然則奈何欲薦舉而使之為邪臣謂差注<lb/>
一付吏部而重其賞罰以為勸沮可也選人除軍功捕<lb/>
盜非實歴令丞一任不許改本等官京朝官非實歴知<lb/>
縣兩任必如祖宗法外不得為通判内不得為郎官其<lb/>
有治績顯著者優加旌别如漢増秩賜金之𩔖而貪汙<lb/>
不法者又必重寘典憲如此則才者庶亦願就而妄作<lb/>
者有所憚矣盖不必薦舉為可賴也昨者陛下嘗詔舉<lb/>
<pb n="KR2f0039_WYG_143-13a"/>
為令者矣才者既有不願就而其乞憐於親舊以得之<lb/>
者徃徃非才此其弊也且事故有要領使監司郡守皆<lb/>
擇得其人則視令之賢否而進退之正其職耳烏在遍<lb/>
天下之令皆選之於朝廷區區管見惟陛下裁擇<lb/>
剛又論除中丞上殿劄子曰臣嘗聞唐文宗擢丁居晦<lb/>
為御史中丞謂宰相鄭覃曰朕嘗與居晦論世人言李<lb/>
杜元白為四絶如何居晦曰此非君上合論之事朕以<lb/>
此記得居晦可為御史中丞又謂牛僧孺可以為大夫<lb/>
<pb n="KR2f0039_WYG_143-13b"/>
覃曰向為中丞頗不能擊搏恐非夙望文宗揺首曰不<lb/>
然鸞鳯自與鷹隼異羙此文宗任人之意也臣闒茸下<lb/>
材陛下不以其不肖擢居是職固不敢望古人萬分之<lb/>
一然臣伏讀訓詞責臣持大體以正國之紀綱有以見<lb/>
陛下之意與文宗合矣人主惟患不得論道經邦爕理<lb/>
隂陽之人與之躋一世於仁壽之域若乃區區藝文之<lb/>
末豈所留神者哉居晦之言宜有取於文宗也中丞執<lb/>
法固當維持邦憲擊去姦邪之為國害者乃捃摭細故<lb/>
<pb n="KR2f0039_WYG_143-14a"/>
矜觜爪於狐兔之㣲曽何足道覃之不察僧孺宜乎文<lb/>
宗不以為然臣願陛下不以文宗為無足法而忽其意<lb/>
臣亦不敢徇流俗之見專事苛察而忘大體也惟聖明<lb/>
鑒焉<lb/>
剛又論朋黨劄子曰臣聞洪範之書曰無有作好遵王<lb/>
之道無有作惡遵王之路無偏無黨王道蕩蕩無黨無<lb/>
偏王道平平無反無側王道正直㑹其有極歸其有極<lb/>
此箕子為武王陳世之大法盖帝王不易之常道也若<lb/>
<pb n="KR2f0039_WYG_143-14b"/>
好惡悖於正理偏黨徇其私心則不能蕩蕩如天之大<lb/>
平平如天之明失所謂大中至正之道矣㑹歸其有極<lb/>
大中至正之謂也人君惟以大中至正之道照臨百官<lb/>
無有愛惡無有戚踈一視同仁則萬邦黎獻化上之徳<lb/>
亦将惟皇之極是訓是行以近天子之光鳥有所謂朋<lb/>
黨者哉盖天子作民父母以為天下王薄海内外無小<lb/>
無大孰非吾之臣子無賢無不肖孰不欲媚于天子以<lb/>
求其所欲此戴天履地者之常情也然而後世乃有朋<lb/>
<pb n="KR2f0039_WYG_143-15a"/>
比之徒結為死黨或至於相與欺君罔上而不顧者何<lb/>
哉臣嘗思其故矣請試為陛下言之今夫人主以甲為<lb/>
朋黨也方與乙共治之惟乙之徒是與惟甲之徒是惡<lb/>
他日以乙為朋黨也則又與丙共治之惟丙之徒是與<lb/>
惟乙之徒是惡乃至更出迭入亦莫不然此朋黨之弊<lb/>
所以至於牢不可破也何則利害有以怵之彼慮其所<lb/>
終則其勢不得不然耳故臣嘗謂朋黨之名雖生於君<lb/>
子小人之相閧其實人君有以致之也誠使王道明於<lb/>
<pb n="KR2f0039_WYG_143-15b"/>
上善惡别白仁賢不肖襲情<hi>疑</hi>在位在野各安其分則朋<lb/>
黨何自而興乎臣每聞聖訓常自謂於物無心有以見<lb/>
廣大之徳與天地合矣然至於論臣下朋附之迹則未<lb/>
免有彼此之間臣故不避誅責輒以是為言也願陛下<lb/>
垂日月之明而惟君子小人是辨鑒徃代之失而惟皇<lb/>
極之道是遵賢則用之豈曰彼之黨嘗所援引而必疑<lb/>
之哉猥瑣無用則置之豈曰彼之黨嘗所擯棄而必録<lb/>
之哉若進若退若取若舍初無係吝於其間而必合天<lb/>
<pb n="KR2f0039_WYG_143-16a"/>
下之至公此所謂皇極之道也如是則君子之徒莫不<lb/>
以𩔖而進萃聚於朝志同謀合濟濟其和而天下之人<lb/>
方且胥慶以為得人雖有姦慝不得厚誣以為朋黨矣<lb/>
凡以朝廷清明君子小人之分素定初無可疑故也由<lb/>
是觀之大中至正之道行則朋黨不革而自消是誠在<lb/>
我而已惟睿明不以臣言為迂而加採擇焉天下幸甚<lb/>
剛又奏曰臣聞易以内君子而外小人為天地交泰之<lb/>
時盖君子道長小人道消泰之道也反是則為否而天<lb/>
<pb n="KR2f0039_WYG_143-16b"/>
下無邦矣人君之處君子小人可不謹哉盖小人未嘗<lb/>
無適用之才固不必盡廢然而必外之者䛕言足以惑<lb/>
人主之聰明非事足以亂人主之心志一容其身則膠<lb/>
固而不可去仲尼論為邦貴於逺佞人者以此臣願陛<lb/>
下選任之際每加察焉旌别淑慝無使小人得間於君<lb/>
子庶幾朝廷清明風俗純一在位皆有羔羊之徳而詩<lb/>
人無候人之刺矣不亦善乎<lb/>
胡寅上䟽曰臣聞周公制法使民興賢出使長之使民<lb/>
<pb n="KR2f0039_WYG_143-17a"/>
興能入使治之以是致太平垂萬世後漢憙平時縁朝<lb/>
議以州郡相黨人情比周乃制婚姻之家及兩州人士<lb/>
不得對相監臨立三互法禁忌甚宻蔡邕上䟽論其非<lb/>
且曰韓安國起自徒中朱買臣出於幽賤並以事宜還<lb/>
守本邦豈顧循三互繫以末制乎司馬光韙其言近年<lb/>
指揮監司郡守不得除用土人違周公之訓蹈憙平之<lb/>
失出於當時用事大臣私意非良法也夫得賢才使臨<lb/>
本邦知利害尤悉愛百姓尤切不賢不才者雖在他方<lb/>
<pb n="KR2f0039_WYG_143-17b"/>
以非吾土為害滋甚矣不知擇人而謬於立法此與三<lb/>
互同為後世笑也臣愚伏望陛下明詔大臣蠲除近禁<lb/>
盡公選授惟務得人有功則賞有罪則罰何憂其徇情<lb/>
亂政而以疑忌不廣示天下哉<lb/>
寅又上䟽曰臣竊見洞庭水賊本縁官吏非人政煩賦<lb/>
重所致今治之之術以郡縣得人為本而縣令尤為近<lb/>
民若得其人則能奉行寛恤之政使未為賊者安土樂<lb/>
業已為賊者壊植散羣其選付責成不在兵將之下豈<lb/>
<pb n="KR2f0039_WYG_143-18a"/>
可輕也軍興以来便宜辟置及於縣令固已非是又乞<lb/>
不以諸般拘礙皆許奏辟於是詐官負罪姦贓無行一<lb/>
切拘礙不敢至朝廷參銓部者咸輻湊之其為赤子之<lb/>
害可勝言乎又況鼎州昨縁程昌禹借補烏合官吏猥<lb/>
多急政豪奪為楊么驅民今程千秋繼之尤當加意選<lb/>
擇縣令而所陳如此豈可聽許臣欲乞因千秋所請特<lb/>
降指揮應殘破縣分奏辟令佐者須選已出官歴任無<lb/>
贓私罪犯之人方許奏請差注其未出官無歴任曽犯<lb/>
<pb n="KR2f0039_WYG_143-18b"/>
贓私罪及見係貶降未經叙復或無出身告勅批書印<lb/>
紙而稱兵火去失者即不得輒行奏辟及不得陳乞不<lb/>
以諸般拘礙辟差庶幾縣令得人百姓受惠掉葉兵刃<lb/>
復縁南畝以臣愚見不以諸般拘礙辟差縣令利害甚<lb/>
大所有已降指揮臣未敢書行<lb/>
校書郎王十朋輪對劄子曰臣一介小臣不識忌諱不<lb/>
知朝廷事體愛君憂國出於天性妄懐嫠不恤緯之心<lb/>
竊聞道路匈匈咸謂敵情叵測有南下牧馬巢穴汴都<lb/>
<pb n="KR2f0039_WYG_143-19a"/>
窺伺江淮之意廟堂之上帷幄之臣必有料敵制勝之<lb/>
䇿臣不可得而知然議者以謂邊奏有警則羣臣失色<lb/>
相顧傳聞稍息則恬然便以為安且謂敵有内難勢必<lb/>
不来夫不恃我之有偹而幸敵之有難其謀國之術亦<lb/>
踈且殆矣自建炎至今敵未嘗不内相殘賊也然一酋<lb/>
斃一酋出其勢愈熾曷嘗為中國利哉要在所以自偹<lb/>
者如何爾我有先備敵雖强而不足憂我茍無偹敵雖<lb/>
有難幸之何益彼或不以有難為畏乗我稍怠長驅而<lb/>
<pb n="KR2f0039_WYG_143-19b"/>
来其將何以禦之耶臣謂今日禦戎之䇿莫急於用人<lb/>
用人之要莫先乎人望盖知人之術自古所難蕭何不<lb/>
生孰能識韓信於未知名之日孟軻復出亦必取士於<lb/>
國人皆曰賢晉悼公以民譽而用六卿遂成復霸之業<lb/>
東晉以人心而起謝安遂成破敵之計國家寳元慶歴<lb/>
間西夏叛命仁宗以經略安撫之任付之韓琦范仲淹<lb/>
二人雅有時望軍中有一韓一范西賊破膽之謡兵不<lb/>
大用而元昊臣服皇祐中用文彦博富弼為相朝士相<lb/>
<pb n="KR2f0039_WYG_143-20a"/>
賀仁宗曰古之用人或以夢卜茍不知人當從人望夢<lb/>
卜豈足憑耶元祐初相司馬光遼人夏人相戒曰中國<lb/>
相司馬矣謹無生事人望之能服人如此今若外若内<lb/>
士夫軍民口無異辭咸謂有天資忠義材兼文武可為<lb/>
將相者有長於用兵士卒樂為之用可為大帥者今乃<lb/>
投閑置散無地自效或老於藩郡以泯没其材内為讒<lb/>
邪之所媢忌外為敵人之所竊笑天下輿情憤悶抑欝<lb/>
臣願陛下斷然為社稷計起而用之以從人望可以作<lb/>
<pb n="KR2f0039_WYG_143-20b"/>
士氣可以慰人心可以寝敵人之謀可以圖恢復之大<lb/>
計陛下縱未大用之亦宜付以江淮重任使自當一面<lb/>
為國長城亦可無西顧憂矣臣又聞范仲淹初以言事<lb/>
得罪尤為宰相吕夷簡所惡斥逐于外及西方用兵仁<lb/>
宗思用仲淹夷簡薦之亦力仲淹果能成功夷簡不失<lb/>
為賢相陛下當以仁宗之心為心大臣當以夷簡之事<lb/>
為法相與任用天下之賢才以為排難解紛計天下幸<lb/>
甚社稷幸甚其次有舊宰執侍從及嘗言事之臣名節<lb/>
<pb n="KR2f0039_WYG_143-21a"/>
素著者或守逺藩或食祠禄或已休致或在謫籍並宜<lb/>
起廢置諸朝列其聲名風采亦足以聳動一時謀謨措<lb/>
畫必有大過人者諸将有以驍勇善戰稱者悉宜列置<lb/>
分布於荆襄江淮間以為爪牙藩屏用賈誼衆建諸侯<lb/>
而小其力之法以駕馭之如是則異人輩出可以供任<lb/>
使矣猛虎在山藜藿不採國有人焉難當自消臣以為<lb/>
禦戎之䇿莫大於此<lb/>
右正言陳淵論用有徳上奏曰天下之士有有徳者有<lb/>
<pb n="KR2f0039_WYG_143-21b"/>
有才者有有智者人君用之唯其宜而已智者謀之才<lb/>
者辦之有徳者守之是三者闕一不可用或偏焉必不<lb/>
能有所濟矣故書曰凡厥庶民有猷有為有守汝則念<lb/>
之才智與有徳者之謂也或曰治平之時唯徳是任艱<lb/>
難之際所當用者才與智而已是不然夫有徳者何施<lb/>
而不可昔髙帝定天下天下所謂傑然者三人既以為<lb/>
其腹心爪牙之用矣其餘如曹參周勃陳平亦皆足以<lb/>
相國才智之徒盖不少也然必待四老人者出以傅太<lb/>
<pb n="KR2f0039_WYG_143-22a"/>
子然後漢室以安光武中興宼鄧耿賈之流二十八人<lb/>
者依乗風雲俱有可稱所謂才智者亦衆矣然必起良<lb/>
吏卓茂以為太傅然後風俗以變由是言之才智之士<lb/>
艱難之時雖不可無而有徳者亦不宜忽矣<lb/>
淵又論用老成上奏曰夫學然後知其不足經歴既久<lb/>
然後知其誤謬方少年恃其天資過人盛氣以待物更<lb/>
事之後未有無悔者也悔而知改猶足以為善悔而不<lb/>
改終於敗國亡家者有之矣故學不可以已也若乃學<lb/>
<pb n="KR2f0039_WYG_143-22b"/>
焉而未至事不素練則老成之人可尊而不可忽人主<lb/>
深居九重之中稼穡艱難之未知而能應天下方来之<lb/>
變者知此而已昔者孫權年未及冠而能使曹操望其<lb/>
營壘曰生子當如孫仲謀此可謂一時豪傑之主矣然<lb/>
其母嘗以属張昭故昭每諫之必以太后為言我太祖<lb/>
皇帝英偉之資無與倫比而杜太后嘗令趙普輔之夫<lb/>
孫權之智不減張昭而太祖之聖豈趙普所可跂及乎<lb/>
取其經變之多歴事之久而已況於不及二君而欲棄<lb/>
<pb n="KR2f0039_WYG_143-23a"/>
老成人未見其可也<lb/>
虞允文奏還吏部侍郎汪應辰除知衢州詞頭䟽曰臣<lb/>
聞士君子之進退去留必觀於時時當去而不去傷乎<lb/>
廉時當留而不留傷乎義廉義舉而公議定矣今强敵<lb/>
犯江邊境多事君父勤宵旰之憂乃智者効謀勇者効<lb/>
力忘家報國之時也應辰蚤歲以文章決科陛下親擢<lb/>
為第一賜名之寵多士至今歆豔年甫四十又䝉親擢<lb/>
為言語侍從之臣不為不遭遇矣一旦無故補外廷紳<lb/>
<pb n="KR2f0039_WYG_143-23b"/>
之論咸疑之謂應辰之才望實周於世用朝廷若藉其<lb/>
才望以禦外侮則衢之為郡不為要邊若以其罪當黜<lb/>
則不明言其罪以正其當黜之名若出於應辰之請則<lb/>
有傷於事君之義而非書生報國之本心也應辰之去<lb/>
名既不正茍不以為非則援引而求去者繼出而紛紛<lb/>
矣多事之時如使人材相繼去國此物論所以為朝廷<lb/>
惜也臣愚欲望睿慈將應辰衢州之命特賜追寝且令<lb/>
依舊在職以待後日或有任使庶幾朝廷百僚各安其<lb/>
<pb n="KR2f0039_WYG_143-24a"/>
職不為茍去之計而公議自定更乞自宸衷裁酌施行<lb/>
武義大夫曹勛上書曰臣聞官者勵世磨純者也人者<lb/>
嚮徳慕名者也官得其宜則事辦而功就人樂其事則<lb/>
功倍而邦寧故聖王觀向順宜因事制法所以勵人厚<lb/>
國也恭惟陛下建中興之業必制中興之典然後驅一<lb/>
世之民而成興王之功臣欲乞如古制為武功官賞十<lb/>
等惟寵戰功它賞不與每授令繋於銜官同則以此髙<lb/>
之宻院别置籍記載其名謂之入等則不次召用陞擢<lb/>
<pb n="KR2f0039_WYG_143-24b"/>
使令庶約功而得死節革濫而收實才方時右武於是<lb/>
在焉或可施行乞下臣具等格聞奏<lb/>
帝嘗詔權禮部侍郎周必大同王之竒陳良翰對選徳<lb/>
殿袖出手詔舉唐太宗魏徴問對以在位久功未有成<lb/>
治效優劣苦不自覺命必大等極陳當否退而條陳陛<lb/>
下練兵以圖恢復而将數易是用将之道未至擇人以<lb/>
守郡國而守數易是責實之方未盡諸州長吏倐来忽<lb/>
去婺州四年易守者五平江四年易守者四甚至秀州<lb/>
<pb n="KR2f0039_WYG_143-25a"/>
一年而四易守吏姦何由可察民瘼何由可蘇上善其<lb/>
言<lb/>
必大除敷文閣待制兼侍讀兼權兵部侍郎兼直學士<lb/>
院上勞之曰卿不迎合無附麗朕所倚重必大奏言太<lb/>
宗儲才為真宗仁宗之用仁宗儲才為治平元祐之用<lb/>
自章蔡沮士氣卒致裔夷之禍秦檜忌刻逐人才流弊<lb/>
至今願陛下儲才於閑暇之日<lb/>
吏部侍郎洪遵薦王珏奏状曰臣伏覩降授右朝散大<lb/>
<pb n="KR2f0039_WYG_143-25b"/>
夫王珏廉勤公明所至可述頃為䕫州湖北路轉運判<lb/>
官每出按属部盡以随行胥吏閉之一室臨當啓途湏<lb/>
衆吏上馬已然後乃去雖供帳帟幕亦只用漕司者至<lb/>
於薪水芻粟不得已合用者皆估計其直給錢償之州<lb/>
縣無秋毫之費民間詞訴躬親聽決無一不得其平者<lb/>
部内賍吏望風斂迹不敢復肆嘗於武昌築堤外遏江<lb/>
漲内灌民田行旅農人均被其賜兩道歌詠其政以為<lb/>
近所無有前知真州到任才五月官無乏事又能取其<lb/>
<pb n="KR2f0039_WYG_143-26a"/>
贏餘積米數千石以為来歲軍儲之偹拊循凋郡日不<lb/>
暇給千里之民上下便安之一時諸司以激濁揚清為<lb/>
職既不能薦反以羅織成罪按章所言𩔖無實迹而使<lb/>
之錮於聖世人以為寃誠如近降指揮所謂有公累而<lb/>
其材實可用者起之閑廢必能趨事赴功如䝉朝廷抆<lb/>
拭付以煩劇去處施之政事當有可觀臣今先次舉到<lb/>
王珏一貟保任終身如犯賍及不職甘與同罪謹録奏<lb/>
聞<lb/>
<pb n="KR2f0039_WYG_143-26b"/>
紹興中遵又薦用林珦上奏曰右臣伏覩右通直郎新<lb/>
差通判福州軍州事林珦本出書生敏於為政治民有<lb/>
愛利之行持己有公廉之稱昨知宣州宣城縣縣有笪<lb/>
岳豐稔兩陂遏溪水以溉田自政和初為水所壊莫能<lb/>
修復並陂之民歳常苦旱珦修治朞月而畢髙山之頂<lb/>
皆為良田明年宣城大水破圩田一百六十餘所而陂<lb/>
口不動百姓更名曰林公泉後知常州無錫縣舊例令<lb/>
佐四廳催科浮民得以為姦號為雜催者至七百餘人<lb/>
<pb n="KR2f0039_WYG_143-27a"/>
因縁侵漁人䝉其害經界覆實官在縣置枷械於門追<lb/>
呼自便又於太保長名下勒取丁口圖帳七千餘本皆<lb/>
魚鱗細圖期限嚴峻遂以重價就買官中本送納珦始<lb/>
至之日即時禁止又户長催科舊以五日一比較有逃<lb/>
絶則令償填有逋緩則加杖責徒為苛擾元不集事珦<lb/>
親行鐫諭盡革宿弊是年官物不出省限皆足而户長<lb/>
未嘗輒追一人到官酒壚茶肆至無村民之跡差役有<lb/>
闕人争先為之及為邵武軍通判有水口土軍擅開武<lb/>
<pb n="KR2f0039_WYG_143-27b"/>
庫被甲持刃驚動逺邇珦以計撫定得其首惡四人按<lb/>
誅之餘一無所問先是和平大寺兩寨戍卒循習縱肆<lb/>
官吏不能彈壓自此為之帖然凡平時能害齊民如公<lb/>
吏弓手亡賴子弟及詐為秀才宗室者以事詣曹窮治<lb/>
不貸悉皆斂迹一郡方安其惠化實縁小人誣譛遂以<lb/>
罷去今朝廷雖知其有寃起倅藩府然尚待逺次未究<lb/>
設施臣與珦初不相識采之士大夫公議知其所為所<lb/>
行灼然有大過人者臣今保舉堪充繁劇州郡守臣任<lb/>
<pb n="KR2f0039_WYG_143-28a"/>
使臣除已舉王珏外今来所舉林珦係第二員如䝉朝<lb/>
廷擢用後其人終身犯贓及不職臣甘與同罪謹録奏<lb/>
聞<lb/>
遵又薦胡璉上奏曰右臣伏覩左從事郎胡璉學古為<lb/>
政勤身奉公嘗為洪州豐城令邑當水陸之衝民狡吏<lb/>
頑素號繁劇前政或坐應辦不登或縁獄訟不理多以<lb/>
罪去惟璉興利除害抑彊扶弱痛治豪猾之撓政者善<lb/>
良得以安堵諸司率皆薦之如䝉朝廷旌擢付之大縣<lb/>
<pb n="KR2f0039_WYG_143-28b"/>
必有可觀臣今保舉堪任知縣縣令如後不如所舉臣<lb/>
甘與同罪臣除已舉過左宣教郎羅鞏外今来所舉係<lb/>
第二員謹録奏聞<lb/>
左正言鄧肅辭免除左正言第十三劄子曰臣嘗觀宣<lb/>
和司諫髙伯振觀望王甫不敢誰何每出傳呼諫官道<lb/>
路之人皆得以慢罵之靖康諫議洪芻阿附耿南仲不<lb/>
恤國難一日過朱雀門羣小擁其馬以數之曰國歩如<lb/>
此爾所諫者何事彼二人者方其巧為身謀以竊禁從<lb/>
<pb n="KR2f0039_WYG_143-29a"/>
徃徃自以為得計殊不知欺君之罪重於欺天故伯振<lb/>
死於白刃而洪芻流於海島皆天有以罰之也臣誤䝉<lb/>
三朝之知實縁論事宣和之末嘗進乞罷花石詩羣臣<lb/>
欲置於死地上皇赦之仍欲召對靖康之初賜對便殿<lb/>
力詆權臣當時指以為狂而淵聖容之尚寘於寺監今<lb/>
年不食楚粟飢餓殆不能行萬死一生奔赴行在陛下<lb/>
即擢於言路初望天顔遽論宰執必待其去臣言乃已<lb/>
當時士夫謂臣必踵張所吳給之轍矣而陛下錫臣以<lb/>
<pb n="KR2f0039_WYG_143-29b"/>
五品之服且褒以聖語謂臣論事正當甚可取顧臣何<lb/>
人上䝉聖眷如此雖瀝臣之血而膾臣之肝不足以謝<lb/>
天地之徳也然臣之職則諫臣也若陛下曰然而臣亦<lb/>
曰然若陛下曰否而臣亦曰否是奉天子者也非諫天<lb/>
子者也雖聖徳眷遇未即賜罪然臣獨不愧於心乎獨<lb/>
不愧於天地神明乎今雖可免異日将何如哉不為髙<lb/>
伯振即為洪芻矣此臣愚所以日夕惶恐而未知死所<lb/>
也竊惟人主之職在論一相陛下初登九五之位召李<lb/>
<pb n="KR2f0039_WYG_143-30a"/>
綱於貶所而任之以鈞衡其待之非不專而禮之非不<lb/>
厚然李綱學雖正而術踈謀雖深而機淺固不足以上<lb/>
副眷注之誠矣惟陛下嘗顧臣曰李綱真以身徇國者<lb/>
今日罷之而責詞嚴甚此臣所以竊有疑也既非臺章<lb/>
又非諫䟽不知遣詞者亦何所據而言之臣若觀望豈<lb/>
復敢言臣愛君其敢黙黙乎且兩河百姓雖願効死而<lb/>
五月之間略無統領民心茫然将無所適從矣及李綱<lb/>
措置不一月間民兵稍集今綱既去兩河之民将如何<lb/>
<pb n="KR2f0039_WYG_143-30b"/>
哉偽楚之臣罪當萬死前日紛紛皆在朝廷李綱先乞<lb/>
逐逆臣張邦昌然後叛黨稍能正罪今綱既去則叛臣<lb/>
将如何哉叛臣在朝廷政事乖矣兩河無兵則敵人驕<lb/>
矣李綱於此亦不可謂無一日之長也昔者宣王所以<lb/>
為中興之主者内脩政事外服逺人而已陛下聖徳過<lb/>
於周宣所以修政事而服逺人者豈可後哉李綱一日<lb/>
之長亦惟陛下采之<lb/>
御史中丞張守論差李公彦李正民權官不當劄子曰<lb/>
<pb n="KR2f0039_WYG_143-31a"/>
臣聞正朝廷以正百官正百官以正萬民盖朝廷施設<lb/>
不問大小當則人心服否則人心離在廟堂跬歩之間<lb/>
而利害實繋於四方萬里之逺不可不慎也伏見太常<lb/>
少卿減為一員近自外召黎確為太常少卿促赴行在<lb/>
視事之二日又除李公彦為太常少卿交割職事臣所<lb/>
未諭使公彦賢於確即當降㫖罷確而用公彦不然則<lb/>
是重疊除授也既知重疊除授即當改正今踰旬日未<lb/>
聞施行若以罷確為是耶而確亦久以行著名稱士論<lb/>
<pb n="KR2f0039_WYG_143-31b"/>
未以為非也又伏見中書舍人有闕祖宗故事差起居<lb/>
舍人兼權又闕即差它官今董逌為右史而差左司員<lb/>
外郎李正民權中書舍人臣所未諭使正民賢於逌即<lb/>
當便用正民為中書舍人不然即是董逌不學無文也<lb/>
逌不學無文則不當擢為右史若曰逌不可權攝邪而<lb/>
逌亦久以文學著稱士論亦未以為不可也無故罷黎<lb/>
確而用李公彦疑其厚於公彦然人必以為公彦攘之<lb/>
恐非愛人以徳之意也亦恐攘奪之風自是起矣近捨<lb/>
<pb n="KR2f0039_WYG_143-32a"/>
董逌而逺取李正民未必薄扵董逌然人不能無疑而<lb/>
逌亦無以自安恐非以禮處人之意也亦恐祖宗故事<lb/>
自是廢矣方今號令不行紀綱未立舉措之間人心所<lb/>
繋伏乞詔大臣詳酌改正施行<lb/>
守為殿中侍御史論増置教授状曰臣伏見六月二十<lb/>
二日聖㫖復置教授四十餘貟仰知睿明留神儒術雖<lb/>
在軍旅不忘爼豆之意然採聽公議未能無疑恭以國<lb/>
家自遭不測之禍二聖播遷鑾輿出狩兩河之地已陷<lb/>
<pb n="KR2f0039_WYG_143-32b"/>
敵境西京關陕尚為敵巢邊亭無卧鼓之期潢池有弄<lb/>
兵之警征役守禦逺近騷然行關防秋當在朝夕雖講<lb/>
畫焦勞廟謨深秘四方萬里不能戸知但見詔㫖増置<lb/>
教授必謂先其所緩後其所急此不可者一也崇寧以<lb/>
来蔡京用事舉天下嘗置教授矣餼廪所出不可貲計<lb/>
其所以教養成就之才亦未甚愈於昔也宣和之末卒<lb/>
無救於禍亂方今痛懲徃謬急所當先覆車是遵貽笑<lb/>
後世此不可者二也或謂士人猥多無闕可授姑欲以<lb/>
<pb n="KR2f0039_WYG_143-33a"/>
此撥遣滯留臣聞為官擇人未有為人而擇官也况兹<lb/>
多艱理宜省併冗員裁節浮費縱使未暇豈當復増況<lb/>
得禄私喜不過此數十人爾彼竊議而觧體者不知幾<lb/>
千萬人此不可者三也師儒之官要在遴選近改制科<lb/>
參用詩賦後進習經懵不通曉若取兼習詩賦可為人<lb/>
師者誠恐今日未易多得姑徇一時之求以失四海之<lb/>
望未見其利此不可者四也其間借有試中教授之人<lb/>
數固不多自有祖宗以来舊置教授窠闕因以除授誰<lb/>
<pb n="KR2f0039_WYG_143-33b"/>
曰不然昔叔孫通歸漢弟子百餘人無所進莫不疑之<lb/>
通曰漢王方䝉矢石爭天下諸生寧能鬭乎故先言斬<lb/>
将搴旗之士其後漢業既定禮儀既成拜為奉常通因<lb/>
進曰諸弟子儒生随臣久矣願陛下官之髙帝悉以為<lb/>
郎諸生喜曰叔孫生聖人知當世務盖因時制宜先後<lb/>
緩急古今不易之道也今陛下方居漢髙之馬上而公<lb/>
卿大臣豈當出通下哉伏望聖慈明詔大臣追寢已降<lb/>
指揮候軍務平定日取㫖施行天下幸甚<lb/>
<pb n="KR2f0039_WYG_143-34a"/>
守又状曰臣近嘗具䟽論列復置教授事未䝉施行臣<lb/>
竊謂學校建官固為美事但無事之日教飬士𩔖粉飾<lb/>
太平稍多何傷在於今日誠恐未可所有利害曲折已<lb/>
具前奏臣又聞堯舜之仁不徧愛人急親賢也堯舜之<lb/>
智而不徧物急先務也故雖堯舜之聖必度緩急之宜<lb/>
而有為也陛下上法堯舜以圖回治功時當艱難理有<lb/>
先後尤宜因時乘理以求所急顧兹防秋在候選将練<lb/>
兵扞外治内孜孜汲汲如救焚拯溺而乃増置教官數<lb/>
<pb n="KR2f0039_WYG_143-34b"/>
十員何異適楚而北轅救經而引其足邪今謂士人多<lb/>
聚東南舊任試中及合差之人差除不行因設官以與<lb/>
之臣竊以為過矣夫試中之人數目甚少舊所有處亦<lb/>
可除授若為舊任者多則自行三舍以来曽任教授者<lb/>
不可勝數也若謂合差之人多則不過及此四十餘人<lb/>
耳此數十人雖喜於得禄其間粗有知識者固未必以<lb/>
為然也又況所不及者邪方其無闕之可授則人固息<lb/>
扵僥求及其有闕而不及則人必懐於怨望利害得失<lb/>
<pb n="KR2f0039_WYG_143-35a"/>
固亦明甚又況崇寧以来設官冗濫無非徇一時之求<lb/>
也卒致財殫力屈敵人内侮貽陛下今日之憂若以為<lb/>
教授可復則崇寧以来汎濫之冗官何憚而不復乎伏<lb/>
望聖慈檢會前奏亟賜寢罷天下幸甚<lb/>
吕頥浩論黜浮薄之士上奏曰臣前日與宰執進呈潘<lb/>
棐差充川陜宣諭官李愿下幹辦公事面奉聖訓令説<lb/>
與李愿潘棐比因上殿觀其為人頗輕浮不可全信此<lb/>
行秪以棐久在西方知川陜人意偹詢問爾夫潘棐臣<lb/>
<pb n="KR2f0039_WYG_143-35b"/>
素不識之但曽召至都堂觀其為人有口辯善談論然<lb/>
舉止輕儇議論捭闔政如聖訓臣與宰執退而仰嘆睿<lb/>
照精明以此推之人之才否忠佞豈能少逃於聖鍳臣<lb/>
嘗觀自古立功立事之人皆剛毅木訥重厚寡言其輕<lb/>
儇辯捷之人聽其言雖可喜使之臨事非惟鮮克有濟<lb/>
亦往往至於敗事故自古聽言之際尤不敢忽昔張釋<lb/>
之對漢文帝以謂絳侯東陽侯言事曽不能出口豈效<lb/>
嗇夫喋喋利口今以嗇夫口辯而超遷之恐天下風靡<lb/>
<pb n="KR2f0039_WYG_143-36a"/>
不可不察釋之之論是矣唐徳宗寵任裴延齡每奏對<lb/>
恣為詭譎皆衆所不敢言延齡處之不疑徳宗雖頗知<lb/>
其詭譎但以好詆毁人冀聞外事故親厚之韋渠牟形<lb/>
神浮躁有口辯徳宗親信之此二人者皆以辯㨗變亂<lb/>
是非唐政不綱孔子謂惡利口之覆邦家者此也臣願<lb/>
陛下日後引對臣僚之際更加詳審察其趣向而用之<lb/>
庶幾所進擢者皆重厚沈毅之人而退黜輕儇浮薄之<lb/>
士使小人不得間君子則可以立功立事恊濟中興之<lb/>
<pb n="KR2f0039_WYG_143-36b"/>
大業矣臣不勝拳拳之至<lb/>
秘書正字張孝祥論涵飬人才劄子上奏曰臣聞國勢<lb/>
之强弱不係於土地之廣狹甲兵之利鈍而係夫人才<lb/>
所謂人才者有二焉文章足以藻飾治具風采足以羽<lb/>
儀薦紳此平時用之而有餘者也靜有以察未形之機<lb/>
動有以應方來之變如藥石真可療病如榖粟真可救<lb/>
飢此則平時既未嘗涵飬蓄儲而羽檄交馳之際則又<lb/>
不可頃刻而無此者也恭惟陛下以天縱之聖躬履興<lb/>
<pb n="KR2f0039_WYG_143-37a"/>
運而宵旰求治深思逺慮將以遺子孫萬世之安搜羅<lb/>
人才惟恐或失所謂藻飾治具羽儀薦紳者固自不乏<lb/>
然臣區區之忠猶効此言者誠懼夫實用之才尚少也<lb/>
夫楩楠把梓自拱把知其為良然不假之以歲月培壅<lb/>
封植遽責之以任重鮮有不撓折者是人才貴夫涵飬<lb/>
欲望聖慈深詔二三大臣俾更廣求實才可用之人善<lb/>
謀能斷文不足而質有餘者置之中都扶持長飬屢試<lb/>
熟察以須其成在平時則隆國勢以折未萌於緩急則<lb/>
<pb n="KR2f0039_WYG_143-37b"/>
受任奔走禦侮捍患無不可者誠得一二十軰森布在<lb/>
列則陛下可以垂拱無為固宗社於盤石而二三大臣<lb/>
亦可以優游怡愉於廟堂之上而無所事矣<lb/>
樞宻行府參謀鄭剛中請除罪籍上奏曰臣檢㑹今年<lb/>
正月五日赦書内一項新復州縣見停廢文武官将校<lb/>
公吏未經甄叙人並許赴所在自陳保明以聞當議特<lb/>
與甄叙臣切詳劉豫僭竊逆天悖道謂之有功者實助<lb/>
豫為虐之人謂之有罪者未必真坐累也今豫所録者<lb/>
<pb n="KR2f0039_WYG_143-38a"/>
朝廷包含混貸捐其舊惡豫所斥者朝廷從而棄之可<lb/>
乎方使無辜抱恨之人伸吭自訴有司錙銖原減論如<lb/>
常程則是朝廷尚為偽齊行法也臣愚欲乞應新復州<lb/>
縣官吏軍民被罪有文字照驗者並不理遺闕減降未<lb/>
經叙復者即依本等叙復内有元因劉豫補受復為劉<lb/>
豫廢奪者永不在甄叙之限庶幾功罪兩平衆論惟允<lb/>
剛中又乞委任李宷上奏曰臣竊觀四牡勞使者之詩<lb/>
也序詩者謂有功而見知則説矣臣昨日上殿因禀奏<lb/>
<pb n="KR2f0039_WYG_143-38b"/>
江西盜賊聖訓以李宷恐不能辦了此事臣退而有疑<lb/>
朝廷頃以江西多盜恐州縣不能存撫至於失業遣察<lb/>
官採訪措置而名以宣諭此宷奉使之指也為宷者布<lb/>
宣徳意按察官吏訪求致盜之端講究弭盜之術則宷<lb/>
之事舉矣至於討捕誅戮則非兵不可猶一病人陛下<lb/>
方命醫視之而藥未具也為醫者觀其形色審其氣候<lb/>
某處納邪某䖏受病歸告主人使具藥而攻之則醫之<lb/>
事舉矣江西之盜在處皆有而䖍吉最甚江西之兵合<lb/>
<pb n="KR2f0039_WYG_143-39a"/>
不過三二千人餘皆土軍廵尉之属與賊不相當也深<lb/>
山峻谷如窟如巢兵至散而民兵退聚而盜寀将所有<lb/>
之兵分布搜討能當幾處筠州黄十五負險不服宷方<lb/>
督申世景圍捕而處吉袁撫接連湖南諸處徃徃三五<lb/>
百人成羣出沒此盖盜多兵少力所不及也非擁兵坐<lb/>
視而徒以招安為事也若謂宷出使之日便不帶兵前<lb/>
去則宷之意豈不以數郡皆有盜賊根株連結自非得<lb/>
其要領未易進兵又恐前期遣發重有勞費是猶醫者<lb/>
<pb n="KR2f0039_WYG_143-39b"/>
欲見病然後求藥於朝廷爾宷之䇿非不善也如聞寀<lb/>
自到江西展體盡力一路官吏遂皆究心數千里之外<lb/>
利害動息皆便到朝廷此其為補亦非小小雖未可謂<lb/>
之有功陛下亦當知而使之說矣得無有告陛下者曰<lb/>
李宷授之以兵而不欲今果不辦矣信有是也則願陛<lb/>
下思朝廷所以遣宷之意本不專使捕賊而寀所以先<lb/>
措畫招安者盖坐無兵今朝廷方分遣大兵随張守以<lb/>
去亦須得寀徧歴諸郡詳究利害使民間知朝廷專有<lb/>
<pb n="KR2f0039_WYG_143-40a"/>
耳目之官與之採訪上下感懼而平定有期若謂宷無<lb/>
功於江西而不令究其施設則前日遣使之意虛矣願<lb/>
闡燭㣲之睿旁昭靡盬之臣臣不勝區區<lb/>
剛中又論人才上奏曰臣聞世之論治道者莫不以求<lb/>
才為急夫人君以一身之微受寄託之重孰不欲與賢<lb/>
智共之然用之不因所長則得之雖多寧有補於治道<lb/>
乎大抵用才如用藥苓术參桂徒聚之無益也惟寒温<lb/>
緩急各因其性然後有起病之功不然是與無藥等爾<lb/>
<pb n="KR2f0039_WYG_143-40b"/>
道徳才智徒取之無益也惟長短小大各随其能然後<lb/>
有致治之效不然是與無才等爾臯禹稷契夔龍伯益<lb/>
皆一世俊傑舜知用之至於禮樂刑政各不失其所付<lb/>
兹其所以聖歟陛下履中㣲之運圖復古之功以禮為<lb/>
羅賢俊並致臣子雖一介無它技而盛徳包覆皆所不<lb/>
遺是則無才者非今日之患而量才任用者正所急爾<lb/>
昔馮簡子善斷事子太叔善决公孫揮善辭令裨諶善<lb/>
謀而鄭國之政常使禆諶謀可否簡子斷之公孫為辭<lb/>
<pb n="KR2f0039_WYG_143-41a"/>
令成乃付子太叔行之是以無敗事也陛下以至誠之<lb/>
意昭日月之明何所不察區區之言尚願陛下因任羣<lb/>
材使小大之臣各迪有功且無用非所長之失則㳙埃<lb/>
之㣲或有補於萬分惟陛下留神省察與三數大臣圖<lb/>
之<lb/>
剛中又乞留曽開罷栁約召命上奏曰臣竊得於傳聞<lb/>
曽開罷禮部侍郎衆論疑惑開之所坐臣未得而詳也<lb/>
然聖恩從来優禮侍從未嘗輕有罷黜雖言章論數其<lb/>
<pb n="KR2f0039_WYG_143-41b"/>
短者猶委曲保全其去此開之罷所以人不能無疑每<lb/>
見人稱開厚重質實有文采論今日朝廷人物者必指<lb/>
為善𩔖宜無顯過得罪於清議也或謂止縁近日論議<lb/>
使事略有異同遂至牴牾獨臣以謂不然陛下聖度如<lb/>
天物物並受數降詔㫖謂今此通和之事無非審處中<lb/>
道務令經久可行固嘗許羣臣條奏利害一二来上陛<lb/>
下之心可謂酌人情而濟世者則開也雖有大同小異<lb/>
之見君父寧不諒其心乎謂縁論使事而罷者非也求<lb/>
<pb n="KR2f0039_WYG_143-42a"/>
其所以致罷者而弗得無乃開戇愚太甚有至妄發狂<lb/>
瞽之言聖人初有不能容者則開之罷疑或出於此也<lb/>
臣數日前嘗上䟽乞罷栁約召命未聞施行夫約之為<lb/>
人陛下當自知之事童貫而求其薦事路真官而問其<lb/>
術奸滛之事又詳於孫悟之妹其素行不待臣暴章之<lb/>
而後露也然如約者陛下猶欲抆拭而用之則如開者<lb/>
豈不能容忍而留之乎約之来陛下雖未必侍從之開<lb/>
之去陛下雖未必終忘之但朝路見一曽開去一栁約<lb/>
<pb n="KR2f0039_WYG_143-42b"/>
来進退人材似有可疑此衆論之所以惑也一曽開去<lb/>
便未損於朝廷恐如開者又或去焉則有損矣一栁約<lb/>
来便未累於朝廷恐如約者又或至焉則為累矣聖人<lb/>
虛心屈己禁萌於甚㣲而防患於甚久方今虜使逺来<lb/>
計議未定愛君憂國之人心魂夜悸謂禍福之幾皆在<lb/>
乎此是雖衆智交陳羣䇿並入原其用心皆為區區正<lb/>
當容納各領其意他日事成使論事者自懐無逺見之<lb/>
羞脫或不成陛下回思言者不至有悔如是可矣況陛<lb/>
<pb n="KR2f0039_WYG_143-43a"/>
下南渡以来聖徳日躋略無過舉如前日胡銓上書狂<lb/>
悖削吏籍而投荒宜矣然猶從大臣之請俯加原貸則<lb/>
開之罷臣誠有望於聖思焉武帝初不能堪汲黯之言<lb/>
其後則曰天子置公卿輔弼之臣寧令從䛕承意䧟主<lb/>
於不義乎故卒優容之此臣所以懇祈於天聽也臺諫<lb/>
天子以為耳目下有公論而不上聞則是耳目失其所<lb/>
司也臣忍為是哉縷縷之言期以報陛下而已矣上瀆<lb/>
天威罪當萬死惟聖慈幸赦之<lb/>
<pb n="KR2f0039_WYG_143-43b"/>
剛中又論久任良郡守上奏曰臣聞人君張官置吏欲<lb/>
其以實徳惠民而已官吏不能皆良而畏朝廷之責故<lb/>
虛文之弊由之以生臣頃以責實之說區區為陛下言<lb/>
之退而又為陛下求所以革虛文之道其莫如久任乎<lb/>
夫吏員之冗無如今日久任之說非所宜言而臣所謂<lb/>
久任者謂良郡守也郡守不良者易而去之一方之福<lb/>
其有安便風俗百姓信愛確然能布宣上意使實惠被<lb/>
民者大抵閱三數政而得一人輕為奪之為害多矣臣<lb/>
<pb n="KR2f0039_WYG_143-44a"/>
親見州郡長吏更易之際非但公私費耗迎送煩擾文<lb/>
書獄訟變移之弊為不可言徃徃上下茍且人情弛慢<lb/>
踰時未定既而長吏者至風俗不能周知利害不能徧<lb/>
察慮朝廷督辦有條茍不誕謾以紓一時之急則無以<lb/>
塞責況復遷延歳月得更易而去則其自為謀者善矣<lb/>
此所以忍為虛文而不顧也幸而得一良吏教令已孚<lb/>
績用方著朝廷亦何苦奪此而與彼乎謂欲以旌其能<lb/>
則増秩賜金之典可按而行也或謂臣曰守令之選既<lb/>
<pb n="KR2f0039_WYG_143-44b"/>
有成法今無遽易者矣如臣所聞或三兩月或半歲久<lb/>
者亦不至於成資而罷是法雖具有時而廢也前史謂<lb/>
忠良之吏國家所以為治也求之甚勤得之至寡臣願<lb/>
陛下申嚴成法重長吏之遷徙可乎令有治狀者亦可<lb/>
賜金増秩俟其終滿召用之未晚也聖人為官擇人不<lb/>
為人擇官陛下留意行之臣恐州縣虛文之弊自此可<lb/>
息<lb/>
右僕射吕搢奏曰臣自歴宦以来荷累朝黼扆之知兹<lb/>
<pb n="KR2f0039_WYG_143-45a"/>
者又䝉聖恩為臣比經艱難粗立功效擢寘宰輔臣敢<lb/>
不仰體眷禮優厚雖糜骨粉身亦恐未能圖報天地父<lb/>
母之徳茍有所見安忍不為陛下别白詳言之臣竊攷<lb/>
祖宗留意人才度越前代是以元祐間名儒鉅公相繼<lb/>
而出人亦各奮己長陛下聖學髙明博觀圖史此不能<lb/>
逃睿鑒矣惟是王安石首先變亂祖宗法度紹聖間章<lb/>
惇蔡京蔡卞兄弟之徒各快私意以忠為邪以邪為忠<lb/>
将元祐諸人累更竄逐衣食不繼殁于遐荒海嶠者甚<lb/>
<pb n="KR2f0039_WYG_143-45b"/>
多子孫禁錮貧悴異常人至于今寃之而惇輩忍為是<lb/>
舉豈不有負國家耶臣區區愚見今陛下六飛雖暫駐<lb/>
吳會然臣恭料宸衷仰思二聖之心瞻念陵寝恢復境<lb/>
土則未始一日而忘也如元祐諸人經隔歲月並未曽<lb/>
追復官職依條格合得恩數亦不曽給付雖其間有子<lb/>
孫族属縁兵火之後捨鄉里墳墓随車駕南来者甚衆<lb/>
然尚有淪䧟比界者亦多欲乞聖慈廓獨照之明廣好<lb/>
生之恵不以臣為僭率貸其狂妄将元祐臣僚命有司<lb/>
<pb n="KR2f0039_WYG_143-46a"/>
條具經遷責之人並例復元授官爵子孫合陳乞恩數<lb/>
照應格法放行庶幾南来之族無不感戴鴻覆之澤在<lb/>
比界之家亦知陛下懐思中原淪陷名臣之族痛念向<lb/>
来皆由姦邪誤國宗社播遷而一朝盡還其父祖官爵<lb/>
恩澤人非木石安得不銘佩陛下耶臣今所乞亦恐敵<lb/>
詐而叵測先將元祐之家子孫用之本朝則所失愈多<lb/>
後雖欲為亦無及矣更望睿慈不下臣此章只作聖意<lb/>
批出庻幾逺邇存殁皆戴陛下矣冒瀆天聰臣無任怔<lb/>
<pb n="KR2f0039_WYG_143-46b"/>
惶戰慄之至<lb/>
范宗尹嘗仕偽楚故凡受偽命者皆録用户部侍郎季<lb/>
陵上䟽曰前日士大夫名節不立論事者皆喜攻之瑕<lb/>
疵既彰不復可用縱加抆拭攻者踵来雖君相制命亦<lb/>
不能為之地臣試舉其罪大者言之崇寧大觀以来黨<lb/>
助巨奸由詭道以饕寵榮者不知幾何人邦昌亂朝不<lb/>
能死節者不知幾何人苖劉專殺拱手受制者不知幾<lb/>
何人以義責之固不容誅以情恕之亦不幸耳弄筆墨<lb/>
<pb n="KR2f0039_WYG_143-47a"/>
者文致其罪既得惡名誰敢引薦臣願明詔宰執於罪<lb/>
戾中選擇實能量付以事勿因一眚廢其終身仍詔臺<lb/>
諫為國愛人勿復言<lb/>
馮當可論守令銓選上奏曰臣竊謂於民至親莫如守<lb/>
令守令之選難得其人當今銓選所行並依格法格法<lb/>
所當與雖庸謬之資有司不得而奪格法不當與雖循<lb/>
良之才有司不得而與天下論者皆言欲救其弊莫若<lb/>
任人或使内外薦揚或令主者銓擇然風俗弊壊為日<lb/>
<pb n="KR2f0039_WYG_143-47b"/>
既久奉公竭節盖鮮其人或恐銓擇任情薦揚非實誠<lb/>
無益於救弊徒妄至於紛紜而已臣愚願陛下謹擇監<lb/>
司勿以輕授監司陛下耳目之臣也茍得嚴明督察之<lb/>
才風采一路黜陟其廉汚廢置其賢否下吏有所矜式<lb/>
小民有所告訴則雖萬里之外如在咫尺之前州縣非<lb/>
才誠非所患自軍興已後民力彫弊重以漁擾民愈不<lb/>
堪守令之多陛下豈能為民盡擇今天下監司不過數<lb/>
十人耳少加簡拔不患無才陛下付授之際徃徃亦将<lb/>
<pb n="KR2f0039_WYG_143-48a"/>
視其資格之髙卑不復論其人才之可否健者以趨期<lb/>
㑹為急懦者以不生事為賢至於刺舉精明使州郡望<lb/>
風畏縮者未之見也陛下愛民如子民國之本也守令<lb/>
虐民國之巨蠧也監司刺舉守令之精鑒也伏惟少留<lb/>
聖慮<lb/>
　<lb/>
　<lb/>
　<lb/>
<pb n="KR2f0039_WYG_143-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百四十三<lb/>
</p>
<p>
</p>
  </div>
</body>
</text>
</TEI>
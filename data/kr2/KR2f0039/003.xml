<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三</head> <lb/>
    <p>
<pb n="KR2f0039_WYG_003-1a"/>
欽定四庫全書<lb/>
　歴代名臣奏議巻三<lb/>
　　　　　　　　　　　明　楊士竒等　撰<lb/>
　　君德<lb/>
宋高宗建炎元年尚書右僕射李綱上奏曰臣聞昔有<lb/>
夏先后方懋厥德罔有天災山川鬼神亦莫不寧暨鳥<lb/>
獸魚鼈咸若而伊尹之稱商則曰非天私我有商惟天<lb/>
佑于一德非商求于下民惟民歸于一德帝王之所以<lb/>
<pb n="KR2f0039_WYG_003-1b"/>
爲神民萬物主者仰以動天俯以感民非德何以哉方<lb/>
今國家新罹敵人之禍百度多廢四方未寧乃天意民<lb/>
心去就之際伏望陛下日新盛德以感動之體堯之仁<lb/>
以覆民躬舜之智以察物卑宫室菲飲食以法大禹之<lb/>
儉遠聲色遺貨利以法成湯之明至於日昃不遑暇食<lb/>
如文王之憂勤一怒而安天下之民如武王之果毅豁<lb/>
逹大度同漢高祖之用人聽言如流同唐太宗之納諫<lb/>
勿以小善爲無益而弗爲勿以小累爲無傷而弗去日<lb/>
<pb n="KR2f0039_WYG_003-2a"/>
愼一日新而又新思宗社之危而不忘之於寤寐念父<lb/>
兄之辱而欲見之於羮牆出於至誠悠乆不息則天意<lb/>
民心自然感動以圖中興有不難也書曰皇天無親惟<lb/>
德是輔又曰民㒺常懷懷于有仁傳曰應天以實不以<lb/>
文動人以行不以言臣願陛下特留聖意天下不勝幸<lb/>
甚<lb/>
三年觀文殿學士張浚上奏曰臣竊惟自昔大有爲之<lb/>
君莫不内剛以立事外柔以待下内剛所以堅在已之<lb/>
<pb n="KR2f0039_WYG_003-2b"/>
志外柔所以來天下之賢易曰天行健君子以自强不<lb/>
息其意以謂人君之徳要當抗以剛大持以至誠是以<lb/>
在乾則以剛健中正純粹精也以象人君之七徳在大<lb/>
畜則曰剛健篤實輝光日新其徳以言人君之自養古<lb/>
之聖人未嘗不以此持身者是以文王拘於羑里而王<lb/>
徳日修少康有田一成有衆一旅而夏后氏之基復振<lb/>
向使文王以被辱爲羞少康懷退縮之志則二王之業<lb/>
無自而興矣豈獨文王少康爲然哉漢髙祖先入闗中<lb/>
<pb n="KR2f0039_WYG_003-3a"/>
於懷王之約當王全秦之地項氏不義肆行威刼當是<lb/>
時鴻門之㑹僅以身免其後屢戰屢敗事幾可笑太公<lb/>
吕后爲質敵人而高祖之氣未嘗少屈終能滅項氏而<lb/>
有天下此亦内剛以立志之效也陛下繼祖宗積累之<lb/>
基承人心推戴之業上天昭格眷佑顯然以陛下英斷<lb/>
之資仁儉之徳何求而不得何爲而不成顧惟風俗之<lb/>
壞積有嵗年天其或者俾陛下一變舊風重致治效是<lb/>
以敵人侵突無嵗無之而生民轉徙比昔尤甚天意亦<lb/>
<pb n="KR2f0039_WYG_003-3b"/>
欲以堅陛下有爲之志啓下民願治之心也孟子曰天<lb/>
將降大任於是人也必先苦其心志勞其筋骨餓其體<lb/>
膚空乏其身所以動心忍性增益其所不能人常有過<lb/>
然後能改困於心衡於慮而後有作出則無敵國外患<lb/>
者國常亡然後知生於憂患而死於安樂也願陛下勉<lb/>
之至於飲食之奉起居之養喜怒之節願陛下以道寧<lb/>
志守以恬淡持以戒謹無使隂陽之冦或至傷和上念<lb/>
祖宗委寄之重下念生靈繫望之深自然動靜之間不<lb/>
<pb n="KR2f0039_WYG_003-4a"/>
至乖養臣言狂切幾至犯分然區區具述至此其中心<lb/>
之所感激者已不覺涕泗交流矣願陛下無忽於須臾<lb/>
臣與天下不勝幸甚<lb/>
建炎間開封尹宗澤上奏曰臣昨奏乞脩寶籙宫爲淵<lb/>
聖皇帝他日涖止之所未䝉降㫖臣聞有子曰孝悌也<lb/>
者其爲仁之本歟知孝悌則不犯上不犯上則天下治<lb/>
矣㳟惟陛下孝於道君則天下莫不愛其親陛下悌於<lb/>
淵聖則天下莫不欽其兄是知上有所好則下必有甚<lb/>
<pb n="KR2f0039_WYG_003-4b"/>
焉者矣此所謂以身教者也臣竊見隆徳宫面勢翬飛<lb/>
孔安如舊將來迎奉道君皇帝自可臨御願陛下預勑<lb/>
有司洒掃嚴潔使天下知陛下孝於父淵聖將來還歸<lb/>
未有涖止之處臣欲乞將寶籙宫改建以爲迎奉之地<lb/>
使天下知陛下悌於兄也推而行之薄海内外父父子<lb/>
子兄兄弟弟黎民不時雍而萬國不咸寧者未之有也<lb/>
如䝉俞允伏望斷自淵𠂻御前處分行下付臣施行<lb/>
樞宻院編修官胡銓上奏曰臣竊聞近日中外洶洶之<lb/>
<pb n="KR2f0039_WYG_003-5a"/>
議皆以外敵方强吾兵力不敵爲患臣竊以爲不然昔<lb/>
魏文侯恃山河之固吳起對以在徳不在險楚子問鼎<lb/>
之大小輕重王孫滿對以在徳不在鼎今日之事臣亦<lb/>
以謂在徳不在兵夫誠能修徳以結民心以固吾圉兵<lb/>
雖弱未害也徳茍不修而惟兵是急惟民是殘兵雖强<lb/>
未善也彼謂外敵方强而吾兵力不敵者非善覘國者<lb/>
也臣嘗讀春秋至魯昭四年晉司馬侯對平公之言未<lb/>
嘗不反復太息歎其切於治體也方楚靈爲封豕長蛇<lb/>
<pb n="KR2f0039_WYG_003-5b"/>
荐食上國使椒舉如晉求諸侯晉侯欲勿許司馬侯曰<lb/>
不可楚王方侈天或者欲逞其心以厚其毒而降之罰<lb/>
未可知也其使能終亦未可知也晉楚唯天所相不可<lb/>
與爭君其許之而修徳以待其歸若歸於徳吾猶將事<lb/>
之况諸侯乎若適淫虐楚將棄之吾又誰與爭美哉斯<lb/>
言聖人復起無以加毫末於此矣臣於今日亦云區區<lb/>
管見如此惟陛下裁幸<lb/>
銓又論持勝䟽曰臣聞有道之主能持勝自古賢君良<lb/>
<pb n="KR2f0039_WYG_003-6a"/>
臣更相敕戒未嘗不以戰爲危事然而居危思安之心<lb/>
則同而居安慮危之心則異陛下留神春秋臣請以春<lb/>
秋之事明之楚子之克庸重耳之城濮秦伯之王官晉<lb/>
悼之蕭魚此戰而勝也然克庸之役楚人危之則曰禍<lb/>
至之無日又曰紂之百克而卒無後城濮之役重耳病<lb/>
之則曰得臣猶在憂未歇也王官之役秦伯畏之則曰<lb/>
同盟滅敢不矜乎吾自懼也蕭魚之役魏絳難之則曰<lb/>
願君安其樂而思其終是何也勝而憂也晉厲之鄢陵<lb/>
<pb n="KR2f0039_WYG_003-6b"/>
子國之侵蔡子耳之圍蕭齊侯之伐晉此亦戰而勝也<lb/>
然鄢陵之役士燮危之則曰君驕侈而克敵難將作矣<lb/>
侵蔡之役國僑憂之則曰小國無文徳而有武功禍莫<lb/>
大焉圍蕭之役仲孫蔑危之則曰鄭其有災乎師競巳<lb/>
甚伐晉之役晏嬰患之則曰不徳而有功憂必及君是<lb/>
何也勝而驕也勝而憂則其勝爲福故曰知懼如是斯<lb/>
不亡矣勝而驕則其勝爲禍故曰虢君驕而驟得勝必<lb/>
棄其民矣此治亂興衰已然之明效也陛下以神武定<lb/>
<pb n="KR2f0039_WYG_003-7a"/>
四方相賢將良動則有功兵興以來未有如今日之勝<lb/>
者然勝非難持之則難願陛下以春秋爲鑑而謹持之<lb/>
則社稷之福也抑臣聞逢滑有言國之興也視民如傷<lb/>
是其福也其亡也以民爲土芥是其禍也臣愚無識敢<lb/>
以此規惟陛下憐其區區之心而少賜容焉<lb/>
紹興二年進士張九成對策略曰禍亂之作天所以開<lb/>
聖人也願陛下以剛大爲心無以驚憂自沮臣觀金人<lb/>
有必亡之勢中國有必興之理夫好戰必亡失其故俗<lb/>
<pb n="KR2f0039_WYG_003-7b"/>
必亡人心不服必亡金皆有焉劉豫背叛君親委身夷<lb/>
狄黠雛經營有同兒戯何足慮哉前世中興之主大抵<lb/>
以剛徳爲尚去䜛節欲逺佞防姦皆中興之本也今閭<lb/>
巷之人皆知有父兄妻子之樂陛下貴爲天子冬不得<lb/>
温夏不得凊昏無所定晨無所省感時遇物悽惋於心<lb/>
可不思所以還二聖之車乎<lb/>
九年右正言陳淵上奏曰臣聞孔子之言智仁勇曰知<lb/>
斯三者則知所以修身知所以修身則知所以治人知<lb/>
<pb n="KR2f0039_WYG_003-8a"/>
所以治人則知所以治天下國家矣夫自修身治人以<lb/>
至爲天下國家莫不以此故子思子曰智仁勇三者天<lb/>
下之逹徳也所以行之者一也無所不逹而行之不以<lb/>
一則於斯三者莫知所先後矣臣至愚甚陋陛下不知<lb/>
其不才處之諫省若將責以言者臣井蛙之智誠不足<lb/>
以測知滄溟之大亦何所言然臣嘗讀中庸之書竊窺<lb/>
三者之㫖求所以合乎聖徳者以謂陛下仁智則有餘<lb/>
矣而獨於勇未嘗加意焉此臣所以不能無疑也何以<lb/>
<pb n="KR2f0039_WYG_003-8b"/>
明之陛下無所不知而能行其所無事智之至也無所<lb/>
不愛而能克已以消兵仁之至也乃若抑畏太甚而示<lb/>
人以弱則靳於勇矣夫勇非撫劔疾視曰彼烏敢當我<lb/>
之謂也如天之行健終古不息如水之攻堅强莫之能<lb/>
先操至權以黙運斡萬化於不測夫是之謂真勇神器<lb/>
待之而後安四海依之以爲命其又可略耶昔者以大<lb/>
事小莫若湯之於葛文王之於昆夷以小事大莫若太<lb/>
王之於獯鬻勾踐之於吳孟子盖嘗以是爲仁且智矣<lb/>
<pb n="KR2f0039_WYG_003-9a"/>
彼其處心積慮豈有異於陛下乎如太王勾踐固不足<lb/>
爲陛下道至於湯文之事乃陛下之所安行者然以臣<lb/>
觀之湯事葛文王事昆夷雖曰無所不至及其十一征<lb/>
而無敵於天下命將帥遣戍役以守衞中國亦何有於<lb/>
葛與昆夷哉故忘巳以樂天者雖聖人之事而用兵以<lb/>
保民者亦王者之所不得巳焉此湯之勇所以表正萬<lb/>
邦文王之勇所以一怒而安天下之民也由是言之湯<lb/>
之於葛文王之於昆夷方其事之也勇巳行乎其中矣<lb/>
<pb n="KR2f0039_WYG_003-9b"/>
第不露其威而巳今陛下之於鄰國將不露其威乎亦<lb/>
將信之而不以爲備乎此臣所以通夕不寐求其說而<lb/>
不可得也或曰小役大弱役强天也順天者存吾何容<lb/>
心哉臣則以謂欲知天道視民之去就而已民心歸之<lb/>
天其有不從乎湯以七十里文王以百里其强大不足<lb/>
言矣而孔子以湯武之事爲順乎天而應乎人得民故<lb/>
也得民斯得天矣曷不觀今日河南陜右之民乎已叛<lb/>
者欲歸方叛者隨悔此豈人力之所能致哉天實使之<lb/>
<pb n="KR2f0039_WYG_003-10a"/>
也然則或以不校爲順天或以征誅爲順天其義一也<lb/>
陛下孝悌之至通於神明凡遐方異𩔖不可以言化而<lb/>
理諭者固將有以感之也則兩宫之還宜有近日未還<lb/>
之間隠忍以致愛親之誠既還之後釋憾以睦鄰國之<lb/>
好此固陛下巳定之意其誰曰不然然臣之所言盖非<lb/>
謂今日之所當行也以謂天下之大宗廟社稷之重祖<lb/>
宗開創之至勤累世持守之不易適當小雅盡廢之後<lb/>
而陛下承之其可不爲後來慮乎天命靡常事變難測<lb/>
<pb n="KR2f0039_WYG_003-10b"/>
以天下之力過爲之備以待不虞非失計也記曰凡事<lb/>
豫則立不豫則廢故臣願陛下稍收異議以來天下敢<lb/>
言之士毋或輕棄厚積錢榖以爲他日糗糧之用毋或<lb/>
妄費宻飭諸將練兵秣馬毋得輕動失信亦毋恃其不<lb/>
來以豫立事而養之以勇庶幾萬世根本於我乎定則<lb/>
天下幸甚<lb/>
淵又奏曰臣聞古之聖賢不能無過雖周公孔子顔子<lb/>
皆有過也而萬世所法焉茍知過而改之亦何足以累<lb/>
<pb n="KR2f0039_WYG_003-11a"/>
徳哉故曰過而不改是謂過矣過而能改善莫大焉夫<lb/>
聖賢之過二有形於事者周孔之過也有動於心者顔<lb/>
子之過也形之於事或不可悔則當改之於後來動之<lb/>
於心在所當克則當改之於方作故有心過有行過人<lb/>
主之所宜改者心過而已心過不作而行過亦無矣顔<lb/>
子之不貳過過於心不貳之於行也故孔子之稱顔囘<lb/>
曰有不善未嘗不知知之未嘗復行也夫如是何過之<lb/>
可名哉祖宗之設諫官盖不自以爲無過使之進諫以<lb/>
<pb n="KR2f0039_WYG_003-11b"/>
補過也然形於事者可得而言而每患於難改動於心<lb/>
者宜若易改而每患於難言故心過非自知而改之不<lb/>
可也孔子之語顔回曰非禮勿視非禮勿聽非禮勿言<lb/>
非禮勿動所防者心過而已盖操則存舎則亡出入無<lb/>
時莫知其鄉者人心也而人君之在天下一日萬幾語<lb/>
黙動静之間所應多矣安能無過而居補過之職者亦<lb/>
何所致力哉然臣嘗聞之師曰心有私焉過也仁而不<lb/>
私則無過矣心有偏焉過也公而不偏則無過矣心有<lb/>
<pb n="KR2f0039_WYG_003-12a"/>
利焉過也義而忘利則無過矣是三者正心也理義之<lb/>
心也過或生焉如太空之有雲霧乍起乍滅而空之體<lb/>
常自若也如明鑑之有塵埃或去或留而鑑之體常自<lb/>
若也於此乎知之則偏私而利將無所容矣是之爲說<lb/>
見於論語之所謂仁子思之所謂誠孟子之所謂性堯<lb/>
舜之所以帝禹湯文武之所以王以心傳心後之王者<lb/>
不可不知也故臣願陛下所防者心過而行過自無者<lb/>
以此敢縁職事輙陳所學庶幾㳙塵有補海岳區區僣<lb/>
<pb n="KR2f0039_WYG_003-12b"/>
言惟陛下赦之<lb/>
高宗時御史中丞廖剛上奏曰臣聞人之言曰予無樂<lb/>
乎爲君惟其言而莫予違也仲尼以爲斯言或可以䘮<lb/>
邦故人君之患莫大乎好人從已若大臣惟一人之從<lb/>
百執事又惟大臣之從則小大之政必至於委靡爛熟<lb/>
不可爲而後慊是豈所以爲天下哉故君臣上下不貴<lb/>
於同而貴於和和者可否相濟之謂也言有當愆事有<lb/>
逆順一切惟理之從而相臨之勢不行於其間然而治<lb/>
<pb n="KR2f0039_WYG_003-13a"/>
道不興者未之有也伏望聖慈謹察乎此舎已從人樂<lb/>
取諸人以爲善常不忘舜之所爲則大臣百執事自當<lb/>
效上之德阿諛順㫖之風不復見於有道之朝矣天下<lb/>
幸甚<lb/>
權中書舎人張孝祥上論曰漢文帝可謂知道也巳不<lb/>
以我之休戚易天下故約於䖏已而天下以尊榮歸之<lb/>
詘於一時而萬世以盛德稱焉炎正傳禩彌於四百文<lb/>
帝所以固結天下之心者在是也夫儉非難而出於誠<lb/>
<pb n="KR2f0039_WYG_003-13b"/>
之爲難民至愚而神不可以文具化也慎夫人不出房<lb/>
闥而天下知其衣不曵地文帝亦庶乎其誠矣其於富<lb/>
海内而興禮義也何有昔者舜禹之世而苗民不格夷<lb/>
狄之患何世無之不曰舞干羽乎文德誕敷而後干羽<lb/>
可以懷遠不然抑末也匃奴盗邊文帝猶恐傷民不欲<lb/>
深入盖諱兵而不用也然當文帝之時疆埸無甚擾匃<lb/>
奴浸亦帖服文帝所以爲强在德而不在兵也夫强固<lb/>
不在兵而軍政不可不修細栁之屯帝識其爲真將軍<lb/>
<pb n="KR2f0039_WYG_003-14a"/>
當饋而歎然後又知文帝勤於修德猶不敢一日而忘<lb/>
兵也<lb/>
殿中侍御史張守上劄子曰臣聞創業之艱難守文之<lb/>
不易古今以爲名言臣竊謂中興之君則於守文之時<lb/>
而行創業之事蓋爲尤難何以言之創業之君則崛起<lb/>
於干戈百戰之餘撫循於人心厭亂之後守文之君則<lb/>
當天下之升平無事而先王之法度可遵殆未爲甚難<lb/>
至於中興之時則不然狃於治安上下茍玩禍難遽作<lb/>
<pb n="KR2f0039_WYG_003-14b"/>
不容枝梧敵國方强而未衰也寇盗方起而未息也兵<lb/>
驕而責之戰財匱而費益廣民力困弊天災流行乃於<lb/>
是時扞外治内振紀綱修法度復先王之大業比之創<lb/>
業守文誠爲尤難自非人君側身修行痛自貶損豈足<lb/>
以致治哉㳟惟陛下體斤斤之明纂承大統念元元之<lb/>
災焦勞聖心踰年於玆矣然而二聖母后尚寓沙漠雖<lb/>
祈請之使項背相望而平安之問初未通也兩河鞏洛<lb/>
猶未收復則敵國未衰閩粤淮右尚困討殺則寇盗未<lb/>
<pb n="KR2f0039_WYG_003-15a"/>
息軍士所至輙縱暴略則兵驕而不可用也府庫所出<lb/>
費倍前日則財窘而莫之繼也流亡未復而民力困弊<lb/>
飛蝗徧野而天災流行臣於是時誠知其難矣又復自<lb/>
念責難於君之義不敢不盡臣子之恭也臣聞傳曰君<lb/>
以爲難易將至矣君以爲易難將至矣又曰動民以行<lb/>
不以言應天以實不以文書曰惟德動天言有德則爲<lb/>
天所佑也又曰至諴感神言至諴則爲神所依也有德<lb/>
而不能動至諴而無所感則聖人之言是欺後世矣伏<lb/>
<pb n="KR2f0039_WYG_003-15b"/>
願陛下處宫室之安則思二聖母后穹廬毳幕之居也<lb/>
享膳羞之奉則思二聖母后羶肉酪漿之味也服輕煖<lb/>
之衣則思二聖母后窮邊絶漠之寒苦也握予奪之柄<lb/>
則思二聖母后語言動作之受制於人也享嬪御之適<lb/>
則思二聖母后誰爲之使令也對臣下之朝則思二聖<lb/>
母后誰爲之尊禮也要如舜之兢兢業業如湯之慄慄<lb/>
危懼如大禹之菲惡如文武之憂勤聖心不倦盛德日<lb/>
隆而神天不爲之助順者萬萬無此理也日者伏聞聖<lb/>
<pb n="KR2f0039_WYG_003-16a"/>
體小失調護罷朝兩日臣下憂懼不知所云蓋以宗廟<lb/>
社稷之重海宇億兆之衆託命於陛下一人而已更願<lb/>
陛下於衞生之經少留神焉漢王吉有云俯仰屈伸以<lb/>
利形進退歩趨以實下吐故納新以練藏專意積精以<lb/>
適神此言可以行也漢枚乗有云出輿入輦命曰蹷痿<lb/>
之幾洞房清宫命曰寒熱之媒皓齒蛾眉命曰伐性之<lb/>
斧甘脆肥醲命曰腐腸之藥此言可戒也以陛下生知<lb/>
之聖必深明乎此而臣猶區區以爲言者出於愛君憂<lb/>
<pb n="KR2f0039_WYG_003-16b"/>
國之誠而不自知其進越惟陛下裁赦<lb/>
守又上劄子曰臣仰惟祖宗基業垂二百年積累之乆<lb/>
圖囘之勞憂勤㳟儉垂訓萬世陛下纂服適際艱難之<lb/>
時歳苦邊鄙之暴而根本之地盡爲敵區今則属車駐<lb/>
於江南越在一隅而四方朝貢之職尚未修也二聖留<lb/>
於沙漠行及三歳而一介咫尺之問尚未通也九廟播<lb/>
遷而神主未盡奉安諸陵阻遠而松檟失於保護財用<lb/>
窘竭而費出滋廣將士惰驕而無所禀畏加以苗劉之<lb/>
<pb n="KR2f0039_WYG_003-17a"/>
變生於肘腋今雖宵遁而公肆剽掠浙東騷然爲患未<lb/>
艾政如虚羸之人病乆變生砭劑靡及中外臣子雖痛<lb/>
心疾首莫效敉寧之方朝廷大臣雖勞形怵心未聞經<lb/>
濟之略今日所恃以茍存者大江之險而巳若防秋之<lb/>
策一有不善而一騎南渡則無可言者他日不幸至此<lb/>
不過遷謫大臣誅戮將帥亦何所益禍福利害陛下實<lb/>
任之伏望陛下念祖宗基業之重增修㳟儉之德益勵<lb/>
憂勤之心勉其所難節其所欲至誠不倦則盛德日新<lb/>
<pb n="KR2f0039_WYG_003-17b"/>
而上下孚信神天佑助將何往而不克哉昔越王勾踐<lb/>
爲吳所敗食不加肉衣不重采卒能報吳衞文公爲狄<lb/>
所遷大布之衣大帛之冠晚年兵車致十倍之衆况於<lb/>
陛下爲天之子動靜語黙上與天通固非臣下所可擬<lb/>
倫儻修德不已則恢復大業亦豈甚難昔盤銘紀成湯<lb/>
之德曰茍日新日日新又日新言其修德有加而無已<lb/>
也更望訓飭大臣日以禹惜寸陰之義汲汲措置仍詔<lb/>
行在職事官及沿江帥守監司條具守江之策以聞擇<lb/>
<pb n="KR2f0039_WYG_003-18a"/>
其可者而亟行之臣言狂瞽惟陛下裁赦<lb/>
守又上劄子曰臣近縁奏對論及金人深入陜右伏䝉<lb/>
聖諭謂自古人君要須有德豈有專事殺戮而能長乆<lb/>
者大哉帝王之言也臣退竊歎仰陛下深識遠慮輩古<lb/>
帝王因敢復進修德之說伏以國家自金人犯順憑陵<lb/>
中都殘破郡邑兵不用命非敗則潰自崇寧以來不獨<lb/>
軍政不修賞罰失當亦由大臣導諛近習蔽欺以敗主<lb/>
德卒致禍亂宗社危於累卵賴陛下勃興神器有屬薄<lb/>
<pb n="KR2f0039_WYG_003-18b"/>
海内外延頸望治然自今春以來金人所破甚於前日<lb/>
唐鄧均房陳蔡汝許青齊淄濰同華秦隴長安鳳翔西<lb/>
京河陽鄭州等處皆被焚掠雖熈河涇原仰憑天威連<lb/>
獲勝㨗而敵巢河陽猶未退舎近者又聞韓世忠兵輙<lb/>
亦敗衂夫以陛下留神軍政信賞必罰而世忠名將統<lb/>
領精銳未能成尺寸之功主憂臣辱計無所出臣竊意<lb/>
其天未悔禍患毒未已而又去冬徂春雨雪過多入夏<lb/>
已半暑氣未壮陽微陰盛灼見不疑災變之頻必有所<lb/>
<pb n="KR2f0039_WYG_003-19a"/>
自㳟惟陛下以聰明神武應天順人宗廟社稷之所爲<lb/>
主四方萬里之所託命者陛下一人而巳更願上思宗<lb/>
社之重下念生靈之艱痛憤夷狄之恥修德以格天意<lb/>
庶幾信順獲助天人書曰無怠無荒四夷來王又曰明<lb/>
王慎德四夷咸賔言德足以服四夷也昔舜之時苗民<lb/>
逆命帝號于旻天負罪引慝祗事瞽瞍誕敷文德舞干<lb/>
羽而有苖格文王伐崇三旬不降退修德教而復伐之<lb/>
因壘而降夫舞非伐叛之謀壘非決勝之計卒能服之<lb/>
<pb n="KR2f0039_WYG_003-19b"/>
者修德故也伏望陛下以虞舜文王嘗試之効爲心寝<lb/>
食起居二聖是念屏聲色逺佞人容直言恤民隱日慎<lb/>
一日至誠不倦自然德盛而日新率普雖遠自然心悅<lb/>
而誠服傳曰動民以行不以言應天以實不以文動民<lb/>
以行則人助之應天以實則天助之人助則用命天助<lb/>
則降康將何求而不得區區之愚念此至熟惟陛下採<lb/>
納<lb/>
劉行簡進故事曰魏武侯謀事而當羣臣莫能逮朝而<lb/>
<pb n="KR2f0039_WYG_003-20a"/>
有喜色吳起進曰今者有以楚荘王之語聞者乎武侯<lb/>
曰未也荘王之語奈何起曰荘王謀事而當羣臣莫能<lb/>
逮朝而有憂色申公巫臣曰君朝而有憂色何也荘王<lb/>
曰吾聞之諸侯自擇師者王自擇友者霸足已而羣臣<lb/>
莫之若者亡今以不糓之不肖而議於朝羣臣莫能逮<lb/>
吾國其幾於亡矣是以有憂色荘王之所以憂而君獨<lb/>
有喜色何也武侯逡廵而謝曰天使夫子振寡人之過<lb/>
也<lb/>
<pb n="KR2f0039_WYG_003-20b"/>
　臣嘗謂人主之憂莫大乎國無謀臣茍無謀臣不可<lb/>
　以爲國矣故有爲之君不以獨智先物爲能而以衆<lb/>
　智不足爲憂懼事變之鼎來而謀不勝應也今羣臣<lb/>
　之謀反不逮君謂之無謀臣可也楚荘之所憂而魏<lb/>
　武侯乃以爲喜是何見之相戾耶晁錯謂五霸不及<lb/>
　其臣故屬之以國任之以事使其臣之謀乃不逮君<lb/>
　則臣知其不能霸矣漢高帝嘗曰運籌帷幄之中決<lb/>
　勝千里之外吾不如子房蓋不以不如爲恥此其所<lb/>
<pb n="KR2f0039_WYG_003-21a"/>
　以能兼衆智屈羣策而成大功也書曰能自得師者<lb/>
　王謂人莫已若者亡謂人莫已若者好自矜大而已<lb/>
　然猶懼焉况其臣真莫及之將誰與謀臣故以國無<lb/>
　謀臣爲人主之大憂也<lb/>
權吏部侍郎汪應辰上奏曰臣㳟惟陛下清心約巳仁<lb/>
民愛物比者洊下明詔廢甲庫罷教坊減邏卒出宫女<lb/>
盛德之事一皆出於聖意非羣臣所能預縉紳大夫交<lb/>
相告語以爲聖德日新天意可見惟是和戎以來諱兵<lb/>
<pb n="KR2f0039_WYG_003-21b"/>
不言幾二十年中外之人習熟見聞以爲朝廷規模止<lb/>
於如此今乃一旦整飭奮厲修舉兵政小民無知或疑<lb/>
其未必然以臣觀之此亦無足恠者傳曰天不爲人之<lb/>
惡寒而輟其冬地不爲人之惡險而輟其廣君子不爲<lb/>
小人之匈匃而易其行況今日之事特出於民志之未<lb/>
信而陛下所以動天地通神明者亦豈有待於外哉臣<lb/>
嘗竊考自昔興衰撥亂之君非獨其才術勝人也要必<lb/>
有修其在我之道焉漢高祖入闗中財物無所取婦女<lb/>
<pb n="KR2f0039_WYG_003-22a"/>
無所幸范增知其必有天下光武入河北馮異勸之曰<lb/>
當行人所不能爲者於是節儉飲食動遵法度鄧禹吳<lb/>
漢寇恂邳丹耿純劉植之徒望風慕德奔走踵至夫修<lb/>
之於此而敵我者懼慕我者勸則高光之所以卓然成<lb/>
功者此其本也臣願陛下推今日之所以行者擴而充<lb/>
之凡無益之作其去之惟恐不盡凡利民之事其行之<lb/>
常若不及表裏如一細大畢舉至誠不息真積力乆發<lb/>
爲輝光流爲潤澤則盛德大業皆在於陛下彼其一時<lb/>
<pb n="KR2f0039_WYG_003-22b"/>
紛紛之說復安在哉孟子曰古之人所以大過人者無<lb/>
他焉善推其所爲而已此亦㣲臣惓惓之志也<lb/>
孝宗乾道三年十月汪應辰自成都召還上奏曰臣竊<lb/>
觀漢宣帝厲精爲治其丞相魏相數上䟽反復懇切以<lb/>
天道民事爲言又勅掾史案事郡國及休告從家還至<lb/>
府輙白四方異聞或有逆賊風雨災變郡不上相輙奏<lb/>
言之蓋宣帝君臣之間更相儆戒未嘗不在於畏天愛<lb/>
民而唯恐有所不知不聞其精神之㑹念慮之積政事<lb/>
<pb n="KR2f0039_WYG_003-23a"/>
所設施規模所成就終於使吏稱其職民安其業非茍<lb/>
然也唐史亦稱明皇厲精政事然姚崇爲相山東蝗起<lb/>
倪若水盧懷慎謂當修德崇皆彊辭以却之專以遣使<lb/>
捕蝗爲事其後明皇將幸東都而太室屋壞宋璟蘇頲<lb/>
請勿行以荅天戒崇獨賛其行使明皇忽略災異而無<lb/>
恐懼修省之意治不克終以致天寶之亂崇實啓之夫<lb/>
欲治而不知以畏天愛民爲本其明必有所蔽其志必<lb/>
有所移治亂之幾固已分於此矣㳟惟陛下日致孝道<lb/>
<pb n="KR2f0039_WYG_003-23b"/>
躬行儉德無宫室苑囿之娛無聲色玩好之惑省覽庶<lb/>
政不遺細㣲延見臣下不間踈賤至於雨暘或愆則焦<lb/>
勞淵衷減損常度絜嚴禱祠以導迎善氣嵗或不登則<lb/>
除租賦發倉廪以賑救乏絶州縣水旱而奏報不以實<lb/>
與夫檢視不以時者皆正其罪戒慘刻之刑郤羡餘之<lb/>
獻詔書屢下德音甚厚所謂畏天愛民之實陛下固已<lb/>
見諸行事以幸天下矣然臣竊以天人之理無窮而聖<lb/>
人之心未嘗以自足伊尹周公之言天曰難諶曰不可<lb/>
<pb n="KR2f0039_WYG_003-24a"/>
信曰我不敢知以堯舜之盛而以知人安民爲難以修<lb/>
已安百姓爲病夫在天者常有所不敢必在已者常有<lb/>
所不敢易非茍爲是謙退抑畏而已乃其理當然也伏<lb/>
願陛下以聖心之所自得而聖政之所已行者擴之以<lb/>
廣大持之以悠乆陟降不違㣲顯如一凡言行之發刑<lb/>
賞之用大公至正無非順天理而服人心則感應召致<lb/>
以爲天下福者將日新又新矣孟子曰古之人所以大<lb/>
過人者無他焉善推其所爲而已臣不勝惓惓<lb/>
<pb n="KR2f0039_WYG_003-24b"/>
五年應辰爲敷文閣待制又進故事曰唐太宗問給事<lb/>
中孔頴逹云孔子稱以能問於不能以多問於寡有若<lb/>
無實若虚何謂也頴逹對曰此聖人教謙耳巳雖能仍<lb/>
就不能之人以咨所未能巳雖多仍就寡少之人更資<lb/>
其多内有道外若無中雖實容若虚非特匹夫君德亦<lb/>
然故易稱䝉以養正明夷以莅衆若其據尊極之位炫<lb/>
燿聰明恃才以肆則上下不通君臣道乖自古滅亡莫<lb/>
不由此太宗稱善<lb/>
<pb n="KR2f0039_WYG_003-25a"/>
　臣竊惟聖人聰明睿智首出庶物而不有其善不居<lb/>
　其聖謙冲退託委曲周宻以通天下之情以兼天下<lb/>
　之智此所以爲聖人也孔頴逹對太宗之言簡直明<lb/>
　白切於治道太宗能嘉納之其致貞觀之治宜矣<lb/>
孝宗時權吏部尚書韓元吉進故事曰後漢書鄧禹傳<lb/>
光武自薊至信都使禹發奔命得數千人令自將之别<lb/>
攻㧞樂陽從至廣阿光武舎城樓上披輿地圖指示禹<lb/>
曰天下郡國如是今始乃得其一子前言以吾慮天下<lb/>
<pb n="KR2f0039_WYG_003-25b"/>
不足定何也禹曰方今海内殽亂人思明君猶赤子之<lb/>
慕慈母古之興者在德薄厚不以大小光武恱<lb/>
　臣觀光武可謂知難者也語有之君以爲難易將至<lb/>
　焉方其用兵河朔僅得一郡覩天下郡國之衆怛然<lb/>
　自畏慮巳之不能取也以問於禹爲禹者以他人論<lb/>
　之當時更始據闗西赤眉青犢之屬動以萬數三輔<lb/>
　假號往往群聚必勸其君以厲兵秣馬務其事力以<lb/>
　角一旦之勝而禹乃曰在德薄厚不以大小是料光<lb/>
<pb n="KR2f0039_WYG_003-26a"/>
　武必足以定天下欲廣其德以收天下之心爾嗟夫<lb/>
　此三代王者之佐之言伊尹吕望所以思濟斯民者<lb/>
　也故光武至邯鄲分遣官屬徇行郡縣理寃結布惠<lb/>
　澤録囚徒存鰥寡其勅馮異有曰今之征伐非必略<lb/>
　地屠城要在平定安集之耳皆禹有以發之也後世<lb/>
　乃以禹不能徑攻長安爲疑然禹以謂赤眉新㧞長<lb/>
　安財富充實鋒未可當盗賊群居無終日計財糓雖<lb/>
　多變故萬端盖姑欲假以歳月待其自斃也禹之謀<lb/>
<pb n="KR2f0039_WYG_003-26b"/>
　固不盡用而師行有紀降者日以千數停車住節勞<lb/>
　來父老以慰其謳吟思漢之心光武以元功賞之豈<lb/>
　其謀識所先後者哉今以天下之半而慮夷狄則輿<lb/>
　地固已逺過漢光而强敵憑陵肆擾踰五十年其勢<lb/>
　亦將自斃聖主盛德日新施者厚矣群臣宜亦有禹<lb/>
　之謀而不計近功以圖之則中興爲日月可冀也<lb/>
楊萬里上奏曰臣聞人主之治天下必正其治之之主<lb/>
人臣之相其君必先正其人主之主而小人敵國之欲<lb/>
<pb n="KR2f0039_WYG_003-27a"/>
傾人之國也必先敗其人主之主而已齊人懲於夾谷<lb/>
而謀魯也不以齊謀魯也以魯謀魯也魯以女樂罷朝<lb/>
而孔子行則先敗其用孔子之主也孰爲用孔子之主<lb/>
也非魯君之心乎越人懲於㑹稽而謀吳也不以越謀<lb/>
吳也以吳謀吳也吳信宰嚭而子胥踈則先敗其用子<lb/>
胥之主也孰爲用子胥之主也非吳王之心乎是故人<lb/>
主之有天下如富家之産也人主之有一心如富家之<lb/>
有家主也今也有千金之産而其家主者博奕焉酒色<lb/>
<pb n="KR2f0039_WYG_003-27b"/>
焉與不逞之奴客狎而不嚴焉則其千金之資人孰不<lb/>
視之爲外府耶而其友之忠焉者不先正其家之主而<lb/>
欲扶其主之家是故枝其東而西傾富其左而右貧世<lb/>
之君子之相其君也不過曰人材之未用也民力之未<lb/>
裕也國未富而兵未强也太平之未有期而敵國外患<lb/>
未有已也是皆知扶其主之家也而未知正其家之主<lb/>
也古之君繼體守文不知艱難而敗其國者臣未暇言<lb/>
也請言其創業之難而又自敗者隋文帝取周取陳以<lb/>
<pb n="KR2f0039_WYG_003-28a"/>
混一百年四分五裂之天下開皇之治漢以來僅有此<lb/>
爾其賢明何如也唐莊宗與梁對壘於河上不觧甲者<lb/>
十五六年百戰而氣不折卒以滅梁其英雄何如也二<lb/>
君者創業之難如此然皆身不免於禍而國不免於亡<lb/>
夫興隋者文帝也亡隋者亦文帝也滅梁者莊宗也自<lb/>
滅者亦莊宗也君一君也而興亡成敗之自異也盖前<lb/>
日之文帝前日之莊宗正其主也其主正則國從而興<lb/>
後日之文帝後日之莊宗自敗其主而已其主敗則國<lb/>
<pb n="KR2f0039_WYG_003-28b"/>
有不敗乎盖二君者天下之主也二君之心者二君之<lb/>
主也勤儉創業之心一變而爲逸慾樂成之心主已敗<lb/>
矣當其惑於女子嬖於伶人二君自以爲無害也然女<lb/>
子伶人之禍一發則横潰決裂而不可救卒以殺二君<lb/>
之身而覆二國之祀則天下之所以治亂存亡者夫豈<lb/>
階於外哉亦視其人主之主如何爾今以天子之聖明<lb/>
仁孝而加之以典學之緝兢業如舜勤儉如禹不邇聲<lb/>
色如湯不盤于逰田如文王則所以正心誠意以立其<lb/>
<pb n="KR2f0039_WYG_003-29a"/>
致治之主者至矣臣猶首以爲言者蓋聖人之防其心<lb/>
不恃其天而盡其人不儆于危而儆于安今日邊事小<lb/>
息矣憂顧小紓矣外息而内紓此治亂安危之所伏而<lb/>
未測者也豈無以新聲麗色而蠱上之心者豈無以伎<lb/>
巧玩好而蕩上之心者豈無以弋獵逰幸宫室臺榭而<lb/>
迎上之心者道塗相傳萬幾之暇毬馬稍進矣臣不敢<lb/>
信也而不能不懼也獨不見髙漸離之筑耶事豈必大<lb/>
而後慮也漢文帝之賢與成康孰先孰後也敦朴勤儉<lb/>
<pb n="KR2f0039_WYG_003-29b"/>
一無嗜好顧獨稍好射獵未損帝之賢也而賈誼諌之<lb/>
曰不獵猛敵而獵田彘翫細娛而不圖大患可爲流涕<lb/>
賈山亦諫曰願少衰射獵修先王之道不如此則行日<lb/>
壞而榮日滅二臣者所以責文帝備也非責之備也愛<lb/>
帝之全也臣願聖天子罷毬馬之細娛而求聖賢之至<lb/>
樂收召天下耆儒正學之臣與之探討古今之聖經賢<lb/>
傳深求堯舜三代漢唐所以興亡之原而擇其中以之<lb/>
正心修身日就月將聖德進矣則二帝三王之治涵養<lb/>
<pb n="KR2f0039_WYG_003-30a"/>
於聖心而周流於天地敵國雖强其强易弱也<lb/>
提㸃江西刑獄公事朱熹上奏曰臣竊惟陛下以大有<lb/>
爲之資奮大有爲之志即位之初慷慨發憤㳟儉勤勞<lb/>
務以内修政事外攘邊患汛掃陵廟恢復土疆爲已任<lb/>
如是者二十有七年于玆矣而因循荏苒日失嵗亡了<lb/>
無尺寸之效可以仰酬聖心下慰人望不審陛下亦嘗<lb/>
中夜以思而求其所以然之說耶以爲所任者非其人<lb/>
則陛下之神明豈可謂所任盡非其人以爲所由者非<lb/>
<pb n="KR2f0039_WYG_003-30b"/>
其道則陛下之仁聖豈可謂所由盡非其道以爲規模<lb/>
不定則陛下之規模嘗定矣以爲志氣不立則陛下之<lb/>
志氣嘗立矣然且若是何耶臣誠愚賤竊爲陛下惑之<lb/>
故嘗反覆而思之無乃燕閒蠖濩之中虚明應物之地<lb/>
所謂天理者有未純所謂人欲者有未盡而然歟天理<lb/>
有未純是以爲善常不能充其量人欲有未盡是以除<lb/>
惡常不能去其根爲善而不能充其量除惡而不能去<lb/>
其根是以雖以一念之頃而公私邪正是非得失之幾<lb/>
<pb n="KR2f0039_WYG_003-31a"/>
未嘗不朋分角立而交戰於其中故所以體貌大臣者<lb/>
非不厚而便嬖側媚之私顧得以深被腹心之寄所以<lb/>
寤寐豪英者非不切而柔邪庸繆之軰顧得以乆竊廊<lb/>
廟之權非不樂聞天下之公議正論而亦有時而不容<lb/>
非不欲堲天下之讒說殄行而亦未免於誤聽非不欲<lb/>
報復陵廟之讐耻而或不免於畏怯茍安之計非不欲<lb/>
愛養生靈之財力而或未免於歎息愁怨之聲凡若此<lb/>
𩔖不一而足是以所用雖不至盡非其人而亦不能盡<lb/>
<pb n="KR2f0039_WYG_003-31b"/>
得其人所由雖不至盡非其道而亦不能盡合其道規<lb/>
模蓋嘗小定而卒至於不定志氣蓋嘗小立而卒至於<lb/>
不立虚度嵗月以至於今非獨不足以致治而或反足<lb/>
以召亂非獨不可以謀人而實不足以自守非獨天下<lb/>
之人爲陛下惜之臣知陛下之心亦不能不以此爲恨<lb/>
也問者天啓聖心日新盛德奮發英斷整頓綱維蓋有<lb/>
意乎天理之純而人欲之盡矣然臣竊以其事觀之則<lb/>
猶恐其未免乎交戰之患也蓋詰傳寫漏洩文字之罪<lb/>
<pb n="KR2f0039_WYG_003-32a"/>
則便嬖側媚之流知所懼矣然而去者未逺而復還存<lb/>
者更進而愈盛則知陛下親寵此曹之意未衰也罷累<lb/>
年竊位盗權之姦則柔邪庸繆之黨知所懼矣然而希<lb/>
次補者襲其迹以僥倖而不訶當言責者懷其私以緘<lb/>
黙而不問則知陛下委任此軰之意猶在也增置諫員<lb/>
斥遠邪佞則兼聽之美固有以異乎前日矣然可諫之<lb/>
端無窮則其或繼進而愈切未知陛下果能納而用之<lb/>
否也辯明誣枉慰撫孤直則燭幽之明固有以異乎前<lb/>
<pb n="KR2f0039_WYG_003-32b"/>
日矣然造言之人無責則其或㨗出而益巧未知陛下<lb/>
果能逺而絶之否也謝却傲俠嘉奨壮圖宜若可以勵<lb/>
茍安之志矣而置將之權旁出奄寺軍政敗壞士卒愁<lb/>
怨則恐未有以待天下之變振廪蠲租重禁科擾宜若<lb/>
可以寛疲民之力矣而監司不擇守令貪殘政煩賦重<lb/>
元元失職則恐未有以固有邦之本即是數者而論之<lb/>
則是所謂天理者雖若小勝而所謂人欲者終未盡除<lb/>
也夫以陛下之神聖仁明莅政之乆圖治之切宜其晏<lb/>
<pb n="KR2f0039_WYG_003-33a"/>
然髙拱以享功成治定之安乆矣而嵗月逾邁四顧茫<lb/>
然隂陽方爭勝負未决不知將復何日何時而可以粗<lb/>
見聖治之成也耶聞之道路比來士大夫之進說者多<lb/>
矣然不探其本而徒指其末不先其難而姑就其易毛<lb/>
舉天下之細故而不本於陛下之身營營馳騁乎事爲<lb/>
利害之末流臣恐其未足以端出治之本清應物之源<lb/>
以賛陛下正大宏逺之圖而使天下之事悉如聖志之<lb/>
所欲也昔者舜禹孔顔之間蓋嘗病此而講之矣舜之<lb/>
<pb n="KR2f0039_WYG_003-33b"/>
戒禹曰人心惟危道心惟㣲惟精惟一允執厥中而必<lb/>
繼之曰無稽之言勿聽弗詢之謀勿庸謹乃有位敬修<lb/>
其可願四海困窮天禄永終孔子之告顔淵既曰克已<lb/>
復禮爲仁一日克已復禮天下歸仁焉爲仁由已而由<lb/>
人乎哉而又申之曰非禮勿視非禮勿聽非禮勿言非<lb/>
禮勿動既告之以損益四代之禮樂而又申之曰放鄭<lb/>
聲逺佞人鄭聲滛佞人殆嗚呼此千聖相傳心法之要<lb/>
其所以極夫天理之全而察乎人欲之盡者可謂兼其<lb/>
<pb n="KR2f0039_WYG_003-34a"/>
本末巨細而舉之矣兩漢以來非無願治之主而莫克<lb/>
有志於此是以雖或隨世以就功名而終不得以與乎<lb/>
帝王之盛其或耻爲庸主而思用力於此道則又不免<lb/>
蔽於老子浮屠之說靜則徒以虚無寂滅爲樂而不知<lb/>
有所謂實理之原動則徒以應縁無碍爲逹而不知有<lb/>
所謂善惡之機是以日用之間内外乖離不相爲用而<lb/>
反以害於政事蓋所謂千聖相傳心法之要者於是不<lb/>
復講矣臣愚不肖竊願陛下即今日之治效泝而上之<lb/>
<pb n="KR2f0039_WYG_003-34b"/>
以求其所以然之故而於舜禹孔顔所授受者少留意<lb/>
焉自今以往一念萌則必謹而察之此爲天理耶爲人<lb/>
欲耶果天理也則敬以擴之而不使其少有壅閼果人<lb/>
欲也則敬以克之而不使其少有凝滯推而至於言語<lb/>
動作之間用人處事之際無不以是裁之知其爲是而<lb/>
行之則行之惟恐其不力而不當憂其力之過也知其<lb/>
爲非而去之則去之惟恐其不果而不當憂其果之甚<lb/>
也知其爲賢而用之則任之惟恐其不專聚之惟恐其<lb/>
<pb n="KR2f0039_WYG_003-35a"/>
不衆而不當憂其爲黨也知其爲不肖而退之則退之<lb/>
惟恐其不速去之惟恐其不盡而不當憂其有偏也如<lb/>
此則聖心洞然中外融徹無一毫之私欲得以介乎其<lb/>
間而天下之事將惟陛下之所欲爲無不如志矣詩曰<lb/>
豐水有芑武王豈不仕貽厥孫謀以燕翼子武王烝哉<lb/>
矧今祖宗光明盛大之業付在陛下將以傳之無窮四<lb/>
海之内所望於陛下者不但數世之仁而已書曰若藥<lb/>
不瞑眩厥疾不瘳惟陛下深留聖志痛自刻勵而力行<lb/>
<pb n="KR2f0039_WYG_003-35b"/>
之使萬世之後猶可以爲後聖法程則宗社神靈永有<lb/>
依託萬方黎獻永有歸在天下幸甚天下幸甚臣孤陋<lb/>
寡聞學無所就前此兩䝉賜對所言大意與此略同辭<lb/>
不别白㫖不分明曾不足以上悟聖心而陛下哀憐不<lb/>
忍終棄使得復望清光環視其中無他所有輙繹舊聞<lb/>
復以此進僭妄狂率罪當萬死伏惟陛下裁赦<lb/>
孝宗方銳志肄武右諫議大夫黄洽因風諫言頥之大<lb/>
象君子以慎言語節飲食言語飲食猶謹節之况其他<lb/>
<pb n="KR2f0039_WYG_003-36a"/>
乎凡筋力喘息之間一有過差皆非所以養其身也上<lb/>
曰卿言無非仁義忠孝可爲萬世臣子之法朕常念之<lb/>
衞博上奏曰臣聞君天也天以元氣祖羣物君以神道<lb/>
制萬方盎焉而春燠焉而夏潔焉而秋肅焉而冬盤薄<lb/>
乎太虚之中胚胎融液不可測知而萌者逹屈者信潜<lb/>
者奮生者遂人徒知確然在上若以不宰爲功而不知<lb/>
天之所以祖羣物者以元氣之正也經之爲文緯之爲<lb/>
武威之爲刑慶之爲賞奔走乎四海之内動化鼓舞不<lb/>
<pb n="KR2f0039_WYG_003-36b"/>
可測知而大者畏小者懷亂者定肆者束人徒知巍然<lb/>
在上若以不勞而治而不知君之所以制萬方者以神<lb/>
道之設也惟元氣正則茫然運窅然化所以爲天之髙<lb/>
惟神道設則震動靜專參侔開闔所以爲君之尊仰惟<lb/>
陛下躬大歴服于今六年賞慶刑威文昭武烈所以恢<lb/>
張天紀奠安區極宥天下以不測之神者固已與天侔<lb/>
大無間然矣然臣猶有是說者以臣之愚竊謂陛下有<lb/>
四三王之資一九州之志簫勺羣慝冠帶百蠻之略而<lb/>
<pb n="KR2f0039_WYG_003-37a"/>
功之所加化之所被尚未酬聖神之心此臣區區所以<lb/>
益願陛下體乾之健秉夬之决而執神之機以運天下<lb/>
則何事之不成何征之不服何政之不治哉<lb/>
虞允文上奏曰臣伏䝉聖恩頒賜御筆曲示腹心之眷<lb/>
臣下拜感藏之餘竊惟陛下以天錫之智勇天授之規<lb/>
摹方略如臣至愚何敢望清光之萬分然出入周行七<lb/>
年於此仰窺陛下營經四方之遠圖終始惟一臣有以<lb/>
卜知上天畀付大勲大業開億萬年無窮之基者固自<lb/>
<pb n="KR2f0039_WYG_003-37b"/>
黙定矣然天下之事有敗有成而衆人之謀有失有得<lb/>
得失之間而成敗遂分甚可懼也臣嘗觀自古明良之<lb/>
㑹精神交感於一堂之上而言意相通於萬里之表惟<lb/>
信與誠而已誠則不變信則不疑不疑則無間言之可<lb/>
入不變則無異論之可移勲業之集葢本於此載籍所<lb/>
傳可考也陛下秉誠信一德方將以真情推布於下臣<lb/>
嘗四顧其身惟有隻影雖使之處至危之地而行至難<lb/>
之事亦何敢不堅其誠信傾盡肺腑勉圖於一得覬事<lb/>
<pb n="KR2f0039_WYG_003-38a"/>
之或成以効後日之報乎感天荷聖不能自已併及其<lb/>
巻巻之忠伏乞睿照<lb/>
衞涇上奏曰臣聞君天也易曰天行健君子以自强不<lb/>
息言天德主乎剛健君德貴乎自强故造化所以運用<lb/>
不窮而德業所以光輝日新也㳟惟陛下以不世出之<lb/>
資乘大有爲之㑹飛龍之始厲精圖治憤勍敵之逆理<lb/>
讐版圖之未復疆塲備禦之畧不忘於念慮規恢廣大<lb/>
之志嘗載於詠歌以陛下英武神聖銳意事功中興之<lb/>
<pb n="KR2f0039_WYG_003-38b"/>
圖日月可冀然歴嵗滋乆一事未就仰知天機洞照廟<lb/>
謨宻運草茅書生固難窺識而臣所得竊聞者自陛下<lb/>
即位以來八策多士大抵曰兵曰財曰民曰風俗曰人<lb/>
才曰賞罰刑政曰紀綱法度孜孜講求不外此十數端<lb/>
而二十六年之間凡所規畫凡所施設凡所建立孰非<lb/>
所以興利除害而課效無有捄過不暇行寛䘏之政而<lb/>
民困未蘇作武勇之氣而士弱未振取財已浚而常憂<lb/>
之用用人雖廣而尚多遺才吏冗而未澄令行而數改<lb/>
<pb n="KR2f0039_WYG_003-39a"/>
舉目前之事曾無足以少稱陛下意者而何暇於規恢<lb/>
之大計事機易失時不再來陛下富於春秋聖子神孫<lb/>
本支日茂以一祖八宗之業太上皇付託之重子孫億<lb/>
萬年之基緒陛下一身任之可不圖終慮逺詒謀燕翼<lb/>
爲宏遠乆大之規摹僅可以茍安無事而遂已耶臣甲<lb/>
辰之春獲偕諸生冒上愚對嘗謂天下非治效不進之<lb/>
足憂而風俗安於茍且之可畏大略言陛下即位之始<lb/>
銳於爲治不次而用將相委任而責成功一時之臣徒<lb/>
<pb n="KR2f0039_WYG_003-39b"/>
肆大言誕謾亡補往往負責而去而陛下大有爲之志<lb/>
亦因是少弛故妄議陛下前日求治傷於太急而今日<lb/>
之事又失於太緩故庸常之流得以持禄保身成偷安<lb/>
之習上下茍且莫肯任事風俗日以壞士氣日以陋民<lb/>
生日以困刑法日以滋天下之患將有出於意慮之外<lb/>
者臣嘗以更化之說爲陛下獻臣所謂更化非變法易<lb/>
令之謂也願陛下體剛健之德堅自强之志振紀綱以<lb/>
尊國體明賞罰以厲偷堕起萬事於積廢圖大業於日<lb/>
<pb n="KR2f0039_WYG_003-40a"/>
新顧豈在於紛紛多事耶詩曰周雖舊邦其命維新此<lb/>
之謂也陛下過聽擢置首選兹縁故實誤恩收召綴貟<lb/>
班行獲因輪對瞻望天日臣竊伏惟念一介踈賤僣言<lb/>
朝廷大體則未信而諫聖人深戒若掇拾細故上瀆淵<lb/>
聽則又負夙心敢以奏篇之末議嘗䝉陛下所採録者<lb/>
誦言之惟陛下貰其狂愚<lb/>
　<lb/>
　<lb/>
<pb n="KR2f0039_WYG_003-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議巻三<lb/>
</p>
<p>
</p>
  </div>
</body>
</text>
</TEI>
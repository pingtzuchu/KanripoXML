<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百十七</head> <lb/>
    <p>
<pb n="KR2f0039_WYG_117-1a"/>
欽定四庫全書<lb/>
　歴代名臣奏議卷一百十七<lb/>
　　　　　　　　　　　明　楊士竒等　撰<lb/>
　　風俗<lb/>
宋髙宗紹興二十七年監登聞鼓院范同上言曰今民<lb/>
俗有所謂火化者生則奉養之具唯恐不至死則燔爇<lb/>
而棄捐之何獨厚於生而薄於死乎甚者焚而置之水<lb/>
中識者見之動心國朝著令貧無葬地者許以係官之<lb/>
<pb n="KR2f0039_WYG_117-1b"/>
地安葬河東地狹人衆雖至親之䘮悉皆焚棄韓𤦺鎮<lb/>
并州以官錢市田數頃給民安葬至今為美談然則承<lb/>
流宣化使民不畔於禮法正守臣之職也方今火葬之<lb/>
慘日益熾甚事闗風化理宜禁止仍飭守臣措置荒閒<lb/>
之地使貧民得以收葬少裨風化之美帝從之<lb/>
孝宗乾道五年敷文閣待制汪應辰上論士大夫惇尚節<lb/>
義劄子曰臣比者進見伏䝉聖喻如何得士大夫敦尚節<lb/>
義臣雖率爾以對猝遽之間未能究極本末又䝉聖喻令<lb/>
<pb n="KR2f0039_WYG_117-2a"/>
臣陳其說者竊以風俗之邪正未嘗不係乎人君之取舎<lb/>
所謂邪正者雖曲折萬狀要不出乎利與義而已君子所<lb/>
知者義也故為人臣則盡心戮力而無所避直言正論而<lb/>
無所隠凡義之所當為雖死生禍福臨之而不顧也小人<lb/>
所知者利也利在君上則惟君上之從外若柔順而其實<lb/>
危險外若恭謹而其實欺慢及其見利則逝見便則奪又<lb/>
何有於君上哉故𫝊曰未有好利而愛其君者未有好義<lb/>
而忘其君者夫邪正之分其明白如此而昔之人主常患<lb/>
<pb n="KR2f0039_WYG_117-2b"/>
不能辨别之者蓋從順則取恱違異則致疑介特則無助<lb/>
阿黨則易與㢘靜則易退巧佞則難逺故以同異為愛憎<lb/>
以愛憎為是非而取舎皆失其真矣恭惟陛下明智聰察<lb/>
洞見幽隠凡中外羣臣其材分髙下皆無逃於聖鑒矣然<lb/>
而風俗猶未能變者臣竊謂當今之失在於取人不觀其<lb/>
行用人不覈其實今但曰是能辦事也是能趨時也則其<lb/>
他不必問也夫天下之事以忠信誠慤之心行之猶懼不<lb/>
濟况付之於無行之人乎欺罔以售其說刻剝以營其私<lb/>
<pb n="KR2f0039_WYG_117-3a"/>
蓋將無所不至矣而其益人之國者果何在哉此不觀其<lb/>
行之弊也今有言曰某利可興某功可就徃徃進之以爵<lb/>
祿予之以事權徐而考之則名實相反績用不效非特<lb/>
不治其罪而爵祿事權猶且如故而或有加焉此不覈<lb/>
其實之弊也夫不觀其行則頑頓者無所愧恥不覈其<lb/>
實則誕謾無所忌憚是敺天下之人使去義而就利也<lb/>
其積浸久其流浸逺將有不可勝言者矣伏望陛下為<lb/>
久安長治之計思清源端本之道於邪正義利之辨特<lb/>
<pb n="KR2f0039_WYG_117-3b"/>
留聖意奬任忠厚正直之士貴其和而不必其同取其<lb/>
大節而不求其備若夫浮虚傾躁前後反覆者則懲沮<lb/>
而差擇之以明示好惡所在行之以必持之以久則公<lb/>
論伸正道明人皆化而為善所得者皆實才所行者皆<lb/>
實事矣何患士風之不美節義之不立也<lb/>
淳熙四年吏部侍郎周必大上言曰臣聞古者治天下<lb/>
有要道所以陶成風俗者禮義㢘恥也所以維持紀綱<lb/>
者法令賞罰也二者相須闕一不可固未有風俗不正<lb/>
<pb n="KR2f0039_WYG_117-4a"/>
而能立紀綱者也及至後世謂禮義㢘恥為迂而難行<lb/>
謂法令賞罰為切而易見是徒採其名耳未究其實也<lb/>
六經所載不敢詳引姑以管仲言之仲固霸者之佐知<lb/>
富國强兵而已然著書八十六篇首以禮義㢘恥為國<lb/>
四維彼豈迂而不切者哉蓋上有賞則思茍就上有罰<lb/>
則思茍免上有法令則相與破壊而莫之守此皆禮義<lb/>
㢘恥不立之所致而賈誼所為長太息於漢文之時者<lb/>
也仰惟陛下宵旰圗治日勤一日凡可以陶成風俗維<lb/>
<pb n="KR2f0039_WYG_117-4b"/>
持紀綱無所不用其至然而筭計見效尚未能仰副聖<lb/>
意者非以士風未能丕變故耶益張四維固宜汲汲也<lb/>
今夫君臣上下各有差等尊卑貴賤不相踰節是之謂<lb/>
禮如此則在上之位安矣觀近臣以其所為主觀逺臣<lb/>
以其所主進退取舎直道而行是之謂義如此則民心<lb/>
無巧詐矣純潔有所守則臨事必端諒過失無所蔽則<lb/>
事上必忠實是之謂㢘如此則其行自全矣平正其心<lb/>
詭隨不容售也委蛇其行枉道不容伸也是之謂恥如<lb/>
<pb n="KR2f0039_WYG_117-5a"/>
此則邪事不生矣凡此四者其是非可得而考其次序<lb/>
可得而見非若繫風捕影之無形畫餅說河之無實由<lb/>
是而之焉二帝三王之治且不難致於富國彊兵乎何<lb/>
有顧朝廷力行何如爾<lb/>
孝宗時集英殿修撰帥福建趙汝愚申請舉子倉事上<lb/>
疏曰臣等伏見木路上四州軍風俗多不舉子大為一<lb/>
方之害者其弊有三一者違逆天倫夭絶人命傷朝廷<lb/>
仁夀之化奸天地隂陽之和二者建邵之間男多女少<lb/>
<pb n="KR2f0039_WYG_117-5b"/>
姦淫刼略之事無日無之遂致殺傷倍多觸犯刑辟三<lb/>
者建邵等州既不舉子貴家富室難得奴婢却以髙價<lb/>
買於他州緣此姦詐之徒誘略泉福等州無知男女前<lb/>
去貨買遂致父子生離夫婦中絶雖遵用勅律徒流編<lb/>
配而利之所在終不能禁凡此三者朝廷法令非不嚴<lb/>
備又累降指揮許支義倉錢米接濟貧乏不能舉子之<lb/>
家徳意非不隆厚秪緣本路多是山田義倉等米歲入<lb/>
不多州縣不能均給無以取信百姓風俗無由丕變臣<lb/>
<pb n="KR2f0039_WYG_117-6a"/>
等竊見前安撫史浩任内嘗有奏請乞於諸縣各置官<lb/>
莊收積租課添助贍養當時雖未凖囘降指揮數内建<lb/>
陽一縣已有置到官莊歲收米三百六十九石逐年係<lb/>
安撫司收管未曾給散臣等今措置先於建陽一縣就<lb/>
將上件官莊米選委土著官員士人驗實給散行之數<lb/>
月已成倫序復用建陽縣例於建寧府崇安建安甌寧<lb/>
南劒州劒浦尤溪五縣次第推行間臣等照得元降指<lb/>
揮舉子事係專委常平司管幹緣諸縣有安撫司官莊<lb/>
<pb n="KR2f0039_WYG_117-6b"/>
米所以不免兩司同共措置候將來事定日仍將所置<lb/>
官莊撥歸常平司管幹許兩司公共㸃檢庶幾縣道不<lb/>
致作弊然而舉子數目頗多官莊米數有限臣等照得<lb/>
淳熙三年六月二十四日凖行在尚書户部符凖都省<lb/>
批下吏部尚書韓元吉劄子自乾道五年以福建路有<lb/>
不舉子之風貧乏之家生子皆賜以常平錢一千米一<lb/>
斛又因守臣之請除其所納隨身丁錢臣比為郡閩中<lb/>
詢之父老數年之間小民利於官給錢米不敢溺子全<lb/>
<pb n="KR2f0039_WYG_117-7a"/>
活甚衆然猶恐積日累月州縣怠於驗實又謂常平所<lb/>
破錢米已多吝於支與為不可繼者今常平錢物雖有<lb/>
定額獨所謂户絶田産州縣不常有而止許出賣福建<lb/>
八州内四州溺子為甚民貧土薄所絶田産至為微細<lb/>
間有寺觀絶業取八州所得積而用之亦可助上件支<lb/>
遣也欲望聖慈更賜睿㫖應福建民户寺觀絶産自今<lb/>
並不許出賣専一拘檢令常平司置籍歲收其租通融<lb/>
以充一路養子之費其不足處月支常平錢米提舉官<lb/>
<pb n="KR2f0039_WYG_117-7b"/>
逐歲稽考按治州縣須依元降指揮當切驗實當官散<lb/>
給務要實惠及民本部檢凖乾道五年四月十五日勅<lb/>
節文臣僚劄子奏福建路有貧乏之家生子者許所屬<lb/>
自陳委自長官驗實於常平錢當官量行支給每生一<lb/>
子若給米一石錢一貫亦不為多如或可採其餘路州<lb/>
軍有似此亦乞依此施行三省同奉聖㫖依奏并凖淳<lb/>
熙三年二月四日勅臣僚劄子奏乞行下諸路將出賣<lb/>
未盡田山等並與住賣依舊召人承佃輸納官租奉聖<lb/>
<pb n="KR2f0039_WYG_117-8a"/>
㫖權住賣令見佃人依舊且行承佃其已承買約錢未<lb/>
盡與展限一季本部今勘當欲依本官所陳事理施行<lb/>
符常平司一依今來都省批狀指揮施行今來常平司<lb/>
見盡數究實根据上件田産欲乞聖慈特降睿㫖許令<lb/>
於民户寺觀絶産田並與住賣召人承佃將所收租利<lb/>
與安撫司所置官莊及常平義倉錢米通融以充一路<lb/>
養子之費庶幾實恵及民風俗一變以廣朝廷好生之<lb/>
徳不勝幸甚<lb/>
<pb n="KR2f0039_WYG_117-8b"/>
樞宻院檢詳文字兼檢正李椿上奏曰臣竊謂天下之<lb/>
事固有似可緩而所繫實要切者風俗僭侈當有節制<lb/>
是也易繫曰黄帝堯舜垂衣裳而天下治以衣裳而治<lb/>
天下有似可緩者而定上下之分明三綱之常自此始<lb/>
豈不要切哉伏自軍興以來士大夫服紫衫以便戎事<lb/>
不為過也而四方皁吏士庶服之不復有上下之别且<lb/>
一衫之費貧者亦難辦甲服而乙不服人情所恥故雖<lb/>
欲從儉不可得也不惟紫衫其他衣服華侈綺綉絣金<lb/>
<pb n="KR2f0039_WYG_117-9a"/>
異色竒巧日益以甚所以民多貧困不知節約故也仰<lb/>
惟陛下躬行節儉於上而士庶侈僭於下理宜有以節<lb/>
制之易象曰節以制度不傷財不害民不為非要切之<lb/>
事也伏望聖慈付禮官酌古今之宜定衣服之制非命<lb/>
官軍兵朝省人不得服紫衫華侈之物一切禁之變奢<lb/>
僭之風還儉厚之俗明上下之分息貪困之由天下幸<lb/>
甚<lb/>
椿為吏部侍郎又上奏曰臣伏覩在法祖父母父母在<lb/>
<pb n="KR2f0039_WYG_117-9b"/>
及身亡服未闋别籍異財者合坐之罪非輕又收養異<lb/>
姓出繼立嫡皆有舊條從來人畏法禁守之以常風俗<lb/>
淳厚伏自國家南渡以來時有建議立法者或父母在<lb/>
日許令標撥産業既分便不同爨或致互相兼并有父<lb/>
母見在一貧一富者有棄父母而别居者又有母受一<lb/>
子之分者以致身後詞訴紛紛皆是或有産業而無子<lb/>
孫許令身後立繼多是意在圖其産業本無繼絶之義<lb/>
親疎争立或夤夜葬埋强行舉掛或計嘱親鄰掩有資<lb/>
<pb n="KR2f0039_WYG_117-10a"/>
財論訴尤多連年不决或收養異姓既違法令遣棄任<lb/>
情悉因財産以至兄弟叔姪殊無恩義逓互番論俱遭<lb/>
罪責不知悔改如此等𩔖本合入户絶官司豈利此而<lb/>
立法正謂息争端耳今來士大夫亦多有此詞訴愚民<lb/>
視效循習為常近年官員合得身後恩澤自長承受以<lb/>
絶妄得之心且人之有子與無豈人能為天理命分而<lb/>
已苟子以承父之遺恩或子亡不得受恩則孫當承祖<lb/>
之遺恩諸孫同視為祖豈宜不從長而從房必有隔驀<lb/>
<pb n="KR2f0039_WYG_117-10b"/>
争論之弊如此則是朝廷恩澤適足以為薄風之端薄<lb/>
風習熟士夫亦不復知其非矣皆因輕議改法以從私<lb/>
欲遂致風俗薄惡不復有中原承平渾厚之風風俗天<lb/>
下之元氣胡可不正臣愚願聖慈詳酌下有司檢討前<lb/>
後改法之因應别籍異財及無子孫身後立繼及養異<lb/>
姓子孫及身後恩澤悉循舊法以絶争端以正風俗天<lb/>
下幸甚<lb/>
椿又上奏曰臣竊謂人身之强弱在氣血天下之盛衰<lb/>
<pb n="KR2f0039_WYG_117-11a"/>
在風俗氣血充實雖有無妄之疾可以勿藥而愈風俗<lb/>
醇正雖有非意之事可以不勞而治蓋氣血者身之本<lb/>
也風俗者天下之本也故司馬光曰風俗天下之大事<lb/>
教化國家之急務不可不正也邇來有敗風俗傷教化<lb/>
之語始出於吏輩之口𫝊之於士大夫之間遂為口實<lb/>
而施之於政事者曰從窄不曰從是而曰從窄豈理也<lb/>
哉從窄之風既行則凡有立功該賞者則必問難而沮<lb/>
之有犯疑失之罪者則必觀望而入之臣伏覩賞令諸<lb/>
<pb n="KR2f0039_WYG_117-11b"/>
功賞未酬叙而逢格改者格輕聽依立功時格重聴從<lb/>
重賞又斷獄律失入者减三等失出者减五等仰見國<lb/>
家立法深合古訓賞疑惟重罪疑惟輕之義也則從窄<lb/>
之政豈不乖國家仁厚之教耶臣近承都堂宣示陛下<lb/>
與大臣論不立朋黨問答仰見聖學髙明深得忠恕一<lb/>
貫之道臣不勝欽歎欣躍之至則從窄之風决非聖意<lb/>
之所許也故敢敷奏伏願陛下有以救其弊然則儌倖<lb/>
不可不禁欺罔不可不戢名分不可不嚴貪汚不可不<lb/>
<pb n="KR2f0039_WYG_117-12a"/>
治一歸於是而後可欲望睿慈特作聖意詔百司凡施<lb/>
於有政者悉從是不得蹈習從窄之語庶賞罰惟允一<lb/>
變厚風而革薄俗天下幸甚<lb/>
中書舎人崔敦詩上奏曰臣聞民俗之厚薄闗於天下<lb/>
之治亂堯舜之民比户皆可封也所以為治朝桀紂之<lb/>
民比屋皆可誅也所以為亂世自昔聖帝明王所以移<lb/>
風易俗以夀天下之脉知夫不可以法防而禁止於是<lb/>
一以教化為先暨秦漢以來風俗益弊而時君世主不<lb/>
<pb n="KR2f0039_WYG_117-12b"/>
務崇尚教化方區區於法禁之間法愈繁而姦愈生禁<lb/>
愈宻而詐愈出是以董仲舒王吉之徒始推原所自而<lb/>
以教化不修為言竊觀文帝之世一以君子長者之道<lb/>
待天下鎮之以淵默示之以淳朴用能海内富庶興於<lb/>
禮義斷獄數百幾致刑措教化之效詎不然歟臣仰惟<lb/>
陛下勤儉之徳仁孝之資尚忠厚以迪民彜崇樸素以<lb/>
先天下是以四海之民觀感而化悉趨於善然而比年<lb/>
以來民俗日薄閭閻之内田野之間習囂囂頑庸之態<lb/>
<pb n="KR2f0039_WYG_117-13a"/>
扇乖争陵犯之風以疾視為常情以讎殺為美事及其<lb/>
極弊至於滅人情絶天理不可忍言漢魏相所謂今年<lb/>
子弟殺父兄妻殺夫以為非小變者此之謂也而士夫<lb/>
方循習為常恬不為怪蓋病在腹心發見于外已非美<lb/>
證而顧以為緩豈不戾歟雖然近民之官無如郡守上<lb/>
之所使以承流宣化風俗不善宜責於此臣伏望睿慈<lb/>
發徳音下明詔俾四方長吏頗以教化為務射鄉食饗<lb/>
之禮可舉者舉之孝友睦婣之俗可旌者旌之要不専<lb/>
<pb n="KR2f0039_WYG_117-13b"/>
於法禁而務以移風易俗使民囘心而鄉道兹至治之<lb/>
本也且昔之為郡其民有為不善則閉閤自責今使陛<lb/>
下之長吏人人各以風俗為任則陛下之民其有不歸<lb/>
於善者乎惟聖意留神幸甚<lb/>
員興宗上風俗議曰臣聞聖人於天下之民寛然無所<lb/>
不愛彼無所不愛則宜其無所不教也天下之人油然<lb/>
而生林然而羣方聖人之未作教化之未敷性或浮而<lb/>
傾情或暴而放其始非能周旋曲折而安於禮也雍容<lb/>
<pb n="KR2f0039_WYG_117-14a"/>
和易而安於樂也純一不移而安於信也質直通明而<lb/>
安於義也聖人憂焉有道於此驅天下之人潜納於其<lb/>
中銷其冥頑之姿而制其暴戾之氣使之雍容温厚由<lb/>
於禮樂而歸於信義雖千百年而俗不變世雖衰弱而<lb/>
民必歸厚三代之風例皆如此彼亦何以至此也則教<lb/>
之使然也臣觀其時朝廷鄉黨閨門之間雍雍穆穆其<lb/>
訓則五常六學其分則士農工賈其衣則黼黻文章其<lb/>
食則籩豆簠簋其治則井田肉刑其進取則學校庠序<lb/>
<pb n="KR2f0039_WYG_117-14b"/>
其飲宴則鄉射齒徳之分其野祭大蜡則有歌鼓之節<lb/>
朝會相御之禮一揖之為安而三揖之為尚再拜之為<lb/>
簡而百拜之為尚是其上下紆徐不廹之態形於日用<lb/>
之間而舉不以為難者自後世觀之三代之君民教意<lb/>
煩勞得無迂闊而不可用歟不知禹湯之君惠顧元元<lb/>
其導之深習之熟禮樂信義便民而無蹈浮薄者其權<lb/>
固在於此也嗚呼此三代之所以治周孔之所以言而<lb/>
當時所以為俗歟及秦之興暴而不親刻而不舒非笑<lb/>
<pb n="KR2f0039_WYG_117-15a"/>
先王之六藝破壊聖人之藩墻天下之士民相與從事<lb/>
於迫急慘酷之法不復有三代中和容與之態悲夫秦<lb/>
世輕為天下而壊民俗者乃至於此哉漢室之興公卿<lb/>
上下知斯人憔悴而難與為治也遂欲振之以安謐示<lb/>
之以不競其後搢紳喑喑和附氣益不振故始變為阿<lb/>
䛕之俗東京之士懲前世之禍起於柔懦而不振也中<lb/>
世以降竒言過行多矯激以振之故東京再變而為矯<lb/>
亢之俗矯亢而不已故激而為變者必出為三國之惑<lb/>
<pb n="KR2f0039_WYG_117-15b"/>
亂三國惑亂而不已故激而為變者必出為兩晉之虚<lb/>
無其後則愈激而愈變俗愈流訛至唐猶未有所底止<lb/>
也惟我國家列聖相嗣斯民坐解凋弛陶染忠厚故太<lb/>
祖太宗以至仁宗聖言日出足以聳動天下此亦三代<lb/>
先教後懲之俗也陛下臨御以來每於民風猶所加意<lb/>
此採羣臣之言戒奔競去茍且凡有以涉教化者無所<lb/>
不用其至矣徳肩三代道並祖宗信其無憾也然臣竊<lb/>
窺逺邇之間習俗久染猶有未盡革者是則官吏不能<lb/>
<pb n="KR2f0039_WYG_117-16a"/>
盡敷徳意之過耳且如巨藩劇邑兇民大姦豪斷鄉曲<lb/>
挾持官吏州縣恐懾吏弭首而奉之横欺小民長其頑<lb/>
嚚此一俗也姦人誦法如誦詩書以教唆為養生以鼓<lb/>
鬬為樂事良民怯畏蓋亦坐是此又一俗也士人以干<lb/>
擾郡縣為資身官吏以販貨道路為得計漸廢㢘恥不<lb/>
知紀極不知聖哲在上豈容如此此又一俗也糜金之<lb/>
工肩摩不息暗銷之匠踵接不已竒異之貨夸尚相仍<lb/>
權量出入大小盡變巧詐敢爾是官吏不戒約之過此<lb/>
<pb n="KR2f0039_WYG_117-16b"/>
又一俗也凡此四俗州縣尚未盡革而川峽為尤甚也<lb/>
陛下髙拱九重民俗王風久在聖度凡臣所未議者聖<lb/>
明已先行之惟此毫末决自聖志即賜禁戒此猶遡坂<lb/>
走圓也其又何難之有<lb/>
直寳文閣知靜江府兼廣西安撫李浩入對論俗不美<lb/>
者八其言曰陛下所求者規諫而臣下専務迎合所貴<lb/>
者執守而臣下專務順從所惜者名器而儌倖之路未<lb/>
塞所重者㢘恥而趨附之門尚開儒術可行而有險詖<lb/>
<pb n="KR2f0039_WYG_117-17a"/>
之徒下情當盡而有壅蔽之患期以氣節而偷惰者得<lb/>
以茍容責以實效而誕慢者得以自售上問誕慢謂誰<lb/>
浩具以實對翌日謂宰相曰李浩直諒遂除權吏部侍<lb/>
郎<lb/>
直煥章閣王師愈論士大夫習俗上疏曰臣聞相與以<lb/>
維持天下國家者搢紳之士也搢紳之士其用心也公<lb/>
凡舉事焉謀於上者必盡公以採於下聴於下者必盡<lb/>
公以助其上可否之相濟利害之灼見擇其善者而從<lb/>
<pb n="KR2f0039_WYG_117-17b"/>
之故事無不舉而功必隨之矣一或異是乃欲事舉而<lb/>
功成豈不戞戞乎其難哉臣嘗觀先正蘇軾在嘉祐間<lb/>
嘗有言曰今之世所可患者士大夫信服於朝廷者不<lb/>
篤皆好議論以務非其上使人眩於是非而無所從從<lb/>
之則事舉無可為者不從則其所行者常多故而易敗<lb/>
夫所以多故而易敗者人各持其私意以賊之議論勝<lb/>
於下而幸其無功者衆也其言又曰今世之舉事者雖<lb/>
甚小而欲成之者常不過數人欲壊之者常不可勝數<lb/>
<pb n="KR2f0039_WYG_117-18a"/>
嗟乎嘉祐之際可謂盛矣士大夫習俗已如此矣臣竊<lb/>
謂軾之言不特中當時之病亦今日之砭劑也私意一<lb/>
萌惟務已之說勝而謀於上者又未必皆可行而必有<lb/>
成故其弊終至於此耳嗟乎此豈國家之福哉臣愚欲<lb/>
望陛下申飭文武小大之臣各去其私意毋茍且以為<lb/>
同毋矯激以立異凡舉事焉上必盡公以謀於下下必<lb/>
盡公以助其上從善而力行殆見其事舉而功成矣罔<lb/>
俾嘉祐之風俗為軾所議者復熾於今日不其美歟<lb/>
<pb n="KR2f0039_WYG_117-18b"/>
光宗紹熙二年司農寺主簿吕祖儉上奏曰臣聞天下<lb/>
未嘗無事也然其所恃以為安者蓋有忠藎徇臣之臣<lb/>
扶持正救於其間茍人才壊而習俗偷則所恃以為安<lb/>
者既失之矣將何以防其微漸而支其變故耶惟我本<lb/>
朝作成封殖治極隆平繇景徳迄于治平豈為無事然<lb/>
皆有其人以當之故天下無變容動色之虞自王安石<lb/>
惡異好同剏為一道徳同風俗之說於是人才始壊而<lb/>
直諒消亡逮至崇觀間蔡京用事又倡為豐亨豫大之<lb/>
<pb n="KR2f0039_WYG_117-19a"/>
說於是人才愈壊而俗益驕靡當是時也孰不自謂天<lb/>
下廓然無事然靖康之變曾不旋踵三綱幾於墜地如<lb/>
吳幵莫儔首與敵通𫝊道意㫖助成僭竊王時雍徐秉<lb/>
哲追捕宗室戚里係纍送敵迫逐出郊凡若此比難以<lb/>
悉數臣每念及此常切痛心推原禍本是皆狃於熙寧<lb/>
以來邪說之所致也恭惟陛下紹承髙宗夀皇之休緒<lb/>
虚心無我察納雅言有合乎君人之大徳是宜四方萬<lb/>
里惟動丕應不應復有熙寧餘論以壊人心然驗之風<lb/>
<pb n="KR2f0039_WYG_117-19b"/>
聲氣習則猶未能無疑拱黙成風頽靡成俗精銳銷耎<lb/>
氣節益衰有所覆䕶則立一說以自寛有所遷就則求<lb/>
一說以自解間有務為修潔自好者則相與指為詭異<lb/>
其欲發憤懣陳忠讜者則相與指為矯激不幸而少有<lb/>
差忒則又從而媒糵之必使之甘為庸人而後已人材<lb/>
習俗既至於此稍有事變憂在國家陛下亦嘗深察其<lb/>
所以然之故乎蓋比年以來邇列近臣立為皇極之言<lb/>
申以安靜和平之說始觀其名外則甚美徐究其實中<lb/>
<pb n="KR2f0039_WYG_117-20a"/>
廼不然不惟偷合取容者得以假是而務雷同懐茍且<lb/>
以為全軀保妻子之計而斯說之熾將使朝廷之上無<lb/>
復有面折廷争之風矣仗義守正志存忠愛者議論既<lb/>
不能雷同則必罪之以不協于極舉動既不能苟且則<lb/>
必罪之以不務和平茍被之以是名而不可辭則加之<lb/>
以是罪而不可避風俗頽壊祗務自營儻復浸淫國將<lb/>
何恃是斯說者廼誣害一世君之陷穽而為實禍蔽塞<lb/>
之根本也伏望陛下慨然深念力救此風奬抜忠直以<lb/>
<pb n="KR2f0039_WYG_117-20b"/>
作新斯人拒闢邪說以恢洪正論發為明詔風示多方<lb/>
使忠藎徇國者有以自立而不為習俗之所詆誣而中<lb/>
材常士有以自奮而不為習俗之所移奪夫如是習俗<lb/>
之論可破而不諱之路可開人材作興治道自舉而我<lb/>
之所恃以為安者將益堅固而不可拔矣<lb/>
光宗時軍器少監劉光祖上奏曰比年以來士大夫不<lb/>
慕㢘靖而慕奔競不尊名節而尊爵位不樂公正而樂<lb/>
軟美不敬君子而敬庸人既安習以成風謂茍得為至<lb/>
<pb n="KR2f0039_WYG_117-21a"/>
計良由前輩老成零落殆盡後生晚進議論無所據依<lb/>
學術無所宗主正論益衰士風不競幸詔大臣妙求人<lb/>
物必朝野所共屬賢愚所同敬者一二十人參錯立朝<lb/>
國勢自壯臣雖終歲無所奏糾固亦未至曠官今日之<lb/>
患在於不封殖人才臺諫但有摧殘廟堂初無長養臣<lb/>
處當言之地豈以排擊為能哉<lb/>
寧宗嘉定十七年起居舎人魏了翁論士大夫風俗疏<lb/>
曰臣聞人主所與共天下者二三大臣也二三大臣所<lb/>
<pb n="KR2f0039_WYG_117-21b"/>
與共政事者内外百執事也君臣一心上下同徳表裏<lb/>
無貳顛末不渝然後平居有所裨益緩急可以倚仗如<lb/>
人各有心身自為謀則可否不得以相濟小大不能以<lb/>
相維而天下之患有不可終窮者矣易之同人曰同人<lb/>
于野亨其彖曰維君子為能通天下之志蓋人之心公<lb/>
則一致私則萬殊無以通之則萬殊不一之私心足以<lb/>
害天下至同之公理此其事伏於㝠㝠而人莫之覺故<lb/>
論今日風俗之弊者莫不議其尚同也而臣則疑其未<lb/>
<pb n="KR2f0039_WYG_117-22a"/>
嘗有同也進焉而柔良退焉而剛方面焉而唯唯否否<lb/>
背焉而戚戚嗟嗟成焉而挾其所嘗言以誇於人不成<lb/>
焉而託於所嘗料以議其上省曹之勘當掾屬之書擬<lb/>
有司之按事長吏之舉賢恩焉則斂而歸已怨焉則委<lb/>
之曰此安能以自由天象之妖祥時政之得失除授之<lb/>
當否疆埸之緩急言焉則矜以為功否焉則訕之曰此<lb/>
徒言而無益嗚呼龍斷而望可左可右踦閭而語可出<lb/>
可入蓋耆利亡恥之人貪前慮後者之為耳士大夫而<lb/>
<pb n="KR2f0039_WYG_117-22b"/>
若此則其心豈復以國事為飢渇休戚者哉蹤跡詭袐<lb/>
朋友有不及知情態横生父子有不相悉使此習也而<lb/>
日長月益見利則逝見便則奪陛下亦何賴於此也况<lb/>
自比歲封章奏疏對策上書大率應故事徒文具而無<lb/>
惻怛忠敬之實而諉曰惡訐以近名也忌激以敗事也<lb/>
其號為讜直亦不過先為稱贊之詞而後微致規切之<lb/>
意如論治道則曰大綱已舉而節目小有未備論疆事<lb/>
則曰處置得宜而奉行稍若未至前後相師如此𩔖者<lb/>
<pb n="KR2f0039_WYG_117-23a"/>
未易悉舉然猶日鍛月煉晝刪夜改而後上逹夫齊人<lb/>
無以仁義與王言而孟子謂其不敬莫大乎是今之為<lb/>
此說者是敬朝廷乎慢朝廷乎昔者固有百勸而一諷<lb/>
八律而一諫者矣固有約至上前而背其議出言不可<lb/>
而入言可者矣又有始是什三中是什五後是什八始<lb/>
言十事俄去五六又去七八者矣所以裴囘顧望則亦<lb/>
有說臨之以投竄死徙也震之以斧鉞刀鋸也然猶有<lb/>
駢頸刑戮竄名雷霆而不顧者今未有漢唐之甚而知<lb/>
<pb n="KR2f0039_WYG_117-23b"/>
莫敢言言莫敢盡非誠不敢也彼其心謂吾君不能行<lb/>
謂吾相不能受寕襮順而裏藏面從而腹誹人見其同<lb/>
也而臣見其未嘗同也人謂其有禮且敬也臣謂其至<lb/>
無禮也至大不敬也雖然士習至此亦有由然者矣老<lb/>
師宿儒零替殆盡後生晚輩不見典刑既無所則傚重<lb/>
以正人端士散漫不合故妄揣時尚習䛕踵陋而乆不<lb/>
之覺臣為此懼深願陛下與二三大臣察人心邪正之<lb/>
實推世變倚伏之幾拓開規摹收拾人物茍挺特自守<lb/>
<pb n="KR2f0039_WYG_117-24a"/>
者雖無順適之可喜而决知其無反覆難信之憂必假<lb/>
借而納用之雷同相隨者雖無觸忤之可憎而决知其<lb/>
有包藏不測之患必疎逺而芟夷之若是則意嚮所形<lb/>
人心胥奮平居有規警之益緩急無乏才之憂其於治<lb/>
道興替闗係匪輕臣不勝區區<lb/>
寧宗時將作監主簿牛大年上言曰今日士氣亦久靡<lb/>
矣宜體立國之意以振起之夫有扶持作興之意而後<lb/>
搢紳無貪名嗜利之習無貪名嗜利之習而後有持正<lb/>
<pb n="KR2f0039_WYG_117-24b"/>
秉義之操國家之休戚在士大夫之風俗而風俗之善<lb/>
惡在朝廷惟陛下為之振起機括一運天下轉移而風<lb/>
俗易矣<lb/>
理宗寳慶元年禮部侍郎真徳秀上奏曰臣聞國於天<lb/>
地必有與立焉三綱五常是也夫自髙卑奠位而大分<lb/>
已明帝降之衷而善性均有然維持而主張之繄君師<lb/>
是賴故聖人者作躬行此道以標的乎天下君臣之綱<lb/>
正於上而天下皆知有敬父子之綱正於上而天下皆<lb/>
<pb n="KR2f0039_WYG_117-25a"/>
知有親夫婦之綱正於上而天下皆知有别三者正而<lb/>
昆弟朋友之倫亦莫不正使凡生人之𩔖各有寧宇不<lb/>
相鬭暴賊殺者此唐虞三代數聖人之功所以與天地<lb/>
同其大也夫所謂五常者亦豈出乎三綱之外哉父子<lb/>
之恩即所謂仁君臣之敬即所謂義夫婦之别即所謂<lb/>
禮智者知此而已信者守此而已未有三綱正而五常<lb/>
或虧亦未有三綱廢而五常獨存者嗚呼是理也其扶<lb/>
持宇宙之棟榦奠安生民之柱石歟人而無此則冠裳<lb/>
<pb n="KR2f0039_WYG_117-25b"/>
而禽犢矣國而無此則中夏而裔夷矣臣嘗讀詩至六<lb/>
月之序曰小雅盡廢則四夷交侵而中國微夫小雅之<lb/>
詩財二十餘篇而綱常之義略備中國之所以為中國<lb/>
者賴此而已而至於盡廢焉是自為夷也四夷交侵之<lb/>
禍安得不以其𩔖至乎又嘗攷觀古昔有當衰微削弱<lb/>
之世而綱常未至冺絶猶足以僅存者亦有治安彊盛<lb/>
之世綱常隳弛卒至於大壊而不可捄者周自東遷日<lb/>
以卑矣然桓文出力以奬王室則猶有君臣也諸侯會<lb/>
<pb n="KR2f0039_WYG_117-26a"/>
盟以定世子則猶有長幼也故能擁持虚器尚數百年<lb/>
晉氏之興奄有吳蜀再𫝊而至惠帝可謂極盛矣而陽<lb/>
徳不剛隂慝内熾讒巧交煽國本遽揺諸王跋扈主威<lb/>
遂奪三綱盡廢而劉石之變興唐至明皇亦太平極治<lb/>
之日而宫闈怙寵黷亂天常姦䛕肆欺潜竊國命兇邪<lb/>
造釁戕伐本支三綱盡廢而羯胡之難作即晉唐之事<lb/>
以驗序詩者之言千載相望若合符契有天下者奈何<lb/>
其不監哉惟我祖宗繼天立極其於事親教子之法正<lb/>
<pb n="KR2f0039_WYG_117-26b"/>
家睦族之道尊主御臣之方大抵根本仁義故先朝名<lb/>
臣或以為家法最善或以為大綱甚正或以為三代而<lb/>
下皆未之有猗歟休哉聖子神孫所當兢兢保持而勿<lb/>
墜也恭惟陛下天啓叡明肇膺大寳此正端本澄源之<lb/>
時臣來自逺方竊聞朝野之論以謂陛下有承順太母<lb/>
之孝有憂憫元元之仁苟推是心何徃非善獨不幸處<lb/>
天倫之變有未盡其道者雖棣華之愛方篤而布粟之<lb/>
謡遽興流聞四方所損非淺夫一政之行一令之出茍<lb/>
<pb n="KR2f0039_WYG_117-27a"/>
乖於理害且隨之綱常大端是謂人極人極不立國將<lb/>
奈何且民無常情惟上所導大學曰上老老而民興孝<lb/>
上長長而民興弟又曰一家仁一國興仁一家讓一國<lb/>
興讓蓋情雖無常而性則本善倡之則應作之則興故<lb/>
慈孝隆於上則下有忠順之風愛敬虧於上則下有陵<lb/>
犯之俗影響相從至於可畏伏惟陛下深懲徃悔而思<lb/>
所以補過者焉夫天子之孝與臣庶不同陛下欲報先<lb/>
皇之大徳則繼志述事所當先衰麻之數哭踊之節其次<lb/>
<pb n="KR2f0039_WYG_117-27b"/>
也欲報慈闈之至恩則先意承志者不可後滫瀡之奉<lb/>
跪拜之恭其末也兢兢朝夕惟實徳是充惟大政是習<lb/>
使朝廷以治而宗社以安則子道脩矣誦二南正始之<lb/>
詩而思異時之擇配者不可不謹玩大易正家之義而<lb/>
思平居之反身者不可不嚴近而九族必有以廣親睦<lb/>
之仁内而六宫必有以示肅雍之化則家道正矣委任<lb/>
臣工者人君之大體躬親聽斷者人君之大權二義並<lb/>
行初不相悖必使政令出於公朝而絶多門之私威柄<lb/>
<pb n="KR2f0039_WYG_117-28a"/>
歸於王室而無倒持之失則君道立矣子道修者仁之<lb/>
本家道正者禮之源而君道之立則又天下大義所由<lb/>
定陛下儻能明此三者而行之一本於誠則不求感人<lb/>
而人自孚不求正俗而俗自化姦雄不得為辭以動衆<lb/>
夷狄不得伺隙以生心治安長久之計無越諸此臣以<lb/>
迂疎誤䝉召擢寘在春官實掌邦禮深惟治亂安危之<lb/>
本豈在玉帛鐘鼔之間故於進對之初首以大經大法<lb/>
為陛下告狂愚無取惟聖明擇焉<lb/>
<pb n="KR2f0039_WYG_117-28b"/>
淳祐間知南劍州徐元杰上奏曰臣聞之詩曰周雖舊<lb/>
邦其命維新言邦邑承襲之舊而當作新乎民以迎天<lb/>
命之常新也今錢塘駐蹕之久驕奢淫逸長此安窮人<lb/>
欲熾而天理冺矣滌舊染之風聲囘新美之氣習此其<lb/>
機括在陛下而已然自曩時有納聲色以固寵位者而<lb/>
後舉天下成誨淫之風至今觀光上國之士自一命以<lb/>
至班改粉白黛綠羣載後車其勢已不容不貪黷臣觀<lb/>
都人生女自襁褓而教歌舞計日而鬻之不復有人父<lb/>
<pb n="KR2f0039_WYG_117-29a"/>
母之心士大夫以其良貴不貲之身每每自戕於冶容<lb/>
茍售者之賤則夫嚴事君父而告之以不邇聲色覬其<lb/>
毓粹清明也奚其信昔墨翟不入朝歌之邑今堂堂禮<lb/>
樂之區此風積習轉轉日甚連甍罕良家矣是可不為<lb/>
風俗慮乎唐太宗出宫女三千人蓋其英武有大志如<lb/>
此孰謂陛下春秋鼎盛而不能為太宗之勇乎繼今其<lb/>
端本於宫掖之邃率先以禮制心而後士大夫能以禮<lb/>
自防民徳可以歸厚矣自曩時有來苞苴以啓貪殘者<lb/>
<pb n="KR2f0039_WYG_117-29b"/>
而後舉天下成誨盗之風今苞苴之路雖窒士大夫猶<lb/>
忍施劫奪之政其弊在於不貴桑麻榖粟而貴金銀之<lb/>
器用匹夫之家亦越分而求之莫畿甸為尤甚比年金<lb/>
銀踴直上應乎天象之占楮幣積輕反以為郡縣折變<lb/>
之利士大夫方征求竊取不念胞體之本同向也綠林<lb/>
鼪鼯之擾生靈肝腦塗地以至上闗玉食之憂而士大<lb/>
夫至自賈禍者懐璧其罪也齊髙帝曰吾治天下當使<lb/>
黄金與土同價陛下動心於此不以人廢言而以流化<lb/>
<pb n="KR2f0039_WYG_117-30a"/>
自近始繼今惟儉朴實用之崇置金銀於無用之地屛<lb/>
貪殘以挽生意消物慾以還天真是亦陛下訓㢘謹刑<lb/>
之一助矣今流風交煽侈習競趨渡江以前窮奢極娛<lb/>
之禍厥鑒猶不逺也京畿根本實係觀瞻風俗樞機端<lb/>
自聖化為今之計莫若抑文尚質務實去華明禮教而<lb/>
為之範因人情而為之防欲使都人知有人父母之心<lb/>
不可不使士大夫知有暗室屋漏之媿臣願陛下以身<lb/>
帥臣下臣下以身率天下舊邦新命此其日也臣迫於<lb/>
<pb n="KR2f0039_WYG_117-30b"/>
憂愛而言之惟陛下與二三大臣亟圖之<lb/>
元杰為侍左郎又上奏曰臣既懇懇納忠為陛下大臣<lb/>
解士論之疑敷陳於黼座之前矣然念國於天地必有<lb/>
與立君臣上下交相維持所以為國逺慮扶世常經者<lb/>
要當隨事捄失不當以患失為事蓋捄失與患失異捄<lb/>
失者綱常必飭名義必正經紀必陳立制度必昭明謂<lb/>
正心脩身為齊家治國之本故自上而下自早而暮惟<lb/>
以聞義不徙不善不改為憂他又何所患焉彼患失者<lb/>
<pb n="KR2f0039_WYG_117-31a"/>
一切反是以私恩為必報而每急於徇人以競進為良<lb/>
圖而不顧於喪已得位者以同流合汙為至行任事者<lb/>
以便私適已為長策謂觸忤為妨進則事有可論不暇<lb/>
及也謂喑啞為圓機則心知其非何敢議也滔滔流俗<lb/>
幾年于兹悠悠風塵賢者不免若是者豈非患失之習<lb/>
有以痼之邪夫惟心有患失之蔽見利害而不見是非<lb/>
名位光顯第第茍容而不知名義植立凛凛難挫且今<lb/>
日在朝布列致身通顯者皆天資之美者也勇徃直前<lb/>
<pb n="KR2f0039_WYG_117-31b"/>
聖賢事業夫孰不可勉者日用動息事無非學交游切<lb/>
磨學無非事人苦不自覺耳粤昔警省之助莫大於官<lb/>
師之相規有志功業之賢臣亦必曰勤攻吾闕求如不<lb/>
及可也不然本心之失懵不知捄顧惴惴然患外物之<lb/>
失孔子曰茍患失之無所不至矣吁可畏哉雖然士大<lb/>
夫當化風俗不當議風俗當論事理之是非不當恤身<lb/>
事之利害泛然言人之失則甚易奮然捄已之失則甚<lb/>
難臣早夜憂薰動息猛省堅苦刻厲粗謹初心惟恐庸<lb/>
<pb n="KR2f0039_WYG_117-32a"/>
愚易至間斷一不自覺駸駸小人之歸尚何以議人哉<lb/>
臣之初來惟欲一面清光於去天稍乆之餘亟求還山<lb/>
勉卒舊業者臣之心也恩除太過隠然於心將亦不免<lb/>
動於患失之私矣因念學無止法過必改之反求本心<lb/>
痛切警懼日月之不再而人之所以為人者渺茫也臣<lb/>
既請罷職事伏惟陛下曲成臣志放臣還山臣犬馬之<lb/>
齒未衰事陛下之日儘長感時憂深誼當引去惟陛下<lb/>
矜赦<lb/>
<pb n="KR2f0039_WYG_117-32b"/>
元杰又上言曰臣又聞人才難得自昔之通患人心不<lb/>
正今日之隠憂莫深焉夫士大夫不可以負知己固也<lb/>
自他人對知己而言則重在於知己自知己對君父而<lb/>
言則君尊如天無二上也他何敢知臣嘗怪夫舉主之<lb/>
薦人則終身有門生之稱士夫干求汲引其未薦之始<lb/>
已䛕之以恩門矣以公舉而為私謝以朝廷之公法而<lb/>
便予者求者之私欲士風既壊習俗已成雖有識之士<lb/>
勉强而従俗焉臣前日講次讀國朝通略而陛下與臣<lb/>
<pb n="KR2f0039_WYG_117-33a"/>
嘉歎藝祖皇帝之逺慮始詔進士不得呼知舉官為師<lb/>
門恩門并自稱曰門生此正人心之要術也今日士大<lb/>
夫知有私恩而鮮知有君父陛下既奮然作新之矣臣<lb/>
於此欲乞陛下明詔大臣取藝祖之所以戒進士者戒<lb/>
今日之士大夫請自來歳元日為始凡下而舉主之薦<lb/>
進上而大臣之擬除皆當使士大夫知有國法知有君<lb/>
恩不許仍襲恩門恩家恩座恩公之稱併於門生二字<lb/>
亦合禁止内則令臺諫給舎覺察之外則使監司郡守<lb/>
<pb n="KR2f0039_WYG_117-33b"/>
稽劾之如此則人心正而風俗定其於世道非小補云<lb/>
寳祐元年起居郎牟子才上疏曰臣聞羞惡人之良心<lb/>
㢘恥國之大禁比年以來羞惡不立㢘恥盡已皆由士<lb/>
大夫急於富貴不自知其失口失色以至此極也易曰<lb/>
比之匪人不亦傷乎程頤以為三不中正而所比皆不<lb/>
中正其失皆可知言傷則悔吝不足道也古之人寧道<lb/>
之不行而不輕其去就是以孔孟雖在春秋戰國之時<lb/>
而進必以正彌子瑕謂孔子主我衛卿可得也孔子答<lb/>
<pb n="KR2f0039_WYG_117-34a"/>
以有命孟子出弔於滕嬖人王驩朝暮見孟子未嘗與<lb/>
之言行事此皆孔孟之門大公案也為孔孟之學者安<lb/>
可踰越㢘恥跌宕羞惡而惟匪人之比乎近者張元忠<lb/>
之事亦今日士大夫一大㢘恥也窟穴既空書簡畢見<lb/>
姓名具在氣節盡頽風俗之衰莫此為甚天下惟精金<lb/>
不變惟良玉不燼惟大㢘不汚惟真儒不磷或變或燼<lb/>
非精金良玉也或貪或磷非大㢘真儒也人豈無真羞<lb/>
惡今以誘而奪世豈無真㢘恥今以誘而喪士大夫而<lb/>
<pb n="KR2f0039_WYG_117-34b"/>
以世道自任當精擇乎此然獨為君子固伯玉之所當<lb/>
恥而衆醉獨醒亦屈原之所自見陛下安可以為細故<lb/>
而忽之耶先朝李士寧以卜祝賤流招權納勢朝士曲<lb/>
意交結多有書尺徃還惟王旦一人無書尺童貫輩以<lb/>
内侍彊幹為上所信士大夫争趨其門至書姓名于簿<lb/>
宇文粹中一人無姓名其他如林霛素郭天信之流趨<lb/>
者瀾倒迄至敗露今元忠非卜史宦官之比特依憑假<lb/>
託一黥奴耳士大夫屈不貲之軀下交之固已可羞今<lb/>
<pb n="KR2f0039_WYG_117-35a"/>
乃與之接杯酒盡殷勤通書簡話情素亦獨何心哉陛<lb/>
下涵養人才惟恐不至而諸臣乃負陛下如此陛下又<lb/>
一切涵容之天覆地載聖度固自寛𢎞而彼獨不愧於<lb/>
心乎叅之公論以為淑慝不明士大夫以身處汚穢而<lb/>
不羞以狐行暮夜為得計其何以示天下後世哉臣愚<lb/>
欲望陛下以此為監凡有夤緣憑藉由他蹊以進者擯<lb/>
而斥之其為厚㢘恥明羞惡者大矣惟陛下實圖利之<lb/>
理宗時司農卿權工部侍郎陳塏上奏曰臣願陛下轉<lb/>
<pb n="KR2f0039_WYG_117-35b"/>
移世道之樞機砥礪士大夫之㢘恥使知名義為重利<lb/>
祿為輕久去國以恬退聞者召之久立朝以更迭請者<lb/>
從之甘言容恱者必斥真情匄閒者勿留如此則君臣<lb/>
上下皆以真實相與四維既張士大夫難進易退之風<lb/>
當見於聖世人才幸甚<lb/>
權司封郎官許應龍上奏曰臣聞天下有當然之理不<lb/>
可有所激尤不可有所徇激則矯枉以過正故不合乎<lb/>
中徇則迎合以茍容又豈復有至當之論哉古之君子<lb/>
<pb n="KR2f0039_WYG_117-36a"/>
平心以應物毋固毋我惟視夫理之如何耳其行已則<lb/>
中不倚而和不流其待人則上不諂而下不瀆論事則<lb/>
明辨是非而不立異以求勝事上則將順正救不以訐<lb/>
而為直外不為人之所忌中不失吾之所守安見其所<lb/>
謂激而又孰得以議其徇哉此乃時中之道士大夫之<lb/>
所當尚也奈何人無定守視時變遷見夫激之可以立<lb/>
名也則假公以濟私惡常而好異互相矛盾不問是非<lb/>
若是者固不能以成事而秪見其多事又見夫徇之可<lb/>
<pb n="KR2f0039_WYG_117-36b"/>
以媒進也則揣摩而求合阿附以取容同聲相應無復<lb/>
可否若是者雖不至於生事而必至於誤事握風俗之<lb/>
樞者將欲約其偏而歸之中可不示之以好惡而使之<lb/>
知所趨避哉仰惟陛下以中正履位以道徳同俗建用<lb/>
皇極以革偏詖之私並用才徳以示翕受之公保合太<lb/>
和以杜分朋植黨之漸既不使之過於激復不使之流<lb/>
於徇可謂得大中之道而明善俗之方矣然士大夫之<lb/>
心既不至於激則必至於和賢和於朝固帝治之盛然<lb/>
<pb n="KR2f0039_WYG_117-37a"/>
和而不同斯謂之君子焉一或苟同則其弊復流於徇<lb/>
是又不可不察也利害可言也復恐時好之不合姦弊<lb/>
當革也復恐吏强而難制難從之請恐有所拂而曲從<lb/>
之不可行之事或有所迫而强行之薦舉則多徇於私<lb/>
囑予决則或持於兩可若是之𩔖皆未免有所徇也轉<lb/>
而移之誠不容緩今陛下不倦於聽納大臣方切於延<lb/>
訪以公滅私屢形於戒飭用例破法累見於申明固未<lb/>
嘗不欲聞正論而明公道也然作之而未應倡之而未<lb/>
<pb n="KR2f0039_WYG_117-37b"/>
隨者何邪昔人有言曰人臣事君之常情不從其令而<lb/>
從其意臣願陛下益開衆正杜絶羣枉奬端方之士振<lb/>
委靡之習使天下昭然知上意之所向則觀感之下孰<lb/>
不精白一心以承休徳在位正直之風當不愧於羔羊<lb/>
矣狂瞽之言冒犯天威惟陛下赦其愚<lb/>
許應龍進抑奔競故事曰昔慶厯間輔臣列奏答手詔<lb/>
謂躁進之途宜塞臣等謂躁進懐貪之人何代無有在<lb/>
朝廷辨明而進退之如責人實效旌人清節貪冒者廢<lb/>
<pb n="KR2f0039_WYG_117-38a"/>
之趨附者抑之如此則多士知勸各生㢘退之心皇祐<lb/>
間常患搢紳奔競仁宗諭近臣曰恬退守道者旌擢則<lb/>
躁求者自當知恥於是宰相文彦博曰韓維安於恬退<lb/>
乞加甄錄以厚風俗<lb/>
　　臣聞求者予之不求者不予此人之所以求也夫<lb/>
　　奔競之習固不能免特在夫上之人處之如何耳<lb/>
　　爵祿在上下皆趨而争之故名曰奔競則其弊非<lb/>
　　在下也誘之於上而禁之於下猶聚羶而欲去蟻<lb/>
<pb n="KR2f0039_WYG_117-38b"/>
　　雖防禁日嚴亦豈能杜絶之哉惟當崇尚恬退不<lb/>
　　待其求徑加擢用公道既眀不可倖得則人皆勉<lb/>
　　於為善以求自見頭鑽肘刺既知無益則奔競之<lb/>
　　習不待革而自止仁祖諭近臣曰恬退守道者旌<lb/>
　　擢則躁求者知恥慶厯輔臣亦謂責實效而旌清<lb/>
　　節則多士知勸此乃清源正本之論今之奔競其<lb/>
　　弊已極未歴仕而求辟無寸功而冒賞捨法用例<lb/>
　　宛轉扳援趨權附勢妄圖榮進承乏則冀即真未<lb/>
<pb n="KR2f0039_WYG_117-39a"/>
　　滿則思内擢圖近次則攘人之闕而勒令改替百<lb/>
　　計營求不進不止其得者必不肯以儌倖自名則<lb/>
　　其不得者必以沉淪為歎舉生妄心恥不若人何<lb/>
　　所不至欲望風俗之厚不亦難乎推原其故雖起<lb/>
　　於在下者有所求而亦基於在上者有以遂其求<lb/>
　　惟不待求而自予有所求而不予兹實救弊之要<lb/>
　　術也蓋中人之性易流榮進之念誰獨無之不求<lb/>
　　自得則孰不各安其分不求不得亦無惑乎求者<lb/>
<pb n="KR2f0039_WYG_117-39b"/>
　　之多也誠使兩造吾門者抑之以戒貪進安於靜<lb/>
　　退者薦之以厚風俗則伺候於王公之門奔走於<lb/>
　　形勢之塗者必皆聞風斂跡恐為清議之所指目<lb/>
　　况敢冐然而求進乎夫一兔在野百人逐之以可<lb/>
　　求而得也積肉在市過者不顧以求而不可得也<lb/>
　　茍皆知不當得者不容妄求則奔競之風不患其<lb/>
　　難革矣惟陛下與大臣圖之<lb/>
元英宗時監察御史烏克遜良楨以國俗父死則妻其<lb/>
<pb n="KR2f0039_WYG_117-40a"/>
從母兄弟死則收其妻父母死無憂制遂上奏曰綱常<lb/>
皆出於天而不可變議法之吏乃言國人不拘此例諸<lb/>
國人各從本俗是漢南人當守綱常國人諸國人不必<lb/>
守綱常也名曰優之實則陷之外若尊之内實侮之推<lb/>
其本心所以待國人者不若漢南人之厚也請下禮官<lb/>
有司及右科進士在朝者會議自天子至於庶人皆從<lb/>
禮制以成列聖未遑之典明萬世不易之道<lb/>
　<lb/>
<pb n="KR2f0039_WYG_117-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百十七<lb/>
</p>
<p>
</p>
  </div>
</body>
</text>
</TEI>
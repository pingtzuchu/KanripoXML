<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百五十</head> <lb/>
    <p>
<pb n="KR2f0039_WYG_150-1a"/>
欽定四庫全書<lb/>
　歴代名臣奏議卷一百五十<lb/>
　　　　　　　　　　　眀　楊士奇等　撰<lb/>
　　用人<lb/>
宋理宗親政即以考功貟外郎洪咨䕫為禮部貟外郎<lb/>
召入見乞養英明之氣及論君子小人之分帝問今日<lb/>
急務對以進君子而退小人開誠心而布公道且言在<lb/>
陛下一念堅凝又問在外人物對以崔與之䕶蜀而歸<lb/>
<pb n="KR2f0039_WYG_150-1b"/>
閒居十年終始全德之老臣若趣其来可為朝廷重真<lb/>
德秀魏了翁皆陛下所簡知當聚之本朝<lb/>
紹定六年翰林學士知制誥真徳秀上奏曰臣側聞中<lb/>
外之論皆謂今日賢材滿朝而治效不立議論盈庭而<lb/>
弊事不脩憂時者為之歎息異意者為之姗侮豈所謂<lb/>
賢者非賢而衆議之紛紛舉不足采耶臣竊謂人材有<lb/>
大小之殊而善用者取長畧短皆足以有濟議論有同<lb/>
異之别而善聽者去非從是皆足以有補子産相鄭擇<lb/>
<pb n="KR2f0039_WYG_150-2a"/>
能而使之馮簡子能斷大事子太叔美秀而文公孫揮<lb/>
能知四國之為而又善為辭令裨諶謀野則獲子産皆<lb/>
因其所長而任之用能卓然自立於晉楚二彊國之間<lb/>
堂堂天朝人材豈下於鄭者願詔大臣日加延訪使敷<lb/>
陳所藴而考察其行能條舉衆弊而分委以經畫課其<lb/>
效之成否隨之以黜陟焉如此則可用之人出矣漢昭<lb/>
帝時吏民上書言便宜有異輒下杜延年平處復奏神<lb/>
宗皇帝詔中外上言得失委司馬光張方平同詳定選<lb/>
<pb n="KR2f0039_WYG_150-2b"/>
擇及哲廟嗣位臣民皆上封事亦令光與執政看詳此<lb/>
皆故事之可法者也近覩御筆令將端平奏議繕寫成<lb/>
册以進羣言繁多無所決擇文書盈几何由徧觀願倣<lb/>
先朝已行之典命兩制近臣或兩省都司官二三人付<lb/>
之看訂删去浮辭剟取要語仍各從其𩔖繕録成秩凡<lb/>
關於君徳帝學者進入禁中備陛下之覽閱關於朝政<lb/>
邊防者送三省宻院偹大臣之采擇繼今臣下章奏悉<lb/>
用此法茍當於理無不施行如此則可用之言見矣用<lb/>
<pb n="KR2f0039_WYG_150-3a"/>
人聽言各有其實何治之不立而弊之不修耶若夫悠<lb/>
悠泛泛玩愒歲月以虛譽用人而無以覈其能否以虛<lb/>
文聽言而無以訂其是非臣恐弊事日滋治效愈邈其<lb/>
患未知所終也懇切有陳伏祈聖察<lb/>
徳秀為禮部侍郎上奏曰臣聞敵國外患自昔有之根<lb/>
本安強形勢鞏固則敵雖盛而不足憂根本單虛形勢<lb/>
削弱則敵雖微而有足懼臣觀今日近有金患遠有䝉<lb/>
古狡焉窺覦意在叵測而淮堧之變尤駭聽聞羣情方<lb/>
<pb n="KR2f0039_WYG_150-3b"/>
揺未易底定盖嘗深思熟計竊以為聚正人端士於朝<lb/>
廷使之盡言補過者此内固根本之方也布賢牧良將<lb/>
於方維使之養民訓兵者此外固根本之要也根本強<lb/>
則形勢張矣古之有國者以人材為輕重故一干木足<lb/>
以藩魏一季良足以安隨厥效甚明不可誣已今朝廷<lb/>
之上紳緌濟濟夫豈乏人然敏鋭之士多於老成政事<lb/>
之才富於經術慷慨敢言者少故正論罕聞亷退自重<lb/>
者少故士風弗競陛下嗣服之初嘗以耆艾而褒傅伯<lb/>
<pb n="KR2f0039_WYG_150-4a"/>
成楊簡矣以儒學而褒柴中行矣近復以恬退而用趙<lb/>
蕃劉宰矣海内聞風孰不欽歎然前乎三臣雖加異數<lb/>
而聘召未聞是有優賢之名而無用賢之實也至於直<lb/>
亮敢言有如陳宓徐僑者非特召擢未加雖褒寵且莫<lb/>
之及此議者所為弗滿也陛下誠欲収用賢之效臣願<lb/>
處伯成簡於内祠置中行於經幄若宓若僑擢之言論<lb/>
之地且益求其𩔖而招徕之使華髮舊徳之良清名峻<lb/>
節之彦峩冠委佩畢萃於朝廷陛下開心見誠俾之條<lb/>
<pb n="KR2f0039_WYG_150-4b"/>
陳闕失大臣虛懐無我與之商確事宜毋縻以好爵而<lb/>
言論不從毋隆以虛文而情意弗浹則賢者之所有皆<lb/>
為朝廷有矣如是而内之根本弗強非所慮也趙簡子<lb/>
將保晉陽必先有以寛其民之力李牧將攻匈奴必先<lb/>
有以養其兵之鋭今四方長人之官撫字不聞而叨懫<lb/>
日甚萬金之産或一朝而白奪累世所積或微罪而没<lb/>
官夏秋之賦輸納至於再三關市之征苛細及於毫末<lb/>
鞭笞雜下而燕笑自如膏血已殫而溪壑未滿以此貿<lb/>
<pb n="KR2f0039_WYG_150-5a"/>
官職以此廣田廬於是乎民貧至骨矣諸道總戎之帥<lb/>
訓肄不勤而掊克是務自偏裨以至士卒其家貲稍厚<lb/>
者必使之治貨財非優之也蓋幸其負課而掩有也其<lb/>
廩給稍豐者必以之供役使非親之也蓋利其捐金而<lb/>
求免也軍中相語以酒壚藥局為籍貲産之梯媒謂當<lb/>
其事者必不能自免也回易房廊為陷子孫之坑穽謂<lb/>
其身雖死而監督至於無窮也主帥剥偏裨偏裨剥隊<lb/>
伍有日給千錢而不足衾絮者有月廩數斛而不飽糟<lb/>
<pb n="KR2f0039_WYG_150-5b"/>
糠者以此飾苞苴以此買歌舞於是乎兵貧至骨矣嗚<lb/>
呼兵民俱病一至斯極此何時而莫之捄耶臣願陛下<lb/>
明詔輔臣一新黜陟用亷仁之守而去貪殘任賢能之<lb/>
將而斥暴横使之視民如子卹軍如家崇飲氷食蘗之<lb/>
風均挾纊投醪之惠俾人有生意而士有奮心如此而<lb/>
外之根本弗強非所患也漢人有言本強則精神折衝<lb/>
本弱則招殆致凶為邪謀所陵臣觀方今之勢可謂弱<lb/>
矣司馬光嘗謂祖宗苦身焦思以變衰唐之俗陛下髙<lb/>
<pb n="KR2f0039_WYG_150-6a"/>
拱熟視以成後魏之風邇日之事何以異此不亟圖之<lb/>
則紀綱日以陵夷風采日以銷鑠駸駸焉將有不可復<lb/>
振者此臣所以痛心疾首思有以為陛下告也今區區<lb/>
所陳實轉弱為強之本惟朝廷不以為迂而采用之則<lb/>
其效有可以歳月期者詩曰心之憂矣不遑假寐臣不<lb/>
勝惓惓<lb/>
徳秀為户部尚書上奏曰臣前二疏略盡愚忠中夜以<lb/>
思復懼有所未盡者敢不空臆言之臣竊惟今日廟謨<lb/>
<pb n="KR2f0039_WYG_150-6b"/>
不可無一定之法羣臣不可無相濟之和自頃偏師失<lb/>
利陛下特發英斷薄責帥臣姑令以功贖過蓋得秦穆<lb/>
用人之意而置司於泗密邇東淮仰窺聖算沈深黙悟<lb/>
進取之難漸為收斂之計大臣至公無我不膠先入之<lb/>
言從容回斡蓋有不可曉然示人者然臣尚慮將帥恥<lb/>
於無功或云洛陽雖失東南之兩都自如或云敵將已<lb/>
斃河南之戍兵盡去或云䝉古有内變未能報東門之<lb/>
師凡若是者若可喜而實未然也昨者洛邑之屯望風<lb/>
<pb n="KR2f0039_WYG_150-7a"/>
輒遁汴雎之守其能堅乎一將雖亡豈無他將戍兵暫<lb/>
去寧保不来惟幸内變之或然則可牽制而未動然敵<lb/>
謀多詐每能以此誑人方尼雅滿聚衆来南亦有林牙復<lb/>
興之報若廟朝不審遽信所聞猶豫之間計不早定必<lb/>
待敵至然後圗之則遲緩未免失機倉猝而不及審慮<lb/>
曷若及今酌理勢之所宜務規模之先立按為定論毋<lb/>
或轉移以之應敵庶有餘裕臣所以謂廟謨不可無一<lb/>
定之法也先聖有言君子和而不同所貴乎君子者以<lb/>
<pb n="KR2f0039_WYG_150-7b"/>
其叶心而共濟非以其阿意而相從也比者更張以来<lb/>
登延衆彦將追元祐之風而群賢持論頗有不一之患<lb/>
故兵議既興有以先發制人為説者有以量時度力為<lb/>
言者彼是此非莫能相一而臣顧以為喜者蓋同異紛<lb/>
紜之中實至當之論所由出故也然朝廷之上初未嘗<lb/>
以同異為好惡而縉紳之列乃或以同異為愛憎臣則<lb/>
憂之夫主於先𤼵制人者為國也主於量時度力者亦<lb/>
為國也意見不同同於為國盍亦平心商㩁惟是之從<lb/>
<pb n="KR2f0039_WYG_150-8a"/>
可也奚必以異已而相嫉乎元祐中廪廪向治矣惟羣<lb/>
賢自為矛盾小人得以乗之稔成紹聖之禍今雖未至<lb/>
於斯可不預防其漸臣願陛下戒諭羣臣各盡忠益事<lb/>
求適當不必茍同見有異同勿相疑忌成衆賢和朝之<lb/>
美取同心報國之功此臣所以謂羣臣不可無相濟之<lb/>
和也臣志在納忠喋喋無已仰祈聖察<lb/>
徳秀謝奬亷吏奏劄曰臣今月十六日伏準尚書省劄<lb/>
子八月十五日三省同奉御筆近真某奏事朕因訪問<lb/>
<pb n="KR2f0039_WYG_150-8b"/>
亷吏某以知袁州趙䈣夫對朕惟奬亷所以律貪亦庶<lb/>
幾化貪為亷之効以惠吾民趙䈣夫可除直秘閣與監<lb/>
司差遣劄送臣者伏念臣比叨召札入對便朝具陳生<lb/>
靈耗斁之由皆本州縣貪殘之故淵衷有惻天語載詢<lb/>
欲知亷吏之姓名以備聖時之采擇念頃過宜春之境<lb/>
頗嘗聆守土之賢百口自隨惟禄是仰一介弗取其節<lb/>
可稱遂以所聞冒陳于上退而竊省尚有當言若崔與<lb/>
之帥成都但載歸艎之圗籍楊長孺守長樂罔侵公帑<lb/>
<pb n="KR2f0039_WYG_150-9a"/>
之圭銖皆最為當世所推乃不能悉數以對方重愚臣<lb/>
之怵惕忽傳宸筆之褒敭當九重厲精思治之秋正四<lb/>
方視儀聼唱之日一守臣之䝉擢殆若細微百執事之<lb/>
鄉風孰不興起祗承命告倍切忻愉汙吏革心實關公<lb/>
道瞽言獲用豈曰私榮願承眀詔之作新更廣宸聰而<lb/>
咨訪循良未舉盍宏封密之規貪濁當懲可廢烹阿之<lb/>
典乃若澄源而正本尤先昭徳以塞違使清光之化首<lb/>
倡於朝廷而亷恥之俗交興於中外庶幾民生日厚邦<lb/>
<pb n="KR2f0039_WYG_150-9b"/>
本弗揺此下臣獻替之微忠抑初政施行之急務敢因<lb/>
奏謝僭有敷陳伏乞睿察<lb/>
起居郎魏了翁論除授之間公聽並觀如元祐用人上<lb/>
疏曰臣伏準正月己巳詔書令臣舉賢能才識之士又<lb/>
準辛卯詔書令臣悉心啟廸毋有所隐顧一介疎賤旬<lb/>
月之間洊被詔墨竊窺聖意固欲兼采衆知急聞直言<lb/>
然臣嘗妄議下之從上也不從其所令而從其所行夫<lb/>
使耆俊在服忠言日聞直不見疎才不招忌則聲氣之<lb/>
<pb n="KR2f0039_WYG_150-10a"/>
合有不待勸勉而至者不然闒茸得志阿䛕成風愛賢<lb/>
而不親禮善而不用則稍知自好者將望望然去之矧<lb/>
所謂真才碩能者乎熈寧元豐之間非無君子也自王<lb/>
安石吕惠卿逐異已以快其私元氣銷靡若不復見一<lb/>
旦哲宗踐祚崇慶垂簾振而新之則大小胥奮於是司<lb/>
馬光文彦博吕公著在相位吕大防韓維劉摯范純仁<lb/>
在政府鮮于侁蘇轍孫覺梁燾范祖禹朱光庭傅堯俞<lb/>
吕陶為臺諫蘇軾在翰苑范百禄曾肇劉攽蘇轍在詞<lb/>
<pb n="KR2f0039_WYG_150-10b"/>
掖而經筵講讀官則傅堯俞韓維范祖禹趙彦若崇政<lb/>
殿説書則程頤召而不至則范鎮也史官則陸佃曾肇<lb/>
朱光庭黄庭堅自餘此𩔖不可殚紀然而所謂元祐諸<lb/>
賢之盛則非借才於異代也有作新觀感之實徳有丁<lb/>
寧惻隠之真意故數月之間精采頗異乃爾雖然此特<lb/>
元祐初年也七八年間大抵若此其間調亭既入雖若<lb/>
稍不逮初然正論卒勝世號宣仁為女主中堯舜寧不<lb/>
信然臣愚欲望陛下試取臣言参稽史册内以稟承慈<lb/>
<pb n="KR2f0039_WYG_150-11a"/>
訓外以申命大臣自今除授之間公聽並觀如元祐用<lb/>
人使才器分量無一不當其位則實意所孚善𩔖皆為<lb/>
時而出詩曰國雖靡止或聖或否民雖靡膴或哲或謀<lb/>
或肅或乂陛下幸毋以乏才忽之臣不勝區區<lb/>
了翁為吏部尚書乞趣詔崔與之參預政機上奏曰臣<lb/>
伏覩陛下親攬大政特頒手書首以亷隅砥厲臣節百<lb/>
司庶府聞命踴躍大邦小侯望風胥勸然而終以染濡<lb/>
熏習之久回遹之謀淪浹肌髓鄙夫壬人頑頓寡恥貪<lb/>
<pb n="KR2f0039_WYG_150-11b"/>
吏債帥誅求亡厭此風終未殄也乃者陛下特攽御筆<lb/>
逺自廣南召崔與之參預政機除書一攽中外胥慶而<lb/>
與之方以年邁疾侵固請謝事夫當仕有官職而以其<lb/>
官召之則不得以疾為解陛下所以詔諭之者非不切<lb/>
至而與之重於一出特為晚節計耳與之初辭宗伯再<lb/>
辭天官今又力辭政府古所謂大臣者與之庶幾有焉<lb/>
今若賴其沈靜亷退之節表正羣工亦足以革競鎮浮<lb/>
亷頑立懦臣愚欲望陛下親御宸翰以趣其行勉以君<lb/>
<pb n="KR2f0039_WYG_150-12a"/>
臣之大義喻以家國之深憂庶其幡然而来協助親政<lb/>
則陛下意鄉所形必有聞風興起者矣臣無任區區<lb/>
端平初帝嘗訪廣東經略安撫使崔與之以政事之孰<lb/>
當罷行人才之孰當用舍與之力疾上奏曰天生人才<lb/>
自足以供一代之用惟辨其君子小人而已忠實而有<lb/>
才者上也才雖不髙而忠實有守者次也用人之道無<lb/>
越於此蓋忠實之才謂之有徳而有才者也若以君子<lb/>
為無才必欲求有才者用之意嚮或差名實無别君子<lb/>
<pb n="KR2f0039_WYG_150-12b"/>
小人消長之勢基於此矣陛下厲精更始擢用老成然<lb/>
以正人為迂濶而疑其難以集事以忠言為矯激而疑<lb/>
其近於好名任之不專信之不篤或謂世數將衰則人<lb/>
才先已凋謝如真徳秀洪咨夔魏了翁方此柄用相繼<lb/>
而去天意固不可曉至於敢諫之臣忠於為國言未脱<lb/>
口斥逐隨之一去而不可復留人才豈易得而輕棄如<lb/>
此陛下悟已往而圖方来昨以直言去位者亟加峻擢<lb/>
補外者早與召還使天下眀知陛下非疎逺正人非厭<lb/>
<pb n="KR2f0039_WYG_150-13a"/>
惡忠言一轉移力耳陛下收攬大權悉歸獨斷謂之獨<lb/>
斷者必是非利害胸中卓然有定見而後獨斷以行之<lb/>
似聞獨斷以来朝廷之事體愈輕宰相進擬多沮格不<lb/>
行或除命中出而宰相不與知立政造命之原失其要<lb/>
矣大抵獨斷當以兼聽為先儻以不兼聽而斷其勢必<lb/>
至於偏聽實為亂階威令雖行於上而權柄潛移於下<lb/>
矣<lb/>
端平中中書舎人袁甫直前奏事劄子曰臣恭惟陛下<lb/>
<pb n="KR2f0039_WYG_150-13b"/>
軫國歩之多艱憂更化之未効特𤼵睿斷並命宰輔陛<lb/>
下此心上通於天中外臣民疇不鼔舞臣竊謂宰輔之<lb/>
職固貴乎專亦戒乎太專不專則責不歸一太專則失<lb/>
於獨運陛下知左揆之忠直無他腸而恐其勤勞太過<lb/>
不可以無助也於是置右弼以佐之陛下之心不過如<lb/>
是而寡見淺識者妄窺形似謂聖意將有所移矣陛下<lb/>
察右弼之老成有素望必能長慮却顧共圖國事也於<lb/>
是使濟左揆之所不及陛下之心不過如是而旁睨竊<lb/>
<pb n="KR2f0039_WYG_150-14a"/>
聽者又揣摩意見謂聖心將偏有所重矣並命二相可<lb/>
謂至當而紛紛之論如此臣謂陛下英斷奮𤼵雖莫過<lb/>
於此舉而二相之事陛下乃莫難於此時何難爾難於<lb/>
塤箎之相應金石之相宣如有虞濟濟之盛時也雖然<lb/>
是不難天下萬事莫善於公莫不善於私房𤣥齡問正<lb/>
主芘民之道於王通通曰先遺其身能遺其身然後能<lb/>
無私無私然後能至公至公然後以天下為心矣世之<lb/>
為大臣者未嘗不自謂能遺其身也然身若何而可遺<lb/>
<pb n="KR2f0039_WYG_150-14b"/>
必方寸洞然無一毫之私意而後能遺其身必不市恩<lb/>
不修怨不相傾相軋而後能遺其身必天下之所謂君<lb/>
子者進而用之天下之所謂小人者黜而遠之凡親故<lb/>
夤縁私相援引隂相囑托者一切屏去而後能遺其身<lb/>
若夫任私意矜小智徇偏見聼邪説胸中膠膠擾擾非<lb/>
真有國爾忘家公爾忘私之心則何足以為至公臣之<lb/>
所謂公者非曰外焉示公而已也貌似同心而中生矛<lb/>
㦸烏在其為公耶是故專制擅決者固不足以為公而<lb/>
<pb n="KR2f0039_WYG_150-15a"/>
徘徊猶豫善避形迹者似公而亦非公也勇往好勝者<lb/>
固不足以為公而謙遜畏抑務為小心者似公而亦非<lb/>
公也何則宰輔者國家之柱石柱石不牢大廈將顛而<lb/>
何謙遜畏抑之有且非獨大臣之身為然也彼與之謀<lb/>
議者豈無素相厚善托以心腹之人哉若其中立不倚<lb/>
徇義忘利者侃然正色為謀必忠是固有益而無損矣<lb/>
如其内懐顧望各有所主則造作語言縁飾事端讒間<lb/>
之隙既開交鬭之風滋熾於是朋黨之論興矣用一人<lb/>
<pb n="KR2f0039_WYG_150-15b"/>
焉彼以為此之黨此以為彼之黨而人主始莫知所適<lb/>
從矣行一事焉彼以為此之私此以為彼之私而人主<lb/>
始惑於聼聞矣無事之時倡為此論猶慮簧鼔是非徒<lb/>
亂人意況當中外搶攘事變蠭起之際乎方今至大至<lb/>
急之務亦多端矣楮輕物貴民不聊生一也軍情動揺<lb/>
志在好亂二也䝉古窺我將謀大舉三也閫外諸帥不<lb/>
相恊和四也凢此者皆付之悠悠泛泛不肯出力為公<lb/>
家遠計而朝夕所從事不過互相猜疑迭求勝負久而<lb/>
<pb n="KR2f0039_WYG_150-16a"/>
習慣愈激愈甚眀主臨朝慨歎惟曰其奈朋黨何士大<lb/>
夫相與私議亦曰其如朋黨何此正唐人所謂去河北<lb/>
賊易去朝中朋黨難今雖未見其形而兆已先見矣先<lb/>
見之兆不務防微待其彰著不可掩乃欲從而救之不<lb/>
亦難乎本朝朋黨之論惟韓琦當國有以消平調一之<lb/>
遂使兩黨之迹渙然氷釋琦既罷相黨論復起諸賢斥<lb/>
逐無虚日而小人忌琦者獨少其後扶持善𩔖琦力為<lb/>
多臣願以此事為大臣勉元祐之初聿新庶政惟元豐<lb/>
<pb n="KR2f0039_WYG_150-16b"/>
舊黨分布中外多起邪説以揺撼在位吕大防倡調停<lb/>
之説宣仁聖烈皇后疑不能決蘇轍抗章謂大臣若正<lb/>
已平心為安民靖國之計則人心自定雖有異黨誰不<lb/>
歸心宣仁是之臣願以此語為陛下獻雖然抑臣又有<lb/>
深於此者蓋人主之英斷不自外生當由心出臨朝之<lb/>
時尊嚴若神未足為英主也要必無纎芥嗜好汨其澄<lb/>
眀之性則𤼵為英斷自然有不可玩者如其齊荘於路<lb/>
朝而舒肆於燕私酒色觀遊便僻側媚凡所以營惑耳<lb/>
<pb n="KR2f0039_WYG_150-17a"/>
目感移心志者有一於此則國家大事其精力必有所<lb/>
不及其志慮必有所不周大臣見其然也亦且憂懼悶<lb/>
鬱之不暇而況權勢之相逼黨與之相擠日夜圖回各<lb/>
求其自全之計國事將誰與任責耶大臣既不任責則<lb/>
人主之腹心耳目不得不寄於所親信之人凡在左右<lb/>
者幸其有可乗之隙則㸃白為黑以紫亂朱將何所不<lb/>
至哉然則探本窮源又在陛下正身以率下而已舜之<lb/>
歌曰股肱喜哉元首起哉此責在大臣也臯陶之賡歌<lb/>
<pb n="KR2f0039_WYG_150-17b"/>
曰元首眀哉股肱良哉此責在人主也臣竊觀今日並<lb/>
命二相之後而有一人焉不能平心以徇公則將先之<lb/>
以猜疑而終之以朋黨有猜疑之萌則股肱不可謂之<lb/>
喜聽朋黨之説則元首不可謂之眀臣非敢為是過慮<lb/>
也誠見今日通國上下惟知患在䝉古而不知憂伏蕭<lb/>
牆惟知變在兵寇而不知禍起縉紳是以懇懇愚忠不<lb/>
知忌諱惟陛下與二相深思舜臯陶之言而亟圗之天<lb/>
下幸甚宗社幸甚<lb/>
<pb n="KR2f0039_WYG_150-18a"/>
　聖語　甫奏曰陛下並命二相天下莫不欣悦為二<lb/>
　相者所當各盡公心勿徇己私則可以上副陛下委<lb/>
　任之意讀至陛下置右弼俾助左揆之所不及玉音<lb/>
　云朕意正是如此外間何為有紛紛之論某奏天下<lb/>
　事有一必有兩兩則易於不一惟英王有以一之漢<lb/>
　文帝嘗並相陳平周勃矣一則智謀一則重厚有文<lb/>
　帝在上雖是二相而歸於一唐太宗嘗並相房𤣥齡<lb/>
　杜如晦矣一則善謀一則善斷有太宗在上雖是二<lb/>
<pb n="KR2f0039_WYG_150-18b"/>
　相而亦歸於一然則今日何慮紛紛之論惟在陛下<lb/>
　一人而已讀至莫善於公莫不善於私玉音云極是<lb/>
　某奏主意所向人情之所趨也主意向左彼則趨而<lb/>
　左主意向右彼則趨而右陛下不可不察人情之所<lb/>
　趨趨之之初未遽見有大害趨而不已分朋植黨自<lb/>
　此始矣讀至讒間之隙既開交鬭之風滋熾而朋黨<lb/>
　之論於是乎興玉音云此事極可慮又云朕嘗宣諭<lb/>
　大臣云朕並命兩相正頼恊心共濟國事卿等宜深<lb/>
<pb n="KR2f0039_WYG_150-19a"/>
　體此意某奏陛下聖諭極當讀至人主之英斷不自<lb/>
　外生當由心出某奏臣在講筵每奏陛下此心所宜<lb/>
　常常清眀不可少有昏蔽陛下責宰輔以協心須是<lb/>
　陛下先自正心可也今亦是敷述此意讀至大臣既<lb/>
　不任責則陛下之腹心耳目不得不寄於所親信之<lb/>
　人凡在左右者幸其有可乗之隙則㸃白為黑以紫<lb/>
　亂朱將何所不至某奏陛下於此不可不著精神若<lb/>
　使大臣不任責而左右得以乗其間彼之巧謀詭計<lb/>
<pb n="KR2f0039_WYG_150-19b"/>
　於不知不覺之中入陛下之胷腹此其利害不小玉<lb/>
　音云此果是利害不可不察某奏陛下之言及此宗<lb/>
　社之福也讀畢玉音又問自除二相不至有嫌疑否<lb/>
　某奏陛下以赤心委任二相二相倶賢何至遽生嫌<lb/>
　疑但臣所謂人情之所趨各有偏徇若陛下無以一<lb/>
　之却恐嫌疑從此生且如目今中外多事可謂甚矣<lb/>
　左揆一向辭避右揆又一向畏遜若各事形迹深恐<lb/>
　擔閣國家事無人承當緩急之際將若之何某又奏<lb/>
<pb n="KR2f0039_WYG_150-20a"/>
　近日廣寇已平亰口叛卒不用招安盡行誅𠞰國威<lb/>
　稍申又雨澤霑足雨後快晴一飽可望但䝉古可憂<lb/>
　須及今勉二相如救焚拯溺速作措置玉音云人情<lb/>
　好亂誠為可慮某奏陛下所以當日新盛徳剛健不<lb/>
　已者正將以弭禍亂之萌也若陛下不進徳大臣又<lb/>
　不任責以好亂之人情激成事變直易易耳陛下以<lb/>
　臣此劄宣示兩相俾其力行一箇公字玉音云卿議<lb/>
　論極當便當示兩相遂退<lb/>
<pb n="KR2f0039_WYG_150-20b"/>
甫又上奏曰臣竊惟前歳之夏猥以淺學獲侍經帷玉<lb/>
音下問漢元帝親近儒生乃優游不斷孝宣之業衰焉<lb/>
用儒何為若此特不得真儒用之耳臣是時仰賛皇言<lb/>
之大且力陳元帝之時如蕭望之劉向之徒雖未足為<lb/>
真儒然亦忠愛懇惻赤心為國惟元帝聽信不專惑於<lb/>
讒間此所以優游不斷漢業寖衰陛下既俞臣之言矣<lb/>
臣竊見端平更化之始魁壘耆艾俊傑之彦濟濟在列<lb/>
陛下鋭意望治衆賢交進嘉謨曰敬天愛民曰講學納<lb/>
<pb n="KR2f0039_WYG_150-21a"/>
諫言制敵則曰勿和言救楮則曰節用此皆究極根源<lb/>
之地而陛下日聞衆君子之説以為如此可以坐致昇<lb/>
平矣而算計見效茫如捕風内沮外訌楮輕物貴人情<lb/>
皇惑國勢阽危陛下以為端平君子未能有過於嘉紹<lb/>
而反不及焉於是心疑君子之無益於人國矣噫其果<lb/>
無益於人國耶抑名曰用君子而實未嘗盡其用耶夫<lb/>
所貴乎真君子者如精金良玉一心事君決無他念專<lb/>
意為國決不營私似迂闊也而實懇切似髙亢也而實<lb/>
<pb n="KR2f0039_WYG_150-21b"/>
敬畏似爭辯也而實和平果盡其用則有益於國大矣<lb/>
今陛下先懐無益之疑於是興拊髀之歎而窺陛下之<lb/>
意向者真以君子為誤國而微動陛下之悔矣夫誤而<lb/>
且悔則當求不誤者用之無使至於復悔可也柰何旁<lb/>
蹊曲徑趨者如市淫朋比徳習以成風邊事繹騷一時<lb/>
憂窘及其暫退動色相賀心志一驕靡所不至前日私<lb/>
意之不敢逞者今則逞矣前日倖門之不敢啟者今則<lb/>
啟矣至於治國之要務禦敵之至計實政未嘗講實備<lb/>
<pb n="KR2f0039_WYG_150-22a"/>
未嘗修秋風一起憂窘又如初矣臣恐嘉熙之誤未必<lb/>
不如端平之誤而嘉熙之悔又未必不似端平之悔也<lb/>
然則其咎果安在歟臣嘗反覆深思竊謂上有堅凝之<lb/>
定力則下有堅凝之實効今泛泛悠悠如舟流之靡届<lb/>
昏昏憒憒如醉夢之未醒用君子矣而又使小人間之<lb/>
朝而進一説焉陛下以為可暮而進一説焉陛下復以<lb/>
為然是可謂之堅凝乎是可謂之定力乎臣以為莫若<lb/>
封植君子之根本使無纖罅微隙之可投專意責成勿<lb/>
<pb n="KR2f0039_WYG_150-22b"/>
揺浮議則必不至於誤且悔矣天下大物也陛下不能<lb/>
自治顓命一相一相不能獨任而博資衆賢此大公至<lb/>
正無偏無黨之道也惟在聖君賢相力持堅凝之志破<lb/>
君子無益之説勿疑其誤而易至於悔則為君子者乃<lb/>
可展布四體畢智竭忠而責其堅凝之効矣如使倏用<lb/>
驟變乍佞乍賢則羣臣且將狐疑莫有固志而陛下左<lb/>
顧右盻無足以稱任使者則臣恐陛下孤立於上矣昔<lb/>
仁宗朝張昪為中丞弹劾無所避上曰卿孤特乃能如<lb/>
<pb n="KR2f0039_WYG_150-23a"/>
是昪曰臣仰託睿聖是為不孤今陛下之臣持禄養交<lb/>
者多而赤心謀國者少陛下似孤立也信哉是言衆賢<lb/>
聚在本朝更相儆戒互相輔翼非獨賢者之勢不孤而<lb/>
人主之勢亦不孤舉朝皆持禄養交之臣其徒實繁其<lb/>
根彌固小人不孤而人主則孤立矣臣願陛下察否泰<lb/>
之機辨君子小人之實無使積成孤立之勢可也大凡<lb/>
君子無近功小人無遠慮小人以為可安可樂者鴆毒<lb/>
也一中其毒身且危矣君子以為可安可樂者藥石也<lb/>
<pb n="KR2f0039_WYG_150-23b"/>
磨以歳月疾必瘳矣臣追憶陛下𤼵漢元帝用儒之問<lb/>
有感於心是以罄竭愚衷冒犯天聽惟冀陛下勿至於<lb/>
屢誤屢悔而終收君子有益之功此實宗社無疆之休<lb/>
臣不勝惓惓<lb/>
　聖語　甫又奏乞陛下保䕶愛惜君子不可輕易動<lb/>
　揺上曰端平更化之初賢者布在朝廷不曽做得一<lb/>
　事衆弊膠轕愈不可為甫奏劄子正是極論此事以<lb/>
　臣所見非是端平君子無益於人國乃是朝廷任用<lb/>
<pb n="KR2f0039_WYG_150-24a"/>
　不篤未能使君子展盡所長耳陛下先疑君子無益<lb/>
　於人國乗間者謂君子誤國今則陛下能不悔用君<lb/>
　子此則大計利害讀至旁蹊曲徑淫朋比德與夫私<lb/>
　意倖門等語甫奏陛下當於此警省若欲杜絶此弊<lb/>
　須是有堅凝之志乃可且如去年天變陛下赫然奮<lb/>
　𤼵進退輔相大臣天下歌詠陛下聰眀剛斷今顓任<lb/>
　一相圖濟艱難勿為小人轉移方可謂之堅凝讀至<lb/>
　人主孤立等語甫奏仁廟可謂堯舜之主張昪尚謂<lb/>
<pb n="KR2f0039_WYG_150-24b"/>
　之孤立蓋左右前後赤心為國者少而持禄養交者<lb/>
　多此所謂孤立也陛下若終疑君子無益於人國則<lb/>
　將屢誤屢悔迄成孤立之勢矣可不懼哉上甚開納<lb/>
　讀畢上又論及楮券事問秤提如何某奏楮券到今<lb/>
　已是築底别無良筞朝廷且欲一時扛得價起不得<lb/>
　已行此筞昨日見邸報閩浙四郡守皆以價髙遷秩<lb/>
　猶恐受賞者不能自保其往若萬一更欲行罰則斷<lb/>
　斷不可何則天下長吏未必盡賢如朝廷責其不能<lb/>
<pb n="KR2f0039_WYG_150-25a"/>
　奉行繩以峻罰為郡守者思欲逃責免禍暴酷之政<lb/>
　一切施行民無所措手足矣故臣區區懇告陛下切<lb/>
　勿用罰召怨以傷邦本上曰是<lb/>
甫為中書舎人兼崇政殿説書經筵進講故事曰元祐<lb/>
元年司馬光言朝廷詔近臣舉可任監司者待其不職<lb/>
亦可并坐舉者吕公著曰亦須執政審擇光曰自来執<lb/>
政只於舉到人中取其所善者用之韓維曰今不先審<lb/>
察待其不職而後罰之甚失理義公著曰除用多失亦<lb/>
<pb n="KR2f0039_WYG_150-25b"/>
由限以資格維又言光持資格太謹光言資格豈可少<lb/>
維曰資格但可施於叙遷若升擢人才豈可拘資格<lb/>
　臣聞國朝之置監司深淂漢元封置部刺史之意劉<lb/>
　安世嘗極論之以為秩低而權重秩低則其人激昻<lb/>
　自進權重則得行其志此良法也祖宗盛時中外乂<lb/>
　安州縣奉法田里無事實由監司得人之故見謂青<lb/>
　齊福星者不特鮮于侁一人而已蓋監司與他官不<lb/>
　同天下郡縣之吏朝廷除授豈得人人而察之寄按<lb/>
<pb n="KR2f0039_WYG_150-26a"/>
　察之權於監司是擇監司者所以擇天下之守令也<lb/>
　臣久在外服粗嘗諳歷大率監司之選必清威有時<lb/>
　望而後足以激懦習必強敏有風力而後足以糾官<lb/>
　邪必曉練有精神而後足以察奸弊此等人才真未<lb/>
　易多得欲諸路監司俱得若人必不拘資格而後可<lb/>
　臣於吕公著韓維之語實深有感焉以元祐盛時可<lb/>
　謂賢才彚征之㑹而監司之任尚有除用多失之憂<lb/>
　何哉盖懲王安石用資淺之人專以資格為重故也<lb/>
<pb n="KR2f0039_WYG_150-26b"/>
　司馬光之言曰安石執政始置提舉常平官又増轉<lb/>
　運副使判官皆選資淺輕俊之士為之夫安石專用<lb/>
　輕俊之士固不可茍有持重知大體聰眀識時務而<lb/>
　資格未至者可坐視民生之愁困世道之陵夷而不<lb/>
　亟選用之乎維之言曰資格但可施於叙遷若升擇<lb/>
　人才豈可拘資格斯至論也今日楮輕物貴役重賦<lb/>
　煩兵驕民窮寇盜間作求治之要莫切于擇監司而<lb/>
　擇監司之要不當專限以資格漢部刺史以秩低而<lb/>
<pb n="KR2f0039_WYG_150-27a"/>
　取之正以此耳今真才實能每有拘閡而不獲用乃<lb/>
　甘心取夫軟熟茍且者而責之以攬轡澄清之舉則<lb/>
　宜其廢職而害民也臣願陛下深思祖宗置監司之<lb/>
　意玩繹吕公著韓維之言眀詔大臣妙選賢明監司<lb/>
　勿盡限以資格使之分布諸道以振紀綱以銷禍亂<lb/>
　不勝幸甚<lb/>
唐太宗大歴十四年以崔祐甫為門下侍郎同平章事<lb/>
初至德以後天下用兵諸將競論功賞故官爵不能無<lb/>
<pb n="KR2f0039_WYG_150-27b"/>
濫及永泰以来天下稍平而元載王縉秉政四方以賄<lb/>
求官者相屬於門大者出於載縉小者出於卓英倩等<lb/>
皆如欲而去及常衮為相思革其弊杜絶僥倖四方奏<lb/>
請一切不與而無所甄别賢愚同滯崔祐甫代之欲收<lb/>
時望推薦引拔常無虚日作相未二百日除官八百人<lb/>
前後相矯終不得其適德宗嘗謂祐甫曰人或謗卿所<lb/>
用多渉親故何也對曰臣為陛下選擇百官不敢不詳<lb/>
謹茍平生未之識何以諳其才行而用之上以為然<lb/>
<pb n="KR2f0039_WYG_150-28a"/>
　臣聞用人之大弊有二其始皆以善為之而其流乃<lb/>
　至於大不善不可不察也何謂大弊有二或失之寛<lb/>
　或失之嚴失之嚴者繩墨太謹而無翕受兼容之量<lb/>
　失之寛者規模太廣而有不避嫌疑之譏兹二者俱<lb/>
　未能無弊也常衮為相承賄賂公行官爵冗濫之餘<lb/>
　慮無以振頺綱而挽狂瀾故矯之以嚴崔祐甫代之<lb/>
　懲衮之狹隘而賢智有鬱伊之歎故復矯之以寛夫<lb/>
　矯之固善矣其奈嚴者拘而寛者縱知矯他人之弊<lb/>
<pb n="KR2f0039_WYG_150-28b"/>
　而不知已自墮于一偏之弊故史之論衮雖嘉其杜<lb/>
　絶僥倖而又謂其賢愚同滯則是倖門雖窒而正路<lb/>
　未闢太嚴之害固應如是耳祐甫欲收時望作相未<lb/>
　二百日除官八百人一時寕不甚快然攷其所用多<lb/>
　渉親故前後相矯一弊去一弊生豈非矯枉太甚之<lb/>
　過乎善哉司馬之論曰用人無親疎新故之嫌惟賢<lb/>
　不肖之為察又曰已不置毫髪私意於其間蓋私者<lb/>
　天下之大蠧也不避親故之嫌者固私矣親故果賢<lb/>
<pb n="KR2f0039_WYG_150-29a"/>
　以嫌而不用者亦私也遠嫌畏謗者固私矣必待已<lb/>
　之所素識而後用之者亦私也何者倶未能克己故<lb/>
　也擇人以代天工烏有所謂已哉茍以公為心當用<lb/>
　則用當捨則捨付之天下而已何與焉三代王佐事<lb/>
　業遠矣諸葛亮其庶幾乎郭攸之費禕董允向寵之<lb/>
　徒森布朝列一時得人可謂盛矣然亮未嘗以已意<lb/>
　而私黜陟也廖立李平用公論斥之而深足以折服<lb/>
　其心雖遭廢棄畧無怨色非無私何以能若是史臣<lb/>
<pb n="KR2f0039_WYG_150-29b"/>
　評之曰開誠心布公道盡忠益時者雖讎必賞犯法<lb/>
　怠慢者雖親必罰吁若亮之相業又豈衮與祐甫之<lb/>
　所能及哉<lb/>
周威烈王六年齊威王召即墨大夫語之曰自子之居<lb/>
即墨也毁言日至然吾使人視即墨田野闢人民給官<lb/>
無事東方以寧是子不事吾左右以求助也封之萬家<lb/>
召阿大夫語之曰自子守阿譽言日至吾使人視阿田<lb/>
野不闢人民貧餒昔日趙攻鄄子不救衛取薛陵子不<lb/>
<pb n="KR2f0039_WYG_150-30a"/>
知是子厚幣事吾左右以求譽也是日烹阿大夫及左<lb/>
右嘗譽者於是羣臣聳懼莫敢飾詐務盡其情齊國大<lb/>
治強於天下<lb/>
　臣謂齊威王烹阿封即墨之事人特見一時威權之<lb/>
　奮發耳不知平日密察之功蓋有素也於即墨則曰<lb/>
　吾使人視即墨於阿則曰吾使人視阿威王不輕信<lb/>
　毁譽之説而必謹擇夫寄耳目之人其人果可信也<lb/>
　吾然後使之是故賢否一定而賞罰不差近者朝廷<lb/>
<pb n="KR2f0039_WYG_150-30b"/>
　有計田収劵之令臣奏疏凡三四甚為陛下惜此一<lb/>
　舉何則科斂無名動揺人心非美事也況今日任牧<lb/>
　民之寄者大而郡守小而縣令誰懐視民如子之心<lb/>
　旁縁此令朘削脂膏姦胥黯吏又縱尋斧焉本根之<lb/>
　傷多矣臣嘗於經筵舉威王之事為陛下反覆言之<lb/>
　以為任陛下之耳目者在内則臺諫在外則監司陛<lb/>
　下所使為臺諫監司者誠如威王之使人視阿即墨<lb/>
　瞭然如見之目前而赫然加賞罰焉則封者無愧而<lb/>
<pb n="KR2f0039_WYG_150-31a"/>
　烹者亦甘心矣如陛下一出此令之後聽諸路之守<lb/>
　令肆其欺誕任其搥剥惟求取辦於一時不顧元氣<lb/>
　之日耗臣竊為寒心焉強敵攻支體於外而陛下又<lb/>
　自戕腹心於内厥今論者但知䝉古之可畏而不知<lb/>
　履畝之令自生䝉古可畏尤甚若陛下寄耳目之人<lb/>
　蚤夜密察吏不得肆其姦尚庶幾焉不然殆哉太祖<lb/>
　髙宗創業中興艱難甚矣陛下其無忽<lb/>
前漢元帝紀贊曰帝少而好儒及即位徵用儒生委之<lb/>
<pb n="KR2f0039_WYG_150-31b"/>
以政貢薛韋匡迭為宰相而上牽制文義優游不斷孝<lb/>
宣之業衰焉<lb/>
　臣今月初九日獲侍清光於經筵陛下舉漢元帝好<lb/>
　儒故事玉音云論者謂元帝特未得真儒而用之耳<lb/>
　如得真儒而用之何患牽制文義優游不斷耶此論<lb/>
　甚佳卿以為如何臣奏聖學髙眀如此可為宗社慶<lb/>
　可為善𩔖慶大凡真儒固鮮而識真儒者尤鮮譬之<lb/>
　玉焉真玉未必無瑕人見其瑕也遂輕棄之不知雖<lb/>
<pb n="KR2f0039_WYG_150-32a"/>
　曰有瑕不害其為玉何可棄也若石而無瑕不過石<lb/>
　耳又奚足貴人才亦猶是也真賢實能豈無微過惟<lb/>
　識真者不以小疵掩其大德如使寸寸而量銖銖而<lb/>
　較則真儒不以小瑕而棄者幾希此惟在陛下眀知<lb/>
　人之鑒以洞燭人才之底藴而已矣陛下欣然嘉納<lb/>
　臣退而思之尚有未盡之遺論焉當元帝時劉向之<lb/>
　剴切蕭望之之剛正雖未足為古之儒就漢世言之<lb/>
　亦可謂儒之真者矣元帝非不知二賢之可用也向<lb/>
<pb n="KR2f0039_WYG_150-32b"/>
　數有論奏深當上心則曰君且休矣吾將思之望之<lb/>
　為師傅帝知其經明行修材任宰相夫既心知之則<lb/>
　當篤任其人既曰將思之則當力行其言然向之精<lb/>
　忠終不能奪王氏盗竊之權而望之一為恭顯所陷<lb/>
　恥以其身就吏寧死而不悔嗚呼曾是而謂元帝好<lb/>
　儒可乎論者謂帝特不得真儒而用之故有優游不<lb/>
　斷之失不知有儒如蕭劉尚且外為尊敬之貌而内<lb/>
　無信用之實卒使抱恨以終其身假令得古之真儒<lb/>
<pb n="KR2f0039_WYG_150-33a"/>
　元帝能用之耶然則人主之病莫大乎柔弱柔弱而<lb/>
　不斷則左右小人乗間投隙變亂是非君子不得一<lb/>
　日安於朝廷之上此則漢元帝膏肓不治之疾而非<lb/>
　漢無真儒之所致也有天下者尚鑒兹哉<lb/>
侍御史李鳴復奏曰臣聞内君子外小人為泰内小人<lb/>
外君子為否君子小人之進退治亂之所由分也舜有<lb/>
天下十六相在所舉四凶在所去可謂能知人矣而伯<lb/>
益猶告之曰任賢勿貳去邪勿疑勿之為言戒辭也所<lb/>
<pb n="KR2f0039_WYG_150-33b"/>
以堅帝舜舉相去凶之念而使之不變也今陛下既知<lb/>
賢之當任矣臣願一此心而不二既知邪之當去矣臣<lb/>
願信此心而不疑二三大臣能勉其所當勉羣有司百<lb/>
執事能戒其所當戒而陛下又能味伯益之語堅帝舜<lb/>
之心則天下無不治矣臣不勝惓惓惟陛下垂察<lb/>
鳴復知紹興府奏曰臣嘗觀司馬光論修身之要有三<lb/>
曰仁曰眀曰武治國之要亦有三曰官人曰信賞曰必<lb/>
罰歴仕三朝皆以此為獻且曰臣平生力學所得至精<lb/>
<pb n="KR2f0039_WYG_150-34a"/>
至要盡在於是光端人也以不欺事主臣竊慕之臣向<lb/>
者待罪臺端妄論禦外之策莫過於和戰守理内之道<lb/>
無出於兵民財和戰守雖三而當以固守為重兵民財<lb/>
雖三而當以節財為急其區分條畫所以别其輕重之<lb/>
宜緩急之序者無慮數千言既又欲其言之必可行思<lb/>
其事之必可成也復以用人之説進謂稽諸既往揆之<lb/>
方来所以致内外之兼治當自得人始臣今去國朝夕<lb/>
思念所以獻之陛下者不敢易以他説和戰守固不一<lb/>
<pb n="KR2f0039_WYG_150-34b"/>
也然得其人則和可成戰可勝守可固兵民財固不一<lb/>
也然得其人則兵可強民可安財可裕特在吾君吾相<lb/>
所以責成委任者何如耳今朝廷之上論事之臣多任<lb/>
事之臣少好名之士常超乎同列務實之士每沈于下<lb/>
寮發言盈廷紛然聚訟若可刻期課效矣或付以事任<lb/>
則遲回羞沮<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>乎若刀鋸鼎鑊之在前知所以言而不<lb/>
知所以行何益哉鳴佩造朝歡然聲價謂宜無職不舉<lb/>
矣及責以事功則誕慢迂闊茫乎如捕風逐影而莫究<lb/>
<pb n="KR2f0039_WYG_150-35a"/>
其迹名焉如彼而實則如此何益哉因其言而委之以<lb/>
行然後見其言之果有補於時因其名而責之以實然<lb/>
後信其人之真有用於世聽言觀人之法莫切於此邇<lb/>
者侍從臺諫卿監郎官被㫖薦士連章累牘多至數十<lb/>
人少亦不下七八人朝廷已書之於籍矣上以實求<lb/>
下必以實應外而和戰守之應酬内而兵民財之經理<lb/>
正當於焉選之於焉用之司馬光有言用人之道采之<lb/>
欲博辨之欲精使之欲適任之欲專采之欲博者無求<lb/>
<pb n="KR2f0039_WYG_150-35b"/>
備於一人也辨之欲精者無使名冒實偽冒真也使之<lb/>
欲適者用不違其才也任之欲專者無使邪慝之人敗<lb/>
之也然後為之髙爵厚禄以勸其勤為之嚴刑重誅以<lb/>
懲其慢賞不私於好惡刑不遷於喜怒此人君之要道<lb/>
也光之言即臣之説也陛下誠於是焉而加意則所以<lb/>
禦外所以理内將井井有序而成效可求矣臣稟資愚<lb/>
魯寄跡孤危蒙陛下眷遇之隆覆存之篤慚無以報乍<lb/>
遠闕廷輒效司馬光舉其平日之所已陳者諄復言之<lb/>
<pb n="KR2f0039_WYG_150-36a"/>
陛下不以其為常談而垂聽焉宗社幸甚天下幸甚<lb/>
鳴復又奏曰臣昨嘗妄論禦外之策莫過於和戰守理<lb/>
内之道無出於兵民財其輕重之宜緩急之序已皆白<lb/>
言之然稽諸既往揆諸方来所以致内外之兼治未有<lb/>
不自得人始也今日之人方何如哉數十年来贓汙習<lb/>
成亷恥道䘮孔子曰性相近也習相遠也又曰惟上智<lb/>
與下愚不移當柄臣氣焰熏灼之時逆長風而孤騫回<lb/>
狂瀾於既倒者固不能盡無若見義而謬為伯夷見利<lb/>
<pb n="KR2f0039_WYG_150-36b"/>
而甘為盜蹠者滔滔皆是也今鵷行鷺序大半虚員督<lb/>
府名藩率多刓印朝廷欲辦一事舉一職彷徨四顧每<lb/>
難其人則人才之不足非今日所當加意乎雖然天下<lb/>
未嘗無才亦視夫上之人所以作成振起者何如耳用<lb/>
人之道其要有二一曰量才而授之以事二曰久任而<lb/>
責之以實昔司馬光嘗論官人之法其為説曰人之才<lb/>
性各有所長官之職業各有所守自古得人之盛莫若<lb/>
唐虞之際然稷契臯陶垂益伯夷夔龍各守一官終身<lb/>
<pb n="KR2f0039_WYG_150-37a"/>
不易茍使之更来迭去易地而居未必能盡善也光之<lb/>
意蓋謂收採天下之英俊隨其所長而用之則天下事<lb/>
將無不可為者今習俗蠧壊已汙者固不可使清而公<lb/>
道昭眀方来者豈宜併棄陛下舉監司則有詔舉將帥<lb/>
則有詔舉公亷明練堪任帥閫監司則又有詔内而侍<lb/>
從臺諫外而執政從官内而三衙環衛外而總管軍帥<lb/>
各搜羅推擇以供陛下之器使者不知其幾矣舉而不<lb/>
實試而不效懲之以連坐之法可也未用而逆疑其不<lb/>
<pb n="KR2f0039_WYG_150-37b"/>
可用已舉而過慮其不足舉悠悠歳月徒歎乏才辰乎<lb/>
不再豈不甚可惜哉陛下倘能宣諭大臣重加遴選勿<lb/>
限資格曉錢榖者使治財賦明政術者使為守長負智<lb/>
謀者使任將帥其他如禮樂刑政觸𩔖而長莫不皆然<lb/>
下至醫卜百工亦隨其能而任之將見人心激昻各勤<lb/>
乃事而懲勸之法得以施之於後矣臣故謂量材而授<lb/>
之以事在今日所當行者此也光又嘗進理財之筞其<lb/>
為説曰官久於其業而後眀工久於其事而後成是以<lb/>
<pb n="KR2f0039_WYG_150-38a"/>
古者世官相承以為氏先朝陳恕領三司十餘年至今<lb/>
稱能治財賦者以恕為首豈恕之材智獨異於人哉蓋<lb/>
得久從事於其職故也光之言非獨可為理財之法施<lb/>
之他職將無不可者今大化更新宿弊當革經久之政<lb/>
不講僥倖之風尚存陛下試思親政以来見之除授者<lb/>
凡幾任某人以某事所著者何績委某人以某職所成<lb/>
者何功不日而遷視官府如傳舍數期而去謂職業為<lb/>
假途僨軍而寵以美官豈足為勸剥下而使之佚罰何<lb/>
<pb n="KR2f0039_WYG_150-38b"/>
以示懲責任不專而倖心生黜陟不眀而玩心作以此<lb/>
圖治尚何怪事功之不立哉陛下倘能眀詔大臣任以<lb/>
是官必課以是績理財者使之究見源流而財必欲其<lb/>
裕治民者使之周知疾苦而民必欲其安主兵者使之<lb/>
精加訓練而兵必欲其強其他職任視此施行有功則<lb/>
増秩加賞而勿徙其官有罪則流竄刑誅而勿貸其罰<lb/>
將見人心震懾各盡所長而前日之委寄皆班班然有<lb/>
實效之可紀矣臣故謂久任而責之以實在今日所當<lb/>
<pb n="KR2f0039_WYG_150-39a"/>
行者此也且自古未嘗借才扵異代也周宣王當王室<lb/>
板蕩之後側身脩行任賢使能有伸山甫以出納王命<lb/>
有申伯以式是南邦有方叔召虎以綏靖四方則周未<lb/>
嘗無才漢宣帝當權臣擅命之餘厲精為治信賞必罰<lb/>
命丙魏以輔政命龔黄以治郡命趙充國以控制西羌<lb/>
則漢未嘗無才蓋天生一世人自足辦一世事激之則<lb/>
雲合響應沮之則巖隠穴藏吾君吾相果能舉之以公<lb/>
待之以信委之以事責之以實寵之以厚賞又威之以<lb/>
<pb n="KR2f0039_WYG_150-39b"/>
顯罰如是焉而猶有乏才之歎謂朝廷不尊萬事不理<lb/>
百姓不安四夷不服臣未之信也康誥稱文王之德曰<lb/>
庸庸祗祗威威顯民蓋用其可用敬其可敬刑其可刑<lb/>
古聖人為治之道初不外此惟陛下裁擇<lb/>
鳴復又上奏曰臣猥以孤蹤来從萬里䝉陛下特賜親<lb/>
擢俾玷邇聨大懼疎愚一無稱塞向以煩言而去國今<lb/>
以召㫖而造朝方圖入奏而赴堂治事之令已頒方切<lb/>
控辭而隨班引見之命已下遭遇有此戰兢實多臣竊<lb/>
<pb n="KR2f0039_WYG_150-40a"/>
見皇祐中文彦博為唐介論奏介貶别駕彦博出知許<lb/>
州其後彦博入朝因言介頃為御史言事多中臣病雖<lb/>
有風聞之誤然責之太過請復召用彦博之寛洪介之<lb/>
剛直當時兩賢之杜範唐璘曹豳趙涯皆嘗論臣者臺<lb/>
諫言事職也言之無罪聞之足以戒四臣之有言於陛<lb/>
下臣之藥石也今臣偶叨誤恩辭不獲命恐四臣者懐<lb/>
不自安欲望聖慈特出宸斷於範於璘召而再使之来<lb/>
於豳於涯留而弗使之去庶各修職業共濟事功開大<lb/>
<pb n="KR2f0039_WYG_150-40b"/>
公至正之門去分朋植黨之患特在陛下一轉移間耳<lb/>
淮東制置使李曾伯特薦陳通判等二十員狀奏曰臣<lb/>
共貳淮邊㳙埃無補見具奉祠歸里之請未㤀薦賢報<lb/>
國之忠即其周旋事任之間得於嘗試嚌啜之熟其有<lb/>
已為公朝之所識别本司之所薦辟不敢復贅乃若懐<lb/>
珪璋而滯邊瑣抱杞梓而困泥塗者蓋得二十人焉格<lb/>
於限貟未遑盡舉恐遺實用敢以名聞竊見宣教郎通<lb/>
判泰州軍事陳力修以經術飾吏以直道事人議論不<lb/>
<pb n="KR2f0039_WYG_150-41a"/>
凡器識宏遠從事郎充淮西江東總領軍馬錢糧所幹<lb/>
辦公事陳應先學造前修而益力文為後進之所宗退<lb/>
然一儒不競於物是二人者望實素孚宜備館學之選<lb/>
通直郎通判淮安州軍事李仲鼇軍旅之事生長見聞<lb/>
通敏之才閱厯詳熟文林郎充浙西兩淮發運使司幹<lb/>
辦公事鎮江府分司陳㝱炎閩士之平實見諸飛輓有<lb/>
治劇才文林郎差充淮西轉運司提轄催促綱運物斛<lb/>
官孫具㑹淮士之翹英采諸條陳有事功志是三人者<lb/>
<pb n="KR2f0039_WYG_150-41b"/>
佐藩條辦漕事幹畧俱優足任邊方繁重之寄廸功郎<lb/>
淮東提舉司幹辦公事林月卿贊畫臺幕以肅給聞從<lb/>
事郎僉書招信軍判官㕔公事沈孫膚佐理邊城以公<lb/>
勤著廸功郎廬州舒城縣主簿章公權議論表偉時賢<lb/>
多以大魁期之今讀其文而信鸞棲枳棘人所共歎廸<lb/>
功郎濠州州學教授鄧益悃愊無華辭藻絢麗從事郎<lb/>
滁州州學教授孫子秀刻意問學操履端方廸功郎泰<lb/>
州州學教授林遷經眀行修甚宜厥官從事郎通州州<lb/>
<pb n="KR2f0039_WYG_150-42a"/>
學教授費弇決科稽古克世其家若乃氣節之克自植<lb/>
立言論之不為激隨俱能風猷相尚則廸功郎高郵軍<lb/>
高郵縣主簿余鼇文材俱懿學政兼優眀清謹於三尺<lb/>
惠愛洽於一同則廸功郎髙郵軍司法参軍周福孫從<lb/>
事郎真州揚子縣令茅<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>其人也律己以嚴蒞事以敏<lb/>
讞獄以恕則從事郎林子顯從事郎泰州司理参軍李<lb/>
賁從政郎高郵軍録事参軍趙希炤其人也此十五人<lb/>
者雖才行各有不同而器能皆適於用夫廣廈集衆材<lb/>
<pb n="KR2f0039_WYG_150-42b"/>
而成菁莪自微草而育如䝉睿慈悉賜甄録隨才器使<lb/>
必有可觀<lb/>
端平中監察御史吳昌裔論宰相不當指臺臣為朋比<lb/>
上奏曰臣聞世之盛也人主暢皇極之道以公天下世<lb/>
之變也人臣借朋比之説以空善人遠而漢唐之禍近<lb/>
則元祐之籍皆因朋黨遂至阽危厥鑒昭昭甚可畏也<lb/>
臣来自遠方濫班朝列簿正容臺蓋踰一年無左右以<lb/>
為之先容無臣鄰以為之延譽素位而行不願乎外乃<lb/>
<pb n="KR2f0039_WYG_150-43a"/>
去夏孟饗竊聞陛下宣諭宰執問臣姓名越三日除王<lb/>
府官又諭宰相謂臣可充此選臣一介疵賤不知何以<lb/>
誤䝉陛下簡記耶臣於去冬傳聞蜀邊孔棘三上祠請<lb/>
竟閟俞音忽蒙御筆除臣監察御史不知陛下又何所<lb/>
取臣而有此除擢耶臣感激恩遇欲報無所竊謂數十<lb/>
年来臺諫言人主者易言大臣者難攻及上身者猶能<lb/>
曠度有容議及宰相者往往罪在不測所以朝廷闕政<lb/>
不敢盡言臣於入臺之次日首言國朝臺諫之彈撃大<lb/>
<pb n="KR2f0039_WYG_150-43b"/>
臣次月輪事又言二相之私用親故以宰執之非才備<lb/>
位如陳卓者則劾而退之以宰士之庸人利口如余鑄<lb/>
顔耆仲等則撃而去之是皆采之公論一毫無所容心<lb/>
惟知忠於陛下之職分而已近者竊見左丞相鄭清之<lb/>
卧家不起從駕不出免牘屢陳有曰激成朋比又曰稔<lb/>
成朋比殆似指及臣等不知所謂朋比者比何人耶夫<lb/>
朋比二字乃善人之厲階非治世之美事也所貴乎宰<lb/>
臣者正欲堅融善意以渙其羣翕受人言以平其施今<lb/>
<pb n="KR2f0039_WYG_150-44a"/>
乃自為朋比之説以猜疑言事之臣蓋縁清之始也輕<lb/>
於用兵而國威喪終也折於從和而虜難滋根本盡揺<lb/>
智勇俱竭朝夕<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>懐不自安惟恐人之議己又縁臣<lb/>
範首論何炳而其親朋懼臣清叟連抨朋人而其鄉黨<lb/>
懼臣繼論劉克莊等而其賓客懼故其徒倡為此説以<lb/>
動清之清之亦復持此説以惑陛下始於羣小之自謀<lb/>
成于累疏之自辨故為形迹激作擠排不盡逐臺諫不<lb/>
止也夫宰相雖尊人臣也臺諫雖卑法官也今除吏盡<lb/>
<pb n="KR2f0039_WYG_150-44b"/>
由宰相惟有臺諫出於陛下親擢若宰相有闕失而禁<lb/>
臺諫使不言以一夫之私情廢天下之公法臣恐自此<lb/>
威權倒植耳目塗塞陛下雖有八枋之專而徒擁虚權<lb/>
於上矣是豈總覽之初意哉臣不避誅譴輙敢傚歐陽<lb/>
脩辨雪琦弼仲淹朋黨之論懇懇為陛下言之陛下若<lb/>
愛惜紀綱以臣等之言為是則乞將全臺論列速賜施<lb/>
行以消朋比之風若猶存體貌以臣等之言為僭亦乞<lb/>
將言事諸臣速賜處分以全進退之節毋使廟堂之上<lb/>
<pb n="KR2f0039_WYG_150-45a"/>
與公論為敵兆縉紳之禍而開危亂之萌天下幸甚宗<lb/>
社幸甚臣不勝拳拳<lb/>
昌裔同杜範乞留徐清叟疏曰臣等一介疎賤分察臺<lb/>
綱與殿中侍御史徐清叟同事自供職以来感激恩遇<lb/>
知無不言所上章奏動關國體每蒙陛下曲賜優容臣<lb/>
等誓欲糜捐以圗報稱今於二十九日忽聞御筆徐清<lb/>
叟除太常少卿臣等恍然莫測所謂豈因清叟近日三<lb/>
漸劄子言及貴近致激陛下之怒耶臣等竊見陛下自<lb/>
<pb n="KR2f0039_WYG_150-45b"/>
更政弦廣開言路凡言二邸言諸當路言及小人復用<lb/>
聨篇累牘語渉疎狂雖在小臣靡不容受清叟既居臺<lb/>
貳正色盡言是亦職分之宜不知其言之戇今陛下一<lb/>
旦出令俾遷他官此必有左右近臣懐諼挾私以此移<lb/>
主意而陷善良者奉常清官似不為小清叟得去亦所<lb/>
甘心然盛眀之朝乃使直臣以言事去職不惟於臺綱<lb/>
有損布之天下亦恐於聖徳有虧一舉兩失臣等深切<lb/>
惜之用敢援祖宗朝臺臣留御史例欲乞聖慈亟回成<lb/>
<pb n="KR2f0039_WYG_150-46a"/>
命仍令清叟赴臺供職足以彰陛下改過不吝之美若<lb/>
以臣等之言為僭欲乞併與清叟俱黜庶幾不辱此臺<lb/>
有辭扵世謹録奏聞<lb/>
又疏曰臣等昨於二十九日冒犯上疏乞留徐清叟仍<lb/>
任言職自謂上觸渝怒必取譴呵繼聞省劄俾權户部<lb/>
侍郎臣等仰見陛下初心不以直言為忤再加異數以<lb/>
示優恩上意益昭羣疑咸釋然臣等竊謂臺諫出處實<lb/>
關國家重輕故殿中侍御史馬遵罷而合臺請留殿中<lb/>
<pb n="KR2f0039_WYG_150-46b"/>
侍御史龔夬去而諫省同論或至八奏或至聯名此皆<lb/>
為治世之美事亦足彰列聖之盛徳臣等雖愚不肖誤<lb/>
䝉親擢不敢不以先正事祖宗者事陛下故一再奏聞<lb/>
非私清叟也為陛下惜敢言之臣也非比同列也為陛<lb/>
下扶紀綱之地也陛下動遵成憲容受讜言未嘗因事<lb/>
黜一言者今以清叟言及貴近而出則自今不復有言<lb/>
貴近者矣言及小人而去則自今不復有言小人者矣<lb/>
豈不杜塞正路而自啟多門哉臣等謂遷之美官而使<lb/>
<pb n="KR2f0039_WYG_150-47a"/>
出不若復以言責而使留欲乞陛下矜清叟之盡言念<lb/>
臣等之惜體不嫌反汗特賜追還如唐開元之制令御<lb/>
史依舊視事以昭聖眀之徳以光祖宗之功臣等洊瀆<lb/>
聖聦甘俟顯黜謹録奏聞<lb/>
又疏曰臣比者為徐清叟言事去職遂同杜範再疏留<lb/>
之非惟事體相關蓋亦職分當爾側聽累日未蒙施行<lb/>
若以陛下為怒其言耶則露朝敷奏經筵宣諭詞㫖甚<lb/>
温未嘗見天顔之含怒也以陛下為諱其直耶則宣示<lb/>
<pb n="KR2f0039_WYG_150-47b"/>
二邸戒敕諸璫中外竦服足以彰盛德之有容也然而<lb/>
供職三月遽令出臺同列聨章曾不反汗遂使盛世有<lb/>
諱直言之事眀主有出臺諫之名陛下即位以来未嘗<lb/>
有此過舉臣之愚陋深竊惑焉或謂顧復私親交迫於<lb/>
内左右近侍列拜於庭故不得已而出之宫禁事秘非<lb/>
臣所得而知或謂清叟嘗因造開兵端論及廊廟節帖<lb/>
奏疏專攻宰臣故欲借此以去之廟謨密運亦非臣所<lb/>
能測但見陛下和顔受諫倐變而雷霆清叟正色盡言<lb/>
<pb n="KR2f0039_WYG_150-48a"/>
忽奪風憲意者必有挾私交譖乗間密移觸人主之威<lb/>
而重臺臣之罪者臣知非陛下之本心也方清叟被命<lb/>
之始臣等不免固留今聞已出城闉何敢更有煩瀆惟<lb/>
臣與清叟同被親擢同論宰相三漸之疏實嘗聞之清<lb/>
叟既翻然引去而臣乃偃然獨留豈有面顔復司分察<lb/>
若非與之同出將恐自此孤危用敢陳情仰干淵聽欲<lb/>
望聖慈罷臣言職畀以叢祠俾得歸守故廬返修初服<lb/>
以全進退之誼實拜髙厚之恩臣言不欺有如皦日謹<lb/>
<pb n="KR2f0039_WYG_150-48b"/>
録奏聞<lb/>
昌裔又論楊恭等疏曰臣竊惟國家用人之塗有二資<lb/>
格所以待常才特用所以拔奇士法意兼取號為得人<lb/>
今有碌碌無奇而用不以次者臣采之公論得二人焉<lb/>
奉議郎幹辦行在諸司審計司楊恭品格凡庸資性貪<lb/>
刻自登仕籍不守官箴為獄掾則以寡謹而劾為邑宰<lb/>
則以多贓而罷待年叙用自有憲章今未填邑債而辟<lb/>
幕官未赴州貳而升計府去彈劾時僅二年耳人言籍<lb/>
<pb n="KR2f0039_WYG_150-49a"/>
籍咸謂超覦儒林郎主管尚書户部架閣文字王龍榮<lb/>
人品纖細資質善柔雖躐科名未有敡歴初為州幕甫<lb/>
踰一年改辟帥屬又止數月夤縁外梱遂入中都倉門<lb/>
之命甫頒而閣庫之除已峻閱其官簿蓋未書三考也<lb/>
近者趙輿之獄聞龍榮亦與其事詭遇求進士論恥之<lb/>
夫六院臺省之儲掌故文儒之選而以望輕資淺得簉<lb/>
其間且進不以正頗有鼫鼠之厲此豈所以清表著乎<lb/>
欲望聖慈將恭龍榮並賜罷黜以為輕躁奔競者之戒<lb/>
<pb n="KR2f0039_WYG_150-49b"/>
謹具覺察以聞<lb/>
　貼黄論陳允廸等臣竊見陛下更化之初於郡守監<lb/>
　　司最嚴其選近来除授率多非人有出使㒺功而<lb/>
　　領藩符治郡無狀而持憲節臣敢摘其尤者言之<lb/>
　　新知常德府陳允廸貪人也起身世家鮮克由禮<lb/>
　　曩餉湖廣肆為姦贓苞苴以奉權門囊槖以豐己<lb/>
　　欲捆載入召已玷臺評今聞里居索無生意而猶<lb/>
　　經營復用出守桃源桃源舊總所𨽻也不知允廸<lb/>
<pb n="KR2f0039_WYG_150-50a"/>
　　何以見湖北吏民乎新江東提刑林杲妄人也通<lb/>
　　譜林嫗嘖有煩言近守番陽恣為暴政奉行税畝<lb/>
　　之令畧無惜民之心至追印紙以督縣官枷吏卒<lb/>
　　以嚇閭里旬日取辦民産蕩然迨倚閣令頒而輸<lb/>
　　錢已足遂為己有不以實聞今乃僥倖恩除使風<lb/>
　　一道番陽乃建臺之地也不知杲何以見江東父<lb/>
　　老乎臣参伍見聞知其貪虐甚著欲望聖慈將允<lb/>
　　廸杲特罷新任别選良吏以惠兩路之民<lb/>
<pb n="KR2f0039_WYG_150-50b"/>
昌裔又論史宅之上疏曰臣聞人主之體臣以恩人臣<lb/>
之正主以義恩者所以懋功義者所以制命也仰惟陛<lb/>
下以忠信重禄勸士以恩厚隆禮馭臣慨念故相彌遠<lb/>
之勞不替始終待遇之意節以一惠秩以三師爵以真<lb/>
王至於以從槖及其孥以御筆保全其門户可謂過於<lb/>
恩矣然晉重耳之賞姦介推以為難與處叔孫昭子之<lb/>
不勞仲尼以為不可能彌遠貪天之功震主之勢柄國<lb/>
自擅黷貨無厭大臣議之於前小臣争之於後原其心<lb/>
<pb n="KR2f0039_WYG_150-51a"/>
暴其過至於今而未衰者此非正義之在人心不可以<lb/>
恩勝乎近覩邸報史宅之除煥章閣待制知袁州除目<lb/>
之頒上下疑怪不知陛下姑欲以寵之耶將實以用之<lb/>
耶姑以寵之則宅之郿鄔之金足以自潤銅山之錢足<lb/>
以自饒武安之甲第腴田足以自給不待得千里以為<lb/>
富也實以用之則宅之多欲寡謹必不能亷以表民怙<lb/>
侈宣驕必不能儉以固本豢安長傲必不能敬以臨事<lb/>
又安能導主徳意以致之民也宜春州小地狹人安吏<lb/>
<pb n="KR2f0039_WYG_150-51b"/>
循韓愈蓋嘗臨之號為佳郡今以再世學為貪之子一<lb/>
日不更事之人強其不堪冒所非據得無有忝共理之<lb/>
寄乎況宅之方其父病時代擬除目如條及其病棘時<lb/>
僥覬恩賞如熺此皆陛下所習知者縱或未能如先朝<lb/>
之制聽謝事之文除職賦閒亦為優眷乃欲以郡政授<lb/>
之臣恐非所以愛之也昔大將軍光卒宣帝思報定策<lb/>
之功一家三人皆封為侯時張敞上書請罷三侯就第<lb/>
謂宜眀詔以恩不聽羣臣以義固争而後許之向使宣<lb/>
<pb n="KR2f0039_WYG_150-52a"/>
帝非少恩之主漢廷有引義之臣君眀臣良仁至義盡<lb/>
必不至醖成他日霍氏之禍也今陛下錫命疏恩不失<lb/>
為厚而臣等竭節守義未能㤀言欲望聖慈特將宅之<lb/>
袁州新命不嫌反汗待其控免即予以祠至於宅之除<lb/>
授乞收回於造命之前庶幾上無過舉而下無煩言臣<lb/>
等狂瞽之忠不至屢瀆天聽謹具覺察以聞<lb/>
淳祐四年同知樞密院事趙葵疏奏今天下之事其大<lb/>
者有幾天下之才其可用者有幾吾從其大者而講眀<lb/>
<pb n="KR2f0039_WYG_150-52b"/>
之疏其可用者而任使之有勇畧者治兵有心計者治<lb/>
財寛厚者任牧養剛正者持風憲為官擇人不為人而<lb/>
擇官用之既當任之既久然後可以責其成效又乞亟<lb/>
與宰臣講求規畫凡有關於宗社安危治亂之大計者<lb/>
條具以聞審其所先後緩急以圖籌筞則治功可成外<lb/>
患不足畏<lb/>
　<lb/>
　厯代名臣奏議卷一百五十<lb/>
</p>
<p>
</p>
  </div>
</body>
</text>
</TEI>
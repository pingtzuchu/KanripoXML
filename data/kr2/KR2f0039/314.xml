<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷三百十四</head> <lb/>
    <p>
<pb n="KR2f0039_WYG_314-1a"/>
欽定四庫全書<lb/>
　歴代名臣奏議卷三百十四<lb/>
　　　　　　　　　　　明　楊士竒等　撰<lb/>
　　灾祥<lb/>
宋理宗時江東提㸃刑獄杜範上奏曰旱暵洊臻人無<lb/>
粒食楮劵猥輕物價騰踴行都之内氣象蕭條左浙近<lb/>
輔殍死盈道流民充斥未聞安輯之政剽掠成風已開<lb/>
弄兵之萌是内憂既迫矣新興北兵乗勝而善闘中原<lb/>
<pb n="KR2f0039_WYG_314-1b"/>
羣盜假名而崛起𢷬我巴蜀據我荆襄擾我淮堧近又<lb/>
由䕫峽以瞰鼎澧疆埸之臣肆為欺蔽勝則張皇而言<lb/>
功敗則掩覆而不言脫使乗上流之無備為飲馬長江<lb/>
之謀其誰與捍之是外患既深矣人主上所事者天下<lb/>
所恃者民近者天文示變妖彗吐芒方冬而雷既春而<lb/>
雹海潮衝突於都城赤地幾徧於畿甸是不得乎天而<lb/>
天已怒矣人死於干戈死於饑饉父子相棄夫婦不相<lb/>
保怨氣盈腹謗言載路等死一萌何所不至是不得乎<lb/>
<pb n="KR2f0039_WYG_314-2a"/>
民而民已怨矣内憂外患之交至天心人心之俱失陛<lb/>
下能與二三大臣安居於天下之上乎陛下亦嘗思所<lb/>
以致此否乎盖自曩者權相陽進妾婦之小忠隂竊君<lb/>
人之大柄以聲色玩好内蠱陛下之心術而廢置生殺<lb/>
一切惟其意之所欲為以致紀綱陵夷風俗頽靡軍政<lb/>
不修而邊備廢缺凡今日之内憂外患皆權相三十年<lb/>
醖成之如養䕶癰疽待時而決耳端平號為更化而居<lb/>
相位者非其人無能改於其舊敗壊汙穢殆有甚焉自<lb/>
<pb n="KR2f0039_WYG_314-2b"/>
是聖意惶惑莫知所倚仗方且不以彼為讎而以為徳<lb/>
不以彼為罪而以為功於是天之望於陛下者孤而變<lb/>
恠見矣人之望於陛下者觖而怨叛形矣陛下敬天有<lb/>
圖㫖酒有箴緝熈有記使持此一念振起傾頽宜無難<lb/>
者然聞之道路謂警懼之意秖見於外朝視政之頃而<lb/>
好樂之私多縱於内廷燕䙝之際名為任賢而左右近<lb/>
習或得而潛間政出於中書而御筆特奏或從而中出<lb/>
左道之蠱惑私親之請託䝉蔽陛下之聰明轉移陛下<lb/>
<pb n="KR2f0039_WYG_314-3a"/>
之心術也<lb/>
範遷吏部侍郎兼侍講以久旱復上言曰陛下嗣膺寶<lb/>
位餘二十年灾異譴告無嵗無之至于今而益甚陛下<lb/>
求所以應天者將止於減膳徹樂分禱羣祀而已乎抑<lb/>
當外此而反求諸躬乎夫不務反躬悔過而徒覬天怒<lb/>
之釋天下寜有是理欲望陛下一洗舊習以新天下出<lb/>
宫女以逺聲色斥近習以防蔽欺省浮費以給國用薄<lb/>
征斂以寛民力且儲貳未立國本尚虚乞選宗姓之賢<lb/>
<pb n="KR2f0039_WYG_314-3b"/>
者育之宫中而教導之又言銓法之壊廟堂既有堂除<lb/>
復時取部缺以徇人情士大夫既陷贓濫乃間以不經<lb/>
推勘而改正凡此皆徇私忘公之害未㡬復上言曰天<lb/>
災旱暵昔固有之而倉廪匱竭月支不繼升粟一千其<lb/>
増未已富户淪落十室九空此又昔之所無也甚而闔<lb/>
門餓死相率投江里巷聚首以議執政軍伍誶語所不<lb/>
忍聞此何等氣象而見於京城衆大之區浙西稻米所<lb/>
聚而赤地千里淮民流離襁負相屬欲歸無所奄奄待<lb/>
<pb n="KR2f0039_WYG_314-4a"/>
盡使邊塵不起尚可相依茍活萬一敵騎衝突彼必奔<lb/>
迸南来或相攜從敵因為之鄉導巴蜀之覆轍可鑑也<lb/>
竊意陛下宵旰憂懼寜處弗遑然宫中宴賜未聞有所<lb/>
貶損左右嬙嬖未聞有所放遣貂璫近習未聞有所斥<lb/>
逺女冠請謁未聞有所屏絶朝廷政事未聞有所修飭<lb/>
庶府積蠧未聞有所捜革秉國鈞者惟私情之徇主道<lb/>
揆者惟法守之侵國家大政則相持而不決司存細務<lb/>
則出意而輒行命令朝更而夕變紀綱蕩廢而不存無<lb/>
<pb n="KR2f0039_WYG_314-4b"/>
一事之不弊無一弊之不極陛下盍亦震懼自省詔中<lb/>
外臣庶思當今急務如河道未通軍餉若何而可運浙<lb/>
右旱歉荒政若何而可行財計空匱糴本若何而可足<lb/>
流徙失所遣使若何而可定敵情叵測邊圉若何而可<lb/>
固各務悉力盡思以陳持危制變之䇿<lb/>
右正言兼侍講李大同上言曰趙冀分野乃有熒惑犯<lb/>
填星之變則我師之出豈無當長慮而郤顧者臣願陛<lb/>
下勿以星文為小異而或加忽一話一言一政一事必<lb/>
<pb n="KR2f0039_WYG_314-5a"/>
求有以格天心而弭災變<lb/>
度宗咸淳九年起居舍人髙斯得進故事曰漢董仲舒<lb/>
治國以春秋災異之變推隂陽所以錯行故求雨閉諸<lb/>
陽縱諸隂其止雨反是行之一國未嘗不得所欲<lb/>
　臣聞水旱之有祈禳古之道也何則民命所闗茍有<lb/>
　可以救之者君子必盡心焉不若是則謂之無志於<lb/>
　民可也周禮太祝六祈有鬯人禜門祭法曰雩宗祭<lb/>
　水旱也漢晉梁隋暨唐皆遵用之不以為世俗祈禳<lb/>
<pb n="KR2f0039_WYG_314-5b"/>
　小數而忽之也然臣以為水旱之有祈禳猶焚溺之<lb/>
　有救拯當急而不當緩急則可及其未然而弭之緩<lb/>
　則災變成形無益於事矣雲漢之詩曰祈年孔夙方<lb/>
　社不莫夙與不莫者言貴早耳古人之於民事皇皇<lb/>
　汲汲而圖之故曰民事不可緩也董仲舒之治江都<lb/>
　史不載他事獨詳著其求雨止雨之法亦可見以此<lb/>
　為先務之急矣行之一國未嘗不得所欲忱意感通<lb/>
　宜其應之速也國家凡有水旱祈禳之禮著于令甲<lb/>
<pb n="KR2f0039_WYG_314-6a"/>
　有司未嘗不舉而行然常失之遼緩赫赫炎炎苗將<lb/>
　槁死而勤雨之令始行浩浩洋洋慮殫為河而閉隂<lb/>
　之典方舉其未然者固可及救然其所傷亦已多矣<lb/>
　有民有社災已切近勇於行之不為晉越也而猶拘<lb/>
　攣蓄縮視儀聽唱亦何為哉雖然水旱者隂陽而已<lb/>
　救之者縱閉而已所謂縱閉豈止於城門開闔而已<lb/>
　哉夫淫雨為沴者隂盛陽㣲之證也今朝廷之上明<lb/>
　目張膽之夫少而宛舌同聲之士多此隂也邊鄙之<lb/>
<pb n="KR2f0039_WYG_314-6b"/>
　間投石拔距之氣衰而棄甲曳兵之習痼此隂也田<lb/>
　里之間擊壌鼓腹之音絶而疾首蹙頞之恨深此隂<lb/>
　也光弼出矣而旗幟未見其精明勝之用矣盜賊不<lb/>
　為之衰止貪墨之吏去之是也而使之易鎮僨軍之<lb/>
　將斥之是也而使之扞城朝臣舛午膠戾乖剌㡬有<lb/>
　漢人之患正衙罷奏庶官不對㡬有唐世之風凡此<lb/>
　皆隂盛陽㣲之證也㣲者不縱使之日消盛者不閉<lb/>
　使之日長安得不感天地之精而生戾氣哉此又祈<lb/>
<pb n="KR2f0039_WYG_314-7a"/>
　禳之大者而尤當皇皇汲汲以圖之也臣憂愛之深<lb/>
　愚戇妄發惟陛下幸赦<lb/>
牟濴進故事曰乾道元年二月甲辰以久雨避殿減膳<lb/>
蠲兩浙災傷州縣身丁錢絹決繫囚蠲福建寺觀嵗輸<lb/>
寛剰二年四月戊寅以淫雨為沴詔侍從臺諫講究刑<lb/>
政所宜以聞<lb/>
　臣恭惟皇帝陛下臨政願治法祖敬天肇新初元與<lb/>
　天下更始徳至渥也乃仲春之月一雨兼旬霖霪未<lb/>
<pb n="KR2f0039_WYG_314-7b"/>
　已聖心惻然憂民之憂遣使察獄捐帑賑貧堯舜用<lb/>
　心何以加此臣竊觀中興以来之治莫盛於乾淳而<lb/>
　稽之史冊元年春以久雨避殿減膳次年夏以淫雨<lb/>
　講究刑政夫以夀皇勵精為治之初君徳初無絲毫<lb/>
　之失而頻年苦雨如此夀皇切切然懼一政一事之<lb/>
　間有以干隂陽之和者即此一念自可格天故終不<lb/>
　能累乾淳之治者以此陛下初政罔匪大公杜貢獻<lb/>
　之門絶憸壬之路皆為民生計也而隂沴之氣乃見<lb/>
<pb n="KR2f0039_WYG_314-8a"/>
　於清明之時何耶快活條貫日見施行天地生物之<lb/>
　心也或者奉行不䖍徳意志慮猶未逹於民歟聖恩<lb/>
　汪洋仁及草木天地成物之仁也或者猶有沈鬱于<lb/>
　下而不能自拔者歟禁法令所當禁欲民知重本也<lb/>
　而京城游手末作者衆或困於衣食之無資平物價<lb/>
　之未平欲民易養生也而在在物價騰湧毎病於貿<lb/>
　遷之無術不傷不困明主未嘗不欲躋世於治平而<lb/>
　欲夀欲安人情終莫能盡遂也得無猶有乖氣致異<lb/>
<pb n="KR2f0039_WYG_314-8b"/>
　者歟不然有君如此淫雨何從而来耶方細民艱食<lb/>
　計日以望二麥之登而今壊於垂成何以觧陛下為<lb/>
　民之憂耶陛下謙遜未嘗御正殿未嘗享玉食之奉<lb/>
　可無愧於孝宗皇帝避殿減膳矣臣願陛下以孝宗<lb/>
　之心為心詔内而侍從臺諫講求刑政之所宜外而<lb/>
　監司帥守條陳民生之疾苦因其所已行而求其所<lb/>
　未至一政一令果合人情乎人情悦則天意回矣然<lb/>
　此皆目前顯然之憂也而隂陽消長之機又有大可<lb/>
<pb n="KR2f0039_WYG_314-9a"/>
　畏者焉今正人登進善𩔖翕集方陽明用事而隂晦<lb/>
　乃爾是可不思其故乎隂為女子為小人以至四裔<lb/>
　盜賊皆隂也陛下力行通喪孝思罔極決無聲色之<lb/>
　奉所可慮者小人得無包藏乎四裔得無窺伺乎盜<lb/>
　賊得無竊發乎天其或者警吾君吾相使為持陽抑<lb/>
　隂之計無事而為有事之防歟凡此數端皆當上闗<lb/>
　聖慮書曰惟事事乃其有備有備無患惟陛下與二<lb/>
　三大臣亟圖之臣不勝惓惓<lb/>
<pb n="KR2f0039_WYG_314-9b"/>
宗正少卿趙景緯上奏曰雷發非時竊迹今日之事而<lb/>
有疑焉内批疊降而名器輕宫閫不嚴而主威䙝横恩<lb/>
之濫已收而復出戢貪之詔方嚴而随弛宫正什伍之<lb/>
令所以防竒衺而或縱於乞憐之卑詞緇黄出入之禁<lb/>
所以嚴宸居而間惑於禬禳之小數以至彈墨未乾而<lb/>
抆拭之㫖已下駁奏未㡬而㨗出之徑已開命令不凝<lb/>
則陽縱而不收主意不堅則隂閉而不宻陛下可不思<lb/>
致災之由而亟求所以正之哉願清其天君以端出治<lb/>
<pb n="KR2f0039_WYG_314-10a"/>
之源謹其號令以肅紀綱之本毋牽於私恩而撓公法<lb/>
毋遷於邇言而亂舊章去讒而逺色賤貨而貴徳則人<lb/>
心悦而天意得可以開太平而兆中興也<lb/>
金章宗明昌二年參知政事張萬公賜告省親還上問<lb/>
山東河北粟貴賤今春苗稼萬公具以實對帝謂宰臣<lb/>
曰隨處雖得雨尚未霑足柰何萬公進曰自陛下即位<lb/>
以来興利除害凡益國便民之事聖心孜孜無不舉行<lb/>
至於旱災皆由臣等若依漢典故皆當免官帝曰卿等<lb/>
<pb n="KR2f0039_WYG_314-10b"/>
何罪殆朕所行有不逮者對曰天道雖逺實與人事相<lb/>
通唯聖人言行可以動天地昔成湯引六事自責周宣<lb/>
遇災而懼側身修行莫不修飾人事方今宜崇節儉不<lb/>
急之務無名之費可俱罷去帝曰災異不可專言天道<lb/>
盖必先盡人事耳故孟子謂王無罪嵗左丞完顔守貞<lb/>
曰陛下引咎自責社稷之福也<lb/>
承安五年烈風昏曀連日詔問變異之由平章政事圖克<lb/>
坦鎰上奏曰仁義禮智信謂之五常父義母慈兄友弟<lb/>
<pb n="KR2f0039_WYG_314-11a"/>
敬子孝謂之五徳今五常不立五徳不興縉紳學古之<lb/>
士棄禮義忘亷耻細民違道畔義迷不知返背毁天常<lb/>
骨肉相殘動傷和氣此非一朝一夕之故也今宜正薄<lb/>
俗順人心父父子子夫夫婦婦各得其道然後和氣普<lb/>
洽福禄洊臻矣因論為政之術其急有二一曰正臣下<lb/>
之心竊見羣下不明禮義趨利者衆何以責小民之從<lb/>
化哉其用人也徳器為上才美為下兼之者待以不次<lb/>
才下行美者次之雖有才能行義無取者抑而下之則<lb/>
<pb n="KR2f0039_WYG_314-11b"/>
臣下之趨向正矣其二曰導學者之志教化之行興于<lb/>
學校今學者失其本真經史雅奥委而不習藻飾虚詞<lb/>
釣取禄利乞令取士兼問經史故實使學者皆守經學<lb/>
不惑於近習之靡則善矣又曰凡天下之事叢来者非<lb/>
一端形似者非一體法制不能盡隐於近似乃生異論<lb/>
孔子曰義者天下之斷也記曰義為斷之節伏望陛下<lb/>
臨制萬機事有異議少凝聖慮尋繹其端則裁斷有定<lb/>
而疑可辯矣<lb/>
<pb n="KR2f0039_WYG_314-12a"/>
宣宗時天旱宣差河南提控完顔伯嘉上奏曰日者君<lb/>
之象陽之精旱暵乃人君自用亢極之象宰執以為寃<lb/>
獄所致夫燮和隂陽宰相之職而猥歸咎於有司髙琪<lb/>
武弁出身固不足論髙汝礪輩之不知所職其罪大矣<lb/>
漢制災異䇿免三公顧歸之有司邪臣謂今日之旱聖<lb/>
主自用宰相諂䛕百司失職實此之由也<lb/>
元太祖征西域駐鐵門闗有一角獸形如鹿而馬尾其<lb/>
色緑作人言謂侍衞者曰汝主宜早還帝以問左右員<lb/>
<pb n="KR2f0039_WYG_314-12b"/>
外郎耶律楚材對曰此瑞獸也其名角端能言四方語<lb/>
好生惡殺此天降符以告陛下陛下天之元子天下之<lb/>
人皆陛下赤子願承天心以全民命帝即日班師<lb/>
世祖至元二十年有星孛于帝座帝憂之夜召平章政<lb/>
事布呼密入禁中問所以銷天變之道對曰風雨自天<lb/>
而至人則棟宇以待之江河為地之限人則舟楫以通<lb/>
之天地有所不能者人則為之此人所以與天地參也<lb/>
且父母怒人子不敢疾怨惟起敬起孝故易震之象曰<lb/>
<pb n="KR2f0039_WYG_314-13a"/>
君子以恐懼修省詩曰敬天之怒又曰遇災而懼三代<lb/>
聖王克謹天戒鮮不有終漢文之世同日山崩者二十<lb/>
有九日食地震頻嵗有之善用此道天亦悔禍海内乂<lb/>
安此前代之龜鑑也臣願陛下法之因誦文帝日食求<lb/>
言詔帝悚然曰此言深合朕意可復誦之遂詳論欵陳<lb/>
夜至四鼓明日進膳帝以盤珍賜之<lb/>
世祖聞李冶賢召問昨地震何如冶對曰天裂為陽不<lb/>
足地震為隂有餘夫地道隂也隂太盛則變常今之地<lb/>
<pb n="KR2f0039_WYG_314-13b"/>
震或姦邪在側或女謁盛行或讒慝交至或刑罰失中<lb/>
或征伐驟舉五者必有一于此矣夫天之愛君如愛其<lb/>
子故示此以警之耳茍能辯姦邪去女謁屏讒慝省刑<lb/>
罰慎征討上當天心下協人意則可轉咎為休矣帝嘉<lb/>
納之<lb/>
成宗大徳七年八月戊申夜地大震詔問致災之由及<lb/>
弭災之道齊履謙對曰按春秋言地為隂而主静妻道<lb/>
臣道子道也三者失其道則地為之弗寜弭之之道大<lb/>
<pb n="KR2f0039_WYG_314-14a"/>
臣當反躬責已去專制之盛以答天變不可徒為禳禱<lb/>
也<lb/>
成宗以恒暘暴風星芒之變詔公卿集議弭災之道翰<lb/>
林學士承㫖劉敏中等上奏曰切惟事有本末政有後<lb/>
先今摭其本與先者言之其畧有七一曰畏天天育萬<lb/>
物不能自理乃立君以主之故君者所以代天育物也<lb/>
惟明君能知天監在上赫赫甚邇凡一語動一政令罔<lb/>
不兢兢業業思合天則期當天心若論官則曰天命有<lb/>
<pb n="KR2f0039_WYG_314-14b"/>
徳五服五章不敢乗一時之喜怒而輕予奪之也若論<lb/>
刑則曰天討有罪五刑五用不敢因一時之喜怒而輕<lb/>
出入之也凡事如此謹守勿失於是隂陽和風雨時而<lb/>
萬物育天相之也乃若政令之或爽天必出災異以儆<lb/>
之而儆之者所以仁愛人君欲其久安長治而萬物得<lb/>
其育也故明君遇此則必省躬以知懼昭徳而塞違誠<lb/>
格政修天意乃得於是災變弭而和氣復矣故雖堯湯<lb/>
之世不能無水旱而卒以無害者堯湯用此道也二曰<lb/>
<pb n="KR2f0039_WYG_314-15a"/>
敬祖自古帝王創建國家無不自艱難而得之而傳之<lb/>
子孫猶菑者之望播穫作室者之待堂構也夫固不易<lb/>
哉我太祖皇帝起自朔方身歴百戰收附諸國惡衣菲<lb/>
食櫛風沐雨何如其辛勤也世祖皇帝親歴行陣心籌<lb/>
計畫恭儉敬畏以有天下混一南北何如其辛勤也欽<lb/>
惟陛下以仁明天縱之聖紹膺景命盖嘗以此存心思<lb/>
祖宗開基建業之不易而遇是儆也固益兢兢業業用<lb/>
一財則必曰此民力也自祖宗艱難而得之也豈可輕<lb/>
<pb n="KR2f0039_WYG_314-15b"/>
用官一人則必曰此國柄也自祖宗艱難而致之也豈<lb/>
可輕與動静整勅毎事如此則百司自然共職庶政自<lb/>
然修舉祖宗在天之靈必皆歡恱而天佑響答福禄日<lb/>
臻邦基益固矣三曰清心心者一身之主萬事之本也<lb/>
夫目之於視耳之於聽口之於言手之於執足之於履<lb/>
皆惟心之所使心得其正則接物臨事之際視聽言動<lb/>
皆得其正而無有繆悮乖戾之患況四海之廣萬㡬之<lb/>
㣲皆仰治于一人而一人之所仰者非惟心乎盖水必<lb/>
<pb n="KR2f0039_WYG_314-16a"/>
止乃可以涵物象鏡必明乃可以别妍醜故帝王貴清<lb/>
心清者静一不遷之謂也若聲色之娯宴飲之樂所不<lb/>
能無尤當節適使不至撓吾心之清心清則四海之廣<lb/>
無不燭萬㡬之㣲無不察光明洞徹不言而信讒䛕不<lb/>
得施邪偽不敢前百官有司各安其職無有撓格之患<lb/>
則法制流行紀綱振舉災變息而天下治矣語曰本立<lb/>
而道生故帝王以清心為本實總攬權綱之要道也四<lb/>
曰持體事莫不有體體者得其要之謂耳人君任宰輔<lb/>
<pb n="KR2f0039_WYG_314-16b"/>
以馭百官守法度以信萬民斯其體也若乃任一小官<lb/>
罰一小過有司之事耳而人君親之則有司懼矣夫上<lb/>
下正政令一賦斂以時用度有節賞罰必信此天下之<lb/>
守也而朝行夕改守無所止則臣下恐懼皆思為己而<lb/>
怠其所職殃害及民怨讟不免而或召災異故為君之<lb/>
道在乎持大體先有司裁制予奪必信必一則雍熈之<lb/>
治可坐而致何災異之有哉五曰更化傳有之琴瑟不<lb/>
調甚者必觧而更張之為政不行甚者必變而更化之<lb/>
<pb n="KR2f0039_WYG_314-17a"/>
今有司所甚患者曰財用不足曰選法撓亂曰官府不<lb/>
治三者而已改絃更張此其時也盍亦思其所由乎財<lb/>
用不足豈非所入者有限所出者無窮歟選法撓亂豈<lb/>
非賢不肖混淆越格者多而非格者不少歟官府不治<lb/>
豈非賞罰不明而名節素不勵歟宜敕有司詳校一嵗<lb/>
錢榖所入㡬何所出㡬何若所出皆為當出則財之不<lb/>
足將無法可理若猶有不當出而可以已者如不急之<lb/>
營繕無名之賜予據其名件一皆止之則財用必足矣<lb/>
<pb n="KR2f0039_WYG_314-17b"/>
又詳校銓選除合格外越格與非格者㡬何任廻量其<lb/>
根脚功過定奪仍原其所由跡轍一禁絶之則選法必<lb/>
行矣官府之制上下内外相維相資各有條理果皆得<lb/>
人何有不治然人材不齊善惡必有故賞罰立焉若善<lb/>
者當賞而不賞惡者當罰而不罰則善者變而為惡而<lb/>
惡者狃而益甚又如犯至不叙大罪也而或巧圖復用<lb/>
老病謝事常理也或戀不忍去至有貪欺害民善於自<lb/>
蔽不即敗露上官不以審風憲不以察因習成風不知<lb/>
<pb n="KR2f0039_WYG_314-18a"/>
有耻治何由興宜嚴敕省臺公賞罰勵名節由京朝始<lb/>
則官府自治矣凡此三者更化之大畧也三者果更民<lb/>
力必紓人材必多祥瑞必集國勢必隆然非更之之難<lb/>
行之之難也非行之之難守之之難也惟聖天子以畏<lb/>
天敬祖清心之徳守而行之又何難哉六曰察吏治官<lb/>
府之設本以為民然而民弗䝉恵者豈非任職之人亷<lb/>
正者恒少而貪邪者恒多歟恒少者宜培植而反摧抑<lb/>
之歟恒多者宜簡除而反擁䕶之歟何以知其然也夫<lb/>
<pb n="KR2f0039_WYG_314-18b"/>
亷正者仰不能悦上官而復或忤也憾怒畜矣俯不能<lb/>
媚奸民而又常戢之怨憎積矣故舉一事則沮於上行<lb/>
一政則謗於下奸人乗釁猾吏授計扇黨搆誣譁然訟<lb/>
之蓄怒者得以折辱求索鍜煉而成其罪夫以搢紳亷<lb/>
正之士一旦屈膝受誣置對於無賴之小民縱萬一得<lb/>
觧而風槩掃地矣彼貪邪者於上則先意以希合於下<lb/>
則越禮以求媚贓賄狼籍無由敗露憲司上司佯為不<lb/>
知安然秩滿給由而去乃且奔走權要徼取優等擇授<lb/>
<pb n="KR2f0039_WYG_314-19a"/>
美官是亷正者少而益少貪邪者多而益多也嗚呼所<lb/>
謂實恵者將孰從而致之哉夫源清則流清本治則末<lb/>
治宜端本澄源特發嚴令戒敕内外官吏皆當洗心易<lb/>
慮奉公為民所在憲司及上司衙門毋敢抑正容姦務<lb/>
要精詳察舉其治行超衆者増秩賜金如漢世故事貪<lb/>
鄙尤甚者黜竄不齒憲司或失察舉亦行論罪如是良<lb/>
吏日多奸吏日少官府立而政化行恵及民而災變息<lb/>
矣七曰除民患公家百須皆民所出取之有法民不知<lb/>
<pb n="KR2f0039_WYG_314-19b"/>
病今夫夏絲秋税乃其常賦和買和雇官皆給價宜無<lb/>
所病者然和買和雇名件不一駢至疊出責辦須㬰故<lb/>
和買必至望户科着貪吏憸人得縁為姦易新鈔為爛<lb/>
鈔者有之給價撙除者有之縁指其物惡賂焉而受者<lb/>
有之預嚇以多買而取賂者有之受賂當買之户而移<lb/>
之下户者有之而又追呼停留費用過當民不勝擾矣<lb/>
其和雇則十車之運而為百車之雇有車之家闔境追<lb/>
攝必賂而後免故和買和雇姦民之利而細民之病也<lb/>
<pb n="KR2f0039_WYG_314-20a"/>
今後一切和買和雇憲司必須宻為體察仍許諸人首<lb/>
告似前犯者痛行追斷監臨有失防禁罰俸摽過甚者<lb/>
降等憲司不察同坐惟後止於大都將年例和買段疋<lb/>
絲絹等物預期張立榜文各開色様幅尺麄細輕重添<lb/>
價收買仍許中買塩引商旅四集旬月可辦不惟省減<lb/>
脚力防押官兵及免水火盜賊之虞實永絶姦人因公<lb/>
規利害民之弊若慮或有躭悞且可内外分買若大都<lb/>
果便来嵗通行斯亦恵民弭災之切務也<lb/>
<pb n="KR2f0039_WYG_314-20b"/>
英宗至治三年夏帝以日食地震星變詔議所以弭災<lb/>
者太常禮儀院經歴曹元用上言曰應天以實不以文<lb/>
脩徳明政應天之實也宜撙浮費節財用選守令卹貧<lb/>
民嚴禋祀汰佛事止造作以紓民力慎賞罰以示勸懲<lb/>
至於科舉取士之法當革冒濫嚴考覈俾得真才之用<lb/>
朝廷咸是之<lb/>
泰定帝泰定元年車駕在上都先是帝以災異詔百官<lb/>
集議集賢大學士張珪與樞宻院御史臺翰林集賢兩<lb/>
<pb n="KR2f0039_WYG_314-21a"/>
院官極論當世得失詣上都奏之曰國之安危在乎論<lb/>
相昔唐𤣥宗前用姚崇宋璟則治後用李林甫楊國忠<lb/>
天下騷動㡬致亡國雖賴郭子儀諸將效忠竭力克復<lb/>
舊物然自是藩鎮縱横紀綱亦不復振矣良由李林甫<lb/>
妒害忠良布置邪黨奸惑䝉蔽保禄養禍所致死有餘<lb/>
辜如前宰相特們徳爾奸狡險深隂謀叢出專政十年<lb/>
凡宗戚忤已者巧飾危間隂中以法忠直被誅竄者甚<lb/>
衆始以贓敗諂附權姦實勒們及嬖幸伊埓薩巴之徒<lb/>
<pb n="KR2f0039_WYG_314-21b"/>
茍全其生尋任太子太師未㡬仁宗賔天乗時幸變再<lb/>
入中書當英廟之初與實勒們等恩義相許表裏為姦<lb/>
誣殺蕭楊等以快私怨天討元凶實勒們之黨既誅坐<lb/>
要上功遂獲信任諸子内有宿衞外據顯要蔽上抑下<lb/>
杜絶言路賣官鬻獄威福已出一令發口上下股栗稍<lb/>
不附己其禍立至權勢日盛中外寒心由是羣邪並進<lb/>
如逆賊特克實之徒名為義子實其腹心忠良屏迹坐待<lb/>
收繫先帝悟其姦惡仆碑奪爵籍没其家終以遺患構<lb/>
<pb n="KR2f0039_WYG_314-22a"/>
成弑逆其子索諾木親與逆謀所由来者漸矣雖剖棺戮<lb/>
尸夷滅其家猶不足以塞責今復回給所籍家産諸子<lb/>
尚在京師夤縁再入宿衞世祖時阿哈瑪特貪殘敗事雖<lb/>
死猶正其罪況如特們徳爾之姦惡者哉臣等議宜遵<lb/>
成憲仍籍特們徳爾家産逺竄其子孫外郡以懲大姦<lb/>
君父之讎不共戴天所以明綱常别上下也特克實之黨<lb/>
結謀弑逆君相遇害天下之人痛心疾首所不忍聞比<lb/>
奉㫖以特克實之徒既伏其辜諸王阿勒台布哈博囉伊埓<lb/>
<pb n="KR2f0039_WYG_314-22b"/>
特穆爾綽羅布哈烏魯思布哈亦已流竄逆黨脅從者<lb/>
衆何可盡誅後之言事者其勿復舉臣等議古法弑逆<lb/>
凡在官者殺無赦聖朝立法强盜刼殺庶民其同情者<lb/>
猶且首從俱罪況弑逆之黨天地不容宜誅阿勒台布哈<lb/>
之徒以謝天下書曰惟辟作福惟辟作威臣無有作福<lb/>
作威臣而有作福作威害于而家凶于而國盖生殺與<lb/>
奪天子之權非臣下所得盜用也遼王托克托位冠宗室<lb/>
居鎮遼東屬任非輕國家不幸有非常之變不能討賊<lb/>
<pb n="KR2f0039_WYG_314-23a"/>
而乃覬幸赦恩報復讎忿殺親王妃主百餘人分其羊<lb/>
馬畜産殘忍骨肉盜竊主權聞者切齒今不之罪乃復<lb/>
厚賜放還仍守爵土臣恐國之紀綱由此不振設或效<lb/>
尤何法以治且遼東地廣素號重鎮若使托克托乆居彼<lb/>
既縱肆將無忌憚況今死者含寃感傷和氣臣等議累<lb/>
朝典憲聞赦殺人罪在不原宜奪削其爵土置之他所<lb/>
以彰天威刑以懲惡國有常憲武備卿濟里前太尉布<lb/>
哈以累朝待遇之隆俱致髙列不思補報專務姦欺詐<lb/>
<pb n="KR2f0039_WYG_314-23b"/>
稱奉㫖令鷹師强收鄭國寶妻古哈貪其家人畜産自<lb/>
恃權貴莫敢如何事聞之官刑曹逮鞫服實竟原其罪<lb/>
輦轂之下肆行無忌逺在外郡何事不為夫京師天下<lb/>
之本縱惡如此何以為政古人有言一婦銜寃三年不<lb/>
雨以此論之即非細務臣等議宜以濟里布哈付刑曹<lb/>
鞫之中賣寳物世祖時不聞其事自成宗以来始有此<lb/>
弊分珠寸石售直數萬當時民懐憤怨臺察交言且所<lb/>
酬之鈔率皆天下生民膏血錙銖取之從以捶撻何其<lb/>
<pb n="KR2f0039_WYG_314-24a"/>
用之不吝夫以經國有用之寳而易此不濟饑寒之物<lb/>
又非有司强要和買大抵皆時貴與斡脫中寳之人妄<lb/>
稱呈獻冒給回賜髙其直且十倍蠶蠧國財暗行分用<lb/>
如沙布迪音之徒頃以増價中寳事敗具存吏牘陛下即<lb/>
位之初首知其弊下令禁止天下欣幸臣等比聞中書<lb/>
乃復奏給累朝未酬寳價四十餘萬錠較其元直利已<lb/>
數倍有事經年逺者三十餘萬錠復令給以市舶畨貨<lb/>
計今天下所徴包銀差發嵗入止十一萬錠已是四年<lb/>
<pb n="KR2f0039_WYG_314-24b"/>
徴入之數比以經費弗足急於科徴臣等議畨舶之貨<lb/>
宜以資國用紓民力寳價請俟國用饒給之日議之太<lb/>
廟神主祖宗之所妥靈國家孝治天下四時大祀誠為<lb/>
重典比者仁宗皇帝皇后神主盜利其金而竊之至今<lb/>
未獲斯乃非常之事而捕盜官兵不聞杖責臣等議庶<lb/>
民失盜應捕官兵尚有三限之法監臨主守倘失官物<lb/>
亦有不行知覺之罪今失神主宜罪太常請揀其官屬<lb/>
免之國家經賦皆出於民量入為出有司之事比者建<lb/>
<pb n="KR2f0039_WYG_314-25a"/>
西山寺損軍害民費以億萬計刺繡經幡馳驛江浙逼<lb/>
迫郡縣雜役男女動經年嵗窮奢致怨近詔雖己罷之<lb/>
又聞姦人乗間奏請復欲興修流言喧播羣情駭驚臣<lb/>
等議宜守前詔示民有信其剏造刺繡事非嵗用之常<lb/>
者悉罷之人有寃抑必當昭雪事有枉直尤宜明辯平<lb/>
章政事蕭拜珠中丞楊多爾濟等枉遭特們徳爾誣陷<lb/>
籍其家以分賜人聞者嗟悼比奉明詔還給元業子孫<lb/>
奉祀家廟修葺茍完未及寜處復以其家財仍賜舊人<lb/>
<pb n="KR2f0039_WYG_314-25b"/>
止酬以直即與再罹斷没無異臣等議宜如前詔以元<lb/>
業還之量其直以酬後所賜者則人無寃憤矣徳以出<lb/>
治刑以防姦若刑罰不立奸宄滋長雖有智者不能禁<lb/>
止比者額森特穆爾之徒遇朱太醫妻女故省門外强<lb/>
拽以入姦宿舘所事聞有司以扈從上都為觧竟弗就<lb/>
鞫輦轂之下肆惡無忌京民憤駭何以取則四方臣等<lb/>
議宜遵世祖成憲以姦人命有司鞫之臣等又議天下<lb/>
囚繫寃滯不無方今盛夏宜命省臺選官審録結正重<lb/>
<pb n="KR2f0039_WYG_314-26a"/>
刑䟽決輕繫疑者申聞詳讞邊鎮利病宜命行省行臺<lb/>
體究興除廣海鎮戍卒更病者給粥食藥力死者人給<lb/>
鈔二十五貫責所司及同鄉者歸骨於其家嵗貢方物<lb/>
有常制廣州東莞縣大歩海及恵州珠池始自大徳元<lb/>
年姦民劉進程連言利分蜑户七百餘家官給之糧三<lb/>
年一採僅獲小珠五兩六兩入水為蟲魚傷死者衆遂<lb/>
罷珠户為民其後同知廣州路事塔塔爾等又獻利於<lb/>
實勒們剏設提舉司監採亷訪司言其擾民復罷歸有<lb/>
<pb n="KR2f0039_WYG_314-26b"/>
司既而内正少卿魏按達拉冒啟中㫖馳驛督採耗廪<lb/>
食疲民驛非舊制請悉罷遣歸民善良死於非命國法<lb/>
當為昭雪特克實弑逆之變學士布哈指揮布延呼哩院<lb/>
使特古斯皆以無罪死未褒贈特們徳爾專權之際御<lb/>
史徐元素以言事鎖項死東平及賈托卜堅布哈之屬皆<lb/>
未申理臣等議宜追贈死者優叙其子孫且命刑部及<lb/>
監察御史體勘其餘有寃抑者具實以聞政出多門古<lb/>
人所戒今内外増置官署員冗俸濫白丁驟陞出身入<lb/>
<pb n="KR2f0039_WYG_314-27a"/>
流壅塞日甚軍民俱䝉其害夫為治之要莫先於安民<lb/>
安民之道莫急於除濫費汰冗員世祖設官分職俱有<lb/>
定制至元三十年已後改陞剏設日積月増雖嘗奉㫖<lb/>
取勘減降近侍各私其署夤縁保禄姑息中止至英宗<lb/>
時始鋭然減罷崇祥夀福院之屬十有三署徽政院斷<lb/>
事官江淮財賦之屬六十餘署不幸遭罹大故未竟其<lb/>
餘比奉詔凡事悉遵世祖成憲若復循常取勘調虚文<lb/>
延嵗月必無實效即與詔㫖異矣臣等議宜勅中外軍<lb/>
<pb n="KR2f0039_WYG_314-27b"/>
民署置官吏有非世祖之制及至元三十年已後改陞<lb/>
剏設員冗者詔格至日悉減併除罷之近侍不得巧詞<lb/>
復奏不該常調之人亦不得濫入常選累朝鄂爾多所<lb/>
立長秋承徽長寜寺及邊鎮屯戍别議處之自古聖君<lb/>
惟誠於治政可以動天地感鬼神初未嘗徼福於僧道<lb/>
以厲民病國也且以至元三十年言之醮祠佛事之目<lb/>
止百有二大徳七年再立功徳使司積五百有餘今年<lb/>
一増其目明年即指為例己倍四之上矣僧徒又復營<lb/>
<pb n="KR2f0039_WYG_314-28a"/>
幹近侍買作佛事指以筭卦欺昧奏請増修布施莽齋<lb/>
自稱特奉傳奉所司不敢較問供給恐後況佛以清浄<lb/>
為本不貪不欲而僧徒貪慕貨利自違其教一事所需<lb/>
金銀鈔幣不可數計嵗用鈔數千萬錠數倍於至元間<lb/>
矣凡所供物悉為己有布施等鈔復出其外生民脂膏<lb/>
縱其所欲取以自利畜養妻子彼既行不修潔適足䙝<lb/>
慢天神何以要福比年佛事愈繁累朝享國不永致災<lb/>
愈速事無應驗斷可知矣臣等議宜罷功徳使司其在<lb/>
<pb n="KR2f0039_WYG_314-28b"/>
至元三十年以前及累朝忌日醮祠佛事名目止令宣<lb/>
政院主領修舉餘悉減罷近侍之屬並不得巧計擅奏<lb/>
妄増名目若有特奉傳奉從中書復奏乃行古今帝王<lb/>
治國理財之要莫先於節用盖侈用則傷財傷財必至<lb/>
於害民國用匱而重斂生如鹽課増價之𩔖皆足以厲<lb/>
民矣比年㳺惰之徒妄投宿衞部屬及宦者女紅太醫<lb/>
隂陽之屬不可勝數一人收籍一門蠲復一嵗所請衣<lb/>
馬芻糧數十户所徴入不足以給之耗國損民為甚臣<lb/>
<pb n="KR2f0039_WYG_314-29a"/>
等議諸宿衞宦女之屬宜如世祖時支請之數給之餘<lb/>
悉簡汰和托齊牧養馬駞嵗有常法分布郡縣各有常<lb/>
數而宿衞近侍委之僕御役民放牧始至即奪其居俾<lb/>
飲食之殘傷桑果百害蠭起其僕御四出無所拘鈐私<lb/>
鬻芻豆瘠損馬駞大徳中始責州縣正官監視盖暖棚<lb/>
團槽櫪以牧之至治初復散之民間其害如故監察御<lb/>
史及河間路守臣屢言之臣等議宜如大徳團槽之制<lb/>
正官監臨閱視肥瘠拘鈐宿衞僕御著為令兵戎之興<lb/>
<pb n="KR2f0039_WYG_314-29b"/>
號為凶器擅開邊釁非國之福蠻夷無知少梗王化得<lb/>
之無益失之無損至治三年參不郎盜始者刼殺使臣<lb/>
利其財物而已至用大師期年不戢傷我士卒費國資<lb/>
糧臣等議好生惡死人之恒性宜令宣政院督守將嚴<lb/>
邊防遣良使抵巢招諭簡罷冗兵明勅邊吏謹守禦勿<lb/>
生事則逺人格矣天下官田嵗入所以贍衞士給戍卒<lb/>
自至元三十一年以後累朝以是田分賜諸王公主駙<lb/>
馬及百官宦者寺觀之屬遂令中書酬直海漕虚耗國<lb/>
<pb n="KR2f0039_WYG_314-30a"/>
儲其受田之家各任土著姦吏為莊官催甲斗級巧名<lb/>
多取又且驅迫郵傳徴求餼廪折辱州縣閉償逋負至<lb/>
倉之日變鬻以歸官司交忿農民窘竄臣等議惟諸王<lb/>
公主駙馬寺觀如所與公主僧格喇卜濟及普安三寺之<lb/>
制輸之公廩計月直折支以鈔令有司兼令輸之省部<lb/>
給之大都其所賜百官及宦者之田悉拘還官著為令<lb/>
國家經費皆取於民世祖時淮北内地惟輸丁稅特們<lb/>
徳爾為相專務聚斂遣使括勘兩淮河南田土重併科<lb/>
<pb n="KR2f0039_WYG_314-30b"/>
糧又以兩淮荆襄沙磧作熟收徴徼名興利農民流徙<lb/>
臣等議宜如舊制止徴丁稅其括勘重併之糧及沙磧<lb/>
不可田畆之稅悉除之世祖之制凡有田者悉役之民<lb/>
典賣田随收入户特們徳爾為相納江南諸寺賄賂奏<lb/>
令僧人買民田者毋役之以里正主首之屬逮今流毒<lb/>
細民臣等議惟累朝所賜僧寺田及亡宋舊業如舊制<lb/>
勿徴其僧道典買民田及民間所施産業宜悉役之著<lb/>
為令僧道出家屏絶妻孥盖欲超出世表是以國家優<lb/>
<pb n="KR2f0039_WYG_314-31a"/>
視無所徭役且處之官寺宜清浄絶俗為心誦經祝夀<lb/>
比年僧道往往畜妻子無異常人如蔡道泰班講主之<lb/>
徒傷人逞欲壊教干刑者何可勝數俾奉祠典豈不䙝<lb/>
天瀆神臣等議僧道之畜妻子者宜罪以舊制罷遣為民<lb/>
賞功勸善人主大柄豈宜輕以與人世祖臨御三十五<lb/>
年左右之臣雖甚愛幸未聞無功而給一賞者比年賞<lb/>
賜汎濫盖因近侍之人窺伺天顔喜恱之際或稱乏財<lb/>
無居或稱嫁女取婦或以技物呈獻殊無寸功小善逓<lb/>
<pb n="KR2f0039_WYG_314-31b"/>
互奏請要求賞賜回奉奄有國家金銀珠玉及斷没人<lb/>
畜産業似此無功受賞何以激勸既傷財用復啓倖門<lb/>
臣等議非有功勲勞效著明實蹟不宜加以賞賜乞著<lb/>
為令臣等所言弑逆未討姦惡未除忠憤未雪寃枉未<lb/>
理政令不信賞罰不公賦役不均財用不節民怨神怒<lb/>
皆足以感傷和氣惟陛下裁擇以答天意消弭災變帝<lb/>
不從珪復進曰臣聞日食修徳月食修刑應天以實不<lb/>
以文動民以行不以言刑政失平故天象應之惟陛下<lb/>
<pb n="KR2f0039_WYG_314-32a"/>
矜察允臣等議乞悉行之帝終不能從<lb/>
文宗天歴二年御史中丞史惟良上奏曰今天下郡邑<lb/>
被災者衆國家經費若此之繁帑藏空虚生民凋瘵此<lb/>
政更新百廢之時宜遵世祖成憲汰冗濫蠶食之人罷<lb/>
土木不急之役事有不便者咸釐正之如此則天災可<lb/>
弭禎祥可致不然將恐因循茍且其弊漸深治亂之由<lb/>
自此而分矣帝嘉納之<lb/>
順帝至正二年監察御史王思誠上奏曰京畿去年秋<lb/>
<pb n="KR2f0039_WYG_314-32b"/>
不雨冬無雪方春首月蝗生黄河水溢盖不雨者陽之<lb/>
亢水涌者隂之盛也嘗聞一婦銜寃三年大旱往嵗巴<lb/>
延專擅威福讐殺不辜郯王之獄雅克特穆爾宗黨死者<lb/>
不可勝數非直一婦之寃而已豈不感傷和氣邪宜雪<lb/>
其罪勅有司行禱百神陳牲幣祭河伯發卒塞其缺被<lb/>
災之家死者給塟具庶㡬可以召隂陽之和消水旱之<lb/>
變此應天以實不以文也<lb/>
順帝在位毎遇天變民災必憂見於色翰林學士承㫖<lb/>
<pb n="KR2f0039_WYG_314-33a"/>
庫庫乗間上奏曰天心仁愛人君故以變示儆譬如慈<lb/>
父於子愛則教之戒之子能起敬起孝則父怒必釋人<lb/>
君側身脩行則天意必回矣<lb/>
蘇天爵上奏曰盖聞應天以實不以文動人以行不以<lb/>
言此自昔國家消弭天變感格人心之至計也洪惟天<lb/>
朝列聖臨御深仁厚澤涵育羣生或遇災異猶思修省<lb/>
誕布徳音務施實恵是則祖宗畏天愛民之盛徳也邇<lb/>
者日月薄食星文示變河北山東旱蝗為災遼陽江淮<lb/>
<pb n="KR2f0039_WYG_314-33b"/>
黎民乏食方此春夏之始農人播植之時災異若此嵗<lb/>
事何望夫天之變異盖不虚生將恐人事有乖和氣當<lb/>
是之時國家正宜訪求直言指切時政矧在卑職忝居<lb/>
言官豈容緘黙伏願朝廷哀矜黎民誕敷實恵更新庶<lb/>
政勿示虚文庶㡬消弭天災感召和氣宗社臣民不勝<lb/>
幸甚<lb/>
　一賞罰者國之大柄朝廷紀綱繫焉故賞不失有功<lb/>
　　則勞臣勸刑不失有罪則姦人懼二者或失綱紀<lb/>
<pb n="KR2f0039_WYG_314-34a"/>
　　必隳故古者爵人於朝與士共之刑人於市與衆<lb/>
　　棄之雖人君不得而私也況左右臣鄰敢擅威福<lb/>
　　而為之乎竊聞近日以来倖門漸啓刑罰漸差無<lb/>
　　功者覬覦以希賞有罪者僥倖以求免中外聞之<lb/>
　　竊議傷嘆誠恐刑政從此漸隳紀綱自此日紊勞<lb/>
　　臣何以示勸姦人無所警懼矣伏願自今以始凡<lb/>
　　官賞刑獄敢有交結近侍互相請托恣為罔欺紊<lb/>
　　亂政治者嚴行禁治中書左右兩司及六部等官<lb/>
<pb n="KR2f0039_WYG_314-34b"/>
　　所以叅賛宰臣決理政務若有不思奉公守法阿<lb/>
　　容茍從并許究問庶㡬賞罰攸當刑政肅清雍熈<lb/>
　　之化可坐而致矣<lb/>
　一節用愛民有國之常經今朝廷用度不足弊在於<lb/>
　　浮費不節所入者有限而所出者無涯遂令内外<lb/>
　　帑廩皆未充贍夫天下之財皆出于民既傷其財<lb/>
　　民必罹害故愛民必謹於節用也盖國家財用責<lb/>
　　之户部户部責之運司州郡州責之縣縣責之民<lb/>
<pb n="KR2f0039_WYG_314-35a"/>
　　至民而止民竭其力以佐公上而用猶不足則嗟<lb/>
　　怨之氣上干天地隂陽之和此水旱災變所由作<lb/>
　　也宜從朝廷專命中書省官二員責督户部詳定<lb/>
　　減省罷不急之工役止無名之賞賜裁官吏之冗<lb/>
　　員減僧道之好事凡百用度務令撙節庶㡬國用<lb/>
　　既充民無横斂感召和氣莫急于此<lb/>
　一遇災知懼聖賢之明訓昔之有國家者凡值凶荒<lb/>
　　災異必減膳徹樂側身警畏憂恤元元惟恐其不<lb/>
<pb n="KR2f0039_WYG_314-35b"/>
　　至也盖天災方作民食未充在位者於此時何忍<lb/>
　　相與飲食燕樂而不恤其民乎近年以来朝廷無<lb/>
　　事待遇勲臣固為優厚然而宴享太頻財用不能<lb/>
　　無費夫珠璣國之重寳馬政國之大事今宴享必<lb/>
　　以殺馬為饌珠璣為花誠恐習俗成風奢侈日甚<lb/>
　　費財擾民有損國治矧當災異洊臻尤宜警懼以<lb/>
　　答天意今後内外百司凡有必合筵宴一切浮費<lb/>
　　奢靡之物並宜裁節禁治是亦恐懼修省之一事<lb/>
<pb n="KR2f0039_WYG_314-36a"/>
　　也<lb/>
　一在古有訓作善降祥不善降殃盖言人之為善為<lb/>
　　惡殃咎各以其𩔖應也後世佛教既入中國始言<lb/>
　　人能修奉佛事輒獲福利小民信之或不能悟甚<lb/>
　　至有國家者傾其府庫捨施金帛供佛飯僧唯恐<lb/>
　　不至然其徴驗盖可覩矣是以中外之臣言其可<lb/>
　　罷者十常八九而國家崇信方篤不忍遽已邇者<lb/>
　　徽政院臣以府庫不充金帛不給啓奉懿㫖凡在<lb/>
<pb n="KR2f0039_WYG_314-36b"/>
　　興聖宫常例好事一切罷止今朝廷政教惟新方<lb/>
　　圖孝治宜體東朝之意凡大内常例好事宜權停<lb/>
　　止豈惟制節浮費有裕于國財庶㡬不惑異端有<lb/>
　　闗于政化也<lb/>
　一建官分職本以為民官冗事繁適足害治盖古者<lb/>
　　爵禄所以待賢才熈庶績非以供人之欲給人之<lb/>
　　求者也是以上自公卿大夫下及抱闗擊柝皆有<lb/>
　　定員而無曠職故官無茍得人無倖心洪惟世祖<lb/>
<pb n="KR2f0039_WYG_314-37a"/>
　　皇帝在位三十五年建官之制詳酌古今之宜故<lb/>
　　治化成而事功立爰自近嵗以来官府日増選法<lb/>
　　愈弊俸禄既廣事功益隳夫文翰之職既同何為<lb/>
　　復列數職造作所司既一不應又置數司掌軍政<lb/>
　　者亦既俱分奉祭祀者似太重複至于屬官羣吏<lb/>
　　員額雜冗支俸食米内外繁多若不早為裁減日<lb/>
　　久愈難沙汰夫科場取士三年止得百人今吏屬<lb/>
　　出身一日不知其㡬即目中書𩔖選已有積年不<lb/>
<pb n="KR2f0039_WYG_314-37b"/>
　　調之苦孰思數嵗之後吏部選又將柰何宜從都<lb/>
　　省早為聞奏照依至元定制合併裁減不惟省去<lb/>
　　冗員清選舉之方亦以制節浮用為裕財之道<lb/>
　一命郡縣之官唯欲圖治班田禄之制所以養亷今<lb/>
　　國家設官固有髙下之列頒禄當無厚薄之分然<lb/>
　　而朝廷卿士俸廩既均郡縣公田多寡不一亦有<lb/>
　　剏設員闕逐月止請俸錢故亷者奉公凍餒其妻<lb/>
　　子貪者受賄辱及其宗親各處雖嘗申明其事主<lb/>
<pb n="KR2f0039_WYG_314-38a"/>
　　者但言設置已久亷吏嗟嘆無可柰何宜從户部<lb/>
　　行移取勘各處所闕公田於係官田内均行標撥<lb/>
　　豈惟廪禄恵及官吏之一家庶責亷能治洽郡縣<lb/>
　　之兆姓<lb/>
　一錢幣之制在古所以恵民鈔法之行嵗久不能無<lb/>
　　弊盖米粟布帛養兆民之本錢幣鈔法權一時之<lb/>
　　宜故法久必更理當然也昔者世祖皇帝始立法<lb/>
　　制遂行中統交鈔其後又行至元寳鈔夫行之既<lb/>
<pb n="KR2f0039_WYG_314-38b"/>
　　久真偽不無坐罪雖曰匪輕獲利自是甚重爰稽<lb/>
　　造鈔以来元額已踰數倍以致鈔日益虚物日益<lb/>
　　貴民庶有倒鈔檢鈔之擾官吏有監鈔燒鈔之害<lb/>
　　欲救其弊理宜更張洪惟武宗皇帝即位之初始<lb/>
　　命尚書省更行銅錢本欲復古以便民未聞有妨<lb/>
　　於國計盖因至大已後一切矯枉太過因併銅錢<lb/>
　　遂亦不用夫行封贈所以勸忠増俸禄所以養亷<lb/>
　　禁干名犯義者厚風化之原減吏員月日者奬奉<lb/>
<pb n="KR2f0039_WYG_314-39a"/>
　　公之吏是皆尚書省所行未聞人以為非何於銅<lb/>
　　錢獨為不可況逺自唐漢近及宋金明君才臣阜<lb/>
　　民之制皆本乎此矧今國家疆宇萬里錢幣之制<lb/>
　　祖宗已嘗舉行宜從都省明白奏聞令户部官講<lb/>
　　究歴代鼓鑄之方用錢之制逺近便宜斷然行之<lb/>
　　豈惟救鈔法一時之宜實所以遂民生無窮之利<lb/>
　　也<lb/>
　一治平既久民獲奠居版籍既定田無餘畆盖山東<lb/>
<pb n="KR2f0039_WYG_314-39b"/>
　　益都之境自昔號稱廣斥書所謂莱夷作牧是也<lb/>
　　今國家平定盖已百年户數土田悉有定籍邇者<lb/>
　　姦人妄行呈獻凡民之田宅墳墓悉指以為荒閑<lb/>
　　朝廷雖嘗差官覆實輒與符同不復考察夫既設<lb/>
　　置官吏遂為㑹斂稅糧幸因水旱為由不克收滿<lb/>
　　元額民既無所控訴官亦無可柰何驗其一嵗所<lb/>
　　入之稅糧僅足諸人所支之俸給既不能裕財富<lb/>
　　國徒足以害衆擾民矧今山東黎民阻飢盜賊多<lb/>
<pb n="KR2f0039_WYG_314-40a"/>
　　有誠恐因之别生利害欽覩天歴元年詔書節文<lb/>
　　有曰國家租稅自有常例今後諸人毋得妄獻田<lb/>
　　土違者治罪擬合欽依明詔將山東田賦總管府<lb/>
　　等衙門革去其百姓合納租賦並依舊制庶使一<lb/>
　　方之民咸獲有生之樂仰稱文宗皇帝發政施仁<lb/>
　　之盛徳<lb/>
　一薄賦稅者治國之大經廣聚斂者蠧民之弊法夫<lb/>
　　以河南之地方數千里所輸稅糧已有定數先之<lb/>
<pb n="KR2f0039_WYG_314-40b"/>
　　以劉伊木罕妄獻地土既已長流海南是無閑田<lb/>
　　亦已明矣自延祐以来姦人竊取相位欲興功利<lb/>
　　以固權寵輒以經理為名惟欲擾害其衆名曰自<lb/>
　　實田糧實是强行科斂朝廷深知其弊累降詔書<lb/>
　　免除有司失於奉行至今令民包納夫以堂堂天<lb/>
　　朝富有四海差稅之入悉有定制乃因興利之徒<lb/>
　　遂遺斯民之害擬合欽依累朝詔㫖其經理虚樁<lb/>
　　之數並行革撥豈惟彰朝廷薄斂恵民之厚澤亦<lb/>
<pb n="KR2f0039_WYG_314-41a"/>
　　以植斯民本固邦寜之逺圖<lb/>
　一國家之治當一視而同仁夫以髙麗為國僻居海<lb/>
　　隅聖朝肇興首效臣節世祖皇帝嘉其勤勞釐降<lb/>
　　公主盖所以懐柔小邦恩至渥也比年以来朝廷<lb/>
　　屢遣使者至于其國選取子女求娶妾媵需索百<lb/>
　　端不勝其擾至使髙麗之民生女或不欲舉年長<lb/>
　　者不敢適人憤怨感傷無所伸訴方今遼東嵗歉<lb/>
　　民適告飢和氣之傷或亦由此今後除内廷必合<lb/>
<pb n="KR2f0039_WYG_314-41b"/>
　　取索外其餘官員敢有不經中書擅自奏請取索<lb/>
　　髙麗女子及因使其國娶妻妾者擬合禁治庶㡬<lb/>
　　彰國家同仁之治慰小邦嚮化之心<lb/>
　<lb/>
　<lb/>
　<lb/>
　<lb/>
　歴代名臣奏議卷三百十四<lb/>
</p>
<p>
</p>
  </div>
</body>
</text>
</TEI>
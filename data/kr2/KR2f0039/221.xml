<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二十二百一</head> <lb/>
    <p>
<pb n="KR2f0039_WYG_221-1a"/>
欽定四庫全書<lb/>
　歴代名臣奏議卷二十二百一<lb/>
　　　　　　　　　　　明　楊士竒等　撰<lb/>
　　兵制<lb/>
宋哲宗即位初守門下侍郎司馬光乞罷將官上狀曰<lb/>
臣伏以州縣者百姓之根本長吏者州縣之根本根本<lb/>
危則枝葉何以得安故自古以來凡置州郡必嚴其武<lb/>
備設長吏必盛其侍衛非以重其權驕其人也乃所以<lb/>
<pb n="KR2f0039_WYG_221-1b"/>
安百姓衛朝廷也秦懲周室幹弱枝彊之弊既滅六國<lb/>
以為天下不復用兵雖分三十六郡置郡守更以御史<lb/>
監之隳名城銷兵器束以竒法舉動施為皆不得自專<lb/>
是以陳勝呉廣以匹夫奮臂大呼郡縣莫能制多殺長<lb/>
吏以應之雖由其殘虐取亡亦守令無權無兵之所致<lb/>
也晉武帝平呉亦以為天下既一兵無所用悉去州郡<lb/>
兵陶璜山濤皆言州郡武備不可廢帝不聽及永寕以<lb/>
後盜賊群起州郡無備不能擒制天下遂大亂夫兵者<lb/>
<pb n="KR2f0039_WYG_221-2a"/>
所以威不軌而昭文徳誰能去兵州縣無虞則國家安矣<lb/>
州縣不守則國家危矣臣竊見國朝以來置總管鈐轄都<lb/>
監監押為將帥之官凡州縣有兵馬者其長吏未嘗不兼<lb/>
同管轄盖知州即一州之將知縣即一縣之將故也先帝<lb/>
欲征伐四夷患諸州兵官不精勤訓練士卒懈弛扵是有<lb/>
建議者請分河北陜西河東京東京西等路諸軍若干人<lb/>
為一將别置將官使之專切訓練其逐州總管以下及知<lb/>
州知縣皆不得闗預及有差使量留羸弱一軍及剩貟以<lb/>
<pb n="KR2f0039_WYG_221-2b"/>
充本州官白直及諸般差使其餘禁軍皆制在將官專事<lb/>
教閱臣愚以為職事修舉在於擇人不在設官茍得其人<lb/>
雖總管等皆能訓練士卒不得其人雖將官亦何所為况<lb/>
今之將官即曏之為總管等者也豈為總管等則不能舉<lb/>
職為將官乃能舉職乎此徒變易其名無益事實非惟無<lb/>
益兼復有害凡設官分職當上下相維如身之使臂臂之<lb/>
使指紀綱乃立今為州縣長吏及總管等官而扵所部士<lb/>
卒有不相統攝不得差使殆如路人者至扵倉庫守宿街<lb/>
<pb n="KR2f0039_WYG_221-3a"/>
市廵邏亦皆乏人雖扵條許差將下兵士而州縣不得直<lb/>
差須牒將官將官往往占護不肯差撥萬一有非常之變<lb/>
州縣長吏何以號令其衆制禦姦宄哉又頃嵗以來自轉<lb/>
運使知州以下白直及迎送之人日朘月減出入導従大<lb/>
為蕭條供承荷擔有所不給觀望削弱無以威服吏民臣<lb/>
略舉目覩一事以證其餘西京城郭周數十里卑薄頽<lb/>
缺犬豕可踰又瀍洛二水交貫其中每夜諸門扃鐍雖<lb/>
嚴而灘流之際人皆可以平行往來其属水南北廵檢<lb/>
<pb n="KR2f0039_WYG_221-3b"/>
下所管兵士除出軍外餘數不多通判以下諸官白直<lb/>
來往防送倉庫守宿街市廵邏盡出其間曏者先帝違<lb/>
豫勅西京留守親詣嵩山起建道塲其將下禁軍充白<lb/>
直者扵條皆不得出城經宿所敢留者剩貟七八人而<lb/>
已西京天子别都也其守禦不固如此留守前宰相重<lb/>
官也其侍衛單寡如此況僻小州縣其守禦之備侍衛<lb/>
之衆可知矣萬一有凶狡之賊驅烏合之衆突入城邑<lb/>
或劫質戕賊長吏以焚燒廬舍殺掠吏民將何以制之<lb/>
<pb n="KR2f0039_WYG_221-4a"/>
哉此特天下太平之乆習俗淳厚羣心安固敵不測虚<lb/>
實膽智怯弱故未敢為之耳豈可忽略謂之必無而不<lb/>
為之備哉今獨縁邉州軍城隍完固士卒衆多可以守<lb/>
禦自餘腹内州縣既無深溝髙城又乏士卒群盜猝至<lb/>
何以責其竭節守義不弃城竄匿或以酒食迎賊以甲<lb/>
兵獻賊斂民財以賂賊者乎群盜尚爾況外裔傾國大<lb/>
舉長驅而來者哉易曰君子安不忘危存不忘亡治不<lb/>
忘亂兵法曰不恃敵之不我犯恃我之不可犯國家豈<lb/>
<pb n="KR2f0039_WYG_221-4b"/>
可恃即目平寕晏然髙枕不以為慮謂其必不敢來乎<lb/>
臣愚以為河北陜西河東京東京西等路腹内州縣宜<lb/>
以漸候豐年農間之際委提㸃刑獄與本䖏長吏相度<lb/>
各脩築所治之城州城稍髙縣城次之不必廣大所以<lb/>
然者髙則難踰小則易守故也其縁邉屯駐兵士遇春<lb/>
夏無事之際委經略安撫使與轉運使公共商量減放<lb/>
歸住營州軍或扵内地就糧勿聽怯懦將帥多有虚占<lb/>
以自守衞其腹内軍量其大小緊慢大藩常留千餘人<lb/>
<pb n="KR2f0039_WYG_221-5a"/>
小州亦留數百人不得差發往别州軍見兵不足即行<lb/>
招添悉罷將官其逐州縣禁軍並委長吏與總管等官<lb/>
同共提舉教閱及諸多差使其有不能精勤致士卒懈<lb/>
弛者委提㸃刑獄常切按察聞奏嚴行責降仍令逐縣<lb/>
各選有勇力武藝之人充弓手以守衞城邑討捕盜賊<lb/>
其州縣吏所給白直迎送之人皆如嘉祐編勅以前之<lb/>
數如此力可以守然後遇寇盜之至責其弃城等罪而<lb/>
誅之彼亦甘心矣<lb/>
<pb n="KR2f0039_WYG_221-5b"/>
光又奏曰臣竊見先帝以契丹驕傲侵據漢唐故地有<lb/>
征伐開疆之志故置保甲今開封府界及河北陜西河<lb/>
東三路皆五日一教閱京東西兩路保甲養馬仍各置<lb/>
提舉官權任比監司既而有司各務張皇以希功賞其<lb/>
提舉官專護本局不顧他司事干保甲州縣皆不得闗<lb/>
預管内百姓不得處治其廵檢指使保正保長競為侵<lb/>
擾蠶食無厭稍不如意擅行捶撻其保丁習扵逰惰不<lb/>
復務農或自為劫掠或侵陵鄉里其本家耕種耘穫率<lb/>
<pb n="KR2f0039_WYG_221-6a"/>
皆妨廢供送不辦率斂無窮貲産耗竭無以為生弱者<lb/>
流移四方壯者亡為盜賊行之數年先帝浸知其弊申<lb/>
勅州縣令保甲應有違犯并廵教官指使違法事件並<lb/>
許州縣覺察施行及陛下踐祚聽政首令京東西路保<lb/>
甲養馬並依元降年限収買其剰買過數目並以充次<lb/>
年之數又令開封府界三路團教已及半年經朝廷按<lb/>
閱者每月併教兩日未經按閱者併教三日陜西團教<lb/>
未及半年者每月兩次併教三日又令見教人身材弱<lb/>
<pb n="KR2f0039_WYG_221-6b"/>
小或乆來疾病及本家止有一丁病患不堪營作并第<lb/>
五等已下地土不及二十畆者並許州縣保明提舉司<lb/>
審驗放免又令一縣不得放免過二分此皆聖澤矜寛<lb/>
民力扵保甲勞費雖什減五六然保甲保馬向去㸃擇<lb/>
買養補填尚猶如舊其廵教指使保正保長名目猶在<lb/>
扵所轄保甲恐不免須有陵逼侵漁其四時教閱雖減<lb/>
日數未免妨農臣愚以為此保甲若使之逐捕賊盜則<lb/>
近已有指揮廵檢縣尉及弓手兵級人數並令依保甲<lb/>
<pb n="KR2f0039_WYG_221-7a"/>
未上畨以前人數復置其保甲更不令管勾捕盜若使<lb/>
之攻討四夷則此皆畎畆白徒教閱雖熟未嘗見敵與<lb/>
敵人戰鬬必望風奔潰登極詔書戒勅邉吏令不得侵<lb/>
擾外界務要靜守疆場然則此保甲保馬的實有何所<lb/>
用徒令府界及五路農民不堪愁苦幸賴社稷之靈適<lb/>
值累年豐稔猶流民甚多盜賊充斥若遇明道年之蝗<lb/>
康㝎年之旱至和年之水則其為國家大患豈可盡言<lb/>
近者群盜王沖乗保馬諸處行劫置保馬本欲逐盜今<lb/>
<pb n="KR2f0039_WYG_221-7b"/>
更為盜資又獲鹿縣保甲斫射毆傷提勾孫文廵檢張<lb/>
宗師以下陵上是乃大亂之源漸不可長凡保甲保馬<lb/>
有害無利天下之人莫不知之臣不知朝廷何憚而乆<lb/>
不廢罷伏乞㫁自聖志盡罷諸處保甲保正保長使歸<lb/>
農依舊置耆長壯丁廵捕盜賊户長催督稅賦其所養<lb/>
保馬揀擇勾收太僕寺量給價錢分配兩騏驥院坊監<lb/>
及諸軍召提舉官還朝其勾當公事廵檢指使並送吏<lb/>
部與合入差遣如此則開封府界及五路之民孰不歡<lb/>
<pb n="KR2f0039_WYG_221-8a"/>
呼鼔舞荷戴聖徳若以保甲中武藝已成之人可惜使<lb/>
之歸農即乞令逐縣户數每五十户置弓手一人略依<lb/>
縁邉弓箭手法許䕃本户田二頃與免二稅或稅輕者<lb/>
與免若干石斗稅及户下諸般科役本户田不足聽䕃<lb/>
戚田務在優假使人勸慕然後召募本縣鄉村户有勇<lb/>
力武藝者投充弓手計即令保甲中有勇力武藝者必<lb/>
多願應募若一人缺額有二人以上争投者即委本縣<lb/>
令佐揀試武藝髙彊者充若見充弓手人有勇力武藝<lb/>
<pb n="KR2f0039_WYG_221-8b"/>
衰退許他人指名比較若勝扵舊者即令充替如此則<lb/>
不須教閱武藝自然常得精熟一縣之中其勇壯者既<lb/>
充弓手其羸弱者雖使之為盜亦無能為患仍委本州<lb/>
及提㸃刑獄常切按察令佐有取捨不公者重加刑典<lb/>
若無人投名乞更議優法若尚召募不足即且扵鄉村<lb/>
户上依舊雇人候有投名者即令充替若弓手數多即<lb/>
令分畨更互在縣祇應一年一替其餘各分定地分廵<lb/>
捕賊盜每獲賊勘得赦後住止及窩藏去處其本地分<lb/>
<pb n="KR2f0039_WYG_221-9a"/>
嚴行科責及令出賞錢與獲賊之人其賊發地分更不<lb/>
作三限科校只令捕賊給賞如此則賊發之處捕盜之<lb/>
人不復掩蔽住止窩藏之處捕盜人不肯庇匿盜賊無<lb/>
所容身自然稀少<lb/>
知陳州韓維上宣仁皇后論保甲馬曰臣竊聞陛下濬<lb/>
發徳音斥宋用臣等出就外省罷其所領職事黜呉居<lb/>
厚使離本道責以掊剋擾民中外喧傳曉然知陛下憂<lb/>
國愛民之深意莫不欣悅相賀臣雖在哀戚之中不覺<lb/>
<pb n="KR2f0039_WYG_221-9b"/>
失聲歡呼然臣尚有愚懇不敢不盡以上聞臣竊恐議<lb/>
者以嗣君新即位且當循守父道三年無改此大不然<lb/>
伏惟太皇太后扵大行皇帝為母儀扵今上皇帝有祖<lb/>
母之尊此時稱制臨政盖為社稷大計事有不便弛以<lb/>
利民考古相時理無不可臣以為萬一有敢為此論上<lb/>
惑天聽者若非奸人沮害聖政即是俗儒不識時變願<lb/>
陛下切勿聽之臣近去都下日嘗具奏陳陛下深察盜<lb/>
賊所起之原罷非業之令寛訓練之程盖為保甲保馬<lb/>
<pb n="KR2f0039_WYG_221-10a"/>
發也何則農民以稼穡為生使之出錢市馬已非其願<lb/>
又守護灌飼素昧其方萬一死損復更償買昔時一馬<lb/>
直錢二三十千者今貴至百千矣農民如此未有已時<lb/>
愁歎之聲聞扵道路近嵗保甲以築垣為塲號為團教<lb/>
一丁在官訓練更須一丁供饋飲食家闕耕作身受勞<lb/>
苦不無怨懟夫使失業怨懟之人操兵習器為擊刺之<lb/>
事豈無可慮近者又聞京西保馬頗為群盜掠取換易<lb/>
乗騎如其外廐河北保甲漸亦作過陵暴良民州縣㡬<lb/>
<pb n="KR2f0039_WYG_221-10b"/>
不能禁此患在耳目之前臣恐更易措置不可緩也且<lb/>
臣非謂國馬遂可不飬但官置監牧可矣非謂民兵遂<lb/>
可不教但扵農隙一時訓練可矣孟子曰天時不如地<lb/>
利地利不如人和人和可勝天地可不務乎臣伏望太<lb/>
皇太后陛下更留聖慮詳酌施行<lb/>
左司諫朱光庭上奏曰臣伏見朝廷近降指揮河東陜<lb/>
西保甲自來年正月一日罷教只扵冬三月輪畨教閱<lb/>
此誠安民之急務也内有兵器一節臣方自外來不知<lb/>
<pb n="KR2f0039_WYG_221-11a"/>
朝廷己未䖏置伏縁自教閱保甲以來兵器未嘗禁止<lb/>
今既許三時務農従事扵耒耜田畆之間則兵器豈可<lb/>
依舊蓄扵私家竊恐緩急有所資藉起而為盜為患不<lb/>
細欲望朝廷速行指揮三路保甲自罷教日將應教閱<lb/>
兵器不問官給自置並令納官為置庫如法收貯俟冬<lb/>
教日旋行給付教罷即復行拘収如官已拘収之後民<lb/>
間輒復私置者乞依法禁止施行所貴小人無所資藉<lb/>
亦銷弭盜賊之一端也臣又聞朝廷已降指揮州縣招<lb/>
<pb n="KR2f0039_WYG_221-11b"/>
置弓手今來保甲有事藝精熟之人欲乞充弓手其逐<lb/>
縣舊役弓手亦乞委令佐揀擇内有瘦軟者將應募保<lb/>
甲替換如是則弓手盡得彊勇之人可以擒制盜賊如<lb/>
允所乞伏望聖慈早賜施行<lb/>
知慶州范純仁上奏曰臣伏覩進奏院狀報七月六日<lb/>
奉聖㫖府界三路保甲自來年正月以後並罷團教止<lb/>
令每嵗農閒月分依義勇舊法赴縣教閱一月所有差<lb/>
官置場準備軍器及教閱法式畨次按賞費用等仰樞<lb/>
<pb n="KR2f0039_WYG_221-12a"/>
宻院取索㑹校措置條畫與三省同共立法取㫖施行<lb/>
臣愚竊以先帝留神訓練保甲今已是累年其間甚有<lb/>
人材武藝超出群衆者乞並給盤纏赴闕委殿前司揀<lb/>
閱其間人材事藝可及諸班者與等第扵諸班至散直<lb/>
殿侍安排如不願者委逐路安撫都總管司合量材扵<lb/>
敢勇効用或弓箭手軍貟十將内安排更不願者即扵<lb/>
本鄉保甲守闕副都保正或依弓箭手例特置正副都<lb/>
頭指揮使都虞候都指揮使等階級及立定年限遷轉<lb/>
<pb n="KR2f0039_WYG_221-12b"/>
候至都指揮使與換近下班行則人人皆有進身之望<lb/>
有所顧藉不肯輕易犯法其間武藝尋常惰扵作業者<lb/>
即委郡縣覺察仍許父母尊長陳告與刺充本土禁軍<lb/>
上可以増壯禁衞次可使強民有歸下可絶敗羣㳺惰<lb/>
之人及免凶年飢嵗聚為寇盜如此則聖制曲盡乆逺<lb/>
無弊兹古人所以慮事扵未然弭患扵未萌也天下幸<lb/>
甚<lb/>
純仁又上奏曰臣伏覩提舉保甲司牒准樞宻院劄子<lb/>
<pb n="KR2f0039_WYG_221-13a"/>
指揮鈐束保甲子弟不令聚集飲博即遇閒暇扵本家<lb/>
閱習事藝竊縁保甲每月雖䝉指揮併教兩日或三日<lb/>
比之自來全少然未免往來聚集有妨農務盖子弟慣<lb/>
入鎮市漸喜㳺惰託以脩葺弓弩箭器或期約同保私<lb/>
閱為名不肯專意生業官司及父兄終難鈐束覺察自<lb/>
古三時務農一時講武又曰皆扵農隙以講事此古人<lb/>
不易之法所以東作西成得盡其力三年之食可足武<lb/>
藝不廢民力不窮三代興王同此道也盖農事播種斂<lb/>
<pb n="KR2f0039_WYG_221-13b"/>
穫不可少有失時常若寇盜之至苟一日愆期或致終<lb/>
嵗之闕則職在勸農者所當申陳也臣亦欲乞應三路<lb/>
教閱保甲計一嵗合教日數并就農閒之月其餘月分<lb/>
並歸農業則官司與父老易為拘管不唯農不失時亦<lb/>
因併教多日事藝必得精熟<lb/>
監察御史王岩叟上奏曰臣近以三路第四第五等保<lb/>
丁多貧乏乞依義勇舊法免冬教及畿内舊無義勇今<lb/>
亦乞罷保甲未䝉施行臣竊以道有弛張故法有損益<lb/>
<pb n="KR2f0039_WYG_221-14a"/>
不可以為常要在酌民之言因時之宜而損益之為國<lb/>
家長乆之計耳臣見保甲之法陛下每損之則民心每<lb/>
加喜民心之加喜國計之益以為利也按義勇舊法三<lb/>
丁方取一丁而保甲兩丁便取其一比義勇立法為甚<lb/>
宻而得兵為甚多臣今不敢請取丁如義勇但乞如義<lb/>
勇免下户冬教而已冬教雖免而姓名猶存扵籍亟召<lb/>
則亟得非釋然放之也臣昨為民官每親見下户保丁<lb/>
赴團教不以習技為難而常以艱食為苦未嘗不疾首<lb/>
<pb n="KR2f0039_WYG_221-14b"/>
蹙頞以應一日之教況無衣無褐隆冬大寒當一月之<lb/>
乆乎陛下推臣之言以觀其情之樂否也人情之所不<lb/>
樂而必為之非天下之所以望扵陛下者也又畿内之<lb/>
民素倚京師以為重浸潰仁恩而安扵無事自與保甲<lb/>
以來往往切切偶語曰三路教民固將緩急當護邉之<lb/>
用也我曹豈亦將驅而為此乎臣誠知國家無意至此<lb/>
徒使人心常疑而不自寕何益也議者皆以謂罷之便<lb/>
伏望陛下省臣前奏今去起教月分不逺早賜指揮施<lb/>
<pb n="KR2f0039_WYG_221-15a"/>
行以慰人心<lb/>
岩叟又乞廢罷保甲奏曰臣昨在河北為知縣親見保<lb/>
甲之患非止一端及䝉恩召為御史即詳具保甲利害<lb/>
條列劄子欲求面奏而未到闕間已承朝廷有指揮止<lb/>
令冬教一月暨臣赴臺供職適主兵察竊見新降保甲<lb/>
法尚存提舉教閱一司及改逐縣廵教官為監教官乃<lb/>
知朝廷未察所以為保甲之患者大本猶在臣須至以<lb/>
先所具到劄子上進仰冀陛下委曲知保甲之害盖由<lb/>
<pb n="KR2f0039_WYG_221-15b"/>
提舉一司官属不體朝廷之本心倚法用情奉行深刻<lb/>
所至百姓一聞其名自己疾首蹙頞無安樂意今雖曲<lb/>
為之防須亦别自生姦終恐為害不已伏望陛下深察<lb/>
民情廢提舉保甲一司及監教官但令州縣及安撫司<lb/>
主之使百姓安心扵為生以樂聖政不勝幸甚若不罷<lb/>
提舉保甲司及逐縣監教官則是保甲無事之時猶遭<lb/>
脇制未免侵漁終年不減騷擾之患此朝廷不可不察<lb/>
也且一司官属三路不下數百貟虚負廪禄亦非乆逺<lb/>
<pb n="KR2f0039_WYG_221-16a"/>
可行之理今猶指揮自十月至正月分四畨教閱臣竊<lb/>
見民間十月塲圃未終正月夫役將興農緒亦起此時<lb/>
教習未免有妨唯是分為兩畨扵十一十二兩月教畢<lb/>
民情頗為利便不消分作四畨臣深曽體訪備得其情<lb/>
伏望朝廷更加詳度若罷提舉官司自扵保甲都保不<lb/>
減在國家民兵之勢無所虧損又人人既得平居泰然<lb/>
以為生則國家一日用之必樂扵為用伏乞陛下勿以<lb/>
為疑早發睿㫁以安百姓如每年自京差指使往逐䖏<lb/>
<pb n="KR2f0039_WYG_221-16b"/>
同共監視教閱竊慮麄勇之人挾恃朝廷所差妄作氣<lb/>
勢搔擾生事只乞令安撫司差那使臣為便<lb/>
岩叟又論保甲之害奏曰臣竊以保甲之法行之累年<lb/>
朝廷固已知人情之所共苦而前日下詔蠲疾病汰小<lb/>
弱釋第五等田不及二十畆者省一月之六教而為三<lb/>
日之併教甚大惠也然其司尚存其患終在今臣䝉恩<lb/>
由河北知縣擢置御史敢以其所目見而身自厯之者<lb/>
為陛下言不敢隠其實以欺朝廷亦不敢飾其事以罔<lb/>
<pb n="KR2f0039_WYG_221-17a"/>
成法惟陛下垂聽幸甚朝廷知教民以為兵而不知教<lb/>
之太苛而民不易堪知别為一司以總之而不知擾之<lb/>
太煩而民以生怨教之欲以為用也而使之至扵怨則<lb/>
恐一日用之者不能如吾意矣不可不思也民之言曰<lb/>
教法之難不足以為苦也而羈縻之虐有甚焉羈縻不<lb/>
足以為苦也而鞭笞之酷有甚焉鞭笞不足以為苦也<lb/>
而誅求之無已有甚焉方耕而輟方耘而罷方幹而去<lb/>
此羈縻之所以為苦也其教也保長得笞之保正又笞<lb/>
<pb n="KR2f0039_WYG_221-17b"/>
之廵檢之指使與廵撿者又交撻之提舉司之指使與<lb/>
提舉司之幹當公事者又互鞭之提舉之官長又鞭之<lb/>
一有逃避縣令又鞭之人無聊生每相與言曰恨不死<lb/>
爾此鞭笞之為甚苦也創袍市巾買弓脩箭添弦換包<lb/>
指治鞍轡盖涼棚畫象法造隊牌緝牌架僦椅卓團典<lb/>
紙墨看廳人雇直均菜緡納稭粒之𩔖其名百出不可<lb/>
勝數故其父老之諺曰兒曹空手不可以入教塲非虚<lb/>
語也都副兩保正大小兩保長平居扵家婚姻䘮𦵏之<lb/>
<pb n="KR2f0039_WYG_221-18a"/>
問遺秋成夏熟絲麻榖麥之邀求遇扵城市一飲一食<lb/>
之責望此迫扵勢而不敢不致者也一不如意則以藝<lb/>
不應法為名而捶辱之無所不至又所謂廵檢者指使<lb/>
者多由此塗以出貪而冒法不顧後禍有踰扵保正保<lb/>
長者此誅求之所以為甚苦也又有逐養子出贅壻再<lb/>
嫁其母而兄弟析居以求免者有毒其目㫁其指炙烙<lb/>
其肌膚以自致扵殘廢而求免者有盡室以逃而不歸<lb/>
者有委老弱扵家而保丁自逃者保丁者逃則法當督<lb/>
<pb n="KR2f0039_WYG_221-18b"/>
其家出賞鈔十千以募之使其家有所出當未至扵逃<lb/>
至扵逃則困窮可知而督取十千何可以得故縣縣皆<lb/>
常有數十百家老弱嗟咨扵道路哀訴扵公庭如臣之<lb/>
愚且知不忍使陛下仁聖見之當何如也又保丁之外<lb/>
平户之家凡有一馬皆令借供逐塲教騎終日馳驟往<lb/>
往至扵飢羸殘壊而就斃誰復敢言或其主家偶因出<lb/>
䖏一誤借供遂有追呼笞責之害又或其家官逋督迫<lb/>
不得已而易之則有抑令還取之苦故人人以有馬為<lb/>
<pb n="KR2f0039_WYG_221-19a"/>
禍此皆提舉司官吏倚法以生事重為百姓之擾者也<lb/>
臣竊惟古者未嘗不教民以戰也而不聞其有此何則<lb/>
因人之情而為之法爾夫縁情以推法則愈乆而愈行<lb/>
倚威以行令則愈嚴而愈悖此自然之理也獸窮則搏<lb/>
人窮則詐自古及今未有窮其下而能無危者也臣觀<lb/>
保甲一司上下官吏無毫髮愛百姓之意故百姓視其<lb/>
官司不啻虎狼積憤銜怨人人所同比者保丁執指使<lb/>
逐廵檢攻提舉司幹當官大獄相繼今猶未已雖民之<lb/>
<pb n="KR2f0039_WYG_221-19b"/>
愚顧豈忘父母妻子之愛而喜為犯上之惡以取禍哉<lb/>
盖激之至扵此極爾臣以謂蓄而益深安知其發有不<lb/>
甚扵此者情狀如此不可不先事而䖏以保大體為安<lb/>
靜計夫三時務農一時講武先王之通制也臣愚以謂<lb/>
一月之間併教三日不若一嵗之終併教一月農事既<lb/>
畢無他用心自安扵講武而無憾遂可罷提舉司廢廵<lb/>
教官一以𨽻州縣而俾逐路安撫司總之每俟冬教則<lb/>
安撫司旋擇教官分詣諸邑與令佐同教扵城下一邑<lb/>
<pb n="KR2f0039_WYG_221-20a"/>
分畨當一月起發則與正長論階級罷教則與正長不<lb/>
相誰何而百姓獲優㳺以治生無終年逃遁之苦無侵<lb/>
漁苛虐之患無争陵犯上之惡矣且武事不廢威聲亦<lb/>
全豈不易而有功哉惟陛下深計逺慮㫁在必行以省<lb/>
多事以為生靈安樂之惠以為國家安静之福天下幸<lb/>
甚<lb/>
岩叟扵元祐八年又乞保甲併用冬教奏曰臣伏見近<lb/>
降保甲畫一指揮仍舊逐嵗遣使按閱者竊敢為朝廷<lb/>
<pb n="KR2f0039_WYG_221-20b"/>
論其害臣每見使者所嚮其騎従之盛風聲之峻供億<lb/>
之繁承迎之厚郡縣為之騷然一小郡坊市户有旋染<lb/>
縑帛五六百疋為供張之具者推此一事其餘可知雖<lb/>
非使者使之如此則州郡望風畏憚不敢不然故所至<lb/>
人情甚以為害又其所按保下雖各得銀絹三五疋兩<lb/>
而備按閱飲食衣服之費自己不輕既得之為衆人耗<lb/>
蠧又亦不少所存以歸能有㡬許臣深曽體問皆云若<lb/>
國家冬教使不失農時則家之所得自可有餘天恩深<lb/>
<pb n="KR2f0039_WYG_221-21a"/>
厚非一按閱賜賚之比也竊考其情盖不以得一時之<lb/>
賞為足而以安終年之業為樂也況所謂賜賚者却秖<lb/>
是出扵保丁人家所納錢數内耳所謂取諸其懐而與<lb/>
之割其肉而啖之孰若不取不割之為兩得也臣愚伏<lb/>
望聖慈因冬教以為恩罷逐年按閱之煩省役錢封樁<lb/>
之擾一以安靜養其力而舒其心斯民幸甚<lb/>
元祐元年右司諫蘇轍上奏曰臣聞薄賦斂散蓄聚若<lb/>
以致貧而民安其生盜賊不作縣官食租衣稅廪有餘<lb/>
<pb n="KR2f0039_WYG_221-21b"/>
粟帑有餘布乆而不勝其富也厚賦斂奪民利若以致<lb/>
富而民所入有限所害無窮大者亡國小者致寇寇若<lb/>
一起盡所得之利不償所費之十一乆而不勝其貧也<lb/>
臣未敢逺引陳勝呉廣龐勛黃巢之𩔖只如淳化中李<lb/>
順慶歴中張海熈寕中廖恩此數火盜賊計其燔燒官<lb/>
寺劫掠倉庫以致發兵命將轉輸粮食耗失兵械募士<lb/>
賞功之費大率不下數百萬貫但得事了豈敢言費然<lb/>
方其未發有能建言乞捐數十萬貫以消其變則上下<lb/>
<pb n="KR2f0039_WYG_221-22a"/>
爭執如惜支體不肯割截此天下之大迷古今之通患<lb/>
也故臣願扵元豐庫或内藏庫乞錢三十萬貫上以為<lb/>
先帝收恩扵既徃下以為社稷消患扵未萌伏願陛下<lb/>
權禍福之重輕較得䘮之多少㫁而行之毋使有司吝<lb/>
扵出納以害大計河北之民喜為剽劫所従來尚矣近<lb/>
嵗創為保甲驅之使離南畆教之使習凶器一夫在官<lb/>
一家資送窮苦無聊靡所不至椎埋為姦十人而九號<lb/>
為保甲莫敢誰何若更一年不罷則廣勝之事可立而<lb/>
<pb n="KR2f0039_WYG_221-22b"/>
待也今雖已罷而弓刀之手不可以復執鋤酒肉之口<lb/>
不可以復茹蔬既無所歸勢必為盜今河北寇賊成群<lb/>
訪聞皆是保甲餘黨若因之以飢饉則變故之作不可<lb/>
復知近嵗富弼知青州是時河北流民百萬轉徙京東<lb/>
弼既設方畧振活其老幼而招其壯悍者為軍不待朝<lb/>
㫖皆刺指揮二字其後皆為勁兵百萬之衆無一人為<lb/>
盜者弼為人臣便宜行事猶能若此況陛下富有四海<lb/>
而元豐及内庫錢物山積莫可計數只如近日内降睿<lb/>
<pb n="KR2f0039_WYG_221-23a"/>
思殿金銀一色令别庫収貯者自約及百餘萬貫皆是<lb/>
先帝多方収拾以備緩急支用不取扵民聖筭深逺非<lb/>
凡所及若積而不用則與東漢西園錢唐之瓊林大盈<lb/>
二庫何異扵先帝聖徳不為無損故臣願乞三十萬貫<lb/>
為招軍例物選文武臣寮有才幹者各一二人分往河<lb/>
北逐路扵保甲中招其強勇精悍者為禁軍隨其人才<lb/>
以定軍分本州無闕則自近及逺或押上京不過一二<lb/>
萬人則河北豪傑畧盡矣其間武藝絶倫舊日以補班<lb/>
<pb n="KR2f0039_WYG_221-23b"/>
行者押赴闕試驗有實以補内六班之闕或以補本貫<lb/>
及隣近門額軍貟但當嚴賜指揮候了日當遣人覆按<lb/>
有不如法重坐官吏臣聞先帝本謂保甲可用欲隠兵<lb/>
扵農以漸消正兵是以禁軍多有闕額今保甲既罷正<lb/>
使無事猶合補填況如前件所陳者惟陛下深察果㫁<lb/>
而力行之<lb/>
轍又論京畿保甲冬教等事狀曰臣竊見仁宗朝河北<lb/>
河東初置義勇至英宗朝推行其法漸及陜西皆以地<lb/>
<pb n="KR2f0039_WYG_221-24a"/>
接邊陲有守禦之備每嵗冬教一月民雖以為勞而邉<lb/>
防之計有不得已及熈寕中更置保甲使京畿三路之<lb/>
民日夜教習二聖臨御知其不便率皆罷去民得歸秉<lb/>
耒耜盜賊因此衰息歌舞聖徳無有窮已惟有冬教一<lb/>
月之法三路以被邉之故民習為常不敢辭愬至扵京<lb/>
畿諸縣累聖以來為輦轂所在素加優厚今乃與三路<lb/>
邉郡為比一例冬教情所未安伏乞聖慈深念根本之<lb/>
地所宜寛卹特與蠲免兼訪聞京畿三路見今皆脩盖<lb/>
<pb n="KR2f0039_WYG_221-24b"/>
冬教場屋宇州縣頗以為勞臣昔守官河北竊見義勇<lb/>
冬教並不置教場屋宇每遇教日皆權扵係官屋宇及<lb/>
寺院等䖏安泊别無闕事朝廷若允臣所奏免畿内冬<lb/>
教則其教場屋宇已自不脩如三路冬教乞下逐路監<lb/>
司相度只如目前權扵係官屋宇及寺院等䖏安泊無<lb/>
有不便如别無不便亦乞罷脩以寛民力<lb/>
四年尚書右丞王存上奏曰臣伏見范純仁劄子奏畿<lb/>
内保甲乞今後更不教閱臣竊詳先帝教閱畿内保甲<lb/>
<pb n="KR2f0039_WYG_221-25a"/>
思慮深矣盖以京師之地四達而平非有重山峻嶺之<lb/>
險金城湯池之固所以維御四方威制敵國為根本之<lb/>
固者以宿衆營衞嚴也慶歴治平間禁廂之籍至百餘<lb/>
萬新城裏外連營相望其後論者以兵冗費廣供餽不<lb/>
給乃議併營裁決其後中外禁軍五十八萬為額而京<lb/>
師兵籍益削扵是三路添籍民兵畿内亦置保甲四時<lb/>
教閱使人為勝兵平日不費縣官錢粮緩急得為武備<lb/>
此先帝之意也但當時教閱之法太宻官吏之責太苛<lb/>
<pb n="KR2f0039_WYG_221-25b"/>
以此人情有所不安陛下即位之初罷三時之閱止冬<lb/>
間一教教閱條制事伎精熟者十日便放稍精熟者二<lb/>
十日生踈者止扵一月每教至旬日往往放者太半如<lb/>
是災傷放稅五分又即權免此法既寛人情未有所害<lb/>
前此洊飢法當權免今嵗豐稔若遂不教即其法遂廢<lb/>
甚可惜也大率民兵之法創置則難放罷即易先帝不<lb/>
憚艱難而為之數年之間人既就緒一旦無故而廢之<lb/>
深為可惜臣非不知附㑹時論可以干百姓之譽但職<lb/>
<pb n="KR2f0039_WYG_221-26a"/>
任至此為國家長乆之慮不敢嘿嘿耳伏望聖慈再三<lb/>
思慮不勝幸甚<lb/>
哲宗時陳次升奏曰臣訪聞河北路禁軍例多老病怯<lb/>
弱不任征役盖招軍官司上下通同作弊或以老小為<lb/>
丁壯或以病患為強健招刺之後年甲具載兵籍每嵗<lb/>
揀選惟據籍㸃檢而已未嘗以籍考其年顔嵗數虚實<lb/>
是以老病者常多而強壯者常少徒費軍粮無濟扵用<lb/>
況邉庭粮草最為難得禦戎備寇要在兵強今所養之<lb/>
<pb n="KR2f0039_WYG_221-26b"/>
兵既非可用倉卒之際恐致敗事此不可不慮也伏望<lb/>
聖慈嚴勅本路招軍官司今後所招兵士務要強壯的<lb/>
實年甲及責監司每嵗揀軍必以兵籍考其年甲顔貎<lb/>
若有不實即行按發無令老病怯弱之人虚占兵籍侵<lb/>
耗邉儲如敢依前不切用心揀選官當行重責庶使官<lb/>
吏知畏守禦有備天下幸甚<lb/>
畢仲㳺上言曰為國者患在因喜事之人開進取之說<lb/>
而不知無以善其後或者乗已厭之機為可廢之論而<lb/>
<pb n="KR2f0039_WYG_221-27a"/>
不戒異日之非常二者循環相従迭為用舍可以資一<lb/>
時之策而非天下長乆不易之道也傳曰天生五材民<lb/>
並用之廢一不可孔子亦曰足食足兵民信之矣則兵<lb/>
何可略略之則天寳之市人將復入扵六軍之中矣老<lb/>
子曰兵者凶器不得已而用之而三代以來亂亡相尋<lb/>
鮮不以兵則兵何可長長之則䝉恬之役重興扵後世<lb/>
故兵不可長亦不可略藏之扵不用之地若無兵及其<lb/>
用則若雷霆風雨之驟至不知所従來者兵之道也盖<lb/>
<pb n="KR2f0039_WYG_221-27b"/>
惟三代之時則有此兵矣昔周之兵寓扵比閭族黨州<lb/>
鄉别扵鄰里鄼鄙縣遂成扵五兩卒旅至五師為軍之<lb/>
大法其不用也則為六鄉之民用之也則為六軍之衆<lb/>
而將之者又皆出扵六鄉之吏故平日不知兵之所在<lb/>
而兵行則無敵扵天下其後管仲相齊粗得三代之遺<lb/>
意亦分國為鄉寓軍扵政比其居以軌里連鄉之法五<lb/>
家為軌故五人為伍而率之以軌長十軌為里故五十<lb/>
人為小戎而率之以里有司四里為連故二百人為卒<lb/>
<pb n="KR2f0039_WYG_221-28a"/>
而率之以連長十連為鄉故二千人為旅而率之以鄉<lb/>
良人五鄉一率故萬人為一軍有中軍之鼓有國子之<lb/>
鼔有髙子之鼔以教士三萬人亦横行扵諸侯之國管<lb/>
仲而下無足道者惟唐府兵之制無事則耕扵野有事<lb/>
則出扵征事辦輙罷兵散扵府將歸扵朝而天下無宿<lb/>
兵之費雖云三代之兵益逺亦略得管仲之遺意故猶<lb/>
足道本朝黥市人為卒賦斂齊民以養之齊民之力十<lb/>
耗其七八及其戰也纔足以備行伍而不足以禽將破<lb/>
<pb n="KR2f0039_WYG_221-28b"/>
敵故神宗皇帝為伍保之法欲使民知戰而足以破敵<lb/>
禽虜也盖聞太宗皇帝之北征獨取三晋之民得十萬<lb/>
衆命曰義軍而咸平亦詔陜西户出一丁以戍邉命曰<lb/>
保毅著扵籍者至六萬八千則土兵之議亦不可以伍<lb/>
保為嫌而不講今若取天下户絶之産與官田棄地募<lb/>
人耕鑿蠲其賦役使家出一人以為兵户絶之産嵗嵗<lb/>
有之而有官田棄地開之則亦無窮其有中民之户丁<lb/>
多地少而願為兵者可益授以地略依唐府衞之制畨<lb/>
<pb n="KR2f0039_WYG_221-29a"/>
上宿衞或為州縣之守禦教之戰陣擊刺坐作進退之<lb/>
節耕扵野者則春秋大閱而已勿重擾之乆以嵗月則<lb/>
府衞之制漸復而營卒亦漸省以除天下之大費所謂<lb/>
非常者令下之日已可禁禦而十年之後將亦如三代<lb/>
之無敵<lb/>
李廌上竒正論曰臣聞天下之事有能以勝不能有術<lb/>
以勝無術皆有能矣能之精者又勝焉皆有術矣術之<lb/>
多者又勝焉借以羿與般而譬之羿善射般善工學射<lb/>
<pb n="KR2f0039_WYG_221-29b"/>
者有彀的善工者有規矩特其大略也般之所以巧又<lb/>
有巧焉故學羿之射既與羿之巧均則有勝羿之心焉<lb/>
必曰吾與乃技相若羿不勝其忿而鬬羿果相若則為<lb/>
羿之過失扵盡其巧而傳之故卻視般之教示以巧而<lb/>
不盡其所以巧者誠為自勝之計也兵始扵黃帝法成<lb/>
扵太公黃帝而上兵未設以有兵勝無兵太公而上法<lb/>
未備以有法勝無法太公而後何其紛紛耶用兵者既<lb/>
頻學兵者既衆一定之法不足以相勝故管仲穰苴孫<lb/>
<pb n="KR2f0039_WYG_221-30a"/>
武呉起尉繚留侯孔明李靖之徒始出而論竒正竒正<lb/>
者因古以御時依體以立用千變萬化以制勝兵策用<lb/>
之之法可觀也而所以用之者不可見也戰之理可踰<lb/>
也而所以戰者不可陳也勝之道可制也而所以勝者<lb/>
不可傳也彼用兵之書布在方冊既已人人皆可習矣<lb/>
用兵之法試扵行陣既已人人皆能布矣人人皆習我<lb/>
亦習焉人人皆能我亦能焉是亦衆人也以衆人敵衆<lb/>
人尚何議先勝故竒正之理古人議而不辨竒正之法<lb/>
<pb n="KR2f0039_WYG_221-30b"/>
古人論而不議竒正之變古人存而不論非不論也不<lb/>
可論也不可論故不弊而常新以俟後世君子俾因襲<lb/>
致用可以神遇而不可以智知可以道運而不可以迹<lb/>
究法猶奕之局也兵猶奕之棊也竒正猶奕之智也智<lb/>
無一揆棊無定形觀其黒白不相容新故不相仍咫尺<lb/>
數路情狀萬變勝負得失在扵一子然則竒正之形所<lb/>
以使敵人前後不相及衆寡不相待貴賤不相救上下<lb/>
不相扶亦一二䇿而已故四為正四為竒黃帝握機之<lb/>
<pb n="KR2f0039_WYG_221-31a"/>
文也一術為正一術為竒曹公新書之義也前向為正<lb/>
後卻為竒太宗所以勝宋老生也先合為正後出為竒<lb/>
曹公所以辨孫武也方為正圓為竒歩為正騎為竒受<lb/>
扵君者為正將所自出者為竒固曰妙矣然人既用之<lb/>
則為故智不足襲蹈何哉不惟黠慧者知之而愚者亦<lb/>
知之故當益為變化以出意外所謂形人而我無形致<lb/>
人而不致扵人者非陳迹相沿而能勝也茍惟正此固<lb/>
亦觕矣能求竒正之義扵意外古今㡬人哉故學兵雖<lb/>
<pb n="KR2f0039_WYG_221-31b"/>
衆不足畏之誠以勝之又勝者猶在人也臣觀唐太宗<lb/>
與李靖論竒正之理所謂無不正無不竒又曰竒亦勝<lb/>
正亦勝善夫能知變通故其論左右逢原莫非竒正之<lb/>
變其言曰以竒為正以正為竒吾之竒使敵視之以為<lb/>
正吾之正使敵視之以為竒因其漢長扵弩而蕃長扵<lb/>
馬則為之法使馬亦有正弩亦有竒變其號而易其服<lb/>
也則為之法使蕃而示之以漢為竒漢而示之以蕃為<lb/>
竒方其陣之散也以合為竒方其陣之合也以散為竒<lb/>
<pb n="KR2f0039_WYG_221-32a"/>
觸𩔖長之變而通之使竒正相生生生不窮竒正相變<lb/>
變變不測惟欲多方誤敵乖其所之豈復膠柱哉卻視<lb/>
孫子所謂以正合以竒勝猶為膠柱矣李靖論韓擒虎<lb/>
以謂但能識正為正竒為竒不知竒正之相變知竒正<lb/>
之相變者其知神之㡬乎故早晏者天之隂陽左右者<lb/>
人之隂陽竒正者天人相變之隂陽相生也無窮如天<lb/>
地相因也無竭如江河相濟也終而復始如日月相成<lb/>
也死而復生如四時味止扵五五味之變不可勝食聲<lb/>
<pb n="KR2f0039_WYG_221-32b"/>
止扵五五聲之變不可勝聽色止扵五五色之變不可<lb/>
勝視兵雖竒正竒正之變不可勝窮巧歴不能盡其數<lb/>
聖智不能極其端此之謂兵妙或曰竒正固有宜分合<lb/>
固有變如之何以訓偏裨如之何以教士卒臣曰簡其<lb/>
節目異其號令正為一法竒為一法或進或退各以何<lb/>
别或分或合各以何驗吾以號令使之號令所指變亦<lb/>
隨之既一吾之耳目又變敵之耳目兵惟知有號令不<lb/>
知為竒正車果何出騎果何來徒果何從敵人雖知吾<lb/>
<pb n="KR2f0039_WYG_221-33a"/>
有竒正不知竒正所在士卒雖為吾用知吾以竒正取<lb/>
勝不知竒正何先方料吾以正而吾忽以竒方意吾以<lb/>
竒而吾止以正不惟敵之不知而士卒亦莫之知孫子<lb/>
曰見勝不過衆人之所知非善之善也戰勝而天下曰<lb/>
善非善之善也知吾有制勝之形而不知吾所以制勝<lb/>
之形非善之善不足以與扵此或曰竒正之情何如臣<lb/>
曰兵家之要貴我專而敵分為竒正者在我故專應竒<lb/>
正者在敵故分以知吾之有竒正也則備我備前則後<lb/>
<pb n="KR2f0039_WYG_221-33b"/>
寡備左則右寡備我者所以寡彼也無所不備者無所<lb/>
不寡也我專為一彼分為十以十擊一者也我專則安<lb/>
彼分則擾以安擊擾者也勝負之理不言可喻故能正<lb/>
不能竒守將也能竒不能正鬭將也守將可以用竒劫<lb/>
鬬將可以用正老能竒能正乃國之輔今夫以武為業<lb/>
動累億萬鬭力勇而已鮮知兵之法學兵之法動累數<lb/>
千分行陣而已鮮窮兵之理窮兵之理動累數十分強<lb/>
弱而已鮮知竒正借或有人但能知竒為竒正為正而<lb/>
<pb n="KR2f0039_WYG_221-34a"/>
已鮮知竒正之變臣故曰兵法貴勝勝之所以勝以竒<lb/>
正法可傳而竒正不可傳學兵雖衆不足畏者以勝之<lb/>
所以勝者猶在人也或曰羊叔子之平呉也不為掩<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>
之計尅日而後戰柰何專論竒正哉臣曰乃所以為竒<lb/>
正也償禾縦俘歸禽饋藥竒正之用也懐其心逮祜死<lb/>
而王濬舟師東下一舉而俘其主夷其社孰知夫正在<lb/>
荆州而竒在益州耶兹竒正之大者也人君俾賢將之<lb/>
用竒正必若羊叔子則成功必大矣<lb/>
<pb n="KR2f0039_WYG_221-34b"/>
殿中侍御史吕陶奏曰自三代之衰井田破壊軍賦之<lb/>
法大變而兵農不一農不可使之為兵而兵不可復之<lb/>
為農天下始有養兵之弊而生民之力多耗扵此其間<lb/>
有為之君善計之臣深思逺慮講求法制以救天下之<lb/>
弊而収其利宏規大略載扵方冊可得而見者不過開<lb/>
屯田置府兵使之無事則耕而食也今天下之兵猥過<lb/>
百萬養之之弊甚扵前古而民力遂至大困天下之田<lb/>
皆耕而農夫無以食天下之桑皆蠶而織婦無以衣轉<lb/>
<pb n="KR2f0039_WYG_221-35a"/>
輸饋輓之勞及扵上農而猶不給厚賦重斂而持之為<lb/>
定制山澤之利毫毛皆歸于公而無遺闗征市榷𩔖賈<lb/>
人之貪競而不知愧以交劑募商旅輸粟于邉而給之<lb/>
倍直國家財用日益窘生民日益困養兵之弊可謂極<lb/>
矣昔開元之初邉費嵗不過二百萬緡至天寳之末兵<lb/>
已失制大盜群起而費乃七倍乎元和長慶之際掎角<lb/>
之師犬牙雜䖏大都通邑無不有兵數猶未滿百萬賦<lb/>
租所入止可贍足其半今天下闢田雖廣計户雖多而<lb/>
<pb n="KR2f0039_WYG_221-35b"/>
兵籍又踰長慶之數濫恩寛惠積行而不可暴革平居<lb/>
無事衣食帑廪莫䏻少休賦稅貨幣之入用扵軍者什<lb/>
嘗八九而猶不足豈特天寳之費哉如之何國用不窘<lb/>
而生民不困也欲為古之屯田乎則古之為屯者多減<lb/>
戰士以耕閒田衆至扵數萬而廣及扵千里今之兵固<lb/>
不可驅而使之耕而昔之所謂屯田者抑亦堙廢而無<lb/>
㡬其利不可一日而獲也欲復古之府兵乎則古之為<lb/>
府者皆出扵民故不戰之時耕而自養今之兵既不可<lb/>
<pb n="KR2f0039_WYG_221-36a"/>
使之耕矣又安得而府哉其法不可一日而變也昔之<lb/>
所以救養兵之弊者莫大扵此兩端語今之勢而皆不<lb/>
可驟用則養兵之敝果無以救矣竊嘗聞之有興利以<lb/>
除害有去害以就利為術不同而為功則一要在使天<lb/>
下䝉其利焉且夫欲興二利者以去養兵之害也今勢<lb/>
既不可而未能興則胡不反求其端而去其所以害者<lb/>
哉夫能去其害而使生民免扵重困則天下孰不曰利<lb/>
矣今養兵之弊甚扵前古者盖兵多而費廣也兵多而<lb/>
<pb n="KR2f0039_WYG_221-36b"/>
費廣者召募之格濫而不程其武力也簡閱之法踈而<lb/>
疲病有未黜也死亡輙補而不敢不足也深惟藝祖受<lb/>
命之初國家之兵十有二萬東征西伐賴而成功及太<lb/>
宗皇帝削除僭叛中外混一始有三十餘萬之數章聖<lb/>
在御四海富殖欲彊主威以制敵人之命故又増其籍<lb/>
至五六十萬自慶歴已來遂及百萬之冗此其衆寡可<lb/>
見昔祖宗之初屢有戰伐之事而兵少今安閑固守而<lb/>
兵多者不獨精冗之異也盖今三路師屯甚衆而四方<lb/>
<pb n="KR2f0039_WYG_221-37a"/>
郡縣出戍頗勞也師屯甚衆而出戍頗勞則其勢不得<lb/>
不濫募以完其數也疲病者未可遽出而死亡者宜輙<lb/>
補也夫勢有急緩而理有損益計今三路之兵不過四<lb/>
十萬固不可一日而闕至扵四方之戍多止扵千人而<lb/>
少纔一二百扞禦之効未必可責而徒有往返之費臣<lb/>
愚以為諸非要害之地可少減其出戍夫出戍既減則<lb/>
兵不闕用兵不闕用則召募之格可以嚴而程其武力<lb/>
也簡閱之法可以精而疲病必黜也死亡者可以不盡<lb/>
<pb n="KR2f0039_WYG_221-37b"/>
補而無慮不足也三者相恭而要以數嵗則冗兵之去<lb/>
不亦多乎冗兵既去之多則徐觀其變而議所以應之<lb/>
然後可以定萬世之制也臣伏思國家患兵之冗而乆<lb/>
未變易者懼其徒𩔖大盛乘而亂生也茍以向之三說<lb/>
不變常不動衆而隂奪其勢何亂之為哉雖國家亦坐<lb/>
享其利而不之覺也然議者猶曰減四方之戍則武備<lb/>
弛廢非所以安郡縣矣斯又不然且生民之治亂不在<lb/>
扵此也豈千兵之防百卒之聚而可以致郡縣之安歟<lb/>
<pb n="KR2f0039_WYG_221-38a"/>
顧朝廷臨撫之道何如耳<lb/>
陶又奏曰兵多而雜不如其少而精雜則弱精則彊彊<lb/>
則用之易以勝弱則用之易以敗此兵法之所辨而人<lb/>
情之共知也今天下方患兵之太多而國費不足以取<lb/>
濟故臣為説以獻欲隂奪其勢而稍稍汰之三説既行<lb/>
而冗兵盡汰則天下之兵皆可以精乎臣愚亦知其未<lb/>
能然也彼三説者可以去冗食而未可得精兵也夫精<lb/>
兵生扵去冗冗食既去而兵未能精者何也御之失其<lb/>
<pb n="KR2f0039_WYG_221-38b"/>
道也御之失其道者姑息有餘而講練不足也姑息有<lb/>
餘則驕講練不足則惰既驕且惰非去冗之可救也夫<lb/>
兇悍不義之徒凡數十萬成軍著籍目曰禁旅聚之京<lb/>
師三輔以為擁衞散之四方郡縣以為屯守此天子所<lb/>
恃以安敵人所望而畏寇盜所知而息者也然而天下<lb/>
乆無事法度弛廢國威不申士氣不振温衣飽食竭民<lb/>
之膏血而自謂宜然濫恩横賚動踰紀極而不能厭滿<lb/>
其意悖慢之態日益滋長而上下恬不為異平居終日<lb/>
<pb n="KR2f0039_WYG_221-39a"/>
揺揺然惟賜與之望不幸有非常之事則羣聚而議賞<lb/>
典之厚薄小慊扵心則出不遜語以駭惑衆聽其甚者<lb/>
至以禋燎之賜物估過重而起犯州吏大率知可愛之<lb/>
恩不知可畏之法有偷生之色無敢死之氣雖四時閱<lb/>
習以預戒先備而紀律不甚嚴明器用不甚堅鋭坐作<lb/>
進退之節有𩔖嬉戲特文具而事舉耳非所以感動鬭<lb/>
志而奮揚天威也以之衞天子則不可恃以為安以之<lb/>
制敵人則不畏以之捍寇盜則不息卒有一日之警而<lb/>
<pb n="KR2f0039_WYG_221-39b"/>
驅以掃蕩羣醜斬刈蓬蒿其可望成功乎臣故曰御之<lb/>
失其道也昔唐之章武誅削僭叛以彊國勢元和之際<lb/>
謂中興矣而穆宗嗣立闇扵御兵之道務以姑息為本<lb/>
即政之始傾竭府庫以賞士卒雖人獲鉅萬而横賜猶<lb/>
不敢已是故軍旅益驕法令益失姦臣悍將迭乘其危<lb/>
而唐祚遂底扵亡及夫後唐之莊宗亦以豪雄盖世之<lb/>
才南嚮而圗中原僅得天下之半然而不知御兵之道<lb/>
失扵禁戢每田獵近郊衞士有匄恩賞者必如所欲以<lb/>
<pb n="KR2f0039_WYG_221-40a"/>
給之是以賞賚不節威令不行而卒至扵亂由此言之<lb/>
則御兵之道豈不難乎有兵而不能御者不可適用而<lb/>
可以召亂也方安閒無事之時詳計宻慮而執其至要<lb/>
則遽急有為之際豈渉扵顛危哉昔我祖宗皆以睿謀<lb/>
英略禦遏四海險暴之萌而立成富彊不拔之勢深知<lb/>
兵旅之事而善御以權術不以噢咻為恩而人皆有戴<lb/>
惠之心不以暴怒為威而人皆有畏罪之意何則恩無<lb/>
常得而威有不測以加也法制案定而偹預謹嚴也川<lb/>
<pb n="KR2f0039_WYG_221-40b"/>
班訴賞則誅之索求凶迹而鉗錮踰年也侍衛將校雖<lb/>
領刺史有罪則杖降仕伍以任力役諸軍不逞者籍為<lb/>
四等分而徙之雖賜赦不宥也大講近郊親閱便殿者<lb/>
嵗月率常也較擊刺騎射之藝而黜其無勇也取禁兵<lb/>
之伉健為親軍而以罷軟補郡卒也選氣質端謹勇而<lb/>
知禮者訓以挽彊而弧矢之利竒異驚聽也拳勇絶技<lb/>
皆籍記之而以次遷用也陛下神聖明㫁有祖宗之風<lb/>
而思社稷之大計則御兵之道固宜祇憲先烈而奉循<lb/>
<pb n="KR2f0039_WYG_221-41a"/>
故事也選將帥提法令而授之節濫恩以寛生民之力<lb/>
峻罪典以完固主威萬政之餘留神講練間集六師閱<lb/>
試武力進能退否以立軍政則天下驕惰之兵聳動警<lb/>
懼而百倍其氣天聲可以薄四海而異域不能窺中國<lb/>
之隙豈不偉哉<lb/>
陶又曰天下之兵精而不驕則中國之武備完矣安得<lb/>
良將而付之邪國之無良將乆矣豈真無其材乎四海<lb/>
九州之廣大謀臣猛士之衆多髙爵重祿養而用者紛<lb/>
<pb n="KR2f0039_WYG_221-41b"/>
紛扵天下智信忠義可以捍社稷之難剛毅勇果可以<lb/>
致身而死節盖有之耳惟國家任之未得其道而志有<lb/>
所不申才有所不盡功有所不成也古者因井田以制<lb/>
軍賦兵出扵農而將出扵六鄉之大夫所主之兵皆其<lb/>
鄉之民而所附之將乃其鄉之吏居䖏相安動作相應<lb/>
禍福相濟休戚相均故其兵皆常信服而可與之同其<lb/>
生死至于齊桓欲速得志扵諸侯亦作内政以寓軍令<lb/>
三分其國而使賢人為之里君而作三軍之帥卒伍定<lb/>
<pb n="KR2f0039_WYG_221-42a"/>
扵里而軍政成扵郊人相保家相受耳目足以相聞見<lb/>
而歡忻足以相死故其兵皆有節制而守則固戰則勝<lb/>
今之兵雖不出扵農與古大異惟其所以為兵而欲禁<lb/>
暴禦侮之意則亦何異扵古哉然而將無常兵兵無常<lb/>
將出師數萬而以生殺存亡之柄授人扵倉卒之中把<lb/>
旄賜鉞建靈旗以啟行而三軍之士不知其誰何莫敢<lb/>
仰視其面而欲與之同其死生攻取戰㨗不亦難乎古<lb/>
之能辦疆埸之事者盖非責以嵗月之勞要之遲乆而<lb/>
<pb n="KR2f0039_WYG_221-42b"/>
務有以克敵也李牧趙充國之迹㫁可知矣今乃不然<lb/>
備邉守塞要害重地而以為武臣更踐之塗遲止再嵗<lb/>
速或累月若寓居扵傳舍而指期以去則敵情安能知<lb/>
軍政安能立深謀逺略安䏸施乎古之取將不獨貴其<lb/>
節義智勇雖或貪冒不法亦錄其材而用之萬一抵罪<lb/>
則天子以功覆過不繩以法所以養其豪縦敢為之氣<lb/>
而使之盡智能竭死力也陳湯魏尚之事舉可知矣今<lb/>
乃不然邉鄙武人而一切責以小亷細謹有毫毛之失<lb/>
<pb n="KR2f0039_WYG_221-43a"/>
而使文吏議其罪刀筆挫扵前網羅施扵後則倜倘不<lb/>
羈之士踰義反常以立竒效豈可得乎古者捐兵與人<lb/>
而軍中之事聽其䖏決與奪之權不従中御而求其成<lb/>
功盖雖天子之詔有所不聞者矣今乃不然暴師千里<lb/>
之外而日有禀聽扵朝廷敵人在境而一兵不敢輙發<lb/>
則乘機決勝安所望乎古者推赤心而待之以不疑情<lb/>
志相通而上下相信無間色可窺無流言可動故能專<lb/>
誠一意以求報其上盖有謗書之篋而人君未嘗惑者<lb/>
<pb n="KR2f0039_WYG_221-43b"/>
矣今乃不然重兵要地方仰其臨制而浮說横議茍可<lb/>
眩扵群聽則輙為罷徙取信責成不甚異乎此五者皆<lb/>
任將之大敝臣故曰未得其道也昔太祖太宗之初天<lb/>
下未盡寕四逺未盡服故博求通選得李漢超輩十有<lb/>
四將分治三邉之地逺或二十載而近亦十年雖非古<lb/>
之素將而皆乆其任則視其兵如家人子弟而足為之<lb/>
用征𣙜回圖之利恣其所取驍勇之士聽其自募而養<lb/>
軍中之政許以便利裁決或毁之則付以奏牘或訟之<lb/>
<pb n="KR2f0039_WYG_221-44a"/>
則使受而快意當此之時諸將皆懐服恩義竭忠致力<lb/>
以靖天下之難而朝廷遂無四方之憂此任將致兵得<lb/>
其道之明驗大効也今天下名為無事而其實將至扵<lb/>
用兵故臣願陛下扵無事之時設用兵之備虚心廣聽<lb/>
以求諸將或命之保任而収特異之才或觀之踐歴而<lb/>
任已試之効别三路之兵為數部而各𨽻以將使兵有<lb/>
常主而將有常用則平居素信而危遽可以責其力戒<lb/>
數易以盡其經營之心寛文法以養其馳騁之氣事渉<lb/>
<pb n="KR2f0039_WYG_221-44b"/>
㡬㑹則不必牽制扵中㫖茍非大過慎以間言輙罷至<lb/>
誠以結之隆禮以遇之則必有良將為陛下用而寕天<lb/>
下服四夷何愧扵祖宗之世歟不逆為慮而一日任之<lb/>
雖有智者不能善其後康定之戰可以懲而監也<lb/>
陶又曰君子小人之不同𩔖而勢各有勝此天下之情<lb/>
可見而治亂之所由生也人之樂従其𩔖者善惡皆然<lb/>
耳其𩔖相從則其勢必勝在君子則為治扵小人則為<lb/>
亂此物理之常也有天下者莫不惡亂而好治然則小<lb/>
<pb n="KR2f0039_WYG_221-45a"/>
人固不可使之勢勝矣其勢茍勝則推𩔖而従而天下<lb/>
禍亂之本遂萌而不可遏盍預慮先計以杜其變乎兵<lb/>
者聚天下之小人而授以不仁之器責以殺戮之事也<lb/>
制御之道一失則資不仁之心而倡殺戮之禍況助其<lb/>
將勝之漸而開其相従之端哉昔唐之中世兵紀壞敗<lb/>
而方鎮多變者盖小人勢勝而推𩔖以従之故也帳下<lb/>
之兵小有拳勇則任為爪牙而親信積日累勞至扵禆<lb/>
將乃為三軍之所属目一旦威不能懼恩不能恱攘臂<lb/>
<pb n="KR2f0039_WYG_221-45b"/>
大呼起為亂首殺監軍遷主帥而數萬之衆甘心以歸<lb/>
焉不然則其軍自叛而求以為長朝廷亦因而錫之爵<lb/>
命豈其人素有忠義智信足以感服三軍之士邪盖衆<lb/>
人之心以為吾𩔖之可従而遂推之也雖朝廷亦不得<lb/>
已而與之矣夫素無忠義智信之人而為三軍所属目<lb/>
則安能禁其藉而生變哉此助其勝而開其從之敝耳<lb/>
梁崇義者羽林之射生也來瑱既誅戍卒倚以為將連<lb/>
結羣盜擁衆二萬而有㐮漢七州之地田承嗣者盧龍<lb/>
<pb n="KR2f0039_WYG_221-46a"/>
之禆校也為僕固懐恩之援刺史魏州而遷節度隂圖<lb/>
自固得衆十萬而致魏衛數世之患王智興者李洧之<lb/>
衙卒也以軍抗納乃為徐將逐崔羣而䖏其位也朱克<lb/>
融者劉緫之之軍校也在鎮日乆内張洪靖而統其務<lb/>
也昭義之裴志清河陽之王惟恭涇州之田希鑑魏博<lb/>
之田興鎮州之王庭湊汴州之李㝏幽州之陳行泰皆<lb/>
以牙將奪帥而授節豈非拔卒之易而導兵之叛乎天<lb/>
下方患兵之驕而無術以制則固宜稍抑其勢矣自西<lb/>
<pb n="KR2f0039_WYG_221-46b"/>
鄙用師甘陵平亂南寇繼起軍校以矢石之勞而進擢<lb/>
者凡㡬人也三嵗逓遷禁衛之長以罷權而陟髙位也<lb/>
便殿閱武取其匹勇而䖏以右列也此三者欲以勸勵<lb/>
軍功而不知乆之將弊矣何者不究其智識謀慮之何<lb/>
若而驟賞之濫也雖忠純厚重間有其人而兇暴愚闇<lb/>
多以幸得也朝為𨽻夫暮享貴爵則固未能革其素行<lb/>
矣而乃假之兵柄委以捍邉其甚者副一道之經制又<lb/>
其甚者帥禁旅而為天子之衛殊可駭也今之所謂防<lb/>
<pb n="KR2f0039_WYG_221-47a"/>
團刺史者布列要郡矣臣恐十數年之後補擢愈衆在<lb/>
在䖏䖏皆分任之而天下之兵權多其手足以動其徒<lb/>
𩔖之心而重勞國慮也至和之末都邑大水萬衆詾詾<lb/>
公卿相視而失色者其故何哉昔太宗皇帝深明兵旅<lb/>
之事而通其情故閱擇軍校參驗勲績先循謹而後武<lb/>
健嘗謂不更事任而䏸蹻㨗者未可以為帥領雖有一<lb/>
夫之勇亦何足用至于章聖則又能觀其詞氣而知其<lb/>
志操品第所長而試之邉寄其扵名器事權豈輒付之<lb/>
<pb n="KR2f0039_WYG_221-47b"/>
哉由是而言則慎功賞精補擢者亦今日制兵之急務<lb/>
也<lb/>
陶又曰古之人創立法制皆可以宜民而後世行之者<lb/>
少其故何也非法制之不足經逺後世不能謹守而用<lb/>
之多従而廢壊也古之法既已廢壊則時異事變不可<lb/>
得而復用矣得其近扵古者而用之斯可也有近古之<lb/>
法可益扵當世而又不能講修循奉以用扵天下使之<lb/>
漸至廢壊而乃求考三代之空文掇拾漢唐之故事欲<lb/>
<pb n="KR2f0039_WYG_221-48a"/>
變常動衆大有興作以補斯世之弊不已迂乎此與夫<lb/>
家有良田而不勤三時之務以圖斂穫必得井牧溝洫<lb/>
之制而後耕者何異矣盖天下之情難扵更新而易扵<lb/>
<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>故將有所為而遽變其耳目則震駭驚懼而不從因<lb/>
其素所習熟之勢而漸以驅之則為力不勞而享利甚<lb/>
博故也然則有可用之法者不可使之廢有可因之勢<lb/>
者不可捨而謀他方今之事固有𩔖此矣天下皆知兵<lb/>
之為弊而欲救之者必曰復府兵也府兵之法廢壊已<lb/>
<pb n="KR2f0039_WYG_221-48b"/>
乆臣愚竊知其不可復矣田不足以䖏兵而兵不可使<lb/>
之耕也然有近扵府兵者可舉其法而用之三路之民<lb/>
兵是也晉魏秦雍自古干戈百戰之地山川氣勢剛勁<lb/>
猛健土風豪勇有捨生取義之俗武卒銳士著稱前世<lb/>
國家之興亦嘗籍而為兵矣陜右之振武保毅河朔之<lb/>
忠烈宣勇河東之廣銳神武其初皆民而遂兵之嘗有<lb/>
戰鬬之勞扵祖宗之世此民兵已試之効也今三路義<lb/>
男之籍凡數十萬集而拘之者盖累年矣非一日恐之<lb/>
<pb n="KR2f0039_WYG_221-49a"/>
而驟募也田事既隙常有講閲之令行陣之出入金鼓<lb/>
之進退粗識其畧皆知其欲使之戰也武力勇銳亦有<lb/>
超然扵倫𩔖可以赴敵而禦暴者田疇廬舍各安其居<lb/>
父母昆弟各得其養其心皆自愛重而不忍為不義茍<lb/>
為術以誘之而致其力則必有敢死立勝之功非若四<lb/>
方兇悍之徒群聚而異情驕惰而不用命也所謂法之<lb/>
可用而勢之可因以驅者此也兵說有之凡人之所以<lb/>
守戰至死而不怨其上者親戚墳墓之所在也田宅富<lb/>
<pb n="KR2f0039_WYG_221-49b"/>
厚足居也不然則州黨宗族足懐樂也不然則慈愛之<lb/>
扵民也厚無所往得之也皆為兵之數今夫親戚墳墓<lb/>
之所在田宅富厚之足居州黨宗族之足懐則民兵之<lb/>
情有餘扵此矣若乃慈愛扵民厚無所往則上之人猶<lb/>
有不足扵此焉何者取之扵農而拘之以為兵列以部<lb/>
伍而教以殺伐是將使之戰也則撫而待之宜有加扵<lb/>
農矣今平居無毫毛之惠銖兩之報以示寛假一旦有<lb/>
不幸則欲蹈白刃以效死彼之心安所利而樂為哉郡<lb/>
<pb n="KR2f0039_WYG_221-50a"/>
縣之吏又多弃略其事而少嘗經意此民兵所以名存<lb/>
而實去也豈非有法而不善用以至扵廢有勢而不能<lb/>
因以就其功歟昔秦人有并吞六國之志使其民所以<lb/>
要利扵上者非戰不可得故能斬捕甲首則自復其役<lb/>
小者相長其鄰里大者或優以爵祿是以四世有勝謂<lb/>
之數而不謂之幸後世見秦之速亡而遂譏其使民之<lb/>
不以義亦已過矣茍能為術以使天下而享其利皆善<lb/>
使者也顧其利之何如耳國家有民兵而欲講修其法<lb/>
<pb n="KR2f0039_WYG_221-50b"/>
以彊中國又何愧哉臣願以義勇為上下之籍精其閲<lb/>
習而課其藝能擇其武壯健勇而中扵式度者䖏之上<lb/>
籍或蠲不急之役或寛過重之斂以慰其為兵之心以<lb/>
閉其奔走不已之漸則人人要利而競勸舉三路之農<lb/>
夫半為異時之精兵而不可勝用抑亦善使天下之術<lb/>
歟<lb/>
　<lb/>
　歴代名臣奏議卷二百二十一<lb/>
</p>
<p>
</p>
  </div>
</body>
</text>
</TEI>
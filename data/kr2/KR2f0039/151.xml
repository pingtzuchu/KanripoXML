<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百五十一</head> <lb/>
    <p>
<pb n="KR2f0039_WYG_151-1a"/>
欽定四庫全書<lb/>
　歴代名臣奏議卷一百五十一<lb/>
　　　　　　　　　　　眀　楊士奇等　撰<lb/>
　　用人<lb/>
宋理宗淳祐中太常寺主簿髙斯得言大臣貴乎以道<lb/>
事君今乃獻替之義少而容悦之意多知恥之念輕而<lb/>
患失之心重内降當執奏則不待下殿而已行濫恩當<lb/>
裁抑則不從中覆而遽命嫉正而芘邪喜同而惡異任<lb/>
<pb n="KR2f0039_WYG_151-1b"/>
術而詭道樂媮而憚勞陛下虚心委寄所責者何事而<lb/>
其應乃爾時范鍾獨當國過失日章故斯得及之<lb/>
十二年斯得為秘書少監兼侍立修注進故事曰哀帝<lb/>
時鮑宣上疏曰今朝臣亡有大儒骨鯁白首耆艾魁壘<lb/>
之士論議通古今喟然動衆心憂國如饑渴臣未見也<lb/>
厚外親小童及幸臣董賢等在公門省户下陛下欲與<lb/>
此共承天地安海内甚難夫官爵非陛下之官爵乃天<lb/>
下之官爵陛下取非其官官非其人而望天説民服豈<lb/>
<pb n="KR2f0039_WYG_151-2a"/>
不難哉宜急召故大司空何武師丹故丞相孔光故左<lb/>
將軍彭宣皆智謀威信可與建教化圖安危龔勝為司<lb/>
直郡國皆謹選舉可大委任也陛下前以小不忍退武<lb/>
等海内失望陛下尚能容亡功徳者甚衆曾不能忍武<lb/>
等耶順帝時李固上疏曰安國者以積賢為道陛下初<lb/>
登大位聘南陽樊英江夏黄瓊廬陵楊厚㑹稽賀純四<lb/>
海欣然歸服聖德厚等在職雖無奇卓然夕惕孳孳志<lb/>
在憂國臣前在荆州聞厚純等以病免歸誠以悵然為<lb/>
<pb n="KR2f0039_WYG_151-2b"/>
時惜之一日朝㑹見諸侍中並皆年少無一宿儒大人<lb/>
可顧問者誠可歎息宜召還厚等以副羣望<lb/>
　臣嘗觀舜之命官曰咨汝二十有二人欽哉惟時亮<lb/>
　天功臯陶之陳謨亦曰無曠庶官天工人其代之夫<lb/>
　人君代天理物朝廷之上庶官所治皆天事也其可<lb/>
　一時之不亮一官之或曠哉然曠官有二無其人曠<lb/>
　也非其人亦曠也舜之所命禹宅百揆棄后稷契作<lb/>
　司徒臯陶作士垂共工益作虞伯夷典禮夔典樂龍<lb/>
<pb n="KR2f0039_WYG_151-3a"/>
　作納言既不虚其位又皆當其才得人之盛卓冠千<lb/>
　古嗚呼尚矣後世朝廷之官類多曠廢非果乏才也<lb/>
　有而不能用耳哀帝時鮑宣言朝臣亡有大儒骨鯁<lb/>
　白首耆艾魁壘之士論議冠古今喟然動衆心憂國<lb/>
　如饑渴者至於使外親小童在公門省户下可謂曠<lb/>
　官之甚也然何武師丹彭宣龔勝之倫蓋當時號為<lb/>
　骨鯁耆艾者乃以排外家丁傅廢斥不用順帝時李<lb/>
　固言朝㑹見諸侍中並皆年少無一宿儒大人可備<lb/>
<pb n="KR2f0039_WYG_151-3b"/>
　顧問者亦可謂曠官之甚矣然樊英黄瓊楊厚賀純<lb/>
　之徒蓋當時號為宿儒大人者乃以忤權臣梁冀病<lb/>
　免而歸二君有才不用乃使不才者充位備數以妨<lb/>
　賢俊其曠天工也甚矣雖然二漢之官非其人而曠<lb/>
　也今日之病則不但非其人而又至於無其人焉尚<lb/>
　書六員不置其一侍郎八員闕其五大小卿監十七<lb/>
　員闕其九二府掾屬九員闕其六郎曹二十餘員闕<lb/>
　其半謂天下果乏才耶則祖宗以来如慶歴元祐乾<lb/>
<pb n="KR2f0039_WYG_151-4a"/>
　道淳熙之際人才輩出布滿朝廷皆取諸當世而足<lb/>
　不借之於異代也何獨今日而無之乎采諸公論在<lb/>
　外諸臣可備侍從卿監都曹郎吏之選者固有其人<lb/>
　奈何正學直道與時落落謀人之國者觀望上意寧<lb/>
　使朝廷空虚而不肯召用其負一世之望觝排小人<lb/>
　不勝項背相望而去者視之亦不甚惜使鮑宣李固<lb/>
　見之能不以何武師丹黄瓊楊厚梗棄為歎乎然而<lb/>
　今日所甚病者又在於二相矛盾私意相持坐視朝<lb/>
<pb n="KR2f0039_WYG_151-4b"/>
　廷曠官廢事歴歳踰時曾不知恤陛下亦未嘗少加<lb/>
　訓敕使之留意於選任也舜臯陶以天工相戒固如<lb/>
　是乎臣願陛下深詔大臣妙選時髦速補衆職之闕<lb/>
　庶幾併志合謀共熙帝績不至取國空無人之誚天<lb/>
　下幸甚<lb/>
淳祐間徐元杰進故事曰唐杜如晦傳如晦長於斷房<lb/>
𤣥齡善於謀兩人深相知故能同心濟謀以佐佑帝當<lb/>
時語良相必曰房杜云<lb/>
<pb n="KR2f0039_WYG_151-5a"/>
　臣聞自古人臣莫難於遭時而得君尤莫難於同時<lb/>
　而得君然同時得君矣或未能真切同心輔君以共<lb/>
　治正恐天下之事不壊於專則壊於避其何以副天<lb/>
　下之望哉故人臣非相得之難而相知之為難相知<lb/>
　既深則相信而不疑不相知之深則相悦而莫克相濟<lb/>
　心之同不同率以是基之昔者周公作誥於召公不<lb/>
　悦之日周召似不深相知者然周公挽留之辭切召<lb/>
　公終為之動是周公之所以知召公者如此召公其<lb/>
<pb n="KR2f0039_WYG_151-5b"/>
　不知周公乎觀書如無逸如周官如立政如君奭諸<lb/>
　篇凡其格君致治大畧可睹太宗以英眀之姿出而<lb/>
　撥亂立極杜如晦為相而房𤣥齡同之天下新定臺<lb/>
　閣制度憲章容典率二人討裁傳稱如晦長於斷𤣥<lb/>
　齡善於謀必歎美之曰兩人深相知故能同心濟謀<lb/>
　以佐佑帝終之以語良相者必曰房杜史氏可謂至<lb/>
　論矣夫人臣辦天下之事者才也而所以能辦天下<lb/>
　之事者心也𤣥齡如晦皆有講學之力河汾王通告<lb/>
<pb n="KR2f0039_WYG_151-6a"/>
　𤣥齡以正主庇民之道必能遺其身而後能無私又<lb/>
　斷之曰至公然後能以天下為心及稱如晦則曰若<lb/>
　逢眀主於萬民其猶天乎至比之春生夏長秋斂冬<lb/>
　成極於萬類咸宜百姓日用不知之驗異時二人得<lb/>
　君以共治皆此心此學之推此史氏又稱之曰宰相<lb/>
　所以代天者也輔贊彌縫而藏諸用使斯人由之而<lb/>
　不知而進之於古眀哲之域向非二臣充其無私猶<lb/>
　天之心寧免屑屑於形迹之粗拘拘於肝鬲之外雖<lb/>
<pb n="KR2f0039_WYG_151-6b"/>
　已同患難而濟其治不思同安逸以慮其危計目前<lb/>
　瑣細之利害而宗社生靈悠長之遠慮邈然不以是<lb/>
　介心則何以維繫有唐三百年之天命而至於規模<lb/>
　宏遠如是哉吁臣於是益歎𤣥齡如晦非同心濟謀<lb/>
　之難而相知之深真可謂之難也夫以太宗天下新<lb/>
　定之餘氣勢翕合股肱協同猶必一乃心力而後有<lb/>
　濟今天下視唐為何如耶以臣觀之蓋同舟遇風之<lb/>
　時也前乎制柁者非其人舟弊漏而日湊淺幸以聖<lb/>
<pb n="KR2f0039_WYG_151-7a"/>
　主而得賢臣間關運動若將出淺而入洪矣而篙工<lb/>
　棹卒叫呼未齊維楫失亡謾不之救渗漏四溢又弗<lb/>
　之窒今焉兩分制柁之責坐舟中者皇皇然望其出<lb/>
　手撐駕率衆工而謀共濟顧乃悠悠泛泛莫知所之<lb/>
　脱有風濤之虞其不淪胥以敗者幾希𤣥齡如晦之<lb/>
　事載在方筞視周召為庶幾蓋今日元臣宿望所素<lb/>
　習聞者也相知夙深同心協濟臣敢以是為今日勉<lb/>
　雖然𤣥齡如晦史臣稱之以良相宜矣自古君眀則<lb/>
<pb n="KR2f0039_WYG_151-7b"/>
　臣良虞書之歌曰元首眀哉股肱良哉庶事康哉陛<lb/>
　下眀侔日月燭臨羣工廼若命相之初宸奎寳畫寵<lb/>
　錫道揆者曰開誠心布公道集衆思廣忠益所以責<lb/>
　望股肱者至矣臣又於此益願陛下申飭此意日月<lb/>
　以是警勸之矧今所最急者莫切於邊防國用之實<lb/>
　政惟在乎蒐求實才各副任使課責實效上寛顧憂<lb/>
　此二揆所當夙夜究心躋世于理可也然切念夫稍<lb/>
　愆和豫者許寛調攝之期可宣勤勞者戒勿嫌疑之<lb/>
<pb n="KR2f0039_WYG_151-8a"/>
　避惟國事之大者俾商畧共圖若常程除授期㑹調<lb/>
　度之務許令二三執政相與隨宜而區處必也審量<lb/>
　中外之人物參錯邊庭之事任凡已收召者用之必<lb/>
　當其所尚多逸遺者汲汲聘用而無疑庶不至坐失<lb/>
　事幾付歳月於虚擲少俟右揆體力康平之餘諭其<lb/>
　疇昔相知之深勉其心德協同之報豈非宗社生靈<lb/>
　之幸歟不然以儒者之道反無益於人之國家豈但<lb/>
　為世俗竊笑而已哉臣興言及此不覺涕零天地鬼<lb/>
<pb n="KR2f0039_WYG_151-8b"/>
　神昭布森列不可誣也惟陛下以是宣諭二三大臣<lb/>
　使之同秉至公血誠之心以作羣工以覈庶政興滯<lb/>
　補弊責實勸功今何如時不可緩矣易曰納約自牖<lb/>
　臣恃聖德之眀敢因條奏故事而冒陳之惟陛下矜<lb/>
　赦<lb/>
元杰應詔薦士上奏曰恭準聖㫖指揮自侍從至郎官<lb/>
各薦舉淳實敏眀堪充内外職事官者臣猥以疎庸綴<lb/>
陳邇列寂無報稱常切淩兢每惟内外之修攘莫重賢<lb/>
<pb n="KR2f0039_WYG_151-9a"/>
能之任使朝思夕念所以懇懇切切告之廟朝者初不<lb/>
敢厭其數凡舉世公論所推予之彦亦既莫不屢瀆天<lb/>
聽矣惟是才業之著于州縣者未悉以上聞氣節之著<lb/>
於卑官者又限於資格今即臣平日察知之深如京官<lb/>
如選人各以五貝為眀時薦臣謹第其人品細書其銜<lb/>
位姓名作四項條奏如左<lb/>
　一臣伏見承議郎新通判邵武軍陳義和奮由學校<lb/>
　　見謂典刑頃分教泉南部使者陳韡欲以京剡上<lb/>
<pb n="KR2f0039_WYG_151-9b"/>
　　義和辭曰愚年踰五十矣他人誰肯相繼薦舉謝<lb/>
　　不受諸司聞而異之不旬月而舉剡溢格作邑晉<lb/>
　　江㢘靖公恕士民歌之及倅鐔津嘗攝郡事一日<lb/>
　　必葺救荒有政殆不減青州所活民命之數堂有<lb/>
　　垂白之母家事率稟命而行母子俱賢道途翕稱<lb/>
　　之臣與為代方敬其人之孝㢘且剛介而不屈於<lb/>
　　權勢每事必就問之不謂當路風聞之訛遽使之<lb/>
　　去臣為之泣别焉今猶待昭武平分之次士論稱<lb/>
<pb n="KR2f0039_WYG_151-10a"/>
　　鬱久矣宣教郎前知信州玉山縣蔡薦積心苦學<lb/>
　　抗志前脩初尉建昌已有植立弓兵畏愛警捕㤀<lb/>
　　疲三載居官境内奠枕其丞衡陽佐理聲績具見<lb/>
　　於當路之所稱逮為八桂糾曹盡心刑獄一郡無<lb/>
　　寃民薦敭及格試令玉山勞心諄諄視民猶子一<lb/>
　　箠不以妄施至於戢姦鋤暴殊不以強禦而沮前<lb/>
　　後舉陛陟舉科目舉旌擢者率二十餘剡臣亦嘗<lb/>
　　備數薦之矣宣教郎新擬知福州古田縣事鄭偘<lb/>
<pb n="KR2f0039_WYG_151-10b"/>
　　有文藝而充以器識交名勝而博於見聞從容詞<lb/>
　　翰之間有古作者氣象其為鹽場官也措置規模<lb/>
　　吏卒為竦及兼僉幕剖決如流至今士民稱之逮<lb/>
　　居沿海制幕識慮精詳且有婉畫事之可否見必<lb/>
　　立決寧甘犯時之所忌不忍茍徇以病民契舊滿<lb/>
　　朝恬然不以希進為意臣謂此三人才識氣節宜<lb/>
　　甄録陞擢可以備異時風憲之選<lb/>
　一臣伏見朝奉郎通判潭州軍州事趙崇栗才具疏<lb/>
<pb n="KR2f0039_WYG_151-11a"/>
　　通心事平實臣雖不識其人聞其政於宰鉛邑之<lb/>
　　時邑廩場兵八百人前後每困於月支之不及人<lb/>
　　户以預借為苦經理有道公私通融不煩文移㒺<lb/>
　　或不給蓋其為政有本末待士有禮遜謹庠序之<lb/>
　　教而興以孝弟凡士習科舉之業崇栗率以旬課<lb/>
　　考覈焉士民化之勤修文行而獄訟日以簡寡今<lb/>
　　倅長沙凡郡綱軍政之所係善贊帥長密商畧之<lb/>
　　帥亦傾心採納其善是以庶務關決墜舉曠修邦<lb/>
<pb n="KR2f0039_WYG_151-11b"/>
　　人歌别駕之功往来士夫類能言之宣教郎新知<lb/>
　　臨安府臨安縣王亞夫生長名門多識往行才學<lb/>
　　器識卓爾不凡初為㑹稽倉官考柅姦欺盡瘁稱<lb/>
　　職檄兼幕屬贊畫尤長帥府以部内多凋弊之邑<lb/>
　　一一試之攝宰亞夫以撫字之意行於催科之中<lb/>
　　所去見思旗幟遮道及為閩清令莫不舉偏補弊<lb/>
　　各適其宜邑多大家不阿不撓良善為之吐氣且<lb/>
　　其素以恬静自持不挾書不干進當路聞風而争<lb/>
<pb n="KR2f0039_WYG_151-12a"/>
　　舉之臣與之交嘗謂臣曰平心敬物世間事無不<lb/>
　　可為者臣以是尤敬之臣謂二人者才學實切於<lb/>
　　實用宜拔擢奨任以備他日都曹之選<lb/>
　一臣伏見從事郎監行在省倉上界門趙希懻名父<lb/>
　　之子宗胄之賢自其為海鹽簿領時究心銷注曉<lb/>
　　夕㤀疲藹然有亷平之譽當路名賢知其局藴之<lb/>
　　宏深乞加旌擢者殆不容口今為省倉門官尤嚴<lb/>
　　於吏卒出入往来之禁檢柅欺弊密切究心薦舉<lb/>
<pb n="KR2f0039_WYG_151-12b"/>
　　及格蓋非有求而得者臣在都曹嘗欲薦之已為<lb/>
　　他人所先矣從政郎監行在編估局詹文杓孝行<lb/>
　　著於家庭賢譽藹於鄉井奮身庠序光價翕騰分<lb/>
　　教瑞陽文風為之丕變今為京局䟽導貨滯檢柅<lb/>
　　吏欺尤能以職業自見臣與同里知其平實無華<lb/>
　　雅有志向非矜眩騖外者之比臣以為是二人者<lb/>
　　可以備二令掌故採擇之需<lb/>
　一臣伏見廸功郎特差監行在贍軍激賞庫葉采學<lb/>
<pb n="KR2f0039_WYG_151-13a"/>
　　有淵源文有氣骨平居雅有膽畧人多以後来陳<lb/>
　　韡期之由其婦翁李方子所得於晦庵朱熹之真<lb/>
　　傳故能服膺古訓而勿失今職居筦庫勉竭㤀勞<lb/>
　　捧檄僉畿多所及物時賢皆以亷勤公介稱之采<lb/>
　　方志於向上事業暇則手不釋卷異乎馳逐京塵<lb/>
　　者多矣廸功郎新建昌軍軍學教授盧鉞奮身庠<lb/>
　　序卓然以名節自持方其流俗頽波率先以天理<lb/>
　　民彛之不可亂者為之啟奏忠誠懇惻奮不顧身<lb/>
<pb n="KR2f0039_WYG_151-13b"/>
　　而一以國之安危存亾者晝夜慟哭臣與素昧近<lb/>
　　甫識之盖嘉其志敬其人汲汲然薦引之廸功郎<lb/>
　　新信州上饒縣主簿湯漢家學相先文價蚤定其<lb/>
　　所交遊者皆前輩老師宿儒也不惟著述具有法<lb/>
　　度至於操履亦有榘儀近世名賢率尊尚之或奬<lb/>
　　薦之奏名别頭大對天陛昌言無隱犯時忌而不<lb/>
　　顧其辭大畧謂上下相習於欺大欺則大得志小<lb/>
　　欺則小得志蓋箴切當時之膏肓今待次勾稽奉<lb/>
<pb n="KR2f0039_WYG_151-14a"/>
　　朝命主象山書院相與諸生日由乎博文約禮之<lb/>
　　地是雖未及乎民而所以及於士者亦不貲矣臣<lb/>
　　以為是三人者謂宜度越拘攣或陟之文學掌故<lb/>
　　或改畀以見次教官豐殖長養以待異時之顯用<lb/>
　　豈不足以壯國之精神臣生而愚戇一無他長惟<lb/>
　　有愛敬賢材不翅饑渴今所薦引劑量久之既已<lb/>
　　眀著其所長亦可知其績用況樸實亷敏萬口不<lb/>
　　誣如蒙聖慈擢用後或不如所薦臣甘重坐繆舉<lb/>
<pb n="KR2f0039_WYG_151-14b"/>
　　之罰<lb/>
劉克莊進故事曰杜衍為相尤抑絶僥倖凡内降與恩<lb/>
澤者一切不與每積至十數則封還之或詰責其人上謂<lb/>
歐陽修曰外人知杜衍封還内降耶吾居禁中每以杜<lb/>
衍不可告之而止者多於所封還也其助我多矣<lb/>
　臣按内降非盛世事也詩咏后妃以無私謁為賢桑<lb/>
　林禱旱以婦謁盛自責蓋自昔未嘗無是事但古先<lb/>
　哲王理慾眀界限嚴能防其微杜其漸爾降及叔季<lb/>
<pb n="KR2f0039_WYG_151-15a"/>
　非惟不能防杜又且開扃破鐍以導其来西園賣官<lb/>
　斜封墨敕至今遺臭故諸葛亮有合宫府為一體之<lb/>
　論唐人有不經鳯閣鸞臺何名為敕之歎我朝家法<lb/>
　最善雖一熏籠之微必由朝廷出令列聖相承莫之<lb/>
　有改其後老蔡用事患同列異議始請細札以行之<lb/>
　初猶處分大事既而俯及細微後不勝多至使小臣<lb/>
　楊球張補代書謂之東廊御筆汔成禍亂臣嘗竊論<lb/>
　祖宗盛時内降絶少間出一二則有論列者有繳駁<lb/>
<pb n="KR2f0039_WYG_151-15b"/>
　者有執奏者誨純仁等寧謫而不以濮議為是茂良<lb/>
　必大寧去而不與兩知閣並立衍寧罷而不肯求容<lb/>
　權倖之間此所以為極治之朝也臣采之輿言謂邇<lb/>
　日蹊隧旁啓廟堂積輕中外除授間有不由大臣啓<lb/>
　擬近臣薦進者顯仕率貴游之子專城多恩澤之侯<lb/>
　畿郡調守上煩宸斷小臣改秩或出中批既累至公<lb/>
　亦傷大體求者予者奉行者皆以為常不以為異遂<lb/>
　使天下之人以誨純仁茂良必大之事責望有司以<lb/>
<pb n="KR2f0039_WYG_151-16a"/>
　衍之事責望大臣以仁宗禁中之語責望眀主臣竊<lb/>
　為陛下君臣惜之本朝名相多矣惟衍號為能卻内<lb/>
　降者豈有他道㢤臣嘗考之其拜也在慶厯四年九<lb/>
　月其免也在眀年正月當國僅三數月噫此衍之所<lb/>
　以能直道而行乎臣故謂小臣能以去就為輕雖大<lb/>
　事可論大臣能以去就為輕雖内降可執横恩可寢<lb/>
　人主能以朝廷紀綱為重貴近干請為輕則堂陛尊<lb/>
　而命令肅矣惟陛下留神<lb/>
<pb n="KR2f0039_WYG_151-16b"/>
權司封郎官許應龍論量材進故事曰太宗嘗語宰相<lb/>
曰統制諸夏自有道理内外官吏當量才任使如匠者<lb/>
創屋棟梁榱桷咸不可闕天下至廣不能獨理致治之<lb/>
道全在任人茍得其人何患不理孝宗御製用人論曰<lb/>
人君以任使百官為事百官則分職以治其事用得其<lb/>
宜則百職舉而庶事立用失其宜則百職廢而庶事隳<lb/>
蓋人才有能有不能固不可以一槩論也擇不厭精任<lb/>
不厭久小有以成小而天下無廢事大有以成大而天<lb/>
<pb n="KR2f0039_WYG_151-17a"/>
下無廢政如是則太平之基可立先王之治可追矣<lb/>
　臣聞天下無不可為之事而患乎無可用之才何世<lb/>
　不生才何才不資世臨政願治之主孰不以人才為<lb/>
　急也然或資之以成功或任之而敗事其必有故矣<lb/>
　蓋可用者用之則足以勝其任而無事之不集不可<lb/>
　用者而輕用焉則舉措必乖其宜而何功之可成是<lb/>
　以英眀之君不慮夫事功之難立而惟慮夫真才之<lb/>
　難得兼收而博采詳觀而諦審必其人之果智也而<lb/>
<pb n="KR2f0039_WYG_151-17b"/>
　後使之謀事果勇也而後使之禦敵持重者委之備<lb/>
　邊塞通練者委之治軍賦綏御有方者委之弭盜賊<lb/>
　劑量輕重各當其任以之圖事何向不濟請以漢宣<lb/>
　帝之事眀之今觀其時膠東有流離之民潢池有弄<lb/>
　兵之宼關東之漕運重費西羌之烽燧時警事緒膠<lb/>
　轕若未易經理也然帝之所以處此者惟於人才之<lb/>
　間切切乎可不可之辨任將則問其誰可擇守則令<lb/>
　舉可用謀事則反覆詰難度其計之可必用者始從<lb/>
<pb n="KR2f0039_WYG_151-18a"/>
　而聽信之則帝之所以用人者蓋考之詳而擇之精<lb/>
　矣故賑饑則著勞来之效糴穀則省轉漕之費渤海<lb/>
　之盜安之而自弭先零之衆緩之而自降理内禦外<lb/>
　無不如意得人之效蓋可覩矣恭惟陛下以聰眀之<lb/>
　資紹延洪業厲精思治側席求賢將欲内修外攘以<lb/>
　措天下於泰山之安然疆埸之防尚費經畫垂亡之<lb/>
　敵猶未掃除蠻獠雖欲降而招撫未定饑民雖稍蘇<lb/>
　而瘡痍未瘳若是之𩔖所當深思而熟計然使無人<lb/>
<pb n="KR2f0039_WYG_151-18b"/>
　以任其責則悠悠歳月曷覩成效無亦擇可用之才<lb/>
　而使之畢力以圖功乎邊郡之舉將帥之薦或延訪<lb/>
　於廟堂或奏辟於諸司其所以求才之意可謂至矣<lb/>
　然知人之道自古所難闊論髙談者若善謀輕舉妄<lb/>
　動者若敢為露才揚已者若多多而益辦視時遷就<lb/>
　者若隨機而應變茍輕信而遽用之則非惟不足以<lb/>
　圖事而反至於生事不特不能以成功而或至於喪<lb/>
　功則必眀目而逹聦詳考而精擇以言進者則察其<lb/>
<pb n="KR2f0039_WYG_151-19a"/>
　所行以質其言以名取者則攷之以實以驗其名以<lb/>
　能舉者則試之以事以觀其能若然則毁譽不足以<lb/>
　亂其真虛誕莫得以肆其欺奚患乎不得人哉雖然<lb/>
　用人於閒暇之時與用人於緩急之際不可以一律<lb/>
　拘也蓋當緩急之際擢之未峻則無以使之勸任之<lb/>
　不專則無以責其成何者邊陲之地非内郡比況當<lb/>
　多事之時人所憚往茍無髙爵重禄以誘之孰肯犯<lb/>
　難而不辭閫外之寄所係甚重安危之機變於瞬息<lb/>
<pb n="KR2f0039_WYG_151-19b"/>
　茍不假之以事權則動皆掣肘何以乗機而制變故<lb/>
　擢之峻則感激思奮任之專則事權歸一夫如是以<lb/>
　戰則克以守則固尚何外患之足慮哉然非精擇之<lb/>
　於其始而徒曰峻擢之可以使人也而輕予之以不<lb/>
　次之官豈無大言無實者得以竊吾之爵禄乎不知<lb/>
　其才之果長可以責其後效而徒曰使功不如使過<lb/>
　則敗衂之將其將奚用乎此尤所當察者惟陛下留<lb/>
　神<lb/>
<pb n="KR2f0039_WYG_151-20a"/>
應龍又論用人進故事曰昔司馬光進言謂設官分職<lb/>
以待賢能大者道德器識以弼諧教化其次明察惠和<lb/>
以拊循州縣其次方畧勇果以捍禦外侮小者刑獄錢<lb/>
榖以供給役使豈可專取文藝之人欲理萬事耶然則<lb/>
四方之人雖於文藝或有所短而其所長有益扵國家<lb/>
之用者安可盡加棄斥使終身不仕耶又曰人各有所<lb/>
長或優於德而嗇於才或長於此而短於彼雖臯陶稷<lb/>
契尚各守一能況於中才安可求備故孔門以四科取<lb/>
<pb n="KR2f0039_WYG_151-20b"/>
士若專引知識則嫌於挾私難服衆心若止循資序則<lb/>
官匪其人何由致治乞朝廷設十科以舉士<lb/>
　臣聞天下固有不一之才人主當無執一之見蓋人<lb/>
　才之在天下若十指然小大長短雖若不齊而皆適<lb/>
　於用兼收並蓄待用無遺則皆有以自見而天下無<lb/>
　不舉之事茍用一而廢一則互相傾軋必有分朋植<lb/>
　黨之弊昔臯陶謂翕受敷施九德咸事則俊乂在官<lb/>
　可以撫五辰而凝庶績奈何後世之君不知出此文<lb/>
<pb n="KR2f0039_WYG_151-21a"/>
　帝好清靜而豪傑之士難合武帝用才智而道德之<lb/>
　士見遺宣帝尚刑名而儒學之士不用皆由所尚之<lb/>
　偏故天下之才不能以盡用要之人主當與天同量<lb/>
　栽培傾覆生育長養各隨其稟賦之自然而無容心<lb/>
　於其間茍好惡之私先累於其中則人才髙下必不<lb/>
　能隨宜器使而急於求進者必至迎合黨同而伐異<lb/>
　俱欲求勝非惟不足以成事而清流濁流之患實基<lb/>
　於此司馬光論任人欲取道德器識眀逹勇果刑獄<lb/>
<pb n="KR2f0039_WYG_151-21b"/>
　錢榖者並用之而長於此短於彼者不可求備此乃<lb/>
　官使人才之要術也嗟夫人才不同彼此異見其来<lb/>
　非一日矣足一躡軍門視文士如仇讐首一戴儒冠<lb/>
　輕武弁如草芥矯矯特立則以靜重為茍容處事詳<lb/>
　審則以剛直為沽譽長於吏才則以明經術者為腐<lb/>
　儒專於學問則以了官事者為俗吏少俊則以老成<lb/>
　為遲鈍寛厚則以嚴明為苛刻各分黨與判乎其不<lb/>
　相入也人主用才惟求以辦吾事濟吾治而已安可<lb/>
<pb n="KR2f0039_WYG_151-22a"/>
　主一而廢一哉陛下建用皇極無黨無偏耆德者召<lb/>
　之文學者用之吏事者任之或長於將畧或精於財<lb/>
　計或以循良稱或以讜直名莫不擢用固無一毫好<lb/>
　惡之私然求賢之詔屢下剡薦之牘交馳而人心多<lb/>
　私罕以實應靖退不競者無由自逹单寒寡援者未<lb/>
　免見遺臣願陛下開衆正而逹四聦使任薦舉者悉<lb/>
　參公論舉能其官則錫以進賢之賞稱匪其人則加<lb/>
　以謬舉之罰如此則真才實能皆為吾用而何事不<lb/>
<pb n="KR2f0039_WYG_151-22b"/>
　立中興之烈可指日以冀耳惟陛下與大臣亟圖之<lb/>
應龍又進故事論久任曰英宗朝吳申言近年以来官<lb/>
吏數易王舉元自三司副使一年之中凡歴四使沈立<lb/>
自知滄州未及半年已更三任蘇寀累任皆不及一年<lb/>
哲宗朝上官均言太守以一郡為傳舍吏民以太守為<lb/>
使客送故迎新紛紛道路太守不暇整治其紀綱吏民<lb/>
豈有信服其政事耶臣以為奉行朝廷之法令而利澤<lb/>
天下者内則係百官長貳外則係監司郡守内外不得<lb/>
<pb n="KR2f0039_WYG_151-23a"/>
人則不足以稱職得人而屢易則不足以舉職職不舉<lb/>
則政事廢弛而下受其弊雖有才吏與不才者相去無<lb/>
幾朝廷雖有良法美意是為徒法而已<lb/>
　臣謂久任而責成功此用人之良法也夫人才各有<lb/>
　所長因其長而任之遲之以歳月則可以自見茍數<lb/>
　遷數易則人無固志事多茍且況更代之際意向或<lb/>
　有不同施設未免相反蒞事方新蠧弊不能盡知胥<lb/>
　吏必生欺誕内外之治所以不能並舉者職此之由<lb/>
<pb n="KR2f0039_WYG_151-23b"/>
　也今内而百司庶府不問人才之能否惟以職任為<lb/>
　資歴理財未幾則又易而典禮眀刑未久則復使之<lb/>
　典教一人之身無官不可為久而不遷則懐淹滯之<lb/>
　歎如此則百事何由舉祗見其因循歳月耳外而監<lb/>
　司太守或一歳而再遷或甫至而復易迎新送舊交<lb/>
　錯於道人知吏之不久不率其政令吏知去之不遥<lb/>
　不究其心力是以民瘼未蘇吏治不振其弊有不可<lb/>
　勝言者矧邊陲之寄尤不容不久雖以三歳為期然<lb/>
<pb n="KR2f0039_WYG_151-24a"/>
　邇日以来移彼易此殆無虚月縱有諳熟兵畧留意<lb/>
　邊備之人然效未成而已去兵卒何由而閑習備守<lb/>
　何由而堅固今多事之秋將欲興起治功其可不以<lb/>
　久任為先乎内則量能而授官長於財計者則所遷<lb/>
　者皆理財之職明於法理者則所擢者皆法理之任<lb/>
　至於他官亦莫不然克稱其職則優加旌擢使之知<lb/>
　勸不必遽易以強其所不能仕於外者因其有風采<lb/>
　則使之持節因其有政事則付以典郡庶各盡其才<lb/>
<pb n="KR2f0039_WYG_151-24b"/>
　以圖績效治最上聞則遷秩畀職以示甄别逮其既<lb/>
　久則擢之以不次之職以酬其累歳之勞夫有功見<lb/>
　知則説孰不勉勵以稱上意吁此非難轉移者特在<lb/>
　乎堅守而不變耳雖然任人固不可不久而擇人尤<lb/>
　不可不精茍非其人則癃老者必至廢職疎謬者必<lb/>
　至誤事而貪黷苛刻者必至為無窮之害必詳考之<lb/>
　於其初而後可以久任於其後此又澄源正本之論<lb/>
　惟陛下與大臣亟圖之<lb/>
<pb n="KR2f0039_WYG_151-25a"/>
應龍又進故事論均内外曰昔大中祥符中張知白上<lb/>
言昔唐李嶠嘗云安人之方須擇郡守竊見朝廷重内<lb/>
官輕外任每除授牧伯皆避命致訴比遣外任多是貶<lb/>
累之人風俗不澄皆由於此望於臺閣妙選賢良分典<lb/>
大州共臻庶績淳熙間臣僚上言伏見今之士大夫以<lb/>
州縣為滯路以朝廷為徑途此内重外輕之所由致欲<lb/>
望聖慈鑒斯久弊特留宸慮均中外仕進之路凡郡邑<lb/>
之吏有治行名迹純實不欺無間疎逺不次擢用以風<lb/>
<pb n="KR2f0039_WYG_151-25b"/>
厲天下孰有不勸者乎<lb/>
　臣謂重内輕外此吏治所以不振也夫人之情有功<lb/>
　而見知則説非才而任事則必有瘝曠之虞今之持<lb/>
　節把麾者多不安於外而慕於内内則遷擢之必速<lb/>
　而爵位之易崇外則績效之雖彰而褒遷之未必及<lb/>
　故因循茍且玩歳愒日而治效蔑聞況仕於内者或<lb/>
　不愜物論致遭彈撃往往畀以外任夫仕於王朝職<lb/>
　閒事簡尚不勝任乃使之分一郡一道之寄事叢如<lb/>
<pb n="KR2f0039_WYG_151-26a"/>
　毛決不能理豈不為民之病乎茍於臺閣妙選賢良<lb/>
　使之更迭以示重外之意復於監司郡守擇其有聲<lb/>
　績者寘之朝列以示褒表至於廷紳之貶黜者則處<lb/>
　以直館而不任以民事夫碌碌亡庸者既不復用則<lb/>
　有志事功者孰不黽勉以見知如是則吏稱其職而<lb/>
　民安其業蓋有不難致者矣<lb/>
應龍又進故事論名實曰真宗時王旦有識畧善鎮定<lb/>
大事其於用人不以名譽必求其實茍賢且才矣必久<lb/>
<pb n="KR2f0039_WYG_151-26b"/>
其官衆以宜為某職然後遷之士雖咈於己者亦不以<lb/>
私廢仁宗朝司馬光言致治之道在於任官且謂奸計<lb/>
之臣衒奇以譁衆養交以市譽居官未久聲聞四逹朝<lb/>
廷或以衆言而賞之則虚偽者無不爭進矣其失在於<lb/>
國家采名不采實夫以名行賞則天下飾名以求功<lb/>
　臣聞漢宣帝不審膠東相之偽是後俗吏多為虚名<lb/>
　齊威王能察阿大夫之譽於是人人不敢飾非夫徇<lb/>
　名而不責實此今之大弊也且邊陲未寧國論未定<lb/>
<pb n="KR2f0039_WYG_151-27a"/>
　兵增而財愈匱惠䙝而威不振正當嚴綜核之政圖<lb/>
　興起之功任人則必求其可用之實而雜偽以假真<lb/>
　者所當辨論事則必求其可行之實而大言無當者<lb/>
　所當察崇奬忠正抑遠虚浮行之以公守之以堅則<lb/>
　分朋植黨妄相稱譽者莫得以肆其欺矯情飾貌急<lb/>
　於媒進者不能以揜其跡如此則上下相安皆求以<lb/>
　實自見而天下無不舉之事矣王旦謂用人必求其<lb/>
　實而司馬光謂采名不采實則虚偽者無不爭進真<lb/>
<pb n="KR2f0039_WYG_151-27b"/>
　至當之論也二公皆我朝之賢臣勱相國家以致昇平<lb/>
　其大要不外乎此然則今日欲振起事功以復祖宗之<lb/>
　盛可不以是為先歟夫名固國家之所當尚而士大夫<lb/>
　之所當慕也恥沒世而名不稱君子以德名為幾名<lb/>
　茍不立必同流合汙無復氣節為人上者不可不加<lb/>
　砥礪然必因名以考其實因實以責其效則任人而<lb/>
　必獲實才議事而必得實用茍外事表暴而中實無<lb/>
　有更相標榜而實不副名蹈常襲故而不達時宜矯<lb/>
<pb n="KR2f0039_WYG_151-28a"/>
　枉過正而徒欲立異施之於政則扞格而難行若是<lb/>
　者是特虚名耳果何益於國家之大計㢤是必聽言<lb/>
　而觀行使偽不得以亂真庶可收實才之用而立太<lb/>
　平之基茍是非不審徒以其好名而一切厭之則其<lb/>
　心未服異論迭起賢否混淆非惟不足以成事而清<lb/>
　流濁流之患或兆于此是必審思之明辨之則衆正<lb/>
　之路開羣枉之門塞濟濟布列無非真才庶績咸熙<lb/>
　萬邦咸寧可指日以冀耳<lb/>
<pb n="KR2f0039_WYG_151-28b"/>
洪舜俞進故事曰眀道中執政除親舊二人為正言司<lb/>
諫上謂曰祖宗法臺諫官須出宸選若大臣自除則大<lb/>
臣過失無敢言者治平二年以范純仁為殿中侍御史<lb/>
吕大防為監察御史裏行近制御史有闕則命翰林學<lb/>
士御史中丞迭舉二人而上自擇取一人為之至是闕<lb/>
兩員舉者未上内出純仁大防姓名而命之<lb/>
　臣聞臺諫天子耳目之官耳以司吾之聦目以司吾<lb/>
　之明而人執之可乎張行成無先容舉為殿中侍御<lb/>
<pb n="KR2f0039_WYG_151-29a"/>
　史柳公權有諍臣風屈為諫議大夫萬乗親擢邇臣<lb/>
　莫與夫如是則任耳目之寄者激昻振厲思稱主知<lb/>
　周而無所比正而無所阿朝政之得失廟論之是非<lb/>
　相業之修廢不吐不茹悉以上聞不至於懐私恩徇<lb/>
　偏見以亂天下之公我朝祖宗法臺諫官須出宸選<lb/>
　正以是也異時唐介論文彦博王陶彈韓琦以二輔<lb/>
　臣之賢猶不為之少隱況下於文韓者乎雖然臺諫<lb/>
　不由進擬固足攬馭臣之枋要必人主有至明之見<lb/>
<pb n="KR2f0039_WYG_151-29b"/>
　而後能奮獨斷以聳衆望否則不謀之外廷謀之左<lb/>
　右親䁥附下㒺上抑又甚矣大明在上邪正洞燭得<lb/>
　范純仁吕公著而内出姓名得歐陽脩余靖王素而<lb/>
　御筆親除斯無愧累朝之盛<lb/>
牟子才除起居舎人進對直前奏劄曰臣聞君子之於<lb/>
小人猶隂之於陽不能以相無而消長有常亦非人之<lb/>
所能損益也先儒以為聖人作易於其不能相無者既<lb/>
以健順仁義之屬眀之而無所偏主至於消長之際淑<lb/>
<pb n="KR2f0039_WYG_151-30a"/>
慝之分未嘗不致其扶陽抑隂之助蓋陽屬君子隂屬<lb/>
小人固不可相無亦不可相亂固不可相亂尤不可相<lb/>
暴泰之為卦内健而外順内陽而外隂内君子而外小<lb/>
人所以深致内外之辨使之界限一明不相淆亂君子<lb/>
得其位可進以有為小人得其欲雖退而無怨故聖人<lb/>
名之以泰泰之為言安也言君子小人各得其所而不<lb/>
相害乃所以為安也自古惟堯舜之時足以當之三代<lb/>
而下治亂靡常然不過由此二道用君子則去小人用<lb/>
<pb n="KR2f0039_WYG_151-30b"/>
小人則去君子未聞君子小人而參用者也用君子則<lb/>
治用小人則亂亦未聞君子小人參用而可以久安而<lb/>
無亂者也然則有天下國家而欲久安而無亂者必自<lb/>
辨君子小人始不眀君子小人之辨而冺其異同混其<lb/>
賢否而曰吾將以是為安也直幸而已矣非聖人所為<lb/>
致泰之道也臣抑嘗讀國朝元祐之事而竊有感焉夫<lb/>
元祐之所以為元祐者用君子而退小人也元祐之所<lb/>
以為紹聖則君子小人並用故也方元祐之四五年當<lb/>
<pb n="KR2f0039_WYG_151-31a"/>
時言者已澟然以邪正之不辨為憂朱光庭則謂用人<lb/>
之際當以善與利二者之間加眀察使正臣日進而邪<lb/>
臣永退范祖禹則謂憸人在前則害政事在下則害風<lb/>
俗大則傾覆邦家小則殘敗善𩔖不當使之在位為他<lb/>
日患蘇轍則謂君子小人勢如氷炭同處必爭一爭之<lb/>
後小人必勝君子必敗不可惑於浮議引與共事王巖<lb/>
叟則謂小人無能斯不足畏小人而材然後可畏當眀<lb/>
辨力遏毋使小人得以雜其間其言皆深切著眀反覆<lb/>
<pb n="KR2f0039_WYG_151-31b"/>
詳盡而於泰之一卦莫不援以為據蓋以為保泰之道<lb/>
在乎此而墮泰之道亦在乎此是豈私憂過計㢤使當<lb/>
時盡用其言絶禍萌敦治本雖百年元祐可也奈何調<lb/>
停之説雖賢如吕大防范純仁劉摰亦且惑之楊畏鄧<lb/>
温伯李清臣皆小人之雄而引之腹心俾得乗間抵巇<lb/>
隂唱邪説紹述之論起而君子不能以一日安其後黨<lb/>
錮禍成雖大防純仁摰亦皆不免報復之禍則調停之<lb/>
論蓋亦疎矣遂使國家當其禍敗至於宣靖之事不可<lb/>
<pb n="KR2f0039_WYG_151-32a"/>
勝悔而光庭祖禹轍巖叟之流獨受知言之名可不為<lb/>
痛哭流涕者㢤伏惟陛下臨政願治垂三十年宜可以<lb/>
為元祐矣而乃岌岌乎紹聖且宣靖宜可以為泰矣而<lb/>
乃駸駸乎為姤為遯陛下亦嘗思其故乎陛下未嘗不<lb/>
用君子而不純於用君子未嘗不去小人而不盡於去<lb/>
小人故其勢不免參而用之夫君子小人勢不兩立參<lb/>
而用之則是正邪相軋而使之日鬭於下豈有安靖之<lb/>
理哉陛下試觀三十年間君子小人幾進幾退幾僨幾<lb/>
<pb n="KR2f0039_WYG_151-32b"/>
起幾勝幾負相尋至今未有止極者皆以此也陛下見<lb/>
其如此不察其故以為是紛紜華競者皆君子之過也<lb/>
而小人又擠而陷之以為必去其𩔖而後可靖國則益<lb/>
誤矣故始於君子小人並用而卒至於君子日空小人<lb/>
日盛臣竊惟小人不去其害之大者有三焉累君德也<lb/>
害治體也敗善𩔖也敢為陛下悉言之小人性本巧惡<lb/>
又敢欺誣其狡獪之術足以逢迎而為悦其淫詖之辭<lb/>
足以譸張而為幻變黑為白指鹿為馬以之惑人主之<lb/>
<pb n="KR2f0039_WYG_151-33a"/>
視聼而亂其是非甚至借人主之喜怒以成其威福恥<lb/>
為正論而厚誣其君為不可以責難隂進邪謀則歸過<lb/>
於上以自逃於公論遂使謗議流聞聲光不著此則欺<lb/>
誣之説有累於君德也小人性本傾危又好反覆勢在<lb/>
彼則始趨而終背勢在此則始背而終趨閃倐游颺蹤<lb/>
跡詭秘巧險側媚情態乖張其狀似三變柔行巽入善<lb/>
為模稜軟語卑詞曲相容悦其狀似兩来操三變之心<lb/>
行兩来之術而視勢之所趨為向背此反覆之説有害<lb/>
<pb n="KR2f0039_WYG_151-33b"/>
於治體也小人性本刻薄又喜激發上惡譁競則曰是<lb/>
好名也是多言也上惡朋比則曰是某黨也是交結也<lb/>
上惡誕妄則曰是欺罔也是浮矯也駕虚翼偽造謗興<lb/>
訛其譛貝錦其言巧簧陽為納忠隂實激怒其術一售<lb/>
其勢遂成梟心虺志無所不為此激發之説有害於善<lb/>
𩔖者也此三害者千岐萬轍為變多端不懼上之悔患<lb/>
務行其言不恤國之憂危務伸其志不虞君子之困敗<lb/>
務遂其説為禍之烈如此而可使之一日參乎君子之<lb/>
<pb n="KR2f0039_WYG_151-34a"/>
間耶今通國之所謂小人者陛下亦知去之矣臣以為非<lb/>
去之之難而辨之之難去一小人是一小人也安知一<lb/>
小人之去無一小人之進辨之則幾矣夫君子小人如<lb/>
數一二如别蒼素辨之無難者是在陛下之心耳陛下<lb/>
如能致知格物以明此心賤貨貴德以一此心眀目達<lb/>
聦以廣此心使此心之體如衡之平如鑑之空既不失<lb/>
其好惡本然之真又有以得其是非當然之則所謂君<lb/>
子小人之情狀固無所逃乎陛下之前而陛下又即其<lb/>
<pb n="KR2f0039_WYG_151-34b"/>
賢否枉正之所在而為用舎進退之分焉柔邪巧佞阿<lb/>
意承㫖者必斥剛方鯁亮犯顔苦口者必容輕儇便給<lb/>
狡慧削刻者必遠而莊重靖嘉温純樸茂者必親出入<lb/>
多岐隂有所主者必屏忠信不二孤立無朋者必用去<lb/>
其庸猥卑雜而存其耿介挺特去其狠戾駔獪而任其<lb/>
宏毅惠和懲其躁競無恥而擢其靖退有守黜其隂黙<lb/>
深阻而取其疏明洞逹不以鄉愿而易狂狷不以嬖人<lb/>
而嫉莊士不以美疾而疏藥石則忠邪之位定而内外<lb/>
<pb n="KR2f0039_WYG_151-35a"/>
之限眀豈不能致元祐泰亨之治㢤今上而論思獻納<lb/>
多忠雋忠正之臣次而給舎臺諫皆端亮純實之士下<lb/>
而百司庶尹又能時發讜言於靖共正直之餘陛下宜<lb/>
鑑鏡其心勿以小人參乎其間而二三執政亦宜去係<lb/>
累之私昭平明之治融朋黨之意絶反覆之慮一以開<lb/>
誠心布公道之言而為進君子退小人之地思元祐諸<lb/>
老拳拳之憂鑒紹聖以往紛紛之事務使邪不暴正隂<lb/>
不勝陽以成泰内之治豈不韙歟不然實未有以知人<lb/>
<pb n="KR2f0039_WYG_151-35b"/>
才之孰忠孰邪而姑聽其一時之乍賢乍佞則臣謂用<lb/>
者不必用去者未嘗去而所謂安者乃禍亂之所伏也<lb/>
臣隠憂所發冒進瞽言不勝拳拳<lb/>
子才乞留察院徐經孫奏狀曰臣昨日忽聞察院徐經<lb/>
孫輕車出關不勝駭愕退竊自歎以為臺諫天子耳目<lb/>
之官既以耳目寄之凡所論列皆當聽行以求廣其耳<lb/>
目矧今人才日衰公論日壅陛下方欲扶持振起以幸<lb/>
惠世道而數月以来妄庸之流乃皆乗藉氣勢以抗天<lb/>
<pb n="KR2f0039_WYG_151-36a"/>
下之公議遇順以此去經孫復以此去通國籍籍皆謂<lb/>
以一不肖而去二臺官何陛下重於去一不肖而輕於<lb/>
壊祖宗三百年臺諫㢤臣且不知車載斗量世何乏斯<lb/>
人復何益於陛下而所以累陛下者如此也陛下髙見<lb/>
逺識超越古今而或者乃輒以妖邪庸鄙之論肆言君<lb/>
父之前而無所忌甚至以厭玩而矯誣夫謂其君不能<lb/>
者謂之賊此中外之所共切齒而彼方以議論不足聽<lb/>
流品不足别之言逆遏公論使天下無有復言其奸者<lb/>
<pb n="KR2f0039_WYG_151-36b"/>
是必有教之者也臺諫一言之而輒去則其計得而其<lb/>
勢張矣臣竊窺陛下聖明必不以其言為是而於紀綱<lb/>
之地亦必不忍摧抑阻遏使至此極也區區之愚惟望<lb/>
陛下主持公道存全事體詔追經孫復還言職亟屏邪<lb/>
説以厭輿論庶幾去留輕重之間不至有偏則或可救<lb/>
一二於末流也昔仁宗朝唐介以論文彦博逐已而彦<lb/>
博亦罷去元老大臣仁德之重而猶不免於兩罷陛下<lb/>
亦何愛於此㢤臣待罪兩制伏見未三月間兩逐言者<lb/>
<pb n="KR2f0039_WYG_151-37a"/>
非盛世美事不敢冺黙而無一言謹瀝愚忠上裨黈聦<lb/>
之萬一輕觸蕭斧惟陛下幸赦<lb/>
子才又繳黄蜕狀奏曰臣聞玉堂給札故事也祖宗盛<lb/>
時率以来天下之英才觀其論議以定一時之國是非<lb/>
細故也比奉詔㫖召試湯漢黄蜕二人臣待罪禁林偶<lb/>
當發筞私切惟念十數年所問之題或言度數或言古<lb/>
史或言錢榖之瑣屑或言禮樂之繁簡皆非當世要務<lb/>
輒不自揆撰述四條以静激順拂用舎得失為問而抑<lb/>
<pb n="KR2f0039_WYG_151-37b"/>
揚開闔不為枝辭意甚坦白其所闗皆當今國論大節<lb/>
目使答筞者隨問指陳固可以空臆盡言極論時弊而<lb/>
無所回撓諱護今觀臣蜕所對以借學經靖順之誤為<lb/>
執事大人之譏最切中今日之病與臣所問喜靜惡激<lb/>
喜順惡拂之語尤相發明至於論君子小人分數消長<lb/>
早晚講不當併為一國家紀綱不可廢其言皆是也惟<lb/>
是揄揚大姦一節用意包藏最咈天下之公議臣讀之<lb/>
至此口呿汗下為駭愕且蜕之言曰淳祐初元一相當<lb/>
<pb n="KR2f0039_WYG_151-38a"/>
國雖牢籠把握之人議其姦然擔當開拓得去毅然與<lb/>
人主論是非則於大臣身上事本不為過嗚呼信斯言<lb/>
也是杜富韓范其人也其抆拭大姦可謂至矣然嘗論<lb/>
之古之專任宰相者謂其能總攬庶務凝定國勢非使<lb/>
之牢籠把握以固權利也今大姦以挾數用術為刼制<lb/>
人主之具而人主不之覺以邪謀秘計為愚弄人主之<lb/>
資而人主不之悟彼之所以得罪天下者此爾而謂人<lb/>
議其姦可乎古所謂擔當開拓得去者謂其徳足以任<lb/>
<pb n="KR2f0039_WYG_151-38b"/>
重致逺量足以翕受敷施非謂小有才而無忌憚也今<lb/>
大姦不能捍禦外患而專假和議為買靜之鎡基而自<lb/>
謂有才不能開誠布公專任私意為謀國之張本而自<lb/>
謂有術彼之所以得罪於天下者此爾而謂擔當開拓<lb/>
得去可乎古所謂毅然敢與人主論是非者謂其能區<lb/>
處忠邪剖析義理也今大姦以信任羣小椓喪王國為是<lb/>
而廢棄忠賢一念則不以為非也以刻薄政事朘削元<lb/>
氣為是而封培忠厚一脉則深以為非也彼之所以得<lb/>
<pb n="KR2f0039_WYG_151-39a"/>
罪於天下者此爾而謂能與人主論是非可乎古之所<lb/>
謂大臣者謂其能以道事君不可則止也今大姦以功<lb/>
利之説富國強兵之資而勇於自利以權謀之術操制<lb/>
天下之本而巧於自謀公論已沸而不知退事勢已窮<lb/>
而復欲求彼之所以得罪於天下者此爾而謂能盡大<lb/>
臣之事可乎夫誤國之罪莫大於此彼以一身而㑹其<lb/>
惡此固陛下之所深惡而天下公論之所不容也陛下<lb/>
自甲辰改紀屏而斥之明示意向以弗復用十餘年間<lb/>
<pb n="KR2f0039_WYG_151-39b"/>
通國上下無敢齒之者而臣蜕乃輙犯不韙嘘久寒之<lb/>
灰而重然之蜕非病狂喪心臣不知其所以為言何也<lb/>
其不出於大姦之嗾使必出於一時之觀望彼大姦之<lb/>
心無一日不在鉅鹿下又重之以人物𦕈然之秋姦黨<lb/>
屬目之際一旦給札之士奮然推稱其才量以為可以<lb/>
當天下之大事此猶稱卓莽而譽盜跖固卓莽盜跖之<lb/>
所歡欣而鼔舞也萬一有怵其邪説或動宣室之思信<lb/>
其邪謀遂下追封之詔則天下之事去矣邇日以来外<lb/>
<pb n="KR2f0039_WYG_151-40a"/>
論閧然以為大姦復出此必大姦自謂嗾餌之説得行<lb/>
其徒譁然附之遂以為此言出公論之推許而陛下且<lb/>
將信而復用之也陛下荷祖宗之託所以為貽謀燕翼<lb/>
計者甚至決不忍輕怵其説舉天下而付之一擲然此<lb/>
論易於蠱惑若非陛下深長其思堅定其守則必為邪<lb/>
説所揺必為小人所亂其所關係甚大臣蜕副本初傳<lb/>
之日縉紳暨六館之士一詞憤之臣蜕懼人之議己也<lb/>
則亟更定元本改人議其姦一句為莫揜其姦改大臣<lb/>
<pb n="KR2f0039_WYG_151-40b"/>
身上事本不為過一句為反有非君子所可及者蜕之<lb/>
心跡至是益周章矣夫譽大姦而誤主聽其罪固不勝<lb/>
誅竄元本而欺天下其心尤不可恕然蜕尚敢於欺陛<lb/>
下何不敢於欺天下㢤臣行將告歸本不欲多言以重<lb/>
仇怨而縉紳六館之士往往咎臣以為不當無所可否<lb/>
存之以惑觀聽至危言切責以為黨姦臣竊觀蜕含糊<lb/>
於當世之事而果決於譽姦相之能誇詡擔當開拓之<lb/>
才以潛移上意覆䕶牢籠把握之罪而追仇議者公論<lb/>
<pb n="KR2f0039_WYG_151-41a"/>
在人自不可泯苐改本既出是非並行或恐外以逃公<lb/>
論之抵排而隂實為姦人之道地果如人言則臣罪大<lb/>
矣用敢冒昧陳其顛末庶陛下知大姦之不可用而邪<lb/>
論之不可信也昔髙宗皇帝謂輔臣曰試館職人當取<lb/>
實有文學議論若召試傋禮非祖宗取人之意近日三<lb/>
人試卷朕嘗親覽如沈長卿輩尚懐朋附又不實陳實<lb/>
事大哉王言真召試取人之良規也臣謂今日臣蜕之<lb/>
言即沈長卿尚懐朋附不指實事之意也欲望陛下以<lb/>
<pb n="KR2f0039_WYG_151-41b"/>
髙宗皇帝為法深察朋附之言堅定凝固寘大姦於度<lb/>
外則宗社幸甚<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷一百五十一<lb/>
</p>
<p>
</p>
  </div>
</body>
</text>
</TEI>
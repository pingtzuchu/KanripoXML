<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三百四十</head> <lb/>
    <p>
<pb n="KR2f0039_WYG_340-1a"/>
欽定四庫全書<lb/>
　歴代名臣奏議巻三百四十<lb/>
　　　　　　　　　　　明　楊士竒等　撰<lb/>
　　四裔<lb/>
周靈王三年無終子嘉父使孟樂如晉因魏莊子納虎<lb/>
豹之皮以請和諸戎晉侯曰戎人無親而貪不如伐之<lb/>
魏絳曰諸侯新服陳新来和將觀扵我我徳則睦否則<lb/>
攜貳勞師扵戎而楚伐陳必弗能救是棄陳也諸華必<lb/>
<pb n="KR2f0039_WYG_340-1b"/>
叛獲戎失華無乃不可乎公曰然則莫如和戎乎<lb/>
對曰和戎有五利焉戎狄洊居貴貨易土土可賈<lb/>
焉一也邉鄙不聳民狎其野穡人成功二也戎人事晉<lb/>
四鄰振動諸侯威懐三也以徳綏戎師徒不勤甲兵不<lb/>
頓四也鑒于后羿而用徳度逺至邇安五也君其圖之<lb/>
漢髙帝罷平城歸韓王信亡入邊當是時冒頓為單于<lb/>
兵強控弦三十萬數苦北邉上患之問建信侯劉敬劉<lb/>
敬曰天下初定士卒罷扵兵未可以武服也冒頓殺父<lb/>
<pb n="KR2f0039_WYG_340-2a"/>
代立妻羣母以力為威未可以仁義說也獨可以計久<lb/>
逺子孫為臣耳然恐陛下不能為上曰誠可何為不能<lb/>
顧為柰何劉敬對曰陛下誠能以適長公主妻之厚奉<lb/>
遺之彼知漢適女送厚蠻夷必慕以為閼氏生子必為<lb/>
太子代單于何者貪漢重幣陛下以嵗時漢所餘彼所<lb/>
鮮數問遺因使辯士風諭以禮節冒頓在固為子壻死<lb/>
則外孫為單于豈嘗聞外孫敢與大父抗禮者哉兵可<lb/>
無戰以漸臣也若陛下不能遣長公主而令宗室及後<lb/>
<pb n="KR2f0039_WYG_340-2b"/>
宫詐稱公主彼亦知不肯貴近無益也髙帝曰善欲遣長<lb/>
公主吕后日夜泣曰妾太子一女柰何棄之匈奴上竟<lb/>
不能遣長公主而取家人子名為長公主妻單于使劉<lb/>
敬往結和親約<lb/>
孝惠帝時單于嘗為書嫚吕后不遜吕后大怒召諸將<lb/>
議之上將軍樊噲曰臣願得十萬衆橫行匈奴中諸將<lb/>
皆阿吕后意曰然中郎將季布曰樊噲可斬也夫髙帝<lb/>
將兵四十餘萬衆困扵平城今噲柰何以十萬衆橫行<lb/>
<pb n="KR2f0039_WYG_340-3a"/>
匈奴中面欺且秦以事扵邊陳勝等起于今創痍未瘳<lb/>
噲又面諛欲摇動天下是時殿上皆恐太后罷朝遂不<lb/>
復議擊匈奴事<lb/>
武帝元光元年主父偃西入闗見衞將軍衞將軍數言<lb/>
上上不省資用乏留久諸侯賔客多厭之偃乃上書闕<lb/>
下朝奏暮召入見所言九事其八事為律令一事諫伐<lb/>
匈奴曰臣聞明主不惡切諫以博觀忠臣不避重誅以<lb/>
直諫是故事無遺䇿而功流萬世今臣不敢隐忠避死<lb/>
<pb n="KR2f0039_WYG_340-3b"/>
以效愚計願陛下幸赦而少察之司馬法曰國雖大好<lb/>
戰必亡天下雖平忘戰必危天下既平天子大愷春蒐<lb/>
秋獮諸侯春振旅秋治兵所以不忘戰也且怒者逆徳<lb/>
也兵者凶器也争者末節也古之人君一怒必伏尸流<lb/>
血故聖王重行之夫務戰勝窮武事未有不悔者也昔<lb/>
秦皇帝任戰勝之威蠶食天下并吞戰國海内為一功<lb/>
齊三代務勝不休欲攻匈奴李斯諫曰不可夫匈奴無<lb/>
城郭之居委積之守遷徙靡常難得而制輕兵深入糧<lb/>
<pb n="KR2f0039_WYG_340-4a"/>
食必絶運糧以行重不及事得其地不足以為利得其<lb/>
民不可調而守也勝必棄之非民父母靡敝中國甘心<lb/>
匈奴非完計也秦皇帝不聽遂使䝉恬將兵而禦邊卻<lb/>
地千里以河為境地固澤鹵不生五榖然後發天下丁<lb/>
男以守北河暴兵露師十有餘年死者不可勝數終不<lb/>
能踰河而北是豈人衆之不足兵革之不備㢤其勢不<lb/>
可也又使天下飛芻輓粟起扵黃腄琅邪負海之郡轉<lb/>
輸北河率三十鍾而致一石男子疾耕不足扵糧餉女<lb/>
<pb n="KR2f0039_WYG_340-4b"/>
子紡績不足扵帷幕百姓靡敝孤寡老弱不能相養道<lb/>
死者相望盖天下始叛也及至髙皇帝定天下畧地扵<lb/>
邉聞匈奴聚代谷之外而欲擊之御史成諫曰不可夫<lb/>
匈奴烏合而星散從之如搏景今以陛下盛徳攻匈奴<lb/>
臣竊危之髙帝不聽遂至代谷果有平城之圍髙帝悔<lb/>
之乃使劉敬往結和親然後天下亡干戈之事故兵法<lb/>
曰興師十萬日費千金秦常積衆數十萬人雖有覆軍<lb/>
殺將係虜單于適足以結怨深讎不足以償天下之費<lb/>
<pb n="KR2f0039_WYG_340-5a"/>
夫匈奴行盜侵敺所以為業天性固然上自虞夏殷周<lb/>
固不程督度外置之不比華人夫不上觀虞夏殷周之<lb/>
統而下循近世之失此臣之所以大恐百姓所以疾苦<lb/>
也且夫兵久則變生事苦則慮易使邉境之民靡敝愁<lb/>
苦將吏相疑而外市故尉佗章邯得成其私而秦政不<lb/>
行權分二子此得失之效也故周書曰安危在出令存<lb/>
亡在所用願陛下熟計之而加察焉書奏上廼拜偃為<lb/>
郎中<lb/>
<pb n="KR2f0039_WYG_340-5b"/>
五年番陽令唐䝉風曉南越南越食䝉以蒟醬問所從<lb/>
来曰道西北䍧柯江䍧柯江廣數里出番禺城下䝉歸<lb/>
問蜀賈人賈人曰獨蜀出蒟醤多持蒟出市夜郎夜郎<lb/>
臨䍧柯江江廣百餘歩南越以財物役屬之然亦不能<lb/>
臣使也蒙乃上書曰南越王名為外臣實一州主也今<lb/>
以長沙豫章往水道多絶竊聞夜郎精兵可十餘萬浮<lb/>
船䍧柯出其不意此制越一竒也請通夜郎道為置吏<lb/>
上乃拜蒙為中郎將<lb/>
<pb n="KR2f0039_WYG_340-6a"/>
元狩元年博望侯張騫自月氐還具為天子言西域諸<lb/>
國風俗大宛在漢正西可萬里其俗土著耕田多善馬<lb/>
有城郭室屋其東北則烏孫東則于窴于窴之西則水<lb/>
皆西流注西海其東水東流注塩澤塩澤潜行地下其<lb/>
南則河源出焉塩澤去長安可五千里匈奴右方居塩<lb/>
澤以東至隴西長城南接羌隔漢道焉烏孫康居奄蔡<lb/>
大月氐皆行國隨畜牧與匈奴同俗大夏在大宛西南<lb/>
與大宛同俗臣在大夏時見卭竹杖蜀布問安得此曰<lb/>
<pb n="KR2f0039_WYG_340-6b"/>
市之身毒身毒在大夏東南可數千里其俗土著與大<lb/>
夏同度大夏去漢萬二千里居漢西南今身毒又居大<lb/>
夏東南從羌中險少北則為匃奴所得從蜀宜徑又無寇天<lb/>
子既聞諸國多竒物而兵弱貴漢財物誠得而以義屬<lb/>
之則廣地萬里重九譯致殊俗威徳徧於四海帝欣然<lb/>
以騫言為然乃令騫因蜀犍為發間使四道並出求身<lb/>
毒國各行一二千里其北閉氐筰南閉巂昆明殺畧漢<lb/>
使終莫得通於是始通滇國乃復事西南夷<lb/>
<pb n="KR2f0039_WYG_340-7a"/>
元鼎二年騫又建言烏孫王昆莫本為匈奴臣後兵稍<lb/>
疆不肯復朝事匈奴匈奴攻不勝而逺之今以厚幣招<lb/>
以益東居故渾邪之地則是斷匈奴右臂也既連烏孫<lb/>
自其西大夏之屬皆可招来而為外臣上以為然拜騫<lb/>
為中郎將齎金幣帛直數千巨萬至烏孫久之不能得<lb/>
其要領因分遣副使使大宛康居大月氐大夏安息身<lb/>
毒于滇及諸旁國烏孫送騫還使數十人馬數十疋隨<lb/>
騫報謝是嵗騫還到後所遣使通大夏之屬皆頗與其<lb/>
<pb n="KR2f0039_WYG_340-7b"/>
人俱来於是西域始通於漢矣<lb/>
元狩中匈奴渾邪王率衆來降漢發車二萬乗縣官無<lb/>
錢從民貰馬民或匿馬馬不具上怒欲斬長安令汲黯<lb/>
曰長安令無罪獨斬黯民乃肯出馬且匈奴畔其主而<lb/>
降漢漢徐以縣次傳之何至令天下騷動罷弊中國而<lb/>
以事異域之人乎上黙然及渾邪至賈人與市者坐當<lb/>
死者五百餘人黯請間見髙門曰夫匈奴攻當路塞絶<lb/>
和親中國興兵誅之死傷者不可勝計而費以巨萬百<lb/>
<pb n="KR2f0039_WYG_340-8a"/>
數臣愚以為陛下得邊人皆以為奴婢以賜從軍死事<lb/>
者家所鹵獲因予之以謝天下之苦塞百姓之心今縱<lb/>
不能渾邪率數萬之衆來降虚府庫賞賜發良民侍養<lb/>
譬若奉驕子愚民安知市買長安中物而文吏繩以為<lb/>
闌出財物于邉關乎陛下縱不能得匈奴之資以謝天<lb/>
下又以㣲文殺無知者五百餘人是所謂庇其葉而傷<lb/>
其枝者也臣竊為陛下不取也上黙然不許曰吾久不<lb/>
聞汲黯之言今又復妄發矣<lb/>
<pb n="KR2f0039_WYG_340-8b"/>
武帝時匈奴求和親羣臣議前博士狄山曰和親便上<lb/>
問其便山曰兵凶器未易數動髙帝欲伐匈奴大困平<lb/>
城乃遂結和親孝惠髙后時天下安樂及文帝欲事匈<lb/>
奴北邉蕭然苦兵孝景時呉楚七國反景帝往来東宫<lb/>
間天下寒心數月呉楚已破竟景帝不言兵天下富實<lb/>
今自陛下興兵擊匈奴中國已空虚邉大困貧由是觀<lb/>
之不如和親<lb/>
宣帝五鳯元年匈奴亂五單于争立漢議者多曰匈奴<lb/>
<pb n="KR2f0039_WYG_340-9a"/>
為害日久可因其壊亂舉兵滅之御史大夫蕭望之曰<lb/>
春秋晉士匃帥師侵齊間齊侯卒引師而還君子大其<lb/>
不代䘮以其恩足以服孝子誼足以動諸侯前單于慕<lb/>
化嚮善請求和親未終奉約不幸為賊臣所殺今而伐<lb/>
之是乗亂而幸災也不以義動兵恐勞而無功宜遣使<lb/>
弔問輔其㣲弱救其災患四裔聞之咸貴中國之仁義<lb/>
如遂䝉恩復其位必稱臣服從此徳之盛也上從其議<lb/>
甘露二年初匈奴呼韓邪單于來朝詔公卿議其儀丞<lb/>
<pb n="KR2f0039_WYG_340-9b"/>
相黄霸御史大夫于定國議曰聖王之制施徳行禮先<lb/>
京師而後諸夏先諸夏而後逺人詩云率履不越遂視<lb/>
既發相土烈烈海外有截陛下聖徳充塞天地光被四<lb/>
表匈奴單于鄉風慕化奉珍朝賀自古未之有也其禮<lb/>
儀宜如諸侯王位次在下望之以為單于非正朔所加<lb/>
故稱敵國宜待以不臣之禮位在諸侯王上外裔稽首<lb/>
稱藩中國讓而不臣此則羈縻之誼謙亨之福也書曰<lb/>
戎狄荒服言其來荒忽亡常如使匈奴後嗣卒有流離<lb/>
<pb n="KR2f0039_WYG_340-10a"/>
竄伏闕扵朝享不為畔臣信讓行乎蠻貉福祚流于亡<lb/>
窮萬世之長䇿也天子采之<lb/>
元帝建昭三年郅支單于叛逆未服甘延夀陳湯上疏<lb/>
曰臣聞天下之大義當混為一昔有唐虞今有強漢匈<lb/>
奴呼韓邪單于已稱北藩唯郅支單于叛逆未服其辜<lb/>
大夏之西以為強漢不能臣也郅支單于慘毒行於民<lb/>
大惡通於天臣延夀臣湯將義兵行天誅賴陛下神靈<lb/>
陰陽並應天氣精明陷陳克敵斬郅支首及名王以下<lb/>
<pb n="KR2f0039_WYG_340-10b"/>
宜縣頭槀街蠻夷邸間以示萬里明犯強漢者雖逺必<lb/>
誅事下有司丞相匡衡御史大夫繁延夀以為郅支及<lb/>
名王首更歴諸國蠻夷莫不聞知月令春掩骼埋胔之<lb/>
時宜勿縣車騎將軍許嘉右將軍王商以為春秋夾谷<lb/>
之㑹優施笑君孔子誅之万盛夏首足異門而出宜縣<lb/>
十日廼埋之有詔將軍議是<lb/>
成帝元延二年康居遣子侍漢貢獻然自以絶逺獨驕<lb/>
嫚不肯與諸國相望都䕶郭舜數上言本匈奴盛時非<lb/>
<pb n="KR2f0039_WYG_340-11a"/>
以兼有烏孫康居故也及其稱臣妾非以失二國也漢<lb/>
雖皆受其質子然三國内相輸遺交通如故亦相候伺<lb/>
見便則發合不能相親信離不能相臣役以今言之結<lb/>
配烏孫竟未有益反為中國生事然烏孫既結在前今<lb/>
與匈奴俱稱臣義不可拒而康居驕黠訖不肯拜使者<lb/>
都䕶吏至其國坐之烏孫諸使下王及貴人先飲食已<lb/>
乃飲啗都䕶吏故為無所省以夸旁國以此度之何故遣<lb/>
子入侍其欲賈市為好辭之詐也匈奴百蠻大國今事<lb/>
<pb n="KR2f0039_WYG_340-11b"/>
漢甚備聞康居不拜且使單于有自下之意宜歸其侍<lb/>
子絶勿復使以章漢家不通無禮之國敦煌酒泉小郡<lb/>
及南道八國給使者往来人馬驢槖駝食皆苦之空罷<lb/>
耗所過送迎驕黠絶逺之國非至計也<lb/>
河平元年單于遣右臯林王伊邪莫演等奉獻朝正月<lb/>
伊邪莫演言欲降即不受我我自殺終不敢還歸使者<lb/>
以聞下公卿議議者或言宜如故事受其降光禄大夫<lb/>
谷永議郎杜欽以為漢興匈奴數為邊害故設金爵之<lb/>
<pb n="KR2f0039_WYG_340-12a"/>
賞以待降者今單于詘禮稱臣列為北藩遣使朝賀無<lb/>
有二心漢家接之宜異扵往時今既享單于聘貢之質<lb/>
而更受其逋逃之臣是貪一夫之得而失一國之心擁<lb/>
有罪之臣而絶慕義之君也假令單于初立欲委身中<lb/>
國未知利害私使伊邪莫演詐降以卜吉凶受之虧徳<lb/>
沮善令單于自䟽不親邉吏或者設為反間欲因而生<lb/>
隙受之適合其䇿使得歸曲而直責<hi>歸曲扵漢而以直義來責也</hi>此<lb/>
誠邊境安危之原師旅動静之首不可不詳也不如勿<lb/>
<pb n="KR2f0039_WYG_340-12b"/>
受以昭日月之信抑詐諼之謀懐附親之心便對奏天<lb/>
子從之遣中郎將王舜往問狀伊邪莫演曰我病狂妄<lb/>
言耳遣去歸到官位如故不肯令見漢使<lb/>
哀帝建平四年單于上書願朝五年時哀帝被疾或言<lb/>
匈奴從上㳺來厭人自黃龍竟寕時單于朝中國輙有<lb/>
大故上由是難之以問公卿亦以為虚費府帑可且勿<lb/>
許單于使辭去未發黄門郎揚雄上書諫曰臣聞六經<lb/>
之治貴扵未亂兵家之勝貴扵未戰二者皆㣲然而大<lb/>
<pb n="KR2f0039_WYG_340-13a"/>
事之本不可不察也今單于上書求朝國家不許而辭<lb/>
之臣愚以為漢與匈奴從此隙矣匈奴本北地之主五<lb/>
帝之所不能臣三王之所不能制其不可使隙甚明臣<lb/>
不敢逺稱請引秦以來明之以秦始皇之彊䝉恬之威<lb/>
帶甲四十餘萬然不敢窺西河廼築長城以界之㑹漢<lb/>
初興以髙祖之威靈三十萬衆困於平城士或七日不<lb/>
食時竒譎之士石畫之臣甚衆<hi>石言堅固如石也畫計䇿也</hi>卒其所<lb/>
以脫者世莫得而言也<hi>卒終也莫得而言謂自免之計其事醜惡故不傳</hi>又髙<lb/>
<pb n="KR2f0039_WYG_340-13b"/>
皇后嘗忿匈奴羣臣庭議樊噲請以十萬衆横行匈奴<lb/>
中季布曰噲可斬也妄阿順指扵是大臣權書遺之然<lb/>
後匈奴之結觧中國之憂平及孝文時匈奴侵暴北邉<lb/>
候騎至雍甘泉京師大駭發三將軍屯細桞棘門覇上<lb/>
以備之數月廼罷孝武即位設馬邑之權欲誘匈奴使<lb/>
韓安國將三十萬衆徼扵便墬<hi>徼要也墬古地字</hi>匈奴覺之而<lb/>
去徒費財勞師一人不可得見況單于之面乎其後深<lb/>
惟社稷之計規恢萬載之䇿廼大興師數十萬使衞青<lb/>
<pb n="KR2f0039_WYG_340-14a"/>
霍去病操兵前後十餘年於是浮西河絶大幕破寘顔<lb/>
襲王庭窮極其地追奔逐北封狼居胥山禪扵姑衍以<lb/>
臨瀚海虜名王貴人以百數自是之後匈奴震怖益求<lb/>
和親然而未肯稱臣也且夫前世豈樂傾無量之費役<lb/>
無罪之人快心扵狼望之北哉以為不壹勞者不久佚<lb/>
不暫費者不永寕是以忍百萬之師以摧餓虎之喙運<lb/>
府庫之財填盧山之壑而不悔也至本始之初匈奴有<lb/>
桀心欲掠烏孫侵公主廼發五將之師十五萬騎獵其<lb/>
<pb n="KR2f0039_WYG_340-14b"/>
南而長羅侯以烏孫五萬騎震其西皆至質而還<hi>質信也謂</hi>
<hi>所期處</hi>時鮮有所獲徒奮揚威武明漢兵若風雷耳雖空<lb/>
行空反尚誅兩將軍故北敵不服中國未得髙枕安寢<lb/>
也逮至元康神爵之間大化神明鴻恩博洽而匈奴内<lb/>
亂五單于争立日逐呼韓邪攜國歸死扶伏稱臣<hi>伏蒲北反</hi>
然尚羈縻之計不顓制<hi>顓與專同專制謂以為臣妾也</hi>自此之後欲朝<lb/>
者不距不欲者不彊何者外國天性忿鷙形容魁健負<lb/>
力怙氣難化以善易𨽻以惡其彊難詘其和難得故未<lb/>
<pb n="KR2f0039_WYG_340-15a"/>
服之時勞師逺攻傾國殫貨伏尸流血破堅拔敵如彼<lb/>
之難也既服之後慰薦撫循交接賂遺威儀俯仰如此<lb/>
之備也往時嘗屠大宛之城蹈烏桓之壘探姑繒之壁<lb/>
<hi>姑繒謂西南夷種也</hi>藉蕩姐之塲<hi>羌屬也藉猶蹈也姐音紫</hi>艾朝鮮之旃拔兩<lb/>
越之旗<hi>艾讀曰刈絶也</hi>近不過旬月之役逺不離二時之勞<hi>離歴</hi>
<hi>也三月為一時</hi>固已犂其庭掃其閭<hi>犂耕也</hi>郡縣而置之雲徹席<lb/>
巻後無餘菑惟北敵為不然真中國之堅敵也三垂比<lb/>
之懸矣前世重之兹甚未易可輕也今單于歸義懐欵<lb/>
<pb n="KR2f0039_WYG_340-15b"/>
誠之心欲離其庭陳見扵前此乃上世之遺䇿神靈之<lb/>
所想望國家雖費不得已者也柰何距以來厭之辭䟽<lb/>
以無日之期消往昔之恩開將來之隙夫欵而隙之使<lb/>
有恨心負前言縁往辭<hi>言單于因縁往昔和好之辭以怨漢也</hi>歸怨於漢<lb/>
因以自絶終無北面之心威之不可諭之不能焉得不<lb/>
為大憂乎夫明者視扵無形聰者聽扵無聲誠先扵未<lb/>
然即䝉恬樊噲不復施棘門細桞不復備馬邑之䇿安<lb/>
所設衞霍之功何得用五將之威安所震不然壹有隙<lb/>
<pb n="KR2f0039_WYG_340-16a"/>
之後雖智者勞心扵内辯者轂擊扵外<hi>轂擊言使車交馳其轂相擊也</hi>
猶不若未然之時也且徃者圗西域制車師置城都䕶<lb/>
三十六國費嵗以大萬計也者豈為康居烏孫能踰白<lb/>
龍堆而寇西邉哉廼以制匈奴也夫百年勞之一日失<lb/>
之費十而愛一臣竊為國不安也惟陛下少留意扵未<lb/>
亂未戰以遏邉萌之禍書奏天子寤焉召還匈奴使者<lb/>
更報單于書而許之<lb/>
新莽建國四年烏孫大小昆彌遣使入貢莽以烏孫國<lb/>
<pb n="KR2f0039_WYG_340-16b"/>
人多親附小昆彌欲得烏孫心乃遣使者引小昆彌使<lb/>
坐大昆彌使上師友祭酒滿昌劾奏使者曰外國以中<lb/>
國有禮義故屈而服從大昆彌君也今序臣使扵君使<lb/>
之上非所以有外國也奉使大不敬莽怒貶昌官<lb/>
漢光武皇帝建武十一年先零諸羌數萬人屯聚寇鈔<lb/>
距浩亹隘馬成與馬援深入討擊大破之徙降羌致天<lb/>
水隴西扶風是時朝臣以金城破羌之西塗逺多寇議<lb/>
欲棄之馬援上言破𦍑以西城多完牢易可依固其田<lb/>
<pb n="KR2f0039_WYG_340-17a"/>
土肥壤灌溉流通如今羌在湟中則為害不休不可棄<lb/>
也帝從之民歸者三千餘口援為長吏繕城郭起塢候<lb/>
開溝洫勸以耕牧郡中樂業又招撫塞外氐羌皆來降<lb/>
附援奏復其侯王君長帝悉從之乃罷馬成軍<lb/>
十七年莎車王賢復遣使奉獻請都䕶帝賜賢西域都<lb/>
䕶印綬及車旗黃金錦繡敦煌太守裴遵上言異域不<lb/>
可假以大權又令諸國失望詔書収還都䕶印綬更賜<lb/>
賢以漢大將軍印綬其使不肯易遵廹奪之賢由是始<lb/>
<pb n="KR2f0039_WYG_340-17b"/>
恨而猶詐稱大都䕶移書諸國悉服屬焉<lb/>
二十四年匈奴南邉八部立日逐王比為南單于欵五<lb/>
原塞内附願永為籓蔽扞禦北邊事下公卿議者皆以<lb/>
為天下初定中國空虚不可許五官中郎將耿國獨以<lb/>
為如孝宣故事受之令東扞鮮卑北拒匈奴率属四夷<lb/>
完復邉郡帝從之扵是分為南北單于<lb/>
二十七年北單于遣使詣武威求和親天子召公卿廷<lb/>
議不決皇太子言曰南單于新附北部懼扵見伐故傾<lb/>
<pb n="KR2f0039_WYG_340-18a"/>
耳而聽争欲歸義耳今未能出兵而反交通北部臣恐<lb/>
南單于將有志北部降者且不復來矣帝然之告武威<lb/>
太守勿受其使<lb/>
二十八年北單于復遣使詣闕貢馬及裘更乞和親并<lb/>
請音樂又求率西域諸國使客與俱献見帝下三府議<lb/>
酬答之宜司徒掾班彪奏曰臣聞孝宣皇帝勅邉守尉<lb/>
曰匈奴大國多變詐交接得其情則却敵折衝應對入<lb/>
其數則反為輕欺今北匈奴見南單于來附懼謀其國<lb/>
<pb n="KR2f0039_WYG_340-18b"/>
故數乞和親又逺驅牛馬與漢合市重遣名王多所貢<lb/>
獻斯皆外示富彊以相欺誕也臣見其獻益重知其國<lb/>
益虚歸親愈數為懼愈多然今既未獲助南則亦不宜<lb/>
絶北羈縻之義禮無不答謂可頗加賞賜畧與所獻相<lb/>
當明加曉告以前世呼韓邪郅支行事報答之辭令必<lb/>
有適今立藁草并上曰單于不忘漢恩追念先祖舊約<lb/>
欲修和親以輔身安國計議甚髙為單于嘉之往者匈<lb/>
奴數有乖亂呼韓邪郅支自相讎隙䝉孝宣皇帝垂恩<lb/>
<pb n="KR2f0039_WYG_340-19a"/>
救䕶故各遣侍子稱藩保塞其後郅支忿戾自絶皇澤<lb/>
而呼韓附親忠孝彌著及漢滅郅支遂保國傳嗣子孫<lb/>
相繼今南單于攜衆向南欵塞歸命自以呼韓嫡長次<lb/>
第當立而侵奪失職猜疑相背數請兵將歸埽北庭䇿<lb/>
謀紛紜無所不至惟念斯言不可獨聽又以北單于比<lb/>
年貢獻欲脩和親故拒而未許将以成單于忠孝之義<lb/>
漢秉威信緫率萬國日月所照皆為臣妾殊俗百蠻義<lb/>
無親疎服順者襃賞畔逆者誅罰善惡之効呼韓郅支<lb/>
<pb n="KR2f0039_WYG_340-19b"/>
是也今單于欲脩和親欵誠已達何嫌而欲率西域諸<lb/>
國俱來獻見西域國屬匈奴與屬漢何異單于數連兵<lb/>
亂國内虚耗貢物裁以通禮何必獻馬裘今齎雜繒五<lb/>
百匹弓鞬韇丸一矢四發遣遺單于又賜獻馬左骨都<lb/>
侯右谷蠡王雜繒各四百匹斬馬劒各一單于前言先<lb/>
帝時所賜呼韓邪竽瑟箜篌皆敗願復裁賜念單于國<lb/>
尚未安方厲武節以戰攻為務竽瑟之用不如良弓利<lb/>
劒故未以齎朕不愛小物扵單于便宜所欲遣驛以聞<lb/>
<pb n="KR2f0039_WYG_340-20a"/>
帝悉納從之<lb/>
明帝永平中益州刺史梁國朱輔好立功名慷慨有大<lb/>
略在州數嵗宣示漢徳威懷逺裔自汶山以西前世所<lb/>
不至正朔所未加白狼槃木唐菆等百餘國户百三十<lb/>
餘萬口六百萬以上舉種奉貢稱為臣僕輔上疏曰臣<lb/>
聞詩云彼徂矣岐有夷之行傳曰岐道雖僻而人不逺<lb/>
詩人誦詠以為符驗今白狼王唐菆等慕化歸義作詩<lb/>
三章路經卭來大山零髙坂峭危峻險百倍岐道繈負<lb/>
<pb n="KR2f0039_WYG_340-20b"/>
老㓜若歸慈母逺裔之語辭意難正歸順之念誠懇可<lb/>
嘉有犍為郡掾田恭與之習狎頗曉其言臣輙令訊其<lb/>
風俗譯其辭語今遣從事史李陵與恭䕶送詣闕并上<lb/>
其樂詩昔在聖帝舞四裔之樂今之所上庶備其一帝<lb/>
嘉之事下史官録其歌焉逺裔樂徳歌詩曰大漢是治<lb/>
與天合意吏譯平端不從我來聞風向化所見竒異多<lb/>
賜贈布甘美酒食昌樂肉飛屈申悉備蠻夷貧薄無所<lb/>
報嗣願主長夀子孫昌熾逺裔慕徳歌詩曰蠻夷所處<lb/>
<pb n="KR2f0039_WYG_340-21a"/>
日入之部慕義向化歸日出主聖徳深恩與人富厚冬<lb/>
多霜雪夏多和雨寒温時適部人多有渉危歴險不逺<lb/>
萬里去俗歸徳心歸慈母逺裔懐徳歌曰荒服之外土<lb/>
地墝埆食肉衣皮不見鹽榖吏譯傳風大漢安樂攜負<lb/>
歸仁觸冒險阨髙山岐峻縁崖磻石木薄發家百宿到<lb/>
洛父子同賜懐抱匹帛傳告種人長願臣僕<lb/>
八年帝遣鄭衆持節使匈奴衆至北庭敵欲令拜衆不<lb/>
為屈單于大怒圍守閉之不與水火欲脅服衆衆拔刀<lb/>
<pb n="KR2f0039_WYG_340-21b"/>
自誓單于恐而止乃更發使隨衆還京師朝議復欲遣<lb/>
使報之衆上疏諌曰臣伏聞北單于所以要致漢使者<lb/>
欲以離南單于之衆堅三十六國之心也又嘗揚漢和<lb/>
親誇示鄰敵令西域欲歸化者局足狐疑懐土之人絶<lb/>
望中國耳漢使既到便偃蹇自信若復遣之敵必自謂<lb/>
得謀其羣臣駮議者不敢復言如是南庭動摇烏桓有<lb/>
離心矣南單于久居漢地具知形勢萬分離析旋為邉<lb/>
害今幸有度遼之衆揚威北垂雖勿報荅不敢為患帝<lb/>
<pb n="KR2f0039_WYG_340-22a"/>
不從復遣衆衆因上言臣前奉使不為匈奴拜單于恚<lb/>
恨故遣兵圍臣今復銜命必見陵折臣誠不忍持大漢<lb/>
節對敵人獨拜如令匈奴遂能服臣將有損大漢之彊<lb/>
帝不聽衆不得已既行在路連上書固争之詔切責衆<lb/>
追還繫廷尉㑹赦歸家其後帝見匈奴來者問衆與單<lb/>
于争禮之狀皆言匈奴中傳衆意氣壮勇雖蘇武不過<lb/>
乃復召衆為軍司馬<lb/>
章帝建初五年軍司馬班超率疏勒康居于寘拘彌兵<lb/>
<pb n="KR2f0039_WYG_340-22b"/>
一萬人攻姑墨石城破之斬首七百級超欲因此叵平<lb/>
諸國乃上疏請兵曰臣竊見先帝欲開西域故北擊匈<lb/>
奴西使外國鄯善于寘即時向化今拘彌莎車䟽勒月<lb/>
氐烏孫康居復願歸附欲共并力破滅龜兹平通漢道<lb/>
若得龜兹則西域未服者百分之一耳臣伏自惟念卒<lb/>
伍小吏實願從谷吉效命絶域庶㡬張騫棄身曠野昔<lb/>
魏絳列國大夫尚能和輯諸戎況臣奉大漢之威而無<lb/>
鈆刀一割之用乎前世議者皆曰取三十六國號為斷<lb/>
<pb n="KR2f0039_WYG_340-23a"/>
匈奴右臂今西域諸國自日之所入莫不向化大小欣<lb/>
欣貢奉不絶唯焉耆龜兹獨未服從臣前與官屬三十<lb/>
六人奉使絶域備遭艱戹自孤守䟽勒扵今五載異域<lb/>
情數臣頗識之問其城郭小大皆言倚漢與依天等以<lb/>
是效之則䓗嶺可通䓗嶺通則龜兹可伐今宜拜龜兹<lb/>
侍子白覇為其國王以歩騎數百送之與諸國連兵嵗<lb/>
月之間龜兹可禽以外國攻外國計之善者也臣見莎<lb/>
車䟽勒田地肥廣草木饒衍不比敦煌鄯善問也兵可<lb/>
<pb n="KR2f0039_WYG_340-23b"/>
不費中國而糧食自足且姑墨温宿二王特為龜兹所<lb/>
置既非其種更相厭苦其執必有降反若二國來降則<lb/>
龜兹自破願下臣章參考行事誠有萬分死復何恨臣<lb/>
超區區特䝉神靈竊冀未便僵仆目見西域平定陛下<lb/>
舉萬年之觴薦勲祖廟布大喜扵天下書奏帝知其功<lb/>
可成議欲給兵平陵人徐幹素與超同至上䟽願奮身<lb/>
佐超五年遂以幹為假司馬將弛刑及義從千人就超<lb/>
先是莎車以為漢兵不出遂降扵龜兹而䟽勒都尉畨<lb/>
<pb n="KR2f0039_WYG_340-24a"/>
辰亦復反叛㑹徐幹適至超遂與幹擊畨辰大破之斬<lb/>
首千餘級多獲生口超既破畨辰欲進攻龜兹以烏孫<lb/>
兵彊宜因其力乃上言烏孫大國控弦十萬故武帝妻<lb/>
以公主至孝宣皇帝卒得其用今可遣使招慰與共合<lb/>
力帝納之<lb/>
章帝時北單于遣使貢獻求欲和親詔問羣僚議者或<lb/>
以為匈奴變詐之國無内向之心徒以畏漢威靈逼憚<lb/>
南部故希望報命以安其離叛今若遣使恐失南部親<lb/>
<pb n="KR2f0039_WYG_340-24b"/>
附之歡而成北敵猜詐之計不可𤣥武司馬班固議曰<lb/>
竊自惟思漢興已來曠世歴年兵纏邊境尤事匈奴綏<lb/>
御之方其塗不一或倄文以和之或用武以征之或卑<lb/>
下以就之或臣服而致之雖屈申無常所因時異然未<lb/>
有拒絶棄放不與交接者也故自建武之世復修舊典<lb/>
數出重使前後相繼至扵其末始乃暫絶永平八年復<lb/>
議通之而廷争連日異同紛回多執其難少言其易先<lb/>
帝聖徳逺覽瞻前頋後遂復出使事同前世以此而推<lb/>
<pb n="KR2f0039_WYG_340-25a"/>
未有一世闕而不脩者也今烏桓就闕稽首譯官康居<lb/>
月氐自逺而至匈奴離析名王來降三方歸服不以兵<lb/>
威此誠國家通扵神明自然之徴也臣愚以為宜依故<lb/>
事復遣使者上可繼五鳳甘露致逺人之㑹下不失建<lb/>
武永平羈縻之義敵再來然後一往既明中國主在忠<lb/>
信且知聖朝禮義有常豈同逆詐示猜孤其善意乎絶<lb/>
之未知其利通之不聞其害設後北敵稍彊能為風塵<lb/>
方復求為交通將何所及不若因今施惠為䇿近長<lb/>
<pb n="KR2f0039_WYG_340-25b"/>
元和二年武威太守孟雲上書北敵既已和親而南部<lb/>
復往抄掠北單于謂漢欺之謀欲犯邊宜還其生口以<lb/>
安慰之詔百官議朝堂公卿皆言敵人譎詐求欲無厭<lb/>
既得生口當復妄自誇大不可開許太僕袁安獨曰北<lb/>
敵遣使奉獻和親有得邉生口者輙以歸漢此眀其畏<lb/>
威而非先違約也雲以大臣典邉不宜負信扵敵人還<lb/>
之足示中國優貸而使邉人得安誠便司徒桓虞改議<lb/>
從安太尉鄭𢎞司空第五倫皆恨之𢎞因大言激勵虞<lb/>
<pb n="KR2f0039_WYG_340-26a"/>
曰諸言當還生口者皆為不忠虞廷叱之倫及大鴻臚<lb/>
韋彪各作色變容司𨽻校尉舉奏安等皆上印綬謝帝<lb/>
詔報曰久議沈滯各有所志盖事以議從䇿由衆定誾<lb/>
誾衎衎得禮之容寢嘿抑心更非朝廷之福君何尤而<lb/>
深謝其各冠履帝竟從安議許之乃下詔曰昔獫狁獯<lb/>
粥之敵中國其所由來尚矣往者雖有和親之名終無<lb/>
絲髮之效墝埆之人屢嬰塗炭父戰于前子死扵後弱<lb/>
女乗於亭障孤兒號扵道路老母寡妻設虚祭飲泣淚<lb/>
<pb n="KR2f0039_WYG_340-26b"/>
想望歸魂扵沙漠之表豈不哀㢤傳曰江海所以能長<lb/>
百川者以其下之也少加屈下尚何足病況今與匈奴<lb/>
君臣分定辭順約明貢獻累至豈宜違信自受其曲其<lb/>
勅度遼及領中郎將龎奮倍雇南部所得生口以還北<lb/>
敵其南部斬首獲生計功受賞如常科<lb/>
章和二年鮮卑擊破北匈奴而南單于乗此請兵北伐<lb/>
因欲還歸舊庭時竇太后臨朝議欲從之尚書宋意上<lb/>
䟽曰夫北敵之隔逺中國幽處北極界以沙漠簡賤禮<lb/>
<pb n="KR2f0039_WYG_340-27a"/>
樂無有上下彊者為雄弱即屈服自漢興以來征伐數<lb/>
矣其所剋獲曽不補害光武皇帝躬服金革之難深昭<lb/>
天地之明故因其來降羈縻畜飬邉人得生勞役休息<lb/>
於兹四十餘年矣今鮮卑奉順斬獲萬數中國坐享大<lb/>
功而百姓不知其勞漢興功烈於斯為盛所以然者敵<lb/>
自相攻無損漢兵者也臣察鮮卑侵伐匈奴正是利其<lb/>
抄掠及歸功聖朝實由貪得重賞今若聽南部還都北<lb/>
庭則不得不禁制鮮卑鮮卑外失暴掠之願内無功勞<lb/>
<pb n="KR2f0039_WYG_340-27b"/>
之賞懐忿思逞必為邉患今北敵西遁請求和親宜因<lb/>
其歸附以為外扞巍巍之業無以過此若引兵費賦以<lb/>
順南部則坐失上畧去安即危矣誠不可許㑹南單于<lb/>
竟不北徙遷司𨽻校尉<lb/>
漢和帝永元四年北單于既亡其弟扵除鞬自立遣使<lb/>
欵塞竇憲請立為單于置中郎將領䕶如南單于故事<lb/>
事下公卿議袁安任隗以為光武招懐南部非謂可永<lb/>
安内地止以權時之筭可得扞禦北敵故也今宜令南<lb/>
<pb n="KR2f0039_WYG_340-28a"/>
單于反北庭領降衆無縁復更立於除鞬以増國費安<lb/>
又獨上封事曰臣聞功有難圖不可豫見事有易斷較<lb/>
然不疑伏惟光武皇帝本所以立南單于者欲安南定<lb/>
北之䇿也恩徳甚備故匈奴遂分邉境無患孝明皇帝<lb/>
奉承先意不敢失墜赫然命將爰伐塞北至乎章和之<lb/>
初降者十餘萬人議者欲置之濵塞東至遼東太尉宋<lb/>
由光禄勲耿秉皆以為失南單于心不可先帝從之陛<lb/>
下奉承洪業大開疆宇大将軍逺師討伐席巻北庭此<lb/>
<pb n="KR2f0039_WYG_340-28b"/>
誠宣明祖宗崇立𢎞勲者也宜審其終以成厥初伏念<lb/>
南單于屯先父舉衆歸徳自䝉恩以來四十餘年三帝<lb/>
積累以遺陛下陛下深宜遵述先志成就其業況屯首唱<lb/>
大謀空盡北敵輟而弗圖更立新降以一朝之計違三<lb/>
世之規失信於所養建立扵無功由秉實知奮議而欲<lb/>
背棄先恩夫言行君子之樞機賞罰理國之綱紀論語曰<lb/>
言忠信行篤敬雖蠻貊行焉今若失信扵一屯則百蠻<lb/>
不敢復保誓矣又烏桓鮮卑新殺北單于凡人之情咸<lb/>
<pb n="KR2f0039_WYG_340-29a"/>
畏仇讎今立其弟則二國懐怨兵食可廢信不可去且<lb/>
漢故事供給南單于費直嵗一億九十餘萬西域嵗七<lb/>
千四百八十萬今北庭弥逺其費過倍是乃空盡天下<lb/>
而非建䇿之要也詔下其議安又與憲更相難折憲險<lb/>
急負埶言辭驕訐至詆毁安稱光武誅韓歆戴渉故事<lb/>
安終不移憲竟立匈奴降者右鹿蠡王扵除鞬為單于<lb/>
後遂反叛卒如安䇿<lb/>
永元六年時南單于與中郎将杜崇不相平廼上書告<lb/>
<pb n="KR2f0039_WYG_340-29b"/>
崇崇諷西河太守令斷單于章無由自聞而崇因與行<lb/>
度遼将軍朱徽上言南單于安國踈逺故部親近新降<lb/>
欲殺左賢王師子及左䑓且渠劉利等又右部降者謀<lb/>
共迫脅安國起兵背畔請西河上郡安定為之儆備帝<lb/>
下公卿議皆以為蠻夷反覆雖難測知然大兵聚㑹必<lb/>
未敢動摇今宜遣有方畧使者之單于庭與杜崇朱徽<lb/>
及西河太守并力觀其動静如無他變可令崇等就安<lb/>
國㑹其左右大臣責其部衆横暴為邉害者共平罪誅<lb/>
<pb n="KR2f0039_WYG_340-30a"/>
若不從命令為權時方畧事畢之後裁行客賜亦足以<lb/>
威示百蠻帝從之<lb/>
安帝永寕元年北匈奴率車師後王軍就共殺索班擊<lb/>
走前王畧有北道曹宗請出兵擊匈奴以報之因復取<lb/>
西域公卿皆以為宜閉玉門闗太后聞軍司馬班勇有<lb/>
父風召問之勇上議曰昔孝武皇帝開通西域論者以<lb/>
為奪單于府藏斷其右臂光武中興未遑外事故匈奴<lb/>
驅率諸國河西城門晝閉孝明皇帝深惟廟䇿命将出<lb/>
<pb n="KR2f0039_WYG_340-30b"/>
征然後匈奴逺遁邉境得安間者羌亂西域復絶北敵<lb/>
遂遣責諸國逋租髙其價直嚴以期㑹鄯善車師皆懐<lb/>
憤怨思樂事漢其路無從今曹宗徒欲報雪匈奴而不<lb/>
尋出兵故事要功荒外萬無一成兵連禍結悔無所及<lb/>
況今府庫未充師無後繼臣愚以為不可許也宜扵敦<lb/>
煌復置營兵三百人及䕶西域副校尉遣長吏将五百<lb/>
人屯樓蘭西當焉耆龜兹逕路南彊鄯善于寘心膽北<lb/>
扞匈奴東近敦煌既為諸部節度又禁漢人侵擾如此<lb/>
<pb n="KR2f0039_WYG_340-31a"/>
誠便公卿難曰前所以棄西域者以其無益而難供也<lb/>
今欲通之班將能保北敵不為邉害乎勇對曰今置州<lb/>
牧以禁盜賊若州牧能保盜賊不起者臣亦願要斬保<lb/>
匈奴之不為邉害也今通西域則敵勢必弱為患微矣<lb/>
孰與歸其府藏續其右臂㢤若棄而不立則西域望絶<lb/>
屈就北敵恐河西城門必須復有晝閉之儆矣今不廓<lb/>
開朝廷之徳而拘屯戍之費豈安邉久長之䇿㢤難者<lb/>
又曰西域遣使求索無厭一旦為匈奴所廹當復求救<lb/>
<pb n="KR2f0039_WYG_340-31b"/>
則為役大矣勇對曰今設以西域歸匈奴而使其恩徳<lb/>
大漢不為鈔盜則可矣如其不然則是富仇讎之財増<lb/>
强敵之勢且西域來者不過廩食今若拒絶勢歸北屬<lb/>
敵國并力以寇并涼則中國之費不止十億置之誠便<lb/>
扵是從勇議復營兵置副校尉居敦煌雖以羈縻西域<lb/>
然亦未能出屯其後匈奴果數與車師入寇河西大被<lb/>
其害<lb/>
順帝永建四年虞詡言安定北地上郡山川險阨沃野<lb/>
<pb n="KR2f0039_WYG_340-32a"/>
千里土宜畜牧水可溉漕頃遭羌亂郡縣兵荒一十餘<lb/>
年矣棄沃壤之饒捐自然之財不可謂利離河山之阻<lb/>
守無險之處難以為固今三郡未復園陵單外而公卿<lb/>
巽懦計費不圖其安宜開聖聽考行所長從之使謁者<lb/>
督徙者各歸本縣繕城郭置候驛又浚渠屯田省費嵗<lb/>
一億許遂令諸郡儲粟周數年<lb/>
永和元年武陵蠻反初太守上書以蠻夷率服可比漢<lb/>
人増其租賦議者皆以為可尚書令虞詡獨奏曰自古<lb/>
<pb n="KR2f0039_WYG_340-32b"/>
聖王不臣異俗非徳不能及威不能加知其天性貪婪<lb/>
難率以禮是故羈縻而綏撫之附則受而不逆叛則弃<lb/>
而不追先帝舊典貢稅多少所由來久矣今猥増之必<lb/>
有怨叛計其所得不償所費必有後悔帝不從其冬澧<lb/>
中漊中蠻果争貢布非舊約舉種反叛<lb/>
晉惠帝時闗隴屢為氐羌所擾山隂令江統深惟四裔<lb/>
侵亂宜杜其萌乃作徙戎論其辭曰夫東西南北謂之<lb/>
四海九服之制地在要荒春秋之義内諸夏而外四裔<lb/>
<pb n="KR2f0039_WYG_340-33a"/>
以其言語不通䞇幣不同别有法俗各為種類或居絶<lb/>
域之外山河之表﨑嶇川谷阻險之地與中國壤斷土<lb/>
隔不相侵渉賦役不及正朔不加故曰天子有道守在<lb/>
四夷禹平九土而西戎即叙其風氣剛勁習俗强悍四<lb/>
裔之中西北為甚弱則畏服彊則侵叛雖有聖賢之世<lb/>
大徳之君咸未能以通化率導而以恩徳柔懐也當其<lb/>
彊也以殷之髙宗而憊扵鬼方有周文王而患昆夷獫<lb/>
狁髙祖困於白登孝文軍扵覇上及其弱也周公來九<lb/>
<pb n="KR2f0039_WYG_340-33b"/>
譯之貢中宗納單于之朝以元成之㣲而猶四裔賔服<lb/>
此其已然之效也故匈奴求守邉塞而侯應陳其不可<lb/>
卑于屈膝未央望之議以不臣是以有道之君牧四裔<lb/>
也惟以待之有備禦之有常雖稽顙執贄而邉城不弛<lb/>
固守為寇賊彊暴而兵甲不加逺征期令境内獲安疆<lb/>
埸不侵而已及至周室失統諸侯專征以大兼小轉相<lb/>
殘滅封疆不固而利害異心外域乗間得入中國或招<lb/>
誘安撫以為已用故申繒之禍顛覆宗周襄公要秦遽<lb/>
<pb n="KR2f0039_WYG_340-34a"/>
興姜戎當春秋時義渠大荔居秦晉之域陸渾陰戎處<lb/>
伊洛之間鄋瞞之屬害及濟東侵入齊宋陵虐邢衛南<lb/>
北二陲交侵中國不絶若綫齊桓攘之存亡繼絶北<lb/>
伐山戎以開燕路故仲尼稱管仲之力加左衽之功逮<lb/>
至春秋之末戰國方盛楚吞蠻氐晉剪陸渾趙武龎服<lb/>
開榆中之地秦雄咸陽滅義渠之等始皇之并天下也<lb/>
南兼百越北走匈奴五嶺長城戎卒億計雖師役煩殷<lb/>
寇賊橫暴然一世之功戎人奔却當時中國無復四裔<lb/>
<pb n="KR2f0039_WYG_340-34b"/>
也漢興而都長安闗中之郡號曰三輔禹貢雍州宗周<lb/>
豐鎬之舊也及至王莽之敗赤眉因之西都荒毁百姓<lb/>
流亡建武中以馬援領隴西太守討叛羌徙其餘種扵<lb/>
闗中居馮翊河東空地而與華人雜處數嵗之後族類<lb/>
蕃息既恃其肥彊且苦漢人侵之永初之元騎都尉王<lb/>
𢎞使西域發調羌氐以為行衛扵是羣羌奔駭互相扇<lb/>
動二州之戎一時俱發覆沒将守屠破城邑鄧騭之征<lb/>
棄甲委兵輿尸䘮師前後相繼諸戎遂熾至扵南入蜀<lb/>
<pb n="KR2f0039_WYG_340-35a"/>
漢東掠趙魏唐突軹闗侵及河内及遣北軍中侯朱寵<lb/>
将五營士扵孟津距羌十年之中中外俱斃任尚馬賢<lb/>
僅得克之此所以為害深重累年不定者雖由禦者之<lb/>
無方将非其才亦豈不以寇發心腹害起肘腋疢篤難<lb/>
療瘡大遲愈之故㢤自此之後餘燼不盡小有際㑹輙<lb/>
復侵叛馬賢狃忕終扵覆敗段熲臨衝自西徂東雍州<lb/>
之戎常為國患中世之寇惟此為大漢末之亂闗中殘<lb/>
滅魏興之初與蜀分隔疆埸之戎一彼一此魏武皇帝<lb/>
<pb n="KR2f0039_WYG_340-35b"/>
令将軍夏侯妙才討叛氐阿貴千萬等後因㧞棄漢中<lb/>
遂徙武都之種扵秦川欲以弱寇疆國扞禦蜀虜此盖<lb/>
權宜之計一時之勢非所以為萬世之利也今者當之<lb/>
已受其弊矣夫闗中土沃物豐厥土上上加以涇渭之<lb/>
流溉其舄鹵鄭國白渠灌浸相通黍稷之饒畆號一鍾<lb/>
百姓謡詠其殷實帝王之都每以為居未聞戎人宜在<lb/>
此土也非我族類其心必異猜疑靡定不與我同而因<lb/>
其衰弊遷之畿服士庶翫習侮其輕弱使其怨恨之氣<lb/>
<pb n="KR2f0039_WYG_340-36a"/>
毒扵骨髓至扵蕃育衆盛則坐生其心以貪悍之性挾<lb/>
憤怒之情候隙乗便輙為横逆而居封域之内無障塞<lb/>
之隔掩不備之人收散野之積故能為禍滋蔓暴害不<lb/>
測此必然之勢已驗之事也當今之宜宜及兵威方盛<lb/>
衆事未罷徙馮翊北地新平安定界内諸羌著先零罕<lb/>
开析支之地徙扶風始平京兆之氐出還隴右著隂平<lb/>
武都之界廪其道路之糧令足自致各附本種反其舊<lb/>
土使屬國撫夷就安集之戎晉不雜並得其所上合往<lb/>
<pb n="KR2f0039_WYG_340-36b"/>
古即叙之義下為盛世永久之規縱有叛亂之心風塵<lb/>
之警則絶逺中國隔閡山河雖為寇暴所害不廣是以<lb/>
充國子明能以數萬之衆制羣羌之命有征無戰全軍<lb/>
獨剋雖有謀謨深計廟勝逺圗豈不以中外異處戎夏<lb/>
區别要塞易守之故得成其功也㢤難者曰方今闗中<lb/>
之禍暴兵二載征戍之勞老師十萬水旱之害洊饑累<lb/>
荒疫癘之災札瘥夭昏凶逆既戮悔惡初附且款且畏<lb/>
咸懐危懼百姓愁苦異人同慮望寕息之有期若枯旱<lb/>
<pb n="KR2f0039_WYG_340-37a"/>
之思雨露誠宜鎮之以安豫而子方欲作役起徒興功<lb/>
造事使疲悴之衆徙自猜之寇以無榖之人遷乏食之<lb/>
徒恐勢盡力屈緒業不卒羌戎離散心不可一前害未<lb/>
及弭而後變復橫出矣荅曰羌戎狡猾擅相號署攻城<lb/>
野戰傷害牧守連兵聚衆載離寒暑矣而今異類瓦觧<lb/>
同種土崩老幼繫虜丁壮降散流離衰弊不能相一子<lb/>
以此等尚挾餘資悔惡反善懐我徳恵而來柔附乎将<lb/>
勢窮道盡智力俱困懼我兵誅以至扵此乎曰無有餘<lb/>
<pb n="KR2f0039_WYG_340-37b"/>
力勢窮道盡故也然則我能制其短長之命而令其進<lb/>
退由已矣夫樂其業者不易事安其居者無遷志方其<lb/>
自疑危懼畏怖促遽故可制以兵威使之左右無違也<lb/>
迨其死亡散流離逿未鳩與闗中之人户皆為讎故可<lb/>
遐遷逺處令其心不懐土也夫聖賢之謀事也為之扵<lb/>
未有理之扵未亂道不著而平徳不顯而成其次則能<lb/>
轉禍為福因敗為功值困必濟遇否能通今子遭弊事<lb/>
之終而不圖更制之始愛易轍之勤而得覆車之軌何<lb/>
<pb n="KR2f0039_WYG_340-38a"/>
哉且闗中之人百餘萬口率其少多異族居半處之與<lb/>
遷必須口實若有窮乏糝粒不繼者故當傾闗中之榖<lb/>
以全其生生之計必無擠扵溝壑而不為侵掠之害也<lb/>
今我遷之傳食而至附其種族自使相贍而秦地之人<lb/>
得其半榖此為濟行者以廪糧遺居者以積倉寛闗中<lb/>
之逼去盜賊之原除旦夕之損建終年之益若憚蹔舉<lb/>
之小勞而忘永逸之𢎞䇿惜日月之煩苦而遺累世之<lb/>
寇敵非所謂能開物成務創業垂統崇基拓跡謀及子<lb/>
<pb n="KR2f0039_WYG_340-38b"/>
孫者也并州諸部本實匈奴桀惡之寇也漢宣之世凍<lb/>
餒殘破國内五裂後合為二呼韓邪遂衰弱孤危不能<lb/>
自存依阻塞下委質柔服建武中南單于復求降附遂<lb/>
令入塞居扵漠南數世之後亦輙叛戾故何熈梁覲戎<lb/>
車屢征中平中以黄巾賊起發調其兵部衆不從而殺<lb/>
羌渠由是扵弥扶羅求助扵漢以討其賊仍值世䘮亂<lb/>
遂乗釁而作鹵掠趙魏寇至河南建安中又使右賢王<lb/>
去卑誘質呼厨泉聽其部落散居六郡咸熈之際以一<lb/>
<pb n="KR2f0039_WYG_340-39a"/>
部大彊分為三率泰始之初又増為四扵是劉猛内叛<lb/>
連結外冦近者郝散之變發扵榖逺今五部之衆户至<lb/>
數萬人口之盛過扵西戎然其天性驍勇弓馬便利倍<lb/>
扵氐羌若有不虞風塵之慮則并州之域可為寒心滎<lb/>
陽句驪本居遼東塞外正始中幽州刺史毋丘儉伐其<lb/>
叛者徙其餘種始徙之時户落百數子孫孳息今以千<lb/>
計數世之後必至殷熾今百姓失職猶或亡叛犬馬肥<lb/>
充則有噬齧況扵邊鄙能不為變但顧其微弱勢力不<lb/>
<pb n="KR2f0039_WYG_340-39b"/>
陳耳夫為邦者患不在貧而在不均憂不在寡而在不<lb/>
安以四海之廣士庶之富豈須逺人在内然後取足哉<lb/>
此等皆可申諭發遣還其本域慰彼羈旅懐土之思釋<lb/>
我華夏纎介之憂惠此中國以綏四方徳施永世扵計<lb/>
為長帝不能用未及十年而劉石搆難時服其深識<lb/>
宋明帝太始七年單于猛叛屯孔邪城武帝遣婁侯何<lb/>
楨持節討之楨素有志畧以猛衆悍非少兵所至乃潜<lb/>
誘猛左部督李恪殺猛扵是匈奴震服積年不敢復反<lb/>
<pb n="KR2f0039_WYG_340-40a"/>
其後稍因忿恨殺害長吏漸為邉患侍御史西河郭欽<lb/>
上䟽曰戎人彊獷歴古為患魏初人寡西北諸郡皆為<lb/>
戎居今雖服從若百年之後有風塵之警敵騎自平陽<lb/>
上黨不三日而至孟津北地西河太原馮翊安定上郡盡<lb/>
為敵庭矣宜及平呉之威謀臣猛将之畧出北地西河<lb/>
安定復上郡實馮翊扵平陽已北諸縣募取死罪徙三<lb/>
河三魏見士四萬家以充之不致雜處漸徙平陽𢎞農<lb/>
魏郡京兆上黨諸部峻四裔出入之防眀先王荒服之<lb/>
<pb n="KR2f0039_WYG_340-40b"/>
制萬世之長䇿也<lb/>
齊髙皇帝建元元年王奐進號左将軍眀年遷太常領鄱<lb/>
陽王師仍轉侍中秘書監領驍騎将軍又遷征虜将軍臨川<lb/>
王鎮西長史領南蠻校尉南郡内史奐一嵗三遷上表固<lb/>
譲南蠻曰今天地初闢萬物載新荆蠻来威巴濮不擾<lb/>
但使邉民樂業有司脩務本府舊州日就殷阜臣昔逰西<lb/>
土較見盈虚兼日者戎燼之後痍毁難復雖復緝以善政<lb/>
未及来蘇今復割撤大府制置偏校崇望不足以助強<lb/>
<pb n="KR2f0039_WYG_340-41a"/>
語實安能以相弊且資力既分職司増廣衆勞務倍文<lb/>
案滋煩非獨臣見其難竊以為國計非允見許<lb/>
齊武帝永明中敵遣使求書朝議欲不與丹陽令中書<lb/>
郎王融上䟽曰臣側聞僉議疑給敵書如臣愚情切有<lb/>
未喻夫敵包藏禍心匪伊朝夕兇猛難制遷徙靡常逋<lb/>
竄燭幽去來豳朔綿周漢而不悛歴晉宋其踰梗豈有<lb/>
愛敬仁智恭讓㢘脩異臣僕之馴心同仇讐之反目設<lb/>
槀秣有儲筋竿足用必以草竊闗燧寇擾邉疆寕容款<lb/>
<pb n="KR2f0039_WYG_340-41b"/>
塞卑辭承衣請朔陛下務存遵養不時侮亡許其膜拜<lb/>
之誠納裘之賮況復願同文軌儻見款遺思奉聲教方<lb/>
致猜拒将使舊邑遺逸未知所寘衰敵餘噍或能自推<lb/>
一令蔓草難鉏㳙流泛酌豈直疥癢輕痾容為心腹重<lb/>
患抑孫武之言也困則數罰窘則多賞先暴而後畏其<lb/>
衆者敵之謂乎前中原士庶雖淪懾殊俗至扵婚葬之<lb/>
晨猶巾褠為禮而禁令苛刻動加誅轘于時獯粥初遷<lb/>
徒衆尚結即心徒怨困懼成逃自其将卒奔離資待銷<lb/>
<pb n="KR2f0039_WYG_340-42a"/>
闕北畏勍蠕西逼南部民背如崩勢絶防斷扵是曲從<lb/>
物情偽竊章服歴年将絶隠蔽無聞既南向而泣者日<lb/>
夜以覬北顧而辭者江淮相屬凶謀嵗窘淺慮無方扵<lb/>
是稽顙郊門問禮求樂若來之以文徳賜之以副書漢<lb/>
家軌儀重臨畿輔司𨽻傳節復入闗河無待八百之師<lb/>
不期十萬之衆故其提漿佇俟揮戈願倒三秦大同六<lb/>
漢一統又敵前後奉使不專漢人必介以匈奴備諸覘<lb/>
獲且設官分職彌見其情抑退舊苖扶任種戚師保則<lb/>
<pb n="KR2f0039_WYG_340-42b"/>
后族馮晉國揔録則邽姓直勒渴矦台鼎則邱頹茍仁<lb/>
端執政則目淩鉗耳至扵東都羽儀西京簮帶崔孝伯<lb/>
程虞蚪久在著作李元和郭季祐止于中書李思沖飾<lb/>
虜清官㳺明根泛居顯職今經典逺被詩史北流馮李<lb/>
之徒必欲遵尚直勒等類居致乖阻何則匈奴以氈騎<lb/>
為帷牀馳射為糇糧冠方帽則犯沙陵雪服左衽則風<lb/>
驤鳥逝若革其故常强所不習去其所樂予以所苦必<lb/>
同艱桎梏等懼氷淵婆娑<graphic n="KR2650" url="https://raw.githubusercontent.com/kanripo/KR-Gaiji/master/images/KR2650.png" mimeType="image/png"/>躃困而不能前矣及夫春<lb/>
<pb n="KR2f0039_WYG_340-43a"/>
草水生阻散馬之適秋風木落絶驅禽之歡息沸脣扵<lb/>
桑墟别醍乳扵冀俗聽韶雅如䏊聵臨方丈若爰居馮<lb/>
李之徒固得志矣敵之為敵其如病何扵是風土之思<lb/>
深愎戾之情動拂衣者連裾抽鋒者比鏃部落争于下<lb/>
酋渠危于上我一舉而兼呑卞荘之勢必也且棘寳薦<lb/>
虞晉彊弥盛大鍾出智宿氏以亡帝畧逺孚無思不服<lb/>
鑾光幸岱匪暮思朝臣請收籍伊瀍兹書復掌猶取之<lb/>
内府藏之外籯扵理有愜即事何損若狂言足採請決<lb/>
<pb n="KR2f0039_WYG_340-43b"/>
敕施行世祖答曰吾意不異卿今所啓比相見更委悉<lb/>
事竟不行<lb/>
齊明皇帝建武初南郡太守孔稚珪以敵連嵗南侵征<lb/>
役不息百姓死傷乃上表曰匈奴為患自古而然雖三<lb/>
代智勇兩漢權竒筭畧之要二塗而已一則鐡馬風馳<lb/>
奮威沙漠二則輕車出使通驛敵庭推而言之優劣可<lb/>
覩今之議者咸以丈夫之氣耻居物下況我天威寕可<lb/>
先屈呉楚勁猛帶甲百萬截彼鯨鯢何往不碎請和示<lb/>
<pb n="KR2f0039_WYG_340-44a"/>
弱非國計也臣以為敵人異域不與我同得其疆宇不<lb/>
足為利得其徒衆不足為臣唯宜勝之以深權制之以<lb/>
逺笇𢎞之以大度懐之以逺人豈足肆天下之忿捐蒼<lb/>
生之命發雷電之怒争蜉蝣之生百戰百勝不足稱雄<lb/>
横尸千里無益上國而兵連禍結莫或遑息居深負險<lb/>
難與競逐漢髙横威海表窘廹長圍孝文國富刑清事<lb/>
屈陵辱宣帝撫納安静朔馬不驚光武卑辭厚禮寒山<lb/>
無靄是兩京四主英濟中區輸寳貨以結和遣宗女以<lb/>
<pb n="KR2f0039_WYG_340-44b"/>
通好長轡逺馭子孫是賴豈不欲戰息民命也唯漢武<lb/>
藉五世之資承六合之富驕心奢志大事匈奴遂連兵<lb/>
積嵗轉戰千里長驅瀚海飲馬龍城雖斬獲名王屠走<lb/>
敵騎而漢之棄甲十亡其九故衛霍出闗千隊不反貳<lb/>
師入漢百旅頓降李廣敗扵前鋒李陵沒扵後陣其餘<lb/>
奔北不可勝數遂使國儲空懸户口減半好戰之功其<lb/>
利安在戰不及和相去何若自西朝不綱東晉遷鼎羣<lb/>
么沸亂異族交横荆棘攅扵陵廟貔虎咆扵宫闈山淵<lb/>
<pb n="KR2f0039_WYG_340-45a"/>
反覆黔首塗地逼廹崩騰開闢未有是時得失畧不稍<lb/>
陳近至元嘉多年無事末路不量復挑彊敵遂廼連城<lb/>
覆徙敵馬飲江青徐州之際草木為人耳建元之初沙<lb/>
塵犯塞永眀之始復結通和十餘年間邉候且息陛下<lb/>
張天造歴駕日登皇聲雷㝢宙勢壓河岳而逺儌殘魂<lb/>
未屠劒首微么餘喘偷窺外甸烽亭不静五載扵斯昔<lb/>
嵗蠧侵瘻食樊漢今兹虎視浸滛未已興師十萬日費<lb/>
千金百嵗之費寕可貲計陛下何惜匹馬之驛百金之<lb/>
<pb n="KR2f0039_WYG_340-45b"/>
賂數行之詔誘此凶頑使河塞息肩闗境全命蓄甲養<lb/>
民以觀彼弊我䇿若行則為不世之福若不從命不過<lb/>
如戰失一隊耳或云遣使不受則為辱命夫以天下為<lb/>
量者不計細耻以四海為任者寕顧小節一城之沒尚<lb/>
不足惜一使不反曽何取慙且我以權取貴得我畧行<lb/>
何嫌其耻所謂尺蠖之屈以求伸也臣不言遣使必得<lb/>
和自有可和之理猶如欲戰不必勝而有可勝之機耳<lb/>
今宜早發大軍廣張兵勢徴犀甲扵岷峨命樓船扵浦<lb/>
<pb n="KR2f0039_WYG_340-46a"/>
海使自青徂豫候騎星羅㳂江入漢雲陣萬里據險要<lb/>
以奪其䰟斷粮道以折其膽多設疑兵使精悉而計亂<lb/>
固列金湯使神茹而慮屈然後發衷詔馳輕驛辯辭重<lb/>
幣陳列吉凶北敵天性愛竒慾則不剛畏我之威喜我<lb/>
之賂畏威喜賂願和必矣陛下用臣之啓行臣之計何<lb/>
憂玉門之下而無欵塞之人㢤彼之言戰既慇懃臣之<lb/>
言和亦慊闊伏願察兩塗之利害檢二事之多少聖照<lb/>
𤣥省灼然可斷所表謬奏希下之朝省使同博議臣謬<lb/>
<pb n="KR2f0039_WYG_340-46b"/>
荷殊恩奉佐矦岳敢肆瞽直伏奏千里帝不納<lb/>
後魏世祖蒐于河西詔崔浩詣行在所議軍事浩表曰<lb/>
昔漢武帝患匈奴彊盛故開涼州五郡通西域勸農積<lb/>
榖為滅賊之資東西迭擊故漢未疲而匈奴已弊後遂<lb/>
入朝平涼州臣愚以為北敵未平征役不息可不徙其<lb/>
民案前世故事計之長者若遷民人則土地空虚雖有<lb/>
鎮戍適可禦邉而已至扵大舉軍資必乏陛下知此事<lb/>
濶逺竟不施用如臣愚意猶如前議募徙豪彊大家充<lb/>
<pb n="KR2f0039_WYG_340-47a"/>
實涼土軍舉之日東西齊勢此計之得者<lb/>
氐羌慕璝奉表歸國尋討禽赫連定送之京師世祖嘉<lb/>
之遣使者䇿拜慕璝為大將軍西秦王慕璝表曰臣誠<lb/>
庸弱敢竭情欵俘禽僣逆獻㨗王府爵秩雖崇而土不<lb/>
増廓車旗既飾而財不周賞願垂鑒察亮其單欵臣頃<lb/>
接寇逆疆境之人為賊所抄流轉東下今皇化混一求<lb/>
還鄉土乞拂白連窟畧寒張華等三人家弱在此分乖<lb/>
可愍願并敕遣使恩洽遐荒存亡感戴世祖詔公卿朝<lb/>
<pb n="KR2f0039_WYG_340-47b"/>
㑹議答施行太尉長孫嵩及議郎博士二百七十九人<lb/>
議曰前者有司處以為秦王荒外之君本非政教所及<lb/>
來則受之去則不禁皇威逺被西秦王慕義畏威稱臣<lb/>
納貢求受爵號議者以為古者要荒之君雖人土衆廣<lb/>
而爵不擬華夏陛下加寵王官乃越常分容飾車旗班<lb/>
同上國至扵繒絮多少舊典所無皆當臨時以制豐寡<lb/>
自漢魏以來撫接荒遐頗有故事吕后遺單于御車二<lb/>
乗馬二駟單于答馬千匹其後匈奴和親敵國遺繒絮<lb/>
<pb n="KR2f0039_WYG_340-48a"/>
不過數百呼韓邪稱臣身自入朝始至方伯今西秦王<lb/>
若以土無桑蠺便當上請不得言財不周賞昔周室衰<lb/>
㣲齊侯小白一匡天下有賜胙之命無益土之賞晉侯<lb/>
重耳破楚城濮唯受南陽之田為朝宿之邑西秦所致<lb/>
唯定而已塞外之人因時乗便侵入秦涼未有經畧拓<lb/>
境之勲爵登上國統秦涼河沙四州之地而云土不増<lb/>
廓比聖朝於弱周而自同於五覇無厭之情其可極乎<lb/>
西秦王忠欵扵朝廷原其本情必不至此或左右不敏<lb/>
<pb n="KR2f0039_WYG_340-48b"/>
因致斯累檢西秦流人賊時所抄悉在蒲坂今既稱藩<lb/>
四海咸泰天下一家可𠡠秦州送詣京師隨後遣還所<lb/>
請乞拂三人昔為賔國之使來在王庭國破家遷即為<lb/>
臣妾可勿聽許<lb/>
髙祖時楊椿為太僕卿加安東將軍初顯祖世有蠕蠕<lb/>
萬餘户降附居扵髙平薄骨律二鎮太和之末叛走畧<lb/>
盡唯有一千餘家太中大夫王通髙平鎮將郎育等求<lb/>
徙置淮北防其叛走詔許之慮不從命乃使椿持節往<lb/>
<pb n="KR2f0039_WYG_340-49a"/>
徙焉椿以為徙之無益上書曰臣以古人有言天子有<lb/>
道守在四夷荒忽之人羈縻而已是以先朝居之扵荒<lb/>
服之間者正欲恱近來逺招附殊俗亦以别華戎異内<lb/>
外也今新附者罷若舊者見徙新者必不安不安必思<lb/>
土思土則走叛狐死首邱其害方甚又此族類生長邊<lb/>
隅樂冬便寒南土溼熱往必將盡進失歸伏之心退非<lb/>
藩衛之益徙在中夏而生後患愚心所見謂為不可時<lb/>
八座議不從遂徙扵濟州縁河居之冀州元愉之難果<lb/>
<pb n="KR2f0039_WYG_340-49b"/>
悉浮河赴賊所在鈔掠如椿所䇿<lb/>
孝明帝熈平二年蠕蠕主醜奴遣使來朝抗敵國之書<lb/>
不脩臣敬朝議將依漢答匈奴故事遣使報之司農少<lb/>
卿燕州大中正張倫表曰臣聞古之聖王疆理物土辨<lb/>
章要甸荒遐之俗政所不及故禮有壹見之文書著羈<lb/>
縻之事太祖以神武之姿聖明之畧經畧帝圖日有不<lb/>
暇遂令豎子逰䰟一方亦由中國多虞急諸華而緩外<lb/>
裔也髙祖光宅土中業隆卜世赫雷霆之威震熊羆之<lb/>
<pb n="KR2f0039_WYG_340-50a"/>
旅方役南轅未遑北伐昔舊京烽起敵使在郊主上按<lb/>
劒璽書不出世宗運籌帷幄開境揚旌衣裳所及舟車<lb/>
萬里于時敵人欵關上亦述遵遺志今大明臨朝澤及<lb/>
行葦國富兵彊能言率職何憚而為之何求而行此往<lb/>
日蕭衍通敬求和以誠肅未純抑而不許先帝棄戎扵<lb/>
前陛下交敵扵後無乃上乖髙祖之心下違世宗之意<lb/>
且彼雖慕徳亦來觀我懼之以彊儻即歸附示之以弱<lb/>
窺覦或起春秋所謂以我卜也又小人難近荒服無親<lb/>
<pb n="KR2f0039_WYG_340-50b"/>
踈之則怨狎之則侮其所由來久矣是以髙祖世宗知<lb/>
其若此來既莫逆去又不追不一之義扵是乎在必其<lb/>
委質玉帛之辰屈膝蕃方之禮則可豐其勞賄籍以珍<lb/>
物至於王人逺役銜命敵庭優以匹敵之尊加之相望<lb/>
之寵恐徒生侮慢無益聖朝假令選衆而舉使乎稱職<lb/>
資酈生之辯騁終軍之辭憑軾下齊長纓繫越茍異曩<lb/>
時猶為不願而況極之以隆崇申之以宴好臣雖下愚<lb/>
輙敢固執若事不獲已應頒制詔示其上下之儀宰臣<lb/>
<pb n="KR2f0039_WYG_340-51a"/>
致書諷以歸順之道若聽受忠誨明我話言則萬乗之<lb/>
盛不失位於域中天子之聲必籠罩扵無外脫或未從<lb/>
焉能損益徐舞干戚以招之敷文徳而懐逺如迷心不<lb/>
已或肆憑陵則當命辛李之將勒衛霍之師蕩定雲沙<lb/>
掃清逋孽飲馬瀚海之濵鏤石燕然之上開都䕶置戊<lb/>
己斯亦陛下之髙功百世之盛事如思按甲養民務農<lb/>
安邉之術經國之防豈可以異族兼并而遽虧典制將<lb/>
取笑扵當時貽醜扵來葉昔文公請隧襄后有言荆荘<lb/>
<pb n="KR2f0039_WYG_340-51b"/>
問鼎王孫是抑以古方今竊為陛下不取又陛下方欲<lb/>
禮神岷瀆致禮衡山登稽嶺窺蒼梧而反與荒服之君<lb/>
荒服之長結昆弟之忻抗分庭之義将何以瞰文命之<lb/>
遐景迹重華之髙風者哉臣以為報使甚失如彼不報<lb/>
甚得如此願留須臾之聽察愚臣之言<lb/>
正光二年詔遣楊鈞送蠕蠕主阿那瓌還國諫議大夫<lb/>
張普惠謂遣之将貽後患上䟽曰臣聞乾元以利貞為<lb/>
大非義則不動皇王以博施為功非類則不從故能始<lb/>
<pb n="KR2f0039_WYG_340-52a"/>
萬物而化天下者也伏惟陛下睿哲欽明道光虞舜八<lb/>
表宅心九服清晏蠕蠕相害扵朔垂妖師扇亂扵江外<lb/>
此乃異域之人不識王度天将悔其罪所以奉皇魏故<lb/>
荼毒之辛苦之令知至道之可樂也宜安民以悅其志恭<lb/>
已以懐其心而先自勞擾艱難下民興師郊甸之内逺<lb/>
投荒塞之外救累世之勍敵可謂無名之師諺曰唯亂<lb/>
門之無過愚情未見其可當是邉将窺竊一時之功不<lb/>
思兵為凶器不得已而用之者也夫白登之役漢祖親<lb/>
<pb n="KR2f0039_WYG_340-52b"/>
困之樊噲欲以十萬衆横行匈奴中季布以為不可請<lb/>
斬之千載以為羙況今旱酷異常聖慈降膳乃以萬五<lb/>
千人使楊鈞為將而欲定蠕蠕忤時而動其可濟乎阿<lb/>
那瓌投命皇朝撫之可也豈容困疲我兆民以資天䘮<lb/>
之徒昔荘公納子糺以致乾時之敗魯僖以邾國而有<lb/>
懸冑之耻今蠕蠕時亂後主繼立雖云散亡内自虞難<lb/>
抑脫有井陘之慮楊鈞之肉其可食乎髙車蠕蠕連兵<lb/>
積年饑饉相仍須其自斃小亡大傷然後一舉而并之<lb/>
<pb n="KR2f0039_WYG_340-53a"/>
此卞氏之髙畧所以獲兩虎不可不圖之今土山告難<lb/>
簡書相續盖亦無能為也正與今舉相㑹天其或者欲<lb/>
以告戒人不欲使南北兩疆並興大衆脫狂狡構間扵<lb/>
其間而復事連中國何以寕之今宰輔専欲好小名不<lb/>
圖安危大計此㣲臣所以寒心者也那瓌之不還負何<lb/>
信義此機之微際北師宜停臣言不及義文書所經過<lb/>
不敢不陳兵猶火也不戢将自焚也彼焚滅之形可以<lb/>
為殷鑒伏願輯和萬國以静四疆混一之期坐而自至<lb/>
<pb n="KR2f0039_WYG_340-53b"/>
矣臣愚昧多違必無可採匹夫之志願以呈献表奏荅<lb/>
曰夫窮獸歸人尚或興惻況那瓌嬰禍流離逺來依庇<lb/>
在情在國何容勿矜且納亡興䘮有國大義皇魏堂堂<lb/>
寕庇斯徳後主亂亡似當非謬此送彼迎想無拒戰國<lb/>
義宜表朝筭已決卿深誠厚意朕用嘉戢俾此段機畧<lb/>
不獲相從脫後不逮勿憚匡言<lb/>
荘帝時蠕蠕主阿那瓌返國其人大饑相率入塞上表<lb/>
請䑓賑給詔尚書左丞拓跋孚為北道行䑓詣彼賑恤<lb/>
<pb n="KR2f0039_WYG_340-54a"/>
孚陳便宜表曰荒服之人未嘗粒食宜從俗因利拯其<lb/>
所無昔漢建武中單于欵塞時轉河東米糒二萬五千<lb/>
斛牛羊三萬六千頭以給之斯即前代和戎撫新柔逺<lb/>
之長䇿也乞以㹀牛産羊餬其口命且畜牧繁息是其<lb/>
所便毛血之利惠兼衣食又尚書奏云如其仍住七州<lb/>
隨寛置之臣謂人情戀本寕肯徙内若依臣請給賑雜<lb/>
畜愛本重鄉必還舊土如其不然禁留益損假令逼徙<lb/>
事非久計何者靡常之性去留難測既易水草痾恙將<lb/>
<pb n="KR2f0039_WYG_340-54b"/>
多憂愁致困死亡必甚兼其餘類尚在沙磧脫出狂勃<lb/>
翻歸舊巢必殘掠邑里遺毒百姓亂而方塞未若杜其<lb/>
未萌又貿遷起扵上古交易行扵中世漢與邊通亦立<lb/>
闗市今北人阻饑命懸溝壑公給之外必求市易彼若<lb/>
願求宜見聽許又云營大者不計小名圗逺者弗拘近<lb/>
利雖邊鄙衰盛歴代不同叛服之情畧可論討周之北<lb/>
伐僅獲中規漢氏外攘裁收下䇿昔在代京恒為重備<lb/>
将帥勞止甲士疲力前世苦之計未能致今天祚大魏<lb/>
<pb n="KR2f0039_WYG_340-55a"/>
亂亡在彼朝廷垂天覆之恩廓大造之徳鳩其散亡禮<lb/>
送令返宜因此時善思逺䇿竊以理雖萬變可以一觀<lb/>
來事雖懸易以往卜昔漢宣之世呼韓欵塞漢遣董忠<lb/>
韓昌領邉郡士馬送出朔方因留衞助又光武時亦令<lb/>
中郎将叚彬置安集掾史隨單于所在參察動静斯皆<lb/>
守吉之元龜安邉之勝䇿計今朝廷成功不減曩時蠕<lb/>
蠕國弊亦同疇日宜準昔成謨畧依舊事借其所閑地<lb/>
聽使田牧粗置官屬示相慰撫嚴戒邉兵以見保衞馭<lb/>
<pb n="KR2f0039_WYG_340-55b"/>
以寛仁縻以乆䇿使親不至矯詐踈不容叛反今北鎮<lb/>
諸将舊常云一人代外邏因令防察所謂天子有道守<lb/>
在四夷者也又云先人有奪人之心待降如受強敵武<lb/>
非專外亦以防内若從處分割配諸州鎮遼逺非轉輸<lb/>
可到悔叛之情變起難測又居人畜業布在原野戎人<lb/>
性貪見則思盜防彼肅此少兵不堪渾流之際易相干<lb/>
犯驅之還本未必樂去配州内徙復不肯從既其如此<lb/>
其費必大朝廷不許<lb/>
<pb n="KR2f0039_WYG_340-56a"/>
隋文帝開皇元年突厥攝圖曰我周家親也今隋公自<lb/>
立而不能制復何面目見可賀敦乎因與髙寳寕攻陷<lb/>
臨渝鎮約諸面部落謀共南侵帝新立由是大懼修築<lb/>
長城發兵屯北境命隂夀鎮幽州虞慶則鎮并州屯兵<lb/>
數萬人以為之備奉車都尉長孫晟先使突厥知攝圖<lb/>
玷厥阿波突利等叔姪兄弟各統強兵俱號可汗分居<lb/>
四面内懐猜忌外示和同難以力征易可離間因上書<lb/>
曰臣聞䘮亂之極必致升平是故上天啓其機聖人成<lb/>
<pb n="KR2f0039_WYG_340-56b"/>
其務伏惟皇帝陛下當百王之末膺千載之期諸夏雖<lb/>
安戎場尚梗興師致討未是其時棄扵度外又復侵擾<lb/>
故宜宻運籌䇿漸以攘之計失則百姓不寕計得則萬<lb/>
代之福吉凶所係伏願詳思臣扵周末忝充外使匈奴<lb/>
倚伏實所具知玷厥之扵攝圖兵強而位下外名相屬<lb/>
内隙已彰鼔動其情必将自戰又處羅侯者攝圗之弟<lb/>
姦多而勢弱曲取扵衆心國人愛之因為攝圗所忌其<lb/>
心殊不自安迹示弥縫實懐疑懼又阿波首䑕介在其<lb/>
<pb n="KR2f0039_WYG_340-57a"/>
間頗畏攝圗受其牽率唯強是與未有定心今宜逺交<lb/>
而近攻離強而合弱通使玷厥說合阿波則攝圗廽兵<lb/>
自防右地又引處羅遣連奚霫則攝圖分衆還備左方<lb/>
首尾猜嫌腹心離阻十數年後承釁討之必可一舉而<lb/>
空其國矣上省表大恱因召與語晟復口陳形勢手畫<lb/>
山川寫其虚實皆如指掌上深嗟異皆納用焉<lb/>
七年突厥攝圗死遣長孫晟持節拜其弟處羅侯為莫<lb/>
何可汗以其子雍閭為葉䕶可汗處羅侯因晟奏曰阿<lb/>
<pb n="KR2f0039_WYG_340-57b"/>
波為天所滅與五六千騎在山谷間伏聽詔㫖當取之<lb/>
以獻乃召文武議焉樂安公元諧曰請就彼梟首以懲<lb/>
其惡武陽公李充曰請生将入朝顯僇以示百姓上謂<lb/>
晟曰扵卿何如晟對曰若突厥背誕須齊之以刑今其<lb/>
昆弟自相夷滅阿波之惡非負國家因其困窮取而為<lb/>
戮恐非招逺之道不如兩存之上曰善<lb/>
二十年都藍大亂為其部下所殺晟為驃騎将軍因奏<lb/>
請曰今王師臨境戰數有功賊内攜離其主被殺乗此<lb/>
<pb n="KR2f0039_WYG_340-58a"/>
招誘必並來降請遣染干部下分頭招慰上許之果盡<lb/>
來附達頭恐怖又大集兵詔晟部領降人為秦川行軍<lb/>
総管取晉王諱節度出討達頭與王相抗晟進䇿曰突<lb/>
厥飲泉易可行毒因取諸藥毒水上流達頭人畜飲之<lb/>
多死扵是大驚曰天兩惡水其亡我乎因夜遁晟追之<lb/>
斬首千餘級俘百餘口六畜數千頭上大喜<lb/>
開皇中容納突厥啓民居扵塞内光禄大夫叚文振恐<lb/>
為國患上表曰臣聞古者帝王御宇内外有防周宣薄<lb/>
<pb n="KR2f0039_WYG_340-58b"/>
伐玁狁秦帝築城萬里盖逺圗良筭弗可忘也竊見國<lb/>
家容受啓民資其兵食假以地利如臣愚計竊又未安<lb/>
何則敵人之性無親而貪弱則歸投強則反噬盖其本<lb/>
心也臣學非博覽不能逺見且聞晉朝劉曜梁代侯景<lb/>
近事之驗衆所共知以臣量之必為國患如臣之計以<lb/>
時喻遣令出塞外然後明設烽候縁邉鎮防務令嚴重<lb/>
此乃萬嵗之長䇿也<lb/>
文帝征髙麗文振為左候衛大将軍出南蘇道道病上<lb/>
<pb n="KR2f0039_WYG_340-59a"/>
表曰陛下以遼東未服親降六師敵人多詐深須防擬<lb/>
口陳降欵毋宜遽受水潦方降不可淹遲惟願嚴勒諸<lb/>
軍星馳速發水陸俱前出其不意則平壤孤城勢必可<lb/>
拔如不時定脫遇秋霖兵糧必竭彊敵在前靺鞨出後<lb/>
遲疑不決非上䇿也及卒帝甚惜之<lb/>
煬帝大業三年幸榆林欲出塞外陳兵耀武經突厥中<lb/>
指于涿郡仍恐染干驚懼先遣長孫晟往喻㫖稱述帝<lb/>
意染干聽之因召所部諸國奚霫室韋等種落數十酋<lb/>
<pb n="KR2f0039_WYG_340-59b"/>
長咸萃晟以牙中草穢欲令染干親自除之示諸部落<lb/>
以明威重乃指帳前草曰此根大香染干遽嗅之曰殊<lb/>
不香也晟曰天子行幸所在諸侯躬親灑掃耘除御路<lb/>
以表至敬之心今牙中蕪穢謂是留香草耳染干乃悟<lb/>
曰奴罪過奴之骨肉皆天子賜也得効筋力豈敢有辭<lb/>
特以邉人不知法耳賴将軍恩澤而敎導之将軍之惠<lb/>
奴之幸也遂拔所佩刀親自芟草其貴人及諸部爭倣傚<lb/>
之乃發榆林北境至于其牙又東達于薊長三千里廣<lb/>
<pb n="KR2f0039_WYG_340-60a"/>
百歩舉國就役而開御道帝聞晟䇿乃益嘉焉<lb/>
西域諸蕃多至張掖與中國交市帝令尚書左丞裴矩<lb/>
掌其事矩知帝方勤逺畧諸逺啇至者矩誘令言其國<lb/>
俗山川險易撰西域圖記三卷入朝奏之其序曰臣聞<lb/>
禹定九州導河不踰積石秦兼六國設防止及臨洮故<lb/>
知西域諸部僻居遐裔禮教之所不及書典之所罕傳<lb/>
自漢氏興基開拓河右始稱名號者有三十六國其後<lb/>
分立乃五十五王仍置校尉都䕶以存招撫然叛服不<lb/>
<pb n="KR2f0039_WYG_340-60b"/>
恒屢經征戰後漢之世頻廢此官雖大宛以來畧知户<lb/>
數而諸國山川未有名目至如姓氏風土服章物産全<lb/>
無纂録世所弗聞復以春秋逓謝年代乆逺兼并誅討<lb/>
互有興亡或地是故邦改從今號或人非舊類因襲昔<lb/>
名兼復部民交錯封疆移改異域音殊事難窮驗于闐<lb/>
之北葱嶺以東考于前史三十餘國其後更相屠滅僅<lb/>
有十存自餘淪沒掃地俱盡空有邱墟不可記識皇上<lb/>
膺天育物無隔中外率土黔黎莫不慕化風行所及日<lb/>
<pb n="KR2f0039_WYG_340-61a"/>
入以來職貢皆通無逺不至臣既因撫納監知闗市尋<lb/>
討書傳訪採邊人或有所疑即譯衆口依其本國服飾<lb/>
儀形王及庶人各顯容止即丹青模寫為西域圖記共<lb/>
成三巻合四十四國仍别造地圖窮其要害從西頃以<lb/>
去北海之南縱横所亙将二萬里諒由富商大賈周逰<lb/>
經渉故諸國之事罔不徧知復有幽荒逺地卒訪難曉<lb/>
不可憑虚是以致闕而二漢相踵西域為傳户民數十<lb/>
即稱國王徒有名號乃乖其實今者所編皆餘千户利<lb/>
<pb n="KR2f0039_WYG_340-61b"/>
盡西海多産珍異其山居之屬非有國名及部落小者<lb/>
多亦不載發自敦煌至于西海凡為三道各有襟帶北<lb/>
道從伊吾經蒲類海鐡勒部突厥可汗庭度北流河水<lb/>
至拂菻國達于西海其中道從髙昌焉耆龜兹䟽勒度<lb/>
葱嶺又經鏺汗蘇對沙那國康國曹國何國大小安國<lb/>
穆國至波斯達于西海其南道從鄯善于闐朱俱波唱<lb/>
槃陀度葱嶺又經護宻吐火羅挹怛忛延漕國至北婆<lb/>
羅門達于西海其三道諸國亦各自有路南北交通其<lb/>
<pb n="KR2f0039_WYG_340-62a"/>
東女國南婆羅門國等並隨其所往諸處得達故知伊<lb/>
吾髙昌鄯善並西域之門户也緫凑敦煌是其咽喉之<lb/>
地以國家威徳将士驍雄汎濛汜而揚旌越崐崘而躍<lb/>
馬易如反掌何往不至但突厥吐渾分領氐𦍑之國為<lb/>
其擁遏故朝貢不通今並因商人宻送誠款引領翹首<lb/>
願為臣妾聖情含養澤及普天服而撫之務存安輯故<lb/>
皇華遣使弗動兵車諸蕃既從渾厥可滅混一戎夏其<lb/>
在兹乎不有所記無以表威化之逺也帝大恱<lb/>
<pb n="KR2f0039_WYG_340-62b"/>
帝廵于塞北幸啓民帳時髙麗遣使先通于突厥啓民<lb/>
不敢隠引之見帝矩為銀青光禄大夫因奏状曰髙麗<lb/>
之地本孤竹國也周代以之封于箕子漢世分為三郡<lb/>
晉氏亦統遼東今乃不臣别為外域故先帝疾焉欲征<lb/>
之久矣但以楊諒不肖師出無功當陛下之時安得不<lb/>
事使此冠帶之境仍為蠻貊之鄉乎今其使者朝于突<lb/>
厥親見啓民合國從化必懼皇靈之逺暢慮後伏之先<lb/>
亡脅令入朝當可致也帝曰如何矩曰請面詔其使放<lb/>
<pb n="KR2f0039_WYG_340-63a"/>
還本國遣語其王令速朝覲不然者當率突厥即日誅<lb/>
之帝納焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_340-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷三百四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百七</head> <lb/>
    <p>
<pb n="KR2f0039_WYG_207-1a"/>
欽定四庫全書<lb/>
　歴代名臣奏議卷二百七<lb/>
　　　　　　　　　　　明　楊士竒等　撰<lb/>
　　聽言<lb/>
宋寧宗時衛涇上奏曰臣等待罪册府坐糜廪稍每念<lb/>
補報萬一而官閒事簡無職業以自見顧事有上關政<lb/>
體下咈人心者儻無一言裨益聰明誠恐仰負陛下儲<lb/>
飬期待之意是忘嚴誅少思罄竭臣等竊覩二十四日<lb/>
<pb n="KR2f0039_WYG_207-1b"/>
指揮殿中侍御史劉光祖除太府少卿命下之初舉朝<lb/>
錯愕莫測其故聞之道路皆謂光祖曽論列小臣除授<lb/>
不䝉採納遂有此命事之虚實固未可知萬一有如所<lb/>
云臣等竊謂陛下過矣恭惟祖宗盛時崇奬䑓諫㧞用<lb/>
忠讜一時臣子極口論事連章累牘不行不止其間豈<lb/>
無事屬細微語渉過當而我祖宗委曲聽從未嘗沮抑<lb/>
豈徒隆虚名事觀美哉誠以諫臣拂士乃國家所藉以<lb/>
扶持而言路壅蔽風采銷落則人主孤立於上無與為<lb/>
<pb n="KR2f0039_WYG_207-2a"/>
助故其重䑓諫者非重其人乃以重朝廷也陛下始初<lb/>
清明銳意求言既詔中外言事又日輪對百官間召侍<lb/>
臣從容咨訪雖自古崇諫之君何以加此惟是進退䑓<lb/>
諫之意未盡白於天下是以議者竊有疑焉往歳遺補<lb/>
之遷名為褒陞實欲奪其諫職是所以退之之意未明<lb/>
也已而所用之人進不以道衆論弗與而聖意獨嚮之<lb/>
是所以進之之意未明也所賴陛下聖性髙明因事覺<lb/>
悟知其不可用者而黜之擇其可用者而使之用捨之<lb/>
<pb n="KR2f0039_WYG_207-2b"/>
間脗合衆志是以内外逺近莫不翕然服陛下無我之<lb/>
明誦陛下無我之量而前日之疑議亦至是不辯而自<lb/>
釋矣光祖供職以來感激知遇頗自奮勵公論為之少<lb/>
伸搢紳相賀今者曽未數月忽復改除臣等愚陋不知<lb/>
陛下之於光祖以何事而用之今復以何名而罷之且<lb/>
陛下所以用光祖者必以其人剛正有守能為陛下别<lb/>
白是非足以任耳目之寄也如果以是而用之則光祖<lb/>
之遇事敢言愛惜名器杜絶請求是乃陛下所以㧞擢<lb/>
<pb n="KR2f0039_WYG_207-3a"/>
光祖之本意而光祖效忠於陛下之職分也柰何反以<lb/>
是而罷之乎且其所論比之近日䑓諫雖稍為振職若<lb/>
較之祖宗時言論風采猶未能十之二三而陛下已不<lb/>
能容之若曰嘉其論事而選以美官與夫意在厭言而<lb/>
飾以他説則又幾徃歳之事天下安可厚誣亦非聖徳<lb/>
所宜有也且事有公有私有輕有重左右使令之舊於<lb/>
事為私而朝廷之置䑓諫則為公一介小臣予奪黜陟<lb/>
其事為輕而䑓諫之進退則為重今陛下因其所私而<lb/>
<pb n="KR2f0039_WYG_207-3b"/>
廢其所公奪其所重而遂其所輕事體不順較然易見<lb/>
臣等區區初不為劉光祖所可惜者陛下之舉措耳今<lb/>
光祖之罷得脫憂責又全美名於其身計有何所損而<lb/>
曲徇小人顯逐言者此不美之名也陛下安得晏然而<lb/>
受之乎竊恐自兹以往言事之臣競為緘黙相師成風<lb/>
直言不聞而權倖日肆朝廷日輕矣起天下之謗以損<lb/>
聖徳塞言者之路以輕國威聖明洞鑒夫豈其然臣等<lb/>
伏願陛下恢廣至公稍回聖慮酌事體之輕重觀人心<lb/>
<pb n="KR2f0039_WYG_207-4a"/>
之從違念君子小人進退黜陟之所由鑒天下國家理<lb/>
亂興衰之所繫奮發英斷追寝呉端除命以遏羣小僥<lb/>
倖之萌還光祖言職以伸忠直敢言之氣以慰公論以<lb/>
安衆心以解天下之疑實宗社幸甚易之義以不逺復<lb/>
為元吉書之稱成湯以改過不吝為盛徳是在陛下一<lb/>
念慮之間而已臣等出位妄言廹於拳拳愛君憂國之<lb/>
義惟陛下裁赦<lb/>
涇又上奏曰臣聞人君據崇髙之勢操富貴之權以奔<lb/>
<pb n="KR2f0039_WYG_207-4b"/>
走天下其心之易以縱盖亦勢使之然所恃以維持此<lb/>
心俾無過舉者惟䑓諫給舍而已䑓諫給舍人主之法<lb/>
家拂士也人主以為是䑓諫給舍以為非人主以為可<lb/>
䑓諫給舍以為不可䑓諫給舍非敢與人主爭是非可<lb/>
否者顧不如是無以重其權不重其權非所以尊朝廷<lb/>
而修君徳也臣竊見自陛下踐阼䑓諫給舍多不得其<lb/>
職間有任用非人敗露而去臣所未暇論側聞近日以<lb/>
來䑓諫論列之章給舍辯駮之䟽毎遲留不下或有沮<lb/>
<pb n="KR2f0039_WYG_207-5a"/>
格而不行者夫一除授未當一命令未審似於聖徳未<lb/>
虧朝綱未紊然廹之以宣諭而塞其言餌之以美遷而<lb/>
奪其職習以為常貽害不細爵禄陛下之爵禄也恩賞<lb/>
陛下之恩賞也臣下苦口力爭不避仇怨果為誰事陛<lb/>
下欲其阿意順㫖則甚易欲其抗威拒命則甚難彼不<lb/>
為其易而為其難盖亦内不安於私心外恐負於公議<lb/>
若不思職業之當守惟知風㫖之是承雖以緘黙取容<lb/>
皆可馴致顯位則捨所難而從所易彼何憚而不為殆<lb/>
<pb n="KR2f0039_WYG_207-5b"/>
非陛下之利耳仰惟聰明在上豈不洞鑒此理徒以聖<lb/>
度寛厚未能盡絶人情然陛下以為可予而予之䑓諫<lb/>
給舍以為可奪而奪之人主任恩人臣守法君臣之間<lb/>
義斯兩盡柰何徇人情而廢國法乎且倖門一啟羣小<lb/>
爭趋展轉扳援乗間伺隙正賴臣下執持奏覆抑絶横<lb/>
流陛下若不主張必至巧生詆訾使人臣上懼陛下之<lb/>
威命下虞羣小之中傷苟且成命諂䛕充位脱有大姦<lb/>
巨惡誰為陛下言者況今日言路尚壅士氣未振風采<lb/>
<pb n="KR2f0039_WYG_207-6a"/>
銷落僅止目前陛下所當長飬成就又從而隂銷潛沮<lb/>
之臣恐愛君憂國之言不聞持禄飬安之習滋熾耳目<lb/>
漸蔽紀綱浸隳名器日輕賜予日濫佞倖攘臂張目無<lb/>
所顧憚天下之患必自䑓諫給舍之不得其職始矣夫<lb/>
意所欲以扶持全安之者又果可必耶此臣之所深憂<lb/>
也我仁祖天性仁恕於人之欲有不能違惟其擢任臣<lb/>
下隨事論駮始命大臣具條執奏慶厯之詔至令推劾<lb/>
干請之人明正其罪仍著為法故風莭峻整朝廷肅清<lb/>
<pb n="KR2f0039_WYG_207-6b"/>
雖時出横恩不能虧損聖政夀皇厲精臨朝尤重是選<lb/>
一日諭給舍曰近來少得封駮但據所見以聞朕無不<lb/>
聽乾道之詔至謂兩省言路之臣所以指陳政令得失<lb/>
今任是官者往往以章䟽太頻憚於論列深未盡善自<lb/>
今封駮之外事雖至微少有未當即詳具奏陳故一時<lb/>
臣僚爭以言事相尚助成綜核之政間嘗擢才任事或<lb/>
至度外用人一旦覺寤罷斥隨至顧不特徇情於恩倖<lb/>
也臣願卒吐其愚終始為陛下陳之幸赦其狂僭<lb/>
<pb n="KR2f0039_WYG_207-7a"/>
宗正少卿柴中行上奏曰朝廷用人外示涵洪而隂掩<lb/>
其迹内用牢籠而微見其機觀聽雖美實無以大服天<lb/>
下之心曩者更化元氣復挽回矣比年欲求安静頗厭<lb/>
人言於是臣下納説非觀望則希合非回緩則畏避而<lb/>
面折廷諍之風未之多見此任事大臣之責也<lb/>
理宗即位初知果州楊泰之入對曰陛下以直言求人<lb/>
而以直言罪之使天下以言為戒臣恐言路既梗士氣<lb/>
益消循循黙黙浸成衰世之風為國者何便於此帝竒<lb/>
<pb n="KR2f0039_WYG_207-7b"/>
之<lb/>
端平元年吏部侍郎曾從龍上奏曰陛下大開言路以<lb/>
通壅蔽心茍愛君誰不欲言言不切直何能感<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>譬如<lb/>
積水乆壅一決其勢必盛其聲必激故言者多則易於<lb/>
取厭言之激則難於樂受若少有厭倦<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>於詞色則讒<lb/>
諂乗間或不自知矣又曰䑓臣交章互詆願陛下監古<lb/>
今天下安危之變君子小人消長之機公以處之廼得<lb/>
其當況夫聽言之道宜以事觀若言果有關國體有補<lb/>
<pb n="KR2f0039_WYG_207-8a"/>
治道有益主徳則言之過激夫亦何傷彼雖采名我實<lb/>
有益惟虚心納善若决江河則激者自平矣<lb/>
二年諫議大夫兼侍讀李宗勉上言曰求諫非難而受<lb/>
諫為難受諫非難而從諫為難苟聞之不以為戒玩之<lb/>
不以為信卒使危言鯁論無益於世用無捄於時危其<lb/>
與拒諫者相去一間耳<lb/>
端平間直寳謨閣摳宻副都承㫖王伯大上言曰今天<lb/>
下大勢如江河之决日趨日下而不可挽其始也搢紳<lb/>
<pb n="KR2f0039_WYG_207-8b"/>
之論莫不交口誦詠謂太平之期可蹻足而待也未幾<lb/>
則以治亂安危之制為言矣又未幾則置治安不言而<lb/>
直以危亂言矣又未幾則置危亂不言而直以亡言矣<lb/>
嗚呼以亡為言猶知有亡矣今也置亡而不言矣人主<lb/>
之患莫大乎處危亡而不知人臣之罪莫大乎知危亡<lb/>
而不言陛下親政五年于兹盛徳大業未能著見於天<lb/>
下而招天下之謗議者何其籍籍而未已也議逸欲之<lb/>
害徳則天下將以陛下為商紂周幽之人主議戚宦近<lb/>
<pb n="KR2f0039_WYG_207-9a"/>
習之撓政則天下將以朝廷為恭顯許史武韋仇魚之<lb/>
朝廷議姦儔佞朋之誤國則天下又將以諸臣為漢黨錮元祐<lb/>
黨籍之君子數者皆犯前古危亡之轍迹忠臣懇惻而<lb/>
言之志士憤激而和之陛下雖日御治朝日親儒者日<lb/>
修辭飾色而終莫能弭天下之議言者執之而不肯置<lb/>
聽者厭之而不憚煩於是厭轉而為疑疑増而為忿忿<lb/>
極而為愎則罪言黜諫之意藏伏於陛下之胸中而凡<lb/>
迕已者皆可逐之人矣彼中人之性利害不出於一身<lb/>
<pb n="KR2f0039_WYG_207-9b"/>
莫不破厓絶角以阿陛下之所好其稍畏名義者則包<lb/>
羞閔黙而有跋前㚄後之憂若其無所顧戀者則皆攘<lb/>
袂逺引不願立于王之朝矣陛下試反於身而自省曰<lb/>
吾之制行得無有屋漏在上知之在下者乎徒見嬖昵<lb/>
之多選擇未已排當之聲時有流聞則謂精神之内守<lb/>
血氣之順軌未可也陛下又試于宫閫之内而加省曰<lb/>
凡吾之左右近属得無有因微而入縁形而出意所狎<lb/>
信不復猜覺者乎徒見内降干請數至有司裏言除臣<lb/>
<pb n="KR2f0039_WYG_207-10a"/>
每實人口則謂浸潤之不行邪逕之已塞未可也陛下<lb/>
又試於朝廷政事之間而三省曰凡吾之諸臣得無有<lb/>
讒説殄行震驚朕師惡直醜正側言改度者乎徒見剛<lb/>
方峭直之士昔者所進今不知其亡柔佞闒茸之徒適<lb/>
從何來而遽集於斯也則謂舉國皆忠臣聖朝無闕事<lb/>
未可也夫以陛下之好惡用舍無非有招致人言之道<lb/>
及人言之來又復推而不受不知平日之際遇信任者<lb/>
肯為陛下分此謗乎無也陛下誠能布所失於天下而<lb/>
<pb n="KR2f0039_WYG_207-10b"/>
不必曲為之囬䕶凡人言之所不貸者一朝赫然而盡<lb/>
去之務使蠧根悉㧞孽種不留如日月之更如風雷之<lb/>
迅則天下之謗不改而自息矣陛下何憚何疑而不為<lb/>
此哉<lb/>
淳祐十二年秘書少監髙斯得上奏曰臣比因水灾直<lb/>
前奏事冒進瞽言聖度如天不賜誅斥在臣愚若可以<lb/>
止適當轉對義不容黙是用再披心腹極陳於前惟陛<lb/>
下垂聽焉臣竊見自諸郡大水以來廷紳有奏䟽上封<lb/>
<pb n="KR2f0039_WYG_207-11a"/>
言得失者方諸盛明不諱之朝未及百之一二已聞或<lb/>
者惡其讙詉指為已甚邪説乗之遂謂空言徒亂人聽<lb/>
無補國事此説一行其禍足以亡人之國臣安得避空<lb/>
言之名不為陛下分明之乎夫所謂空言者謂其髙談<lb/>
闊論逺於事情揆諸古則不合於今則有害如戰國横<lb/>
議如西晋清談若是者信無補也今諸臣之言上則切<lb/>
劘聖主下則底厲大臣内則摧壓姦邪外則銷遏寇虐<lb/>
盖書所謂乃言底可績詩所謂我言維服者也而顧以<lb/>
<pb n="KR2f0039_WYG_207-11b"/>
為無補於實政乎夫臯陶之言雖惠非帝舜底于行則<lb/>
無以致泰和之治傅説之言雖良非髙宗聞于行則無<lb/>
以成中興之功今也言不悖於臯説而陛下不能如舜<lb/>
髙宗之行不惟不行又從而咎之言果何罪哉且諸臣<lb/>
之言其切劘陛下也謂敬畏不可不存謂貨色不可不<lb/>
逺謂國本不可不正謂天倫不可不厚謂大臣不可不<lb/>
信謂政本不可不一謂䑓諫不可不擇謂輔相不可不<lb/>
和謂任賢不可不堅謂去邪不可不力謂土木不可不<lb/>
<pb n="KR2f0039_WYG_207-12a"/>
罷謂用度不可不莭謂戚里害民不可不戢謂宦寺撓<lb/>
政不可不懲謂凱佖昴英諸賢不可不召謂垓滎與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>
元惡不可不罰謂黥隷草茅之失不可不悔謂輕蔑學<lb/>
校之罪不可不正莫非可行之言也設盡行之則堯舜<lb/>
禹湯之聖不是過矣而陛下亦嘗用一言於此乎其底<lb/>
厲大臣也謂君心之非不可不格謂内降之命不可不<lb/>
還謂開忱布公不可不廣謂辯别邪正不可不明謂協<lb/>
恭和衷不可不務謂分朋植黨不可不戒謂鄉曲之私<lb/>
<pb n="KR2f0039_WYG_207-12b"/>
不可不克謂功利之徒不可不逺謂器使人才不可不<lb/>
當謂振拔淹滯不可不公謂天灾流行不可不畏謂下<lb/>
情壅閼不可不通謂小人之𩔖不可不絶謂師儒之去<lb/>
不可不留謂疾惡之心不可有所私系而不同謂進賢<lb/>
之道不可有所觀望而不力亦莫非可行之言也設盡<lb/>
行之則臯夔周召之賢不是過矣而大臣亦嘗從一事<lb/>
於此乎夫諸臣之言如布帛之必可衣糓粟之必可食<lb/>
用之則治舍之則亂斷斷乎不可易也今一切以為空<lb/>
<pb n="KR2f0039_WYG_207-13a"/>
言而莫之省不知舍是將以何者為實言而實政乎抑<lb/>
臣聞之道路又以為今日之病在於人主無用言之實<lb/>
大臣無受言之量無用言之實其末必至於玩諫無受<lb/>
言之量其末必至於罪言玩諫固不可罪言則趨於亡<lb/>
也如水之就下矣故必聖主充容納之美而進於用言<lb/>
之實賢相絶忌諱之心而拓其受言之量夫如是則諸<lb/>
臣之言皆見於用何往而非實政乎昔孝宗皇帝厲精<lb/>
為治綜核名實羣臣進説多見施行當是時百官輪對<lb/>
<pb n="KR2f0039_WYG_207-13b"/>
翌日必命宰臣進呈擇而行之一時善政多出於此廷<lb/>
試居下列者命詳定官莭録論利害事實處𩔖聚以聞<lb/>
以廷紳之言為未足也謂前宰執侍從亦有獻納論思<lb/>
之責也見利病聽非時聞逹欲以知州縣民情若是者<lb/>
可謂有用言之實矣故臣願陛下以為法王安石之為<lb/>
相也不恤人言甚至加罪司馬光論青苗則退司馬光<lb/>
蘇轍論條例司則逐蘇轍劉摯論助役則謫劉摯盖其<lb/>
未相也嘗有詩曰為客當飲酒何與主人謀及其為相<lb/>
<pb n="KR2f0039_WYG_207-14a"/>
力行此詩故深惡人議其失若是者可謂無受言之量<lb/>
矣故臣願大臣以為戒今天下大勢剥爛蠱壊無一事<lb/>
堪舉目獨言路一脉如綫不絶是乃國家之元氣也主<lb/>
張扶植猶懼不振柰何又加詆訾而沮折之乎或者徒<lb/>
疑諸賢之來不過譊譊騰口一閧而去不知于國于身<lb/>
一切不恤而妄求詭異之名自非大狂躁之人何至如<lb/>
此而可以是例目之哉臣謂空言之説好名之語皆設<lb/>
罻羅於國中欲一網君子而盡去之者也其言最易入<lb/>
<pb n="KR2f0039_WYG_207-14b"/>
其禍最難言願陛下如滛聲美色以逺之而母輙惑焉<lb/>
此君子去留之機國家危亡之候不可不深留聖慮者<lb/>
也臣屢觸天威無任隕越惟陛下幸赦<lb/>
淳祐間徐元杰進故事曰禮記坊記子云上酌民言則<lb/>
下天上施上不酌民言則犯也下不天上施則亂也<lb/>
　臣聞天無私覆人君體天以容天下必貴乎議盡天<lb/>
　下之心而後能使天下歸吾仁故上有廣覽兼聽之<lb/>
　明必揆之以大公至正之理使下之意常得逹於上<lb/>
<pb n="KR2f0039_WYG_207-15a"/>
　上之意常得孚於下無有匹夫不獲自盡之嘆如是<lb/>
　則民之䝉其施也舉世之所謂大錫賚大恩渥皆不<lb/>
　足以盡之其意若曰有君如此於民其猶天乎天下<lb/>
　同心戴之宜矣後世不知出此尊卑闊絶而上下之<lb/>
　情益踈户庭䆳深而君民之體不一故諱言者有鉗<lb/>
　結之患罪言者有誹謗之誅斯固不仁者之為而無<lb/>
　望其如天之施也至若法語之言能無從乎巽語之<lb/>
　言能無恱乎夫惟其能從而能恱正望其深繹言外<lb/>
<pb n="KR2f0039_WYG_207-15b"/>
　之意速改其不善以為至善之歸豈非天下之深幸<lb/>
　然或恱之而不能繹從之而不能改則是於其言之<lb/>
　所當参酌者未嘗加意也盖亦不能充大公至正之<lb/>
　心以慰天下殆不翅旱之望霓而甘澤未沛雖以天<lb/>
　地之大人猶有所憾焉昔孟子論膏澤下於民必見<lb/>
　於諫行言聽之日豈非以仁言利博惟在乎上之人<lb/>
　聽而用之耳且博施濟衆堯舜猶以為病盖謂施之<lb/>
　出於已有限也至若稽于衆舍已從人則堯舜之施<lb/>
<pb n="KR2f0039_WYG_207-16a"/>
　天施矣不徧愛人堯舜之所為仁也善與人同樂取<lb/>
　諸人以為善此聖人仁覆天下之大愈取而愈無窮<lb/>
　者又豈在於屑屑徧愛而後為仁哉夫惟在上者一<lb/>
　有容民酌言之心在下者自莫不有䝉施如天之感<lb/>
　舉天下欣欣然曰至公之主為能擇議廣謀從衆允<lb/>
　合天心自是而後天下有道庶人不議海内順治而<lb/>
　淩犯不生禍亂不作吁此足以見大公至正之道所<lb/>
　以於民有天地父母之造也歟不然謀止於卿士而<lb/>
<pb n="KR2f0039_WYG_207-16b"/>
　不及於庶民之大同聽局於左右而不察於國人之<lb/>
　曰可心腹腎腸之播告不孚徹於上下之聽而小人<lb/>
　之攸箴或至於敢伏正恐善善惡惡莫斷於用舍是<lb/>
　是非非或蔽於公明天下之正論廢矣然則上有仁<lb/>
　心仁聞而民不被其澤者民言不酌而取舍之塗異<lb/>
　也<lb/>
理宗時吏部尚書魏了翁上奏曰臣竊見陛下自親大<lb/>
政杜羣枉之門開敢言之路天下誦而歌舞之然臣至<lb/>
<pb n="KR2f0039_WYG_207-17a"/>
郊關之内則所聞浸異猶不以為信也及問之在朝則<lb/>
曰聖度天寛未嘗以言罪人言有不合則留之禁中而<lb/>
已雖給舍䑓諫之言亦有不付外者審爾則臣恐有甚<lb/>
於拒諫者矣祖宗盛時給舍䑓諫未有知而不言言而<lb/>
不行亦未有言之不行而不爭爭之不勝而不去者如<lb/>
論陳執中論夏竦論李定論胡宗愈論蔡磪等事至於<lb/>
十五六䟽十七八䟽至二十餘䟽不見於施行不已也<lb/>
紹聖崇寧已後此風遂泯然猶間見於中興之始極盛<lb/>
<pb n="KR2f0039_WYG_207-17b"/>
於淳紹以來而又大壊於慶元嘉定之日幸賴陛下力<lb/>
掃積年喑嘿之蔽王遂洪咨夔諸臣又相與振起而扶<lb/>
持之正塗丕闡羣聽蘇醒而比日以來又不逮前臣愚<lb/>
妄謂羣臣不能以先正之所以事君者事君固不為無<lb/>
罪然陛下導人使諫之意亦不能無間於初也伏見孝<lb/>
宗皇帝於羣臣章奏取其所當行者䟽之小册以示大<lb/>
臣或御便坐則寘於香几羣臣皆得就觀又有記事版<lb/>
書其要目以備遺忘盖未嘗有不付出之章奏亦未聞<lb/>
<pb n="KR2f0039_WYG_207-18a"/>
有不爭不辯之給舍䑓諫嗚呼為君必如此而後為不<lb/>
負祖宗為臣必如此而後為不負天子安有臣謾言之<lb/>
而不復計其施行君姑聽之而不復慮其爭辯臣恐天<lb/>
下聞之有以議在廷之臣昧於去就之義則君臣之道<lb/>
兩有未盡也惟陛下特出臣言而申儆之<lb/>
牟子才因輪對上奏曰臣嘗讀易至巽稱而隠竊有感<lb/>
於今日之事巽者事之順也稱者權之中也天下之理<lb/>
至於順而止天下之順至於中而止曰順曰中尚何迹<lb/>
<pb n="KR2f0039_WYG_207-18b"/>
之可議惟其事不順理理不適中舉天下之人皆得而<lb/>
議之遂使議論沸騰手足彰露有不可掩豈所謂隠乎<lb/>
何以言之天下之事順乎理而適乎中則公議在朝廷<lb/>
朝廷之事不順乎理不合乎中則公議在士大夫朝廷<lb/>
既辭其責而不受士大夫又諉其責而不收則公議軼<lb/>
而犇於草茅無足恠也嗚呼公議在朝廷則大體渾全<lb/>
而聲色不露公議在士大夫則大體已裂而精神猶强<lb/>
公議在草茅則大體破碎而精采皆渙散矣然猶幸草<lb/>
<pb n="KR2f0039_WYG_207-19a"/>
茅之有言也使草茅而不言則國事日非賢否易位四<lb/>
方有敗皆壅於上聞將見司馬三日而秦宫不知雲南<lb/>
䘮師而唐室莫省其為禍患盖有不可勝言者矣然則<lb/>
言之有益於人之國如此而可以其頻數而厭之哉陛<lb/>
下自更化以來制行少過差立政無偏詖故議論寡而<lb/>
大體全爰自去夏迄于今兹閲歴十有三月耳而君臣<lb/>
之間時有過誤以君道言之則三徳之失六事之失十<lb/>
證之失臣嘗極言之以臣道言之則宰相之非諫大夫<lb/>
<pb n="KR2f0039_WYG_207-19b"/>
之非中執政之非諸臣交結之非閹㜮怙權之非臣又<lb/>
極言之非臣之好為多言也事不順理理不適中雖欲<lb/>
隠黙而不可也所賴陛下聰明仁聖從諫如流今日而<lb/>
下詔求言矣明日而罷土木之役矣又明日而緩失帶<lb/>
之獄嚴搜挾之罰矣今日而斥董宋臣矣明日而罷鄭<lb/>
宷矣又明日而録用章琰李昴英徐霖矣凡不順理理<lb/>
不適中之事一徹於耳率皆悔其所為愚臣至此感泣<lb/>
思奮每謂聖性本自清明特公卿大夫不以告陛下或<lb/>
<pb n="KR2f0039_WYG_207-20a"/>
告之而不當其心耳茍當其心則朝聞而夕改矣非吾<lb/>
君之絶徳聖世之美事歟雖然陛下於庶事亦既若決<lb/>
江河猶有一大事綿歴二十四年而未決豈陛下思之<lb/>
審慮之詳必求其不貽社稷之憂而後見於施行耶不<lb/>
然何其乆而未決也以臣觀之天命之歸出於陛下之<lb/>
無心霅川之變出於巴陵之無心天下既以無心而頌<lb/>
陛下矣陛下豈不當以無心而念巴陵耶陛下天資素<lb/>
髙終夜以思未嘗不往來于懐所患二三大臣不能委<lb/>
<pb n="KR2f0039_WYG_207-20b"/>
曲開陳為陛下畫所以施行之䇿幾若陛下有所靳吝<lb/>
而不行有所顧慮而不行有所懲創而不行此中外之<lb/>
言所以紛紛然聒陛下之聽至於今而未已也為今之<lb/>
計陛下茍於夙興夜寐之間惻然動心念髙宗付託之<lb/>
言思元老告帝之意一加意焉則空山閴寥之䰟有所<lb/>
依託而西溪行道之人不致嗟傷如此則事順適中天<lb/>
下皆服而陛下金甌之盛徳一無虧闕雖與前所改悔<lb/>
數事編之汗青永永無愧矣又安有人言張皇之患哉<lb/>
<pb n="KR2f0039_WYG_207-21a"/>
愚臣至此何所容喙惟陛下裁幸<lb/>
大理評事胡夣昱坐論事貶寳文閣學士提舉佑神觀<lb/>
傅伯成遂抗䟽曰夣昱貶臣恐陛下不復聞天下事矣<lb/>
方今内無良吏田里怨咨外無名將邊陲危急而亷耻<lb/>
道䘮風俗益媮賄賂流行公私俱困宜君臣上下憂邊<lb/>
恤民以弭禍亂柰何今日某人言某事未幾而斥明日<lb/>
某人言某事未幾而斥則是上䟽者以共工驩兜之刑<lb/>
加之矣昔韓愈論後世人主奉佛運祚短促唐憲宗大<lb/>
<pb n="KR2f0039_WYG_207-21b"/>
怒將抵以死自崔羣裴度戚里諸賢皆為愈言止貶潮<lb/>
州尋復内徙今上䟽者非可愈比然在列之臣無一為<lb/>
言者萬一死於瘴癘陛下與大臣有殺諫者之謗史册<lb/>
書之有累聖治臣垂盡之年與斯人相去風馬牛之不<lb/>
相及獨以受恩優異效其瞽言<lb/>
殿中侍御史杜範因講筵上奏曰臣嘗冒耳目之寄輙<lb/>
忤宰相至煩陛下委曲調䕶今又使居向者負芒之地<lb/>
豈以臣絶私比而其言猶有可取耶抑以臣巽懦之質<lb/>
<pb n="KR2f0039_WYG_207-22a"/>
易於調䕶而姑使之備數耶昔人主之於諍臣非樂而<lb/>
聽之即勉而從之否則踈而逺之未聞有不用其言而<lb/>
復用其人者陛下自端平親政以來召用正人以振䑓<lb/>
綱未幾而有委曲調䕶之弊其所彈擊或牽制而不行<lb/>
其所斥逐復因縁以求進臣於入䑓之初固已力言之<lb/>
不惟不之革而其弊滋甚甚至節貼而文理不全易寫<lb/>
而䑓印無有中書不敢執奏見者為之致疑不意聖明<lb/>
之時其弊一至於此陛下以其言之不可用又從而超<lb/>
<pb n="KR2f0039_WYG_207-22b"/>
遷之則是䑓諫之官專為仕途之捷徑陛下但知崇奨<lb/>
䑓諫為盛徳而不知阻抑直言之為弊政則陛下外有<lb/>
好諫之名内有拒諫之實天下豈有虚可以盖實哉<lb/>
洪舜俞進故事曰蜀先主將東征孫權羣臣多諫不從<lb/>
大軍敗績諸葛亮歎曰法孝直若在則能制主上東行<lb/>
就復東行必不傾危矣唐太宗欲自征髙麗羣臣多諫<lb/>
不聽凡㧞十城上以不能成功深悔之歎曰魏徵若在<lb/>
不使我有是行也<lb/>
<pb n="KR2f0039_WYG_207-23a"/>
　臣聞孟子曰入則無法家拂士出則無敵國外患者<lb/>
　國常亡盖自堯舜不作人主孰能無舉動之過所賴<lb/>
　以拂正其非而反諸是惟左右前後之臣爾而便佞<lb/>
　者逢之輕黠者長之具位者撫視而不暇問畏事者<lb/>
　竊歎而不敢言幸而敢言亦惟一言以塞責而終歸<lb/>
　於首鼠人主過舉於是莫之能救使當舉動少差之<lb/>
　初力盡面折廷諍之誼引裾不從繼以折檻自非諱<lb/>
　過愎諫之主安能不矍然悟幡然改惟其若宫之竒<lb/>
<pb n="KR2f0039_WYG_207-23b"/>
　懦而不能强諫無益也先主復關公之耻而興忿兵<lb/>
　太宗討髙麗之罪而興貪兵非無黄權褚遂良等之<lb/>
　諫而所諫不力無救於行法魏二臣猶在必將激烈<lb/>
　懇到極其骨鯁不從不止也夷陵鴨緑之悔當時諸<lb/>
　臣安得辭其責哉雖然亮知惜孝直而考其推擇之<lb/>
　素特蔣琬費禕之純良向寵之淑均何望其復有孝<lb/>
　直之方勁太宗知惜魏徵而田舍翁之怒見於其前<lb/>
　仆碑停昏之恨形於身後敢言之氣沮䘮殆盡末節<lb/>
<pb n="KR2f0039_WYG_207-24a"/>
　欲望廷臣如徵之剴切難矣是則人君平時能養法<lb/>
　家拂士之氣臨事乃獲法家拂士之力<lb/>
中書舍人袁甫上奏曰臣猥以非才誤䝉陛下擢寘華<lb/>
近每侍經幄獲吐愚忠願陛下保養此心常常清明静<lb/>
一則一言一動皆可為萬世法若有毫髮私意介乎其<lb/>
間雖朝夕講論而躬行有戾揆之於心不能無慊是非<lb/>
無自欺之義也陛下不以臣言為忤過加奨納臣感激<lb/>
思奮以為幸遇聖明有事安敢不言有言安敢不盡臣<lb/>
<pb n="KR2f0039_WYG_207-24b"/>
竊見近者中外驚傳陛下特形御筆謂朕欲全功臣之<lb/>
世而人言不已戒勅史宅之等安分畏法益加戒謹仍<lb/>
令自今中外臣僚奏章母得攟摭務存大體以副朕終<lb/>
始元臣之意萬一有此深為陛下惜之且陛下即位于<lb/>
兹十有二年矣而柄臣顓國者十年太祖太宗之綱理<lb/>
天下者幾至大壞而不可収拾廼前歳之冬陛下躬攬<lb/>
萬幾名之曰更化震霆發於乆蟄之餘赫日耀於積隂<lb/>
之後太平之期雖未立致然既解絃而更張之亦庻幾<lb/>
<pb n="KR2f0039_WYG_207-25a"/>
其可望矣今一旦布告中外明勅臣僚母攟摭舊事若<lb/>
是則自端平元年以來所更之化天下咸曰是更柄臣<lb/>
之弊政令保全元勲禁絶人言之札一頒天下必又潛<lb/>
疑竊議曰是將更端平元年以來之化矣天下喁喁之<lb/>
望何賴焉太祖太宗在天之靈何賴焉且陛下亦知夫<lb/>
言路之通塞乃治亂安危之所繫乎更化之初言路嘗<lb/>
一闢矣邇來廷紳竊窺陛下有厭聽忠言之微意直聲<lb/>
不聞習為喑黙今陛下又從而隄障之遏絶之臣恐中<lb/>
<pb n="KR2f0039_WYG_207-25b"/>
外之臣以言為諱雖有至大至急之事陛下亦不得聞<lb/>
矣陛下端居蠖濩之宫試黙省此心必知御筆之頒有<lb/>
惕然未安于中者陛下茍心知其非而公不足以勝私<lb/>
則是自欺其心矣其與陛下御經筵之時臣進勿欺之<lb/>
言而欣然嘉納之際母乃大異乎陛下聰明睿智照臨<lb/>
萬方近又並命二相作新庻政乃於此時降禁遏忠言<lb/>
之手札以消天下讜直敢言之氣傳之逺外其謂陛下<lb/>
何防民之口甚於防川誠使柄臣有功何厭人言使其<lb/>
<pb n="KR2f0039_WYG_207-26a"/>
有罪言何可塞臣謂御札之頒本欲禁人之言而反激<lb/>
人之怒如川之防必至大決而後已陛下視今為何如<lb/>
時即中外多故患在不測陛下日夜兢畏猶懼不足乃<lb/>
欲以方尺之紙鎮服人心君臣上下泰然自安盡忘憂<lb/>
皇恐懼之意其可乎人情安則舒肆危則憂畏舒肆若<lb/>
安也而終反危憂畏若危也而終乃安陛下欲全史氏<lb/>
一門則當使之常有忌憚公議之心如一撤其閑將以<lb/>
愛之適所以禍之也況宅之兄弟乆處富貴渉歴未深<lb/>
<pb n="KR2f0039_WYG_207-26b"/>
正當左右詩書遵蹈繩檢庻不貽譏清議乃可植立門<lb/>
戸故御札未必能福史氏而公議乃可以全史氏也陛<lb/>
下遽可輕發而不為之熟慮歟臣愚欲望陛下察臣區<lb/>
區之愚如御札猶未宣降固當泯其形迹若其已行勿<lb/>
嫌反汗亟賜收回庻幾慰愜輿情通達言路以不失更<lb/>
化之初意臣觸犯天威出於忠愛不容自黙惟陛下財<lb/>
幸<lb/>
劉克荘上奏曰臣聞之道路皆謂朝廷近懲多言之患<lb/>
<pb n="KR2f0039_WYG_207-27a"/>
稍有厭言之意臣固知其不然也陛下自初臨御導人<lb/>
使諫凡嬰鱗直突苦口難堪之言皆霽威嚴和顔色以<lb/>
受之間有流落在外已而相繼收召或至於大用可謂<lb/>
有君人之度矣大臣既再當國虚心無我凡意見枘鑿<lb/>
議論矛盾之人皆泯恩怨包同異以容之初若齟齬難<lb/>
合俄而驩然相得或與之同列可謂有大臣之量矣學<lb/>
士大夫遇主如此遭時如此政之得失事之當否不有<lb/>
造膝乎不有附耳乎而自頃以來小大之臣囊封匭奏<lb/>
<pb n="KR2f0039_WYG_207-27b"/>
往往播騰上焉者失納約之義下焉者犯横議之戒幾<lb/>
於太强聒矣然其大意不過責難於吾君責備於吾相<lb/>
爾豈有他哉自昔論議之臣人主無失徳則言掖庭或<lb/>
言戚里或言土木或言聚斂陛下毋恠其如此也求之<lb/>
在上而已仁祖恭儉之主納一女口而王素諫擢一妃<lb/>
族而王舉正等皆諫章聖太平之世築一玉清宫而張<lb/>
詠諫阜陵英明之主創一發運使以治財而張栻諫不<lb/>
特此也有選人而上流民圖者有縣佐而論儲貳者有<lb/>
<pb n="KR2f0039_WYG_207-28a"/>
諸生而諫花石者國史書之天下記之非諸臣言之之<lb/>
難而列聖容之之難故曰求之在上而已大臣無可議<lb/>
則指除授或指賔客或指子弟大臣毋恠其如此也求<lb/>
之在我而已權之所在怨之所歸光薦祖禹同列以為<lb/>
姻鼎薦九成言者以為黨修至於祖禹九成有所不免<lb/>
公著為相頥為客求公著而不得者惟頥之怨修至於<lb/>
頥有所不免浚為父栻為子其視師淮蜀也軍民有百<lb/>
萬生靈由五十學士之謡䑓臣有軍國大事付癡騃小<lb/>
<pb n="KR2f0039_WYG_207-28b"/>
子之語修至於栻有所不免故曰求其在我而已不特<lb/>
此也有以堂後官私事訐普者有以交結宫掖詆彦博<lb/>
者有以跋扈誣琦者有以不敢辯明之謗中弼者何嘗<lb/>
為諸老之瑕疵適足以見大臣之徳度故曰求其在我<lb/>
而已夫君相未嘗無聽納之意而中外乃妄有厭倦之<lb/>
疑非國之美也臣謂惟聖君而後可以責難惟賢相而<lb/>
後可以責備使遇猜忌愎諫之主沉忮怙權之相孰肯<lb/>
以身試不測之禍乎臣願陛下與大臣采用其言之可<lb/>
<pb n="KR2f0039_WYG_207-29a"/>
行者以涵養其氣甄録其人之可進者以招徠其𩔖則<lb/>
盛徳大業令聞廣譽在上而不在下在我而不在彼矣<lb/>
司農少卿趙必愿因轉對上言曰國家正氣日消月沮<lb/>
馴至今日非惟搢紳不肯論事下至草茅之士皆結舌<lb/>
矣端平初沈疴方去新病未作陛下猶勤於咨訪如恐<lb/>
不及今疾攻心腹決裂將潰乃不求瞑眩之劑以起其<lb/>
殆甚可惑也<lb/>
權戸部侍郎劉應龍上奏曰臣觀今日之事可言者多<lb/>
<pb n="KR2f0039_WYG_207-29b"/>
矣邇日以來靖恭自守者以論事為忌指陳稍切者聨<lb/>
翩引去豈兩省繳駁過甚重其疑歟抑廷臣奏對咈意<lb/>
速其畏歟朝廷清明之時而言者已懐疑畏臣恐正臣<lb/>
奪氣鯁臣吃舌宜非盛世所有也<lb/>
侍御史李鳴復上奏曰臣聞有官守者不得其職則去<lb/>
有言責者不得其言則去去就之義古人所謹而後世<lb/>
多失之利禄之念重則名節之氣銷富貴之心萌則亷<lb/>
耻之道喪世變之不如古職此之由也臣濫膺言責毎<lb/>
<pb n="KR2f0039_WYG_207-30a"/>
讀歐陽脩上范司諫書竊有感焉脩之說曰諫官雖卑<lb/>
與宰相等天子曰不可宰相曰可天子曰然宰相曰不<lb/>
然坐乎廟堂之上與天子相可否者宰相也天子曰是<lb/>
諫官曰非天子曰必行諫官曰必不可行立乎殿陛之<lb/>
前與天子争是非者諫官也宰相尊行其道諫官卑行<lb/>
其言言行道亦行也嗟夫士君子學古懐道逢時遇主<lb/>
尊而為宰相卑而為諫官所事者何事所職者何職盖<lb/>
欲以斯道濟斯民爾不志於道而志於禄不惟其義而<lb/>
<pb n="KR2f0039_WYG_207-30b"/>
惟其利雖叨榮於一時豈不遺臭於萬世哉臣嘗即是<lb/>
以揆之今日竊謂曩之為䑓諫者有言而不得吐今之<lb/>
為䑓諫者有言而不得行言而不行與不言何異然風<lb/>
采欲振而旋靡紀綱幾脩而復壞其無補於治一也當<lb/>
祖宗時言及乗輿則天子改容非萬乗之貴果屈於一<lb/>
匹夫也所就者大也事關廊廟則宰相待罪非三公之<lb/>
勢果輕於一小吏也所慮者逺也一議之建小人有所<lb/>
憚而沮君子有所恃而安一䟽之出山嶽為之動揺豺<lb/>
<pb n="KR2f0039_WYG_207-31a"/>
狼為之屏息其或言事不合則闔門待罪或畀以郡或<lb/>
授以節否則譴責隨之貶竄繼之彼亦油然襆被而去<lb/>
盖以得罪公議為耻不以得罪有司為辱也數十年來<lb/>
此意泯矣陛下厲精更始首去副封在上者有受言之<lb/>
誠故在下者亦有敢言之氣中外交慶孰不謂慶厯之<lb/>
治元祐之風指日可復然而志太銳則易怠事太速則<lb/>
易弛始焉應荅如響今則有格而不下者矣始焉私邪<lb/>
屏迹今則有肆行交結者矣事關軍國或費區處猶可<lb/>
<pb n="KR2f0039_WYG_207-31b"/>
諉也微瑣小吏而亦悠悠覆䕶何以示風憲才堪倚仗<lb/>
旋即擢用尚有詞也昏老無庸而亦汲汲除授何以伸<lb/>
國法正理蝕於邪說公論奪於私情遂使紀綱之地不<lb/>
足以懾姦雄之心耳目之官反所以資浮議之口陛下<lb/>
雖曲賜優容詳加訓諭稍知義利之辯稍識進退之節<lb/>
者獨無慊於心哉夫天下之事有是與非而已言之而<lb/>
是則其言當行言之而非則其人當黜存其人而不察<lb/>
其言之是非設官之意安在任其職而不計其言之用<lb/>
<pb n="KR2f0039_WYG_207-32a"/>
舍報國之忠何有臣願陛下採搢紳之公論遵祖宗之<lb/>
成憲念朝廷所恃者紀綱也紀綱廢則邪正雜處夫豈<lb/>
國家之利士大夫所重者名節也名節䘮則苟且成風<lb/>
亦豈國家之福於朝廷則重其紀綱於士大夫則養其<lb/>
名節此誠今日急務也不然任言責者進既不得行其<lb/>
道如歐陽脩之所期退又不能引而去如孟軻氏之所<lb/>
戒斯亦名教之罪人矣於已安乎哉惟陛下加察<lb/>
兵部侍郎曹彦約上奏曰臣聞人主深居九重門逺萬<lb/>
<pb n="KR2f0039_WYG_207-32b"/>
里一身之是否猶未自知四海之利病無縁盡見是以<lb/>
有道之世則必進忠直而逺邪佞非以求觀美而已盖<lb/>
邪佞者人臣之所利非人主之利也忠直者人主之所<lb/>
利非人臣之利也秦二世諱聞盜起趙髙以邪佞得進<lb/>
唐髙宗雅欲易后長孫無忌以忠直見嫉夫使人臣者<lb/>
皆知所以愛其身而不知所以敬其君則讒諂面䛕之<lb/>
言日至而愛君憂國之論不作天已譴而不悟民已愁<lb/>
而不知禍變於蕭墻之間盜起於耡梃之内為國家者<lb/>
<pb n="KR2f0039_WYG_207-33a"/>
亦何利哉古之聖人所以進忠直而惡邪佞職此由也<lb/>
三代以來立誹謗之木設敢諫之鼔士可以傳其言工<lb/>
可以執其藝簡册所載昭如日星已陳之迹未暇悉舉<lb/>
竊觀祖宗盛時朝廷政事微有過差未至害治而慶厯<lb/>
元祐諸臣下至蟣蝨小吏猶得直言極諫不遺餘力其<lb/>
後紹聖崇觀間朝廷有大黜陟大變改國脉之所甚畏<lb/>
公論之所不與而舉朝之士無一人言者乃欲指慶厯<lb/>
為賣直譏元祐為好名自今觀紹聖崇觀之治其視慶<lb/>
<pb n="KR2f0039_WYG_207-33b"/>
厯元祐為如何也果其賣直好名固不足為人臣之利<lb/>
設使面從而退言腹非而口是人主孤立於上而人臣<lb/>
竊禄於下此則古人之所深憂而流俗之所不卹善論<lb/>
治者必有以察乎此矣今兹訪落之初有小毖求助之<lb/>
意乾坤清夷風日輝麗邪佞之黨固未得干於其間而<lb/>
惡直醜正之徒世所必有比年以來亦頗有賣直好名<lb/>
之説見於奏對者雖朝廷不用而其中心所藏足以敗<lb/>
常亂俗不可忽也昔者同文起獄出於邢恕之口而司<lb/>
<pb n="KR2f0039_WYG_207-34a"/>
馬光坐罪愛莫助之圖作於鄧洵武之手而蔡京得進<lb/>
包藏禍機其速如此此無事之時不得不為有事之計<lb/>
也臣願陛下倚忠直如蓍龜去邪佞如蟊賊言而可行<lb/>
雖訐必賞言而不切雖狂必恕其有觀望顔色沮撓讜<lb/>
言至以賣直好名肆為坑穽必將明示好惡重加斥逐<lb/>
則慶厯元祐之治不期而自致紹聖崇觀之弊不期而<lb/>
自革矣易曰水在火上既濟君子以思患而預防之當<lb/>
既濟之時本無扞格而聖人示戒如此所以憂治世而<lb/>
<pb n="KR2f0039_WYG_207-34b"/>
危明主至深切也惟陛下留神<lb/>
祕書少監兼中書門下省檢正諸房公事姚希得上言<lb/>
曰君子犯顔敢諫拂陛下之意退甘家食此乃為國計<lb/>
非為身計也小人自植朋黨擠排正人甘言佞語一切<lb/>
順陛下之意遂取陛下官爵此乃為身計非為國計也<lb/>
度宗咸淳八年起居舍人髙斯得上奏曰臣聞自古人<lb/>
君之大患在不聞其過而已矣夫以一人居天下之上<lb/>
言動幾微之間治亂存亡繫焉是不可以不聞過也然<lb/>
<pb n="KR2f0039_WYG_207-35a"/>
其威雷霆所震者滅其勢萬鈞所壓者摧予奪廢置怵<lb/>
於前刀鋸鼎□廹於後自非龍逢比干剖心隕首冒萬<lb/>
死而不顧者孰肯以其身嬰威怒之鋒哉若昔盛時以<lb/>
堯舜為君以禹臯稷契為臣一堂之上都俞吁咈如家<lb/>
人父子温乎其和故昌言嘉謨各得展竭而無餘藴君<lb/>
臣之道兩盡不亦休乎三代而下庻幾乎此者若漢之<lb/>
髙帝唐之太宗亦可取也髙帝為人寛仁愛人豁達大<lb/>
度故其創業之初羣䇿畢至雖鯫生戍卒之賤皆得至<lb/>
<pb n="KR2f0039_WYG_207-35b"/>
前以吐其愚晚年欲易太子周昌直言極諫比以桀紂<lb/>
而不以為忤太宗寛𢎞盡下導人使諫孫伏伽李大亮<lb/>
之倫危言讜論交至逓發不惟虗懐延納而又或加賞<lb/>
賜以激厲之二君創業垂統國祚延洪皆聽言能用聞<lb/>
過能改之所致然要其極而論則亦曰仁而已矣陛下<lb/>
以司馬光所載君仁臣直之語為問臣謂戰國君臣何<lb/>
足進於陛下之前故臣置不復言而述堯舜及漢唐令<lb/>
主之事以對然竊窺聖意則知陛下盖深有感於斯言<lb/>
<pb n="KR2f0039_WYG_207-36a"/>
者陛下天資忠厚恕以待人屈已和顔延見羣下未嘗<lb/>
疾聲厲色真可謂至仁之主矣而在列之臣批鱗逆耳<lb/>
引裾折檻之風若寥寥焉則是陛下無負諸臣而諸臣<lb/>
或負陛下矣雖是亦有機括焉司馬光之告仁祖皇帝<lb/>
也曰仁曰明曰武故臣願陛下於其有餘者勿失於其<lb/>
未至者用力焉傳曰主聖臣直又曰君明臣忠此二言<lb/>
者可與聖問所及互相發明陛下試采擇焉<lb/>
金世宗嘗召問伊喇履曰朕比讀貞觀政要見魏徴嘉<lb/>
<pb n="KR2f0039_WYG_207-36b"/>
謀忠節良可稱歎近世何故無如徴者履對曰忠嘉之<lb/>
士何代無之但上之人用與不用耳世宗曰卿不見劉<lb/>
仲晦張汝霖耶朕超用二人者以嘗居諫職屢有忠言<lb/>
故也安得謂之不用苐人材難得耳履曰臣未聞其諫<lb/>
也且海陵杜塞言路天下緘口習以成風願陛下懲艾<lb/>
前事開諫諍之門天下幸甚<lb/>
世宗又問赫舎哩良弼曰朕觀前史有在下位而存心<lb/>
國家直言為民者今無其人何也良弼曰今豈無其人<lb/>
<pb n="KR2f0039_WYG_207-37a"/>
哉盖以直道而行反被謗毁禍及其身是以不為也<lb/>
章宗時遇奏事䑓臣亦令迴避左諫議大夫髙汝礪上<lb/>
言曰國家置諫臣以備侍從盖欲周知時政以参得失<lb/>
非徒使排行就列而已故唐制凡中書門下及三品以<lb/>
上入閤必遣諫官隨之俾預聞政事冀其有所開説今<lb/>
省䑓以下遇朝奏事則一切迴避與諸侍衛之臣旅進<lb/>
旅退殿廷論事初莫得聞及其已行又不詳其始末遂<lb/>
事而諫斯亦難矣顧諫職為何如哉若曰非材擇人可<lb/>
<pb n="KR2f0039_WYG_207-37b"/>
也豈可置之言責而踈逺若此乞自今以往有司奏事<lb/>
諫官得以預聞庻望少補且修注之職掌記言動俱當<lb/>
一體從之<lb/>
禮部郎中穆延和囉羅以言事忤㫖集五品以上官顯<lb/>
責之宣差河南提控完顔伯嘉上諫曰自古帝王莫不<lb/>
欲法堯舜而耻為桀紂盖堯舜納諫桀紂拒諫也故曰<lb/>
納諫者昌拒諫者亡和囉羅所言是無益於身所言不<lb/>
是無損於國陛下廷辱如此獨不欲為堯舜乎近日言<lb/>
<pb n="KR2f0039_WYG_207-38a"/>
事者語渉謗訕有司當以重典陛下釋之與其釋之以<lb/>
為恩曷若置之而不問乎<lb/>
義宗正大四年時朝士多不盡言顧望依違寖以成俗<lb/>
禮部尚書楊雲翼上言曰今臣有事君之禮有事君之<lb/>
義禮不敢齒君之輅馬蹴其芻者有罰入君門則趋見<lb/>
君之几杖則起君命召不俟駕而行受命不宿於家是<lb/>
皆事君之禮人臣所當盡者也然國家之利害生民之<lb/>
休戚一一陳之則向所謂禮者特虛器耳君曰可而有<lb/>
<pb n="KR2f0039_WYG_207-38b"/>
否者厭其否君曰否而有可者獻其可言有不從雖引<lb/>
裾折檻斷鞅軔輪有不恤焉者當是時也姑徇事君之<lb/>
虛禮而不知事君之大義國家何賴焉上變色曰非卿<lb/>
朕不聞此言<lb/>
元太祖時多爾濟年十五通論語孟子尚書召見于香<lb/>
閤帝曰朕聞儒者多嘉言多爾濟奏曰陛下聖明仁智<lb/>
奄有四海唯當親君子逺小人爾自古帝王未有不以<lb/>
小人而亡者惟陛下察焉帝曰朕於廷臣有戇直忠言<lb/>
<pb n="KR2f0039_WYG_207-39a"/>
未嘗不恱而受之違忤者亦未嘗加罪盖欲養忠直而<lb/>
退䛕佞也汝言甚合朕意<lb/>
世祖時東平布衣趙天麟上䇿曰臣聞江海所以為江<lb/>
海者以其善納也聖明所以為聖明者以其善聽也古<lb/>
先哲王君臨天下乃有旛鞀函鼔以達四聰樽匭旌旗<lb/>
以萃輿議求之如不得用之如不及雖或渉於誹謗而<lb/>
猶不之罪也故智者畫圖直者讜議能者獻藝愚者効<lb/>
忠内契於心則丕沃天聰外宣於政則謂之事業由是<lb/>
<pb n="KR2f0039_WYG_207-39b"/>
觀之天子之居深拱九重任獨見則斧扆之外杳若萬<lb/>
里開言路則兆民之繁庻事之冗了於掌中今國家累<lb/>
頒明詔博採直言盖堯舜之勞心乂民不得不然也欲<lb/>
能網舉無遺宜杜其弊夫在下之人賴聖世之慶運泳<lb/>
聖世之恩波諒有犯不測之龍淵效茅草之狂斐以答<lb/>
鴻釣者矣然或家貧力弱跋渉乏資内非許史之親外<lb/>
無金張之託雖視升天之路末由觀國之光因詣有司<lb/>
繳申書䟽若遇無私之人尚可道也其或有司未肯即<lb/>
<pb n="KR2f0039_WYG_207-40a"/>
申追照副本委於刀筆之小吏付於章句之俗儒滯盛<lb/>
事而弗行迷大體而弗顧擅成誣罔之議暗存私曲之<lb/>
心遂使志士沈光英材飲恨覽天章而自惜投明月以<lb/>
無因卞和之玉不免於石名郢人之歌見踈於白雪如<lb/>
斯之𩔖可不防乎兩漢以來皁囊封事後世至有絶尚<lb/>
書副封以防壅蔽者今國家詔令上書陳言者實封呈<lb/>
獻聞奏未有絶追照副封之明文竊恐外路諸司因縁<lb/>
作弊夫上書言者非言朝廷之得失即言軍民之利害<lb/>
<pb n="KR2f0039_WYG_207-40b"/>
非言軍民之利害即言官吏之情蹤設如官吏惡其直<lb/>
筆挾愠於内托名校勘遷延歳月進而爭辯則非盛徳<lb/>
之所宜退而自止則盛事弗達乎上此又副封為害之<lb/>
甚者也伏望陛下班詔四方絶外路追照副封之事則<lb/>
言路無壅矣臣又以言路既開天下風動夫白屋寒士<lb/>
自齠齓積學以至有成聞斯詔㫖杼誠罄直修䇿論於<lb/>
衡門之下於是乃再四而思之欲盡實以言邪則恐忤<lb/>
上心欲引而不發邪則有乖公論人之重者莫重於生<lb/>
<pb n="KR2f0039_WYG_207-41a"/>
多包周身之防庻免無妄之禍故言不盡意而什存其<lb/>
七書不盡言而什存其五避嫌省約而什存其三懼觸<lb/>
犯之罪以改之什但存其一矣不其惜哉彼抗其什一<lb/>
之議曵裾於象魏之下儻加微譴則在下以𩔖相懲雖<lb/>
奉求言之詔亦將為噤寒之蟬立仗之馬以避雷霆之<lb/>
萬一又孰敢若朝陽之鳴鳳向天闕以翺翔哉更望陛<lb/>
下包荒納善捨短從長批鱗逆耳者何患不多哉幸從<lb/>
臣言下無遺才上益聖徳而永超乎百王之治矣<lb/>
<pb n="KR2f0039_WYG_207-41b"/>
天麟又上䇿曰臣聞夫婦之愚可以與知焉及其至也<lb/>
聖人亦有所不知焉由是觀之聖人生知之資天縱之<lb/>
美未能盡知也況於王者以拱黙為尊無為為貴眼力<lb/>
之所至不過乎宫禁之間耳力之所及不越於軒墀之<lb/>
側受天眷命職司治下京府州縣縷錯星分烟火茫茫<lb/>
民以億計内委卿士外任守令事機情弊奚以知之故<lb/>
下情貴於上通使萬里之逺如泥之在鈞灼然於廊廟<lb/>
之奥而民瘼息矣上意貴於下達使九重之邃如日之<lb/>
<pb n="KR2f0039_WYG_207-42a"/>
在天普照於閭閻之賤而王化敷矣今聖朝詔許陳言<lb/>
旁及山野然無諫議之臣實歉恱言之至臣固知陛下<lb/>
丕繩祖武圖任舊人合九土為一家光百王於千載敷<lb/>
天仰睿比屋從仁小民膺羙於無窮百司承風之不暇<lb/>
又何假乎諫也實無得而稱焉其或覆盆難照過事微<lb/>
萌豈不累乾坤造化之功闕衮冕焜煌之耀乎在下之<lb/>
臣有言責者則拜章飛䟽以全益明之明無言責者則<lb/>
尸祝不可以代庖人將無救之者矣能自得師者王惟<lb/>
<pb n="KR2f0039_WYG_207-42b"/>
后從諫則聖故過事非謂之過惟有過而不聞是為過<lb/>
也前漢以前有諫大夫後漢以後増為諫議大夫至於<lb/>
唐朝遂分左右是誠居極之大端也伏望陛下因今稽<lb/>
古崇置諫院𨽻於都省選天下名髙徳卲才學該博之<lb/>
士班分左右立諫大夫二員又立司諫補闕拾遺各二<lb/>
員凡上躬之進退從容政令之更張制作假之以陽春<lb/>
之顔厲之以風霜之節如滄海之愈下而愈深如寳鏡<lb/>
之愈磨而愈明不亦美哉臣又思之不患有過而患乎<lb/>
<pb n="KR2f0039_WYG_207-43a"/>
過之不聞不患過之不聞而患乎聞之憚改也何則過<lb/>
者聖賢之所不免也以孔子猶天而貴徙義以顔淵入<lb/>
室而不貳過言未嘗無過也過而不聞者蔽塞之因也<lb/>
今已上通下情若又上立諫府則無不聞之過但在轉<lb/>
圜而已夫迅雷之駕怒奔馳飄風之扇勢横起駭震天<lb/>
宇蕩播海岳者天子之威也萬鈞懸於一縷之輕秋毫<lb/>
近於洪爐之熾似斷還連生死相隣者諫臣之命也且<lb/>
鳴玉曵組翔集殿庭豈不知阿容順指則禄可常榮忤<lb/>
<pb n="KR2f0039_WYG_207-43b"/>
上竭誠則身難自保然其所以為之者盖以明主可為<lb/>
忠言君子貴崇髙節食其禄當其職上欲七廟之齊天<lb/>
下欲羣生之䝉惠也忠言逆耳利於行良藥苦口利於<lb/>
病更望陛下既立諫臣又當納諫如流改過不吝毋或<lb/>
加愠以杜忠直骨鯁之門也<lb/>
世祖嘗謂張雄飛曰今任職者多非材政事廢弛譬之<lb/>
大廈將傾非良工不能扶卿軰能任此乎雄飛對曰古<lb/>
有御史䑓為天子耳目凡政事得失民間疾苦皆得言<lb/>
<pb n="KR2f0039_WYG_207-44a"/>
百官姦邪貪穢不職者即糾劾之如此則紀綱舉天下<lb/>
治矣帝曰善乃立御史䑓以前丞相塔察爾為御史大<lb/>
夫雄飛為侍御史且戒之曰卿等既為䑓官職在直言<lb/>
朕為汝君茍所行未善亦當極諫況百官乎汝宜知朕<lb/>
意人雖嫉妒汝朕能為汝地也雄飛益自感勵知無不<lb/>
言<lb/>
仁宗時御史納琳言事忤㫖帝怒叵測平章政事楊多<lb/>
爾濟上諫曰臣非愛納琳誠不願陛下有殺御史之名<lb/>
<pb n="KR2f0039_WYG_207-44b"/>
帝曰為卿宥之可左遷昌平令多爾濟又諫曰以御史<lb/>
宰京邑無不可者但以言事而得左遷恐後之來者用<lb/>
是為戒不肯復言矣帝不允後數日讀貞觀政要帝顧<lb/>
謂多爾濟曰魏徴古之遺直也朕安得用之對曰直由<lb/>
太宗太宗不聽徴雖直將焉用之帝笑曰卿意在納琳<lb/>
耶當赦之以成爾直名也<lb/>
中書恭政楊廷玉以貪墨敗䑓臣奏㫖就廟堂逮之下<lb/>
吏丞相道拉實疾其摧辱同列悉誣䑓臣罔上欲寘之<lb/>
<pb n="KR2f0039_WYG_207-45a"/>
重辟監察御史張起巖抗章論曰䑓臣按劾百官論列<lb/>
朝政職使然也今以奉職獲戻風紀解體正直結舌忠<lb/>
良寒心殊非盛世事且世皇建䑓閣廣言路維持治體<lb/>
陛下即位詔㫖動法祖宗今䑓臣坐譴公論杜塞何謂<lb/>
法祖宗耶帝感悟事得釋<lb/>
英宗嘗謂中書左丞拜珠曰今亦有如唐魏徴之敢諫<lb/>
者乎對曰㮽圓則水圓盂方則水方有太宗納諫之君<lb/>
則有魏徴敢諫之臣帝善之<lb/>
<pb n="KR2f0039_WYG_207-45b"/>
拜珠攝太尉帝從容謂之曰朕思天下之大非朕一人<lb/>
思慮所及汝為朕股肱毋忘規諫以輔朕之不逮拜珠<lb/>
頓首謝曰昔堯舜為君毎事詢衆善則舍已從人萬世<lb/>
稱聖桀紂為君拒諫自賢悦人從已好近小人國滅而<lb/>
身不保民到于今稱為無道之主臣等仰荷洪恩敢不<lb/>
竭忠以報然事言之則易行之則難惟陛下力行臣等<lb/>
不言則臣之罪也帝嘉納之<lb/>
　歴代名臣奏議卷二百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百八十八</head> <lb/>
    <p>
<pb n="KR2f0039_WYG_288-1a"/>
欽定四庫全書<lb/>
　歴代名臣奏議卷二百八十八<lb/>
　　　　　　　　　　　明　楊士竒等　撰<lb/>
　　外戚<lb/>
漢髙后立諸吕為三王擅權用事朱虚侯劉章年二十<lb/>
有氣力忿劉氏不得職嘗入侍髙后燕飲高后令章為<lb/>
酒吏章自請曰臣將種也請得以軍法行酒高后曰可<lb/>
酒酣章進飲歌舞已而曰請為太后言耕田歌髙后兒<lb/>
<pb n="KR2f0039_WYG_288-1b"/>
子畜之笑曰顧而父知田耳若生而為王子安知田乎<lb/>
章曰臣知之太后曰試為我言田章曰深耕穊種立苖<lb/>
欲䟽非其種者鋤而去之吕后黙然<lb/>
恵帝元年太后稱制議欲立諸吕為王問右丞相王陵王<lb/>
陵曰髙帝刑白馬盟曰非劉氏而王天下共擊之今王吕<lb/>
氏非約也太后不恱問左丞相陳平絳侯周勃勃等對曰<lb/>
髙帝定天下王子弟今太后稱制王昆弟諸吕無所不可<lb/>
太后喜罷朝王陵譲陳平絳侯曰始與髙帝啑血盟諸君<lb/>
<pb n="KR2f0039_WYG_288-2a"/>
不在耶今髙帝崩太后女主欲王吕氏諸君縱欲阿意背<lb/>
約何面目見髙帝地下陳平絳侯曰於今面折廷爭臣不<lb/>
如君夫全社稷定劉氏之後君亦不如臣王陵無以應之<lb/>
宣帝即位霍光薨封光兄孫山雲皆為列侯以光子禹<lb/>
為大司馬霍氏諸婿親屬頗出補吏山陽太守張敞上<lb/>
封事曰臣聞公子季友有功於魯大夫趙衰有功於晉<lb/>
大夫田完有功於齊皆疇其官邑延及子孫終後田氏<lb/>
簒齊趙氏分晉季氏専魯故仲尼作春秋迹盛衰譏世<lb/>
<pb n="KR2f0039_WYG_288-2b"/>
卿最甚廼者大将軍決大計安宗廟定天下功亦不細<lb/>
矣夫周公七年耳大将軍二十嵗海内之命㫁於掌握<lb/>
方其隆時感動天地侵廹隂陽月朓日蝕晝𡨕宵光地<lb/>
大震裂火生地中天文失度妖祥變怪不可勝記皆隂<lb/>
𩔖盛長臣下顓制之所生也朝臣宜有明言曰陛下褒<lb/>
寵故大将軍以報功徳足矣間者輔臣顓政貴戚大盛<lb/>
君臣之分不明請罷霍氏三侯皆就第及衛将軍張安<lb/>
世宜賜几杖歸休時存問召見以列侯為天子師明詔<lb/>
<pb n="KR2f0039_WYG_288-3a"/>
以恩不聴羣臣以義固爭而後許天下必以陛下為不<lb/>
忘功徳而朝臣為知禮霍氏世世無所患苦今朝廷不<lb/>
聞直聲而令明詔自親其文非策之得者也今兩侯以<lb/>
出人情不相逺以臣心度之大司馬及其枝屬必有畏<lb/>
懼之心夫近臣自危非完計也臣敞願於廣朝白發其<lb/>
端直守逺郡其路無由夫心之精㣲口不能言也言之<lb/>
㣲眇書不能文也故伊尹五就桀五就湯蕭相國薦淮<lb/>
隂累嵗乃得通況乎千里之外因書文諭事指哉唯陛<lb/>
<pb n="KR2f0039_WYG_288-3b"/>
下省察上甚善其計然不召也後禹山等謀不軌事覺<lb/>
禹腰斬夫人顯及諸女昆弟皆棄市與霍氏相連坐誅<lb/>
滅者數十家皇后霍氏廢䖏昭臺宫封告者皆為列侯<lb/>
初霍氏奢侈茂陵徐福曰霍氏必亡夫奢則不遜不遜<lb/>
必侮上侮上者逆道也霍氏秉權日久天下害之而又<lb/>
行以逆道不亡何待乃上䟽言霍氏太盛陛下即愛厚<lb/>
之宜以時抑制無使至亡書三上輒報聞至是人為徐<lb/>
福上書曰臣聞客有過主人者見其竈直突傍有積薪<lb/>
<pb n="KR2f0039_WYG_288-4a"/>
客謂主人更為曲突逺徙其薪不者且有火患主人不<lb/>
應俄而失火鄰里共救之幸而得息於是殺牛置酒謝<lb/>
其隣人灼爛者在於上行餘各以功次坐而不録言曲<lb/>
突者人謂主人曰鄉使聽客之言不費牛酒終亡火患<lb/>
今論功而請賔曲突徙薪無恩澤燋頭爛額為上客邪<lb/>
主人乃寤而請之今茂陵徐福數上書言霍氏且有變<lb/>
宜防絶之鄉使福説得行則國無裂土出爵之費臣無<lb/>
逆亂誅滅之敗往事既已而福獨不䝉其功惟陛下察<lb/>
<pb n="KR2f0039_WYG_288-4b"/>
之<lb/>
宣帝思報大将軍霍光徳乃封光兄孫山為樂平侯使<lb/>
以奉車都尉領尚書事魏相因許廣漢奏封事言春秋<lb/>
譏世卿惡宋三世為大夫及魯季孫之専權皆危亂國<lb/>
家自後元以来禄去王室政由冢宰今光死子復為右<lb/>
将軍兄子秉樞機昆弟諸壻據權勢在兵官夫人顯及<lb/>
諸女皆通籍長信宫或夜詔門出入驕奢放縦恐寖不<lb/>
制宜有以損奪其權破散隂謀以固萬世之基全功臣<lb/>
<pb n="KR2f0039_WYG_288-5a"/>
之世<lb/>
成帝時王鳳専政災異寖甚劉向以宗室遺老遂上封<lb/>
事諫曰臣聞人君莫不欲安然而常危莫不欲存然而<lb/>
常亡失御臣之術也夫大臣操權柄持國政未有不為<lb/>
害者也昔晉有六卿齊有田崔衛有孫甯魯有季孟常<lb/>
掌國事世執朝柄然後田氏取齊六卿分晉崔杼弑其<lb/>
君光孫林父甯殖出其君衎弑其君剽季氏八佾舞扵<lb/>
庭三家者以雍徹並専國政卒逐昭公周大夫尹氏筦<lb/>
<pb n="KR2f0039_WYG_288-5b"/>
朝事濁亂王室子朝子猛更立連年乃定故經曰王室<lb/>
亂又曰尹氏殺王子克甚之也春秋舉成敗録禍福如<lb/>
此𩔖甚衆皆隂盛而陽㣲下失臣道之所致也故書曰<lb/>
臣之有作威作福害于而家凶于而國孔子曰禄去公<lb/>
室政逮大夫危亡之兆秦昭王舅穰侯及涇陽葉陽君<lb/>
專國擅勢上假太后之威三人者權重於昭王家富於<lb/>
秦國國甚危殆賴寤范睢言而秦復存二世委任趙髙<lb/>
專權自恣壅蔽大臣終有閻樂望夷之禍秦遂以亡近<lb/>
<pb n="KR2f0039_WYG_288-6a"/>
事不逺即漢所代也漢興諸吕無道擅相尊王吕産吕<lb/>
禄席太后之寵據将相之位兼南北軍之衆擁梁趙王<lb/>
之尊驕盈無厭欲危劉氏賴忠正大臣絳侯朱虚侯等<lb/>
竭誠盡節以誅滅之然後劉氏復安今王氏一姓乘朱<lb/>
輪華轂者二十三人青紫貂蟬充盈幄内魚鱗左右大<lb/>
将秉事用權五侯驕奢僭盛並作威福擊㫁自恣行汙<lb/>
而寄治身私而託公依東宫之尊假甥舅之親以為威<lb/>
重尚書九卿州牧郡守皆出其門筦執樞機朋黨比周<lb/>
<pb n="KR2f0039_WYG_288-6b"/>
稱譽者登進忤恨者誅傷游談者助之說執政者為之<lb/>
言排擯宗室孤弱公族其有智能者尤非毁而不進逺<lb/>
絶宗室之任不令得給事朝省恐其與己分權數稱燕<lb/>
王盖主以疑上心避諱吕霍而弗肯稱内有管蔡之萌<lb/>
外假周公之論兄弟據重宗族磐互歴上古至秦漢外<lb/>
戚僭貴未有如王氏者也雖周皇甫秦穰侯漢武安吕<lb/>
霍上官之屬皆不及也物盛必有非常之變先見為其<lb/>
人㣲象孝昭帝時冠石立於泰山仆栁起於上林而孝<lb/>
<pb n="KR2f0039_WYG_288-7a"/>
宣即位今王氏先祖墳墓在濟南者其梓樹生枝葉扶<lb/>
䟱出屋根垂地中雖立石起栁無以過此之明也事埶<lb/>
不兩大王氏與劉氏亦且不並立如下有泰山之安則<lb/>
上有累卵之危陛下為人子孫守持宗廟而令國祚移<lb/>
於外親降為皁𨽻縦不為身奈宗廟何婦人内夫家外<lb/>
父母家此亦非太后之福也孝宣皇帝不與舅平昌侯<lb/>
權所以全安之也夫明者起福於無形銷患於未然宜<lb/>
發明詔吐徳音援近宗室親而納信黜逺外戚毋授以<lb/>
<pb n="KR2f0039_WYG_288-7b"/>
政皆罷令就第以則效先帝之所行厚安外戚全其宗<lb/>
族誠東宫之意外家之福也王氏永存保其爵禄劉氏<lb/>
長安不失社稷所以褒睦外内之姓子子孫孫無疆之<lb/>
計也如不行此策田氏復見於今六卿必起於漢為後<lb/>
嗣憂昭昭甚明不可不深圖不可不早慮易曰君不宻<lb/>
則失臣臣不宻則失身㡬事不宻則害成惟陛下深留<lb/>
聖思審固㡬宻覽往事之戒以折中取信居萬安之實<lb/>
用保宗廟久承皇太后天下幸甚<lb/>
<pb n="KR2f0039_WYG_288-8a"/>
哀帝少在國見成帝委政外家王氏僭盛常内邑邑即<lb/>
位多欲有所匡正封拜丁傅奪王氏權師丹自以師傅<lb/>
居三公位得信於上上書言古者諒闇不言聽於冢宰<lb/>
三年無改於父之道前大行尸柩在堂而官爵臣等以<lb/>
及親屬赫然皆貴封舅為陽安侯皇后尊號未定豫封<lb/>
父為孔鄉侯出侍中王邑射聲校尉王邯等詔書比下<lb/>
變動政事卒暴無漸臣縦不能明陳大義復曽不能牢<lb/>
讓爵位相随空受封侯増益陛下之過間者郡國多地<lb/>
<pb n="KR2f0039_WYG_288-8b"/>
動水出流殺人民日月不明五星失行此皆舉錯失中<lb/>
號令不定法度失理隂陽溷濁之應也臣伏惟人情無<lb/>
子年雖六七十猶博取而廣求孝成皇帝深見天命燭<lb/>
知至徳以壯年克己立陛下為嗣先帝暴棄天下而陛<lb/>
下繼體四海安寧百姓不懼此先帝聖徳當合天人之<lb/>
功也臣聞天威不違顔咫尺願陛下深思先帝所以建<lb/>
立陛下之意且克己躬行以觀羣下之從化天下者陛<lb/>
下之家也肺附何患不富貴不宜倉卒先帝不量臣愚<lb/>
<pb n="KR2f0039_WYG_288-9a"/>
以為太傅陛下以臣託師傅故亡功徳而備鼎足封大<lb/>
國加賜黄金位為三公職在左右不能盡忠補過而令<lb/>
庶人竊議灾異數見此臣之大罪也臣不敢言乞骸骨<lb/>
歸於海濵恐嫌於偽誠慙負重責義不得不盡死書數<lb/>
十上多切直之言<lb/>
哀帝少而聞知王氏驕盛心不能善以初立故優之後<lb/>
月餘司𨽻校尉解光奏曲陽侯根宗重身尊三世據權<lb/>
五將秉政天下輻湊自效根行貪邪贓累鉅萬縦横恣<lb/>
<pb n="KR2f0039_WYG_288-9b"/>
意大治室第第中起土山立兩市殿上赤墀户青瑣逰<lb/>
觀射獵使奴從者被甲持弓弩陳為歩兵止宿離宫水<lb/>
衡供張發民治道百姓苦其役内懐姦邪欲筦朝政推<lb/>
親近吏主簿張業以為尚書蔽上壅下内塞王路外交<lb/>
藩臣驕奢僭上壊亂制度案根骨肉至親社稷大臣先<lb/>
帝棄天下根不悲哀思慕山陵未成公聘取故掖庭女<lb/>
樂五官殷嚴王飛君等置酒歌舞捐忘先帝厚恩背臣<lb/>
子義及根兄子成都侯況幸得以外親繼父為列侯侍<lb/>
<pb n="KR2f0039_WYG_288-10a"/>
中不思報厚恩亦聘取故掖庭貴人以為妻皆無人臣<lb/>
禮大不敬不道於是天子曰先帝遇根況父子至厚也<lb/>
今廼背恩忘義以根常建社稷之策遣就國免況為庶<lb/>
人歸故郡<lb/>
哀帝欲封祖母傅太后從弟商鄭崇諫曰孝成皇帝封<lb/>
親舅五侯天為赤黄晝昏日中有黑氣今祖母從昆弟<lb/>
二人已侯孔鄉侯皇后父髙武侯以三公封尚有因縁<lb/>
今無故欲復封商壊亂制度逆天人心非傅氏之福也<lb/>
<pb n="KR2f0039_WYG_288-10b"/>
臣聞師曰逆陽者厥極弱逆隂者厥極凶短折犯人者<lb/>
有亂亡之患犯神者有疾天之禍故周公著戒曰惟王<lb/>
不知艱難唯耽樂是從時亦㒺有克夀故衰世之君夭<lb/>
折蚤沒此皆犯隂之害也臣願以身命當國咎<lb/>
哀帝時鮑宣上書諫曰竊見孝成皇帝時外親持權人<lb/>
人牽引所私以充塞朝廷妨賢人路濁亂天下奢泰亡<lb/>
度窮困百姓是以日蝕且十彗星四起危亡之㣲陛下<lb/>
所親見也今奈何反覆劇扵前乎朝臣亡有大儒骨鯁<lb/>
<pb n="KR2f0039_WYG_288-11a"/>
白首耆艾魁壘之士論議通古今喟然動衆心憂國如<lb/>
飢渇者臣未見也敦外親小童及幸臣董賢等在公門<lb/>
省户下陛下欲與此共承天地安海内甚難今世俗謂<lb/>
不智者為能謂智者為不能昔堯放四罪而天下服今<lb/>
除一吏而衆皆惑古刑人尚服今賞人反惑請寄為姦<lb/>
羣小日進國家空虚用度不足民流亡去城郭盜賊並<lb/>
起吏為殘賊嵗増扵前凡民有七亡隂陽不和水旱為<lb/>
災一亡也縣官重責更賦租稅二亡也貪吏並公受取<lb/>
<pb n="KR2f0039_WYG_288-11b"/>
不已三亡也豪强大姓蠶食亡厭四亡也苛吏繇役失<lb/>
農桑時五亡也部落鼓鳴男女遮迣六亡也盜賊刼畧<lb/>
取民財物七亡也七亡尚可又有七死酷吏毆殺一死<lb/>
也治獄深刻二死也寃陷亡辜三死也盜賊横發四死<lb/>
也怨讎相殘五死也嵗惡飢餓六死也時氣疾疫七死<lb/>
也民有七亡而無一得欲望國安誠難民有七死而無<lb/>
一生欲望刑措誠難此非公卿守相貪殘成化之所致<lb/>
邪羣臣幸得居尊官食重禄豈有肯加惻隐扵細民助<lb/>
<pb n="KR2f0039_WYG_288-12a"/>
陛下流教化者邪志但在營私家稱賔客為姦利而已<lb/>
以茍容曲從為賢以拱黙尸禄為智謂如臣宣等為愚<lb/>
陛下擢臣巖穴誠冀有益毫毛豈徒欲使臣美食大官<lb/>
重髙門之地哉天下乃皇天之天下也陛下上為皇天<lb/>
子下為黎庶父母為天牧養元元視之當如一合尸鳩<lb/>
之詩今貧民菜食不厭衣又穿空父子夫婦不能相保<lb/>
誠可為酸鼻陛下不救將安所歸命乎奈何獨私養外<lb/>
親與幸臣董賢多賞賜以大萬數使奴從賔客漿酒藿<lb/>
<pb n="KR2f0039_WYG_288-12b"/>
肉蒼頭廬兒皆用致富非天意也及汝昌侯傅商亡功<lb/>
而封夫官爵非陛下之官爵乃天下之官爵也陛下取<lb/>
非其官官非其人而望天說民服豈不難哉方陽侯孫<lb/>
寵宜陵侯息夫躬辯足以移衆彊可用獨立姦人之雄<lb/>
惑世尤劇者也宜以時罷退及外親㓜童未通經術者<lb/>
皆宜令休就師傅急徵故大司馬傅喜使領外親故大<lb/>
司空何武師丹故丞相孔光故左將軍彭宣經皆更博<lb/>
士位皆歴三公智謀威信可與建教化圖安危龔勝為<lb/>
<pb n="KR2f0039_WYG_288-13a"/>
司直郡國皆慎選舉三輔委輸官不敢為姦可大委任<lb/>
也陛下前以小不忍退武等海内失望陛下尚能容亡<lb/>
功徳者甚衆曾不能忍武等邪治天下者當用天下之<lb/>
心為心不得自専快意而已也上之皇天見譴下之黎<lb/>
庶怨恨次有諌争之臣陛下茍欲自薄而厚惡臣天下<lb/>
猶不聽也臣雖愚戇獨不知多受禄賜美食大官廣田<lb/>
宅厚妻子不與惡人結仇怨以安身邪誠廹大義官以<lb/>
諫争為職不敢不竭愚惟陛下少留神明覽五經之文<lb/>
<pb n="KR2f0039_WYG_288-13b"/>
原聖人之至意深思天地之戒臣宣呐鈍於辭不勝惓<lb/>
惓盡死而已<lb/>
平帝時申屠剛仕郡功曹時王莽専政朝多猜忌遂隔<lb/>
絶帝外家馮衛二族不得交官剛常疾之及舉賢良方<lb/>
正因對策曰臣聞王事失則神祗怨怒姦邪亂政故隂<lb/>
陽謬錯此天所以譴告王者欲令失道之君曠然覺悟<lb/>
懐邪之臣懼然自刻者也今朝廷不考功校徳而虚納<lb/>
毁譽數下詔書張設重法抑㫁誹謗禁割論議罪之重<lb/>
<pb n="KR2f0039_WYG_288-14a"/>
者乃至腰斬傷忠臣之情挫直士之銳殆乖建進善之<lb/>
旌縣敢諫之鼓闢四門之路明四目之義也臣聞成王<lb/>
幼少周公攝政聴言下賢均權布寵無舊無新惟仁是<lb/>
親動順天地舉措不失然近則召公不恱逺則四國流<lb/>
言夫子母之性天道至親今聖主幼少始免繦緥即位<lb/>
以来至親分離外戚杜隔恩不得通且漢家之制雖任<lb/>
英賢猶援姻戚親䟱相錯杜塞閒隙誠所以安宗廟重<lb/>
社稷也今馮衞無罪久廢不録或䖏窮僻不若民庶誠<lb/>
<pb n="KR2f0039_WYG_288-14b"/>
非慈愛忠孝承上之意夫為人後者自有正義至尊至<lb/>
卑其勢不嫌是以人無賢愚莫不為怨姦臣賊子以之<lb/>
為便不諱之變誠難其慮今之保傅非古之周公周公<lb/>
至聖猶尚有累何況事失其衷不合天心者哉昔周公<lb/>
先遣伯禽守封於魯以義割恩寵不加後故配天郊祀<lb/>
三十餘世霍光秉政輔翼少主修善進士名為忠直而<lb/>
尊其宗黨摧抑外戚結貴據權至堅至固終没之後受<lb/>
禍滅門方今師傅皆以伊周之位據賢保之任以此思<lb/>
<pb n="KR2f0039_WYG_288-15a"/>
化則功何不至不思其危則禍何不到損益之際孔父<lb/>
攸歎持滿之戒老氏所慎盖功冠天下者不安威震人<lb/>
主者不全今承衰亂之後繼重敝之世公家屈竭賦斂<lb/>
重數苛吏奪其時貪夫侵其財百姓困乏疾疫天命盜<lb/>
賊羣輩且以萬數軍行衆止竊號自立攻犯京師燔燒<lb/>
縣邑至乃訛言積弩入宫宿衛驚懼自漢興以来誠未<lb/>
有也國家㣲弱姦謀不禁六極之效危於累卵王者承<lb/>
天順地典爵主刑不敢以天官私其宗不敢以天罰輕<lb/>
<pb n="KR2f0039_WYG_288-15b"/>
其親陛下宜遂聖明之徳昭然覺悟逺述帝王之迹近<lb/>
遵孝文之業差五品之屬納至親之序亟遣使者徴中<lb/>
山太后置之别宫令時朝見又召馮衛二族裁與冗職<lb/>
使得執㦸親奉宿衛以防未然之符以抑患禍之端上<lb/>
安社稷下全保傅内和親戚外絶邪謀<lb/>
東漢光武時蔡茂為廣漢太守時隂氏賔客在廣漢郡<lb/>
界多犯吏禁輒糾案無所回避㑹洛陽令董宣舉糾湖<lb/>
陽公主帝始怒収宣既而赦之茂喜宣剛正欲令朝廷<lb/>
<pb n="KR2f0039_WYG_288-16a"/>
禁制貴戚乃上書曰臣聞興化致教必由進善康國寧<lb/>
人莫大理惡頃者貴戚椒房之家數因恩勢干犯吏禁<lb/>
殺人不死傷人不論臣恐䋲墨棄而不用斧斤廢而不<lb/>
舉近湖陽公主奴殺人西市而與主共輿出入宫省逋<lb/>
罪積日寃魂不報洛陽令董宣直道不顧干主討姦陛<lb/>
下不先澄審召欲加箠當宣受怒之初京師側耳及其<lb/>
䝉宥天下拭目今者外戚憍逸賔客放濫宜勅有司案<lb/>
理奸罪使執平之吏永申其用以厭逺近不緝之情光<lb/>
<pb n="KR2f0039_WYG_288-16b"/>
武納之<lb/>
章帝初立以明徳太后故尊崇舅氏馬廖兄弟並居職<lb/>
任廖等傾身交結冠盖之士争赴趨之司空第五倫以<lb/>
后族過盛欲令朝廷抑損其權上䟽曰臣聞忠不隠諱<lb/>
直不避害不勝愚狷昧死自表書曰臣無作威作福其<lb/>
害于而家凶于而國傳曰大夫無境外之交束脩之饋<lb/>
近代先烈皇后雖友愛天至而卒使隂就歸國徙廢隂<lb/>
興賔客其後梁竇之家互有非法明帝即位竟多誅之<lb/>
<pb n="KR2f0039_WYG_288-17a"/>
自是洛中無復權戚書記請託一皆㫁絶又譬諸外戚<lb/>
曰苦身待士不如為國戴盆望天事不兩施臣嘗刻著<lb/>
五藏書諸紳帶而今之議者復以馬氏為言竊聞衛尉<lb/>
廖以布三千匹城門校尉防以錢三百萬私贍三輔衣<lb/>
冠知與不知莫不畢給又聞臘日亦遺其在洛中者錢<lb/>
各五千越騎校尉光臘用羊三百頭米四百斛肉五千<lb/>
斤臣愚以不應經義惶恐不敢以不聞陛下情欲厚之<lb/>
亦宜所以安之臣今言此誠欲上忠陛下下全后家冀<lb/>
<pb n="KR2f0039_WYG_288-17b"/>
䝉省察及馬防為車騎将軍當出征西羌倫又上䟽曰<lb/>
臣愚以為貴戚可封侯以富之不當職事以任之何者<lb/>
繩以法則傷恩私以親則違憲伏聞馬防今當西征臣<lb/>
以太后恩仁陛下至孝恐卒有纎介難為意愛聞防請<lb/>
杜篤為從事中郎多賜財帛篤為鄉里所廢客居美陽<lb/>
女弟為馬氏妻恃此交通在所縣令苦其不法収繫論<lb/>
之今来防所議者咸致疑怪況乃以為從事將恐議及<lb/>
朝廷今宜為選賢能以輔助之不可復令防自請人有<lb/>
<pb n="KR2f0039_WYG_288-18a"/>
損事望茍有所懐敢不自聞及諸馬得罪歸國而竇氏<lb/>
始貴倫復上䟽曰臣得以空虚之質當輔弼之任素性<lb/>
駑怯位尊爵重拘廹大義思自策厲雖遭百死不敢擇<lb/>
地又況親遇危言之世哉今承百王之敝人尚文巧咸<lb/>
趨邪路莫能守正伏見虎賁中郎將竇憲椒房之親典<lb/>
司禁兵出入省闈年盛志美卑謙樂善此誠其好士交<lb/>
結之方然諸出入貴戚者𩔖多瑕釁禁錮之人尤少守<lb/>
約安貧之節士大夫無志之徒更相販賣雲集其門衆<lb/>
<pb n="KR2f0039_WYG_288-18b"/>
煦飄山聚蚊成雷盖驕佚所從生也三輔議論者至云<lb/>
以貴戚廢錮當復以貴戚浣濯之猶解酲當以酒也詖<lb/>
險趨埶之徒誠不可親近臣愚願陛下中宫嚴勅憲等<lb/>
閉門自守無妄交通士大夫防其未萌慮扵無形令憲<lb/>
永保福祿君臣交歡無纎介之隙此臣之至所願也<lb/>
元和三年太尉鄭𢎞病篤上書曰竇憲姦惡貫天達地海<lb/>
内疑惑謂憲何術以迷主上近日王氏之禍昞然可見<lb/>
陛下䖏天子之尊保萬世之祚而信讒佞之臣不計存<lb/>
<pb n="KR2f0039_WYG_288-19a"/>
亡之機臣雖命在晷刻死不忘忠願陛下誅四凶之罪<lb/>
以厭人鬼憤結之望<lb/>
和帝永元二年以竇憲為車騎将軍詔使者為憲弟篤<lb/>
景並起邸第興造勞役百姓愁苦御史何敞上䟽諫曰<lb/>
臣聞匈奴之為桀逆久矣平城之圍慢書之耻此二辱<lb/>
者臣子所為捐軀而必死髙祖吕后忍怒還忿舍而不<lb/>
誅伏惟皇太后秉文母之操陛下履晏晏之姿匈奴無<lb/>
逆節之罪漢朝無可慙之耻而盛春東作興動大役元元<lb/>
<pb n="KR2f0039_WYG_288-19b"/>
怨恨咸懐不恱而猥復為衞尉篤奉車都尉景繕脩館<lb/>
第彌街絶里臣雖斗筲之人誠竊懐怪以為篤景親近<lb/>
貴臣當為百僚表儀今衆軍在道朝廷焦脣百姓愁苦<lb/>
縣官無用而遽起大第崇飾玩好非所以垂令徳示無<lb/>
窮也宜且罷工匠専憂北邉恤人之困書奏不省後拜<lb/>
為尚書復上封事曰夫忠臣憂世犯主嚴顔譏刺貴臣<lb/>
至以殺身滅家而猶為之者何邪君臣義重有不得已<lb/>
也臣伏見往事國之危亂家之将凶皆有所由較然易<lb/>
<pb n="KR2f0039_WYG_288-20a"/>
知昔鄭武姜之幸叔段衛莊公之寵州吁愛而不教終<lb/>
至凶戾由是觀之愛子若此猶飢而食之以毒適所以<lb/>
害之也伏見大將軍竇憲始遭大憂公卿比奏欲令典<lb/>
幹國事憲深執謙退固辭盛位懇懇勤勤言以深至天<lb/>
下聞之莫不恱喜今踰年無㡬大禮未終卒然中改兄<lb/>
弟專朝憲秉三軍之重篤景總宫衞之權而虐用百姓<lb/>
奢侈僭偪誅戮無罪肆心自快今者論議汹汹咸謂叔<lb/>
段州吁復生扵漢臣觀公卿懐持兩端不肯極言者以<lb/>
<pb n="KR2f0039_WYG_288-20b"/>
為憲等若有匪懈之志則已受吉甫褒申伯之功如憲<lb/>
等陷於罪辜則自取陳平周勃順吕后之權終不以憲<lb/>
等吉凶為憂也臣敞區區誠欲計策兩安絶其緜緜塞<lb/>
其㳙㳙上不欲令皇太后損文母之號陛下有誓泉之<lb/>
譏下使憲等得長保其福祐然臧獲之謀上安主父下<lb/>
存主母猶不免於嚴怒臣伏惟累祖䝉恩至臣八世復<lb/>
以愚陋旬年之間歴顯位備機近毎念厚徳忽然忘生<lb/>
雖知言必夷滅而冒死自盡者誠不忍目見其禍而懐<lb/>
<pb n="KR2f0039_WYG_288-21a"/>
黙茍全駙馬都尉瓌雖在弱冠有不隠之忠比請退身<lb/>
願抑家權可與參謀聴順其意誠宗廟至計竇氏之福<lb/>
時樂恢為尚書僕射見憲兄弟放縱亦上䟽諫曰臣聞<lb/>
百王之失皆由權移于下大臣持國常以勢盛為咎伏念<lb/>
先帝聖徳未永早棄萬國陛下富於春秋纂承大業諸<lb/>
舅不宜幹正王室以示天下之私經曰天地乖互衆物<lb/>
夭傷君臣失序萬人受殃政失不救其極不測方今之<lb/>
宜上以義自割下以謙自引四舅可長保爵土之榮皇<lb/>
<pb n="KR2f0039_WYG_288-21b"/>
太后永無慙負宗廟之憂誠策之上者也<lb/>
四年大将軍竇憲誅河南尹張酺上䟽曰方憲等寵貴<lb/>
羣臣阿附唯恐不及今嚴威既行皆言當死不復顧其<lb/>
前後臣伏見夏陽侯瓌毎存忠善檢敕賔客未嘗犯法<lb/>
臣聞王政骨肉之刑有三宥之義過厚不過薄宜加貸<lb/>
宥以崇厚徳帝感其言瓌遂得全<lb/>
安帝始親政事追感祖母宋貴人悉封其家又元舅耿<lb/>
寳及皇后兄弟閻顯等並用威權尚書翟酺上䟽諫曰<lb/>
<pb n="KR2f0039_WYG_288-22a"/>
臣聞㣲子佯狂而去殷叔孫通背秦而歸漢彼非自䟱<lb/>
其君時不可也臣荷殊絶之恩䝉值不諱之政豈敢雷<lb/>
同受寵而以戴天履地伏惟陛下應天履祚歴值中興<lb/>
當建太平之功而未聞致化之道盖逺者難明請以近<lb/>
事徴之昔竇鄧之寵傾動四方兼官兼紱盈金積貨至<lb/>
使議弄神器改更社稷豈不以埶尊威廣以致斯患乎<lb/>
及其破壊頭顙堕地願為孤豚豈可得哉夫致貴無漸<lb/>
失必暴受爵非道殃必疾今外戚寵幸功均造化漢元<lb/>
<pb n="KR2f0039_WYG_288-22b"/>
以来未有等比陛下誠仁恩周洽以親九族然禄去公<lb/>
室政移私門覆車重尋寧無摧折而朝臣在位莫肯正<lb/>
議翕翕訾訾更相佐附臣恐威權外假歸之良難虎翼<lb/>
一奮卒不可制故孔子曰吐珠於澤誰能不含老子稱<lb/>
國之利器不可以示人此最安危之極戒社稷之深計<lb/>
也夫儉徳之恭政存約節故文帝愛百金於露臺飾帷<lb/>
帳於皁嚢或有譏其儉者上曰朕為天下守財耳豈得<lb/>
妄用之哉至倉榖腐而不可食錢貫朽而不可校今自<lb/>
<pb n="KR2f0039_WYG_288-23a"/>
初政已来日月未久費用賞賜已不可筭斂天之財積<lb/>
無功之家帑藏單盡民物彫傷卒有不虞復當重賦百<lb/>
姓怨叛既生危亂可待也昔成王之政周公在前邵公<lb/>
在後畢公在左史佚在右四子挾而維之目見正容耳<lb/>
聞正言一日即位天下曠然言其法度素定也今陛下<lb/>
有成王之尊而無數子之佐雖欲崇雍熙致太平其可<lb/>
得乎自去年已来灾譴頻數地坼天崩髙岸為谷脩身<lb/>
恐懼則轉禍為福輕慢天戒則其害彌深願陛下親自<lb/>
<pb n="KR2f0039_WYG_288-23b"/>
勞恤研精致思勉求忠貞之臣誅逺佞諂之黨損玉堂<lb/>
之盛尊天爵之重割情欲之歡罷宴私之好帝王圖籍<lb/>
陳列左右心存亡國所以失之鑒觀興王所以得之庶<lb/>
灾害可息豐年可招矣書奏不省而外戚寵臣咸畏惡<lb/>
之<lb/>
永初中鄧太后兄大将軍隲以母憂上書乞身太后不<lb/>
欲許以問班昭昭因上䟽曰伏惟皇太后陛下躬盛徳<lb/>
之美隆唐虞之政闢四門而開四聰采狂夫之瞽言納<lb/>
<pb n="KR2f0039_WYG_288-24a"/>
蒭蕘之謀慮妾昭得以愚朽身當盛明敢不披露肝膽<lb/>
以効萬一妾聞謙讓之風徳莫大焉故典墳述美神祗<lb/>
降福昔夷齊去國天下服其亷髙太伯違邠孔子稱為<lb/>
三讓所以光昭令徳揚名于後者也論語曰能以禮讓<lb/>
為國扵從政乎何有由是言之推讓之誠其致逺矣今<lb/>
四舅深執忠孝引身自退而以方垂未静拒而不許如<lb/>
後有毫毛加扵今日誠恐推讓之名不可再得縁見逮<lb/>
及故敢昧死竭其愚情自知言不足采以示蟲螘之赤<lb/>
<pb n="KR2f0039_WYG_288-24b"/>
心太后從而許之扵是隲等各還里第焉<lb/>
質帝本初元年益封梁冀萬三千户又封其子弟及宦<lb/>
者劉廣等皆為列侯太尉杜喬諫曰陛下即位不急忠<lb/>
賢之禮而先左右之封梁氏一門宦者㣲孽並帶無功<lb/>
之紱裂勞臣之土其為乖濫胡可勝言茍遂斯道豈伊<lb/>
傷政為亂而已䘮身亡國可不慎哉<lb/>
桓帝元嘉中郎中汝南袁著年十九見梁冀凶縦不勝<lb/>
其憤乃詣闕上書曰臣聞仲尼歎鳳鳥不至河不出圖<lb/>
<pb n="KR2f0039_WYG_288-25a"/>
自傷卑賤不能致也今陛下居得致之位又有能致之<lb/>
資而和氣未應賢愚失序者勢分權臣上下壅隔之故<lb/>
也夫四時之運功成則退髙爵厚寵鮮不致災今大將<lb/>
軍位極功成可為至戒宜遵懸車之禮髙枕頥神傳曰<lb/>
木實繁者披枝害心若不抑損權盛将無以全其身矣<lb/>
左右聞臣言将側目切齒臣特以童䝉見拔故敢忘忌<lb/>
諱昔舜禹相戒無若丹朱周公戒成王無如殷王紂願<lb/>
除誹謗之罪以開天下之口<lb/>
<pb n="KR2f0039_WYG_288-25b"/>
晉武帝太康中遷裴頠為尚書左僕射侍中俄而使頠<lb/>
專任門下事固譲不聴頠上言賈模適亡復以臣代崇<lb/>
外戚之望彰偏私之舉后族何甞有能自保皆知重親<lb/>
無脫者也然漢二十四帝惟孝文光武明帝不重外戚<lb/>
皆保其宗豈将獨賢實以安理故也昔穆叔不拜越禮<lb/>
之饗臣亦不敢聞殊常之詔又表云咎繇謨虞伊尹相<lb/>
商吕望翊周蕭張佐漢咸播功化光格四極暨于繼體<lb/>
咎單傅說祖已樊仲亦隆中興或明揚側陋或起自庶<lb/>
<pb n="KR2f0039_WYG_288-26a"/>
族豈非尚徳之舉以臻斯美哉歴觀近世不能慕逺溺<lb/>
於近情多任后親以致不静昔疎廣戒太子以舅氏為<lb/>
官屬前世以為知禮況朝廷何取於外戚正復才均尚當<lb/>
先其䟱者以明至公漢世不用馮野王即其事也<lb/>
東晉明帝即位以明穆皇后兄庾亮為中書監上疏讓<lb/>
曰臣凡庸固陋少無殊操昔以中州多故舊邦䘮亂隨<lb/>
侍先臣逺庇有道爰容逃難求食而已不悟徼時之福<lb/>
遭遇嘉運先帝龍興垂異常之顧既眷同國士又申以<lb/>
<pb n="KR2f0039_WYG_288-26b"/>
婚姻遂階親寵累忝非服弱冠濯纓沐浴芳風頻煩省<lb/>
闥出總六軍十餘年間位超先達無勞受遇無與臣比<lb/>
小人禄薄福過災生止足之分臣所宜守而偷榮昧進<lb/>
日爾一日謗讟既集上塵聖朝始欲自聞而先帝登遐<lb/>
區區微誠竟未上達陛下踐阼聖政惟新宰輔賢明庶<lb/>
僚咸允康哉之歌實存于至公而國恩不巳復以臣領<lb/>
中書臣領中書則示天下以私矣何者臣於陛下后之<lb/>
兄也姻婭之嫌與骨肉中表不同雖太上至公聖徳無私<lb/>
<pb n="KR2f0039_WYG_288-27a"/>
然世之喪道有自来矣悠悠六合皆私其姻人皆有私<lb/>
則天下無公矣是以前後二漢咸以抑后黨安進婚族<lb/>
危向使西京七族東京六姓皆非姻族各以平進縦不<lb/>
悉全決不盡敗今之盡敗更由姻昵臣歴觀庶姓在世<lb/>
無黨扵朝無援扵時植根之本輕也薄也茍無大瑕猶<lb/>
或見容至于外戚憑託天地連勢四時根援扶䟽重矣<lb/>
大矣而或居權寵四海側目事有不允罪不容誅身既<lb/>
招殃國為之敝其故何耶由姻媾之私羣情之所不能<lb/>
<pb n="KR2f0039_WYG_288-27b"/>
免是以䟽附則信姻進則疑疑積扵百姓之心則禍成<lb/>
扵重闥之内矣此皆往代成鑒可為寒心者也夫萬物<lb/>
之所不通聖賢因而不奪冒親以求一寸之用未若防<lb/>
嫌以明至公今以臣之才兼如此之嫌而使内䖏心膂<lb/>
外縂兵權以此求治未之聞也以此招禍可立待也雖<lb/>
陛下二相明其愚欵朝士百僚頗識其情天下之人安<lb/>
可門到户說使皆坦然邪夫富貴榮寵臣所不能忘也<lb/>
刑罰貧賤臣所不能甘也今恭命則愈違命則苦臣雖<lb/>
<pb n="KR2f0039_WYG_288-28a"/>
不達何事背時違上自貽患責邪實仰覽殷鑒量己知<lb/>
弊身不足惜為國取悔是以悾悾屢陳丹欵而㣲誠淺<lb/>
薄未垂察諒憂惶屏營不知所措願陛下垂天地之鑒<lb/>
察臣之愚則臣雖死之日猶生之年矣䟽奏帝納其言<lb/>
而止<lb/>
成帝時蘇峻平䕶軍将軍庾亮上䟽曰臣凡鄙小人才<lb/>
不經世階縁戚屬累忝非服叨竊彌重謗議彌興皇家<lb/>
多難未敢告退遂随展轉便煩顯任先帝不豫臣參侍<lb/>
<pb n="KR2f0039_WYG_288-28b"/>
醫藥登遐顧命又豫聞後事豈云徳授盖以親也臣知<lb/>
其不可而不敢逃命實以田夫之交猶有寄託況君臣<lb/>
之道義貫自然哀悲眷戀不敢違距且先帝謬顧情同<lb/>
布衣既今恩重命輕遂感遇忘身加以陛下初在諒闇<lb/>
先后親覽萬機宣通外内臣當其地是以激節驅馳不<lb/>
敢依違雖知無補志以死報而才下位髙知進忘退乘<lb/>
寵驕盈漸不自覺進不能撫寧外内退不能推賢宗長<lb/>
遂使四海側心謗議沸騰祖約蘇峻不堪其憤縦肆兇<lb/>
<pb n="KR2f0039_WYG_288-29a"/>
逆事由臣發社稷傾覆宗廟虚廢先后以憂逼登遐陛<lb/>
下旰食踰年四海哀惶肝腦塗地臣之招也臣之罪也<lb/>
朝廷寸斬之屠戮之不足以謝祖宗七廟之靈臣灰身<lb/>
滅族不足以塞四海之責臣負國家其罪莫大實天所<lb/>
不覆地所不載陛下矜而不誅有司縦而不戮自古及<lb/>
今豈有不孝不忠如臣之甚不能伏劍北闕偷存視息<lb/>
雖生之日亦猶死之年朝廷復何理齒臣扵人次臣亦<lb/>
何顔自次扵人理臣欲自投草澤思諐之心也而明詔<lb/>
<pb n="KR2f0039_WYG_288-29b"/>
謂之獨善其身聖㫖不垂矜察所以重其罪也願陛下<lb/>
覽先朝謬授之失雖垂寛宥全其首領猶宜棄之任其<lb/>
自存自沒則天下粗知勸戒之綱矣<lb/>
隋文帝仁夀二年兵部尚書栁述尚蘭陵公主怙寵使<lb/>
氣帝問符璽直長韋雲起以外問不便事述時侍側雲<lb/>
起曰栁述驕豪未嘗經事兵機重要非其所堪臣恐物<lb/>
議以為陛下官不擇賢専私所愛斯亦不便之大者帝<lb/>
甚然之<lb/>
<pb n="KR2f0039_WYG_288-30a"/>
唐太宗貞觀七年蜀王妃父楊譽在省競婢都官郎中<lb/>
薛仁方留身勘問未及予奪其子為千牛於殿廷陳訴<lb/>
云五品以上非反逆不合留身以是國親故生節目不<lb/>
肯決㫁淹留嵗月太宗聞之怒曰知是我親戚故作如<lb/>
此艱難即令杖仁方一百解所任官魏徴進曰城狐社<lb/>
鼠皆㣲物為其有所憑恃故除之猶不易況世家貴戚<lb/>
舊號難理漢晉以来不能禁禦武徳之中以多驕縦陛<lb/>
下登極方始蕭條仁方既是職司能為國家守法豈可<lb/>
<pb n="KR2f0039_WYG_288-30b"/>
枉加刑罰以成外戚之私乎此源一開萬端爭起後必<lb/>
悔之将無所及自古能禁斷此事惟陛下一人傋豫不<lb/>
虞為國常道豈可以水未横流便欲自毁隄防臣竊思<lb/>
度未見其可太宗曰誠如公言向者不思然仁方輒禁<lb/>
不言頗自専擅雖不合重罪宜少加懲肅乃令杖二十<lb/>
而赦之<lb/>
武后已持政稍自肆於是武承嗣請立七廟追王其先<lb/>
中書令裴炎諫曰太后天下母以盛徳臨朝宜存至公<lb/>
<pb n="KR2f0039_WYG_288-31a"/>
不容追王祖考示自私且獨不見吕氏事乎后曰吕氏<lb/>
之王權屬生人今追崇先世在亡迹異安得同哉炎曰<lb/>
蔓草難圗漸不可長后不恱而罷<lb/>
中宗神龍元年立韋氏為后贈后父𤣥真上洛王左拾<lb/>
遺賈虚已上䟽曰異姓不王古今通制今中興之始萬<lb/>
姓仰觀而先王后族非所以廣徳美於天下也且先朝<lb/>
贈后父太原王殷鑒不逺須防其漸<lb/>
𤣥宗開元中皇后父王仁皎卒将𦵏用昭成皇后家竇<lb/>
<pb n="KR2f0039_WYG_288-31b"/>
孝諶故事墳髙五丈一尺侍中宋璟等請如著令帝已<lb/>
然可明日復詔如孝諶者璟還詔曰儉徳之恭侈惡之<lb/>
大也僭禮厚𦵏前世所戒故古墓而不墳人子於哀迷<lb/>
則未皇以禮自制故聖人制齊斬緦免衣衾棺槨各有<lb/>
度數雖有賢者㫁其私懐衆皆務奢獨能以儉所謂至<lb/>
徳要道者中宫若謂孝諶踰制初無非者一切之令固<lb/>
不足以法貞觀時嫁長樂公主魏徴謂不可加長公主<lb/>
太宗欣納而文徳皇后降使厚謝韋庶人追王其父擅<lb/>
<pb n="KR2f0039_WYG_288-32a"/>
作鄷陵而禍不旋踵國家知人情無窮故為制度不因<lb/>
人以揺動不變法以愛憎比来人間競務靡𦵏今以后<lb/>
父重戚不憂乏用髙冢大寝不畏無人百事官給一朝<lb/>
可就而區區屢聞者欲成朝廷之政中宫之美爾儻中<lb/>
宫情不可奪請準令一品陪陵墳四丈差合所宜帝曰<lb/>
朕常欲正身紀綱天下於后容有私邪然人所難言公<lb/>
等乃能之即可其奏又遣使賚綵絹四百匹<lb/>
憲宗時宰臣延英奏事畢因言及前古外戚專寵害政<lb/>
<pb n="KR2f0039_WYG_288-32b"/>
上曰朕毎以此為監外戚不惟止扵無權未嘗假其顔<lb/>
色正為此也宰臣李絳等曰鑒徃古之失立當今之制<lb/>
事光千古道冠百王今妃后家外戚之勢向外都不知<lb/>
有祇畏恭慎常恐有違至於職位賜與賔客聚㑹豈惟<lb/>
無敢踰制實亦不逮常人所以自陛下臨御已来后族<lb/>
戚里之家無一人有犯法懲責盖制於未然之所致也<lb/>
上甚恱曰今豈得如此乎若有踰越朕必寛捨此却是<lb/>
安全外戚之道也宰臣陳賀曰陛下檢抑外戚之道從<lb/>
<pb n="KR2f0039_WYG_288-33a"/>
古帝王無及今者聖㫖逺引睿政光昭可垂萬代之法<lb/>
也<lb/>
文宗開成三年以郭<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>為邠寧節度使上問栁公權以<lb/>
外議對曰郭<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>除邠寧外間頗以為疑上曰旼尚父之<lb/>
姪太后叔父自金吾作小鎮外間何尤焉對曰非謂旼<lb/>
不應為節度使也聞陛下近取<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>二女入宫有之乎上<lb/>
曰然入參太皇太后耳公權曰外間不知皆云<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>納女<lb/>
後宫故得方鎮上曰然則奈何對曰獨有自南内遣歸<lb/>
<pb n="KR2f0039_WYG_288-33b"/>
其家則外議自息矣上即日從之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百</head> <lb/>
    <p>
<pb n="KR2f0039_WYG_200-1a"/>
欽定四庫全書<lb/>
　歴代名臣奏議卷二百<lb/>
　　　　　　　　　　　　明　楊士竒等　撰<lb/>
　　求言<lb/>
宋哲宗元祐元年殿中侍御史孫升上奏曰臣聞古人有<lb/>
言曰武王諤諤而昌桀紂黙黙而亡夫以一士之謇諤豈<lb/>
足致成周之昌一人之循黙安能速夏商之亡積累然也<lb/>
何則謇諤之言達則壅蔽之患除壅蔽之患除則忠言日聞<lb/>
<pb n="KR2f0039_WYG_200-1b"/>
忠言日聞則變止扵未然禍消於未兆詩曰濟濟多士文王<lb/>
以寧則其昌也不亦宜乎循黙之風長則壅蔽之患成壅蔽<lb/>
之患成則忠言不聞忠言不聞則變生於不測禍至於已然<lb/>
詩曰雖無老成人尚有典刑曽是莫聴大命以傾則其亡也<lb/>
不亦宜乎壅蔽之傷國其患如此是以秦之盛强金城千里<lb/>
子孫帝王萬世之業而趙髙咫尺以鹿名馬則四海九州之<lb/>
以亂為治以危為安以白為黒以賢為愚固無足恠是以民<lb/>
窮而主不恤下怨而上不知俗已亂而政不脩此壅蔽之極<lb/>
<pb n="KR2f0039_WYG_200-2a"/>
而秦之所以亡也夫世之治亂係乎君子小人消長内<lb/>
外而已天下君子寡而小人衆君子常患乎在外而小<lb/>
人常患乎居内是以自古治世少而亂世多也然則朝<lb/>
廷之有君子可不貴㢤恭惟二聖臨御以来首開言路<lb/>
登用正人天下所謂忠信端良之士豪傑俊偉之才俱<lb/>
收並用無有棄遺近世得人之盛未有如今日者也君<lb/>
子日進而小人日退忠正日長而邪慝日消在廷濟濟<lb/>
有成周之風此首開言路之效也臣愚不肖遭遇明時<lb/>
<pb n="KR2f0039_WYG_200-2b"/>
獲在言職甞䝉賜對親承徳音使盡言無間雖有過差<lb/>
聖慈為之主張臣佩服訓辭以謂自古聖帝明王欲治<lb/>
求言之意不過如此而已伏惟皇帝陛下恭黙不言太<lb/>
皇太后陛下簾聽庶政一日萬機之㣲四海九州之逺<lb/>
深居房闥與共事者元老執政大臣爾今此數人者皆<lb/>
至公而無私處事無一不當扵理猶廣達耳目杜漸防<lb/>
㣲況未能皆至公而無私處事無一不當扵理而陛下<lb/>
乃於耳目之臣論議之際置黨附之疑開小人之隙疑間<lb/>
<pb n="KR2f0039_WYG_200-3a"/>
一開讒巧必作則君子不可勝誅而言者不安其職矣<lb/>
言者不安其職則朋黨比周之說勝賣直掠美之言入<lb/>
則雖聖聽不能無惑聽惑則其弊必至於厭言言厭則<lb/>
循黙之風作壅蔽之患生忠言不復聞矣臣切恐非朝<lb/>
廷之福也臣不勝大懼願陛下深思往古之明戒無替<lb/>
前日之訓詞除黨附之疑心待端良之君子無使循黙<lb/>
之風作壅蔽之患生則天下幸甚<lb/>
殿中侍御史林旦上奏曰廣言路然後知得失達民情<lb/>
<pb n="KR2f0039_WYG_200-3b"/>
然後知利病竊見去嵗五月詔求讜言士民爭欲自獻<lb/>
及詳觀詔語名雖求諫實欲拒言約束丁寧使不得觀<lb/>
望迎合犯令干譽終之以必行黜罰以恐懼之於是人<lb/>
人相戒言將出而復止至於再申諭告方達天聦聞初<lb/>
詔乃蔡確章惇造端其詞盡出於惇今二人既去其餘<lb/>
黨常懐醜正惡直之心願深留宸慮以折邪謀<lb/>
三年翰林學士知制誥兼侍讀蘇軾上奏曰臣近以目<lb/>
昏臂痛堅乞一郡蓋亦自知受性剛褊黑白太明難以<lb/>
<pb n="KR2f0039_WYG_200-4a"/>
處衆伏䝉聖慈降詔不許兩遣使者存問慰安天恩深<lb/>
厚淪入骨髓臣謂此恩當以死報不當更計身之安危<lb/>
故復起就職而職事清閒未知死所每因進讀之間事<lb/>
有切扵今日者輙復盡言庶補萬一昨日所讀寳訓有<lb/>
云淳化二年上謂侍臣諸州牧監馬多瘦死盖養飼失<lb/>
時枉致病斃近令取十數槽寘殿庭下視其芻秣教之<lb/>
養療庶革此弊臣因進言馬所以病盖將吏不職致圉<lb/>
人盜減芻粟且不卹其飢飽勞逸故也馬不能言無由<lb/>
<pb n="KR2f0039_WYG_200-4b"/>
申訴故太宗至仁深哀憐之寘之殿庭親加督視民之<lb/>
扵馬輕重不同若官吏不得其人人雖能言上下隔絶不<lb/>
能自訴無異扵馬馬之飢瘦勞苦則有斃踣奔逸之憂<lb/>
民之窮困無聊則有溝壑盗賊之患然而四海之衆非<lb/>
如養馬可以寘之殿庭惟當廣任忠賢以為耳目若忠<lb/>
賢踈逺諂佞在旁則民之疾苦無由上達秦二世時陳<lb/>
勝吴廣已屠三川殺李由而二世不知陳後主時隋兵<lb/>
已渡江而後主不知此皆昏主不足道如唐明皇親致<lb/>
<pb n="KR2f0039_WYG_200-5a"/>
太平可謂明主而張九齡死李林甫楊國忠用事鮮于<lb/>
仲通以二十萬人沒于雲南不奏一人反更告㨗明皇<lb/>
不問以至上下相䝉祿山之亂兵已過河而明皇不知<lb/>
也今朝廷雖無此事然臣聞去嵗夏賊犯鎮戎所殺掠<lb/>
不可勝数或云至萬餘人而邊將乃奏云野無所掠其<lb/>
後朝廷訪聞委提刑司體量而提刑孫路止奏十餘人<lb/>
乞朝廷先賜放罪然後體量實數至今遷延二年終未<lb/>
結絶聞奏凡死事之家官所當卹若隠而不奏則生死<lb/>
<pb n="KR2f0039_WYG_200-5b"/>
銜寃何以使人此豈小事而路為耳目之司既不隨事<lb/>
奏聞朝廷既行䝉蔽又乞放罪遷延侮玩一至于此臣<lb/>
謂此風漸不可長馴致其患何所不有此臣之所深憂<lb/>
也臣非不知陛下必已厭臣之多言左右必已獻臣之<lb/>
多事然受恩深重不敢自同衆人若以此獲罪亦無所<lb/>
七年翰林學士范祖禹論求言疏曰臣聞禹戒舜曰后<lb/>
克艱厥后臣克艱厥臣政乃乂黎民敏徳舜曰俞允若<lb/>
兹嘉言罔攸伏野無遺賢萬邦咸寧稽于衆捨已從人<lb/>
<pb n="KR2f0039_WYG_200-6a"/>
不虐無告不廢困窮惟帝時克后克艱厥后者知為君<lb/>
難也臣克艱厥臣者知為臣不易也君知為君之難則<lb/>
不可不求言於臣臣知為臣之難則不可不極言於君<lb/>
如此則政乃治黎民化之敏於為徳矣君知為君之難<lb/>
此孔子所謂一言而可以興邦也不知為君之難則所<lb/>
樂者唯其言而人莫予違也夫為人君出言不善而人<lb/>
莫敢違此孔子所謂一言而喪邦也舜知其如此故答<lb/>
禹曰信如此則嘉言無所隠伏人臣得行其言則天下<lb/>
<pb n="KR2f0039_WYG_200-6b"/>
之士願立於朝故野無遺賢賢人皆在朝則萬國咸寧<lb/>
矣人君能盡天下之善言不遺天下之賢人又動必稽<lb/>
于衆捨已以從人故能不虐無告皆得其所不廢困窮皆<lb/>
得其養惟帝堯能之禹以道陳戒故以此告舜舜以堯<lb/>
為法故以此荅禹其要在於聽言用賢從衆愛民而<lb/>
已臣今日所講孟子不敢勸齊王𤼵粟以救飢則與<lb/>
此正相違齊王為民父母坐視齊國飢饉其民將轉<lb/>
死溝壑而孟子不敢復言譬之馮婦搏虎豈得嘉言<lb/>
<pb n="KR2f0039_WYG_200-7a"/>
無所伏哉臣觀齊王不忍一牛之死以羊易之非無仁<lb/>
心也然而不能推愛牛之心而愛民見牛將死則知愛<lb/>
之見民將死則不知愛是以民飢而不救此所以為不<lb/>
仁也齊人無以仁義與王言者孟子非堯舜之道不敢陳<lb/>
於王前孟子見之時少齊人見之時多譬如萌生之物一<lb/>
日溫之十日寒之雖欲其生豈可得哉此所以為不智也<lb/>
齊王不仁不智由不能聽言用賢也昔仁宗謂輔臣曰如<lb/>
聞州郡嘗於夏秋之際先奏時雨霑足稼穡豋茂後或災<lb/>
<pb n="KR2f0039_WYG_200-7b"/>
傷畏罪不敢以聞使民不得免賦租甚非長吏愛民之意<lb/>
乃著令不罪州郡吏而聽除民租又有奏水災過實者有<lb/>
司請加之罪仁宗曰州郡多奏祥瑞至於水旱之災或抑<lb/>
而不聞今守臣自陳墊壊官私廬舍意亦在民豈當加罪<lb/>
也仁宗聖心恤民如此若使孟子遇仁宗之時豈有不言<lb/>
者哉臣願陛下以舜禹之言為法以仁宗之心為心以齊<lb/>
王為戒知為君之難不可不求言求言不可不訪問使嘉<lb/>
言日聞賢人日進則四海生民幸甚仁宗故事伏乞常留<lb/>
<pb n="KR2f0039_WYG_200-8a"/>
聖覽<lb/>
中書舍人孔武仲乞輪侍從官進對疏曰臣伏見前日<lb/>
近臣論奏乞罷侍従官轉對而專責以朝夕論思之効<lb/>
朝廷㝷已施行臣以謂論思者侍從之事然茍不持之<lb/>
以法度則責無所歸言與不言各從其意論思之効果<lb/>
安在也昔唐太宗聞直諫則奨激之乆不言事則誚薄<lb/>
之風聲所感羣下自勵是以終貞觀之世中外無壅蔽<lb/>
之事朝廷無佞媚之臣政理之効優出近世仁宗皇帝<lb/>
<pb n="KR2f0039_WYG_200-8b"/>
嘗御正陽門親䇿羣臣又嘗開天章閣召執政八人賜<lb/>
坐授以紙筆使條陳政事之要嘗謂輔臣曰近日上封<lb/>
言政事得失何其少也豈非言路壅塞所致乎英宗皇<lb/>
帝嘗謂范純仁曰近日風俗可嘉羣臣能屢来言事如<lb/>
此人君日有益矣仁祖英宗汲汲求人言如此是以至<lb/>
和嘉祐治平之政至今稱頌昨日陛下親御經筵許講<lb/>
讀官進對凡預講讀者不過五六人陛下聞其規戒之<lb/>
言亦多矣況侍従官不止五六人其能言天下之事者<lb/>
<pb n="KR2f0039_WYG_200-9a"/>
固多患在未有以率之而已伏望逺稽唐太宗及仁宗<lb/>
英宗勤求人言之義近推經筵許侍臣進對之意輪流<lb/>
侍從官二人進對令各陳所見擇其是者推行之則轉<lb/>
對之法雖廢論思之責猶在也<lb/>
元祐中中書舍人陳軒上奏曰祖宗舊制諸道帥守使<lb/>
者辭見之日並召對便殿非特可以周知利害亦可觀<lb/>
閱人才今視朝數刻而退惟執政大臣得在帝所或經<lb/>
旬閱月䑓諫官乃得覲餘皆無因而前殆非所謂廣覽<lb/>
<pb n="KR2f0039_WYG_200-9b"/>
兼聽之道願詔有司使如故事<lb/>
紹聖元年知杭州曽肇乞詔天下皆得直言及百官次<lb/>
對狀曰臣聞自昔有為之君欲以收攬威柄脩立政事<lb/>
一新海内之耳目則必公聽並觀大開言路使朝廷得<lb/>
失民情利病百官忠邪賢不肖畢聞扵上然後虚心審<lb/>
察揆以古誼參以時變出扵天下之公而無悖於前可<lb/>
施扵後者則斷而行之出扵一人之私而扵前為無稽<lb/>
扵後為有弊者則絀而不用以此經綸天下之務酬酢<lb/>
<pb n="KR2f0039_WYG_200-10a"/>
萬物之變故能所為必成所欲必獲古之興王所以功<lb/>
施一時澤及後世未有不出扵此者伏惟皇帝陛下躬<lb/>
至徳開大明方且夙寤晨興以緫攬權綱更革時敝為<lb/>
志然後𤼵徳音下明詔使人人得直言時事無有所諱<lb/>
以廣聦明以通壅塞正在此時而中外寂然未聞有所<lb/>
諮訪此臣之所未諭也論者或曰方今宇内無事朝廷<lb/>
清明陛下循守舊章足以稱治尚何事於言㢤臣切思<lb/>
之斯言過矣何則舜之繼堯無異道也方堯老而舜攝<lb/>
<pb n="KR2f0039_WYG_200-10b"/>
固也闢四門明四目達四聦及其命九官則天地人神<lb/>
草木鳥獸之政無所不舉而終之命龍作納言盖雖舜<lb/>
之盛徳又當極治之世所以通天下之情者猶不敢不<lb/>
以言為急又況徳未臻堯舜之盛世未若唐虞之治者<lb/>
乎惟是臣下用事則或蔽扵自私而惡聞其過扵是多<lb/>
為關防杜塞言者指鯁言正論為矯激以循黙取容為<lb/>
忠厚此則任事者之所便非朝廷之忠計也昔漢宣帝<lb/>
之初上書者皆為二封領尚書者先𤼵副封所言不善<lb/>
<pb n="KR2f0039_WYG_200-11a"/>
屏去不奏及魏相執政白去副封然後天下之情無不<lb/>
上聞宣帝所以知人疾苦成中興之功魏相所以緫領<lb/>
衆職號稱賢相者能去壅蔽故也陛下無有為之志則<lb/>
已茍有志焉而不廣開諮詢訪納之路臣未見其可也<lb/>
臣愚欲願陛下明詔天下皆得直言又詔百官使以次<lb/>
對諭以至誠求助之意責以盡忠無隠之誼其言而有<lb/>
益則不惟納用且加以賞言而無益則一切包容置而<lb/>
不問如此則逺近之人知陛下有求言之實有聽言之<lb/>
<pb n="KR2f0039_WYG_200-11b"/>
明孰不感激奮勵應上之求哉雖然四海之大士民之<lb/>
衆不必人人皆知義理方陛下虛已下問之時豈無乘<lb/>
間投隙以姦言私說惑亂聖聽者此則在陛下聽納之<lb/>
際有以辨之而已孔子曰將叛者其辭慙中心疑者其<lb/>
辭枝吉人之辭寡躁人之辭多誣善之人其辭游失其<lb/>
守者其辭屈孟子曰詖辭知其所蔽滛辭知其所䧟邪<lb/>
辭知其所離遁辭知其所窮孔孟所以知言用此而已<lb/>
蓋人之以言接於我者不能使之齊而能使吾不為彼<lb/>
<pb n="KR2f0039_WYG_200-12a"/>
之所惑者辨之有道故也辨之有道則雖姦言私說雜<lb/>
陳於前安能移我之意哉茍畏其惑亂而遂廢諮詢是<lb/>
何異憂噎而廢食也臣愚待罪從官轉徙五郡道路傳<lb/>
聞皆謂陛下聖質髙明濟以果斷其志將以有為於天<lb/>
下日夜傾耳以聽徳音而久之未有所聞輙因賜對首<lb/>
敢以是為獻伏惟留神采擇<lb/>
元符八年户部郎中曽鞏乞復轉對疏曰臣聞帝王即<lb/>
位之初必有以順天下之心答中外之望其為之有序<lb/>
<pb n="KR2f0039_WYG_200-12b"/>
在知其要而已臣伏覩先帝嗣位以来憂勤恭儉日謹<lb/>
一日神功聖徳充塞天地固非臣言所能髣髴也陛下<lb/>
繼之承之任大責重然四海之廣萬事之煩億兆之衆<lb/>
不可家至而人接之則欲達天下之情成天下之務豈<lb/>
有他哉在廣言路爾言路廣則人人得盡其情人人得盡<lb/>
其情則上無不聞之事下無不通之志政令之得失百姓<lb/>
之休戚羣臣之忠邪賢不肖雖在四方萬里之外陛下不<lb/>
出户庭不降几席可以周知而備見矣然後察政令之<lb/>
<pb n="KR2f0039_WYG_200-13a"/>
得者則力行之彌綸未至者則損益之百姓之所願欲<lb/>
則與之百姓之所疾苦則除之顯忠而去邪任賢而退<lb/>
不肖夫然故上澤得以下及下情得以上聞百官有司<lb/>
奉法遵職貴者不以崇髙而敢肆賤者不以踈逺而敢<lb/>
欺陛下深處法宫之中端拱無為而天下治矣夫任已<lb/>
聦明則其察愈詳其蔽愈甚因衆之聦明則所視者逺<lb/>
所聽者周故先王設進善之旌立敢諫之鼓陳誹謗之<lb/>
木又使瞽獻書師箴䏂賦䝉誦工諫近臣盡規親戚補<lb/>
<pb n="KR2f0039_WYG_200-13b"/>
察彼豈聦明之不足㢤知任已不如任衆也舜之繼堯<lb/>
所守一道然舜初受命則闢四門明四目達四聦以謂<lb/>
繼治世者耳目尤不可以不廣故也三代以還咨詢訪<lb/>
納固非一途然近世之所嘗行祖宗之所已試則命百<lb/>
官轉對實今日之要務也昔唐太宗初即位延見羣臣<lb/>
或論往古成敗或究民間利病每言及稼穡艱難則上下<lb/>
相規務遵勤儉言及閭閻疾苦則君臣感嘆議息征徭<lb/>
故能創業垂綂成貞觀之治下至代宗每扵紫宸聽朝<lb/>
<pb n="KR2f0039_WYG_200-14a"/>
常限三人奏事敢言者賞其盡規不言者責其隠黙故<lb/>
陸贄以謂諫雖未從且不深忤情茍有阻終獲上通周<lb/>
世宗即位之始亦延羣臣使陳當世之務故能外強兵<lb/>
威内脩政事而顯徳之政獨髙五代先帝熈寕之初亦<lb/>
詔百官咸以次對故事不逺行之非難此臣愚惓惓所<lb/>
以有望扵陛下也今學士大夫布滿周行人有所懐皆<lb/>
願自竭但慮詢求之未廣聽諫之未至爾陛下沛然𤼵<lb/>
徳音下惻怛之詔使之極言無有忌諱則孰不踴躍奮<lb/>
<pb n="KR2f0039_WYG_200-14b"/>
勵各罄所知以補聦明之萬一㢤陛下察其言之當者<lb/>
納之用之而勸之以賞言而未當或過扵訐直者寛裕<lb/>
色函而不加以罪非但舉空文循故事而已如此則四<lb/>
海之内知陛下有好問之美有聽言之實忠謀讜論日<lb/>
聞扵上而阿䛕壅蔽之私不得行矣天下之情孰有鬱<lb/>
塞而不伸天下之務孰有怠廢而不起者㢤故臣愚過<lb/>
計以謂今日之要務未有易此者也至扵廣收骨鯁敢<lb/>
言之人充耳目之任敕左右侍從之官責以論思獻納<lb/>
<pb n="KR2f0039_WYG_200-15a"/>
是皆朝廷之所素講不待臣言而悉者也<lb/>
哲宗時尚書右僕射范純仁奏乞㸔詳臣庶所上封章<lb/>
疏曰臣竊見旱暵作沴兩宫焦勞減膳責躬聳動羣聽<lb/>
臣以輔政無狀已與吕公著等同奏待罪乞行降黜夙<lb/>
夜憂懼思所以消弭災異之術上裨聖猷愚者千慮庶<lb/>
或一得臣觀前代多因災異求訪直言所以宣道人情<lb/>
以消壅蔽自陛下臨御之初即下詔許人實封言事當<lb/>
時臣庶所上封章盈於萬數其中必有可行之事可采<lb/>
<pb n="KR2f0039_WYG_200-15b"/>
之言若收其爝火之㣲亦可補大明之照大臣不能遍<lb/>
覽有司憚於舉行棄擲散遺稀獲省錄故未能上副陛<lb/>
下求言之意也伏望特降聖旨下三省樞密院六曹寺<lb/>
監將前来臣庶應詔所上封章後来不以行與不行據<lb/>
元初承受到都大數目並令檢尋進入然後擇賢明近<lb/>
臣專為總領仍許於尚書省閒曹及袐書省太常寺國<lb/>
子監工府及應閒慢寺監司局内選擇郎官丞簿博士<lb/>
帖職教授等指射一二十員分擘看詳逐旋節略緊切<lb/>
<pb n="KR2f0039_WYG_200-16a"/>
大意同申三省其有關久逺利害未可便行者即行下<lb/>
當職官局及逐處監司州縣相度給與日限具可否保<lb/>
明聞奏其決然可行者便令執政進擬施行如此則必<lb/>
得蒭蕘之言上裨堯舜之治<lb/>
徽宗初即位中書舍人曽肇乞脩轉對之制詔百官民庶<lb/>
極言時政狀曰臣伏讀詩書見周成王即政之初咨嗟<lb/>
求助至于再三羣臣進戒亦皆至誠懇惻無所諱避然<lb/>
考其時猶在除喪朝廟之後及康王嗣立自乙丑至癸<lb/>
<pb n="KR2f0039_WYG_200-16b"/>
酉纔九日而君臣更相訓告如恐不及夫詩書所載固<lb/>
非空言而康王纍然在喪服之中上下相飭如此其急<lb/>
豈非天位至重守之至難祗畏恐懼尤在其始故雖宅<lb/>
憂之際虛心納善亦不敢以已乎恭惟皇帝陛下聦明<lb/>
恭儉天質夙成孝友慈仁形於言動自出居邸第雖未<lb/>
有所施為而天下稱頌以為賢主及踐阼數日弛張廢<lb/>
置出於獨斷者莫不曲盡物情大慰民望則又天下歡<lb/>
呼以為英主此誠宗廟社稷之福夷夏生靈之慶也然<lb/>
<pb n="KR2f0039_WYG_200-17a"/>
臣以謂四海之逺非一人視聽之所能周萬幾之衆非<lb/>
一人思慮之所能給必須合天下之目為之視合天下<lb/>
之耳為之聽合天下之心為之思慮如是則陛下不視<lb/>
而明不聽而聦無思無為而天下治矣夫為此者非他<lb/>
在開言路而已言路開則上無不聞之事下無不達之<lb/>
情以之震舉敝壊蠲除疾苦考覈能否判别忠邪唯陛<lb/>
下之所欲為無施而不可也昔者以舜繼堯所守一道<lb/>
然猶明四目達四聦及禹繼舜亦拜昌言在漢宣帝始<lb/>
<pb n="KR2f0039_WYG_200-17b"/>
親政事則詔民上書去其副封以防壅蔽唐太宗初即<lb/>
位孫伏伽以小事諫太宗厚賜勉之以誘言者至于本<lb/>
朝可謂平治而祖宗以来數詔百官使以次對神宗舉而<lb/>
行之於熈寧之初以興起事功為後世法臣願陛下逺<lb/>
觀舜禹成康之所行近迹神考之故事修轉對之制下<lb/>
不諱之令明詔百官下及民庶使得極言時政無有所<lb/>
隠然後陛下擇其善者而行之且報之以賞大則加以<lb/>
爵秩小則予之金帛其言不足採若狂妄牴牾者一切<lb/>
<pb n="KR2f0039_WYG_200-18a"/>
置之不以為罪庶以鼓動天下敢言之氣紓𤼵鬱堙壅<lb/>
塞之情當今先務無大扵此願陛下亟行之<lb/>
右正言鄒浩乞如神考故事詔侍從言事䟽曰臣伏見<lb/>
神考嘗詔侍従官言事其略曰傳曰近臣盡規以為榮<lb/>
耻休戚與上同也今在此位者視朕過失與朝廷政事<lb/>
之闕黙而不言乃或私議竊嘆盖以其責不在已夫豈<lb/>
習見成俗以為當然其或有含章懐寳待倡而𤼵者也<lb/>
宜令侍従官自今視朕與朝廷政事之闕無有巨細各<lb/>
<pb n="KR2f0039_WYG_200-18b"/>
具章極言無隠噫言善而不用朕有厥咎道之而弗言<lb/>
爾為不恭朕将用此考察在位所以事君之實而明黜<lb/>
陟焉夫自五帝以來神聖超卓如我神考可謂羣臣莫<lb/>
能及矣然猶咨訪闕失不敢忽如此今陛下寵待近臣<lb/>
甚厚亦神考之用心顧近臣未必皆能上體聖意敢以<lb/>
所見極言無隠欲望如神考故事特降詔書諭以至懐<lb/>
庶幾人人思自罄竭陛下従而覽之豈唯兼收博采坐<lb/>
以無事而臣下忠邪得失之情亦因以灼知而盡見此要<lb/>
<pb n="KR2f0039_WYG_200-19a"/>
道也<lb/>
宣和六年司封貟外郎李光乞開言路劄子曰臣聞帝<lb/>
王之美莫大扵詢謀治安之時尤先扵警戒歴觀前代<lb/>
有為之君雖聦明有餘而切直之言不絶扵耳雖天下<lb/>
大治而㡬㣲之慎不忘于懐恭惟皇帝陛下以睿智寛<lb/>
仁之資膺祖宗積累隆平之業勞心求治幾三十年華<lb/>
夏乂安天地交泰符瑞之應史不絶書所謂太平盈成<lb/>
之期實在今日陛下所當憂勤宵旰虚已以聽納羣臣<lb/>
<pb n="KR2f0039_WYG_200-19b"/>
所宜精白勉勵夙夜以進戒而近嵗以来士大夫狃扵<lb/>
因循宴安寵禄䛕佞成風至妄引荀卿有聽従無諫諍<lb/>
之說以杜塞言路多士盈庭莫敢開說是陛下有容納<lb/>
之徳而羣臣進拒絶之計朝政之闕失臣下之姦邪生<lb/>
民之利病海内之休戚何由盡聞乎古人有言曰堂上<lb/>
逺扵百里堂下逺扵千里門庭逺扵萬里盖言壅隔之<lb/>
祻深也臣愚伏望陛下博延羣臣明詔天下廣衆正之<lb/>
路開不諱之門使忠良蹇諤之士有所規益而讜言進<lb/>
<pb n="KR2f0039_WYG_200-20a"/>
傾邪讒巧之徒不得壅蔽而下情通實天下幸甚<lb/>
徽宗時陳瓘論求言之詔未及舊弼劄子曰臣竊覩陛<lb/>
下近因日食詔許中外臣民實封言事天下之忠言必<lb/>
自此而進矣然而求言之詔普逮扵臣民而乞言之禮<lb/>
未加於黄耉竊慮耆徳故老久去朝廷或在謫籍或已<lb/>
得謝忠於徇國意欲有言泛然應詔則非舊弼之體宻<lb/>
貢封事則有強聒之嫌若非聖問俯及隆謙示敬則黄<lb/>
耉之言或不樂告是以周家忠厚尊事黄耉秦穆改過<lb/>
<pb n="KR2f0039_WYG_200-20b"/>
復詢黄髪詩書所載聖主之所宜行也願因側身懼變<lb/>
之時明示養老乞言之禮必有嘉謨來助初政格王正<lb/>
事無先於此伏望陛下上禀慈闈議而行之天下幸甚<lb/>
瓘又論賞言者劄子曰臣近者傳聞奉議郎鄭敦義進士<lb/>
何大正䓁皆以封事進言各霑恩賞所以開忠鯁之路踐<lb/>
前詔之語䝉蔽之患自此革矣此堯舜之用心也然而臣<lb/>
竊以謂天下善言雖有可賞而朝廷推恩未可太遽賞而<lb/>
太遽不能無弊古人有言曰言而有賞則恐拘介之士憚<lb/>
<pb n="KR2f0039_WYG_200-21a"/>
賞而不言貪冒之人慕利而妄舉自前者詔書之下人情<lb/>
歡抃皆欲有言然而拘介之士意在憂國雖願其言之見<lb/>
聽又以希賞而自嫌欲言不言終扵蓄縮此不能無弊者<lb/>
一也漢宣帝之初去封事之副而天下之言始得盡聞于<lb/>
上吏民上書言便宜有異輙下杜延年評處後奏言常與<lb/>
兩府及廷尉分章當是之時封事雖多而人主不勞者以<lb/>
宣帝左右有親信可委之士也今陛下侍從之間可委之<lb/>
士未見其人千章萬疏獨煩聖覽人人希賞日日望恩陛<lb/>
<pb n="KR2f0039_WYG_200-21b"/>
下躬自應副不無少勞非所以寧玉體而澄聖慮也此不<lb/>
能無弊者二矣又上書之士各盡忠誠凡朝廷當密之機<lb/>
未𤼵之命彼皆先揣其當然往往斥言而無避其事未經<lb/>
行遣安可先賞言者今日之事蓋有如此者矣此不能無<lb/>
弊者三也又今年省試下第之人不減數千上封事者十<lb/>
有三四臨去復留意各有望自料所言可以得賞則皆指<lb/>
日以待恩除望而有得然後欣恱臣恐朝廷恩命難以人<lb/>
人而悅之也此不能無弊者四矣臣愚以謂此四弊者皆<lb/>
<pb n="KR2f0039_WYG_200-22a"/>
生扵推恩之遽臣願陛下宣諭輔臣且賞敦義大正以<lb/>
誘天下敢言之士自餘章䟽有可取者並皆籍記姓名<lb/>
将来一併推賞賞之既緩則拘介欲言之士却或無嫌<lb/>
陛下萬機之餘可以徐覽朝廷當密之機必待先行而<lb/>
後賞欲去復留之士可使悉心而俟命如此則四弊去<lb/>
矣臣愚妄論事機冒犯天聽惟陛下裁赦<lb/>
欽宗靖康元年監察御史胡舜陟乞御史言事䟽曰臣<lb/>
竊以御史耳目之官以言為職故監察御史自唐以至本<lb/>
<pb n="KR2f0039_WYG_200-22b"/>
朝皆論政事繫官邪正與殿中侍御史同元豐紹聖著<lb/>
在甲令至崇寧間大臣營私欲其便已遂變祖宗成憲<lb/>
使人君無兼聽之明而南臺御史始有不言事者名存<lb/>
實亡害治尤甚今多事之時以開言路為急伏望睿㫖<lb/>
下本䑓令増入監察御史言事之文以復祖宗之制<lb/>
髙宗建炎間樞宻院編脩官胡銓上奏曰臣聞太平興<lb/>
國中有布衣皂囊獻書者太宗嘉納顧宰臣曰比降詔<lb/>
書許言事是雖狂悖朕不加罪淳化中武程上䟽狂瞽<lb/>
<pb n="KR2f0039_WYG_200-23a"/>
大臣李昉請加黜削以懲之太宗責之曰朕曷嘗以言<lb/>
罪人㢤臣以是知祖宗所以得天下定祻亂雖䂓模宏<lb/>
逺未易窺究大要納諫最為盛美仰惟陛下宵旰圖治<lb/>
渇聞嘉言凡詔書為求言而下者十盖五六真有祖宗<lb/>
求諫之風然比日中外論事之臣顧望畏忌𩔖多攟摭<lb/>
細故無甚骨鯁以副青規之聽臣實未喻臣聞康澄上<lb/>
時政䟽以謂天象變見不足懼直言不聞深可畏臣雖<lb/>
愚戇無識竊觀國家近事亦有不足懼而深可畏者欲<lb/>
<pb n="KR2f0039_WYG_200-23b"/>
望陛下申飭百官明示以渇諫之㫖使各直道而行盡<lb/>
言無諱於以消天變而折敵衝則太平淳化之治其則<lb/>
不逺惟陛下留神毋忽<lb/>
尚書右丞許景衡乞復轉對劄子曰臣伏覩建隆詔書<lb/>
臣僚轉對並須指陳時政得失朝廷急務或刑獄寃濫<lb/>
百姓疾苦近制每遇文徳視朝許侍從官二員轉對雖<lb/>
放朝亦許封進比縁朝廷多事輙廢不講方當國歩艱<lb/>
難修舉政事之時而論思獻納裨益國家乃侍臣之職<lb/>
<pb n="KR2f0039_WYG_200-24a"/>
也欲乞詳酌遵祖宗故事每月朔前後殿起居並許侍<lb/>
従官轉對或放朝亦令對進以副陛下虚已求言紹復<lb/>
祖宗成憲之意<lb/>
紹興三十年正字周必大上奏曰臣聞事有大疑謀及<lb/>
卿士著之洪範為世元龜我仁宗皇帝之在位也或御<lb/>
資政殿召兩府侍従而詢天下之事或御迎陽門集兩<lb/>
制近臣而賜直言之目或開天章閣内出筆扎而使條<lb/>
時政之當行者盖欲採在廷之善決當世之疑盛徳成<lb/>
<pb n="KR2f0039_WYG_200-24b"/>
功至今盖巍巍也陛下自臨萬㝢備歴百為凡曰事機<lb/>
難逃聖鑒近者奮剛斷起治功更易将臣舉直錯枉治<lb/>
内之道已無可言惟是荆襄兩淮地方數千里田畒未<lb/>
盡闢民兵未盡精将置而弗恤與則或非固圉之䇿将<lb/>
屯田以實塞與則必有生事之嫌此議者所以日夜為<lb/>
言陛下所以宵旰軫慮而廟謨籌箸所以猶汲汲也夫<lb/>
心術有限必因衆人之智明臆度難精不若親見之謀<lb/>
審臣願陛下監洪範之訓法仁祖之規以此二疑條為<lb/>
<pb n="KR2f0039_WYG_200-25a"/>
清問内詢䑓諫侍従以殫衆人之智外詢沿邊帥守以<lb/>
盡親見之謀俾之深思各以實對必使疆埸按堵盟約<lb/>
無虧在我者備禦既脩而在彼者觀聽不惑然後陛下<lb/>
與二三執政緫其說之善者折𠂻而行之不過片言議<lb/>
論定矣與夫日上螭頭之奏時聞黈纊之聦泛為危言<lb/>
而卒無可行名知大體而實則迂闊較其利害盖相萬<lb/>
也譬猶治疾當集良方茍無良方但言疾状雖云明脉<lb/>
豈曰善醫淹歴嵗時初亦何補思患豫備恐不其然伏<lb/>
<pb n="KR2f0039_WYG_200-25b"/>
望聖明特垂睿斷<lb/>
髙宗時胡寅上奏曰臣恭覩陛下虚心求言日昃不倦<lb/>
凡職事官以上悉許面對資衆謀屈羣䇿以收恢復之<lb/>
功徳意甚美而比来待對之人隔下班次有五六日至<lb/>
扵旬時者卑官冗吏職有常守既爾徘徊不無妨廢其<lb/>
間嘉言讜論稽扵上達又無以稱陛下見賢若渇之心<lb/>
臣愚欲望特降指揮凡當面對臣寮若遇其日引對未<lb/>
及即令退具所欲論奏之言依祖宗時百官轉對故事<lb/>
<pb n="KR2f0039_WYG_200-26a"/>
實封扵閤門進入則陛下有達聦之美臣子無底滯之<lb/>
嘆兩得之矣<lb/>
章誼乞詳延多士論天下利害䟽曰臣聞大廈之建非<lb/>
一木之枝帝王之功非一士之略方今國勢未寧邊備<lb/>
未設錢榖甲兵之問數至扵廟堂軍書羽檄之急交馳<lb/>
扵道路一日二日之間幾㣲鉅萬陛下與二三執政之<lb/>
臣朝思夕計固曰無遺酬對裁量固云不倦然而望治<lb/>
之誠雖切扵九重而筭計見效靡凝扵庶績臣伏思之<lb/>
<pb n="KR2f0039_WYG_200-26b"/>
此殆帝王之功未可以獨致而羣士之畧所宜扵徧舉<lb/>
以陛下天縱之聖固已不自恃其聦明而委之扵執政<lb/>
任事之人矣誠使執政任事之臣亦不敢自任其思慮<lb/>
而資其䇿扵天下智謀之士則何為而不成何求而不<lb/>
獲哉臣願陛下設為一司詳延天下習知治體之士使<lb/>
之極談天下之利害扵政事則論其孰後孰先扵法制<lb/>
則論其孰用孰捨論財賦則如何而足論甲兵則如何<lb/>
而強論都邑則何地可以宅中論征討則何人在所燮<lb/>
<pb n="KR2f0039_WYG_200-27a"/>
伐四民何由而得遂其生百吏何由而不失其職盜賊<lb/>
充斥必有安集之方夷狄内侵必有攘却之䇿然後宰<lb/>
相緫持衆美而定議扵廟堂陛下公聽並觀而責成扵<lb/>
宰相如此則規模宏逺来效可期矣傳曰禹思天下有<lb/>
溺者猶已溺之稷思天下有飢者猶已飢之故孔席不<lb/>
暇暖而墨突不及黔今天下飢溺甚矣此志士仁人遑<lb/>
遑之日也收覽羣䇿共濟當時之務以拯斯民之急非<lb/>
陛下仁聖誰為之日中必熭操刀必割誠不可以少緩<lb/>
<pb n="KR2f0039_WYG_200-27b"/>
惟聖主留神幸甚<lb/>
試中書舍人李彌遜乞許内外職事官言事劄子曰臣<lb/>
聞廊廟之材非一木之枝帝王之功非一士之畧舜有<lb/>
大功二十皆取諸人此有天下不易之理況艱難之時<lb/>
乎國家多事以来十有餘年大勲未集陛下深創前失<lb/>
力圗大計宸謨廟筭固無遺䇿然萬幾至繁日不暇應<lb/>
千慮之外有當却顧而預防者或隠扵㝷常不見之地<lb/>
非賴衆智未易明也夫今日當務之急政事不可不脩<lb/>
<pb n="KR2f0039_WYG_200-28a"/>
而自治之方未舉夷狄不可不備而善後之計未定有<lb/>
志之士所深慮也臣願陛下以此二事詔内外侍從官<lb/>
及見任職事官以上使得悉陳之陛下與一二大臣慎<lb/>
擇而力行必有以上裨聖聽助成恢復之功其在外官<lb/>
令於所在州軍實封投進行在官依面對例施行<lb/>
起居郎洪遵乞修注官經筵奏事劄子曰臣不肖幸得以<lb/>
記注陪侍經幄瞻望天威近在跬歩至於御茗分珍華墩<lb/>
錫坐皆非糞土小臣平生所敢覬望竊見春秋二講每於<lb/>
<pb n="KR2f0039_WYG_200-28b"/>
雙日先期書歴經筵官講讀畢許留身奏事脩注官雖與<lb/>
簽書未嘗有奏事者皆云近例如此聯名一歴不應别<lb/>
為二體臣伏聞元祐中起居舍人呂陶嘗乞候講讀罷<lb/>
臣僚再留奏事並許侍立以此觀之講退猶且入侍何<lb/>
由不許奏事欲望睿慈下講筵所依講讀官例施行<lb/>
遵又經筵進故事曰仁宗皇帝謂輔臣曰比上封言政<lb/>
事得失者何其少邪豈非言路壅塞所致乎其詔閤門<lb/>
通進銀䑓司登聞檢鼓自今州縣奏請及羣臣表疏其<lb/>
<pb n="KR2f0039_WYG_200-29a"/>
亟以聞<lb/>
　臣聞木従䋲則正后従諫則聖古之聖王以左右輔<lb/>
　弼諫諍之臣為未足也則又設敢諫之鼓進善之旌<lb/>
　誹謗之木下至百官官箴王闕百工庶人舉得以言<lb/>
　二帝三王之盛用此道也臣恭仰仁宗皇帝承三聖<lb/>
　休業天下已安已治可以垂拱無為方且深惟逺慮<lb/>
　一命令之下一政事之出孳孳業業專以闕失為懼<lb/>
　嘗曰臣下能進忠言朕何惜夏禹之拜又語輔臣以<lb/>
<pb n="KR2f0039_WYG_200-29b"/>
　封事之少丁寧告戒惟恐壅塞方時海㝢又安俊傑<lb/>
　居位臣寮所陳公車所奏一言片善朝至而夕行故<lb/>
　能四十二年之間治功茂盛跨軼三五視漢唐為不<lb/>
　足道竊謂有天下者當以仁宗皇帝為法<lb/>
中書舍人周麟之上奏曰臣伏見陛下厲精為治勤求<lb/>
民瘼芻辭輿誦博采兼聽孳孳如不及四方利病至纎<lb/>
至悉庶人得言之士大夫得言之監司郡守近民之吏<lb/>
得言之此誠有虞詢四門眀四目逹四聦之時也陛下<lb/>
<pb n="KR2f0039_WYG_200-30a"/>
求言之意聞之唯恐不行行之唯恐不盡而天下之所<lb/>
望者亦如此故邇者士庶上書陳獻利害及守臣到任<lb/>
條具裕民事進降者甚多看詳者不一然以臣觀之大<lb/>
要有三或施之扵民而民利槩之以法而法通若此𩔖<lb/>
者固無所疑朝廷皆以次施行矣有行之可以利民而<lb/>
扵舊法及一時指揮或大相牴牾或小有不合言既不<lb/>
可盡廢法亦不可輕議若此𩔖者臣亦各權其事之輕<lb/>
重乞従朝廷随宜參酌可否矣其或自有見行成法州<lb/>
<pb n="KR2f0039_WYG_200-30b"/>
縣所當奉行而猶申請不已言者猥多覽者易厭臣每<lb/>
看詳至此謂之無可施行則實有其弊設或一一申嚴<lb/>
則不勝其繁凡若此者臣今欲並行𩔖聚搃其條目取<lb/>
自聖裁特降明詔戒諭郡縣之吏使之明習條令罔或<lb/>
容私遵守成憲毋致違戾究心夙夜悉意奉行庶幾使<lb/>
陛下愛養元元廣謀從衆之惠徧及寰宇無一夫不被<lb/>
其澤天下幸甚<lb/>
右正言陳淵上求言䟽曰臣聞天地至大日月至明而<lb/>
<pb n="KR2f0039_WYG_200-31a"/>
人之游乎覆載之中出乎照臨之下皆其徳也今使人<lb/>
旦朝賛之暮夜譽之則人必以為得狂疾矣何則天地<lb/>
日月非賛譽之所能益而亦無待乎人之賛譽也人主<lb/>
之徳其大如天地其明如日月盖其所當然者雖賛譽<lb/>
何加焉故其平居所宜聞者切直之論而已虚辭餙説<lb/>
以相媚恱非所急也且凡賛譽者非欺則䛕使欺且䛕<lb/>
者得行其志人臣之利也而人主何利焉若夫切直之<lb/>
言乃人主之利而又人臣之所不利故人主聞切直之<lb/>
<pb n="KR2f0039_WYG_200-31b"/>
言常少而聞賛譽之語常多此不可不察也開道而求<lb/>
諌和顔而受之猶懼不至況樂輭熟喜便佞而惡聞其<lb/>
過乎昔在崇觀迄于宣和一時用人往往将順者多而<lb/>
正救者少馴致敗亂職此之由誠願推切直之為利監<lb/>
賛譽之為害狂愚者雖甚必恕䛕佞者雖寡必逺則下<lb/>
情得以上通而天下治矣<lb/>
淵又上奏曰臣聞昔之治世工誦箴諫大夫規誨士傳<lb/>
言庶人謗夫謗猶不廢也非直不廢而已舜之求言乃<lb/>
<pb n="KR2f0039_WYG_200-32a"/>
立謗木是使人謗已也而周公之戒成王曰小人怨汝<lb/>
詈汝則皇自敬徳是又不禁人之詈已也由是言之後<lb/>
世所謂謗訕之刑指斥之誅豈古之道哉祖宗之時謗<lb/>
訕指斥之律盖有不得已行之者自紹聖已来至扵宣<lb/>
和之末何多也使誠有是事聞而改之可也又豈可以<lb/>
一人之勢而盡箝天下之公論乎若其無是事而文致<lb/>
其罪則天下之士聞之将有藏其身而不見膠其口而<lb/>
不言者矣此今日之祻所由致真宗朝有訟事投匭者<lb/>
<pb n="KR2f0039_WYG_200-32b"/>
言渉不遜真宗録其所訟之事以示外廷曰若以其言<lb/>
盡付之有司所寃未直而指斥之罪先加之矣真宗之<lb/>
心與舜周公之意可謂不期而合者也後之子孫其可<lb/>
不以為法乎陸贄曰諫者多表我之能好諫者直示我<lb/>
之能賢諫者之狂愚明我之能恕諫者之漏泄彰我之<lb/>
能從有一于兹皆為盛徳人主欲知諫之有益斯言盡<lb/>
之矣<lb/>
淵又上奏曰臣聞人之所以惡聞其過者求已勝也而<lb/>
<pb n="KR2f0039_WYG_200-33a"/>
不知求勝扵人終莫能勝唯不求勝乃能勝人書曰予<lb/>
視天下愚夫愚婦一能勝予夫如是故能合天下之勝<lb/>
已者資之以成已何慮乎不勝孔子曰丘也幸茍有過<lb/>
人必知之孟子曰古之君子過則改之盖聖人未嘗無<lb/>
過以人知之為幸而君子有過亦以改之為貴未聞有<lb/>
惡聞其過者此所以有能有功而天下莫能與之争也<lb/>
其為勝也不亦多乎何則今人之為不善其知而故為<lb/>
之者固不足道有以善為之莫之覺而入扵不善者是<lb/>
<pb n="KR2f0039_WYG_200-33b"/>
其始扵善不善特未明也有人扵此指摘其瑕疵而譏<lb/>
議之則其見聞智愚必有以勝扵我矣若拒而不受彼<lb/>
言之者固無所損而吾之不善自若也如取其言之善<lb/>
以為一已之有是以天下之善為吾善也雖欲不勝人<lb/>
其可得乎<lb/>
淵又上奏曰臣聞太宗皇帝嘗以里語告真宗曰道吾<lb/>
惡者是吾師是雖人之常談而聖人取之盖人主唯不<lb/>
知其過故與亂同事而不自悟使聞其過而改之雖堯<lb/>
<pb n="KR2f0039_WYG_200-34a"/>
舜可進也由是言之道吾惡者非吾師而何孔子曰三<lb/>
人行必有我師焉擇其善者而從之其不善者而改之<lb/>
夫不善者猶将内自省焉而以為師而況於攻吾之惡<lb/>
乃所以進我於善也其可師也明矣仲虺之誥湯曰能<lb/>
自得師者王如是而得師又豈因人而得之哉不因人而<lb/>
得之夫是之謂自得人主能自得師則天下莫不歸焉<lb/>
其為王也孰禦<lb/>
光宗淳熈五年翰林學士周必大上奏曰臣聞人主冕<lb/>
<pb n="KR2f0039_WYG_200-34b"/>
旒蔽明黈纊塞聦其所以能明見萬里者内寄耳目扵<lb/>
臺諫外寄耳目於監司也今臺諫既以所聞告于上矣則為監<lb/>
司者自當數以所部利病獻焉今除每嵗刺舉一二官吏外<lb/>
鮮聞以某郡縣之利當興某郡縣之害當除徹于陛下之前<lb/>
者豈真無利害可言㢤盖未嘗周爰諏詢之過也臣願<lb/>
明詔部刺史或月或季各以部内所當罷行之事倣成<lb/>
周小行人所謂萬民之利害政事教治刑政之逆順與<lb/>
夫作慝犯令豐凶和樂之書條具以聞母得用薄物細<lb/>
<pb n="KR2f0039_WYG_200-35a"/>
故塞責如此則不惟陛下坐而周知天下之故亦可扵<lb/>
是稽其人之才否而詔黜陟矣<lb/>
寧宗時袁說友乞來忠言䟽曰臣切見陛下收採人才<lb/>
寘在朝列必欲使之各盡所長以濟事功臣觀在廷之<lb/>
臣𩔖皆謹守繩墨無所裨益如是則其誰不可為也陛<lb/>
下憂勤宵旰于九重之上羣臣無能為絲毫助者盖親<lb/>
近者少而踈逺者多也陛下朝夕論事不過二三大臣<lb/>
雖侍従䑓諫固已進見有時況扵其下百執儻有竒謀<lb/>
<pb n="KR2f0039_WYG_200-35b"/>
逺慮安能為用踰二三嵗始一輪對以踈賤之臣咫尺<lb/>
天威方且驚惶畏慄之不暇尚安能從容言天下事哉<lb/>
不過指摘細微以應故事遂使陛下有意聽言未必<lb/>
皆可採之言有心納諫未必皆切直之諫至扵一有施<lb/>
為近臣則曰上意已有所向小臣則曰朝廷自有成謀<lb/>
事有利害則皆緘黙不言一或參差始盡言其不可間<lb/>
有敢言之臣陛下又為之遷官進秩徒可来希意茍合<lb/>
之士而清修端潔者又嫌扵冒進而不肯言臣謂未行<lb/>
<pb n="KR2f0039_WYG_200-36a"/>
其言而遽進其人乃所以杜言者路也遂使天下利害<lb/>
陛下以一人之身而獨任其責将何望扵天下士㢤雖<lb/>
臣亦為大可愧也臣願陛下明詔有司事有可否不間<lb/>
侍從百執之臣不以輪對使各罄其忠其言可用雖無<lb/>
謀援當力主其說未有成績不可遽加進擢以為賢者<lb/>
之嫌庶㡬羣謀用而勲業濟矣<lb/>
都官郎官袁燮上奏曰臣不佞四月六日猥以庸陋獲<lb/>
對清光敷陳治道勸陛下以延訪英髦讀畢臣復口奏<lb/>
<pb n="KR2f0039_WYG_200-36b"/>
申述延訪之意謂陛下欲周知是非得失之實要在勤<lb/>
扵好問陛下首肯再三聖詔云問則明於是悚然深服<lb/>
聖人謨訓如此之簡且切也退而與朝士言亦無不稱<lb/>
賛聖言之簡要陛下既洞見此理臣以為必能日與賢<lb/>
臣往復問答開廣聦明期大有為扵天下而側聽十旬<lb/>
陛下端拱淵黙尚如曩時臣竊惑焉豈聖意自有主耶<lb/>
臣聞易之乾曰君子學以聚之問以辨之乾君徳也謂<lb/>
學雖甚富而心有所疑不辨不明此所以貴乎問也中<lb/>
<pb n="KR2f0039_WYG_200-37a"/>
庸曰舜其大知也與舜好問而好察邇言仲虺告成湯<lb/>
曰好問則裕自用則小以是知勤扵好問實帝王之盛<lb/>
徳陛下既知如是而明則當知夫反是而暗明則光輝<lb/>
旁燭無所不通暗則是非得失懵然無辨豈不大相逺<lb/>
哉且今日在廷之臣孰有某善孰有某能孰可以當重<lb/>
任孰可以辦一職孰為人望所歸孰為清議所貶陛下<lb/>
能盡知之乎當今之務何者為綱何者為目何者當先<lb/>
何者當後所未立者何事所未革者何弊陛下能盡知<lb/>
<pb n="KR2f0039_WYG_200-37b"/>
之乎吏貴乎亷而貪濁者衆吏貴乎良而慘酷者繁或<lb/>
催累年積欠鞭箠不止或借朝廷威令羅織無辜此百<lb/>
姓所以不堪其苦也陛下能盡知之乎将帥擁兵固有<lb/>
忠於為國者矣而多徇私者固有勇扵立功者矣而多<lb/>
怯懦者固有勤於閱習者矣而多茍簡者掊剋日甚名<lb/>
籍多虚此緩急所以不可仗也陛下能盡知之乎凡此<lb/>
數條臣竊料陛下未必盡知也夫以聖徳純茂而於此<lb/>
未能盡知其故何㢤亦惟端拱淵黙而罕𤼵扵清問而<lb/>
<pb n="KR2f0039_WYG_200-38a"/>
已今宰執奏事陛下猶有所咨訪自從臣近列得聞玉<lb/>
音者寡矣況踈逺者乎此國家之大患臨政雖乆而治<lb/>
功未立皆由此也或以為人主一言之失史官書之天<lb/>
下議之問而不當不如勿問臣竊謂不然自古帝王之<lb/>
言豈能無失惟得賢臣開陳正救歸扵至善而已豈可<lb/>
畏人之譏議而終於不問㢤陛下誠能自今以往有疑<lb/>
必問咨訪宰執日益加詳至扵從臣之獻納䑓諌之奏<lb/>
陳百官之輪對監司郡守之升殿者人人咨訪究其所<lb/>
<pb n="KR2f0039_WYG_200-38b"/>
藴必将披瀝肝膽效其忠誠而事無鉅細豈有所不知<lb/>
哉臣又聞皇太子天資英粹率由善道可謂盛徳矣而<lb/>
扵接對宫僚之時亦罕有所訪問盖非不欲問也其意<lb/>
以為聖父淵黙於上而子道亦當爾也臣嘗觀一介之<lb/>
士欲自植立者茍有所疑亦必咨問況主器之重所關<lb/>
甚大而可不以是為急乎此在陛下以身帥之陛下躬<lb/>
好問之誠率之扵上而以臣所奏宣示東宫曉然知<lb/>
好問之益每一月具所與宫僚問答之語悉以上聞則<lb/>
<pb n="KR2f0039_WYG_200-39a"/>
智慮日明徳業日充誠宗社無疆之休也陛下毋忽臣<lb/>
言<lb/>
元世祖時趙天麟上䇿曰臣聞明堂之材非一樹之枝<lb/>
太平之功非一士之略以衆人之聽為聽則其聽益聦<lb/>
以衆人之視為視則其視益明堯有衢室之問舜有緫<lb/>
章之訪兼天下之智悉天下之情故能文武聖神受皇<lb/>
天之眷命温恭濬哲増𤣥徳扵無窮此帝王之極功古<lb/>
今之共美也今國家體堯齊舜坐阜天民自先帝以來<lb/>
<pb n="KR2f0039_WYG_200-39b"/>
乾坤再立日月重明一家之典式方新萬姓之風俗漸<lb/>
變太和方立厄運還來有共工崇伯之徒扇滔天方命<lb/>
之禍上𤣥降鑒殱厥渠魁復用賢臣爰修治具然而覆<lb/>
盆難照之地生靈無告之都餘風未殄盛化未𢎞知此<lb/>
事者莫及官吏不加詳問孰肯明言臣謂内外官僚並<lb/>
膺天命或申風化或舉宏綱或整治軍民或監守營辦<lb/>
各居其職各掌其事斯皆逹情弊之淵源見利害之精<lb/>
㣲皆有區區為國之心坦坦至公之論以國家雖開言<lb/>
<pb n="KR2f0039_WYG_200-40a"/>
路未嘗專詢于百官彼百官其意将曰布衣之人綽綽<lb/>
餘裕無官守之拘而有言責之階則上自朝廷下及軍<lb/>
民無非所當言者故敢言之也今吾軰既當職分職分<lb/>
之外非所宜知進則恐有侵官之嫌退則自違忠懇之<lb/>
志扵是超然無懼敢陳仁義於王前者萬無一二焉臣<lb/>
竊惜國家之聽覧猶有所遺而百官之忠告未獲盡伸<lb/>
也唐文皇貞觀五年詔百官言得失中郎将常何武人<lb/>
不渉學家客馬周為條二十餘事皆當世所切太宗恠<lb/>
<pb n="KR2f0039_WYG_200-40b"/>
問之何以實對且言周忠孝人也此盖無學者假手於<lb/>
人而為之亦足以見其友之何如也且方今山野草茅<lb/>
之人白屋衡門之士猶使之上書陳言況内外之命官<lb/>
乎伏望陛下増光鸞紙垂問鵷聨旁及外路之官俾適<lb/>
中心之願天人之相通奚以審之帝王之一揆奚以行<lb/>
之朝廷之美慶奚以増之古今之大體奚以施之守成<lb/>
之治道奚以先之化刑之先後奚以言之綱常之正理<lb/>
奚以本之外方之未服奚以來之閭閻之疾苦奚以救<lb/>
<pb n="KR2f0039_WYG_200-41a"/>
之有司之私弊奚以革之食貨之富庶奚以致之其此<lb/>
等未能悉數者皆奚以問之凡省䑓院部及管民官五<lb/>
品以上内外諸衙門三品以上官並各對之凡官品不<lb/>
在限内而欲對者聽凡無文者具實事凡所對在京師<lb/>
者就呈都省在外者繳申所統達于都省都省未敢開<lb/>
拆照視乃奏聞于上上命大臣議之於是都省判送禮<lb/>
部禮部官察院官一同評議既定具呈都省都省及御<lb/>
史臺翰林院官議其可行者奏聞而行之凡言中者至<lb/>
<pb n="KR2f0039_WYG_200-41b"/>
考加階不中者無罪凡英材卓犖超絶倫流者别行不<lb/>
次用度若然則國家之聽覧無遺百官之忠告獲伸虞<lb/>
書云明四目達四聦此亦其一也<lb/>
天麟又上䇿曰臣聞國家之政或有弛張下民之心即<lb/>
殊哀樂驗扵民而知其政聽其聲而見其情盖在心為<lb/>
志𤼵言為詩詩有六義之分道無二端之異一言可以<lb/>
蔽之思無邪焉耳矣所以衆史掌於前聖人刪於後三<lb/>
百餘篇班于六經固非輕也豈惟此㢤上世以來稗官<lb/>
<pb n="KR2f0039_WYG_200-42a"/>
嘗立九流之内小說預焉凡道聽塗說之所造閭里小<lb/>
知之所及亦使綴之而不忘庶或一言之可采也戰國<lb/>
而下緫攬權綱以為狂夫之議鮮有得中聖人之書<lb/>
足以為法是以天子不採詩諸侯不貢詩樂官<lb/>
不達雅國史不明變惟漢武之朝定郊祀之禮祠太一<lb/>
扵甘泉祭后土於汾隂乃立樂府而采歌謡於是有代<lb/>
趙之謳秦楚之風然帝徒能好名而不復察實故當時<lb/>
之體斷不能肩上世帝王之治也方今聖主拱極賢臣<lb/>
<pb n="KR2f0039_WYG_200-42b"/>
毗政羣生已遂四海咸賔又奚須市井閭閻之語哉但<lb/>
以古今聖賢之所同者志扵仁而已厚其民而已是則<lb/>
同若夫政事之因時損益之中莭則不同也何則議結<lb/>
繩之事於耀文之世豈能行乎談無為之理於救弊之<lb/>
際豈可從乎故雖有先王之陳跡而亦未能一一盡從<lb/>
之也遂不免於旁搜逺覽博達羣情庶乎殊塗而同歸<lb/>
百慮而一致也聖明開言路之後陳言者莫非通經典<lb/>
之儒士習文法之吏貟皆持大體以泛言未悉輿論而<lb/>
<pb n="KR2f0039_WYG_200-43a"/>
備紀由是觀之則市井閭閻之語亦寔不可棄者也昔<lb/>
堯有四凶堯不能去及舜為相而去之非舜之明明扵<lb/>
堯也以舜之陶漁耕稼在下親被其苦故知之也況天<lb/>
聦明自我民聦明天明威自我民明威可不先於民乎<lb/>
臣竊以為國家若立采風謡之官則下民之瘼可以知<lb/>
矣守令之賢愚可以辨矣朝廷之得失可以聞而戒之<lb/>
矣又審市價之髙低則知民之所趨尚者矣察方俗之<lb/>
善惡則知政之所當加者矣聆歌頌之和聲則知法之<lb/>
<pb n="KR2f0039_WYG_200-43b"/>
所當守者矣伏望陛下令繡衣使者廵行之兼采閭閻<lb/>
風謡達之憲臺凡政事之失者移文都省改張條目奏<lb/>
聞丹闕付于隨處行省而行之所以廣仁恩也凡祝頌<lb/>
之和者行下太常播為雅頌奏聞丹闕薦于天地宗廟<lb/>
而歌之所以廣孝敬也仁恩孝敬既廣於上而百姓心<lb/>
和于下矣心和則氣和氣和則形和形和則聲和聲和<lb/>
則天地之和應矣故隂陽和風雨時甘露降五榖登朱<lb/>
草生山不童澤不涸麟鳯在郊藪龜龍逰於沼此盖和<lb/>
<pb n="KR2f0039_WYG_200-44a"/>
之至極也聖人云移風易俗莫善扵樂其此之謂歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_200-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百<lb/>
</p>
<p>
</p>
  </div>
</body>
</text>
</TEI>
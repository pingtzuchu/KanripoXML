<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百四十</head> <lb/>
    <p>
<pb n="KR2f0039_WYG_140-1a"/>
欽定四庫全書<lb/>
　歴代名臣奏議卷一百四十<lb/>
　　　　　　　　　　　明　楊士奇等　撰<lb/>
　　用人<lb/>
宋哲宗元祐間誎議大夫王覿言進退執政事上疏曰<lb/>
臣近者伏見左僕射司馬光以疾不起中外人情所共<lb/>
痛悼乘輿親奠恩禮甚渥固其宜也光社稷臣也執政<lb/>
朞年之間興利除害進賢退不肖功業赫然著於天下<lb/>
<pb n="KR2f0039_WYG_140-1b"/>
凡有識之士不以光得行其志為難而以陛下特達拔<lb/>
擢用光於閒退之中而信任不疑為難也然光之薨上<lb/>
自聖情次及賢士大夫下至於民庶莫不嗟惜而奸邪<lb/>
傾險之人則方且私相慶快也非徒慶快之而已又覬<lb/>
幸非光之比者入而為相則庶幾得以復騁其私焉然<lb/>
則陛下命相可得而不慎哉或謂太師文彦博且將代<lb/>
光執政矣臣愚決知不然也何則陛下前日既知彦博<lb/>
耆老當尊禮之而不以三省細務嬰之矣今日豈復用<lb/>
<pb n="KR2f0039_WYG_140-2a"/>
以代光執政哉陛下以師臣處彦博最為得體仍俾之<lb/>
平章重事此曠世殊禮也人臣之榮無以加矣彦博以<lb/>
耆德重望而當此殊禮誰曰不然固足以尊朝廷而鎮<lb/>
夷夏也惟不當專委以政夫三省事務之繁既非年逾<lb/>
八十之人所能任且又政事之要莫甚於用人而彦博<lb/>
素無知人之譽故比者入朝首薦崔台符而次引楚建<lb/>
中搢紳傳以為笑此陛下聽覽之所及也臣固知陛下<lb/>
必不委彦博以政也或者之所謂乃私憂過計而已臣<lb/>
<pb n="KR2f0039_WYG_140-2b"/>
又聞中書侍郎張璪将乞補外而適當大禮之後執政<lb/>
大臣必更有求去者或者深疑朝廷以求去者之多而<lb/>
既不可以皆聽則璪将縁此而亦留矣臣愚亦以為不<lb/>
然也夫璪之不安其職自以彈劾者衆私慝暴著公議<lb/>
不容而求去焉與夫無故而求去者異矣朝廷禮意何<lb/>
可以均一也自祖宗以來執政大臣於大禮之後請去<lb/>
者非一或聽或否繋於臨時顧其人之如何耳若璪者<lb/>
雖無請猶當去之況其有請哉臣故知陛下必不以請<lb/>
<pb n="KR2f0039_WYG_140-3a"/>
去者多而璪亦得留也或者之所謂亦私憂過計而已<lb/>
臣又見侍從之間久次之人其才能趣向鮮有同者陛<lb/>
下将以補執政之闕尤不可不慎也夫知臣莫若君惟<lb/>
不限以資秩前後而視其有大公至正之心能為陛下<lb/>
消危疑厚風化興利除害進賢退不肖者而用之則有<lb/>
補於聖政矣陛下勿謂司馬光既薨之後更無其人也<lb/>
臣願陛下左右大臣必深察詳擇之既知其可用矣則<lb/>
禮遇之信任之而無忽焉異日必有盡忠於陛下如光<lb/>
<pb n="KR2f0039_WYG_140-3b"/>
者出矣茍非其人而有蠧於國則去之何傷故曰任賢<lb/>
勿貳去邪勿疑也此臣之所陳陛下皆有已行之效者<lb/>
聖心慮之當已熟矣何必臣言然臣之區區以謂陛下<lb/>
惟能終始於此則可以成太平極治之業而無愧於堯<lb/>
舜三代之君也惟聖慈詳酌干冐睿聽臣無任戰汗之<lb/>
至<lb/>
覿又奏為言差除召試事上疏曰臣伏聞為治之要莫<lb/>
先於用人故書曰惟治亂在庶官官不及私昵惟其能<lb/>
<pb n="KR2f0039_WYG_140-4a"/>
爵㒺及惡德惟其賢夫自古以來為國家者豈不欲皆<lb/>
得賢者能者而官爵之惟其私有所自蔽則不能者有<lb/>
時而以為能惡有所難知則不賢者有時而以為賢焉<lb/>
此官爵所以不得皆及於賢者能者而治亂亦不得不<lb/>
異也臣竊見近日差除多不協於公議夫監司者一路<lb/>
生靈百城官吏休戚之所繋也可得而輕授耶然而闒<lb/>
冗不才如王公儀庸暗無恥如盛南仲與賈青朋奸如<lb/>
程高為李憲奴使如孫路者而皆得以為之則彼一路<lb/>
<pb n="KR2f0039_WYG_140-4b"/>
生靈百城官吏休戚之所繋者乃在此曹可不為之痛<lb/>
惜哉且陛下之用監司不可謂不慎矣既委執政以擇<lb/>
之又命侍臣以薦之所用宜皆得人也今猶公議不以<lb/>
為然者葢人之難知亦已久矣非特今日也今侍臣雖<lb/>
薦之而於能不能之間豈皆無惑哉執政加察而用之<lb/>
可也執政雖用之而於賢不賢之間豈皆無惑哉言事<lb/>
官操公議而論之可也言事官之言誠不妄則陛下行<lb/>
之何疑若以謂侍臣既薦之矣執政不當復察而其人<lb/>
<pb n="KR2f0039_WYG_140-5a"/>
雖非亦用之執政既用之矣言事官不當復論而其言<lb/>
雖是亦置之如此而欲任用之得人不亦難乎方二聖<lb/>
臨朝羣賢輔政不應有此弊臣但見比者除授既多失<lb/>
當及言事官論列又不施行故竊疑之此非朝廷之福<lb/>
也臣前日復聞除刑部郎中王振為大理少卿自郎官<lb/>
為少卿雖非遷擢然振之為大理官久矣當楊汲為卿<lb/>
之際因其滿罷又薦以為大理正振憸巧刻深最為楊<lb/>
汲崔台符所愛信汲台符鍜鍊之獄多振力也前日為<lb/>
<pb n="KR2f0039_WYG_140-5b"/>
郎官已駭物論今又使之治獄不惟恐故態復作以害<lb/>
良善兼衆論必以謂朝廷復用酷吏為廷尉矣非所以<lb/>
安人情也臣愚竊謂承崔台符楊汲王孝先之後須用<lb/>
稍通經術性質忠厚之人為之卿而使天下無寃民乃<lb/>
有補於聖政如振者當與台符汲孝先同黜安可以復<lb/>
用也臣又聞執政所薦館職非時召試外議籍籍亦謂<lb/>
其人有不足以辱文館者夫執政大臣各舉其所知以<lb/>
應詔豈不欲高才盛德之士以稱陛下之任使哉葢潔<lb/>
<pb n="KR2f0039_WYG_140-6a"/>
其進者皆不保其往愛其才者或不察其行故未免人<lb/>
言之多也臣亦望陛下宣諭執政更加採聽而去取之<lb/>
庶幾召試之後人無異論臣智識淺陋豈敢自謂知人<lb/>
然今所論列皆得之於公議也惟聖慈詳察<lb/>
覿又留安燾疏曰臣竊聞同知樞宻院安燾家居請郡<lb/>
臣愚不知聖意之所在将聽其去耶不聽其去耶臣伏<lb/>
見安燾與清臣其才能皆無足以過人者當蔡確韓縝<lb/>
章惇張璪當國用事之際燾清臣惟務順從不能有所<lb/>
<pb n="KR2f0039_WYG_140-6b"/>
建明方是時不惟確縝惇璪為可去而燾清臣亦可去<lb/>
也然諫官御史交章列疏具言確縝惇璪之惡而罕及<lb/>
燾清臣者本非為惡之人雖務順從其情可恕故言雖<lb/>
或及而不力也昨者清臣自尚書右丞除左丞論者謂<lb/>
清臣雖序遷而常才不可以更有進擢臣之説亦如是<lb/>
也燾自同知樞宻院除知樞宻院論者以謂燾從執政<lb/>
下列而直出門下侍郎之上超躐太甚臣之説亦如是<lb/>
也葢其時確縝惇璪未盡去小人之黨方熾得全才重<lb/>
<pb n="KR2f0039_WYG_140-7a"/>
德之人進為輔相以肅清邪黨而燾清臣素乏骨鯁之<lb/>
譽無足賴者然言者猶止欲朝廷不更升遷而已未嘗<lb/>
欲陛下逐而去之也今確縝惇璪皆已罷黜邪黨既清<lb/>
先帝之舊執政惟燾清臣在焉陛下若遂聽其去則過<lb/>
甚矣葢燾若去即清臣迹亦不安而復須求去其勢然<lb/>
也臣向論縝璪姦邪累䝉陛下宣諭欲存留舊人此聖<lb/>
度高遠過於常情萬萬然縝璪姦邪顯著勢不可留以<lb/>
害政故終為衆論之所不容陛下必欲留舊人燾清臣<lb/>
<pb n="KR2f0039_WYG_140-7b"/>
可留也燾清臣雖常才而留之無害於聖政去之有損<lb/>
於國體此公論也臣竊見言事臣僚惟務以彈劾為事<lb/>
今燾之求去彼雖知其留之為便而不少肯為陛下言<lb/>
者避嫌疑也臣不敢以嫌疑之故不盡忠於陛下惟聖<lb/>
慈詳酌<lb/>
元祐六年覿為刑部侍郎轉對劄子曰臣伏見諸路監<lb/>
司移易頻數座席未煖已或有欲去之心職事不安豈<lb/>
能為經久之計夫官不宿業古今之通患也今雖員多<lb/>
<pb n="KR2f0039_WYG_140-8a"/>
闕少久任稍難然中外官司猶頗有三年之法至於監<lb/>
司豈可以責之速效而轉徙頻數比它官特甚大率一<lb/>
路之間郡縣百數廵歴經年未能周遍官吏之能否民<lb/>
物之利病非熟見而詳察之未易得其實也或數月而<lb/>
易或朞年而罷則雖有高才遠慮何暇施為甚者習為<lb/>
因循茍簡以幸替去弊無所革汙吏不知畏長久之策<lb/>
置而不講故轉運司財用日耗提刑司常平坊場之政<lb/>
浸以隳壞此不可以不恤也臣伏望朝廷立監司久任<lb/>
<pb n="KR2f0039_WYG_140-8b"/>
之法明詔諸路監司以久任之意使才高慮遠者有所<lb/>
施為因循茍簡者知其無以迯責則各思自竭而職事<lb/>
舉矣<lb/>
元祐中殿中侍御史吕陶乞差梁彦通充監司任使上<lb/>
奏曰臣竊以朝廷分遣監司臨按郡邑生民之休戚一<lb/>
道之利害繫其舉措事權至重選任或失人乃受弊非<lb/>
彊明通恕深知世務者不可輙付臣将命使遼經途河<lb/>
朔官吏能否粗得而知伏見右朝請大夫權知邢州梁<lb/>
<pb n="KR2f0039_WYG_140-9a"/>
彦通性資不茍識慮甚明慎守官箴偹諳民政不任察<lb/>
而下情通不峻刑而羣吏畏賑惠流散屏息宼盜皆有<lb/>
良術見於治效況彦通更踐之久累䝉煩使甞經六任<lb/>
堂選實歴三任知州資序不為不高勞能不為不著尚<lb/>
淹一郡衆論惜之今知邢州至三月已及一年伏望聖<lb/>
慈檢會本人資歴及其勞效特降指揮差充監司任使<lb/>
必能宣布德澤振舉教條上副簡拔之意<lb/>
陶又上明任劄子曰古之聖人制為君臣以立於朝廷<lb/>
<pb n="KR2f0039_WYG_140-9b"/>
者豈獨辨上下之體全人主之尊而已乎其勢必相須<lb/>
其義必相濟将以辦天下之事也然而君臣之際常患<lb/>
乎責之非其任待之失其心無相與之情以固相須之<lb/>
勢無相信之實以伸相濟之義是以賢智才能之士不<lb/>
獲自盡於上而治道有未至焉此其故非他葢人主以<lb/>
細務為先而不留神於天下之大計以猜嫌為術而不<lb/>
思憂患之誰與處也天下之事固有大小矣治亂安危<lb/>
之機政教威福之具所謂大者也舉而責之大臣則當<lb/>
<pb n="KR2f0039_WYG_140-10a"/>
矣大臣之責既重而天子待之又深不以崇高富貴自<lb/>
處而薄其顧遇之禮不以盈成閒暇為足恃而與之計<lb/>
及存亡休戚之外相接以情相交以道上無疑貳之隙<lb/>
而下無猜嫌之端則固能竭忠致力盡其為臣之分而<lb/>
天下之事不足辦矣此易所謂泰而劉向以為通而治<lb/>
也永惟堯舜之盛九官分職禮樂刑政任得其人而朝<lb/>
廷之上咨嗟都俞君有以詢於臣而臣有以告於君其<lb/>
言皆出於懇誠而其道各務於訓戒昌明之化基於此<lb/>
<pb n="KR2f0039_WYG_140-10b"/>
歟漢高帝唐太宗皆以英豪葢世之才經營吴下奇謀<lb/>
宻畫則責之蕭張典章禮樂則求之房杜其君臣之間<lb/>
相與論議則丁寧反覆切究事情宻如朋友此聖君賢<lb/>
主善任大臣而能盡其心以崇王道之大略也二府者<lb/>
所謂經邦論道之官與天子維持天下而圖安危者也<lb/>
其智慮之所存其才業之所及豈止於除吏㫁獄之間<lb/>
而不出金穀律令之外乎生民未乂必有以安也四夷<lb/>
未懐必有以禦也教化未至必有以導也綱紀未偹必<lb/>
<pb n="KR2f0039_WYG_140-11a"/>
有以完也朝廷之所責者其重如此則所待宜何如哉<lb/>
昔我祖宗皆深明大臣之任而有以待當時之輔相可<lb/>
謂至矣或諭以撫夷夏和隂陽為効或戒以進賢退不<lb/>
肖為職或命以簿書之外極言時務或賜以詔㫖問禦<lb/>
戎之䇿或給以筆札俾疏陳利病其於君臣之義豈不<lb/>
篤哉此真忠大節之所以感奮而嘉猷至計之不可黙<lb/>
也天下之務孰患其不能盡矣今垂拱坐朝邇英召對<lb/>
奏白之餘清間燕見其亦暇及於此乎其未暇及乎臣<lb/>
<pb n="KR2f0039_WYG_140-11b"/>
實疎賤莫得而知也及於此矣則聖賢之交萬政畢舉<lb/>
天下之大福也若猶未也則上下之情疎而君臣之義<lb/>
有未至朝廷庶務失於講之無素重貽他日之悔矣固<lb/>
非臣之私憂過計也然好議者竊謂陛下嗣政之始天<lb/>
威赫然睿略雄㫁如高明之不可窺而度左右大臣雖<lb/>
有遠謀奇䇿可以盡天下之利害猶深思極慮而不敢<lb/>
輙發則亦朝廷之光懿伏惟明主以社稷生民為心敦<lb/>
篤恩義於君臣之際示之以無所不測結之以有所不<lb/>
<pb n="KR2f0039_WYG_140-12a"/>
疑降意垂聽從容終日以咨訪詢求於二府之臣使之<lb/>
陳當世大務而與之圖其取捨則慮無遺䇿舉無過事<lb/>
治道日隆而盛德日新矣又曰天子待大臣以不疑則<lb/>
上下之情相通此治化之所由起也而大臣之報於天<lb/>
子豈可少愧哉夫三公之官不以一職而名者葢天下<lb/>
之事靡所不統而未甞專于一也是故與天子論道於<lb/>
朝廷而叅六官之政與六卿之教焉且論道而經邦而<lb/>
六官六卿之政教皆有所與則天下之事安有不責於<lb/>
<pb n="KR2f0039_WYG_140-12b"/>
己乎然而理勢有本末體用有大小務其本不務其末<lb/>
為之大不為之小此所以持其宏綱聽其治要而不若<lb/>
百官之屑屑也古謂宰相不親小事者如此而已後世<lb/>
惑陳平一時之言而為之説曰決獄以廷尉治財以司<lb/>
農禮樂有奉常軍旅有将帥宰相者任人授職享其成<lb/>
功而已至於施為興作皆莫得而與也是説者知末務<lb/>
而不知本可襲常而未可應變矣何則天子保御四海<lb/>
臨制萬事而與之共政者乃七八大臣耳方其天下無<lb/>
<pb n="KR2f0039_WYG_140-13a"/>
事朝廷清明刑訟衰少財用富積禮樂大偹兵革不試<lb/>
則大臣無與彼事而享成功可也若乃法令不一而刑<lb/>
罰濫國費不給而民力困禮荒樂淫而教化流弊軍旅<lb/>
不足用而夷狄未畏則安可無與其施為興作之間哉<lb/>
今天下號為治安然非無事之時也元勲舊德謀議廟<lb/>
堂非無致君援世之術也而天下之人有未諭者三臣<lb/>
是以不敢黙也夫是非異論成敗異勢則處之以與奪<lb/>
乃可以成天下之利然而功過随之行有得失政有可<lb/>
<pb n="KR2f0039_WYG_140-13b"/>
否則補之以獻替乃可以全人主之美然而榮辱繼之<lb/>
賢不肖混淆陞黜繆戾則辨之以進退乃可以用天下<lb/>
之君子然而毁譽應之不處以與奪則不能息天下之<lb/>
害而何以成其利不補以獻替則不能救人主之過而<lb/>
何以全其羙不辨以進退則不能除天下之小人而何<lb/>
以用其君子是故大臣之於君必息天下之害而不計<lb/>
其功過必救人主之失而不慮其榮辱必除天下之小<lb/>
人而不恤其譽毁此所以成其利全其美而用其君子<lb/>
<pb n="KR2f0039_WYG_140-14a"/>
也漢欲撃匈奴右地魏相以為不可報怨於遠夷願罷<lb/>
其兵既而三世稱藩無敢入宼唐欲赦吳元濟以恱方<lb/>
鎮裴度謂不與賊俱全請自督諸将以討乃能平蔡人<lb/>
之亂此處以與奪者也今天下之事或急於邊或切於<lb/>
國或未宜於民而羣臣有以更張廢置之議聞於廟堂<lb/>
則少為之裁決而多委之有司且要以不可有失者何<lb/>
也王嘉在位數務諫諍陳蕃楊震疏佞邪列災異語皆<lb/>
切直魏元成指陳當否多至數千萬言此補以獻替者<lb/>
<pb n="KR2f0039_WYG_140-14b"/>
也今朝廷之政未容無失或繋於睿德或該於聖教或<lb/>
動於天變惟諫官御史敢語其端而未聞謀猷入告彌<lb/>
縫衮闕者何也傅遷奸政則孔光勇於罷黜楊肜在朝<lb/>
則王商為之奏免此辨以進退者也今天下之士上自<lb/>
朝廷之吏而下至山林之匹夫修潔操行茍有所立則<lb/>
大臣嘗收其器而用之矣至於宿惡巨愆足以戕民黷<lb/>
化幸而未投於罪罟則未聞顯白其狀而廢放之以激<lb/>
清下流而感起昏俗而猶使之貪爵冐位以居人上者<lb/>
<pb n="KR2f0039_WYG_140-15a"/>
何也凡為此者豈非以人君之權不敢侵而功名貴其<lb/>
全歟惟明主深察夫為君之難與為臣之不易既待之<lb/>
不疑以通其情又亮其不侵以責所報則庶乎能釋天<lb/>
下之未諭者而天下可以大治也<lb/>
陶又上議官策曰天下承平既久任官之弊極於今日<lb/>
矣仕路寛通紛紜坌塞而朝多倖位也吏員愈衆國費<lb/>
益廣而生民困窮也郡縣之重政有匪人而德澤不宣<lb/>
也日月為勞職業不厲而萬事惰廢也人人競進茍覬<lb/>
<pb n="KR2f0039_WYG_140-15b"/>
禄利而㢘恥銷亡也積數十年之弊而欲一朝革之不<lb/>
窮其源而決之於橫流未見其可以澄清也弊固有原<lb/>
矣入仕之法不精用人之制不慎也臣不敢遠摭古訓<lb/>
立為迂疎之論以取高於衆惟列述祖宗成憲叅以近<lb/>
事願朝廷揆酌其宜而用焉可也貢舉之數雜流之選<lb/>
比歲講議熟矣獨任子之恩雖加裁節而猶或疎焉臣<lb/>
故曰入仕之法不精也建隆之制歲補有定員而重以<lb/>
試覆試不如奏者坐之也祥符之詔入學習經限年課<lb/>
<pb n="KR2f0039_WYG_140-16a"/>
試對於廷而授之職公卿子弟有以術業不明而罷歸<lb/>
也夫定員入學之制固未易復於今而習經試覆可少<lb/>
倣而行矣臣愚以為凡廕奏者可著籍而未命詔以一<lb/>
藝為能若經史若兵刑惟習之聽嚴其科格而覈其能<lb/>
否能者官之而未能者使之退而復習要其成而後命<lb/>
之則上有考實之功下無增年之詐恩補之數頗損於<lb/>
舊而不患於冗濫矣夫州縣之吏為考六七舉者五六<lb/>
人則可以為京秩而治縣門資而京秩者考六七舉者<lb/>
<pb n="KR2f0039_WYG_140-16b"/>
一二人則亦可以治縣治縣者六歲舉者又二人則可<lb/>
以為治中為治中者五歲舉者又三人則可以為郡守<lb/>
此國家斂才旌善之深術使人樂為之用而不已也然<lb/>
而法制一定循襲既久泥不知變則進退在下而與奪<lb/>
不出於上反為用人之大弊甚可歎也且天子之尊人<lb/>
皆畏信而不敢慢者惟取舍在我而不徇於衆人也今<lb/>
責其考任如此限其舉者又如此茍有合於式度則選<lb/>
吏而上至郡守皆可計日而得是下有必取之勢而上<lb/>
<pb n="KR2f0039_WYG_140-17a"/>
無必不與之理安敢議其賢愚而進退哉所謂人主之<lb/>
威柄者猶不得而持之也夫不議賢愚而惟式度之從<lb/>
則黒白雜糅而官政敗壊不足怪矣臣故曰用人之制<lb/>
不慎也臣聞祖宗之時州縣之吏陛見而改秩其陞黜<lb/>
可否一出於人主之意而無必得者矣凡以私被坐與<lb/>
决獄而失於深故者屢對而不遷矣自擇能吏分治方<lb/>
州而責以秦彭之效矣選治中以佐武人今之為牧者<lb/>
矣錄外官功過而閱於禁中矣以名召對而旌擢者二<lb/>
<pb n="KR2f0039_WYG_140-17b"/>
十四人矣凡此者皆以明威斷而示奨勸也今陛見之<lb/>
吏未甞不遷向之不遷者惟増歲考而益薦員也郡守<lb/>
治中之舉歲無常數而塞詔者衆惟有司第其先後而<lb/>
授之也外官之功過天子未甞盡知也召對而旌擢者<lb/>
未見其人也為法如此而求任使之當將可得乎臣愚<lb/>
以為凡吏有陛見而改秩者莫若循按故事差次功過<lb/>
而特可否之増考益薦之令輙廢而不用凡京秩而上<lb/>
素所謂舉而陞者起今以往悉宜罷去時詔大臣部使<lb/>
<pb n="KR2f0039_WYG_140-18a"/>
者二千石慎擇良吏而薦如近日尤異之比歲不過幾<lb/>
人命有司與左右之臣詳考行能倣用資格如比歲政<lb/>
府除選之類任以守宰郡丞之職明主周詢廣采而寵<lb/>
榮其卓然者則與奪在式度之外而進退出於威柄天<lb/>
下之吏孰不淬濯奮厲而求聞於朝廷哉其衰懦猥闇<lb/>
自知不能有立於斯世者必亦銷散縮藏而不敢覬幸<lb/>
矣任官之大弊庶幾可以革也又曰救弊之術如治水<lb/>
既澄其源而不疏其流以就潔清則必散漫四出漸漬<lb/>
<pb n="KR2f0039_WYG_140-18b"/>
汗濁之地而使為向時之患臣前所論者宜為之先可<lb/>
以澄其源矣繼而有潔流之議則安敢黙哉夫精其入<lb/>
仕慎其用人者所以進天下之賢而退不肖也以一日<lb/>
之法制施於千萬人之間而救數十年之弊則天下之<lb/>
賢豈能盡進而不肖者豈能盡退邪葢亦大為之防而<lb/>
徐道之磨以歲月而期及於彼也夫天下之吏非盡賢<lb/>
而亦非盡不肖其勢相雜而未一則導之之術莫若明<lb/>
趣尚嚴責任使天下之人曉然知君子小人之分不可<lb/>
<pb n="KR2f0039_WYG_140-19a"/>
少亂而朝廷懲勸之道詳審别白則賢者安其是而不<lb/>
肖者易其非何弊之不可去哉今日之患葢趣尚不明<lb/>
責任不嚴君子小人之分亂而所導非所勸故也趣尚<lb/>
者義利之辨責任者勤怠之分也厲之以趨義而不誘<lb/>
之以就利所以明趣尚也然而趨義者多矣督之以勤<lb/>
勞而不開之以怠惰所以嚴責任也而怠惰者少矣趨<lb/>
義則㢘就利則貪勤勞則稱職怠惰則廢事此人情之<lb/>
所同而天下之共知也朝廷之於百官貴其㢘而賤其<lb/>
<pb n="KR2f0039_WYG_140-19b"/>
貪者欲天下之吏皆㢘也而或誘之以就利則安能勸<lb/>
天下之㢘乎樂其稱職而惡其廢事者欲天下之吏皆<lb/>
稱職也而或開之以怠惰則安能勸天下之稱職乎且<lb/>
仕而受田者所以旌圭潔之行而養之非計其歲入之<lb/>
豐而設為高爵重位也守以長千里丞以佐郡而令以<lb/>
治縣名器之辨在此而不在彼也今圭田之任皆躐而<lb/>
授之不復議名器而惟歲入之辨守或俛而為丞丞或<lb/>
詘而為令矣為之者豈皆妄庸而無知哉世所謂善人<lb/>
<pb n="KR2f0039_WYG_140-20a"/>
能吏者往往流入其中而無甚愧之色謂法令許我以<lb/>
然也趣尚之不明如此則仕者何利不就乎此貪冐之<lb/>
風所以起也夫張官置吏而分以職者欲舉吾事也事<lb/>
而不舉則職廢雖罪之亦無憾矣生民之疾苦未蠲賦<lb/>
稅之重輕未一監司守宰之過也可責之矣朝廷嘗欲<lb/>
恤其疾苦均其重輕而不責於可責之官乃特遣吏以<lb/>
辦臣不知豐爵厚禄而素養之命曰與我共理者将安<lb/>
用邪責任之不嚴如此則居官者何事而不怠乎此廢<lb/>
<pb n="KR2f0039_WYG_140-20b"/>
弛之患所以成也二者非獨吏之不肖皆朝廷有以導<lb/>
之而不勸矣臣故曰所導非所勸也嗟夫圭田之躐授<lb/>
足以起天下之貪冐矣況奸贓有復用而無永黜哉祖<lb/>
宗之禁不如是之疎開寶已來有棄市者也恤民均稅<lb/>
之特遣吏足以容天下之廢弛矣況不職聞上而無失<lb/>
舊物哉祖宗之恩不如是之濫淳化中有處以州佐者<lb/>
也臣故曰莫若明趣尚嚴責任趣尚明責任嚴則吏勸<lb/>
而政舉也又曰夫古之循吏布宣德澤設為條教使民<lb/>
<pb n="KR2f0039_WYG_140-21a"/>
宜之深而信之篤所居稱治所去見思風迹炳然垂休<lb/>
千載而後世莫能及之者何也非古之人皆賢而後世<lb/>
之吏多不肖也非風俗醇漓代變而治體不可復也意<lb/>
者朝廷之於君子待之不適其分用之不盡其材而遂<lb/>
有所不為乎尊賢退不肖者人倫之大别也尊賢所以<lb/>
勸不肖退不肖所以任賢此乃使天下之士求為之用<lb/>
而務有所立也今智愚混亂而失其别用捨重輕惟式<lb/>
度之聽是故雖有卓然之才雜處其中而無所辨異則<lb/>
<pb n="KR2f0039_WYG_140-21b"/>
其心必亦自惰而不欲有為矣此所謂待之不適其分<lb/>
也法令者禁非防過之具為小人而設也君子不幸而<lb/>
過猶議其賢能而釋之則用之於君子可疎而不可宻<lb/>
也可疎而不可宻者使才勝於法而足以適用不使法<lb/>
勝於才而無能施也舉今之法葢宻於君子而使之不<lb/>
能施其才矣科條詳悉網羅偹具大至於生殺與奪之<lb/>
間小及於出入起居之際一不可離於法是故雖有倜<lb/>
然之士願發所存以盡行己之道回環四顧而皆為法<lb/>
<pb n="KR2f0039_WYG_140-22a"/>
之所繩則其心憤懣沮怯而不敢復議安敢觸罪冐禁<lb/>
以求驚世駭俗之名乎是以其勤勞止於簿書刀筆其<lb/>
思慮不出於規矩繩墨矣此所謂用之不盡其才也夫<lb/>
君子之始仕則未嘗不以濟時及物為先務安有不欲<lb/>
不敢之心哉及乎既從事於其間而觀其勢之如此而<lb/>
志願之相違也於是抑而不振晦而不彰滀而不流藏<lb/>
而不試惟明主思致天下之力而輔成治道豈不惜於<lb/>
此乎昔之賢君待循吏者可見矣拜刺史守相輙親見<lb/>
<pb n="KR2f0039_WYG_140-22b"/>
問觀其所由不數變易使民服從教化有治効者勉以<lb/>
璽書賜金增秩公卿缺則以次選用今皆不可得而有<lb/>
也民政之重宜莫如守宰一官而共之者三人羣趨於<lb/>
有司閱籍而聽命計以歲月輙復代去雖百職曠惰而<lb/>
未至於受賕則澄按所不及其術略不茍而民賴以治<lb/>
則碌碌言罷退而合為一又羣趨而聽命矣其所得之<lb/>
分則分毫無損益也昔之賢臣為循吏者亦可見矣使<lb/>
郵亭鄉官養鰥寡貧窮而又為之制䘮祭之具也擅發<lb/>
<pb n="KR2f0039_WYG_140-23a"/>
倉廩以賑餘縣流民而得全活也減少府用度齎刀布<lb/>
遣諸生詣學京師也以守相賦斂違法而遽解印綬也<lb/>
以孝婦寃獄不理而謝病求去也今皆不可得而有也<lb/>
於法無有而人不可以行也一郡之廣坐視斯民之将<lb/>
斃而不能輙濟者朝廷有未報也一邑之大熟察斯民<lb/>
之所勞而不能輙革者州郡有未從也不慮乎此而遽<lb/>
為之則姍笑其近名貶駮其興事甚者至於罪廢而不<lb/>
錄也昔之人恢閎曠闊多出於繩檢之外以望其成功<lb/>
<pb n="KR2f0039_WYG_140-23b"/>
今之吏委曲遜避以趨於法禁之中而求其無過也嗟<lb/>
夫上之所任者既如彼之輕下之所畏者又如此之重<lb/>
則尤異之效循良之政何時而及於古哉待之有别而<lb/>
使進退出於威柄則臣嘗議其略於前矣嘉祐之詔有<lb/>
察守宰治行而命以久安者何中道而止也惟明主既<lb/>
先之以擇才授任而不取必於式度又繼之以循率先<lb/>
憲而戒其屢易以拂去不欲之心而使之磨礪凡天下<lb/>
之吏有以宜民便國而抵罪者可特議其過而時亦宥<lb/>
<pb n="KR2f0039_WYG_140-24a"/>
之勿拘深文遂至廢斥以振動不敢之氣而使之馳騁<lb/>
則賢者無自惰而有所施古之循吏出矣昔漢臣有言<lb/>
二千石部刺史三輔縣令有材任職者人情不能無過<lb/>
差宜可闊略令盡力者有所勸可為今日道也<lb/>
陶又乞戒飭謝景温劄子曰臣竊以朝廷威令之不行<lb/>
亦已甚矣爵禄者人主所持以為馭下之柄而臣子乃<lb/>
敢自擇其輕重也王命一出而遽改之中外無以取信<lb/>
則何以聳動四方而尊國體乎葢自陛下繼統以來恭<lb/>
<pb n="KR2f0039_WYG_140-24b"/>
黙未言紀綱法度一付宰執凡有進擬多可其奏遂使<lb/>
不知分義之人動懐僥倖謂朝廷可慢而命令不足虔<lb/>
進退去就惟己之便此風一啓為害不細固當戒其漸<lb/>
也西蜀天下之大鎮事權委寄素號雄重出守者有大<lb/>
用之漸陛下於臣僚何負矣近者差謝景温知成都乃<lb/>
以老病求免其意非他葢重内而輕外好近而惡遠避<lb/>
難而就易且有所待也況景温自開封以罪罷去得知<lb/>
蔡州在蔡州未數月遷穎昌未赴頴昌乃知成都可謂<lb/>
<pb n="KR2f0039_WYG_140-25a"/>
恩渥隆厚矣不滿其意有以為辭委質事君豈可如是<lb/>
景温果病且老乎則宰執不當除之使違命而不行也<lb/>
果非病且老乎則是内倚權要親為之助而自擇其便<lb/>
也彼大邦名鎮慎選而任之尚且偃蹇不行傲慢自若<lb/>
則窮陬僻郡間關險阻聞命而往者又何不幸也雖朝<lb/>
廷委曲涵容徇從其請遂領便郡而公議殊不平之平<lb/>
居無事優假太過今日除一官而不行明日遣一使而<lb/>
得免萬一急難倉猝不知如何用人矣祖宗之世孰敢<lb/>
<pb n="KR2f0039_WYG_140-25b"/>
侮慢至於此也昔真宗除郭贄知大名自陳戀闕真宗<lb/>
曰朕命贄知大藩而不行則何以使人卒遣之又以陳<lb/>
若拙知潭州若拙懇辭不已遂令責降英宗以閻詢知<lb/>
廣州遷延不赴乃落待制知商州此皆人主慎與奪之<lb/>
權重命令之術也願陛下法而行之夫景温之事詔命<lb/>
已然臣非敢乞行追改止欲望朝廷特令戒飭以肅驕<lb/>
蹇仍乞宣諭宰執自今已往凡有除擬並須慎擇其人<lb/>
使無可避之理務在必行或敢妄有辭免即行降黜所<lb/>
<pb n="KR2f0039_WYG_140-26a"/>
以重命令尊朝廷乃今日之急務<lb/>
鄧潤甫除翰林承㫖中書舍人鄭雍當制制未出言事<lb/>
者五人交章攻之換為侍讀學士雍言二職皆天下精<lb/>
選以潤甫之過薄不當革前命以為姦邪不當在經幄<lb/>
今中外咸謂朝廷姑以是塞言者如此則邪正何由可<lb/>
辨善惡何由可明若每事必待人言是賞罰之柄不得<lb/>
已而行非所以示信天下也<lb/>
時二府禁謁加嚴雍為左諫議大夫又上言曰旁招俊<lb/>
<pb n="KR2f0039_WYG_140-26b"/>
乂列于庶位宅百揆職也彼有足不及公卿之門者猶<lb/>
當物色致之奈何設禁若是且二府皆天子所改容而<lb/>
體貌之者乃復防閑其私如此乎於是援賈誼㢘恥節<lb/>
行之說以諫詔弛其禁<lb/>
帝嘗問朋黨之弊御史中丞胡宗愈對曰君子指小人<lb/>
為姦則小人指君子為黨君子葢義之與比者陛下能<lb/>
擇中立之士而用之則黨禍熄明日具君子無黨論以<lb/>
進<lb/>
<pb n="KR2f0039_WYG_140-27a"/>
韓川遷殿中侍御史上疏言曰朝廷於人才常欲推至<lb/>
公以博采及其弊也則幾於利權勢而抑孤寒常欲收<lb/>
勤績以赴用要其終也則莫不收虛名而廢實效近制<lb/>
太中大夫以上歲舉守臣遇大州闕則遷諸所表他雖<lb/>
考課上等皆莫得預推原㫖意固欲得人然所謂太中<lb/>
大夫以上率在京師唯馳騖請求者得之為多至於淹<lb/>
歴郡縣治狀應法者顧出其下則是謹身修潔之人不<lb/>
若營求一章之速化也於是詔吏部更立法<lb/>
<pb n="KR2f0039_WYG_140-27b"/>
八年左司員外郎張舜民乞留范純仁上奏曰臣聞物<lb/>
之危者莫甚於綴旒朝露事之急者莫過於拯溺救焚<lb/>
以今日朝廷之勢言之彼二事者猶未足喻也東朝在<lb/>
殯陛下初總萬幾求助之心夙宵在疚天下之人傾耳<lb/>
拭目以觀盛德日新之政而大臣不安小人得路數日<lb/>
已來朝暮忷忷至於市井行路之人皆謂宰相争議不<lb/>
叶出而避位在於平日已驚動耳目況大行太皇太后<lb/>
殯塗未乾股肱之間已見攜貳若不有小人乘微間諜<lb/>
<pb n="KR2f0039_WYG_140-28a"/>
亦未必至此又見已經雙日御殿别無宣押指揮便謂<lb/>
聖意已有厚薄純仁必不肯住浮論百端不可縷數然<lb/>
臣愚獨念大行太皇太后召范純仁於服藥之前而陛<lb/>
下聽其去於大殮之後不惟君臣去就之分如此之速<lb/>
小人間諜之謀由此得行使朝廷治亂之端自此遂分<lb/>
而於聖德初政亦有深累在臣之愚與凡百姓在廷之<lb/>
士都邑四方之人寧不為陛下惜也嘗觀前代去留大<lb/>
臣所繫甚重近日劉摯蘇轍之行有如遺芥中外之人<lb/>
<pb n="KR2f0039_WYG_140-28b"/>
不知其由識者歎駭疑惑至今未已今純仁又去安知<lb/>
居者之得自安乎一年再出相二年三出相非朝廷之<lb/>
羙後雖有臯䕫稷契誰肯盡心竭誠以事陛下乎上則<lb/>
大臣自疑下則小人乗間朝廷之勢不言可知以臣之<lb/>
愚不若且留純仁仍乞陛下靣戒二相使之叶力濟務<lb/>
勿聽間言内足以伐小人之謀外則以厭四方之望使<lb/>
天下之人咸曰純仁欲去陛下能留之小人有謀而陛<lb/>
下能伐之惟君知臣惟睿作聖寧不羙哉臣職不在言<lb/>
<pb n="KR2f0039_WYG_140-29a"/>
路身非邇臣獨區區之誠見危急之微萌憤朋黨之傾<lb/>
扇痛東朝之委託憂陛下之孤惸伏思雪涕出位失言<lb/>
不勝廹切之至<lb/>
　貼黃臣於元祐二年嘗偹員御史上殿親聞大行太<lb/>
　　皇太后宣諭祇為官家年㓜臣僚且要盡公勿令<lb/>
　　小有朋黨今聖訓在耳仙遊未遠而朋黨已成追<lb/>
　　誦德音不勝摧痛<lb/>
元祐中劉涇上時議策論人才曰臣聞皇車帝輅置之<lb/>
<pb n="KR2f0039_WYG_140-29b"/>
隙閒而不以載御則腐聚猶積薪象尊龍瓚置之暗陋<lb/>
而不以獻酌則汙賤猶瓦器人材作輟殆有類此葢天<lb/>
下不可一日無人而胚胎盤錯固有漸就非君師孰識<lb/>
之哉朝廷據大鼎烹千歲不調之珍羞養賢無方可謂<lb/>
盛矣然臣不韙竊有疑者或大作之或大輟之使人材<lb/>
一揠而憔悴何也比年之前取材之路廣用材之基峻<lb/>
得材之藪富方斯時也天下之士挾寸銖者不安於家<lb/>
日夜増長人人以見遇相波瀾君相歡忻各得所願可<lb/>
<pb n="KR2f0039_WYG_140-30a"/>
掌而見也一噎之戒至於廢食取材之路廹狹如山蹊<lb/>
用材之基陵遲如蟻蛭得材之藪空荒如壊圃天下之<lb/>
士聞有處於家者矣無復曄曄煌煌可照之光采也夫<lb/>
豈以取材之路廣則爵禄有濫及之憂用材之基峻則<lb/>
小人有輕進之患也哉君子小人更為倚伏兼收博採<lb/>
則此類何所不容要之識用君子識除小人而已以輕<lb/>
進為患而一切拒其來正所謂廢食於噎也臣官小邦<lb/>
去國為遠莫能罄知然比日取材用材得材三者何如<lb/>
<pb n="KR2f0039_WYG_140-30b"/>
哉臣恐士大夫委放怠而不自振舉山林迂野妄以鄙<lb/>
論疑朝廷也臣意人材比他物他事不同早夜提撕於<lb/>
前鞭䇿於後當使之以千里為歴塊九州為席上可也<lb/>
少不介意則平居福㑹可以幸免一遭急難則爵禄濫<lb/>
及尤甚於取材太廣之初小人輕進愈多於用才太峻<lb/>
之際豈若謹持之處作輟之中定以為天下豪傑之歸<lb/>
宿乎詩之用賢育材常居太平無事之秋葢太平無事<lb/>
則人君以用才為不急而有至於藐藐故也古者有大<lb/>
<pb n="KR2f0039_WYG_140-31a"/>
過惡朝黜暮收者匿金盜嫂臣賊是也匿金盜嫂臣賊<lb/>
苟材足贖焉亦安得以一時之陷溺遂終身廢乎凡人<lb/>
見困於空乏拂亂之地動心忍性者罕矣從而後用之<lb/>
則感激罪悔可以死責此古人所以有取於匿金盜嫂<lb/>
臣賊之意也臣願陛下加廣取材之路拔車山淵試以<lb/>
難劇如昔始事之時至於宿愆疵瑕皆得復用以洗滌<lb/>
山川欝欝之滯氣加峻用材之基無遂廢於小人輕進<lb/>
之噎加富得材之藪以上齊文王棫樸宣王采芑之事<lb/>
<pb n="KR2f0039_WYG_140-31b"/>
較他事物相虧補利害何如哉葢自天地闢位以來未<lb/>
有以多得人材而反至於潰亂弱削者也<lb/>
涇又論縣邑曰臣聞守令之擇其難一也而今尤為難<lb/>
方天下簡便無事則銓門如歸市争取徑去無留轍者<lb/>
比年以來銓法為之一變先後名壓當與不受往往淹<lb/>
歴歲時或下就空閒不急之局以芘藏其身至用換武<lb/>
麄使衝停過惡之人以充其乏而使士大夫有不樂就<lb/>
之心銓司有輕用之意受命之日一縣之綱領百里之<lb/>
<pb n="KR2f0039_WYG_140-32a"/>
民已自墮壊矣尚何督責寄委之虛文哉以臣究觀縣<lb/>
道其法度既以可守而甚者特苗役事有陷失不前之<lb/>
憂然又力堪倚辦則雖百十苖役無足念也誠不樂就<lb/>
者縣有大小事有簡繁大且繁者過常多小且簡者過<lb/>
常少然其間盡心力為之與夫偃仰休閒而治者同一<lb/>
官守同一罷去而上下法網又常宻於大縣無功足過<lb/>
在人情亦安肯俛首就之哉熈寧之前縣有望次其禄<lb/>
金分十千至十五隆殺之羙非此色人不得為此等縣<lb/>
<pb n="KR2f0039_WYG_140-32b"/>
雖其拘攣然亦可以懲艾矣今選人禄金第為一例其<lb/>
以資序升饒者又别事也禄金等則利圭田圭田等則<lb/>
利事簡三者無所利而徒就事繁過多之地雖使卓茂<lb/>
魯恭尚有難色焉臣比見武人以試法換廕子以歲月<lb/>
遷往往出為大邑其詞言進止百色梗梗良可取嗤侮<lb/>
而況責其稔政事為陛下愛百里之嬰兒乎是為奸胥<lb/>
過惡之愚弄而已以此言之負不洗之過愆而傷弓破<lb/>
膽又可知也臣聞諸議者謂宜以事體簡劇為上中下<lb/>
<pb n="KR2f0039_WYG_140-33a"/>
三等上縣月給食金五十中縣月三十下縣不給仍以<lb/>
所隷縣賍罰不係省錢充則官無横費而人有樂盡之<lb/>
意矣今兼兵之邑監當之局一比常邑所給為優一比<lb/>
常邑所給等而責輕此所以人人樂就焉陛下試以今<lb/>
官局較之有安坐無事而月給食金者何可勝數至於<lb/>
州縣主糴之官出金入粟曽無寸勞而數滿萬則已自<lb/>
次第給之矣反於縣道重愛惜乎又況官無横費而使<lb/>
人人樂為其利害何如哉乃若議為循資減年升季等<lb/>
<pb n="KR2f0039_WYG_140-33b"/>
賞則臣疑過甚而恩有不及周者況今興利捕盜試法<lb/>
差委其常典大率用此又加以縣道歲月之遷則益紛<lb/>
紛矣所以處縣道者既重矣然後可以議擇材而受也<lb/>
故凡上縣則歸之中書為堂除少倣今守倅權入之法<lb/>
或旁升或止用皆可也中縣委銓司以所謂脚色者差<lb/>
擇焉是一舉而兩得之也則賢者獲盡其材而不肖者<lb/>
可以謹守免過今司農之丞簿以歴縣道為正葢新進<lb/>
羈生有不聞稼穡之勤故爾司農上有大吏非此属所<lb/>
<pb n="KR2f0039_WYG_140-34a"/>
得專而猶峻為之若此況一邑百里付在令手而使之<lb/>
紛紛顛倒為左右口實彼丞佐亦安得必正救之哉朝<lb/>
廷每一造新則嘗責監司以對移舉選倚成為急而監<lb/>
司又忽忽奉行而已與其澄汰之於末流則曷若追始<lb/>
出之本一清為源源之利乎比年以水利擇材固善矣<lb/>
然一邑百里徒以水利為恤則他關民事者果可以悠<lb/>
悠而已哉今所謂長官者人人羞之而謂諸宰皆曰知<lb/>
縣奈何使親民之官與芸夫牧子比也亦惟朝廷有以<lb/>
<pb n="KR2f0039_WYG_140-34b"/>
增重焉<lb/>
同知太常禮院劉攽輪對劄子曰准御史臺告報臣次<lb/>
當轉對者臣器識淺庳知慮短乏不足以周知先務裨<lb/>
助教化然臣年七十讀書學古所聞不少經歴世事所<lb/>
見非一愚者之慮何啻千數将有一得上副詔求臣某<lb/>
頓首死罪具條畫如左臣觀前世之事見致治之道莫<lb/>
不始於務民所以使務民者在於治民之官治民之官<lb/>
不同有善取民者有善養民者善取民者得民財而已<lb/>
<pb n="KR2f0039_WYG_140-35a"/>
行一切之政不日而賦入如意趣了目前似若可喜善<lb/>
養民者不然必縻以歲月曠日持久勤於撫字而後百<lb/>
姓家給人足其效難於遽見然善治天下者知取民不<lb/>
可以久常而養民之為貴故去彼取此國家承五代之<lb/>
敝聖化更治不數十歲而民安富葢貴養民之吏而吏<lb/>
得其職爾何以言之本朝之法中外之官莫不以郡縣<lb/>
為資敘百官知民事之為先賢才不以居外而為䘏是<lb/>
其所以宣布德澤周遍幽隱臣愚以謂此尚有未盡者<lb/>
<pb n="KR2f0039_WYG_140-35b"/>
宜稍益而廣大之且郡縣大小不同事之繁簡相達當<lb/>
差為五等異其品秩殊其俸禄自守令掾属幕職以為<lb/>
陞降能者進而居上不能者退而就下即中都顯官須<lb/>
人輙取其優最者予之如此則中外之官知務養民為<lb/>
先莫不競力於民事則百姓何慮乎不富庶而王化何<lb/>
憂乎不淳偹哉臣聞前漢議秦人之政曰徒文具無惻<lb/>
隱之實是實要之確論也國家法令詳偹每有所施為<lb/>
輙著為條貫而未嘗求民之情夫法令所以助治而非<lb/>
<pb n="KR2f0039_WYG_140-36a"/>
為治之本也今設以無辜之人文致其罪案牘完偹在<lb/>
上者雖極聦明無由别白則此無辜者終亦已矣由是<lb/>
觀之法令雖完不如吏之良也既得良吏亦宜闕略微<lb/>
文使得申其智慮如是則聖澤下究元元䝉惠矣又伏<lb/>
見朝廷分别諸路使監司督察州郡諸路皆數千里之<lb/>
廣列城至于百十生齒之衆官吏之盛監司為上耳目<lb/>
而聽視之若不清㢘好義不足以正身率下若不智惠<lb/>
敏事不可以興利除害若不平心一意不可以分别臧<lb/>
<pb n="KR2f0039_WYG_140-36b"/>
否若不勤身勸事不可以周遍幽隱四者有一則一路<lb/>
之治無由可舉國家付其重權而内無督察之者中材<lb/>
之人莫不因循茍免或肆其喜怒寵頑用嚚或顛倒民<lb/>
務以害為利或怠惰自肆不勤職業或思避權要抑絀<lb/>
孤遠甚無謂也臣謹按漢事御史中丞外揔州郡故贊<lb/>
薛宣之材為其所稱進黜退白黒分明今國家亦宜如<lb/>
漢制擇御史二人分察外路監司聽其風聞言事即有<lb/>
顯過露章推劾如此則案察之官不敢曠職朝家耳目<lb/>
<pb n="KR2f0039_WYG_140-37a"/>
萬里無蔽矣<lb/>
哲宗時校書郎李昭玘論治吏進䇿曰君主靜臣主動<lb/>
君任逸臣任勞靜而逸則使人動而勞則使於人故動<lb/>
而不辭勞而不怨者義之制也舉天下之物無以易我<lb/>
者莫大乎身舉天下之人無以先我者莫親乎家既以<lb/>
身事人則身不得而有既以家食人則家不得而懐可<lb/>
予可奪可殺可活莫適而非君也又焉得擇事而後安<lb/>
哉孟子不往見諸侯孔子君命召不俟駕曾子居武城<lb/>
<pb n="KR2f0039_WYG_140-37b"/>
越宼至則去子思居衛齊宼至則未嘗逃以孟子則無<lb/>
官也曽子則師也若孔子之不俟駕子思之不去葢事<lb/>
君之義不可不畏也先王之時大夫使於四方雖四牡<lb/>
之嘽嘽周道之倭遲勤至於不敢懐歸憂至於不遑将<lb/>
母其心則非不悲其居則未嘗寧處不以不能忘私之<lb/>
恩勝不敢慢命之義故也非特使臣之如此也至於戍<lb/>
役之士亦然薇既老而不得食歲既暮而不得歸驅之<lb/>
以行道之勞廹之以雨雪之苦告之以靡使歸聘之私<lb/>
<pb n="KR2f0039_WYG_140-38a"/>
心繼之以我行不来之死志義使然也非特戍役之士<lb/>
如此也雖婦人猶能勉其夫之勤勞告其夫以不可懐<lb/>
歸之義凡以致其義而已矣夫或生或死或安或危莫<lb/>
之為而為莫之致而至是數者皆天也若夫遇事不苟<lb/>
免臨難不易節有質直而無流心此士之於君臣之際<lb/>
當自致而已茍為不知義而操富貴之勢憂事物之累<lb/>
惴惴然惟恐其去已則凡可以避患者無不為也臣嘗<lb/>
觀東漢之時班超開通西域立功萬里五十國皆欵關<lb/>
<pb n="KR2f0039_WYG_140-38b"/>
納質馬援清隴西定嶺南跋窮域冐毒霧終死蠻徼二<lb/>
人者豈甘心絶域萬死一生之計哉忠義所激然也以<lb/>
光武之賢臣能自致如此而陛下聖德聦睿不自有已<lb/>
優禮公卿大夫輕施爵禄嚮之以樂與之心屈之以不<lb/>
倦之聽將以責在位之臣行令而無壅赴功而不墯然<lb/>
而天下之大事社稷之長䇿古人未盡之遺利當世必<lb/>
行之良法皆出於上之經營注措之先而猶不能奉承<lb/>
趨走以應指顧至於轉徙以避事茍簡以違命懼遠適<lb/>
<pb n="KR2f0039_WYG_140-39a"/>
則以親辭厭繁使則以病告使人之如此孰有為上守<lb/>
節死義者哉何不旌拔一二忠義之臣與議政事放斥<lb/>
不職之吏錮而勿用以懲偷慢以勵風節使兄弟之臣<lb/>
誠死宗廟法度之臣誠死社稷輔翼之臣誠死君上捍<lb/>
難禦患之臣誠死城郭人君恭已正南靣其於責成也<lb/>
何有<lb/>
昭玘又上䇿曰先王之設官也與之亮天工治天職其<lb/>
人足以任官其官足以行法朝無幸位位無曠事然後<lb/>
<pb n="KR2f0039_WYG_140-39b"/>
可以比羣吏之治收庶績之熈而成王業方其任人也<lb/>
未嘗不勞於所求優其所使葢士之明先王之道達今<lb/>
王之變者得位則行不得位則止迎之以至恭則就不<lb/>
恭則去故有爵以貴其德有禄以富其功有冠冕佩服<lb/>
之尊有車服徒御之盛所以立於朝廷長於民上者遇<lb/>
之已至矣屈樛木之高而引之無遺虛卷阿之中而受<lb/>
之無拒有諫則行有言則聽與之以羙意樂之以至誠<lb/>
又亦至矣為人臣者固宜同寅協恭正直在位致其道<lb/>
<pb n="KR2f0039_WYG_140-40a"/>
以養人修其身以行法内盡其心而不欺外竭其力而<lb/>
不懈不擇事不辭難知無不為為無不至以服其下之<lb/>
所勞以報其上之所施不能如此而私義以害其公私<lb/>
智以非其上懐禄圖存背公死黨則先王復何以馭焉<lb/>
有刑以治之而已夫刑之所加常在於不善之小人今<lb/>
乃致於公卿大夫之際下則䘮㢘恥之節上則傷尊賢<lb/>
貴貴之義非所勸也先王之意以謂使之既有禮養之<lb/>
既有仁在位獨不恤而違上慢命以亂成法所以設官<lb/>
<pb n="KR2f0039_WYG_140-40b"/>
分職復何望於治人哉此刑之不可廢也方其功之所<lb/>
取則晝日三接不嫌於無威罪之所去則肆諸市朝不<lb/>
疑於無恕堯之於舜雖迭為賓主而善善之樂惟恐其<lb/>
不優舜之於四凶雖放流竄殛而惡惡之刑惟恐其不<lb/>
著聖人之情無所茍也其於進賢退不肖之義各從其<lb/>
當而已矣周官太宰以官刑糾邦治大司㓂以官刑上<lb/>
能糾職大司徒令於教官曰各恭爾職考乃事以聽王<lb/>
命其有不正則國有常刑雖然其刑之也又豈一日而<lb/>
<pb n="KR2f0039_WYG_140-41a"/>
誅之而輕終身之善哉日不至則待之以月月不至則<lb/>
待之以歲一歲之遠猶以為未也三歲大計然後誅之<lb/>
夫誅之則甚厚奪之則不速然猶頑不即工以干上之<lb/>
典此刑之所以無赦也先王之責人也既如此之詳而<lb/>
躬自厚者亦未嘗不謹也成湯不邇聲色不殖貨利檢<lb/>
身若不及然後制官刑以儆於有位者躬自厚之道也<lb/>
主上取人以身修身以道凡謀之所可聽言之所可行<lb/>
降之不遲舉之不次朝獻其言而暮試其能朝為布韋<lb/>
<pb n="KR2f0039_WYG_140-41b"/>
而暮為卿相用之不違其學與之不求其偹可謂厚於<lb/>
與人矣内則於穆其德外則勤勞其行敦信以一好惡<lb/>
明義以審是非可謂自厚矣官人百吏猶不能徯上之<lb/>
志行上之令告之以嘉猷示之以周行或乖爭以起事<lb/>
或偷慢以違命罔上而不忠趨利而無義在所察治而<lb/>
已傳曰臨事接民以義應變寛裕有容恭莊以先之政<lb/>
之始也然後中和察㫁以治之政之隆也然後進退誅<lb/>
賞之政之終也一年而與之始三年而與之終今之謂<lb/>
<pb n="KR2f0039_WYG_140-42a"/>
歟<lb/>
紹聖元年吏部侍郎彭汝礪上奏曰臣等以謂治天下<lb/>
之道在得人欲得人在知所以養之吏部縂在選百官<lb/>
之籍審功罪資歴凢升黜之事以詔朝廷予奪自唐以<lb/>
來為任至重於今非古矣廢興進退條目具偹凡所注<lb/>
擬吏挾法以前曰某人於法如此在所取某人於法如<lb/>
彼在所後長貳無所可否惟法之為聽雖知其人為賢<lb/>
否錙銖不能移輕重夫知人亦難矣今可以知之者莫<lb/>
<pb n="KR2f0039_WYG_140-42b"/>
若吏部觀其事而知名實聽其言而知好惡見其容而<lb/>
知厚薄察所舉而知所與斯亦過半矣臣以謂人材空<lb/>
乏今日為甚謂當稍責吏部薦拔材能上於朝廷朝廷<lb/>
察之或賜以對或試以事籍之以待任使焉凡薦惟其<lb/>
人非其人而薦之為朋下以人君為可欺為罔上朋下<lb/>
罔上必誅無赦如此則士皆知自愛以待上之考察任<lb/>
其事者皆思為朝廷得人不敢為茍簡計此豈小補之<lb/>
哉然其要則在擇長貳而已若夫明好惡以示之隆學<lb/>
<pb n="KR2f0039_WYG_140-43a"/>
校以養之選師儒以教之此惟陛下加之意而已<lb/>
二年秘閣校理畢仲游上言曰君子以名用人者為其<lb/>
信於衆也一人譽之不足以成名必衆人譽之然後可<lb/>
以成名則名者信於衆之謂也然士有依名而蹈利不<lb/>
思行已之何如養交取合亦足以成名者故君子之用<lb/>
人必索其實孔子曰吾之於人也誰毁誰譽如有所譽<lb/>
者其有所試矣試者所以索其實也而太史公亦曰其<lb/>
實中其聲者謂之端實不中其聲者謂之窽窽言不聽<lb/>
<pb n="KR2f0039_WYG_140-43b"/>
奸乃不生則名實者用人之大契君子所以配仁義而<lb/>
並行之公道也昔漢宣之治雖不及三代然刺史守相<lb/>
輙親見勞問觀其所由退而考察以質其言有名實不<lb/>
相應者必知其所以然公卿缺則選諸所表以次用之<lb/>
故漢世多良吏於孝宣時為多而龔遂黃覇之徒皆得<lb/>
以良吏自見於世元成而下孝宣之業雖衰然名實之<lb/>
法猶有存者故建武永平間郎官出宰百里尚書令僕<lb/>
亦為郡守而虞延第五倫鮑昱之徒更以郡守入為三<lb/>
<pb n="KR2f0039_WYG_140-44a"/>
公守令之重如此是以卓茂魯恭皆以縣令為循吏茂<lb/>
亦卒至三公則孝宣名實非徒一時之稱葢得孔子試<lb/>
之之意而後世可以循用故也自唐以來官在内者重<lb/>
官在外者輕故張九齡欲重刺史縣令之權歴都督刺<lb/>
史然後入為侍郎列卿歴縣令然後入為臺郎給諫而<lb/>
法亦卒不克行本朝之制九品可以為縣令七品可以<lb/>
為郡守則是九品之賤已當漢郎官之選而七品之人<lb/>
己任漢令僕事矣持禄處内者既無治民之責而多進<lb/>
<pb n="KR2f0039_WYG_140-44b"/>
退之門守法在外者則數出於俗吏而不見用就有用<lb/>
之者不過由縣令而居幕府由郡守而為監司所謂臺<lb/>
郎給舍令僕三公未有由此途而出則内官安得不重<lb/>
外官安得不輕是以名實相紛毁譽淆亂養交取合之<lb/>
人漸以得志則守令如龔遂黃霸卓茂魯恭亦何道而<lb/>
進今兩漢之法雖卒難行然當體其大意稍重郡守縣<lb/>
令之官通都大邑有善政者數加奬勵使必由縣令然<lb/>
後居寺監由郡守然後至臺省則人人樂於外官赴功<lb/>
<pb n="KR2f0039_WYG_140-45a"/>
治職齊民可受其賜而寺監臺省亦將得真材毁譽名<lb/>
實無所紛亂又合孔子試之之意葢事有不召而自至<lb/>
者西漢重功名則權奇倜儻之士出東漢重名節則蹈<lb/>
難死義之臣衆有唐尚文詞則詩歌賦頌綴文之人亦<lb/>
出而不絶今果重在外之官使必由縣令而後居寺監<lb/>
由郡守而後至臺省則為良吏者亦將不期而自至名<lb/>
實之論惟所加慮<lb/>
仲游又論人材上言曰人材之所以難得者非難得也<lb/>
<pb n="KR2f0039_WYG_140-45b"/>
物生天地之間貴賤美惡未嘗偏無何獨至於人而無<lb/>
材耶其所以無材者知之不以其道處之不以其分是<lb/>
故雖有材而如無材材之在人非比貌象聲色可以外<lb/>
求也不更事變則有材者且不能自知而況他人而可<lb/>
以知之乎蕭曹絳灌樊酈之徒非與高祖遇則沛上之<lb/>
刀筆屠沽負販人爾豈自知有將相之器哉孔子曰吾<lb/>
之於人也誰毁誰譽如有所譽吾有所試矣又曰視其<lb/>
所以觀其所由察其所安人焉廋哉以孔子之聖宜不<lb/>
<pb n="KR2f0039_WYG_140-46a"/>
待試而後知人而孔子必試之則聖人之術可見矣所<lb/>
以者所用之心也所由者所更之事也而所安者窮達<lb/>
利害不動之謂也既原其所用之心又論其所更之事<lb/>
卒要於窮達利害而不動則人之賢與不肖材與不材<lb/>
已過半矣而有譽之者且必試之而後進則孔子之門<lb/>
多賢智者其道然也後世取人之詳者小瑕細行或廢<lb/>
其終身而用人之寛者抱大故而不問既不原所用之<lb/>
心又不論所更之事卒不要窮達利害之際動與不動<lb/>
<pb n="KR2f0039_WYG_140-46b"/>
而有譽之者又往往不試而後用則雖孔子之聖殆無<lb/>
以盡其賢與不肖材與不材故曰知之不以其道也人<lb/>
之無材未能害於事也惟有材而不肖則可以亂天下<lb/>
故有材之人所宜深察賢與不肖之時也而近世之用<lb/>
人取其材而置其賢不肖人或問之則曰我用材爾此<lb/>
在上者自以為知術而智士之所以寒心而太息者也<lb/>
漢之張湯桑𢎞羊唐之裴延齡皇甫鎛唯其有材而不<lb/>
肖故雖汲黯卜式裴度陸贄不能與之敵而卒亂漢唐<lb/>
<pb n="KR2f0039_WYG_140-47a"/>
之治則用人者當先定其賢不肖而後論材與不材昔<lb/>
堯之用人伯夷典禮䕫典樂后稷播種臯陶為大理而<lb/>
皆君子也使后稷有張桑裴鎛之行而能播種堯肯任<lb/>
之乎而近世用賢則不問材不材用材則不問賢不肖<lb/>
用賢則不問材不材猶可也用材不問賢不肖則不可<lb/>
故曰處之不以其分也今以大宋之有天下豈比前世<lb/>
而獨乏材也惟知之以其道處之以其分則材將自至<lb/>
材者至而天下治矣然私有所怪者莊子曰寓言十九<lb/>
<pb n="KR2f0039_WYG_140-47b"/>
重言十七夫人之材雖寓言重言之所増益而不寓於<lb/>
他人使有重者言之而自獻其材則材之大小已可知<lb/>
矣而近世之用人十有五六其自獻者此又愈於知之<lb/>
不以其道處之不以其分然則知之以其道處之以其<lb/>
分而無取自獻之材正今日之先務<lb/>
三年監察御史蔡蹈論臣僚上殿不得差遣上奏曰臣<lb/>
竊見朝廷近日引見上殿臣僚已䝉賜對退而俟命十<lb/>
有七八不報而去臣伏思疎遠小臣偶緣薦引乍瞻天<lb/>
<pb n="KR2f0039_WYG_140-48a"/>
顔罔不震懼進對之際倉卒遺忘所不能免若其辭貌<lb/>
不近柔佞而有鄙野之氣就列之久㑹有變革且器使<lb/>
之以觀其能既而無所取材斥之未晚先王之時務得<lb/>
人材雖侏儒聾瞶有司火修聲籧篨䝉鏐之用所謂器<lb/>
而使之者也今朝廷方患人材乏少職事官員闕自左<lb/>
右僕射而下以至寺監丞簿往往通攝無以充數今其<lb/>
進既難則人材益見乏少因而自抑不敢以賜對為望<lb/>
則遠近相傳士志畏怯不自勸勉殆非養才也詩曰芃<lb/>
<pb n="KR2f0039_WYG_140-48b"/>
芃棫樸薪之槱之傳曰量才而任官度德而定位又曰<lb/>
與人不求偹如此則下無遺才而朝無虛位矣官人之<lb/>
盛雖成周不得過也惟陛下圖之<lb/>
哲宗時改元建中靖國當國者欲和調元祐紹聖之人<lb/>
故以中為名右正言任伯雨言人才固不當分黨與然<lb/>
自古未有君子小人雜然並進可以致治者葢君子易<lb/>
退小人難退二者並用終於君子盡去小人獨留唐德<lb/>
宗坐此致播遷之禍建中乃其紀號不可以不戒<lb/>
<pb n="KR2f0039_WYG_140-49a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_140-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百四十<lb/>
</p>
<p>
</p>
  </div>
</body>
</text>
</TEI>
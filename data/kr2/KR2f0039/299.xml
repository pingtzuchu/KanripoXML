<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百九十九</head> <lb/>
    <p>
<pb n="KR2f0039_WYG_299-1a"/>
欽定四庫全書<lb/>
　歴代名臣奏議卷二百九十九<lb/>
　　　　　　　　　　　明　楊士竒等　撰<lb/>
　　灾祥<lb/>
宋仁宗天聖五年右司諫劉隨上奏曰臣聞天地定位<lb/>
隂陽運行二氣至和萬物資始且上天不言不能自治<lb/>
遂生聖人以治之聖人至尊不能獨治遂求賢明以佐<lb/>
之苟聖人推誠以御下賢臣盡忠以事上刑罰當其罪<lb/>
<pb n="KR2f0039_WYG_299-1b"/>
爵賞合其宜賦役均平暴横不作天地之間無一夫不<lb/>
獲無一物失所則至和之氣為豐年為祥瑞為安寧為<lb/>
夀考其或刑不當罪賞不當功勞役不時賦斂繁重君<lb/>
子在下而未見進用小人在位而未聞屏黜侵壊綱紀<lb/>
怨讟並興有一於兹足傷和氣氣或繆戾則為凶年為<lb/>
水旱為災沴為疾疫自古常然甚猶影響今則兩宫明<lb/>
聖信任大臣一日萬㡬宵衣旰食刑必審謹恩無偏私<lb/>
誠宜嵗必豐穰物無疵癘而乃去年大水包山襄陵墊<lb/>
<pb n="KR2f0039_WYG_299-2a"/>
溺居民傷害禾稼今年經夏時雨甚愆早苖欲乾晩田<lb/>
未種兼聞磁州大水損壊城池仍知河北數州蟲蝗作<lb/>
孽繆戻若此必有其由竊慮執政大臣措置失所遷除<lb/>
之際或異至公聽受之間或容獻佞或崇不急之務或<lb/>
縱詭隨之情循黙自安彌縫或爽又慮凡關百執官守<lb/>
因循事有依違或公行請託侵剥及於苛細喜怒由於<lb/>
愛憎刑獄之中不無寃枉賦役之内豈盡公平或慮諸<lb/>
路使車州郡守長縱侵漁之吏刻剥下民聽狡獪之胥<lb/>
<pb n="KR2f0039_WYG_299-2b"/>
飜覆事實或支移折變有所不均或配率科須不從出<lb/>
産以容姦爲大體以受欺爲吉人贓濫之徒善承迎而<lb/>
無失清㢘之士踈取奉以致嫌則有互掩瑕疵指爲和<lb/>
睦巧詞詭詐目爲能官詢求若訪於吏人善惡遂乖於<lb/>
審實是以紀綱失序寃訴不伸如此之徒十常五六積<lb/>
其湮欝有傷至和水旱蟲螟殆因此作臣賦性愚昧備<lb/>
位諫官參校古書比方時事上塵聽覽伏竊兢惶伏乞<lb/>
將臣此言宣示兩地究其事𩔖何吝改更拾遺補闕臣<lb/>
<pb n="KR2f0039_WYG_299-3a"/>
之職業<lb/>
六年隨又論星變䟽曰臣聞在天成象在地成形上自<lb/>
帝王降及輔相宰制萬物感應天文是以政教紊於下<lb/>
則躔次變於上自古聖帝明王兢兢業業不敢私縱者<lb/>
畏天命也若政有失而不改天垂戒而不懼者危亡之<lb/>
道也近者天象變異驚駭群情避殿曲赦深叶古典臣<lb/>
雖不知星緯之術備觀史䇿之文謫見於天警誡人主<lb/>
伏自兩宫臨御于兹七年體貌大臣延納直亮觸鱗犯<lb/>
<pb n="KR2f0039_WYG_299-3b"/>
諱者未甞加罪巧言令色者必察其非恭儉仁慈動遵<lb/>
典禮故得上下無壅華夷乂安闕政無聞咎將安在臣<lb/>
晝夜思慮疑者二焉切慮邪佞小人急圖富貴顧其資<lb/>
望未得陞遷致有潜結姦雄宻爲表裏謀傾䧟於端士<lb/>
期進用於明時不思撓敗國家且務致身榮逹稍萌凶<lb/>
慝亦動星辰前史稱太白食昴白虹貫日者皆古人精<lb/>
思宻謀之驗也惟望聖慈深加審察邪謀不入災異自<lb/>
消兼慮三聖在天百孫繁衍定王之外封冊未行雜於<lb/>
<pb n="KR2f0039_WYG_299-4a"/>
庶寮之間班在附馬之下北使每至無以威示逺方聖<lb/>
祖貽謀實欲本支茂盛因循歲乆未舉典章百官固有<lb/>
嗟嘆三聖豈無動念伏望聖慈於皇族中選其賢明依<lb/>
唐朝故事封嗣王郡王三五人以應祖宗之意用固盤<lb/>
石之基其次選用大臣必從公議古者詢於卿士謀及<lb/>
庶民審重之至也至於才髙位下公議所歸或因例合<lb/>
遷乆未陞奬者亦乞申命兩府次第舉行昔者宋景善<lb/>
言祅星乃退商湯自責化爲豐年而況太后聖明皇帝<lb/>
<pb n="KR2f0039_WYG_299-4b"/>
慈儉上天變異不足憂虞臣職在諫垣殊無器識敢陳<lb/>
狂瞽不避靈誅<lb/>
　貼黄臣伏見唐堯至聖有四凶在朝大舜繼明方乃<lb/>
　　誅逐是知小人君子自古並生君子多則小人衰<lb/>
　　而天下治小人多則君子衰而天下危自古離亂<lb/>
　　甚多太平甚少其故何也蓋佞言似忠謀身巧計<lb/>
　　是以小人多獲進用直言正色邪佞憎嫌是以君<lb/>
　　子多遇讒謗此乃邪正各異故相憎也失於防察<lb/>
<pb n="KR2f0039_WYG_299-5a"/>
　　禁制漸難故書曰爲君難爲臣不易也今兩宫明<lb/>
　　聖君子道行小人之心皆不遂志多方求進或受<lb/>
　　貨財保證姦邪上惑天聽伏乞聖慈特加防察<lb/>
七年玉清昭應宫災太廟齋郎蘇舜欽上䟽曰臣聞烈<lb/>
士不避鈇鉞而進諫明君不諱過失而納忠是以懐䇿<lb/>
者必吐上前蓄寃者無至腹誹則上下之情不鬱教令<lb/>
之出恱隨然言之之難不如容之之難容之之難不如<lb/>
行之之難有能言之則必容之容之則必行之如此則<lb/>
<pb n="KR2f0039_WYG_299-5b"/>
欲治之主三代之迹也願陛下留意焉臣伏覩今歲自<lb/>
春徂夏霖雨隂晦未甞少止農田被菑者幾於十九民<lb/>
情嗷騷如昏墊焉臣以謂近位之失人政令之多過賞<lb/>
罰弗公之所速也天之降災欲悟陛下陛下反謂刑獄<lb/>
濫寃之致故肆赦天下以救之殊不念如此則殺人者<lb/>
不死傷人者不扺罪其爲濫寃則又加甚古者決斷滯<lb/>
訟以平水旱不用赦也故赦下之後隂霾及今前志曰<lb/>
積寃生隂積隂生陽陽生則火災見焉乘夏之氣發洩<lb/>
<pb n="KR2f0039_WYG_299-6a"/>
於玉清宫震雨雜下烈焰四起樓觀萬疊數刻而盡誠<lb/>
非慢於禦備乃上天之深戒也陛下當降服減膳避正<lb/>
寢責躬罪已下哀痛之詔罷非業之作拯失職之民在<lb/>
輔弼無裨國體者去之居左右竊弄威權者去之精心<lb/>
念政刑之失虚懐收蒭蕘之言庶幾變災以答天意辰<lb/>
浹之間不聞有此告諭竊知陛下將計工役再謀興修<lb/>
都下之人聞者駭惑徃徃聚首横議咸謂非宜皆曰章<lb/>
聖皇帝勤儉十餘年天下富庶帑府流衍無所貯藏乃<lb/>
<pb n="KR2f0039_WYG_299-6b"/>
作斯宫及其畢功而海内爲之虚竭陛下即位未及十<lb/>
年數歲連遭水澇雖征賦咸入而百姓頗甚困乏若大<lb/>
興土木之功則費用不知紀極財貨耗于内征役勞于<lb/>
下内耗下勞何以濟矣況天災之已爲之是欲競天無<lb/>
省已之意逆天不祥安已難任欲祈厚貺其可得乎豈<lb/>
天譴告而陛下弗寤邪豈知而固爲之邪豈再造祈天<lb/>
之祐邪臣不得反覆而量也今爲陛下計者莫若采吉<lb/>
士去佞人姑務修德以勤至治使百姓足給而寛其征<lb/>
<pb n="KR2f0039_WYG_299-7a"/>
稅則可以謝天意而安民情矣夫賢君見變能修道以<lb/>
除凶亂君無象天不譴告今幸得天見之變是陛下修<lb/>
道之日豈宜忽哉昔漢宣帝三年茂陵白鶴館災下詔<lb/>
曰廼者火災降於孝武園館朕戰栗恐懼不燭變異罪<lb/>
在朕躬群有司又不肯極言朕過以至于斯將何寤焉<lb/>
夫茂陵不及上都也鶴館不大此宫也彼尚降詔四方<lb/>
以求已過是知古帝王急治如此夫火不炎上之罰正<lb/>
爲是焉臣謹按前漢五行志云賢佞分别官人有叙帥<lb/>
<pb n="KR2f0039_WYG_299-7b"/>
由舊章禮重功勲如此則火得其性矣若信道不篤或<lb/>
耀虚僞䜛夫昌邪勝正則大失其性矣自上而降及濫<lb/>
炎妄起燔宗廟燒宫室雖興師而不能救故魯成公三<lb/>
年新宫災劉向謂成公信三桓子孫之䜛逐父臣之應<lb/>
襄公九年春宋災劉向謂宋公聽䜛逐其大夫華弱奔<lb/>
魯之應也今宫災豈得亦有是乎願陛下共黙而内省<lb/>
之省而既知之願陛下悔過而追革之罷再造之勞役<lb/>
行古先之典法非惟大光基構亦天下之幸甚也臣愚<lb/>
<pb n="KR2f0039_WYG_299-8a"/>
妄之言不足益國體之萬一陛下茍容而行之三代兩<lb/>
漢之風指顧而可致也<lb/>
景祐五年河東地震舜欽詣匭上䟽曰臣昨初到京師<lb/>
聞河東地大震裂涌水壊屋廬城堞殺民畜幾十萬歴<lb/>
旬不止臣始聞惶駭疑惑竊思自編策所紀前代衰㣲<lb/>
䘮亂之世亦未嘗有此大變方今四聖接統内外平寧<lb/>
隣敵交歡兵革偃息固與夫衰㣲䘮亂之際頗異是何<lb/>
災變之作反過之耶且妖祥之興神實尸之各以𩔖告<lb/>
<pb n="KR2f0039_WYG_299-8b"/>
未甞妄也臣以謂必無是事是亦傳言之濫耳歴問一<lb/>
二朝士皆曰有之因退思念天人之應古今之鑒大可<lb/>
恐懼凡朝廷政教昏迷下受其弊積隂欝不和之氣上<lb/>
動於天天於是爲下變異以警戒之使君人者回心省<lb/>
脩翻然向道則民安而災息是故古之王者逢天地之<lb/>
變則必避正寢徹樂省饌詢訪正議考求失德而更去<lb/>
之盖以上帝聦明所作必驗茍弗知懼則非常之孽隨<lb/>
之今此異既告豈徒然哉則王者豈常安於逸豫信任<lb/>
<pb n="KR2f0039_WYG_299-9a"/>
近狎而不省政事乎廟堂之上執事者豈有非賢才或<lb/>
專威福而侵君者乎其所施設之政豈有不便於民者<lb/>
乎深宫之中豈有隂教不謹或以媚道濫進者乎西北<lb/>
二邉豈有竊萌背盟棄信之心者乎念自從逺方來不<lb/>
知近事心雖疑而口不敢道宫禁邉防之事固未可知<lb/>
朝廷已然之失則聽輿論而有聞焉又訝朝廷知此大<lb/>
異殊不脩補闕政以厭天戒而安民心黙然不恠如平<lb/>
常無事時諫官御史亦不聞進牘白見鋪陳災害之端<lb/>
<pb n="KR2f0039_WYG_299-9b"/>
以開上心然民情洶洶聚首横議咸有憂悸之色豈時<lb/>
與古不同今朝不宜倣古以爲事耶又念有天下者未<lb/>
有監古而亂棄古而治也豈上位者務在鎮静不須與<lb/>
民同憂耶則又民爲邦本未有本揺而枝葉不動者豈<lb/>
民愚暗不當憂而憂耶則地之震天之所爲也民雖愚<lb/>
天豈愚哉反復思之不覺驚怛流汗自以世受君禄身<lb/>
齒國命涵濡恵澤以長此軀便欲盡吐肝膽以拜封奏<lb/>
又昨見范仲淹以剛直忤姦臣果罹中傷言不用而身<lb/>
<pb n="KR2f0039_WYG_299-10a"/>
竄謫甚可悲也是時降詔天下不許越職言事臣今茍<lb/>
務激切不避權右必恐横遭傷害無補於時因自悲嗟<lb/>
不知所措既而孟春之初雷電暴作臣以謂國家之失<lb/>
衆臣無有爲陛下言者唯天丁寧以告陛下也陛下極<lb/>
聖至明其肯忽之果能霈發明詔許臣寮皆得獻言臣<lb/>
初聞之踴躍欣抃又謂雖有災異陛下能講求嘉言革<lb/>
去時弊故可變化而召善祥也旬餘日來聞頗有言事<lb/>
者其間豈無切中時病而絶不聞朝廷從而行之是亦<lb/>
<pb n="KR2f0039_WYG_299-10b"/>
示虚言而不根實効也臣聞唯誠可以應上天唯實可<lb/>
以安下民今應天不以誠安民不以實徒布空文増人<lb/>
太息耳將何以謝神靈而救弊亂也豈大臣䝉塞天聽<lb/>
不爲陛下行之豈言事者迂闊無所取不足行也此則<lb/>
未可知今臣竊見綱紀隳敗政化闕失其事甚衆不可<lb/>
槩舉謹條大者二事詣匭以聞伏望陛下少賜觀覽茍<lb/>
有所采乞斷自睿意即時行焉言或狂瞽乞付臣斧鑕<lb/>
以非所宜言罪之一曰正心夫治國如治家治家者先<lb/>
<pb n="KR2f0039_WYG_299-11a"/>
脩於已脩已者先正於心心正則神明集而萬務理也<lb/>
今則民間喧傳陛下數年已來多引俳優賤人於深宫<lb/>
之中燕樂無莭賜予過度燕樂無節則志荒蕩賜予過<lb/>
度則心侈泰志荒蕩則政事不親心侈泰則用度不足<lb/>
臣竊觀國史見祖宗逐日視朝旰昃方罷猶坐於後苑<lb/>
門上有白事者立得召對委曲詢訪少善必納真宗末<lb/>
年不豫始間日視事今陛下春秋鼎盛實宵衣旰食求<lb/>
治之秋而乃隔日御殿此政事不親之効也今又府庫<lb/>
<pb n="KR2f0039_WYG_299-11b"/>
匱竭民鮮盖藏誅斂科率殆無虚日三司計度經費二<lb/>
十倍於祖宗時此用度不足明矣政事不親而用度不<lb/>
足斯大可憂也伏望陛下脩已以御人洗心而鑒物勤<lb/>
於聽斷舍其燕安放棄優諧近習之纎人親近剛明鯁<lb/>
正之良士因此災變以思永圖効祖宗之勤勞惜社稷<lb/>
之廣大則天下之幸甚也二曰擇賢夫明主勞於求賢<lb/>
而逸於任使然盈庭之士不須盡擇在擇一二輔臣及<lb/>
御史諫官而已今陛下用人似不慎擇昨王隨自吏部<lb/>
<pb n="KR2f0039_WYG_299-12a"/>
侍郎轉門下侍郎平章事超越十資復爲上相此乃非<lb/>
常之恩必待非常之才而王隨虚庸邪諂非輔相之器<lb/>
降麻之後物論沸騰故疾纒其身災仍於國此亦天意<lb/>
愛惜我朝陛下必鑒之又石中立頃在朝行以詼諧自<lb/>
任士人或有宴集必置席間聽其言語以資笑噱今處<lb/>
之近輔不聞嘉謀物望甚輕人情所忽使災害屢降而<lb/>
朝廷不尊盖近臣多非才者陛下左右尚如此天下官<lb/>
吏可知也實恐匈奴輕笑中國伏望即時罷免别建賢<lb/>
<pb n="KR2f0039_WYG_299-12b"/>
才臣又竊見方今以張觀爲御史中丞髙若訥爲司諫<lb/>
此二人者皆登髙第本望以詞華進用素復温和軟懦<lb/>
無剛鯁敢言之才斯皆執政引拔建置欲其慎黙不敢<lb/>
舉揚其私時有所言必暗相關說旁人窺之甚可笑也<lb/>
故御史諫官之任臣欲陛下親擇之不令出執政門下<lb/>
臺諫官既得其人則近臣不敢爲過乃馭下之䇿也臣<lb/>
以謂陛下身既勤儉輔弼臺諫又皆得人則天下何憂<lb/>
不治而災異何由而生伏望陛下少留意焉非有難也<lb/>
<pb n="KR2f0039_WYG_299-13a"/>
臣不勝區區之至<lb/>
時玉清昭應宫災繫守衛者御史獄御史中丞王曙恐<lb/>
朝廷議修復上言昔魯桓僖宫災孔子以爲桓僖親盡<lb/>
當毁者也遼東髙廟及髙園便殿災董仲舒以爲髙廟<lb/>
不當居陵旁故災魏崇華殿災髙堂隆以臺榭宫室爲<lb/>
戒宜罷之勿治文帝不聽明年復災今所建宫非應經<lb/>
義災變之來若有警者願除其地罷諸禱祠以應天變<lb/>
仁宗感悟遂減守衛者罪已而詔以不復繕脩諭天下<lb/>
<pb n="KR2f0039_WYG_299-13b"/>
滕宗諒遷殿中丞會禁中火詔劾火所從起宗諒上䟽<lb/>
諫曰伏見掖庭遺燼延熾宫闥雖沿人事實繫天時詔<lb/>
書亟下引咎滌瑕中外莫不感動然而詔獄未釋鞫訊<lb/>
尚嚴恐違上天垂戒之意累兩宫好生之德且婦人柔<lb/>
弱箠楚之下何求不可萬一懐寃足累和氣祥符中宫<lb/>
掖火先帝甞索其𩔖寘之法矣若防患以刑而止豈復<lb/>
有今日之虞哉況變警之來近在禁掖誠願修政以禳<lb/>
之思患以防之凡逮繫者特從原免庶災變可銷而福<lb/>
<pb n="KR2f0039_WYG_299-14a"/>
祥來格也䟽奏仁宗爲罷詔獄<lb/>
知諫院包拯戒興作䟽曰臣伏見十一月初二日夜上<lb/>
清宫火謹按春秋傳例曰人火曰火天火曰災漢書五<lb/>
行志曰人火天火同爲災異皆以朝廷政令參驗得失<lb/>
而勸戒焉說者曰賢佞分别官人有序則火得其性若<lb/>
信道不篤惑耀虚僞則火失其性自上而降濫焰妄起<lb/>
是爲火不炎上今上清宫者乃祖宗修建以崇無爲之<lb/>
德今火燔之者豈焚修之人不務精潔以副陛下嚴奉<lb/>
<pb n="KR2f0039_WYG_299-14b"/>
之㫖乎不然其天意垂誡於陛下乎固宜勵精治道謹<lb/>
修人事以荅天變可也風聞道路云陛下存留道衆似<lb/>
有繕脩之意未辨虚實咸懐危懼況天下多事調發旁<lb/>
午帑藏未實邊鄙未寧豈可先不急之務重無名之率<lb/>
哉且宫觀之興自於唐室非古制也若謂先聖真容理<lb/>
當欽奉則景靈宫會靈觀殿宇宏壯可以奉安願陛下<lb/>
推仁慈之德念疲敝之俗且務安之之理豈忍重困之<lb/>
也然外議紛紜頗甚惑衆欲乞特降詔告諭以安衆心<lb/>
<pb n="KR2f0039_WYG_299-15a"/>
拯又論日食䟽曰臣伏見四月旦日當薄蝕陛下特降<lb/>
德音親决庶獄飭身修政以應天變此誠古之聖后明<lb/>
辟克謹天戒之至意也臣聞漢書云夫至尊莫大乎天<lb/>
天之變莫大乎日蝕蓋日者陽之精人君之象也君道<lb/>
虧爲隂所乗故蝕日者德也月者刑也故聖王日蝕修<lb/>
德月蝕修刑詩云彼月而蝕則惟其常此日而蝕干何<lb/>
不臧說者云月蝕非常比之日蝕固常也日蝕則不臧<lb/>
矣然正陽之月法尤忌之由是有伐鼓用幣之事故人<lb/>
<pb n="KR2f0039_WYG_299-15b"/>
君或遭兹變必避殿徹膳克已責躬明君臣正上下延<lb/>
納衆議以輔不逮如是之至也今正陽之月晻然日蝕<lb/>
而又亢陽益甚火災繼作害孰大焉得非上天有以丁<lb/>
寧垂誡於陛下耶伏望陛下奮乾剛之至惪畏天地之<lb/>
大異發號施令審思乎利害賞德罰罪無間於踈昵聽<lb/>
㫁不惑勤儉爲先抑隂尊陽防㣲杜漸然後日御便殿<lb/>
博延公卿詢訪直言講求古道勵精爲治以荅天戒如<lb/>
此則積異消於上厲階絶於下足以導迎善氣馴致太<lb/>
<pb n="KR2f0039_WYG_299-16a"/>
平惟陛下留神省察<lb/>
拯又論星變䟽曰臣竊見歲星逆犯房宿近鈎鈐之位<lb/>
于今月餘未順按天官云房四宿爲明堂天子布政之<lb/>
宫亦曰四輔股肱將相位也北二小星曰鈎鈐房之鈐<lb/>
鍵天之管籥主閉鍵天心其房心於辰在昴主豫州宋<lb/>
之分野夫五星者五帝司命應王者號令爲之莭度歲<lb/>
主歲事爲其統首好生惡殺安静中度則吉變色亂行<lb/>
則不爲福或有淩犯淹留不去咎在仁德未修誅罰未<lb/>
<pb n="KR2f0039_WYG_299-16b"/>
當若犯房宿亦責在將相之不稱職者伏況國家盛德<lb/>
在火歲火二矅俱爲福星房心又是宋之分野今歲德<lb/>
失度逆守于房復近鈎鍵之次徘徊未退本意亦謂人<lb/>
君指意欲有所爲而未得其節也乃上天之意所以篤<lb/>
佑聖宋丁寧陛下如是之至夫變異之來各象過失以<lb/>
譴告人主猶嚴父之明戒可不寅畏恐懼乎古之明王<lb/>
必正五事建大中以承天心能應以德則咎息不能應<lb/>
以善則災至要在所以應之應之之速非誠不立非信<lb/>
<pb n="KR2f0039_WYG_299-17a"/>
不行伏望陛下奮精剛之德挺獨斷之明内推至誠深<lb/>
思天戒以天下至大祖業至重不可謂承平無事而可<lb/>
以佚豫爲治外則邊防之大戎狄可憂内則機務之煩<lb/>
紀律不振況今政失於寛而敝在姑息官弛於茍簡近<lb/>
下詔命澄汰流品而才者未之進不才者未之退蓋有<lb/>
司務在因循憚於甄選爾且方内治亂在陛下所任經<lb/>
曰亦惟先正克左右未有左右正而百官枉者也中外<lb/>
臣僚其有老懦貪殘苛刻姦佞不當居職者宜以時廢<lb/>
<pb n="KR2f0039_WYG_299-17b"/>
退益選温良惇厚之士寘之於位令海内昭然知本朝<lb/>
之所貴豈不休哉然後掖庭之中簡去幽曠宦豎之内<lb/>
裁抑重任發號施令在乎必行賞德罰罪在乎不濫振<lb/>
舉綱目杜絶萌漸如此則災異消於上禍難息於下五<lb/>
緯循軌四時和順召天地之協氣致邦家於永寧願陛<lb/>
下力行而已臣本以孤危不知忌諱惟陛下不以位踈<lb/>
言賤留神省察則天下䝉幸<lb/>
拯又上謹天誡䟽曰臣竊見近者太白犯月於箕尾之<lb/>
<pb n="KR2f0039_WYG_299-18a"/>
分熒惑犯鎮星於虚危之分而又冬雷震發雨木成冰<lb/>
博詢前聞固不虚發臣謹按歴代五行志曰太白犯月<lb/>
月犯太白熒惑犯鎮星皆外寇之兆雨木成冰者說者<lb/>
謂上陽施不下通下隂施不上逹故雨木爲之氷氷者<lb/>
隂之盛木者少陽貴神卿大夫之象亦曰木氷爲木介<lb/>
介者甲兵之象又曰冬雷者所發之地主兵謂雷以二<lb/>
月出八月入也今季冬而震雷雨雹者陽不閉藏而發<lb/>
泄皆失節之異夫月者太隂之長后妃大臣諸侯之象<lb/>
<pb n="KR2f0039_WYG_299-18b"/>
亦主邉境鎮星所管宋衛陳鄭之分若金火淩犯固不<lb/>
爲福況又箕尾屬燕虚危屬齊設或内非其應則北邊<lb/>
之患山東之憂亦須大爲之防且頃歲有星孛之異近<lb/>
復有巨嵎之震不可忽也今四方災旱流亡未復雖遣<lb/>
使綏撫貸粟賑給而上下困竭濟䘏攸艱此乃天意篤<lb/>
右聖宋丁寧陛下如是之至也書曰厯象日月星辰此<lb/>
言王者當仰視天文俯察地理觀日月消息候星辰躔<lb/>
次揆山川變動叅人民謡俗以考休咎若見災異則退<lb/>
<pb n="KR2f0039_WYG_299-19a"/>
而責躬恐懼修德以應之有不可捄者則蓄儲備以待<lb/>
之故宗社享無疆之福伏望陛下省災異之來驗休祥<lb/>
之應謹奉上天之戒以揆當時之務外則幅員之廣邉<lb/>
警寇盜之可虞内則機政之繁號令賞罰之未信固宜<lb/>
進擢賢傑振張紀律廣闢衆正之路屏絶群枉之門斥<lb/>
逺姦纎眘重聽納近自宫禁逺及邊陲杜漸防微中外<lb/>
協濟如此則庶幾後患可弭惟聖度裁處<lb/>
拯又論地震䟽曰臣近聞登州地震山摧今又鎮陽雄<lb/>
<pb n="KR2f0039_WYG_299-19b"/>
州五月朔日地震北京貝州諸處蝗蝻疊生皆天地先<lb/>
意示變必不虚發也謹按漢五行志曰地之戒莫重於<lb/>
震動謂地者隂也法當安静今乃越隂之職專陽之政<lb/>
其異孰甚焉又四裔者中國之隂也今震於隂長之月<lb/>
臣恐四裔有謀中國者且雄州控扼北鄙登州宻邇契<lb/>
丹今繼以地震山摧不可不深思而預備之也頃歲并<lb/>
代地震尋以昊賊拒命近者廣南英連等州亦震而蠻<lb/>
寇内侵皆必然已應之兆耳臣近曽上言㳂邊將帥尤<lb/>
<pb n="KR2f0039_WYG_299-20a"/>
在得人乞委執政大臣精選素習邊事之人以爲守將<lb/>
俾訓練卒伍廣爲積聚以大警備之不然懼貽陛下之<lb/>
深憂也況災變之作未有無其應者惟陛下特留聖意<lb/>
拯爲户部判官時上䟽曰臣竊見冬春以來天下旱乾<lb/>
爲虐而陛下避殿徹膳累下詔書勤求直言踈理刑獄<lb/>
寛省民力雖古之聖帝明王責躬罪已無此之甚焉故<lb/>
詔音所至甘澤随降和氣應於上民心恱於下天意聖<lb/>
德若合符契當上穹眷佑之如是則陛下尤宜勵精求<lb/>
<pb n="KR2f0039_WYG_299-20b"/>
治以荅殊貺臣聞法令者人主之大柄而國家治亂安<lb/>
危之所繫焉不可不慎縁近歲以來賞罰之典或尚因<lb/>
循且人知法令之不足信則賞罰何以沮勸乎昔唐文<lb/>
宗問宰臣李石天下何以易治李石對以朝廷法令行<lb/>
則易治誠哉治道之要無大於此伏望陛下臨決大政<lb/>
信任正人賞者必當其功不可以恩進罰者必當其罪<lb/>
不可以幸免邪佞者雖近必黜忠直者雖逺必收法令<lb/>
既行紀律自正則無不治之國無不化之民在陛下力<lb/>
<pb n="KR2f0039_WYG_299-21a"/>
行而已亢旱之災天之常數固不足貽陛下深慮惟陛<lb/>
下留神省察<lb/>
天聖中天下水旱蝗起河決滑州通判常州謝絳上䟽<lb/>
曰去年京師大水敗民廬舍河渠暴溢幾冒城郭今年<lb/>
苦旱百姓疫死田穀焦槁秋成絶望此皆天異也按洪<lb/>
範京房易傳皆以爲簡祭祀逆天時則水不潤下政令<lb/>
逆時水失其性則壊國邑傷稼穡顓事有知誅罰絶理<lb/>
則大水殺人欲德不用兹謂張厥災荒上下皆蔽兹謂<lb/>
<pb n="KR2f0039_WYG_299-21b"/>
隔其咎旱天道指𩔖示戒大要如此陛下夙夜勤苦思<lb/>
有以上塞時變固宜䇿告殃咎變更理化下罪已之詔<lb/>
脩順時之令宣群言以導壅斥近倖以損隂而聖心優<lb/>
柔重在改作號令所發未聞有以當天心者夫風雨寒<lb/>
暑之於天時爲大信也信不及於物澤不究於下則水<lb/>
旱爲沴近日制命有信宿輙改適行遽止而欲風雨以<lb/>
信其可得乎天下之廣萬機之衆不出房闥豈能盡知<lb/>
而在廷之臣未聞被數刻之召吐片言之善朝夕左右<lb/>
<pb n="KR2f0039_WYG_299-22a"/>
非恩澤即佞倖上下皆蔽其應不虚昔兩漢日食地震<lb/>
水旱之變則䇿免三公以示戒懼陛下進用丞弼極一<lb/>
時之選而政道未茂天時未順豈大臣輔佐不明邪陛<lb/>
下信任不篤邪必若使之宜推心責成以極其效謂之<lb/>
不然則更選賢者比來奸邪者易進守道者數窮政出<lb/>
多門俗喜由徑聖心固欲盡得天下之賢能分職受業<lb/>
而宰相方考資進吏無敢建白欲德不用之應又可驗<lb/>
矣今陽驕莫解蟲孽漸熾河水妄行循依違之迹行尋<lb/>
<pb n="KR2f0039_WYG_299-22b"/>
常之政臣恐不足回靈意塞至戒古者穀不登則虧膳<lb/>
災屢至則降服凶年不塗塈願下詔引咎損大官之膳<lb/>
避路寢之朝許士大夫斥諱上聞譏切時病罷不急之<lb/>
役省無名之斂勿崇私恩更進直道宣德流化以休息<lb/>
天下至誠動乎上大惠浹于下豈有時澤之艱哉仁宗<lb/>
嘉納之<lb/>
絳又上言蝗亘田野坌入郛郭跳擲官寺井堰皆滿魯<lb/>
三書螟穀梁以爲哀公用田賦虐取於民朝廷斂弛之<lb/>
<pb n="KR2f0039_WYG_299-23a"/>
法近於㢘平以臣愚所聞似吏不甚稱而召其變凡今<lb/>
典城牧民有顓方面之埶才者掠功取名以嚴急爲術<lb/>
或辯僞無實數䝉奬錄愚者期㑹簿書畏首與尾二者<lb/>
政殊而同歸於弊夫爲國在養民養民在擇吏吏循則<lb/>
民安氣和而災息願先取大州邑數十百詔公卿以下<lb/>
舉任州守者使得自辟屬縣令長務求術略不限資考<lb/>
然後寛以約束許便宜從事朞年條上理狀或徙或留<lb/>
必有功化風迹異乎有司以資而任之者焉漢時詔問<lb/>
<pb n="KR2f0039_WYG_299-23b"/>
京房災異可息之術房對以考功課吏臣願陛下博訪<lb/>
理官除煩苛之命申敕計臣損聚斂之役勿起大獄勿<lb/>
用躁人務静安守淵黙傳曰大侵之禮百官備而不制<lb/>
言省事也如此而沴氣不弭嘉休不至是靈意□讕而<lb/>
聖言罔惑歟<lb/>
景祐四年太安殿柱生芝草召群臣就觀監察御史鞠<lb/>
詠上言曰陛下新即位河決未塞霖雨害稼宜思所以<lb/>
應災變臣願陛下以㧞進忠良退斥邪佞爲國寶以訓<lb/>
<pb n="KR2f0039_WYG_299-24a"/>
勸兵農豐積倉廪爲天瑞草木之怪何足尚哉<lb/>
右司諫韓琦上奏曰臣近聞西京南京及畿内諸縣遣<lb/>
使䟽決刑獄金明池等亦設齋醮此必司厯者陳垂象<lb/>
之變以獻于上使陛下聖懐欽翼勤懇如是雖古先哲<lb/>
王覩之感悟飭身正事無以過也臣去歲中不曉禁忌<lb/>
嘗進狂瞽以謂上穹譴告惟増修德政可以除患而致<lb/>
福若禮神宥過即伸禳謝殆非方冊所載消伏災眚之<lb/>
義前奏粗悉不敢煩述今又聞金芝産於化成殿柱率<lb/>
<pb n="KR2f0039_WYG_299-24b"/>
詔近列咸覩嘉事臣竊以春秋之法但紀災異至于祥<lb/>
瑞略而不書豈不以君人者閱瑞牒則意安覩災符則<lb/>
心懼意之安則其政怠心之懼則其德修聖人垂誡之<lb/>
深其㫖斯在臣愚伏望陛下開發聖慮特以天戒爲重<lb/>
於政教之間思所未至隨其變以應之亦猶日食修德<lb/>
月食修刑之理是也至如珍祥竒瑞雖陛下仁聖所感<lb/>
亦望日謹一日以雖休勿休爲念則穹昊垂貺荅陛下<lb/>
寅畏之心生靈遂宜浸陛下慈惠之澤自然家給人足<lb/>
<pb n="KR2f0039_WYG_299-25a"/>
時和年豐永獲上瑞之報豈不盛歟<lb/>
琦又上奏曰臣聞動民以行不以言應天以實不以文<lb/>
先儒之讜議也故宋景公以熒惑守心不忍移臣庶之<lb/>
咎子韋稱君有至德之言熒惑必徙三舍此則以實應<lb/>
天之效也唐明皇以太陽虧蝕悉令赦徒𨽻之人宋璟<lb/>
謂可以至誠動天不在德音頻降此則以文應天之弊<lb/>
也載籍所記前範至詳不敢煩陳粗此槩舉臣伏覩近<lb/>
者興國寺災延及開先祖殿不踰數刻但有遺燼伏觀<lb/>
<pb n="KR2f0039_WYG_299-25b"/>
垂象或失經行蓋人事之已形致天災之嗣發其猶影<lb/>
響諒非徒然當是時臣謂陛下宜虚佇以求讜言側身<lb/>
以修庶政有功則賞以絶其徼幸之路有罪則罰以清<lb/>
其姦慝之原旌别賢愚撙節財用抑宴私過度之樂休<lb/>
營造不急之務決獄使之無濫出令斷於必行斯以念<lb/>
祖業之艱難荅天意之警悟也而陛下眷三京以肆赦<lb/>
宥走群望以罄詞祝中自禁掖外及觀寺並設齋醮逮<lb/>
越晦朔今北道數郡繼以地震上聞即命使軺就崇法<lb/>
<pb n="KR2f0039_WYG_299-26a"/>
供矧兹近塞俯接殊邦豈無間諜之人徃道祈禳之事<lb/>
徒彰自恐或誚無稽雖陛下欽順皇天之誠可謂至矣<lb/>
其於銷伏災眚之道則猶未焉夫弛刑網以貸頑悖之<lb/>
民損國貨以奉㳺惰之軰將欲召丕貺感靈心是猶却<lb/>
行以求前揚湯而止沸無益之驗信昭然矣臣茍隠情<lb/>
惜已不能獻忠盡言使陛下常以禮緇黄薦牲幣爲脩<lb/>
德除患之本則臣豈不上負陛下懼災思政之意哉謹<lb/>
按五行傳曰火南方揚光輝爲明者也其於王者南面<lb/>
<pb n="KR2f0039_WYG_299-26b"/>
嚮明而治賢佞分明官人有序率由舊章愛重功勲則<lb/>
火得其性若乃信道不篤或耀虚僞䜛夫昌邪勝正則<lb/>
火失其性自上而降乃濫炎妄起焚宗廟燒宫館雖興<lb/>
師衆不能救也此臣前所謂宜辨賢諂明賞罰謹命令<lb/>
戒奢逸者由此而言也曷有流化興政之若是而天不<lb/>
降福者哉且地震者說者以謂天陽也地隂也陽君象<lb/>
隂臣象君宜轉動臣宜安靜乃女謁用事臣下專政之<lb/>
應此乃飭宫壼禀教臣鄰奉法以當斯變又四裔者亦<lb/>
<pb n="KR2f0039_WYG_299-27a"/>
中國之隂也今震在北或恐上天孜孜譴告俾思邉隅<lb/>
之爲患乎亦望自今而後務在嚴勵守臣宻修兵備審<lb/>
擇才謀之帥悉去懦弱之士明軍法以整驕惰之卒豐<lb/>
廪實以増儲峙之具或曰今敵人守盟誓約甚固奉朝<lb/>
廷有禮初無釁隙保不騷動未可生事以疑戎心此寛<lb/>
陛下宵旰之憂可也爲國計則踈矣臣辭意狂鄙不識<lb/>
禁忌儻陛下聽斷之暇一紆睿覽采而行之少助萬分<lb/>
之一則臣退就鈇鑕死無所恨<lb/>
<pb n="KR2f0039_WYG_299-27b"/>
琦又論星變䟽曰臣近者竊聞星變數見輙貢瞽見備<lb/>
言禳謝之理殆將百日不賜妄言之誅是陛下知臣所<lb/>
陳歸於朴忠而非惑上好訕也然臣意有所未盡更思<lb/>
竭愚區區鄙誠萬一開悟臣近日又聞大慶殿及諸處<lb/>
復建道塲及分遣中使徧詣名山福地以致精禱臣以<lb/>
謂陛下俯從常禮不得已而爲之是亦逹寅亮之深㫖<lb/>
也臣竊以天垂祅象地見災異前世之君覩之感悟以<lb/>
爲祈禳之法則必徹樂減膳修德理刑大則至有下詔<lb/>
<pb n="KR2f0039_WYG_299-28a"/>
以求讜言側身以避正寢是以天意恱穆轉禍爲福臣<lb/>
願陛下法而行之復恐此後宫中或有宴飲之事欲望<lb/>
比於常時稍用減節不獨仰奉於天戒斯實上安於聖<lb/>
躬臣子之心所以昧萬死而獻言者正爲是也且大慶<lb/>
殿者國之路寢朝之法宫陛下非行大禮被法服則未<lb/>
嘗臨御臣下非大慶㑹則不能一至於庭豈容僧道凡<lb/>
庸之人繼日累月喧雜于上非所謂正法度而尊威神<lb/>
也昔髙宗立皇太子將㑹命婦於宣政殿博士袁利諫<lb/>
<pb n="KR2f0039_WYG_299-28b"/>
曰前殿正寢非命婦宴㑹之地望請命婦㑹于别殿自<lb/>
可備極恩私帝納之即命移于麟德殿臣亦望今後凡<lb/>
有道塲設醮之𩔖並於别所安置臣親逢求諫之朝復<lb/>
在可言之職宜推無隠思所爲報願陛下特霽天威一<lb/>
加詳納天下幸甚<lb/>
琦又論星變地震冬無積雪䟽曰臣旬日前竊聞民間<lb/>
傳言星躔示變及京師曽有地震之異亦聞朝廷建置<lb/>
道塲臣自忝諫職數因災變陳事意謂陛下粗記臣言<lb/>
<pb n="KR2f0039_WYG_299-29a"/>
故遷延未敢更獻愚瞽數日來又聞河東忻州地震連<lb/>
日大壞官私舍宇傷損人命臣慮陛下近歲以來頻有<lb/>
災異而常事待之且未足多掛聖念但齋醮道塲而止<lb/>
臣是以不敢無言更思云補臣聞以實應天則天必報<lb/>
以德勝妖則妖自息今上穹頻頻謫見以感陛下蓋欲<lb/>
觀變而懼増修德政則將轉禍而爲福豈其虚發哉若<lb/>
陛下以爲無足可驗不思警悟之理或上天倦而且怒<lb/>
則黙而爲禍矣今躔次之變知星者必具言其事至于<lb/>
<pb n="KR2f0039_WYG_299-29b"/>
地震之理稽于舊史則大臣專政後宫用事陽不足而<lb/>
隂有餘之應也今朝廷凡百行事皆由政府陛下雖知<lb/>
其是非而不加聖斷亦大臣專政之應後宫之事非外<lb/>
臣所知亦望禁其太盛以荅天變臣願陛下每覩災異<lb/>
先詳其理而應之然後省身之所未思而思政之所未<lb/>
至夫崇儉約以訓九族而純德變於天下節宴游以謹<lb/>
萬機而勤政率於天下亦修身之大畧也輔弼得人而<lb/>
庶務協其序賞罰得中而二柄歸於上邊陲廣備而將<lb/>
<pb n="KR2f0039_WYG_299-30a"/>
帥擇其材亦修政之大畧也陛下若舉其要而行之則<lb/>
上天豈不降福而何災沴乎況陛下首相乆病髙卧私<lb/>
室備禮上章無堅退之意安禄固位上不分聖憂下不<lb/>
畏人言假令病愈而出則中書之事必更無倫理蓋才<lb/>
短識暗而然也陛下豈不思求才而代之使修正紀綱<lb/>
亦禳謝之一端也又今冬以來尚無積雪旬浹之間將<lb/>
及春序不惟已覺愆旱兼恐人民疾疫欲望陛下躬行<lb/>
精禱庶獲嘉應今舉朝之人皆以不言爲利無一人爲<lb/>
<pb n="KR2f0039_WYG_299-30b"/>
陛下切直而言者臣非不知直言爲患然選任之恩不<lb/>
欲碌碌雷同衆人故昧死論列不顧鼎鑊之罪惟望少<lb/>
采狂愚天下幸甚<lb/>
琦又論衆星流散月入南斗䟽曰臣竊聞近日司天監<lb/>
上言占見衆星流散又奏月入南斗中臣職在諫列得<lb/>
於風聞不敢隱情惜已容黙於位實願輸盡愚瞽有補<lb/>
萬分之一焉臣聞人事失于下則天變發于上惟明聖<lb/>
之君覩之感悟責躬修德所以除患而福至是猶影響<lb/>
<pb n="KR2f0039_WYG_299-31a"/>
相應之速也而朝廷自去年秋熒惑失度及太平興國<lb/>
寺災乃命䟽理繫囚自大慶殿至諸寺觀並集僧道以<lb/>
爲禳謝之法繼之以地震北郡遣使興建道塲近者又<lb/>
聞太隂失行復詔三京減降罪人於金明池等處亦設<lb/>
齋醮臣屢上封奏極言無益所期庸妄之說少聞聖聦<lb/>
而前月中杭州又奏有大風雨悉壊官司廬舍復有獻<lb/>
謀于陛下者乃降敕本郡崇佛事以禳之外方有識之<lb/>
士必有非笑者焉陛下若以災異數見非政教之失但<lb/>
<pb n="KR2f0039_WYG_299-31b"/>
可竭財以奉僧道寛禁以貸罪惡是謂天戒可荅靈心<lb/>
必回則今日之謫見又何從而致哉今天之譴告孜孜<lb/>
不已者得非陛下未逹警悟之意耶夫赦者前賢以爲<lb/>
偏枯之物非明世之所行也茍行之則小人之幸而君<lb/>
子不幸矣又金銀錢帛出自蒼生膏血取之以供國之<lb/>
用尚宜撙節又況枉費以資㳺惰之僧道乎以陛下之<lb/>
聦明睿智諒乆知其不可今若再舉禳災之術復踵前<lb/>
敝適足誤陛下也臣不敢妄究星緯但取前史所載開<lb/>
<pb n="KR2f0039_WYG_299-32a"/>
陳其端夫月爲太隂之精刑罰之義列之朝廷諸侯大<lb/>
臣之象也故大臣用事兵刑失理則月行乍南乍北又<lb/>
南斗者丞相太宰之位主褒賢進士選授爵祿若小流<lb/>
星百數四面行衆庶流移之象也今天之所戒者恐宰<lb/>
輔之任未副聖心褒賢授祿或失其宜故太隂罰斗以<lb/>
應之夫代天當軸之臣未副聖心則政教浸隳矣政教<lb/>
浸隳則隂陽失和而水旱移時水旱移時則衆庶流移<lb/>
之患亦從而至矣漢史曰宰相上佐天子燮理隂陽戴<lb/>
<pb n="KR2f0039_WYG_299-32b"/>
記曰邇臣守和言近臣調和君事者也今聞政府議事<lb/>
未甚和協互執所見或有違戾即如近斷一大刑名此<lb/>
特有司之事又復别㫖議定於理明白而猶固執紛競<lb/>
上煩聖斷豈大臣之體哉廟堂之上論道之際必有甚<lb/>
於此者固非下臣所知矣如此而望隂陽調君事和政<lb/>
不失于下變不形于上其可得乎方今之宜莫若注意<lb/>
賢宰協輔朝政使其同心一意推用所長然後賞罰二<lb/>
柄更思其中謂名器不可輕授也則賞不加於無功謂<lb/>
<pb n="KR2f0039_WYG_299-33a"/>
紀綱不可寖弛也則刑必行於有罪知財貨之有限也<lb/>
則量用度而裁減之知軍旅之乆惰也則明號令而約<lb/>
束之一令之出必信於人一言可嘉必用其計盡平僥<lb/>
倖之路精辨愛憎之言推此以斷天下之務則陛下髙<lb/>
居穆清垂拱而治太平之基既隆且固矣雖有象緯之<lb/>
變流行之災自當易而爲嘉祥散而爲和氣矣芻蕘賤<lb/>
言不曉禁忌思有報君父甄擢之遇非敢訐上而取直<lb/>
也唯陛下熟察之<lb/>
<pb n="KR2f0039_WYG_299-33b"/>
琦又論石龜䟽曰臣聞通利軍奏衛縣民得石龜一其<lb/>
上䥴刻䜟文略云道士趙永昌於顯慶元年鐫記後至<lb/>
三百六十五年出現時有聖君治世皇后劉氏今有聖<lb/>
子紹位觀其文字鄙俗固不能上惑天聽臣竊計唐髙<lb/>
宗顯慶元年至國朝天禧四年方及三百六十五年蓋<lb/>
是當年造僞人妄求恩倖有此刋刻後恐事迹彰敗是<lb/>
故隱而不言至今又經一十八年方爲縣民所獲即於<lb/>
䜟文自已乖謬陛下至明至聖固已洞鑒其妄即縁却<lb/>
<pb n="KR2f0039_WYG_299-34a"/>
降下本處軍資庫收附乃是未詳真僞猶示秘藏臣恐<lb/>
中外聞知有以來欺詐之漸欲乞特降聖㫖下本軍令<lb/>
知軍當面毁弃訖奏所貴僞端不起群聽無疑臣以其<lb/>
事雖小而於體大故敢上言<lb/>
琦荅詔論地震春雷之異䟽曰臣伏聞陛下以災變頻<lb/>
數已降詔敕敷求讜言此乃陛下警悟天戒憂勞聖心<lb/>
普率之間不勝至幸臣備位諫列近因災變之發累上<lb/>
宻封既愚且忠無敢畏避事頗明白未見裁納臣慮應<lb/>
<pb n="KR2f0039_WYG_299-34b"/>
詔而言者雖不即加之罪而言者亦不用其說則是與<lb/>
詔意相戻而於朝政何益哉臣欲望陛下應有臣寮應<lb/>
詔上言一一親垂聖覽事如可行即望早加聖斷或所<lb/>
見非長及辭渉詆訐亦望寛而不問庶成陛下引咎思<lb/>
政之德以期上穹順道爲福之應臣前數有所陳伏惟<lb/>
陛下以一臣之言所見褊淺未能符合聖意臣愚不勝<lb/>
忠憤再貢狂直更不敢廣有引援煩瀆上聽但直述當<lb/>
今未便陛下可行者凡十事具别狀實封進納又詔書<lb/>
<pb n="KR2f0039_WYG_299-35a"/>
以謂或政教未臻於理刑獄靡協于中在位有壅蔽之<lb/>
人效官有貪墨之吏仰諫官御史搢紳百寮宻䟽以言<lb/>
臣竊以四海至廣非一人耳目所能徧接若只許在朝<lb/>
臣寮論奏實恐言路未廣臣欲乞頒示天下亦許所在<lb/>
官吏依詔言事附逓聞奏<lb/>
琦又上别狀曰臣伏聞降御札求讜言輙有狂鄙之見<lb/>
不敢文飾上瀆聖覽謹直述其事條列如右<lb/>
　一政府大臣乞選用忠正有才識之人則紀綱自正<lb/>
<pb n="KR2f0039_WYG_299-35b"/>
　　陛下仰成而無憂如有不堪其任者望早加聖斷<lb/>
　　皆從免罷使時政日新天下咸恱<lb/>
　一賞罰二柄本君上執之以馭天下若無功者受賞<lb/>
　　有罪者不罰是猶寒暑相違而望歲功之可成也<lb/>
　　臣欲乞凡行賞罰務協中道或陛下聽斷之際知<lb/>
　　其可賞則賞之知其可罪則罪之使畏愛出於宸<lb/>
　　衷無令國之二柄專爲臣下所持而任其威福<lb/>
　一近日戚里之家多因入内之際或無功而望遷轉<lb/>
<pb n="KR2f0039_WYG_299-36a"/>
　　或無能而求錫賚唯圖僥倖殊無厭足況莊獻太<lb/>
　　后朝尚曾懲戒豈陛下睿明當宁而不抑其奔競<lb/>
　　欲望特降詔諭嚴行止絶如有譴犯重加貶責<lb/>
　一今之國用不足者敝在於浮費不節所入者有限<lb/>
　　而所出者無涯遂令内外帑廪皆未充贍臣欲望<lb/>
　　凡百用度務令儉約及乞差公正才識近臣與三<lb/>
　　司詳定減省冗費<lb/>
　一自茶法改更以來連年將銀絹配率河北人户坐<lb/>
<pb n="KR2f0039_WYG_299-36b"/>
　　此困竭明出却内庫物帛暗虧却舊額課利欲望<lb/>
　　選差公正近臣參定酌中之法以濟經用<lb/>
　一朝廷備禦之急唯在西北二邊其如牧守將帥多<lb/>
　　非其材而士卒訓練未至修整亦望宻諭兩府大<lb/>
　　臣常切體量二邊牧守將帥不堪其任者易之更<lb/>
　　用才畧武幹之人以壯國威御兵之法務從嚴整<lb/>
　　無令益其驕惰<lb/>
　一竊以陛下萬機之暇當有宴飲之樂所以寛憂勞<lb/>
<pb n="KR2f0039_WYG_299-37a"/>
　　而慰㳺豫也然頻數則有妨政事無益聖躬亦望<lb/>
　　節之有度則天下幸甚<lb/>
　一宫掖之間女御之衆豈無繁冗徒在幽閉望選其<lb/>
　　無用之人放令出外以消隂盛之變<lb/>
　一臣寮中有以言獲罪貶責者若心本獻忠非挾邪<lb/>
　　近詐之人欲望復其職任使言路彌廣人思盡誠<lb/>
　一消變之法惟修德以禳之則天道感應自古皆然<lb/>
　　若齋醮道塲實不可恃以求福亦望特賜開悟更<lb/>
<pb n="KR2f0039_WYG_299-37b"/>
　　思節減<lb/>
太常丞同修起居注判三司鹽鐵勾院直史館葉清臣<lb/>
以京師地震上䟽曰天以陽動君之道也地以隂静臣<lb/>
之道也天動地靜主尊臣卑易此則亂地爲之震乃十<lb/>
二月二日丙夜京師地震移刻而止定襄同日震至五<lb/>
日不止壊廬寺殺人畜凡十之六大河之東彌千五百<lb/>
里而及都下誠大異也屬者熒惑犯南斗治厯者相顧<lb/>
而駭陛下憂勤庶政方夏泰寧而一歲之中災變仍見<lb/>
<pb n="KR2f0039_WYG_299-38a"/>
必有下失民望上戾天意者故垂戒以啓廸清衷而陛<lb/>
下泰然不以爲異徒使内侍走四方治佛事修道科非<lb/>
所謂消復之實也頃范仲淹余靖以言事被黜天下之<lb/>
人齰舌不敢議朝政者行將二年願陛下深自咎責許<lb/>
延忠直敢言之士庶幾明威降鑒而善應來集也<lb/>
康定元年清臣爲右正言知制誥上奏曰臣聞王者上<lb/>
承天之所爲而下以正其所爲君政有治亂天應有災<lb/>
祥蓋天人相與之際繫君德之感通奉天子民義實一<lb/>
<pb n="KR2f0039_WYG_299-38b"/>
體昌治之世未必無災欲治之主能以德應則變災爲<lb/>
福衰亂之世未必無祥庸暗之主德不能堪則反祥爲<lb/>
妖故治亂災祥不可常在德之厚薄耳仲尼脩春秋記<lb/>
災異之大者日食地震爲先班固述漢史記日食之對<lb/>
則變見三朝爲尤異者今月正元日日有食之不幸昌<lb/>
治之辰遂有尤異之變豈合朔之㑹適當然耶意上天<lb/>
譴告有所屬耶伏惟陛下纘隆慶基謹守先訓兢兢業<lb/>
業十八年于兹四方底寧萬物咸遂百工脩輔衆績咸<lb/>
<pb n="KR2f0039_WYG_299-39a"/>
熈信治世矣然而天變如是之大必有申警以啓聖神<lb/>
臣嘗學舊史歴考前志日陽德也君道也月隂德也臣<lb/>
道也薄食必於朔望日月之交㑹也㑹而不食陽勝隂<lb/>
也其在詩曰彼月而食則惟其常此日而食于何不臧<lb/>
是則陽德君道或有所虧則日爲之食又曰敬天之怒<lb/>
毋敢戲豫敬天之渝毋敢馳驅是則天變於上君變於<lb/>
下恬不爲變其禍滋甚臣謂推筴之初逆知當食陛下<lb/>
宜出次徹膳伐鼓用幣百官守司爲營救之禮庶幾天<lb/>
<pb n="KR2f0039_WYG_299-39b"/>
悔其咎隂不爲眚今謫已見救不可追則當亟下責躬<lb/>
之詔開敢諫之路使講求隂所以勝陽所以虧之理後<lb/>
增其所虧損其所勝猶冀萬一可厭天戒其在易曰君<lb/>
子終日乾乾夕惕若厲無咎凡言無者言本有咎以能<lb/>
補過故得無咎然習常茍䛕之人必曰此常數也不足<lb/>
以爲盛德之累茍内朝左右之臣以此安聖慮外廷進<lb/>
對之臣以此紓官責臣恐非敬天之怒而失補過之義<lb/>
前歲河東地震頻年大白晝見考占辨應稍稍著驗今<lb/>
<pb n="KR2f0039_WYG_299-40a"/>
爲此變豈妄發耶伏惟陛下深思災異之大博咨政教<lb/>
之闕舉賢良方正能直言極諌之士待以無諱使之極<lb/>
言言或切至采而行之此之謂能以德勝妖變災爲福<lb/>
者臣幸以譾薄親逢盛旦職在詞掖官居諫省闚管有<lb/>
得敢不罄竭明者之擇庶可錄焉天下幸甚<lb/>
景祐四年侍御史知雜事龐籍上奏曰臣聞應天以實<lb/>
不以文動人以行不以言所以天意順感而人心恱隨<lb/>
也伏惟陛下躬仁聖之至德紹積累之慶基亨嘉式應<lb/>
<pb n="KR2f0039_WYG_299-40b"/>
文武並用邊隅不聳年穀屢登然而秋冬以來雷雪不<lb/>
時流星爲異今又地震并忻之郡傷殞人命甚可駭也<lb/>
推本天戒必有厥由以陛下恭儉寅畏動遵軌範宜不<lb/>
當招致災眚臣竊思之恐在時政有所差失人情有所<lb/>
壅蔽也將欲應乎天而動乎人必當求其實而篤其行<lb/>
誠在陛下與執政之臣力行之也力行之道莫若先正<lb/>
其綱紀恭以祖宗垂業典刑具在守而勿失可臻至治<lb/>
將外制四海當首自京師故三聖以來因事立制凡百<lb/>
<pb n="KR2f0039_WYG_299-41a"/>
司務皆著條敕所以禁踰越塞僥倖也向來或因一時<lb/>
爲例而破之或因臣下營私而廢之法既動揺政或隳<lb/>
紊而欲訓齊諸司規表天下難矣故要在執政大臣持<lb/>
守之也持守之者要在以身律人先國後家以求賢之<lb/>
意爲急以子孫之計爲末至公既立誰敢爲私然後可<lb/>
以守畫一之法使無踰越塞私謁之路使無僥倖施恩<lb/>
必平不以勢地爲異罰罪必當不以惠姦爲寛國之紀<lb/>
綱此實至要在力行之而已至於前代因天地之異莫<lb/>
<pb n="KR2f0039_WYG_299-41b"/>
不廣求厥理而消復之下罪已之詔開直言之路人情<lb/>
暢於下則天理順於上此誠今之切務未聞朝廷行之<lb/>
恐但用釋道齋醮之文無所益也臣迹孤地寒材駑識<lb/>
闇上頼陛下天地父母之恩獲立忠義之地敢冒天威<lb/>
輙陳愚悃者亦犬馬之思報也惟陛下矜憐而察之<lb/>
寶元元年守尚書刑部員外郎直史館同知太常禮院<lb/>
宋祁上䟽曰臣聞王者父事天明毋事地察政合而祥<lb/>
至道失而咎臻自然之應也然至亂之世不能絶祥甚<lb/>
<pb n="KR2f0039_WYG_299-42a"/>
治之代不能無咎僻君以祥自泰故益侈而趣亡賢主<lb/>
以咎脩德故愈畏而䝉祉則祥無必慶咎無固凶視銷<lb/>
伏之如何耳臣伏見頃歲以來災眚數見依𩔖託寓異<lb/>
占同符天本視法而尊乃有躔離流星之變地當安固<lb/>
而静乃有都國震動之占陛下奉承郊丘歲豐月潔當<lb/>
䝉介福翻致大異何哉得非事有召奸法有階隙天於<lb/>
宋室諄諄存顧先幾豫慮以啓聖心欲陛下据易圖難<lb/>
縁微警著奮揚剛德固執主威厭銷未萌以光丕業也<lb/>
<pb n="KR2f0039_WYG_299-42b"/>
臣伏讀前史五行志以驗于今累威重譴不可不察若<lb/>
乃群星流散則民人蕩析之象也月行黄道地震州邑<lb/>
則邊戎窺間臣下擅恣后妃將盛年穀且飢之兆也去<lb/>
年火焚興國寺浮屠延燔藝祖神殿已而盜壊宗廟釦<lb/>
器者再則神不昭格之意也自昔災異之發逺者十數<lb/>
年近者三四年隨方輙應𩔖無虚已陛下何不暫槩清<lb/>
慮推求其端方今典刑設張上下禔穆而臣便論危事<lb/>
必難取信然陛下試一念之假有蕩析以何䇿固安假<lb/>
<pb n="KR2f0039_WYG_299-43a"/>
有飢空以何理振救脫致窺間可任之將謂誰儻令擅<lb/>
恣可防之奸有幾災異不驗國之福也茍使遂驗則陛<lb/>
下禦之之慮得不素具於彀中哉然請先言其要臣聞<lb/>
君以操柄爲重臣以奉命爲恭柄捨之則重者反輕命<lb/>
竊之則恭者更僭伏惟陛下念爵賞之典刑罰之權雖<lb/>
覽群言一決宸慮無委成假借以開貴近牽制之私書<lb/>
稱惟辟作福惟辟作威夫威福者天子之所以固大寶<lb/>
制兆人之術臣有作福作威則害于而家凶于而國古<lb/>
<pb n="KR2f0039_WYG_299-43b"/>
之王者亦何能使刑悉當罪賞皆值功然要之事出于<lb/>
主則納忠者有歸政出於臣則樹私者必搆傳曰倒持<lb/>
太阿言柄之不可失也又曰吐珠必含言失之不可收<lb/>
也若夫後宮戚里祈恩丐賞者日月不乏陛下且當斷<lb/>
而不聽以示至公内省黄門給事左右亦宜數加訓戒<lb/>
使思不出位此皆助陽抑隂之術也臣聞伯禹三王之<lb/>
長逢辜引慝宣王成周之良思患側身故能感徹神祗<lb/>
収還威怒回沴氣爲太和化已衰爲中興陛下覽照今<lb/>
<pb n="KR2f0039_WYG_299-44a"/>
古至詳至熟今變眚日著中外暴聞而罪已之問不形<lb/>
於詔書思患之謀不留於詢逮委遠天戒虚而未荅踰<lb/>
時越月群下黙然間者但引緇黄晨齋夕咀脩不經之<lb/>
細祀塞可懼之大變人且未信天胡可欺臣誠至愚竊<lb/>
恐銷伏之間未爲得計也伏望陛下不以災之未應遂<lb/>
爲宴安不以歲之屢豐便忘荒饉普詔百執各貢所懐<lb/>
庶幾天下條貫粲然先見臣無任瞽狂待罪之至<lb/>
祕書省著作佐郎通判睦州張方平上䟽曰臣伏覩丙<lb/>
<pb n="KR2f0039_WYG_299-44b"/>
午詔書以星文流變坤載震揺先春而雷衆異間作陛<lb/>
下惕然戒懼思所以當天意爰下明詔誕告庶官凡上<lb/>
躬之闕遺政刑之闕失阿枉之黨䝉罔爲姦咸使宻䟽<lb/>
以言悉心無隱約之親覽靡及有司臣伏覩詔書悵然<lb/>
感慨逺惟祖宗造基立法之勤先帝持盈垂裕之意勅<lb/>
天之命撫此下人無疆惟休亦無疆惟恤陛下天資神<lb/>
智英叡聦明紹隆基圖恭承帝事治民祗畏罔自暇逸<lb/>
嚮若僕臣皆正股肱惟良協心弼違將順其美陛下可<lb/>
<pb n="KR2f0039_WYG_299-45a"/>
以髙揖成康之上徐歩唐虞之域惜乎人主有仁明之<lb/>
德人臣乏輔翼之材因循蔽欺偷取一切治而無法弊<lb/>
不謀救沴氣成象變咎洊臻遑遑焉獨貽憂於陛下也<lb/>
臣愚孤逺學識踈陋猥逢詔㫖詢于芻蕘謹稽探天人<lb/>
之情參合古今之論上原厥罰之本下陳致治之方儻<lb/>
日月之明照此心之忠義斧鑕之下免報讎於權强是<lb/>
由陛下至明豈獨微臣受賜惟陛下留神察臣狂言臣<lb/>
伏思詔書曰星文流變者臣鄙儒不通天官之學謹按<lb/>
<pb n="KR2f0039_WYG_299-45b"/>
前志說春秋星隕如雨爲王者失勢臣下專恣之應況<lb/>
紫垣太微上帝之座天子之庭列星布位近臣之象流<lb/>
移失次乃邇臣不恭其職相朋附下懐貳茍容不忠王<lb/>
室之咎也坤載震揺者臣竊考載籍厯世以還地震之<lb/>
異未有若今兹之甚者謹按前志陽伏而不能出隂廹<lb/>
而不能升於是有地震兹謂不隂夫坤爲隂體臣道也<lb/>
妻道也四裔之道也陽薄於隂而不能勝相乘而震且<lb/>
定襄之地直王城西北正在乾位君德所在天之警告<lb/>
<pb n="KR2f0039_WYG_299-46a"/>
夫豈虚發方春雷震者臣謹按前志雷當以二月出其<lb/>
卦曰豫言萬物因雷出地皆恱豫也以八月入其卦曰<lb/>
歸妹言雷復入地則孕育根荄保藏蟄蟲雷本陽氣有<lb/>
人君之象故先時而聲猶陽不閉藏發泄無度也又正<lb/>
月以來日䝉少光輙㦯數日不解臣謹按前志䝉如塵<lb/>
其蒙先大温已䝉日不見行善不請於上兹謂作福䝉<lb/>
微而風解復䝉下專刑兹謂分威䝉濁奪日光公不任<lb/>
職兹謂不出䝉一温一寒風揚塵知佞厚之兹謂蔽此<lb/>
<pb n="KR2f0039_WYG_299-46b"/>
䝉大略也臣聞上天無言示人以象人君省躬應天以<lb/>
實是故考政者必求於天瑞弭災者必推於人事天人<lb/>
之際其應甚明臣謹按春秋之義舉往以明來觀著而<lb/>
思微天地之變國家之事粲然皆見無所疑矣故夫星<lb/>
流而隕地震而裂先春而雷日䝉不解其咎皆由乎陽<lb/>
徳舒緩隂道專縱下爲阿比以蔽聦明者也臣愚不逹<lb/>
道敢因四變推明七事臣聞之書曰無敢伏小人之攸<lb/>
箴蓋言明王求理不遺下言也臣議雖鄙竊以爲今世<lb/>
<pb n="KR2f0039_WYG_299-47a"/>
之切務治道之至要難尚此矣陛下幸加惠不以臣之<lb/>
踈逺而廢其言天下幸甚何謂七事其一曰密機事二<lb/>
曰用威斷三曰廣言路四曰重圖任五曰正有司六曰<lb/>
信命令七曰示戒懼何謂宻機事臣聞之易曰君不宻<lb/>
則失臣臣不宻則失身機事不宻則害成故春秋之義<lb/>
譏君之漏言是以人臣造辟而對詭辭而出人君明以<lb/>
察之斷以行之慎之至也韓子云事以宻成語以泄敗<lb/>
臣比見群下之言事者深言切論陛下或播之於左右<lb/>
<pb n="KR2f0039_WYG_299-47b"/>
囊章宻䟽陛下多付之於有司凡國之庶政得失之跡<lb/>
莫不繫乎二府者故諸臣下之言其有指擿時病及諸<lb/>
治亂者則用事之臣必所不恱而陛下更暴其言而露<lb/>
其章縁是而䝉譴者有之矣此蓋陛下體貎大臣篤其<lb/>
誠於勿貳踈外群下忽其言之未然大臣固不可以忌<lb/>
疑下言固未可以輕信然亦在深思其意㫖徐察其情<lb/>
僞叅諸理道辨其臧否言茍可行自當聽納言之未善<lb/>
置而勿揚使下竭其忠効所見則姦謀僻行不萌于下<lb/>
<pb n="KR2f0039_WYG_299-48a"/>
嘉猷正論日聞于上致理之要何以先此今清問之對<lb/>
封奏之事開言爲怨府灑翰爲禍胎沮忠義之言成忌<lb/>
克之俗人悼後害孰敢獻納下情壅隔國之大禍也臣<lb/>
深願陛下先務此道以爲立政之本凡臣下入告之議<lb/>
宜斷在聖心清問之言姑慎於外泄念大易失臣之誡<lb/>
防春秋漏言之譏則天下有心之人皆爲陛下用也其<lb/>
二曰用威斷何謂也臣聞書洪範曰惟辟作福惟辟作<lb/>
威臣無有作福作威臣之有作福作威害于而家凶于<lb/>
<pb n="KR2f0039_WYG_299-48b"/>
而國故春秋之義譏鄭忽之弱以其挈於權臣也君人<lb/>
之柄惟賞與罰信賞必罰惟斷而已故乾體以剛天行<lb/>
以健故能中正無邪運用不息人君之徳配乾而法天<lb/>
者蓋取乎剛且健也以陛下之英明温叡而濟之以斷<lb/>
天下不足治也往年莊獻晏駕陛下親政革弊去蠧㧞<lb/>
材賞忠斷自淵衷不撓于下典刑立正區極一新天下<lb/>
翕然皆謂陛下天機如藝祖神畧如太宗萬世一時無<lb/>
窮之福也今者道路之言皆謂陛下寛厚敦恕徽柔廣<lb/>
<pb n="KR2f0039_WYG_299-49a"/>
容事存大體動循往例臣竊惑之此蓋怙權之臣摟取<lb/>
邦柄故說陛下以爲人主之孝莫大於奉先志守成規<lb/>
夫祖宗之所以建基圖垂謨訓炳如日星信如四時雖<lb/>
百世其可易諸至于操紀律明賞刑用正人去邪慝治<lb/>
不忘亂安不忘危以和其民人而保其宗廟此孝之大<lb/>
也且政由俗革彼此一時事體權宜各有云設或迹存<lb/>
而理異或法乆而姦生必踐而行以爲無改於祖宗之<lb/>
道尚安足以爲孝乎易曰窮則變變則通通則乆故復<lb/>
<pb n="KR2f0039_WYG_299-49b"/>
而不厭乆而不弊之謂道遵常守故非聖人之事因時<lb/>
損益乃建治之理昔先王之作爲爵禄賞罰臨事而制<lb/>
宜是以爲天下之主見勞授賞則衆譽不能進無功見<lb/>
惡行誅則衆䜛不能退無罪若政無大小人無大小弛<lb/>
張用捨一取諸例是爵禄賞罰不在人主而在簿書也<lb/>
予奪之柄於陛下何有一吏持簿書按例而足矣此蓋<lb/>
用事之臣自謀之慮不才而例進者收恩在已才而例<lb/>
退者歸怨于君人主欲賞抜忠良擢用才俊而用事之<lb/>
<pb n="KR2f0039_WYG_299-50a"/>
臣不恱者輙曰於例不可用事之臣猥引親舊妄援謬<lb/>
庸而人主欲詰其故輙曰於例宜然以致今兹臺閣混<lb/>
淆賢愚糅雜典刑都弛名器益輕于後執時柄者便於<lb/>
引例之說終無發明之言臣甞讀漢書至晁錯之事惟<lb/>
錯謀䇿宏逺逹於權義有致主經世之志戮於姦䜛之<lb/>
口而史氏不能襃其忠更譏以變古易常之說臣竊憤<lb/>
厲痛忠臣之難爲也臣又讀晉書至何曽之事誡其子<lb/>
曰吾每進見未嘗聞經國逺圖但道平生常語此非貽<lb/>
<pb n="KR2f0039_WYG_299-50b"/>
謀之道及身而已且曽爲上公圖之不建誰任其咎而<lb/>
史氏不能貶其罪更美以知幾先識之善臣竊惋悼痛<lb/>
䛕臣之誤國也嗟乎忠䛕之無報淑慝之不顯其已乆<lb/>
矣又可獨長嘆於兹乎臣愚伏願陛下奮乾威發天斷<lb/>
裁正無不忍之愛采拔罔踈賤之隔大稽諸古小度于<lb/>
今使天下之耳目常新萬務之本原必正無曰引例合<lb/>
義而已帝王之制不亦光大乎其三曰廣言路何謂也<lb/>
臣聞書美堯之德曰詢于衆春秋之義大君命譏大夫<lb/>
<pb n="KR2f0039_WYG_299-51a"/>
之專者今天下之士不思結知於人主思見知於貴臣<lb/>
願歸恩於强臣不願受恩於人主何歟得强貴之心者<lb/>
身不渉危而長保富貴䝉陛下之遇者立未及安而已<lb/>
罹禍咎今夫大臣有所薦論陛下重違其意或勉從之<lb/>
陛下之有眷遇者而大臣獨不能以陛下之故姑収其<lb/>
用必排而去之何陛下之待貴臣厚而貴臣之待陛下<lb/>
薄也而又多逐善人指爲鈎黨使陛下腹心無所寄耳<lb/>
目無所託姦無所發惡無所彰九重之深漸成孤立陛<lb/>
<pb n="KR2f0039_WYG_299-51b"/>
下天縱將聖知幾其神此理甚明豈其不悟昔漢魏相<lb/>
白去尚書副封以防壅蔽而宣帝得以知禍變之微爲<lb/>
漢明主唐太宗躬勤政理明於聽受著司馬式云其無<lb/>
門籍人有論奏者皆令監門司馬引對不許關礙又制<lb/>
大臣入論事輙令諫官隨入或對問之言有虧理道即<lb/>
從而諍之此唐文皇致太平之跡也至代宗時元載爲<lb/>
相邪慝不法懼爲人言因議凡群臣奏事皆先聞諸司<lb/>
長官關白宰相而後得上聞時顔真卿奏䟽曰徃日李<lb/>
<pb n="KR2f0039_WYG_299-52a"/>
林甫欺君擅權姦驕用事群下指言者率皆因事隂中<lb/>
傷之猶不敢顯爲條約以絶言路以爲元載之惡過於<lb/>
林甫也惟在陛下開延讜直虚心接納無限卑逺茍造<lb/>
膝而有益雖犯顔而必恕以通天下之志以成天下之<lb/>
務其惟廣言路乎其四曰重圖任何謂也臣聞書曰鄰<lb/>
哉臣哉此帝堯所歎以爲與已宻近之臣必有德也又<lb/>
曰欽四鄰此帝舜所歎以爲在已左右前後之臣必正<lb/>
人也故春秋之義以爲天子之宰通乎天下重之至也<lb/>
<pb n="KR2f0039_WYG_299-52b"/>
夫國之所謂大臣者莫尊乎宰相君爲元首宰相乃其<lb/>
股肱動静休戚義猶一體宰相之職朝夕王所論道官<lb/>
材圖議天下之政者也安有居宰相之位而足不至王<lb/>
庭面不見旒扆言不聞君聽者乎大臣疾病君爲之憂<lb/>
軫上醫治療内使臨問數賜告加恩意禮厚矣若其偃<lb/>
息卧家遂罷其朝謁曠時彌歲則未之有也伏以台司<lb/>
爲具瞻之地廟堂非養疾之所朝廷之儀不可慢社稷<lb/>
之重不可輕況今災釁洊作人心恟懼安危所繫實在<lb/>
<pb n="KR2f0039_WYG_299-53a"/>
柄臣伏願陛下爲宗社之大計畧恩禮之小節髙選德<lb/>
望考慎厥相應譴告於上穹示大公於天下且自災異<lb/>
之作陛下憂勞謙畏誕降德音舉諸闕政致誠罪已而<lb/>
元臣當國莫肯任咎茍安寵禄以妨賢路禮義㢘恥何<lb/>
以訓下自餘三事任政之臣志行忠邪材智深淺必料<lb/>
陛下知臣之明悉存乎聖慮矣其五曰正有司何謂也<lb/>
臣聞夫子曰必也正名乎春秋之義君不尸小事臣不<lb/>
專大名故尊者主要卑者任勞所以正位分明堂陛也<lb/>
<pb n="KR2f0039_WYG_299-53b"/>
人君逸於任使垂拱而治三公論政九卿分職群有司<lb/>
各事其事故端本而影直振領而襟整衆務百職各安<lb/>
其局今夫津官亭吏一命之微米鹽貨利毫秒之細莫<lb/>
不關決衡石煩黷天衷三公不脩其職而猥侵群有司<lb/>
之事群有司茍謀期課莫安所守上下姑息習以爲常<lb/>
偷慢懐安風俗益弊臣愚以爲方今國體所繫政府而<lb/>
下分職之重臺省備矣而豸冠乏匪躬之士蒲規鮮替<lb/>
否之言當衡鑑者循資格而無賢愚之别絶勸賞澄清<lb/>
<pb n="KR2f0039_WYG_299-54a"/>
之義運計籌者張空簿而責錐刀之末無斂散輕重之<lb/>
權政失其本事忘其舊其所召弊由來漸矣臣愚伏願<lb/>
陛下少運神智詳思世務諸如此弊宜有興改撮其機<lb/>
要謹其關柅莫若擇任三吏切摩治本使夫捴百揆者<lb/>
則謀用庶官之長列庶長者則各選衆職之任付之柄<lb/>
而責其効盡其才而要其成官守典司無相侵紊有廢<lb/>
厥職必正于罰如此則陛下優游太紫之上執賞罰之<lb/>
柄而群下莫敢不奔走其職庶務肅然而理矣其六曰<lb/>
<pb n="KR2f0039_WYG_299-54b"/>
信命令何謂也臣聞書曰慎乃出令令出惟行夫命令<lb/>
者以簡爲重以信爲本簡則易從信則必行易從則不<lb/>
犯必行則可乆此之謂爲國之要爲政之經臣比見朝<lb/>
廷出令或尋即衝改或俄復停廢吏易之而奉行不固<lb/>
民忽之而茍慢多違揆大體而論之此害政之深者夫<lb/>
滋彰召乎巧詆文煩所以法輕今條令重累盈乎几閣<lb/>
自明習者不能徧覩況郡縣承用者乎陥愚惷於亡辜<lb/>
羅元元之不逮其咎由乎格令之煩多而不信故姦吏<lb/>
<pb n="KR2f0039_WYG_299-55a"/>
因縁而爲市也臣請今後凡諸臣有請改釐條制審覆<lb/>
勘㑹益加詳慎無稽之言勿聽弗詢之謀勿庸俾萬姓<lb/>
咸曰大哉王言又曰一哉王心自然民無起詐之端吏<lb/>
息侮文之巧祥刑善制咸中有慶矣其七曰示戒懼何<lb/>
謂也臣聞書曰惟天降災祥在德而吉凶不僭在人是<lb/>
故或無災以傾其邦或有災以興其國無災者驕怠所<lb/>
以起有災者戒懼所由生故堯湯遭水旱之期中髙有<lb/>
桑雉之異一則以有備而無患一則以脩德而弭妖今<lb/>
<pb n="KR2f0039_WYG_299-55b"/>
兹之變亦在陛下惟德之脩而已承弼之臣戒其權重<lb/>
者侍從之臣戒其阿䛕者帷幄宻近之任戒其用事之<lb/>
勢掖庭嬪御之嬖戒其燕溺之惑服羞戒其過制優戲<lb/>
戒其蕩心嗇用無小侈費無微念四方惟正之供憫小<lb/>
人作業之勞至于邊防之守兵食之備器乘之用將帥<lb/>
之材臣謂宜皆存乎聖慮矣故臣曰惟備之戒此其槩<lb/>
矣夫脩省之方惕厲之意雖陛下兢兢夙夜不忘于懷<lb/>
然天下之人莫之知也按春秋左氏傳晉梁山崩晉侯<lb/>
<pb n="KR2f0039_WYG_299-56a"/>
召伯宗而問焉對曰山崩川竭君爲之不舉降服乘縵<lb/>
徹樂出次祝幣史辭以禮焉今震讁之異衆變重累何<lb/>
啻乎山川之災臣愚以謂陛下宜於常禮有所降損齋<lb/>
居澄慮深思天意揆隂陽之道察政教之闕其在陛下<lb/>
者臣願陛下勿恡其失必易其度其在臣下者臣願陛<lb/>
下内斷於心明正其罰俾彞倫咸叙以邀天之福則七<lb/>
世之廟傳裕於無窮烝民之生率同於慶賴矣臣位卑<lb/>
而言髙有陵越之尤迹踈而意忠有激訐之咎但使臣<lb/>
<pb n="KR2f0039_WYG_299-56b"/>
言一經聖覽微悟主心幸以㳙塵於國家而有補則雖<lb/>
鼎鑊捐軀命而不辭干冒天威臣無任激切待罪之至<lb/>
方平請因郊廟致誠以謝災異䟽曰伏以禮行于郊乃<lb/>
陛下所以恭事天地嚴配祖宗而對越百神者也故非<lb/>
多儀備物之爲貴在乎外致精䖍内盡誠志而已自景<lb/>
祐五年郊禮之後災異數作三辰失次于上五行作沴<lb/>
于下水旱流災于内盗賊侵寇于外臣伏思陛下自攬<lb/>
寶圖其難其慎恭儉之德率已無懈愷悌之化視民如<lb/>
<pb n="KR2f0039_WYG_299-57a"/>
傷宜乎三靈降休萬國戴仰而天人之際未爲順叙者<lb/>
蓋由左右中外百司庶職不能協心將救輸誠徇公上<lb/>
承聖猷以臻至治臣聞禹湯罪已其興也勃焉禮曰陽<lb/>
感天不旋日陽者君也言人君若發心致誠上感於天<lb/>
其爲響荅速不逾日臣願陛下惟災異之來其必有以<lb/>
因時郊祀齋居穆清上思祖宗付授基業之重下思生<lb/>
民託命賴慶之意逺思前代邦家興亡之故近思朝廷<lb/>
紀綱得失之體内思宫禁帷幄左右之蔽外思西北邊<lb/>
<pb n="KR2f0039_WYG_299-57b"/>
疆侵軼之患捴此六思深存逺念晝則思之於匕筯夜<lb/>
則思之於几席至于入廟與祖宗相見登壇與神祇相<lb/>
接因蠲潔之薦致精䖍之誠引咎在躬祈天永命以示<lb/>
陛下知上天告戒丁寧之意庶乎上天知陛下寅畏修<lb/>
省之心則感應之來必不旋日勃興之福不獨在乎禹<lb/>
湯竊惟宸衷明發攸憲愚陋所見豈能忖度縁臣職在<lb/>
規諫志存禆益近慮所及期必上逹而已<lb/>
慶厯六年方平爲翰林學士權御史中丞又上奏曰臣<lb/>
<pb n="KR2f0039_WYG_299-58a"/>
伏見諸路地震自荆湖川峽山東河北陜西至于嶺表<lb/>
相繼未止比者忻州地震之後兵難及今適當此際登<lb/>
萊山崖摧圮災異所示恐不徒然厯考前志之言蓋地<lb/>
主隂隂者臣道也民也四裔也推之今日凡任内外之<lb/>
重即無權强之臣則今事之可憂者外備蠻夷而内撫<lb/>
民爾西北二邊朝廷以爲大患故於守禦素爲用心至<lb/>
如湖湘之間蠻猺作梗一方塗炭七年未解近日衝突<lb/>
稍及嶺外如或不即平殄事亦不可輕忽而又南海交<lb/>
<pb n="KR2f0039_WYG_299-58b"/>
阯氣燄漸張路接邕容頗連溪峒南方之事理須經畧<lb/>
昔唐室之盛屢有中原之難蕃戎再入京城而王室尋<lb/>
復寧定至懿宗時安南都護李瑑失於撫御蠻寇侵擾<lb/>
遂致用兵度支困於饋食方鎮疲於更戌因而有徐州<lb/>
龎勛倒戈之變天下縁此以至危亂則知事常起於細<lb/>
微禍常成於所忽也至如京東西兩路中國根幹畿甸<lb/>
屏蔽緩急所資常須安静以鎮天下然每患寇賊淵藪<lb/>
其中所幸歲得豐穰必不大至連結若因之以邊警加<lb/>
<pb n="KR2f0039_WYG_299-59a"/>
之以飢饉法不勝於姦宄亂必始於鄉閭何以言之自<lb/>
慶厯初遣朝臣分徃京東西路等招刺强壯弓手宣毅<lb/>
軍俄又聽其傭人自代于時臣知諫院固争此事朝議<lb/>
已行不爲停罷今民力所以大困國用所以一空蓋由<lb/>
此一舉之失也其諸州宣毅悉聚㳺惰不逞之民非有<lb/>
材力技勇之所程選也後縁光化軍賊竊發朝廷條約<lb/>
失體姑息過當如養驕子轉生怨懟臣比在審刑諸州<lb/>
奏到宣毅兵士文案無月不有大則謀官吏刼倉庫小<lb/>
<pb n="KR2f0039_WYG_299-59b"/>
則謀欲刼民户入山林多至三五十人少亦一二十數<lb/>
以告賞之科重故有謀輙被告發間雖教閱乃同兒戯<lb/>
無益軍器坐竭官私不征不役居惟念亂脫乗釁間必<lb/>
有應響之勢此其亂階一也初定强壯已屢經教閱槍<lb/>
刀弓弩各常學習及後招刺之時既聽傭人充代而其<lb/>
强壯本身並無身力例各不劭農業遂樂惰㳺攪擾里<lb/>
閭侵淩細弱趨坑冶以逐末販鹽茶而冒禁儻縁凶歉<lb/>
搆扇流民結爲盜賊必先此𩔖唐之黄巢由此起者此<lb/>
<pb n="KR2f0039_WYG_299-60a"/>
其亂階二也又京東西之民多信妖術凡小村落輙立<lb/>
神祠蚩蚩之氓惑於禍福徃徃奔凑相從聚散逓相蔽<lb/>
匿官不得知惟知畏神不復憚法寖使滋蔓恐益成俗<lb/>
漢中平元年黄巾賊天下同日起凡三十六萬衆各有<lb/>
部帥由積妖而成也晉盧循軰乃厯代常有此事此其<lb/>
亂階三也所謂地震之異儻在民與蠻夷此其最可慮<lb/>
者潭州劉䕫清素士也恐非應務之才邕桂長吏尤宜<lb/>
推擇才畧宣毅冗兵漸謀消汰之術民之先在强壯籍<lb/>
<pb n="KR2f0039_WYG_299-60b"/>
者其干法冒禁謂須别立峻防頗聞民間猶多當時所<lb/>
教兵仗亦合嚴降約束収納入官村落神堂令所在毁<lb/>
折宻加察捕民之習妖者此亦思患豫防之大畧伏冀<lb/>
採納施行<lb/>
劉敞上奏曰臣竊聞朝議以元旦合朔欲自二十一日<lb/>
避正殿臣以謂天明雖有可畏之道然亦當稽古率禮<lb/>
然後爲允按三代之典日食無預避之事左氏傳稱避<lb/>
移時曽子問諸侯入門不得行禮者日食居其一此皆<lb/>
<pb n="KR2f0039_WYG_299-61a"/>
覩有變而戒非蚤備也先王制禮過之者猶不及其制<lb/>
法先時者與不及時者均貴得中而已漢唐素服寢兵<lb/>
却朝㑹不視事及求直言大率皆在合朔之辰未有先<lb/>
時旬日者也兆憂太過春秋所譏今北使入朝逺方觀<lb/>
禮舉措失中或輕爲所覘伏乞詳求舊典折衷於禮<lb/>
　<lb/>
　<lb/>
　<lb/>
<pb n="KR2f0039_WYG_299-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷二百九十九<lb/>
</p>
<p>
</p>
  </div>
</body>
</text>
</TEI>
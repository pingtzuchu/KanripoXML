<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百二</head> <lb/>
    <p>
<pb n="KR2f0039_WYG_202-1a"/>
欽定四庫全書<lb/>
　歴代名臣奏議卷二百二<lb/>
　　　　　　　　　　　明　楊士竒等　撰<lb/>
　　聽言<lb/>
唐憲宗元和三年翰林學士白居易上奏曰臣伏見内外<lb/>
官近日除改人心甚驚逺近之情不無憂懼喧喧道路異<lb/>
口同音皆云制舉人牛僧孺等三人以直言時事恩奬登<lb/>
科被落第人怨謗加誣惑亂中外謂為誑妄斥而逐之故<lb/>
<pb n="KR2f0039_WYG_202-1b"/>
並出為關外官楊於陵以考策敢收直言者故出為廣府<lb/>
節度韋貫之同所坐故出為果州刺史裴垍以覆䇿又不<lb/>
退直言者故免内職除户部侍郎王涯同所坐出為虢州<lb/>
司馬盧坦以數舉事為人所惡因其彈奏小誤得以為名<lb/>
故黜為左庶子王播同之亦停知雜臣伏以裴垍王涯盧<lb/>
坦韋貫之等皆公忠正直内外咸知所宜授以要權致之<lb/>
近地故比來衆情私相謂曰此數人者皆人之望也若數<lb/>
人進則必君子之道長若數人退則必小人之道行故卜<lb/>
<pb n="KR2f0039_WYG_202-2a"/>
時事之否臧在數人之進退也則數人者自陛下嗣位以<lb/>
來並蒙奬用或任之耳目或委以腹心天下人情日望致<lb/>
理今忽一旦悉踈棄之或降於散班或斥於遠郡設令有<lb/>
過猶可優容況且無瑕豈宜黜退所以前月已來上自朝<lb/>
廷下至衢路衆心洶洶驚懼不安直道者疚心直言者杜<lb/>
口不審陛下得知之否凡此除改傳者紛然皆云裴垍等<lb/>
不能委曲順時或以正直忤物為人之所媒糵本非聖意<lb/>
罪之不審陛下得聞之否臣未知此說虛實但獻所聞所<lb/>
<pb n="KR2f0039_WYG_202-2b"/>
聞皆虛陛下得不明辨之乎所聞皆實陛下得不深慮之<lb/>
乎虚之與實皆恐陛下要知臣若不言誰當言者臣今<lb/>
言出身戮亦所甘心何者臣之命至輕朝廷之事至大<lb/>
故也臣又聞君聖則臣忠上明則下直故堯之聖也天<lb/>
下已太平矣尚求誹謗以廣聰明漢文之明也海内已<lb/>
理矣賈誼猶比之倒懸可為痛哭二君皆容納之所以<lb/>
得稱聖明也今陛下明下詔令徴求直言反以為罪此<lb/>
臣所以未諭也陛下視今日之理何如堯與漢文之時<lb/>
<pb n="KR2f0039_WYG_202-3a"/>
乎若以為及之則誹謗痛哭尚合容而納之況徴之直<lb/>
言索之極諫乎若以為未及則僧孺等之言固宜然也<lb/>
陛下縱未能推而行之又何忍罪而斥之乎此臣所以<lb/>
為陛下流涕而痛惜也德宗皇帝初卽位年亦徴天下<lb/>
直言極諌之士親自臨試問以天旱穆質對以兩漢故<lb/>
事三公當免卜式著議𢎞羊可烹此皆指言當時在權<lb/>
位而有恩寵者徳宗深嘉之自第四等㧞為第三等自<lb/>
畿尉擢為左補闕書之國史以示子孫今僧孺等對䇿<lb/>
<pb n="KR2f0039_WYG_202-3b"/>
之中切直指陳之言亦未過於穆質而遽斥之臣恐非<lb/>
嗣祖宗承耿光之道也書諸史策後嗣何觀焉陛下得<lb/>
不再三省之乎臣昨在院與裴垍王涯等覆策之時日<lb/>
奉宣令臣等精意考覆臣上不敢負恩下不忍負心唯<lb/>
秉至公以為取捨雖有讎怨不敢棄之雖有親故不敢<lb/>
避之唯求直言以副聖意故皇甫湜雖是王涯外甥以<lb/>
其言直合取涯亦不敢以私嫌自避當時有状具已陳<lb/>
奏不意群心構成禍端聖心以此察之則或可悟矣儻<lb/>
<pb n="KR2f0039_WYG_202-4a"/>
陛下察臣肝膽知臣精誠以臣此言可以聽採則乞俯<lb/>
迴聖覽特示寛恩僧孺等准往例與官裴垍等依舊職<lb/>
奬用使内外人意歡然再安若以臣此言理非允當以<lb/>
臣覆䇿事渉乖宜則臣等見在四人亦宜各加黜責豈<lb/>
可六人同事唯罪兩人雖聖造優容且過朝夕在臣懼<lb/>
惕豈可苟安敢不自陳以待罪戾臣今職為學士官是<lb/>
拾遺日草詔書月請諌紙臣若黙黙惜身不言豈惟上<lb/>
辜聖恩實亦下負神道所以宻緘手䟽潜吐血誠苟合<lb/>
<pb n="KR2f0039_WYG_202-4b"/>
天心雖死無恨無任憂懼激切之至<lb/>
六年憲宗謂宰臣曰朕少年在徳宗左右見貞元中天<lb/>
下不理何故如此李吉甫對曰德宗自用聖智不任宰<lb/>
臣奏請皆有疑慮别結他門私恩信納事傾宰府公道<lb/>
不行所以下情不得上達當時人情頗亦思亂帝曰不<lb/>
可盡歸怨於徳宗朕以謂此是當時宰相之過徳宗深<lb/>
在九重何由得盡知外事政之可否秖合是宰相執論<lb/>
一度不得至再三再三不得直至五六道理旣當事實<lb/>
<pb n="KR2f0039_WYG_202-5a"/>
無私自然上意須迴詳思至當豈有固守無理之事苟<lb/>
違重臣所請必不然也朕在當時不見宰相執論公事<lb/>
至於再三者卿等皆須勵志不得順朕之錯必須執奏<lb/>
且至五六度不得謂朕怒恠便止不論卿等當悉之吉<lb/>
甫嘗言人臣不當强諫使君悅臣安不亦美乎李絳曰<lb/>
人臣當犯顏苦口指陳得失若陷君於惡豈得為忠帝<lb/>
曰絳言是也絳或久不諌帝輙詰之曰豈朕不能容受<lb/>
邪將無事可諫也<lb/>
<pb n="KR2f0039_WYG_202-5b"/>
元和中左拾遺元稹上奏曰臣聞先王之制祿也居其<lb/>
位而不行其職者誅是以上無虛授下無隠情臣竊觀<lb/>
今之備位素餐不行其職者莫過於臣輩臣聞太宗文<lb/>
皇帝時王珪魏徴為諫官文皇雖宴㳺寢食之間王魏<lb/>
實在其所用至於文皇發一言則王魏善之而後出舉<lb/>
一事則王魏慮之而後行以文皇之明合王魏之智是<lb/>
以舉無遺事言有典常文皇猶以為視聽之未廣也因<lb/>
命三品已上入議軍國大政必遣諫官一員隨入以參<lb/>
<pb n="KR2f0039_WYG_202-6a"/>
驗之當是之時司股肱耳目之任者有君臣之義焉有<lb/>
父子之恩焉有朋友之歡焉是以否無不替可無不行<lb/>
不四三年而天下大理蠻夷君長帶刀入侍者不可勝<lb/>
計豈干戈征伐之所致乎盖擁蔽之患銷而幽逺之情<lb/>
達也若此然後可以稱天子之諍臣矣近之司諌諍者<lb/>
則不然大不得備召見次不得叅時政排行就列纍纍<lb/>
而已且臣聞之諫官之職曰左右前後拾遺補闕大則<lb/>
廷議小則上封近年已來正衙不奏事庶官罷廵對若<lb/>
<pb n="KR2f0039_WYG_202-6b"/>
此則不見遺闕補拾何階不得敷陳廷議安設其所謂<lb/>
舉諫職者唯獨誥令有不便除授有不當則奏一封執<lb/>
一見而已以臣思之君臣之際論列是非諷諭於未形<lb/>
籌畫於至宻尚不能回至尊之盛意備讒慝之巧言而<lb/>
况於旣行之誥令已命之除授然後奏一封執一見思<lb/>
欲収絲綸之詔迴日月之光信無裨於萬一矣至使凡<lb/>
今之人以上封進計為妄動拾遺補闕為冗員以此稱<lb/>
供奉官與王珪魏徴為等列臣雖至愚能不自愧且陛<lb/>
<pb n="KR2f0039_WYG_202-7a"/>
下若以為臣等無所裨補不足叅侍從固不當假以名<lb/>
器立之於朝茍以為務廣聰明稍關理道又不當屏棄<lb/>
踈賤之使至於此伏願陛下許臣於延英候對召臣一<lb/>
見賜以温顏使臣得盡愚懇之誠備陳諫官之職苟或<lb/>
言有可採得裨陛下萬分之一是臣千載之一時也如<lb/>
或言不諳理塵黷聖聰則臣自寘刑書以謝謬官之罪<lb/>
亦臣之所以甘心也無任懇欵發憤効職忘軀之至<lb/>
稹又自以職諌諍不得數召見乃上奏曰臣聞理亂之<lb/>
<pb n="KR2f0039_WYG_202-7b"/>
始各有萌象二者無門在君上啓之而已所謂萌象豈<lb/>
有他哉容直言廣視聽躬勤庶務委信大臣使左右近<lb/>
習者不敢蔽踈逺之臣庶此理之象也此而不理萬無<lb/>
一焉大臣不親直言不進抵忌諱者殺犯左右者刑與<lb/>
一二近習者决事於深宫之中羣臣莫得叅籌畫此亂<lb/>
之萌也此而不亂亦萬無一焉是以古者人君卽位之<lb/>
始萌象未見之時必有狂直敢言之士抵忌諱獻危言<lb/>
在上者苟或宥而容之激而進之則天下之君子望風<lb/>
<pb n="KR2f0039_WYG_202-8a"/>
而悅曰彼之狂而猶容於上上之人其欲來天下之士<lb/>
乎吾之道可以行矣其小人竦利而言曰彼之直可以<lb/>
得幸於上吾將直言以徼利可也由是天下之賢不肖<lb/>
各以所志貢言於上上下之志霈然而通得失之情幽<lb/>
逺必達合天下之智理萬物之心人人樂得其所戴其上<lb/>
如赤子之親慈母也雖欲誘之為亂其可得乎臣故曰<lb/>
容直言廣視聽而不理者萬無一焉及夫進計者入而<lb/>
不出直言者戮而不容則天下之君子自謀於心曰與<lb/>
<pb n="KR2f0039_WYG_202-8b"/>
其言且不用而身為戮吾寜危行言遜以保其終乎其<lb/>
小人擇利而言曰君之所惡者拂心逆耳之言也吾將<lb/>
茍順是非以事之可也由是進見者革而不内言事者<lb/>
寢而不聞若此則十歩之事不得見也朝廷之情不得<lb/>
聞也而況於天下之大四方之遠乎故曰聾瞽之君非<lb/>
無耳目也盖左右前後者屏蔽之不使視聽爾此而不<lb/>
亂其可得哉昔太宗文皇帝初卽位時天下之人莫有<lb/>
諌者唯孫伏伽嘗以小事特諫於上文皇帝大悅厚賜<lb/>
<pb n="KR2f0039_WYG_202-9a"/>
田宅以勉之自是言事者惟懼乎言不直諫不極不能<lb/>
激文皇之盛意曽不以觸龍鱗犯忌諱為不可矣於是<lb/>
房杜王魏之徒議可否於前天下四方之人言得失於<lb/>
外不四三年而天下大理豈文皇獨運聰明於上哉盖<lb/>
亦羣下各盡其言以宣揚發暢於天下也且夫樂全安<lb/>
而惡戮辱古今之情一也豈獨貞觀之人輕犯忌諱而<lb/>
好戮辱哉盖文皇激而進之之功也喜順從而怒謇犯<lb/>
亦古今之情一也豈獨文皇甘逆耳而怒從心哉盖以<lb/>
<pb n="KR2f0039_WYG_202-9b"/>
順從之利輕而危亡之禍大無窮之業重而奉已之事<lb/>
㣲思為子孫垂不朽建永安之計也為後嗣者其可順<lb/>
一朝之意而輕用文皇之天下乎累聖傳緒於今垂二<lb/>
百年矣莫不率由斯道致俗和平況陛下以上聖之姿<lb/>
紹復前統即位之日天下惟新罪叔文之徒而凶邪之<lb/>
黨散懸惠琳之首而悖亂之氣消發承光之詐而假威<lb/>
之孽除反焦陂之田而蒸庶之情感其餘滌瑕緩死薄<lb/>
賦恤人賜帛耆年旌閭孝弟脩廢學建義倉莫不曲被<lb/>
<pb n="KR2f0039_WYG_202-10a"/>
殊私覃于有截斯皆陛下上法堯舜近法太宗致理之<lb/>
萌形見者數十豈臣庸劣一二能明然而下臣竊復孜<lb/>
孜咄咄有所未快者獨以陛下卽位以來既周嵗矣百<lb/>
辟卿士至於天下四方之人曽未有獻一計進一言受<lb/>
陛下伏伽之賞者左右前後拾遺補闕亦未有奏一封<lb/>
執一諫受陛下激而進之之勸者設諫鼓置匭函曽未<lb/>
聞雪一寃决一事明陛下無幽不察之意者若臣等備<lb/>
位諫列名為供奉官曠日彌年不得召見每就列位屏<lb/>
<pb n="KR2f0039_WYG_202-10b"/>
氣鞠躬不敢仰視又安暇議得失獻可否哉供奉官尚<lb/>
爾又況於踈逺之臣庶雖有特達不群之智思欲自効<lb/>
其路何階遂使凡今之人以諫鼓匭函為虛器謂拾遺<lb/>
補闕為冗員臣竊思之以陛下之睿博宏深勵精求理<lb/>
豈或入而不出言而不用哉盖羣下因循不能有所發<lb/>
明之罪也且臣思之今之備召承顧問者獨一二執政<lb/>
而已每一對敭不及俄頃問議天下之事臣竊料之恭<lb/>
承聖問仰謝寵光之不暇又安暇陳理亂議教化哉其<lb/>
<pb n="KR2f0039_WYG_202-11a"/>
餘瑣瑣有司或時一召見言簿書之出入計錢穀之登<lb/>
降不暇又安足置牙齒間臣竊惟陛下以景命惟新之<lb/>
初何如貞觀致理之後當貞觀致理之後以房杜王魏<lb/>
匡輔之智而猶上封進計者洊至獻可替否者日聞今<lb/>
陛下當致理之初在四方多虞之日然而言事進計者<lb/>
終嵗無一人豈非羣下因循竊位之罪乎若臣稹者禀<lb/>
性駑鈍昧然無識然以當陛下臨御之始首陛下䇿賢<lb/>
之科擢授諫司恩萬常品若復黙黙與在位者處則臣<lb/>
<pb n="KR2f0039_WYG_202-11b"/>
莫大之罪亦萬於常品矣輒敢冒昧殊死件奏十事於<lb/>
後一曰教太子以崇邦本二曰任諸王以固磐石三曰<lb/>
出宫人以消水旱四曰嫁諸女以遂人倫五曰無時召<lb/>
宰相以講庶政六曰序次對百辟以廣聰明七曰復正<lb/>
衙奏事以示躬親八曰許方幅糾彈以懾姦佞九曰禁<lb/>
非時貢獻以絶誅求十曰省出入畋逰以防銜橛凡此<lb/>
十者設使言之而是是而見用非臣之福也天下之福<lb/>
也苟或言之而非非而見罪乃臣之分也亦臣之願也<lb/>
<pb n="KR2f0039_WYG_202-12a"/>
憲宗時學士李絳浴堂論事畢帝曰近日聞諫官諫事<lb/>
頗有不實言事朋黨多是謗讟須逺貶三兩人甚者以<lb/>
勵其餘絳因對曰陛下此言似非聖意恐有邪佞之人<lb/>
以誤天心且自古聖王未嘗不納諌則昌拒諌則亡故<lb/>
夏禹拜昌言漢武延直諌所以光於史䇿也史傳備載<lb/>
歴代帝王置敢諫之鼓立司過之吏木鐸狥路以采風<lb/>
謡之詞商旅謗市以詳得失之政故成湯聖德格于皇<lb/>
天而稱改過不恡顏回希聖四科之首而美不貳過則<lb/>
<pb n="KR2f0039_WYG_202-12b"/>
知雖至聖賢不免有過所貴能改不至順非若無諫諍<lb/>
何以知過故書云汝無面從又曰從諫如流昔太宗以<lb/>
聖武削平天下奄宅萬國而懼臣下不諫誘之使言至<lb/>
於李大亮孫伏伽之儔皆以上䟽諫事並蒙褒奬魏徴<lb/>
王珪事大小皆獻直言諫諍切直用禆聖徳故太宗振<lb/>
英聲於萬古王魏流芳名於千載未聞堯舜禹湯文武<lb/>
之君洎我太宗窒諌路以自壅蔽不聞其過唯失道之<lb/>
君惡聞已過夏桀殷紂周幽秦皇以拒諫諍飾非反道<lb/>
<pb n="KR2f0039_WYG_202-13a"/>
敗徳直言者謂之誹謗正諌者謂之妖邪忠臣結舌端<lb/>
士養跡故不知已過遂至亡國向者四君招諫使言聞<lb/>
過輙改易覆車之轍啓忠臣之心則當政化益光宗社<lb/>
永固殷湯周武安得有鳴條牧野之戰戎人漢祖安得<lb/>
有驪山軹道之師且今補闕拾遺天后所置使在左右<lb/>
司察得失昔施之於女主今黜之於聖時國史之中何<lb/>
以示後㣲臣竊為陛下惜之夫臣下貢言於至尊如天<lb/>
臣卑如地加以日月之照雷霆之威小臣晝度夜思將<lb/>
<pb n="KR2f0039_WYG_202-13b"/>
有上諌本欲陳諫十事至時已除五六逮於緘封上進<lb/>
又削其半其得上達者十無二三何哉啓忤意之言干<lb/>
不測之禍顧身無利相時避禍者也自非聖主知直言<lb/>
有益於已正諫有裨於時温言容納奨勵勸道忠臣抱<lb/>
義不顧其身懐忠不避其禍苟有致君濟時之益不識<lb/>
觸忌冒諱之誅何哉盡節之臣竭忠之士顧食君之祿<lb/>
推事君之道而致然也其君上納忠如是之急也臣下<lb/>
上諫如是之難也所以明主須宥其過恂恂納諫切言<lb/>
<pb n="KR2f0039_WYG_202-14a"/>
者賞之使必進極諌者襃之使必行然後聖德光明大<lb/>
化宣暢今黜責諫臣使直士杜口非社稷之利朝廷之<lb/>
禍也陛下詢於㣲臣不敢不陳愚欵帝曰非卿此言我<lb/>
安知諫諍之益也<lb/>
絳又於浴堂北廊奏對指切時弊有忤上㫖及論中官<lb/>
縱横方鎮進獻事宜上怒甚頭面俱赤厲聲曰卿所論<lb/>
事何太過耶絳奏論不已曰所奏陳事理豈臣身之利<lb/>
是陛下之利陛下不以臣愚昧使處腹心之地豈可見<lb/>
<pb n="KR2f0039_WYG_202-14b"/>
事虧聖徳致損清時而惜身不言仰屋竊嘆是臣負陛<lb/>
下也若不顧禍患盡誠奏論旁忤倖臣上犯聖㫖以此<lb/>
獲罪是陛下負臣也且臣與承璀素不相識又無嫌隙<lb/>
祗是威福太盛虧損聖明故不敢不言也使臣緘黙非<lb/>
社稷之福也上見絳誠切不回怒色却散乃慰諭曰卿<lb/>
盡節竭誠於國人所不敢言卿悉言之朕聞所不聞知<lb/>
所不知真忠正誠節之臣也疾風知勁草卿之謂矣<lb/>
憲宗嘗召學士於三殿對奏論政事拾遺白居易言事<lb/>
<pb n="KR2f0039_WYG_202-15a"/>
抗直曰陛下錯帝色莊而罷乃謂李絳曰白居易小臣<lb/>
不遜須令出院絳因諫曰臣聞主聖臣直宥過莫大自<lb/>
陛下開納諫諍容受直言小臣然後敢極論得失從而<lb/>
怒之則是緘其口若從順陛下則安敢發言論況居易<lb/>
所言志在裨益言雖太直事渉不私伏恐衆議以為陛<lb/>
下惡聞直諫斥出正人非所以發揚聖徳納諫諍也帝<lb/>
悅曰依卿所奏遂待之如初<lb/>
穆宗時栁公權為司封員外郎帝問公權用筆法對曰<lb/>
<pb n="KR2f0039_WYG_202-15b"/>
心正則筆正筆正乃可法矣帝改容悟其以筆諫也<lb/>
文宗泰和七年帝從容謂宰相曰殷侑經術頗似鄭覃<lb/>
李宗閔對曰覃侑經術甚可尚然議論不足聽李徳裕<lb/>
曰覃侑議論他人不欲聞惟陛下欲聞之幸甚<lb/>
武宗嘗謂宰相曰文宗好聽外議諫官言事多不著名<lb/>
有如匿名書李德裕曰臣頃在中書文宗猶不爾此乃<lb/>
李訓鄭注教文宗以術御下遂成此風人主但當推誠<lb/>
任人有欺罔者威以明刑其誰敢欺上善之<lb/>
<pb n="KR2f0039_WYG_202-16a"/>
後漢隠帝乾祐中令常參官轉對給事陶榖上言曰五<lb/>
日上章曽非舊制百官叙對且異昌言徒浼天聽無益<lb/>
時政欲乞停轉對在朝羣臣有所聞見即許不時詣闕<lb/>
聞奏從之<lb/>
宋真宗景德三年直集賢院任隨乞以賞罰責諫臣舉<lb/>
職䟽曰臣聞立國之本在乎得士得士之要在乎見情<lb/>
故仲尼以謂人情者聖王之田治道所由生也是則時<lb/>
之否泰事之損益萬化所繫必因人情人莫智於聖人<lb/>
<pb n="KR2f0039_WYG_202-16b"/>
資聖人之徳者實由於良輔故漢書曰明主不惡切諫<lb/>
以博觀忠臣不避重誅以直諫諫也者盖所以達下情<lb/>
而求治致君道於無窮故為臣有五諫之名前代有七<lb/>
人之列陛下祗嗣丕圖秉持金鑑可封之俗旣阜成矣<lb/>
無疆之化亦馴致矣尚聞焦勞庶政待旦以視朝歴覧<lb/>
羣書乙夜而忘寐仍下賢良之詔旁求亮直之臣惟稽<lb/>
古之聖心軼前代之令典雖求諫之路已見於洞達而<lb/>
掌諫之臣未聞乎舉職今諫議大夫司諫正言數員但<lb/>
<pb n="KR2f0039_WYG_202-17a"/>
充位尸祿而已是致堯鼓之設寂寥而無聲杜觶縱陳<lb/>
謇諤而無効箱篋謾藏於陳紙搢紳競寢於正辭罕遵<lb/>
及霤之風莫覩引裾之直願陛下擇賢士黜具臣垂賞<lb/>
罰之文示懲勸之道其兩省諌官並准有唐故事定其<lb/>
員數優其俸給限以遷官之年月責以供職之否臧其<lb/>
或獻替推誠彌縫勵節言事有裨於時政抗章不避於<lb/>
天誅進思盡忠有犯無隠則請行甄擢以勵衆焉其或<lb/>
尸利無慙弼違有闕務引腹非之咎多致面從之諛不<lb/>
<pb n="KR2f0039_WYG_202-17b"/>
啓心而沃心罔危言而危行降黜以勵衆焉夫如是則<lb/>
賢者勸惰者激庸者奮懦者立俾朝廷之士咸願竭忠<lb/>
而報國矣<lb/>
四年帝謂王旦等曰朕以臣僚上殿者劄子不列姓名<lb/>
言者請留中不下是皆攻人之短𤼵人隂私而不欲明<lb/>
行彈糾者若偏聽則事不可明若宣行則又違言者之<lb/>
意遂命杜鎬陳彭年檢討前代臣僚上封言事故事而<lb/>
降詔曰朕司牧生民講求政典言念代工之理實資著<lb/>
<pb n="KR2f0039_WYG_202-18a"/>
位之臣咸服官聫並勤夙夜固傾輸於誠節悉砥礪於<lb/>
亷隅恪奉教條共康理道而有因循未革習以為常馳<lb/>
競相縁免而無耻或攸司之曠廢或言事之詐欺宜頒<lb/>
申儆之文用洽至公之化文武臣僚等各膺寵遇宜在<lb/>
竭誠凡所上章故當無隠儻思盡瘁奉國復何恤於人<lb/>
言豈必留中匿名俾有傷於公禮盖有愛憎是狥善惡<lb/>
多誣但欲潛惑於聴聦不顧顯行於按覆頗彰欺罔深<lb/>
黷政經今後所上章䟽並具姓名不得更乞留中如事<lb/>
<pb n="KR2f0039_WYG_202-18b"/>
干樞宻朕卽臨時相度自餘並付所司依理施行通判<lb/>
李邈上奏曰臣伏覩乙丑詔書文武官凡上章䟽不得<lb/>
更乞留中並當付外施行者若帝王省決章䟽不得㽞<lb/>
于禁中四方聞之以謂天子禁中留一紙書亦為敕文<lb/>
所束帝王必不盡知天下之事若升殿論奏不間小臣<lb/>
博訪得失可以輸盡忠懇苟機宻之事不可示外者豈<lb/>
得頒令行下臣聞唐憲宗時李絳面請奬納規諌上曰<lb/>
卿所陳至公有裨於我今韋處厚路隋甚有諫䟽言極<lb/>
<pb n="KR2f0039_WYG_202-19a"/>
忠益卿不知則當時諫書亦有留中之制且忠臣以欵<lb/>
誠結明主陛下亦欲盡審諸臣才器若悉付外則何人<lb/>
復敢獻言此詔若行恐非允當願令追寢以開言路<lb/>
仁宗天聖元年右正言劉隨上奏曰臣聞諌臣之廢置<lb/>
驗其隆替言路之開塞繫乎安危何則君為元首也大<lb/>
臣股肱也諫臣耳目也有人廢耳目而得聰明者未之<lb/>
有也故書稱明目達聦以防壅蔽也是以古之天子必<lb/>
置諫臣七人成湯至聖有好問則裕之言漢祖至明有<lb/>
<pb n="KR2f0039_WYG_202-19b"/>
從諫如流之美臣聞以古為鑑可以知興亡不敢逺稽<lb/>
前典且以近代言之唐太宗何如主也十八起義師二<lb/>
十四定天下二十九卽帝位鑑情偽之理明治亂之由<lb/>
聖文神武髙扵三代然猶每與大臣㑹議政事必令諫<lb/>
官憲臣史官預聞之苟詔令不便大臣不直刑賞不當<lb/>
邪正未分則諌官得諍之憲臣得彈之史官得書之是<lb/>
以上下無壅而君臣同徳太平之風可謂至矣及髙宗<lb/>
御圖永徽已後忠良獲罪姦邪恣行諌諍之風于時掃<lb/>
<pb n="KR2f0039_WYG_202-20a"/>
地中睿之世固不足云以至動干戈於禁掖危社稷於<lb/>
綴旒明皇纉承盡革前弊虛心納諫朝聞夕行開兀之<lb/>
間可謂至治太平既久漸踈逆耳之言姦臣用事無復<lb/>
苦口之藥聽林甫之佞而卒相仙客不察子諒之忠致<lb/>
祿山之亂而越在草莽方憶九齡之語故曰諫臣之廢<lb/>
置驗其隆替言路之開塞繫乎安危厥後五代相仍亂<lb/>
離滋甚太祖皇帝乘時啓運拯救生靈太宗皇帝文徳<lb/>
懐柔混一區夏真宗皇帝紹二聖之丕祚得萬國之歡<lb/>
<pb n="KR2f0039_WYG_202-20b"/>
心夷夏大同草木咸若猶廣開言路躬自採納縱有觸<lb/>
忤無不優容悲弓劒之上僊傳龜鼎於繼聖而賊臣丁<lb/>
謂包藏私志孤負國恩謂天髙而可欺謂地厚而可罔<lb/>
觀其用意鬼瞰何逃當先朝不豫之始使諌官絶班於<lb/>
冢宰擅權之時致無人論奏皇天眷命聖人道存特出<lb/>
宸衷逐其元惡正人之用天下咸寜所謂任賢勿貳去<lb/>
邪勿疑者也乃詢逺御之䇿特建不㧞之基雖股肱宣<lb/>
力致六合以為家而耳目未布慮一物之失所爰稽前<lb/>
<pb n="KR2f0039_WYG_202-21a"/>
事復致諫官臣最處庸愚獲預掄選凡關理體敢不盡<lb/>
心唐志云左右拾遺掌供奉諷議今之正言則拾遺也<lb/>
品秩雖卑責任甚重禮曰有犯無隠傳曰知無不為是<lb/>
以王者有過則犯顏而進諫大臣有罪則直指而不忌<lb/>
其或賞不以功罰不以罪詔令不便興作無時或除拜<lb/>
之間不以才進或公忠之士濫被中傷或流放之人天<lb/>
下未知其罪或進用之者天下未見其能凡關損益合<lb/>
具奏陳誘之以厚利而不動臨之以白刃而不懼此諫<lb/>
<pb n="KR2f0039_WYG_202-21b"/>
臣之職也然諫臣未必盡賢言事未必盡善用捨之際<lb/>
在聖君裁之而已臣又聞天下之治亂由時政之公私<lb/>
也至公則天下合而治至私則天下離而亂且夫至公<lb/>
則正正則綱條舉綱條舉則公卿大夫各當其任而州<lb/>
郡承風夷狄嚮化矣使天下之勢如身臂之使指欲其<lb/>
不治其可得乎且夫至私則濫濫則綱條不舉綱條不<lb/>
舉則公卿大夫不當其任而郡縣失守夷狄不信矣使<lb/>
天下之勢如理絲而棼之欲其不亂其可得乎至公者<lb/>
<pb n="KR2f0039_WYG_202-22a"/>
何用正人也其徒常少而易為揺動至私者何用姦人<lb/>
也其徒常多而動相交結自古姦佞似忠亦不好亂其<lb/>
道乖殊所以召亂也用捨之際豈容易哉臣又聞國之<lb/>
大患在於不得聞諫且王者操生殺之柄有雷霆之威<lb/>
虛心延納猶恐失之其或拒之孰敢扺罪是大臣顧位<lb/>
而不肯言小臣畏罪而不敢言上下偷安茍容竊位自<lb/>
古危亡常由此也且王者有甚愛之事有甚愛之人將<lb/>
行之將用之而物議未允必屈已而寢之此致治之本<lb/>
<pb n="KR2f0039_WYG_202-22b"/>
也若以甚愛不顧物議而行之大臣唯唯而不言小臣<lb/>
黙黙而不論則物議喧騰天下疑懼紀綱漸壞乃危亡<lb/>
之道故曰國之大患在於不得聞諌是國家舉一事發<lb/>
一令必自股肱大臣僉謀協同而後行之萬一不可則<lb/>
諌臣諍之扵前御史糾之於後欲其敗事其可得乎今<lb/>
皇太后陛下聖智髙逺以至公治天下皇帝陛下聦明<lb/>
睿哲以至徳臨域中左右前後無非正人蠻夷戎狄無<lb/>
不率化綱條整肅天下乂安可謂治矣然治不忘亂安<lb/>
<pb n="KR2f0039_WYG_202-23a"/>
不忘危盖亂必生於治危必生於安既治且安而制之<lb/>
以公危亂之勢不得生矣唐憲宗嘗問侍臣時之所切<lb/>
侍臣對以納諫為切憲宗行之大復土宇臣亦謂之所<lb/>
切在於納諌其餘守常安静而已臣受命已來思有所<lb/>
補雖名侍從之列其實踈逺之官夫以踈逺之官當諌<lb/>
諍之職進難言之事有觸鱗之虞孔子曰未信則以為<lb/>
謗已也今諌臣旣置矣言路旣開矣伏望思安危之大<lb/>
計念踈逺之難言使臣子得盡忠義之心九重得聞小<lb/>
<pb n="KR2f0039_WYG_202-23b"/>
大之事則天下幸甚<lb/>
八年隨又上奏曰臣聞好問則裕成湯所以為聦明從<lb/>
諫如流漢祖於焉成帝業歴代聖主必有諫臣然念言<lb/>
之甚難聽之不易以踈逺而指貴近以至賤而干至尊<lb/>
言之得無難乎在難言而言之身常危以至賤踈逺之<lb/>
人貢訐直逆耳之說聽之豈云易也在難聽而聽之意<lb/>
必倦且直者邪佞所惡自然之理也撃一邪則羣邪怒<lb/>
其身不得不危罪一正則羣邪進王者不得不謹是以<lb/>
<pb n="KR2f0039_WYG_202-24a"/>
先帝焦勞寤寐思得正人至于再三未獲讜直遂下此<lb/>
詔増置諌員月責諌䟽明達耳目自後纔得四人諌官<lb/>
二人<hi>魯宗道劉㠏</hi>御史二人<hi>劉平章頴</hi>其孜孜獻替者唯聞宗道<lb/>
而已皇帝御極追繼先志復置諌官又得四員以充其<lb/>
位諫官二人<hi>臣及孔道輔</hi>御史二人<hi>曹修古王碩</hi>其間道輔頴秀<lb/>
已在清途修古稱職亦為外任王碩以他事黜免㣲臣<lb/>
近歸諫省補報無狀出入八年復思先帝詔㫖云況朕<lb/>
親披封奏素靡漏言此乃極慮臣僚疑有漏洩而不敢<lb/>
<pb n="KR2f0039_WYG_202-24b"/>
盡言也周易云君不宻則失臣臣不宻則失身機事不<lb/>
宻則害成正謂此也天聖五年臣嘗言某等事舉朝官<lb/>
員誦其言語羣邪側目增惡結讐甚可畏也若非兩宮<lb/>
聖明深辨忠直則臣已竄逐遐方矣自古奸臣皆以貨<lb/>
賂厚結左右及宫掖之内是以動静先知迎合上意李<lb/>
林甫二十年專政明皇不疑上官昭容權傾天下唐祚<lb/>
顛殞前代似此盖亦多矣國家傾敗常由此矣自兩宫<lb/>
御宇樂聞讜言然垂簾之日疑有潜聽封奏之人憂其<lb/>
<pb n="KR2f0039_WYG_202-25a"/>
漏洩是以人人懼禍而不敢盡言今則文武班列亦有<lb/>
議其得失諌官御史朝野譏其循黙伏乞聖慈念先帝<lb/>
漏言之戒思周易失臣之文凡有奏章藏収祕宻垂簾<lb/>
之日屏之左右則公忠之士得以盡言用廣聦明天下<lb/>
幸甚<lb/>
景祐二年監察御史裏行孫沔乞免上封事人罪䟽曰<lb/>
臣聞主聖臣忠朝有直言之士下情上達外揚進善之<lb/>
旌前王思廣於聰明庶政莫能於壅塞尚慮諫臣顧祿<lb/>
<pb n="KR2f0039_WYG_202-25b"/>
竊位懐安故於觀闕之前專設匭函之制言之無罪誠<lb/>
不間於卑㣲來者可追庶獲聞於讜議時加激賞猶避<lb/>
深譏或致嚴科實為止善今竊見上封事人李安世輙<lb/>
因狂悖妄進瞽言不識朝廷之儀惟摭市井之事毁欺<lb/>
日月干犯雷霆死有餘辜身不容責兼聞下吏審問支<lb/>
辭致詰飛聲推窮敗𩔖然極索奸之理或傷招諫之仁<lb/>
雖曰狂愚猶勝諂佞況自道輔仲淹被黜之後龐籍范<lb/>
鎮致對已來凡在搢紳盡思緘黙又慮千里之外四方<lb/>
<pb n="KR2f0039_WYG_202-26a"/>
之人不知安世訕上犯顏將謂安世獻忠獲罪豈有至<lb/>
聖猶忌危言自逺流傳為議非美覆巢之卵其𩔖惡傷<lb/>
彈雀以珠所惜者大伏望皇帝陛下俯回造化貸以寛<lb/>
恩特免竄投以勵全節使彼偷安之士永懐内愧之心<lb/>
況臣與其人素匪交親未嘗識面縱干大典絶不相因<lb/>
惟恐史官直書於違愎可嗟言路重設於艱危伏乞少<lb/>
霽天威用存國體<lb/>
康定元年孫沔為右正言又乞行諫臣之言䟽曰臣竊<lb/>
<pb n="KR2f0039_WYG_202-26b"/>
以諫諍之臣畏避是耻知無不言始為稱職大則庭議<lb/>
小則上封不顧忌諱以廣聰明有唐則名列中省班随<lb/>
宰臣庶於萬機之際或伸一得之慮今給事不專封駮<lb/>
舍人惟行詔誥至於遺補分為虛秩政事不得聞乘輿<lb/>
不得從其或命令出入無以䆒論訪問隂求頗同姦伺<lb/>
得自傳聞十無二三再窮端實已復後時先事則有輕<lb/>
發之機遂事則曰已行之命徒盡貢於封章實委煩扵<lb/>
省覽濶略之務或見頒行要切體宜罕聞報可是使臣<lb/>
<pb n="KR2f0039_WYG_202-27a"/>
僚之内但作疵瑕政教之中莫資補益臣自叨承乏已<lb/>
及五旬雖少陳於淺識終莫副於虛懐稍形詆刺遂復<lb/>
遲留至㣲尚有所難設若論朋黨於中外撃奸邪於左<lb/>
右議公卿之非據指官寺之作威則將何如哉臣若循<lb/>
黙自容是辜君賜臣若忤觸受戾又貽親憂方寸交戰<lb/>
啓處不遑俛首懐慚趨走朝末所以知守道之難而為<lb/>
義不易也伏望陛下眀發無私斷在不疑凡有利於國<lb/>
有補於時在陛下思而必行之況今政綱未甚舉邉方<lb/>
<pb n="KR2f0039_WYG_202-27b"/>
未甚寧災變未甚息人民未甚康尚仍舊貫一切示暇<lb/>
此非臣所能知也若陛下擇善執中雷動風行則事有<lb/>
大扵此者將以助一日二日之機矣臣本非博古妄進<lb/>
狂言上犯威顏甘俟竄逐<lb/>
景祐三年集賢校理余靖論范仲淹不當以言獲罪䟽<lb/>
曰臣聞位踈而言深者罪也知淺而謀深者妄也臣故<lb/>
抵罪妄輙有開陳者懐忠事君不敢自愛萬一益國死<lb/>
無所恨伏聞今月十九日以吏部員外郎天章閣待制<lb/>
<pb n="KR2f0039_WYG_202-28a"/>
范仲淹落職守本官差知饒州者臣竊仲淹秉朴忠之<lb/>
心懐直諫之節不識忌諱有可矜憫觀其臨事不苟言<lb/>
必忤上竭忠奉國夫豈私其身哉去歳起自貶所召居<lb/>
顧問之職爾時正人端士酌酒相賀盖喜陛下納善思<lb/>
治招來忠讜真聖帝哲王聦明之政也今兹遽聞以言<lb/>
獲罪左降僻逺事出不意驚駭耳目何其進之太暴而逐<lb/>
之太速乎然則仲淹若以官政闕失自取罪戾國有常<lb/>
典誰敢議之今以刺譏大臣指訐時政而不示含恕重<lb/>
<pb n="KR2f0039_WYG_202-28b"/>
加譴謫臣深為陛下不取也昔堯舜之帝商周之王嘗<lb/>
云諤諤以昌不聞誹謗為罪況仲淹前所言事在陛下<lb/>
母子夫婦之間犯顏逆耳最其大者以其言合典禮尚<lb/>
加優奬正人端士所以相賀者以陛下屈情狥道超越<lb/>
前古若是者也今因進對之際言大臣長短縱令謀論<lb/>
踈淺襃貶過當未必盡合聖慮此則斷在陛下聽與不<lb/>
聽耳安可與讒邪同罪乎至如汲黯在廷毁平津之多<lb/>
詐張昭論將以魯肅為麄踈漢帝呉王熟聞此議兩用<lb/>
<pb n="KR2f0039_WYG_202-29a"/>
無猜豈損令徳臣今越職而言者非不知百官内外各<lb/>
有職分但以諫官御史畏罪而未言遂恐庶人之議不<lb/>
得上達故敢區區不避誅放臣之所言亦非營救仲淹<lb/>
何者仲淹自大理寺丞四五年間至吏部員外郎比於<lb/>
常流此乃踰涯之寵今雖落職於仲淹之身未有所損<lb/>
但所論者國家大體耳古者斥去直臣皆玷累盛徳故<lb/>
多含垢忍怒以示容納彼非不能快意行事盖惜千古<lb/>
之名耳陛下自親政已來三逐言事者矣習以為常不<lb/>
<pb n="KR2f0039_WYG_202-29b"/>
甚重惜則恐書於史冊虧玷太平之政鉗天下之口塞<lb/>
陛下之聰在此舉矣不可不謹故臣披瀝肝膽冀陛下<lb/>
察之伏望陛下以舜察邇言為念以漢招直諌為謀常<lb/>
以壅塞而是憂不以誹謗而加罪追改前命無重過舉<lb/>
則天下幸甚<lb/>
慶厯三年知諌院歐陽修上奏曰臣竊聞近日為軍賊<lb/>
王倫事江淮州軍頻有奏報朝廷不欲人知召進奏官<lb/>
等扵樞宻院責狀不令漏泄指揮甚嚴不知此事出於<lb/>
<pb n="KR2f0039_WYG_202-30a"/>
聖㫖或只是兩府大臣意欲如此以臣料之為近日言<lb/>
賊事者多朝廷欲人不知以塞言路耳臣謂方今多事<lb/>
之際雖有獨見之明尚須博採善謀以求衆助豈可聾<lb/>
瞽群聽杜塞人口況朝廷處事未必盡能合宜臣下獻<lb/>
忠未必全無可採至如王倫驅殺士民攻刼州縣江淮<lb/>
之上千里驚搔事已若斯何由掩盖當今列辟之士極<lb/>
有憂國之人欲為人主獻言常患聞事不的況臺諫之<lb/>
官尤是本職凡有論列貴在事初善則開端惡則杜漸<lb/>
<pb n="KR2f0039_WYG_202-30b"/>
言於未𤼵庶易回改今事無大小常患後時或號令已<lb/>
行或事迹已布縱欲論救多不能及若更祕宻不使聞<lb/>
知則言事之臣何由獻說臣今欲乞指揮進奏院凡有<lb/>
事非實封者不須祕宻<lb/>
嘉祐元年修為翰林學士又上奏曰臣伏見陛下仁聖<lb/>
聦明優容諫諍雖有狂直之士犯顏色而觸忌諱者未<lb/>
嘗不終始保全徃徃亟加擢用此自古明君聖主之所<lb/>
難也然而用言旣難獻言者亦以為不易論小事者旣<lb/>
<pb n="KR2f0039_WYG_202-31a"/>
可鄙而不足為陳大計者又似迂而無速效欲㣲風則<lb/>
未能感動將直陳則先忤貴權而又旁有羣言奪於衆<lb/>
力所陳多未施設其人遽已改遷致陛下有聽言之勤<lb/>
而未見用言之效頓疑言事之職但為速進之階盖縁<lb/>
臺諫之官資望已峻少加進擢便履清華而厭人言者<lb/>
因此亦得進說直云此輩務要官職所以多言使後来<lb/>
者其言益輕而人主無由取信辜陛下納諫之意違陛<lb/>
下賞諫之心臣以為欲救其失唯宜擇沈黙端正守節<lb/>
<pb n="KR2f0039_WYG_202-31b"/>
難進之臣置之諫省則旣無干進之疑庶或其言可信<lb/>
伏見殿中丞王安石徳行文學為衆所推守道安貧剛<lb/>
而不屈司封員外郎吕公著是夷簡之子器識深逺沈<lb/>
静寡言富貴不染其心利害不移其守安石久更吏事<lb/>
兼有美才曾召試館職固辭不就公著性樂閒退淡於<lb/>
世事然所謂夫人不言言必有中者也往年陛下上遵<lb/>
先帝之制増置諫官四員已而中廢復止兩員今諫官<lb/>
尚有虛位伏乞用此兩人補足四員之數必能規正朝<lb/>
<pb n="KR2f0039_WYG_202-32a"/>
廷之得失裨益陛下之聰明臣叨被榮恩未知報効苟<lb/>
有所見不敢不言<lb/>
六年脩為樞宻副使又上奏曰臣材識庸暗碌碌扵衆<lb/>
人中䝉陛下不次㧞擢置在樞府其扵報効自宜如何<lb/>
而自居職以來已逾年嵗凡事關大體必須衆議之協<lb/>
同其餘日逐進呈皆是有司之常務至於謀猷啓沃蔑<lb/>
爾無聞上辜聖恩下愧清議人雖未責臣豈自安所以<lb/>
夙夜思惟願竭愚慮苟有可採冀裨萬一臣近見諫官<lb/>
<pb n="KR2f0039_WYG_202-32b"/>
唐介臺官范師道等因言陳升之事得罪或與小郡或<lb/>
竄逺方陛下自臨御以來擢用諍臣開廣言路雖言者<lb/>
時有中否而聖慈每賜優容一旦臺諫聫翩被逐四出<lb/>
命下之日中外驚疑臣雖不知臺諫所言是非但見唐<lb/>
介范師道皆久在言職其人立朝各有本末前後補益<lb/>
甚多豈於此時頓然改莭故為欺㒺上昧聖聰在於人<lb/>
情不宜有此臣竊以謂自古人臣之進諫扵其君者有<lb/>
難有易各因其時而已若剛暴猜忌之君不欲自聞其<lb/>
<pb n="KR2f0039_WYG_202-33a"/>
過而樂聞臣下之過人主好察多疑於上大臣側足畏<lb/>
罪於下於此之時諌人主者難而言大臣者易若寛仁<lb/>
恭儉之主動遵禮法自聞其失則從諫如流聞臣下之<lb/>
過則務為優容以保全之而為大臣者外秉國權内有<lb/>
左右之助言事者未及見聽而怨仇已結於其身故扵<lb/>
此時諫人主者易言大臣者難此不可不察也自古人<lb/>
主之聽言也亦有難有易在知其術而已夫忠邪並進<lb/>
扵前而公論與私言交入于耳此所以聽之難也若知<lb/>
<pb n="KR2f0039_WYG_202-33b"/>
其人之忠邪辨其言之公私則聽之易也凡言拙而直<lb/>
逆耳違意初聞若可惡者此忠臣之言也言婉而順希<lb/>
㫖合意初聞若可喜者此邪臣之言也至於言事之官<lb/>
各舉其職或當朝正色顯言扵廷或連章列書共論其<lb/>
事言一出則萬口争傳衆目共覩雖欲為私其勢不可<lb/>
故凡眀言于外不畏人知者皆公言也若非其言職又<lb/>
不敢顯言或宻奏乞留中或面言乞出自聖斷不欲人<lb/>
知言有主名者盖其言渉傾邪懼遭彈劾故凡隂有奏<lb/>
<pb n="KR2f0039_WYG_202-34a"/>
而畏人知者皆挟私之說也自古人主能以此術知臣<lb/>
下之情則聽言之易也伏惟陛下仁聖寛慈容納直言<lb/>
於臣尤所優禮常欲保全終始思與臣下愛惜名節尤<lb/>
謹重扵進退故臣謂方今言事者規切人主則易欲言<lb/>
大臣則難臣自立朝耳目所記景祐中范仲淹言宰相<lb/>
吕夷簡貶知饒州皇祐中唐介言宰相文彦博貶春州<lb/>
别駕至和初呉中復吕景初馬遵言宰相梁適並罷職<lb/>
出外其後趙抃范師道言宰相劉沆亦罷職出外前年<lb/>
<pb n="KR2f0039_WYG_202-34b"/>
韓絳言富弼罷知蔡州今又唐介等五人言陳升之得<lb/>
罪自范仲淹貶饒州後至今凡二十年間逐臺諫者多<lb/>
矣未聞有規諫人主而得罪者臣故謂方今諫人主則<lb/>
易言大臣則難陛下若推此以察介等所言則可知其<lb/>
心矣昨所罷黜臺諫五人唯是從誨入臺未久其他四<lb/>
人出處本末迹状甚明可以歴數也唐介前因言文彦<lb/>
博逺竄廣西煙瘴之地賴陛下仁恕哀憐移置湖南得<lb/>
存性命范師道趙抃並因言忤劉沆罷臺職守外郡連<lb/>
<pb n="KR2f0039_WYG_202-35a"/>
延數年然後復用今三人者又以言樞臣罷黜然則介<lb/>
不以前蹈必死之地為懼師道與抃不以中滯進用數<lb/>
年為戒遇事必言得罪不悔盖所謂進退一節終始不<lb/>
變之士也至於王陶者本出孤寒只因韓絳薦舉始得<lb/>
臺官及絳為中丞陶不敢内顧私恩以義争議絳終得<lb/>
罪牽顧私恩人之常情爾斷恩以義非知義之士不能<lb/>
也以此言之陶可謂狥公滅私之臣矣此四人者出處<lb/>
本末之迹如此可以知其為人也就使言雖不中亦其<lb/>
<pb n="KR2f0039_WYG_202-35b"/>
情必無他議者或謂言事之臣好相朋黨動揺大臣以<lb/>
作威勢臣竊以謂不然至於去嵗韓絳言富弼之時介<lb/>
與師道以與絳為朋黨及與諸臺諫共論絳為非然則<lb/>
非相朋黨非欲動揺大臣可明矣臣固謂未可以此疑<lb/>
言事之臣也况介等比者雖為謫官幸䝉陛下寛恩各<lb/>
得為郡未至失所其可惜者斥逐諫臣非朝廷美事阻<lb/>
塞言路不為國家之利而介等盡忠守節未䝉憐察也<lb/>
伏望聖慈特賜召還介等置之朝廷以勸守節敢言之<lb/>
<pb n="KR2f0039_WYG_202-36a"/>
士則天下幸甚<lb/>
慶厯三年館閣校正蔡襄言増置諫官䟽曰臣伏見朝<lb/>
廷選用王素余靖歐陽修等增備諌官是三人者皆特<lb/>
立之士昔以直言觸忤權臣擯斥且久今者一日並命<lb/>
人無賢愚萬口相慶皆謂陛下特發神斷擢任不疑盖<lb/>
陛下深憂政教未舉賞罰未明群臣之邪正未分四方<lb/>
之利害未究故增耳目之官以廣言路此陛下為社稷<lb/>
生靈大計也臣竊思任諫非難惟聽諫之難聽諫非難<lb/>
<pb n="KR2f0039_WYG_202-36b"/>
惟用諫之難如素靖修等忠誠剛氣著信於人况䝉陛<lb/>
下奨㧞之知必能箴闕政獻明謨擿回邪擊權倖思所<lb/>
以報効也然邪人惡之必有禦之之說不過曰某人也<lb/>
好名也好進也彰君過也或進此說正是邪人欲蔽天<lb/>
聰不可不察臣請為陛下陳之一曰好名夫忠臣務盡<lb/>
其心事有必須切直者則極論之豈顧名哉若避好名<lb/>
之毁而無所陳施則土木之人皆可備數何煩陛下選<lb/>
揀如此之至况名者聖人以之勵世俗分善惡豈可廢<lb/>
<pb n="KR2f0039_WYG_202-37a"/>
乎借使為善近名陛下試思今之人逺權利敦潔行以<lb/>
近名者亦有㡬人哉二曰好進前古諌臣之難者遭遇<lb/>
昏世上犯嚴威旁觸勢要鼎鑊居側斧鑕在前死亦不<lb/>
辭安得好進乎盖近來諫官進用太速故世人必以謂<lb/>
之好進今諫官有盡忠補闕之効陛下但久任勿遷使<lb/>
其人果忠且義雖死扵是官亦無恨矣三曰彰君過凡<lb/>
諫諍之臣盖以司乎過舉也緩則宻䟽急則昌言期於<lb/>
必正若人主從而行之適以彰乎從諫之美安得謂之<lb/>
<pb n="KR2f0039_WYG_202-37b"/>
彰過乎然諌官亦有好名好進彰君過者異扵此巧者<lb/>
之為諫臣事之難言者則喑而不言擇其無所忤者言<lb/>
之就令不行復再議退而曰某事我嘗言之矣此可謂<lb/>
之好名也容容黙黙無所耻愧踐歴資序以登貴仕此<lb/>
可謂之好進也凡人主之有過諌官最為近宻或不盡<lb/>
言人主何從而知且變更乎傳之當世垂之扵後終以<lb/>
為過此可謂彰君過臣向之所論乃忠臣巧者之分願<lb/>
賜省覽今陛下出扵聖慮自擢諌官必自主之若有陳<lb/>
<pb n="KR2f0039_WYG_202-38a"/>
述扵理適當即賜施行無使天下之人謂朝廷有好諫<lb/>
之名而無好諫之實使其言有訐切亦願優假無為奸<lb/>
邪搆間致有斥逐使天下之人指朝廷有拒諫之失也<lb/>
臣迹逺言近不任兢惶激切之至<lb/>
四年右正言錢明逸乞上殿三班外亦聽諫臣求對狀<lb/>
曰臣伏見閤門儀制每日上殿不得過三班縁三司開<lb/>
封府日有公事上殿外只有審刑院或大兩省班次即<lb/>
其餘並皆隔下且諌臣職在諌諍大抵言朝政得失詔<lb/>
<pb n="KR2f0039_WYG_202-38b"/>
令賞罰稍稽頃刻則事渉已行随而更張國體非便欲<lb/>
乞今後諌臣有本職事求對雖已有三班外亦聽上殿<lb/>
敷奏<lb/>
八年同中書門下平章事集賢殿大學士文彥博乞繼<lb/>
上奏封細陳事理䟽曰臣讀唐史見白居易為翰林學<lb/>
士因事進諫語甚切直憲宗不恱謂宰相李絳曰白居<lb/>
易小臣是朕㧞擢致名位而無禮於朕朕極難奈絳對<lb/>
曰居易所以不避死亡之誅事無大小而必言者盖酬<lb/>
<pb n="KR2f0039_WYG_202-39a"/>
陛下㧞擢耳陛下欲開諫諍之路不宜阻居易之言憲<lb/>
宗曰卿言是也由是言多聽納臣以居易被憲宗㧞擢<lb/>
纔為學士能盡忠極諫以報恩遇而况臣菲才寒進孤<lb/>
立無黨獨䝉陛下誤聽特加㧞擢位至宰相犬馬之誠<lb/>
堅於報主然自待罪兩府已逾二年略無謀獻上裨神<lb/>
聖雖則日奉天顏常親黼座所奏覆者率多冗細事務<lb/>
常程文書徒煩睿聽無益治體以此為宰相職業真所<lb/>
謂素飱尸祿齪齪小謹而已豈陳平所謂宰相者上佐<lb/>
<pb n="KR2f0039_WYG_202-39b"/>
天子理隂陽順四時外鎮撫四夷使卿大夫各得任其<lb/>
職之義乎房喬杜如晦唐之賢相太宗猶常責之曰公<lb/>
為宰相當須開耳目求訪賢哲有武藝謀略才堪撫衆<lb/>
者任以邉事有經明徳修立性明悟者任以侍臣有明<lb/>
幹清慤處事公平者任以劇務有學通古今識達政術<lb/>
者任以治人此乃宰相之裨益也比聞聽受詞訟日不<lb/>
暇給安能助朕求賢哉斯言之責誠為至當臣每侍丹<lb/>
扆累聞徳音常以求賢致治為切務推誠納諌為至徳<lb/>
<pb n="KR2f0039_WYG_202-40a"/>
臣愚不能上副聖意而陛下至仁未忍以大義責臣而<lb/>
臣獨不内愧於心乎臣復自念性本朴忠言多蹇拙幸<lb/>
得進對咫尺天威凡所敷陳或未詳盡臣嘗觀唐宰臣<lb/>
趙憬奏章欲上書論事其略曰稽顙丹陛仰對宸嚴蹇<lb/>
訥易窮遽數難辯理詳則塵瀆頗甚言略則利害不分<lb/>
切聞貞觀開元之際宰輔論事或多上言所冀獲盡情<lb/>
理時徳宗嘉納之今臣之愚猶憬之志此後有面陳口<lb/>
奏頃刻之間或蹇訥有所未盡事理有所未周即欲繼<lb/>
<pb n="KR2f0039_WYG_202-40b"/>
上奏封細陳理道上裨睿聖訪納之勤下盡㣲臣區區<lb/>
之藴固不敢妄陳偏見亦不乞留中不出惟冀聖慈特<lb/>
賜詳擇<lb/>
皇祐元年知諫院錢彥逺論臺諫風聞言事䟽曰臣伏<lb/>
覩天禧元年二月内增置諫官御史敕節文云或詔令<lb/>
不允官曹渉私措置失宜刑賞踰制征求無節寃濫未<lb/>
伸並仰諌官論奏憲臣彈舉每月須一員奏事或更有<lb/>
切務即許不依次入對雖言有過當必示曲全若事難<lb/>
<pb n="KR2f0039_WYG_202-41a"/>
顯行即令留内但不得潜為朋附故作中傷恭以真宗<lb/>
皇帝之時九穀順成三邉寜肅符瑞填委刑罰㡬措尚<lb/>
或詢求闕政虛佇直言孜孜之心久而益厲三十年間<lb/>
斯制不易陛下纂紹丕圖虛心聽納寛容盡下言路大<lb/>
開未嘗一日少怠髙出前古逺矣天下方歌之舞之非<lb/>
假臣一二之陳而昨降勅命諫官御史不許風聞言人<lb/>
過失雖言而令中書樞宻院不得施行誠敦厚風俗誡<lb/>
約苛細似與先帝勅意相逺先帝敕許論奏官曹渉私<lb/>
<pb n="KR2f0039_WYG_202-41b"/>
寃濫未伸是二者皆有司臣下之過也今皆不許風聞<lb/>
言之是渉私寃濫之䟽無由上露今敕意謂過失自有<lb/>
人論訴及官司覺察其有恃怙威權結朋黨者人尚畏<lb/>
之豈敢訴也本末之間事未為允且諫官御史是陛下<lb/>
耳目譬如人之一身耳目聰明則聞見日博鉅細洞察<lb/>
至於行止措置内斷於心豈可因耳目所見而必行苟<lb/>
自壅塞耳目則門庭之内或有不聞校於國家兹體尤<lb/>
大臣所以聞新敕之下久未上言者慮人情便之而今<lb/>
<pb n="KR2f0039_WYG_202-42a"/>
聞正士憤激謂起䝉蔽之端小人踴躍自得保全之計<lb/>
内外逺近公議頗同伏望聖慈體先帝元置諫官御史<lb/>
本意依天禧敕文内事節並許准故事風聞奏論彈舉<lb/>
所貴天聽及卑人情上達<lb/>
二年知太常禮院司馬光論張堯佐状曰臣聞明主勞<lb/>
心力以求諫和顏色而受之士猶畏懦而不敢進又況<lb/>
震之以威壓之以重而望忠臣之至直言之入難矣臣<lb/>
之不忠言之不直而天下安萬事治者未之有也臣竊<lb/>
<pb n="KR2f0039_WYG_202-42b"/>
見臺諌官屢以張堯佐事上言而陛下執之益堅拒之<lb/>
益固前日臺諌官等守閤請對陛下却而不納中外之<lb/>
人莫不駭愕以為異事昔漢元帝欲用馮昭儀兄野王<lb/>
為御史大夫既而疑曰吾恐後世謂吾私扵後宫遂不<lb/>
用今堯佐有野王之嫌而無其才陛下不次用之數年<lb/>
間自散郎至宣徽使雖彼實有可稱天下之人安可家<lb/>
至户曉使謂陛下不私後宫哉抑又聞之人有種𤓰而<lb/>
甚愛之者盛夏日方中而灌之𤓰不旋踵而菸敗其愛<lb/>
<pb n="KR2f0039_WYG_202-43a"/>
之非不勤也然灌之不以其時適所以敗之也今陛下<lb/>
貴用堯佐逺過其分天下已側目扼腕而疾之又復摧<lb/>
折忠諫以重其罪是正日中而灌𤓰也臣竊為堯佐寒<lb/>
心而陛下獨不為之深思逺慮哉非獨如是而已前者<lb/>
臺諫官不得對之日隂霧冥冥跬步相失寒氷着木終<lb/>
日不解臣謹按洪範五行傳聽之不聰是謂不謀厥咎<lb/>
急厥罰常寒又按京房書謂之䝉氣此皆隂氣太盛壅<lb/>
蔽陽明上下否塞凝惑不决之象天意昭然有如教語<lb/>
<pb n="KR2f0039_WYG_202-43b"/>
行道之人皆知其異陛下性資純孝嚴恭天命容納直<lb/>
言深明得失此非臣之諛乃天下所共知也獨奈何以<lb/>
堯佐之故忽天戒而不顧棄人言而不從輕祖宗之爵<lb/>
祿違古今之明鑒書之簡䇿使天下之人有以議聖徳<lb/>
之萬一或累於光融髙大之美此臣所以日夜痛心疾<lb/>
首寢不能安食不能飽深為陛下重惜者也臣聞臣之<lb/>
事君猶子事父也豈有父獲大謗於外而子不以告且<lb/>
不諫哉惟陛下亟召諫臣使竭其所聞采納其言而慰<lb/>
<pb n="KR2f0039_WYG_202-44a"/>
安其意以厭上天之心觧外廷之惑闢忠讜之路塞寵<lb/>
倖之門則天下歡然歌誦盛徳豈有窮哉昔漢明帝作<lb/>
徳陽殿鍾離意諫即時罷之後乃復作殿成謂羣臣曰<lb/>
鍾離尚書在此殿不成矣然則明帝非不欲為殿也所<lb/>
以屈意罷之者欲全諫臣之節而開直言之端也今臺<lb/>
諌官前後言堯佐者數矣陛下曽不留神省察少為末<lb/>
減以慰其心夫人主所欲為人臣豈能强變之哉顧自<lb/>
今以徃事復有大於堯佐者在列之臣噤嘿拱手視之<lb/>
<pb n="KR2f0039_WYG_202-44b"/>
而已矣此非朝廷之福也不然羣臣猶朽木陛下猶雷<lb/>
霆安可以力校哉惟陛下察之而已矣<lb/>
三年翰林學士知制誥胡宿上奏曰臣聞聖主悅至言<lb/>
好崇諫所以廣治道防一切之未然也臣以螻蟻竊觀<lb/>
陛下特禀上叡之德能聽大度之言數賞諌臣以擢臺<lb/>
職推誠含垢美盡君人之量堯舜之用心也近日聞臺<lb/>
官言事事渉後宫之親出於風聞有㫖詰責臣愚以謂<lb/>
諫官御史朝廷紀綱所寄雖有過謬可且優容昔漢文<lb/>
<pb n="KR2f0039_WYG_202-45a"/>
賢主也袁盎直臣也帝所幸慎夫人盎掌諫諍言渉不<lb/>
遜初雖怒終不加罪後慎夫人聞之復賜盎金五百斤<lb/>
慎夫人所以能保榮寵者以能賞袁盎之直言也漢元<lb/>
帝馮野王昭儀之兄也徳行髙妙推為第一時御史大<lb/>
夫缺公卿多薦野王為之帝曰吾若用野王為之天下<lb/>
必以我私後宫之親昔徳宗謂李絳比諫官論奏不實<lb/>
欲黜其尤絳曰此非陛下意必憸人以此熒誤上心自<lb/>
古納諫昌拒諫亡君尊如天臣卑如地干不測之禍雖<lb/>
<pb n="KR2f0039_WYG_202-45b"/>
開納奨勵尚恐不至直士杜口非社稷福臣願陛下鑒<lb/>
觀前史開納至言臣不勝區區之情<lb/>
直集賢院劉敞上奏曰臣伏聞陛下以殿中侍御史裏<lb/>
行唐介言事狂狷責授春州别駕尋又聞陛下以春州<lb/>
險逺瘴癘之地憐其孤危將不生全改授英州此誠陛<lb/>
下聖徳厚恩容忍臣子萬萬無窮也臣竊觀詩書所載<lb/>
帝王之君德莫盛於知過仁莫大於好生名莫榮於聽<lb/>
諫陛下皆踐之且唐介居下訕上至陷於戾而陛下察<lb/>
<pb n="KR2f0039_WYG_202-46a"/>
其本心以忠信為之故曰知過既責介身投之逺方而<lb/>
復憂其不全故曰好生當介初得罪之時中外震動以<lb/>
言為戒及聞徙還英州人人懽忻知陛下無意殺之忠<lb/>
義者更思竭盡故曰聽諌臣不勝幸甚臣聞伊尹戒商<lb/>
王曰有言逆於汝心必求諸道有言遜于汝志必求諸<lb/>
非道此商所以保乂四海格于皇天者也臣所謂介之<lb/>
所言雖逆耳求之扵道亦當有合者陛下幸寛全不誅<lb/>
矣若復濶略其罪優㳺其身使得省過追咎復齒朝列<lb/>
<pb n="KR2f0039_WYG_202-46b"/>
扵以開廣言路勸來者則盛徳無疆臣不勝犬馬之心<lb/>
至和元年敞又論不當排言者䟽曰臣昨聞呉充黜官<lb/>
馮京落職將謂其人所行實有過當所言實有不可是<lb/>
以觸忤聖意不䝉矜恕及扵延和殿奏事面奉宣諭充<lb/>
乃是振職京意亦無他中書惡其太直不與含容臣竊<lb/>
驚駭不覺憤咽前古以來唯有人主不能容受直言或<lb/>
致竄謫臣下今陛下慈仁好諌寛大如此不知中書何<lb/>
故不務將順聖意之美須要排逐言者今四方之人不<lb/>
<pb n="KR2f0039_WYG_202-47a"/>
知本末反謂陛下不能聴諌口謗腹誹所損不小且如此事陛<lb/>
下心所必恕中書却欲必行是蔽君之明止君之善侵君之權<lb/>
増君之過苟要作威驚動朝望陛下不可不深察也臣按六經<lb/>
舊史大臣蔽君之明止君之善侵君之權増君之過皆為不忠<lb/>
陷於刑誅况今時人情逺不如古若聞陛下欲為善而牽於大<lb/>
臣大臣欲作威而不憚陛下則必相率背公向私奔走權門矣<lb/>
此風一動此勢一失是為君與臣同國聖人之至戒也魯僖公<lb/>
時頻致天旱春秋謂由公子遂專權之應而洪範五行僭則常<lb/>
<pb n="KR2f0039_WYG_202-47b"/>
𤾉䝉則常風下侵上則山崩地震日月薄蝕如今者此事逆於<lb/>
倫理必恐感動隂陽或能遂致災旱風霧山崩地震日月之眚<lb/>
望陛下留神深察此言臣以淺近荷陛下厚恩不敢不報然竊<lb/>
恨此一事近世未有臣雖口陳未能詳盡謹手書具奏以聞<lb/>
御史馬遵上奏曰臣聞古者天子有諍臣七人盖左右<lb/>
前後承弼之任故傳曰公卿比諫漢制國有過則三公<lb/>
得通議之故平津侯不肯面折廷争汲黯數之且曰天<lb/>
子置公卿輔弼之臣寧令從諛承意陷主於不義乎唐<lb/>
<pb n="KR2f0039_WYG_202-48a"/>
太宗與房魏王珪軰議事十數徃返歸當而後已故能<lb/>
成太平李絳欲論采擇一事同列李吉甫曰此嗜慾間<lb/>
事難言從他諫官上䟽絳曰此難事豈可推與諫官且<lb/>
君為元首臣為股肱何事而不可得論也管仲曰大臣<lb/>
持祿而不敢諫小臣畏罪而不敢言此害霸也然則自<lb/>
古諫諍乃大臣之任不獲已而後至於言責之人盖事<lb/>
有本末勢有先後若大臣不能正之扵前而使小臣救<lb/>
之扵已然之後其難易不侔也又況王言如絲出而漸<lb/>
<pb n="KR2f0039_WYG_202-48b"/>
大國令如汗下而不返乎以此見言責之難為也且為<lb/>
忠臣不若良臣用直諫不如諷諫若無益事實自取空<lb/>
名豈愛君憂國之人哉伏惟陛下容覆如天地照臨如<lb/>
日月言無不從事無不察然猶並列臺諫以廣耳目此<lb/>
堯舜禹湯之用心也其如事關近司禁防甚宻先事而<lb/>
言或謂之輕發後時而議則謂之已行空言雖多成效<lb/>
甚少有臺諫之名無臺諫之實甚可惜也臣愚欲望陛<lb/>
下清閒之宴召對執政大臣以堯舜君臣相戒敕之義<lb/>
<pb n="KR2f0039_WYG_202-49a"/>
丁寜宣諭今後事有未便理有未安或踰祖宗之制度<lb/>
或失先王之典禮並須再三執奏不得一切奉行以歸<lb/>
當為限如此則諸妖不能勝德大和可以致祥萬事不<lb/>
隳太平可致臣以言事名官不以全責自歸而敢扳援<lb/>
大臣者豈為自安之計哉盖古義如此時事當然臣言<lb/>
雖輕扵事甚切惟陛下裁擇臣不勝惶恐待罪之至<lb/>
二年御史中丞孫抃論章䟽多留中不降出状曰臣伏<lb/>
見近日臣僚所上章奏多有留中不曽降出者臣愚竊<lb/>
<pb n="KR2f0039_WYG_202-49b"/>
謂此一事扵朝廷之體至要至重陛下宜深思而逺慮<lb/>
之可也帝王尊居九重總覽萬㡬防謹之先在於壅塞<lb/>
銳心精力舉通其原尚或間有欺隐故作弛放弊將如<lb/>
何臣即不審是已經聖覽别有特㫖使之然耶將權勢<lb/>
僥倖妄生希合而致然耶萬一姦人縁此隂結巧偽公<lb/>
為稽祕果有警急事陛下不聞大臣不得知其如何吁<lb/>
可駭也且書稱明四目達四聰堯舜所以成大聖今自<lb/>
温成皇后薨逝以來忽然生此節目臣恐四方聞之謂<lb/>
<pb n="KR2f0039_WYG_202-50a"/>
陛下不喜正論遂使讜臣端士噤口結舌黙不敢吐非<lb/>
廟社朝廷之福非天下生靈之福欲望陛下敕中書申<lb/>
明自來條約指揮通進銀臺司及内中經歴處所應文<lb/>
字並須立便批鑿投進或降出不得稍違時刻仍一一<lb/>
與大臣商㩁可行可止之狀以慰中外物議則陛下聖<lb/>
德不損扵昔時陛下朝政愈新於今日臣不勝懇悃之<lb/>
至<lb/>
仁宗時天章閤待制知諫院包拯進魏鄭公三䟽劄子<lb/>
<pb n="KR2f0039_WYG_202-50b"/>
曰臣聞唐太宗英明好諫之主也魏元成忠直無隐之<lb/>
臣也故君臣道合千載一時事無不言言無不納太宗<lb/>
嘗謂左右曰朕即位之初或言人主必須威權獨運不<lb/>
得委任臣下或欲耀兵振武懾服四夷惟有元成勸朕<lb/>
偃革興文布德施惠中國旣安逺人自服朕從其語天<lb/>
下大寜絶域君長皆來朝貢此皆元成之力也是致貞<lb/>
觀之風與三代比盛垂三百年抑有繇矣所上諫䟽具<lb/>
在史冊臣竊謂元成雖言扵當日亦可行於方今謹條<lb/>
<pb n="KR2f0039_WYG_202-51a"/>
其三䟽備錄于左皆詞理切直可為龜鑑伏望陛下萬<lb/>
機之暇特賜觀覽傅說曰知之非艱行之惟艱惟陛下<lb/>
少留聖意天下幸甚<lb/>
拯又論臺官言事状曰臣伏見近者臺官以朝政闕失<lb/>
上章論列或令分析或取戒勵中外傳聞扵體不便且<lb/>
國家置御史府者盖防臣僚不法時政失宜朝廷用之<lb/>
為紀綱人君委之如耳目所以先帝特降詔書添置侍<lb/>
御史已下六員並不兼領職當時詔令不允官曹渉私<lb/>
<pb n="KR2f0039_WYG_202-51b"/>
措置乖方刑賞踰制並許彈奏雖言有過當必示曲全<lb/>
若事難顯行即令留内盖先帝切扵求治如是之極也<lb/>
伏自陛下臨御以來將三十載遵守先訓廣開言路虛<lb/>
懐以待犯顏必容此皆陛下憂勤庶政之至深群臣仰<lb/>
望清光之不暇矣臣欲望今後御史等凡有彈奏事或<lb/>
過當更不令分析及取戒勵若乃阿意狥私即乞重行<lb/>
責降如此則上彰陛下好諌之徳下免朝廷過舉之失<lb/>
英宗治平三年龍圖閣直學士司馬光上奏曰臣近曽<lb/>
<pb n="KR2f0039_WYG_202-52a"/>
上殿䝉聖恩宣諭以濮王稱親事云此親字官家亦本<lb/>
不欲稱假使只稱濮王與仙逰縣君有何不可臣乃知<lb/>
陛下至公本無過厚於私親之意直為政府所悞以致<lb/>
外議紛紜必謂旦夕下詔罷去親名其已出臺官當别<lb/>
有除改見在臺官亦優加撫諭使之就職昨日忽聞侍<lb/>
御史知雜事傳堯俞知和州侍御史趙鼎通判淄州趙<lb/>
瞻通判汾州中外之人無不驚愕此盖政府欲閉塞來<lb/>
者使皆不敢言得專秉大權逞其胸臆臣切惟陛下春<lb/>
<pb n="KR2f0039_WYG_202-52b"/>
秋方壯聖徳欽明而今日獨取拒諫之名受孤恩之謗<lb/>
違天下之望失人主之權正由遂政府數人狠心而已<lb/>
不知扵陛下有何所利而為之臣不勝區區深為陛下<lb/>
痛惜伏望陛下勿復詢扵政府特發宸斷召還堯俞等<lb/>
下詔更不稱親如此則可以立使天下憤懣之氣化為<lb/>
懽忻誹謗之語更為謳歌矣<lb/>
光又上奏曰臣聞人主患在不聞其過人臣患在不能<lb/>
盡忠是故忠直敢言之臣國家之至寳也夫以人主之<lb/>
<pb n="KR2f0039_WYG_202-53a"/>
尊下臨羣臣和顏色以求諌重爵賞以勸之羣臣猶畏<lb/>
懦而不敢進又況憚之以威懲之以刑則嘉言何從而<lb/>
至哉竊聞侍御史知雜事吕誨侍御史范純仁監察御<lb/>
史裏行吕大防因言濮王典禮事盡被責降中外聞之<lb/>
無不駭愕臣觀此三人忠亮剛正憂公忘家求諸羣臣<lb/>
罕見其比今一旦以言事太切盡從竄逐臣竊為朝廷<lb/>
惜之臣聞人君所以安榮者莫大於得人心今陛下狥<lb/>
政府一二人之情違舉朝公議尊崇濮王過於禮制天<lb/>
<pb n="KR2f0039_WYG_202-53b"/>
下之人已知陛下為仁宗後志意不專悵然失望今又<lb/>
取言事之臣羣輩逐之臣恐累扵聖徳所損不細閭里<lb/>
之間腹非竊嘆者多矣況純仁大防皆陛下簡㧞於衆<lb/>
人之中任以為耳目之臣盖取其忠直非取其阿諛也<lb/>
純仁大防亦欲竭誠盡節以報陛下之知故敢不附政<lb/>
府侃然正論今更以此獲罪則陛下於羣臣之中尚誰<lb/>
親哉若使忠直日退阿諛日進則陛下何以復知臣下<lb/>
之善惡政事之得失如此殆非國家之福也伏望聖慈<lb/>
<pb n="KR2f0039_WYG_202-54a"/>
亟令誨等還臺供職則天下翕然皆歌陛下之聖明雖<lb/>
禹之樂聞善言湯之改過不吝不是過矣不則且為之<lb/>
别改近地一官亦可以少慰外人之心也<lb/>
知制誥韓維上奏曰臣竊聞御史知雜吕誨等以論濮<lb/>
安懿王事相得罪並行譴逐羣議喧然皆以謂誨等能<lb/>
審議守職國之忠臣而切歎朝廷典刑遂至扵此臣伏<lb/>
以陛下自入繼大統士大夫莫不首論為人後之大義<lb/>
以謂陛下素好經術必能循用禮典以副先帝顧託之<lb/>
<pb n="KR2f0039_WYG_202-54b"/>
意自兩制之議上聞臣下更白交諫務欲上廣聰明以<lb/>
正此事而今者遂至斥逐憲官以失天下之望誠可痛<lb/>
也臺官之言臣雖不盡聞料其用心不過欲陛下盡如<lb/>
先王之法而止耳即如此者乃是愛君之至安所得罪<lb/>
而逐之也近年以來風俗頺敝士大夫𩔖皆貪固寵利<lb/>
䕶惜人情姑息苟且為自容之計莫肯為國家悉心營<lb/>
職者陛下厚賞以勸之嚴罰以督之猶恐此風不變而<lb/>
復内牽邪說貶斥正人數以㣲過放逺善士臣恐自此<lb/>
<pb n="KR2f0039_WYG_202-55a"/>
姦佞得志忠良結舌陛下耳目益壅蔽緩急朝廷有事<lb/>
上無由知此時雖有悔恨亦無及矣方今法度隳廢百<lb/>
職不治國用匱乏民力凋困外無良將士卒驕惰强國<lb/>
窺間而有輕中國之心而天災數見地變復作疾疫流<lb/>
行饑饉洊至由此觀之臣恐陛下之憂不在濮王名號<lb/>
未崇臺官不畏威依命也伏望聖慈思社稷安危之計<lb/>
以人情去就為慮亟追昨日詔書還誨職事以救前失<lb/>
以安人情<lb/>
<pb n="KR2f0039_WYG_202-55b"/>
知諫院胡宿乞察言責實時有懲勸䟽曰臣先有奏陳<lb/>
以力所不能願辭諫職不意朝命復除御史知雜臣久<lb/>
尸言職已試不效惟俟幽黜敢有覬覦天慈䝉覆豈不<lb/>
知幸圖報之心宜何如哉臣竊思歴代設耳目之官盖<lb/>
輔人主之不逮不使九重之外無復聞見萬幾之事皆<lb/>
為壅蔽以是論之獻替之言不可一日無之凡事止宜<lb/>
辨論是非稍渉欺妄當行重責不當置其言而不用使<lb/>
之沮辱在賢者翻然以思動為身謀悠悠皆是借如朝<lb/>
<pb n="KR2f0039_WYG_202-56a"/>
廷之事臺官不得預聞及其政令行下方始得知比正<lb/>
其所為則曰已行之命難以追改是執政之臣常自取<lb/>
勝耳目之官固難與争矣又聞近日臣僚建議以先帝<lb/>
臨政信任臺諫官所陳已行之事多有追奪欲陛下矯<lb/>
先帝之為凡事堅執不可移易行一繆令進一匪人倡<lb/>
言於外曰出自宸衷人必不敢動揺若果有之是欲窒<lb/>
塞聖聰將使拒諫遂事豈公忠愛君之人哉恐非廟社<lb/>
之福也且諫諍者非衮職之闕時政之失不應有所激<lb/>
<pb n="KR2f0039_WYG_202-56b"/>
發上則咈戾聖意下則違忤輔臣以至被糾劾者皆為<lb/>
仇敵豈不知害于身凶于家所利者國家所守者職分<lb/>
爾而又近年朝廷無懲勸之意諛佞者傾附權勢畏避<lb/>
者喑嘿自容坐累嵗月例得遷轉言與不言孰為利哉<lb/>
臣嘗親奉徳音指緘黙者甚衆然終不聞有所誡勵斯<lb/>
無益之大弊也臣竊謂陛下好問之心過於虞舜但未<lb/>
嘗察其言爾求治之功有如漢宣但未嘗責其實爾臣<lb/>
旣未得其去敢不以言責自任伏望陛下旣問之當察<lb/>
<pb n="KR2f0039_WYG_202-57a"/>
其言既用之當責其實無俾左右蔽惑聰明言事之官<lb/>
宜時有懲勸則人無苟且職事皆舉有裨於朝政太平<lb/>
之基不難成矣矯先帝之為更宜沈慮已行之事果有<lb/>
不便更張何疑不然臣未知職事之所守終不安其分<lb/>
爾<lb/>
　<lb/>
　<lb/>
　<lb/>
<pb n="KR2f0039_WYG_202-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百二<lb/>
</p>
<p>
</p>
  </div>
</body>
</text>
</TEI>
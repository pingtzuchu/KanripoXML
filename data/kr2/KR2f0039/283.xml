<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百八十三</head> <lb/>
    <p>
<pb n="KR2f0039_WYG_283-1a"/>
欽定四庫全書<lb/>
　歴代名臣奏議卷二百八十三<lb/>
　　　　　　　　　　　　明　楊士竒等　撰<lb/>
　　褒贈<lb/>
漢成帝時梅福以為宜建三統封孔子之世以為殷後乃<lb/>
上書曰臣聞不在其位不謀其政政者職也位卑而言髙<lb/>
者罪也越職觸罪危言世患雖伏質横分臣之願也守職<lb/>
不言沒齒身全死之日尸未腐而名滅雖有景公之位伏櫪<lb/>
<pb n="KR2f0039_WYG_283-1b"/>
千駟臣不貪也故願一登文石之陛涉赤墀之塗當户牖之<lb/>
法坐盡平生之愚慮亡益於時有遺於世此臣寝所以不安<lb/>
食所以忘味也願陛下深省臣言臣聞存人所以自立也壅<lb/>
人所以自塞也善惡之報各如其事昔者秦滅二周夷六國<lb/>
隠士不顯佚民不舉絶三統滅天道是以身危子殺厥孫不<lb/>
嗣所謂壅人以自塞者也故武王克殷未下車存五帝之後<lb/>
封殷於宋紹夏於把明著三統示不獨有也是以姬姓半天<lb/>
下遷廟之主流出於户所謂存人以自立者也今成湯不祀<lb/>
<pb n="KR2f0039_WYG_283-2a"/>
殷人亡後陛下繼嗣乆㣲殆為此也春秋經曰宋殺其<lb/>
大夫榖梁傳曰其不稱名姓以其在祖位尊之也此言<lb/>
孔子故殷後也雖不正統封其子孫以為殷後禮亦宜<lb/>
之何者諸侯奪宗聖庶奪適傳曰賢者子孫宜有土而<lb/>
況聖人又殷之後哉昔成王以諸侯禮葬周公而皇天<lb/>
動威雷風著災今仲尼之廟不出闕里孔氏子孫不免<lb/>
編户以聖人而歆匹夫之祀非皇天之意也今陛下誠<lb/>
能據仲尼之素功以封其子孫則國家必獲其福又陛<lb/>
<pb n="KR2f0039_WYG_283-2b"/>
下之名與天亡極何者追聖人素功封其子孫未有法<lb/>
也後聖必以為則不滅之名可不勉哉<lb/>
谷永上疏曰臣聞聖主尊師傅褒賢儁顯有功生則致<lb/>
其爵禄死則異其禮諡昔周公薨成王葬以變禮而當<lb/>
天心公叔文子卒衛侯加以美諡著為後法近事大司<lb/>
空朱邑右扶風翁歸徳茂天年孝宣皇帝愍册厚賜賛<lb/>
命之臣靡不激揚關内侯鄭寛中有顔子之美質包商<lb/>
偃之文學嚴然總五經之眇論立師傅之顯位入則鄉<lb/>
<pb n="KR2f0039_WYG_283-3a"/>
唐虞之閎道王法納乎聖聽出則參冢宰之重職功列<lb/>
施乎政事退食自公私門不開散賜九族田畆不益徳<lb/>
配周召忠合羔羊未得登司徒有家臣卒然早終尤可<lb/>
悼痛臣愚以為宜加其葬禮賜之令諡以章尊師褒賢<lb/>
顯功之徳上弔贈寛中甚厚<lb/>
蜀後主時昝隆乞立諸葛亮廟表曰臣聞周人懐召伯<lb/>
之徳甘棠為之不伐越王思范蠡之功鑄金以存其像<lb/>
自漢興以来小善小徳而圖形立廟者多矣況亮徳範<lb/>
<pb n="KR2f0039_WYG_283-3b"/>
遐邇勲盖季世興王室之不壊實斯人之是頼而烝嘗<lb/>
止於私門廟像闕而莫立使百姓巷祭戎夷野祀非所<lb/>
以存徳念功述追在昔者也今若盡順民心則瀆而無<lb/>
典建之京師又偪宗廟此聖懐所以懐疑也臣愚以為<lb/>
宜因近其墓立之於沔陽使所親屬以時賜祭凡其臣<lb/>
故吏欲奉祠者皆限至廟斷其私祀以崇正禮<lb/>
晉武帝太康中議郎段灼上疏追理鄧艾曰故征西將<lb/>
軍鄧艾心懐至忠而荷反逆之名平定巴蜀而受三族<lb/>
<pb n="KR2f0039_WYG_283-4a"/>
之誅臣竊悼之惜哉言艾之反也以艾性剛急矜功伐<lb/>
善而不能協同朋𩔖輕犯雅俗失君子之心故莫肯理<lb/>
之臣敢昧死言艾所以不反之狀艾本屯田掌犢人宣<lb/>
皇帝拔之於農吏之中顯之於宰府之職處内外之官<lb/>
據文武之任所在輙有名績固足以明宣皇帝之知人<lb/>
矣㑹值洮西之役官兵失利刺史王經困於圍城之中<lb/>
當爾之時二州危懼隴右懔懔幾非國家之有也先帝<lb/>
以為深憂重慮思惟可以安邉殺敵莫賢於艾故授之<lb/>
<pb n="KR2f0039_WYG_283-4b"/>
以兵馬解狄道之圍圍解留屯上邽承官軍大敗之後<lb/>
士卒破膽將吏無氣倉庫空虚噐械殫盡艾欲積榖彊<lb/>
兵以待有事是嵗少雨又為區種之法手執耒耜率先<lb/>
將士所統萬數而身不離僕虜之勞親執士卒之役故<lb/>
落門段谷之戰能以少撃多摧破彊賊斬首萬計遂委<lb/>
艾以廟勝成圖指授長䇿艾受命忘身龍驤麟振前無<lb/>
堅敵蜀地險阻山髙谷深而艾歩乗不滿二萬束馬懸<lb/>
車自投死地勇氣淩雲將士乗勢故能使劉禪震怖君<lb/>
<pb n="KR2f0039_WYG_283-5a"/>
臣面縛軍不踰時而巴蜀蕩定此又固足以彰先帝之<lb/>
善任矣艾功名已成亦當書之竹帛傳祚萬世七十老<lb/>
公復何所求哉艾以禪初降逺郡未附矯令承制權安<lb/>
社稷雖違常科有合古義原心定罪事可詳論故鎮西<lb/>
將軍鍾㑹有吞天下之心恐艾威名知必不同因其疑<lb/>
似構成其事艾被詔書即遣强兵束身就縛不敢顧望<lb/>
誠自知奉見先帝必無當死之理也㑹受誅之後艾叅<lb/>
佐官屬部曲將吏愚戇相聚自共追艾破壊檻車觧其<lb/>
<pb n="KR2f0039_WYG_283-5b"/>
囚執艾在困地是以狼狽失據夫反非小事若懐惡心<lb/>
即當謀及豪傑然後乃能興動大衆不聞艾有腹心一<lb/>
人臨死口無惡言獨受腹背之誅豈不哀哉故見之者<lb/>
垂涕聞之者歎息此賈誼所以慷慨於漢文天下之事<lb/>
可為痛哭者良有以也陛下龍興闡𢎞大度受誅之家<lb/>
不拘叙用聽艾立後祭祀不絕昔秦人憐白起之無罪<lb/>
吳人傷子胥之寃酷皆為之立祠天下之人為艾悼心<lb/>
痛恨亦由是也謂可聽艾門生故吏収艾屍柩歸葬舊<lb/>
<pb n="KR2f0039_WYG_283-6a"/>
墓還其田宅以平蜀之功繼封其後使艾闔棺定諡死<lb/>
無所恨赦寃魂於黄泉収信義於後世則天下徇名之<lb/>
士思立功之臣必投湯火樂為陛下死矣帝省表甚嘉<lb/>
其意<lb/>
恵帝時趙王倫誅解系并戮其妻子後齊王冏起義時<lb/>
以裴解為寃首倫秀既誅冏乃奏曰臣聞興㣲繼絶聖<lb/>
主之髙政貶惡嘉善春秋之羙談是以武王封比干之<lb/>
墓表商容之閭誠幽明之故有以相通也孫秀逆亂滅<lb/>
<pb n="KR2f0039_WYG_283-6b"/>
佐命之國誅骨鯁之臣以斵䘮王室肆其虐戾功臣之<lb/>
後多見泯滅至如張華裴頠各以見憚取誅於時系結<lb/>
同以羔羊被害歐陽建等無罪而死百姓憐之陛下更<lb/>
日月之光照布惟新之明命然此等未䝉恩理昔欒卻<lb/>
降在皂𨽻而春秋傳其人幽王絶功臣之後棄賢者子<lb/>
孫而詩人以為刺臣備忝右職思竭股肱獻納愚誠若<lb/>
合聖意可羣官通議八坐議以系等清公正直為奸邪<lb/>
所疾無罪横戮寃痛已甚如大司馬所啟彰明枉直顯<lb/>
<pb n="KR2f0039_WYG_283-7a"/>
宣當否使寃魂無愧無恨為恩大矣永寕二年追贈光<lb/>
禄大夫改葬加弔祭焉<lb/>
蕩隂之役侍中嵇紹為亂兵所害征虜将軍司馬王接<lb/>
議曰夫謀人之軍軍敗則死之謀人之國國危則亡之<lb/>
古之道也蕩隂之役百官奔北唯嵇紹守職以遇不道<lb/>
可謂臣矣又可稱痛矣今山東方欲大舉宜明髙節以<lb/>
號令天下依春秋褒三累之義加紹致命之賞則遐邇<lb/>
向風莫敢不肅矣朝廷從之<lb/>
<pb n="KR2f0039_WYG_283-7b"/>
東晉元帝時周札一門五侯王敦憚之遣叅軍賀鸞盡<lb/>
掩殺札兄弟及敦死札等故吏並詣闕訟周氏之寃宜<lb/>
加贈諡事下八坐尚書卞壼議以札石頭之役開門延<lb/>
寇遂使賊敦恣亂札之責也追贈意所未安懋筵兄弟<lb/>
宜復本位司徒王導議以札在石頭忠存社稷義在亡<lb/>
身至於徃年之事自臣等有識以上與札情豈有異此<lb/>
言實貫於聖鑒論者見姦逆既彰便欲徴徃年已有不<lb/>
臣之漸即復使爾要當時衆所未悟其姦萌札與臣等<lb/>
<pb n="KR2f0039_WYG_283-8a"/>
便以身許國死而後已札亦㝷取梟夷朝廷檄命既下<lb/>
大事既定便正以為逆黨邪正失所進退無據誠國體<lb/>
所宜深惜臣謂宜與周顗戴若思等同例尚書令郄鑒<lb/>
議曰夫褒貶臧否宜令體明例通今周戴以死節復位<lb/>
周札以開門同例事異賞均意所疑惑如司徒議謂徃<lb/>
年之事自有識以上皆與札不異此為邪正坦然有在<lb/>
昔宋文失禮華樂荷不臣之罰齊靈嬖孽髙厚有從昏<lb/>
之戮以古況今譙王周戴宜受若此之責何加贈復位<lb/>
<pb n="KR2f0039_WYG_283-8b"/>
之有乎今據已顯復則札宜貶責明矣導重議曰省令<lb/>
君議必札之開門與譙王周戴異今札開門直出風言<lb/>
竟實事邪便以風言定褒貶意莫若原情考徴也論者<lb/>
謂札知隗協亂政信敦匡救茍匡救信姦佞除即所謂<lb/>
流四凶族以隆人主巍巍之功耳如此札所以忠於社<lb/>
稷也後敦悖謬出所不圖札亦闔門不同以此滅族是<lb/>
其死於為義也夫信敦當時之匡救不圖将来之大逆<lb/>
惡隗協之亂政不失為臣之貞節者於時朝士豈惟周<lb/>
<pb n="KR2f0039_WYG_283-9a"/>
札邪若盡謂不忠懼有誣乎譙王周戴各以死衛國斯<lb/>
亦人臣之節也但所見有同異然期之於必忠故宜申<lb/>
明耳即如令君議宋華齊髙其在隗協矣昔子糾之難<lb/>
召忽死之管仲不死若以死為賢則管仲當貶若以不<lb/>
死為賢則召忽死為失先典何以兩通之明為忠之情<lb/>
同也死雖是忠之一節亦不必為忠皆當死也漢祖遺<lb/>
約非劉氏不王非功臣不侯違命天下共誅之後吕后<lb/>
侯諸吕周勃從之王陵廷爭可不謂忠乎周勃誅吕尊<lb/>
<pb n="KR2f0039_WYG_283-9b"/>
文安漢社稷忠莫尚焉則王陵又何足言而前史兩為<lb/>
美談固知死與不死爭與不爭茍原情盡意不可定於<lb/>
一槩也且札闔棺定諡違逆黨順受戮凶邪不負忠義<lb/>
明矣鑒又駁不同而朝廷竟從導議<lb/>
成帝時蘇峻之難光禄大夫散騎常侍卞壼率勵散衆<lb/>
及左右吏數百人與賊苦戰死之二子眕盱見父歿相<lb/>
隨赴賊同時見害峻平朝議贈壼左光禄大夫加散騎<lb/>
常侍尚書郎𢎞訥議以為死事之臣古今所重卞令忠<lb/>
<pb n="KR2f0039_WYG_283-10a"/>
貞之節當書於竹帛今之封贈實未副衆望謂宜加鼎<lb/>
司之號以旌忠烈之勲司徒王導見議進贈驃騎將軍<lb/>
加侍中訥重議曰夫事親莫大於孝事君莫尚於忠唯<lb/>
孝也故能盡敬竭誠唯忠也故能見危授命此在人之<lb/>
大節臣子之極行也案壼委質三朝盡規翼亮遭世險<lb/>
難存亡以之受顧託之重居端右之任擁衛至尊則有<lb/>
保傅之恩正色在朝則有匪躬之節賊峻造逆戮力致<lb/>
討身當矢旝再對賊鋒父子并命可謂破家為國守死<lb/>
<pb n="KR2f0039_WYG_283-10b"/>
勤事昔許男疾終猶䝉二等之贈況壼伏節國難者乎<lb/>
夫賞疑從重況在不疑可謂上準許穆下同嵇紹則允<lb/>
合典謨克厭衆望於是改贈壺侍中驃騎將軍開府儀<lb/>
同三司諡曰忠貞祠以太牢贈世子眕散騎侍郎眕弟<lb/>
盱奉車都尉母裴氏撫二子屍哭曰父為忠臣汝為孝<lb/>
子夫何恨乎徴士翟湯聞之歎曰父死於君子死於父<lb/>
忠孝之道萃於一門咸康六年成帝追思壼下詔曰壼<lb/>
立朝忠恪䘮身兇宼所封懸逺租秩薄少妻息不贍以<lb/>
<pb n="KR2f0039_WYG_283-11a"/>
為慨然可給實口廪其後盜發壼墓屍僵髮鬢蒼白面<lb/>
如生兩手悉拳爪甲穿達手背安帝詔給錢十萬以脩<lb/>
塋兆<lb/>
東陽許孜郡察孝廉不起巾褐終身年八十餘卒於家<lb/>
邑人號其居為孝順里咸康中太守張虞上疏曰臣聞<lb/>
聖賢明訓存乎舉善褒貶所興不逺千載謹按所領吳<lb/>
寧縣牧故人許孜至性孝友立節清峻與物恭譲言行<lb/>
不貳當其奉師則在三之義盡及其䘮親實古今之所<lb/>
<pb n="KR2f0039_WYG_283-11b"/>
難咸稱殊𩔖致感猛獸弭害雖臣不及見然備聞斯語<lb/>
竊謂蔡順董黯無以過之孜沒積年其子尚在性行純<lb/>
慤今亦家於墓側臣以為孜之履操世所希逮宜標其<lb/>
令跡甄其後嗣以醻既徃以奨方來陽秋傳曰善善及<lb/>
其子孫臣不達大體請䑓量議䟽奏詔旌表門閭蠲復<lb/>
其子孫<lb/>
穆帝永和十二年殷浩卒後將改葬其故吏顧恱之上<lb/>
疏訟浩曰伏見故中軍將軍揚州刺史殷浩體徳沈粹<lb/>
<pb n="KR2f0039_WYG_283-12a"/>
識理淹長風流雅勝聲盖當時再臨神州萬里肅清勲<lb/>
績茂著聖朝欽嘉遂授分陜推轂之任戎旗既建出鎮<lb/>
夀陽驅其豺狼翦其荆棘收羅向義廣開屯田沐雨櫛<lb/>
風等勤䑓僕仰憑皇威羣醜革面進軍河洛脩復園陵<lb/>
不虞之變中路猖蹶遂令為山之功崩於垂成忠欵之<lb/>
志於是而廢既受削黜自擯山海杜門終身與世兩絶<lb/>
可謂克己復禮窮而無怨者也尋浩所犯盖負敗之常<lb/>
科非即情之永責論其名徳深誠則如彼察其補過罪<lb/>
<pb n="KR2f0039_WYG_283-12b"/>
己則如此豈可棄而不悉法有餘寃方今宅兆已成埏<lb/>
隧已開懸棺而窆禮同庶人存亡有非命之分九泉無<lb/>
自訴之期仰感三良昊天罔極若使明詔爰發旌我善<lb/>
人崇復本官逺彰幽昧斯則國家威恩有兼濟之美死<lb/>
而可作無負心之恨疏奏詔追復浩本官<lb/>
武帝初吉挹為魏興太守苻堅将韋鍾數攻魏興挹屢<lb/>
敗之後賊衆繼至挹力不能支城陷被執不屈而死車<lb/>
騎将軍桓沖上言曰故輕車将軍魏興挹祖朗西䑓傾<lb/>
<pb n="KR2f0039_WYG_283-13a"/>
覆隕身守節挹世篤忠孝乃心本朝臣亡兄温昔伐咸<lb/>
陽軍次灞水挹攜将二弟單馬來奔録其此誠仍加擢<lb/>
授自新野太守轉在魏興乆處兵任委以邉戍疆埸歸<lb/>
懐著稱所蒞前年狡氐縱逸浮河而下挹孤城獨立衆<lb/>
無一旅外摧凶銳内固津要虜賊舟舩俘馘千計而賊<lb/>
并力攻圍經歴時月㑹襄陽失守邉情沮喪加衆寡勢<lb/>
殊以至陷沒挹辭氣慷慨志在不辱杖刃推戈期之以<lb/>
隕将吏持守用不即斃遂乃杜口無言絶粒而死挹叅<lb/>
<pb n="KR2f0039_WYG_283-13b"/>
軍史頴近於賊中得還齎挹臨終手疏并具說意狀挹<lb/>
之忠志猶在可録若䝉天施垂曲宥之恩則榮加枯朽<lb/>
恵隆泉壤矣帝嘉之追贈益州刺史<lb/>
武帝太元中封羊祜兄𤣥孫之子法興為鉅平侯邑五<lb/>
千户以桓𤣥黨誅國除尚書祠部郎荀伯子上表訟之<lb/>
曰臣聞咎繇無嗣臧文以為深嘆伯氏奪邑管仲所以<lb/>
稱仁功髙可百世不泯濫賞無得崇朝故太傅鉅平侯<lb/>
羊祜明徳通賢國之宗主勲參佐命功成平吳而後嗣<lb/>
<pb n="KR2f0039_WYG_283-14a"/>
闕然烝嘗莫寄漢以蕭何元功故絶世輙繼愚謂鉅平<lb/>
之封宜同鄼國故太尉廣陵公靳準黨翼賊倫禍加淮<lb/>
南因逆為利竊饗大邦值西朝政刑失裁中興因而不<lb/>
奪今王道維新豈可不大判臧否謂廣陵國宜在削除<lb/>
故太保衛瓘本爵菑陽縣公既被横害乃進茅土始贈<lb/>
蘭陵又轉江夏中朝名臣多非理終瓘功徳無殊而獨<lb/>
受偏賞謂宜罷其郡封復邑菑陽則與奪有倫善惡分<lb/>
矣竟寢不報<lb/>
<pb n="KR2f0039_WYG_283-14b"/>
王敦之難刁協死敦平周顗戴若思等皆被顯贈惟協<lb/>
以出奔不在其例咸康中協子彛上疏訟之在位者多<lb/>
以明帝之世褒貶已定非所得更議且協不能抗節隕<lb/>
身乃出奔遇害不可復其官爵也丹陽尹殷融議曰王<lb/>
敦惡逆罪不容誅則協之善亦不容賞若以忠非良圖<lb/>
謀事失筭以此為責者盖此於譏議之間耳即凶殘之<lb/>
誅以為國刑将何以沮勸乎當敦専逼之時慶賞威刑<lb/>
専自己出是以元帝慮深崇本以協為比事由國計盖<lb/>
<pb n="KR2f0039_WYG_283-15a"/>
不為私昔孔寧儀行父從君於昏楚復其位者君之黨<lb/>
故也況協之比君在於義順且中興四佐位為朝首于<lb/>
時事窮計屈奉命違寇非謂逃刑謂宜顯贈以明忠義<lb/>
恭帝時傅季友代宋國公劉裕作求加贈劉穆之表曰<lb/>
臣聞崇賢旌善王化所先念功簡勞義深追逺故司勲<lb/>
秉䇿在勤必記徳之休明沒而彌著故尚書左僕射前<lb/>
軍将軍臣劉穆之爰自布衣協佐義始内竭謀猷外勤<lb/>
庶政密勿軍國心力俱盡及登庸朝右尹司京畿敷讃<lb/>
<pb n="KR2f0039_WYG_283-15b"/>
百揆翼新大猷頃戎車逺役居中作捍撫寕之勲實洽<lb/>
朝野識量局致棟幹之噐也方宣讃盛化緝隆聖世志<lb/>
績未究逺邇悼心皇恩褒述班同三事榮哀既備寵靈<lb/>
已泰臣伏思㝷自義熈草創艱患未弭外虞既殷内難<lb/>
亦洊時屯世故靡有寧嵗臣以寡劣負荷國重實賴穆<lb/>
之匡翼之勲豈唯讜言嘉謀溢于民聽若乃忠規密謨<lb/>
潜慮帷幕造膝詭辭莫見其際事隔於皇朝功隠於視<lb/>
聽者不可勝記所以陳力一紀遂克有成出征入輔幸<lb/>
<pb n="KR2f0039_WYG_283-16a"/>
不辱命㣲夫人之左右未有寧濟其事者履謙居寡守<lb/>
之彌固每議及封爵輙深自抑絕所以勲髙當年而茅<lb/>
土弗及撫事永念胡寕可昧謂宜加贈正司追甄土宇<lb/>
俾忠貞之烈不泯於身後大賚所及永秩於善人臣契<lb/>
闊屯夷旋觀終始金蘭之分義深情感是以獻其乃懐<lb/>
布之朝聽所啟上合請付外詳議<lb/>
齊髙帝建元初故宋建平王景素秀才劉璡上書曰臣<lb/>
聞曽子孝於其親而沈乎水介生忠於其主而焚於火<lb/>
<pb n="KR2f0039_WYG_283-16b"/>
何則仁也不必可依信也不必可恃昔者墨翟議雲梯<lb/>
於荆䑓之下宋人逐之夷叔為衛君隠難於晉公子殪<lb/>
之李牧北折龍庭之旗南拒全秦之卒趙君不圖其功<lb/>
賜以利劍陳蕃白首固義忘生事主漢靈不明其忠卒<lb/>
被刑戮彼數子者皆身栖青雲之上而困於泥塵之裏<lb/>
誠以危行不容於衰世孤立聚尤於衆人加讒諂蛆蠱<lb/>
其中謗隙蜂飛而至故也臣聞浸潤之行骨肉離絶疑<lb/>
似一至君臣易心此中山所以歔欷奏樂孟博所以慷<lb/>
<pb n="KR2f0039_WYG_283-17a"/>
慨囊頭者也臣每惟故舉将宋建平王之禍悲徹骨髓<lb/>
氣凝霜霰今旋鼎啟運人神改物生罪尚宥死寃必申<lb/>
臣誠不忍王之負謗而不雪故敢明言其理臣聞孝弟<lb/>
為志者不以犯上曽子不逆薪而爨知其不為暴也秦<lb/>
仁獲麑知其可為傅也臣聞王之事獻太妃也朝夕不<lb/>
違養甘苦不見色帳下進珍饌太妃未食王投箸輟飯<lb/>
太妃起居有不安王傍行蓬髮臣聞求忠臣者於孝子<lb/>
之門安有孝如王而不忠者乎其可明一也當泰始元<lb/>
<pb n="KR2f0039_WYG_283-17b"/>
徽中王公貴人無謁景寧陵者王獨抗情而行不以趨<lb/>
時捨義出鎮入朝必俛拜陵所王尚不棄先君豈背今<lb/>
君乎其可明二也王博聞而容衆與諫而愛士與人言<lb/>
呴呴若有傷聞人之善譽而進之見人之惡掩而誨之<lb/>
李蔚之蓬蘆之寒素也王枉駕而訊之何季穆等宣簡<lb/>
王之舅也王提挈以升之王虚己以厚天下之士尚不<lb/>
欲傷一人之心何乃親戚圖相菹膾乎其可明三也臣<lb/>
昔以法曹參軍奉訊於聽朝之末王每斷獄降聲辭和<lb/>
<pb n="KR2f0039_WYG_283-18a"/>
顔色以待士女之訟時見夏伯以童子縲縶王愴然改<lb/>
貌用不加刑徐州嘗嵗飢王散秩粟俸帛以繼民之乏<lb/>
蠲理寃疑咸息繇務所在皆有愛於民臣聞善人國之<lb/>
紀也安有仁於民庶而虐其宗國者乎其可明四也王<lb/>
脩身潔行言無近雜内去聲酌之娛外無田弋之好每<lb/>
所臨踐不加穿築直衛不繁第宅無改荆州髙齋刻楹<lb/>
柏構王廢而不處昔朝廷欲賜王東陵甲第又辭而不<lb/>
當兩宫所遺珍玩塵於笥篋無他嬖私不耽内寵姬嬙<lb/>
<pb n="KR2f0039_WYG_283-18b"/>
數人皆詔令所賜王身食不踰一肉噐用瓦素時有獻<lb/>
鏤玉噐王顧謂何昌寓曰我持此安所用哉乃謝而反<lb/>
之王恭巳蹈義若此其可明五也王之在荆州也時獻<lb/>
太妃初薨宋明帝新棄天下京畿諸王又相繼非命王<lb/>
乃徴入為太常楚下人士並勸勿下王謂為臣而距先<lb/>
皇之命不忠為子不奉親之窀穸不孝於是棄西州之<lb/>
重而匍伏北闕王若志欲倔彊便應髙枕江漢何為屈<lb/>
折而受制於人乎其可明六也王名髙海内義重太山<lb/>
<pb n="KR2f0039_WYG_283-19a"/>
耆幼懐仁士庶慕徳故從昏者忌明同枉者毁正搦弦<lb/>
為鉤張一作百行坐欬嚏皆生風塵㑹王季符負<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>流<lb/>
謗事㑹讒人之心權醜相扇䲭梟奮翼王雖遘愍離凶<lb/>
而誠分彌欵散情中孚揮㡿滿素虞玩之銜使歸旋世<lb/>
子入質京邑續解徐州請身東第後求㑹稽降階外撫<lb/>
虞玩殷煥實為詮譯誠心殷勤備留聖聽王若侜張跋<lb/>
扈何事若斯其可明七也自是以後日同殊論蒼梧之<lb/>
衰徳既彰羣小之姦慝彌廣下盈其毒上不可依時長<lb/>
<pb n="KR2f0039_WYG_283-19b"/>
王竝見誅鋤公卿如蹈虎尾衆人翕翕莫不注仰於王<lb/>
廂閤諸人同謀異志王心不從利忠不背本執周天賜<lb/>
而斬之以距王宜與等遣司馬孫謙歸欵朝廷王若欲<lb/>
擬非覬寧當如此乎其可明八也又是年五月以後道<lb/>
路皆謂阮佃夫等欲潜圖宫禁因兵北襲而黄回髙道<lb/>
慶等傅搆其事武人奨亂更相恐脅至六月而京師徴<lb/>
賦車徒将講衆北壘都鄙疑駭僉言釁作垣祗袒因民<lb/>
情囂蕩揚聲北奔紿辭惑衆窮亂極禍㑹州人自都還<lb/>
<pb n="KR2f0039_WYG_283-20a"/>
掖門已閉殊不知䑓中安不王既素籍異論謂為信然<lb/>
收率疲弱志在投散冰炭在懐但恐遲後何圖兵以順<lb/>
出翻為逆動乎夫徃來之人諠譁幻惑皆出輦轂非從<lb/>
徐州起也且䑓以六月晦夜無何呼北兵以至皆登陴<lb/>
抽刃而朱方七月朔猶緩帯從容其晚聞哀都變亂始<lb/>
乃鳩兵簡甲耳王豈先造禍哉其可明九也王聞京室<lb/>
有難坐不安食不甘言及太后未嘗不交巾掩泣又臨<lb/>
危之際撫檻而嘆曰吾恐三才於斯絶矣兹豈不誠在<lb/>
<pb n="KR2f0039_WYG_283-20b"/>
本朝以天下為憂乎自非深忠逺槩孰能身滅之不恤<lb/>
獨眷眷國家安危哉其可明十也夫王起兵之日止在<lb/>
匡救昏難放殛姦盜非他故也請較言之當時君臣之<lb/>
道治亂云何楊運長阮佃夫為有<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>邪為無<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>邪若其<lb/>
無<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>何故為戮若其有<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>討之何辜王豈不知君親之<lb/>
無将乎顧以救火之家豈遑先白丈人非不恭也徒以<lb/>
運屬陵喪智力無所用之蹉跌傾覆此乃時也豈謂反<lb/>
乎果然今日王亡明日宋亡王何負於社稷何媿於天<lb/>
<pb n="KR2f0039_WYG_283-21a"/>
下哉臣聞武王克商未及下車而封王子之墓漢髙定<lb/>
天下過大梁躡燕代脩信陵之祀存望諸之裔晉世受<lb/>
命亦追王陵之寃而詔其孫為郎夫比干殷辛之罪人<lb/>
也無忌魏之疑臣也樂毅燕之逃將也彦雲齊之賊而<lb/>
晉害也適逢聖明之君革運創制昭功誠蕩嫌怨請議<lb/>
天下之善也或殊世而相明故四賢咸濟其令問三后<lb/>
馳光於萬葉君子榮其輝小人服其義今陛下尊英雄<lb/>
之髙軌振逸世之竒聲何至仍衰世之異議以掩賢人<lb/>
<pb n="KR2f0039_WYG_283-21b"/>
之名哉若王之中外不明終始蹈徳臣懼方今之人不<lb/>
復為善矣且世之興衰何代無有今齊苖裔萬世之後<lb/>
其能無汚隆乎茍前良可廢何以勸後之能者伏願上<lb/>
同周漢西晉之如彼下為來𦙍垂範之如此倘能降明<lb/>
詔踐枉道使徃王得洗謗議拯㝠魂賜以王禮反葬則<lb/>
民之從義猶若回風之卷草也臣聞鸛鳴臯垤則降隂<lb/>
吐雨騰蛇聳躍而沈雲欝冥但傷臣言輕落毛身如横<lb/>
芥神髙聽邈終焉莫省直欲内不負心庻將來知王之<lb/>
<pb n="KR2f0039_WYG_283-22a"/>
意耳<lb/>
明帝建武中任昉代范雲作表求立太宰竟陵王子良<lb/>
碑曰臣雲言原夫存樹風猷沒著徽烈既絶故老之口<lb/>
必資不刋之書而藏諸名山則陵谷遷貿府之延閣則<lb/>
青編落簡然則配天之迹存乎泗水之上素王之道紀<lb/>
於沂川之側由是崇師之義擬迹於西河尊主之情致<lb/>
之於堯禹故精廬妄啟必窮鐫勒之盛君長一城亦盡<lb/>
刋刻之美况乎甄陶周召孕育伊顔故太宰竟陵文宣<lb/>
<pb n="KR2f0039_WYG_283-22b"/>
王臣某與存與亡則義形社稷嚴天配帝則周公其人<lb/>
體國端朝出藩入守進思必告之道退無茍利之専五<lb/>
教以倫百揆時序若夫一言一行盛徳之風琴書藝業<lb/>
述作之茂道非兼濟事止樂善亦無得而稱焉人之云<lb/>
亡忽移嵗序䲭鴞東徙松檟成行六府臣僚三藩士女<lb/>
人蓄油素家懐鈆筆瞻彼景山徒然望慕昔晉氏初禁<lb/>
立碑魏舒之亡亦從班列而阮略既泯故首冐嚴科為<lb/>
之者竟免刑戮置之者反䝉嘉歎至於道被如仁功叅<lb/>
<pb n="KR2f0039_WYG_283-23a"/>
㣲管本宜在常均之外故太宰淵丞相嶷親賢並軌即<lb/>
為成規乞依二公前例賜許刋立寧容使長想九原樵<lb/>
蘇罔識其禁駐蹕長陵輶軒不知所適臣里閭孤賤才<lb/>
無可甄值齊網之𢎞弛賔客之禁䇿名委質忽焉二紀<lb/>
慮先犬馬厚恩不答而弊帷毁盖未蓐螻蟻珠𥜗玉匣<lb/>
遽飾幽泉陛下𢎞奨名教不隔㣲物使臣得駿奔南浦<lb/>
長號北陵既曲逢前施實仰覬後澤倘録杜預山頂之<lb/>
言庶存馬駿必拜之感臨表悲懼言不自宣<lb/>
<pb n="KR2f0039_WYG_283-23b"/>
後魏孝文帝太和中著作佐郎成淹上表曰臣聞經疆<lb/>
啟宇實良将之功褒徳酬庸乃聖王之務昔姜公杖鉞<lb/>
開隆周之基韓生秉旄興鴻漢之業故能賞超當時名<lb/>
垂前史若閫外功成而流言内作人主猜疑良将懐懼<lb/>
樂毅所以背燕章邯所以奔楚至如鄧艾懐忠矯命寧<lb/>
國赤心皎然幽顯同見而横受屠戮良可悲哀及士治<lb/>
伐吳奮不顧命萬里浮江應機直指使孫皓君臣輿襯<lb/>
入洛大功亦舉讒書驟至内外唱和貝錦将成㣲晉武<lb/>
<pb n="KR2f0039_WYG_283-24a"/>
之鑒亦㡬於顛沛矣每覽其事常為痛心聖主明王固<lb/>
宜深察臣伏見故征南大将軍開府儀同三司青州刺<lb/>
史濟南王慕容白曜祖父相資世酋東裔值皇運廓被<lb/>
委節臣妾白曜生長王國飲服道教爵列上階位登帝<lb/>
伯至天安初江隂夷楚敢拒王命三方阻兵連城岳峙<lb/>
海岱蒼生翹首拯援聖朝乃眷南顧思救荒黎大議廟<lb/>
堂顯舉元将百寮同音僉曰惟允遂推轂委誠授以専<lb/>
征之任握兵十萬杖鉞一方威陵河濟則淮徐震懼師<lb/>
<pb n="KR2f0039_WYG_283-24b"/>
出無鹽而申纂授首濟北太原同時消潰麋溝垣苖相<lb/>
㝷奔走及囬麾東掃道固銜璧盤陽梁鄒肉袒請命于<lb/>
時東陽未平人懐去就沈文静髙崇仁擁衆不朝扇擾<lb/>
邉服崔僧祐盖次陽陳顯達連兵淮海水陸鋒起揚旌<lb/>
而至規援青齊士民忷忷莫不南顧時兵役既乆咸有<lb/>
歸心而白曜外宣皇風内盡方畧身擐甲胄與士卒同<lb/>
安撫初附示以恩厚三軍懐挾纊之温新民欣來蘇之<lb/>
澤遂使僧祐擁徒弭斾効順軍門文静崇仁棄城竄海<lb/>
<pb n="KR2f0039_WYG_283-25a"/>
次陽顯達望塵南奔聲震江吳風偃荆漢及青州剋平<lb/>
文秀面縛海波清靜三齊克定逖彼東南永為國有使<lb/>
天府納六州之貢濟泗息烽警之虞開岱宗封禪之畧<lb/>
闢山川望秩之序斯誠宗廟之靈神筭所授然抑亦白<lb/>
曜與有力矣及氛翳既静爵命亦隆榮燭當時聲譽日<lb/>
逺而民惡其上妄生尤隙因其功髙流言惑聽巧偽亂<lb/>
真朱紫難辨傷夷未瘳合門屠戮鴻勲盛徳蔑爾無聞<lb/>
有識之徒能不悽愴臣謂白曜䇿名王庭累荷榮授歴<lb/>
<pb n="KR2f0039_WYG_283-25b"/>
司出内世載忠美秉鉞啟蕃折衝敵國開疆千里拔城<lb/>
十二辛勤於戎旅之際契闊於矢石之間登鋒履危志<lb/>
存静亂及方難既夷身膺髙賞受胙河山與國昇降六<lb/>
十之年寵靈已極觀其立功足明機運豈容僥倖更邀<lb/>
非望者乎且於時國家士馬屯積京南跨州連鎮勢侔<lb/>
雲岳主將驍雄按鉀在所莫不殉忠死難効節奉時比<lb/>
之不可生心白曜足知之矣況潜逆阻兵營岱厭亂加<lb/>
以王師仍舉州郡屠裂齊民勞止神膽俱䘮亡燼之衆<lb/>
<pb n="KR2f0039_WYG_283-26a"/>
不可與圖存離敗之民不可與語勇哉白曜果毅習戎<lb/>
體嫻兵勢寧不知士民之不可藉将士之不同已據强<lb/>
兵之勢因塗炭之民而欲立非常之事此愚夫之所弗<lb/>
為也料此推之事可知矣伏惟陛下聖鑒自天仁孝宰<lb/>
世風冠宇宙道超百王開國以來諸有罪犯極刑不得<lb/>
骸骨者悉聽收葬大造之恩振古未有而白曜人舊功<lb/>
髙嬰禍淪覆名滅國除爵命無紹天下衆庶咸共哀憐<lb/>
方之餘流應有差異願陛下揚日月之光明勲臣之績<lb/>
<pb n="KR2f0039_WYG_283-26b"/>
垂天地之施慰僵屍之魂使合棺定諡歿有餘稱選其<lb/>
宗近才堪驅䇿錫以㣲爵繼其絶世進可以奨勸将來<lb/>
退可以顯國恩澤使存者荷莫大之恩死者受骨肉之<lb/>
恵豈不美哉仰惟聖明霈然昭覽狂瞽之言伏待刑憲<lb/>
髙祖覽表嘉愍之<lb/>
唐太宗貞觀十一年行幸過漢太尉楊震墓傷其以忠<lb/>
非命親為文以祭之僕射房𤣥齡進曰楊震雖當夭枉<lb/>
數百年後方遇聖君停輿駐蹕親降神作此文可謂雖<lb/>
<pb n="KR2f0039_WYG_283-27a"/>
死猶生沒而不朽使伯起有靈當欣躍於九泉之下矣<lb/>
伏讀天文且慼且慰凡百君子可不朂勵名節知為善<lb/>
之效乎<lb/>
𤣥宗天寳末張廵死節雎陽人<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>其功以為降賊肅宗<lb/>
未及知進士李翰傳廵功状表上之曰臣聞聖主褒死<lb/>
難之士養死事之孤或親推轜車或追建邑封厚死以<lb/>
慰生撫存以答亡君不遺於臣臣亦不背其君也自賊<lb/>
臣搆亂據雒陽引幽朔以吞河南故御史中丞贈揚州<lb/>
<pb n="KR2f0039_WYG_283-27b"/>
大都督張廵忠誼奮發率烏合守雍丘潰賊心腹及魯<lb/>
炅棄甲宛葉哥舒翰敗績潼關賊遂盗神器䲭峙二京<lb/>
南臨漢江西逼岐雍羣帥列城望風出奔廵守孤城不為<lb/>
却賊欲繞出廵後以擾江淮廵退軍睢陽扼東南咽領<lb/>
自春訖冬大戰數十小戰數百以弱制强出竒無窮殺<lb/>
馘兇醜凡十餘萬賊不敢越睢陽取江淮江淮以完廵<lb/>
之力也城孤糧盡外救不至猶奮羸起病摧鋒陷堅三<lb/>
軍噉膚而食知死不叛城陷見執卒無撓詞慢叱兇徒<lb/>
<pb n="KR2f0039_WYG_283-28a"/>
精貫白日雖古忠烈無以加焉議者罪廵以食人愚廵<lb/>
以守死臣竊痛之夫忠者臣之教恕者法之情廵握節<lb/>
而死非虧教也析骸以爨非本情也春秋以功覆過書<lb/>
赦過宥刑在易遏惡揚善為國者録用棄瑕今者乃欲<lb/>
議廵之罪是廢教絀節不以功掩過不以刑恕情善可<lb/>
遏惡可揚瑕録而用棄非所以奨人倫明勸戒也且禄<lb/>
山背徳大臣將相比肩從賊廵官不朝宴不坐無一伍<lb/>
之士一節之權徒奮身死節以動義旅不謂忠乎以數<lb/>
<pb n="KR2f0039_WYG_283-28b"/>
千卒横挫賊鋒若無廵則無睢陽無睢陽則無江淮有<lb/>
如賊因江淮之資兵廣而財積根結盤據西向以拒雖<lb/>
終殱滅其曠日持乆必矣今陜鄢一戰逆徒駭北王師<lb/>
震其西廵扼其東此天使廵舉江淮以待陛下師至而<lb/>
廵死不謂功乎古者列國侵伐猶分災救患諸将同受<lb/>
國恩奉辭伐罪廵固守亦待外援援不至而食盡食盡<lb/>
而及人則廵之情可求矣假廵守城之初已計食人損<lb/>
數百衆以全天下臣尚謂功過相掩況非素志乎夫子<lb/>
<pb n="KR2f0039_WYG_283-29a"/>
制春秋明褒貶齊桓公将封禪畧不書晉文公召王河<lb/>
陽書而諱之廵蒼黄之罪輕於僭禪興復之功重於糾<lb/>
合今廵子亞夫雖得官不免飢寒江淮既廵所保户口<lb/>
充完宜割百户俾食其子且彊死為厲有所歸則不為<lb/>
災廵身首分裂将士骸骼不掩宜於睢陽相擇髙原起<lb/>
大冢招魂而葬旌善之義也臣少與廵游哀廵死難不<lb/>
覩休明唯令名其榮禄也若不時紀録月日濅悠或掩<lb/>
而不傳或傳而不實廵生死不遇誠可悲悼謹撰傳一<lb/>
<pb n="KR2f0039_WYG_283-29b"/>
篇昧死上倘得列于史官死骨不朽帝繇是感悟而廵<lb/>
大節白於世義士多之<lb/>
徳宗時中書侍郎同中書門下平章事陸贄奏曰右田<lb/>
緒使節度隨軍劉瞻送書與臣其書意縁奉進止令為<lb/>
其亡父承嗣撰遺愛碑文故送前件馬絹等以申情貺<lb/>
臣先奉恩㫖令撰碑文于今半年竟未綴緝良以勸戒<lb/>
之道忠義攸先褒貶之詞春秋所重爵位有僥倖而致<lb/>
名稱非詐力可求将使循軌轍者畏昭憲而莫渝怙姦<lb/>
<pb n="KR2f0039_WYG_283-30a"/>
妄者顧清議而知恥仲尼脩春秋而亂臣賊子懼豈必<lb/>
臨之以武脅之以刑哉褒貶茍明亦足助理田承嗣阻<lb/>
兵犯命靡惡不為竟逭天誅全歸土壤此乃先朝所愧<lb/>
恨義士所惋嗟今田緒尚干宸嚴請頌遺愛㣲臣隘跼<lb/>
實憤於心謬承恩光備位台輔既未能滌除姦慝匡益<lb/>
大猷而又飾其愧詞以賛兇徳納彼重賂以襲貪風情<lb/>
所未安事固難强是以屢嘗執翰不能措詞輒投所操<lb/>
太息而止縁承聖誨姑務懐柔昨見田緒使人臣亦婉<lb/>
<pb n="KR2f0039_WYG_283-30b"/>
為報答但告云所為碑頌皆奉徳音既異私情難承厚<lb/>
貺候稍休暇續當撰成既無拒絶之言計亦不至疑阻<lb/>
其來書謹封進所送馬及絹等令劉瞻便領却廻訖不<lb/>
敢不奏<lb/>
貞元中咸陽人或上言見白起云請為國家扞禦西陲<lb/>
既而吐蕃入宼邉将敗之上以為信然欲於京城立廟<lb/>
贈司徒李泌曰今将帥立功而陛下褒賞白起臣恐邉<lb/>
臣解體矣且立廟祈禱将長巫風今杜郵有舊祠請詔<lb/>
<pb n="KR2f0039_WYG_283-31a"/>
葺之則不至驚人耳目矣且起列國之將贈三公太重<lb/>
贈兵部尚書可也從之<lb/>
宣宗大中初上與宰相論元和循吏孰為第一周墀曰<lb/>
臣嘗守土江西聞觀察使韋丹功徳被於八州沒四十<lb/>
年老稚歌思如丹尚存上即詔史館脩撰杜牧撰丹遺<lb/>
愛碑仍擢其子宙為御史<lb/>
宋仁宗康定元年知長垣縣蘇舜欽上疏曰臣近到闕<lb/>
聞黄徳和以退軍及妄奏劉平石元孫叛逆朝廷已從<lb/>
<pb n="KR2f0039_WYG_283-31b"/>
軍法處分然劉平石元孫以血戰陷沒死於賊手初朝<lb/>
廷未能辯明即時以兵卒監圍其第及徳和既已伏辜<lb/>
二族未霑恩澤遷延累日人頗疑惑古者舍爵䇿勲貴<lb/>
其速也此雖敗衂是亦懃勞於時伏望陛下斷自睿意<lb/>
詔有司於西郊備禮致祭陛下出次素服西向舉哀故<lb/>
禮云軍有憂則素服哭於庫門之外赴車不載<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>韔盖<lb/>
古者之義也伏願即日降冊追贈賻其家族爵其子弟<lb/>
使死者有知豈無𡨕助生者懐感必當盡忠烈士義夫<lb/>
<pb n="KR2f0039_WYG_283-32a"/>
聞之震激人人思為陛下用也劉平子弟臣雖不識聞<lb/>
其頗知邉事用敵西寇必有成功況國恥家讎異於他<lb/>
将則吳用子胥唐拜田布即其義也<lb/>
至和二年知制誥劉敞奏曰臣等據祠部員外郎直集<lb/>
賢院祖無擇奏伏見至聖文宣王四十七代孫孔宗愿<lb/>
襲封文宣公乃是其人未死已賜諡矣臣竊觀前史孔<lb/>
子之後襲封者衆在漢魏則曰褒成褒聖宗聖在晉宋<lb/>
亦曰奉聖後魏曰崇聖北齊曰恭聖後周及隋封以鄒<lb/>
<pb n="KR2f0039_WYG_283-32b"/>
國唐初曰褒聖或為君或為侯為公為大夫使奉祭祀<lb/>
唯漢平帝追諡孔子為褒成宣尼公遂以均為褒成君<lb/>
至唐開元二十七年追諡為文宣王又以其後為文宣<lb/>
公是皆以祖之美諡而加後嗣生而諡之不經甚矣欲<lb/>
乞明詔有司詳求古訓或封以小國或取尊儒褒聖之<lb/>
義别定美號加于封爵著于令式使千古之下無以加<lb/>
於我朝之盛典也右奉聖㫖送兩制詳議者臣等謹按<lb/>
漢元帝初元元年以師孔霸為關内侯食邑八百户號<lb/>
<pb n="KR2f0039_WYG_283-33a"/>
褒成君而霸上書求奉孔子祭祀元帝下詔曰其令師<lb/>
褒成君關内侯霸以所食八百户祀孔子及霸卒子福<lb/>
嗣福卒子房嗣房卒子莽嗣皆稱褒成君至平帝元始<lb/>
二年始更以二千户封莽為褒成侯而追諡孔子曰褒<lb/>
成宣尼公以此觀之則褒成者國也宣尼者諡也公侯<lb/>
者爵也褒成宣尼公者猶曰河間獻王云爾盖推宣尼<lb/>
以為褒成祖非用褒成以為宣尼諡也唐世不深察此<lb/>
義以褒成為夫子之諡因疑霸等號封褒成者皆襲其<lb/>
<pb n="KR2f0039_WYG_283-33b"/>
祖之舊耳故遂封夫子文宣王而爵其後文宣公考校<lb/>
本末甚失事理因循承襲至今不改先帝既封泰山親<lb/>
祠闕里又加文宣以至聖之號則人倫之極致盛徳之<lb/>
顯名盡在此矣尤非其子孫臣庶所宜襲處而稱之者<lb/>
也臣等以謂無擇議是可用其文宣王四十七代孫孔<lb/>
宗愿伏乞改賜爵合若褒成奉聖之比上足以尊顯先<lb/>
聖有不可階之勢下不失優異孔氏使得守繼世之業<lb/>
改唐之失法漢之舊傳曰必也正名又曰稽古立事可<lb/>
<pb n="KR2f0039_WYG_283-34a"/>
以永年此𩔖之謂也<lb/>
嘉祐七年知諫院司馬光上論后妃封贈劄子曰臣伏<lb/>
聞學士院新定後宫封贈父祖制度皇后與妃皆贈三<lb/>
代臣竊以為不可夫禮之所慎在於尊卑之分别嫌明<lb/>
㣲故國君沐梁大夫沐稷士沐粱盖以大夫貴近於君<lb/>
故推而逺之以防僭偪之端士賤逺於君雖與之同物<lb/>
無所嫌也況后妃之際實治亂之本聖人於此尤兢兢<lb/>
焉皇后敵體至尊母儀四海六宫之内無與等夷妃品<lb/>
<pb n="KR2f0039_WYG_283-34b"/>
秩雖貴而皇后猶為女君今封贈之典混而為一臣實<lb/>
懼焉雖陛下聖明宫壼之政貴賤有倫必無僭偪之憂<lb/>
然非所以别嫌疑防萌兆垂法度示子孫也昔漢文帝<lb/>
幸郎署慎夫人與皇后同坐中郎將袁盎引却慎夫人<lb/>
席曰且陛下既以立后慎夫人乃妾妾主豈可同坐哉<lb/>
文帝善其言彼少頃同席盎猶以為不可而犯顔力爭<lb/>
況著之典䇿以為百世之法乎臣謹按天聖中遇南郊<lb/>
大禮皇大后追贈三代太妃止贈二代然則妃贈三代<lb/>
<pb n="KR2f0039_WYG_283-35a"/>
乃近嵗之失不可以不正也議者或謂外廷之臣凡入<lb/>
兩府者皆贈三代妃正一品禮不可以後之臣竊以為<lb/>
不然聖王制禮内外異宜不可均一自宰相樞宻副使<lb/>
名秩雖殊而比肩為臣共同職業俱贈三代不足為嫌<lb/>
皇后與妃位次相亞而有妾主之分以此尤宜分别名<lb/>
噐使之著明以防後世之有僭差不可鹵莽滅裂茍然<lb/>
而已也臣愚欲望陛下特降聖㫖改定新制自今後唯<lb/>
皇后得贈三代自妃以下皆不過二代若以外廷之臣<lb/>
<pb n="KR2f0039_WYG_283-35b"/>
封贈太優則乞自今後唯宰相樞宻使得贈三代自叅<lb/>
知政事以下止於二代庶幾得禮之宜<lb/>
八年光又乞罷進奏補外親劄子曰臣竊見諸路轉運<lb/>
使提㸃刑獄知州軍等各遣親屬進奉至京師朝廷不<lb/>
問官職髙下親屬逺近一例推恩乃至班行幕職權知<lb/>
州軍或所遣之人不係親屬者亦應齋郎及差使殿侍<lb/>
此盖國初承五代姑息藩鎮之弊故有此例後來人主<lb/>
嗣位之初大臣因循故事不能革正然以理推之國家<lb/>
<pb n="KR2f0039_WYG_283-36a"/>
爵禄本待賢才及有功效之人今使此等無故受官誠<lb/>
為太濫況近日官吏繁冗十倍於國初之時朝廷深知<lb/>
其弊所以數年前别定條例減省諸色奏䕃之數若進<lb/>
奏之人皆得一官則併又増數百入仕之人向來減省<lb/>
䕃奏委為虚設今縱不能盡罷此等恩澤其進奏人若<lb/>
係五服内親者或乞等授一官其五服外親及不係親<lb/>
屬者並量賜金帛罷去庻幾少救濫官之失<lb/>
光又乞矜恤陳洙遺孤狀曰右臣竊見殿中侍御史裏<lb/>
<pb n="KR2f0039_WYG_283-36b"/>
行陳洙資性忠果憂公忘私禀命不永奄辭聖世垂沒<lb/>
之際猶上章奏搢紳之倫靡不嗟惜宜有旌嘉異於諸<lb/>
臣家素貧乏孤遺頗衆歸葬閩越道塗險逺伏望朝廷<lb/>
特賜矜憫依監察御史裏行張宗誼例除子男一人官<lb/>
及乞降朝㫖下衢信建三州候洙喪柩至彼差人防䕶<lb/>
津送前去亦足以示朝廷褒直勸忠終始之恩也<lb/>
知湖州胡宿乞為晉太傅謝安置守冢禁樵採表曰春<lb/>
秋之記太上立徳其次立功謂之不朽聖人之制能禦<lb/>
<pb n="KR2f0039_WYG_283-37a"/>
大災能捍大患則必見祭至於封表閭墓禁止樵蘇尋<lb/>
所來而實繁盖難得而疏舉雖聖賢相去事業有間迹<lb/>
其大指所以褒徳旌功而已竊見晉太傅諡文靖公謝<lb/>
安挺生江表忠存王室甫從衡門未褫韋帶已積台輔<lb/>
之噐便繋蒼黔之心及起東山相簡文帝摧桓温九五<lb/>
之逼破苻堅百萬之衆名盖當世功濟諸華號文武之<lb/>
偉人為風流之稱首張文規所撰吳興録稱安墓在長<lb/>
城縣南六十五里初葬建康之梅山為陳始興王叔陵<lb/>
<pb n="KR2f0039_WYG_283-37b"/>
發其冢裔孫夷吾為長城令徙於縣南三鴉崗按長城<lb/>
即今長興縣臣昨受詔除出忝州任到官之日遂移本<lb/>
縣訪墳栢所在據大理寺丞知縣事裴大亮状於縣南<lb/>
萬安鄉三鴉崗訪得安冢履地十畝有畸古老相傳謂<lb/>
之謝墓田路去縣與吳興録所載畧同墓旁社户十六<lb/>
嵗時祭拜舊有叢祠不堪其陋臣量破公省錢委大亮<lb/>
移置佳處重建祠堂凡屋十二遣工徃塑其像冠服儀<lb/>
衛悉用當時之制然祠墓差僻人迹罕至若無給復之<lb/>
<pb n="KR2f0039_WYG_283-38a"/>
守恐罹樵牧之患昔信陵濁世之公子漢初䝉守冢之<lb/>
給介推霸者之陪𨽻晉復啟環山之封況如安者髙徳<lb/>
卓然雖人隔本朝功訖前世穆然清風猶在庻物臣每<lb/>
見郊丘所肆赦前代忠烈立廟所在莫不申飭長吏嚴<lb/>
加虔奉欲乞聖慈特降宸㫖於安冢旁申禁樵採給復<lb/>
五家以備灑掃守䕶之役勅州縣官吏嵗時祠祭以明<lb/>
聖朝紀元功褒有徳之意<lb/>
　<lb/>
<pb n="KR2f0039_WYG_283-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百六十二</head> <lb/>
    <p>
<pb n="KR2f0039_WYG_162-1a"/>
欽定四庫全書<lb/>
　歴代名臣奏議卷一百六十二<lb/>
　　　　　　　　　　　　　明　楊士奇等　撰<lb/>
　　建官<lb/>
宋徽宗宣和中殿中侍御史許景衡上奏曰臣仰惟神考肇<lb/>
新官制凡省䑓寺監之官無有小大閒劇皆極一時之選比<lb/>
年以來其選寖輕間有躐等濫進未足以副仁聖繼述之意<lb/>
者此不可不論也伏覩近降指揮廸功郎李景雲孫恕江大<lb/>
<pb n="KR2f0039_WYG_162-1b"/>
一或以應奉有勞或以擬進御題試䇿各與改合入官除寺<lb/>
監丞主簿驟從初等選人入為寺監之屬命下之日聞者惑<lb/>
焉今士大夫服勤州縣積累考任無慮二三十年僅得為郡<lb/>
守貳然而睥睨寺監丞佐有終身不可得者孰謂初等選人<lb/>
姓名藝能素未有聞考第薦舉猶未應格而遽得為之哉且<lb/>
應奉有勞近例止於改秩未嘗為職事官者而擬試御題乃<lb/>
是在外著撰就使文字稍工亦非多士造庭親奉清問之比<lb/>
也而改官除職度越累朝牓首恩例其夤縁僥倖遷進之速<lb/>
<pb n="KR2f0039_WYG_162-2a"/>
皆前此所未有也乃者卿監尚書郎或出於戚里勢家或係<lb/>
監當資序皆自宸筆簡汰冗濫且詔繼自今非歴寺監丞以<lb/>
上不除郎官少監名器增重士論悦服夫省曹監貳選格之<lb/>
嚴如彼而寺監丞簿冒進之易如此則是今日之冒進又将<lb/>
為他日之當得者矣澄源正本實在今日其李景雲孫恕江<lb/>
大一為寺監丞簿指揮伏望聖眀詳酌特賜詔罷改用真才<lb/>
以待卿監省郎之選且契前日手詔丁寧之意<lb/>
景衡又上奏曰臣竊惟州置通判雖曰佐貳守臣然自祖宗以<lb/>
<pb n="KR2f0039_WYG_162-2b"/>
来選擇畀付目為監郡使州将有所畏憚則任屬之意深矣故<lb/>
雖遐方小壘皆自朝廷命之伏自近年帥臣監司偶縁一時申<lb/>
請例得辟置陛下獨智逺覧以為寖失祖宗之意乃於政和丁<lb/>
酉特降御筆以戒在服今纔㡬何時而冒法觸禁者復作矣若<lb/>
河北轉運司奏辟張恕通判莫州河東經略使乞辟彭作通判<lb/>
平陽府是也然此特其所部之支郡耳至若知河間府詹度奏<lb/>
辟張公濟通判本府則又其甚者也夫漕臣許辟其屬三路帥<lb/>
臣許辟幕府若州縣城寨之官則各有著令至於通判則無<lb/>
<pb n="KR2f0039_WYG_162-3a"/>
明文若為守臣而得辟置則是門下私㤙之士也尚能舉監<lb/>
郡之職乎且為奏辟之言者必曰選才集事乃若他州通判<lb/>
拘於吏部資格容有老病昏懦者今三路並邉之倅悉自朝<lb/>
廷選除豈有朝廷選除之人皆以為不可用而已之親昵黨<lb/>
友乃以為才耶夫狥私引𩔖侵紊祖宗成憲且違專降詔㫖<lb/>
皆近年翫習之弊不可不懲也所有張恕彭作張公濟伏望<lb/>
睿㫁特賜改正施行其詹度等亦乞戒飭以警慢令之吏<lb/>
御史中丞王安中奏曰臣竊觀棫樸之詩言文王能官<lb/>
<pb n="KR2f0039_WYG_162-3b"/>
人有曰勉勉我王綱紀四方盖王者作人而官使之所<lb/>
以立政立事而綱紀之正實自任官始恭惟神考董正<lb/>
治官法完令具陛下以聖徳在御亦惟先志之承則綱<lb/>
紀之立久矣然人懐自便之計事徇一時之求則紊陛<lb/>
下之綱紀者盖未能無也官有定職職有定員名位不<lb/>
同命數亦異此先王之法元豐之制也今有視秩之例<lb/>
非待制而視待制非卿而視卿凡此之𩔖無乃非所謂<lb/>
嚴分守正名實者哉此紊綱紀之一也因勞積賞賞有<lb/>
<pb n="KR2f0039_WYG_162-4a"/>
重輕因事遷官官有大小故寄禄有正法而許回授選<lb/>
人有比𩔖而許循資今乃礙正法者多特轉行合比𩔖<lb/>
者多特轉改故奉直以上可循月取而比比皆是銓曹<lb/>
一命不須保任進而人人妄求名噐濅輕岐轍益衆此<lb/>
紊綱紀之二也朝廷之上見闕而除官居官之吏俟期<lb/>
而受代此事之常然者今乃除吏之際有直替見任令<lb/>
别與差遣者有衝改已差下者有新闕未到且在任待<lb/>
闕者彼或到官日月未㡬或受命待闕已乆遽遭攘奪<lb/>
<pb n="KR2f0039_WYG_162-4b"/>
有至於淹回流離飢餓失所者故稍優之闕勢孤者睥<lb/>
晲而不敢受可進之地援寡者惴恐而不敢安噫才不<lb/>
才不能相逺特相與干禄耳何至紛紛若是哉若乃在<lb/>
任待闕則亦妨後人此紊綱紀之三也祖宗創業監唐<lb/>
末五季藩鎮擅命之弊乃廷授通判外察守臣此萬世<lb/>
之法也今方面之臣有辟置本處或屬部通判者殆失<lb/>
所謂監郡之意借曰選才辦事且猶廢法亂常況亦不<lb/>
過于徇干請恩親舊而已耳陛下比降御筆罷諸路帥<lb/>
<pb n="KR2f0039_WYG_162-5a"/>
辟支郡守矣獨此未之戒何邪此紊綱紀之四也凡兹<lb/>
數事臣願陛下深燭其原斷自宸慮親御翰墨大正綱<lb/>
紀往者縱不可追來者猶可止也如此則人安其職事<lb/>
適于理覬覦之望奔競之風庶㡬少息矣惟陛下裁擇<lb/>
欽宗時御史中丞許翰上言曰臣聞成周以來官不必<lb/>
備故唐建六曹三百年間尚書之見於史者不過數人<lb/>
國家凡中都官亦多闕而不補至崇寜間蔡京用事乃<lb/>
始盡補䑓察之闕當時佞臣稱賀以謂賢才衆多自是<lb/>
<pb n="KR2f0039_WYG_162-5b"/>
省寺之間始備官矣方今當且罷不急之務闕可省之<lb/>
官至於諸道郡縣之吏祖宗所無者皆宜量事定制裁<lb/>
去冗濫庶㡬安民豐財以濟武事且多故時振興蠱壊<lb/>
則有隨事之宜又當増官置吏者非一若不蹔損所緩<lb/>
以赴所急素食猥衆則國将何以給之<lb/>
侍御史李光上奏曰臣等伏見諫官劄子稱䑓諫官均<lb/>
為人主耳目至於正救闕失防㣲杜漸又非䑓官之比<lb/>
縁閤門之班自來先䑓而後諫兼近來又有得㫖及指<lb/>
<pb n="KR2f0039_WYG_162-6a"/>
日引見上殿人致諫官求對有三五日始得班次乞今<lb/>
後宰執班退特留諫官一班閤門遂取㫖定諫官班在<lb/>
䑓官之上臣等竊詳諫官申請止乞宰執班退特留一<lb/>
班未甞乞引班在䑓臣之上兼上殿班次先䑓而後諫<lb/>
係是祖宗法而䑓臣令著止稱言者則正救闕失防㣲<lb/>
杜漸與諫官事體一同所以均為耳目之官今來閤門<lb/>
引班上殿却以䑓臣在諫官之下顯見有違祖宗以來<lb/>
一定之法兼亦非諫官申請之意欲乞今後䑓諫同日<lb/>
<pb n="KR2f0039_WYG_162-6b"/>
上殿以䑓諫雜壓為先後況今三院御史並言事則上<lb/>
殿者多仍乞依諫官已得指揮宰執班退特留䑓臣一<lb/>
班在指日班前庶使䑓諫一體仰稱陛下崇奨之美意<lb/>
髙宗建炎間尚書右僕射李綱上言曰臣竊以承平之<lb/>
際雖無事當備官以張朝廷之容艱難之際雖多故當<lb/>
省官以責事功之實至於禄廪亦當隨宜裁節以濟一<lb/>
時之急盖世方多難財用之入不比於治安之時而用<lb/>
度之廣有過於無事之日非加裁節以協厥中則何以<lb/>
<pb n="KR2f0039_WYG_162-7a"/>
為經乆之制用過乎儉非得已也文臣六曹尚書侍郎<lb/>
事簡者不兼置給事中中書舎人之𩔖可闕其半寺監<lb/>
長貳六曹郎官以繁簡相兼學官舘職之𩔖比舊制減<lb/>
半開封府曹掾依舊改為推判官武臣條具員額除見<lb/>
領軍職及團結新軍置正副統制部隊将外餘並量事<lb/>
減貟如此則中都之官省矣監司彂運使副以兩貟為<lb/>
額屬官減半提舉香塩茶礬司併歸提舉常平司提舉<lb/>
市舶除廣南外餘路併歸轉運司提舉保甲司併歸提<lb/>
<pb n="KR2f0039_WYG_162-7b"/>
㸃刑獄司屬官不得過一貟如此則外路之官省矣通<lb/>
判兩貟處止置一貟以司録依舊為簽書節度判官㕔<lb/>
公事曹掾官依舊為節度觀察軍事推判官録事司户<lb/>
司理參軍添差監當官並罷縣萬户以上置丞不滿萬<lb/>
户者不置如此則州縣之官省矣三省樞宻院人吏員<lb/>
額及轉官正法並依祖宗舊制監司州縣吏貟三分減<lb/>
一如此則吏貟省矣應宰執子弟帶貼職及待制以上<lb/>
並罷如此則職名省矣宰執俸禄及見任宫觀未有差<lb/>
<pb n="KR2f0039_WYG_162-8a"/>
遣待闕京朝官以上俸錢並減三分之一如此則廪禄<lb/>
節矣省冗員節廪禄以濟一時之艱難俟将來恢復天<lb/>
下再安自當依舊則官吏亦豈曰厲已哉此今日不得<lb/>
已之務也如合聖意乞降㫖三省措置施行<lb/>
御史中丞許景衡上奏曰臣訪聞京西州縣累經殘破<lb/>
所在多闕正官並是權攝𩔖非其人瘡痍之民寃抑無<lb/>
所訴且日虞鈔奪誠可憐憫契勘鄧州守臣兼帥京西<lb/>
南路近䝉朝廷就差劉伋議者以為得人正可委以經<lb/>
<pb n="KR2f0039_WYG_162-8b"/>
理一路選辟官吏撫循兵民屏除盜賊且遏邊騎況今<lb/>
已是防秋之時若候本官到任申請則文書往返糜費<lb/>
日月不足以濟緩急臣愚欲望聖慈詳酌速賜行下就<lb/>
委本官前件職事庶㡬存撫一方不致稽緩闕誤<lb/>
景衡又上奏曰臣伏見祖宗之制選人改承務郎以上<lb/>
官者嵗以一百貟為限仍逐月均定人數引見至元豐中<lb/>
稍加至一百三十五貟方是時承平滋乆人材日盛而<lb/>
改官之數止於此者盖吏部闕次有定限故也又承務<lb/>
<pb n="KR2f0039_WYG_162-9a"/>
郎以上一嵗之内致仕罪廢死亡大略須減百餘貟故<lb/>
以新改官人補之是以吏貟不至甚冗而銓部差注不<lb/>
至壅滯俸禄給賜不至闕絶故百餘年間上無失職乆<lb/>
閑之吏而下無被擾受弊之民此法度維持之效也伏<lb/>
自崇寜以來用事者徇私市恩始壊祖宗之法選人改<lb/>
官更不立限一嵗有至數百貟籍名吏部者多至不可<lb/>
勝數計一闕率四五人共之自古官冗之弊未之有也<lb/>
其源皆岀於入流太雜及改官不限人數之故方陛下<lb/>
<pb n="KR2f0039_WYG_162-9b"/>
紹復祖宗之制以成中興之業則官冗之弊所當首加<lb/>
澄革也其限數改官伏乞睿㫖下有司遵依舊法施行<lb/>
祕書省正字洪遵上奏曰臣聞古之盛時文徳懷逺凡<lb/>
四方萬里之外罔不慕義賔服行李往來殆無虚嵗中<lb/>
國所以待之之禮則亦有加既為之郵傳供張以舎之<lb/>
又設官以擯相之故行人典客聞于周秦自漢以來始<lb/>
置大鴻臚兼治祭祀朝㑹封襲道釋之事有國者所不<lb/>
可廢也恭惟陛下以不世之資光啓中興思與生靈休<lb/>
<pb n="KR2f0039_WYG_162-10a"/>
息而清疆場之虞英斷剛明排斥異議獨任一徳之臣<lb/>
結驩北國以建萬世長乆之䇿使南北元元仰父俯子<lb/>
而知有生之樂然其使車脩聘結轍於道雖處之有邸<lb/>
其至如歸而司賔之官猶未及建誠為闕文臣愚欲望<lb/>
聖慈討論舊制復建鴻臚若使人至止則率其屬以主<lb/>
擯賛之事閒平時自可脩舉本職庶㡬逺方知朝廷所<lb/>
以尊崇之意亦今日之先務也<lb/>
胡寅上奏曰臣聞設官分職凡以為民受官蒞職非以<lb/>
<pb n="KR2f0039_WYG_162-10b"/>
為身兵興以來衣冠失所者衆於是開奏辟之路置添<lb/>
差之闕廣宫廟之任増待次之除所以惠恤之者亦厚<lb/>
矣而奔競日昌不安義命方在責籍則乞叙雪已得叙<lb/>
雪則乞祠禄已得祠禄則乞差遣已得差遣則乞改替<lb/>
已得改替則乞近闕已得近闕則乞見任已在見任則<lb/>
乞超擢攀縁進取肩摩輦下士風之弊莫甚此時人以<lb/>
私計不便為言豈有體國在公之念曲徇其意則闕少<lb/>
貟多勢難均及漠然弗顧則造為譏謡有害治道伏見<lb/>
<pb n="KR2f0039_WYG_162-11a"/>
舊法已有差遣未滿任及方在貶謫者不得輙入國門<lb/>
所以杜貪躁清仕路存綱紀也臣愚伏望陛下明詔宰<lb/>
執舉行成憲有馳騖不悛者仍委御史䑓覺察彈奏重<lb/>
懲治之庶㡬澄清選授興崇㢘耻合傅說惟治亂在庶<lb/>
官之戒無子産恵而不知為政之失誠中興急務也<lb/>
寅又上奏曰臣聞昔冉有退朝孔子問其何晏也對曰<lb/>
有政孔子曰其事而已如有政雖不吾用吾必與聞之<lb/>
既譏冉有之以事為政又以明大夫之職當與政而不<lb/>
<pb n="KR2f0039_WYG_162-11b"/>
與事也列國之大夫尚以與政為先務而况天子之大<lb/>
臣乎夫審於音者聾於官明於小者暗於大而以庶事<lb/>
不舉必躬視而行之則於大政必有偏而不起之䖏矣<lb/>
聖人之言後世法也今左右大臣陛下之所委任以圖<lb/>
中興之丕烈而兼緫六曹有司之事至於受詞訴閱案<lb/>
牘走卒賤史一有所求皆得自達窮日之力不得少息<lb/>
皆細故也而政事堂與州縣無以異矣自頃刀筆之吏<lb/>
偷安之人竊據此地勞心畢智於簿書期㑹之間以為<lb/>
<pb n="KR2f0039_WYG_162-12a"/>
稱當無足深恠而餘風尚在乆弊未革此天下所以疑<lb/>
中興之無效也臣愚欲望陛下詔宰相大臣選補六部<lb/>
長吏凡有格法者一切付之使得各舉其職則大小詳<lb/>
要不相奪倫中書之務清有司之事治文移奏報各従<lb/>
簡省廟堂之上可以志其逺者大者乆長之䇿恢復之<lb/>
功庶乎可冀矣<lb/>
寅又奏曰臣竊謂無功而受禄則有功者不服故曰士無<lb/>
事而食不可也今日有之宫觀嶽廟是也臣嘗論之矣夫<lb/>
<pb n="KR2f0039_WYG_162-12b"/>
既以禄養無事之人而磨勘轉官暗理資任與服勤職<lb/>
事積日累勞者無以異是以官爵益濫任子益衆賢事<lb/>
不勤而用人之資格廢矣是弊政之大者豈可不為之<lb/>
限制哉臣愚伏望睿㫁詔大臣立法應宫觀嶽廟人並<lb/>
不許理磨勘月日入官資任庶㡬名器稍重勞逸殊科<lb/>
於今日興事建功之政所補不小大臣侍從以身率之<lb/>
則人知僥冒之不可為而心自帖服矣所有臣前来奏<lb/>
論未䝉采用亦望聖慈指揮檢㑹特賜施行<lb/>
<pb n="KR2f0039_WYG_162-13a"/>
寅又奏曰臣竊見近嵗帥臣監司更易頻數雖使絶人<lb/>
之才居之號令未及信扵民而已報除代矣建官分職<lb/>
皆以為民今二年成資徒欲為人擇官速扵使闕非為<lb/>
民也為政而不為民茍徇士大夫饕禄營私之計則非<lb/>
政矣臣愚欲望陛下明詔大臣凡前宰執侍從官為州<lb/>
郡未滿三年不許除代其庶官知州及轉運副使判官<lb/>
提㸃刑獄候到任一年方差替人其餘凡係堂除者除<lb/>
代以兩人而止仍皆以三年為任如此則官有宿業之<lb/>
<pb n="KR2f0039_WYG_162-13b"/>
志功緒可稽士息競奪之風亷耻可立乃中興急務也<lb/>
寅又奏曰臣竊以州置通判佐守而治廵行屬縣號按<lb/>
察官其任重矣祖宗舊制必兩任知縣無罪犯有保舉<lb/>
然後闗陞通判其難其慎如此近来由判司簿尉初改<lb/>
官人雖為京朝官而實不曽歴親民差遣者例皆不肯<lb/>
叅部便欲直為通判其意以謂一經堂除即是資歴他<lb/>
時可以攀縁越次差遣其人既不安於小吏之分而有<lb/>
驟升半刺之心則必作勢威黷貨賄為民之害無所不<lb/>
<pb n="KR2f0039_WYG_162-14a"/>
至茍徇其欲豈所以為治也伏望睿㫁詔大臣嚴守格<lb/>
法不輕除授其已除未赴者亦乞别作施行庶幾息僥<lb/>
倖之風勵人材之操以稱陛下奉若成憲擇吏而爱民<lb/>
之意<lb/>
寅又奏曰臣竊見比来嵗旱民力已竭而國用方滋縣<lb/>
令近民之官尤宜慎擇而賢才可用合入知縣之人往<lb/>
往禄隠扵宫廟而自以為能者則未必不為民害此國<lb/>
用之所以日屈而民力之所以重困也臣愚謂宜籍中<lb/>
<pb n="KR2f0039_WYG_162-14b"/>
外已為臺省寺監官依倣漢制分宰百里俟有治績不<lb/>
次升擢則又増重事權優假其禮借以服色厚給餼廪<lb/>
凡軍馬屯駐本縣者許其節制其經由者悉從階級則<lb/>
又據今諸路縣分户口賦入分為三等上等自朝廷除<lb/>
授中等自吏部注擬下等令帥臣監司同共辟奏立為<lb/>
定格不得差互則又用宋元嘉致治之法以六朞為㫁<lb/>
革去三年成任両考成資與堂選數易之弊則又立四<lb/>
條為三等縣令考課之法曰糾正稅籍曰團結民兵曰<lb/>
<pb n="KR2f0039_WYG_162-15a"/>
勸課農桑曰敦勉孝弟俟及三年考其績効已就緒者<lb/>
就加旌賞未有倫者嚴行程督皆無善狀則黜汰之則<lb/>
又命從臣各舉二人之能任亦刺舉二人之姦贓者皆<lb/>
籍扵中書俟攷按功實以次施行如是則縣令之選重<lb/>
仁人君子有愛民利物之心者屑為之安民固本為中<lb/>
興不拔之基其與用才取辦斵䘮元氣以成膏肓之疾<lb/>
者相去逺矣臣言或有可采伏望睿㫁詔大臣詳酌而<lb/>
行之<lb/>
<pb n="KR2f0039_WYG_162-15b"/>
章誼上奏曰臣契勘尚書六部寔朝廷典則制度之所<lb/>
在其人吏掌行文書奉循法令尤當謹闗防明約束不<lb/>
與他司交通然後人人孤立一意以守職業是以不許<lb/>
諸䖏抽差雖奉特㫖聽奏知不遣著為定令盖有年矣<lb/>
近者官司凡有建請率稱如有一切拘礙且依今来指<lb/>
揮彂遣以是省曹人吏不復安職造請干求唯利是視<lb/>
身在他司而籍居本部當劇曹重案之日則亟去不顧<lb/>
在禄優事簡之地則厯年不還然猶請給自随轉遷如<lb/>
<pb n="KR2f0039_WYG_162-16a"/>
故来往紛紜有同𫝊舎豈朝廷設官置司之本指哉欲<lb/>
望聖明推嚴舊制一切禁絶設有選委特差即乞割移<lb/>
元籍徹去舊請庶塞僥倖之門不勝幸甚如臣所言或<lb/>
有可採乞賜詳酌立法施行<lb/>
孝宗時趙汝愚上奏曰臣竊聞近降指揮令檢正檢詳<lb/>
都司官同議諸軍司馬兵曹參軍胄曹參軍記室參軍<lb/>
資任等事臣輙有區區管見恐或可備採擇之萬一謹<lb/>
條畫如後<lb/>
<pb n="KR2f0039_WYG_162-16b"/>
　一臣伏聞所置官屬各有分領職任議者盖謂古者<lb/>
　　建官分職皆不徒設今既並建衆寮因欲使之分<lb/>
　　理庶務幸甚幸甚然臣思之天下之事亦當為之<lb/>
　　有漸使國家蒙實利而令上下不驚不疑故能持<lb/>
　　乆不壞彼諸軍自和好以来四十餘年不復置參<lb/>
　　佐軍中庶務惟决於主帥固難以盡拘繩墨今一<lb/>
　　旦錢榖器械之𩔖朝廷盡責成於參佐主帥束手<lb/>
　　無復少肆揆之人情固自不堪加之所置官屬人<lb/>
<pb n="KR2f0039_WYG_162-17a"/>
　　人既有職務則自當盡心守職以仰稱使令然於<lb/>
　　職事之間必至互有争占賔主乖異易至紛紜将<lb/>
　　使一夫受疑羣職盡廢究觀事理恐或至此臣愚<lb/>
　　欲望聖慈且令所置官屬逐日秪赴本軍供職通<lb/>
　　僉書本軍文字如諸州幕官體例若遇軍中有大<lb/>
　　政令及更革事件亦許與主帥公共商量但使賔<lb/>
　　主叶和其間自多裨益故臣謂今日朝廷設官大<lb/>
　　意本謂長養人材宜且令優㳺在軍中使習知諸<lb/>
<pb n="KR2f0039_WYG_162-17b"/>
　　軍事體未須驟然責以職事候一二年間人情上<lb/>
　　下漸漸相安至時朝廷别有委任事件却乞徐議<lb/>
　　指揮未晚<lb/>
　一㳂江諸帥驟聞朝廷建置官屬而初未知朝廷之<lb/>
　　意将謂别有闗防竊恐妄相傳播人情不安臣愚<lb/>
　　欲望聖慈特降詔書訓諭諸將使知朝廷本意盖<lb/>
　　秪欲文武並用如比年武臣既為監司守臣選任<lb/>
　　非一文臣却欲使之習知軍中事務庶幾緩急必<lb/>
<pb n="KR2f0039_WYG_162-18a"/>
　　能協濟諸将亦當深體朝廷之意務在協和相與<lb/>
　　同心共濟國事<lb/>
　一臣昨甞面奏諸軍官屬全在選擇得人若用一種<lb/>
　　剛正有守之人則恐意氣不能相下若用一種和<lb/>
　　柔易制之人又恐依随不能自立須是得持已公<lb/>
　　亷接物寛厚知事體有識慮之人方能稱職然則<lb/>
　　朝廷一時選任誠未易多得也臣愚竊謂今来所<lb/>
　　議官屬資格宜令稍寛庶幾人材合格者多易扵<lb/>
<pb n="KR2f0039_WYG_162-18b"/>
　　選擇<lb/>
　一自三衙至蜀漢軍屯十餘䖏合置官属四十餘人<lb/>
　　固不易得又縁東南士大夫憚於逺渉未必肯入<lb/>
　　蜀而蜀士之能否朝廷又未必深知萬一選用非<lb/>
　　才地逺尤為非便臣愚竊謂今来所降指揮固當<lb/>
　　逺近一體至於除用之際且乞就近差置候三両<lb/>
　　䖏措畫稍成次第又逐旋搜選得人然後迤邐自<lb/>
　　近及逺非惟人物選擇得精亦使逺方知所視傚<lb/>
<pb n="KR2f0039_WYG_162-19a"/>
　　不至一時生踈所在紛擾如臣言可採即乞出自<lb/>
　　聖意指揮施行<lb/>
衛涇上奏曰臣聞賞以勸功國家之所不可廢也然賞<lb/>
當其功則人知所勸倘無功受賞或賞幸而功不稱則<lb/>
人有僥心而不知貴矣此不可不察也臣近者伏見録<lb/>
黄大理少卿陳景俊以招撫使郭倪保舉随軍轉漕有<lb/>
勞與轉一官臣觀其薦詞簡率若因請嘱黽勉不獲已<lb/>
而為之言者臣固已疑之已而吏房送至詞頭稱合轉<lb/>
<pb n="KR2f0039_WYG_162-19b"/>
奉直大夫準令諸朝請大夫正法若以恩賞轉官者以<lb/>
四年為法各計所得磨勘收使縁景俊係一時特恩臣<lb/>
已與撰述詞命繼有詞黄亦止是轉奉直大夫臣亦已<lb/>
書過昨日忽有告院人吏齎告一道令臣書名及取視<lb/>
之乃與詞黄不同徑自書冩朝議大夫逮取索詞黄及<lb/>
㸃對所冩告皆是旋行揩改字跡甚明迫晚又有前項<lb/>
録黄臣實大駭夫國家所恃者紀綱法度張官置吏亦<lb/>
相與維持此物而已若棄法度而自便抉紀綱而壞之<lb/>
<pb n="KR2f0039_WYG_162-20a"/>
其害可勝言哉景俊見任朝散大夫所得轉官賞若用<lb/>
本法自不當轉設有特㫖與轉奉直大夫足矣今又超<lb/>
轉無乃不可乎且景俊将漕淮東僅五閱月師行無功<lb/>
雖非其過然軺車未甞出境不過蹔至盱眙督趣諸縣<lb/>
官吏有何勞能一旦冐轉所不當得之官此不可一也<lb/>
在法有出身人雖許自朝請大夫超轉朝議大夫然須<lb/>
用七年磨勘景俊無出身止合先轉奉直大夫亦須用<lb/>
七年磨勘又七年而后得轉朝議又拘以員數遇闕額<lb/>
<pb n="KR2f0039_WYG_162-20b"/>
方補若因特恩始不拘員闕許之改轉景俊以合得四<lb/>
年磨勘之賞與之轉七年之官已為叨竊今徒以數月<lb/>
之勞而超轉十四年之官毋乃太甚乎此不可二也在<lb/>
法除有岀身人許超轉外雖有帶職人亦許超轉之文<lb/>
盖得此者殊少臣度景俊今不過援此為說臣又以不<lb/>
然凡帶職者必是外任若見帶職外任與之轉行猶之<lb/>
可也景俊任淮漕日常帶直寳謨閣今既歸班謂之寄<lb/>
職不悉元法亦有寄職並許超轉之文乎且重内輕外<lb/>
<pb n="KR2f0039_WYG_162-21a"/>
人之常情在今為尤甚景俊身則欲居朝列以幸速化<lb/>
至於轉官則引用外任帶職條法何其巧於擇利而行<lb/>
乎此不可三也又有甚不可者景俊乆任法官固當守<lb/>
法縱使有寄職亦許超轉之文兼有已行之例亦合伺<lb/>
候吏部申明朝廷退聴可否儻可得之豈不明白何至<lb/>
徇私舞文倉卒營求别降特與轉行指揮影帶引用破<lb/>
壊成法自以為得䇿不思人之視已如見肺肝殆𩔖掩<lb/>
耳盜鍾白晝攫金亦何異登龍㫁以㒺市利之賤丈夫<lb/>
<pb n="KR2f0039_WYG_162-21b"/>
乎且前後朝列寄職者盖多矣未聞因賞典轉官引用<lb/>
帶職之文超轉官資者今使景俊巧計而得則此一倖<lb/>
門實自景俊啓之源源而来夫孰能禦此臣所謂甚不<lb/>
可者也且景俊身居九卿班列不為不高固未暇責以<lb/>
體國之誼㢘靖之節使其稍自愛重循次而進亦奚患<lb/>
不達顧乃因職任諂事軍帥請囑薦進又覬望超轉官<lb/>
資僥求茍得寡㢘鮮恥欺㒺衆聴撓亂朝綱具此四惡非<lb/>
小過也夫以區區循轉一官而所為繆戾至是脫若利害<lb/>
<pb n="KR2f0039_WYG_162-22a"/>
有大於此者其躁競無忌憚亦何所不為乎此非臣之<lb/>
所得盡言也臣與景俊同朝初無纎芥亦非為一官惜<lb/>
所惜者朝廷紀綱法度所繫士大夫風俗所闗廹於職<lb/>
守不容緘黙欲望聖慈特彂英㫁令陳景俊且依法轉<lb/>
行奉直大夫在景俊初無毫髮之損庶於事體稍安臣<lb/>
亦免失職之譏所有録黄臣未敢書行<lb/>
涇又奏曰臣聞武階以横行為重非有功不遷遥領至<lb/>
戎團二級在右列為寵平居無事猶當謹惜以重名器<lb/>
<pb n="KR2f0039_WYG_162-22b"/>
若建功立業之際正所恃以為犇走激勸之具尤不可<lb/>
授非其人也臣近者伏見劉伯震奉聖㫖與換武除環<lb/>
衛官繼而授右武大夫遥郡團練使臣初謂中興諸将<lb/>
之家例許換武已嘗書行退而詢之公論稽之令甲則<lb/>
有甚不然者伯震為劉光世親孫不可謂非名将之後<lb/>
但其人姿禀輕浮趣向凡下不紹前烈習成驕騃識與<lb/>
不識目為劉僥此非美名也伯震偃然居之曽無愧悔<lb/>
嘗得湖州倅即為臣寮繳駮自是由祠禄倅嚴陵夤縁<lb/>
<pb n="KR2f0039_WYG_162-23a"/>
再任前後别無履歴儻其有志事功與之換武使宣勞<lb/>
効亦何不可臣竊攷乾道中重脩中書門下省文臣換<lb/>
官格朝奉大夫遥郡刺史據伯震自稱見該磨勘亦不<lb/>
過得武徳大夫惟帶職朝請大夫以下三階方許換左<lb/>
右武大夫亦止於遥郡刺史即無朝散大夫換右武大<lb/>
夫遥郡團練使條格兼武臣官至武功大夫自礙正法<lb/>
有終身不得轉行者伯震何人輙尓超躐意猶未滿乃<lb/>
援楊文昌為比多見其不知量伯震視文昌階官雖不<lb/>
<pb n="KR2f0039_WYG_162-23b"/>
逺文昌為三丞為郎曽經朝廷擢用玉音嘉奨優示褒<lb/>
除正任刺史是為特恩安得為例至於韓杕亦有聖語<lb/>
褒拂猶正依格換授伯震固不應與二人比矧陛下規<lb/>
恢逺略旌㧞人才正功名之士踊躍思奮之秋方将以<lb/>
是官賞邊功勵将帥顧如伯震者得之非分恐聞之者<lb/>
不以朝廷恩命為重而臨事或觧體矣或言伯震近時<lb/>
稍加收㪘然其市井儇薄之稱喧𫝊中外之乆未聞有<lb/>
所植立以自表見一旦加諸右班之上庸人孺子皆得<lb/>
<pb n="KR2f0039_WYG_162-24a"/>
易而侮之亦何以聳動觀瞻重環尹之寄哉臣用是不<lb/>
避仇怨為陛下别白言之欲望聖慈将劉伯震換官指<lb/>
揮止與依條格換授允叶公論増重横列戎團之選使<lb/>
違法徼求者有所不容庶㡬朝廷益以尊嚴紀綱益以<lb/>
振肅誠非小補所有詞頭臣未敢撰述<lb/>
太子詹事王十朋上䟽曰臣嘗謂官冗之患莫如今日<lb/>
漢唐之時部刺史之職於今為甚簡而事無有不舉者<lb/>
今之監司有漕有憲常平茶塩則有提舉坑冶鑄錢則<lb/>
<pb n="KR2f0039_WYG_162-24b"/>
有提㸃其職甚備而治不加於昔何也監司之職愈多<lb/>
而州縣之擾愈甚於治無益也迩者提㸃刑獄増置武<lb/>
臣臣竊以為贅矣且是官之設臣不知其所為者何事<lb/>
也以詳刑之任耶則一道之使固有其職未見其廢事<lb/>
曰訓練士卒則総管鈐轄路分都監者即武臣之監司<lb/>
也置之而無用廢之而不為闕是官之設豈不為冗哉<lb/>
一監司之建增州縣之大擾也臣竊攷之祖宗雖嘗有<lb/>
武臣同提㸃刑獄矣至嘉祐則罷之其詔之大略以謂<lb/>
<pb n="KR2f0039_WYG_162-25a"/>
武臣或出将閥或由軍功文墨期㑹未必深究監司項<lb/>
背適以為煩夫既置之矣而繼罷之知其無益也昔罷<lb/>
之今復置之在朝廷則冗於官在州縣則擾於民則其<lb/>
置之也甚無謂矣臣愚欲望聖慈斷然察其無用罷去<lb/>
勿置庶㡬官不虚設事得其當而人各安其職矣<lb/>
袁說友上言曰臣嘗觀漢制凡遣丞相史必分刺諸州<lb/>
未聞遽以部刺史任也夫親民之官莫先郡守其視部<lb/>
刺史之職於民事為尤詳盖更治民以考功當自二千<lb/>
<pb n="KR2f0039_WYG_162-25b"/>
石始臣竊見近嵗卿監郎曹凡未典郡而補外者往往<lb/>
以監司之職權重而事簡郡守之任責重而事繁人之<lb/>
情莫不逺責而就權畏繁而嗜簡故自内而乞外者必<lb/>
以監司為首臣竊以為不然監司察人者也郡守受察<lb/>
者也夫受察者然後可以察人今使之一日得外未歴<lb/>
郡守即居澄察之職所察郡縣略無能以制其心志佚<lb/>
氣驕未有不流於苛薄者臣愚欲望睿㫖明詔大臣應<lb/>
在内職事官未曽典郡而乞外者未得遽除監司且只<lb/>
<pb n="KR2f0039_WYG_162-26a"/>
與除郡守豈特更歷扵職任為不輕亦使在外之職當<lb/>
以次第而進其扵成就人材似非小補<lb/>
兵部侍朗胡銓上奏曰臣聞官冗者國用之大蠧也臣<lb/>
江西人也且以江西諸州言之如吉州小郡而兵官七<lb/>
八人幕職郡掾六七人酒官稅官四五人贑州雖號劇<lb/>
郡兵官至十餘人幕職郡掾八九人酒官稅官六七人<lb/>
如筠如袁又非贑吉比而兵官亦不下三四人幕職郡<lb/>
掾四五人稅官三四人隆興大府兵官宜倍扵他州而<lb/>
<pb n="KR2f0039_WYG_162-26b"/>
幕職郡掾酒官稅官亦復稱是繁然淆亂徒費廪給今<lb/>
縦未能頓罷宜稍損其數大郡止存二員小郡一員此<lb/>
省官冗之一也如臣言可採乞令給舍更加商㩁倘以<lb/>
為可行望賜行下諸路庶國用稍寛少紓民力天下幸<lb/>
甚<lb/>
寧宗嘉定元年太學博士真徳秀上奏曰臣㳟惟陛下<lb/>
天姿仁恕矜謹庶獄藹然有祖宗之風真祈天永命之<lb/>
本也然臣竊觀四方郡國之間猶有亡辠而致死有辠<lb/>
<pb n="KR2f0039_WYG_162-27a"/>
而逭刑者推原其故豈非典獄之官未盡得其人乎盖<lb/>
天下之獄起扵縣而成於州審訂其情而研覈其實皆<lb/>
州郡獄官之責也獄官而非其人則委成扵吏手變亂<lb/>
扵賕賂何所不有郡守不能盡知也提㸃刑獄不能徧<lb/>
察也繇是而上之朝雖刑寺審詳之憲部讞決之淑問<lb/>
如臯陶不過憑已成之案牘少加攷閱焉耳本源既失<lb/>
救之末流何益哉臣愚竊惟獄官之任匪輕而獄官之<lb/>
選未重有如特奏之授官胥史之補官入粟之拜官其<lb/>
<pb n="KR2f0039_WYG_162-27b"/>
間非亡材且能者然榮進之路既窮茍且之念易啟精<lb/>
明㢘潔者常少昏眊貪黷者常多顧使居典獄之官任<lb/>
民命之寄臣未見其可也且一尉之微近制猶不容以<lb/>
特恩授而百里之宰胥史入粟之流未甞得預其間盖<lb/>
以近民之官當重其選也何獨扵獄官而輕之哉臣願<lb/>
陛下念仁政之當先軫民命之至重明詔銓曹自今差<lb/>
注獄官非進士任子歷官無過與闗陞及格之人不許<lb/>
充選其特恩雜流之見為獄官者委監司守臣擇人保<lb/>
<pb n="KR2f0039_WYG_162-28a"/>
奏兩易其任待闕未上者改注他官治獄有稱者監司<lb/>
守臣條其實状以聞與量減舉主之數其贓汚不法者<lb/>
令所屬按劾重寘典憲盖注授不輕則人知自重激勸<lb/>
有方則人知自勉庶㡬小大之獄必察以情所以恵民<lb/>
生而召和氣非小補也倘臣言可採乞付有司詳議施<lb/>
行<lb/>
九年袁燮上奏曰臣聞人主不能躬親庶政故必擇忠<lb/>
賢以為之相宰相亦不能盡親庶政故必擇忠賢以為<lb/>
<pb n="KR2f0039_WYG_162-28b"/>
之属然則宰属者朝廷政事靡不闗焉顧不重哉故神<lb/>
宗皇帝嘗謂左右司所以學為宰相洋洋乎真帝王之<lb/>
格言大訓也臣嘗觀周禮天官冢宰之職雖百官群有<lb/>
司無所不統而獨於其為宰屬者表而出之故其序官<lb/>
曰太宰卿一人小宰中大夫二人宰夫下大夫四人上<lb/>
士八人中士十有六人旅下士三十有二人自小宰以<lb/>
至旅下士合六十有二人皆宰属也其品秩雖不侔然<lb/>
與聞國政足以裨大宰之所不逮者均焉爾大宰以輔<lb/>
<pb n="KR2f0039_WYG_162-29a"/>
佐人主為職而為屬者又以彌縫太宰為職合衆多之謀<lb/>
智講國家之利害豈復有所闕失哉今之宰相古太宰之<lb/>
職也太宰之屬至于六十二人而今之為宰屬者不過數人<lb/>
而止何其多寡之甚相逺哉葢自漢而下寖不如古所謂<lb/>
宰屬者惟曰長史曰司直曰公府掾而已去古益逺法制<lb/>
益隳而堂後官始得以用事我藝祖皇帝知堂史之多姦<lb/>
贓也開寳五年詔選令録簿尉為堂後官以士人代之取<lb/>
其究心儒學通知古今足以為宰屬之助與胥吏固不侔<lb/>
<pb n="KR2f0039_WYG_162-29b"/>
也自時厥後任吏如故蔡京秉政隂與交結更相表裏而<lb/>
紀綱日隳矣今陛下更化以來垂意宰屬精選才能之士<lb/>
以戢堂後官之姦可謂盛舉矣然政事不勝其多而宰屬<lb/>
不過數人耳目不能徧察思慮不能周知速則鹵莽緩<lb/>
則壅滯甚非所以彌縫宰輔也而况邊境未寧干戈未<lb/>
息正國家多事之秋有大議論有大更張必得人以共<lb/>
圖之自從臣以下謁見宰輔月不過一再爾豈能如宰<lb/>
輔之無時不見欵宻無間哉當世所切不容少緩伏惟陛<lb/>
<pb n="KR2f0039_WYG_162-30a"/>
下明詔二三大臣増置宰屬雖未能復成周之制亦宜<lb/>
求賢俊秉心公正者共濟國事則所補者多矣惟聖主<lb/>
亟圖之<lb/>
寧宗時彭龜年上奏曰臣竊考監司之官盖源流於秦<lb/>
以御史監郡然漢初猶惡其繁遂以丞相長史分刺諸<lb/>
州不立常貟逮世宗時始置十二部刺史亦不過一部<lb/>
一人而已本朝遵之其始逐路止置轉運使一人唯京<lb/>
東西河東北淮南兩浙乃有使副若糾察刑獄則命轉<lb/>
<pb n="KR2f0039_WYG_162-30b"/>
運司一常叅官掌之自淳化而後逐路置提刑之官然<lb/>
或置或罷猶不為常熈豐以來朝廷命使始紛紛矣蘇<lb/>
軾常論其弊譬之立廐長而馬益癯盖善諭也紹興初<lb/>
間雖未嘗大有所更革然所在監司多不備置或以一<lb/>
貟而兼領亦不聞有所闕敗然則天下之治亂繫乎監<lb/>
司之賢否不繋乎多寡也槩可見矣臣竊觀近日監司<lb/>
皆無闕貟間有一事而分為兩司一司而轄以二人者<lb/>
其間職掌不同好惡亦異外假舉刺内示趣向同一訟<lb/>
<pb n="KR2f0039_WYG_162-31a"/>
也而有是非焉同一吏也而有能否焉號令難於奉行<lb/>
往来疲扵迎送盖不止如蘇軾之所論其為害豈細也<lb/>
哉臣愚欲望陛下考祖宗創立之規監紹興權宜之意<lb/>
将所在監司或省或併間総於一貟或文或武不必於<lb/>
並置庶㡬州縣之吏易於趨向朝廷政令有所総一而<lb/>
貟數不多亦易選賢如姚崇所謂今止擇十使猶患未<lb/>
盡得人此尤當深察也<lb/>
龜年又上奏曰臣照對湖北州軍朝廷向来以經兵火<lb/>
<pb n="KR2f0039_WYG_162-31b"/>
之後土曠人稀民淳事簡縣道佐官多不備置而以縣<lb/>
尉兼主簿又以江湖盜賊出沒不常而差武臣為縣尉<lb/>
盖亦因時施宜初非以為經乆可行不可改之制也近<lb/>
年以来户口寖盛事亦向繁而一縣之間自知縣而下<lb/>
别無文臣為佐官若知縣或有事故即簿尉監務以次<lb/>
攝事而小使臣少知自愛不甚循謹吏民玩狎多致敗<lb/>
闕如本府近日監利縣酒稅姚師言因攝縣日侵夜行<lb/>
刑杖死坊户為提刑司按罷又有監利縣簿尉劉汝翼<lb/>
<pb n="KR2f0039_WYG_162-32a"/>
因攝縣事盜用官錢見具案聞奏此皆跡不可泯不容<lb/>
闊略者也其它生事擾人徃徃而是其弊至此豈容不<lb/>
解而更張之哉臣照得諸縣各有監務一貟雖云酒稅<lb/>
當置專官然一縣酒稅知縣鮮有不任責者酒稅若非<lb/>
知縣任責亦未必能趂辦故所至外縣多令知縣檢察<lb/>
酒稅政謂是爾臣愚以謂若使省罷稅官而以知縣兼<lb/>
酒稅復置主簿差注文臣而以佐知縣則一邑之事宜<lb/>
無不舉倘䝉聖慈以為可行即乞從臣所請下吏部将<lb/>
<pb n="KR2f0039_WYG_162-32b"/>
湖北縣道有未置主簿去䖏復置主簿一貟依格差注<lb/>
文臣却扵本縣省罷稅官一貟令知縣兼管酒稅其見<lb/>
任人令滿今任已授未上人别令改注不勝幸甚<lb/>
理宗時許應龍進故事曰淳化中王化基論冗官之弊<lb/>
曰唐虞建官惟百庶政惟和夏商官倍亦克用乂盖官<lb/>
不必備而惟其人今國家庶官實倍常數蠧國耗財乞<lb/>
相度廢省慶厯中歐陽脩言方今凋殘公私困急由官<lb/>
吏冗濫乞行澄汰若冗官去則科率減吏貟清不過㫷<lb/>
<pb n="KR2f0039_WYG_162-33a"/>
月民必受賜臣聞為官擇人則官雖簡而常若有餘為<lb/>
人擇官則官雖繁而常若不足夫張官置吏所以為民<lb/>
豈使之無功受禄而反以病民哉量能而後授則居其<lb/>
職必任其事而不才者不敢妄覬故官不濫而財不耗<lb/>
循情而輕予則奔競者必至扵僥求故官愈多而費愈<lb/>
廣自漢以来莫不以官冗為病皆由為人擇官而不為<lb/>
官擇人耳今日之官其冗尤甚倅貳添差大藩方置今<lb/>
則或創扵列郡議幕優閑絶無職掌今則㦯増為兩貟<lb/>
<pb n="KR2f0039_WYG_162-33b"/>
諸司之屬添辟無已制領之官同正並置不釐務者㦯<lb/>
給以正官之俸創窠闕者多徇其親故之私至若軍功<lb/>
尤為泛濫不歴行陣以議事為名而推賞初無寸功乃<lb/>
僥冒得官而注闕乃若左選入仕自有成式不應陞等<lb/>
者妄冀陞等法當待郊者求免待郊試銓不中則増年<lb/>
而注授京削尚欠則減貟而改秩自陳勞績未經覈實<lb/>
而濫叨遷秩牽合弊例巧於經營而亦獲循資僥倖之<lb/>
門既開奔競之風滋熾求而不予則恐咈人情執而不<lb/>
<pb n="KR2f0039_WYG_162-34a"/>
行則必犯衆怨夫貪位慕禄誰無倖得之心毁法為通<lb/>
適啟無厭之請為政者安得每人而恱之斷之以至公<lb/>
律之以定法則宛轉營求者自然息念況州縣之吏勞<lb/>
扵從事而廪給㣲薄無用之官反安坐而享厚禄此又<lb/>
所當察者伏讀開寳詔書有曰吏貟冗多而求其治誠<lb/>
難也俸禄鮮薄而責以亷無謂也與其貟冗而重費不<lb/>
若省官而益俸州縣以户口為率差減其貟而舊俸之<lb/>
外悉與増給大哉王言今日所當取法也矧今之楮幣<lb/>
<pb n="KR2f0039_WYG_162-34b"/>
折閱已甚以鏹計之不及元俸三分之一何以養亷若<lb/>
閑曹冗局可併者併之添差創闕可省者省之冒濫得<lb/>
官者澄汰之扳援妄求者杜絶之一遵公法不徇私情<lb/>
則當得者免需乆次姦巧者莫敢攘奪是非之心人皆<lb/>
有之則恱者衆而不悦者寡尚何舊弊之難革哉迩者<lb/>
邉功皆俾從軍冒授功賞嚴行追究欺偽轉官者繳而<lb/>
不行妄求陞等者抑而不予固足以明示意向息絶僥<lb/>
倖尤願守之以堅行之以必為官擇人而不為人擇官<lb/>
<pb n="KR2f0039_WYG_162-35a"/>
則各稱其職事罔不舉冗濫之弊既除俸給之費可省<lb/>
此乃王化基歐陽脩之所已陳而祖宗之所已行也輙<lb/>
敢援此以為獻惟陛下與大臣亟圖之<lb/>
福建安撫使李鳴復上奏曰臣誤䝉聖恩分畀越閫適<lb/>
當去嵗水潦之後庫筦空虚財計耗竭賦入有限支吾<lb/>
不行原其所由多縁近年以来官員添差數多蠧耗甚<lb/>
夥俸給嵗以數萬計米以千計他費不與焉近甞具劄<lb/>
奏陳乞止差正任免放行添差庶㡬郡無横費民得少<lb/>
<pb n="KR2f0039_WYG_162-35b"/>
蘇朝夕俟命今月十九日準省劄添差浙西提刑司幹<lb/>
辦公事黄元直改差浙東安撫司主管機冝文字仍釐<lb/>
務填見闕臣照得帥臣事務最簡舊管正任參議機宜<lb/>
撫幹三員事未甞不辦今添差參議則有蘭徳添差幹<lb/>
辦公事仍釐務則有趙與薇添差幹辦公事不釐務又<lb/>
有趙希䛾添差準備差遣仍釐務則又有史松卿兼準<lb/>
備差遣監贍軍酒庫則又有余紹祖正員居其三而創<lb/>
員居其五已不勝其多矣若更添差機宜一員則是兩<lb/>
<pb n="KR2f0039_WYG_162-36a"/>
倍其數非惟重費俸給又且徒見冗員聞黄元直世居<lb/>
紹興以本郡人任本郡差遣恐於祖宗成法不能無妨<lb/>
朝廷亦何便於此臣愚欲望聖慈特降睿㫖照臣前請<lb/>
與免放行添差黄元直改畀别郡差遣庶祖宗之法不<lb/>
至廢壊而州郡之力亦得少寛不勝莫大之幸<lb/>
元世祖時朝廷録平宋功遷至宰相執政者二十餘人<lb/>
因議更定官制太常少卿王磐奏䟽曰歴代制度有官<lb/>
品有爵號有職位官爵所以示榮寵職位所以委事權<lb/>
<pb n="KR2f0039_WYG_162-36b"/>
臣下有功有勞随其大小酬以官爵有才有能稱其所<lb/>
堪䖏以職位此人君御下之術也臣以為有功者宜加<lb/>
遷散官或賜五等爵號如漢唐封侯之制可也不宜任<lb/>
以職位<lb/>
中統時朝議汰冗官權近私以按察司不便欲併省之<lb/>
磐又上䟽曰各路州郡去京師遥逺貪官汙吏侵害小<lb/>
民無所控告惟賴按察司為之申理若指為冗官一例<lb/>
罷去則小民寃死而無所訴矣若曰京師有御史臺糾<lb/>
<pb n="KR2f0039_WYG_162-37a"/>
察四方之事是大不然夫御史臺糾察朝廷百官京畿<lb/>
州縣尚有弗及況能周徧外路千百城之事乎若欲併<lb/>
入運司運司專以營利増課為職與管民官常分彼此<lb/>
豈暇顧細民之寃抑哉由是按察司得不罷<lb/>
至元七年議立三省侍御史髙鳴上封事曰臣聞三省<lb/>
設自近古其法由中書出政移門下議不合則有駁正<lb/>
或封還詔書議合則還移中書中書移尚書尚書乃下<lb/>
六部郡國方今天下大於古而事益繁取決一省猶曰<lb/>
<pb n="KR2f0039_WYG_162-37b"/>
有壅況三省乎且多置官者求免失政也但使賢俊萃<lb/>
于一堂連署參決自免失政豈必别官異坐而後無失<lb/>
政乎故曰政貴得人不貴多官不如一省便世祖深然<lb/>
之<lb/>
十三年中書左丞許衡上䟽曰國家能汰省冗官則可<lb/>
以重名器抑僥倖厲亷能其為善政無疑也然言之甚<lb/>
易為之甚難盖人之情大抵患扵得失故凡得則喜凡<lb/>
失則怨此所謂已奪者猶可與已與者不可奪正謂此<lb/>
<pb n="KR2f0039_WYG_162-38a"/>
也方其用之之初正當甄别審察不以私親不以賄賂<lb/>
不以權貴量其限而簡用之自無冗長今既濫之於前<lb/>
遽欲黜之於後是恩之在私門者固無恙而怨則歸於<lb/>
上矣其可哉往者既不可復追繼自今後當盡改前失<lb/>
使天下之官有定貟嵗取之人有定數其科舉薦舉考<lb/>
課之法具見前史可考而知也然又必重風憲之權任<lb/>
㢘能之士使廵行天下糾彈黜陟無一不當則前所謂<lb/>
冗官者日減而新進者無積庶乎可補前日之失也<lb/>
<pb n="KR2f0039_WYG_162-38b"/>
衡又上䟽曰兵之於國在古已重在後世為尤重故樞<lb/>
宻之設特與中書對持號為二府兵興則宰相主之事<lb/>
寧則樞宻任事盖宰相平章軍國兵事可知也而兵之<lb/>
籍則不與樞宻兼緫兵馬兵籍可掌也而兵之符則不在<lb/>
體統相維無有偏失制雖近代而意實倣古或者謂樞<lb/>
宻併於中書為合古冢宰総百官之意殊不知古者冢<lb/>
宰止一人而今之為宰輔者動輙數十人此而不古而<lb/>
謂樞宻者獨可以古邪國家切務止在得人人苟未得<lb/>
<pb n="KR2f0039_WYG_162-39a"/>
徒紛更於此無益也<lb/>
趙天麟上䇿曰臣聞車輿之樞要在於管轄衣裳之提<lb/>
綱係扵要領要領不可以兼衽袂之資管轄不可以兼<lb/>
轅衡之用盖噐殊緩急則一無為萬有之宗名限重輕<lb/>
則一貴乃群卑之仰軒轅置六相而以風后等為之天<lb/>
乙立二相而以伊尹等充之是時爵分萬國國建諸侯<lb/>
及嬴秦罷侯而丞相號起自是以来累朝相傚其増損<lb/>
之制難以勝言其髙下之秩例皆極品儀刑端禁緫領<lb/>
<pb n="KR2f0039_WYG_162-39b"/>
紀綱掌一人家事之張皇作四海士民之倡率金章紫<lb/>
綬黄閤沙堤非惟詫殊異之丰儀所以示尊榮而委重<lb/>
也既資厚望當振清風我國家内立中書外立行省行<lb/>
省以革藩鎮諸侯之專中書以為公卿大臣之任防㣲<lb/>
之理亦已至矣樹治之法可謂盛矣然猶有未盡輙敢<lb/>
妄陳愚言竊見中書内省宻迩皇宮統餘省於上㳺弼<lb/>
聖君於中域但當坐而論道據槐府以秉鈞寬以宅心<lb/>
守台司而助化今也汴梁以北北京以南西界長安東<lb/>
<pb n="KR2f0039_WYG_162-40a"/>
窮遼海毫釐細務靡不相煩升斗㣲官亦来取決豈非<lb/>
管轄兼轅衡之用要領兼衽袂之資乎伏望陛下載崇<lb/>
都省申以大名諫院𨽻焉六部𨽻焉除烏䑓相府所統<lb/>
之外随朝九品以上亦皆𨽻焉選徳才無玷地望極清<lb/>
者為大中書令其丞相平章丞轄叅政以至府之參議<lb/>
院之諫臣暨郎官都事之司咸冠以左右之號凡宰執<lb/>
朝㑹商確萬機常以諫臣班于厥次有闕斯補有遺斯<lb/>
拾如此而聖徳加明治具張矣凡都省移文於行省以<lb/>
<pb n="KR2f0039_WYG_162-40b"/>
咨付付之行省移文於都省以咨呈呈之凡都省事闗<lb/>
行省及行省一切合禀事務咨呈於都省都省判送六<lb/>
部六部擬而呈之轉咨行省以行凡随朝九品以上及<lb/>
外路受宣命以上官都省注之如此而宰執益崇政事<lb/>
簡矣更望陛下於腹内取中别立一省謂之燕南等䖏<lb/>
行中書省以間汴梁北亰遼陽安西四省之間凡外路<lb/>
受勅牒以下官行省注之然後咨呈都省乞頒勅牒可<lb/>
也凡随朝諸有司當受付身者委都省出之凡外路諸<lb/>
<pb n="KR2f0039_WYG_162-41a"/>
有司當受付身者行省出之如此則上㢘逺地而堂陛<lb/>
愈髙都省増崇而天王益重矣或者以為國家因四逺<lb/>
及蠻荆之新附故立行省以鎮之腹内不湏立也殊不<lb/>
知汴梁有省豈汴梁亦新附之城哉事在不疑惟陛下<lb/>
察其可否而行之<lb/>
天麟又策曰臣聞視乎㝠㝠㝠㝠之中獨見曉焉者眼<lb/>
之神也聽乎無聲無聲之中獨聞和焉者耳之精也用<lb/>
此道以脩身則收視反聽而六通四闢矣移此理於御<lb/>
<pb n="KR2f0039_WYG_162-41b"/>
下則官賢委能而聦眀睿智矣故聖王不窺望而視已<lb/>
明不殫耳而聽已聦言貴委人之周也方今御史䑓官<lb/>
内有監察院以𨽻之外有㢘訪司以承之所以儆肅百<lb/>
僚風憲萬姓張理上下整齊人道也由此觀之御史之<lb/>
職非天子視聽之官而何哉是以霜簡鷺車柏林石室<lb/>
昭其清也援以立秋象以熒惑昭其嚴也鷹擊之諭豸<lb/>
冠之服昭其威也千歩清道王公遜避昭其重也中書<lb/>
門下並為三司昭其貴也五者備矣然後能指佞觸邪<lb/>
<pb n="KR2f0039_WYG_162-42a"/>
彰善癉惡使雄奸巨媚膽破聲消封豕長蛇骨寒心顫<lb/>
則狐狸渺害蠭蠆㣲毒将不治而自息矣今國家令御<lb/>
史臺凡百官之非違諸司之案牘朝㑹祭祀之事理斷<lb/>
失宜之𩔖以至於該載不盡應合糾察者並行糾察之<lb/>
其制可謂恢恢而不漏矣然則朱帷峻位但小節以為<lb/>
先蒼佩崇班視大端而難顧臣請以疇昔騐之阿哈瑪特<lb/>
擅政於前雖齠齓之童亦知切齒而恨也王僧格弄權<lb/>
於後雖牛馬之走亦知側耳而憎也於是䑓官以下察<lb/>
<pb n="KR2f0039_WYG_162-42b"/>
院之屬閉口吞聲見如不見宴居髙坐聞若不聞賴社<lb/>
稷福添曦朗照太原侠客揖聶政之長風大理名卿致<lb/>
臯陶之淑問兇渠遂翦赤子更生羙則美矣未盡善也<lb/>
且我國家建兹御史豈惟計典憲之末儀顧行文之小<lb/>
事哉然而憲䑓之不言本匪憲䑓之所欲由其省府之<lb/>
職秩懸隔而不敢抗衡故也況權臣之計百網千機以<lb/>
崔公並職尚且繩之以極刑以楊子同僚猶且䧟之於<lb/>
死地進而極正則徒遭刑戮而令清朝有殺直之名退<lb/>
<pb n="KR2f0039_WYG_162-43a"/>
而引病則誣以不忠而謂不肯出皇家之力睚眦以禁<lb/>
之艾頂以脇之所以霍光忠厚乃能容延年於宣帝之<lb/>
朝廷梁冀豺狼終亦致文紀於廣陵之賊窟方今百官<lb/>
公正庶務丕平然而弊習不可不防憲䑓不可不重伏<lb/>
望陛下厲憲䑓之風采俾行省以齊階首之以御史大<lb/>
夫一員使與行省首官品秩相同其餘貟位以次升之<lb/>
又宜命監察御史與六部侍郎品秩相同又宜立繡衣<lb/>
使者八貟於中丞之下秩同侍御史使之分使天下專<lb/>
<pb n="KR2f0039_WYG_162-43b"/>
糾行䑓及㢘訪司之不如法者又内䑓或有愆違宜命<lb/>
天下皆得舉發如罪状明白委為故犯重則投諸四裔<lb/>
以禦魑魅輕則免官禁錮放歸里閭如或妄舉反坐其<lb/>
人故聖王之御下也用而不疑疑而不用委任之體貌<lb/>
之及其得罪則是臣下自以罪加乎身也幸従臣言則<lb/>
奸邪難蔽而中外永清矣<lb/>
天麟又䇿曰臣聞設紀張綱莫如清簡建官置吏切戒<lb/>
繁多夫爵者官之尊也階者官之次也品者官之序也<lb/>
<pb n="KR2f0039_WYG_162-44a"/>
職者官之掌也位者官之居也禄者官之給也吏者官<lb/>
之佐也雖則事非位立而不辦亦有事因位多而益生<lb/>
此聖王所以貴寡而不貴衆欲静而不欲躁也唐虞稽<lb/>
古建官惟百夏商官倍亦克用乂周卿分職各率其屬<lb/>
厥後職貟愈多而治愈不及古矣是以漢光廢四百縣<lb/>
而下民業定隋文廢五百部而天下政行皆以官不用<lb/>
多而在乎得賢政不在煩而貴乎省事也今國家立制<lb/>
自王及國王郡王國公以下為爵自特進崇進至将軍<lb/>
<pb n="KR2f0039_WYG_162-44b"/>
大夫校尉郎為階自正一至從九為品掌典當行為職<lb/>
各職所居為位各位養亷之資為禄各司賛佐行文之<lb/>
史為吏其制亦以詳矣然而文武二等分布中外本欲<lb/>
圖寧而似乎難寧也臣伏見京師不急之司院無用之<lb/>
局署及随朝䑓省院部以下諸有司官吏可兼不兼可<lb/>
併不併亦已有之矣畿外行省随省諸有司宣慰㢘訪<lb/>
等司路府州縣倉庫局監等諸衙門及各衙門内官吏<lb/>
亦有冗者矣武臣萬户所管不滿萬人千户所管不滿<lb/>
<pb n="KR2f0039_WYG_162-45a"/>
千人之𩔖亦已有之矣臣竊以冗官之大弊有三一曰<lb/>
選法之弊二曰政事之弊三曰軍民之弊夫文武官吏<lb/>
貟數既多當考滿之時近春秋之選資格之簿擾攘紛<lb/>
紜保薦之文交錯旁午有司行文猶且未暇奚暇顧孰<lb/>
果有才孰果有徳而考校之也哉既不遑考校則取準<lb/>
於籍文薦書之所陳布者矣如此而欲雜流之人不進<lb/>
貨賄之隙不開豈可得乎雜流行賄者得志則人皆可<lb/>
以仕矣以致貟多闕少無如之何經營者早得遷除養<lb/>
<pb n="KR2f0039_WYG_162-45b"/>
髙者坐淹嵗月此選法之弊也夫文武官吏貟數既多<lb/>
有當決之事而不決有當行之事而不行問其職則曰<lb/>
我此職也問其施為則曰僚屬非一豈我之所能獨主<lb/>
哉混齊竽而難辨受王命而自安及乎朝廷聞之遂立<lb/>
稽違期限之罰不亦甚歟此政事之弊也夫文武官吏<lb/>
貟數既多國家用人路廣浮濫亦升遂使臨蒞在下豈<lb/>
能敷政化哉政化不敷而刻剥之苦役使之煩為害良<lb/>
多此軍民之弊也三弊不絶而立法以防之主法者不<lb/>
<pb n="KR2f0039_WYG_162-46a"/>
能旁照貟益增矣貟增而弊亦自有矣況法立而懼法<lb/>
之人姦欺之計愈生乎故湏二弊盡絶而後法方可立<lb/>
也伏望陛下凡亰師不急之司院無用之局署及天下<lb/>
諸衙門可罷者罷之凡行省随省諸有司宣慰㢘訪等<lb/>
司路府州縣等一切諸衙門及萬户千户所管不及數<lb/>
之𩔖可併者併之凡省䑓院部以下有諸司之官吏及<lb/>
天下諸衙門之官吏可減者減之然後以慎名器之法<lb/>
擇人而用之又以考幽明之法順理而考之則典選者<lb/>
<pb n="KR2f0039_WYG_162-46b"/>
易見其人易程其效而選法清矣臨政者事有所歸職<lb/>
有所主而政績成矣在下者省於煩役免於苦刻而民<lb/>
業定矣民者天下之本也民業定而天下太平矣<lb/>
文宗至順二年監察御史陳思謙上言銓衡之弊入仕<lb/>
之門太多黜陟之法太簡州郡之任太淹朝省之除太<lb/>
速欲設三䇿以救四弊一曰至元三十年以後増設衙<lb/>
門冗濫不急者従實減并其外有選法者并入中書二<lb/>
曰宜叅酌古制設辟舉之科令三品以下各舉所知得<lb/>
<pb n="KR2f0039_WYG_162-47a"/>
才則受賞失實則受罰三曰古者刺史入為三公郎官<lb/>
出宰百里盖使外職識朝廷治體内官知民間利病今<lb/>
後歷縣尹有能聲善政者受郎官御史歷郡守有竒才<lb/>
異績者任憲使尚書其餘各驗資品通遷在内者不得<lb/>
三考連任亰官在外者湏歴兩任乃遷内職績非出𩔖<lb/>
守不敗官者則循以年勞處以常調凡朝闕官貟須二<lb/>
十月之上方許遷除帝可其奏<lb/>
順帝時議罷先朝所置奎章閣學士院藝文監等官學<lb/>
<pb n="KR2f0039_WYG_162-47b"/>
士康里山奏曰民有千金之産猶設家塾延館客豈有<lb/>
堂堂天朝冨有四海一學房乃不能容耶帝深然之<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷一百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三十五</head> <lb/>
    <p>
<pb n="KR2f0039_WYG_035-1a"/>
欽定四庫全書<lb/>
　歴代名臣奏議巻三十五<lb/>
　　　　　　　　　　　明　楊士竒等　撰<lb/>
　　治道<lb/>
宋英宗時知諫院傅堯俞陳十事奏曰臣伏自念愚拙<lb/>
亡狀乆無云補不敢頻乞入對以煩天聴今有十事條<lb/>
列于後<lb/>
　一竊見軍營摧倒極多材用人力猝未能辦集恐朝廷<lb/>
<pb n="KR2f0039_WYG_035-1b"/>
　　以軍人暴露督役苛急今積潦方甚天氣漸寒伏<lb/>
　　乞據材用人力以責功限但使無惰慢者足矣如<lb/>
　　此免使就役之人更生咨怨且令營造頗得堅完<lb/>
　一竊聞僧慶輔内降指揮與鑒義雖未即施行候有<lb/>
　　闕與試縁斜封内降今古以為惡政不意陛下復<lb/>
　　啓其端在先帝詔條慶輔合行勘責臣以其事小<lb/>
　　不欲露章奏劾伏望今後如此等事一切寝罷<lb/>
　一竊見近日摺用多新進之士乆在仕塗者豈皆是<lb/>
<pb n="KR2f0039_WYG_035-2a"/>
　　非材今充滿外廷率未聞選擢此曹既無崇顯之<lb/>
　　望益自懈退伏望參用舊人以勵其力<lb/>
　一設官分職各有司存今百司備具而每有興作營<lb/>
　　造必差他官領之故耗蠧益多而不中程度伏望<lb/>
　　一切委之有司茍不修舉則重行黜降<lb/>
　一伏見三代治道猶不免弊必隨宜而救之昔周人<lb/>
　　尚文文之弊小人以僿故救僿莫若忠今風俗多<lb/>
　　浮文而少實事可謂弊極矣伏望進惇樸悃愊之<lb/>
<pb n="KR2f0039_WYG_035-2b"/>
　　士抑浮華而救之<lb/>
　一竊見近日王宫官進用頗速臣以為選材以輔導<lb/>
　　皇子茍得其人宜頗持乆庶相諳悉有所裨益今<lb/>
　　開王邸廼仕宦之捷徑耳惟陛下留意<lb/>
　一伏以以疎間親是謂不韙臣雖至愚荷陛下㧞擢<lb/>
　　過寵不敢以踈逺自外輒及陛下之親者然非敢<lb/>
　　有所間也今遭遇陛下者人多附而趨之其識分<lb/>
　　守道者必不肯輒為此態有附有不附則愛憎隨<lb/>
<pb n="KR2f0039_WYG_035-3a"/>
　　而生矣其毁譽之言望陛下審察<lb/>
　一伏見先帝事無巨細必徇至公雖輔弼恩倖一有<lb/>
　　公議無偏主者故大臣與内臣無極盛之權所以<lb/>
　　多歴年所力省而無事不知體要者謂先帝崇奬<lb/>
　　言事者過當宜一切矯之臣以為果如是於陛下<lb/>
　　無益適足長輔弼恩倖之權耳恐陛下乆逺費力<lb/>
　　而事多雖欲悔之無由也<lb/>
　一竊見士大夫以至吏民皆以陛下為不納忠諌陛<lb/>
<pb n="KR2f0039_WYG_035-3b"/>
　　下以睿聖之資而得此聲於天下豈不惜哉臣觀<lb/>
　　聖度閎深雖苦言訐直亦不加怒所少者未能擇<lb/>
　　善而従之耳不能擇善而従雖日對十人且無益<lb/>
　　於事臣恐朝廷之公議日尠陛下之聦明日塞此<lb/>
　　事非細願深思之<lb/>
　一伏見近日陛下於皇太后禮意有加兩宫頗甚歡<lb/>
　　睦雖禁庭邃宻莫審端倪然其知者莫不慶抃臣<lb/>
　　度陛下祇畏天誡進修子道此事宜不虛矣願陛<lb/>
<pb n="KR2f0039_WYG_035-4a"/>
　　下日慎一日益盡孝誠天將報陛下以大福固不<lb/>
　　獨人情之恱喜也<lb/>
右皆當今切務有益光明輒效知無不言不復更擇細<lb/>
大臣既不敢徒為髙論又不敢飾為繁文言淺意深願<lb/>
陛下必賜収採<lb/>
張方平上言曰陛下受天明命纂隆大統勵精圗治志<lb/>
在緝熈祖宗休烈虛懐訪逮思聞嘉言自輔臣近職沃<lb/>
心納説盖日有以啓廸天聦者矣臣以薄陋乆叅侍従<lb/>
<pb n="KR2f0039_WYG_035-4b"/>
昨因外徙暫留朝著居無職事不敢請對旒扆今被命<lb/>
守藩奉辭就路敢不少効狂斐㣲補大猷臣聞治國者<lb/>
知為政之所先則能成天下之務知當世之所急則能<lb/>
通天下之變方今政之所先莫先於簡人材時之所急<lb/>
莫急於足貨食簡人材當察其誠偽足貨食在屏斥其<lb/>
浮冗推是而言觸類而長之提綱而衆目張矣臣請略<lb/>
舉其槩堯舜禹臯陶益稷古今所謂聖君賢臣也書稱<lb/>
堯曰克明俊徳平章百姓以協和萬邦言帝堯能明俊<lb/>
<pb n="KR2f0039_WYG_035-5a"/>
徳之士任用之以平和章明百官之政故得天下乂安<lb/>
至於舜禹臯陶益稷相與謨治道之要吁嗟相戒率以<lb/>
知人為本且曰知人則哲惟帝其難之夫帝堯猶以知<lb/>
人為難可諒人之難知也若夫天下之廣萬機之煩故<lb/>
非一人之聦明精慮所能周舉亦在操其要而已矣今<lb/>
自二府輔臣侍従近列至於左右前後之人其材用淑<lb/>
慝不可不知也知其材用淑慝則陛下之腹心有所付<lb/>
然後庶務可以舉矣以陛下之明而察其言行考其能<lb/>
<pb n="KR2f0039_WYG_035-5b"/>
効叅之羣論亦可以得其粗矣若復要其操守觀其履<lb/>
乆而益審則盡其精者矣此所謂簡人材之大畧也方<lb/>
今中外庶務積習頽弛兵籍猥多而不精練吏貟猥多<lb/>
而智効一官者少至于官省之事體宗室之禮分制度<lb/>
不立茍為因循國計不贍民生日匱此所謂斥游冗之<lb/>
大略也或曰持盈守成之道當循舊章兹所謂淺近之<lb/>
常談不知時務者也今日之政其弊豈可不救譬之琴<lb/>
瑟不調甚者必改而更張之況當陛下始初健粹天下<lb/>
<pb n="KR2f0039_WYG_035-6a"/>
想望朝廷風采傾耳以聽惟新之令盖人心惟危道心<lb/>
惟㣲惟精惟一允執厥中發而中節斯謂之中事舉其<lb/>
中無過可矣若曰恬而無以為也何異大廈有風雨之<lb/>
患而不知葺病者有膚腠之爽而不知療良匠善醫豈<lb/>
應若是臣今所言所謂舉其槩者譬之文章為發題爾<lb/>
陛下以臣言稍合於理試舉此題以詢諸可顧問者必<lb/>
有能推廣利害詳為條對又以見臣下之器識庶於海<lb/>
嶽薄増塵露<lb/>
<pb n="KR2f0039_WYG_035-6b"/>
神宗初即位知雜御史劉述上奏曰臣以不才䝉陛下<lb/>
擢居言責之地惟是朝廷之急務時政之得失天下之<lb/>
利病未能有所建明夙夜循省懼無以裨聖慮資盛徳<lb/>
有孤陛下任使之意輒嘗思之得當今之所宜先者三<lb/>
數事謹具條列以聞惟陛下哀其愚衷恕其狂斐留神<lb/>
而財擇之天下幸甚臣聞帝王接物也以至誠為先權<lb/>
數不足任也歴觀六籍之指歸未有不本於至誠者至<lb/>
於天下國家之治亦在誠其意而已矣夫惟至誠為能<lb/>
<pb n="KR2f0039_WYG_035-7a"/>
終始萬物為能事神接人行之至者雖金石無情猶可<lb/>
以動之況其有知者乎是故人君以至誠接於下則臣<lb/>
下以至誠事其上易曰厥孚交如信以發志是也迹之<lb/>
古人何嘗不然詩曰呦呦鹿鳴食野之苹説者曰鹿得<lb/>
苹呦呦然鳴而相呼懇誠發於中此言文王以至誠接<lb/>
於下猶鳴鹿之相呼無非出於懇誠者也夫人君能以<lb/>
至誠接於下而臣下不務傾心畢力以報其上者未有<lb/>
也詩曰憂心悄悄僕夫況瘁此言臣下憂君之極至於<lb/>
<pb n="KR2f0039_WYG_035-7b"/>
僕夫亦皆瘁病其於報上也何如哉若夫任權數以臨<lb/>
人而不繇至誠則人亦將以不誠事之此非所以感人<lb/>
心之道也非徒不足以感人心而已則又將有輕朝廷<lb/>
之心何也夫任權數者舉事於此而用意在彼人將曰<lb/>
今之所以然者意不在是也盖將有為焉耳殆非人主<lb/>
所以取重於天下之道也故夫權數者醇徳之病中人<lb/>
用之己為非宜況人主之尊乎臣恐輔道之臣有以此<lb/>
術開陛下者陛下信而行之適足為累耳其於盛徳未<lb/>
<pb n="KR2f0039_WYG_035-8a"/>
見其補也臣又聞聖人不以獨見為明而以羣言為用<lb/>
以堯之聖也知臣下之賢而不自用必俟羣臣僉舉然<lb/>
後裁有所試耳其於退不肖也亦然方鯀之圮族也堯<lb/>
知其不可用而四岳以為能堯於鯀不敢自斷於已而<lb/>
不用卒徇四岳之言以試之者何也堯之心以謂知其<lb/>
圮族者獨予一人而已而羣臣以為能者且衆而弗成<lb/>
之績又未暴於當世是以不敢斷於已而從衆也且人<lb/>
君自用不足以為世法堯舜之所用心後世之所宜行<lb/>
<pb n="KR2f0039_WYG_035-8b"/>
者也而陋儒之論以為人君必操獨斷之權使威福一<lb/>
出於己臣下不得而與之然後人君之道尊嗚呼其亦<lb/>
不思甚矣夫萬機之叢脞臣庶之夥繁而欲以一人聦<lb/>
明斷之非前聞也夫所謂獨斷者謀之於衆而斷之以<lb/>
已耳非謂弗詢於下而獨出於上之謂也弗詢於下而<lb/>
獨出於上是為自用耳人君自用使事事能中其理猶<lb/>
後於古人又況未能盡然乎輔道之臣有持此説以誤<lb/>
陛下者陛下信而行之適足為累耳於盛徳未見其補<lb/>
<pb n="KR2f0039_WYG_035-9a"/>
也臣又聞人禀一元之氣而生所禀有厚薄故其質有<lb/>
美惡之别焉若辯與訥出於自然非美惡之所繫也是<lb/>
故其質美矣而其辭訥焉不害為君子其質惡矣而其<lb/>
辭辯焉不害為小人知人之術當觀其質性何如不當<lb/>
較其辯與訥也昔漢文帝登虎圏愛嗇夫代上林尉對<lb/>
禽獸簿甚悉詔拜嗇夫為上林令張釋之曰絳侯東陽<lb/>
侯稱為長者此兩人言事曽不能出口豈效此嗇夫喋<lb/>
喋利口捷給哉今以嗇夫口辯而超遷之臣恐天下隨<lb/>
<pb n="KR2f0039_WYG_035-9b"/>
風而靡爭口辯而亡其實且下之化上疾於影響舉措<lb/>
不可不審也於是文帝乃止不拜嗇夫當時文帝能忍<lb/>
已所愛以從直言天下莫不以為賢及武帝之季田千<lb/>
秋以一言取宰相封侯單于聞之曰漢置丞相非用賢<lb/>
也一妄男子上書即得之矣以中國天子之所為而動<lb/>
為夷狄輕笑可不重謹哉孔子曰禦人以口給屢憎於<lb/>
人焉用佞夫言足以為世法者宜莫如孔子臣願陛下<lb/>
深信之而以漢之文武為鑒不貴嘵嘵切辯之人使中<lb/>
<pb n="KR2f0039_WYG_035-10a"/>
外聞之不敢飾虛言以來應天下幸甚臣又聞王言惟<lb/>
作命命一出則天下風行而影従之不可不謹也書曰<lb/>
謹乃出令盖出令不謹則其施之也不能無不安之理<lb/>
施之而不安則必更張之又不審則必至于再至于三<lb/>
為令而至于再三則天下安所從乎是故古之人君將<lb/>
有言也必先慮之於心咨之於衆決之於故老大臣然<lb/>
後行之是故渙然如汗而不可反也確然如金石而不<lb/>
可變也今夫令之出也下未及行而巳追改之矣一有<lb/>
<pb n="KR2f0039_WYG_035-10b"/>
使令也其人未及往而已易之矣不知左右之臣所與<lb/>
陛下計事者誰歟是何不審之甚也昔漢文時人有言<lb/>
季布賢召欲以為御史大夫又言其勇使酒難近至留<lb/>
邸一月罷布進曰臣待罪河東陛下無故召臣此人必<lb/>
有以臣欺陛下者今臣至無所受事罷去此人必有以<lb/>
臣為不可者陛下以一人譽召臣一人毁去臣臣恐天<lb/>
下有識者聞之有以窺陛下今令行而數易臣恐天下<lb/>
之窺陛下有不止如漢文之時也臣願陛下務持重毋<lb/>
<pb n="KR2f0039_WYG_035-11a"/>
易由言研慮於内咨謀於外計其可乆而必行之天下<lb/>
幸甚臣又聞君捴其治臣分其職君主逸臣主勞勞逸<lb/>
之分要之臣主賢不賢耳是故臣主俱賢則君逸而臣<lb/>
勞主賢而臣不賢則主勞而臣逸臣伏見陛下躬攬萬<lb/>
幾動踰宵旰而未嘗休息彼之所謂輔弼之臣其間才<lb/>
力必有不堪其任者不然何致陛下勤勞之至此也今<lb/>
夫一邑之小丞尉之卑朝廷尚思擇其人而任之況天<lb/>
下之大兩府之重乎荀卿子曰請問為政曰賢能不待<lb/>
<pb n="KR2f0039_WYG_035-11b"/>
次而舉不能不待頃而廢元惡不待教而誅此可謂得<lb/>
為政術也臣願陛下察其不堪任者而絀之舉賢才而<lb/>
屬之亦不可少緩矣何也方今法度日隳紀綱日益不<lb/>
振天下委靡日入於不治此正勤求有為之人使之有<lb/>
為當此時也不求有為之人使之有為而舉與夫不足<lb/>
與為之人共為之一旦至於亡可柰何然後按刑章以<lb/>
誅之亦無補於事矣竊譬之人有疾病也初在腠理不<lb/>
治已而傳至血脈藥石之功猶可以及之於斯時也又<lb/>
<pb n="KR2f0039_WYG_035-12a"/>
忽而不治浸淫至于膏肓雖有倉扁亦無如之何古人<lb/>
有言曰為可為於可為之時今日之謂也臣竊觀陛下<lb/>
以英睿之資躬親庶政焦勞圖治日甚一日虛巳以求<lb/>
讜言如恐不及間者嘗詔中外陳時政得失今者又詔<lb/>
廷臣以次轉對欲以聞朝廷之廢闕措天下於安平其<lb/>
用心可謂至矣臣敢不悉心竭慮為陛下具陳為治本<lb/>
末之狀庶幾有補於萬分雖不能正之於將然之前尚<lb/>
冀有以救之於已然之後恭惟陛下首推至誠以御下<lb/>
<pb n="KR2f0039_WYG_035-12b"/>
而不繇權數博詢衆智而不任獨斷不旌口給之人不<lb/>
出不審再三之令精求蹈道冨才忠力有為之人而委<lb/>
任之然後血脈之疾可除而藥石之功加於天下矣臣<lb/>
不勝惓惓之愚<lb/>
監察御史裏行馬黙以論歐陽修事通判懐州上疏陳<lb/>
十事一曰攬威權二曰察奸佞三曰近正人四曰明功<lb/>
罪五曰息大費六曰備凶年七曰崇儉素八曰乆任使<lb/>
九曰擇守宰十曰禦邉患攬威權則天子勢重而大臣<lb/>
<pb n="KR2f0039_WYG_035-13a"/>
安矣察奸佞則忠臣用而小人不能幸進矣近正人則<lb/>
諫諍日聞而聖性開明矣明功罪則朝廷無私而天下<lb/>
服矣息大費則公私富而軍旅有積矣備凶年則大恩<lb/>
常施而禍亂不起矣崇儉素則自上化下而民樸素矣<lb/>
乆任使則官不虛授而職事舉矣擇守宰則庶績有成<lb/>
而民受賜矣禦邉患則四逺畏服而中國彊矣<lb/>
時詔求言文州曲水令宇文之邵上書曰陛下初即大<lb/>
位念萬世無疆之業詔求闕失開闢言路可謂誼主矣<lb/>
<pb n="KR2f0039_WYG_035-13b"/>
易家人之初九曰閑有家悔亡九處家人之初當端其<lb/>
本以保終吉民之所以望而則效者常在於人君繼統<lb/>
之始此安危之機不可不慎也昔成湯既沒伊尹奉太<lb/>
甲以見厥祖戒之曰今王嗣厥徳罔不在初陛下新服<lb/>
厥命惟以祖宗為念以天人為畏則小大之事不懈矣<lb/>
宋之有宋百有餘年陛下一日南面而享之固宜跡其<lb/>
所得之艱難夙夜栗栗以勤負荷永思太祖之武太宗<lb/>
之文真宗之畏天克已仁宗之寛大慈仁英宗之厲精<lb/>
<pb n="KR2f0039_WYG_035-14a"/>
庶政立則見五聖於前行則見於側坐則見於堂食則<lb/>
見於杯杅之間詩曰天難諶斯言天不可不畏也書曰<lb/>
民可近不可下言民不可不畏也去嵗以來千里不雨<lb/>
近者畿甸逺者河北京東蝗螟蔽野榖價踊貴重以山<lb/>
陵之役京西民力尤為彫敝臣竊恐葦蒲之盜或貽宵<lb/>
旰之憂為今之計不過多鬻爵以濁入仕之流廣度僧<lb/>
以奪可耕之民終非計也願令被災之郡許富者舉息<lb/>
於下户官給以質驗待豐嵗償其所貸逋者官為治之<lb/>
<pb n="KR2f0039_WYG_035-14b"/>
其息不過一倍此有餘貲者樂為而濵死之衆可救溝<lb/>
壑之命陛下又責躬引咎寛獄訟出宫女斥裒斂之吏<lb/>
蠲苛虐之政罷無名之費省勦民之役凡所蠧政而召<lb/>
乖怨之氣者舉更革之如此則大異可塞王化可興也<lb/>
京師者諸夏之本也今薦紳之士不勵名節而以勢利<lb/>
離合器皿衣服窮於侈麗車馬宫室過於軌制姦聲亂<lb/>
色盈溢耳目衢巷之中父子兄弟不敢肩隨孰謂王者<lb/>
之都而風俗一至於此哉願陛下思所以澄源之法以<lb/>
<pb n="KR2f0039_WYG_035-15a"/>
禮節廉耻磨切臣下崇奬敦厚而都下亦少為之厲禁<lb/>
滌去佻薄之弊淫瀆敗教之具一加遏絶凡侍従輔弼<lb/>
宜慎簡修潔方嚴之臣俾宅其任以允清議古之求賢<lb/>
者數路以取之寵以好爵厚其禮命惟恐其去也而猶<lb/>
有三聘而不顧者有閉門而不納者有踰墻而避之者<lb/>
臣諫其君而三不聽則去之其至效也君必使人要之<lb/>
年七十而致其事君不聽則必以几杖錫之猶有不稅<lb/>
冕而行者有辭三公而為人灌園者今日仕進之門國<lb/>
<pb n="KR2f0039_WYG_035-15b"/>
家直患不能塞之爾科防日増格令日繁來者日甚拒<lb/>
之日峻猶有假名氏以竊官號匿苫塊之哀以干寵祿<lb/>
少者増齒以希蚤仕老者匿年以幸晚祿譬之隄防之<lb/>
壤塞其一穴一宂又決蕩然莫之能止也今限年致仕<lb/>
著於令矣又患其去之不速令於門闕以示百僚而猶<lb/>
不知止者其可痛也陛下合稍補其弊隆於待士之意<lb/>
示之以至廉之實使衣冠者人人自重庶幾風教之美<lb/>
少近於古去嵗諒祚猖獗七八萬衆突至大順廟堂無<lb/>
<pb n="KR2f0039_WYG_035-16a"/>
竒筭守邉無良將臣竊為朝廷憂之慶歴間緣邉之民<lb/>
不解帶者七年國用大窘三將淪沒而功不成者陛下<lb/>
知其然乎其患在於敵兵常合而我兵常分也六路兵<lb/>
無慮二十萬而二十三州二百餘寨分屯保戍則是我<lb/>
兵雖多而散在處處也賊之來也大則六監軍衙頭一<lb/>
時俱發小則隨處寇掠邉城一面受敵則所與角戰者<lb/>
無幾而城寨之兵又各有所守不可會集衆寡不敵則<lb/>
乞師告急救兵纔至賊又巳去今賊常以合兵擊我散<lb/>
<pb n="KR2f0039_WYG_035-16b"/>
兵而我常以不敵之衆當其鋒此慶歴之失也今不改<lb/>
前轍則後車又將覆也觀今之勢其能深入賀蘭收復<lb/>
十四州以為我有也乎臣知其不能也其能如先朝之<lb/>
舉五路進軍直擣其巢穴乎臣又知其不能也計今之<lb/>
利莫若詔諸道分勒所部將五符尺籍而規畫之若干<lb/>
以為守若干以為戰若干以為救兵必使與戰兵相近<lb/>
而駐於喉亢之地則可以應猝而不失機會也唃氏嘗<lb/>
為元昊所殘南徙歴精亦宜厚其種族共為聲援以蠻<lb/>
<pb n="KR2f0039_WYG_035-17a"/>
夷攻蠻夷計之上也吐谷渾者今之文扶羌是也其俗<lb/>
隨水草遷徙食肉衣毛無堅甲利刄臨陣擊刺之技不<lb/>
及於他夷仰給我之泉茗繒帛與之通者亦特以其馬<lb/>
也今隂平之民嵗苦重役者勾馬戸也凡羌馬之來則<lb/>
使之資給費公私之財甚多而所入之馬不足以備國<lb/>
乗不足以戰也邉吏養羌非不厚也而去嵗反有安昌<lb/>
之變塞上之民切齒且安昌之羌與南路磨蓬羅多留<lb/>
罨林諸寨之羌一也今閉安昌之路禁其出入而諸寨<lb/>
<pb n="KR2f0039_WYG_035-17b"/>
之馬貿易如故是何異一室而多門者杜其前而闢其<lb/>
後乎臣之縣所管萬戸而居民蕭然者其弊實在於羌<lb/>
也至和講解之後約不敢犯邉而去嵗火我三寨驅殺<lb/>
士卒國家以奉西北邊者勢不得巳也今又驕寵小羌<lb/>
而足其無厭之求乎臣愚以為不若杜塞衆路使不得<lb/>
入而絶市無用之馬益以一旅之兵列置諸堡則邉民<lb/>
小安矣為政所重莫急於農且耕則得食不耕則不得<lb/>
食繫其身之損益也長民者何與焉夫各治其田以厚<lb/>
<pb n="KR2f0039_WYG_035-18a"/>
其生者百姓之私節授民事往而立官以勸課之者人<lb/>
君之公也詩曰曽孫來止以其婦子饁彼南畆田畯至<lb/>
喜此天子之勸農也又曰嗟嗟保介維莫之春亦又何<lb/>
求如何新畬此諸侯之勸農也今監司郡守皆以勸農<lb/>
為目然而未嘗省民臣願立考課之法以農政為殿最<lb/>
言之似迂而富國之良術也郡縣之政類多因循而不<lb/>
甚治者臣知其由也上下牽制不得盡其才故也千里<lb/>
之郡不能興利除害受制於郡守也百里之邑不能興<lb/>
<pb n="KR2f0039_WYG_035-18b"/>
利除害受制於縣令也郡縣之吏寧違天子之詔條而<lb/>
不敢違按察之命盖違天子之詔條未必獲咎而違按<lb/>
察之命其禍可立而待也今一伍之長一卒之正以法<lb/>
治其所部上不問其所為也今為民守令而其勢固不<lb/>
若卒伍之長郡縣之民習知其勢之弱而不畏服其教<lb/>
令此獄訟所以益多也臣願精選監司必以清望假守<lb/>
令之權責其實效庶循良之吏有聞焉凡臣所陳明詔<lb/>
之所求也然臣尚有至忠不敢黙黙又為陛下極言之<lb/>
<pb n="KR2f0039_WYG_035-19a"/>
臣聞疾未兆而先治者善醫也夫居憂而約居樂而泰<lb/>
人情之常也今陛下處則諒闇服則端衰行則苴杖無<lb/>
紛華之事交戰於前誠能以此時逺念將來之失慎微<lb/>
杜漸克已復禮使其志一定則他日雖有可欲之物亦<lb/>
無以勝其習成之性也伯益之戒舜曰罔遊于逸罔淫<lb/>
于樂傳說之戒髙宗曰不惟逸豫惟以治民夫舜起於<lb/>
耕稼陶漁髙宗遯于荒野極知小人之勞二臣猶或以<lb/>
此戒之況陛下生長富貴臨御方始則安可不豫為之<lb/>
<pb n="KR2f0039_WYG_035-19b"/>
防哉願陛下聽政之間則命通經之士講明古訓究觀<lb/>
敗亡之主以自創艾盡孝兩宫咨謀故老則恐懼修省<lb/>
習而成性矣臣誠思憂過計三載變除之後永厚陵土<lb/>
漸乾而陛下憂憚之心又已衰殺襲衮冕憑玉几目有<lb/>
靡曼之色耳有要妙之聲凡所以娛意者畢奏於前非<lb/>
信道之深孰得而禦哉老子曰塞其兊閉其門終身不<lb/>
勤正在於今日也<lb/>
起居舎人韓維上言曰臣竊聞陛下以來日御便坐聽<lb/>
<pb n="KR2f0039_WYG_035-20a"/>
政臣愚慮所及輒有三事以為慎始正本之助幸陛下<lb/>
省察一者陛下新罹大憂方當以思親摧慕為意從權<lb/>
聽政盖是不得已者惟大事急務特賜裁決其餘且可<lb/>
闊略故事始見羣臣及降坐入宫皆舉音號慟此髙宗<lb/>
諒隂不言之意也二者執政皆兩朝顧命大臣人君所<lb/>
當與共圗天下之務者也陛下即位之初尤宜推誠加<lb/>
禮每事咨訪以盡其心至于博謀羣臣究極理道雖是<lb/>
美徳止可宻裨聖慮及至決議論發號令必須經由二<lb/>
<pb n="KR2f0039_WYG_035-20b"/>
府施行乃合政體周公戒伯禽曰不使大臣怨乎不以<lb/>
盖謂此也三者百職事各有職分惟當責任使人盡其<lb/>
能若王者代有司行事最為失體孔子曰先有司是也<lb/>
三體既正矣若夫恭已倡率隨事裁決則一繫聖斷也<lb/>
天下大事不可猝為人君施設自有先後惟陛下加意<lb/>
慎重以副四海觀望臣不勝苦切涕泗之至<lb/>
元豐八年維知陳州又上言曰臣伏被聖㫖曲諭誨言<lb/>
退託不逮下詢愚賤以求輔助此誠古聖君哲后保邦<lb/>
<pb n="KR2f0039_WYG_035-21a"/>
安民之先務也臣聞命之始且悲且喜輒不自揆每進<lb/>
瞽言少佐初政之萬一竊以為治天下之道不必過求<lb/>
髙逺止在審人情而巳識人情不難以己之心推人之<lb/>
情則可見矣大凡人情貧則思富苦則思樂勞則思息<lb/>
欝塞則思通陛下誠能以利民為本則人富矣以愛民<lb/>
為心則人樂矣役事之有妨農務者去之則勞困息矣<lb/>
法禁之無益治道者蠲之則欝塞通矣推此而廣之盡<lb/>
誠心而行之則聖子神孫觀陛下之法不待教而自成<lb/>
<pb n="KR2f0039_WYG_035-21b"/>
聖徳賢士聞陛下之風不煩開諭而争宣忠力矣何憂<lb/>
軍民不忻戴社稷不安固乎臣世受國恩兄弟並列顯<lb/>
近陛下雖不宣諭猶思裨補况親奉聖訓哉臣無任感<lb/>
恩思報激切之至<lb/>
熈寧元年翰林學士王安石上奏曰臣前䝉陛下問及<lb/>
本朝所以享國百年天下無事之故臣以淺陋誤䝉聖<lb/>
問廹於日晷不敢乆留語不及悉遂辭而退竊念聖問<lb/>
及此天下之福而臣遂無一言之獻非近臣所以事君<lb/>
<pb n="KR2f0039_WYG_035-22a"/>
之義故敢冒昧而粗有所陳伏惟太祖躬上智獨見之<lb/>
明而周知人物之情偽指揮付託必盡其材變置施設<lb/>
必當其務故能駕馭將帥訓齊士卒外以折夷狄内以<lb/>
平中國於是除苛賦止虐刑廢強横之藩鎮誅貪殘之<lb/>
官吏躬以節儉為天下先其於出政發令之間一以安<lb/>
利元元為事太宗承之以聦武真宗守之以謙仁以至<lb/>
仁宗英宗無有逸徳此所以享國百年而天下無事也<lb/>
仁宗在位歴年最乆臣於時實備従官施為本末臣所<lb/>
<pb n="KR2f0039_WYG_035-22b"/>
親見嘗試為陛下陳其一二而陛下詳擇其可亦足以<lb/>
申鑒於方今伏惟仁宗之為君也仰畏天俯畏人寛仁<lb/>
恭儉出於自然而忠恕誠慤終始如一未嘗妄興一役<lb/>
未嘗妄殺一人斷獄務在生之而特惡吏之殘擾寧屈<lb/>
已棄財於夷狄而不忍加兵刑平而公賞重而信納用<lb/>
諫官御史公聽並觀而不蔽於偏至之讒因任衆人耳<lb/>
目㧞舉疎逺而隨之以相坐之法盖監司之吏以至州<lb/>
縣無敢暴虐殘酷擅有調發以傷百姓自夏人順服蠻<lb/>
<pb n="KR2f0039_WYG_035-23a"/>
夷遂無大變邉人父子夫婦得免於兵死而中國之人<lb/>
安逸蕃息以至今日者未嘗妄興一役未嘗妄殺一人<lb/>
斷獄務在生之而特惡吏之殘擾寧屈巳棄財於夷狄<lb/>
而不忍加兵之效也大臣貴戚左右近習莫敢強横犯<lb/>
法其自重謹或甚於閭巷之人此刑平而公之效也募<lb/>
天下驍雄横猾以為兵幾至百萬非有良將以御之而<lb/>
謀變者輒敗聚天下財物雖有文籍委之府史非有能<lb/>
吏以鈎考而竊盜者輒發凶年饑嵗流者填道死者相<lb/>
<pb n="KR2f0039_WYG_035-23b"/>
枕而寇攘者輒得此賞重而信之效也大臣貴戚左右<lb/>
近習莫能大擅威福廣私貨賂一有奸慝隨輒上聞貪<lb/>
邪横猾雖間或見用未嘗得乆此納用諫官御史公聽<lb/>
並觀而不蔽於偏至之讒之效也自縣令京官以至監<lb/>
司臺閣陞擢之任雖不皆得人然一時之所謂才士亦<lb/>
罕蔽塞而不見收舉者此因任衆人之耳目㧞舉疎逺<lb/>
而隨之以相坐之法之效也升遐之日天下號慟如喪<lb/>
考妣此寛仁恭儉出於自然忠恕誠慤終始如一之效<lb/>
<pb n="KR2f0039_WYG_035-24a"/>
也然本朝累世因循末俗之弊而無親友羣臣之議人<lb/>
君朝夕與處不過宦官女子出而親事又不過有司之<lb/>
細故未嘗如古大有為之君與學士大夫討論先王之<lb/>
法以措之天下也一切因任自然之理勢而精神之運<lb/>
有所不知名實之間有所不察君子非不見貴然小人<lb/>
亦得廁其間正論非不見容然邪說亦有時而用以詩<lb/>
賦記誦求天下之士而無學校養成之說以科名資歴<lb/>
叙朝廷之位而無官司課試之方監司無檢察之人守<lb/>
<pb n="KR2f0039_WYG_035-24b"/>
將非選擇之吏轉徙之亟既難於考績而游談之衆因<lb/>
得以亂真交私養望者多得顯官獨立營職者或見排<lb/>
沮故上下偷惰取容而巳雖有能者在職亦無以異於<lb/>
庸人農民壊於徭役而未嘗特見救恤又不為之擇官<lb/>
以修其水土之利兵士雜於疲老而未嘗申敕訓練又<lb/>
不為之擇將而乆其疆場之權宿衛則聚卒伍無賴之<lb/>
人而未有以變五代姑息羈縻之俗宗室則無教訓選<lb/>
舉之實而未有合先王親疎隆殺之宜其於理財大抵<lb/>
<pb n="KR2f0039_WYG_035-25a"/>
無法故雖儉約而民不富雖憂勤而國不強賴非夷狄<lb/>
昌熾之時又無堯湯水旱之變故天下無事過於百年<lb/>
雖曰人事亦天助也盖累聖相繼仰畏天俯畏人寛仁<lb/>
恭儉忠恕誠慤此其所以獲天助也伏惟陛下躬上聖<lb/>
之質承無窮之緒知天助之不可常恃知人事之不可<lb/>
怠終則大有為之時正在今日臣不輒廢將明之義而<lb/>
茍逃忌諱之誅伏惟陛下幸赦而留神則天下之福也<lb/>
上謂安石曰朕乆聞卿道術徳義有忠言嘉謀悉告朕<lb/>
<pb n="KR2f0039_WYG_035-25b"/>
方今治當何先對曰以擇術為始上又問祖宗守天下<lb/>
能百年無大變粗致太平以何道也安石退而上此奏<lb/>
明日上謂安石曰昨看卿所奏書至數遍言本朝事可<lb/>
謂粗盡計治道無以出此所條衆失卿必以一二經畫<lb/>
試為朕詳言施設之方對曰數之不可盡願陛下以講<lb/>
學為事講學既明則施設之方不言而自喻上曰雖然<lb/>
試為朕言之於是為上略陳施設之方上大喜曰此皆<lb/>
朕所未嘗聞他人所學固不及此可與朕一一為書條<lb/>
<pb n="KR2f0039_WYG_035-26a"/>
奏否對曰臣巳嘗論奏陛下以講學為事則諸如此類<lb/>
皆不言而自喻若陛下擇術未明實未敢條奏上曰卿<lb/>
今所言巳多朕恐有遺忘試錄今日所對以進安石唯<lb/>
而退訖不復奏後紛争政事皆本此書故具錄焉<lb/>
帝問安石為治所先對曰擇術為先帝曰唐太宗何如<lb/>
曰陛下當法堯舜何以太宗為哉堯舜之道至簡而不<lb/>
煩至要而不迂至易而不難但末世學者不能通知以<lb/>
為髙不可及爾帝曰卿可謂責難於君朕自視眇躬恐<lb/>
<pb n="KR2f0039_WYG_035-26b"/>
無以副卿此意可悉意輔朕庶同濟此道<lb/>
右正言供諫職孫覺論所急者近効所勤者小數奏曰<lb/>
臣近陳愚款願陛下時御便殿召大臣或從官各以類<lb/>
數人偕進侍坐以講求治道商定國是興太平之功臣<lb/>
竊計陛下日力且不足矣何則陛下御前殿復御後殿<lb/>
退則覽中外章奏而可否之往往至於暮夜大禹勤儉<lb/>
文王日昃不遑暇食亦何以過此臣愚竊以謂此所急<lb/>
者近効所勤者小數而於逺圗或有所遺大道或有所<lb/>
<pb n="KR2f0039_WYG_035-27a"/>
蔽也上下因循其蔽之積乃至於此臣聞祖宗之時躬<lb/>
於便殿臨試士伍短長之技角馬足之疾徐觀器械之<lb/>
精苦事出於權宜且一時之制也今天下承平百年紀<lb/>
綱法度有所未備顧但守祖宗一切之法而不知變則<lb/>
何以異於膠柱鼓瑟刻舟求劒哉臣以為若軍頭引見<lb/>
殿前司公事日至於便殿者可悉付之殿前司而責其<lb/>
課中外章奏有不足以煩聖覽者可令執政一人従官<lb/>
二人取奏目閱視凡可以付有司使之任責者不必悉<lb/>
<pb n="KR2f0039_WYG_035-27b"/>
奏也盖古者致治必皆品式章程全具周宻事出於有<lb/>
司非人主所宜親者一切付之而已以嵗月考其成而<lb/>
加誅賞焉今有司無式可守故雖至易有司所宜任者<lb/>
亦須聖㫖而後行尊者反任其煩卑者反任其簡紀綱<lb/>
錯倒未有甚於此者也臣願陛下詔有司約取唐式著<lb/>
本朝式一編付之有司永永遵守有不如式者以法従<lb/>
事如此陛下日力有餘矣及其閒暇以與大臣従官講<lb/>
求治道按夫後先本末而行之則至治不難成衆務不<lb/>
<pb n="KR2f0039_WYG_035-28a"/>
難舉矣<lb/>
時韓絳薦王安國才行召試賜及第除西京國子教授<lb/>
官滿至京師上以安石故賜對帝曰卿學問通古今以<lb/>
漢文帝為何如主對曰三代以後未有也帝曰但恨其<lb/>
才不能立法更制爾對曰文帝自代來入未央宫定變<lb/>
故俄頃呼吸間恐無才者不能至用賈誼言待羣臣有<lb/>
節專務以徳化民海内興於禮義幾至刑指則文帝加<lb/>
有才一等矣帝曰王猛佐苻堅以蕞爾國而令必行今<lb/>
<pb n="KR2f0039_WYG_035-28b"/>
朕以天下之大不能使人何也曰猛教堅以峻刑法殺<lb/>
人致秦祚不傳世今刻薄小人必有以是誤陛下者願<lb/>
專以堯舜三代為法則下豈有不従者乎又問卿兄秉<lb/>
政外論謂何曰恨知人不明聚斂太急爾帝黙然不恱<lb/>
御史裏行錢顗上要務十事曰臣毎讀書傳見忠義之<lb/>
臣事聖明之君誠無所不通言無所不從臣雖至愚未<lb/>
嘗不掩巻感激思得其位以竭臣子之節庶幾有所補<lb/>
報也而䝉陛下不以臣之疎賤使待罪言職臣夙夜念<lb/>
<pb n="KR2f0039_WYG_035-29a"/>
慮無以答陛下恩遇之萬分唯有狂瞽敢言而巳又況<lb/>
陛下天臨萬幾焦勞庶政孜孜求治之心雖堯舜之稽<lb/>
古禹湯之責已無以加也臣豈可以持祿茍安而不務<lb/>
獻納哉臣謹采當今之要務參以祖宗之成訓條為十<lb/>
事以冒宸聽幸陛下赦臣之愚而賜財擇焉一曰為君<lb/>
大體臣聞體者履也自古王者有治世之常法綏民之<lb/>
要術可履而行之履得其道則天下䝉其澤履失其道<lb/>
則天下受其弊亦勢之然也故太宗謂長孫無忌曰朕<lb/>
<pb n="KR2f0039_WYG_035-29b"/>
即位之初上書者或言人主必須獨運威權不得專委<lb/>
臣下或欲耀兵振武懾服四夷唯有魏徴勸朕偃革興<lb/>
文布徳施惠中國既安逺人自服朕従其言語天下大<lb/>
寧我太宗亦嘗與吕䝉正言致治之要曰莫若撫夷夏<lb/>
和隂陽使百度修理一人端拱無為此皆前聖後聖得<lb/>
為君之體也臣願陛下法而行之則祖宗之事復見於<lb/>
今日矣二曰正心御下臣聞治國者如治家治家者先<lb/>
修其已修巳者先正其心傳曰正心以正朝廷修己以<lb/>
<pb n="KR2f0039_WYG_035-30a"/>
安百姓豈虛言哉唐李珏嘗對太宗云貞觀中房杜王<lb/>
魏每進忠言只乞太宗不易初心自古以來靡不有初<lb/>
能克終厥徳者實萬世無疆之休臣竊見國史言藝祖<lb/>
大内既成坐寢殿中令洞闢諸門皆端直開豁無有壅<lb/>
蔽因謂左右曰此如我心小有邪曲人皆見之矣臣願<lb/>
陛下鑒此而審思之則言動好惡無不合於道也三曰<lb/>
審察邪正臣聞治道之要在知臣下之邪正而審察君<lb/>
子小人之分而已也巧詐便給者謂之奇才可乎聚斂<lb/>
<pb n="KR2f0039_WYG_035-30b"/>
彊濟者謂之稱職可乎沈静敦厚者不可謂之無能砥<lb/>
礪名節者不可謂之迂闊有一惑於此足以累於朝政<lb/>
也為國家者其審察君子小人不可不早也孔子曰逺<lb/>
佞人王弼云放善柔乃萬世之訓也我太宗嘗謂近臣<lb/>
曰唯姦邪無狀若為内患深可懼也帝王用心常須謹<lb/>
此兹見聖人深思逺慮以杜未萌之意也臣願陛下視<lb/>
此以為戒則天下何憂不治也四曰選任大臣臣聞之<lb/>
書曰任官惟賢才左右惟其人則知君人者雖有上聖<lb/>
<pb n="KR2f0039_WYG_035-31a"/>
之姿自誠之性必由忠賢輔佐然後優游几席之上坐<lb/>
視天民之阜也古之言致治者莫尚乎禹湯禹得臯陶<lb/>
湯用伊尹而王業大也故曰昔在文武聦明齊聖小大<lb/>
之臣咸懐忠良其是之謂乎太宗嘗謂宰臣吕端曰廟<lb/>
堂之上固無虛授但能進賢退不肖便為稱職至哉斯<lb/>
言是輔弼之任繫天下之安危不可不選也故曰天子<lb/>
擇宰相宰相擇百官然後各稱其職而庶政修舉臣願<lb/>
陛下力行而不倦則天下之幸也五曰聽斷不惑臣聞<lb/>
<pb n="KR2f0039_WYG_035-31b"/>
聖王端處於法宫之中而小大之臣邪正紛紛羣言競<lb/>
進雖然聽之於耳則必斷之於心茍不恱於導䛕則無<lb/>
憂於悔吝是知聽斷之際其可忽乎儻容片言之惑小<lb/>
則繫人心之休戚大則極天下之安危不可不謹也我<lb/>
太宗嘗謂近臣曰人君聽斷茍能盡誠人之情偽四方<lb/>
逺近無不通達臣願陛下體蹈而精思之不行小人浸<lb/>
潤之譛不聽近習容恱之言進忠賢而不疑斥邪佞而<lb/>
不用雖堯舜之聦明亦無以過於此也六曰謹出號令<lb/>
<pb n="KR2f0039_WYG_035-32a"/>
古者命令之出議其經乆可用然後宣布於天下吏奉<lb/>
行而不敢慢民聽受而不敢忽管子曰凡國之重器莫<lb/>
重乎令令重則君尊君尊則國安故書曰令出惟行弗<lb/>
惟反賈誼亦云先王執此之政堅如金石行此之令信<lb/>
如四時此皆古之激切之言也國家命令之下隨事變<lb/>
更其能取信於天下乎臣聞太祖一日朝罷御便殿俛<lb/>
首不言内侍王繼恩進曰陛下退朝不如常日不知其<lb/>
故帝曰爾謂帝王可容易行事耶早來誤指揮一事史<lb/>
<pb n="KR2f0039_WYG_035-32b"/>
官必書之此所以不樂也太祖初臨萬幾偶然一事之<lb/>
差憂形於色況發號出令其肯忽之哉臣願陛下思祖<lb/>
宗之所以謹於出令則天下未有不臻於極治也七曰<lb/>
公行賞罰臣聞賞罰者人主之操柄非至公之道不可<lb/>
以行之也盖賞者所以旌天下之有功罰者所以懲天<lb/>
下之有罪賞當功則為善者無不勸罰當罪則為惡者<lb/>
無不沮夫善者有所勸而惡者有所沮故朝無幸位民<lb/>
無幸生由是觀之則賞不可以喜而及罰不可以怒而<lb/>
<pb n="KR2f0039_WYG_035-33a"/>
用要在公行於上而必信於下故曰賞以侔春夏刑以<lb/>
象秋冬此之謂也如藝祖之黜王全斌罰之公也太宗<lb/>
之陞楊延照賞之公也臣願陛下廓日月之明奮乾剛<lb/>
之斷謹厥終惟其初不賞無功不罰非罪克紹祖宗之<lb/>
大業斯亦五帝三王之舉也八曰恭儉惜費竊以國家<lb/>
用度之廣其出百端内外供須日増一日甚可慮也臣<lb/>
聞仁廟慶歴中嘗令近臣裁減冗費時議為允以今較<lb/>
之國用空乏民力凋困又愈於慶歴未減時也臣願陛<lb/>
<pb n="KR2f0039_WYG_035-33b"/>
下酌古今之宜思萬事之弊先自一人減損至於後宫<lb/>
服玩工巧竒技一切屏絶示天下以儉約故曰節以制<lb/>
度不傷財不害民又曰損上益下其道行也宜乎罷不<lb/>
急土木之役去無益内外之費大臣遷職無名厚賜皆<lb/>
可寢削以寛民力庶幾可為水旱兵革之備臣聞故老<lb/>
説太祖創業垂統躬履儉徳常服澣濯之衣乗輿服御<lb/>
之物皆尚質素此得前史所謂敦朴為天下先之義也<lb/>
臣願陛下遵先訓而行之則恭儉之徳不獨專美於漢<lb/>
<pb n="KR2f0039_WYG_035-34a"/>
之文景也九曰仁恕恤民臣聞仁者三王之治具也孔<lb/>
子曰君子之道忠恕而巳仁則濟衆有方恕則用刑不<lb/>
暴惟仁與恕有國家者所宜先之也書稱民非后罔戴<lb/>
后非民無以守邦孟子曰民為貴社稷次之又曰仁民<lb/>
而愛物觀斯言則民其可不恤乎臣謂恤民之道無他<lb/>
在乎薄賦斂謹好惡而已故太祖嘗謂侍臣曰苦民奉<lb/>
巳之事朕必不為之真宗亦曰非理害民朝廷所不可<lb/>
行兹見二帝仁恕勤恤之心至矣臣願陛下法此以御<lb/>
<pb n="KR2f0039_WYG_035-34b"/>
四海則治古之道何患不及哉十曰鑒戒安危臣聞觀<lb/>
鑑可以見形觀古可以鑒今覆車在前後車必戒故曰<lb/>
不善者善人之師斯言得之矣臣竊觀自古有天下者<lb/>
必鑒於治亂安危之迹故創業之君勞而易治也守成<lb/>
之君逸而易亂也治則安亂則危此亦必然之理也何<lb/>
謂守成多逸而召於亂也臣請言其略方天下無事之<lb/>
時左右進言者必曰國既治矣民既富矣有前世常行<lb/>
之法令足以施設可髙拱而無為矣有四海所入之財<lb/>
<pb n="KR2f0039_WYG_035-35a"/>
賦足以宴樂可優游而自肆矣於是君志日盈君心日<lb/>
驕紀綱敗壊而不知興復吁可惜哉後之人君莫不以<lb/>
是而為戒者也故真宗謂王旦曰前代帝王好窮兵黷<lb/>
武懈於幾務惑聲色事奢侈此大過也朕固不為之先<lb/>
王所以恢治安之業致太平之道盖由此也臣願陛下<lb/>
鑒於古視於今循其言襲其迹夜以思之旦以行之則<lb/>
祖宗之休徳盡發揚於陛下之聖明也非臣之幸乃天<lb/>
下之幸<lb/>
<pb n="KR2f0039_WYG_035-35b"/>
熈寧二年知明州陳襄被召除修起居注上殿劄子曰<lb/>
臣聞為人君者在知至道其次務得賢其次務修法度<lb/>
知斯三者則知所以治天下矣至道之要求之不逺在<lb/>
乎養心治性擇乎中庸而巳天之所命之謂性性之未<lb/>
變之謂中中者天下之大本也而有五善其端也若甚<lb/>
㣲而不可明及其至也塞乎天地矣感物而動之謂情<lb/>
情者天下之大欲也而有邪有正率善而行之謂正率<lb/>
不善而行之謂邪故正者天之道也邪者人之偽也茍<lb/>
<pb n="KR2f0039_WYG_035-36a"/>
得其正則彼之所謂情者喜也怒也哀也樂也無所處<lb/>
而不為中矣即易之乾曰利正者性情是也茍失之邪<lb/>
則吾之所謂善者仁也義也禮也智也信也無所往而<lb/>
不為偽矣即孟軻所謂物交物則引之而已是也堯舜<lb/>
得之天故曰性之也禹湯治之人故曰身之也正矣五<lb/>
霸失之偽故曰假之也邪矣是王霸之辨而君子之所<lb/>
以慎擇者也其始也在於博學以盡其心盡心以明其<lb/>
善明善以持其志持志以養其氣養氣以充其體誠至<lb/>
<pb n="KR2f0039_WYG_035-36b"/>
於髙明博厚而不息也然後能定明至於廣大精微而<lb/>
不惑也然後能應則七情者不能偽而五事者無所不<lb/>
至矣喜非吾喜也而未嘗不喜怒非吾怒也而未嘗不<lb/>
怒哀樂非吾哀樂也而未嘗無哀樂莫不與天下公共<lb/>
之也其為貌也必正禮而無所不莊其為言也必正辭<lb/>
而無所不治其為視也必正色而無所不辨其為聽也<lb/>
必正音而無所不謀其為思也必正道而無所不達故<lb/>
其應務也舉天下之變不得以困其心其任人也舉天<lb/>
<pb n="KR2f0039_WYG_035-37a"/>
下之才不得以罔吾道其治民也舉天下之政不得以<lb/>
盭吾仁其行法也舉天下之情不得以易吾義邇之則<lb/>
虚一而静逺之則通乎倫類而知建諸天地而不悖質<lb/>
諸鬼神而無疑百世以俟聖人而不惑斯道也百王之<lb/>
所相傳而不易者也君得之傳之臣臣得之致之君大<lb/>
者以為聖小者以為賢或並世而其身傳或異世而其<lb/>
言示堯之於舜禹臯陶則以身傳之也彼則見而知之<lb/>
於湯文王則以言示之也彼則聞而知之文王之於武<lb/>
<pb n="KR2f0039_WYG_035-37b"/>
王周公太公則以身傳之也彼則見而知之於孔子孟<lb/>
軻則以言示之也彼則聞而知之伊尹之於太甲也甘<lb/>
盤之於髙宗也周公之於成王也嘗致之矣而天下平<lb/>
孔子孟軻不得其君而致之也而天下亂行乎百世之<lb/>
上言乎百世之下而若合符節其用捨則殊其所以傳<lb/>
之者一也為人君者有其道則聦明不足以自任也可<lb/>
以取而取之有其位則權勢不足以自私也可以與而<lb/>
與之故其心公焉居天下之廣居攬天下之多務而不<lb/>
<pb n="KR2f0039_WYG_035-38a"/>
敢獨為之也必求天下之賢者而任之相與共濟焉堯<lb/>
非不聖也方其洪水之時中國猶未乂堯思天下之賢<lb/>
者宜莫如舜舉而敷治焉舜思天下之賢者宜莫如禹<lb/>
又以命禹洎諸臣水土既平益火山澤禽獸之害人者<lb/>
去之稷教耕稼民得安居而食又懼夫無教而亂也使<lb/>
契為司徒教以人倫而臯陶以刑輔之而天下以寧故<lb/>
孔子曰舜有臣五人而天下治孟軻曰堯以不得舜為<lb/>
已憂舜以不得禹臯陶為巳憂知其所以為大也得其<lb/>
<pb n="KR2f0039_WYG_035-38b"/>
小以失其大烏足以為堯舜哉隋文帝每一臨朝或至<lb/>
日昃宿衛之士傳飱而食唐文宗議政延英每對宰臣<lb/>
率漏下十數刻此二主者非不用心勤勞然終無益於<lb/>
治者由親細務而闇大體不知其術然也臯陶曰元首<lb/>
叢脞哉股肱墯哉萬事隳哉此可知矣夫法度者人情<lb/>
之防範也為國而不修先王之法度是猶輸之不以規<lb/>
矩正方圓而曠之不以六律治五音也古者先王建國<lb/>
一事一政無非法者將以定民之治而立民之極雖其<lb/>
<pb n="KR2f0039_WYG_035-39a"/>
迹之不必因然其制作之意不可一日而忘也故其車<lb/>
服宫室皆有數度人徒械用皆有等宜貢賦必有節鄉<lb/>
田學射皆有法冠昏喪祭皆有禮姦聲姦色者舉廢亂<lb/>
名亂政者舉殺器服不中度者舉毁禽獸不中殺者舉<lb/>
禁是以國家優裕風俗淳一而物無疵癘矣周衰禮樂<lb/>
壊王道陵夷上無聖賢之君下無法度之臣天下蕩然<lb/>
無綱紀制度漢興有揚雄者可謂法度之臣矣而無可<lb/>
致之君唐太宗有為之主也而房杜之徒不足以言禮<lb/>
<pb n="KR2f0039_WYG_035-39b"/>
樂此其所以不王也伏惟陛下享國以來孜孜庶政二<lb/>
帝三王之事必欲舉而行之臣居斯時不以堯舜之道<lb/>
陳於陛下之前則不恭之罪莫大焉昔者孟軻見滕文<lb/>
公言必稱堯舜文公中才之主也軻猶以此待之況陛<lb/>
下天資聖徳聦明智勇之若此臣敢隱黙而不言哉方<lb/>
今天下之患者皆謂黎民未乂四方未恭政令未明財<lb/>
用不足以臣思之不足為患所以過慮者在陛下中庸<lb/>
之未擇性理之未充賢才之未多法度之未立也伏望<lb/>
<pb n="KR2f0039_WYG_035-40a"/>
陛下略機務之繁進誠明之學稽經信道頥養神明慎<lb/>
選縉紳有道之臣旁求巖穴篤行之士日與講求性命<lb/>
之理道徳之源養而充之以至神固斯可以不言而化<lb/>
矣然後建學校隆師儒首自京師達于州邑羣百辟之<lb/>
才以長育之隆三物之教以統一之則賢人衆多足以<lb/>
任使矣求一徳以居論道之司擇庶尹以付任官之責<lb/>
間用儒臣以分按察之權均布循吏以膺守宰之寄自<lb/>
然百司羣吏莫不任職政令自白而黎元安矣詔奉常<lb/>
<pb n="KR2f0039_WYG_035-40b"/>
以禮學之士修五禮於朝委大農以制置之司節百用<lb/>
於國則浮費自省而財用有餘矣陛下身先恭儉以訓<lb/>
於上小大之臣畏法遵繩以守於下民以是化政以是<lb/>
淳國富兵強可以制挺以撻戎狄之兵矣凡有司之事<lb/>
一切付之陛下但優游巖廊以神道設教此堯舜之舉<lb/>
也易曰火在天上大有君子以遏惡揚善順天休命惟<lb/>
陛下不以臣言為迂闊少賜留意則天下幸甚<lb/>
監察御史裏行程灝上疏曰臣竊謂聖人創法皆本諸<lb/>
<pb n="KR2f0039_WYG_035-41a"/>
人情極乎物理雖二帝三王不無隨時因革踵事增損<lb/>
之制然至乎為治之大原牧民之要道則前聖後聖豈<lb/>
不同條而共貫哉盖無古今無治亂如生民之理有窮<lb/>
則聖王之法可改後世能盡其道則大治或用其偏則<lb/>
小康此歴代彰灼著明之効也茍或徒知泥古而不能<lb/>
施之於今姑欲循名而遂廢其實此則陋儒之見何足<lb/>
以論治道哉然儻謂今人之情皆已異於古先王之迹<lb/>
不可復於今趣便目前不務髙逺則亦恐非大有為之<lb/>
<pb n="KR2f0039_WYG_035-41b"/>
論而未足以濟當今之極弊也謂如衣服飲食宫室器<lb/>
用之類茍便於今而有法度者豈亦遽當改革哉惟其<lb/>
天理之不可易人所賴以生非有古今之異聖人之所<lb/>
必為者固可槩舉然行之有先後用之有緩速若夫裁<lb/>
成運動周旋曲當則在朝廷講求設施如何耳古者自<lb/>
天子達於庶人必須師友以成其徳業故舜禹文武之<lb/>
聖亦皆有所従學今師傅之職不修友臣之義未著所<lb/>
以尊徳樂善之風未成於天下此非有古今之異者也<lb/>
<pb n="KR2f0039_WYG_035-42a"/>
王者必奉天建官故天地四時之職歴二帝三王未之<lb/>
或改所以百度修而萬化理也至唐猶僅存其略當其<lb/>
治時尚得綱紀小正今官秩淆亂職業廢弛太平之治<lb/>
所以未至此亦非有古今之異也天生蒸民立之君使<lb/>
司牧之必制其常產使之厚生則經界不可不正井地<lb/>
不可不均此為治之大本也唐尚能有口分授田之制<lb/>
今則蕩然無法富者跨州縣而莫之止貧者流離餓殍<lb/>
而莫之恤幸民雖多而衣食不足者盖無紀極生齒日<lb/>
<pb n="KR2f0039_WYG_035-42b"/>
益繁而不為之制則衣食日蹙轉死日多此乃治亂之<lb/>
機也豈可不漸圗其制之之道哉此亦非有古今之異<lb/>
者也古者政教始乎鄉里其法起於比閭族黨州鄉鄼<lb/>
遂以相聫屬統治故民相安而親睦刑法鮮犯亷耻易<lb/>
格此亦人情之所自然行之則効亦非有古今之異者<lb/>
也庠序之教先王所以明人倫化成天下今師學廢而<lb/>
道徳不一鄉射亡而禮義不興貢士不本於鄉里而行<lb/>
實不修秀民不養於學校而人材多廢此較然之事亦<lb/>
<pb n="KR2f0039_WYG_035-43a"/>
非有古今之異者也古者府史胥徒受祿公上而兵農<lb/>
未始判也今驕兵耗匱國力亦巳極矣臣謂禁衛之外<lb/>
不漸歸之於農則將貽深慮府史胥徒之役毒遍天下<lb/>
不更其制未免大患此亦至明之理非有古今之異者<lb/>
也古者民必有九年之食無三年之食者以為國非其<lb/>
國臣觀天下耕之者少食之者衆地力不盡人功不勤<lb/>
雖富室強宗鮮有餘積況其貧弱者乎或一州一縣有<lb/>
年嵗之凶即盜賊縱横饑羸滿路如不幸有方二三千<lb/>
<pb n="KR2f0039_WYG_035-43b"/>
里之災或連年之歉則未知朝廷以何道處之則其患<lb/>
不可勝言矣豈可曰昔何乆不至是因以幸為可恃也<lb/>
哉因宜漸從古制均田務農公私交為儲粟之法以為<lb/>
之備此亦無古今之異者也古者四民各有常職而農<lb/>
者十居八九故衣食易足而民無所困苦今京師浮民<lb/>
數逾百萬游手不可貲度觀其窮蹙辛苦孤貧疾病變<lb/>
詐巧偽以自求生而常不足以生日益嵗滋乆將若何<lb/>
事巳窮極非聖人能變而通之則無以免患豈可謂無<lb/>
<pb n="KR2f0039_WYG_035-44a"/>
可柰何而巳哉此在酌古變今均多恤寡漸為之業以<lb/>
救之耳此亦非有古今之異者也聖人奉天理物之道<lb/>
在乎六府六府之任治之於五官山虞澤衡各有常禁<lb/>
故萬物阜豐而財用不乏今五官不修六府不治用之<lb/>
無節取之不時豈惟物失其性材木所資天下皆巳童<lb/>
赭斧斤焚蕩尚且侵尋不禁而川澤漁獵之繁暴殄天<lb/>
物亦巳耗極則將如之何此乃窮弊之極矣惟修虞衡<lb/>
之職使將養之則有變通長乆之勢此亦非有古今之<lb/>
<pb n="KR2f0039_WYG_035-44b"/>
異者也古者冠昏喪祭車服器用等差分别莫敢踰僭<lb/>
故財用易給而民有常心今禮制未修奢靡相尚卿大<lb/>
夫之家莫能中禮而商販之類或踰王公禮制不足以<lb/>
檢飭人情名數不足以旌别貴賤既無定分則姦詐攘<lb/>
奪人人求厭其欲而後已豈有止息者哉此争亂之道<lb/>
也則先王之法豈得不講而損益之哉此亦非有古今<lb/>
之異者也此十者特其端緒耳臣特論其大端以為三<lb/>
代之法有必可施行之驗如其綱條度數施為注措之<lb/>
<pb n="KR2f0039_WYG_035-45a"/>
道則審行之必也稽之經訓而合施之人情而宜此曉<lb/>
然之定理豈徒若迂疎無用之説哉惟聖明裁擇<lb/>
灝又上疏曰臣伏謂得天理之正極人倫之至者堯舜<lb/>
之道也用其私心依仁義之偏者霸者之事也王道如<lb/>
砥本乎人情出乎禮義若履大路而行無復回曲霸者<lb/>
﨑嶇反側於曲逕之中而卒不可與入堯舜之道故誠<lb/>
心而王則王矣假之而霸則霸矣二者其道不同在審<lb/>
其初而巳易所謂差若毫釐<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>以千里者其初不可不<lb/>
<pb n="KR2f0039_WYG_035-45b"/>
審也故治天下者必先立其志正志先立則邪説不能<lb/>
移異端不能惑故力進於道而莫之禦也茍以霸者之<lb/>
心而求王道之成是衒石以為玉也故仲尼之徒無道<lb/>
桓文之事而曽西耻比管仲者義所不由也況下於霸<lb/>
者哉陛下躬堯舜之資處堯舜之位必以堯舜之心自<lb/>
任然後為能充其道漢唐之君有可稱者論其人則非<lb/>
先王之學考其時則皆駮雜之政乃以一曲之見幸致<lb/>
小康其創法垂統非可繼於後世者皆不足為也然欲<lb/>
<pb n="KR2f0039_WYG_035-46a"/>
行仁政而不素講其具使其道大明而後行則或出或<lb/>
入終莫有所至夫事有大小有先後察其小忽其大先<lb/>
其所後後其所先皆不可以適治且志不可慢時不可<lb/>
失惟陛下稽先聖之言察人事之理知堯舜之道備於<lb/>
巳反身而誠之推之以及四海擇同心一徳之臣與之<lb/>
共成天下之務書所謂尹躬暨湯咸有一徳又曰一哉<lb/>
王心言致一而後可以為也古者三公不必備惟其人<lb/>
誠以謂不得其人而居之則不若闕之之愈也盖小人<lb/>
<pb n="KR2f0039_WYG_035-46b"/>
之事君子所不能同豈聖賢之事而庸人可叅之哉欲<lb/>
為聖賢之事而使庸人叅之則其命亂矣既任君子之<lb/>
謀而又入小人之議則聦明不專而志意惑矣今將救<lb/>
千古深錮之弊為生民長乆之計非夫極聽覽之明盡<lb/>
正邪之辨致一而不二其能勝之乎或謂人君舉動不<lb/>
可不慎易於更張則為害大矣臣獨以為不然所謂更<lb/>
張者顧理所當耳其動皆稽古質義而行則為慎莫大<lb/>
焉豈若因循茍簡卒致敗亂者哉自古以來何嘗有師<lb/>
<pb n="KR2f0039_WYG_035-47a"/>
聖人之言法先王之治將大有為而反成禍患者乎願<lb/>
陛下奮天錫之勇智體乾剛而獨斷霈然不疑則萬世<lb/>
幸甚<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_035-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議巻三十五<lb/>
</p>
<p>
</p>
  </div>
</body>
</text>
</TEI>
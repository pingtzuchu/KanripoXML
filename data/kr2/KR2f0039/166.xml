<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百六十六</head> <lb/>
    <p>
<pb n="KR2f0039_WYG_166-1a"/>
欽定四庫全書<lb/>
　歴代名臣奏議卷一百六十六<lb/>
　　　　　　　　　　　眀　楊士竒等　撰<lb/>
　　選舉<lb/>
宋神宗熈寜元年右正言孫覺上奏曰臣竊見朝廷設<lb/>
科以取天下之士而所謂進士明經者乃因隋唐五代<lb/>
之弊行之百有餘年其法愈宻得人愈踈其間雖有勞<lb/>
烈之臣建造功業謀謨卓犖有紀於世必皆其人不因<lb/>
<pb n="KR2f0039_WYG_166-1b"/>
循於流俗能自奮拔於昧漏濁淖之中類非科試之方<lb/>
有以得之也臣以謂天下之生才非於古今偏有薄厚<lb/>
在上所以驅之耳今誠有道徳之雋經綸之彦不由科<lb/>
舉則無以進仕於朝廷是使天下皆汨沒於彫蟲篆刻<lb/>
之技棄置於章句括帖之學也古者少而學之壯而行<lb/>
之今也學非所以從仕仕無用其素學天下人才日少<lb/>
而士常不足於用其不自於此歟祖宗之時其法數變<lb/>
矣然一時議者亦多率其私意以傅合當世之宜故其<lb/>
<pb n="KR2f0039_WYG_166-2a"/>
法雖更而其弊猶在也臣竊計來年之春當下詔選士<lb/>
以陛下聦明睿智將大有為於時而取士之法不蚤有<lb/>
所更定則不足以盡得天下之才不盡得天下之才則<lb/>
不足以新天下之化臣謹條取士之弊并所當改定者<lb/>
具列如後<lb/>
　一文章之於國家固已末矣詩賦又文章之末歟今<lb/>
　　乃拘以聲勢之逆順音韻之上下配合綴緝甚於<lb/>
　　俳優之辭近嵗以來朝廷務以經術材識收攬天<lb/>
<pb n="KR2f0039_WYG_166-2b"/>
　　下之士有司往往隂考論䇿以定去留不專決於<lb/>
　　詩賦學者亦多治經好古脩身謹行至於詩賦之<lb/>
　　業類不精於往時矣臣謂人情之所共廢者聖人<lb/>
　　不能強使之興今上下厭棄人人知其無用朝廷<lb/>
　　因而去之使天下學者學其所可用仕者用其所<lb/>
　　嘗學顧不美歟願下羣臣講求所當考試以代去<lb/>
　　詩賦之法<lb/>
　一學究諸科多不通經義而猥以記誦為工記誦不<lb/>
<pb n="KR2f0039_WYG_166-3a"/>
　　能則或務為節抄至斷裂句讀錯謬文辭甚可閔<lb/>
　　笑仁宗患其如此始立明經科將以變學究諸科<lb/>
　　之習今西北諸州頗願習為明經矣然變法之初<lb/>
　　為法太宻類非中材可以勉强往者甞設說書一<lb/>
　　科亦多通經之士臣願更賜參酌明經新法稍依<lb/>
　　說書之制其逐州解𤼵并登第人數並減諸科額<lb/>
　　以處之如此則人數不増於舊而學究諸科習通<lb/>
　　經術矣<lb/>
<pb n="KR2f0039_WYG_166-3b"/>
　一國家所取天下之士專用進士明經數科然東南<lb/>
　　之進士西北之諸科則數畧相埒至於被邊州郡<lb/>
　　或更十數嵗乃無一人見收取者雖由其業不精<lb/>
　　無以應有司之格然人情不能無望也取士之意<lb/>
　　務在得人而臣願朝廷别設科格或以邊臣保任<lb/>
　　若漢六郡良家專以取邊州材武䇿畧之士所得<lb/>
　　人數即以逐州充進士明經學究之額<lb/>
　一進士明經諸科舊各以三百人為額治平中更増<lb/>
<pb n="KR2f0039_WYG_166-4a"/>
　　五十員三嵗一取士凡六百五十人亦不為少然<lb/>
　　不足以盡得天下之士何也所以取之之途狹耳<lb/>
　　士茍可用亦何必進士明經哉臣願以治平新増<lb/>
　　五十人毎遇下詔取士時許諸路轉運使提㸃刑<lb/>
　　獄知州通判薦文行殊異經術政事或有兵謀材<lb/>
　　畧之人若往時之遺逸并許兩制侍從官不以内<lb/>
　　外各得推薦一人若二人類所薦之士别於試格<lb/>
　　足收五十人而止所舉非其人若已仕而坐法者<lb/>
<pb n="KR2f0039_WYG_166-4b"/>
　　如律亦因以觀臣下薦賢之能<lb/>
　一朝廷自慶厯以來詔天下立學郡縣往往有學舍<lb/>
　　官田房廊之利京師亦自析國子監之半以為太<lb/>
　　學太學諸生常數百人州學舍多亦或至百人學<lb/>
　　校之盛侔於漢唐矣然國家未有學校選士之法<lb/>
　　臣願詔天下州郡守臣到任一年以上得舉所學<lb/>
　　者才行尤異升之太學無其人則闕既至官為廪<lb/>
　　給更以日月詳觀而屢試之每嵗判國子監至直<lb/>
<pb n="KR2f0039_WYG_166-5a"/>
　　講共薦十人朝廷更以䇿試然後推㤙所得人數<lb/>
　　即以充進士之額其公卿大夫之子弟及舊在生<lb/>
　　員即乞别定入學之法<lb/>
右臣所請改定取士凡五條皆博採羣言以為有補天<lb/>
下而便於舊格其後三條稍用保任薦舉法薦取材畧<lb/>
文行之士以廣朝廷捜擇之路比之科塲汎然收舉者<lb/>
利害不相侔矣然臣不敢具為科格伏望聖慈下兩制<lb/>
雜學士待制以上臺諫官三館秘閣臣寮博加論議必<lb/>
<pb n="KR2f0039_WYG_166-5b"/>
有良法可以行之有論議不同者聽為别狀朝廷取其<lb/>
最優者施行之<lb/>
翰林學士司馬光上奏曰臣聞國之政治在於審官官<lb/>
之得人在於選士士之嚮道在於立教教之歸正在於<lb/>
擇術是知選士者治亂之樞機風俗之根原也竊見近<lb/>
嵗公卿大夫務為髙竒之論喜誦老莊之言流及科塲<lb/>
亦相習尚新進後生未知臧否口𫝊耳剽翕然成風至<lb/>
有讀易未識卦爻已謂十翼非孔子之言讀禮未知篇<lb/>
<pb n="KR2f0039_WYG_166-6a"/>
數已謂周官為戰國之書讀詩未盡周南召南已謂毛<lb/>
鄭為章句之學讀春秋未知十二公已謂三𫝊可束之<lb/>
髙閣循守注䟽者謂之腐儒穿鑿臆說者謂之精義且<lb/>
性者子貢之所不及命者孔子之所罕言今之舉人𤼵<lb/>
口秉筆先論性命乃至流蕩忘返遂入老莊縱虚無之<lb/>
談騁荒唐之辭以此欺惑考官獵取名第禄利所在衆<lb/>
心所趣如水赴壑不可禁遏彼老莊棄仁義而絶禮學<lb/>
非堯舜而薄周孔死生不以為憂存亡不以為患乃匹<lb/>
<pb n="KR2f0039_WYG_166-6b"/>
夫獨行之私言非國家教人之正術也魏之何晏晉之<lb/>
王衍相與祖述其道宅心事外選舉者以此為賢仕宦<lb/>
者以此為榮遂使紀綱大壊裔夷並興生民塗炭神州<lb/>
陸沈今若於選士之際用此為術臣懼向者仕宦之士<lb/>
皆何晏王衍之徒則政事安得不隳風俗安得不壊正<lb/>
始永嘉之弊將復見於今矣伏望朝廷特下詔書以此<lb/>
戒勵内外公卿大夫仍指揮禮部貢院豫先曉示進士<lb/>
將來程試若有僻經妄說其言渉老莊者雖復文辭髙<lb/>
<pb n="KR2f0039_WYG_166-7a"/>
妙亦行黜落庻㡬不至疑誤後學敗亂風俗<lb/>
二年光又上論貢舉狀曰臣准御史臺牒准勅節文天<lb/>
下學校貢舉之法宜令兩府兩省待制以上御史臺三<lb/>
司三館臣僚各限一月具議狀聞奏者臣聞詩云無競<lb/>
維人四方其訓之言欲強於天下者無如得人得人而<lb/>
任之以事則四方斯順之矣臣竊惟取士之弊自古始<lb/>
以來未有若近世之甚者也何以言之三代以前其取<lb/>
士無不以徳行為本而未嘗專貴文辭也漢氏始制茂<lb/>
<pb n="KR2f0039_WYG_166-7b"/>
才孝亷等科皆命公卿大夫州郡舉有經術徳行䇿試<lb/>
以治道然後官之故其風俗敦尚名節降及末世雖政<lb/>
衰於上而俗清於下由取士之術素加奬厲故也魏晉<lb/>
以降貴通才而賤守節習尚浮華舊俗益敗然所舉秀<lb/>
孝猶以經術取之州郡皆置中正以品其才行一言一<lb/>
動之失或終身為累士猶兢兢不敢自放隋始置進士<lb/>
唐益以明經等科而秀孝遂絶止有進士明經二科皆<lb/>
自投牒求試不復使人察舉矣進士初但試䇿及長安<lb/>
<pb n="KR2f0039_WYG_166-8a"/>
神龍之際加試詩賦於是進士專尚属辭不本經術而<lb/>
明經止於誦書不識義理至於徳行則不復誰何自是<lb/>
以來儒雅之風日益頽壊為士者狂躁險薄無所不為<lb/>
積日既乆不勝其弊於是又設謄錄封彌之法盖朝廷<lb/>
苦其難制而有司急於自營也夫欲捜羅海内之賢俊<lb/>
而掩其姓名以考之雖有顔閔之徳茍不能為賦詩論<lb/>
䇿則不免於遭擯棄為窮人雖有跖蹻之行茍善為賦<lb/>
詩論䇿則不害於取髙第為美官臣故曰取士之弊自<lb/>
<pb n="KR2f0039_WYG_166-8b"/>
古始以來未有若近世之甚者非虚言也今幸遇陛下<lb/>
聖明心知貢舉之極弊慨然𤼵憤深詔羣臣使得博議<lb/>
利病更立新規是千載一時也議者或曰古人鄉舉里<lb/>
選今欲知士之徳行宜委知州知縣者采察其實保而<lb/>
薦之臣獨以為不然古者分地建國自卿大夫士皆以<lb/>
其國人為之猶患處士之徳行不可得而詳也故又擇<lb/>
其鄉之賢者使為閭胥比長自㓜及長朝夕察其所為<lb/>
然後士之徳行美惡莫得而隠也今夫知州知縣雜四<lb/>
<pb n="KR2f0039_WYG_166-9a"/>
海九州之人逺者三嵗而更近者數月而更或初到官<lb/>
即遇科塲遽責之知所部士人徳行誠亦難矣又應開<lb/>
封府舉者常不減數千人而開封府獄訟之繁知府者<lb/>
自旦至暮耳不暇聽目不暇視又安有餘裕可使之察<lb/>
數千人之徳行乎議者又曰宜去封彌謄録委有司考<lb/>
其文辭叅以行實而取之臣獨以為不然夫士之徳行<lb/>
知州縣者尚不能知而有司居京師一旦集天下之士<lb/>
獨以何術知之其術不過以衆人之毁譽決之孔子曰<lb/>
<pb n="KR2f0039_WYG_166-9b"/>
衆好之必察焉衆惡之必察焉夫衆之毁譽庸詎足以<lb/>
盡其實乎必如是行之臣見其愛憎互起毁譽交作請<lb/>
託公行賄賂上流謗讟並興獄訟不息將紛然淆亂朝<lb/>
廷必厭苦之而復用封彌謄録矣夫封彌謄録固為此<lb/>
數者而設之也譬猶築防以障洚水也今不絶其源而<lb/>
徒去其防則横流之患愈不可救矣臣雖至愚平生固<lb/>
甞竭其思慮欲以少救其弊今敢陳二䇿乞陛下俯加<lb/>
裁擇臣聞上之所為下之所歸也國家從來以詩賦論<lb/>
<pb n="KR2f0039_WYG_166-10a"/>
䇿取人不問徳行故士之求仕進者日夜孜孜專以習<lb/>
詩賦論䇿為事唯恐不能勝人父教其子兄勉其弟不<lb/>
是過也今若更以徳行取人則士之力於徳行亦猶是<lb/>
也誠風化清濁之源歴代訛謬而不悟必待聖朝然後<lb/>
正之者也夫徳行脩之於心藏之於身雖家人有所不<lb/>
知況於州縣况於朝廷將何從知之故必待明哲公正<lb/>
之臣知而舉之然後四海之士皆可得而官使也然舉<lb/>
薦之法既行則干求属請誠所不能無也要在所舉非<lb/>
<pb n="KR2f0039_WYG_166-10b"/>
其人者國家以嚴法繩之勿加㤙貸則茍且狥私之人<lb/>
皆知懼矣且國家既以徳行取士則彼貪猾輕躁之人<lb/>
依附權要枉道求進者皆為清議所貶見棄於時雖有<lb/>
舉者必不多矣臣愚欲乞今後應係舉人令升朝官以<lb/>
上嵗舉一人提㸃刑獄以上差遣者嵗舉二人諫議大<lb/>
夫或待制以上嵗舉二人不以所部非所部鄉里除自<lb/>
已親戚及曽犯真刑或私罪情理重曽經罰贖及不孝<lb/>
不友盜竊滛亂明有迹狀者不得舉外其餘皆得舉之<lb/>
<pb n="KR2f0039_WYG_166-11a"/>
仍於舉狀内明言臣今保舉某州某科某人有學術節<lb/>
行乞賜召試若舉狀既上之後却有前後諸般違碍事<lb/>
𤼵其舉主並依律文貢舉非其人分故失從公私罪定<lb/>
斷受贓而舉者以枉法論其舉狀逐時送下禮部貢院<lb/>
置簿記録若應舉人而不舉者嵗終委貢院勘㑹姓名<lb/>
聞奏乞嚴加懲罰朝廷毎遇三年一開貢舉委貢院截<lb/>
自詔下之日勘㑹選擇舉主最多者從上取之倍於毎<lb/>
次科塲南省奏名人數具姓名聞奏乞下本貫𤼵遣赴<lb/>
<pb n="KR2f0039_WYG_166-11b"/>
闕其本貫更不考試即具狀申解送赴貢院仍出公慿<lb/>
給付逐人令赴貢院照會限十一月内取齊十二月内<lb/>
引見正月内委貢院内考試進士試經義三道子史䇿<lb/>
三道時務䇿三道更不試詩賦及論明經及九經等諸<lb/>
科試本經及論語孝經大義共四十道明經加試時務<lb/>
䇿三道其帖經墨義一切皆不試對䇿及大義但取義<lb/>
理優長不取文辭華巧唯所對經史乖辟時務踈濶者<lb/>
即行黜落其奏名人數並依科塲舊制至御試時進士<lb/>
<pb n="KR2f0039_WYG_166-12a"/>
明經各試時務䇿一道九經等諸科試本經大義十道<lb/>
所有名字髙下並只以舉主多者為上舉主數同則以<lb/>
舉狀到省月日先後為次其舉人所納家狀及授官後<lb/>
吏部所給告身並須開坐元初舉主人數姓名若及第<lb/>
後犯私罪情理重及贓重其舉主並減一等坐之未及<lb/>
第者減三等皆不以去官及赦原如此則羣臣不敢挾<lb/>
私妄舉士人皆崇尚經術重惜操履士風丕變矣朝廷<lb/>
若不能行此保舉之法其次莫若修學校之法以取之<lb/>
<pb n="KR2f0039_WYG_166-12b"/>
臣伏見慶厯以來天下諸州雖立學校大抵多取丁憂<lb/>
及停閒官員以為師長藉其供給以展私惠聚在任官<lb/>
員及市井豪民子弟十數人逰戲其間坐耗糧食未甞<lb/>
講習修謹之士多恥而不入間有二千石自謂能興學<lb/>
者不過盛修室屋増置莊産廣積糧儲多聚生徒以采<lb/>
虛名師長之人自謂能立教者不過謹其出入節其逰<lb/>
戲教以鈔節經史剽竊時文以夜繼晝習詩賦論䇿以<lb/>
取科名而已此豈先王立學之意耶於以修明聖道長<lb/>
<pb n="KR2f0039_WYG_166-13a"/>
育人材化民成俗固以踈矣臣欲乞自今天下州學只<lb/>
許置教授一人委本州長吏於本處命官中選擇無過<lb/>
犯有節行能講說為衆所服者舉奏補充若本州無人<lb/>
則奏乞下銓司選差委銓司於見在銓選人内揀選進<lb/>
士明經諸科出身人歴任無贓私罪能講說經書者奏<lb/>
補充逐州教授應舉人初入學者並為外舍生唯赴聽<lb/>
講及公試外不得於學中宿食其教授毎日講書畢取<lb/>
在學諸生姓名書於籖上雜置筩中抽取三人問以聽<lb/>
<pb n="KR2f0039_WYG_166-13b"/>
過書中疑義三條使對衆觧說通者置簿記録粗者不<lb/>
問不通者有罰毎月中兩次公試各試所習舉業委教<lb/>
授考定優劣等第具姓名出榜示訖亦置簿記録其有<lb/>
過犯者小過則罰錢中過則降等大過則斥出學亦置<lb/>
簿記録毎遇春秋釋奠畢委教授選擇外舎生到學及<lb/>
半年以上自前釋奠以來說書多通公試多在優等過<lb/>
犯情輕少即升入内舍為初等生始聽於學中宿食又<lb/>
選擇初等生升為中等生中等生升為髙等生皆如外<lb/>
<pb n="KR2f0039_WYG_166-14a"/>
舍生之法其有二人以上比較難決者即特令說書及<lb/>
試所業以決之皆須具狀申於州委知州通判更加審<lb/>
覆委得公當然後給牒補之如後來有過降等者其牒<lb/>
即毁抹其教授選擇糾舉升降等第若有不公委知州<lb/>
通判覺察取勘聞奏乞行衝替其開封府舉人舊無府<lb/>
學並令寓教於國子監其國子監學人須實是品官子<lb/>
弟方得依條入學其教試選升之法並與外州同以直<lb/>
講比教授判監同判監比知州通判凡國子監開封府<lb/>
<pb n="KR2f0039_WYG_166-14b"/>
及諸州軍内舍髙等生額並用本處解額之半其中等<lb/>
倍髙等初等倍中等若人數未足則闕之不得濫額補人<lb/>
若遇詔下開貢舉委本處判監同判監知州通判截自<lb/>
其日勘㑹髙等生補及半年以上者具姓名結罪保明<lb/>
聞奏仍與給公慿許令免解直就省試其髙等生占不<lb/>
盡解額方許本處其除舉人取解其中等初等生於取<lb/>
解時仍别立號每七人中取一人奏名如此則舉人亦<lb/>
稍向經術崇行義矣夫經術深淺非程試所能知行義<lb/>
<pb n="KR2f0039_WYG_166-15a"/>
美惡非朝夕所能察今使之處於學校經二三年累經<lb/>
選擇升至髙等又占解額妨衆人進取之路若其髙等<lb/>
生經術則講說常通文藝則屢入優等過犯則全然輕<lb/>
少行義則為衆所服比之糊名謄録考其一日所試賦<lb/>
詩論䇿偶有所長而取之者相去逺矣况近年舉人或<lb/>
一無行能横遇恩澤幸得免解者不可勝數今髙等生<lb/>
行能如此裁免一解豈足惜哉此學校之法也若朝廷<lb/>
又不能如此只於舊條之中毛舉數事微有更張則於<lb/>
<pb n="KR2f0039_WYG_166-15b"/>
取士之道並無所益徒更煩苛不若悉循舊貫之為愈<lb/>
也<lb/>
光為樞宻副使又上奏曰臣先曽起請應資䕃出身人<lb/>
初授差遣者更不試詩只委審官院流内銓試孝經論<lb/>
語大義共三道仍令主判臣僚更將所對義面加詢問<lb/>
若義理精通者特保明聞奏優與差遣稍通者依常調<lb/>
不通者且令修學候一周年外再試必須試中方得出<lb/>
官若年四十以上聽依舊制只寫家狀讀律自後不蒙<lb/>
<pb n="KR2f0039_WYG_166-16a"/>
朝廷施行臣今復差知審官院竊見資䕃人初授差遣<lb/>
者令試詩一首實為無益不惟其間有牆面者假手於<lb/>
人徒長姦偽就使自作詩得如曹劉沈宋其於立身治<lb/>
民有何所用古者二帝三王皆立木學之官以教公卿<lb/>
大夫子弟其故何哉盖以其人將嗣守官業茍無徳行<lb/>
道藝則必害及於民故也今者欲使公卿大夫子弟盡<lb/>
肄業於大學則其父兄不常在京師固難齊壹若但使<lb/>
之習業於家而考校於初授差遣之際業不習者不得<lb/>
<pb n="KR2f0039_WYG_166-16b"/>
出官則不煩勸督而人人自勉於學矣此乃事之易行<lb/>
者也嚮若使之盡通詩書禮樂則中材以下或有所不<lb/>
及今但使之習孝經論語儻能盡朞年之功則無不精<lb/>
熟矣此乃業之易習者也然孝經論語其文雖不多而<lb/>
立身治國之道盡在其中就使學者不能踐履亦知天<lb/>
下有周公孔子仁義禮樂其為益也豈可與一首律詩<lb/>
為比哉臣竊以為此事用力不勤更張甚易而為益稍<lb/>
大别無所損伏望聖慈詳察或有可取乞檢臣前奏特<lb/>
<pb n="KR2f0039_WYG_166-17a"/>
賜施行<lb/>
翰林學士吕公著上奏曰臣先准中書批狀送兩制議<lb/>
選知州以下條制内一項王珪等議未曽歴知州人不<lb/>
得權入轉運判官以上差遣臣愚以為未便竊以國家<lb/>
承平雖乆於人材素飬之法有所未備緩急求才猶恐<lb/>
難得若資格愈宻則簡拔愈難今知州以下從審官院<lb/>
差遣則嚴其條式可也轉運判官以上自朝廷推擢則<lb/>
不當更増以資格昔荀況稱賢與能不待次而舉疲不<lb/>
<pb n="KR2f0039_WYG_166-17b"/>
能不待頃而廢董仲舒亦稱小才雖累日不離於小官<lb/>
賢才雖未乆不害為輔佐且漢之部刺史今之監司如<lb/>
雋不疑乃自布衣拔為青州刺史當時號為稱職方今<lb/>
豪俊之士多伏在下位若必待其已歴知州然後使則<lb/>
或至白首而不見旌用臣愚以謂知州有治迹者固當<lb/>
升入監司自餘果有才能為衆所推雖資歴尚淺亦繫<lb/>
自朝廷不次選擇充轉運判官權𤼵遣省府推判官及<lb/>
權充知州差遣若試用無効自可退從常調如此則勸<lb/>
<pb n="KR2f0039_WYG_166-18a"/>
沮兼行賢愚無滯<lb/>
公著又上奏曰臣謹按學記古之教者家有塾黨有庠<lb/>
遂有序國有學王制命鄉論秀士升之司徒曰選士司<lb/>
徒論選士之秀者而升之學曰俊士樂正崇四術立四<lb/>
教順先王詩書禮樂以造士大樂正論造士之秀者以<lb/>
告於王而升諸司馬曰進士司馬辨論官材論進士之<lb/>
賢者以告於王而定其論論定然後官之周禮鄉大夫<lb/>
三年則大比攷其徳行道藝而興賢者能者鄉老及鄉<lb/>
<pb n="KR2f0039_WYG_166-18b"/>
大夫帥其吏與其衆寡以其禮禮賔之厥明鄉老及鄉<lb/>
大夫羣吏獻賢能之書于王王再拜受之登于天府自<lb/>
堯舜三代以來其飬士取人之法雖隨時損益不同然<lb/>
教必本於學校進必由於鄉里此六七聖人所不易也<lb/>
逮乎秦漢而下聖王之迹既息凡所謂禮樂教化之官<lb/>
皆以廢絶至於設科取士則各出於一時之茍且國家<lb/>
承其極弊之後而因循未暇制作雖天下學校頗甞修<lb/>
建然取士之路不出於此而欲人之就學也不亦難乎<lb/>
<pb n="KR2f0039_WYG_166-19a"/>
其為科之法則專以進士經學大抵皆襲唐制而已夫<lb/>
上之取士者將以治事而長民而所以取之者乃不過<lb/>
試之以辭章記誦之學盖亦乖矣今誠不能革茍且之<lb/>
弊興廢絶之法而望賢才之加多風俗之漸變終亦不<lb/>
可得也故臣竊以謂貢舉之弊不可不革而學校之制<lb/>
所宜漸復雖進士經學行之既乆為有司者安於課試<lb/>
之格為士人者狃於進取之術可以漸去而未可以遽<lb/>
廢莫若先建學校兼而行之學校所進者嵗増則科舉<lb/>
<pb n="KR2f0039_WYG_166-19b"/>
所取者嵗减如此不十數年間士皆以學校進矣所謂<lb/>
學校之法者天子自立太學於京師取道徳足以為天<lb/>
下師法者主之自開封府及天下州縣皆立學取道徳<lb/>
足以為人師者主之然學校教化所以一道徳同風俗<lb/>
之原今若人自為教則師異說人異習故宜博選天下<lb/>
所謂有道徳可以為人師先集於太學使講議所以教<lb/>
育之法而朝廷以道揆其得失講議既定然後取其得<lb/>
者置之要㑹州府使主其學其餘州郡即委轉運司與<lb/>
<pb n="KR2f0039_WYG_166-20a"/>
知州通判於本州及属縣内選經術通明行誼素著者<lb/>
一人使主州學如本州無人即轉運司於同路州縣選<lb/>
差並令就見朝廷所置學官於本路㑹府而受朝廷教<lb/>
育之法或本州士人道徳可以為人師而不仕者委本<lb/>
州與轉運司彂遣赴闕當度其可否特與注官就差本<lb/>
處主學仍於太學受所以教育之法所謂貢舉之法者<lb/>
應天下士人並須本縣公吏等結罪保明鄉貢素行方<lb/>
得入於州學州學毎嵗貢士量州府大小大郡貢二人<lb/>
<pb n="KR2f0039_WYG_166-20b"/>
其小郡士人絶少處二嵗若三嵗貢一人並知州通判<lb/>
與主學官於學生内選入學一年以上經明行修者貢<lb/>
于朝廷而升于太學者官為給食太學毎嵗於學生内<lb/>
選到住太學一年以上經明行修通世務可以治人者<lb/>
七十人進於朝廷其在上等者委中書門下量才官使<lb/>
其在次等者送流内銓依名次注官計一嵗所貢者七<lb/>
十人三嵗所貢者二百人則後次科場進士經學南省<lb/>
奏名之數内可各減一百人二嵗之後就學者衆諸州<lb/>
<pb n="KR2f0039_WYG_166-21a"/>
所貢人數可以倍増而太學三嵗可増置四百人則進<lb/>
士經學奏名内更各減一百人又行之三嵗科舉可盡<lb/>
罷而士之進者皆出於學校矣其到太學及一年以上<lb/>
經術行誼入下等及經雖稍通行有毁玷者並罷歸本<lb/>
州一不與選願歸者亦聽其自太學罷歸非行有毁玷<lb/>
者並不碍後來選貢應天下知州通判及掌學官所貢<lb/>
士人上等者為最在任皆最者特與旌賞入下等為殿<lb/>
在任皆殿者當行重罰其本郡士人實有經行蔽而不<lb/>
<pb n="KR2f0039_WYG_166-21b"/>
舉者委安撫轉運使提㸃刑獄及御史臺覺察以聞當<lb/>
行重罰又按舜典命夔典樂教胄子王制樂正崇四術<lb/>
立四教王太子王子羣后之太子卿大夫元士之適子<lb/>
皆造焉周禮大司樂掌成均之法以治建國之子弟焉<lb/>
古者四民各有業而不雜故士之子常為士盖於治事<lb/>
長民皆其世業則所學所行習見而易入是以王者之<lb/>
於教學莫不以國子為先務盖庶人非秀異絶倫不得<lb/>
為士士之子非教飬有素亦不得在官臣以謂應已有<lb/>
<pb n="KR2f0039_WYG_166-22a"/>
官者並須入國子學取道徳足以為人師者主國子監<lb/>
嵗選學生十人或十五人聞于朝廷而升于太學如諸<lb/>
州貢士之法既至太學及一嵗以上委太學官選經明<lb/>
行修通於世務可以治人者天下士衮同進于朝廷如<lb/>
到國子監一年以上不與選願出官者即學官委保經<lb/>
義稍通行無毁玷年及格者聞于朝廷而關送審官院<lb/>
流内銓依無出身人例差注又今年科舉之法既未可<lb/>
遽罷則須權作處置按進士之科始於隋而盛於唐初<lb/>
<pb n="KR2f0039_WYG_166-22b"/>
猶專䇿試至唐中宗乃加以詩賦後世遂不能易取人<lb/>
以言固未足見其實至於詩賦又不足以觀言是以昔<lb/>
人以鴻都篇賦比之尚方技巧之作此有識者皆知其<lb/>
無用於世也臣以謂自後次科場進士可罷詩賦而代<lb/>
以經先試本經大義十道然後試以論䇿夫試於有司<lb/>
固未能得人之實材然此法既設則人稍宗經今建立<lb/>
學校將以經術教飬則代賦以經亦變法之漸也又經<lb/>
學一科雖其來盖逺然自唐以後始加填帖由是應此<lb/>
<pb n="KR2f0039_WYG_166-23a"/>
科者專務記誦此於章句音切尚不能辨然而舉用之<lb/>
曰此可以治人不待有識者然後知其非也臣以謂自<lb/>
後次科場明經止用正文填帖更不以注而増試大義<lb/>
如此應明經者漸多而諸科之弊自消矣<lb/>
公著又乞寛假長民官狀曰臣伏見審官院流内銓以<lb/>
知縣縣令闕多凡選人被舉充職官及轉京官者例差<lb/>
知縣已被差者不通舉辟不許避免臣竊以為當國家<lb/>
有道之時付之以百里之地有民人社稷之重則士子<lb/>
<pb n="KR2f0039_WYG_166-23b"/>
所宜願為今乃設一切之令強所不欲與坐殿負犯者<lb/>
亡異此殆郡縣法網太宻而勸别之道不明吏有盡心<lb/>
奉法治行明白者未聞有所襃異一罹㣲文則不能自<lb/>
免於譴斥加以近嵗朝廷以更改法度郡縣之吏或不<lb/>
能奉行故其常法之外峻其黜典經赦去官多不原免<lb/>
積累嵗月坐此殿累者益衆臣愚以為長民之官朝廷<lb/>
宜少寛假非有贓私顯狀及罷軟尤不勝任者雖坐小<lb/>
法無輕替易仍詔諸路監司牧守其所属令長有奉公<lb/>
<pb n="KR2f0039_WYG_166-24a"/>
愛民治效尤異者毎嵗别薦三二人間或奬拔待以不<lb/>
次其次如職事修舉有舉主合轉京官者特與依諸州<lb/>
教授例就任改官許令再任如此則勤亷者得以自保<lb/>
勞能者有所激勸中才足以強勉異効不至滯留<lb/>
御史中丞吕誨上奏曰臣竊以用人不考其素舉類不<lb/>
責其實欲官清而事舉不亦難乎且如三院御史闕員<lb/>
例以本臺丞雜翰林學士連狀薦舉務在盡公其如類<lb/>
各不同議亦難合一有情弊害公尤甚臣欲乞朝廷委<lb/>
<pb n="KR2f0039_WYG_166-24b"/>
内外兩省官嵗舉五人録其所長隨而器使如風節可<lb/>
以充御史詞學可以備館職明敏可以剸繁劇循良可<lb/>
以為牧守武略可以任將領章上公車籍於二簿遇有<lb/>
員闕閲其所籍循名責實進擬數人御筆親㸃一名用<lb/>
之敢以匪人充薦者委有司彈糾重行黜責如不稱職<lb/>
正其保任之罪若此掄材有素一官闕則預擇之擇之<lb/>
詳矣而又絶其私狥之路進擢之恩一出於上宜其有<lb/>
補公朝任官舉能之術也<lb/>
<pb n="KR2f0039_WYG_166-25a"/>
誨改諫議大夫知鄧州上奏曰臣准學士院關報中書<lb/>
劄子奉聖㫖舉諫官二人者仰承詔命俯及外臣有以<lb/>
見宸衷虚竚樂聞過失中外均慶臣所以懽忻而不已<lb/>
也臣向以言事得罪雖居外補尚忝諫垣之任仍預舉<lb/>
官之數輙有誠言上裨衮闕惟其僭越之罪敢避死亡<lb/>
之誅臣聞國朝故事諫官除授一出於聖選盖耳目機<lb/>
宻之任不可繇他岐而進示至公於天下也御史乃付<lb/>
學士中丞保舉比來任人不次政府甄擇賢能除授或<lb/>
<pb n="KR2f0039_WYG_166-25b"/>
聞除選人李定御史定不持毋服為有司劾奏舍人封<lb/>
還詞頭例皆奪職乃付禮官議定之罪夫行不為人所<lb/>
信已不足取如或有罪禮法固無容焉然求忠臣必於<lb/>
孝子之門者以其孝於親則忠可移於事君也以定充<lb/>
選其甄録之意可知矣既而公論不與遂以諫官御史<lb/>
並委兩省官保任臣竊以臺諫官所責甚重數年以來<lb/>
稱職者甚衆大言入則大罪之小言入則小罪之去者<lb/>
相望於道路來者遲疑不願就職以至諫院御史臺闕<lb/>
<pb n="KR2f0039_WYG_166-26a"/>
官日乆中丞不補者半年三院為之一空言路梗塞一<lb/>
至於此朝政或闕下情不通則有所蔽焉用事者豈徒<lb/>
然哉臣竊計自詔降以來在京近臣所舉員數已多而<lb/>
未聞除授必候自外舉官畢集然後掄選或見任逺方<lb/>
此追還則曠日遲乆言職㡬廢徒有擇官之名而非開<lb/>
言路之實也兹所以未見至公副陛下虚求之意焉書<lb/>
云朝夕納誨以輔台徳是不可一日而虛也唐太宗三<lb/>
日不聞諫官言必責輔臣其聽納忘倦寤寐思之書於<lb/>
<pb n="KR2f0039_WYG_166-26b"/>
簡䇿後世為美陛下推廣是心非夙夕渇於正論歟臣<lb/>
以謂求之之博不若用之之速既用之則信任而必堅<lb/>
與之圖回於正道斯誠為治之術也如博求其人而信<lb/>
任不固言者既衆而黜之不已臣將恐來者難阻鉗結<lb/>
自安忠臣義士遯逃巖穴公議消薄國家之大患也刳<lb/>
胎毁卵損傷至㣲其類猶或不至聖人所以為之深誡<lb/>
漢文帝受郎官之書其言是則用之非則置之乃除誹<lb/>
謗妖言之罪所以通治道而來諫者臣伏願陛下恢廣<lb/>
<pb n="KR2f0039_WYG_166-27a"/>
此度而行之則天下之福也仍乞於中外兩禁臣寮已<lb/>
舉官數内先擇三五人充諫官餘補御史闕員庶㡬言<lb/>
職不為虚設副天下觀瞻宜有益於聖徳也臣待罪譴<lb/>
謫之中不當有言然愛君之義與日積深身雖補外而<lb/>
心在王室因被㫖舉官輙以上陳<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>懇輸忠亦區區自<lb/>
信之效矣伏冀髙明特賜省納臣所舉諫官二員已具<lb/>
别狀<lb/>
四年殿中丞直史館蘇軾狀奏准敕講求學校貢舉利<lb/>
<pb n="KR2f0039_WYG_166-27b"/>
害令臣等各具議狀聞奏者右臣伏以得人之道在於<lb/>
知人知人之法在於責實使君相有知人之才朝廷有<lb/>
責實之政則胥史皂𨽻未甞無人而況於學校貢舉乎<lb/>
雖因今之法臣以為有餘使君相無知人之才朝廷無<lb/>
責實之政則公卿侍從甞患無人況學校貢舉乎雖復<lb/>
古之制臣以為不足矣夫時有可否物有廢興方其所<lb/>
安雖暴君不能廢及其既厭雖聖人不能復故風俗之<lb/>
變法制隨之譬如江河之徙移順其所欲行而治之則<lb/>
<pb n="KR2f0039_WYG_166-28a"/>
易為功強其所不欲而復之則難為力使三代聖人復<lb/>
生於今其選舉飬才亦必有道矣何必由學且天下固<lb/>
甞立學矣慶厯之間以為太平可待至於今日惟有空<lb/>
名僅存今陛下必欲求德行道藝之士責九年大成之<lb/>
業則將變今之禮易今之俗又當發民力以治宫室斂<lb/>
民財以食㳺士百里之内置官立師獄訟聽于是軍旅<lb/>
謀于是又當以時簡不率教者屏之逺方終身不齒則<lb/>
無乃徒為紛亂以患苦天下耶若乃無大變改而望有<lb/>
<pb n="KR2f0039_WYG_166-28b"/>
益于時則與慶厯之際何異故臣以謂今之學校特可<lb/>
因循舊制使先王之舊物不廢於吾世足矣至於貢舉<lb/>
之法行之百年治亂盛衰初不由此陛下視祖宗之世<lb/>
貢舉之法與今為孰精言語文章與今為孰優所得文<lb/>
武長才與今為孰多天下之士與今為孰辦較此四者<lb/>
而短長之議決矣今議者所欲變改不過數端或曰鄉<lb/>
舉徳行而略文章或曰專取䇿論而罷詩賦或欲舉唐<lb/>
室故事兼採譽望而罷封彌或欲罷經生朴學不用貼<lb/>
<pb n="KR2f0039_WYG_166-29a"/>
墨而考大義此數者皆知其一不知其二者也臣請歴<lb/>
言之夫欲興徳行在於君人者修身以格物審好惡以<lb/>
表俗孟子所謂君仁莫不仁君義莫不義君之所向天<lb/>
下趨焉若欲設科立名以取之則是教天下相率而為<lb/>
偽也上以孝取人則勇者割股怯者廬墓上以亷取人<lb/>
則敝車羸馬惡衣菲食凡可以中上意無所不至矣徳<lb/>
行之弊一至於此自乎文章而言之則䇿論為有用詩<lb/>
賦為無益自政事言之則詩賦䇿論均為無用矣雖知<lb/>
<pb n="KR2f0039_WYG_166-29b"/>
其無用然自祖宗以來莫之廢者以為設科取士不過<lb/>
如此也豈獨吾祖宗自古堯舜亦然書曰敷奏以言明<lb/>
試以功自古堯舜以來進人何甞不以言試人何甞不<lb/>
以功乎議者必欲以䇿論定賢愚能否臣請有以質之<lb/>
近世士大夫文章華靡者莫如楊億使楊億尚在則忠<lb/>
清鯁亮之士也豈得以華靡少之通經學古者莫如孫<lb/>
復石介使孫復石介尚在則迂濶矯誕之士也又可施<lb/>
之於政事之間乎自唐至今以詩賦為名臣者不可勝<lb/>
<pb n="KR2f0039_WYG_166-30a"/>
數何負於天下而必欲廢之近世士人纂類經史綴緝<lb/>
時務謂之䇿括待問條目搜抉略盡臨時剽竊竄易首<lb/>
尾以眩有司有司莫能辨也且其為文也無規矩準繩<lb/>
故學之易成無聲病對偶故考之難精以易學之士付<lb/>
難考之吏其弊有甚於詩賦者矣唐之通牓故是弊法<lb/>
雖有以名取人厭伏衆論之美亦有賄賂公行權要請<lb/>
託之害一使㤙去王室權歸私門降及中葉結為朋黨<lb/>
之論通牓取人又豈足尚哉諸科舉人多出三路能文<lb/>
<pb n="KR2f0039_WYG_166-30b"/>
者既已變而為進士曉義者又皆去以為明經其餘皆<lb/>
朴魯不化者也至於人材則有定分施之有政能否自<lb/>
彰今進士日夜治經傳子史貫穿馳騖可謂博矣至於<lb/>
臨政曷甞用其一二顧視舊學已為虚器而欲使此等<lb/>
分别注䟽粗識大義而望其才能増長亦已踈矣臣故<lb/>
曰此數者皆知其一而不知其二也特願陛下留意其<lb/>
逺者大者必欲登俊良黜庸回總覽衆才經略世務則<lb/>
在陛下與二三大臣下至諸路職司與良二千石耳區<lb/>
<pb n="KR2f0039_WYG_166-31a"/>
區之法何預焉然臣竊有私憂過計者敢不以告昔王<lb/>
衍好老莊天下皆師之風俗陵夷以至南渡王縉好佛<lb/>
捨人事而修異教大厯之政至今為笑故孔子罕言命<lb/>
則為知者少也子貢曰夫子之文章可得而聞也夫子<lb/>
之言性與天道不可得而聞也夫性命之説自子貢不<lb/>
得聞而今之學者恥不言性命此可信也哉今士大夫<lb/>
至以佛老為聖人鬻書於市者非莊老之書不售也讀<lb/>
其文浩然無當而不可窮觀其貌超然無着而不可挹<lb/>
<pb n="KR2f0039_WYG_166-31b"/>
此豈真能然哉盖中人之性安於放而樂於誕耳使天<lb/>
下之士能如莊周齊死生一毁譽輕富貴安貧賤則人<lb/>
主之名器爵祿所以礪世磨鈍者廢矣陛下亦安用之<lb/>
而況其實不能而竊取其言以欺世者哉臣願陛下明<lb/>
勅有司試之以法言取之以實學博通經術者雖朴不<lb/>
廢稍渉浮誕者雖工必黜則風俗稍厚學術近正庶㡬<lb/>
得忠實之士不至蹈衰季之風則天下幸甚<lb/>
神宗時同知禮院劉攽上奏曰臣准御史䑓告報進詔<lb/>
<pb n="KR2f0039_WYG_166-32a"/>
書天下學校貢舉之法博訪臣等令得詳議者臣愚以<lb/>
謂人主之舉事與人臣之獻議不同人臣之議者盛言<lb/>
古事以為髙侈言已忠以為博迂逺而不切事情漫汗<lb/>
而不濟世務雖已自知其無益於治矣而猶為之何也<lb/>
其言之有理其持之有故其名之所存足以夸衆眩俗<lb/>
故敢為而不疑耳人主之舉事則不然度時之所宜因<lb/>
俗之所安不以虚名而棄實效不慕逺業而捐近功使<lb/>
令出而下必信事舉而俗必定故與其出令不當而亟<lb/>
<pb n="KR2f0039_WYG_166-32b"/>
改之不若謀事於始而慎慮也今陛下患選舉之法不<lb/>
明教育之方未善此必有以前古久逺之事感動上聽<lb/>
者不可不察也本朝承百王之末創起律令雖未及三<lb/>
代其隨時因俗從宜應變増損不常亦自一朝之制而<lb/>
選舉之法行之百有餘嵗累朝將相名卿及今之所謂<lb/>
賢材與共天下之論議者皆非以他塗進者也而誣以<lb/>
謂未甞得人臣竊以為過矣且臣論之今時選舉之患<lb/>
不在創法之未善而在有司之弗良不患試言之非要<lb/>
<pb n="KR2f0039_WYG_166-33a"/>
而患聽者之不察何以言之今國家求賢良異材之人<lb/>
則使公卿薦舉求文學經術之士則使郡縣推擇此雖<lb/>
三代取士何以過此帝典之言曰敷納以言孔子曰不<lb/>
知言無以知人也然則未知人莫如聽言故國家試士<lb/>
以文詞亦二帝敷納之比也誠使有司兼仲山將明之<lb/>
才懐孟子知言之術精聽慎擇則賢不肖豈不較然由<lb/>
是觀之取士之法本未甞失而有司之聽或不能盡今<lb/>
以有司之不能盡而變法法雖亟變而不擇人付之雖<lb/>
<pb n="KR2f0039_WYG_166-33b"/>
法如三代猶將終無益也議者或謂文詞之為藝薄陋<lb/>
不足以待天下之士臣愚以謂今進士之初仕者不過<lb/>
得為吏部選人國家待門䕃恩澤者亦為選人流外小<lb/>
吏亦為選人選人如此之卑也而天下之士以文詞應<lb/>
此選豈不固有餘裕哉朝廷設置何等爵禄而更囏難<lb/>
其選乎且進士成名者國家亦何嘗便以為才傑而任<lb/>
用之或以文章顯或以法律用或以善政事稱或以治<lb/>
財賦進皆待其來日成效而後有取則夫取士之始亦<lb/>
<pb n="KR2f0039_WYG_166-34a"/>
何用靳靳遴惜若不得已哉且朝廷更選舉之法將以<lb/>
想望髙材豪傑之士也今天下之士至於禮部者嵗不<lb/>
下二千人朝廷豈能以玉帛之聘弓旌之招而遍得此<lb/>
乎必亦使之投牒自進耳士之投牒自進必非豪傑之<lb/>
士伊尹管仲之儔雖更其科試而取之徒小異其名目<lb/>
然其得士未有以異於前也更恐好利衒鬻之人崇虚<lb/>
名以亂真則取士之失又甚於往日矣議者又謂不如<lb/>
一用鄉舉里選者此又知其一未知其二也夫二漢之<lb/>
<pb n="KR2f0039_WYG_166-34b"/>
用鄉舉里選所以得人者其時郡縣之吏自廷掾諸曹<lb/>
卒史馭吏亭長㳺儌皆賢士為之故其臨財不茍則知<lb/>
其亷值事能斷則知其智文武才略莫不畢効故其譽<lb/>
之有實舉之不難自流品分别郡縣吏卒棄絶為賤不<lb/>
齒於縉紳賢士不復從此役士之居鄉里者何由察知<lb/>
茍慿虚名以進人後有不稱將復相與蔽護其短而謂<lb/>
之材終亦不得真賢實亷矣是鄉舉里選又不可盡用<lb/>
也凡此數端皆臣所以深疑者也不知臣之愚陋至此<lb/>
<pb n="KR2f0039_WYG_166-35a"/>
耶抑亦千慮將有一得也然愚者之志專則難移故臣<lb/>
願朝廷且毋庸輕變選舉之法不如因舊法而慎選有<lb/>
司之為愈也雖然尚有一說今有人於此明辯足以判<lb/>
獄訟智略足以治財賦而文詞不足以自發經藝不至<lb/>
于浹洽則將捐棄終身無仕進之望其材豈不可惜哉<lb/>
臣願陛下為設從政科使公卿及監司舉如此人以充<lb/>
選必有舉者三人乃召而用之且毋以為真試之三年<lb/>
才任其事然後命之以官即不可使復還為民而坐其<lb/>
<pb n="KR2f0039_WYG_166-35b"/>
舉者如此則天下之材士殆無遺逸矣臣聞教育之法<lb/>
所以治性也性修則智明智明則應物不惑不惑則盛<lb/>
徳之士也自兩漢以來學者未嘗不以利禄為心夫可<lb/>
誘以利禄而勉强為善則徳性離矣是故造士不及三<lb/>
代者由此也今陛下建學校為置明師而誨道之毋問<lb/>
其所學毋限其所能則賢材莫不養育矣若惡文章之<lb/>
弊而以經藝勸之學者之志不出於為禄利也則文章<lb/>
之士變而為經藝雖曰不同其離於徳性也均矣天之<lb/>
<pb n="KR2f0039_WYG_166-36a"/>
生材有昏有明智明材大者非小智小識之所能掩也<lb/>
及其淺晦下材雖日撻之亦終不能以致髙大士脩之<lb/>
於家足以成材亦何待學官程課督趣之哉臣愚不足<lb/>
以知逺略惟陛下裁幸<lb/>
起居舍人同知諫院范純仁論貢舉䟽曰臣近奉徳音<lb/>
以朝廷不能均取四方之士慮有遺才令臣具合設科<lb/>
制及取人之法進呈臣智識淺昧不能畫逺大之䇿上<lb/>
副詔㫖輒以所見粗陳一二竊以自祖宗以來取人唯<lb/>
<pb n="KR2f0039_WYG_166-36b"/>
進士科為盛凡舉擇公卿近侍多取進士出身之人故<lb/>
天下之士競務此科而進然進士舉業文賦唯閩蜀江<lb/>
浙之人所長至南省則與西北之人一處糊名通考故<lb/>
西北之人得進者少今若明行分别則必東南之人興<lb/>
難進之歎而寄貫巧偽者益多不若用臣前來所上貢<lb/>
舉之䇿先於天下郡縣各立學校養士之法仍擇明師<lb/>
以教之每科詔之下委州郡長吏及學官於進士明經<lb/>
中唯取土著之人先曽入州縣學各及三百日已上才<lb/>
<pb n="KR2f0039_WYG_166-37a"/>
行優於衆人者許用解額中人數三分之一特為薦送<lb/>
至南省謂之特舉之科南省只試䇿論經義仍各分路<lb/>
分考校逐路各與優立分數取人至御前亦依分數與<lb/>
放及第則諸路得人無不均一朝廷遂於貢舉優立五<lb/>
路之法又乞詔政府今後舉䑓省舘閣經筵職司並於<lb/>
明經進士或無出身人中數路參取但擇才行優長不<lb/>
必限以科第如此則四方賢士可以俱進矣更望聖慈<lb/>
詳酌施行<lb/>
<pb n="KR2f0039_WYG_166-37b"/>
純仁又論薦舉䟽曰臣聞唐虞之際俊乂在官成湯亦<lb/>
曰旁求俊彦詩稱濟濟多士文王以寧孔子論政則曰<lb/>
赦小過舉賢才是皆以舉擇人材為治道之先務也方<lb/>
今天下之廣士民之衆不減古昔而庻官得人不及前<lb/>
代良以舉用之道未能開廣選任既由政府多以資任<lb/>
采擇執政不過數人豈能遍知天下之士雖輾轉詢訪<lb/>
只亦得之私言未如公舉之審實也唐則天以僭竊之<lb/>
政務求多士以收人心廣令臣寮舉薦兼亦人得自舉<lb/>
<pb n="KR2f0039_WYG_166-38a"/>
選任之道固為太冗然猶多得賢俊下無遺材故姚崇<lb/>
宋璟之徒相繼而出開元之治實有頼焉況當陞下刻<lb/>
意勞心興治補弊之際若不敷求賢才與之共政則何<lb/>
以致百揆時叙庶政惟熈者乎求才之術莫若特詔内<lb/>
外之臣各舉所知其大兩省已上於省府諸路職司人<lb/>
中舉堪充職司知州等人及諸路監司臺諫省府舉堪<lb/>
充轉運判官知州等人亦許舉堪充清要之人毎舉三<lb/>
員並於舉章之中終身保任一有不職與之同罪及前<lb/>
<pb n="KR2f0039_WYG_166-38b"/>
來應詔舉到未曽進用及臣寮所舉自代之人一處參<lb/>
較凡是庶官有闕便可選擇進用如此則俊傑彚進官<lb/>
無曠職上可以輔成聖政下可以激勸多士<lb/>
知諫院陳㐮上奏曰臣伏見今嵗科塲開封府就試進<lb/>
士三千二百七十餘人合解三百十人為額國子監一<lb/>
千六百餘人合解百人為額皆是十分之中未取其一<lb/>
英俊既多而剽辭挾書真偽淆雜若不精加考校去留<lb/>
之際不無差誤孤寒得失所繫不輕貢舉條制雖令考<lb/>
<pb n="KR2f0039_WYG_166-39a"/>
試官通考縁三場卷子數目稍多自來承例分定方始<lb/>
考校得失其間好惡不同未必取捨皆是洎至考到合<lb/>
格人數便即類聚奏號更不將退落卷子令衆官一處<lb/>
衮同再考輕易漏略非惟不恤舉人進取之艱難殊不<lb/>
體認朝廷取士之意臣今擘畫欲乞今來考試官初考<lb/>
校時權令分定卷子除考到詞理優長已合格者及辭<lb/>
理紕繆與犯不考式者已係黜落外將逐官退下中等<lb/>
卷子在去留之間者令衆官一處公共看詳與近下合<lb/>
<pb n="KR2f0039_WYG_166-39b"/>
格卷子比校優劣然後升黜仍將三場卷子連粘通考<lb/>
所貴得士之實不至差繆所有考校雖無日限校量一<lb/>
月之内以詩賦䇿論通考毎人一日考得一十五副至<lb/>
二十副已來如將退落下等卷子更令衆官參考須至<lb/>
更展日限方得了當今乞將就試舉人卷子與考試官<lb/>
員數均定日以二十副為凖自引試初場通計人數與<lb/>
五七日限通考退落卷子以引試日為始計其日限如<lb/>
更日限未足未得奏名所貴考校精詳不失辭業之士<lb/>
<pb n="KR2f0039_WYG_166-40a"/>
襄又上奏曰臣竊見外州軍不係免解舉人近日甚有<lb/>
經中書待漏院及攔截宰相投狀陳乞免解未䝉指揮<lb/>
施行其間多是逺方孤貧羸老之人徒歩入京羇旅困<lb/>
窮深可憐憫訪聞有經三四十年已前曽與鄉薦潦倒<lb/>
場屋今來為見陛下龍飛初榜嘉祐二年已前府監一<lb/>
舉進士尚許免解以此扶衰戴白奔走逺來有覬望一<lb/>
例推恩之意若令白首空歸古人所歎欲望陛下憫其<lb/>
衰暮之年無所成立因兹首牓特與推恩應進士經三<lb/>
<pb n="KR2f0039_WYG_166-40b"/>
十年諸科四十年已前曽與鄉貢不以舉數場第見在<lb/>
京師者許依府監免解人例與南省收試如不願就試<lb/>
者並賜一本州文學助教之名不理選限使歸田里霑<lb/>
朝廷一命之榮必知上戴聖仁死無遺恨抑以見陛下<lb/>
隆儒優老之意不為無勸也<lb/>
元豐三年判三班院曽鞏請令長貳自舉属官奏曰臣<lb/>
伏以陛下本原周禮參之以有唐六典之書考諸當世<lb/>
之宜裁以聖慮更定官制以幸天下臣誠不自揆欲少<lb/>
<pb n="KR2f0039_WYG_166-41a"/>
助萬一令無足取者亦足以致區區愛君之心竊觀於<lb/>
書其在堯典稱堯之徳曰平章百姓百姓昭明則平其<lb/>
賢不肖功罪之分而章之以爵賞使百官莫不昭明者<lb/>
此人主之事也其在說命曰惟說式克欽承旁招俊乂<lb/>
列于庶位則承人主之志廣引人材進諸朝廷者此宰<lb/>
相之事也其在冏命穆王命伯冏為周太僕正其戒之<lb/>
曰慎簡乃僚無以巧言令色便辟側媚其惟吉士則使<lb/>
得自簡属僚以共成其任者此諸司長官之事也其上<lb/>
<pb n="KR2f0039_WYG_166-41b"/>
下之體相承如此所以周天下之務盖先王之成法也<lb/>
故陸贄相唐陳致理之具以謂百司之長至於副貳之<lb/>
官與夫兩省供奉之職請委宰臣叙擬以聞其餘臺省<lb/>
属僚請委長官選擇指陳材實終身保任其以舉授之<lb/>
繇各載除書之内得賢則有進考増秩襃升之賞失實<lb/>
則有奪俸贖金黜免之罰非特搜揚下位而已亦以閲<lb/>
試大官其所取之士既責行能亦計資望此贄之大指<lb/>
也贄於經畫之材近世未見其比其在相位所陳先務<lb/>
<pb n="KR2f0039_WYG_166-42a"/>
如此質之於古實應先王之法施之後世可以推行誠<lb/>
古今之通議也陛下隆至道開大明配天地立人極循<lb/>
名定位以董正治官千載以來盛徳之事也創制之始<lb/>
新命之官任之以彌綸衆職所繫尤重其所更革著於<lb/>
甲令或差若毫髪四方受其敝或誤於須臾累嵗不能<lb/>
救則於選用之體尤不可假非其人且臺省長官僕射<lb/>
尚書左右丞侍郎御史中丞皆國之重任陛下所選擇<lb/>
而授今尚書既領天下之事郎員外郎凡二十四司用<lb/>
<pb n="KR2f0039_WYG_166-42b"/>
吏㡬百員其餘属佐尚不在數中若使本司長貳之官<lb/>
自郎以下員有未備皆舉二人以聞以陛下之明其於<lb/>
羣臣材分無不周知取其所舉擇用其一其餘書之於<lb/>
籍以為内外之官選用之備庶㡬為官得人足以上副<lb/>
陛下作則垂憲非常之大志且本朝著例御史中丞知<lb/>
雜至於省府之長固得自舉其属而館閣監司牧守之<lb/>
官亦嘗屢詔近位皆得薦用所知名臣偉人往往由此<lb/>
而出則推而廣之求於故事實有已試之效其所薦之<lb/>
<pb n="KR2f0039_WYG_166-43a"/>
士采用其一其餘書之於籍以備選擇猶舊闕御史一<lb/>
員聽舉二人其不中選者亦以次甄進則稽諸累朝亦<lb/>
故事也伏惟陛下本冏命太僕慎簡乃僚之意采陸贄<lb/>
臺省長官舉吏懇懇之論推本朝已試之法使先王之<lb/>
迹自陛下追而踐之如此則任衆之道隆進賢之路廣<lb/>
踈逺之士懐材者皆得彚征要近之臣奬善者皆得自<lb/>
達以陛下之臨照誰敢不應之以公以陛下之考覈誰<lb/>
敢不赴之以實既得其人授之以位然後陛下以公聽<lb/>
<pb n="KR2f0039_WYG_166-43b"/>
並觀分别淑慝以執中主要信行其賞罰如此則允釐<lb/>
百工庶績咸熈可無為而致堯之平章百姓百姓昭明<lb/>
如是而已如臣之說為可采者其推行之法陸贄所陳<lb/>
惟陛下察其踈宻詳加損益<lb/>
鞏又請令州縣特舉士奏曰臣聞三代之道鄉里有學<lb/>
士之秀者自鄉升諸司徒自司徒升諸學大樂正論其<lb/>
秀者升諸司馬司馬論其賢者以告于王論定然後官<lb/>
之任官然後爵之位定然後禄之論定然後官之者鄭<lb/>
<pb n="KR2f0039_WYG_166-44a"/>
康成云謂使試守任官然後爵之者盖試守而能任其<lb/>
官然後命之以位也其取士之詳如此然此特於王畿<lb/>
之内論其鄉之秀士耳故在周禮則稱鄉老獻賢能之<lb/>
書于王也至於諸侯貢士則有一適再適三適之賞黜<lb/>
爵削地之罰而其法之詳莫得而考此三代之事也漢<lb/>
興采董生之議始令郡國舉孝亷一人其後又以口為<lb/>
率口百二十萬至不滿十萬自一嵗至三嵗自六人至<lb/>
一人察舉各有差至用丞相公孫𢎞太常孔臧議則又<lb/>
<pb n="KR2f0039_WYG_166-44b"/>
置太常博士弟子員郡國縣官有好文學孝悌謹順出<lb/>
入無悖者所聞令相長丞上属所二千石二千石謹察<lb/>
可者令詣太常受業如弟子一嵗皆課試通一藝以上<lb/>
補文學掌故缺其髙第可為郎中者太常籍奏即有秀<lb/>
才異等輙以名聞又請以治禮掌故比二百石及百石<lb/>
吏選擇為左右内史大行下郡太守卒史皆各二人邊<lb/>
郡一人不足擇掌故以補中二千石属文學掌故補郡<lb/>
屬備員其郡國貢士太常試選之法詳矣此漢之事也<lb/>
<pb n="KR2f0039_WYG_166-45a"/>
今陛下隆至徳昭大道參天地本人倫興學崇化以風<lb/>
天下唐虞用心何以加此然患今之學校非先王教養<lb/>
之法今之科舉非先王選士之制聖意卓然自三代以<lb/>
後當塗之君未有能及此者也臣以謂三代學校勸教<lb/>
之具漢氏郡國太常察舉之目揆今之宜理可參用今<lb/>
州郡京師有學同於三代而教養選舉非先王之法者<lb/>
豈不以其遺素厲之實行課無用之空文非陛下隆世<lb/>
教育人材之本意歟誠今州縣有好文學厲名節孝悌<lb/>
<pb n="KR2f0039_WYG_166-45b"/>
謹順出入無悖者所聞令佐升諸州學州謹察其可者<lb/>
上太學以州大小為嵗及人數之差太學一嵗謹察其<lb/>
可者上禮部禮部謹察其可者籍奏自州學至禮部皆<lb/>
取課試通一藝以上御試與否取自聖裁今既正三省<lb/>
諸寺之任其都事主事掌故之屬舊品不卑宜清其選<lb/>
更用士人以應古義遂取禮部所選之士中第或髙第<lb/>
者以次使試守滿再嵗或三嵗選擇以為州屬及縣令<lb/>
丞即有秀才異等皆以名聞不拘此制如此者謂之特<lb/>
<pb n="KR2f0039_WYG_166-46a"/>
舉其課試不用糊名謄録之法使之通一藝以上者非<lb/>
獨采用漢制而已周禮大司徒以鄉三物教萬民而賔<lb/>
興之亦以禮樂射御書數也如臣之議為可取者其教<lb/>
養選用之意願降明詔以諭之得人失士之效當信賞<lb/>
罰以厲之以陛下之所嚮孰敢不䖍於奉承以陛下之<lb/>
至明孰敢不公於考擇行之以漸循之以久如是而俗<lb/>
化不羙人材不盛官守不修政事不舉者未之聞也其<lb/>
舊制科舉以習者既久難一日廢之請且如故事惟貢<lb/>
<pb n="KR2f0039_WYG_166-46b"/>
舉踈數一以特舉為準而入官試守選用之叙皆出特<lb/>
舉之下至夫教化已洽風俗既成之後則一切罷之如<lb/>
聖意以謂可行其立法彌綸之詳願詔有司而定議焉<lb/>
神宗時知審官院蘇頌上貢舉議曰臣竊謂以今之科<lb/>
試取士比之往年至為詳宻往年專以詞賦為考式而<lb/>
學古者或詘於聲病今則詩賦䇿論通考不專於一場<lb/>
取捨往年雖通考三場而學經術者或困於無文今則<lb/>
有明經之舉往年敦樸之士或不習科舉無由自達今<lb/>
<pb n="KR2f0039_WYG_166-47a"/>
則有遺逸之薦是則詩賦所遺者取之於策論䇿論所<lb/>
失者選之於明經二者又不能盡則擢之於遺逸天下<lb/>
茍有懐才負藝之人靡不畢為朝廷收擢而任用之矣<lb/>
今明詔猶以為不足者臣竊謂其弊不在法制之失而<lb/>
在於措置之未盡耳夫措置之未盡其說有四一曰考<lb/>
試闗防太宻二曰士子不事所業三曰詐冒戸貫取應<lb/>
四曰取人多少不均所謂考試闗防太宻封彌謄錄是<lb/>
也夫封彌謄錄本欲示至公於天下然而徒致疑於士<lb/>
<pb n="KR2f0039_WYG_166-47b"/>
大夫而未必盡至公之道又因而失士者亦有之何則<lb/>
國家取士行實為先今既封彌謄錄考官但校文詞何<lb/>
由知其行實故雖有瓌異之士所試小戾程式或致退<lb/>
落平時甞負玷累茍一日之長可取便預收采士之賢<lb/>
否而進退之間繫乎幸與不幸往往是矣是豈朝廷之<lb/>
本意邪臣竊覩天聖四年仁宗皇帝詔書曰如聞舉送<lb/>
之士操履罕修黜於有司則紛然起謗升于科選又多<lb/>
以敗官由習尚於虚浮宜特行於敦戒自今諸州發解<lb/>
<pb n="KR2f0039_WYG_166-48a"/>
諸舉人並須考訪履行或有乖僻彰暴雖所試可取不<lb/>
得一例解送以此見朝廷之意先士行而後文藝也若<lb/>
封彌謄錄則何由辨其賢否而得如詔書之敦戒乎為<lb/>
今之便則莫若去封彌謄錄之法使有司得專叅詳考<lb/>
察一則主司知朝廷委任不疑益務盡心二則負實學<lb/>
者得以自明程文小疵不虞見棄三則淺陋之人固無<lb/>
僥倖之望至公之道無大於此議者或曰此法行之已<lb/>
久今多士競進一旦改革必致諠訟何以弭之臣以為<lb/>
<pb n="KR2f0039_WYG_166-48b"/>
士子之行莫若鄉曲最知其詳儻或素履無聞因而黜<lb/>
落自厭羣議復何異乎多言邪若其行完學富之人偶<lb/>
不預薦既知朝廷所以取之之意則人人自重不敢輕<lb/>
發養其亷恥異日足為嘉士其所勸盖多矣若曰南省<lb/>
聚天下之士不下數千人主司無由一一知其賢否雖<lb/>
見姓名亦何益於公選臣以謂此法宜先施之州郡亦<lb/>
庶㡬存鄉舉里選之遺範也望自今並委知州通判職<lb/>
官常加察訪本州行能之士記其姓名更相論辨遇詔<lb/>
<pb n="KR2f0039_WYG_166-49a"/>
下轉運司為精擇試官依常赴院鏁宿其舉人試卷更<lb/>
不封彌謄錄仍别差官㸃檢收納應有塗注乙處並印<lb/>
記訖逐旋發送試院不得稽留令試官依公考校文藝<lb/>
除雜犯不考式者先行黜落外其餘悉定髙下訖報州<lb/>
令知州通判職官同入試院共加審覆以素有聲稱著<lb/>
於鄉里者為先然後定其去留依額解送試官及州官<lb/>
若有偏曲私狥令監司嚴加按察具奏其事重行黜降<lb/>
如此詮擇必無幸進之人比至南省則是已經鄉里察<lb/>
<pb n="KR2f0039_WYG_166-49b"/>
訪設令依舊封彌謄錄只考文藝亦不容無狀之人得<lb/>
預奏名也其殿試考式繫之朝廷非有司所當措議也<lb/>
所謂士子不事所業者舉人不納公卷是也舊制秋賦<lb/>
先納公卷一副古律詩賦文論共五卷預薦者仍親赴<lb/>
貢院投納及於試卷頭自寫家狀其知舉官去試期一<lb/>
月前差入貢院先行考校内事業殊異者至日更精加<lb/>
試驗如程試與公卷全異及書體與家狀不同者並行<lb/>
駁放或假借他人文字辨認彰露亦便扶出永不得赴<lb/>
<pb n="KR2f0039_WYG_166-50a"/>
舉是舉人先納公卷所以預見其學業趣向如何亦有<lb/>
助於選擇也景祐已前學者平居必課試雜文古律詩<lb/>
賦以備秋卷頗有用心於著述者自慶厯初罷去公卷<lb/>
舉人唯習舉業外以雜文古律賦詩為無用之言而不<lb/>
留心者多矣此豈所以激勸士之篤學業文之意邪臣<lb/>
欲望自今舉人請應依前令投納公卷一副不得假借他<lb/>
人文字并親書試卷頭家狀一准舊制委知舉考試官<lb/>
預先看詳以偹將來與試卷叅驗是非而升黜焉如此<lb/>
<pb n="KR2f0039_WYG_166-50b"/>
庶㡬人知向學不為茍且之事矣所謂詐冒户貫請應<lb/>
者今外郡舉人赴開封府取應是也天下州郡舉子既<lb/>
以本處人多解額少往往競赴京師旋求户貫鄉舉之<lb/>
弊無甚於此雖朝廷加以峻文而終不能禁止者盖以<lb/>
開封府舉人不多解額動以數百人適所以招徠之而<lb/>
使其冒法欲革其弊莫若預為之防於罷舉之嵗令本<lb/>
府下諸縣察訪見今土著實有多少舉人候見得的實<lb/>
數目闗送貢院比校外郡人數酌中解名處量其分數<lb/>
<pb n="KR2f0039_WYG_166-51a"/>
别立定額外方舉人知其如此豈肯不逺數千里冒峻<lb/>
文而求寄貫乎其府中減下人數却乞移與國子監添<lb/>
起名額既已革寄貫詐冒之弊又足廣庠序樂育之風<lb/>
如此行之誠兩有所便也或曰府中減下人國子監又<lb/>
復添額則人人競赴庠序投狀其於冒妄不亦均乎是<lb/>
不然也在開封府則有詐名冒貫之弊於國子監自是<lb/>
四方俊造進取之所事體固不相類容其趨進復何害<lb/>
邪所謂取士多少不均者進士與制科遺逸是也臣竊<lb/>
<pb n="KR2f0039_WYG_166-51b"/>
以往年放進士毎榜不下四五百人自間年放牓亦常<lb/>
近二百人諸科大約依進士人數而制科入等者不過<lb/>
兩三人明經不過三五人遺逸之薦復未有定制臣以<lb/>
謂舉制科者博通古今貫穿經史顧其積學勤亦至矣<lb/>
明經者雖誦數或闕而大義多通遺逸之薦縱不能盡<lb/>
如詔書之所求要之皆鄉里推許之人此數科比之進<lb/>
士諸科初學幸中者多取之亦未為謬濫也臣伏覩新<lb/>
制三嵗科詔毎牓以三百人為限是進士諸科之路已<lb/>
<pb n="KR2f0039_WYG_166-52a"/>
廣而制舉遺逸議論猶未及之況近制明經已許均減<lb/>
諸科之數雖取人未多是已有定制臨時可以通融損<lb/>
彼而益此也臣愚欲望自今年科舉進士毎牓且以二<lb/>
百五十人為限留其餘五十人以待制舉及遺逸之類<lb/>
其制舉䇿入優等者自依常例在下等者望量添人數<lb/>
比類賜以出身以酬其積學之勤其舉遺逸仍望立為<lb/>
定制毎放牓而後下詔諸路州郡及轉運司共察訪如<lb/>
士人中顯有履行純固經術文藝優贍為衆人推許者<lb/>
<pb n="KR2f0039_WYG_166-52b"/>
或場屋黜落或邱園髙蹈咸許保薦毎路限以五人並<lb/>
敦遣赴京師依例試以䇿論考定髙下優者賜以科名<lb/>
與制舉所増人共足所留進士五十人之數下等亦望<lb/>
量推恩渥或與免將來文解如此則取士之路益廣而<lb/>
行藝之人無有棄遺奬育人材敦激偷窳上助風教不<lb/>
為無益也<lb/>
判太常寺韓維議貢舉狀曰右臣伏奉勅命議考校貢<lb/>
舉之法者臣謹按周禮大司徒之職以鄉三物教萬民<lb/>
<pb n="KR2f0039_WYG_166-53a"/>
而賔興之曰六徳曰六行曰六藝所以脩身事君事父<lb/>
母接兄弟親戚朋友鄉黨之道無不教也至于射御書<lb/>
數亦皆時所資用無非事而為之者故起而仕之則其<lb/>
所施設皆素業也今之士固未嘗教也而又誘之以華<lb/>
靡無用之文程之以誦記不講之言至于行能則澷然<lb/>
不省矣故及其仕也平居之所先務者今則無所施矣<lb/>
前日之所力習者今則不足用矣其所以時得賢俊之<lb/>
士而官之者幸也今欲講圖善法以變其習俗則當先<lb/>
<pb n="KR2f0039_WYG_166-53b"/>
去其無益者而使就其益者臣請以五事言之一罷詩<lb/>
賦更令於所習一大經中<hi>令人通習某經</hi>問大義十道但以文<lb/>
辭解釋不必全記注䟽取其言典雅得聖人之意者通<lb/>
七以上為合格一本設明經舉其所取人數與諸科相<lb/>
通者亦欲漸誘經生使習義理之學而比來中選尚少<lb/>
盖進士患於不能記誦諸科患於不能解釋今請少損<lb/>
貼墨之數以來進士所放諸科既少則其翹然者必須<lb/>
力學以趨此舉又諸科試大義常在末場多是合格人<lb/>
<pb n="KR2f0039_WYG_166-54a"/>
數已定雖有大義不中程亦難復黜落<hi>今試大義條中有不指義理而</hi>
<hi>但引注䟽備為通及六分為粗當更議</hi>今請稍移大義在前黜其不通者<lb/>
則記誦者不得專進此皆所以儆厲諸科使漸就明經<lb/>
也一州府軍監諸學毎生徒百人以上<hi>生徒數以秋賦就試人為准</hi>
特置教授官一員不及百人以職官若曹官兼領<hi>教授官委</hi>
<hi>兩制三館國子監官雜舉籍其名遇其闕則授之</hi>一毎當解發自知州至凡當<lb/>
職官吏及雖非當職而仕者及雖不仕而以道藝處鄉<lb/>
里者并應舉人大㑹州之聽事或學之講堂令衆評行<lb/>
<pb n="KR2f0039_WYG_166-54b"/>
義尤異者以品目髙下書為一狀<hi>無尤異者聽勿舉</hi>俟程試定<lb/>
合格人數如所舉人在得中者升其名於上列仍以名<lb/>
移南省試日稍加優異<hi>優異法别當議</hi>殿試亦如之一於常科<lb/>
之外别開數路如近嵗敦遣之比其人材繫自朝廷所<lb/>
欲得者臨時命科凡此皆變舊法之尤無益者而稍加<lb/>
奬厲之道也若夫道徳貴於朝廷則下知所慕矣教化<lb/>
明於太學則四方有所成矣惟在陛下與一二執政之<lb/>
臣力行而詳處之則明詔所謂一道徳而奬進人材斯<lb/>
<pb n="KR2f0039_WYG_166-55a"/>
無難矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_166-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷一百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷九十九</head> <lb/>
    <p>
<pb n="KR2f0039_WYG_099-1a"/>
欽定四庫全書<lb/>
　歴代名臣奏議卷九十九<lb/>
　　　　　　　　　　　明　楊士竒等　撰<lb/>
　　經國<lb/>
宋理宗時侍御史李鳴復奏曰臣近覩邸報趙范趙葵<lb/>
全子才並除三京留守中原故都盡歸版籍髙宗皇帝<lb/>
三十六年經營而不可得孝宗皇帝二十八年圗回而<lb/>
不能有者陛下緫攬權綱不一載而坐復之功光祖宗<lb/>
<pb n="KR2f0039_WYG_099-1b"/>
業垂後嗣此固薄海内外喜聞而樂道也然二使之歸<lb/>
自陵寢也得之身履見之目擊咸謂所過丘墟寂無煙<lb/>
火骨殖横道蓬蒿蔽空皆縁北兵經行舉無噍類是以<lb/>
若此其為惨毒盖亙古所無有也惟北兵有亙古所無<lb/>
之惨毒故國家有亙古所無之機會以其絶無而僅有<lb/>
也人固喜之臣實憂焉臣前所謂得之易守之難又謂<lb/>
用兵一事不獨係生靈之休戚實有闗宗社之安危即<lb/>
臣之所憂大略也夫中原之所至清野邊閫皆知之特<lb/>
<pb n="KR2f0039_WYG_099-2a"/>
朝廷未知之耳襄帥之所主在和既不以實告而惟欲<lb/>
以和而策勲淮帥所主在戰亦不以實告而惟欲以戰<lb/>
而奏績和戰之議不同其誑為之辭以幸朝廷之聽從<lb/>
則一而已逮夫和之說不售戰之說得行盡起兩淮之<lb/>
夫悉空兩淮之積移防江之戰艦以漕運撤防江之戍<lb/>
卒以出征驅數萬之師入無人之境㨗雖屢至實未嘗<lb/>
戰也兵不接戰非所謂㨗也臣恐或遇大敵勝負之勢<lb/>
未可知也此可憂者一也古之取天下者争其所有餘<lb/>
<pb n="KR2f0039_WYG_099-2b"/>
不争其所不足諸將皆走金帛財物之府是財即吾財<lb/>
也築甬道以取敖倉粟是粟即吾粟也農願耕於野商<lb/>
旅願出於市是民皆吾民也今咸無焉所獲者空城耳<lb/>
必也散東南之財而後人可聚發東南之粟而後食可<lb/>
飽移東南之民而後田可闢貨可通川竭谷虛丘夷淵<lb/>
實臣恐枝葉未敷而本實先撥矣此可憂者二也韃與<lb/>
金交戰幾三十年金未嘗不守河也而其師不由河以<lb/>
濟未嘗不守關也而其騎不由關以入未嘗不講和也<lb/>
<pb n="KR2f0039_WYG_099-3a"/>
而其禍不以和而解蓋其英鷙果鋭之氣習性堅忍不<lb/>
滅金不止也今釁隙既開忿心必激邇者偏師相遇小<lb/>
小交戰而我軍已不支矣然其國酋將佐猶深居草地<lb/>
未嘗出也其出愈遲則其禍愈大將恐不擊藩籬而直<lb/>
犯吾之堂奥不争臂指而直衝吾之腹心先備弗豫後<lb/>
悔無及此可憂者三也邇者朝紳建議謂宜㳂江重鎮<lb/>
别除帥閫内以弭蕭墻不測之患外以消尾大不掉之<lb/>
勢不但防韃而已此萬世長慮也而廟堂弗之聽其心<lb/>
<pb n="KR2f0039_WYG_099-3b"/>
蓋曰吾有河可恃有關可守乗破竹之勢振拉朽之威<lb/>
北渡河可舉燕趙西入關可定秦隴車書萬里文軌一<lb/>
家又何必畫江以為限志非不大論非不偉也然進於<lb/>
前豈可不顧其後利於得豈可不虞其失今北兵南來<lb/>
王師小衂亦可小警矣而斂兵據險之外㳂江措置且<lb/>
復悠悠非獨㳂江也當風寒之衝者京襄也子才握制<lb/>
閫之權未嘗至洛楊恢罷制閫之命乃使守襄聞諸道<lb/>
路子才與葵争欲得開封為之故違命不行僅遣楊義<lb/>
<pb n="KR2f0039_WYG_099-4a"/>
以徃義之敗子才之罪也萬一敵人直趨峴首徑𢷬江<lb/>
陵制帥逺在一隅將誰任其責乎㳂江事體最重荆襄<lb/>
事勢最急儻不博採千萬人之公論而惟曲從二三子<lb/>
之私情當重者反輕當急者反緩其不敗乃事者鮮矣<lb/>
此可憂者四也自昔蠧財害民暴征横斂未有不自用<lb/>
兵始漢武帝有征伐四方之功其末也至於筭舟車𣙜<lb/>
鹽鐡唐徳宗有一平海内之志其甚也至於稅間架除<lb/>
陌錢冒其所不可而為之皆兵食為之累也今天下費<lb/>
<pb n="KR2f0039_WYG_099-4b"/>
用夥矣而猶斂不及民特恃有楮耳蜀楮創於天聖其<lb/>
後行之陜府行之熈河至湟鄯之取多出以助兵費其<lb/>
法大壊遂以新界之一易舊界之四又詔四十一界至<lb/>
四十三界更不收兊此崇觀間姦臣誤國可為萬世鑒<lb/>
也今京楮之出至二十千萬有零矣而印造未巳蜀楮<lb/>
之出至十七千萬有零矣而用度未足萬一楮價益賤<lb/>
艱於支遣又何以為策此可憂者五也臣之為陛下憂<lb/>
者五而未嘗一陳其策非無策也是在將與相而巳中<lb/>
<pb n="KR2f0039_WYG_099-5a"/>
外有强弱而使其强常在中國者將也内外有重輕而<lb/>
使其重常在朝廷者相也使為將者知所以應敵又能<lb/>
以體國為心知所以足兵又能以愛民為務有持重而<lb/>
無躁急有謹畏而無驕盈則前乎三者之所憂庶乎其<lb/>
可釋矣為相者不以一時之近功為喜必以萬世之逺<lb/>
業為慮察民情之休戚揆國計之盈虛固其本毋徒逐<lb/>
其末理其内毋騖其外則後乎二者之所憂亦庶乎其<lb/>
可釋矣雖然臣猶有言焉益之告舜也首發其嘆而曰<lb/>
<pb n="KR2f0039_WYG_099-5b"/>
戒哉儆戒無虞所以重其事也而詳其所戒則言罔者<lb/>
凡五罔失法度罔遊于逸罔淫于樂罔違道以干百姓<lb/>
之譽罔咈百姓以從巳之欲是也言勿者凡三任賢勿<lb/>
貳去邪勿疑疑謀勿成是也此皆戒詞也而終之曰無<lb/>
怠無荒四夷來王何也盖天下歸徃之謂王使人君能<lb/>
於是八者戒謹而無怠忽之心儆懼而無荒廢之志則<lb/>
自西自東自南自北雖遐方絶域莫敢不來王矣古聖<lb/>
賢講明治道本末有序内外有别而相與儆戒之際其<lb/>
<pb n="KR2f0039_WYG_099-6a"/>
嚴如此臣之所憂者五將相事也益之所戒者八人主<lb/>
事也陛下德性髙明義理融貫以所當憂者責之將相<lb/>
以所當戒者行之聖躬中興事業不難致矣臣非不知<lb/>
三京既歸四海交慶顧乃不能將順以賛陛下之美猶<lb/>
且憂危以動陛下之聽臣非過慮也自昔圗大功定大<lb/>
業者不有大福將有大禍必上自人主下至百僚曰將<lb/>
曰相若内若外謹之重之使萬舉萬全而後可不當以<lb/>
常事論也惟陛下加察<lb/>
<pb n="KR2f0039_WYG_099-6b"/>
鳴復又擬輪對劄子其一曰臣聞善用天下者當使有<lb/>
乆安之勢而不可徒有幸安之心勢未可以乆安汲汲<lb/>
焉求其安猶之可也上下苟玩而謂勿藥為有喜中外<lb/>
茍且而以厝火為無虞變幸而息則動色相賀不幸而<lb/>
作則束手無策為國若此將恐客疾日盛元氣日衰而<lb/>
天下之勢不可支持矣國家承五季分裂之後合天下<lb/>
之異而使之同平澤潞平維揚西取巴蜀南下湖廣東<lb/>
有呉越北征太原而後天下始定于一其開創如此其<lb/>
<pb n="KR2f0039_WYG_099-7a"/>
難也列聖相承遵守家法以仁厚為立治之本以畏天<lb/>
愛民為保治之道以進賢退不肖為輔治之要其持守<lb/>
如此其謹也自王安石變亂舊章以失天下之心而内<lb/>
勢漸弱王黼童貫妄開邊釁以困天下之力而外患遂<lb/>
生遄致靖康之禍尚忍言哉六飛南渡所以為興復者<lb/>
愈難於前奕葉纂承所以為持守者益謹於昔誠以中<lb/>
原板蕩王業偏安祖宗大一統之天下僅存其半其規<lb/>
模措置不容不爾也陛下嗣位今九年矣試觀今日天<lb/>
<pb n="KR2f0039_WYG_099-7b"/>
下之勢為巳安乎為未安乎先皇帝更化以來内撫外<lb/>
寧天下有泰和之風陛下踐阼以來内阻外訌天下皆<lb/>
急廹之態峒寇猖獗未足問平日安居省地號為良民<lb/>
乃至攻刼郡邑相扇為亂此何等祥也逆酋僭叛未足<lb/>
恠平日仰食縣官名𨽻尺籍乃至殺逐帥守肆無忌憚<lb/>
此何等證也不共戴天之讎宻邇為鄰固不容不慮新<lb/>
敵逺在沙漠距吾國風馬牛之不相及乃至撤我藩籬<lb/>
破我門户漸入我堂奥此何等氣象也謂宜如太祖雪<lb/>
<pb n="KR2f0039_WYG_099-8a"/>
夜訪趙普問以南征北伐之事宜如仁宗開天章閣召<lb/>
范仲淹富弼給以筆札陳當務之急兢兢業業猶懼弗<lb/>
堪汲汲皇皇猶恐弗逮而陛下端拱無為一聽大臣之<lb/>
籌畫大臣寛緩不廹一聽事勢之自定臣竊為陛下凛<lb/>
凛也今湖寇幸已息閩寇幸已定邉淮之寇幸已屏迹<lb/>
近畿之寇幸已授首然幸何可恃也吾不能使之無變<lb/>
變既作矣幸而勝之赤子相殘不知其斃於鋒鏑者幾<lb/>
千萬也是幸之中固有大不幸者在也乃若外人肆侮<lb/>
<pb n="KR2f0039_WYG_099-8b"/>
幸而遇金之弱則侵疆以得邉燧以弭不幸遇北兵之<lb/>
彊則一軍下大安而全蜀擾動一軍過房陵而荆襄震<lb/>
悚幸何可恃也吾素無以禦敵敵既至矣趨而避之人<lb/>
心無厭不至於蠶食殆盡不止也是不幸之中尤有大<lb/>
可憂者在也今天下大勢岌岌矣問之蜀幾亡而復存<lb/>
問之淮幾失而復得問之襄漢存亡得失未判也果可<lb/>
以為安乎恃民以守而民無常心恃兵以戰而兵無固<lb/>
志恃人以運籌决勝而畏怯者敗事奮發者未保其成<lb/>
<pb n="KR2f0039_WYG_099-9a"/>
事也果可以為安乎及今勇為尚可移轉失此弗慮何<lb/>
以圖全臣願陛下思祖宗創守之難念宗社付託之重<lb/>
日與二三大臣求所以為保全之計屈天下之羣策毋<lb/>
謂遜志者為是逆心者為非任天下之實才毋謂貴要<lb/>
者必可用䟱賤者必可棄民如何而使之可以安業兵<lb/>
如何而使之可以禦侮内勢如何其可振外變如何其<lb/>
可定以宴安為鴆毒而力用其戒以憂患為藥石而急<lb/>
為之圗陛下勿專以謙虛一德為盡君人之道大臣勿<lb/>
<pb n="KR2f0039_WYG_099-9b"/>
專以鎮静一說為得宰相之體公卿百執事勿專以緘<lb/>
黙一生為了臣子之節上作而下必應君倡而臣必和<lb/>
夫如是斯可以易亂為治轉危為安否則如彼泉流淪<lb/>
胥以敗將莫知所届矣臣至愚極陋䝉陛下擢置周行<lb/>
嵗在庚寅首當登對時以四郊多壘民未安居臣不勝<lb/>
軫憂歴陳時政之三弊秋八月朔復當轉對時以逆全<lb/>
狂悖朝廷未忍加誅臣不勝憤激再進自强之三策日<lb/>
月逾邁今又二年矣天下事變有甚於前而陛下規模<lb/>
<pb n="KR2f0039_WYG_099-10a"/>
無異於昔此臣所以重為陛下<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>也雖然去幸安之<lb/>
心則斯可成乆安之勢此在陛下與二三大臣亟圗之<lb/>
而已臣不識忌諱冒貢愚忠惟陛下裁赦其二曰臣蜀<lb/>
人也三仕劒外十數年安危成敗身履而目擊之今蜀<lb/>
困甚矣用敢以塵聖聽蓋蜀自開禧丁卯以來屢經大<lb/>
變始擾於僭偽繼擾於金人近又擾於北兵自北兵入<lb/>
寇日甚一日而蜀之為蜀大非昔比矣丁亥之始至也<lb/>
重兵扼西和而西和不動以大將留屯有以為之備也<lb/>
<pb n="KR2f0039_WYG_099-10b"/>
㳺騎逼同慶而同慶不懾以郡將堅守而又有援兵為<lb/>
之助也麻仲敗衂程信退走敵進窺七方而七方不恐<lb/>
以蜀帥在石門距關纔五十里而人心知所恃也惟武<lb/>
階失守敵至文陽境上賴官軍土豪相與協力驅之而<lb/>
退敵雖縱横數月其所破者惟一郡耳四蜀無夫估之<lb/>
擾諸司無科調之急列郡輸獻助而弗受襄漢遣援兵<lb/>
而弗納路帥欲招忠義而弗許敵來則禦敵去則備蜀<lb/>
雖驚擾其根本猶未撥也徃嵗再由大散徑至鳯集蹂<lb/>
<pb n="KR2f0039_WYG_099-11a"/>
踐我疆土要求我財貨驅虜我人民田遂轉戰而官軍<lb/>
不知李寔固守而戎帥不救未幾而勢窮力屈鳯集陷<lb/>
矣潘福以大將守闗者也不施一矢而倉皇以潰郭正<lb/>
孫以路帥守城者也不畫一籌而流落以死潰卒反戈<lb/>
北兵乘間而梁洋又陷矣鳯集不守天水必無以自存<lb/>
漢中既陷同慶必難以自保所可重惜者沔陽有複嶺<lb/>
重關之勝曩時金人以百萬之師扼於分番送射而不<lb/>
得進今過之如履平地西和有因山為城之固前日敵<lb/>
<pb n="KR2f0039_WYG_099-11b"/>
人以方張之勢困於長槍短箭而不得逞今拔之如振<lb/>
槁葉益昌有連雲危棧之險徃日巴提控以輕騎窺蜀<lb/>
僅至大安隻輪不返今自利而閬自閬而果長驅深入<lb/>
若踐無人之境有險不備而謂險不足守有兵不戰而<lb/>
謂兵不足用四大將先退近郊而竟不免於潰諸大司<lb/>
先具舟楫而卒不免於奔窮六十郡之地徧科夫估又<lb/>
督歩運於成都督舟運於沿流而終不免於乏食敵人<lb/>
有吮血割肌之慘官吏有剥膚及髄之酷吁尚忍言哉<lb/>
<pb n="KR2f0039_WYG_099-12a"/>
嘗觀祖宗視蜀如在殿角西頭張詠治行優異真宗遣<lb/>
使諭曰得卿治蜀朕無西顧憂趙抃自蜀召還神宗謂<lb/>
曰聞卿匹馬入蜀以一琴一龜自隨為政簡易亦稱是<lb/>
耶二臣事業光明俊偉如此不特蜀賴以安朝廷亦賴<lb/>
以尊此無他任得其人故也邇者丁卯之變程松實當<lb/>
之則自米倉遁己卯之變董居誼聶子述實當之則自<lb/>
劒門遁辛卯之變桂如淵實當之敵未過險則浮家之<lb/>
巨艦先下三峽敵既過險則倍道之輕車徑至合陽泛<lb/>
<pb n="KR2f0039_WYG_099-12b"/>
論其迹雖五十歩百歩不容相笑專誅其心則如淵之<lb/>
走計已定於半載之前矣於四蜀奚賴於朝廷奚益此<lb/>
無他任非其人故也今陛下肆頒宸綍易置帥垣固公<lb/>
論之所共慶然受任於敗將之手人實難之必申嚴紀<lb/>
律使四大將守禦之兵畏我而不畏敵必招集流離使<lb/>
十數州豪傑之士歸我而不歸敵此外閫事今之用蜀<lb/>
者當任其責必朝奏暮下而後帥司之賞罰足以使人<lb/>
信必言聽計從而後帥司之號令足以使人服此朝廷<lb/>
<pb n="KR2f0039_WYG_099-13a"/>
事陛下與大臣當加之意若夫預儲帥才以備異日之<lb/>
用則臣願陛下以昔之得抃者為法以今之得如淵者<lb/>
為戒則全蜀幸甚天下亦幸甚<lb/>
嗚復又輪對狀曰臣洪惟陛下以天縱之資進日新之<lb/>
德嗣膺大寳于今十年災異洊臻事變迭作撫左則右<lb/>
動鎮前則後起亦艱乎為力矣而上賴祖宗二百年之<lb/>
積累寧皇三十年之憂勤恭聖仁烈皇太后九年之保<lb/>
佑克自抑畏不敢荒寧用能易危為安轉禍為福如欎<lb/>
<pb n="KR2f0039_WYG_099-13b"/>
攸肆虐彗星示象天心若震怒矣今雨暘時若則在天<lb/>
已有助順之實連嵗大水徃嵗又旱民生若憔悴矣今<lb/>
秋稼告成則在人復有熙然之理内而寇盜昔也猖獗<lb/>
而今也妥安外而敵人昔也慿陵而今也帖息此正否<lb/>
而泰剥而復之時也臣濫當輪對再獲瞻望清光顧何<lb/>
以為陛下獻雖然竊有言焉臣嘗讀孟子見其有曰國<lb/>
家閒暇及是時明其政刑雖大國必畏之矣又曰國家<lb/>
閒暇及是時般樂怠傲是自求禍也蓋及云者當其可<lb/>
<pb n="KR2f0039_WYG_099-14a"/>
之謂也過是則無及矣同是閒暇也及其時而明其政<lb/>
刑則大國有必畏之勢及其時而般樂怠傲則在已有<lb/>
自求之禍舉措一差禍福隨異可不畏哉今邉境暫寧<lb/>
妖氣暫弭而隐然猶為吾國家之大患者敵也邇者廟<lb/>
堂先事而慮介使觸機而應于以息兵端於未動銷事<lb/>
變於方萌由中及外咸謂吾君吾相軫念及此自今可<lb/>
保無慮矣而臣猶以為未也臣嘗精思熟慮察徃知來<lb/>
妄謂敵之情有不可測者二有深可慮者一昔契丹自<lb/>
<pb n="KR2f0039_WYG_099-14b"/>
改建國號以來連嵗騷動至景德初元舉國來宼直抵<lb/>
澶淵我真宗決策親征射殺敵將而和議始決是見吾<lb/>
中國之不可犯而後和也金人自得志中國之後聲勢<lb/>
氣焰勃乎其不可禦我髙宗匹馬渡江艱難立國逮分<lb/>
遣諸將屢以㨗聞而和議始定是知吾中國之不可輕<lb/>
而後和也曩嵗敵擾川蜀突過均襄猶虎兕出柙吾未<lb/>
嘗敢嬰其前也決戰唐鄧圍困汴京猶螳螂捕蟬吾未<lb/>
嘗敢襲其後也無故遣一介使掉三寸舌於我曷為來<lb/>
<pb n="KR2f0039_WYG_099-15a"/>
哉其不可測一也景德初和契丹也嵗幣約三十萬至<lb/>
慶厯中重兵壓境復遣使求關南地我仁宗命富弼報<lb/>
聘雖以死力争僅塞其割地求婚之請而嵗幣則不容<lb/>
不増也紹興之和金人也以徽廟梓宫未復顯仁皇太<lb/>
后未歸吾中國屈也甚矣河南之地未割金人之師已<lb/>
來自是屢戰屢和至海陵敗盟臨江師覆敵氣大沮雖<lb/>
名稱少易而嵗幣則不能痛減也今北使之來其為說<lb/>
甚簡且易未嘗過有邀索也其為詞甚卑且遜未嘗妄<lb/>
<pb n="KR2f0039_WYG_099-15b"/>
自矜大也雖云敵使而實非真敵也雖致敵之書而且<lb/>
謂書不足據也國書如彼而専對如此其然豈其然乎<lb/>
其不可測二也嵗在丁亥敵嘗遣兩金牌議和矣一至<lb/>
西和州一至秦家埧制司以狀聞于朝繼承宻委欲正<lb/>
其名曰通好夫有争而後有和吾與彼未嘗争也不曰<lb/>
講和而曰通好可謂名正言順矣然講和也通好也皆<lb/>
吾中國婉為之詞而敵之意則不爾也觀其金牌所載<lb/>
自謂為天所錫誇張殊甚總其大畧蔽以一言盖欲臣<lb/>
<pb n="KR2f0039_WYG_099-16a"/>
妾我也欲使吾國中盡行投拜也嘗聞敵之併吞諸國<lb/>
也不有其土地不征其稅賦惟許其投拜而已其不投<lb/>
拜者舉無噍類也既投拜矣視之若其家然倏徃忽来<lb/>
必聽其驅役不容拒也夫漢以和親結匈奴所屈者和<lb/>
親而已國朝以嵗幣啗遼金所費者嵗幣而已今敵之<lb/>
情既不可測萬一移其所以用之他國者用於我我其<lb/>
何以待之此深可慮者一也臣之為是說也非謂敵之<lb/>
使不可遣也敵之使當遣而敵之和未可恃也敵之和<lb/>
<pb n="KR2f0039_WYG_099-16b"/>
未可恃則臣前所謂明其政刑者不可緩也且夫惟辟<lb/>
作威惟辟作福政刑當自上出也陛下既終禮制猶服<lb/>
通䘮恭詣几筵必有定日固無所謂般樂矣一號令之<lb/>
出國體所闗一政教之施風化所係亦嘗少闗聖慮審<lb/>
其當否乎陛下日御經筵講論經史退居閒燕游戲翰<lb/>
墨固無所謂怠傲矣官刑所以儆有位八柄所以馭羣<lb/>
臣亦嘗斷自聖意見之施行朝廷之上四方之所視傚<lb/>
也今精忠體國者無幾而託公營私者肩相摩也慷慨<lb/>
<pb n="KR2f0039_WYG_099-17a"/>
任事者無幾而蹈常習故者踵相接也節儉正直有愧<lb/>
古詩之稱嬉樂宴遊至形月牘之奏是政刑不明於朝<lb/>
廷也監司郡守郡縣之所恃以為安也今苞苴之貢不<lb/>
絶於中都是媚上之習未除也估籍之令屢聞於田里<lb/>
是剥下之風未革也寡㢘鮮恥者不足怪以聲名自居<lb/>
以循良見稱者不能免也遐方偏壘不足問號為通都<lb/>
輔郡者不能盡無也是政刑不明於郡縣也將帥軍旅<lb/>
邊鄙之所恃以為固也今糧孔艱師不宿飽設若寇至<lb/>
<pb n="KR2f0039_WYG_099-17b"/>
何以為守老弱相半藝不素習卒然遇敵何以為戰將<lb/>
帥酣豢富貴多養安於平居無事之時士卒困苦饑窮<lb/>
每疾視於倉卒有警之日是政刑不明於邉鄙也慶厯<lb/>
中仁宗銳意求治任范仲淹富弼每進見責以太平既<lb/>
又開天章閣召對賜坐凡所條奏悉見施行卒之西北<lb/>
二邉皆弭耳聽命亦見吾中國有政知吾中國有人故<lb/>
耳陛下欲明政刑於朝廷臣請以是為法紹興中髙宗<lb/>
篤意民事嘗諭宰執曰監司郡守若能奉職宜加擢用<lb/>
<pb n="KR2f0039_WYG_099-18a"/>
若不恤民奉法郡守令監司按劾監司令御史彈劾如<lb/>
此則上下有紀綱不至委靡大哉王言真國家之福生<lb/>
靈之幸也陛下欲明政刑於郡縣臣請以是為法淳熈<lb/>
中孝宗刻意武備講屯田以周其防申明陣法以一其<lb/>
號令守邉則欲重其選擇將則欲澄其源持身甚㢘如<lb/>
王友直如吳挺必加旌異蠧壊軍政如秦琪必加斥絶<lb/>
敵不敢南牧實自是基之陛下欲明政刑於邉鄙臣請<lb/>
以是為法上而朝廷次而郡縣又次而邉鄙乗此閒暇<lb/>
<pb n="KR2f0039_WYG_099-18b"/>
之際亟為經久之謀幸外患之未萌思内治之當舉有<lb/>
憂勤而無般樂有謹畏而無怠傲有趨事赴功之實而<lb/>
無玩嵗愒日之憂紀綱森嚴法度峻整行之以堅決持<lb/>
之以悠乆雖以此平定中原混一區宇可也敵之和不和<lb/>
豈足為吾休戚哉徃者庚寅之秋逆全䟦扈朝廷畀之<lb/>
以髙爵啗之以厚利又欲遣列衛之臣銜命而徃臣於<lb/>
是時適當轉對妄謂徇人而有自弱之勢不若立我而<lb/>
為自强之道力陳三策上瀆四聰既而全計逆萌王師<lb/>
<pb n="KR2f0039_WYG_099-19a"/>
順動新塘之㨗自强之明騐也今敵與全雖有異勢而<lb/>
朝廷遣使則同此一機臣為陛下謀亦同此一理千慮<lb/>
之愚或有一得惟陛下察焉臣不勝拳拳<lb/>
鳴復又論天變可畏人事當修疏曰臣昨嘗妄謂厥今<lb/>
要務莫急於邉防相距秋風已無多日今秋風至矣驗<lb/>
之天象太白經天流星晝隕又流星出牛宿占皆為兵<lb/>
甚至流血千里無非昭示其警戒之意天變見於上人<lb/>
事可不修於下乎而求之今日竊有大可憂者淮西所<lb/>
<pb n="KR2f0039_WYG_099-19b"/>
主在和其和也未足恃京西淮東所謀在戰其戰也未<lb/>
可保㳂江正副所重在守其守也未必固蔡息之師忽<lb/>
爾歛去徐邳之寇翻然退休或謂布展實為之此和之<lb/>
小驗也然人心難測變詐百出先之以小信安知無大<lb/>
不信者踵乎其後就使邉將委順而敵酋之命掩至則<lb/>
順必變而為逆介使雖通而乖争之議或起則同必轉<lb/>
而為異北向之師此不以鄒伸之未回而止則南牧之<lb/>
事彼豈以王檝既回而息臣故謂其和未足恃者此也<lb/>
<pb n="KR2f0039_WYG_099-20a"/>
自汴京退走而我師之雄膽巳䘮徐邳再陷而我師之<lb/>
畏心愈甚御失其道狙詐作敵勢實使之郭賊以唐叛<lb/>
出數郡之兵而不能克王賊以宿叛合一路之力而不<lb/>
能討大敵未動先期已困小寇弗戢後效奚觀范方倚<lb/>
李伯淵為腹心不思養虎以遺患趙葵亦置夏全於肘<lb/>
腋不虞飽鷹之颺去邉塵未起而銳氣已餒兵刄未接<lb/>
而敗證已具臣故謂其戰未可保者此也長江之險固<lb/>
天所以限南北然有其人則因風縱燎足以成赤壁之<lb/>
<pb n="KR2f0039_WYG_099-20b"/>
勝無其人則舉帆直指得以墟建業之地今㳂江之重<lb/>
鎮有二在武昌則張元簡金陵則陳韡也元簡志大而<lb/>
謀踈談辯風生若可屬大事者然徃嵗王檝之來道過<lb/>
其境嚢封論奏無一字得實他人不足問也元簡身為<lb/>
閫帥居料敵制勝之地三軍之勝負兩國之强弱繫焉<lb/>
使大敵在前而耳目昏塞如此豈不誤事韡任重而力<lb/>
小茅山之㨗誠若有起人意者然承累政蠧弊之餘司<lb/>
存之積戰守之具蕩然一空曩者敵人犯淮方且控告<lb/>
<pb n="KR2f0039_WYG_099-21a"/>
廟堂抽回戍卒抽回戰艦窘狀畢見手足俱露萬一藩<lb/>
籬或抉門戸何恃臣故謂其守未必固者此也外之所<lb/>
以為和所以為戰所以為守者如此而一二大臣猶襲<lb/>
故蹈常恬然不以為意譬如駕巨艦於洪濤之中一檝<lb/>
不舉而聽其勢之自如亦無具甚矣陛下憤四方之多<lb/>
虞思萬幾之當理並建二相凡在政府者皆以序遷豈<lb/>
徒以示恩寵哉待之也厚則望之也深任之也隆則責<lb/>
之也重而曠日不聞於實政連旬徒事於虚文此何等<lb/>
<pb n="KR2f0039_WYG_099-21b"/>
時陛下所以擢任者何意而因循茍且虚度嵗月視曩<lb/>
昔又甚焉設若邉庭有警甲兵之問日至廟堂將見計<lb/>
無所出案吏奉行文書不過飛一紙宻劄令用心隄備<lb/>
不得縱容一人一騎過界耳臣謬司言責竊觀當今事<lb/>
勢外有可憂之形内無可恃之實儻弗以告是之謂欺<lb/>
伏望陛下念天變之可畏思人事之當修詢問兩府大<lb/>
臣何道而可以致中外之相安何策而可以底内外之<lb/>
無患禮文揖遜有無可以却敵騎若猶未也盍亦速圗<lb/>
<pb n="KR2f0039_WYG_099-22a"/>
其所甚急安坐拱黙有無可以强國勢若猶未也盍亦<lb/>
力行其所不逮陛下毋謂敵居草地距中原凡幾何里<lb/>
其歸也未必出其出也未容久若北兵一動則人心揺<lb/>
矣毋謂二相並命足以股肱帝室國是必由此而定治<lb/>
效必由此而著若此心不協則萬事隳矣臣之所言者<lb/>
社稷之大計也願陛下留神<lb/>
　貼黄臣竊惟陛下徃者親攬萬機選任一相天下拭<lb/>
　　目以觀惟新之化此一機也然有更化之名無更<lb/>
<pb n="KR2f0039_WYG_099-22b"/>
　　化之實故治日以少亂日以多邇者九重深思二<lb/>
　　相並建天下傾耳以聽協成之政此又一機也必<lb/>
　　痛懲既徃之失恪謹方來之圗而後亂日以消治<lb/>
　　日以長願陛下與二三大臣謹之重之時哉不可<lb/>
　　失此事不容再壊也伏乞睿照又臣竊見今日將<lb/>
　　帥不和而多有相圗相陷之意士卒不軌而且有<lb/>
　　相扇相習之風内不自靖何以禦敵朝廷不明賞<lb/>
　　罰何以御下轉危為安易亂為治是在廟堂區處<lb/>
<pb n="KR2f0039_WYG_099-23a"/>
　　耳然非同志合謀未足以集事也併乞睿照<lb/>
嗚復又奏曰臣竊妄謂厥今天下有可慮者三有可幸<lb/>
者二有所當勉者一金人垂亡棄去國都百年不得已<lb/>
之賂一旦絶之國論壯矣然雄心不息憤氣方盈邉戍<lb/>
未撤糧運孔艱彼之殘喘日蘇我之事力日困萬一俯<lb/>
首强敵求償於我邇嵗梁洋之變蘄黄之擾餘毒猶在<lb/>
其可慮一也北人崛起異類相吞朝家不共戴天之恨<lb/>
若將假手焉國憤伸矣然兩虎共闘下術莫施一敵未<lb/>
<pb n="KR2f0039_WYG_099-23b"/>
亡一敵已熾淮上借舟有難塞之請闗表突騎有難遏<lb/>
之勢萬一得志中土與我為鄰視景德之契丹建炎之<lb/>
女真亦奚以異其可慮二也山東歸附趨順舍逆祖宗<lb/>
版籍之舊談笑得之國勢張矣然狼心難保鷹飽則颺<lb/>
御得其道狙詐作使御失其道狙詐作敵萬一絛籠不<lb/>
足以止其奮銜勒不足以戢其暴則跳梁之勢乖異之<lb/>
謀近在肘腋其可慮三也夫是三者雖未有顯然目前<lb/>
之變而實有隐然意外之憂制治未亂保邦未危朝廷<lb/>
<pb n="KR2f0039_WYG_099-24a"/>
其何恃以為重耶自昔國家理亂每闗乎天意之從違<lb/>
我藝祖受天明命奄有寰海聖聖相繼簡在帝心雖厄<lb/>
運中遭而大業遄復陛下纂承丕緒于今五年洪水横<lb/>
流暴風為沴變若異矣引咎自省之實既著反灾為祥<lb/>
之理自彰南郊肇禋景星炳煥以此見天心仁愛陛下<lb/>
警之戒之又從而眷顧之易之大有曰自天祐之吉無<lb/>
不利此一可幸也自昔國家安危每係乎人心之向背<lb/>
本朝以仁立國以不嗜殺人為一天下之規德澤旁流<lb/>
<pb n="KR2f0039_WYG_099-24b"/>
淪肌浹髓故雖屢經大變而民心不揺南渡以來百有<lb/>
餘嵗養兵之費用愈夥取民之名色愈繁勢幾極矣陛<lb/>
下肆赦之㫖纔下蠲逋之令繼頒傾耳德音舉手加額<lb/>
以此見人心愛戴陛下可生可殺而不可使為亂孟子<lb/>
曰得其民有道得其心斯得民矣此二可幸也由前三<lb/>
者而觀其可慮如彼由後二者而觀其可幸如此進言<lb/>
於陛下而曰如是亦足以已矣不幾於諛陛下乎夫天<lb/>
難諶命靡常則天心未足恃民罔常懐懐于有仁則人<lb/>
<pb n="KR2f0039_WYG_099-25a"/>
心未可恃此在陛下盡君道而已夫所謂君道如之何<lb/>
其盡也貴為天子富有天下一日二日萬幾固不容以<lb/>
一端計而天下之本在國國之本在家家之本在身則<lb/>
斷可以一理求心術念慮之微而罔敢不正則施之於<lb/>
事無不正矣暗室屋漏之隐而罔或不謹則見之於外<lb/>
無不謹矣陛下英姿天縱盛徳日新其於斯道固講明<lb/>
有素然聖化之成本乎常久躬行之實初無上法由格<lb/>
物致知充而至於治國平天下大學之道君道之本也<lb/>
<pb n="KR2f0039_WYG_099-25b"/>
陛下固熟知之矣然必朝思夕維而後為盡君道由正<lb/>
心正朝廷極而至於逺近莫敢不一於正董仲舒之說<lb/>
君道之要也陛下固優為之矣然必終始如一而後為<lb/>
盡君道君道以務學為先陛下延進儒臣日侍經幄雖<lb/>
堯舜之稽古商宗之師古何以逺過講說討論之餘亦<lb/>
嘗體之於身騐之於心矣乎若猶未也是務學之道未<lb/>
盡也君道以聽言為急陛下廣開言路日覽奏篇雖漢<lb/>
髙帝之從諫唐太宗之導人使諫未足與比犯顔逆耳<lb/>
<pb n="KR2f0039_WYG_099-26a"/>
之後亦嘗痛自櫽括見之施行矣乎若猶未也是聽言<lb/>
之道未盡也業業致孝必如舜而後盡事親之道翼翼<lb/>
小心必如文王而後盡事天之道思天下之溺必如禹<lb/>
而後盡憂民之道立賢無方必如湯而後盡用賢之道<lb/>
泛而言之吏稱職民安業而後理内之道盡車馬修器<lb/>
械備而後理外之道盡條章品目雖紛然不齊而端本<lb/>
澄源實自陛下一身始此所當勉者一也陛下而能盡<lb/>
是道也則天心眷於上人心應於下道德之威日彊仁<lb/>
<pb n="KR2f0039_WYG_099-26b"/>
義之效日著有所弗為為無不成而何三事之足憂陛<lb/>
下而或不能盡是道也則天心久而釋人情乆而怠法<lb/>
度漸弛紀綱漸廢有所弗動動輒齟齬而非特三變之<lb/>
可慮臣一介䟱賤從下國來未知朝廷事體惟以耳目<lb/>
見聞之陋肝膽披瀝之素稽諸徃古揆之方今僭為陛<lb/>
下陳之陛下儻加之意焉持之以有始有卒戒之以無<lb/>
怠無荒日新而至於又新不息而至於悠乆如是而家<lb/>
不齊國不治天下不平四夷不賔臣未之聞也雖然欲<lb/>
<pb n="KR2f0039_WYG_099-27a"/>
為君盡君道欲為臣盡臣道天下至大也萬幾至繁也<lb/>
秉本執要固在人主輔賛彌縫當在大臣自古論治未<lb/>
有不以君臣並言者孔子曰為君難為臣不易書曰后<lb/>
克艱厥后臣克艱厥臣盖天下事每患乎以易心臨之<lb/>
茍以為易難將至矣茍以為難易斯至矣如知為君之<lb/>
難也則無輕民事無安厥位乾乾終日盡其所以為君<lb/>
之道有一弗盡則此心弗遑而君德修矣如知為臣之<lb/>
不易也則乃心王室任重天下戰戰臨淵盡其所以為<lb/>
<pb n="KR2f0039_WYG_099-27b"/>
臣之道有一弗盡則此念弗置而臣職舉矣虞廷之賡<lb/>
歌有曰元首明哉股肱良哉庶事康哉此言君明臣良<lb/>
則舉天下事皆得其安者也又曰元首叢脞哉股肱惰<lb/>
哉萬事墮哉此言君失之叢脞臣失之懈惰則舉天下<lb/>
事未有不墮廢者也臣不量愚陋併誦此以為獻惟陛<lb/>
下與二三大臣實圗之天下幸甚<lb/>
鳴復又上奏曰臣竊惟蜀之有闗外四州猶朝廷之有<lb/>
四蜀也蜀據上流有四蜀而後朝廷重四州介在關表<lb/>
<pb n="KR2f0039_WYG_099-28a"/>
有四州而後蜀重臣蜀人也三仕劒外伏見四州有合<lb/>
措置者敢因對揚之頃為陛下陳之其一曰復家計寨<lb/>
之舊其二曰増忠勇軍之額家計寨復則老㓜有保聚<lb/>
之地而人心安忠勇軍増則州郡有守禦之備而人心<lb/>
固蜀之形勢以三闗為險𨽻于梁曰武休𨽻于沔曰僊<lb/>
人曰七方而所謂階成岷鳳者越乎三闗之外今雖創<lb/>
天水為軍而實則前日成州之一縣也四州之有家計<lb/>
寨曩時吳玠實為之岷曰仇池鳳曰秋防原階曰楊家<lb/>
<pb n="KR2f0039_WYG_099-28b"/>
崖成曰董家山是四者皆有險可恃有泉可飲又為之<lb/>
糧以食為之屋以居無事則寓于州有事則歸于寨自<lb/>
紹興以來遵守不易七十餘載矣曦變之後此寨因廢<lb/>
本路帥臣懼其無以守也力請于朝而城築之議遂起<lb/>
故岷有城鳳有城河池亦有城岷鳳之城是也河池距<lb/>
殺金平三十里咫尺天險而亦城之其城也又隨築隨<lb/>
毁則徒費耳雖然此徃事無以議為也臣獨以為州既<lb/>
有城而山遂無寨則城之所容者少民之所聚者衆是<lb/>
<pb n="KR2f0039_WYG_099-29a"/>
一城之外皆無駐足之地耳萬一有警不死於兵戈則<lb/>
斃於道路矣有城以禦寇又有寨以保民則軍民兩利<lb/>
而人心自安官司顧何惜而不為哉蜀之守禦以四大<lb/>
將為要僊人之外曰成曰天水沔戎司主之七方之外<lb/>
曰階曰岷利副司主之武休之外曰鳳集興元戎司主<lb/>
之其金戎司則又各為一隅宻邇商虢蔽捍梁洋者也<lb/>
官軍之外而有土兵初以陜西弓箭手法籍兵丁為之<lb/>
闗外曰忠勇梁洋曰義士金州曰保勝其與京西之保<lb/>
<pb n="KR2f0039_WYG_099-29b"/>
㨗大率相類可以攻可以戰以之而守尤效死弗去盖<lb/>
有屋廬田業以係其志有妻子骨肉以堅其心其勢不<lb/>
盡力不止也臣徃歳以犒軍至西和見其人品強勁技<lb/>
藝驍勇問其所管僅一千四百餘人此大郡也而其數<lb/>
止此階成鳳可知也闗外之産賦輕而役重民之願為兵<lb/>
也非以免賦盖以免役也夫賦輕則官之所蠲者少役<lb/>
重則民之所利者多儻能因其俗而行之為之以漸持<lb/>
之以乆則邊戍可减生劵可罷古者寓兵於農之意不<lb/>
<pb n="KR2f0039_WYG_099-30a"/>
過如此戎司有官軍以捍敵州郡有兵民以捍城則聲<lb/>
勢益强而人心自固官司亦何憚而不為哉厥今强敵<lb/>
逺去金人僅蘇當外患帖息之時正内治修明之日原<lb/>
堡之増築戍卒之還屯民生之勞徠安定任蜀之寄者<lb/>
亦次第施行矣如臣所建二議勢若緩而實急雖無一<lb/>
時可見之功而實有異日乆安之勢推而廣之沿邉之<lb/>
地荒廢尚多若募民墾耕計口分授蠲其租賦藉以禦<lb/>
邉専意力行厥效自著凡臣所論大率為守蜀計也若<lb/>
<pb n="KR2f0039_WYG_099-30b"/>
夫用蜀以卷三秦用蜀以圗中原則有漢髙帝諸葛亮<lb/>
舊規在惟陛下擇而行之<lb/>
鳴復又上奏曰臣至愚極陋頃叨誤渥濫守金城竊見<lb/>
金之為郡最係極邉上津一帶緊與商虢為鄰西城漢<lb/>
隂距長安不數百里郡之所仰以為根本者城也而城<lb/>
不足恃又所賴以為藩籬者關隘也而關隘亦不足多<lb/>
恃盖金嘗有城矣城之外又有隄焉以捍水城方而小<lb/>
隄順而長各不相闗渉也邇嵗帥臣有城築之請朝廷<lb/>
<pb n="KR2f0039_WYG_099-31a"/>
下城築之令一時任事者心乎欲速不暇審思由東而<lb/>
北因隄以増築而隄之上可以階而升由西而南飭舊<lb/>
以為新而新城之創修僅與隄接故城之形如舟焉如<lb/>
帶焉首尾不相應而其中受敵最為要害故曰不足恃<lb/>
金之關隘守以官軍雜以土豪星分棊布非不周宻也<lb/>
然戎司所管僅八千餘兵耳在寨者十之六在邉者十<lb/>
之四遞疊更戍而土豪則於近邉之地役之夫以千餘<lb/>
里之邉封七十餘處之關隘而僅守之以數千之兵能<lb/>
<pb n="KR2f0039_WYG_099-31b"/>
保其無虞乎故曰不足多恃然則如之何孟子曰天時<lb/>
不如地利地利不如人和此言地雖有險而所以保其<lb/>
險者人也軍民雜處每有紛争之患若軍民協一則斯<lb/>
有可用之勢嘉定己卯敵人從間道入寇踰鶻嶺破上<lb/>
津抵蜀口土豪全紹飛戰之於前統制張信撃之於後<lb/>
敵未出境而兩相忌嫉内自交攻紹飛不旋踵死而官<lb/>
軍之歸寨者半沈於河遂起大獄此近事也徃嵗之冬<lb/>
北兵至長安又至商洛縣金人之奔迸於境上者踵相<lb/>
<pb n="KR2f0039_WYG_099-32a"/>
接也臣與權都統吳彦深軫前弊同為榜墨戒諭軍民<lb/>
明夫守禦之方曉以利害之實使之併力防遏互相救<lb/>
援從則有賞違則有罰謀議既定人心頗安使後之主<lb/>
兵者皆如彦也是固可與共國事也萬有一不然平居<lb/>
冰炭之不侔則緩急胡越之相視兵自為兵民自為民<lb/>
其害將有不可勝言者臣嘗精思熟慮竊見沔陽雖為<lb/>
次邉最號衝要守以季捴嘗假之以節制軍馬之名繼<lb/>
以田克悉又畀之以制司參議之職朝廷規畫意盖有<lb/>
<pb n="KR2f0039_WYG_099-32b"/>
在儻能推夫用之於沔者以施之於金將見臂指一身<lb/>
軍民一體有和協輯睦之實無乖争違異之虞以守則<lb/>
固以戰則勝其於邉防利害實非小補<lb/>
嗚復又論執政無定見侍從多私情奏曰臣不識忌諱<lb/>
私竊妄謂今天下未有乆安之勢而士大夫皆有幸安<lb/>
之心此風不革危亡之禍至矣敵之侵犯吾中國已幾<lb/>
十年丁亥之變至階文而反三關尚無恙也蜀以東未<lb/>
有警也辛卯之變西下大安破利閬東踐金房過襄漢<lb/>
<pb n="KR2f0039_WYG_099-33a"/>
事勢已不能堪矣然金猶未亡敵特假道於我志在金<lb/>
不在我也令三邉皆與我為鄰無金以牽掣其肘無黄<lb/>
河潼關以限隔其勢先之以和和未定而挑之以戰一<lb/>
變也繼之以戰戰不利而接之以和再變也臣謂和不<lb/>
足恃戰未可保當以守備為急凡所論奏必切切然及<lb/>
之朝廷但見目前之無虞而不知意外之可慮是以虛<lb/>
度嵗月雖變故遝來而猶不之悟也今日事勢非曩時<lb/>
比矣四蜀國之喉襟也敵若得志蠶食殆盡然後順流<lb/>
<pb n="KR2f0039_WYG_099-33b"/>
而東則建瓴其勢矣荆襄國之腰腹也敵若掩至以輕<lb/>
兵綴城壘重兵瞰江面則常蛇中斷矣其於兩淮也亦<lb/>
然此豈可以丁亥之抄掠辛卯之經過謂其倐來無足<lb/>
多慮也哉陛下一念通天露香精禱每論及邉事必動<lb/>
容易色聖心焦勞可謂至矣而宰執雖虚懐而無定見<lb/>
侍從雖建議而多私情以無定見之規模聽多私情之<lb/>
論議無怪乎外患日滋内勢日弱而未有以大慰天下<lb/>
之望也且宰執以論道經邦為職者也謂宜把握天下<lb/>
<pb n="KR2f0039_WYG_099-34a"/>
大勢使一令之出一政之施人心於焉感動士氣於焉<lb/>
奮發今朝以為然暮忽以為不然始以為可俄復以為<lb/>
不可羣然聚議莫知適從卒之賢否混淆用舍倒置經<lb/>
國若此何以排大難建大業哉侍從以論思獻納為事<lb/>
者也正宜主持天下公論使一議之建一策之行朝廷<lb/>
恃以尊安天下聞而恱服今乗機薦引率多親戚故舊<lb/>
之私隨事獻替每有黨同伐異之意髙談正理滿腹私<lb/>
情卒之似足以亂真邪足以奪正謀國若此何以安國<lb/>
<pb n="KR2f0039_WYG_099-34b"/>
家利社稷哉不特此也四郊多壘甲兵之問日至廟堂<lb/>
此何時也而盛騶從之集燕樂於天府者有之輟湖山<lb/>
之游獻酬於公宇者有之彼敵之狡謀固已視吾中國<lb/>
衣冠為几上肉排牆之禍作矣而如彼泉流淪胥以敗<lb/>
猶恬然不以動其心曽謂中國有人乎天若祚宋使烏<lb/>
珠遁迹於金平海陵覆軍於采石此固萬世宗社之洪<lb/>
福四海生靈之公願然天意莫測人事當修非宰執定<lb/>
其規模侍從公其論議羣有司百執事孜孜然以憂國<lb/>
<pb n="KR2f0039_WYG_099-35a"/>
為志臣未見其可也今日之事急矣臣不敢援引古今<lb/>
藻繪章句直書其所欲言者以進且不避形迹不顧利<lb/>
害盖欲轉移士大夫茍安之習相與扶顛持危使天下<lb/>
大器泰山其安而已詞拙而情真惟陛下省察<lb/>
鳴復又奏曰臣近者獲觀右丞相喬行簡累陳奏劄殊<lb/>
切事情備敵者十有五目前所見者八關於紀綱者一<lb/>
切於近憂者三謂功賞須當速行謂兵屯更當増創措<lb/>
置米禁于以實邉備團結保伍于以捍外寇明乆任之<lb/>
<pb n="KR2f0039_WYG_099-35b"/>
制則有言重考察之法則有言以至合江淮為一或開<lb/>
宣幕或命督視此尤關繋之最大者使一一見之施行<lb/>
轉弱為强易危為安特一反掌之易耳然臣撮其大要<lb/>
思之復有所當講明者二焉盖舉事而無其人則事未<lb/>
必濟辦事而無其財則事未必成進退人才宰相職也<lb/>
通制國用亦宰相事也為相者能於是焉加意則如前<lb/>
所論皆可次第而舉不但著之空言矣不然臣猶未保<lb/>
其徃也且脩車馬備器械邉庭急務也任非其人則曰<lb/>
<pb n="KR2f0039_WYG_099-36a"/>
曩雖出征未嘗失一人一騎也曩雖驟退未嘗亡一矢<lb/>
一鏃也紿言以相欺而朝廷亦莫能詰矣實關隘峙糗<lb/>
糧邉境重事也任非其人則曰某處已遣戍矣不憂其<lb/>
難守也某處已饋運矣不虞其不足矣大言以相誑而<lb/>
朝廷亦莫可誰何矣昔之謀帥者必儲才以為緩急之<lb/>
代今亡矣成敗寄之一人耳昔之禦邉者必擇才以任<lb/>
牧守之寄今亡矣可否決之専閫耳天下本無事也自<lb/>
斯人倡狂妄作經營分表而國中始不静矣天下本無<lb/>
<pb n="KR2f0039_WYG_099-36b"/>
變也自斯人互相疾視激起事端而境内始多故矣五<lb/>
大在邉動輒牽掣而欲舉行連章累牘之所陳能使之<lb/>
㨗如吾意乎臣故謂舉事而無其人則事未必濟正慮<lb/>
此也國家財用養兵之費居多慮淮交之太賤也給以<lb/>
京楮楮印而不已亦將為淮交矣慮湖會之太輕也易<lb/>
以京楮楮用而無節亦將為湖會矣古人制國用必量<lb/>
入以為出今生之者寡食之者衆未嘗制也古者無三<lb/>
年之蓄曰國非其國今倉廪俱竭府庫悉空未嘗蓄也<lb/>
<pb n="KR2f0039_WYG_099-37a"/>
嵗嵗營繕有損而無益如漕司科降數百萬見之獄案<lb/>
祇以飽官吏之溪壑他可知矣嵗嵗和糴多出而少收<lb/>
如虞一飛闗出四百五十萬身在囹圄竟不許有司鞫<lb/>
勘他可想矣姦弊日滋公私赤立而欲悉行連章累牘<lb/>
之所奏果能使之百廢具舉乎臣故謂辦事而無其財<lb/>
則事未必成又慮此也易帥於臨敵之時兵家所忌然<lb/>
帥才不可不儲也足國於多事之日智者所難然國用<lb/>
不可不制也或曰人才之難從古所病試加摉索誰可<lb/>
<pb n="KR2f0039_WYG_099-37b"/>
屬大事者嗟夫何代不生才用之則行舍之則藏惟患<lb/>
不求耳韓信跨下一殍夫耳因蕭何而奮諸葛亮隆中<lb/>
一野叟耳遇先主而起張韓劉岳曷嘗借之異代而自<lb/>
足以致中興之業曽謂舉目無人而遂聽其自為驕肆<lb/>
乎或曰國計之辦尤今所難曩嘗集議孰為策之良者<lb/>
嗟夫生財有大道為之者疾用之者舒則財恒足矣文<lb/>
帝崇節儉得絳灌佐之而海内富武帝好征伐有衞霍<lb/>
蠧之而海内虚炎紹乾淳豈專仰之楮劵而自足以給<lb/>
<pb n="KR2f0039_WYG_099-38a"/>
一時之用果謂束手無䇿而遂聽其自為頽壊乎故必<lb/>
摉羅人才使之足以供器使而後臂指運動無施而不<lb/>
宜通制國用使之足以濟事功而後血氣周流無徃而<lb/>
不遂奏篇之所議者數十端而臣獨以二事撮其機要<lb/>
臣非過為異論也數十端者有司之職二事者宰相之<lb/>
當務也為相而能務其所當務則執要可以御衆執簡<lb/>
可以御繁而天下無不治矣言之狂愚惟陛下加察<lb/>
　<lb/>
<pb n="KR2f0039_WYG_099-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷九十九<lb/>
</p>
<p>
</p>
  </div>
</body>
</text>
</TEI>
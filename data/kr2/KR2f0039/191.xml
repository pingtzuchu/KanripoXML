<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百九十一</head> <lb/>
    <p>
<pb n="KR2f0039_WYG_191-1a"/>
欽定四庫全書<lb/>
　歴代名臣奏議卷一百九十一<lb/>
　　　　　　　　　　　明　楊士竒等　撰<lb/>
　　節儉<lb/>
齊桓公謂管仲曰吾國甚小而財用甚少而羣臣衣服<lb/>
輿馬甚汰吾欲禁之可乎管仲曰臣聞之君嘗之臣食<lb/>
之君好之臣服之今君之食也必桂之漿衣練紫之衣<lb/>
狐白之裘此羣臣之所奢大也詩云不躬不親庶民不<lb/>
<pb n="KR2f0039_WYG_191-1b"/>
信君欲禁之胡不自親乎桓公曰善於是更制練帛之<lb/>
衣大白之冠朝一年而齊國儉也<lb/>
秦穆公問由余曰古者明王聖帝得國失國當何以也<lb/>
由余曰臣聞之當以儉得之以奢失之穆公曰願聞奢<lb/>
儉之節由余曰臣聞堯有天下飯於土簋啜於土瓶其<lb/>
地南至交阯北至幽都東西至日所出入莫不賔服堯<lb/>
釋天下舜受之作爲食器斬木而裁之銷銅鐵脩其刃<lb/>
猶漆黒之以爲器諸侯侈國之不服者十有三舜釋天<lb/>
<pb n="KR2f0039_WYG_191-2a"/>
下而禹受之作爲祭器漆其外而朱畫其内繒帛爲裀<lb/>
褥觴勺有彩爲飾彌多而國之不服者三十有二夏后<lb/>
氏以没殷周受之作爲大器而建九傲食器雕琢觴勺<lb/>
刻鏤四壁四帷茵席雕文此彌侈矣而國之不服者五<lb/>
十有二君好文章而服者彌侈故曰儉其道也由余出<lb/>
穆公召内史廖而告之曰寡人聞鄰國有聖人敵國之<lb/>
憂也今由余聖人也寡人患之吾將柰何内史廖曰夫<lb/>
戎辟而遼逺未聞中國之聲也君其遺之女樂以亂其<lb/>
<pb n="KR2f0039_WYG_191-2b"/>
政而厚爲由余請期以疎其間彼君臣有間然後可圖<lb/>
君曰諾乃以女樂三九遺戎王因爲由余請期戎王果<lb/>
見女樂而好之設酒聽樂終年不遷馬牛羊半死由余<lb/>
歸諫諫不聽遂去入秦穆公迎而拜爲上卿問其兵勢<lb/>
與其地利既以得矣舉兵伐之兼國十二開地千里穆<lb/>
公奢主能聽賢納諫故覇西戎西戎淫於樂誘於利以<lb/>
亡其國由離質樸也<lb/>
晉平公爲馳逐之車龍旌衆色掛之以犀象錯之以羽<lb/>
<pb n="KR2f0039_WYG_191-3a"/>
芝車成題金千鎰立之於殿下令羣臣得觀焉田差三<lb/>
過而不一顧平公作色大怒問田差爾三過而不顧何<lb/>
爲也田差對曰臣聞說天子者以天下說諸侯者以國<lb/>
說大夫者以官說士者以事說農夫者以食說婦姑者<lb/>
以織桀以奢亡紂以淫敗是以不敢顧也平公曰善乃<lb/>
命左右曰去車<lb/>
漢武帝末年天下侈靡趨末百姓多離農畝上從容以<lb/>
問太中大夫給事中東方朔曰吾欲化民豈有道乎朔<lb/>
<pb n="KR2f0039_WYG_191-3b"/>
對曰堯舜禹湯文武成康上古之事經歴乆逺臣不敢<lb/>
陳願近述孝文皇帝之時當世耆老皆聞見之貴爲天<lb/>
子富有四海身衣弋綈足履革舄以韋帶劒莞蒲爲席<lb/>
兵木無刃衣緼無文集上書嚢以爲殿帷以道德爲麗<lb/>
以仁義爲準於是天下望風成俗昭然化之今陛下以<lb/>
城中爲小圖起建章左鳳闕右神明號稱千門萬户木<lb/>
土衣綺繡狗馬被繢罽宮人簮瑇瑁垂珠璣設戱車教<lb/>
馳逐飾文采樷珍怪撞萬石之鍾擊雷霆之皷作俳優<lb/>
<pb n="KR2f0039_WYG_191-4a"/>
舞鄭女上爲淫侈如此而欲使民獨不奢侈失農事之<lb/>
難者也陛下誠能用臣之計推甲乙之帳燔之於四通<lb/>
之衢却走馬視不復用則堯舜之隆宜可與比治矣易<lb/>
曰正其本萬事理失之毫釐差以千里願陛下留意察<lb/>
之<lb/>
元帝即位徴貢禹爲諫大夫是時年歲不登郡國多困<lb/>
禹奏言古者宮室有制宫女不過九人秣馬不過八匹<lb/>
牆塗而不琱木摩而不刻車輿器物皆不文畫苑囿不<lb/>
<pb n="KR2f0039_WYG_191-4b"/>
過數十里與民共之任賢使能什一而税亡他賦斂繇<lb/>
戍之役使民歲不過三日千里之内自給千里之外各<lb/>
置貢職而已故天下家給人足頌聲並作至髙祖孝文<lb/>
孝景皇帝循古節儉宫女不過十餘廐馬百餘匹孝文<lb/>
皇帝衣綈履革器亡琱文金銀之飾後世爭爲奢侈轉<lb/>
轉益甚臣下亦相放效衣服履絝刀劔亂於主上<hi>絝古袴字</hi>
主上時臨朝入廟衆人不能别異甚非其宜然非自知<lb/>
奢僭也猶魯昭公曰吾何僭矣今大夫僭諸侯諸侯僭<lb/>
<pb n="KR2f0039_WYG_191-5a"/>
天子天子過天道其日乆矣承衰救亂矯復古化在於<lb/>
陛下臣愚以爲盡如太古難宜少放古以自節焉論語<lb/>
曰君子樂節禮樂方今宫室已定亡可柰何矣其餘盡<lb/>
可減損故時齊三服官輸物不過十笥<hi>三服官主作天子之服在齊地</hi>
<hi>笥盛衣竹器音先嗣反</hi>方今齊三服官作工各數千人一歲費數<lb/>
鉅萬蜀廣漢主金銀器歲各用五百萬三工官官費五<lb/>
千萬<hi>三工官謂少府之屬官考工室也右工室也東園匠也</hi>東西織室亦然廐馬<lb/>
食粟將萬匹臣禹嘗從之東宮見賜杯案盡文畫金銀<lb/>
<pb n="KR2f0039_WYG_191-5b"/>
飾非當所以賜食臣下也東宫之費亦不可勝計天下<lb/>
之民所爲大飢餓死者是也今民大飢而死死又不葬<lb/>
爲犬豬所食人至相食而廐馬食粟若其大肥氣盛怒<lb/>
至乃日歩作之<hi>日日行歩而動作之以散光溢之氣</hi>王者受命於天爲民<lb/>
父母固當若此乎天不見邪武帝時又多取好女至數<lb/>
千人以填後宫及棄天下昭帝幼弱霍光專事不知禮<lb/>
正妄多臧金錢財物鳥獸魚鼈牛馬虎豹生禽凡百九<lb/>
十物盡瘞臧之又皆以後宫女置於園陵大失禮逆天<lb/>
<pb n="KR2f0039_WYG_191-6a"/>
心又未必稱武帝意也昭帝晏駕光復行之至孝宣皇<lb/>
帝時陛下惡有所言羣臣亦隨故事甚可痛也故使天<lb/>
下承化取女皆大過度<hi>取讀曰娶</hi>諸侯妻妾或至數百人豪<lb/>
富吏民畜歌者至數十人是以内多怨女外多曠夫及<lb/>
衆庶葬埋皆虚地上以實地下其過自上生皆在大臣<lb/>
循故事之辠也唯陛下深察古道從其儉者大減損乗<lb/>
輿服御器物三分去二子産多少有命審察後宫擇其<lb/>
賢者留二十人餘悉歸之及諸陵園女亡子者宜悉遣<lb/>
<pb n="KR2f0039_WYG_191-6b"/>
獨杜陵宮人數百誠可哀憐也廐馬可亡過數十匹獨<lb/>
舍長安城南苑地以爲田獵之囿<hi>舍置也獨留置之其餘皆廢去</hi>自城<lb/>
西南至山西至鄠皆復其田以與貧民方今天下飢饉<lb/>
可亡大自損減以救之稱天意乎天生聖人蓋爲萬民<lb/>
非獨使自娛樂而已也故詩曰天難諶斯不易惟王上<lb/>
帝臨女母貳爾心當仁不讓獨可以聖心參諸天地揆<lb/>
之徃古不可與臣下議也若其阿意順指隨君上下<hi>上下</hi>
<hi>猶言髙下謂茍順從也</hi>臣禹不勝拳拳不敢不盡愚心天子納善<lb/>
<pb n="KR2f0039_WYG_191-7a"/>
其忠乃下詔令太僕減食榖馬水衡減食肉獸省宜春<lb/>
下苑與貧民田又罷角抵諸戲及齊三服官<lb/>
禹又言諸離宫及長樂宫衛可減其大半以寛繇役又<lb/>
諸官奴婢十萬餘人戲㳺亡事稅良民以給之歲費五<lb/>
六鉅萬宜免為庶人稟食令代闗東戌卒乗北邊亭塞<lb/>
候望又欲令近臣自諸曹侍中以上家亡得私貶賣與<lb/>
民争利犯者輒免官削爵不得仕宦<lb/>
哀帝時龔勝居諫官數上書求見言百姓貧盜賊多吏<lb/>
<pb n="KR2f0039_WYG_191-7b"/>
不良風俗薄灾異數見不可不憂制度泰奢刑罰泰深<lb/>
賦斂泰重宜以儉約先下<lb/>
東漢章帝時馬廖代趙憙為衛尉時皇太后躬履節儉<lb/>
事従簡約廖慮美業難終上疏長樂宫以勸成徳政曰<lb/>
臣案前世詔令以百姓不足起於世尚奢靡故元帝罷<lb/>
服官成帝御浣衣哀帝去樂府然而侈費不息至於衰<lb/>
亂者百姓従行不従言也夫改政風移必有其本傳曰<lb/>
吴王好劒客百姓多創瘢楚王好細腰宫中多餓死長<lb/>
<pb n="KR2f0039_WYG_191-8a"/>
安語曰城中好髙髻四方髙一尺城中好廣眉四方且<lb/>
半額城中好大袖四方全匹帛斯言如戲有功事實前<lb/>
下制度未幾後稍不行雖或吏不奉法良由慢起京師<lb/>
今陛下躬服厚繒斥去華飾素簡所安發自聖性此誠<lb/>
上合天心下順民望浩大之福莫尚於此陛下既已得<lb/>
之自然猶宜加以勉朂法太宗之隆徳戒成衰之不終<lb/>
易曰不恒其徳或承之羞誠令斯事一竟則四海誦徳<lb/>
聲薰天地神明可通金石可勒而況於行仁心乎況於<lb/>
<pb n="KR2f0039_WYG_191-8b"/>
行令乎願置章坐側以當瞽人夜誦之音太后深納之<lb/>
靈帝欲鑄銅人而國用不足乃詔調民田畆斂十錢而<lb/>
比水旱傷稼百姓貧苦樂安太守陸康上疏諫曰臣聞<lb/>
先王治世貴在愛民省徭輕賦以寧天下除煩就約以<lb/>
崇簡易故萬姓従化靈物應徳末世衰主窮奢極侈造<lb/>
作無端興制非一勞割自下以従苟欲故黎民吁嗟隂<lb/>
陽感動陛下聖徳承天當隆盛化而卒被詔書畆斂田<lb/>
錢鑄作銅人伏讀惆悵悼心失圗夫十一而稅周謂之<lb/>
<pb n="KR2f0039_WYG_191-9a"/>
徹徹者通也言其法度可通萬世而行也故魯宣稅畝<lb/>
而蝝灾自生哀公増賦而孔子非之豈有聚奪民物以<lb/>
營無用之銅人捐捨聖戒自蹈亡主之法哉傳曰君舉<lb/>
必書書而不法後世何述焉陛下宜留神省察改敝從<lb/>
善以塞兆民怨恨之望<lb/>
魏明帝時百姓凋匱而役務方殷閺鄉侯衛覬上疏曰<lb/>
夫變情厲性彊所不能人臣言之既不易人主受之又<lb/>
艱難且人之所樂者富貴顯榮也所惡者貧賤死亡也<lb/>
<pb n="KR2f0039_WYG_191-9b"/>
然此四者君上之所制也君愛之則富貴顯榮君惡之<lb/>
則貧賤死亡順指者愛所由來逆意者惡所從至也故<lb/>
人臣皆爭順指而避逆意非破家爲國殺身成君者誰<lb/>
能犯顔色觸忌諱建一言開一説哉陛下留意察之則<lb/>
臣下之情可見矣議者多好恱耳其言政治則比陛下<lb/>
於堯舜其言征伐則比二虜於貍鼠臣以爲不然昔漢<lb/>
文之時諸侯彊大賈誼累息以爲至危況今四海之内<lb/>
分而爲三羣士陳力各爲其主其來降者未肯言舍邪<lb/>
<pb n="KR2f0039_WYG_191-10a"/>
就正咸稱逼於困急是與六國分治無以爲異也當今<lb/>
千里無煙遺民困苦陛下不善留意將遂凋弊難可復<lb/>
振禮天子之器必有金玉之飾飲食之肴必有八珍之<lb/>
味至於凶荒則徹膳降服然則奢儉之節必視世之豐<lb/>
約也武皇帝之時後宮食不過一肉衣不用錦繡茵褥<lb/>
不縁飾器物無丹漆用能平定天下遺福子孫此皆陛<lb/>
下之所親覽當今之務宜君臣上下並用籌䇿計校府<lb/>
庫量入爲出深思句踐滋民之術尤恐不及而尚方所<lb/>
<pb n="KR2f0039_WYG_191-10b"/>
造金銀之物漸更増廣工役不輟侈靡日崇帑藏日竭<lb/>
昔漢武信求神仙之道謂當得雲表之露以餐玉屑故<lb/>
立僊掌以承髙露陛下通明每所非笑漢武有求於露<lb/>
而猶尚見非陛下無求於露而空設之不益於好而糜<lb/>
費功夫誠皆聖慮所宜裁制也<lb/>
吳烏程侯寶鼎元年時居武昌揚州民泝流供給甚苦<lb/>
之又奢侈無度公私窮匱左丞相陸凱上䟽曰今無災<lb/>
而民命盡無爲而國財空臣竊痛之昔漢室既衰三家<lb/>
<pb n="KR2f0039_WYG_191-11a"/>
鼎立今曹劉失道皆爲晉有此目前之明驗也臣愚但<lb/>
爲陛下惜國家耳武昌土地險瘠非王者之都且童謡<lb/>
云寧飲建鄴水不食武昌魚寧還建鄴死不止武昌居<lb/>
此足明民心與天意矣今國無一年之蓄有露根之漸<lb/>
而官吏務爲苛急莫之或恤大帝時後宮女不滿百景<lb/>
帝以來乃有千數此耗財之甚者也又左右率非其人<lb/>
羣黨相扶害忠隠賢此皆蠧政病民者也願陛下省百<lb/>
役罷苛擾出宫女清選百官則天恱民附而國安矣吳<lb/>
<pb n="KR2f0039_WYG_191-11b"/>
主雖不恱以其宿望特優容之<lb/>
時吳俗奢侈中書丞華覈上䟽曰今民貧俗奢轉相倣<lb/>
傚兵民之家内無甔石之儲而出有綾綺之服上無尊<lb/>
卑等級之差下有耗財費力之損求其富給庸可得乎<lb/>
晉武帝太康三年中護軍羊琇後將軍王愷散騎常侍<lb/>
石崇三人皆富於財競以奢侈相髙車騎司馬傅咸上<lb/>
書曰先王之治天下食肉衣帛皆有其制奢侈之費甚<lb/>
於天災古者人稠地狹而有儲蓄由於節也今土廣人<lb/>
<pb n="KR2f0039_WYG_191-12a"/>
稀而患不足由於奢也欲時人崇儉當詰其奢奢不見<lb/>
詰轉相髙尚則無有窮極矣<lb/>
後魏宣武帝時散騎常侍邢巒奏曰臣聞昔者明王之<lb/>
以德治天下莫不重粟帛輕金寶然粟帛安國育民之<lb/>
方金玉是虚華損德之物故先皇深觀古今去諸奢侈<lb/>
服御尚質不貴雕鏤所珍在素不務竒綺至乃以紙絹<lb/>
爲帳扆銅鐵爲轡勒訓朝廷以節儉示百姓以憂務日<lb/>
夜孜孜小大必慎輕賤珠璣示其無設府庫之金裁給<lb/>
<pb n="KR2f0039_WYG_191-12b"/>
而已更不買積以費國資逮景明之初承升平之業四<lb/>
疆清晏逺邇來同於是蕃貢繼路商賈交入諸所獻賀<lb/>
倍多於常雖加以節儉猶歲損萬計珎貨常有餘國用<lb/>
常不足若不裁其分限便恐無以支歲自今非爲要須<lb/>
者請皆不受宣武從之<lb/>
秦主苻堅自平諸國之後國内殷實遂示人以侈懸珠<lb/>
簾于正殿以朝羣臣宮宇車乗器物服御悉以珠璣琅<lb/>
玕竒寶珎怪飾之尚書郎裴元畧諫曰臣聞堯舜茅茨<lb/>
<pb n="KR2f0039_WYG_191-13a"/>
周卑宮室故致和平慶隆八百始皇窮極奢麗嗣不及<lb/>
孫願陛下則采椽之不琢鄙瓊室而不居敷純風於天<lb/>
下流休範於無窮賤金玉珍榖帛勤恤人隱勸課農桑<lb/>
捐無用之器棄難得之貨敦至道以厲薄俗脩文德以<lb/>
懷逺人然後一軌九州同風天下刑措既登告成東嶽<lb/>
蹤軒皇以齊美哂二漢之徙封臣之願也堅大恱命去<lb/>
珠簾以元畧爲諫議大夫<lb/>
後周武帝保定間豪富之家競爲奢麗外史下大夫黎<lb/>
<pb n="KR2f0039_WYG_191-13b"/>
季明上書曰頃者亢旱踰時人懐望歲陛下爰發明詔<lb/>
廣求六瘼同禹湯之罪已髙宋景之守正澍雨應時年<lb/>
穀斯稔剋己節用慕質去華此則尚矣然而朱紫仍耀<lb/>
於衢路綺縠猶侈於豪富短褐未充於細人糟糠未厭<lb/>
於編户此則勸導之理有所未周故也今雖導之以禮<lb/>
齊之以刑風俗固難以一矣昔漢文帝集上書之嚢以<lb/>
作帷帳惜十家之産不造露臺後宮所幸衣不曵地方<lb/>
之今日富室之飾嘗不如婢𨽻之服然而以身率下國<lb/>
<pb n="KR2f0039_WYG_191-14a"/>
富刑清廟稱太宗良有以也臣聞聖人乆於其道而天<lb/>
下化成今承魏氏衰亂之後貞信未興宜先尊五美屏<lb/>
四惡革浮華之俗抑流競之風察鴻都之小藝焚雉頭<lb/>
之異服無益之貨勿重於時虧德之器勿陳於側則人<lb/>
知德矣<lb/>
唐太宗貞觀四年上謂侍臣曰崇飾宮宇逰賞池臺帝<lb/>
王之所欲百姓之所不欲帝王所欲者放逸百姓所不<lb/>
欲者勞弊孔子云有一言可以終身行之者其恕乎己<lb/>
<pb n="KR2f0039_WYG_191-14b"/>
所不欲勿施於人勞弊之事誠不可施於百姓朕尊爲<lb/>
帝王富有四海事皆由己誠能自節若百姓不欲必能<lb/>
順其情也魏徵曰陛下本憐萬姓每節己以順人臣聞<lb/>
以欲從人者昌以人樂己者亡隋焬帝志在無厭雖好<lb/>
奢侈所司每有供奉營造小不稱意則有峻罰嚴刑上<lb/>
之所好下必有甚競爲無限遂至滅亡非惟書籍所傳<lb/>
亦陛下目所親見爲其無道故天命陛下代之陛下若<lb/>
以爲足今日不啻足矣若以爲不足更萬倍過此亦不<lb/>
<pb n="KR2f0039_WYG_191-15a"/>
足太宗曰公所奏對甚善非公朕安得聞此言<lb/>
太宗嘗恠舜造漆器禹雕其俎諫者十餘不止小物何<lb/>
必爾邪諫議大夫禇遂良對曰雕琢害力農纂繡傷女<lb/>
工奢靡之始危亡之漸也漆器不止必金爲之金又不<lb/>
止必玉爲之故諫者救其源不使得開及夫横流則無<lb/>
復事矣帝咨美之<lb/>
𤣥宗時天子誕日諸道爭以侈麗奉獻不則爲老子浮<lb/>
屠解禱事中書舍人常衮以爲漢文帝還千里馬不用<lb/>
<pb n="KR2f0039_WYG_191-15b"/>
晉武帝焚雉頭裘宋髙祖碎琥珀枕是三主者非有聦<lb/>
明大聖以致治安謹身率下而已今諸道饋獻皆滛侈<lb/>
不急而節度使刺史非能男耕而女織者𩔖出於民是<lb/>
歛怨以媚上也請皆還之今軍旅未寧王畿户口十不<lb/>
一在而諸祠寺寫經造像焚幣埋玉所以賞賚若比邱<lb/>
道士巫祝之流歲巨萬計陛下若以易芻粟減貧民之<lb/>
賦天下之福豈有量哉<lb/>
穆宗嘗問侍臣曰司馬遷言漢文帝惜十家之産而罷<lb/>
<pb n="KR2f0039_WYG_191-16a"/>
露臺身衣弋綈履革舄集上書囊爲殿帷信乎何太儉<lb/>
邪中書侍郎同中書門下平章事崔植對曰良史非貌<lb/>
言漢承秦侈縱之餘海内凋窶文帝從代來知稼穡艱<lb/>
難是以躬履儉約爲天下守財景帝遵而不改故家給<lb/>
户足至武帝時錢朽貫穀紅腐乃能出師征伐威動四<lb/>
方然侈靡不節末年户口減半稅及舟車人不聊生乃<lb/>
下哀痛詔封丞相爲富民侯然則帝王不可以不示儉<lb/>
而天下足帝曰卿言善患行之爲難耳<lb/>
<pb n="KR2f0039_WYG_191-16b"/>
敬宗立侈用無度詔浙西上脂盝粧具觀察使李德裕<lb/>
奏曰比年旱災物力未完乃三月壬子赦命常貢之外<lb/>
悉罷進獻此陛下恐聚斂之吏縁以成姦彫窶之人不<lb/>
勝其敝也本道素號富饒更李錡薛苹皆𣙜酒於民供<lb/>
有羡財元和詔書停𣙜酤又赦令禁諸州羨餘無送今<lb/>
存者惟留使錢五十萬緡率歲經費常少十三萬軍用<lb/>
褊急今所須脂盝粧具度用銀二萬三千兩金百三十<lb/>
兩物非土産雖力營索尚恐不逮願詔宰相議何以俾<lb/>
<pb n="KR2f0039_WYG_191-17a"/>
臣不違詔㫖不乏軍興不疲人不斂怨則前敕後詔咸<lb/>
可遵承不報方是時罷進獻不閱月而求貢使者足相<lb/>
接於道故德裕推一以諷他又詔索盤絛繚綾千匹德<lb/>
裕又上奏曰臣昨縁宣索已具軍資歲計及近年物力<lb/>
聞奏伏料聖慈必垂省覽又奉詔㫖令織定羅紗袍段<lb/>
及可幅盤絛繚綾一千匹伏讀詔書倍増惶灼臣伏見<lb/>
太宗朝臺使至涼州見名鷹諷李大亮令獻之大亮宻<lb/>
表陳誠太宗賜詔報云有臣若此朕何憂再三嘉歎事<lb/>
<pb n="KR2f0039_WYG_191-17b"/>
載史書又𤣥宗令中使於江南採鵁鶄諸鳥汴州刺史<lb/>
倪若水陳論𤣥宗亦賜詔嘉納其鳥即時皆放又令皇<lb/>
甫詢於益州織半臂背子琵琶銲撥鏤牙合子等蘇頲<lb/>
不奉詔書輙自停織𤣥宗皆不加罪忻納所陳臣竊以<lb/>
鵁鶄鏤牙至爲㣲細若水等尚以勞人損德瀝款效忠<lb/>
當聖祖之朝有臣如此豈明王之代獨無其人葢有蔽<lb/>
者弗言非陛下拒而不納又伏覩四月二十三日德音<lb/>
云侯伯有位之士無或棄余謂不可者其有違道傷理<lb/>
<pb n="KR2f0039_WYG_191-18a"/>
徇欲懐安面刺廷爭無冇隱諱則是容納善道増光祖<lb/>
宗不盡忠規過在臣下況立鵝天馬蹙豹盤絛文彩珍<lb/>
竒只合聖躬自服今所織千匹費用至多臣愚亦所未<lb/>
曉昔漢文衣弋綈之衣元帝罷輕纎之服仁德慈儉至<lb/>
今稱之伏乞陛下近覽太宗𤣥宗之容納逺思文帝孝<lb/>
元之恭已以臣前表宣示羣臣酌臣當道物力所宜更<lb/>
賜節減則海隅蒼生無不受賜<lb/>
文宗嘗見中書舍人栁公權於便殿舉袖示之曰此衣<lb/>
<pb n="KR2f0039_WYG_191-18b"/>
已三澣矣衆皆美上儉德公權獨無言上問其故對曰<lb/>
陛下貴爲天子富有四海當進賢退不肖納諫諍明賞<lb/>
罰乃可以致雍熈服澣濯之衣乃末節耳<lb/>
南唐嗣主保大中太常博士陳致雍上奏曰臣聞尊卑<lb/>
有倫貴賤有序下及黎庻車輿服馬宫室飲食嫁娶䘮<lb/>
祭之分事有宜適物有節文若無制度何以防其淫侈<lb/>
救其彫敝者哉臣且覩保大以來條約庻民居止舍宇<lb/>
間架無過大衣服車馬各有彰别至今撙節上下不渝<lb/>
<pb n="KR2f0039_WYG_191-19a"/>
猶有市廛閭閈之間銷金畫繒爲婦人帬衣中被之屬<lb/>
奢溢者爭浮競僞循法守正之士猶未能素厚自處何<lb/>
況中庸之人出見紛華盛麗心意盪恱老氏不云乎不<lb/>
見可欲使心不亂由是漸漬失教被服成俗既而正金<lb/>
銷盡朽壞同歸數年之中奢蠧尤甚臣又聞國奢則示<lb/>
之以儉國儉則示之以禮其或從上化下而民焉敢踰<lb/>
越伏以皇帝陛下絶素爲治偷薄者聞之而自革正明<lb/>
宣化貪饕者知之而自懲于今十有三載躬行節儉未<lb/>
<pb n="KR2f0039_WYG_191-19b"/>
嘗怠佚而於有司之官法度不考憲式不彰其致姦色<lb/>
而流成弊故也臣叨禮職無禆聖政輙斯陳露上逹聦<lb/>
明伏乞宣下所司特頒嚴勅條約世人不得踵前更有<lb/>
造作銷金衣服如有故違重以法繩之其王公之室卿<lb/>
士之家並禁斷所冀率其庻民以次漸變頽風自然脩<lb/>
本<lb/>
宋太宗太平興國中塩鐵判官張觀嘗因奏事白上曰<lb/>
陛下務敦淳化殿宇采飾皆徹去之惟尚朴素天下幸<lb/>
<pb n="KR2f0039_WYG_191-20a"/>
甚然於服御器用臣願亦從純儉上曰朕庻事簡約至<lb/>
於所服多用絁絹皆經澣濯爾卿言甚善觀頓首謝<lb/>
真宗咸平中都官劉䝉叟上䟽曰陛下已周諒闇方勤<lb/>
萬務望崇儉德守前規無自矜能無作奢縱厚三軍之<lb/>
賜輕萬姓之徭使化育被於生靈聲教加於中外且萬<lb/>
國已觀其始惟陛下慎守其終思鮮克之言戒習性之<lb/>
漸則天下幸甚上嘉之<lb/>
仁宗明道二年殿中侍御史龎籍上奏曰臣近者伏見<lb/>
<pb n="KR2f0039_WYG_191-20b"/>
傳降聖㫖差雇玉工真珠匠小臣踈賤不知所造服用<lb/>
然而職在耳目之官茍有愚見不敢緘黙恭惟陛下自<lb/>
纂位以來積德脩道日謹一日近無耽好之玩逺無追<lb/>
求之勞古之聖明未易能過然今水旱相仍公私俱困<lb/>
北有林胡之抗敵西有元昊之兇狡尤宜恭儉齊紀律<lb/>
惜國用以豐實制兵威而震耀臣愚以謂不急之服玩<lb/>
近奢之器物悉宜屏絶以勸天下書曰不矜細行終累<lb/>
大德禮曰無作淫巧以蕩上心願陛下視珍竒爲棄物<lb/>
<pb n="KR2f0039_WYG_191-21a"/>
以奢侈爲覆車<lb/>
籍爲右司諫時上奏曰臣昨到太平州界體量安撫本<lb/>
處檢㑹廣德軍判官錢中孚當塗縣主簿兼嘉祥縣尉<lb/>
温宗賢等狀稱徃諸鄉檢旱竊見貧民多食草子名曰<lb/>
烏昧并取蝗蟲曝乾摘去翅足和野菜合煑食别無虚<lb/>
妄者臣竊思之東南上供粮米每歲六百萬石至於府<lb/>
庫物帛皆出於民民於飢年艱食如此國家若不節儉<lb/>
生靈何以昭蘇臣今取前件草子封進伏望宣示六宫<lb/>
<pb n="KR2f0039_WYG_191-21b"/>
藩戚庶抑奢侈以濟艱難仍乞宻下裁造務後苑文思<lb/>
院糧料院檢祖宗之朝每歲用度之費數目比於今時<lb/>
則奢儉自見伏望聖慈特降進止則天下幸甚<lb/>
籍調陜西轉運使時又上奏曰臣伏見連年災異天乆<lb/>
不雨臣謂弭災消禍在朝廷自脩比年費用奢廣倉廪<lb/>
出納不嚴内中須索旣多有司以慿申除破無縁鈎較<lb/>
虚實臣竊爲凡乘輿所用宮中所費宜取先朝爲則今<lb/>
宿師西鄙力戰重傷方獲功賞而内官醫官樂官無功<lb/>
<pb n="KR2f0039_WYG_191-22a"/>
時享豐賜故天下指目謂之三官願少裁損無厚賚予<lb/>
專勵戰功邉鄙不足平也<lb/>
寶元元年天章閣待制賈昌朝上奏曰臣伏見西夏僭<lb/>
妄出師命將以貽朝廷之憂臣竊謂此固不足慮而國<lb/>
家用度素廣儲蓄不厚民力頗困是則可憂自天聖以<lb/>
來屢詔有司節省用度以至于今未聞有所施行古者<lb/>
四方無事則脩政令務稼穡倉廪有積穀府庫有羨財<lb/>
節用愛人以戒不虞卒有水旱寇攘之至而無所憂自<lb/>
<pb n="KR2f0039_WYG_191-22b"/>
三代而下稱王業盛者唯漢爾文景以恭儉故風俗厚<lb/>
財用足至于武帝務勤征伐始筭緡錢𣙜酤以助軍旅<lb/>
之給而天下蕭然矣至昭帝議塩鐵罷𣙜酤省徭役篤<lb/>
耕種凡侵蠧民利者一切寛貸之時賜租賦使民得以<lb/>
足衣食内則省宰夫樂工希文景之風以厚儲蓄數百<lb/>
年間四夷咸服百姓不厭漢德者無他道也節用愛人<lb/>
崇本抑末之所致也宋受命八十載可謂治平矣然節<lb/>
愛之術有所未至邊陲雖寧而兵備不省徭役雖簡而<lb/>
<pb n="KR2f0039_WYG_191-23a"/>
農務不篤外厚幣聘而内豐廪藏自餘虚用冗費難以<lb/>
悉數天下諸道若京之東西財可自足陜右河朔歲須<lb/>
供饋所仰者淮南江東數十郡爾故田稅不足重以𣙜<lb/>
禁凡山澤市井之利靡有厚薄悉入於公上而民不得<lb/>
售加以不耕不織游惰之俗蠶食爲害都人士女燕安<lb/>
太平忘衣食艱難之患習尚奢侈重傷民力農所以困<lb/>
國之儲蓄所以不厚者職此之由夫國財民力靡於無<lb/>
用之日故當其有事不得不憂臣嘗治畿邑有禁兵三<lb/>
<pb n="KR2f0039_WYG_191-23b"/>
千而留萬户賦輸僅能了足其三年賞給仍出自内府<lb/>
況他郡邑兵不啻此推是可以知天下虚實矣臣又嘗<lb/>
掌京廪計江淮歲運粮六百餘萬以一歲之入僅能充<lb/>
朝廷之用三分二在軍旅一在冗食所蓄聚不盈數天<lb/>
下太平已乆而財不藏於國又不在於民儻有水旱頻<lb/>
仍之災軍戎調度之急計將安出哉願陛下鑒已徃之<lb/>
失察當今之務取景德已來迄于景祐凡百用度靡有<lb/>
巨細校其所入所出之數約以祖宗舊制其不急者皆<lb/>
<pb n="KR2f0039_WYG_191-24a"/>
省罷之<lb/>
二年右司諫韓琦上奏曰臣准敕以御史王素上言乞<lb/>
依賈昌朝所奏取景德至景祐年凡百用度靡有巨細<lb/>
較計所入所出之數省罷不急等事䝉差張若谷任中<lb/>
師并臣與三司同共詳所奏定奪減省聞奏竊以臣先<lb/>
監左藏庫日朝廷亦曽差官於三司令將咸平景德天<lb/>
聖景祐年支費比附其時三司已撿尋天聖已前帳案<lb/>
不足遂下在京諸司庫務差人監勒撿尋亦是多不存<lb/>
<pb n="KR2f0039_WYG_191-24b"/>
在甚爲騷擾臣輙上言若檢前項年分帳案得全比附<lb/>
見今來支費數多朝廷若不節用乃是徒摭空文或勘<lb/>
㑹近年帳案但見得冗費即行減罷亦不須見逺年文<lb/>
字䝉下三司撿尋終不齊足只將近年帳案勘㑹絶結<lb/>
了當今陛下崇恭儉之本沛然垂詔以經費有度復議<lb/>
均節斯乃陛下興化致理愛養元元之深意也天下黎<lb/>
民實䝉恵福若又須將景德至景祐年逐月用度較計<lb/>
必是依前虚有勞費淹滯無成況今西鄙設備聚財實<lb/>
<pb n="KR2f0039_WYG_191-25a"/>
邊之費所宜移兹冗用以助兵須豈可遷延歲時不求<lb/>
速效臣欲乞將三司逐案景德年後來帳籍及照證文<lb/>
字勘㑹不必年分整齊但見得官中支用顯有虚費即<lb/>
定奪減省聞奏臣伏覩古先哲王興儉以勸天下必以<lb/>
身先而後臣庶省分有司率職從上之令猶風靡而響<lb/>
應之也雖有僥倖覬覦之徒抑制其欲亦不敢興造怨<lb/>
語動惑衆心何則上躬行而下之所勸也臣愚欲望陛<lb/>
下飭宮掖之間先務節儉凡奢靡之飾竒巧之玩無名<lb/>
<pb n="KR2f0039_WYG_191-25b"/>
之賜無度取索一切罷之仍詔三司與臣等計㑹入内<lb/>
内侍省御藥院内東門司取先朝及今來賜予支費則<lb/>
例比附酌中定奪減省等定奪之後或有飛語流謗斷<lb/>
在宸𠂻屏而不聽如此則縣官之用可期充足且内藏<lb/>
宜聖景福等殿庫蓋累蓄聚以備非常今或外用既節<lb/>
而不絶内帑支取即與外庫供億縻費一同亦望陛下<lb/>
深思祖宗經乆之制更務謹節臣又以出納之用各有<lb/>
攸司冗費之敝必能知悉仍乞特降敕命下三司委諸<lb/>
<pb n="KR2f0039_WYG_191-26a"/>
路轉運副使發運司逐處知州通判在京諸司庫務管<lb/>
當官員除官吏兵馬請給則例自來已有定制不在起<lb/>
請外如有諸般用度顯有虚費可以省減者即具利害<lb/>
擘劃聞奏降下依敕定奪三司人吏有所見亦聽經三<lb/>
司具狀陳述如顯然大叚減省得官中錢物其起請官<lb/>
吏即乞特行酬奬臣備員諫列誤被聖選不避衆怨罄<lb/>
竭上陳唯冀裁擇早賜進用<lb/>
慶厯六年張方平上言曰伏以天下承平爲歲深逺而<lb/>
<pb n="KR2f0039_WYG_191-26b"/>
國用不贍民力益困今聚師境上調費寖廣倚於經入<lb/>
則財不給加以横賦則人不堪救兹交急特在陛下身<lb/>
先於率下惟事事乃其撙約而已臣竊惟陛下躬勤節<lb/>
用克自抑畏凡諸服御殊爲菲薄而兹中外之論皆言<lb/>
用度之過臣竊疑之蓋宮闈嬖昵左右近習假威恣横<lb/>
敢爲欺誣仰恃仁慈縁爲姦弊且禁中呼索輙稱聖㫖<lb/>
有司應奉皆爲上供故外不知其詳而譏議累乎盛德<lb/>
國家帑藏之困乃羣下侵牟之蠧也伏願陛下上念宗<lb/>
<pb n="KR2f0039_WYG_191-27a"/>
社之計下以生民爲心彼婦人宦者何煩過爲姑息超<lb/>
然逺慮斷自天心試取先帝之世及陛下臨御以來天<lb/>
聖之初官司帳籍如内東門之𩔖比較近年支費金帛<lb/>
則知増損豐儉之數以一言裁減之恩爲萬方富庶之<lb/>
本兆民所賴爲幸實深先朝已前事恐難繼若天聖初<lb/>
體例夫豈逺哉因降詔書諭天下以陛下憂邊之心愛<lb/>
民之故則將卒聞之孰不奮勵以投命士民聞之孰不<lb/>
鼓舞以稱仁至于外諸司庫務凡百横費乞特置司局<lb/>
<pb n="KR2f0039_WYG_191-27b"/>
選用公平通敏諳曉時務之士三兩員條理之而以大<lb/>
臣一人監領其事其不便者惟是左右主當之人爾誠<lb/>
陛下斷之不疑無容沮撓則上可以資德美下可以施<lb/>
恩惠内可以集國計外可以成武功効速而利多事近<lb/>
而德逺此當世之切務也<lb/>
方平又論減省財用事曰臣近受勅同賈昌朝等定奪<lb/>
減財費竊聞淵㫖先自宮禁裁損一切用度至于聖躬<lb/>
奉給緡錢亦令罷供此蓋陛下身先勤儉爲生靈計夫<lb/>
<pb n="KR2f0039_WYG_191-28a"/>
減省所爲者自下而議上則於體不順由上以率下則<lb/>
於名爲正臣願以禁中所行之事擇其大者三數節宣<lb/>
示外廷因發明詔使天下共知聖意憂邊愛人之深則<lb/>
中外臣庶得不體國家之急上成德美者乎特在陛下<lb/>
㫁之清衷不屑細言則成効可冀也其有狥已之利與<lb/>
則喜奪則怒此女子與小人之情怨謗所由生也臣軰<lb/>
敢不竭精盡慮上副天心<lb/>
皇祐元年右司諫錢彦良上奏曰臣伏見真宗皇帝詔<lb/>
<pb n="KR2f0039_WYG_191-28b"/>
書以塗金冗費上自宮掖下及庶民一皆禁止三十年<lb/>
間不敢有犯陛下奉以儉約遵守祖宗舊章雖申明塗<lb/>
金之勅歲下而近日戚里諸親權要族黨並以塗金衣<lb/>
服首飾相尚日増盛麗以至三朝慶㑹被服入宮蔑視<lb/>
刑典習爲慣事且此巧僞之物蕩昏心目無益飢寒風<lb/>
俗所以趨競者禁雖立而法不行故好之愈甚況真宗<lb/>
皇帝崇本沖素講求制度欲爲萬世之戒豈可使之廢<lb/>
墜此乃國家守成大要屬在陛下今欲乞嚴禁約塗金<lb/>
<pb n="KR2f0039_WYG_191-29a"/>
匠人依舊條處斬如情理稍輕刺面決配千里外牢城<lb/>
臣僚之家用使造作並科違制皇親戚里即不支俸錢<lb/>
一年其失於紏察賞罰並依先朝之舊仍乞指揮内東<lb/>
門司使臣如有諸親命婦郡縣主等入内輙服金衣首<lb/>
飾者並畫時禁止不令入内一面具姓名申奏勘責如<lb/>
本非私情别因事彰露亦與同罪所貴先朝之制遵行<lb/>
天下<lb/>
嘉祐六年知諫院何郯上奏曰臣等竊見今歳以來災<lb/>
<pb n="KR2f0039_WYG_191-29b"/>
異屢臻日食地震江淮騰溢風雨害稼民多菜色此正<lb/>
陛下側身克己未敢擅恣之時而道路流言皆云天子<lb/>
近日宫中燕飲㣲爲過差賞賚之費動以萬計耗散府<lb/>
庫調斂細民況酒之爲物傷性敗德禹湯所禁周公所<lb/>
戒殆非所以承天憂民輔養聖躬之道也陛下恭儉之<lb/>
德彰信兆民議者皆以爲後宫奢縱務相誇尚左右近<lb/>
臣利於賞賚陛下重違其請屈意從之夫天以剛健爲<lb/>
德君以正固爲事奈何徇後宫左右之欲上忽天戒下<lb/>
<pb n="KR2f0039_WYG_191-30a"/>
忘民病中不爲宗廟社稷深自重惜臣等愚惑竊爲陛<lb/>
下不取伏望陛下當此之際悉罷燕飲安神養氣後宮<lb/>
妃嬪進見有度左右小臣賞賚有節及厚味腊毒之物<lb/>
無益奉養者皆不宜數御以傷於和乃可以解皇天譴<lb/>
告之威慰元元窮困之望保受命無疆之休也<lb/>
八年知諫院司馬光上劄子曰臣伏覩聖恩頒賜羣臣<lb/>
以大行皇帝遺留物如臣所得已近千緡况名位漸髙<lb/>
必霑賚愈厚舉朝之内所費何啻鉅萬竊以國家用度<lb/>
<pb n="KR2f0039_WYG_191-30b"/>
素窘復遭大䘮累世所藏幾乎掃地傳聞外州軍官庫<lb/>
無錢之處或借貸民錢以供賞給一朝取辦逼以捶楚<lb/>
當此之際羣臣何心以當厚賜況將來山陵所須全未<lb/>
有備國信往來又當供億萬一更有水旱軍旅之虞不<lb/>
知朝廷何以處之若國用不足必重斂於民民已困窮<lb/>
何以供命飢寒所驅必爲盜賊此乃安危之本願陛下<lb/>
深思熟慮勿以爲細事而忽之也臣誠知乾興之際曽<lb/>
有此例亦恐當時所賜不至如此之多況當時帑藏最<lb/>
<pb n="KR2f0039_WYG_191-31a"/>
爲富實今事力耗竭十無一二豈可但云舊例不思損<lb/>
益況委質爲臣共圖國事股肱耳目譬猶一體安則俱<lb/>
安危則俱危豈待多得金珠然後輸忠盡力恐非所以<lb/>
遇士大夫之道也今天崩地坼率土哀摧羣臣各遷一<lb/>
官不隔磨勘恩澤已厚誠不忍更受賜物因公家之禍<lb/>
爲私室之利伏望聖慈許令侍從之臣各隨其意進奉<lb/>
金帛錢物以助供山陵之費如此則君恩下流臣誠上<lb/>
逹上下相愛洽於至和既可以少紓民力又不至有傷<lb/>
<pb n="KR2f0039_WYG_191-31b"/>
國體<lb/>
光又上劄子曰臣於今月十五日曽具劄子上言乞詳<lb/>
令侍從之臣進奉金銀錢帛以助山陵之費至今未聞<lb/>
降出臣亦曽與同軰具狀詣客省進物䝉批降指揮以<lb/>
乾興年中無此例不令收接其事理本末臣已於前來<lb/>
劄子内一一奏陳今更不敢重複有言竊以方今國家<lb/>
多虞人心危懼正是朝廷斟酌時宜損益變通之際豈<lb/>
可不究利害但詢舊例而已況所賜羣臣之物比舊例<lb/>
<pb n="KR2f0039_WYG_191-32a"/>
過多幾倍而羣臣有所進獻則云舊例無之雖聖恩務<lb/>
在優隆然羣臣有廉耻之心者何面目以自安又州縣<lb/>
鞭撻平民逼取錢物以濟一時之急不知乾興年中何<lb/>
嘗有此例也以此見國家虚實緩急逐時不同豈可專<lb/>
執舊文不加裁損今大䘮之後内外困窮几百在位之<lb/>
臣皆當焦心刻己以救其患若受此非常之賜恬然有<lb/>
之曽不爲媿則士衆必曰我軰勞苦而所得㣲薄羣臣<lb/>
安坐而享厚利其心安得不怨百姓亦曰我軰剥膚椎<lb/>
<pb n="KR2f0039_WYG_191-32b"/>
髓以供賦斂而浩浩入羣臣之家如泥沙不惜其心安<lb/>
得不怒近者怨逺者怒爲國計者可以不深思逺慮乎<lb/>
是以臣軰區區欲輸此物非謂可以増帑藏之富助用<lb/>
度之急也其意蓋以通上下之情慰逺近之心塞無厭<lb/>
之怨解重斂之怒伏望朝廷留心省察知其爲安危之<lb/>
本非臣誇小廉競小忠也臣今來并前來所奏劄子共<lb/>
二道並乞早降付中書樞宻院同共商量施行<lb/>
光又上奏乞制國用曰臣近曽上䟽以即今公私財用<lb/>
<pb n="KR2f0039_WYG_191-33a"/>
率皆窮窘專奉目前經費猶汲汲不足萬一有大水大<lb/>
旱飢饉相仍敵人侵邊盜賊羣起發兵誅討不時克定<lb/>
倉庫已空百姓又竭其憂患不細必當早爲之謀以救<lb/>
斯弊乞隨材用人使乆於其任務農通商以蕃息財物<lb/>
節省賜予裁損浮費又以宰相領總計使之職凡天下<lb/>
金帛錢穀屬於三司不屬三司者總計使皆領之歲終<lb/>
則校其出入之數若入少而出多則思其所以救補之<lb/>
術奏而行之常使歲餘三分之一以備飢饉軍旅非常<lb/>
<pb n="KR2f0039_WYG_191-33b"/>
之費其内外錢穀官之長皆委總計使察其能否考其<lb/>
功狀以奏而誅賞之此誠當今之急務伏望陛下與公<lb/>
卿大臣定議早賜施行<lb/>
仁宗時陜西用兵權度支判官宋祁上䟽曰臣伏見西<lb/>
賊叛逆未即梟截申命將校警飭邊陲陛下日仄憂勤<lb/>
特軫調發内經聖慮旁咨群謀臣誠不肖竊用感憤以<lb/>
爲勇夫行外儒者計内合爲威畧以行天誅則跳梁小<lb/>
醜指期烹醢故敢妄陳愚見以佐萬一臣聞兵以食爲<lb/>
<pb n="KR2f0039_WYG_191-34a"/>
本食以貨爲資在易聚人在書八政誠聖人一天下之<lb/>
歸之具也以天下取之以天下用之量入爲出故天子<lb/>
不得私焉傳曰足食足兵民信之矣今在藏無積年之<lb/>
鏹太倉乏三歲之儲南方冶銅匱而不發承平如此已<lb/>
自彫困其故何哉良由取之既殫而用之無度也臣不<lb/>
能悉知朝廷之經費且以臣素所見者言之何者大有<lb/>
三冗小有三費以困天下之財財窮用褊乃今更欲興<lb/>
數十萬衆無謀甚矣陛下誠能超然逺覽燭見根本去<lb/>
<pb n="KR2f0039_WYG_191-34b"/>
三冗節三費專奉西北之屯尚可曠焉髙枕無匱乏之<lb/>
患何謂三冗天下有定官無限員一冗也天下廂軍不<lb/>
任戰而耗衣食二冗也僧尼道士日益多而無定數三<lb/>
冗也三冗不去不可爲國今陛下詔於此斷自今日僧<lb/>
尼道士已受戒具者且使如舊其在寺帳爲徒弟子者<lb/>
悉還爲民勿復歲度今日已後州縣寺觀留若干所僧<lb/>
尼道士定若干人且令後來之數不得過此此䇿一舉<lb/>
可得耕織夫婦五十萬人則一冗去矣今天下廂軍不<lb/>
<pb n="KR2f0039_WYG_191-35a"/>
擇孱小尫弱悉皆收配纔圖供役本不知兵亦且月費<lb/>
廪糧歲費庫縑數口之家不能自庇於是相挻逃匿化<lb/>
爲盜賊者不可勝筭朝廷每有夫役更藉農民以任其<lb/>
勞假如廂軍可令驅以就役方且别給口劵間望賜錢<lb/>
二端相準不便明甚陛下若敕天下廂軍今日以後除<lb/>
州軍須要防捉别留三百人自餘更不收補已在籍者<lb/>
許備役終身如此則中下之家悉入農業又得力耕者<lb/>
數十萬則二冗去矣國家郡縣素有定官譬以十人爲<lb/>
<pb n="KR2f0039_WYG_191-35b"/>
額常以十二加之遷代罪謫足以無乏今則不然一位<lb/>
未缺十人競逐紆朱滿路襲紫成林州縣之地不廣於<lb/>
前而陛下官五倍於舊吏何得不茍進官何得不濫除<lb/>
陛下誠能詔審官院内諸司流内銓明立限員以爲定<lb/>
法自今已往門廕流外貢舉之色實置選限稍務擇人<lb/>
俟有闕官計員補吏内則省息奉廪外則静一浮華則<lb/>
三冗去矣何謂三費一曰道塲齋醮無日不有若七日<lb/>
若一月若四十九日各挾主名未始暫停至於蠟蔬膏<lb/>
<pb n="KR2f0039_WYG_191-36a"/>
麵酒稻錢帛百司供億不可貲計而主者旁縁利於欺<lb/>
撥故奉行崇尚故干典法皆以祝帝壽奉先烈祈民福<lb/>
爲名欲令臣下不得開說臣愚以爲陛下上事天地宗<lb/>
廟次事社稷百神醴酪粢盛犧牲玉幣使有司端委而<lb/>
奉之歲時而薦之足以竦明德於天極介多福於黔庶<lb/>
何必道場齋醮希屑屑之報哉是國家抱虚以考祥小<lb/>
人誣神而獲利耳陛下若斷自聖慮取必不可罷者使<lb/>
略依本教以奉薰脩開啓有時賜與有度則一費節矣<lb/>
<pb n="KR2f0039_WYG_191-36b"/>
二曰京師寺觀或多設徒卒或増致官司衣糧所給三<lb/>
倍他處帷幄謂之供養田産謂之常住不徭不役坐蠧<lb/>
齊民而又競餙神祠爭脩塔廟皆曰不費官帑自募民<lb/>
財此誠不逞罔上之尤者夫民藏於國國藏於民財不<lb/>
天來而由地出也役不使鬼而待人作也捨國取民其<lb/>
傷一焉伏望陛下切敕州縣普令罷止則二費節矣三<lb/>
曰使相節度不𨽻藩要貪取公用全濟私家跡夫節相<lb/>
之建或當邊鎮或臨師旅也公用之設或以饗賔也今<lb/>
<pb n="KR2f0039_WYG_191-37a"/>
則不然罷黜大臣率叨使相安居都邑普蒙公用取生<lb/>
人之資力爲無功之奉養坐縻邦用莫此爲甚伏望陛<lb/>
下寶惜名器使授受惟才自今地非邊要州無師屯者<lb/>
不建節度已帶節度不得留近藩及京師則三費節矣<lb/>
三冗已去三費已節數年之内用度必饒臣又聞之人<lb/>
不率則不從身不先則不信陛下若能躬服至儉風示<lb/>
四方錦綵金玉不得妄費請自後宫爲始衣服醪膳無<lb/>
溢舊規請自乗輿爲始然後天下嚮應民業日豐人心<lb/>
<pb n="KR2f0039_WYG_191-37b"/>
不揺師役可舉雖使風行電照飲馬西河蠢爾戎酋可<lb/>
玩之股掌中矣寧與今日誅求財用課塩㩁茗爲戚戚<lb/>
之計者同年而語哉臣誠狂妄不曉禁忌輕進愚䇿惟<lb/>
陛下裁赦其辜<lb/>
知諌院包拯上奏曰臣伏見景德祥符中文武官總九<lb/>
千七百八十五員今内外官屬總一萬七千三百餘員<lb/>
其未授差遣京官使臣及守選人不在數内較之先朝<lb/>
纔四十餘年已逾一倍多矣切以唐虞建官惟百夏商<lb/>
<pb n="KR2f0039_WYG_191-38a"/>
倍之周設六官僚屬漸廣秦併六國郡縣益衆降及漢<lb/>
魏以至隋唐雖設官寖多然未有如本朝繁冗甚也今<lb/>
天下州郡三百二十縣一千二百五十而一州一縣所<lb/>
任之職素有定額大率用吏不過五六千員則有餘矣<lb/>
今乃三倍其多而又三歲一開貢舉每放僅千人復有<lb/>
臺寺之小吏府監之雜工䕃序之官進納之輩總而計<lb/>
之不止於三倍是食祿者日増力田者日耗則國計民<lb/>
力安得不窘乏哉臣謹案景德中天下財賦等歲入四<lb/>
<pb n="KR2f0039_WYG_191-38b"/>
千七百二十一萬七千匹貫石兩支四千九百七十四<lb/>
萬八千九百匹貫石兩在京歲入一千八百三十九萬<lb/>
二千匹貫石兩支一千五百四十萬四千九百匹貫石<lb/>
兩慶歴八年天下財賦等歲入一萬三百五十九萬六<lb/>
千四百匹貫石兩支八千九百三十八萬三千七百匹<lb/>
貫石兩在京歲入一千八百九十九萬六千五百匹貫<lb/>
石兩支二千二百四十萬九百匹貫石兩況天下税籍<lb/>
有常數矣今則歲入倍多者何也蓋祖宗之世所輸之<lb/>
<pb n="KR2f0039_WYG_191-39a"/>
稅只納本色自後以用度日廣所納並從折變重率暴<lb/>
斂日甚一日何窮之有且天下田土財用比之曩時虚<lb/>
耗漸以不逮豈於今而能倍之乎非天降地出但誅求<lb/>
於民無紀極爾輸者已竭取者未足則大本安所固哉<lb/>
臣以爲冗吏耗于上冗兵耗于下欲捄其弊當治其源<lb/>
在乎減冗雜而節用度若冗雜不減用度不節雖善爲<lb/>
計亦不能捄也方今山澤之利竭矣征賦之入盡矣幸<lb/>
而西北無事乃是可爲之時若不銳意而改圖但務因<lb/>
<pb n="KR2f0039_WYG_191-39b"/>
循必恐貽患將來有不可捄之過矣伏望上體祖宗之<lb/>
成憲下恤生靈之重困謂設官太多也則宜艱難選舉<lb/>
澄汰冗雜謂養兵太衆也則宜罷絶招募揀斥老弱土<lb/>
木之工不絶者悉罷之科率之出無名者並除之省禁<lb/>
中奢侈之僭莭上下浮枉之費當承平之代建長乆之<lb/>
治願陛下留神省察申命宰執條此數事而力行之則<lb/>
天下幸甚<lb/>
拯又上奏曰臣竊見中外臣僚士庶之家衣服首飾之<lb/>
<pb n="KR2f0039_WYG_191-40a"/>
𩔖多用銷金工匠於闤闠之中任意制造殊不畏憚臣<lb/>
復詳編勅節文除大禮法物外上從中禁下暨庶邦但<lb/>
係衣服裝著之𩔖土木玩用之物並不得以金爲飾如<lb/>
違並科違制之罪其元業匠人輙更造作犯者當行處<lb/>
斬此蓋真宗皇帝躬行儉德以化天下故自中禁以及<lb/>
庶邦凡衣服玩用以金爲飾者一切禁斷工匠置於極<lb/>
典致數十年間中外絶無犯者而近年以來時俗相尚<lb/>
銷金之作寖以公行近日尤甚其戚里及臣僚士庶之<lb/>
<pb n="KR2f0039_WYG_191-40b"/>
家衣服首飾並用銷金及生色内間金之𩔖並無避懼<lb/>
蓋是匠人等故違條制厚取工錢上下相蒙無敢言者<lb/>
若不速行禁止切慮糜壞金寶扇長澆風競事浮華大<lb/>
損聖化欲乞嚴賜指揮申明舊制上以遵先帝崇儉之<lb/>
意下以絶臣庶好奢之漸<lb/>
英宗治平元年侍御史吕誨上奏曰臣竊以祖宗之有<lb/>
天下也削平諸國所聚財貨皆歸於内府數十年中區<lb/>
宇乂寧誠國富兵彊之致也所謂内藏奉宸諸庫非有<lb/>
<pb n="KR2f0039_WYG_191-41a"/>
司關掌故外臣莫得知其登耗但慮歲月乆支費寖廣<lb/>
不復當時之盛比來先帝樁留之物賜及小臣過越乾<lb/>
興之例拜賜者干今震恐蓋知祖宗艱難收聚之意非<lb/>
所以容其虚受爾如聞禁中取用尚亦無節加之近倖<lb/>
因縁侵漁以有限之積供無窮之費一旦四方有事何<lb/>
以枝梧陛下踐阼之初當謹持守脩葺府庫謹嚴出納<lb/>
兹其時也臣欲乞今後内庫非旌賞功勞貸助經費一<lb/>
切浮用無俾仰給出入之籍亦行㑹計應禁中取索財<lb/>
<pb n="KR2f0039_WYG_191-41b"/>
寶不限内外庫所降合同須具支使者名目俾歲中㑹<lb/>
計知其過當則可以裁損及後苑剏造服玩器用並付<lb/>
文思院所造之物工畢别差朝官㸃檢則官物無由枉<lb/>
破侵欺之路可以杜絶是亦節儉愛民之一端也唯聖<lb/>
神留意天下幸甚<lb/>
二年知諫院司馬光乞節用劄子曰臣竊見國家公私<lb/>
窮窘固非一日今兹復遇大災畿内秋田蕩無孑遺倉<lb/>
廪儲蓄率多敗壊府庫財帛散用將盡必恐今冬饑饉<lb/>
<pb n="KR2f0039_WYG_191-42a"/>
甚於去年軍民嗷嗷無以賑救經費不足重以郊禮此<lb/>
乃國用危急之時不可不早以爲憂今取之於内帑則<lb/>
内帑已虚收之於外方則外方已盡斂之於下民則下<lb/>
民已竭不知朝廷將何以爲計臣愚以爲若非陛下側<lb/>
身克己痛自莭約則無以應答天意感慰民心使昏墊<lb/>
者忘其悲愁餒死者無所怨嗟也臣聞節用之道必自<lb/>
近始伏望上自乗輿服御之物下至親王公主婚嫁之<lb/>
具悉加裁損務從儉薄勿信主者以舊例爲言出六宫<lb/>
<pb n="KR2f0039_WYG_191-42b"/>
冗食之人使之從便罷後苑文思院所造淫巧服玩止<lb/>
諸處不急之役然後命有司考求在外凡百浮費之事<lb/>
皆一切除去羣臣非有顯然功效益國利民者勿復濫<lb/>
加賞賜將來南郊自非犧牲玉帛供神之物其餘青城<lb/>
儀仗之𩔖止於奉車駕備外飾者亦令有司與禮官同<lb/>
共叅詳減省臣聞國有凶荒則殺禮事天者貴於内誠<lb/>
而賤外物是故器用陶匏席用藁秸況於青城儀仗之<lb/>
𩔖何爲不可減乎凡此數者唯在聖意斷而行之固不<lb/>
<pb n="KR2f0039_WYG_191-43a"/>
可與庸俗之人執文泥例者謀之也<lb/>
四年御史劉述上奏曰臣竊觀方今天下之事可謂困<lb/>
弊之極矣如乆疾之人肢體羸薾氣息奄奄不能自持<lb/>
所可恃者脉理未憊而已誠得良醫而救藥之輔其氣<lb/>
血調其飲食時其寒温庶幾可以復全也陛下有明德<lb/>
嘉道孳孳庶政醫之良者也所謂輔其氣血者輕徭薄<lb/>
賦以寛民力以固民心俾無怨畔是也調其飲食者道<lb/>
民務本教之儉約雖有水旱之困而無捐瘠之患是也<lb/>
<pb n="KR2f0039_WYG_191-43b"/>
時其寒温者爲擇良守宰以撫綏之利有可興者興之<lb/>
害有可去者去之是也百姓習於乆安競以侈靡相尚<lb/>
居處服用率多僭差婚姻䘮葬不計其費而以不若人<lb/>
爲耻因而破産者有焉其致非他繇禁令不設故也管<lb/>
子曰倉廪實而知禮節衣食足而知榮辱若禁令不設<lb/>
人得自恣則倉廪奚由而實衣食奚由而足欲望其知<lb/>
禮節榮辱不可得也教化之行率自上起臣愚欲望陛<lb/>
下躬行莭儉以化天下臣聞太祖皇帝常服澣濯之衣<lb/>
<pb n="KR2f0039_WYG_191-44a"/>
乗輿服用皆尚質素寢殿設青布葦簾宫闈施布幕無<lb/>
文錦之飾嘗出麻履布裳以賜左右曰此我舊所服者<lb/>
也真宗皇帝嘗謂輔臣曰國家所務儉約爲先當須節<lb/>
用愛人以富庶天下張齊賢對曰書稱大禹克儉于家<lb/>
老氏三寶儉居其一上好儉則國有餘財下不僭則家<lb/>
有剰貲如此則天下自然富壽矣大哉聖人之德皆能<lb/>
抑情損欲而以身率人也如是經曰下之事上也不從<lb/>
其所令從其所好上好是物下必有甚者也臣固願陛<lb/>
<pb n="KR2f0039_WYG_191-44b"/>
下躬行莭儉以化天下也至於賜予之事非有功徳可<lb/>
以激勸於人者不可輕爲也昔韓昭侯使人藏弊袴侍<lb/>
者曰君亦不仁矣弊袴不以賜左右而藏之昭侯曰非<lb/>
爾所知也吾聞明主愛一嚬一笑嚬有爲嚬而笑有爲<lb/>
笑今夫袴之與嚬笑逺矣吾必待有功者而與之善哉<lb/>
人君之不妄賞人也如是古人有言人主不妄賞非徒<lb/>
愛其財也賞妄行則善不勸不妄罰非徒矜其人也罰<lb/>
妄行則惡不懲賞不勸謂之止善罰不懲謂之縱惡在<lb/>
<pb n="KR2f0039_WYG_191-45a"/>
上者能不止下爲善不縱下爲惡則國法立矣陛下誠<lb/>
能以身先之然後敕下有司設爲科條以絶僭侈之弊<lb/>
仍戒飭長吏使傳諭朝廷之意務崇約素以厚風俗若<lb/>
是則民之生業日益厚矣雖遇水旱之困而有儲蓄以<lb/>
禦之矣民財既充國用復省則徭賦之事自然輕薄矣<lb/>
兹實太平之基而萬世之利也在陛下勤而行之固而<lb/>
執之耳臣不勝惓惓之愚<lb/>
　<lb/>
<pb n="KR2f0039_WYG_191-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百九十一<lb/>
</p>
<p>
</p>
  </div>
</body>
</text>
</TEI>
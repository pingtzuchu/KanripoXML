<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷三百十三</head> <lb/>
    <p>
<pb n="KR2f0039_WYG_313-1a"/>
欽定四庫全書<lb/>
　歴代名臣奏議卷三百十三<lb/>
　　　　　　　　　　　明　楊士竒等　撰<lb/>
　　灾祥<lb/>
宋理宗淳祐六年秘書郎髙斯得日食應詔上奏曰臣<lb/>
竊惟日食之災固非小變其在今日尤謂非常盖以歳<lb/>
言之則適在丙午國家陽九之㑹也以月言之則是謂<lb/>
三始前代之所惡也以日言之則朔日辛夘詩人之所<lb/>
<pb n="KR2f0039_WYG_313-1b"/>
醜也㓙烖參㑹厥咎已彰況未食之前曀隂累日霽於<lb/>
一朝譴告曉然不啻面命既食之後餘分逮闇光不及<lb/>
還諏之羣言良非美兆陛下克謹天戒若稽舊典豫思<lb/>
所以飭躬正事㩜塞大異者罷元㑹而不講避正衙而<lb/>
不御卻夀觴而不舉復下明詔敷求盡言聖心憂勞羣<lb/>
下震恐臣幸以虚薄備數周行懐欲效愚乆矣敢不奉<lb/>
詔而悉陳之臣伏覩陛下斥去魁孽更新大化以來夙<lb/>
夜刻厲欲以懲革曩弊改紀庶政非不至也然行之踰<lb/>
<pb n="KR2f0039_WYG_313-2a"/>
年課其成效茫若捕風繫影曽未有以少慰海内之望<lb/>
臣竊惑之大姦嗜權巧營奪服將以遂其三世執命包<lb/>
藏睥睨之志陛下惕然覺悟奮獨斷而退罷之是矣諫<lb/>
憲之臣交䟽其惡或請投之荒裔或請勒之休致或議<lb/>
奪其麻而壊之陛下茍行其言亦足以昭示意嚮渙釋<lb/>
羣疑頋乃一切寢而不宣歴時既乆人言不置然後黽<lb/>
勉傳諭委曲誨姦俾於襲經之峕妄致掛冠之請因降<lb/>
祠命茍塞人言抱擁存全如䕶拱璧夫以蔡京之去俾<lb/>
<pb n="KR2f0039_WYG_313-2b"/>
之謝事又削其十一官而謫之杭凡其鄉里姻婭比為<lb/>
死黨者如宋喬年葉夣得林攄之徒悉皆逐去不得親<lb/>
近人謂上意堅定不可回奪矣曽不三年復居相位窮<lb/>
凶極惡以階政宣之禍今罪與京埒而罰不傷其毫毛<lb/>
又有姦人貪其重賄怵其甘辭於宻勿之際日夜乗間<lb/>
伺隙而隂為之地焉是以訛言並興善𩔖解體謂聖意<lb/>
之難測而大姦之必還莽卓操懿之禍將有不忍言者<lb/>
臣竊為陛下澟澟也皇嗣未建國本乆虚頃嵗以來言<lb/>
<pb n="KR2f0039_WYG_313-3a"/>
之者唇腐齒落不知其㡬䟽矣陛下始而玩中而疑終<lb/>
而諱焉英宗之選育也仁廟春秋二十有六孝宗之選<lb/>
育也髙廟春秋二十有五雖未正名號而聖意固已定<lb/>
矣陛下之年視二祖何如也顧優㳺不斷未有專属非<lb/>
玩歟羣臣立長之論雖渉乎嫌然皆發乎忠誠非有他<lb/>
也而陛下深恠其說非疑歟近者一二小臣論奏及此<lb/>
竊聞宣諭宰執咎進言之煩非諱歟自頃以來諸臣杜<lb/>
口矣日慆月邁罅隙不塗安知無如定陶賂遺後宫求<lb/>
<pb n="KR2f0039_WYG_313-3b"/>
為漢嗣者天下祖宗之天下也陛下受之將以傳諸萬<lb/>
世其可牽於私係而不以大公至正之心早正而素定<lb/>
乎大臣者貴乎以道事君者也今也獻替之義少而容<lb/>
恱之意多知耻之念輕而患失之心重内降所當執奏<lb/>
也則不待下殿而已行濫恩所當裁抑也則不從中覆<lb/>
而據命揣上之不嚴於絶惡也則進其餘黨而嘗試意<lb/>
上之追仇乎盡言也則擇其甚者而排擯嫉正而庇邪<lb/>
善同而惡異任術而詭道樂媮而憚勞凡其過失見於<lb/>
<pb n="KR2f0039_WYG_313-4a"/>
羣臣之論奏者固已不少陛下朞年之間虚心委寄所<lb/>
責者何事而其應乃爾無恠乎望治之勤而收效之遲<lb/>
也䑓諫者所以主持公是者也祖宗之時言入輙行無<lb/>
所回撓將以養其氣也比日以來厭其強聒求以箝之<lb/>
乃有所謂宣諭者焉權兇逸罰交章請罪則諭止之扈<lb/>
帶私授抗䟽論列則諭止之且陛下以此官為何官耶<lb/>
盖明目張膽立於殿陛以與天子争是非可否者也頋<lb/>
可諭止之與諭之其可止乎王十朋有言紹興末䑓諫<lb/>
<pb n="KR2f0039_WYG_313-4b"/>
奉行天子風㫖有宣諭使言者有宣諭不得言者䑓諫<lb/>
之職言不行則去其可受宣諭乎臣謂今日之病何以<lb/>
異此摧其氣挫其銳則精神風采亦日銷月鑠而已矣<lb/>
陛下果何便於此侍從者所以論思獻納補闕拾遺者<lb/>
也祖宗以來蒐攬俊乂列布禁塗朝廷一有闕失言語<lb/>
議論之臣交唱迭和圗惟正救是以事無過舉今也班<lb/>
聮寥落虚位孔多職業隳廢氣象衰薾國有大事言之<lb/>
而無助争之而無黨政之多粃抑此之由謂常世之士<lb/>
<pb n="KR2f0039_WYG_313-5a"/>
果無足以充是選乎則極論綱常一斥不復者其人也<lb/>
執憲端平拚除非𩔖者其人也䟽陳三漸力拄閹戚顯<lb/>
劾二姦肅清宫禁者又其人也若此數人漢廷公卿孰<lb/>
有出右者誠能聚之本朝豈不足以折羣邪而奪之氣<lb/>
今也或棄之而不召或召之而不力天子嚴憚而不復<lb/>
柬記大臣觀望而不敢薦延望實之不收乃徙謂人才<lb/>
乏使而目前之茍可以充數豈可厚誣哉刑賞者國之<lb/>
紀綱也賞公則人知勸刑肅則人知懼人主所以御天<lb/>
<pb n="KR2f0039_WYG_313-5b"/>
下者惟此二柄而已其可使之私且䙝乎貴介怙親第<lb/>
賞重複西垣駮正而遂非不省恩舊干澤汙玷郎闈<lb/>
𤨏闥塗歸而終置不問賞不私乎近臣毒死謀出權<lb/>
姦國人户知賊豈難得發姦擿伏者非但失職又囊槖<lb/>
之典獄訖威爰書誕謾勅牓掛壁跡捕𣺌茫朝廷弗竟<lb/>
也三凶流竄令非不嚴乃有廋伏近畿狎玩國法州郡<lb/>
故縱曽不誰何搢紳傳言相與憤惋舜之流四凶族曽<lb/>
不如此刑不䙝乎兵財者國之大政也治兵莫大於謀<lb/>
<pb n="KR2f0039_WYG_313-6a"/>
帥理財莫先於節用淮閫巽懦擢自權姦趨向既邪緩<lb/>
急難倚今縱不能輟威望臣以代之見大夫之中豈無<lb/>
可任者遷延嵗月重於易置豈非憂邉思職者之過乎<lb/>
敵窺南徼事已數載邉臣父奏日駭聽聞夫敵之以斡<lb/>
腹誤我乆矣而廟堂之上将信將疑應接常緩飭兵衛<lb/>
峙糗粻結邉丁撫夷落繕障塞明斥候非知兵者不能<lb/>
辦也乃蹈常襲故不急擇才臣以畀之萬一小夷不支<lb/>
北騎奄至自嶺以南無復横草之備乃駭而圗之豈將<lb/>
<pb n="KR2f0039_WYG_313-6b"/>
有及之乎軍政之闕孰大於此國家版圗數年以來蕩<lb/>
析㡬半承平用度不損圭銖譬如衰敗之家産垂盡而<lb/>
費如昔雖欲不困不可得已邉垂乆戍饋餉日繁塩滯<lb/>
楮窮國計大屈此何時也而土木不休好賜無藝白鶴<lb/>
新宫斧斤之聲未絶師臣賜第版築之役將興聞之道<lb/>
路又謂宫掖之間按明禋之舊比責幣帛於版曹貢篚<lb/>
之地既墟至乃輟移他幣以應命由是而推横費侈用<lb/>
外庭所不得知有司所不得㑹者可勝道哉邦財之蠧<lb/>
<pb n="KR2f0039_WYG_313-7a"/>
孰大於此陛下臨政願治非不焦勞而如前所陳無一<lb/>
嗛志可不思其故歟盖自端平親政以來號曰更化者<lb/>
屢矣然其所謂更化者不過下一詔書易一宰相而已<lb/>
至於大化之本關乎氣運之盛衰治道之隆替當更而<lb/>
不更者則固未知思也本者何非陛下之心乎陛下未<lb/>
明求衣寒心銷志見於視朝聽斷之時親近儒臣詢訪<lb/>
得失見於旃厦從容之際雖堯舜之兢業文武之憂勤<lb/>
不是過也然閭閻小人妄議聖徳或謂謹獨之地立意<lb/>
<pb n="KR2f0039_WYG_313-7b"/>
之未誠燕閒之時窒慾之不固貨利蝕吾之明者也而<lb/>
不殖之戒未嚴大姦覬還私獻絡繹相位偶缺多藏交<lb/>
營君臣之間相覿以貨相賂以利此元靈汙濁之事豈<lb/>
盛世所宜有哉至於便嬖側媚之人所以熒惑耳目感<lb/>
移心意者尤足以為清明之累腐夫巧譛而使傳幾揺<lb/>
妖㜮外通而魁邪宻主隂姦伏蠱互煽交攻陛下之心<lb/>
至是其存者幾希矣夫陛下之心大化之本也不於是<lb/>
乎洗濯磨淬力思所以更之乃徒立為虚言亡實之名<lb/>
<pb n="KR2f0039_WYG_313-8a"/>
而謂之更化此天心之所以未當而大異之所以示警<lb/>
也雖然是心之非更之雖在陛下而格之則在大臣陛<lb/>
下斷自宸衷並建二相所以責望之者豈特簿書期㑹<lb/>
之故錢榖甲兵之問而已繩愆糾繆陳善閉邪盖將以<lb/>
為澄源端本之地也捨是不圗而汲汲於末流豈足以<lb/>
為賢相哉必力定國本如韓琦挾孔光傳以悟上心而<lb/>
犯顔逆指非所懼必決去小人如司馬光所謂天若祚<lb/>
宋必無此事而挑怨蹈禍非所恤必止絶内降如杜衍<lb/>
<pb n="KR2f0039_WYG_313-8b"/>
之積至數十連封面還必裁抑嬖倖如陳俊卿之面質<lb/>
上前力去淵覿其能及乎此也則陛下從而聽之其不<lb/>
能及乎此也則陛下以此望之庶乎言動造次交警迭<lb/>
規涵養薫陶潛感宻悟必使人主一嚬一笑之間無往<lb/>
而不中其度焉夫如是而後大臣之責盡大臣之責盡<lb/>
而後陛下之心正陛下之心正而天下之事始可次第<lb/>
而理矣孟軻曰君子之過如日月之食人皆見之及其<lb/>
更也人皆仰之陛下誠能銷變弭殃以彰更化之盛則<lb/>
<pb n="KR2f0039_WYG_313-9a"/>
孟軻所謂更者盍亦反其本矣臣西南寒儒頃以庚子<lb/>
冬雷應詔上封事乞陛下擇才並相以是忤史嵩之流<lb/>
落三年不自意得逄陛下更新大化再玷周行目睹嵗<lb/>
旦日食之異敢不奉明詔吐其強愚狂瞽干誅惟陛下<lb/>
幸赦<lb/>
十二年斯得為秘書少監兼侍立修注官進故事曰李<lb/>
丞相沆每朝謁奏事畢必以四方水旱盜賊不孝惡逆<lb/>
之事奏聞上為之變色慘然不恱既退同列以為非問<lb/>
<pb n="KR2f0039_WYG_313-9b"/>
丞相曰吾儕當路幸天下無事丞相毎奏不美之事以<lb/>
拂上意然又皆有司常行不必靣奏之事後告已之公<lb/>
不荅數數如此因謂同列曰人主豈可一日不知憂懼<lb/>
也若不知憂懼則無所不至矣<lb/>
　臣嘗觀唐虞盛時大臣進說其君雖平居無事未嘗<lb/>
　不存警戒之意盖人主不可一日無懼心而保持是<lb/>
　心使乆而不怠則大臣之責也禹臯陶論治於舜之<lb/>
　前舜進禹使之昌言禹不及其他獨舉前日洪水滔<lb/>
<pb n="KR2f0039_WYG_313-10a"/>
　天浩浩懐山襄陵下民昏墊者以為告禹豈自伐其<lb/>
　功者哉盖將以保帝舜洚水儆予之心使之不忘一<lb/>
　日之懼所謂昌言莫大於此後世大臣鮮能知此義<lb/>
　者惟漢魏相粗有見乎此相敕掾史案事郡國及休<lb/>
　告從家還至府輙白四方異聞或有逆賊風雨災變<lb/>
　郡不上相輙奏言之夫宣帝之時吏稱其職民安其<lb/>
　業亦可以言治矣相乃常以逆耳之事告其君使之<lb/>
　知所警懼不敢安逸可不謂賢乎我國朝名臣李沆<lb/>
<pb n="KR2f0039_WYG_313-10b"/>
　相真宗皇帝每奏事畢必以四方水旱盜賊不孝惡<lb/>
　逆之事奏聞上變色不恱同列皆止之而沆不為止<lb/>
　且曰人主豈可一日不知憂懼若不憂懼則無所不<lb/>
　至矣嗚呼沆之此言真可謂得大臣之體矣雖周公<lb/>
　作無逸以戒成王何以過此且咸平景徳乃國家至<lb/>
　隆極盛之際而為宰相者不以已治安為足方以儆<lb/>
　戒無虞為心用能弼我祖宗丕丕基傳之無窮而施<lb/>
　之罔極豈非萬世宰相之法哉臣竊見比者江浙閩<lb/>
<pb n="KR2f0039_WYG_313-11a"/>
　中諸郡同日大水流殺人民動以萬計中外一辭謂<lb/>
　非小變然大臣恬然視之未聞有孳孳汲汲推原致<lb/>
　異之由圗惟弭災之䇿為陛下力陳之者一二廷臣<lb/>
　不得已而有言亦人臣願忠職分之常耳頗聞惡其<lb/>
　強聒指為張皇抑何居其位而不知其任耶夫魏相<lb/>
　李沆居天下無事之時而喜言災變之事今日大臣<lb/>
　當大異較炳之後而惡言災變之實豈以陛下不樂<lb/>
　聞之而頋望以至此乎臣願陛下虚懐訪逮示臣以<lb/>
<pb n="KR2f0039_WYG_313-11b"/>
　喜聞警戒之意如舜之進其臣使之昌言庶幾自今<lb/>
　或有變異有以開廣上心博采人言共圗銷弭之術<lb/>
　宗社幸甚<lb/>
斯得又上奏曰臣待罪蓬山録録無補陛下過聽擢之<lb/>
攝承記注辭不獲命日夜思惟所以稱塞者就列之初<lb/>
適覩國家有非常之異職分所在敢不皇皇汲汲即為<lb/>
陛下言之臣竊見六月以來饒信衢婺台處嚴陵建寜<lb/>
南劒邵武諸州同時大水敗壊官寺屋廬流殺人民以<lb/>
<pb n="KR2f0039_WYG_313-12a"/>
千萬計父老咸謂數十百年所無此非小變也陛下可<lb/>
不惕然警懼推原致異之由求以㩜塞之乎臣觀漢儒<lb/>
言災異謂有某事則有某應皆為必然之理故人或不<lb/>
之信然本朝大儒程頥蘇軾朱熹以為感應之理甚精<lb/>
其說不可盡廢廢之則人主忘警戒之心臣今采摭漢<lb/>
儒所論水災之應驗諸當世行事盖真有若合符者試<lb/>
校舉而陳之漢儒謂政令逆時則水失其性霧水暴出<lb/>
百川逆溢壊鄉邑溺人民今盛夏之月土木横興毁徹<lb/>
<pb n="KR2f0039_WYG_313-12b"/>
民居妨奪農務窮晝極夜不得休息百姓以其愁苦之<lb/>
氣薄隂陽之和感天地之精致異招殃莫大於此舉動<lb/>
逆時如此水安得而不應乎漢儒謂辟遏有徳厥災水<lb/>
水流殺人說者謂辟君也人君壅遏有徳使不見用則<lb/>
水災應之今在外之臣固有嘗攖逆鱗一斥不復者有<lb/>
顯劾權姦乆而不召者當此侍從卿監班列一空之際<lb/>
悉招徕之以補其處可也而宿疑未化開悟惟艱至於<lb/>
詔㫖所趣命召所加則不過一二朋邪貪刻之人而已<lb/>
<pb n="KR2f0039_WYG_313-13a"/>
有徳壅遏如此水安得而不應乎漢儒謂道人始去湧<lb/>
水為災道人者有道之人也今陛下招延衆正列于有<lb/>
位天下方以慶歴元祐之治望之而因一小人輕蔑學<lb/>
校使師儒望士力争而去若不甚惜比日以來復聞小<lb/>
人有欲陷正臣以變時事者一網盡去有其兆矣善𩔖<lb/>
孤危如此水安得而不應乎漢儒謂誅罰絶理厥災水<lb/>
其水也雨殺人今陛下寛仁出於天性而草茅扣閽或<lb/>
觸黥𨽻之辟事謂創見聞者驚疑至於州縣之間寃獄<lb/>
<pb n="KR2f0039_WYG_313-13b"/>
孔多而輔郡殺士尤其著者道路流傳莫不切齒内外<lb/>
䑓臣以其肺腑噤莫敢言陛下深居九重亦嘗知其事<lb/>
乎乃若誅罰所當加者莫垓滎若也則反擁䕶存全不<lb/>
傷毫髪刑罰絶理如此水安得而不應乎漢文帝後三<lb/>
年藍田水出流九百餘家壊民室八千餘所殺三百餘<lb/>
人漢儒謂是時匈奴犯北邉殺畧萬餘人故有水災之<lb/>
應往嵗之冬宼入淮西大掠而去其所殺者奚翅萬人<lb/>
創殘之餘民氣破傷官吏侵漁寃苦無告邉民失職如<lb/>
<pb n="KR2f0039_WYG_313-14a"/>
此水安得而不應乎元帝永光五年大水壊鄉聚民舎<lb/>
及水流殺人漢儒謂是時帝違古制刑臣石顯用事故<lb/>
有水災之應比年以來刀鋸之餘氣燄日盛士大夫無<lb/>
耻者赴壑投林倚為内主而都邑瑣細之訟亦復漁獵<lb/>
以瀆聖聽發命不衷吏道多雜職此之由刑臣用事如<lb/>
此水安得而不應乎凡此六者非臣臆說質之往牒考<lb/>
之時事信而有證至不誣也陛下安得視為偶然而不<lb/>
亟圗所以銷弭之乎今避殿減膳罪已求言既寂無聞<lb/>
<pb n="KR2f0039_WYG_313-14b"/>
所下寛恤詔書辭氣平緩殊無哀恫惻怛之意二府引<lb/>
咎歸政之虚文猶不知改至於處置救災恤難之事若<lb/>
存若亡未聞有慨然以納溝由溺為己責如救頭然而<lb/>
圗之者此臣之所甚惑也程頥有言天地之間有感必<lb/>
有應所應復為感斫感復為應今災變如此忽而不圗<lb/>
臣恐感應反覆殆無終窮不至於大傷敗不已況隂盛<lb/>
陽㣲盖昭然為兵革盜賊小人將起之證而於五勝之<lb/>
運又我國家之所甚惡者乎臣願陛下深思天戒采用<lb/>
<pb n="KR2f0039_WYG_313-15a"/>
臣言亟下求言之詔博求塞異之方必先罷新寺土木<lb/>
必速反忤㫖諸臣必遏絶邪說主張善良必謹重刑辟<lb/>
愛惜士𩔖必加惠邉民救其死亡必抑逺倖臣絶其干<lb/>
撓信能行此六者不惑不疑則天怒庶乎其可回和氣<lb/>
庶乎其可召矣雖然臣復有愚見懐欲吐露已乆今天<lb/>
時人事如此其敢復有隠忍不為陛下言之臣觀漢成<lb/>
帝時災異至衆劉向告以銷弭之術始終不過以和為<lb/>
言其論治世之事曰衆賢和於朝萬物和於野曰朝臣<lb/>
<pb n="KR2f0039_WYG_313-15b"/>
和於内萬國驩於外曰諸侯和於下天應報於上其論<lb/>
衰世之事曰幽厲之際朝廷不和禍殃自此始曰朝臣<lb/>
繆戾乖剌災異數見盖反覆言之至為深切而又以和<lb/>
氣致祥乖氣致異之說終焉若向者亦可謂善言災異<lb/>
矣今陛下更新大化厲精思治所望於二相者何如也<lb/>
協恭和𠂻訓誡勉厲非不諄切柰何纎芥之隙不杜佩<lb/>
劒之風浸成讒人交亂其間將至不可復合夫佐人主<lb/>
燮調隂陽何等職分頋不以稷契臯夔濟濟相遜者自<lb/>
<pb n="KR2f0039_WYG_313-16a"/>
勉而甘心於衰世背戾之風然則乖氣致異涌水為災<lb/>
二相安得不任其咎乎臣願陛下因天災之可畏明以<lb/>
利害申諭二相使之各棄細故戮力一心以濟國事以回<lb/>
天意二相和則衆賢和衆賢和則萬物和如此而猶有<lb/>
變異以為明主之憂臣不信也臣憂愛之深愚戇妄發<lb/>
惟陛下幸赦<lb/>
斯得又上奏曰臣伏覩御筆以諸郡水災分命朝臣體<lb/>
訪被災輕重布宣徳意且令有司給降錢米賑濟仰見<lb/>
<pb n="KR2f0039_WYG_313-16b"/>
聖天子憂念元元不皇寜處之意然臣謂近年以來所<lb/>
在常平義倉例多羽化況當水毁之後儲蓄抑又可知<lb/>
若令有司專仰此以充賑給必成文具竊見仁宗皇帝<lb/>
慶歴八年河北水災特出内藏庫錢帛令三司轉漕斛斗<lb/>
賑贍嘉祐元年河北復被水出内藏庫絹二十萬匹銀十<lb/>
萬兩賑貸神宗皇帝熈寜元年詔三司支錢五十萬貫賜河<lb/>
北轉運司應副水災諸州支用以免科擾民間孝宗皇帝乾<lb/>
道元年浙東西水災蠲免百姓身丁錢絹於内庫紐支撥還<lb/>
<pb n="KR2f0039_WYG_313-17a"/>
戸部以充軍用祖宗愛民之切於有司賑給之外又捐朝<lb/>
廷内帑錢物以助之實惠及民不為空言所以人心感恱<lb/>
天意易回雖然此非特祖宗已然之事亦陛下之所親行<lb/>
者紹定二年台州大水命常平使者葉棠移治經理發豐<lb/>
儲倉米十萬石封樁庫錢五十萬貫以充賑濟修城之用<lb/>
是時楮價四倍於今計五十萬為今二百五十萬視三祖<lb/>
所捐盖有過之今被災之地既廣舊比固當悉援然亦安<lb/>
可漠然視之而徒責之諸司州郡乎臣竊料陛下痛傷赤<lb/>
<pb n="KR2f0039_WYG_313-17b"/>
子死亡未必不欲捐緡賑之特大臣每事蓄縮逆畏陛下<lb/>
或有所靳而不敢言耳且紹定賑台之事彌逺猶能行之<lb/>
曽謂二相之賢而獨不能為之乎夫居鈞軸之地遇國家<lb/>
大災變拘文牽俗躊躇頋慮不能稍稍度外行事以慰天<lb/>
下之心而曰國力方屈吾為朝廷惜費殆不得為知務矣<lb/>
臣謂三使者之行當各以二三百萬緡自随所至的度被<lb/>
災輕重均濟近郡又當兼給以米庶幾實徳宣布可以轉<lb/>
災為祥朝廷每造一宫建一寺其費動以數千萬計若捐百<lb/>
<pb n="KR2f0039_WYG_313-18a"/>
之一二以活十州數百萬生靈之命其為福田利益盖<lb/>
有大於宫寺者矣陛下若以臣言為可采伏乞睿㫖降<lb/>
付三省疾速施行<lb/>
景定五年斯得為秘書少監以彗出應詔上言曰臣伏<lb/>
覩七月六日詔書以彗出栁宿許中外臣僚直言時政<lb/>
缺失者臣一介妄庸受性愚直淳祐末禩䝉陛下擢貳<lb/>
蓬省攝承記言竟以遇事妄發得罪而去已而朱熠沈<lb/>
炎何夣然之徒相與捃拾坐廢十年自分此生永訣聖<lb/>
<pb n="KR2f0039_WYG_313-18b"/>
代無復一言關于陛下之聴矣不謂垂死之年乃承罪<lb/>
已之詔諄勤懇惻導之使言臣目睹皇天震怒大禍將<lb/>
至其敢畏避權勢不聲其所懐以負聖明謹瀝血忱以<lb/>
羣臣所必不敢言陛下所必不得聞者為獻惟陛下幸<lb/>
聴臣謹按國史徽宗皇帝崇寜五年正月戊戍彗出西<lb/>
方光芒長十餘丈徽廟大懼日進蔬食每夕焚香涕泣<lb/>
至數百拜星沒乃止於是慨然深照蔡京之姦不由人<lb/>
言奮自威斷即日罷其左僕射凡京所為政事一切罷<lb/>
<pb n="KR2f0039_WYG_313-19a"/>
之除毁黨碑凡元祐姦黨指揮二十項悉從蕩滌停補<lb/>
役住方田廢三衛徹圜土更學法復科舉罷後苑製造<lb/>
蠲六尚貢物以至茶塩錢法並詔户部議改内外百姓<lb/>
歌謡鼓舞溢于塗巷近世以來以實應天精切勇猛未<lb/>
有過於此者後嗣安得不取法哉陛下數年以來專任<lb/>
一相虚心委已事無大小一切付之果得其人宜乎天<lb/>
心克享災害不生禍亂不作矣而庚申以來大水為災<lb/>
浙西之民死者數百千萬繼以連年旱暵田野蕭條物<lb/>
<pb n="KR2f0039_WYG_313-19b"/>
價大翔民命如綫景象急廹至此極矣今又重以非常<lb/>
之異妖星突出光芒竟天夫栁為鶉火火者國家盛徳<lb/>
所在而彗出焉其變不小若非朝廷政事大失人心則<lb/>
何以致天怒如此之烈乎臣請得而枚數之祖宗立國<lb/>
一本忠厚大姦巨蠧始加流竄今也大臣輕於用之以<lb/>
怖異己庚申辛酉之間大小之臣追停遷放無月而無<lb/>
威則立矣如斵䘮祖宗忠厚之澤何士大夫以仕進為<lb/>
業者也今使刻薄小人吹毛求疵控持扼塞動觸新制<lb/>
<pb n="KR2f0039_WYG_313-20a"/>
進退無門旅困顛連有厯二三嵗竟不得一闕而去者<lb/>
又使輕銳少年數人日夜改七司法煆煉増加自薄趨<lb/>
薄惟恐一人之得進然但能困孤寒耳至已所欲與則<lb/>
雖碌碌下流超資越序而無所忌憚也人才難得自古<lb/>
而然並蓄兼收猶懼乏使今也以意向為用舍以黨𩔖<lb/>
為去留自非素出其門皆棄不録遂使懐才抱藝之士<lb/>
沈廢流落咨嗟憤怨有錮人於聖世之恨豈不足以傷<lb/>
隂陽之和乎古之大臣皆以下士為賢吐哺握髮未嘗<lb/>
<pb n="KR2f0039_WYG_313-20b"/>
少懈所以通達下情蒐擥人物共濟國事也今不務師<lb/>
古妄自尊大有造光範如謁鬼神越月逾年竟不得通<lb/>
雖有竒才異能何以自見凡此數者皆為陛下失士大<lb/>
夫之心者也自井田既廢養兵之費皆仰稅租漢唐以<lb/>
來未有能易之者也今也騁其私智市田以餉自謂䇿<lb/>
畧髙妙前無古人陛下知其非計嘗欲罷之有秋成舉<lb/>
行之命彼悍然不頋也白奪民田流毒數郡告牒棄物<lb/>
不售一錢遂使大家破碎小民無依米價大翔飢死相<lb/>
<pb n="KR2f0039_WYG_313-21a"/>
望有司尚謂田惡日更月易無有已時姦佃乗之咸叛<lb/>
其主識者謂異日浙西有亂必自公田始不特若此又<lb/>
四出虎狼之吏使之磨牙張吻啖咋良民柯山一閧逺<lb/>
近為之震驚苕水三貪朝廷之所妙選史越翁到郡數<lb/>
旬而聚斂至三百萬椎剥之慘不言可知朝廷鋤去黥<lb/>
吏本以愛民也不知反以害民一吏就擒視為竒貨株<lb/>
連枝蔓殃數十家得錢數百千萬而猶未已質妻賣子<lb/>
破産亡軀哭泣載塗臣所親見堂堂天朝而甘為破落<lb/>
<pb n="KR2f0039_WYG_313-21b"/>
州縣攤頼之舉凡此數者皆為陛下失畿甸之心者也<lb/>
江漢上流國家重地中興以後簡畀名臣彈壓撫摩未<lb/>
始偏廢今也舉而付之一夫容養姑息如奉驕子頥指<lb/>
氣使求得欲從斬劓殺伐徧於湖廣監司守令畏懾而<lb/>
不敢争使陛下創殘遺民淪墜湯火而莫之救江西湖<lb/>
北嵗糴給錢其來已乆今亦半給告牒人情寜不洶洶<lb/>
以至市舶盡利而蕃夷怨鹽法苛急而商賈怨比日以<lb/>
來復聞廣宼贛盜相挻而起凡此數者皆為陛下失逺<lb/>
<pb n="KR2f0039_WYG_313-22a"/>
民之心者也然此特臣田間所知萬分之一二耳淮海<lb/>
以西嶺蜀以東千萬人之怨又奚止是哉陛下所恃以<lb/>
有天下者人心而已今大臣盡失之則其相與愁痛號<lb/>
咷哀籲上蒼産妖鍾孽以警悟陛下以昭示危亡又何<lb/>
足恠哉況近嵗以來天生柔佞之徒布在世間立人本<lb/>
朝惟知有權門而不知有君父或稱其再造王室或稱<lb/>
其元勲不世或直以為功不在禹周公下虚美溢譽日<lb/>
至上前熒惑聖明掩蔽罪惡遂使陛下深居九重專倚<lb/>
<pb n="KR2f0039_WYG_313-22b"/>
一相髙枕而卧謂如泰山四維之真可倚不知其下失<lb/>
人心上招天譴乃至於此豈非羣臣附下㒺上之所致<lb/>
哉陛下試觀五年之間廷紳奏䟽不知凡幾千百亦有<lb/>
一語事關廊廟者乎意之異已者盡斥位之偪已者盡<lb/>
除上自執政侍從下至小小朝紳無一而非其黨雖學<lb/>
校諸生亦復數年噤無一語言路乆已荆棘所以養成<lb/>
大臣横逆之氣人怨天怒不至於彗出不止也且災異<lb/>
䇿免三公漢唐以來視為常事丙申雷變陛下亦嘗奮<lb/>
<pb n="KR2f0039_WYG_313-23a"/>
發剛斷一日而罷二相今彗星之應至不忍言豈雷發非<lb/>
時之比况人心皇皇萬口一辭皆指其人獨陛下不悟耳<lb/>
且后妃之家不得為執政官仁宗皇帝之著令也政宣<lb/>
犯之終至禍敗陛下違仁宗之令典蹈政宣之覆轍固<lb/>
已不合天心乆矣今遇非常之變而又不思改圗則亦何<lb/>
時而覺寤哉臣恐自今上天不復譴告而傷敗旋至矣臣<lb/>
忠憤所激不勝大願陛下取崇寜彗出故事反覆披覽<lb/>
力見施行因大臣求退而亟許之取庚申以来一切刻薄<lb/>
<pb n="KR2f0039_WYG_313-23b"/>
害人之政即日罷去申嚴仁宗著令為子孫萬世之法<lb/>
而又盡滌聖心力行好事收召真賢昭洗寃魄以答天<lb/>
心以慰人望如此十日而妖星不滅則寸斬臣以謝大<lb/>
臣以戒狂妄臣不敢辭干冒天威不勝震懼之至<lb/>
淳祐十二年國史實録院校勘湯漢以大水應詔上奏<lb/>
曰君心敬肆之分實上天喜怒之由一念之敬上帝<lb/>
臨女祥風慶雲所從出也一念之肆上帝震怒妖祲<lb/>
隂沴所從生也又火災應詔上封事曰臣聞任天下<lb/>
<pb n="KR2f0039_WYG_313-24a"/>
之大立心不可不公守天下之重持心不可不敬陛下<lb/>
膺皇天之眷命受祖宗之寳圗則不當懐私恩為天下<lb/>
共主為億兆寄命則不當隆私親大臣邇臣服休服采<lb/>
皆陛下所倚仗也則不當信私人三省密院皆陛下之<lb/>
朝廷發號布政所從出也則不當有私令四海九州土<lb/>
宇版章皆陛下之倉廪府庫也則不當殖私財陛下於<lb/>
皇天祖宗之徳弗永念而報答私恩於羣黎百姓之疾<lb/>
苦弗深恤而冨貴私親公卿在廷其信任不若近習之<lb/>
<pb n="KR2f0039_WYG_313-24b"/>
篤中書造命其施行不若内批之專則陛下之立心既<lb/>
未能盡合乎天下之公矣往者陛下上畏天戒下恤人<lb/>
言内則拘制於權臣外則恐怯於強敵敬心既不敢盡<lb/>
弛則私意亦未得盡行比年以来天戒人言既已玩熟<lb/>
而貪濁國柄黷貨無厭彼既將恣行其私則不得不縱<lb/>
陛下之所欲為於是前日之敬畏盡忘而一念之私始<lb/>
四出而不可禦矣姑以近事迹之定䇿之碑忽從中出<lb/>
鄉未欲親其文也貴戚子弟參錯中外鄉不如是之放<lb/>
<pb n="KR2f0039_WYG_313-25a"/>
也土木之禍展轉流毒訟牒細故胥吏賤人皆得藉群<lb/>
璫之勢徹清都之䆳鄉不如是之盛也御筆之出上則<lb/>
廢朝令下則侵有司鄉不如是其多也賄賂之通書致<lb/>
之操鄉不如是其章也故凡陛下之所以未能任大守<lb/>
重而至於召怨宿禍者始於立心之未公成於持心之<lb/>
不敬私以為主而肆以行之此所以感動天地而水火<lb/>
之災㨗出於數月之内也陛下得不亟為治亂持危之<lb/>
計而可復以常日玩易之心處之乎<lb/>
<pb n="KR2f0039_WYG_313-25b"/>
理宗時考功郎官趙景緯以彗出于栁應詔上奏曰今<lb/>
日求所以解天意者不過恱人心而已百姓之心即天<lb/>
心也錮私藏而專天下之同欲則人不恱保私人而違天<lb/>
下之公議則人不恱閭閻之糟糠不厭而燕私之供奉<lb/>
自如則人不恱百姓之膏血日朘而符移之星火愈急<lb/>
則人不恱不公於已而欲絶天下之私則人不恱不澄<lb/>
其源而欲止天下之貪則人不恱夫必有是數者斯足<lb/>
以召怨而致災願陛下捐内帑以絶壅利之謗出嬪嬙<lb/>
<pb n="KR2f0039_WYG_313-26a"/>
以節用度之奢弄權之貂寺素為天下之所共惡者屏<lb/>
之絶之毒民之恩澤侯嘗為百姓之所憤者黜之棄之<lb/>
擇忠鯁敢言之士置之䑓諫以通關鬲之壅選慈恵忠<lb/>
信之人使為守窣以保元氣之殘又必稽乾淳以來凡<lb/>
利源窠名之在百司庶府者悉𨽻其舊以濟經用之急<lb/>
公田派買不均之敝聴民自陳随宜通變以安田里之<lb/>
生則人心恱天意解矣人之常情懼心每發於災異初<lb/>
見之時不能不濳移於諂䛕交至之後萬一過聴左右<lb/>
<pb n="KR2f0039_WYG_313-26b"/>
寛譬之言曲為他說以自解毛舉細故以塞責而恐懼<lb/>
之初心弛則下拂人心上違天意國之安危或未可知<lb/>
又曰損玉食不若捐内帑卻貢奉之為實避正朝不若<lb/>
塞倖門廣忠諫之為實肆大眚固所以廣仁恩又不若<lb/>
擇循良黜貪暴之為實盖天意方回而未豫人心乍恱<lb/>
而旋疑此正隂陽勝復之㑹眷命隆替之機也<lb/>
將作監袁甫上奏曰臣仰惟陛下祗畏天威益隆聖徳<lb/>
因風雨震淩之變惕然恐懼以避殿減膳為未足廼親<lb/>
<pb n="KR2f0039_WYG_313-27a"/>
灑宸翰布告中外俾小大臣僚咸以直言來上聖心篤<lb/>
切已足上格穹蒼矣臣昨厠從列兹叨祠廪目擊變異<lb/>
痛心疾首雖抱沈痼屏處衡茅其敢以是為解而不思<lb/>
所以仰答清問是用披瀝肝膈粗陳管見惟陛下少垂<lb/>
聽焉臣聞聖帝明王之世天道順於上地道寜於下故<lb/>
無疾風苦雨之災無地震水涌之變此皆盛徳感召之<lb/>
所致也而自今夏以來地震屢矣廼七月七日白虹夜<lb/>
見虹颶母也越二日而颶風挾雨大肆威虐人皆曰颶<lb/>
<pb n="KR2f0039_WYG_313-27b"/>
母之見此先兆也臣則曰先兆之見不在乎白虹垂象<lb/>
之時而已著於地震示變之日記曰地載神氣神氣風<lb/>
霆風霆流形庶物露生且夫天氣下降地氣上騰於是<lb/>
乎風霆流形發生庶物斯其所謂神氣者歟夫何神氣<lb/>
之發育乃反為人物之殃不為祥風甘雨乃轉而為災<lb/>
為沴殆有甚可恠者焉土宇者所載之神氣也今則漂<lb/>
蕩室廬矣民人者所載之神氣也今則傷害民命矣物<lb/>
産者所載之神氣也今則垂成之稼掃地無餘一飽無<lb/>
<pb n="KR2f0039_WYG_313-28a"/>
期餓莩將見矣地震兆其端而颶風煽其毒是其咎果<lb/>
安在歟夫地載神氣而聖人之神氣實與之相為流通<lb/>
納于大麓烈風雷雨弗迷作書者以為舜之徳即舜之<lb/>
所以為神氣也清明在躬氣志如神天降時雨山川出<lb/>
雲記禮者又引崧髙之詩而繼之曰此文武之徳即文<lb/>
武之所以為神氣也成王之神氣微有所昏故大風偃<lb/>
禾昭示譴告及夫啓金縢之書發悔過之語而反風起<lb/>
禾見於不旋踵之頃當是時成王之神氣其精明與舜<lb/>
<pb n="KR2f0039_WYG_313-28b"/>
同亦與天地同故一念感召如響斯答然則今日之變<lb/>
天道未順地道未寜震動漂揺災異交作無庶物露生<lb/>
之應而有蕩析摧敗之憂陛下盍亦反躬内省豈吾之<lb/>
神氣有歉於古之帝王而然歟臣竊謂天覆地載人物<lb/>
處於其中同此一神氣也惟天地萬物父母惟人萬物<lb/>
之靈亶聦明作元后實所以為神氣之主也比嵗以來<lb/>
兵戈滿目乖戾之氣上干隂陽西蜀破矣荆襄殘矣淮<lb/>
甸搶攘江湖撼揺民人死亡何可勝計今又先之以地<lb/>
<pb n="KR2f0039_WYG_313-29a"/>
震重之以風雨凡平時之林然而生蔚然而茂神氣之<lb/>
所發育者率皆憔悴蕭條觸目酸鼻而又物價翔踴日<lb/>
甚一日民將無所得食直立而須死耳夫民物之生皆<lb/>
地之所載而天之所覆也今天愛其道地愛其寳但見<lb/>
寖衰之形莫覩寖明寖昌之象可不為之寒心哉雖然<lb/>
亦豈無道以處此臣敢科别其條以告陛下夫天下譬<lb/>
猶一身身以神氣為主神氣精明然後骨力堅強血脉<lb/>
流通吾身可以乆安而無疾治天下亦然心源者神氣<lb/>
<pb n="KR2f0039_WYG_313-29b"/>
也人才者骨力也兵財者血脉也自一身而宫闈自宫<lb/>
闈而朝廷自朝廷而天下所以主張是者神氣也所以<lb/>
運動是者骨力也所以流行是者血脉也陛下一澄其<lb/>
心源則神氣充矣一振人才之綱領則骨力強矣一提<lb/>
兵財之體統則血脉通矣故天下之機括惟在陛下之<lb/>
一身而已且端平未更化之前姑置勿論自更化之後<lb/>
陛下所厯之艱險變故不為不多而所以動心忍性者<lb/>
不為不至矣不知陛下因災異而神氣遂為之消沮乎<lb/>
<pb n="KR2f0039_WYG_313-30a"/>
抑因警懼而神氣愈為之精明乎夫憂窘則怵惕安平<lb/>
則㢮緩常人之情耳聖帝明王純一不貳之徳則固不<lb/>
當若是也臣願陛下悼念災變之可畏深思平日之過<lb/>
愆痛自懲艾以陛下之心對天地之心變異卒起之時<lb/>
固當飭躬自省變異漸息之後尤當兢業自持此心所<lb/>
存慄慄然常若盲風恠雨拔木發屋之變臨乎其前絶<lb/>
荒滛之嗜好戒宴安之鴆毒杜羣枉之邪徑伸忠賢之<lb/>
正氣燕居深處與治朝聽覽之際同一莊肅妃嬪進御<lb/>
<pb n="KR2f0039_WYG_313-30b"/>
與經帷講學之時同一敬畏勿以屋漏闇室而自肆當<lb/>
以天鑒孔昭為可懼勿以借曰未知而自恕當以人見<lb/>
肺肝為難欺視聽管攝乎天君而毋以外物汨精神幾<lb/>
務盡付於至公而毋以私昵寄心腹斥一時寛釋之邪<lb/>
說而惟思天下至大至重之責不可有一日之暇逸屏<lb/>
目前玩志之細娯而深念藝祖皇帝之金甌不可有纎<lb/>
毫之闕損如此則大臣不敢養驕以惰股肱小臣不敢<lb/>
養䛕以惑耳目近臣不敢養安以稔蕭墻之禍逺臣不<lb/>
<pb n="KR2f0039_WYG_313-31a"/>
敢養宼以遺宗社之憂君臣上下置此身於岌岌至危<lb/>
至險之中天地神祗惻然感動將挈而還之於至安至<lb/>
固之域矣臣所謂陛下一澄其心源則神氣必充者此<lb/>
也人主無職事惟以進賢退不肖為職史稱郭公之所<lb/>
以亡在善善而不能用惡惡而不能去以臣觀之郭公<lb/>
之罪固在乎無剛斷之勇而其受病之原則在乎未能<lb/>
識善惡之真如使其真知善善真知惡惡則何遽至於<lb/>
亡惟其顛倒錯亂莫知適從當用者如轉石當去者如<lb/>
<pb n="KR2f0039_WYG_313-31b"/>
拔山卒之正不勝邪忠不敵佞佞邪滿朝則忠正路塞<lb/>
是以終陷於亡耳陛下收攬威福凡所進退之人不勝<lb/>
其衆矣昔者所進今日不知其亡往往乍賢乍佞迄無<lb/>
一定之守人謂陛下剛斷之不足臣竊窺陛下近年以<lb/>
來未嘗不欲用剛也特在乎審而行之耳斷在必用者<lb/>
宜施之於君子而勿誤施之於小人斷在必去者宜施<lb/>
之於小人而勿誤施之於君子則得其所謂用剛之實<lb/>
而不蹈郭公之失矣今陛下未能别白賢否之真但懲<lb/>
<pb n="KR2f0039_WYG_313-32a"/>
往時議論紛紛異同之弊遂以安靖為尚然所謂安靖<lb/>
者惟茍同而已矣君所謂可臣亦曰可君所謂否臣亦<lb/>
曰否以茍同為賢其意將以求安靖也殊不知是是非<lb/>
非力争明辯合天理當人心乃所以為安靖阿意順指<lb/>
媚上諂下無所救正蔑聞箴規則雖求為安靖乃所以<lb/>
為大不安靖耳今災異數見天怒未釋恠證日新民情<lb/>
易搖尚得謂之安靖乎本朝慶歴嘉祐間羣臣可否相<lb/>
濟至熈豐而并為一談元祐諸賢亦可否相濟至紹符<lb/>
<pb n="KR2f0039_WYG_313-32b"/>
而又并為一談由今觀之孰得孰失人才之委靡至近<lb/>
年極矣臣之愚見竊謂勿以已意為逆順而以義理為<lb/>
逆順勿以同異定取舍而以是非定取舍庶乎陛下不<lb/>
受人之欺而國家享得賢之實今也不然脫遇有一任<lb/>
使有一除授則左頋右眄輙興乏才之嘆正如風痺之<lb/>
人縱緩不收四肢百骸不為我用謂之骨力之強可乎<lb/>
陛下赫然聖明照臨于上破茍同之說闢大公之途使<lb/>
天下人才踴躍奮迅乃可以固肌膚之㑹筋骸之束矣<lb/>
<pb n="KR2f0039_WYG_313-33a"/>
臣所謂陛下一振人才之綱領則骨力必強者此也今<lb/>
日急切之務兵財二事而已論者但知逐末忘本臣竊<lb/>
惑焉自古興王之始奮徒手而運掉一世無兵而立有<lb/>
兵無財而立有財盖其精神志念沉深果斷幾未至不<lb/>
輕躁以先事勢可為不遲疑而失時挫而逾厲弱而益<lb/>
壮則何事不可為何功不可立兵財本一事血脉本相<lb/>
通今析而言之執政各主其一不識兵而非財兵何以<lb/>
養財而非楮財何以辦茍不通為一體大作規模洗滌<lb/>
<pb n="KR2f0039_WYG_313-33b"/>
積弊而一新之臣未見其可也厥今中外所養之兵與<lb/>
凡屯戍㳂邉者不為少矣而猶苦於無兵楮弊布在天<lb/>
下者凡四十千萬有竒其數可謂至夥矣而猶窘於無<lb/>
財此豈拘泥常調者所可變而通之哉陛下必思夫興<lb/>
王之始奮徒手而運掉一世者何術而致此彼惟不以<lb/>
常調處之危中求安死中求生故能易禍為福如反掌<lb/>
之易耳是故患兵之少而言増募者謬說也患楮之不<lb/>
行而言秤提者尤謬說也舉朝群臣泛泛如河中木而<lb/>
<pb n="KR2f0039_WYG_313-34a"/>
陛下又未嘗毅然振刷有所改作則烏能救今日傷敗<lb/>
危亡之天下哉或者乃曰論事易行事難今欲振刷改<lb/>
作必思如之何而發端又如之何而布置又如之何而<lb/>
究竟可也臣應之曰今日非不可振刷改作也特患未<lb/>
肯振刷改作耳如陛下果肯振刷改作必有其道矣且<lb/>
陛下亦嘗以自昔人主處艱險危急之極者而思之乎<lb/>
彼口之所食者何食身之所服者何服宫嬪凡幾暬御<lb/>
凡幾内外有冗官冗吏否乎有濫恩横費否乎興土木<lb/>
<pb n="KR2f0039_WYG_313-34b"/>
否乎侈宴集否乎獻議者或及此則笑曰是不過節用<lb/>
耳所用如丘山而所節僅㳙埃此迂談耳臣之所言奚<lb/>
止曰節而已哉直欲陛下如興王之始奮徒手而運掉<lb/>
一世則必思坐卧仰膽飲食嘗膽真如越王勾踐可也<lb/>
必思大布之衣大帛之冠真如衛文公可也夫如是天<lb/>
下將曰萬乗帝王而所食如是所服如是是真欲興邦<lb/>
矣是真欲洗一世而更新矣妃嬪耶暬御耶土木耶宴<lb/>
集耶必能奮然大從減省天下傳誦曰今日汰某人矣<lb/>
<pb n="KR2f0039_WYG_313-35a"/>
明日又罷某事矣冗官耶冗吏耶濫恩耶横費耶必能<lb/>
確然痛加裁抑天下傳誦曰今日下某令矣明日又革<lb/>
某弊矣陛下立心務在必行決不朝作而暮止朝廷論<lb/>
議至當歸一寜有甲可而乙否萬一左右之臣迎逢陛<lb/>
下之意以為方今事勢未至危殆之極何必先為苦節<lb/>
窮蹙之態是說也乃害陛下之儉徳者也所宜深警而<lb/>
亟斥之或又以為方今幸而人無横議何必為此紛更<lb/>
張皇之舉是說也乃沮陛下之從善者也尤宜明辯而<lb/>
<pb n="KR2f0039_WYG_313-35b"/>
力排之陛下胡不思夫夏少康之興僅有田一成有衆<lb/>
一旅可謂至狹至㣲矣尚能振作興起挽回衰亂之邦<lb/>
復為隆盛之勢陛下視少康之時豈不尚易於斡旋運<lb/>
用乎梁武帝為侯景所逼自知必亡乃曰自我得之自<lb/>
我失之亦復何恨嗚呼代天作子撫有萬方危廹困辱<lb/>
至出此語書之史冊貽羞千古當其尚可救藥也怠而<lb/>
不奮及其不可支吾也猶不知悔自昔然矣可不懲乎<lb/>
今日之事不問智愚不拘中外同然一辭皆曰巧婦不<lb/>
<pb n="KR2f0039_WYG_313-36a"/>
能為無麵餅甚者則曰國將與楮俱敝其慮固苦其言<lb/>
固切而論及於振刷改作則又皆曰陛下猶未之肯也<lb/>
不特陛下未之肯為陛下左右之臣者皆未之肯也毋<lb/>
乃以為妨已而不暇計國乎不思皮之不存毛將安傅<lb/>
計國乃所以為已計也陛下躬率於上將有管晏為時<lb/>
而出如陛下猶欲以平時架漏之具文而施之於傷敗<lb/>
危亡之天下則雖有管晏猶不知為陛下計而況未有<lb/>
管晏乎夫管晏孔門之所羞稱也今欲求其所羞稱者<lb/>
<pb n="KR2f0039_WYG_313-36b"/>
尚不可得陛下亦可反而思之矣人主天下之利勢也<lb/>
陛下操賞罰之利勢於掌握之内惟在乎善用之則天<lb/>
下何難治之有臣所謂陛下一提兵財之體統則血脉<lb/>
必通者此也抑臣復有獻焉上以言求下下以言應上<lb/>
勿謂言為無益也臣竊思今日之事復有十條焉號令<lb/>
率多反汗取輕天下今當謹重其所發一也賞罰未行<lb/>
之始天下已生疑心今當示信而勿惑二也所在軍情<lb/>
不安敢於陵犯紀律今當厚恤而嚴法三也災變之後<lb/>
<pb n="KR2f0039_WYG_313-37a"/>
小民艱食皆將驅而為盜今當招糴以弭姦四也秋髙<lb/>
馬肥敵情叵測區處邉面已為後時豈容更復悠緩五<lb/>
也督府制閫統體相關所宜戒飭一心以國事而滅私<lb/>
情六也監司按行諸路楮劵徒致煩擾亟宜别行措置<lb/>
七也州縣體量田租務在實惠及下以固民志八也湖<lb/>
淮交子盡合易以銅楮通彼所以寛此儻是說可行亦<lb/>
當早有定論九也安邉所乏積貯合議區畫毋致隂消<lb/>
濳耗十也此十條亦粗足以裨末議然臣不敢掇拾細<lb/>
<pb n="KR2f0039_WYG_313-37b"/>
㣲以溷聖聦者盖以治天下必使神氣精明自然骨力<lb/>
強而血脉通凡此末節有不勞餘力而自舉者陛下毋<lb/>
以神氣之說為迂稽諸天地驗諸人事今日之變非向<lb/>
時火災之比盖火災僅在京城未為廣也今之水災徧<lb/>
及外方矣不戒于火猶可諉曰居民弗謹遂至延燎水<lb/>
災非細故也我宋以火徳王天下先朝河決為災猶且<lb/>
上下恐懼况風雨肆虐至於此極陛下其可不奮志力<lb/>
行一反衰薾之光景而為興隆之氣象哉詩曰惟昔之<lb/>
<pb n="KR2f0039_WYG_313-38a"/>
富不如時惟今之疚不如兹又曰我瞻四方蹙蹙靡所<lb/>
騁臣賤性朴愚懐不自已幸值陛下導之使言是以一<lb/>
吐狂僭惟陛下財幸<lb/>
吏部尚書魏了翁上奏曰臣伏見比日以來天文示異<lb/>
何其稠也六月庚辰流星晝隕其占為覆軍為隂謀越<lb/>
十日己丑熒惑入太㣲垣其占為饑為逆為䘮七月戊<lb/>
戍太白經天其占為兵為秦強為不臣此金火二星之<lb/>
變至于今未退也而火廹内垣尤為急切越六日丙午<lb/>
<pb n="KR2f0039_WYG_313-38b"/>
以後金星行入東井夫孽非天作變不虚生陛下亦思<lb/>
所以省已愆回天心乎漢相王嘉謂動民以行不以言<lb/>
應天以實不以文下民㣲細猶不可詐況於上天神明<lb/>
而可欺乎人皆以為至言臣謂如此言者在二漢以來<lb/>
絶少抑不知民與天一也安有為欺民之事而可以應<lb/>
天亦安有為欺天之事而可以動民者此猶未免於擇<lb/>
焉不精然其立言之大意則固已深中乎千有餘年應<lb/>
天動民之實病矣臣毎見近年以來羣臣封章多言陛<lb/>
<pb n="KR2f0039_WYG_313-39a"/>
下每遇祀饗必逢開霽毎有禱祈無不響答而臣嘗以為<lb/>
此特淺淺之為見者耳大水大火大兵大盜無嵗無之<lb/>
而不此之問乎姑以今年所聞如正月而徐邳覆軍二<lb/>
月而惠宼作亂三月而黄陂逐將四月而建辛違命五<lb/>
月而禁衛失伍六月而京口挻褐七月而髙郵阻兵封<lb/>
章奏䟽非不多矣而不以是為異也不特此也雖乾文<lb/>
示異無月無之亦能盡徹於陛下之聽乎陛下聞災異<lb/>
聞變故未嘗不知畏懼也而臣猶有疑於動民以言應<lb/>
<pb n="KR2f0039_WYG_313-39b"/>
天以文則民未可得而動天未可得而應也天未可應<lb/>
臣何以知之以民未可動知之耳民未可動何以知之<lb/>
臣半年之間渉萬里長途所接州縣民吏語及親政未<lb/>
有能深信者至江淮以來則憂危之語日聞以此知民<lb/>
未可以虚言動也民未可動則天決不可以虚文應也<lb/>
惟陛下實體而篤行之<lb/>
權中書舍人王應麟以冬雷上言曰十月之雷惟東漢<lb/>
數見命令不專姦衺並進卑踰尊外陵内之象當清天<lb/>
<pb n="KR2f0039_WYG_313-40a"/>
君謹天命體天徳以回天心守成必法祖宗御治必緫<lb/>
威福<lb/>
洪舜俞進故事曰昔神宗時羣臣請上尊號及作樂神<lb/>
宗以乆旱不許羣臣固請富弼言故事有災變皆徹樂<lb/>
恐陛下以同天節敵使當上夀故未斷其請臣以為此<lb/>
盛徳事正當以示四方乞并罷上夀從之即日而雨弼<lb/>
又上䟽願益畏天戒逺姦佞近忠良神宗親書答詔曰<lb/>
義忠言親理正文直茍非意在愛君志在王室何以臻<lb/>
<pb n="KR2f0039_WYG_313-40b"/>
此敢不置之枕席銘諸肺腑終老是戒更願公不替今<lb/>
日之志則天災不難弭太平可立俟也<lb/>
　臣聞詩曰文王陟降在帝左右又曰陟降厥士日監<lb/>
　在兹上天之心與君接人君之心與天通一陟一降<lb/>
　隨寓隨在初無毫髪之間五事有敬怠則庶徴有休<lb/>
　咎其應如響之應聲我神祖乆旱輟同天節上夀之<lb/>
　禮亢陽即日而雨陛下以雷變寢天基節上夀之禮<lb/>
　積隂即日而霽夫豈人力所能致哉此心即天心天<lb/>
<pb n="KR2f0039_WYG_313-41a"/>
　心即此心也富弼於既雨之後奏益畏天戒逺姦佞<lb/>
　近忠良盖姦佞之逺忠良之近即以畏天戒天意在<lb/>
　於進君子退小人人君欽承此意而行則寅畏之實<lb/>
　也答詔欲弼不替今日之志君臣交相儆戒宜有以<lb/>
　祈天永命也歟臣故亦願陛下與二三大臣不以天<lb/>
　意已回為喜常以天命難諶為懼<lb/>
許應龍進故事曰劉安世嘗言於哲宗之朝曰上天之<lb/>
體雖髙而聽卑明主所以惡文而尚質與其為祈禱之<lb/>
<pb n="KR2f0039_WYG_313-41b"/>
小數不若圗銷變之大方願陛下夙夜祗畏側身修行<lb/>
特下明詔以示罪已又許中外之臣民極言政事之缺<lb/>
失專委近臣考求其當以施有政命公卿輔弼同寅協<lb/>
恭以思天變開衆正之路塞群枉之門誠偹災之善經<lb/>
應變之至務也<lb/>
　臣謂應天以實不以文兹不易之至論也夫災異之<lb/>
　來天所以警人主茍不講明乎實政而徒崇尚於虚<lb/>
　文其何以轉禍為福哉夫避正殿減常膳徹音樂固<lb/>
<pb n="KR2f0039_WYG_313-42a"/>
　足以寓兢業之忱驗占候謹齋戒嚴禱祠固足以示<lb/>
　禬禳之意然此特應天之文爾必下詔求言以聞已<lb/>
　之過失必散財發粟以蘇民之疾苦必輔弼之臣同<lb/>
　寅協恭而後可以圗銷弭之方必賞罰之行不僭不<lb/>
　濫而後可以起偷惰之習如此則君無失徳朝無闕<lb/>
　政感召之機當如影響之隨矣此則應天之實在今<lb/>
　日所當先也竊觀近事所謂應天之文雖已備舉應<lb/>
　天之實尤當加意中外獻言盍求其當而施行之必<lb/>
<pb n="KR2f0039_WYG_313-42b"/>
　速賑䘏雖行宜覈其實而給散之必均私謁不行則<lb/>
　衆正之路開獨斷不惑則羣枉之門杜示恩威以馭<lb/>
　將士振紀綱以尊朝廷上下一心無有扞格則形聲<lb/>
　和而天地應有不期而然者昔蘇軾有言熒惑犯日<lb/>
　以太宗修徳而雨足熒惑守心以二聖施仁而退舍<lb/>
　盖已然之明驗也惟陛下與大臣亟圗之<lb/>
應龍又進故事曰真宗景徳三年司天定五月朔日蝕<lb/>
上避正殿既而隂晦不見上語宰相曰此非朕徳所致<lb/>
<pb n="KR2f0039_WYG_313-43a"/>
但喜分野之民不被其災耳髙宗紹興元年日有黑子<lb/>
上曰日為太陽人主之象應天之道以實不以文若朕<lb/>
實徳未至徒為文飾恐難動天其在君臣相與盡心行<lb/>
安民利物之事庶幾天變不至為災<lb/>
　臣聞皇天無親惟徳是輔民心無常惟惠之懐茍人<lb/>
　心說於下則天變銷於上猶影響之相應也夫天佑<lb/>
　民而作君君承意以從事茍一念之形必以為民為<lb/>
　先一政之施必以害民為戒矜憐撫育布徳行惠使<lb/>
<pb n="KR2f0039_WYG_313-43b"/>
　無一夫不被其澤則形聲和而天地應尚何災變之<lb/>
　足慮自夫闕政舛令有以干隂陽之和故謫見于天<lb/>
　以示警戒茍能因災而懼是究是圗舉行寛恤之政<lb/>
　俾斯民無愁嘆怨恨之聲猶可以上回天意轉妖為<lb/>
　祥若徒避正殿減常膳以示貶損而無寵綏四方之<lb/>
　意是特循故事耳果何以盡感格之實哉故真宗因<lb/>
　日蝕不見不以為朕徳所致而惟喜分野之民不被<lb/>
　其災而髙宗因日有黒子而欲行安民利物之事者<lb/>
<pb n="KR2f0039_WYG_313-44a"/>
　其意盖為是耳比者日官預占薄蝕陛下首頒御札<lb/>
　亟率舊章御便朝損珍羞嚴恭寅畏不遑朝夕復發<lb/>
　徳音赦過宥罪恤流移而蠲租賦撫士卒而惠鰥寡<lb/>
　仁心一形天心隨格隂雲布濩靈耀靡虧若可以上<lb/>
　寛憂虞導迎嘉貺而謙沖退托稱慶之禮既不舉行<lb/>
　復常之請又未俞允雖虞舜之惟時惟幾文王之小<lb/>
　心翼翼何以踰此然應天以實不以文動人以行不<lb/>
　以言必戒謹其所不睹恐懼其所不聞而始終如一<lb/>
<pb n="KR2f0039_WYG_313-44b"/>
　然後可以應天必官吏謹於奉行遐邇㒺不周徧而<lb/>
　不為文具然後可以動人天人之間既和同而無間<lb/>
　則開重暈之祥建中興之業可指日以冀矣<lb/>
　<lb/>
　<lb/>
　<lb/>
　<lb/>
　歴代名臣奏議卷三百十三<lb/>
</p>
<p>
</p>
  </div>
</body>
</text>
</TEI>
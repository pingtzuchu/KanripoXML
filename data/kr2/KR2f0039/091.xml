<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷九十一</head> <lb/>
    <p>
<pb n="KR2f0039_WYG_091-1a"/>
欽定四庫全書<lb/>
　歴代名臣奏議卷九十一<lb/>
　　　　　　　　　　　明　楊士竒等　撰<lb/>
　　經國<lb/>
宋高宗時秦檜力主和議刑部侍郎陳槖上疏曰金人<lb/>
多詐和不可信且二聖逺狩沙漠百姓肝腦塗地天下<lb/>
痛心疾首今天意既回兵勢漸集宜乗時掃清以雪國<lb/>
耻否亦當按兵嚴備審勢而動捨此不為乃遽講和何<lb/>
<pb n="KR2f0039_WYG_091-1b"/>
以繫中原之望既而金人厚有所邀議久不決将再遣<lb/>
使槖復言金毎挾講和以售其姦謀論者因其廢劉豫<lb/>
還河南地遂謂其有意於和臣以為不然且金之立豫<lb/>
葢欲自為捍蔽使之南窺豫毎犯順率皆敗北金知不<lb/>
足恃從而廢之豈為我哉河南之地欲付之他人則必<lb/>
以豫為戒故指以歸我往歳金書嘗謂歳幣多寡聽我<lb/>
所裁曽未淹歳反覆如此且割地通和則彼此各守封<lb/>
疆可也而同州之橋至今存焉葢金非可以義交而信<lb/>
<pb n="KR2f0039_WYG_091-2a"/>
結恐其假和好之說騁謬悠之辭也包藏祻心變出不<lb/>
測願深鑒前轍益嚴戰守之備使人人激厲常若敵至<lb/>
茍彼遵和則吾之振飭武備不害為立國之常如其不<lb/>
然決意恢復之圖勿循私曲之說天意允恊人心響應<lb/>
一舉以成大勲則梓宫太后可還祖宗疆土可復矣<lb/>
兵部侍郎張燾上言曰自昔有為之君未有不先定規<lb/>
模而能收效者臣紹興初首以是為言今七年矣徃者<lb/>
進臨大江退守呉㑹未朞月而或進或却豈不為敵所<lb/>
<pb n="KR2f0039_WYG_091-2b"/>
窺乎今陛下相與㫁國論者二三大臣而已一紀之間<lb/>
十四命相執政遞遷無慮二十餘日月逝矣大計不容<lb/>
復誤願以先定規模為急<lb/>
燾為吏部尚書上言曰陛下信王倫之虚詐發自聖㫁<lb/>
不復謀議便欲行禮群臣震懼㒺措必已得梓宫已得<lb/>
母后已得宗族始可議通好絰久之禮今彼特以通好<lb/>
為說意謂割地講和而已陛下之所願欲而切於聖心<lb/>
者無一言及之其情可見奈何遽欲屈而聽之一屈之<lb/>
<pb n="KR2f0039_WYG_091-3a"/>
後不可復伸廷臣莫能正救曽魯仲連之不如豈不獲<lb/>
罪於天下萬世<lb/>
端明殿學士權邦彥獻十議以圖中興大略謂宜以天<lb/>
下為度進圖洪業恢復土宇勿茍安於東南駕御諸将<lb/>
當威之以法而限之以爵命講讀之臣取累朝訓典及<lb/>
三代漢唐中興故事日陳于前以裨聖學又監觀傷善<lb/>
妨賢之讒偷安茍容之佞市恩立威之姦懐讒罔上之<lb/>
欺聽其言察其事則忠邪判愛民先愛其力寛民先節<lb/>
<pb n="KR2f0039_WYG_091-3b"/>
其用朘已奉以佐國當自執政始分閫而属大事類非<lb/>
偏裨之所能為必得賢臣大将然後可制置一官可省<lb/>
宜令沿江州縣各備境内總以漕帥上自荆鄂江池下<lb/>
至采石京口委任得人乃防秋上䇿宗室中豈無傑然<lb/>
有人望可以濟艱難賛密勿留宿衛者願求其人置諸<lb/>
左右人事盡則天悔祻不可獨歸之數<lb/>
吏部員外郎廖剛奏曰臣伏見廟堂近因江南探報事<lb/>
宜頗懐疑慮謀畫方深臣輙有愚見仰瀆聖聰伏候採<lb/>
<pb n="KR2f0039_WYG_091-4a"/>
擇臣嘗考唐德宗之在奉天徒以飢羸之卒守一縣之<lb/>
地當朱泚十萬之師危殆極矣惟人心未去出死者衆<lb/>
卒能戡定暴亂恢復大業今吾甲兵猶可以決戰取勝<lb/>
非若彼之寡弱也北有重江之阻重兵又當其前非若<lb/>
彼之窮蹙也聖徳日躋人心愛戴天之眷佑斷可識矣<lb/>
顧豈不足恃邪羣臣往往以維揚之事為戒無敢任其<lb/>
責者故未見端倪而遽為遷徙之謀臣竊謂動静之間<lb/>
亦在審其緩急而已何謂所當急周防要害之津申嚴<lb/>
<pb n="KR2f0039_WYG_091-4b"/>
斥堠之法重賞必罸使之疾於飛鳥此為事機最要者<lb/>
顧可緩邪鑾輿或須順動則所幸之地預當經理使如<lb/>
天之不可升萬萬無窺伺之理然後可此為事體最重<lb/>
者顧可緩邪而自得報以來未聞朝廷有急切措畫指<lb/>
揮此臣所未諭也建康鄱陽勢未暇議自㑹稽而南惟<lb/>
永嘉與福唐所當留意永嘉之險可恃與否臣所不知<lb/>
如閩之四境三面皆重山峻嶺稍加人力不復可犯東<lb/>
南則大海形勢之勝殆是天設永嘉固順便若論逺險<lb/>
<pb n="KR2f0039_WYG_091-5a"/>
恐多不知也臣碩速降指揮下本路増修寨柵以備不<lb/>
時之廵所有盜賊未息臣碩曲賜赦宥因遣一重臣往<lb/>
宣德音使潢池赤子得以自新彼且感恩激義悉為我<lb/>
用大抵閩之風俗重義尚氣君臣父子之心雖為盜而<lb/>
不變此臣所知也何謂所當緩易曰吉凶悔吝生乎動<lb/>
故古人有言利不百不變法功不十不易噐又況動而<lb/>
有安危之機乎今所在民物凋弊不堪重擾盜賊竊發<lb/>
多是乗時若非事勢有大急迫詎可輕動臣碩陛下熟<lb/>
<pb n="KR2f0039_WYG_091-5b"/>
計而審處之期於不失機㑹而已有如不得已而至於<lb/>
幸閩則凡供億之事必責他路致於海上而出戰之兵<lb/>
亦環駐於鄰境閩人無所困苦則宗社所寄安於泰山<lb/>
矣然後恢復之計徐可圖也将臣相臣經畧四國少須<lb/>
有成進撫中原正位布命如日麗天亦何傷於往者之<lb/>
虞淵乎雖然臣愚竊料今歳敵騎勢分必無南渡之事<lb/>
伏望聖慈姑寛憂念以慰天下臣前所陳固慙下䇿猶<lb/>
如孝子操瞑眩之藥厥疾已瘳無所用之則志願得矣<lb/>
<pb n="KR2f0039_WYG_091-6a"/>
惟聖慈察其區區幸甚<lb/>
周林上奏曰孟子曰君子創業垂統為可繼也若夫成<lb/>
功則天也聖人之順乎天常以時觀之聖人之因乎時<lb/>
常以事觀之時者天之所為也事者人之所為也事之<lb/>
未至先時而起其失也過事之已至後時而縮其失也<lb/>
不及視其事之所在則知時之所可而天之所與也上<lb/>
穹悔祻神賛令圖敵人之來侵者既遁盜賊之竊發者<lb/>
既除士氣振躍而不驕兵食給足而不乏事之如是時<lb/>
<pb n="KR2f0039_WYG_091-6b"/>
可占矣傳曰時哉不可失伏願陛下奮乾之剛發離之<lb/>
明乗時競辰應機而作中興之功指日可待以副上天<lb/>
平治天下之意不勝幸甚<lb/>
右正言陳淵奏曰天命雖周公不敢知然今日之事以<lb/>
理觀之天之眷宋未有艾也何則祖宗之徳澤在人未<lb/>
竭而民之戴宋無有竆已故也臣請試言之昔我太祖<lb/>
皇帝市不易肆而得天下太宗繼之四方僭偽不勞而<lb/>
服真宗仁宗視民如傷屈意和戎以安赤子不殺之德<lb/>
<pb n="KR2f0039_WYG_091-7a"/>
入人心髓後更五世以至今日中間姦臣繼執國命百<lb/>
姓征徭無所措其手足故逺裔得以侵侮中國自古王<lb/>
室遽爾敗壞遂至於不可支持者未有酷於此時然民<lb/>
心猶未離也豈非祖宗徳澤在人未竭而民之戴宋無<lb/>
窮乎觀民之從違則天意可得而知矣方淵聖入繼大<lb/>
綂雖兄弟之間不能無疑而獨於陛下親厚此有以見<lb/>
天意也當是時大臣如耿南仲之徒茍可以獻疑於淵<lb/>
聖者無所不至及其奉陛下為大元帥莫有阻遏之者<lb/>
<pb n="KR2f0039_WYG_091-7b"/>
陛下雖欲不去京城不可得也此又有以見天意也使<lb/>
北之行未果敵已大入方圖引還而二聖逺狩皇族内<lb/>
外莫不扈駕以往而陛下適逺父兄之側故王室陵夷<lb/>
而宗廟社稷賴陛下復存此又有以見天意也天留陛<lb/>
下以興我宋其意之篤葢如此當此之時但當欽承天<lb/>
意以追復祖宗之舊而已盖天之所以付陛下甚重而<lb/>
其責亦不輕若二聖未歸宗社未復天下未一金人之<lb/>
仇未報則祖宗之業因循而不復振而陛下之責亦不<lb/>
<pb n="KR2f0039_WYG_091-8a"/>
能塞矣此宜朝夕黽勉坐薪嘗膽而以為憂然以今日<lb/>
之勢觀之盖有未能遽如陛下所欲者盖大江之南荆<lb/>
湖之間與夫閩廣之寇尚為内患故也夫歸二聖復宗<lb/>
社一天下以報金人之仇而内患不除若出師北向以<lb/>
窮逺畧則鼠竊狗偷近生肘腋亦足以牽制我矣故當<lb/>
先靜其内然後外亂可弭也諸葛亮必擒孟獲然後出<lb/>
師盖為是爾往者朝廷嘗命宰執副以大将先由福建<lb/>
以次及江東西湖南北之盜盖有意先平内患也臣以<lb/>
<pb n="KR2f0039_WYG_091-8b"/>
謂既有以平之必圖所以守之慎擇守令毋拘以常制<lb/>
而使之以愛民為本豈獨施於内而已哉雖削平僣亂<lb/>
鞭撻敵人而臣之亦可也<lb/>
章誼上奏曰臣聞近日諸軍有招安到諸處頭項人馬<lb/>
頗不寧帖雖重兵彈壓将臣措置固已别無他虞然事<lb/>
欲經久理須可行臣詢之衆論謂其說有三盖自來招<lb/>
安之人必須裂其隊伍易其将佐異其居處今新招之<lb/>
人闗防有所未至者一也又行在諸軍月糧口食料錢<lb/>
<pb n="KR2f0039_WYG_091-9a"/>
食錢並從一例今新招之人日支食錢百錢省口食二<lb/>
升半别無衣食自營之資迫於老㓜餬口之計其撫養<lb/>
存恤有所未盡者二也朝廷旁近郡如錢塘温明等處<lb/>
物價高下比之越土大段不同並無戍卒若分就錢塘<lb/>
近便去處時暫駐劄則士卒薪芻日資之物決無高價<lb/>
倍用之費即有警急朝召而夕至必無闕事今新招之<lb/>
人放縱既乆乍從儉約已自不堪加之百物踴貴日用<lb/>
益廣是以不能安處其屯泊暫戍之地有可議者三也<lb/>
<pb n="KR2f0039_WYG_091-9b"/>
臣伏望聖慈速與大臣商量經畫此三事者以安反側<lb/>
不勝大幸若使之迫於飢竆令其愁苦雖法制日嚴刀<lb/>
鋸積下終不能禁其潰亂之心何敢望其征役之用哉<lb/>
誼又上奏曰臣竊觀陛下繼承大統號稱中興而險阻<lb/>
艱難實同創業中外臣子豈無英才肯為陛下圖事揆<lb/>
䇿闢國彊兵出死力抗勍敵者乎雖有此人陛下深居<lb/>
九重誰聽誰受陛下何不定都東南深固根本擇一二<lb/>
大臣俾之居守然後親御六飛練兵選将廵荆楚之郊<lb/>
<pb n="KR2f0039_WYG_091-10a"/>
用闗陜之衆結羌夷之歡引蜀漢之利攘却撫綏以見<lb/>
武節則深謀至計竒材猛士将雲集而景附矣方陛下<lb/>
春秋鼎盛之時鬱鬱於此而不兼収羣䇿成馬上之功<lb/>
盖執事者未之思也臣不勝區區之願<lb/>
誼又上奏曰臣竊見國家軍兵之散在州郡者不可勝<lb/>
數平時虚費錢粮復邀犒設将來明堂大禮決須恐迫<lb/>
州郡希望給賜朝廷若不預行措置必生變亂以臣耳<lb/>
目之所剽聞者可舉而言也自來大禮未有藩鎮今藩<lb/>
<pb n="KR2f0039_WYG_091-10b"/>
帥之安於本鎮者與州郡一等其軍兵之數給予之物<lb/>
朝廷不必措置也若夫藩帥之被兵而素仰給於縣官<lb/>
者将來軍兵賜予之物取辦於本鎮乎仰給於朝廷乎<lb/>
此其可慮者一也張用已降指揮鎮撫舒蘄而未能就<lb/>
職孔彦舟雖罷鎮撫而所領部曲實在湖南岳飛留老<lb/>
幼於徽州劉綱寓次舍於溧水四人者将來軍兵賜予<lb/>
之物其誰辦之此其可慮者二也自餘統兵之官謂之<lb/>
盜賊則有恭順之名謂之将帥則無攻守之效或屯方<lb/>
<pb n="KR2f0039_WYG_091-11a"/>
州或據縣鎮尺籍伍符不登於樞府列營移戍不由於<lb/>
信宣如韓世清之在宣城邵青之在太平楊勍之在臨<lb/>
江吳全之在洪府張忠彦之在吉州韓京之在茶陵劉<lb/>
紹先之在江西大者有衆數萬小者不下數千将來軍<lb/>
兵賜予之物其誰辦之此其可慮者三也朝廷大帥如<lb/>
吕頤浩劉光世張俊辛企宗所統之衆見今有司經營<lb/>
應副已自費力将來軍兵賜予之物其誰辦之此其可<lb/>
慮者四也四者之外州郡各有𨽻将不𨽻将禁軍與夫<lb/>
<pb n="KR2f0039_WYG_091-11b"/>
土軍廂軍又復不住招刺以填闕額自來大禮運司州<lb/>
郡各有樁辦僅能免責今者在䖏官司往往空匱将來<lb/>
本路本州軍兵賜予之物縱能辦集而前項軍兵之寓<lb/>
其境上者何以給之與之則虚張軍數而難周不與則<lb/>
侵陵官吏而為變若非朝廷預有措置深恐臨時别有<lb/>
喧競伏望睿明深詔執政大臣早賜經畫<lb/>
誼又奏曰臣竊惟朝廷暫駐江左以避金人葢非得已<lb/>
當為攘却恢復之圖以振大業然金人累歳南侵朝廷<lb/>
<pb n="KR2f0039_WYG_091-12a"/>
亦累歳奔走此豈金人計數之得哉盖謀國之臣誤陛<lb/>
下也頃歳駐蹕揚州是時陛下有兵數十萬可以一戰<lb/>
而斥堠不明金人奄至卒以奔走踰江而東此宰相之<lb/>
過也前歳移蹕建康是時兵練将勇食足財豐據長江<lb/>
不測之險當敵人疑懼之秋可以守矣而舟師不設二<lb/>
相異意金人未至先已奔走遵海而南此宰相之過也<lb/>
往者不可諌來者猶可追不知陛下今年守戰之䇿安<lb/>
所從出執政大臣誰為陛下任此事者陛下幸守東南<lb/>
<pb n="KR2f0039_WYG_091-12b"/>
以固根本瞰臨江海憑據險阻兵将不乏糧賦未匱不<lb/>
乗此時講明守戰之䇿外遏敵人之侵而僥倖無警萬<lb/>
一事起倉猝大臣復欲弃陛下之土疆遺陛下之人民<lb/>
委陛下之府庫脫身奔走此豈安國家定社稷之謀乎<lb/>
臣愚以謂有江海則必資舟檝戰守之具有險阻則必<lb/>
資郡縣防守之力有兵将則必駕馭馴擾不可為将帥<lb/>
自衛之資有粮賦則必漕運轉輸不可為盜賊侵據之<lb/>
用四者各付能臣分路自辦然後陛下親帥勁兵健将<lb/>
<pb n="KR2f0039_WYG_091-13a"/>
宅中指授分遣信使往來督察重賞以勸功嚴罰以懲<lb/>
罪其誰敢不用命哉若以江左地狹不足有為則金人<lb/>
之師必不盛於苻秦金人之謀亦不踰於曹操苻秦敗<lb/>
於東晉曹操剉於全呉當是之時江東之勢何如哉伏<lb/>
望聖主考古驗今委任大臣早賜措畫不勝大幸<lb/>
誼又奏曰臣竊觀自古創業之君與夫中興之主必能<lb/>
屈羣策以為智合衆力以為彊因山川之險阻以為固<lb/>
然後守位以仁故無敵於天下今智能籌略之士或上<lb/>
<pb n="KR2f0039_WYG_091-13b"/>
章公車或侍從交薦陛下固嘗官使之矣未聞試用其<lb/>
言此制敵所以無䇿也今中原雖失而淮甸江東戸口<lb/>
百萬多力敢死之士不可勝數陛下不合而用之此國<lb/>
勢所以不彊也水有江海之險而樓船戰士檝師没人<lb/>
有所不具陸有山林之阻而民兵土豪地形阨塞無人<lb/>
統理此山川之險阻所以不足恃也陛下承累聖付託<lb/>
之重號稱中興實同創業專用太王去邠之仁以當金<lb/>
人内侵之勢日朘月削何時已乎陛下誠能奮乾剛屈<lb/>
<pb n="KR2f0039_WYG_091-14a"/>
羣䇿合衆力因山川之險阻且戰且守北向而收天下<lb/>
則金人不足滅也惟陛下財幸<lb/>
誼又奏曰臣聞唐德宗幸奉天兩稅度支使包吉寓揚<lb/>
州儲財賦八百萬緡将輸京師而淮南節度使陳少游<lb/>
悉脅取之度支使蠟表以聞時祻難煽結帝未能制乃<lb/>
曰少游國守臣取度支財防他盜耳庸何傷逺近咸稱<lb/>
帝得其機少㳺聞之果不自安即羞悸上表請償由是<lb/>
觀之多難之世事有守正而危從權而安者矣臣竊見<lb/>
<pb n="KR2f0039_WYG_091-14b"/>
宣撫處置使司属官李允文挾降将張用之兵擾江湖<lb/>
兩路之境輙用便宜擅更守宰虚張戰功覬冒官賞罪<lb/>
状明白朝廷既得其情俾之歸司恩貸厚矣允文徘徊<lb/>
鄂渚尚以張用不肯放行為解近者張用騰表有碩聽<lb/>
節制之言滕膺奏陳有耆老借留之請高衛懼其豪暴<lb/>
難制至今不敢之官如此則鄂州但留假守未有帥臣<lb/>
又復馬進之兵相望咫尺蘄黄之盜止隔一水若朝廷<lb/>
堅執前降指揮深恐人情别生向背設使别授守臣又<lb/>
<pb n="KR2f0039_WYG_091-15a"/>
須遷延日月内不足以安張用反側之心外無以杜盜<lb/>
賊闚伺之意此正安危之幾所宜審訂之日也昔漢祖<lb/>
悟淮隂假王之請躡足行封卒定帝業臣觀今日祻難<lb/>
煽結不減於有唐而陛下恢宏大度同符於漢祖投機<lb/>
之㑹豈不以少㳺淮隂為念哉伏望少留聖慮更與宰<lb/>
執商度容此小醜俯徇鄂州士庶所請徐為後圖不勝<lb/>
大幸<lb/>
武義大夫曹勛論和戰劄子曰臣竊惟天下大噐宗廟<lb/>
<pb n="KR2f0039_WYG_091-15b"/>
社稷大計四海生齒大本皆繫於國之安危在今日利<lb/>
害不出於和戰之間議國事者當先審所尚而定國是<lb/>
國是者天之所與時也時之所行事也當戰則戰當和<lb/>
則和先後緩急不容無一定之論必措國於至安然後<lb/>
天下大噐定於不傾宗廟社稷隆於鞏固四海生齒保<lb/>
於輯寜雖必世百年守之不易可也不審所尚而逐紛<lb/>
紜之論僥倖於萬一名曰嘗試之說天下之禍莫大於<lb/>
以國徇嘗試之說可為寒心者也且國之安危與已之<lb/>
<pb n="KR2f0039_WYG_091-16a"/>
進退得失孰輕孰重已之進退得失與人之毀譽好惡<lb/>
何損何益人臣而能辨此然後可以議國事茍惟以己<lb/>
之進退得失為心則必以人之毀譽好惡為重彼以謂<lb/>
人之毀譽好惡與其己之進退得失實相妨也故言戰<lb/>
則人朋而隨之者多譽之者亦多其心非一一明乎戰<lb/>
有必勝之道也特以謂主戰者不失為尊主強國之說<lb/>
今日言之譽之者必多固無害於己之進他日雖和亦<lb/>
無害於己之進盖和亦不可忘戰是今日之言與他日<lb/>
<pb n="KR2f0039_WYG_091-16b"/>
之言皆無害於己之進而當戰與不當戰於國之安危<lb/>
不問也言和則皆睥睨而不敢隨者以和難保也今日<lb/>
言和固不妨己之進一旦有異焉則必大得罪而去不<lb/>
若言戰之兩無害於己之進也而當和與不當和於國<lb/>
之安危亦不問也況言和則主戰者惡之惡之則毀至<lb/>
矣於己之進豈不大為害乎二者皆不以國之安危為<lb/>
心而惟以己之進退為心以人之毀譽好惡為心此今<lb/>
日之風俗紛紜之論所自起也陛下所與圖回天下不<lb/>
<pb n="KR2f0039_WYG_091-17a"/>
過宰執數人而紛紜之論亦足以眩數人之聽是以廟<lb/>
堂之上主戰者陽為尊主強國之言以收小人之虚譽<lb/>
其中未必真有善善之策也陛下不用其言則以拒諫<lb/>
竊議於陛下以弱國騰謗於同列浩然引去亦不失髙<lb/>
爵厚禄而小人之虚譽愈歸之主和者亦不知固執其<lb/>
所見往往惑於尊主強國之言而求免乎卑主弱國之<lb/>
謗進則迎合主意退則雷同衆人所謂國是果安在哉<lb/>
臣所謂以國徇嘗試之說可謂寒心者也上天崇正統<lb/>
<pb n="KR2f0039_WYG_091-17b"/>
於中國保固祖宗積累之基純佑陛下之聖徳眷命纘承<lb/>
将以光大乆長於其後故周旋調䕶成此安定之期若曰<lb/>
人謀恐未易致是臣不得不辨者惜天意與陛下聖徳混<lb/>
於紛紜之論而不知所分也臣聞強弱異勢不可期也人<lb/>
身不能無病能不諱病則可以全身國不能無弱能不諱<lb/>
弱則可以圖強弱而為強自欺可也欺人可乎欺人可也<lb/>
欺天可乎春秋時吕甥為王城之盟謂秦伯曰晉國之小<lb/>
人不憚征繕以立圉君子則不然曰必報徳有死無貳納<lb/>
<pb n="KR2f0039_WYG_091-18a"/>
而不定廢而不立以徳為怨秦必不然秦伯曰是吾心也<lb/>
歸晉侯而成盟國復強晉君子可謂能審所尚也方其弱<lb/>
則言弱能不諱弱則足以養強也能養強則足以成強也<lb/>
使人臣之謀皆如晉之君子國何患哉陛下察今日紛紜<lb/>
之論如晉君子之言乎抑皆晉小人之言乎君子小人不<lb/>
能逃陛下聖鑒則陛下刑賞行矣單于嫚侮議兵樊噲請<lb/>
以十萬横行匈奴季布曰噲可斬晁錯發七國之難吳楚<lb/>
兵起錯乃居守而勸景帝親征又方與調兵食身斬東市<lb/>
<pb n="KR2f0039_WYG_091-18b"/>
非袁盎私意也人臣自為紛紜進說而不可用不加罪焉<lb/>
且誤國矣亦不加罪焉孰不以嘗試之說售其身乎其言<lb/>
不行又無所加罪是以肆為紛紜而無所憚也臣觀今<lb/>
日之事非前日之比者以天定故也申包胥曰人衆者<lb/>
勝天天定亦能勝人臣解之曰祻福無不自己求之人<lb/>
衆者衆之所為凶徳已極自求祻者也天豈樂祻乎人<lb/>
之所為凶徳已極祻必自至天不能庇故曰人衆者勝<lb/>
天前日之事也天之於人祻終不悔乎其報已極復圖<lb/>
<pb n="KR2f0039_WYG_091-19a"/>
安寜是為天定人何以勝之故曰天定亦能勝人今日<lb/>
之事也臣請以東晉宋武帝驗之東晉之渡江也謀復<lb/>
中原之臣如劉琨祖逖庾翼桓温之徒皆可以有立而<lb/>
卒不能成功者天定也苻堅為江左之舉以百萬之師<lb/>
一敗於謝𤣥劉牢之身死國亡計不旋踵豈謝𤣥劉牢<lb/>
之勇過於苻堅乎天定而堅欲以人勝自取祻也宋武<lb/>
帝得闗中棄而不守知赫連之必來也宋武棄闗中赫<lb/>
連即取之由是南北舉安知天定而不敢為不定天祐<lb/>
<pb n="KR2f0039_WYG_091-19b"/>
之也故天定則人主之意不可不定主意定則人臣之<lb/>
意不可不定君臣之意定則天下自定定不定祻福如<lb/>
彼之明可不畏哉今陛下與腹心大臣酌天意之大定<lb/>
以斷國是以今日已有成策已見定效尚可復容紛紜<lb/>
之論崇虚名而令國受實祻乎敵欲求安易於保安者<lb/>
守邊不動為長久之計則敵保安之策也我欲求安難<lb/>
於保安者恃敵不動則我保安之䇿也彼既不動我非<lb/>
特保安而已因得自治焉則千百之安在我也臣之所<lb/>
<pb n="KR2f0039_WYG_091-20a"/>
望於陛下者此也萬一為紛紜之論所惑以蹈至危則<lb/>
臣所望於陛下者未易就也此臣之所甚憂也願陛下<lb/>
毋忽臣言奉二儀之無私揭日月之大明聳山嶽之不<lb/>
動行四時之信令則陛下之所欲為者自是無不可為<lb/>
者矣臣不勝至願<lb/>
中書舍人周麟之論守應之䇿曰臣聞為國者必有一<lb/>
定之計大計已定㫁然無疑非徇一已之見也而千萬<lb/>
人之說莫能揺非茍一時之利也而數百世之議莫能<lb/>
<pb n="KR2f0039_WYG_091-20b"/>
易此其為利害亦豈必天知神略而後知之惟所見者<lb/>
審而通乎事機所持者要而當乎人情所言者順而合<lb/>
乎天道所操執者彌固則所成就者愈大古所謂聰明<lb/>
賢聖大有為之君建功立事類如此仰惟皇帝陛下察<lb/>
問如虞舜憂勤如文王總攬權綱綜核名實則又與漢<lb/>
之宣光比立國於此固自有一定之計而近之言時事<lb/>
者乃紛紛而不一軍旅之言厲閭巷之言戚士大夫之<lb/>
言惑厲有所憤戚有所憂此其常態耳未至於大害治<lb/>
<pb n="KR2f0039_WYG_091-21a"/>
也惟惑之為害盖有不可勝言者此無它銳與怠之謂<lb/>
也銳者言兵而欲用怠者諱兵而不言言兵而欲用是<lb/>
喜功也諱兵而不言是偷安也自講和以來九廟寧矣<lb/>
東朝安矣赤子休息矣成功著見昭昭可知陛下方且<lb/>
慎遣重臣厚将信幣以堅永好以釋羣疑而汨之以喜<lb/>
功之說其可乎渝盟弃好陛下之所不為也當朝廷閒<lb/>
暇脩明政刑振舉綱紀簡練将士此不可一日忘者陛<lb/>
下方且頒明詔飭庶工懲緘黙之風革驕怠之弊欲人<lb/>
<pb n="KR2f0039_WYG_091-21b"/>
人相與協濟國是而委之於偷安之說又可乎視漏忽<lb/>
傾陛下之所不取也如臣所見粗有確論曰守曰應兩<lb/>
言而盡之耳當無事則思所以守有不虞則思所以應<lb/>
思所以守自治之謂也思所以應不得已之謂也守之<lb/>
者在我應之者在彼在我者有常者也惟其有常則雖<lb/>
信睦交通不能廢吾之所以守在彼者不測者也惟其<lb/>
不測則雖事變猝至不能逃吾之所以應今夫千金之<lb/>
家固其垣墉常人之所及也若曰吾與親黨為鄰不吾<lb/>
<pb n="KR2f0039_WYG_091-22a"/>
害也至慢易其固守之具而弗之理豈不備它盗哉所<lb/>
謂自治者如此詩曰迨天之未陰雨徹彼桑土綢繆牖<lb/>
戸今此下民或敢侮予孔子曰為此詩者其知道乎能<lb/>
治其國家誰敢侮之此言自治之為可畏也獸蹂于田<lb/>
荷戈而逐孺子之所知也若曰吾将委肉而飼之不汝<lb/>
驅也而獸且噬人矣雖欲不逐其能安乎所謂不得已<lb/>
者如此漢元康中乘匈奴之衰議欲擊之魏相不可曰<lb/>
救亂誅暴謂之義兵兵義者王敵加於己不得已而起<lb/>
<pb n="KR2f0039_WYG_091-22b"/>
謂之應兵兵應者勝爭恨小故不忍憤怒謂之忿兵兵<lb/>
忿者敗非但人事乃天道也亦言應敵之不得已也葢<lb/>
能守者能應之道也守之無不固則應之無不勝矣守<lb/>
之既固則銷盟折衝人莫予侮且将無敵之可應焉昔<lb/>
人所謂善之善者理固如此臣碩陛下増修徳政厚施<lb/>
於民蓄材俊廣儲峙敦本而抑末去華而務實明賞罰<lb/>
而一於信振威令以致其嚴考将帥之能否而為摩勵<lb/>
之方察士卒之勤惰而求飬用之實凡可以為守國之<lb/>
<pb n="KR2f0039_WYG_091-23a"/>
具者靡不恢張而徧舉如此守無不固矣度山川之逺<lb/>
近視道途之險易孰當其阻孰當其衝孰為之聲援孰<lb/>
為之掎角孰為之統一凡可以為應敵之機者靡不素<lb/>
定而黙諭如此應無不勝矣守國之具皆可以熟議而<lb/>
應敵之機不可以豫言惟在陛下力行之心識之執中<lb/>
自信而已矣書曰人心惟危道心惟㣲惟精惟一允執<lb/>
厥中夫人心危而易動易動者浮言之所以興道心微<lb/>
而難知難知者至理之所以隱君人者不過屏衆多之<lb/>
<pb n="KR2f0039_WYG_091-23b"/>
慮致精一之思執中自信則聖人之能事畢矣堯舜禹<lb/>
之治天下相傳以一道不外乎此數語者伏望陛下睿<lb/>
斷不移操一定之計圗守應之䇿以為執中自信之道<lb/>
而毋惑於喜功偷安之說則千萬人之衆莫能揺數百<lb/>
世之逺莫能易徵諸人事質諸神明臣之斯言庶或無<lb/>
愧惟陛下留神省察天下幸甚<lb/>
提㸃成都路刑獄公事馮當可上書曰臣竊以陛下臨<lb/>
御以來遭時多艱再造宗社不憚屈己修好息民然謙<lb/>
<pb n="KR2f0039_WYG_091-24a"/>
損過中寖成卑弱弱形著見然後强敵生心夫濟寛以<lb/>
猛濟弱以強猶救火必以水救寒必以温不得不然善<lb/>
為強者先強其志意志意強然後舉事以著其强形強<lb/>
形見則弱形銷矣陛下審知敵盟之必敗也兵必不可<lb/>
弭也當赫然慨憤移蹕建康示天下有為下罪己之詔<lb/>
感動中外願與社稷倶為存亡天下聞之孰不投袂而<lb/>
起此舉事以著其強形之一端也且君為元首所以率<lb/>
先天下鼓動萬化自古未有人主退而能使天下進人<lb/>
<pb n="KR2f0039_WYG_091-24b"/>
主怯而能使天下勇惟陛下勵其強志著其強形赫然<lb/>
有一怒安天下之心忠臣義士無不感應人心一奮士<lb/>
氣百倍何所往而不可昔真皇澶淵之役陳堯咨勸幸<lb/>
蜀王欽若勸幸江南惟冦凖決䇿親征國家太平之基<lb/>
一戰再定當時果幸蜀果幸江南則靖康建炎之事已<lb/>
在此時矣今之形勝又不比全盛之時車駕已在江南<lb/>
無復可往之地福建二廣陛下可到彼亦可到蜀雖險<lb/>
阻形勢廹促如鼠入牛角必不能乆今匹夫舉措猶知<lb/>
<pb n="KR2f0039_WYG_091-25a"/>
吉凶悔吝由動而生何況萬乗而不深思一動之間變<lb/>
故莫測将士觀望忠義之氣沮䘮散而為盜賊大事去<lb/>
矣其與移蹕建康使天下増氣皆憤然北向為陛下争<lb/>
先死敵萬萬相逺又沿江備禦朝廷雖已措置然尚多<lb/>
闊踈臣自蜀出峽凡有兵将所在必親見其人問其䇿<lb/>
略審其虚實以備陛下詢採大江數千里諸軍屯營不<lb/>
一不能盡言姑以湖北言之荆南鄂渚上流要衝荆南<lb/>
兵力甚弱雖添循灨萬卒不帶家口日夜思歸統制官<lb/>
<pb n="KR2f0039_WYG_091-25b"/>
不伏李宏節制無事之時猶慮變出不測緩急豈能為<lb/>
用問其戰守之方惟恃壅水䕶城水口在城外與敵共<lb/>
之敵得水口塞之可以灌城決之可以攻城李宏本田<lb/>
師中部曲今自為一軍田師中疾之恐緩急必不相為<lb/>
援田師中又老且病借有忠義之心已不能躬擐甲胄<lb/>
出入戎行矣然則上流要地已不可保彼田師中者二<lb/>
十年講和静無所事髙堂大厦玉帛子女富貴安佚至<lb/>
矣及今有事豈不自知度其心亦願退避終保富貴然<lb/>
<pb n="KR2f0039_WYG_091-26a"/>
難於自言惟陛下急擇忠勇壮健如李宏李顯中之徒<lb/>
易之上流之地可恃以保而田師中亦必銜荷聖恩矣<lb/>
又㳂流諸軍無所總統譬如有指無臂筋骨脫落安能<lb/>
擊搏攫拏屈伸如意今敵使既還恐兵端便開望陛下<lb/>
急擇文武大臣有威望衆所畏信者属一人於荆襄属<lb/>
一人於江淮有威望衆所畏服莫如張浚劉錡則陛下<lb/>
既用之矣然猶有說借其譽望不當便置之前行勝負<lb/>
兵家之常萬一小跌揺動諸軍今使之總統諸将諸将<lb/>
<pb n="KR2f0039_WYG_091-26b"/>
自當前列錡獨任指蹤利害差逺亦致重之道也張浚<lb/>
嘗誤陛下事陛下不以為賢然方今天下皆以為當用<lb/>
日夜跂踵願陛下用之孟子曰國人皆曰賢然後察之<lb/>
願陛下捨一已之好惡以天下為心勉用張浚以副人<lb/>
望一日之間決能使軍民回心踴躍鼓舞其效亦非小<lb/>
補張浚憂患頓挫更歴耆老已無少年輕銳之氣惟陛<lb/>
下深察之兵不徒用必資財賦財賦非自天降出於民<lb/>
力軍興已來三十餘年賦斂煩重民之津脉竭矣蜀民<lb/>
<pb n="KR2f0039_WYG_091-27a"/>
冠昏䘮祭之禮盡廢風俗急迫愁嘆無聊荆湖盜賊正<lb/>
晝攻刼田野蕭條州縣上供月摏無所從出往往多仰<lb/>
征稅所在稅務持弓挾矢要遮船舫名曰征商其實刼<lb/>
奪貧商小賈至有棄舟逃遁者長江上下人不敢行臣<lb/>
不知福建二廣然以此較必不能獨豐裕也平居無事<lb/>
諸軍之費月給一月常懼不繼一旦用兵費必十倍國<lb/>
無所藏民不可取惟陛下痛自撙節惡衣菲食輟内庭<lb/>
之費以佐軍用自古克濟艱難未嘗不由恭儉勤勞陛<lb/>
<pb n="KR2f0039_WYG_091-27b"/>
下誠能至誠克已蠲損切身之奉以養戰士自被堅執<lb/>
銳之夫豈不知感激奮勵捐其軀以報陛下者内而公<lb/>
卿大臣外而監司郡守下而富商鉅賈州縣兼并之家<lb/>
雖使分其家財之半以佐軍用亦将甘心誠以陛下率<lb/>
之以身也兵有衆寡擇将統臨整齊訓練朞月可振惟<lb/>
財用在今日最為難事版曹司㑹計之臣當日夜精思<lb/>
省官吏減州郡冗卒精核當否無一毫妄費者庶或可<lb/>
以應辦州郡冗卒充守倅白直之外一無所用一路監<lb/>
<pb n="KR2f0039_WYG_091-28a"/>
司凡三四員間有闕官止一員而兼數職者略不聞有<lb/>
廢事然則官亦可省矣必官闕而事廢乃可建置然則<lb/>
雖從省併自不廢事大抵精微㑹計委曲周旋必不取<lb/>
於百姓然後根本不揺此今日之大務也又人主當艱<lb/>
難之際圖回事功聽言用謀當聽而不聽當用而不用<lb/>
當有為而不為當速而緩與當緩而速如發機括差之<lb/>
毫釐利害立見惟人主清心静慮公聽逺覧然後能隨<lb/>
宜應變願陛下踈逺閹寺絶去便佞使私意無所干擾<lb/>
<pb n="KR2f0039_WYG_091-28b"/>
取舍無所熒惑專一誠意與賢士大夫骨鯁謀議之臣<lb/>
同心戮力共濟大事臣前所言望陛下移蹕建康選将<lb/>
練卒用張浚劉錡總統諸軍節用損己以充軍費餘皆<lb/>
末事也非事之本也惟陛下逺便佞踈近習清心寡欲<lb/>
以臨事變此興事造業之根本洪範所謂皇建其有極<lb/>
者也今日之所當為者必能以次而舉無不切當然後<lb/>
命大臣留守宫闕陛下如建炎之初馬上從事以數千<lb/>
騎往來循撫諸軍江淮荆襄無有定處使敵莫能知測<lb/>
<pb n="KR2f0039_WYG_091-29a"/>
臣知雖未及戰敵已知畏矣夫敵人雖強其強易弱非<lb/>
誠得天下之心其實強驅而南陛下與之抗衡不必大<lb/>
勝粗足支敵一二年間彼釁隙自開幽燕兩河當有起<lb/>
而斃之者陛下有半天下帶甲三十萬非奮空拳者又<lb/>
長江巨澤地利在我何所畏哉然今日之事誠急迫矣<lb/>
如救焚拯溺須㬰不及便繫存亡臣料敵使既還朝廷<lb/>
必有大措置一新天下耳目旬日之間寂然無聞臣恐<lb/>
廟堂之議猶欲遣使祈請冀和議可以遷延以臣計之<lb/>
<pb n="KR2f0039_WYG_091-29b"/>
萬無此理三年前敵焚𣙜場南牧之計已定矣雖云遷<lb/>
都其實意欲自臨行陣雖千百祈請徒自貽羞決不能<lb/>
回今年未動不過明年幸其早動陛下恐懼脩省整頓<lb/>
條綱猶能及事其動愈遲則祻愈大不可及也臣於紹<lb/>
興八年嘗䝉陛下召對是時適敵使請和臣以為疑陛<lb/>
下不以臣為踈逺微賤與之反覆數四至煩聖喻以為<lb/>
親屈己之意其後太上梓宫歸𦵏中華太母還就東朝<lb/>
之養天下幾年不見兵革不可謂無得於講和然無以<lb/>
<pb n="KR2f0039_WYG_091-30a"/>
善其後臣之愚言猶有驗於今日臣今又被召㫖敵人<lb/>
適欲敗盟臣又以其狂愚冒凟聖聦望陛下特垂聖覽<lb/>
採而用之無使狂瞽之言又驗於異日也臣被病昏塞<lb/>
語言無次干冒宸嚴罪當萬死惟陛下裁赦<lb/>
祕書省正字汪應辰上䟽曰和議不諧非所患和議諧<lb/>
矣而因循無備之可畏異議不息非所患異議息矣而<lb/>
上下相蒙之可畏金雖通和疆場之上宜各戒嚴以備<lb/>
他盜今方且肆赦中外褒寵将帥以為休兵息民自此<lb/>
<pb n="KR2f0039_WYG_091-30b"/>
而始縱忘積年之耻獨不思異時意外之患乎此因循<lb/>
無備之所以可畏也方朝廷力排羣議之初大則竄逐<lb/>
小則罷黜至有一言迎合則不次擢用是以小人窺見<lb/>
間隙輕躁者阿䛕以希寵畏懦者循黙以備位而忠臣<lb/>
正士乃無以自立於羣小之間此上下相蒙之所以可<lb/>
畏也臣碩勿以和好之可無虞而思患預防常若敵人<lb/>
之至䟽奏秦檜大不恱<lb/>
應辰為戸部侍郎應詔言事曰臣準尚書省劄子三省<lb/>
<pb n="KR2f0039_WYG_091-31a"/>
樞密院同奉聖㫖以防秋不逺事貴預<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>足食足兵宜<lb/>
有長䇿可令臺諫侍從各以所見條具聞奏者臣伏見<lb/>
上天助順元惡殄滅其主新立畏天之威遣使通和辭<lb/>
意勤篤陛下方且不自暇逸而預為防秋之備不自賢<lb/>
聖而博盡群臣之謀天下幸甚盖自近日以來傳報不<lb/>
一或以為其主寛厚能得衆者或以為懦弱不立者或<lb/>
以為急於和親欲復還河南地者或以為彼方厚立賞<lb/>
格以勸戰士如唐鄧陳蔡之𩔖失而復取其志葢未已<lb/>
<pb n="KR2f0039_WYG_091-31b"/>
者或以為河朔羣盜擾其南而契丹之遺種攻其北者<lb/>
昔漢光武初定天下臧宫馬武皆以匈奴衰亂時不可<lb/>
失光武答以北敵尚彊而屯田儆備傳聞之事常多失<lb/>
實古今通患實在於此要之為國計者不當問敵國之<lb/>
盛衰顧吾自治如何爾東晉之季苻堅以百萬之師戰<lb/>
勝之威長驅入寇自謂投鞭於江足㫁其流晉人懔懔<lb/>
有吾其左衽之歎至於淝水之戰虜衆奔潰首尾不支<lb/>
卒以亡國然則敵人雖盛未足為我之患也晉之謀臣<lb/>
<pb n="KR2f0039_WYG_091-32a"/>
皆欲乗苻氏敗亡開拓中原王師一出盡得兖青徐豫<lb/>
之地然而君臣宴安無復顧慮以謝安之勲勞猶不見<lb/>
容而道子元顯之流出而用事晉之不振實自此始然<lb/>
則敵人雖衰未必為我之福也臣故曰不當問敵國之<lb/>
盛衰顧吾自治如何爾今詔㫖以足食足兵為慮此二<lb/>
者皆自治之要也臣請先言足食之說昔人以為縣官<lb/>
當食租衣稅然漢文景之盛或賜民田租之半或盡除<lb/>
之或三十稅一武帝征伐四方窮極奢侈於是有鹽鐵<lb/>
<pb n="KR2f0039_WYG_091-32b"/>
酒酤之禁昭帝即位一切罷之至於後世或用或否唐<lb/>
至徳宗用楊炎之說盡取軍興以來暴斂横賦合而為<lb/>
兩稅又用張滂之說始有茶禁凡漢唐之所征取𣙜禁<lb/>
者今皆不能易矣然劉晏號為善𣙜鹽其始至也鹽利<lb/>
歳纔四十萬緡至大歴末乃六百餘萬天下之賦鹽利<lb/>
居半宫闈服御軍饟百官祿俸皆仰給焉今止以淮浙<lb/>
計之歳収一千三百四十萬貞元八年𣙜茶歳得四十<lb/>
餘萬緡今則歳収二百四十萬矣世固未有善理財之<lb/>
<pb n="KR2f0039_WYG_091-33a"/>
人也獨不知劉晏復生其於今日財利尚能有所増加<lb/>
否乎至於其他所取名色猥衆曰經制曰緫制曰無額<lb/>
上供曰折帛曰州郡寛剰曰僧道免丁曰寺觀寛剰曰<lb/>
大軍月樁曰贍軍酒息曰糴本緫其所得又十倍於兩<lb/>
稅而不翅也然則今日利入之厚漢唐之時與吾祖宗<lb/>
之盛皆所不及也宜其財聚於上不可勝用矣而大司<lb/>
農無經旬之儲至於仰貽宵旰之慮此其故何也臣嘗<lb/>
以謂取之多則宜有餘而或以不足取之寡則宜不足<lb/>
<pb n="KR2f0039_WYG_091-33b"/>
而或以有餘以文景輕徭薄賦而貫朽粟陳以武帝籠<lb/>
天下之財而用度常不繼唐王仲舒觀察江西奏罷𣙜<lb/>
酤錢九十萬既三年錢餘於庫粟餘於廩孔戣節度嶺<lb/>
南盡除它名之稅免屬州負逋之緡錢二百萬而公藏<lb/>
私蓄上下與足由此觀之不在乎取之多而在乎用之<lb/>
有節也今日財賦自其外而言之左藏一歳所出比於<lb/>
紹興之初其多已増倍矣臣不敢逺引前古姑以陛下<lb/>
之初政為率則其間所當裁節者固不少矣仁宗至和<lb/>
<pb n="KR2f0039_WYG_091-34a"/>
中諫官范鎮乞明詔中書樞宻大臣考求祖宗朝及天<lb/>
聖中官吏兵數與天下賦入之數斟酌損益立為條章<lb/>
上下遵守則國用有常而民力有餘矣此亦微臣所望<lb/>
於陛下也凡百官有司浮冗之費可以參酌舊制一切<lb/>
減省惟是軍旅之用日以増廣因循浸久遂為成例一<lb/>
旦更革固亦未易然而賞典之冗濫獨不可以甄別乎<lb/>
尺籍之偽冒獨不可以考覈乎此特在陛下指麾之間<lb/>
爾又自用兵以來中外争言便宜往往多出於希功徼<lb/>
<pb n="KR2f0039_WYG_091-34b"/>
幸之意如措置營田如結集民兵如招納歸附之類錢<lb/>
粮噐械一皆取足於朝廷曽無毫髮之效亦莫知其何<lb/>
用也熈寜間韓絳以大臣宣撫陜西所費十八萬緡終<lb/>
無成功衆議沸騰以為大咎今所謂十八萬緡不知其<lb/>
幾矣況其事行之初議者固疑其有不可故臣碩朝廷<lb/>
之上有所興為與衆共之使可否之論畢陳於前然後<lb/>
擇而從之如漢宣帝使公卿議屯田利害反復詳盡庶<lb/>
幾無輕舉妄費之失矣雖然此特言其外者而已至於<lb/>
<pb n="KR2f0039_WYG_091-35a"/>
内府之財則有非外廷所知者周官太宰以九式均節<lb/>
財用有匪頒之式好用之式然則王之用度雖曰不㑹<lb/>
要不出乎式也太府掌九賦九功之貳受其貨賄之入<lb/>
其頒財則以式法授之而式貢之餘財則以共玩好之<lb/>
用元豐更定官制以金部左藏案主行内藏之出納而<lb/>
奉宸庫則𨽻于太府所以示天子至公無内外之異也<lb/>
自紹興十三年始詔内庫不隷戸部太府有司輙敢㑹<lb/>
問與供報者皆坐之中外之人不知所以然者何也疑<lb/>
<pb n="KR2f0039_WYG_091-35b"/>
詞異說無所不有臣竊觀陛下清心省事仁民愛物一<lb/>
皆出於天性宫掖使令既已不備又從而出之敎坊音<lb/>
樂既已不聽又從而罷之此豈以外物為樂哉比以戎<lb/>
士暴露備邊犒師招軍市馬率從中出此豈以多藏為<lb/>
利哉而臣猶有不能已者竊恐賜予之間或過為豐厚<lb/>
而失於撙節出納之際或習為寛縦而失於考察雜色<lb/>
供奉冗食無用之人或雖澄汰而未盡也今陛下恭儉<lb/>
於上而左右近習與夫貴戚之家第宅池館窮極華美<lb/>
<pb n="KR2f0039_WYG_091-36a"/>
田園邸舍連亙阡陌此固不能使人之無疑也夫有不<lb/>
忍人之心必有不忍人之政有仁心仁聞而民不被其<lb/>
澤者葢有之矣願陛下推其所為損之又損始自宫掖<lb/>
次及外廷如此則聖徳日新人心說服而實恵及乎天<lb/>
下矣先王所不可儉者祭祀也至於當損之時則二簋<lb/>
可用享況於匪頒好用之類乎且臣聞之有國家者未<lb/>
嘗不以民心為安危惟我祖宗覆育天下斯民愛戴有<lb/>
隕無二尤見於艱難之時陛下試以東晉觀之方晉之<lb/>
<pb n="KR2f0039_WYG_091-36b"/>
國於江左中原分裂夷狄自相攻擊故邉境僅得以少<lb/>
寛而變故内起岌岌乎無終日之安所患者王敦也敦<lb/>
既死而蘇峻祖約連衡犯順所患者桓温也温既死而<lb/>
王恭商仲堪稱兵内向所患者孫恩也恩既死而盧循<lb/>
徐道覆相繼擾亂盖其基本尚淺人心易揺故姦邪得<lb/>
以肆行而無所畏也自建炎以來金人之祻甚於東晉<lb/>
然而戸口雖或流離而無背畔之志盜賊雖或竊發而<lb/>
無響應之助彊悍之将不能以使其下之為非暴虐之<lb/>
<pb n="KR2f0039_WYG_091-37a"/>
敵不能以禁其民之向化此皆祖宗徳澤之所固結陛<lb/>
下仁心之所感動相與扶持扞蔽以至今日豈曰小補<lb/>
之哉趙簡子使尹鐸為晉陽請曰以為繭絲乎以為保<lb/>
障乎簡子曰保障哉尹鐸損其戶數既而智伯攻晉陽<lb/>
决水灌之沈竈産鼃民無叛志凡今日之所以取諸民<lb/>
者臣已具陳於前矣願陛下思民心所係之甚重閔方<lb/>
今民力之已竭而求所以振救之惟有節省無益之費<lb/>
使財用充足然後賦斂之不得已者可以次第蠲除庶<lb/>
<pb n="KR2f0039_WYG_091-37b"/>
幾疲瘵之民得以蘇息則其為國家之保鄣者豈有已<lb/>
哉臣請言足兵之說昔陸贄有言克敵之要在乎将得<lb/>
其人馭将之方在乎操得其柄将非其人者兵雖衆不<lb/>
可恃操失其柄者将雖材不為用兵不足恃與無兵同<lb/>
将不為用與無将同固不在益兵以生事加賦以殄人<lb/>
也至和中朝廷招募新兵諌官范鎮以為財用不足民<lb/>
力凋敝而又欲募兵是何異欲救火而益以薪流之濁<lb/>
而復撓其源也兵不在衆在練之與将何如耳方儂智<lb/>
<pb n="KR2f0039_WYG_091-38a"/>
高寇嶺南之後遣将不知幾輩遣兵不知幾萬死亡奔<lb/>
北不可勝紀然狄青所以取勝者畨落數百騎爾此兵<lb/>
不在衆近事之效也臣以為陸贄范鎮之說切中今日<lb/>
之病自講和以來諸将坐擁重兵初無尺寸之功而高<lb/>
爵厚祿極其富貴安享優佚養成驕惰無復激昂奮厲<lb/>
之志兵籍雖多初不閱習或拘之以為工匠或敺之以<lb/>
為商賈或抑之以為僕廝之役既虐使之以不當為之<lb/>
事又侵奪其所當得之食行路之人皆知其不可用也<lb/>
<pb n="KR2f0039_WYG_091-38b"/>
已而敵騎奄至曽不一戰望風遁逃浹辰之間而兩淮<lb/>
之地蹂踐幾遍方且恬不忌憚恣為誕謾列上戰功誑<lb/>
惑羣聽危急之際被㫖應援乃或游辭詭計顧望不進<lb/>
陛下雖嘗取其不用命者治之終未足以震服中外且<lb/>
鈞是罪也而罰有輕重人猶不能無詞況於或罰之或<lb/>
賞之乎故其免於罪而䝉賞者不知愧怍而反謂朝廷<lb/>
之可欺偃蹇傲睨日以滋甚陛下捐金帛以賜士卒適<lb/>
以資其刻剥之計至於怨讟並興無以自觧乃復奏功<lb/>
<pb n="KR2f0039_WYG_091-39a"/>
第賞超越資級動以數萬唐李愬平淮西奏請将佐以<lb/>
下官凡百五十員憲宗謂裴度曰愬誠有竒功然奏請<lb/>
過多使如李晟渾瑊又何如哉遂留中不下以此校之<lb/>
今日之事無乃太甚乎方無事時朝廷有所使令率以<lb/>
詔㫖行下或隂為遷延或公肆欺玩或直抗執而不行<lb/>
不知一旦有急能惟命是聽以循國家之難乎四方之<lb/>
人何所觀望三軍之士何所勸沮雖有貔虎百萬将誰<lb/>
用之故臣之所憂不在乎兵之不足而在乎軍政之不<lb/>
<pb n="KR2f0039_WYG_091-39b"/>
脩也且今中外之兵其老弱強壯不可得而分也其逃<lb/>
匿死亡不可得而見也然則雖欲益兵亦不知其所以<lb/>
益矣諸葛亮出師無功或勸以益兵者亮曰大軍在祁<lb/>
山箕谷皆多於賊而反為賊所破者則此病不在兵少<lb/>
也在一人耳今欲減兵省将明罰思過校變通之道於<lb/>
将來若不能然者雖兵多何益自今以後有忠慮於國<lb/>
者但勤攻吾之闕則事可定賊可死功可蹻足而待矣<lb/>
由此觀之亮非徒不肯益兵也又欲減省之葢勝敗在<lb/>
<pb n="KR2f0039_WYG_091-40a"/>
将不在兵兵多而冗不若少而精也臣碩陛下内自省<lb/>
察以前日之失為在已奮發英㫁力行大公至正之道<lb/>
而不牽於異說之私賞善罰惡無偏無黨示天下以好<lb/>
惡所在使人皆洗心易慮以聽陛下所為然後兵籍之<lb/>
多寡人材之高下皆可以按見其實謹其訓練之法號<lb/>
令必行等級必嚴技藝必精心志必一周旋進退将無<lb/>
所不可者矣昔人論兵盖有一可以當十者亦有十不<lb/>
當一者此顧用之何如耳竊聞朝廷方簡閱州縣之兵<lb/>
<pb n="KR2f0039_WYG_091-40b"/>
取其半以待不虞之備此誠有不得已者去冬固嘗發<lb/>
諸郡弓弩手什之七矣彊之使行驚擾狼顧州郡有調<lb/>
發之費室家有離散之怨既至軍中大率奴虜使之初<lb/>
不藉以為戰闘之用也大敵在前何甞得一夫之力且<lb/>
所謂正兵者技止於此況其下者乎而又有甚不便者<lb/>
夫盜賊之作常生於細微州縣之兵雖不可施之於大<lb/>
軍而追胥討捕防護鄉井葢所以銷患於未萌也晉武<lb/>
帝罷州縣兵山濤陶璜皆以為不可及永寧以後盜賊<lb/>
<pb n="KR2f0039_WYG_091-41a"/>
羣起州郡不能制此往事之鑒也去冬既取所謂弓弩<lb/>
手者州郡無備則或發諸縣尉司弓手以守衛城郭縣<lb/>
又無備則或押差編戸以代弓手之乏貪猾之夤縁為<lb/>
姦無所不至或差或否均被其擾夫天下之事順人情<lb/>
而行之則如水之就下拂人情而行之則有挾山超海<lb/>
之難故聖王之政山者不使居川而渚者不使居中原<lb/>
此非有神竒巧妙也亦曰順之而已今民之在田里者<lb/>
則拘之以縣縣之廵捕者則執役於州州之守衛者則<lb/>
<pb n="KR2f0039_WYG_091-41b"/>
分隷於諸軍豈所以為順哉議者患州縣之空虚也則<lb/>
請各置四隅之官而以其土人為之強宗富室平日挾<lb/>
其財力以武㫁於鄉曲今又假以尺寸之柄公行賄賂<lb/>
明報仇怨有甚於盜賊者朝廷知其不便尋即寢罷盖<lb/>
凡所以開闔動揺至于數四公私煩費騷然不寧而訖<lb/>
不得其道理者皆起於州郡之無兵也今者詔㫖止令<lb/>
選其強壯就各州教閱則固未必調發也惟陛下精思<lb/>
熟慮於不得已之中有所裁酌使州縣不至於無備田<lb/>
<pb n="KR2f0039_WYG_091-42a"/>
里不至於重擾則州縣安寧而朝廷安矣臣仰惟陛下<lb/>
臨政碩治于茲有年國宜益富兵宜益強而顧以不足<lb/>
為憂凡在臣子孰不皇恐臣竊以為自古人君當艱難<lb/>
之際其能積微而致著革弊而為治者要必以至誠為<lb/>
本以力行為要不尚虚文專取實效用其人必責以功<lb/>
聽其言必驗以事使欺偽者有所不敢為而忠臣義士<lb/>
皆得自盡以奉其上則天下無不可為之事矣詩曰秉<lb/>
心塞淵騋牝三千又曰思無邪思馬斯徂夫馬之蕃息<lb/>
<pb n="KR2f0039_WYG_091-42b"/>
何預於人君之心思葢物無小大茍非以誠心持之則<lb/>
所行之事其施於外也必茍簡所用之人其應於上也<lb/>
必滅裂又安能還至而有效乎今日之事特在陛下加<lb/>
之意而已臣竊觀今之風俗大率以欺㒺為尚夔路帥<lb/>
臣自謂訓練精兵二萬及監司核實初無一卒東南鑄<lb/>
錢祖宗時嵗不下百萬緡比來止以四十萬為額又盡<lb/>
収天下之銅有司以為可鑄三十萬則是七十萬也去<lb/>
年所納僅及五萬而乃以六萬為羨餘而獻夫以欺罔<lb/>
<pb n="KR2f0039_WYG_091-43a"/>
如此既不以為罪又或從而賞之人亦何憚而不為欺<lb/>
㒺乎此風不革則天下之事所以仰勞聖慮者何時而<lb/>
已耶臣不勝惓惓獻其愚忠惟陛下裁赦幸甚<lb/>
直秘閣喻汝礪上裕蜀䇿曰論天下形勢必資之秦論<lb/>
秦雍軍須必資之蜀秦與蜀壌界之國也擁四川之饒<lb/>
據五路之強而中興之大勢定矣仰惟陛下至明旁燭<lb/>
而用之以晦大德丕冒而用之以恭於是結二國之信<lb/>
致諸侯宗祧徼上帝之福錫之天下綏靖河洛澄一崤<lb/>
<pb n="KR2f0039_WYG_091-43b"/>
渭天下胷腹也今已據其胷腹則號令之施足以掩天<lb/>
下矣光復大業紹開中興千載一時也臣竊謂蜀宿重<lb/>
兵嵗月淹久一嵗供億無慮千萬緡玉壘豐腴燥於轉<lb/>
輸西海羽毛燼於器甲而蜀人之力日以殫矣仰賴陛<lb/>
下惻怛晨興念慮逺方慨蜀漢宿兵之久憐岷峨飛餉<lb/>
之勞乃詔樞臣徙兵闗右全蜀父兄亟蒙福祉自謂可<lb/>
以少燕一日之閒矣然臣竊念之其弊猶在者官冗是<lb/>
也水濁則魚困官冗則民亂事要則易從法簡則易行<lb/>
<pb n="KR2f0039_WYG_091-44a"/>
且蜀之力何以困兵蠧之也非特兵蠧之冗官病之也<lb/>
葢自軍興以來於是有制置司之官於是有都漕司之<lb/>
官於是有州縣酒官及催撥運米官之流煩擾乎供須<lb/>
崇侈乎饋問公私焦然物力耗竭囷簏空寡老弱罷病<lb/>
而蜀之人益以瘠矣伏願陛下伸之以訓辭裁之以紀<lb/>
極省官併局則益利罕不急之負薄賦緩征則潼夔有<lb/>
息肩之日如是則蜀日以肥可以餉秦秦日以勁可以<lb/>
遮蜀中興之業永為萬世無疆之休<lb/>
<pb n="KR2f0039_WYG_091-44b"/>
汝礪又上恢復䇿曰嘗考荆楚之區北臨漢沔南薄夏<lb/>
廣東界呉會西瀕巴蜀諸葛孔明以為用武之國者是<lb/>
也外帶江漢内據巖阻魯肅以為金城之固者是也孫<lb/>
權都武昌黄龍之元徙都建業以陸遜輔其子鎮焉豈<lb/>
非以其地形得上流之勢依荆州之險足以為國之隱<lb/>
蔽故耶又使歩隲守西陵程普守江夏吕蒙守陸口朱<lb/>
然守南郡而魯肅甘寧之徒亦復經營於資水益陽之<lb/>
間是數公者皆天下魁桀竒偉豪爽萬人之英而權悉<lb/>
<pb n="KR2f0039_WYG_091-45a"/>
付之以上流之任其意葢以為先據夏口則上流之形<lb/>
勢可全又據楚闗則南夏之勢彌廣夫孫權雖威行江<lb/>
東據有八州騁技賈力不足以駕二方之雄而劉備曹<lb/>
公天下強對也陸遜非劉備對周瑜非曹公對卒能窘<lb/>
劉備於西陵䠞曺公於赤壁破壞摧辱退歩千里夫豈<lb/>
有異故哉誠以楚闗為城長江為池而得上流之便故<lb/>
也仰惟陛下受命中興恢復疆宇大縣數百名都十二<lb/>
自河而南悉主悉臣光復舊業系隆我宋世之議者棘<lb/>
<pb n="KR2f0039_WYG_091-45b"/>
欲蹠孔明跨有荆益之言誦杜甫江陵望幸之句以謂<lb/>
中原父老虚心注目願望陛下朝服濟江駐蹕諸宫臣<lb/>
愚則謂其說是矣而時則未可也臣自岷江拏小舟漾<lb/>
夔峽泛荆渚浮夏口倚泊九原廬阜督草郡守例兼田<lb/>
官已而徜徉四顧迥眺千里獸蹄鳥足寂無人聲正念<lb/>
戈兵斬刈歳月汚久穡人彫傷牛畜肆玩則地何由闢<lb/>
粮何由積将何以奉萬乗供百官哉取諸岷益則岷益<lb/>
鮮耗而無窮竭諸鄢郢則鄢郢養求之未給伏願陛下<lb/>
<pb n="KR2f0039_WYG_091-46a"/>
少復俟之加以數年地益増治粮益得藏然後振斾以<lb/>
臨三楚清蹕而朝諸侯可也更復俟之歴歲滋久河潼<lb/>
囂庶許洛昌大然後復皇輿於舊京旋古鼎於大邑可<lb/>
也臣書生駑弱僭論國事輕觸宸嚴惟陛下赦其愚尚<lb/>
熟一計之<lb/>
監察御史劉行簡論人主不憚改為䟽曰臣竊觀自古<lb/>
人主處非常之時建非常之業謀無遺䇿事靡不濟者<lb/>
無他焉機變敏速不憚改為而已臣請以漢高帝之事<lb/>
<pb n="KR2f0039_WYG_091-46b"/>
言之始高帝聽酈生撓楚之計封六國後且将刻印付<lb/>
之聞張良之說旋悟其非亟命銷印群臣勸都雒陽議<lb/>
既定矣聞婁敬之說即日徙都何其易改耶處非常之<lb/>
時建非常之業不得不如此也方今盜據中原四郊多<lb/>
壘軍旅洊興國用耗竭可謂處非常之時矣陛下所與<lb/>
群臣早夜圖回者無非安朝廷定社稷弭難銷兵足國<lb/>
裕民之事可謂建非常之業矣然而機事之來間不容<lb/>
髮謀不能皆宻也知其疎則改之舉不能皆當也知其<lb/>
<pb n="KR2f0039_WYG_091-47a"/>
非則改之機變敏速正在此耳臣伏覩陛下近降詔㫖<lb/>
以謂承中否之運不啻創業之難自非陛下既知其難<lb/>
聦明宏達思慮至到惡能知其難若此哉臣謂陛下既<lb/>
知其難則當以前古創業之君如漢高帝者為法凡群<lb/>
臣論議於前陛下固當審思然知其可用則敏而行之<lb/>
無憚改作如是乃可以濟功如其循習拘攣若可若否<lb/>
則雖平居閒暇且猶不可況今日之事哉伏惟留神財<lb/>
幸<lb/>
<pb n="KR2f0039_WYG_091-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻五</head> <lb/>
    <p>
<pb n="KR2f0039_WYG_005-1a"/>
欽定四庫全書<lb/>
　歴代名臣奏議巻五<lb/>
　　　　　　　　　　　　明　楊士竒等　撰<lb/>
　　君徳<lb/>
宋理宗寳慶元年禮部侍郎真徳秀上奏曰臣竊聞陛下<lb/>
迺者㳙選剛辰移御清燕非特恬養神明之觀抑且稍正<lb/>
宫寢之儀臣子之心不勝慰幸然區區之愚有欲獻於陛<lb/>
下者不敢自嘿恭惟髙宗皇帝受命中興再造區夏六飛<lb/>
<pb n="KR2f0039_WYG_005-1b"/>
南渡駐蹕錢塘其與前世之君篳路籃縷以啟山林披攘荆<lb/>
棘以立朝廷者殆無以異其艱其勤可謂至矣孝宗皇帝嗣<lb/>
守丕緒志清中原二十八年之間蒐攬賢材厲精聴斷未嘗<lb/>
一日少懈用能保固大業垂萬世無疆之休今陛下所御之<lb/>
宫庭即二祖儲神閒燕之地也仰瞻楹桷俯視軒墀當若二<lb/>
祖實臨其上念昔者剏守之惟艱思今日繼承之匪易則兢<lb/>
業祗懼其容少忽乎漢文帝有言朕奉先帝宫室常恐羞之<lb/>
惟其以是存心故能終身為恭儉之主兩漢之賢君莫先焉此<lb/>
<pb n="KR2f0039_WYG_005-2a"/>
臣之所欲獻者一陛下前所居處宻邇東朝唯思曲盡<lb/>
人子之恭其敢遽當人主之奉今宫閤暨乘輿服用之<lb/>
需頥指使令之便必將浸備於昔臣知聖性恬淡固非<lb/>
外物可移然以一心而受衆攻非卓然剛明弗惑未有<lb/>
不浸滛而蠧蝕者然則將何道以處之曰惟學可以養<lb/>
此心惟敬可以存此心惟親近君子可以維持此心盖<lb/>
理義之與物欲相為消長者也篤志于學則日與聖賢<lb/>
為徒而有自得之樂持身以敬則凛如神明在上而無<lb/>
<pb n="KR2f0039_WYG_005-2b"/>
非僻之侵親賢人君子之時多則規儆日聞諂邪不得<lb/>
而惑三者交致其力則聖心湛然如日之明如水之清<lb/>
理義常為之主而物欲不能奪矣此臣之所欲獻者二<lb/>
三年之䘮行於宫壼非獨衰麻在躬而已哀慕之存於<lb/>
心者不可頃刻忘憂慼之形於色者不可斯須已古者<lb/>
卒哭而廬居小祥而堊室今雖未能如昔然居處之制<lb/>
不可不極其樸素也古者服䘮非有疾不飲酒食肉今<lb/>
雖未能如昔然饔人大官之供不可不極其菲儉也古<lb/>
<pb n="KR2f0039_WYG_005-3a"/>
者終䘮不處于内今雖未能如昔然防㣲謹獨屏逺聲<lb/>
色不可不極其嚴也食則見先帝于羮立則見先帝于<lb/>
牆庶幾不負罔極之恩丕昭純孝之實儻因移御之適<lb/>
凡所以自奉者少異於居䘮之儀則雖衰麻在躬猶不<lb/>
服也此臣之所欲獻者三陛下前者日侍慈明兩宫之<lb/>
情常歡然而無間今視膳問安之敬雖無改於昔而其<lb/>
見則有時矣此正陛下深留聖心之日也古之事親者<lb/>
聽於無聲視於無形一舉足一出言不敢忘父母也況<lb/>
<pb n="KR2f0039_WYG_005-3b"/>
皇太后親舉神噐以授陛下同聽萬幾曽未數月褰裳<lb/>
去之如脫敝屣隆恩厚徳與天地無極陛下將何以報<lb/>
之乎然則恭勤之禮孝養之誠當有加於前日可也至<lb/>
於兩宫侍御之臣恩意當使如一盖愛親者及其犬馬<lb/>
況左右使令者乎厥今羣臣萬民之命繫於兩宫慈孝<lb/>
交隆於上則羣臣萬民皆有所恃以為安而兩宫侍御<lb/>
之臣亦得以保其富貴此臣所欲獻者四臣猥以不材<lb/>
叨備勸讀比者親承聖訓茍可禆益朕躬母或有隠陛<lb/>
<pb n="KR2f0039_WYG_005-4a"/>
下之虚懐求助如此臣其敢以淺陋自解乎用是輙陳<lb/>
其愚冀補萬一惟聖明擇焉<lb/>
紹定六年德秀為戸部尚書又奏曰臣聞當天命已定<lb/>
之餘而不忘戒懼者三代令王之所以長世也當天命<lb/>
未定之時而遽忘戒懼者後世人主之所以不克終也<lb/>
臣嘗讀書而得基命定命之說竊以謂周之文武基命<lb/>
者也若成王則命已定矣而周公作詩以戒王乃曰宜<lb/>
監于殷駿命不易又曰命之不易無遏爾躬召公作書<lb/>
<pb n="KR2f0039_WYG_005-4b"/>
以戒王亦曰王其徳之用祈天永命又曰欲王以小民<lb/>
受天永命夫周至成王再世耳而文武之功配天罔極<lb/>
天命烏乎而遽止亦豈待祈而後永耶及觀太康之於<lb/>
夏太甲之於商僅一再傳而一則以盤游失國一則以<lb/>
欲敗度縱敗禮而幾失之天未嘗以禹湯之烈而私其<lb/>
子孫也是以謂之難諶是以謂之靡常然後知二公惓<lb/>
惓之忠非過計也然則繼體守成之主其可以天命已<lb/>
定而忽之哉厥今天下何時也臣以為天命未定之時<lb/>
<pb n="KR2f0039_WYG_005-5a"/>
也夫自藝祖基肇造之命而太宗定之髙宗基中興之<lb/>
命而孝宗定之聖子神孫繼繼承承于千萬年命之定<lb/>
也久矣而臣以為未定者盖觀皇矣之詩而知文王受<lb/>
命之由方天厭商亂而求民之定也始則觀之二國焉<lb/>
求之不獲而又觀之四國焉其徳皆莫若文王者於是<lb/>
睠焉西顧命之為中夏主夫豈茍然哉今中原俶擾天<lb/>
之簡求民主兹惟厥時使吾之徳足以當天心天必不<lb/>
舍而他畀也茍吾之徳未足以當天心天必轉而他之<lb/>
<pb n="KR2f0039_WYG_005-5b"/>
矣臣故曰此天命未定之時也嘉定中臣繆直禁林是<lb/>
時韃日以興金日以削嘗中夜彷徨而起曰此吾國安<lb/>
危將判之秋君臣上下恐懼修省之日也於是進祈天<lb/>
永命之戒寧宗皇帝優容狂瞽嘉歎再三而權臣寡識<lb/>
懵不之省自是二十餘年徳政未嘗増修人心惟益咨<lb/>
怨所謂祈天永命之言直視以為迂闊而欺天罔人之<lb/>
事則益甚焉是以譴告頻仍灾害酷烈錢塘巨浸莽為<lb/>
沙磧天台苕霅州化為湖而都城之灾則尤曠古所未<lb/>
<pb n="KR2f0039_WYG_005-6a"/>
有他如彗孛飛流之變無嵗無之盜賊兵燼之厄幾半<lb/>
天下吾國之勢盖岌岌然上賴九廟之靈權臣殞命陛<lb/>
下親政英明果斷薄海聳觀而於外攘内修之政未及<lb/>
大有所為金遽以滅告矣羣雄虎争猛敵焱銳豫備深<lb/>
防所當汲汲内顧根本猶有可虞而邊臣勿勿或假和<lb/>
以紓患或恃戰以成功臣以為皆非至計也昔人有言<lb/>
凡舉大事必順天心夏秋以来積隂多雨陽澤弗競而<lb/>
乾文示異數見於清臺之占因人事以推天心殆有甚<lb/>
<pb n="KR2f0039_WYG_005-6b"/>
可懼者臣是以復進祈天永命之説也然所謂祈者豈<lb/>
世俗禬禳小數諂瀆鬼神之謂也稽諸召誥曰敬徳曰<lb/>
小民而已傳有之敬者德之聚能敬必有徳近世大儒<lb/>
皆謂敬者聖學之所以成始成終也陛下聖學高明固<lb/>
嘗以毋不敬之言掲諸宥坐朝夕仰視如對神明然所<lb/>
以害吾敬者則不可不詧也儀狄之酒伐徳亂性此害<lb/>
吾敬者也南威之色蕩心惑志此害吾敬者也陛下於<lb/>
此心惕然自省曰沈湎冒色婦言是用昔人之所以自<lb/>
<pb n="KR2f0039_WYG_005-7a"/>
絶也其可不戒乎侏儒之戲滑稽之談此害吾敬者也<lb/>
陛下於此心肅然自持曰優笑在前賢才在後昔人所<lb/>
以取亡也其可不戒乎鄭聲之滛佞人之殆有一于此<lb/>
皆足害敬放而逺之不可以不嚴盤游之樂弋射之娱<lb/>
禽獸之珍狗馬之玩有一于此皆足害敬屏而絶之不<lb/>
可以不力如此則陛下之心清明純粹萬善出焉則又<lb/>
反而思之曰朕自即位以来為權臣所誤其失有幾凡<lb/>
聖心之所未安者即天理所未安也改之其可以或吝<lb/>
<pb n="KR2f0039_WYG_005-7b"/>
則又稽于衆曰朕言動之不中道政令之不合宜者其<lb/>
事有幾凡人情之所未允者即天意所未允也更之其<lb/>
可以或後盖一念之愧不敢安此敬也一事之戾不敢<lb/>
忽亦敬也謹之於心術之微而發之於踐履之實必如<lb/>
湯之日躋文王之緝熈中宗之嚴恭寅畏然後謂之無<lb/>
不敬此祈天永命之一也然召公既曰敬徳又必以小<lb/>
民參之何邪盖天之視聽因民之視聽民心之向背即<lb/>
天心之向背也權臣用事以来戕賊元元殆非一事盖<lb/>
<pb n="KR2f0039_WYG_005-8a"/>
其始也易楮幣易鹽鈔顓用罔利之術而峻繩下之刑<lb/>
估没編𨽻濫及無辜而民怨其中也黜忠良而進貪刻<lb/>
舉赤子以付豺狼逺近嗷嗷恬不之恤而民益怨其末<lb/>
也㢘耻道絶貨賂公行以服食噐用為未足而責之以<lb/>
寳玉珠璣以寳玉珠璣為不足而責之以田宅契劵希<lb/>
指求進者雖殺人于貨亦所忍為而民大怨矣江湖閩<lb/>
廣三衢之盜相挻而起生靈荼毒幾千萬人户口減少<lb/>
殆什七八幸而無盜者又以官吏争自為盜田里荒寂<lb/>
<pb n="KR2f0039_WYG_005-8b"/>
州縣蕭條亦無異於緑林黒山之所躪轢也可勝嘆哉<lb/>
仰賴陛下布端平之詔一洗而新之然狃于舊習者鮮<lb/>
為革心之圖困于虐政者未被息肩之惠盖賄道雖窒<lb/>
而昔之賄進者尚存贓吏雖懲而贓多者或反漏網加<lb/>
以邊事既興江淮之間科調百出所至騷然民不堪命<lb/>
逺而襄蜀抑又可知臣恐非所以培本根夀命脉也陛<lb/>
下至仁寧忍聞此臣願聖志惻然興念申頒詔㫖凡郡<lb/>
邑掊刻之政邊閫科調之擾悉從禁止敢違命者必罸<lb/>
<pb n="KR2f0039_WYG_005-9a"/>
無赦至於行都近甸為沐浴雨露之首而楮輕物貴為<lb/>
生孔囏愁嘆之聲在在而有書稱文王惠鮮鰥寡盖窮<lb/>
悴之人奄奄就盡惠澤所及鮮然咸有生意此海内所<lb/>
望於仁聖之君也宜命近臣條舉便民之畫如魏相所<lb/>
上詔書二十三事者以次行之此祈天永命之二也易<lb/>
曰天之所助者順人之所助者信是以自天祐之吉無<lb/>
不利陛下真能敬徳於上而使斯民懐生於下則人心<lb/>
恱而天意順恢拓之本其在斯乎天心將轉久矣韃戎<lb/>
<pb n="KR2f0039_WYG_005-9b"/>
殘暴所至為墟必非眷命之所屬陛下春秋鼎盛聖徳<lb/>
日新惟益懋敬焉一陟一降在帝左右一游一衍若天<lb/>
與俱強勉力行悠久不息以迓續休命於無窮乃睠南<lb/>
顧當有其日中原故物終為吾有若徒以力求之而不<lb/>
反其本天意難測臣實憂之昔梁武欲取河南嘗自語<lb/>
曰吾之基業有如金甌脫致紛紜悔之何及徒以乙夘<lb/>
之夢羣臣之諛不能自克卒隳金甌之業追迹梁武平<lb/>
生所為違天悖理何可勝數無得天之實而希不世之<lb/>
<pb n="KR2f0039_WYG_005-10a"/>
功其失宜哉臣區區所陳本於周召聖賢典訓必不誤<lb/>
人且前日嘗以告先皇今敢不以告陛下臣之愚忠壯<lb/>
老一心惟聖明裁察<lb/>
寳慶初魏了翁上奏曰臣不佞待罪史臣獲際陛下龍<lb/>
飛御極命侍從言語之臣以次面對切惟澄源正本罔<lb/>
不在初臣不敢掇拾細微具文應詔臣聞心者人之太<lb/>
極而人心又為天地之太極以主兩儀以命萬物不越<lb/>
諸此故天之神明春秋冬夏風雨霜露地載神氣為風<lb/>
<pb n="KR2f0039_WYG_005-10b"/>
霆流形庶物露生其於人也則清明在躬氣志如神盖<lb/>
貫通上下表裏民物自繼善以及於成性皆一本而分<lb/>
也而人心之靈則所以奠人極人極立而天地位焉孔<lb/>
子曰事父孝故事天明事母孝故事地察子思曰君子<lb/>
之道造端乎夫婦及其至也察乎天地夫天髙地下人<lb/>
位乎其中判然三才若不相接也而五行二氣自一而<lb/>
分故上下同流彼動此應使行乎宫庭屋漏之間炯然<lb/>
清明無少愧怍則仰觀俯察光潔昭著前參後倚流布<lb/>
<pb n="KR2f0039_WYG_005-11a"/>
充塞無非此心之發見一有不慊則眎上帝而夢夢顧<lb/>
四方而蹙蹙雖日星草木亦若隨人意而不舒者陛下<lb/>
謂此心之外别有所謂天地神明者乎抑天地神明不<lb/>
越乎此心也正月之朔風来自乾丁丑既望月蝕于翼<lb/>
占者以為兵戈之應迫近之象而雷電先時而發雨雪<lb/>
繼雷而降劉向亦以為陽不閉隂隂見間而勝陽之應<lb/>
然而此必有感而後為應既應則復為感不可以其變<lb/>
在外而忽之其事已應而幸焉側聞陛下嘗謂講讀之<lb/>
<pb n="KR2f0039_WYG_005-11b"/>
臣夜来雪作朕終夜為之不安當益恐懼脩徳大哉聖<lb/>
言此正求端用力之要也且陛下居深宫之中十手十<lb/>
目所不睹聞也而惕然終夜若有臨乎其前者以此見<lb/>
天非蒼蒼之謂也陛下之心與億兆人之心義理所安<lb/>
是之謂天不愧于人是不愧于天也不畏于人是不畏<lb/>
于天也臣願陛下即此不安之心而益加推廣其見天<lb/>
地也毋專以禱祠為事常使此心兢兢惕惕如與天陟<lb/>
降如在帝左右可以對越而無愧奉宗廟也毋專以備<lb/>
<pb n="KR2f0039_WYG_005-12a"/>
物為饗常使此心油油翼翼如見乎其位如聞乎其容<lb/>
聲可以受終而無怍事太母也毋專以儼恪為恭常使<lb/>
此心洞洞屬屬如執玉奉盈如將弗勝可以感通而無<lb/>
間對公卿百執事毋徒以尊嚴為儀也常使此心寛虗<lb/>
平夷盡下而無所伏對經生學士母徒以誦説為功也<lb/>
常使此心緝熈光明日新而不可已播告于萬方有衆<lb/>
毋徒以言語為化也常使此心明白洞達觀感而無所<lb/>
惑心有未喻必反覆問辯以求之毋厭煩以自畫也心<lb/>
<pb n="KR2f0039_WYG_005-12b"/>
有未可必熟復思念以圖之毋耻過以成非也夫如是<lb/>
息養瞬存朝習暮益無頃刻之間則大本既立何事不<lb/>
可為以證諸庶民以攷諸三王以建諸天地以質諸鬼<lb/>
神以施諸後世何往而不可合也不然則庶民且弗信<lb/>
而況其他乎聖學淺深之候氣數屈伸之感世途理亂<lb/>
之變人物消長之幾根於此心決於此時惟陛下速圖<lb/>
之<lb/>
了翁權禮部尚書又奏曰臣嘗從師友講學每謂治國<lb/>
<pb n="KR2f0039_WYG_005-13a"/>
之本始於正君嘗儲神蓄思將為陛下力陳修身齊家<lb/>
之要既至近畿則所聞日異恐或者指臣為闊於事情<lb/>
又不然謂臣為專攻上身故臣先為陛下據時事之迫<lb/>
切者而言之然而本原之論則何可以終無一言也臣<lb/>
每惟後世之治與古絶異古之人君以天位為至艱至<lb/>
危如履虎尾如蹈春氷如恫瘝乃身是故師氏司朝僕<lb/>
臣正位太史奉諱工師誦詩御瞽幾聲巫史後先卜筮<lb/>
左右人主無一時可縱弛也虞賔在位三恪助祭夏士<lb/>
<pb n="KR2f0039_WYG_005-13b"/>
在庭殷士在廟讎民在甸夷𨽻在門人主無一事不戒<lb/>
懼也蟲飛而㑹盈日出而視朝朝退而路寢聽政日中<lb/>
而考政夕而糾䖍天刑日入而潔奉粢盛然後即安人<lb/>
主無一刻可暇逸也后妃御見有度應門擊柝鼓人上<lb/>
堂女史授環彤管記過人主無一息可肆欲也夫以貴<lb/>
為天子富有四海之内而自朝至昃兢兢業業居内之<lb/>
日常少居外之時常多盖所以養夀命之源保身以保<lb/>
民也豈惟可以保民雖子孫千億亦自此始自秦人蕩<lb/>
<pb n="KR2f0039_WYG_005-14a"/>
滅古制為人上者深居穆清而授事於婦寺出令於房<lb/>
闥四方文書非<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之臣不得上聞千數百年以来相<lb/>
尋一轍於是宦官外戚女寵嬖倖代操政柄人主僅擁<lb/>
虚噐以寄于民上其接士大夫不過視朝數刻之外凡<lb/>
以傷生伐性者畢陳於前豈惟湮政事之原抑以傷夀<lb/>
命之本身不得康嗣不得蕃凡以是耳陛下以聖智之<lb/>
資而為權臣所操者十年幾無以自白於斯世今幸居<lb/>
可為之時外而百官有司奔走效職内而妃嬪嬙御便<lb/>
<pb n="KR2f0039_WYG_005-14b"/>
嬖取憐自淺中者視之必曰今乃知為皇帝之貴也今<lb/>
天下太平宜及時為樂也而臣以古今禍亂之事觀之<lb/>
則陛下雖曰勢重形佚其實巍然孤立於至艱至危之<lb/>
地而不自覺也陛下試思夫獨居深宫之中可託之以<lb/>
腹心者誰歟當此事變遝来之時可以繫天下之望者<lb/>
誰歟詩曰价人維藩大師維垣大邦維屏大宗維翰懐<lb/>
徳維寧宗子維城此六者守邦之要道也而其要則又<lb/>
在於宗子宗子者傳謂王之適子也無適子以為之城<lb/>
<pb n="KR2f0039_WYG_005-15a"/>
則王之獨居何恃而不畏乎故繼之曰無俾城壊而獨<lb/>
斯畏陛下誠能長慮及此則今日孤立之勢亦可以自<lb/>
覺矣傳曰后妃有正淑之行則嗣續有賢聖之君制度<lb/>
有威儀之節則人君有夀考之福此言希御幸以嗇精<lb/>
神則可以永夀命而蕃嗣續臣嘗記魏史明帝耽于内<lb/>
寵廷尉高柔上疏以為嬪嬙過數聖嗣不昌宜妙選淑<lb/>
媛以備内宫之數其餘盡遣還家且以育精養神專静<lb/>
為寳則螽斯之美可致如魏明者雖不足為聖時道而<lb/>
<pb n="KR2f0039_WYG_005-15b"/>
柔之言實保身蕃嗣之要故臣願陛下念天命之不易<lb/>
思王業之惟艱必也居内之時常少居外之日常多親<lb/>
賢而逺色則思慮精明清心而寡欲則體力堅實無姦<lb/>
聲亂色則血氣循軌無滛樂慝禮則精神内守豈惟保<lb/>
夀命之道是乃致嗣續之原臣之所憂甚於漆室之女故<lb/>
忘其愚僭者若此若夫韓琦言于仁祖所謂建學内中<lb/>
擇宗室之謹厚好學者升入内學冀得親賢以屬大事<lb/>
是説也亦宜早入聖慮博訪而豫定焉巻巻之忠退俟<lb/>
<pb n="KR2f0039_WYG_005-16a"/>
斧鑕<lb/>
端平中祕書少監袁甫上劄子曰臣仰惟陛下更化以<lb/>
来廣開獻言之路而羣臣交進互說大而朝廷之綱紀<lb/>
㣲而田里之纎悉逺而邊鄙之變故近而宫闈之奥宻<lb/>
臣下言之可謂詳陛下聽之可謂熟矣而至於切陛下<lb/>
之身之心者間雖言及一二而未有懇懇惻惻竭盡忠<lb/>
愛不顧忌諱不避嫌疑為陛下盡言無隠者臣一介踈<lb/>
逺去國一紀兹叨誤渥幸覲清光敢不一吐其愚以報<lb/>
<pb n="KR2f0039_WYG_005-16b"/>
陛下知遇哉臣嘗讀無逸一書盖周公晚嵗所作字字<lb/>
真實吐自肺肝非徒紙上空言而已觀其論商周享國<lb/>
之脩短明示兩途若曰由此則金玉厥躬而養夀命之<lb/>
原由彼則斵䘮戕賊而失性命之正故凡受病之根伏<lb/>
於隠㣲而萌蘖易生者周公皆一一先其未病而藥之<lb/>
盖適情肆欲是之謂逸故此書戒以後王惟耽樂之從<lb/>
亦罔或克夀懼其心志内荒而縱伐徳之斧也勞民動<lb/>
衆是之謂逸故此書戒以無滛于觀于逸于遊于田懼<lb/>
<pb n="KR2f0039_WYG_005-17a"/>
其窮極民力以騁耳目之娱也輕改舊章是之謂逸故<lb/>
此書戒以變亂先王之政刑至于小大懼其驟更數易<lb/>
而無堅凝之守也不恤衆怨是之謂逸故此書戒以民<lb/>
否則厥心違怨否則厥口詛祝懼其怨懟繁興隄決而<lb/>
川潰也滛刑窮兵是之謂逸故此書戒以亂罰無罪殺<lb/>
無辜懼其輕視人命路熟而手滑也老臣忠愛先事預<lb/>
防列此數條凛若金科茍犯其一害已可畏兼犯數者<lb/>
危乎殆哉嗚呼周公受文王武王付屬之任恐恐然惟<lb/>
<pb n="KR2f0039_WYG_005-17b"/>
懼成王不自愛重則於吾責為有負故其勤拳真切之<lb/>
意必欲始終保護成王全而歸我文武庶幾無慙於託<lb/>
孤云爾然則無逸一書固切於成王之身心尤萬世帝<lb/>
王之藥石也恭惟陛下勇智本乎天錫聦明冠乎羣倫<lb/>
猶且孜孜勉勉崇儒興學其於帝王之道盖已脗合無<lb/>
間矣抑臣猶願以無逸為陛下告者盖臣即此書以驗<lb/>
今日之事如印劵符鑰之相契殆若端為陛下而發者<lb/>
不可不精思而深省也且陛下固知節情欲之流以保<lb/>
<pb n="KR2f0039_WYG_005-18a"/>
天和持儆戒之念以彌徳性矣天下咸以是賀陛下臣<lb/>
則未敢以為慶也譬彼蔓草暫爾芟薙春陽一轉芃然<lb/>
復生何則元有蔓草之根固與無宿根者不同也泛觀<lb/>
天壤之間嘉禾與蔓草同受一氣而不能兩立嘉禾茂<lb/>
則蔓草不殖蔓草榮則嘉禾必枯反此理以觀此身物<lb/>
欲之根不去則性命之基不牢性命之基欲牢則物欲<lb/>
之根當絶隂陽消長之理斷斷乎有不可誣者而况女<lb/>
徳無極易以溺人剛制于酒克終實難尤陛下所宜兢<lb/>
<pb n="KR2f0039_WYG_005-18b"/>
兢戒謹也陛下固知體恤民情而不至積怨讟之釁存<lb/>
心仁厚而未嘗萌嗜殺之念矣天下咸以是賀陛下臣<lb/>
亦未敢以為慶也數年以来江湖閩浙寇亂交作吾民<lb/>
死於征歛死於徭戍死於兵革否則死於饑荒者何可<lb/>
數計重以楮令日變物價日增民生無聊怨讟並起昨<lb/>
者中原有可乗之會臣下獻規恢之筞淮襄困於餽餫<lb/>
百姓踣於道塗偏師輕動棄甲而復然則陛下雖不疲<lb/>
民力以召怨而民力至今日而竭陛下雖無嗜殺人之<lb/>
<pb n="KR2f0039_WYG_005-19a"/>
念而民命至今日而殘孟軻有言殺人以梃與刄有以<lb/>
異乎無以異也以刄與政有以異乎無以異也陛下心<lb/>
甚仁於百姓而百姓怨乃歸於陛下凡無辜而死者雖<lb/>
非陛下殺之猶陛下殺之也無逸之終篇論哲王聞小<lb/>
人之怨詈則皇自敬徳大哉敬乎敬心常存必不溺於<lb/>
情欲必不移於玩好必不勞民必不佳兵天下欣然戴<lb/>
之為君而又何怨之有不然兢業一或少懈邪僻乗間<lb/>
而入侈心虐政㨗出無端其極也民咨胥怨怨之不已<lb/>
<pb n="KR2f0039_WYG_005-19b"/>
至于詈詈之不已至于詛詛騰於萬口怨萃於一人故<lb/>
周公痛切而言曰怨有同是叢于厥身此怨不歸於他<lb/>
人而身實當之然則人怨乃移為已怨禍人乃所以自<lb/>
禍也勢一至此雖欲長享天禄以綿無疆之休其可得<lb/>
乎且夫逸欲之極至於輕殺而原其根本則始於一念<lb/>
盖一念喜功伏藏于中始若甚㣲炎炎不已易以滋熾<lb/>
及兵端一啟小不如意則遽斂而藏之夫斂之固是也<lb/>
然卧薪嘗膽果為何事敵國外患所以進徳又豈容信<lb/>
<pb n="KR2f0039_WYG_005-20a"/>
甘言而弛武備乎臣恐前日之輕舉與今日之宴安其<lb/>
為逸一也抑臣又聞勤者逸之對也人皆知勤之為無<lb/>
逸而不知徒勤亦逸也秦皇之程書隋文之傳餐乃叢<lb/>
脞非無逸也正使日御經帷親近儒生若可以言勤矣<lb/>
然耳聽經訓而身不行焉則雖勤亦逸耳是故專心致<lb/>
志自彊不息是謂無逸聽之必行行之必力是謂無逸<lb/>
出而與講讀相親是心也入而與妃嬪相處亦是心也<lb/>
治朝聽政之時是心也燕朝便坐之時亦是心也無作<lb/>
<pb n="KR2f0039_WYG_005-20b"/>
輟無暴寒是謂無逸斯道也在大易謂之生生在魯論<lb/>
謂之仁夀斯須放逸則生理息一念間斷則仁夀虧甚<lb/>
可畏也甚可懼也周公所以保護成王至于夀考者正<lb/>
以元老大臣其責切巳故耳陛下可不深念於此哉臣<lb/>
曩者將指江東因辛卯鬱攸之後嘗瀝忱悃力言逸欲<lb/>
之害時朝廷以言為諱抱此孤忠無階得達今公道開<lb/>
眀樂受忠言臣敢復以此説一悟聖聦惟陛下財幸<lb/>
甫又上直前劄子曰臣猥以庸虚疊膺誤渥擢司記注<lb/>
<pb n="KR2f0039_WYG_005-21a"/>
直前奏事職也今事之當言者奚止一端陛下樂受盡<lb/>
言不以犯顔為罪臣其敢茍為緘黙以上負明天子知<lb/>
遇哉臣近者宻侍經帷因論聖人之剛徳嘗啟奏陛下<lb/>
剛之一字最切於陛下之身羣臣言剛徳者多矣而實<lb/>
未識所謂真剛也孔子曰吾未見剛者或以申棖為對<lb/>
子曰棖也慾焉得剛夫剛與慾似非對也而孔子必對<lb/>
言之者盖有慾則我為物役無慾則我能役物我能役<lb/>
物非真剛乎有慾則私意横生無慾則與天為徒與天<lb/>
<pb n="KR2f0039_WYG_005-21b"/>
為徒非真剛乎大易所謂剛健中正純粹精者此也<lb/>
中庸所謂發强剛毅足以有執者此也有毫髮之私<lb/>
喜私怒則䑕隙由此開有纎微之旁蹊曲徑則蟻<lb/>
穴由此啟是故懲忿窒慾謂之真剛克巳復禮謂之真<lb/>
剛漢高祖唐太宗非無英明雄武之略然君子不敢以<lb/>
真剛許之者正以其不知帝王宅心宻察之功而害吾<lb/>
之剛徳者多也元帝牽制文義優游不斷而漢業以衰<lb/>
文宗虚懐聽納不能堅決而唐室不振嗚呼惟辟作福<lb/>
<pb n="KR2f0039_WYG_005-22a"/>
作威何所拘牽而無斷人主天下利勢何事遲回而不<lb/>
決誠以為不斷耶可恭顯之奏而殺望之斥堪猛更生<lb/>
者又何其斷歟不斷於去佞而反斷於去賢此漢之所<lb/>
以衰也誠以為不決耶擯李徳裕之黨黜李石於逺外<lb/>
者又何其決歟不決於逐小人而反決於逐君子此唐<lb/>
之所以不振也夫元帝文宗天資仁厚之主也親近儒<lb/>
生之主也剛徳不足卒至大弊而當時之臣又無以真<lb/>
剛之説啟沃上心者二君自視吾之資禀決不足以望<lb/>
<pb n="KR2f0039_WYG_005-22b"/>
髙帝太宗則寧守吾之仁厚喜儒不至於失故歩耳特<lb/>
不知人主宰制四海運動六合豈區區仁厚喜儒所可<lb/>
辦哉是必有真剛之徳而後可也仰惟陛下聦明天錫<lb/>
問學日新真剛之徳固已得之聖心矣夫藴於中必發<lb/>
於外陛下果有真剛之徳則政事施設之間必有不可<lb/>
掩者何為乎闇焉而未彰也陛下豈以發號出令率意<lb/>
輕變以是為剛乎此似剛而非真剛也且今日至大至<lb/>
急之務有二曰楮弊也邊事也陛下雖弊弊焉日夜以<lb/>
<pb n="KR2f0039_WYG_005-23a"/>
為憂而筭計見効迄無秋毫之功者臣以為皆由陛下<lb/>
剛徳之未充耳誠使剛徳見於節浮費則凡宫闈之用<lb/>
度近臣之錫賚冗官冗吏之蠶食自今以始痛加裁抑<lb/>
推此以行於州縣則所省之費皆可以助收楮之用矣<lb/>
今乃以節用為老生之常談悠悠嵗月茍且因循終不<lb/>
忍大有所損以示吾刻苦警勵之意真剛固如是乎剛<lb/>
徳見於懲贓吏則取二三十年以来蠧國害民之人富<lb/>
藏於私者盡歸之於公毁家紓國自古有之明白洞達<lb/>
<pb n="KR2f0039_WYG_005-23b"/>
務在必行則皆可以佐收楮之用矣今乃僅因人言略<lb/>
加發摘罪大罰輕輿論未快陛下方且回旋曲折依違<lb/>
掩覆已發之贓既如是而未發者厚積深鐍偃然安享<lb/>
陛下悉置之不問是前日縱其為國之賊而今日又教<lb/>
之不體國也真剛固如是乎剛徳見於核軍政則邊境<lb/>
之事所合大加捜校某處新疆失守某處戍兵損折某<lb/>
處招人填補兵糧元計若干減省若干新招贍給若干<lb/>
盡吐事實毫髮無隠而不然者顯寘之罰今乃諱敗遂<lb/>
<pb n="KR2f0039_WYG_005-24a"/>
非不以實聞生劵利贏缺額不補陛下眀知其欺罔未<lb/>
嘗一加黜責真剛固如是乎剛徳見於擇帥權則堂堂<lb/>
中國豈無至公血誠沈幾多智之士足以當閫外之寄<lb/>
今焉淮襄制垣不聞虗心無我收羅俊彦以資幕畫又<lb/>
不聞深謀逺計保境安民以圖後効精神困於挫衂之<lb/>
餘智勇竭於耗散之後至於分閫㳂江者兩淮事勢不<lb/>
相統屬下多矛盾之見上無調一之筞平居尚有違異<lb/>
緩急何以得力自古用人必先儲代今未用者謂其局<lb/>
<pb n="KR2f0039_WYG_005-24b"/>
生而非老手巳試者雖云局熟而又罔功邊遽日聞敵<lb/>
情叵測卧薪嘗膽合智倂力猶懼不足陛下乃宴安暇<lb/>
裕如平時真剛固如是乎陛下自更大化動以漢宣總<lb/>
核名實為比臣竊觀陛下徒有慕漢宣厲精為治之名<lb/>
而乃墮於元帝文宗柔弱不振之失是以擇善固執未<lb/>
有堅定之力聽言納諫未有果決之操剛徳不競意愛<lb/>
少偏潜窺於杳㝠之中旁睨於幾㣲之際希求御札浸<lb/>
開竊弄之門慿恃寵恩將有履霜之漸陛下勿謂吾之<lb/>
<pb n="KR2f0039_WYG_005-25a"/>
聦明自足洞照而不必過慮也罅隙一開皆害剛之斧<lb/>
損徳之蠧也臣恐日積月累浸滛不已勸陛下以所當<lb/>
為者則蓄縮而有待賛陛下以非所當為者則果斷而<lb/>
必行何則主宰不定意向易移其弊必至此耳古語曰<lb/>
不見其形願察其景今陛下剛徳之未充是必有隂受<lb/>
其病者而陛下特未之覺耳因景知形防㣲杜漸勿使<lb/>
之彰著則善矣真剛在心不在力養剛以漸不以暴撫<lb/>
劒疾視匹夫之勇一鼓作氣再則易衰夫惟奮以大勇<lb/>
<pb n="KR2f0039_WYG_005-25b"/>
而又有積習涵養之功則剛徳塞天地矣陛下有堯舜<lb/>
之資而甘與漢元帝唐文宗伍此臣所以憤懣不快而<lb/>
欲一吐其愚也狂僣妄言罪當萬死惟陛下財赦<lb/>
甫為中書舍人又上内引劄子曰臣猥以踈庸誤䝉收<lb/>
召寵光狎至感深涕零自惟蒲栁弱質早衰多病洊布<lb/>
忱悃竟閟俞音然而葵藿傾陽寸心炯炯儻終於辭避<lb/>
非陛下負臣而臣實負陛下矣是以勉策疲駑祇服明<lb/>
命幸借玉階方寸地輙攄管見少裨萬分願賜垂聽臣<lb/>
<pb n="KR2f0039_WYG_005-26a"/>
仰惟陛下聰明天縱勇智天錫心源昭徹時㡬洞見亦<lb/>
嘗深思而黙省乎夫莫尊乎天矣其喜説其威怒陛下<lb/>
所以知之者非心歟莫幽乎鬼神矣其肸蠁其怨恫陛<lb/>
下所以知之者非心歟莫嚴乎祖廟矣其安樂其憂悲<lb/>
陛下所以知之者非心歟方此心之未與物交也湛然<lb/>
清明寂然静止及其既交於是喜怒哀樂生焉然而時<lb/>
值乎艱危事遭乎變故喜樂未見而哀怒先形繼天為<lb/>
子而天心未契也主祭百神而神心未格也受列聖之<lb/>
<pb n="KR2f0039_WYG_005-26b"/>
付託而列聖之心未慰也則為之戚焉赧焉慄慄焉而<lb/>
加以羽檄交馳邊塵暗矣士馬物故䘮師聞矣孤人之<lb/>
子寡人之婦哭聲震野矣仰籲蒼穹邈焉弗聞禱爾于<lb/>
上下神祇渺不可測率前人有指疆土又岌岌乎不可<lb/>
保也而法家拂士方且日以危急痛切之辭交進乎吾<lb/>
前則愈為之震惕震惕未已消沮繼之當是之時此心<lb/>
之清明静止者亂矣於是乎柔媚之人乗其㡬而入之<lb/>
曰是適然爾且将安堵也否則曰天數有定非人力可<lb/>
<pb n="KR2f0039_WYG_005-27a"/>
與也又否則曰責在臣下不必過憂也夫以前日法家拂士<lb/>
之言如彼而今也柔媚之言乃如此於是乎疑慮頓釋憂懐<lb/>
遽紓邊塵若不見䘮師若不知哭聲若不聞嗚呼外境固迷<lb/>
也内心之炳炳者其可欺哉惟其不可欺烏知不飜然悔悟<lb/>
躍然奮發耶孔子曰操則存舎則亡出入無時莫知其鄉惟<lb/>
心之謂歟噫是正操舎存亡之機也此念一囘宜深懲既往<lb/>
之咎親鯁直而斥柔佞可也未㡬而處逆境為甚艱反思順<lb/>
境之可喜而又適㑹夫敵騎暫退羽書暫稀果以為天助神<lb/>
<pb n="KR2f0039_WYG_005-27b"/>
佑也雖明知秋髙馬肥指期非逺而敵去則舞偷安目前<lb/>
又将曰今者不樂日月其除矣於是震惕轉而為喜幸消<lb/>
沮易而為縱肆何飜覆之甚耶夫始之震惕消沮今之喜<lb/>
幸縱肆不過隨勢急緩而為之變遷皆非本心之正也陛<lb/>
下何不奮乾剛之勇充離照之明自覺悟於心曰嗜欲<lb/>
之娛何能解憂宴安之懐何足為樂徒使我獲戾于天于<lb/>
神于宗廟而不得一日暫安今将清其天君盡更前轍則<lb/>
必屏嗜欲懲宴安而吾身始立於無過之地則必察民<lb/>
<pb n="KR2f0039_WYG_005-28a"/>
瘼決壅蔽而天下無異乎戸庭之間然後命股肱大臣<lb/>
曰國勢蹙矣危機迫矣凡可以拯救生靈迓續天命者<lb/>
汝其開誠布公汲汲圖之又命諫臣曰朕躬有過汝其<lb/>
盡規臣有佞邪汝其極言此何如時而尚可有所諱避<lb/>
乎又命將帥邊臣曰凡兵之失利者汝其察夷傷勞呻<lb/>
吟慰安其父母妻子不幸而殁于陳者告于上而厚矜<lb/>
恤之其忠烈之章章者朝廷亟官其子若孫而旌異之<lb/>
大信昭布決不失言如此則天地宗廟必能察陛下之<lb/>
<pb n="KR2f0039_WYG_005-28b"/>
心豈不隂相嘿佑轉災為祥乎四方忠臣義士必能信<lb/>
陛下之心豈不感激奮厲捐軀報國乎理亂安危之機<lb/>
特在陛下方寸間耳臣不敢毛舉庶事而獨論心源者<lb/>
盖以陛下之心清明静止則必知疾痛痒疴必通闗節<lb/>
脉悼邊甿之塗炭憤國歩之多艱自能惡㫖酒如大禹<lb/>
自能不邇聲色如成湯自能衣大布冠大帛如興衛之<lb/>
文公自能坐卧仰瞻飲食嘗膽如報吳之勾踐轉危為<lb/>
安易亡為存有不難者不然中外之事可為痛哭流涕<lb/>
<pb n="KR2f0039_WYG_005-29a"/>
者豈易枚數哉詩云我瞻四方蹙蹙靡所騁陛下之憂<lb/>
臣之憂也陛下之辱臣之辱也主憂臣辱主辱臣死臣<lb/>
固不惜一死而惜不以一疏悟陛下乎臣學淺識闇所<lb/>
言樸直然區區忠赤粗得吐露陛下儻恕其狂斐而加<lb/>
采擇焉豈惟㣲臣之幸實宗社生靈之幸<lb/>
甫為兵部侍郎又上内引劄子曰臣迂疎樸野投迹山<lb/>
林自知無補於當世陛下洊加趣召臣前後控免屢矣<lb/>
而陛下迄不俞所請者豈以㣲忠粗有可采耶今兹勉<lb/>
<pb n="KR2f0039_WYG_005-29b"/>
䇿羸軀復覲清光亦願一吐真忱圖報陛下萬分一耳<lb/>
臣聞激烈而言天下事固臣子愛君之忠涕泣而言天<lb/>
下事尤臣子忠愛之切何則居安而思危處存而懼亡<lb/>
慨然為激烈之論以聳動人主之聽是固可以言忠矣<lb/>
乃若危中求安亡中圖存當事勢蹙迫之際而祈哀請<lb/>
命於君父惟有涕泣而道之耳又何止激烈言之而已<lb/>
哉厥今江潮暴涌蕩陵我都邑旱魃遺虐勦絶我民命<lb/>
内則楮幣蝕其心腹外則強韃剥其四肢危亡之禍近<lb/>
<pb n="KR2f0039_WYG_005-30a"/>
在旦夕陛下何為不一省悟乎夫憂慮切而後戒懼深<lb/>
警策至而後悔艾力臣敢涕泣以二語為陛下獻一曰<lb/>
秉一徳二曰塞邪徑而究其所以行此二語者則在陛<lb/>
下真知省悟而已何謂秉一徳臣聞終始不變之謂一<lb/>
表裏無二之謂一當昕朝臨莅之時雖儼乎其齊莊及<lb/>
内庭邃宻之地或弛然而縱肆則不可以言一徳矣陛<lb/>
下靜觀黙察内隠諸心吾之徳一乎否乎聽治朝而百<lb/>
辟聳瞻御經幄而儒生欵接當此之時求一言之誤一<lb/>
<pb n="KR2f0039_WYG_005-30b"/>
動之愆無有也及退而自便其私敬心一懈純徳或虧<lb/>
陛下曷為至於此哉盖所以潜移陛下之心者多矣何<lb/>
則燕處之際娱恱耳目者聲色爾奔走後先者便嬖爾<lb/>
是皆順我者也皆求媚乎我者也四方有敗彼則掩覆<lb/>
天顔未懌彼則寛譬誘於易入動於可喜湛溺其中迷<lb/>
不自覺視治朝經幄夐然不侔矣陛下博覽古昔洞見<lb/>
成敗戒謹恐懼者國未有不治荒滛逸豫者國未有不<lb/>
亂獨柰何不審所決擇而反至於與亂同事乎陛下豈<lb/>
<pb n="KR2f0039_WYG_005-31a"/>
以禁嚴之地設有過言過行人莫予知耶潜雖伏矣亦<lb/>
孔之昭鼓鐘于宫聲聞于外是烏可欺哉陛下縱自欺<lb/>
奈蒼蒼在上林林在下者何臣所以涕泣妄言陛下未<lb/>
能消天變孚民聽服逺夷者皆秉徳不一之所致也何<lb/>
謂塞邪徑臣聞以義交者為正路以利合者為邪徑正<lb/>
路迂而易壅邪徑捷而易趨為人主者躬帥以正誰敢<lb/>
不正其有稍趨於邪者痛懲而力遏之天下悚然知邪<lb/>
徑之不可由其背邪向正也決矣今陛下不謹幾㣲邪<lb/>
<pb n="KR2f0039_WYG_005-31b"/>
正雜揉旁蹊曲徑其隙漸開宫掖之祕近習之䙝稍有<lb/>
一隙則寡廉鮮耻者羣起而赴之紛紛多門不可悉數<lb/>
大凡公則必正私則必邪當今之時自上及下由中及<lb/>
外習以成風牢不可觧一言以蔽之曰私而已請託以<lb/>
私而行賄賂以私而成黨與以私而固恩怨以私而報<lb/>
官爵以私而攫權勢以私而傾私意之萌陛下既有以<lb/>
啟之私意之極陛下又從而養成之臣来自草野側聞<lb/>
邇日邪徑之開難以枚舉其甚不忍聞者且至於累陛<lb/>
<pb n="KR2f0039_WYG_005-32a"/>
下之聖徳矣夫私意勝則利心動利心熾則邪徑多邪<lb/>
多而正少則導諛迎合者日至而忠言讜論落落乎難<lb/>
合矣其極也不止於難合將反為邪所勝而正論愈榛<lb/>
蕪矣其何以為國乎將見寖㣲寖滅蒼蒼者愈怒林林<lb/>
者愈怨而陛下孤立於上其為憂懼又不止如今日矣<lb/>
臣所以涕泣妄言陛下未能消天變孚民聽服逺夷者<lb/>
又皆邪徑未塞之所致也夫此二説其實一原果能秉<lb/>
一徳則邪徑有可窒之漸茍不窒邪徑則反至於累吾<lb/>
<pb n="KR2f0039_WYG_005-32b"/>
之一徳故曰惟在陛下真知省悟而已臣曩侍經帷屢<lb/>
陳懇欵嘗進心本不動之説而陛下欣然嘉納且有學<lb/>
者之褒今復以省悟之說啟陛下陛下試思省悟者誰<lb/>
歟不知省悟者又誰歟豁然明白了無凝滯此正陛下<lb/>
之本心也即此本心坐照是非的然知夫宴安之必為<lb/>
鴆毒美疢之不如藥石凡以甘言蠱我以逸樂投我者<lb/>
彼皆自為富貴地耳一中其計於彼則利於我何益及<lb/>
夫危亡之迫乎其後自詒伊戚誰復分憂陛下省悟及<lb/>
<pb n="KR2f0039_WYG_005-33a"/>
此則知一徳果不可以不秉邪徑果不可以不塞也昭<lb/>
昭矣雖然今當拯溺捄焚之時他無良策而獨持省悟<lb/>
之説毋乃迂乎曰人之未省悟也猶醉之未醒夣之未<lb/>
覺雖有良策亦安所施一省悟則醒矣覺矣良策乃可<lb/>
得而施矣然則目前之事姑聽其自敗自壊必待省悟<lb/>
而後救之乎曰隨事而救之不過一事而止耳今日衆<lb/>
弊膠轕禍亂方興何可以一事盡借使一害僅去一害<lb/>
又生源源方来夫豈智力之所能勝故莫若大正其本<lb/>
<pb n="KR2f0039_WYG_005-33b"/>
盡悟前非而今而後奮乾剛之勇毅然不屈於物欲開<lb/>
衆正之門確乎不牽於私意勿置其身於安平逸樂之<lb/>
地而常納其身於憂危恐懼之中念祖宗凜凛在天之<lb/>
靈則為之長慮而却顧懼國家岌岌不可保之業則為<lb/>
之痛心而疾首覩萬姓將有淪胥阽亡之憂則為之食<lb/>
不下咽寢不安席罪已有真切之意格天非虚偽之為<lb/>
薄海内外皆知陛下昭然此心對越上帝然後大勢可<lb/>
回大業可固非獨可以處暇也雖急而無以異乎暇之<lb/>
<pb n="KR2f0039_WYG_005-34a"/>
整非獨可以履常也雖變而無以異乎常之安此豈非<lb/>
一日省悟之機乎不然天下之事殆未可知而臣之涕<lb/>
泣恐未有已也披瀝忠肝不敢累牘惟陛下㽞神<lb/>
甫又進故事曰漢元帝永光五年太子少傅匡衡上疏<lb/>
曰臣聞治亂安危之機在乎審所用心傳曰審好惡理<lb/>
情性而王道畢矣治性之道必審已之所有餘而強其<lb/>
所不足盖聦明疏通者戒於太察寡聞少見者戒於壅<lb/>
蔽勇猛剛强者戒於太暴仁愛温良者戒於無斷湛静<lb/>
<pb n="KR2f0039_WYG_005-34b"/>
安舒者戒於後時廣心浩大者戒於遺忘必審已之所<lb/>
當戒而齊之以義然後中和之化應而巧偽之徒不敢<lb/>
比周而望進惟陛下戒所以崇聖徳<lb/>
　臣觀匡衡所陳其戒雖有六而切於漢元帝之身者<lb/>
　二條而已一曰無斷二曰後時盖元帝之天資仁愛<lb/>
　温良者也湛静安舒者也仁愛温良者乏剛明果斷<lb/>
　之操湛靜安舒者無奮迅振作之風遂使賢否混淆<lb/>
　邪正雜揉漢業之衰端由於此衡不能挈此二戒懇<lb/>
<pb n="KR2f0039_WYG_005-35a"/>
　切言之使元帝豁然感悟改過遷善而乃混於六條<lb/>
　之中以聽人主自擇衡亦不善於格君矣當是時貢<lb/>
　禹之徒不力救優柔之失而徒以甘言游辭求合主<lb/>
　意此固不忠之甚者劉向上疏慷慨激切其言曰執<lb/>
　狐疑之心者来讒賊之口持不斷之意者開羣枉之<lb/>
　門可謂深中膏肓之病矣然亦有遺憾焉孟軻曰人<lb/>
　不足與適也政不足與間也惟大人為能格君心之<lb/>
　非君仁莫不仁君義莫不義一正君而國定矣當元<lb/>
<pb n="KR2f0039_WYG_005-35b"/>
　帝時筦中書典樞機者其人其政大略可覩然奚必<lb/>
　屑屑然較勝負於此哉君心之本原未正而欲挽回<lb/>
　於末流固宜憂乎其甚難也獨匡衡能從其用心治<lb/>
　性而箴之然所言駁而未純泛而不力嗚呼漢儒病<lb/>
　在不學耳使果有孟軻之學何患不能正君而國定<lb/>
　哉匡衡劉向號為名儒卒不能究格心之業使天下<lb/>
　謂儒無益於人之國儒果無益於國耶讀史至此為<lb/>
　之掩巻三嘆<lb/>
<pb n="KR2f0039_WYG_005-36a"/>
嘉熈二年校書郎徐元杰上奏曰臣嘗讀易於否泰剥<lb/>
復而知天下之理無有終窮剥極則必復否極則必泰<lb/>
一陽兆於復此生生之基也進則可以為三陽之泰矣<lb/>
人主為天地立心觀否剥巳極之象將以新世道復泰<lb/>
之生意在乎反諸一心體復之義而已故有一身之生<lb/>
意則一身泰有國家之生意則國家泰有天下之生意<lb/>
則天下泰反是則剥與否而已兹非交通為泰之難不<lb/>
逺而復之難也人主患不知復爾知復則隨寓隨覺有<lb/>
<pb n="KR2f0039_WYG_005-36b"/>
自新之功不知復則隨覺隨泯有自暴之累秦穆殽陵<lb/>
之歸受責如流此過而能復者也漢武末年之詔深咎<lb/>
既往此迷而能復者也梁陳隋唐之君覩變異而不悟<lb/>
縱佚遊而不悔終於迷復敗亡而已然則處否剥之世<lb/>
有能自反而復則君徳生生日新之美即天地生生日<lb/>
新之功致泰之道其在是乎恭惟皇帝陛下以仁聖之<lb/>
姿撫艱難之運自其緝熈聖學玩易知幾謂宜致天地<lb/>
之泰無難矣然端平新政初心清明不逺而復生意將<lb/>
<pb n="KR2f0039_WYG_005-37a"/>
新此一機也失之名更化而實未嘗更化嘉熈以来容<lb/>
養善念端復無悔生意又新此一機也失之於始玩變<lb/>
而終未能消變激而為慓韃之禍泄而為非時之雷溢<lb/>
而為水旱日星之咎民物以是而消圮上下以是而扞<lb/>
格天地剥否之象至此極矣然天下無終極之理君徳<lb/>
不可無自反之忱苞桑之戒不嚴不足以致休否之吉<lb/>
貫魚之寵不察不足以逺剥近之災陛下悔悟之機屢<lb/>
動而屢窒得非自反之未至復徳之生意猶有未新者<lb/>
<pb n="KR2f0039_WYG_005-37b"/>
乎壬午之風陛下之法家拂士也夫以恐懼修省方嚴<lb/>
於避殿求言之時而火星失度且有㦸氣是天心仁愛<lb/>
之意其有加無已又如此則陛下夙夜畏威以祈天永<lb/>
命者當何時而可已哉天亦念斯世否剥之極開一綫<lb/>
之生意者在陛下然則轉一世之剥為一陽之復新一<lb/>
陽之復為三陽之泰其機在聖心而已今也人臣愛君<lb/>
請御正殿至再至三陛下勉而從之此正朝廷清明之<lb/>
機開世道以復泰之日也非徒曰復新御朝之禮而已<lb/>
<pb n="KR2f0039_WYG_005-38a"/>
陛下勿憂世道之泰為難當憂天理之復為難進濳陽<lb/>
之剛則陽明勝而徳性用者不可不充也消外隂之柔<lb/>
則隂濁勝而物慾行者不可不窒也以孔門之克已復<lb/>
禮者求之凡便安順適意欲好樂皆已也必剛以克之<lb/>
而後欲盡而禮復矣以視聽言動之勿非禮者求之則<lb/>
凡隠㣲之差形似之妄皆非也必明以辯之而後非禁<lb/>
而禮復矣由乎中而應乎外制於外所以養其中陛下<lb/>
以臨朝之清明玩不逺而復之義持之以克已之勇自<lb/>
<pb n="KR2f0039_WYG_005-38b"/>
身而家自家而國自國而天下無往而不求為生意之<lb/>
充則世道復泰舉無難矣何以言之惡㫖好善此一身<lb/>
之生意也臣竊覩陛下臨朝之詔有曰惟知菲食何暇<lb/>
嗜音臣子聳聞莫不以謂自斯言充之清明在躬志氣<lb/>
如神何往而不為修身之泰然賔筵惟戒媟近侍僕罔<lb/>
匪正人得無有所當檢柅益為聖徳之謹者乎防㣲杜<lb/>
漸此一家之生意也臣嘗側聞陛下臨朝之旦嘗曰戚<lb/>
里予郡易啟私恩中外驩傳莫不謂自斯心充之糾禁<lb/>
<pb n="KR2f0039_WYG_005-39a"/>
内謹政無多門何往而不為齊家之泰然蠧冗每難盡<lb/>
窒狐社率多虚附得無有所當警飭益為命令之嚴者<lb/>
乎黜陟有序此一國之生意也陛下臨朝而率作凡差<lb/>
除進擬職所當遷亦莫不曲致其謹小大聳聞以謂自<lb/>
此意充之上盡道揆下盡法守何往而不為治國之泰<lb/>
然用賢轉石去佞拔山箴切上身詆及宫禁或有恚憤<lb/>
於導人使諫之後是豈容不以正論元氣公道命脉益<lb/>
為之扶植者乎備禦有經天下之生意也陛下臨朝而<lb/>
<pb n="KR2f0039_WYG_005-39b"/>
憂顧以淮右封部盡𨽻督閫將以一其事任中外驩傳<lb/>
以謂自此見充之舉措得宜而人心服城守相接而敵<lb/>
騎擒又將何往而不為天下之泰然淮冦方掠憂重石<lb/>
城西蜀未平難置度外況乎東西猶有治水鄰壑之疑<lb/>
是豈容不以同舟遇風叶力共濟者益為之戒諭者乎<lb/>
夫以陛下復徳美意一旦發動其機如此則陽明之生<lb/>
駸駸不已轉斯世否剥而復泰之此陛下所能為而不<lb/>
容不勉而為之者昔董仲舒論災異警懼以為自非大無<lb/>
<pb n="KR2f0039_WYG_005-40a"/>
道之世天盡欲扶持而安全之必繼之曰在勉强而已<lb/>
勉强行道則徳日起而大有功此陛下所當深體進夫<lb/>
克已復徳之誠求以無媿乎上天仁愛之本心則天下<lb/>
國家之泰未有不自勉强充之是又愚臣之所惓惓也<lb/>
雖然陛下反復為本固所以致泰也臣嘗觀剥復否泰<lb/>
之機其所以然者君子小人實為之陛下燕閒玩易之<lb/>
頃亦嘗於君子小人消長之際而深長思乎曰泰曰否<lb/>
上下之志交與不交同與不同而已善處否者有傾否<lb/>
<pb n="KR2f0039_WYG_005-40b"/>
之喜不善處泰者有復隍之憂其機至可畏也處剥之<lb/>
勢君子得輿尚為小人之剥廬而況於剥床以膚魚肉<lb/>
生靈者哉至於處復之時聖人不言君子而言朋来無<lb/>
咎正以世道一綫之生意在此故潜来君子之朋僅曰<lb/>
無咎而已盖有意君子之道長也然則人主因天理之<lb/>
復開世道之泰又非九二大臣叶賛不能也故自天子<lb/>
至于大臣壹是皆以克已復禮為本今陛下克已無我<lb/>
尊禮大臣盖亦閔世否剥求以為復泰之圗大臣包荒<lb/>
<pb n="KR2f0039_WYG_005-41a"/>
慮逺固無一日不為天下計抑馮河有勇朋亡得中相<lb/>
與叶賛陛下基泰之道者尤不容不重用其心也昔諸<lb/>
葛亮曰宫府當為一體<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>罰不宜異同親賢臣逺小人<lb/>
此先漢所以興隆也繼今陛下惟日與二三大臣致謹<lb/>
其所以興隆之本自一差擢之謹等而上之凡一命令<lb/>
凡一黜陟無往而不以公天下為心於陽明必極其充<lb/>
於隂欲必嚴其窒則天地生生之意當亦無往而不普<lb/>
而況右揆久虚論相者陛下之職也曩者更化之初輕<lb/>
<pb n="KR2f0039_WYG_005-41b"/>
用此職開邊之禍猶未歇也今不可以復輕矣世道存<lb/>
亡之決在此一舉臣願陛下宵衣旰食黙祈於上天之<lb/>
公非耆艾骨鯁足以負荷斯世者不以輕畀而又博參<lb/>
中外之情以决之一皆出於天命有徳而無私如是則<lb/>
天佑賢佐叶濟中興開之以朋来無咎進之於茅茹彚<lb/>
征基世道以復泰之運或者猶可及也常人之見見於<lb/>
已形識者之見見於未形自其見於已形言之上而天<lb/>
變之未弭下而邊患之未平凡世道否剥之可為痛哭<lb/>
<pb n="KR2f0039_WYG_005-42a"/>
又有如賈誼所謂難徧以疏舉者臣積忱竭慮思以轉<lb/>
移機括感悟聖心惟自其未形者而圖之故願陛下靜<lb/>
觀否泰剥復之幾益謹諸聖心而求所以為輔相裁成<lb/>
之道庶乎可以感悦人心迓續天命上以重一祖十二<lb/>
宗之付託下以繫四海億兆生靈之愛戴則天地復泰<lb/>
之象不在天地而在陛下方寸中矣臣狂瞽末學初對<lb/>
清光猥䙝縷陳冒犯天聽罪當萬死惟陛下裁赦之<lb/>
元杰又奏曰臣惓惓孤忠既以天理之復為世道之泰<lb/>
<pb n="KR2f0039_WYG_005-42b"/>
投忱君父矣臣又私切有感焉夫邊患莫慘於今日故<lb/>
天變莫稠於今日陛下克謹天戒有感必通宜矣邇者<lb/>
太白經天流星隕晝質之占象皆非細故此必猶有應<lb/>
天以實而未盡舉行者也昔伊尹耻其君不及堯舜孟<lb/>
子非堯舜之道不敢陳於王前臣戴陛下天地罔極之<lb/>
恩方待對也蚤夜齋栗如對上帝曷敢隠情惜已退有<lb/>
後言故兹瀝忱略述帝道冀以感悟萬分之一惟陛下<lb/>
力行好事無往不盡而後可以回天心之悔禍昔舜伐<lb/>
<pb n="KR2f0039_WYG_005-43a"/>
苗之師以禹誓衆無不一乃心力三旬之逆猶不免焉<lb/>
盖書者記事之史也當時所載如此則苗之為害可知<lb/>
益之賛禹乃曰惟徳動天無逺弗屆繼之以謙益滿損<lb/>
時乃天道之言至又推本於帝初歴山之號泣旻天瞽<lb/>
亦允若益豈為是緩而不切之言哉其意若曰格有苗<lb/>
易格旻天難格旻天易格傲象難象至不仁親愛無已<lb/>
是於其所難格者格之矣當時誕敷文徳之實皆自其<lb/>
天理中發之此所以至諴感神天為之動苗亦以格也<lb/>
<pb n="KR2f0039_WYG_005-43b"/>
陛下聦明濬哲稽古如舜舉天下仰之如父母今也覩<lb/>
天變之狎至悵邊好之未通固欲以反求其躬行内修<lb/>
其政事此盖有所不容緩者然臣謂舉繁縟不足以格<lb/>
天變之弭惟盡人事則不期而自弭殫計力不足以結<lb/>
邊好之和惟回天意則有感而自和故言善則星舍有<lb/>
潜回之機家和則狄輩亦豈得而至為今之計莫若充<lb/>
姚虞親愛之心宻加於已復爵之邸崇周家内睦之仁<lb/>
深寓乎無不盡之情酌典禮於遷瘞憫嫠之時施徳澤<lb/>
<pb n="KR2f0039_WYG_005-44a"/>
於昭天漏泉之域使存者有所慰薦往者有所憑依是<lb/>
亦盡人事之一端或者回天意之有所待也曩時儒生<lb/>
忠愛似失之激不惟不足以迎陛下無窮之意反有以<lb/>
惑陛下親愛既往之心然而陛下髙明配天何所不察<lb/>
博厚配地何所不容以御朝清明之初此正復見天地<lb/>
之心之日也新陽生意幽壌如春㝠昧昭蘇氤氲蟠塞<lb/>
天開泰道助者順矣一順舉百順備何憂乎天變何畏<lb/>
於韃酋陛下其深繹之臣螻螘㣲蹤生平無他妄念惟<lb/>
<pb n="KR2f0039_WYG_005-44b"/>
知盡臣子之職為難今叨恩非據得對天日少殫畎畝<lb/>
之忠而後屏處窮閻臣之志願塞矣惟陛下矜察<lb/>
景定四年禮部侍郎牟子才上奏曰臣違逺闕庭凡閲<lb/>
九載中䝉全度獲保山林不自意聖明照知終賜收召<lb/>
遂得復望穆清之光自惟䝉恩至深所當竭忠以報而<lb/>
臣衰病廢學莫效萬分此臣之所愧懼也臣嘗觀先儒<lb/>
朱熹之於孝宗盖自癸未入對首以本然之天理為言<lb/>
辛丑再入又申言之至於戊申之對越八年矣而尤拳<lb/>
<pb n="KR2f0039_WYG_005-45a"/>
拳焉望以天理之純而人欲之盡夫以孝宗聖明二十<lb/>
七年之間熹之效忠者終始不越乎天理之説然後知<lb/>
臣子之愛君惟於閲歴之人而驗其本然之天理而已<lb/>
恭惟陛下聖性髙明聖學緝熈其所用力於天理者久<lb/>
矣臣曩侍經幄親承睿訓固知陛下可以為堯舜可以<lb/>
為湯武而一時諸臣之誤陛下者乃日夜與陛下之理<lb/>
為仇聖心本寅畏也而彼則有逸豫之説聖徳本忠厚<lb/>
也而彼則有刻薄之説聖度本優容也而彼則有譁競<lb/>
<pb n="KR2f0039_WYG_005-45b"/>
之説臣固知陛下本心必不出此而皆諸臣之誤陛下<lb/>
也及一覺悟以之戡難更化定大本不勞餘力皆陛下<lb/>
本心之天理實為之臣益有以騐陛下四十餘年講明<lb/>
之素持循之力懲艾感發之真而諸臣之説終不足以<lb/>
誤陛下也臣忱不佞以為陛下之天理盖至是而始定<lb/>
矣天理人欲介乎毫芒體認難真操持易失而所謂人<lb/>
欲者非必聲色貨利也茍㣲有所係吝微有所壅滯皆<lb/>
足以為本心之累而三者之說每得以乗之此臣熹之<lb/>
<pb n="KR2f0039_WYG_005-46a"/>
所以告孝宗者猶恐其天理之未純人欲之未盡而公<lb/>
私是非邪正咸得以交戰于中也臣切觀陛下自再造<lb/>
以来經理創殘鎮定危疑内而振贍畿輔之水潦外而<lb/>
應酬疆埸之事㑹君臣相與焦勞圖惟者久之而後定<lb/>
其勤盖如此切度聖心固不忍以目前之庶定遽忘前<lb/>
時之克艱而臣愚過計則以為宿憂既弛順境易移不<lb/>
知天將去其疾而俾遂無後憂邪抑順適吾意而或為<lb/>
宴安之鴆毒也故臣願陛下有以全敬畏之本心陛下<lb/>
<pb n="KR2f0039_WYG_005-46b"/>
即位以来恪守家法以禮待士大夫以仁愛百姓不幸<lb/>
小人誤國始用一切以戕其脉夫以法毒天下未有不<lb/>
反中其身者也今既盡反其所為矣譬如人之一身寒<lb/>
邪既去元氣尚虚非養之以粱肉調之以參术不可也<lb/>
謂宜悉取祖宗所以待士愛民祈天永命者循而行之<lb/>
而後可以輯四海安静和平之福而延洪億萬世子孫<lb/>
無疆之休故臣又願陛下有以全忠厚之本心維我祖<lb/>
宗治尚寛厚而公議一脉極力扶持所以振起其頽堕<lb/>
<pb n="KR2f0039_WYG_005-47a"/>
不舉之處而使之無壅底不通之患往者言議之臣指<lb/>
喻時有過當聖度猶見涵容中更積威之餘風采消沮<lb/>
雖或求言之意形於詔㫖而人懲曩禍孰肯盡言言及<lb/>
乗輿尚見優假事闗廊廟忿怒斯形臣恐日往月来遂<lb/>
成風俗非所以養敢言之氣而為國家之福臣益願陛<lb/>
下有以全優容之本心凡是三者皆陛下本然之天理<lb/>
所以旋乾轉坤傾否致泰盖陛下之所嘗實用其力而<lb/>
終頼其力者也故臣納約自牖輙援是以忠益之義而<lb/>
<pb n="KR2f0039_WYG_005-47b"/>
不暇泛及於事物之末惟陛下毋以臣言為迂而幸聽<lb/>
之不勝幸甚<lb/>
理宗嘗視朝謂將作監王應麟曰為學要灼見古人之<lb/>
心應麟對曰嚴恭寅畏不敢怠皇克勤克儉無自縱逸<lb/>
强以馭下制事以斷此古人之心然操舍易忽於眇緜<lb/>
兢業毎忘於遊衍帝嘉納之<lb/>
理宗時秘書郎許應龍上奏曰臣聞國於天地必有與<lb/>
立一曰君徳二曰人心夫天下至大也王業至重也所<lb/>
<pb n="KR2f0039_WYG_005-48a"/>
頼以憑藉而扶持者固亦多術矣而臣獨以君徳人心<lb/>
為先者盖君徳厚薄乃安危之兆人心向背實理亂之<lb/>
基君徳茍正則朝廷清明治功振起於寛厚宏博之中<lb/>
而隠然有不可犯之勢人心茍固則尊君親上如手足<lb/>
之捍頭目雖當危疑緩急之秋亦無觧散動揺之患故<lb/>
古先聖人不慮國勢之不强惟慮已徳之不脩不慮外<lb/>
侮之難禦惟慮人心之未附盖敵國外患何世無之雖<lb/>
虞朝之盛猶有弗率之苗民周治之隆猶有不服之崇<lb/>
<pb n="KR2f0039_WYG_005-48b"/>
國然舜文之心曷嘗以是為患哉文徳之敷民心之洽<lb/>
既足以致風動之休則蠢兹有苗何慮其不格徽猷之<lb/>
徳懐保之恩足以格子来之衆則崇墉言言亦因壘而<lb/>
自降矣漢唐之君雖非帝王比然七制能以公恕統天<lb/>
下而四百年之間舉無二志唐以仁厚結人心雖屢更<lb/>
變故皆不旋踵而定是知君徳人心乃國家之元氣而<lb/>
長治久安未有不本諸此請復以國朝之事明之共惟<lb/>
藝祖立極聖聖相承講學行仁求賢納諫下情通而無<lb/>
<pb n="KR2f0039_WYG_005-49a"/>
壅蔽之患公論伸而絶好惡之偏其正君徳有如此者<lb/>
戒藩侯以撫養厭將臣之殺降緩故縱之誅重誤入之<lb/>
辟蠲河北之鹽寛陜西之稅其結民心有如此者是以<lb/>
朝廷尊安基業鞏固雖澶淵西夏之警智髙鬼章之黠<lb/>
皆隨起隨仆卒晏然而無患是果何以得此哉以兵而<lb/>
言則無大兵威以操制生人之命以刑而言則無深責<lb/>
重罰以禁遏姦宄之心疑若委靡而不振矣而二百餘<lb/>
年之間主威國勢隠如雷霆固若磐石亦惟君徳明於<lb/>
<pb n="KR2f0039_WYG_005-49b"/>
上人心固於下足以消姦邪之萌而杜禍亂之原也陛<lb/>
下纂承丕緒尊奉慈極親近儒生開廣言路聽斷訪問<lb/>
未嘗少懈出入起居罔有不欽皆所以正君徳也大風<lb/>
之變首議蠲免洪水之災倍加賑䘏旌㢘抑貪欲宣徳<lb/>
意赦過宥罪務行寛大皆所以結人心也是宜天地和<lb/>
應雨暘時若年糓順成民生豐裕將以建大政而興太<lb/>
平而疆埸之防猶闗宸慮然大明當天魑魅自伏今聖<lb/>
徳昭明賢才萃聚豈無運籌帷幄以决千里之勝者乎<lb/>
<pb n="KR2f0039_WYG_005-50a"/>
人心愛戴中外和恊豈無賢於長城者為吾之捍禦乎<lb/>
昔裴度言於憲宗之朝謂淮西盪定河北底寧豈朝廷<lb/>
之力能制其命直以區處得宜能服其心耳今日之事<lb/>
苟區處得宜隨機而應變强本而弱支則進退伸縮無<lb/>
不如意尚何外患之足慮哉雖然君徳人心固所以為<lb/>
固國之本而君徳之脩又所以為固人心之本然人心<lb/>
不難固而君徳為易虧苟徳脩於上有加而無已則民<lb/>
戴於下無時而或釋臣願陛下法乾之健體恒之久不<lb/>
<pb n="KR2f0039_WYG_005-50b"/>
以躬行為已至而或怠於力行不以日新為已盛而益<lb/>
期於又新則澤流而益深仁増而益高民之戴徳永永<lb/>
無窮將使外薄四海無思不服國勢尊安猶太山而四<lb/>
維之矣臣不勝拳拳<lb/>
應龍又進故事曰仁宗朝丁度等荅邇英聖門一巻其<lb/>
序曰自古求治之主靡不欲興理道安邦國納忠正退<lb/>
姦邪廣聦明致功業然行此數事在明與剛斷爾明則<lb/>
不惑剛則有執斷則能行總是三者守而勿失非聖人<lb/>
<pb n="KR2f0039_WYG_005-51a"/>
孰能為之司馬光言人君大徳有三曰仁曰明曰武武<lb/>
者非強亢暴戾之謂也惟道所在斷之不疑姦不能惑<lb/>
佞不能移此人君之武也<lb/>
　臣聞﨣﨣雄斷光武所以再造剛明果斷憲宗所以<lb/>
　中興盖天下無不可為之事特患夫人主無獨斷之<lb/>
　明所見苟明是則行之非則違之而不為羣議所惑<lb/>
　用賢則勿貳去邪則勿疑有功則必賞有罪則必罰<lb/>
　振厲奮發凛然有不可犯之勢則令行而禁止利興<lb/>
<pb n="KR2f0039_WYG_005-51b"/>
　而害除顧何事之不可為哉柰何時君世主明不足<lb/>
　以有臨剛不足以有執非不用人而人之賢否莫能<lb/>
　别非不立事而事之是非不能辯故䜛説者得以容<lb/>
　其欺巧言者得以逞其辯悠悠嵗月竟無成緒天下<lb/>
　之治將日趨於委靡而不復振矣吁此丁度所以有<lb/>
　自古致治之主在明與斷之論而司馬光亦曰斷之<lb/>
　不疑則姦不能惑佞不能移者正謂此爾今日緫攬<lb/>
　權綱作新政治切於用賢則旁捜而博采急於求言<lb/>
<pb n="KR2f0039_WYG_005-52a"/>
　則廣覽而兼聽然守邊備塞豈無一定之畫而和戰<lb/>
　之議角立建功立業當有敢為之勇而遲疑之意未<lb/>
　决是以望治雖勤而成效愈邈夫執狐疑之心者来<lb/>
　讒賊之口持不斷之意者開羣枉之門故劉向獻言<lb/>
　於漢而欲其決斷狐疑分别猶豫使是非炳然而後<lb/>
　可以興太平之基者真至當之論也夫所謂斷者非<lb/>
　强明自任之謂也參之以衆論之公酌之以當然之<lb/>
　理是非未明則反覆詰問必求其實若果合宜則守<lb/>
<pb n="KR2f0039_WYG_005-52b"/>
　之以堅行之以果不以異議而揺不以小未如意而<lb/>
　沮則事無不舉功無不成而中興可冀矣<lb/>
洪舜俞進故事曰其席前左端之銘曰安樂必敬前右<lb/>
端之銘曰無行可悔後左端之銘曰一反一側亦不可<lb/>
以忘後右端之銘曰所監不逺視邇所代　機之銘曰<lb/>
皇皇惟敬口生㖃口戕口　鑑之銘曰見爾前慮爾後<lb/>
　盥盤之銘曰與其溺於人也寧溺於淵溺於淵猶可<lb/>
游也溺於人不可救也　楹之銘曰毋曰胡殘其禍將<lb/>
<pb n="KR2f0039_WYG_005-53a"/>
然毋曰胡害其禍將大毋曰胡傷其禍將長　杖之銘<lb/>
曰惡乎危於忿□惡乎失道於嗜慾惡乎相忘於富貴<lb/>
　帶之銘曰火滅修容慎戒必恭恭則夀　屨履之銘<lb/>
曰慎之勞勞則富　觴豆之銘曰食自杖食自杖戒之<lb/>
憍憍則逃　戸之銘曰夫名難得而易失無懃弗志而<lb/>
曰我知之乎無懃弗及而曰我杖之乎擾阻以泥之若<lb/>
風將至必先揺揺雖有聖人不能為謀也　牖之銘曰<lb/>
隨天時地之財敬祀皇天敬以先時　劔之銘曰帶之<lb/>
<pb n="KR2f0039_WYG_005-53b"/>
以為服動必行徳行徳則興背徳則崩　弓之銘曰屈<lb/>
伸之義廢興之行無忘自過　矛之銘曰造矛造矛少<lb/>
間弗忍終身之羞予一人所聞以戒後世子孫　衣之<lb/>
銘曰桑蠶苦女工難得新捐故後必寒　鏡之銘曰以<lb/>
鏡自照見形容以人自照見吉凶　觴之銘曰樂極則<lb/>
悲沈湎致非社稷為危　机之銘曰安無忘危存無忘<lb/>
亡孰惟二者必後無凶　杖之銘曰輔人無苟扶人無<lb/>
咎<lb/>
<pb n="KR2f0039_WYG_005-54a"/>
　此武王聞丹書於師尚父為銘以自警也維昔帝王<lb/>
　之治天下莫不以敬為主敬則百慮澄不敬則百慮<lb/>
　擾敬則萬善集不敬則萬善墮是敬非自外而入也<lb/>
　上帝臨女毋貳爾心知所畏然後知所敬也人主身都<lb/>
　綦貴心受衆攻非隨物致戒以警勅之則畏心忘而<lb/>
　敬心泯天理之存者幾何武王惕懼而銘諸物不曰<lb/>
　視邇所代則曰溺不可救不曰其禍將大則曰社稷<lb/>
　為危何其辭之嚴也天真難保人慾易流出入起居<lb/>
<pb n="KR2f0039_WYG_005-54b"/>
　之際龜鑑在目庶幾常若危亡禍亂之壓其前而起<lb/>
　臨深履薄之懼無一念之非敬也然以武王之聖豈<lb/>
　待睹銘而知懼哉堯舜性之也湯武身之也身之則<lb/>
　寧過於撿防求進乎性之之域也其或收斂於十手<lb/>
　十目之地而縱肆於暗室屋漏之中修飾於親儒生<lb/>
　學士之時而玩狎於對宦官女子之頃雖有此銘如<lb/>
　無此銘矣故中庸大學皆貴乎君子謹其獨<lb/>
度宗即位起居郎兼侍講湯漢入奏言願陛下持一敬<lb/>
<pb n="KR2f0039_WYG_005-55a"/>
心以正百度則追養繼孝所以報先帝者必益致其隆<lb/>
先意承志所以事太母者必益致其謹其愛身也必不<lb/>
以物欲撓其和平其正家也必不以私昵墮其法度政<lb/>
事必出於朝廷而預防於多門人才必由於明揚而深<lb/>
杜於邪徑<lb/>
度宗時牟濴進故事曰臣聞孔子曰為君難為臣不易<lb/>
如知為君之難也不幾乎一言而興邦乎臣竊以君道<lb/>
之大無所不難苟得其要而持之則所難者少矣臣請<lb/>
<pb n="KR2f0039_WYG_005-55b"/>
略舉其要陛下試垂聽幸甚言無所隠之謂忠心無所<lb/>
欺之謂信忠於主者不避嫌信其已者不思謗所以忠<lb/>
信或至於獲罪故人君以察忠信而主之為難巧於言<lb/>
之謂佞順於事之謂柔巧言則易得順事則易從所以<lb/>
佞柔常至於日親故人君以辯佞柔而逺之為難廣大<lb/>
業者存乎勤而人情常易於生倦以墮其業故人君以<lb/>
久而不倦為難成大謀者存乎斷而人情常牽於小不<lb/>
忍以亂其謀故人君以棄小不忍為難臣以謂為國之<lb/>
<pb n="KR2f0039_WYG_005-56a"/>
要能察忠信而主之使得盡言辯佞柔而逺之使不害<lb/>
政行之以勤而無廢弛之憂濟之以斷而無優游之患<lb/>
則治道成矣<lb/>
　臣日侍經筵荐䝉聖問以為君難之義臣嘗敷陳其<lb/>
　槩退而仰歎聖學高明深惟克艱厥后之㫖而不以<lb/>
　易心臨天下堯舜之用心也臣每思所以推廣聖意<lb/>
　者今觀王巖叟所論為君難四事言言懇切真有益<lb/>
　於君徳臣敢摭其説為陛下告盖正人之事君也主<lb/>
<pb n="KR2f0039_WYG_005-56b"/>
　於忠忠則不欺不欺則至公至公則言有所拂事有<lb/>
　所違人君主之不力則往往始親而終疎之而忠信<lb/>
　或至於受禍漢元帝之於蕭望之是也佞人之事君<lb/>
　也主於不忠不忠則欺罔欺罔則為私為私則言皆<lb/>
　諛恱事皆柔從人君察之不至則往往始逺而終比<lb/>
　之而佞柔終至於得志唐徳宗之於盧杞是也廣大<lb/>
　業者存乎勤不能兢業一心則或至倦惰唐𤣥宗開<lb/>
　元天寳之治是也成大謀者存乎斷不能以義制事<lb/>
<pb n="KR2f0039_WYG_005-57a"/>
　則或失之優游漢元帝不能振孝宣之業是也為君<lb/>
　之難雖不止是四者而四者乃其綱領也臣嘗推本<lb/>
　而論之惟見善明用心剛則主忠信必立逺佞柔必<lb/>
　果無始勤終怠之憂無優游不斷之慮矣昔太祖皇<lb/>
　帝一日坐便殿俛首不語者久之左右請其故帝曰<lb/>
　爾謂帝王可容易行事乎朕早来乗快指揮一事史<lb/>
　官必書於簡冊故不樂也此深得為君難之義臣願<lb/>
　陛下以太祖之心為心而取巖叟所陳四事深加之<lb/>
<pb n="KR2f0039_WYG_005-57b"/>
　意則治天下可運諸掌奚其難惟陛下幸聽<lb/>
遼興宗問翰林都林牙兼脩國史蕭罕嘉努曰我國家<lb/>
創業以来孰為賢主罕嘉努以穆宗對帝恠之曰穆宗<lb/>
嗜酒喜怒不常視人猶草芥卿何謂賢罕嘉努對曰穆<lb/>
宗雖暴虐省徭輕賦人樂其生終穆之世無罪被戮未<lb/>
有過今日秋山傷死者臣故以穆宗為賢帝黙然<lb/>
金太祖與高麗議和凡女真入髙麗者皆索之至十餘<lb/>
年索之不已太宗時皇子朂上書諫曰臣聞徳莫大於<lb/>
<pb n="KR2f0039_WYG_005-58a"/>
樂天仁莫先於恵下所索户口皆前世姦宄叛亡烏春<lb/>
烏木罕阿海阿克順之緒裔先世綏懐四境尚未賔服<lb/>
自先君與髙麗通聞我將大因謂本自同出稍稍欵附<lb/>
髙麗既不聽許遂生邊釁因致交兵久方連和盖三十<lb/>
年當時壯者今皆物故子孫安於土俗婚姻膠固徵索<lb/>
不已彼固不敢稽㽞骨肉乖離誠非衆願人情怨甚可<lb/>
愍者而必欲求為已有特彼我之蔽非一視同仁之大<lb/>
也國家民物繁夥幅貟萬里不知得此果何益耶今索<lb/>
<pb n="KR2f0039_WYG_005-58b"/>
之不還我以强兵勁卒取之無難然兵凶噐戰危事不<lb/>
得已而後用髙麗稱蕃職貢不闕國且臣屬民亦非外<lb/>
聖人行義不責小過理之所在不俟終日臣愚以為宜<lb/>
施惠下之仁𢎞樂天之徳聽免徵索則彼不謂已有如<lb/>
自我得之矣從之<lb/>
哀宗時禮部尚書兼侍讀楊雲翼嘗患風痺至是稍愈<lb/>
上親問愈之之方對曰但治心耳心和則邪氣不干治<lb/>
國亦然人君先正其心則朝廷百官莫不一於正矣上<lb/>
<pb n="KR2f0039_WYG_005-59a"/>
矍然知其為醫諫也<lb/>
元世祖中統二年春内難平李昶上表賀因進諷諫曰<lb/>
患難所以存儆戒禍亂將以開聖明伏願日新其徳雖<lb/>
休勿休戰勝不矜功成不有和輯宗親撫綏將士増修<lb/>
庶政選用百官儉以足用寛以養民安不忘危治不忘<lb/>
亂恒以北征宵旰之勤永為南面逸豫之戒世祖稱善<lb/>
久之<lb/>
世祖時趙天麟上䇿曰臣聞放之彌六合巻之退藏於<lb/>
<pb n="KR2f0039_WYG_005-59b"/>
宻者心之體也範圍天地而不過曲成萬物而不遺者<lb/>
心之用也此兩者其實體用而已矣體以統用則神道<lb/>
設教而天下咸服用以達體則行其無事而真源自淨<lb/>
含之若虗啟之有餘内外周圓上下如一三皇大之而<lb/>
道徹終古五帝性之而徳垂後世三王身之而仁流萬<lb/>
邦五霸假之而功加一時何以言之盖四端如四時之相<lb/>
用五常符五行之不忒混而為一謂之太極暢而示微謂<lb/>
之無極非無極不足以知神人之圓靈非太極不足以見<lb/>
<pb n="KR2f0039_WYG_005-60a"/>
聖人之大致太極即無極也聖人即神人也性無不善<lb/>
人無不同雖凡愚不能無道心道心惟微故聖人貫天<lb/>
下之道氣禀所拘物慾所移雖神聖不能無人心人心<lb/>
惟危故聖人崇天下之教道者名異而理同既非心而<lb/>
不圓教者下學而上達又非心而不立夫性者心之齊<lb/>
而具理也情者心之發而為事也仁者心之愛也義者<lb/>
心之宜也禮者心之節也智者心之覺也信者心之實<lb/>
也理以存妙事以應務愛以盡公宜以方外節以暢文<lb/>
<pb n="KR2f0039_WYG_005-60b"/>
覺以燭暗實以明誠此七者其實性情而已矣性定而<lb/>
情自檢者心也情定而性自復者亦心也凡在下者心<lb/>
定則非分之望消凡在上者心定則化育之方備欽惟<lb/>
陛下父天母地寰海為家四三皇而六五帝仰三王而<lb/>
俯五霸以非常之資御非常之尊以不世之徳膺不世<lb/>
之運一言之出神鬼橫集一意之行風雷翕變夫動者<lb/>
靜之末也静者動之本也審乎本末則心自定矣原乎<lb/>
動静則心自正矣精乎道教則心自誠矣昭乎體用則<lb/>
<pb n="KR2f0039_WYG_005-61a"/>
心自明矣定正以契天人之相通誠明以洞天人之無<lb/>
一又豈在察察以用神孜孜以致感哉五常包絡於此<lb/>
四時調和於彼運天下於掌上炳天下於胷中無為而<lb/>
為不宰而宰斯皆陛下固有之當然已行之常事伏望<lb/>
慎終如始疇不頼焉<lb/>
天麟又上䇿曰臣聞運元氣之神以安五行而盡自然<lb/>
之健者天也協五行之位以定元形而備無疆之順者<lb/>
地也據五行中五方法健以為動效順以為静者帝王<lb/>
<pb n="KR2f0039_WYG_005-61b"/>
也帝王之徳參天兩地貴于公而不私焉公者義也私<lb/>
者利也量義以動則憂以天下樂以天下而王道備矣<lb/>
放利而行則既失民望又失民心而王政怠矣是以聖<lb/>
人其臨民也懔乎若朽索之馭六馬其撫民也柔乎若<lb/>
慈母之視嬰児所欲與之聚之所惡勿施爾也且下民<lb/>
皆國家之民也而民財皆國家之財也又何須泛取於<lb/>
下而輕用於上哉竊見郡縣之中賦斂之時鄉司里正<lb/>
定其貧富専加擅減營利于中富家之利優游有餘貧<lb/>
<pb n="KR2f0039_WYG_005-62a"/>
家力不能及遂舉債于他家其或失期稽限罪莫可逃<lb/>
齊之以號令威之以刑罰愁怨之氣寃苦之聲充塞天<lb/>
淵伊誰救者又或不辦則官吏亦從而得罪矣及其㑹<lb/>
計上司納于府庫凶年不發其積貧民不䝉其賜樂工<lb/>
之流呈戲技而圖之荷寵之人迎喜氣以期之豈不傷<lb/>
於用財之至公哉且怒者聖人之所不免也一怒之中<lb/>
事存萬理故中庸以中節為和顔子以不遷為徳竊見數<lb/>
年以来北征䦧墻之叛東伐浮海之國近又大舉南征<lb/>
<pb n="KR2f0039_WYG_005-62b"/>
鞭策未嘗停戎韁未嘗觧諺曰天子怒起伏尸萬里信<lb/>
乎其如是能不戒之哉臣竊以四逺未知禮樂之當然<lb/>
遷徙無常翺翔邊徼勝之不足喜得之不足治今乃煩<lb/>
天威而怒之而討之豈不傷於用力之至公哉伏望陛下<lb/>
下思地利之艱難上審天心之仁厚知民之欲富也則<lb/>
寡用其財而衆生之知民之欲逸也則常愛其力而務<lb/>
存之知喜之太過而損其陽則節之知怒之太過而盪<lb/>
其隂則息之知王者之貴於無私則敷大公以御之知<lb/>
<pb n="KR2f0039_WYG_005-63a"/>
信之可示於天下則推赤心以治之財積而下富上足<lb/>
心固而下定上安喜怒有宜而内外無可悔之機公信<lb/>
既宣而上下無相疑之意如膠漆之固如壎篪之和君<lb/>
聿致於無為民不知其帝力然而兆人之不富四逺之<lb/>
不服未之有也<lb/>
天麟又上䇿曰臣聞動植具於有物之先乾坤判於無<lb/>
名之始流通二氣班布五行惟人也括萬象以獨靈執<lb/>
一中而不倚芒乎若醇醪之酩酊寂乎猶混沌之鴻濛<lb/>
<pb n="KR2f0039_WYG_005-63b"/>
及其清濁遂分視聽胥引智愚懸隔強弱難齊總總而<lb/>
生林林而羣太朴降焉良心放矣中人以下騁利慾之<lb/>
紛拏下愚之流梏癡迷而忘返以至剥牀交戰暴戾相<lb/>
淩或顧影以無依或籲天而無告爰生大聖𢎞濟風波<lb/>
肇啟三皇繼聞十紀維持造化把握隂陽三才定而天<lb/>
地位尊卑立而萬物育由此觀之盖天為民而立君也<lb/>
君道貴仁天道輔徳年丁五百命我皇家祖帝軒蔓衍<lb/>
之遺芳掃金宋區分之偏境東浮洋水西越崑崙南蕃<lb/>
<pb n="KR2f0039_WYG_005-64a"/>
于交廣之南北限於𤣥虚之北虞夏之玉帛萬國越可<lb/>
相同漢唐之宇宙一家猶難並議功已成矣徳已興矣<lb/>
道已行矣政已平矣陛下能無思乎陛下能無戒乎思<lb/>
夫業之所立者祖也方其雲興虎噬神鬼助功電激雷<lb/>
奔龍蛇起陸欲啟處而不遑啟處欲自暇而不獲自暇<lb/>
櫛風沐雨勞身於戈甲之秋冒棘披荆抗志於煙塵之<lb/>
際以至于有天下兹惟艱哉今天下已定守之非易能<lb/>
不思艱難乎戒夫業之所本者民也民之所恃者政也<lb/>
<pb n="KR2f0039_WYG_005-64b"/>
民可近不可下非民無以立統非衆罔與守邦慮其啼<lb/>
饑也薄取其斛粟念其號寒也減徵其織帛冀其知禮<lb/>
也申之以孝弟欲其知禁也示之以好惡勞之来之匡<lb/>
之直之輔之翼之又從而振徳之且政雖一理日有萬<lb/>
機一事尚未形見而即防之一言雖無大害而即慮之<lb/>
堤潰於蟻孔氣泄於鍼芒骨銷於積毁軸折於叢薄可<lb/>
不戒哉而又據古今成敗以為龜鑑參天人感應以察<lb/>
休咎冕旒前蔽不矜其明而視於至公黈纊旁塞不眩<lb/>
<pb n="KR2f0039_WYG_005-65a"/>
其聦而聽於大同委賢以任之量能而用之敬以居之<lb/>
簡以行之勤而不煩逸而不過清而不激黙而不窒披<lb/>
衮服端拱以向陽執鎮圭宴坐而當宁寳位以之而克<lb/>
安龜祚以之而克固傳諸子孫耀於罔極使史筆欣然<lb/>
而賛之曰大元天子之徳皇兮將兮莫之與京尚矣媺<lb/>
矣莫之或擬不亦光哉不亦快哉愚臣亂言罪當萬死<lb/>
伏望陛下檢身若不及為善惟不足稽伯禹之不自滿<lb/>
假體成湯之聖敬日躋過聽愚臣之言曲免狂妄之罪<lb/>
<pb n="KR2f0039_WYG_005-65b"/>
竊謂聖心同海㳙流不棄而浸浸増深故能大寳齊天<lb/>
億萬無疆而綿綿永鎮矣<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議巻五<lb/>
</p>
<p>
</p>
  </div>
</body>
</text>
</TEI>
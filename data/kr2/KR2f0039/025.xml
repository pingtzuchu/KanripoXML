<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議巻二十五</head> <lb/>
    <p>
<pb n="KR2f0039_WYG_025-1a"/>
欽定四庫全書<lb/>
　厯代名臣奏議巻二十五<lb/>
　　　　　　　　　　　明　楊士竒等　撰<lb/>
　　治道<lb/>
魏文帝即位御史大夫王朗上䟽勸育民省刑曰兵起<lb/>
巳來三十餘年四海盪覆萬國殄瘁賴先王芟除寇賊<lb/>
扶育孤弱遂令華夏復有綱紀鳩集兆民于兹魏土使<lb/>
封鄙之内雞鳴狗吠逹於四境蒸庶欣欣喜遇升平今<lb/>
<pb n="KR2f0039_WYG_025-1b"/>
逺方之宼未賔兵戎之役未息誠令復除足以懐逺人<lb/>
良宰足以宣徳澤阡陌咸脩四民殷熾必復過扵曩時<lb/>
而富扵平日矣易稱勅法書著祥刑一人有慶兆民賴<lb/>
之慎法獄之謂也昔曹相國以獄市為寄路温舒疾治<lb/>
獄之吏夫治獄者得其情則無寃死之囚丁壮者得盡<lb/>
地力則無饑饉之民窮老者得仰食倉廪則無餒餓之<lb/>
殍嫁娶以時則男女無怨曠之恨胎養必全則孕者無<lb/>
自傷之哀新生必復則孩者無不育之累壮而後役則<lb/>
<pb n="KR2f0039_WYG_025-2a"/>
幼者無離家之思二毛不戎則老者無頓伏之患醫藥<lb/>
以療其疾寛繇以樂其業威罰以抑其強恩仁以濟其<lb/>
弱振貸以贍其之十年之後既笄者必盈巷二十年之<lb/>
後勝兵者必滿野矣<lb/>
明帝初莅政司空陳羣上䟽曰詩稱儀刑文王萬邦作<lb/>
孚又曰刑于寡妻至于兄弟以御于家邦道自近始而<lb/>
化洽于天下自喪亂以來干戈未戢百姓不識王教之<lb/>
隆懼其淩遲巳甚陛下當盛魏之隆荷二祖之業天下<lb/>
<pb n="KR2f0039_WYG_025-2b"/>
想望至治唯有以崇徳布化恵恤黎庶則兆民幸甚夫<lb/>
臣下雷同是非相蔽國之大患若不和睦則有讎黨有<lb/>
讎黨則毀譽無端毀譽無端則真偽失實不可不深防<lb/>
備有以絶其源流<lb/>
時詔大議政治之不便扵民者少府楊阜議以為致治<lb/>
在扵任賢興國在扵務農若舎賢而任所私此忘治之<lb/>
甚者也廣開宫館髙為臺榭以妨民務此害農之甚者<lb/>
也百工不敦其器而競作竒巧以合上欲此傷本之甚<lb/>
<pb n="KR2f0039_WYG_025-3a"/>
者也孔子曰苛政甚扵猛虎今守功文俗之吏為政不<lb/>
通治體茍好煩苛此亂民之甚者也當今之急宜去四<lb/>
甚並詔公卿郡國舉賢良方正敦檏之士而選用之此<lb/>
亦求賢之一端也<lb/>
青龍中軍國多事用法深重侍中髙堂隆上䟽曰夫拓<lb/>
跡垂統必俟聖明輔世匡治亦須良佐用能庶績其凝<lb/>
而品物康乂也夫移風易俗宣明道化使四表同風回<lb/>
首面内徳教光熈九服慕義固非俗吏之所䏻也今有<lb/>
<pb n="KR2f0039_WYG_025-3b"/>
司務糾刑書不夲大道是以刑用而不措俗弊而不敦<lb/>
宜崇禮樂班序明堂脩三雍大射養老營建郊廟尊儒<lb/>
士舉逸民表章制度改正朔易服色布豈弟尚儉素然<lb/>
後備禮封禪歸功天地使雅頌之聲盈于六合緝熈之<lb/>
化混于後嗣斯蓋至治之美事不朽之貴業也然九域<lb/>
之内可揖讓而治尚何憂哉不正其夲而救其末譬猶<lb/>
棼絲非政理也可命羣公卿士通儒造具其事以為典<lb/>
式<lb/>
<pb n="KR2f0039_WYG_025-4a"/>
呉烏程侯寳鼎元年徙都武昌揚土百姓泝流供給以<lb/>
為患苦又政事多<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>黎元窮匱左丞相陸凱上䟽曰臣<lb/>
聞有道之君以樂樂民無道之君以樂樂身樂民者其<lb/>
樂彌長樂身者不乆而亡夫民者國之根也誠宜重其<lb/>
食愛其命民安則君安民樂則君樂自頃年以來君威<lb/>
傷扵桀紂君明闇扵姦雄君恵閉扵群孽無災而民命<lb/>
盡無為而國財空辜無罪賞無功使君有謬誤之愆天<lb/>
為作妖而諸公卿媚上以求愛困民以求饒導君扵不<lb/>
<pb n="KR2f0039_WYG_025-4b"/>
義敗政扵淫俗臣竊為痛心今鄰國交好四邉無事當<lb/>
務息役養士實其廪庫以待天時而更傾動天心搔擾<lb/>
百姓使民不安大小吁嗟此非保國養民之術也臣聞<lb/>
吉凶在天猶影之在形響之在聲也形動則影動形止<lb/>
則影止此分數乃有所繫非在口之所進退也昔秦所<lb/>
以亡天下者但坐賞輕而罰重政刑錯亂民力盡扵奢<lb/>
侈目眩扵美色志濁扵財寳邪臣在位賢哲隠藏百姓<lb/>
業業天下苦之是以遂有覆巢破卵之憂漢所以彊者<lb/>
<pb n="KR2f0039_WYG_025-5a"/>
躬行誠信聽諫納賢恵及負薪躬請巖穴廣采博察以<lb/>
成其謀此徃事之明證也近者漢之衰末三家鼎立曹<lb/>
失綱紀晉有其政又益州危險兵多精強閉門固守可<lb/>
保萬世而劉氏與奪乖錯賞罰失所君恣意扵奢侈民<lb/>
力竭扵不急是以為晋所伐君臣見虜此目前之明驗<lb/>
也臣闇扵大理文不及義智恵淺劣無復冀望竊為陛<lb/>
下惜天下耳臣謹奏耳目所聞見百姓所為煩苛刑政<lb/>
所為錯亂願陛下息大功損百役務寛盪忽苛政乂武<lb/>
<pb n="KR2f0039_WYG_025-5b"/>
昌土地實危險而堾确非王都安國養民之處船泊則<lb/>
沈漂陵居則危峻且童謡言寜飲建業水不食武昌魚<lb/>
寜還建業死不止武昌居臣聞翼星為變熒惑作妖童<lb/>
謡之言生於天心乃以安居而比死足明天意知民所<lb/>
苦也臣聞國無三年之儲謂之非國而今無一年之畜<lb/>
此臣下之責也而諸公卿位處人上禄延子孫曾無致<lb/>
命之節匡救之術茍進小利扵君以求容媚荼毒百姓<lb/>
不為君計也自従孫𢎞造義兵以來耕種既廢所在無<lb/>
<pb n="KR2f0039_WYG_025-6a"/>
復輸入而分一家父子異役廪食日張畜積日耗民有<lb/>
離散之怨國有露根之漸而莫之恤也民力困窮鬻賣<lb/>
兒子調賦相仍日以疲極所在長吏不加隠括加有監<lb/>
官既不愛民務行威勢所在搔擾更為煩苛民苦二端<lb/>
財力再耗此為無益而有損也願陛下一息此軰矜哀<lb/>
孤弱以鎮撫百姓之心此猶魚鼈得免毒螫之淵鳥獸<lb/>
得離羅網之綱四方之民襁負而至矣如此民可得保<lb/>
先王之國存焉臣聞五音令人耳不聦五色令人目不<lb/>
<pb n="KR2f0039_WYG_025-6b"/>
明此無益扵政有損扵事者也自昔先帝時後宫列女<lb/>
及諸織絡數不滿百米有畜積貨財有餘先帝崩後幼<lb/>
景在位改奢侈不蹈先迹伏聞織絡及諸徒坐乃有千<lb/>
數計其所長不足為國財然坐食官廪歲歲相承此為<lb/>
無益願陛下料出賦嫁給與無妻者如此上應天心下<lb/>
合地意天下幸甚臣聞殷湯取士扵商賈齊桓取士於<lb/>
車轅周武取士扵負薪大漢取士於奴僕明王聖主取<lb/>
士以賢不拘卑賤故其功徳洋溢名流竹素非求顔色<lb/>
<pb n="KR2f0039_WYG_025-7a"/>
而取好服捷口容恱者也臣伏見當今内寵之臣位非<lb/>
其人任非其量不能輔國匡時羣黨相扶害忠隠賢願<lb/>
陛下簡文武之臣各勤其官州牧督将藩鎮方外公卿<lb/>
尚書務脩仁化上助陛下下拯黎民各盡其忠拾遺萬<lb/>
一則康哉之歌作刑錯之理清願陛下留神思臣愚言<lb/>
烏程侯兇暴驕矜政事日弊太子太傅賀邵上䟽諫曰<lb/>
古之聖王所以潜處重闈之内而知萬里之情垂拱衽<lb/>
席之上明照八極之際者任賢之功也陛下以至徳㳤<lb/>
<pb n="KR2f0039_WYG_025-7b"/>
姿統承皇業宜率身履道恭奉神器旌賢表善以康庶<lb/>
政自頃年以來朝列紛錯真偽相貿上下空任文武曠<lb/>
位外無山嶽之鎮内無拾遺之臣佞諛之徒柎翼天飛<lb/>
干弄朝威盜竊榮利而忠良排墜信臣被害是以正士<lb/>
摧去而庸臣茍媚先意承指各希時趣人執反理之評<lb/>
士吐詭道之論遂使清流變濁忠臣結舌陛下處九天<lb/>
之上隠百重之室言出風靡令行景従親洽寵媚之臣<lb/>
日聞順意之辭将謂此軰實賢而天下已平也臣心所<lb/>
<pb n="KR2f0039_WYG_025-8a"/>
不安敢不以聞臣聞興國之君樂聞其過荒亂之主樂<lb/>
聞其譽聞其過者過日消而福臻聞其譽者譽日損而<lb/>
禍至是以古之人君揖讓以進賢虚巳以求過譬天位<lb/>
扵乗犇以虎尾為警戒至於陛下嚴刑法以禁直辭黜<lb/>
善士以逆諫臣眩燿毀譽之實沈淪近習之言昔髙宗<lb/>
思佐夢寐得賢而陛下求之如忘忽之如遺故常侍王<lb/>
蕃忠恪在公才任輔弼以醉酒之間加之大<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>近鴻臚<lb/>
葛奚先帝舊臣偶有逆迕昏醉之言耳三爵之後禮所<lb/>
<pb n="KR2f0039_WYG_025-8b"/>
不諱陛下猥彂雷霆謂之輕慢飲之酖酒中毒隕命自<lb/>
是之後海内悼心朝臣失圖仕者以退為幸居者以出<lb/>
為禍誠非所以保光洪緒熈隆道化也又何定本趨走<lb/>
小人僕𨽻之下身無錙銖之行能無鷹犬之用而陛下<lb/>
愛其佞媚假其威柄使定恃寵放恣自擅威福口正國<lb/>
議手弄天機上虧日月之明下塞君子之路夫小人求<lb/>
入必進姦利定間妄興事役發江邉戍兵以驅麋鹿結<lb/>
罝山陵芟夷林莽殫其九野之獸聚扵重圍之内上無<lb/>
<pb n="KR2f0039_WYG_025-9a"/>
益時之分下有損耗之費而兵士罷扵運送人力竭扵<lb/>
驅逐老弱饑凍大小怨歎臣竊觀天變自比年以來隂<lb/>
陽錯<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>四時逆莭日食地震中夏隕霜參之典籍皆隂<lb/>
氣陵陽小人弄勢之所致也臣甞覽書傳驗諸行事災<lb/>
祥之應所為寒慄昔髙宗脩已以消鼎雉之異宋景崇<lb/>
徳以退熒惑之變願陛下上懼皇天譴告之誚下追二<lb/>
君攘災之道逺覽前代任賢之功近寤今日謬授之失<lb/>
清澄朝位旌叙俊乂放退佞邪抑奪姦勢如是之軰一<lb/>
<pb n="KR2f0039_WYG_025-9b"/>
勿復用廣延淹滯容受直辭祗承乾指敬奉先業則大<lb/>
化光敷天人望塞也傳曰國之興也視民如赤子其亡<lb/>
也以民為草芥陛下昔韜神光潜徳東夏以聖哲茂姿<lb/>
龍飛應天四海延頸八方拭目以成康之化必隆扵旦<lb/>
夕也自登位以來法禁轉苛賦調益繁中宫内豎分布<lb/>
州郡横興事役競造姦利百姓罹杼軸之困黎民罷無<lb/>
已之求老稚饑寒家户菜色而所在長吏迫畏罪負嚴<lb/>
法峻刑苦民求辦是以人力不堪家户離散呼嗟之聲<lb/>
<pb n="KR2f0039_WYG_025-10a"/>
感傷和氣又江邉戍兵逺當以拓土廣境近當以守界<lb/>
備難宜特優育以待有事而徴發賦調煙至雲集衣不<lb/>
全短褐食不贍朝夕出當鋒鏑之難入抱無聊之慼是<lb/>
以父子相棄叛者成行願陛下寛賦除煩振恤窮乏省<lb/>
諸不急盪禁約法則海内樂業大化普洽夫民者國之<lb/>
夲食者民之命也今國無一年之儲家無經月之畜而<lb/>
後宫之中坐食者萬有餘人内有離曠之怨外有損耗<lb/>
之費使庫廪空扵無用士民饑扵糟糠又北敵注目伺<lb/>
<pb n="KR2f0039_WYG_025-10b"/>
國盛衰陛下不恃巳之威徳而怙敵之不來忽四海之<lb/>
困窮而輕虜之不為難誠非長策廟勝之要也昔大皇<lb/>
帝勤身苦體創基南夏割據江山拓土萬里雖承天賛<lb/>
實由人力也餘慶遺柞至扵陛下陛下宜勉崇徳器以<lb/>
光前烈愛民養士保全先軌何可忽顯祖之功勤輕難<lb/>
得之大業忘天下之不振替興衰之巨變哉臣聞否泰<lb/>
無常吉凶由人長江之限不可乆恃茍我不守一葦可<lb/>
航也昔秦建皇帝之號據殽函之阻徳化不脩法政苛<lb/>
<pb n="KR2f0039_WYG_025-11a"/>
酷毒流生民忠臣杜口是以一夫大呼社稷傾覆近劉<lb/>
氏據三關之險守重山之固可謂金城石室萬世之業<lb/>
任授失賢一朝喪沒君臣係頸共為覊僕此當世之明<lb/>
鑒目前之烱戒也願陛下逺考前事近覽世變豐基強<lb/>
夲割情從道則成康之治興而聖祖之祚隆矣<lb/>
西晉武帝初即位廣納直言開不諱之路駙馬都尉傅<lb/>
𤣥及散騎常侍皇甫陶其掌諫職𤣥上䟽曰臣聞先王<lb/>
之臨天下也明其大教長其義節道化隆扵上清議行<lb/>
<pb n="KR2f0039_WYG_025-11b"/>
扵下上下相奉人懐義心亡秦蕩滅先王之制以法術<lb/>
相御而義心亡矣近者魏武好法術而天下貴刑名魏<lb/>
文慕通逺而天下賤守節其後綱維不攝而虚無放誕<lb/>
之論盈扵朝野使天下無復清議而亡秦之病復發扵<lb/>
今陛下聖徳龍興受禪𢎞堯舜之化開正直之路體夏<lb/>
禹之至儉綜殷周之典文臣詠嘆而已将又奚言惟未<lb/>
舉清逺有禮之臣以敦風節未退虚鄙以懲不恪臣是<lb/>
以猶敢有言詔報曰舉清逺有禮之臣者此猶今之要<lb/>
<pb n="KR2f0039_WYG_025-12a"/>
也乃使𤣥草詔進之𤣥復上䟽曰臣聞舜舉五臣無為<lb/>
而化用人得其要也天下羣司猥多不可不審得其人<lb/>
也不得其人一日則損不貲況積日乎典謨曰無曠庶<lb/>
官言職之不可乆廢也諸有疾滿百日不差宜令去職<lb/>
優其禮秩而寵存之既差而後更用臣不廢職扵朝國<lb/>
無曠官之累此王政之急也又曰臣聞先王分士農工<lb/>
商以經國制事各一其業而殊其務自士已上子弟為<lb/>
之立太學以教之選明師以訓之各隨其才優劣而授<lb/>
<pb n="KR2f0039_WYG_025-12b"/>
用之農以豐其食工以足其器商賈以通其貨故雖天<lb/>
下之大兆民之衆無有一人㳺手分數之法周偹如此<lb/>
漢魏不定其分百官子弟不脩經藝而務交逰未知蒞<lb/>
事而坐享天禄農工之業多廢或逐淫利而離其事徒<lb/>
繫名扵太學然不聞先王之風今聖明之政資始而漢<lb/>
魏之失未改散官衆而學校未設㳺手多而親農者少<lb/>
工器不盡其宜臣以為亟定其制通計天下若干人為<lb/>
士足以副在官之吏若干人為農三年足有一年之儲<lb/>
<pb n="KR2f0039_WYG_025-13a"/>
若干人為工足其器用若干人為商賈足以通貨而巳<lb/>
尊儒向學貴農賤商此皆事業之要務也前皇甫陶上<lb/>
事欲令賜拜散官皆課使親耕天下享足食之利禹稷<lb/>
躬耕稼祚流後世是以明堂月令著帝籍之制伊尹古<lb/>
之名臣耕于有莘晏嬰齊之大夫避荘公之難亦耕于<lb/>
海濵昔者聖帝明王賢佐俊士皆甞從事扵農矣王人<lb/>
賜官冗散無事者不督使學則當使耕無縁放之使坐<lb/>
食百姓也今文武之官既衆而拜賜不在職者又多加<lb/>
<pb n="KR2f0039_WYG_025-13b"/>
以服役為兵不得耕稼當農者之半南面食禄者參倍<lb/>
扵前使冗散之官農而收其租稅家得其實而天下之<lb/>
榖可以無乏矣夫家足食為子則孝為父則慈為兄則<lb/>
友為弟則悌天下足食則仁義之教可不令而行也為<lb/>
政之要計人而置官分人而授事士農工商之分不可<lb/>
斯須廢也若未能精其防制計天下文武之官足為副<lb/>
貳者使學其餘皆歸之於農若百工商賈有長者亦皆<lb/>
歸之扵農務農若此何有不贍乎虞書曰三載考績三<lb/>
<pb n="KR2f0039_WYG_025-14a"/>
考黜陟幽明是為九年之後乃有遷叙也故居官乆則<lb/>
念立慎終之化居不見乆則競為一切之政六年之限<lb/>
日月淺近不周黜陟陶之所上義合古制夫儒學者王<lb/>
教之首也尊其道貴其業重其選猶恐化之不崇忽而<lb/>
不以為急臣懼日有陵遲而不覺也仲尼有言人能𢎞<lb/>
道非道𢎞人然則尊其道者非惟尊其書而巳尊其人<lb/>
之謂也貴其業者不妄教非其人也重其選者不妄用<lb/>
非其人也若此而學校之綱舉矣<lb/>
<pb n="KR2f0039_WYG_025-14b"/>
太中大夫恬和上表陳便宜稱漢孔光魏徐幹等議使<lb/>
王公已下制奴婢限數及禁百姓賣田宅中書啓可屬<lb/>
主者為條制李重奏曰先王之制士農工商有分不遷<lb/>
其業所以利用厚生各肆其力也周官以土均之法經<lb/>
其土地井田之制而辨其五物九等貢賦之序然後公<lb/>
私制定率土均齊自秦立阡陌建郡縣而斯制巳没降<lb/>
及漢魏因循舊跡王法所峻者唯服物車器有貴賤之<lb/>
差令不僣擬以亂尊卑耳至扵奴婢私産則實皆未嘗<lb/>
<pb n="KR2f0039_WYG_025-15a"/>
曲為之立限也八年已巳詔書申明律令諸士卒百工<lb/>
以上所服乗皆不得違制若一縣一歲之中有違犯者<lb/>
三家洛陽縣十家以上官長免如詔書之㫖法制已嚴<lb/>
令如和所陳而稱光幹之議此皆衰世踰侈當時之患<lb/>
然盛漢之初不議其制光等作而不行非漏而不及能<lb/>
而不用也盖以諸侯之軌既減而井田之制未復則王<lb/>
者之法不得制人之私也人之田宅既無定限則奴婢<lb/>
不宜偏制其數懼徒為之法實碎而難檢方今盛明垂<lb/>
<pb n="KR2f0039_WYG_025-15b"/>
制毎尚簡易法禁已具和表無施<lb/>
泰始中詔天下舉賢良直言之士太守文立舉郄詵應<lb/>
選詔曰盖太上以徳撫時易簡無文至于三代禮樂大<lb/>
偹制度彌繁文質之變其理何由虞夏之際聖明係踵<lb/>
而損益不同周道既衰仲尼猶曰從周因革之宜又何<lb/>
殊也聖王既沒遺制猶存覇者迭興而翼輔之王道之<lb/>
缺其無補乎何陵遲之不反也豈覇徳之淺歟期運不<lb/>
可致歟且夷吾之智而功止扵覇何哉夫昔人之為政<lb/>
<pb n="KR2f0039_WYG_025-16a"/>
革亂亡之弊建不刋之統移風易俗刑措不用豈非化<lb/>
之盛歟何脩而嚮兹朕獲承祖宗之休烈于兹七載而<lb/>
人未服訓政道罔述以古況今何不相逮之逺也雖明<lb/>
之弗及猶思與羣賢慮之将何以辨所聞之疑昧獲至<lb/>
論扵讜言乎加自頃戎狄内侵災害屢作邉甿流離征<lb/>
夫苦役豈政刑之<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>将有司非其任歟各悉乃心究而<lb/>
論之上明古制下切當今朕之失徳所宜振補其正議<lb/>
無隠将敬聽之詵對曰伏惟陛下以聖徳君臨猶垂意<lb/>
<pb n="KR2f0039_WYG_025-16b"/>
扵博採故招賢正之士而臣等薄陋不足以降大問也<lb/>
是以竊有自疑之心雖致身扵闕庭亦僶俛矣伏讀聖<lb/>
䇿乃知下問之旨篤焉臣聞上古推賢讓位教同徳一<lb/>
故易簡而人化三代世及季末相承故文繁而後整虞<lb/>
夏之相因而損益不同非帝王之道異救弊之路殊也<lb/>
周當二代之流承彫偽之極盡禮樂之致窮制度之理<lb/>
其文備詳仲尼因時宜而曰從周非殊論也臣聞聖王<lb/>
之化先禮樂五覇之興勤政刑禮樂之化深政刑之用<lb/>
<pb n="KR2f0039_WYG_025-17a"/>
淺勤之則可以小安墮之則遂陵遲所由之路夲近故<lb/>
所補之功不侔也而齊桓失之葵丘夷吾淪于小器功<lb/>
止扵覇不亦宜乎䇿曰建不刋之統移風易俗使天下<lb/>
洽和何修而嚮兹臣以為莫大扵擇人而官之也今之<lb/>
典刑匪無一統宰牧之才優劣異績或以之興或以之<lb/>
替此盖人能𢎞政非政𢎞人也舍人務政雖勤何益臣<lb/>
竊觀夫古今而考其美惡古人相與求賢今人相與求<lb/>
爵古之官人君責之扵上臣舉之扵下得其人有賞失<lb/>
<pb n="KR2f0039_WYG_025-17b"/>
其人有罰安得不求賢乎今之官者父兄營之親戚助<lb/>
之有人事則通無人事則塞安得不求爵乎賢茍求達<lb/>
達在脩道窮在守義故静以待之也爵茍可求得在進<lb/>
取失在後時故動以要之也動則爭競爭競則朋黨朋<lb/>
黨則誣誷誣誷則臧否失實真偽相冒主聽用惑姦之<lb/>
所㑹也静則貞固貞固則正直正直則信讓信讓則推<lb/>
賢推賢不伐相下無饜主聽用察徳之所趣也故能使<lb/>
之静雖曰髙枕而人自正不能禁動雖復夙夜俗不一<lb/>
<pb n="KR2f0039_WYG_025-18a"/>
也且人無愚智咸慕名官莫不飾正扵外藏邪扵内故<lb/>
邪正之人難得而知也任得其正則衆正益至若得其<lb/>
邪則衆邪亦集物繁其類誰能止之故亡國失世者未<lb/>
嘗不為衆邪所積也方其初作必始扵微微而不絶其<lb/>
終乃著天地不能頓為寒暑人主不能頓為隆替故寒<lb/>
暑漸扵春秋隆替起扵得失當今之世宦者無關梁而<lb/>
邪門啓矣朝廷不責賢正路塞矣得失之源何以甚此<lb/>
所謂責賢使之相舉也所謂關梁使之相保也賢不舉<lb/>
<pb n="KR2f0039_WYG_025-18b"/>
則有咎保不信亦有罰故古者諸侯必貢士不貢者削<lb/>
貢而不適亦削夫士者難知也不適者薄過也不得不<lb/>
責彊其所不知也罰其所不適深其薄過非恕也且天<lb/>
子扵諸侯有不純臣之義斯責之矣施刑之道寜縱不<lb/>
濫之矣今皆反是何也夫賢者天地之紀品物之宗其<lb/>
急之也故寧濫以得之無縱以失之也今則不然世之<lb/>
悠悠者各自取辦耳故其材行並不可必扵公則政事<lb/>
紛亂扵私則汙穢狼籍自頃長吏特多此累有亡命而<lb/>
<pb n="KR2f0039_WYG_025-19a"/>
被購懸者矣有縛束而絞<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>者矣貪鄙竊位不知誰升<lb/>
之者獸兕出檻不知誰可咎者網漏吞舟何以過此人<lb/>
之扵利如蹈水火焉前人雖敗後人復起如彼此無已<lb/>
誰止之者風流日競誰憂之者雖今聖思勞扵夙夜所<lb/>
使為政恒得此屬欲聖世化美俗平亦俟河之清耳若<lb/>
欲善之宜創舉賢之典峻關梁之防其制既立則人慎<lb/>
其舉而不茍則賢者可知知賢而試則官得其人矣官<lb/>
得其人則事得其叙事得其叙則物得其宜物得其宜<lb/>
<pb n="KR2f0039_WYG_025-19b"/>
則生生豐植人用資給和樂興焉是故寡過而逺刑知<lb/>
恥以近禮此所謂建不刋之統移風易俗刑措而不用<lb/>
也策曰自頃夷狄内侵災眚屢降将所任非其人乎何<lb/>
由而至此臣聞蠻夷猾夏則臯陶作士此欲善其末則<lb/>
宜先其夲也夫任賢則政惠使能則刑恕政恵則下仰<lb/>
其施刑恕則人懐其勇施以殖其財勇以結其心故人<lb/>
居則資贍而知方動則親上而志勇茍思其利而除其<lb/>
害以生道利之者雖死不貳以逸道勞之者雖勤不怨<lb/>
<pb n="KR2f0039_WYG_025-20a"/>
故其命可授其力可竭以戰則克以攻則㧞是以善者<lb/>
慕徳而安服惡者畏懼而削迹止戈而武義實在文唯<lb/>
任賢然後無患耳若夫水旱之災自然理也故古者三<lb/>
十年耕必有十年之儲堯湯遭之而人不困有偹故也<lb/>
自頃風雨雖頗不時考之萬國或境土相接而豐約不<lb/>
同或頃畆相連而成敗異流固非天之必害扵人人實<lb/>
不能均其勞苦失之於人而求之於天則有司惰職而<lb/>
不勸百姓怠業而咎時非所以定人志致豐年也宜勤<lb/>
<pb n="KR2f0039_WYG_025-20b"/>
人事而巳臣誠愚鄙不足以奉對聖朝猶進之于廷者<lb/>
将使取諸其懐而獻之乎臣懼不足也若收不知言以<lb/>
致知言臣則可矣是以辭鄙不隠也以對䇿上第拜議<lb/>
郎<lb/>
時西虜内侵災眚屢見百姓饑饉詔王公卿尹常伯牧<lb/>
守各舉賢良方正直言之士扵是太保何曾舉阮种賢<lb/>
良䇿曰在昔哲王承天之序光宅宇宙咸用規矩乾坤<lb/>
恵康品類休風流衍彌于千載朕應踐洪運統位七載<lb/>
<pb n="KR2f0039_WYG_025-21a"/>
於今矣惟徳弗嗣不明于政宵興惕厲未燭厥猷子大<lb/>
夫韞韥道術儼然而進朕甚嘉焉其各悉乃心以闡喻<lb/>
朕志深陳王道之夲勿有所隠朕虚心以覽焉种對曰<lb/>
夫天地設位聖人成能王道至深所以行化至逺故能<lb/>
開物成務而功業不匱近無不聽逺無不服徳逮羣生<lb/>
澤被區宇聲施無窮而典垂百代故經曰聖人乆扵其<lb/>
道而天下化成宜師蹤往代襲迹三五矯世更俗以從<lb/>
人望令率土遷義下知所適播醇美之化杜邪枉之路<lb/>
<pb n="KR2f0039_WYG_025-21b"/>
斯誠羣黎之所欣想盛徳而幸望休風也又問政刑不<lb/>
宣禮樂不立對曰政刑之宣故由乎禮樂之用昔之明<lb/>
王唯此之務所以防遏暴慢感動心術制節上靈而陶<lb/>
化萬姓也禮以體徳樂以詠功樂夲扵和而禮師扵敬<lb/>
矣又問戎蠻猾夏侵敗王略雖古盛世猶有此虞故詩<lb/>
稱獫狁孔熾書歎蠻夷帥服自魏氏以來夷虜内附鮮<lb/>
有桀悍侵漁之患由是邉守遂怠鄣塞不設而令醜虜<lb/>
内居與百姓雜處邉吏擾習人又忘戰受方任者又非<lb/>
<pb n="KR2f0039_WYG_025-22a"/>
其材或以狙詐侵侮邉夷或干賞滔利妄加討戮夫以<lb/>
㣲覊而御悍馬又乃操以煩䇿其不制者固其理也是<lb/>
以羣醜蕩駭縁間而動雖三州覆敗牧守不反此非胡<lb/>
虜之甚勁盖用之者過也臣聞王者之伐有征無戰懐<lb/>
逺以徳不聞以兵夫兵凶器而戰危事也兵興則傷農<lb/>
衆集則費積農傷則人匱積費則國虚昔漢武之世承<lb/>
文帝之業資海内之富役其材臣以甘心匈奴競戰勝<lb/>
之功貪攻取之利良将勁卒屈扵沙漠勝敗相若克不<lb/>
<pb n="KR2f0039_WYG_025-22b"/>
過當夭百姓之命填餓狼之口及其以衆制寡令匈奴<lb/>
逺迹收功祁連飲馬瀚海天下之耗已過大半矣夫虚<lb/>
中國以事夷狄誠非計之得者也是以盜賊蜂起山東<lb/>
不振暨宣元之時趙充國征西零馮奉世征南羌皆兵<lb/>
不血刃摧抑彊暴擒其首惡此則折衝厭難勝敗相辨<lb/>
中世之明効也义問咎徴作見對曰隂陽否泰六沴之<lb/>
災則人主修政以禦之思患而防之建皇極之首詳庶<lb/>
徴之用詩曰敬之敬之天惟顯思天聦明自我民聦明<lb/>
<pb n="KR2f0039_WYG_025-23a"/>
是以人主祖承天命日慎一日也故能應受多福而永<lb/>
世克祚此先王之所以退灾消眚也又問經化之務對<lb/>
曰夫王道之夲經國之務必先之以禮義而致人扵亷<lb/>
恥禮義立則君子軌道而讓扵善亷恥立則小人謹行<lb/>
而不淫扵制度賞以勸其能威以懲其廢此先王所以<lb/>
保乂定功化洽黎元而勲業長世也故上有克讓之風<lb/>
則下有不爭之俗朝有矜節之士則國無貪冒之人夫<lb/>
亷恥之於政猶樹蓻之有豐壤良歲之有膏澤其生物<lb/>
<pb n="KR2f0039_WYG_025-23b"/>
必悠然茂矣若㢘恥不存而惟刑是御則風俗彫弊人<lb/>
失其性錐刀之末皆有爭心雖峻刑嚴辟猶不勝矣其<lb/>
扵政也如農者之殖磽野旱年之望豐穡必不㡬矣此<lb/>
三代所以享徳長乆風醇俗美皆數百年保天之禄而<lb/>
秦二世而弊者盖其所由之塗殊也又問将使武成七<lb/>
徳文濟九功何路而臻于兹凡厥庶事曷後曷先對曰<lb/>
夫文武經徳所以成功丕業咸熈庶績者莫先於選建<lb/>
明哲授方任能令才當其官而功稱其職則萬機咸理<lb/>
<pb n="KR2f0039_WYG_025-24a"/>
庶寮不曠書曰天工人其代之然則繼天理物寜國安<lb/>
家非賢無以成也夫賢才之畜扵國由良工之須利器<lb/>
巧匠之待繩墨也器用利則斵削易而材不病繩墨設<lb/>
則曲直正而衆形得矣是以人主必勤求賢而佚以任<lb/>
之也賢臣之扵主進則忠國愛人退則砥節潔志營職<lb/>
不干私義出心必由公塗明度量以呈其能審經制以<lb/>
効其功此昔之聖王所以㳟己南面而化扵陶鈞之上<lb/>
者以其所任之賢與所賢之信也方今海内之士皆傾<lb/>
<pb n="KR2f0039_WYG_025-24b"/>
望休光希心紫極唯明主之所趣舎若開四聦之聽廣<lb/>
疇咨之求抽羣英延俊乂考功授職呈能制官朝無素<lb/>
飧之士如此化流罔極樹功不朽矣<lb/>
太康中華譚至洛陽武帝親䇿之曰今四海一統萬里<lb/>
同風天下有道莫斯之盛然北有未覊之人西有醜族<lb/>
之氐故謀夫未得髙枕邉人未獲晏然将何以長弭斯<lb/>
患混清六合對曰臣聞聖人之臨天下也祖乾綱以流<lb/>
化順谷風以興仁兼三才以御物開四聦以招賢故勞<lb/>
<pb n="KR2f0039_WYG_025-25a"/>
謙日昃務在擇材宣明巖穴垂光隠滯俊人龍躍帝道<lb/>
以光清徳鳳翔王化克舉是以臯陶見舉不仁者逺陸<lb/>
賈重漢逺夷折節今聖朝徳音發扵帷幄清風翔乎無<lb/>
外戎旗南指江漢席巻干戈西征羌蠻慕化誠闡四門<lb/>
之秋興禮教之日也故髦俊聞風而響赴殊才望險而<lb/>
雲集虚髙館以俟賢設重爵以待士急善過扵饑渇用<lb/>
人疾扵應響杜佞諂之門廢鄭聲之樂混清六合寔由<lb/>
乎此雖西北有未覊之寇殊漠有不朝之虜征之則勞<lb/>
<pb n="KR2f0039_WYG_025-25b"/>
師得之則無益故班固云有其地不可耕而食得其人<lb/>
不可臣而畜來則懲而禦之去則備而守之盖安邉之<lb/>
術也又䇿曰呉蜀恃險今既蕩平蜀人服化無攜貳之<lb/>
心而呉人恣睢屢作妖寇豈蜀人敦朴易可化誘呉人<lb/>
輕銳難安易動乎今将欲綏静新附何以為先對曰臣<lb/>
聞漢末分崩英雄鼎峙蜀棲岷隴呉據江表至大晉龍<lb/>
興應期受命文皇運籌安樂順軌聖上潜謀歸命向化<lb/>
蜀染化日乆風教遂成呉始初附未改其化非為蜀人<lb/>
<pb n="KR2f0039_WYG_025-26a"/>
敦慤而呉人易動也然殊俗逺境風土不同呉阻長江<lb/>
舊俗輕悍所安之計當先籌其人士使雲翔閶闔進其<lb/>
賢才待其異禮明選牧伯致以威風輕其賦斂将順咸<lb/>
恱可以永保無窮長為人臣者也又䇿曰聖人稱如有<lb/>
王者必世而後仁今天成地平大化無外雖匈奴未羈<lb/>
羌氐驕黠将脩文徳以綏之舞干戚以來之故兵戈載<lb/>
戢武夫寝息如此已可消鋒刃為佃器罷尚方武庫之<lb/>
用未邪對曰夫唐堯厯載頌聲乃作文武相承禮樂大<lb/>
<pb n="KR2f0039_WYG_025-26b"/>
同清一八紘綏盪無外萬國順軌海内斐然雖復被髮<lb/>
之鄉徙跣之國皆習章甫而入朝要衣裳以磬折夫大<lb/>
舜之徳猶有三苖之征以周之盛玁狁為寇雖有文徳<lb/>
又須武備備預不虞古之善教安不忘危聖人常戒無<lb/>
為罷武庫之常職鑠鋒刃為佃器自可倒戢干戈苞以<lb/>
獸皮将帥之士使為諸侯扵散樂休風未為不泰也又<lb/>
䇿曰夫法令之設所以隨時制也時險則峻法以取平<lb/>
時泰則寛網以将化今天下太平四方無虞百姓承徳<lb/>
<pb n="KR2f0039_WYG_025-27a"/>
将就無為而又至于律令應有所損益不對曰臣聞五<lb/>
帝殊禮三王異教故或禪讓以光政或干戈以攻取至<lb/>
扵興禮樂以和人流清風以寧俗其歸一也今誠風教<lb/>
大同四海無虞人皆感化去邪從政夫以堯舜之盛而<lb/>
猶設象形殷周之隆而甫侯制律律令之存何妨扵政<lb/>
若乃大道四逹禮樂交通凡人脩行黎庶勵節刑罰懸<lb/>
而不用律令存而無施適足以隆太平之雅化飛仁風<lb/>
于無外矣又䇿曰昔帝舜以二八成功文王以多士興<lb/>
<pb n="KR2f0039_WYG_025-27b"/>
周夫制化在扵得人而賢才難得今大統始同宜搜才<lb/>
實州郡有貢薦之舉猶未獲出羣卓越之倫将時無其<lb/>
人有而致之未得其理也對曰臣聞興化立法非賢無<lb/>
以光其道平世理亂非才無以宣其業上自皇羲下及<lb/>
帝王莫不張皇綱以羅逺飛仁風以被物故得賢則教<lb/>
興失人則政廢今四海一統萬里同風州郡貢秀孝臺<lb/>
府簡良才以八紘之廣兆庶之衆豈當無卓越雋逸之<lb/>
才乎譬猶南海不少明月之寳大宛不乏千里之駒也<lb/>
<pb n="KR2f0039_WYG_025-28a"/>
異哲難見逺數難覩故堯舜太平之化二八由舜而甫<lb/>
顯殷湯革王之命伊尹負鼎而方用當今聖朝禮亡國<lb/>
之士接遐裔之人或貂蟬扵帷幄或剖符扵千里廵狩<lb/>
必有吕公之遇宵夢必有岩穴之感賢儁之出可企踵<lb/>
而待也<lb/>
時帝出祠南郊詔使散騎常侍鄭黙驂乘因謂黙曰卿<lb/>
知何以得驂乘乎昔州里舉卿相軰常愧有累清談遂<lb/>
問政事對曰勸穡務農為國之基選人得才濟世之道<lb/>
<pb n="KR2f0039_WYG_025-28b"/>
居官乆職政事之宜明慎黜陟勸戒之由崇尚儒素化<lb/>
導之夲如此而已矣帝善之<lb/>
愍帝即位尚書郎諸葛恢調為㑹稽太守臨行帝為置<lb/>
酒謂曰今之㑹稽昔之關中足食足兵在扵良守以君<lb/>
有莅任之方是以相屈四方分崩當匡振圮運政之所<lb/>
先君為言之恢陳謝因對曰今天下喪亂風俗陵遲宜<lb/>
尊五羙屏四惡進忠實退浮華帝深納焉<lb/>
東晉元帝時冬雷電且大雨帝下書責躬引過御史中<lb/>
<pb n="KR2f0039_WYG_025-29a"/>
丞熊逺上䟽曰被庚午詔曰以雷電震暴雨時深自尅<lb/>
責禹湯罪己未足以喻臣闇扵天道竊以人事論之陛<lb/>
下莭儉敦朴愷悌流惠而王化未興者皆羣公卿士不<lb/>
能夙夜在公以益大化素飧負乗粃穢明時之責也今<lb/>
逆賊猾夏暴虐滋甚二帝幽殯梓宫未反四海延頸莫<lb/>
不東望而未能遣軍北討讎賊未報此一失也昔齊侯<lb/>
既敗七年不飲酒食肉況此恥尤大臣子之責宜在枕<lb/>
戈為王前驅若此志未果者當上下克儉恤人養士徹<lb/>
<pb n="KR2f0039_WYG_025-29b"/>
樂減膳惟脩戎事陛下憂勞扵上而羣官未同戚容扵<lb/>
下毎有會同務在調戲酒食而已此二失也選官用人<lb/>
不料實徳惟在白望不求才幹鄉舉道廢請託交行有<lb/>
徳而無力者退修望而有助者進稱職以違俗見譏虚<lb/>
資以從容見貴是故公正道虧私塗日開强弱相陵寃<lb/>
在不理今當官者以理事為俗吏奉法為苛刻盡禮為<lb/>
諂諛從容為髙妙放蕩為達士驕蹇為簡雅此三失也<lb/>
世所謂三失者公法加其身私議貶其非轉見排退陸<lb/>
<pb n="KR2f0039_WYG_025-30a"/>
沉泥滓時所謂三喜者王法所不加清論美其賢漸相<lb/>
登進仕不輟官攀龍附鳳翺翔雲霄遂使世人削方為<lb/>
圓撓直為曲豈待顧道徳之清塗踐仁義之區域乎是<lb/>
以萬機未整風俗偽薄皆此之由不明其黜陟以審能<lb/>
否此則俗未可得而變也今朝廷羣司以從順為善相<lb/>
違見貶不復論才之曲直言之得失也時有言者或不<lb/>
見用是以朝少辯争之臣士無禄仕之志焉郭翼上書<lb/>
武帝擢為屯留令乂置諫官所以容受直言誘進将來<lb/>
<pb n="KR2f0039_WYG_025-30b"/>
故人得自盡言無隠諱任官然後爵之位定然後禄之<lb/>
敷奏以言明試以功車服以庸舜猶厯試諸難而今先<lb/>
禄不試甚違古義亂之所由也求才急扵踈賤用刑先<lb/>
扵親貴然後令行禁止野無遺滯堯取舜扵仄陋舜㧞<lb/>
賢扵岩穴姬公不曲繩扵天倫叔向不虧法扵孔懐今<lb/>
朝廷法吏多出扵寒賤是以章書日奏而不足以懲物<lb/>
官人選才而不足以濟事宜招賢良扵屠釣聘耿介扵<lb/>
丘園若此道不改雖并官省職無救弊亂也能哲而恵<lb/>
<pb n="KR2f0039_WYG_025-31a"/>
何憂乎驩兜何遷乎有苗何畏乎巧言令色孔壬此官<lb/>
得其人之益也<lb/>
明帝時前将軍温嶠奏軍國要務其一曰祖約退舎壽<lb/>
陽有将來之難今二方守禦為功尚易淮泗都督宜竭<lb/>
力以資之選名重之士配征兵五千又擇一偏将将二<lb/>
千兵以益壽陽可以保固徐豫援助司土其二曰一夫<lb/>
不耕必有受其饑者今不耕之夫動有萬訃春廢勸課<lb/>
之制冬峻出租之令下未見施惟賦是聞賦不可以已<lb/>
<pb n="KR2f0039_WYG_025-31b"/>
當思令百姓有以殷實司<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>置田曹掾州一人勸課農<lb/>
桑察吏能否今宜依舊置之必得清恪奉公足以宣示<lb/>
恵化者則所益實𢎞矣其三曰諸外州郡将兵者及都<lb/>
督府非臨敵之軍且田且守乂先朝使五校出田今西<lb/>
軍五校有兵者及護軍所統外軍可分遣二軍出并屯<lb/>
要處縁江上下皆有良田開荒雖一年之後即易且軍<lb/>
人累重者在外有樵採𬞞食之人扵事為便其四曰建<lb/>
官以理世不以私人也如此則官寡而材精周制六卿<lb/>
<pb n="KR2f0039_WYG_025-32a"/>
莅事春秋之時入作卿輔出将三軍後代建官漸多誠<lb/>
由事有煩簡耳然今江南六州之土尚又荒殘方之平<lb/>
日數十分之一耳三省軍校無兵者九府寺署可有并<lb/>
相領者可有省半者計其閑劇隨事減之荒殘之縣或<lb/>
同在一城可并合之如此選既可精禄俸可優令足代<lb/>
耕然後可責以清公耳其五曰古者親耕耤田以供粢<lb/>
盛舊制耤田廪犧之官今臨時市求上黷至敬下費生<lb/>
靈非所以虔奉宗廟蒸蒸之旨宜如舊制立此二官其<lb/>
<pb n="KR2f0039_WYG_025-32b"/>
六曰使命愈逺益宜得材宣揚王化延譽四方人情不<lb/>
樂遂取卑品之人虧辱國命生長患害故宜重其選不<lb/>
可減二千石見居二品者其七曰罪不相及古之制也<lb/>
近者大逆誠由凶戾凶戾之甚一時權用今遂施行非<lb/>
聖朝之令典宜如先朝除三族之議奏多納之<lb/>
康帝即位庾氷進車騎将軍氷懼權盛乃求外出㑹弟<lb/>
翼當伐石季龍扵是以本號除都督江荆寧益梁交廣<lb/>
七州豫州之四郡軍事領江州刺史假節鎮武昌以為<lb/>
<pb n="KR2f0039_WYG_025-33a"/>
翼援氷臨發上䟽曰臣因循家寵冠冕當世而志無殊<lb/>
操量不及逺頃皇家多難釁故頻仍朝望國器與時殱<lb/>
落遂令天眷下墜降及臣身俯仰伏事扵今五年上不<lb/>
能光賛聖猷下不能緝熈政道而陛下遇之過分求之<lb/>
不已復䇿敗駕之駟以冀萬里之功非天眷之隆将何<lb/>
以至此是以敢竭狂瞽以獻血誠願陛下暫屏旒纊以<lb/>
𢎞聽納今彊寇未殄戎車未戢兵弱扵郊人疲扵内寇<lb/>
之侵逸未可量也黎庶之困未之安也羣才之用未之<lb/>
<pb n="KR2f0039_WYG_025-33b"/>
盡也而陛下崇髙事與下隔視聽察覽必寄之羣下羣<lb/>
下宜忠不引不進百司宜勤不督不勸是以古之帝王<lb/>
勤扵降納雖曰緫萬機猶兼聽将相或借訟輿人或求<lb/>
謗芻蕘良有以也況今之弊開闢之極而陛下厯數属<lb/>
當其運否剥之難嬰之聖躬普天所以痛心扵既往而<lb/>
傾首扵将來者也實冀否終而泰属運在今誠願陛下<lb/>
𢎞天覆之量深地載之厚宅沖虚以為夲勤訓督以為<lb/>
務廣引時彦詢于政道朝之得失必關聖聽人之情偽<lb/>
<pb n="KR2f0039_WYG_025-34a"/>
必達天聦然後覽其大當以緫國綱躬儉節用堯舜豈<lb/>
逺大布之衣衛文何人是以古人有云非知之難行之<lb/>
難非行之難安之難也願陛下既思日側扵勞謙納其<lb/>
起予之情則天下幸甚矣臣朝夕伏膺猶不能暢臨䟽<lb/>
徘徊不覺辭盡<lb/>
穆帝時苻堅敗朝廷欲鎮靖北方出劉波督淮北諸軍<lb/>
冀州刺史以疾未行上䟽曰臣聞天地以𢎞濟為仁君<lb/>
道以恵下為徳是以禹湯有身勤之績唐虞有在予之<lb/>
<pb n="KR2f0039_WYG_025-34b"/>
誥用能恵被蒼生勲流後葉宣帝開拓洪圖始基成命<lb/>
爰及文武厯數在躬而猶虚心側席卑已崇物然後知<lb/>
積累之功重勤王之業艱先君之徳𢎞貽厥之賜厚恵<lb/>
皇不懐委政内任遂使神器幽淪三光翳曜園陵懐九<lb/>
泉之感宫廟集胡馬之迹所謂肉食失之扵朝黎庶暴<lb/>
骸扵外也賴元皇帝神武應期祚隆淮海振乾綱扵已<lb/>
墜紐絶維而更張陛下承宣帝開始之宏基受元帝克<lb/>
終之成烈保大定功戢兵静亂故使負鱗横海之鯨僭<lb/>
<pb n="KR2f0039_WYG_025-35a"/>
位滔天之寇望雲旗而宵潰覩太陽而霧散巍巍蕩蕩<lb/>
人無名焉而頃年巳來天文違錯妖恠屢生㑹稽先帝<lb/>
夲封而地動經年昔周之文武有魚鳥之瑞君臣猶懐<lb/>
震悚況今災變衆集曽莫之疑公旦有勿休之誡賈誼<lb/>
有積薪之喻臣鑒先徴竊惟今事是以敢肆狂瞽直言<lb/>
無諱徃者先帝以𤣥風御世責成羣后坐運天綱隨化<lb/>
委順故忘日計之功收歲成之用今禮樂征伐自天子<lb/>
出相王賢儁恊和百揆六合承風天下響振而鈞臺之<lb/>
<pb n="KR2f0039_WYG_025-35b"/>
詠弗聞景亳之命未布将羣臣之不稱陛下用之不盡<lb/>
乎凡聖王之化莫不敦崇忠信存正棄邪傷化毀俗者<lb/>
雖親雖貴必踈而逺之清公貞脩者雖微雖賤必親而<lb/>
近之今則不然此風既替利競滋甚朋黨比周毀譽交<lb/>
興鑚求茍進人希分外見賢而居其上受禄毎過其量<lb/>
希旨承意者以為奉公共相讃白者以為忠節舉世見<lb/>
之誰敢正言陛下不明必行之法以絶穿鑿之源者恐<lb/>
脫因疲倦以誤視聽且苻堅滅亡扵今五年舊京殘毀<lb/>
<pb n="KR2f0039_WYG_025-36a"/>
山陵無衛百姓塗炭未䝉拯接伏願逺觀漢魏衰滅之<lb/>
由近覽西朝傾覆之際超然易慮為扵未有則靈根永<lb/>
固社稷無虞臣豈誣一朝之人皆無忠節但任非其才<lb/>
求之不至耳今政煩役殷所在彫弊倉廪空虚國用傾<lb/>
竭下民侵削流亡相属略計户口但咸安已來十分去<lb/>
三百姓懐蜉蝣之歎下泉興周京之思昔漢宣有云與<lb/>
我共治天下者其惟良二千石乎是以臨下有方者就<lb/>
加璽贈法苛政亂者恤刑不赦事簡扵上人恱扵下今<lb/>
<pb n="KR2f0039_WYG_025-36b"/>
則不然告時乞職者以家弊為辭振窮恤滯者以公爵<lb/>
為施古者為百姓立君使之司牧今者以百姓恤君使<lb/>
之蠶食至乃貪汚者謂之清勤慎法者謂之怯劣何反<lb/>
古道一至扵此陛下雖躬自節儉哀矜扵上而群寮肆<lb/>
欲縱心扵下六司垂翼三事拱黙故有識者覩人事以<lb/>
歎息觀天眚而大懼昔宋景退熒惑之灾殷宗消鼎雉<lb/>
之異伏願陛下仰觀大禹過門之志俯察商辛沈湎之<lb/>
失逺思國風共公之刺深惟定姜小臣之喻蹔廻聖恩<lb/>
<pb n="KR2f0039_WYG_025-37a"/>
大詢羣后延納衆賢訪以得失令百寮率職人言損益<lb/>
察其所由觀其所以審識羣才助鼎和味克念作聖以<lb/>
荅天休則四海宅心天下幸甚<lb/>
庾羲少有時譽初為呉國内史穆帝頗愛文義羲至郡<lb/>
獻詩頗存諷諫因上表曰陛下以聖明之徳方隆唐虞<lb/>
之化而事役殷曠百姓彫殘以數州之資經贍四海之<lb/>
務其為勞弊豈可具言昔漢文居隆盛之世躬自儉約<lb/>
㫁獄數百殆致刑措賈誼歎息猶有積薪之言以古況<lb/>
<pb n="KR2f0039_WYG_025-37b"/>
今所以益其憂懼陛下明鑒天挺無幽不燭𢎞濟之道<lb/>
豈待瞽言臣受恩奕世思盡絲髪受任到來親臨所見<lb/>
敢縁𢎞政獻其丹愚伏願聽㫁之暇少垂察覽<lb/>
孝武帝時范寗求補豫章太守上書陳時政曰古者分<lb/>
土割境以益百姓之心聖王作制籍無黄白之别昔中<lb/>
原喪亂流寓江左庶有旋反之期故許其挟注夲郡自<lb/>
爾漸乆人安其業丘壟墳栢皆已成行雖無夲邦之名<lb/>
而有安土之實今宜正其封疆以土㫁人户明考課之<lb/>
<pb n="KR2f0039_WYG_025-38a"/>
科脩閭伍之法難者必曰人各有桑梓俗自有南北一<lb/>
朝屬户長為人𨽻君子則有土風之慨小人則懐下役<lb/>
之慮斯誠并兼者之所執而非通理者之篤論也古者<lb/>
失地之君猶臣所寓之主列國之臣亦有違適之禮隨<lb/>
㑹事秦致稱春秋樂毅宦燕見褒良史且今普天之人<lb/>
原其氏出皆隨遷移何至扵今而獨不可凡荒郡之人<lb/>
星居東西逺者千餘近者數百而舉召役調皆相資須<lb/>
期㑹差違輙致嚴坐人不堪命叛為盜賊是以山湖日<lb/>
<pb n="KR2f0039_WYG_025-38b"/>
積刑獄愈滋今荒小郡縣皆宜并合不滿五千户不得<lb/>
為郡不滿千户不得為縣守宰之任宜得清平之人頃<lb/>
者選舉惟以卹貧為先雖制有六年而富足便退又郡<lb/>
守長吏牽制無常或兼臺職或帶府官夫府以統州州<lb/>
以監郡郡以莅縣如令互相領帖則是下官反為上司<lb/>
賦調役使無復節限且牽曵百姓營起廨舍東西流遷<lb/>
人人易處文書簿籍少有存者先之屋宇皆為私家後<lb/>
來新官復應脩立其為弊也胡可勝言又方鎮去官皆<lb/>
<pb n="KR2f0039_WYG_025-39a"/>
割精兵器仗以為送故米布之屬不可稱計監司相容<lb/>
初無彈糾其中或有清白亦復不見甄異送兵多者至<lb/>
有千餘家少者數十戸既力入私門復資官廪布兵役<lb/>
既竭枉服良人牽引無端以相充補若是功勲之臣則<lb/>
巳享裂土之祚豈應封外復置吏兵乎謂送故之格宜<lb/>
為節制以三年為㫁夫人性無涯奢儉由勢今并兼之<lb/>
士亦多不贍非力不足以厚身非禄不足以富家是得<lb/>
之有由而用之無節蒱酒永日馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>卒年一宴之饌費<lb/>
<pb n="KR2f0039_WYG_025-39b"/>
過十金麗服之美不可貲筭盛狗馬之飾營鄭衛之音<lb/>
南畆廢而不墾講誦闕而無聞凡庸競馳傲誕成俗謂<lb/>
宜驗其鄉黨考其業尚試其能否然後升進如此匪惟<lb/>
家給人足賢人豈不繼踵而至㢤官制讁兵不相襲代<lb/>
頃者小事便以補役一愆之違辱及累世親戚旁攴罹<lb/>
其禍毒戸口減耗亦由扵此皆宜料遣以全國信禮十<lb/>
九為長殤以其未成人也十五為中殤以其尚童幼也<lb/>
今以十六為全丁則備成人之役矣以十三為半丁所<lb/>
<pb n="KR2f0039_WYG_025-40a"/>
任非復童幼事矣豈可傷天理違經典困苦萬姓乃至<lb/>
此乎今宜脩禮文以二十為全丁十六至十九為半丁<lb/>
則人無夭折生長滋繁矣帝善之<lb/>
安帝時山湖川澤皆為豪強所專小民薪採漁釣皆責<lb/>
稅直至是禁㫁之時民居未一劉裕表曰臣聞先王制<lb/>
治九土攸序分疆畫境各安其居在昔盛世人無遷業<lb/>
故井田之制三代以隆秦革斯政漢遂不改富強兼并<lb/>
扵是為弊然九服弗擾所託成舊在漢西京大遷田景<lb/>
<pb n="KR2f0039_WYG_025-40b"/>
之族以實關中即以三輔為鄉閭不復係之扵齊楚自<lb/>
永嘉播越爰託淮海朝有匡復之筭民懐思夲之心經<lb/>
略之圖日不暇給是以寧民綏治猶有未遑及至大司<lb/>
馬桓温以民無定夲傷治為深庚戌土㫁以一其業于<lb/>
時財□國豊實由扵此自玆及今彌厯年載畫一之制<lb/>
漸用頽弛雜居流寓閭伍弗脩王化所以未純民瘼所<lb/>
以猶在臣荷重任耻責實深自非改調觧張無以濟治<lb/>
夫人情滯常難與慮始所謂父母之邦以為桑梓者誠<lb/>
<pb n="KR2f0039_WYG_025-41a"/>
以生焉終焉敬愛所託耳今所居累世墳壟成行敬恭<lb/>
之誠豈不與事而至請準庚戌土㫁之科庶子夲所𢎞<lb/>
稍與事著然後率之以仁義鼔之以威武超大江而跨<lb/>
黄河撫九州而復舊土則戀夲之志乃速由扵當年在<lb/>
始暫勤要終所以能易伏惟陛下垂矜萬民憐其所失<lb/>
永懐鴻鴈之詩思隆中興之業既委臣以國重期臣以<lb/>
寧濟若所啓合允請付外施行扵是依界土㫁唯徐兖<lb/>
青三州居晉陵者不在㫁例諸流寓郡縣多被併省<lb/>
<pb n="KR2f0039_WYG_025-41b"/>
宋孝武帝即位普責百官讜言建平王宏中軍録事叅<lb/>
軍周朗上書曰昔仲尼有言治天下若寘諸掌豈徒言<lb/>
㢤方䇿之政舉息在人盖當世之君不為之耳況乃運<lb/>
鍾澆暮世膺亂餘重以宫廟遭不更之酷江服被未有<lb/>
之痡千里連死萬井共泣而秦漢餘敝尚行扵今魏晉<lb/>
遺<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>猶布扵民而望國安扵今化崇扵古卻行及前之<lb/>
言積薪待然之譬臣不知所以方然陛下既基之以孝<lb/>
又申之以仁民所疾苦敢不略薦凡治者何㢤為教而<lb/>
<pb n="KR2f0039_WYG_025-42a"/>
已今教衰已乆民不知則又隨以刑逐之豈為政之道<lb/>
㢤欲為教者宜二十五家選一長百家置一師男子十<lb/>
三至十七皆令學經十八至二十盡使脩武訓以書記<lb/>
圖律忠孝仁義之禮㢘讓勤㳟之則授以兵經戰略軍<lb/>
部舟騎之容挽彊擊刺之法官長皆月至學所以課其<lb/>
能習經者五年有立則言之司徒用武者三年善蓺亦<lb/>
升之司馬若七年而經不明五年而勇不達則更求其<lb/>
言政置謀迹其心術行履復不足取者雖公卿子孫長<lb/>
<pb n="KR2f0039_WYG_025-42b"/>
歸農畆終身不得為吏其國學則宜詳考占數部定子<lb/>
史令書不煩行習無糜力凡學雖凶荒不宜廢也農桑<lb/>
者實民之命為國之夲有一不足則禮莭不興若重之<lb/>
宜罷金錢以榖帛為賞罰然愚民不達其權議者好増<lb/>
其異凡自淮以北萬匹為市從江以南千斛為貨亦不<lb/>
患其難也今且聽市至千錢以還者用錢餘皆用絹布<lb/>
及米其不中度者坐之如此則墾田自廣民資必繁盜<lb/>
鑄者罷人死必息又田非潦水皆播麥菽地堪滋養悉<lb/>
<pb n="KR2f0039_WYG_025-43a"/>
蓺紵麻䕃巷縁藩必樹桑柘列庭接宇唯植竹栗若此<lb/>
令既行而善其事者庶民則序之以爵有司亦從而加<lb/>
賞若田在草間木物不植則撻之而伐其餘樹在所以<lb/>
次坐之又取稅之法宜計人為輸不應以貲云何使富<lb/>
者不盡貧者不蠲乃令桑長一尺圍以為價田進一畆<lb/>
度以為錢屋不得瓦皆責貲實民以此樹不敢種土畏<lb/>
妄墾棟焚榱露不敢加泥豈有剥善害民禁衣惡食若<lb/>
此苦者方今若重斯農則宜務削兹法凡為國不患威<lb/>
<pb n="KR2f0039_WYG_025-43b"/>
之不立患恩之不下不患土之不廣患民之不育自華<lb/>
夷争殺戎夏競威破國則積屍竟邑屠将則覆軍滿野<lb/>
海内遺生盖不餘半重以急政嚴刑夭災嵗疫貧者但<lb/>
供吏死者弗望薶鰥居有不願娶生子毎不敢舉又戍<lb/>
淹徭乆妻老嗣絶及媱奔所孕皆復不收是殺人之日<lb/>
有數途生人之嵗無一理不知復百年間将盡以草木<lb/>
為世邪此最是驚心悲魂慟哭太息者法雖有禁殺子<lb/>
之科設蚤娶之令然觸刑罪忍悼痛而為之豈不有酷<lb/>
<pb n="KR2f0039_WYG_025-44a"/>
甚處耶今宜家寛其役户減其稅女子十五不嫁家人<lb/>
坐之特雉可以娉妻妾大布可以事舅姑若待足而行<lb/>
則有司加糾凡宫中女𨽻必擇不復字者庶家内役皆<lb/>
令各有所配要使天下不得有終獨之生無子之老所<lb/>
謂十年存育十年教訓如此則二十年間長户勝兵必<lb/>
數倍矣又亡者亂郊饉人盈甸皆是不為其存計而任<lb/>
之遷流故饑寒一至慈母不能保其子欲其不為寇盜<lb/>
豈可得邪既御之使然復止之以殺彼扵有司何酷至<lb/>
<pb n="KR2f0039_WYG_025-44b"/>
是且草樹既死皮葉皆枯是其粱肉盡矣氷霜已厚苫<lb/>
盖難資是其衣裘敗矣比至陽春生其餘㡬今自江以<lb/>
南在所皆穰有食之處須官興役宜募逺近能食五十<lb/>
口一年者賞爵一級不過千家故近食十萬口矣使其<lb/>
受食者悉令就佃淮南多其長帥給其糧種凡公私逰<lb/>
手嵗發佐農令堤湖盡脩原陸並起仍量家立社計地<lb/>
設閭檢其出入督其㳺惰須待大熟可移之復舊淮以<lb/>
北悉使南還江東旅客盡令西歸故毒之在體必割其<lb/>
<pb n="KR2f0039_WYG_025-45a"/>
緩處函渭靈區闃為荒窟伊洛神基蔚成茂草豈可不<lb/>
懐歟厯下泗間何足獨戀議者必以為胡衰不足避而<lb/>
不知我之病甚扵胡矣若謂民之既徙狄必就之若其<lb/>
來從我之願也胡若能來必非其種不過山東雜漢則<lb/>
是國家由來所欲覆育既華得坐實戎空自逺其為來<lb/>
利固善也今空守孤城徒費財役亦行見淮北必非境<lb/>
服有矣不亦重辱喪㢤使虜但發輕騎三千更互出入<lb/>
春來犯麥秋至侵禾水陸漕輸居然復絶扵賊不勞而<lb/>
<pb n="KR2f0039_WYG_025-45b"/>
邉已困不至二年卒散民盡可蹻足而待也設使胡滅<lb/>
則中州必有興者決不能有奉土地率民人以歸國家<lb/>
矣誠如此則徐齊終逼亦不可守且夫戰守之法當恃<lb/>
人之不敢攻頃年兵之所以敗皆反此也今人知不以<lb/>
羊追狼蟹捕䑕而令重車弱卒與肥馬悍胡相逐其不<lb/>
能濟固宜矣漢之中年能事胡者以馬多也胡之後服<lb/>
漢者亦以馬少也既兵不可去車騎應蓄今宜募天下<lb/>
使養馬一疋者蠲一人後三疋者除一人為吏自此以<lb/>
<pb n="KR2f0039_WYG_025-46a"/>
進階賞有差邉亭儌驛一無發動又将者将求其死也<lb/>
自能執干戈幸而不亡筋力盡扵戎役其扵望上者固<lb/>
已深矣重有澄風掃霧之懃驅波滌塵之力此所自矜<lb/>
尤復為甚近所功賞人知其濃然似頗<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>虚實怨怒寔<lb/>
衆垂臂而反脣者往往為部耦語而呼望者處處成羣<lb/>
凡武人意氣特易崩沮設一旦有變則向之怨者為敵<lb/>
也今宜國財與之共竭府粟與之同罄去者應遣濃加<lb/>
寵爵發所在禄之将秩未充餘費宜闕他事負輦長不<lb/>
<pb n="KR2f0039_WYG_025-46b"/>
應與唯可教以蒐狩之禮習以鉦鼓之節若假勇以進<lb/>
務黜其身老至而罷賞延扵嗣又縁淮城壘皆宜興復<lb/>
使烽鼔相逹兵食相連若邉民請師皆宜莫許逺夷貢<lb/>
至止扵報答語以國家之未暇示以何事而非君須内<lb/>
教既立徐料寇形辦騎卒四十萬而中國不擾取榖支<lb/>
二十歲而逺邑不驚然後越淮窮河跨隴出漠亦何適<lb/>
而不可又教之不敦一至扵是今士大夫以下父母在<lb/>
而兄弟異計十家而七矣庶人父子殊産亦八家而五<lb/>
<pb n="KR2f0039_WYG_025-47a"/>
矣凡甚者乃危亡不相知飢寒不相卹又嫉謗䜛害其<lb/>
間不可稱數宜明其禁以革其風先有善扵家者即務<lb/>
其賞自今不改則没其財又三年之喪天下之逹喪以<lb/>
其哀並衷出故制同外興日乆均痛故愈遲齊典漢氏<lb/>
節其臣則可矣薄其子則亂也云何使衰苴之容盡鳴<lb/>
號之音息夫佩玉啓旒深情弗忍冕珠視朝不亦甚乎<lb/>
凡法有變扵古而刻扵情則莫能順焉至乎敗扵禮而<lb/>
安扵身必遽而奉之何乃厚扵惡薄扵善歟今陛下以<lb/>
<pb n="KR2f0039_WYG_025-47b"/>
大孝始基宜反斯<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>且朝享臨御當近自身始妃主典<lb/>
制宜漸加矯正凡舉天下以奉一君何患不給或帝有<lb/>
集皂之陋后有帛布之鄙亦無取焉且一體炫金不及<lb/>
百兩一歲美衣不過數襲而必收寳連櫝集服累笥目<lb/>
豈常視身未時親是為櫝帶寳笥著衣空散國家之財<lb/>
徒奔天下之貨而主以此惰禮妃以此傲家是何糜蠧<lb/>
之劇惑鄙之甚逮至婢豎皆無定科一婢之身重婢以<lb/>
使一豎之家列豎以役瓦金皮綉漿酒藿肉者故不可<lb/>
<pb n="KR2f0039_WYG_025-48a"/>
稱紀至有列軿以逰遨飾兵以驅叱不亦重甚㢤若禁<lb/>
行賜薄不容致此且細作始并以為儉節而市造華怪<lb/>
即傳扵民如此則遷也非罷也凡天下得治者以實而<lb/>
治天下者常虚民之耳目既不可誑治之盈耗立亦隨<lb/>
之故凡厥庶民制度日侈商販之室飾䓁王侯傭賣之<lb/>
身製均妃后凡一袖之大足㫁為兩一裾之長可分為<lb/>
二見車馬不辨貴賤視冠服不知尊卑尚方今造一物<lb/>
小民明已䁹睨宫中朝製一衣庶家晚已裁學侈麗之<lb/>
<pb n="KR2f0039_WYG_025-48b"/>
原實先宫閫又妃主所賜不限髙卑自今以去宜為莭<lb/>
目金魄翠玉錦繡縠羅竒色異章小民既不得服在上<lb/>
亦不得賜若工復造竒伎淫巧則皆焚之而重其罪又<lb/>
置官者将以燮天平氣賛地成功防姦御難治煩理劇<lb/>
使官稱事立人稱官置無空樹散位繁進冗人今髙卑<lb/>
貿實大小反稱名之不定是謂官邪而世廢姬公之制<lb/>
俗傳秦人之法惡明君之典好闇主之事其憎聖愛愚<lb/>
何其甚矣今則宜先省事從而并官置位以周典為式<lb/>
<pb n="KR2f0039_WYG_025-49a"/>
變名以適時為用秦漢末制何足取也當使徳厚者位<lb/>
尊位尊者禄重能薄者官賤官賤者秩輕纓冕紱佩稱<lb/>
官以服車騎容衛當職以施又寄土州郡宜通廢罷舊<lb/>
地民户應更置立豈呉邦而有徐邑揚境而宅兖民上<lb/>
淆辰紀下亂畿甸其地如朱方者不宜置州土如江都<lb/>
者應更建邑又民少者易理君近者易歸凡吏皆宜毎<lb/>
詳其能毎厚其秩為縣不得復用恩家之員為郡不得<lb/>
復選勢族之老又王侯識未堪務不應強仕須冠而啓<lb/>
<pb n="KR2f0039_WYG_025-49b"/>
封能政而議爵且帝子未官人誰謂賤但宜詳置賔友<lb/>
選擇正人亦何必列長史參軍别駕從事然後為貴㢤<lb/>
又世有先後業有難易明帝能令其兒不匹光武之子<lb/>
馬貴人能使其家不比隂后之族盛矣㢤此扵後世不<lb/>
可忘也至當輿抑碎首之忿陛殿延辟㦸之威此亦復<lb/>
不可忘也内外之政實不可雜若妃主為人請官者其<lb/>
人宜終身不得為官若請罪者亦終身不得赦罪凡天<lb/>
下所須者才而才誠難知也有深居而言寡則蓄學而<lb/>
<pb n="KR2f0039_WYG_025-50a"/>
無由知有卑處而事隔則懐竒而無由進或復見忌扵<lb/>
親故或亦遭䜛扵貴黨其欲致車右而動御席語天下<lb/>
而辨治亂焉可得㢤漫言舉賢則斯人固未得矣宜使<lb/>
世之稱通經逹史辯詞精敏吏能将謀偏術小道者使<lb/>
襪纓危厀博求其用制内外以官之官逺近及仕之𩔖<lb/>
令各以所能而造其室降情以誘之卑身以安之然後<lb/>
察其揺脣吻樹頰胲動精神發意氣語之所至意之所<lb/>
執不過數四間不亦盡可知矣若忠孝㢘清之比強正<lb/>
<pb n="KR2f0039_WYG_025-50b"/>
惇柔之倫難以檢格立不可須臾定宜使鄉部求其行<lb/>
守宰察其能竟皆見之扵選貴呈之扵相主然後處其<lb/>
職宜定其位用如此故應愚鄙盡捐賢明悉舉矣又俗<lb/>
好以毀沈人不知察其所以致毀以譽進人不知測其<lb/>
所以致譽毀徒皆鄙則宜擢其毀者譽黨悉庸則宜退<lb/>
其譽者如此則毀譽不妄善惡分矣又既謂之才則不<lb/>
宜以階級限不應以年齒齊凡貴者好疑人少不知其<lb/>
少扵人矣老者亦輕人少不知其不及少矣自釋氏流<lb/>
<pb n="KR2f0039_WYG_025-51a"/>
教其來有源淵檢精測固非深矣舒引容潤既不廣矣<lb/>
然習慧者日替其脩束誡者月繁其過遂至糜散錦帛<lb/>
侈飾車從復假粗醫術託雜卜數延妹滿室置酒浹堂<lb/>
寄夫託妻者不無殺子乞児者繼有而猶倚靈假像背<lb/>
親傲君欺費疾老震損宫邑是乃外刑之所不容<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>内<lb/>
教之所不悔罪而横天地之間莫不紆察人不得然豈<lb/>
其鬼歟今宜申嚴佛律禆重國令其疵惡顯著者悉皆<lb/>
能遣除則随其蓺行各為之條使禪義經誦人能其一<lb/>
<pb n="KR2f0039_WYG_025-51b"/>
食不過𬞞衣不出布若應更度者則令先習義行夲其<lb/>
神心必能草腐人天竦精以往者雖侯王家子亦不宜<lb/>
拘凡鬼道惑衆妖巫破俗觸木而言怪者不可數寓采<lb/>
而稱神者非可筭其原本是亂男女合飲食因之而以<lb/>
祈祝從之而以報請是亂不誅為害未息凡一苑始立<lb/>
一神初興淫風輙以之而甚今脩隄以北置園百里峻<lb/>
山以右居靈十房糜財敗俗其可稱限又針藥之術世<lb/>
寡復脩診脉之伎人鮮能逹民因是益徴扵鬼遂棄扵<lb/>
<pb n="KR2f0039_WYG_025-52a"/>
醫重令耗惑不反死天復半今大醫宜男女習教在所<lb/>
應遣吏受業如此故當愈扵媚神之愚徴正湊理之弊<lb/>
矣凡無世不有言事而無時不有令下然而升平不至<lb/>
昏危是繼何㢤盖設令之本非實也又病言不出扵謀<lb/>
臣事不便扵貴黨輕者抵訾呵駭重者死壓窮擯故西<lb/>
京有方調之誅東郡有黨錮之戮陛下若欲申常令循<lb/>
末典則羣臣在焉若欲改舊章興王道則微臣存矣敢<lb/>
昧死以陳唯陛下察之書奏忤旨<lb/>
<pb n="KR2f0039_WYG_025-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議巻二十五<lb/>
</p>
<p>
</p>
  </div>
</body>
</text>
</TEI>
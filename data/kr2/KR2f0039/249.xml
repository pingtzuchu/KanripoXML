<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百四十九</head> <lb/>
    <p>
<pb n="KR2f0039_WYG_249-1a"/>
欽定四庫全書<lb/>
　歴代名臣奏議卷二百四十九<lb/>
　　　　　　　　　　　明　楊士竒等　撰<lb/>
　　水利<lb/>
周靈王三十二年<hi>靈王大心也</hi>榖洛鬭將毁王宫<hi>穀洛二水名鬭者兩</hi>
<hi>水挌有似於鬭</hi>王欲壅之大子晉諫曰不可晉聞古之長民者<lb/>
不墮山不崇藪不防川不竇澤<hi>竇决也不為此四者為其反天性</hi>夫山<lb/>
土之聚也藪物之歸也川氣之導也澤水之鍾也夫天<lb/>
<pb n="KR2f0039_WYG_249-1b"/>
地成而聚於髙歸物於下䟽為川谷以導其氣陂塘汚<lb/>
<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>以鍾其美是故聚不阤崩而物有所歸<hi>大曰崩小曰阤</hi>氣不<lb/>
沈滯而亦不散越<hi>沈伏也滯積也越逹也</hi>是以民生有財用而死<lb/>
有所葬<hi>物有所歸故生有財用山陵不崩故死有所葬</hi>然則無夭昏扎瘥之憂<lb/>
而無飢寒乏匱之患<hi>短折曰夭狂惑曰昏疫死曰扎瘥病也</hi>故上下能相<lb/>
固以待不虞古之聖王唯此之愼昔共工棄此道也虞<lb/>
于湛樂滛失其身欲壅防百川墮髙堙<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>以害天下皇<lb/>
天弗福庶民弗助禍亂並興共工用滅其在有虞有崈<lb/>
<pb n="KR2f0039_WYG_249-2a"/>
伯鯀播其滛心稱遂共工之過堯用殛之于羽山其後<lb/>
伯禹念前之非度釐改制量象物天地比𩔖百則儀之<lb/>
于民而度之于羣生共之從孫四岳佐之<hi>共共工也從孫昆弟之孫</hi>
<hi>也四岳官名主四岳之祭為諸侯伯佐助也</hi>髙髙下下䟽流導滯鍾水豐物<lb/>
封崇九山決汨九川陂障九澤豐殖九藪汨越九原宅<lb/>
居九隩合通四海故天無伏隂<hi>伏隂夏有霜雹</hi>地無散陽<hi>散陽李梅</hi>
<hi>冬實</hi>水無沈氣<hi>沈伏也無/伏積之氣</hi>火無灾燀<hi>燀焱起貌天曰灾人曰火</hi>神無間<lb/>
行<hi>間行姦神滛厲之屬</hi>民無滛心<hi>隂陽調財用足/故無淫濫之心</hi>時無逆數<hi>逆數四時</hi>
<pb n="KR2f0039_WYG_249-2b"/>
<hi>寒暑反逆</hi>物無害生<hi>蝗螟之屬不害嘉榖</hi>帥象禹之功度之于儀軌莫<lb/>
非嘉績克厭帝心皇天嘉之胙以天下<hi>胙禄也</hi>賜姓曰姒<lb/>
氏曰有夏謂其能以嘉祉殷富生物也胙四岳國命為<lb/>
侯伯賜姓曰姜氏曰有吕謂其能為禹股肱心膂以養<lb/>
物豐民人也此一王四伯豈繄多寵皆亡王之後<hi>王謂禹四</hi>
<hi>伯謂四岳也</hi>唯能釐舉嘉義以有𦙍在下守祀不替其典有<lb/>
夏雖衰把鄫猶在<hi>把鄫二國夏後也</hi>申吕雖衰齊許猶在<hi>申吕四岳</hi>
<hi>之後商周之世或封於申齊許其族也</hi>唯有嘉功以命姓受祀迄于天下<lb/>
<pb n="KR2f0039_WYG_249-3a"/>
及其失之也必有慆淫之心間之<hi>慆慢也</hi>故亡其氏姓踣<lb/>
弊不振絶後無主堙替𨽻圉<hi>堙没也替廢也隸役也圉養馬者</hi>夫亡者<lb/>
豈繄無龍皆黄炎之後也唯不帥天地之度不順四時<lb/>
之序不度民神之義不儀生物之則以殄滅無𦙍至于<lb/>
今不祀及其得之也必有忠信之心間之度於天地而<lb/>
順於時動龢於民神而儀於物則故髙朗令終顯明昭<lb/>
融命姓授氏而附之以令名若啓先王之遺訓省其典<lb/>
圖刑法而觀其廢興者皆可知也其興者必有夏吕之<lb/>
<pb n="KR2f0039_WYG_249-3b"/>
功焉其廢者必有共鯀之敗焉今吾執政毋乃實有所<lb/>
避而滑夫二川之神使至於爭明以妨王宫王而飾之<lb/>
毋乃不可乎<lb/>
魏文侯時西門豹為鄴令有令名至文侯曽孫襄王時<lb/>
與羣臣飲酒王為羣臣祝曰令吾臣皆如西門豹之為<lb/>
人臣也史起進曰魏氏之行田也以百畆鄴獨二百畝<lb/>
是田惡也漳水在其旁西門豹不知用是不智也知而<lb/>
不興是不仁也仁智豹未之盡何足法也於是以史起<lb/>
<pb n="KR2f0039_WYG_249-4a"/>
為鄴令遂引漳水溉鄴以富魏之河内民歌之曰鄴有<lb/>
賢令兮為史公決漳水兮灌鄴旁終古舄鹵兮生稻梁<lb/>
漢武帝初方事匈奴興功利言便宜者甚衆齊人延年<lb/>
<hi>史不得其姓氏</hi>上書言河出昆侖經中國注勃海是其<lb/>
地勢西北髙而東南下也可案圖書觀地形令水工準<lb/>
髙下開大河上領<hi>上領山頭也</hi>出之胡中東注之海如此關<lb/>
東長無水灾北邊不憂匈奴可以省隄防備塞士卒轉<lb/>
輸盗賊侵掠覆軍殺將暴骨原野之患天下常備匈奴<lb/>
<pb n="KR2f0039_WYG_249-4b"/>
而不憂百越者以其水絶壤斷也此功壹成萬世大利<lb/>
書奏上壮之報曰延年計議甚深然河廼大禹之所道<lb/>
也聖人作事為萬世功通於神明恐難改更<lb/>
元光中河決於瓠子武安侯田蚡為丞相其奉邑食鄃<lb/>
鄃居河北河決而南則鄃無水菑邑收多蚡言於上曰<lb/>
江河之決皆天事未易以人力為彊塞塞之未必應天<lb/>
而望氣用數者亦以為然於是天子乆之不事復塞也<lb/>
是時鄭當時為大司農言曰異時關東漕粟從渭中上<lb/>
<pb n="KR2f0039_WYG_249-5a"/>
度六月而罷而漕水道九百餘里時有難處引渭穿渠<lb/>
起長安並南山下至河三百餘里徑易漕度可令三月<lb/>
罷而渠下民田萬餘頃又可得以溉田此損漕省卒而<lb/>
益肥關中之地得穀天子以為然令齊人水工徐伯表<lb/>
悉發卒數萬人穿漕渠三歲而通以漕大便利其後漕<lb/>
稍多而渠下之民頗得以溉田矣<lb/>
成帝初清河都尉馮逡奏曰郡承河下流與兖州東郡<lb/>
分水為界城郭所居尤卑下土壤輕脆易傷頃所以闊<lb/>
<pb n="KR2f0039_WYG_249-5b"/>
無大害者以屯氏河通兩川分流也今屯氏河塞靈鳴<lb/>
犢口又益不利獨一川兼受數河之任雖髙増隄防終<lb/>
不能泄如有霖雨旬日不霽必盈溢靈鳴犢口在清河<lb/>
東界所在處下雖令通利猶不能為魏郡清河减損水<lb/>
害禹非不愛民力以地形有埶故穿九河今既滅難明<lb/>
屯氏河不流行七十餘年新絶未乆其處易浚又其口<lb/>
所居髙於以分殺水力道理便宜可復浚以助大河泄<lb/>
暴水備非常又地莭時郭昌穿直渠後三歲河水更從<lb/>
<pb n="KR2f0039_WYG_249-6a"/>
故第二曲間北可六里復南合今其曲埶復邪直貝丘<lb/>
百姓寒心宜復穿渠東行不豫修治北決病四五郡南<lb/>
決病十餘郡然後憂之晩矣<lb/>
哀帝初平當使領河隄奏言九河今皆窴滅按經義治<lb/>
水有決河深川而無隄防壅塞之文河從魏郡以東北<lb/>
多溢決水迹難以分明四海之衆不可誣宜博求能浚<lb/>
川䟽河者下丞相孔光大司空何武奏請部刺史三輔<lb/>
三河𢎞農太守舉吏民能者莫有應書待詔賈讓奏言<lb/>
<pb n="KR2f0039_WYG_249-6b"/>
治河有上中下策古者立國居民疆理土地必遺川澤<lb/>
之分度水埶所不及大川無防小水得入陂障卑下以<lb/>
為汙澤使秋水多得有所休息左右游波寛緩而不迫<lb/>
夫土之有川猶人之有口也治土而防其川猶止兒啼<lb/>
而塞其口豈不遽止然其死可立而待也故曰善為川<lb/>
者決之使道善為民者宣之使言盖防隄之作近起戰<lb/>
國壅防百川各以自利齊與趙魏以河為竟趙魏瀕山<lb/>
齊地卑下作隄去河二十五里河水東抵齊隄則西泛<lb/>
<pb n="KR2f0039_WYG_249-7a"/>
趙魏趙魏亦為隄去河二十五里雖非其正水尚有所<lb/>
遊盪時至而去則填淤肥美民耕田之或乆無害稍築<lb/>
室宅遂成聚落大水時至漂没則更起隄防以自救稍<lb/>
去其城郭排水澤而居之湛溺自其宜也今隄防陿者<lb/>
去水數百歩遠者數里近黎陽南故大金隄從河西西<lb/>
北行至西山南頭廼折東與東山相屬民居金隄東為<lb/>
廬舍住十餘歲更起隄從東山南頭直南與故大隄㑹<lb/>
又内黄界中有澤方數十里環之有隄往十餘歲太守<lb/>
<pb n="KR2f0039_WYG_249-7b"/>
以賦民民今起廬舍其中此臣親所見者也東郡白馬<lb/>
故大隄亦復數重民皆居其間從黎陽北盡魏界故大<lb/>
隄去河遠者數十里内亦數重此皆前世所排也河從<lb/>
河内北至黎陽為石隄激使東抵東郡平剛又為石隄<lb/>
使西北抵黎陽觀下又為石隄使東北抵東郡津北又<lb/>
為石隄使西北抵魏郡昭陽又為石隄激使東北百餘<lb/>
里間河再西三東迫阸如此不得安息今行上策徙冀<lb/>
州之民當水衝者決黎陽遮害亭放河使北入海河西<lb/>
<pb n="KR2f0039_WYG_249-8a"/>
薄大山東薄金隄埶不能遠泛濫朞月自定難者將曰<lb/>
若如此敗壞城郭田廬冢墓以萬數百姓怨恨昔大禹<lb/>
治水山陵當路者毁之故鑿龍門辟伊闕折底柱破碣<lb/>
石墮斷天地之性此廼人功所造何足言也今瀕河十<lb/>
郡治隄歲費且萬萬及其大決所殘無數如出數年治<lb/>
河之費以業所徙之民遵古聖之法定山川之位使神<lb/>
人各處其所而不相奸且以大漢方制萬里豈其與水<lb/>
爭咫尺之地哉此功一立河定民安千載無患故謂之<lb/>
<pb n="KR2f0039_WYG_249-8b"/>
上策若廼多穿漕渠於冀州地使民得以溉田分殺水<lb/>
怒雖非聖人法然亦救敗術也難者將曰河水髙於平<lb/>
地歲増隄防猶尚決溢不可以開渠臣竊按視遮害亭<lb/>
西十八里至淇水口廼有金隄髙一丈自是東地稍下<lb/>
隄稍髙至遮害亭髙四五丈往五六歲河水大盛増丈<lb/>
七尺壞黎陽南郭門入至隄下水未踰隄二尺所從隄<lb/>
上北望河髙出民屋百姓皆走上山水留十三日隄潰<lb/>
二所吏民塞之臣循隄上行視水埶南七十餘里至淇<lb/>
<pb n="KR2f0039_WYG_249-9a"/>
口水適至隄半計出地上五尺所今可從淇口以東為<lb/>
石隄多張水門初元中遮害亭下河去隄足數十歩至<lb/>
今四十餘歲適至隄足由是言之其地堅矣恐議者疑<lb/>
河大川難禁制滎陽漕渠足以卜之其水門但用木與<lb/>
土耳今據堅地作石隄埶必完安冀州渠首盡當卬<hi>牛向</hi>
<hi>反</hi>此水門治渠非穿地也但為東方一隄北行三百餘<lb/>
里入漳水中其西因山足髙地諸渠皆往往股引取之<lb/>
旱則開東方下水門溉冀州水則開西方髙門分河流<lb/>
<pb n="KR2f0039_WYG_249-9b"/>
通渠有三利不通有三害民常罷於救水半失作業水<lb/>
行地上湊潤上徹民則病溼氣木皆立枯鹵不生穀決<lb/>
溢有敗為魚鼈食此三害也若有渠溉則塩鹵下隰填<lb/>
淤加肥故種禾麥更為秔稻髙田五倍下田十倍轉漕<lb/>
舟船之便此三利也今瀕河隄吏卒郡數千人伐買薪<lb/>
石之費歲數千萬足以通渠成水門又民利其溉灌相<lb/>
率治渠雖勞不罷民田適治河隄亦成此誠富國安民<lb/>
興利除害支數百歲故謂之中策若廼繕完故隄増卑<lb/>
<pb n="KR2f0039_WYG_249-10a"/>
倍薄勞費無已數逢其害此最下䇿也王莽時徵能治<lb/>
河者以百數其大畧異者長水校尉平陵關並言河決<lb/>
率常於平原東郡左右其地形下而土疏惡聞禹治河<lb/>
時本空此地以為水猥盛則放溢少稍自索雖時易處<lb/>
猶不能離此上古難識近察秦漢以來河決曹衞之域<lb/>
其南北不過百八十里者可空此地勿以為官亭民室<lb/>
而已大司馬史長安張戎言水性就下行疾則自刮除<lb/>
成空而稍深河水重濁號為一石水而六斗泥今西方<lb/>
<pb n="KR2f0039_WYG_249-10b"/>
諸郡以至京師東行民皆引河渭山川水溉田春夏乾<lb/>
燥少水時也故使河流遲貯淤而稍淺雨多水暴至則<lb/>
溢決而國家數隄塞之稍益髙於平地猶築垣而居水<lb/>
也可各順從其性毋復灌溉則百川流行水道自利無<lb/>
溢決之害矣御史臨淮韓牧以為可畧於禹貢九河處<lb/>
穿之縱不能為九但為四五宜有益大司空掾王横言<lb/>
河入勃海勃海地髙於韓牧所欲穿處徃者天嘗連雨<lb/>
東北風海水溢西南出寖數百里九河之地已為海所<lb/>
<pb n="KR2f0039_WYG_249-11a"/>
漸矣禹之行河水本隨西山下東北去周譜云定王五<lb/>
年河徙則今所行非禹之所穿也又秦攻魏決河灌其<lb/>
都決處遂大不可復補宜卻徙完平處更開空使縁西<lb/>
山足乗髙地而東北入海廼無水灾沛郡桓譚為司空<lb/>
掾典其議為甄豐言凡此數者必有一事宜詳考驗皆<lb/>
可豫見計定然後舉事費不過數億萬亦可以事諸浮<lb/>
食無産業民空居與行役同當衣食衣食縣官而為之<lb/>
作廼兩便可以上繼禹功下除民疾<lb/>
<pb n="KR2f0039_WYG_249-11b"/>
晉武帝咸寧三年杜預言諸欲脩水田者皆以火耕水<lb/>
耨為便非不爾也然此事施於新田草萊與百姓居相<lb/>
絶離者耳往者東南草創人稀故得火田之利自頃户<lb/>
口日増而陂堨歲決良田變生蒲葦人居沮澤之際水<lb/>
陸失宜放牧絶種樹木立枯皆陂之害也陂多則土薄<lb/>
水淺潦不下潤故每有水雨輒復横流延及陸田言者<lb/>
不思其故因云此土不可陸種臣計漢之户口以驗今<lb/>
之陂處皆陸業也其或有舊陂舊堨則堅完脩固非今<lb/>
<pb n="KR2f0039_WYG_249-12a"/>
所謂當為人害者也臣前見尚書胡威啟宜壞陂其言<lb/>
懇至臣中者又見宋侯相應遵上便宜求壞泗陂徙運<lb/>
道時下都督度支共處當各據所見不從遵言臣案遵<lb/>
上事運道東詣壽春有舊渠可不由泗陂泗陂在遵地<lb/>
界壞地凡萬三千餘頃傷敗成業遵縣領應佃二千六<lb/>
百口可謂至少而猶患地狭不足肆力此皆水之為害<lb/>
也當所共恤而都督度支方復執異非所見之難直以<lb/>
不同害理也人心所見既不同利害之情又有異軍家<lb/>
<pb n="KR2f0039_WYG_249-12b"/>
之與郡縣士大夫之與百姓其意莫有同者此皆偏其<lb/>
利以忘其害者也此理之所以未盡而事之所以多患<lb/>
也臣又按豫州界二度支所領佃者州郡大軍雜士凡<lb/>
用水田七千五百餘頃耳計三年之儲不過二萬餘頃<lb/>
以常理言之無為多積無用之水況於今者水澇瓫溢<lb/>
大為灾害臣以為與其失當寧瀉之不滀宜發明詔敇<lb/>
刺史二千石其漢氏舊陂舊堨及山谷私家小陂皆當<lb/>
脩繕以積水其諸魏氏以來所造立及諸因雨決溢蒲<lb/>
<pb n="KR2f0039_WYG_249-13a"/>
葦馬腸陂之𩔖皆決瀝之長吏二千石躬親勸功諸食<lb/>
力之人並一時附功令比及水凍得粗枯涸其所脩功<lb/>
實之人皆以俾之其舊陂堨溝渠當有所補塞者皆尋<lb/>
求微跡一如漢時故事豫為部分列上須冬東南休兵<lb/>
交代各留一月以佐之夫川瀆有常流地形有定體漢<lb/>
氏居人衆多猶以無患今因其所患而宣寫之跡古事<lb/>
以明近大理顯然可坐論而得臣不勝愚意竊謂最是<lb/>
今日之實益也朝廷從之<lb/>
<pb n="KR2f0039_WYG_249-13b"/>
後魏太武帝延和三年以刁雍為薄骨律鎮將雍至鎮<lb/>
表曰臣䝉寵出鎮奉辭西藩總統諸軍户口殷廣又總<lb/>
勒戎馬以防不虞督課諸屯以為儲積夙夜惟憂不遑<lb/>
寧處以今年四月末到鎮時以夏中不及東作念彼農<lb/>
夫雖復布野官渠乏水不得廣殖乘前以來功不充課<lb/>
兵人口累率皆饑儉畧加檢行知此土稼穯艱難夫欲<lb/>
育民豐國事須大田此土乏雨正以引河為用觀舊渠<lb/>
堰乃是上古所制非近代也富平西南三十里有艾山<lb/>
<pb n="KR2f0039_WYG_249-14a"/>
南北二十六里東西四十五里鑿以通河似禹舊跡其<lb/>
兩岸作溉田大渠廣十餘歩山南引水入此渠中計昔<lb/>
為之髙於水不過一丈河水激急沙土漂流今日此渠<lb/>
髙於河水二丈三尺又河水浸射往往崩頽渠溉髙懸<lb/>
水不得上雖復諸處按舊引水水亦難求今艾山北河<lb/>
中有洲渚水分為二西河小狭水廣百四十歩臣今求<lb/>
入來年正月於河西髙渠之北八里分河之下五里平<lb/>
地鑿渠廣十五歩深五尺築其兩岸令髙一丈北行四<lb/>
<pb n="KR2f0039_WYG_249-14b"/>
十里還入古髙渠即循髙渠而北復八十里合百二十<lb/>
里大有良田計用四千人四十日功渠得成訖所欲鑿<lb/>
新渠口河下五尺水不得入今求從小河東南岸斜斷<lb/>
到西北岸計長二百七十歩廣十歩髙二丈絶斷小河<lb/>
二十日功計得成畢合計用功六十日小河之水盡入<lb/>
新渠水則充足溉官私田四萬餘頃一旬之間則水一<lb/>
遍水凡四溉穀得成實官課常充民亦豐贍詔從之<lb/>
宣武帝時冀定數州頻遭水害左中郎將鄭楷上䟽曰<lb/>
<pb n="KR2f0039_WYG_249-15a"/>
臣聞有國有家者莫不以萬姓為心故矜傷軫於造次<lb/>
求瘼結於寢興黎民阻飢唐堯致歎衆庻斯饉帝乙罰<lb/>
已良以為政與農實繫民命水旱緣兹以得濟夷險用<lb/>
此而獲安頃東北數州頻年淫雨長河激浪洪波汨流<lb/>
川陸連濤原隰通望彌漫不已汎濫為灾戸無擔石之<lb/>
儲家有藜藿之色華壤膏腴變為舄鹵菽麥禾黍化作<lb/>
萑蒲斯用痛心徘徊潸然佇立也昔洪水為害四載流<lb/>
於夏書九土既平攸同紀自虞誥亮由君之勤恤臣用<lb/>
<pb n="KR2f0039_WYG_249-15b"/>
劬勞日昃忘餐宵分廢寢伏惟皇魏握圖臨宇總契裁<lb/>
極道敷九有徳被八荒槐階棘路實維英哲虎門麟閣<lb/>
寔曰賢明天地函和日月光曜自比定冀水潦無歲不<lb/>
饑幽瀛川河頻年汎溢豈是陽九厄㑹百六鍾期故以<lb/>
人事而然非為運極昔魏國鹹舄史起哂之兹地荒蕪<lb/>
臣實為耻不揆愚瞽輒敢陳之計水之湊下浸潤無間<lb/>
九河通塞屢有變改不可一準古法皆循舊隄何者河<lb/>
決瓠子梁楚幾危宣防既建水還舊跡十數年間戸口<lb/>
<pb n="KR2f0039_WYG_249-16a"/>
豐衍又決屯氏兩川分流東北數郡之地僅得支存及<lb/>
不通靈鳴水田一路往昔膏腴十分病九邑居凋離墳<lb/>
井毁滅良由水大渠狭更不開瀉衆流壅塞曲直乗之<lb/>
所致也至若量其逶迤穿鑿溝澮分立隄堨所在疏通<lb/>
預決其路令無停蹙隨其髙下必得地形土木參功務<lb/>
從便省使地有金隄之堅水有非常之備鈎連相注多<lb/>
置水口從河入海遠邇逕過瀉其墝潟泄此陂澤九月<lb/>
農罷量役計功十月昏正立匠表度縣遣能工麾畫形<lb/>
<pb n="KR2f0039_WYG_249-16b"/>
勢郡發明使籌察可否審地推岸辨其脉流樹板分崖<lb/>
練厥從往别使案檢分部是非瞰睇川原明審通塞當<lb/>
境脩治不勞役遠終春自罷未須乆功即以髙下營田<lb/>
因於水陸水種秔稻陸藝桑麻必使室有乆儲門豐餘<lb/>
積斯實上䇿禦灾之方亦為中古井田之利即之近事<lb/>
有可比倫江淮之南地勢洿下雲雨隂霖動彌旬月遥<lb/>
途遠運惟用舟艫南畝畬菑微事耒耜而衆庶未為饉<lb/>
色黔首罕有饑顔豈天徳不均致此偏罰故是地勢異<lb/>
<pb n="KR2f0039_WYG_249-17a"/>
圖有兹豐餒臣既鄉居水際目覩荒殘每思鄭白屢想<lb/>
王李夙宵不寐言念皇家愚誠丹欵實希效力有心螢<lb/>
爝乞蹔施行使數州士女無廢耕桑之業聖世洪㤙有<lb/>
賑饑荒之士鄴宰深笑息自一朝臣之至誠申於今日<lb/>
詔曰頻年水旱為患黎民阻饑靜言念之旰不遑食鑒<lb/>
此事條深協在慮但計畫功廣非朝夕可合宜付外量<lb/>
聞事遂施行<lb/>
宋太宗淳化二年秋泾陽縣民杜思淵上書言泾河内<lb/>
<pb n="KR2f0039_WYG_249-17b"/>
舊有石翣以堰水入白渠溉雍耀田歲收三萬斛其後<lb/>
多歴年所石翣壞三白渠水少溉田不足民頗艱食乾<lb/>
德中莭度判官施繼業率民用梢穰笆籬棧木截河為<lb/>
堰壅水入渠緣渠之民頗獲其利然凡遇暑雨山水暴<lb/>
至則堰輒壞至秋治堰所用復取於民民煩數役終不<lb/>
能固乞依古制調丁夫修疊石翣可得數十年不撓所<lb/>
謂蹔勞永逸也詔從之遣將作監丞周約已等董其役<lb/>
以用功尤大不能就而止<lb/>
<pb n="KR2f0039_WYG_249-18a"/>
至道元年正月度支判官梁鼎陳堯叟上鄭白渠利害<lb/>
案舊史鄭渠元引泾水自仲山西抵瓠口並北山東注<lb/>
洛三百餘里溉田四萬頃畝收一鍾白渠亦引泾水起<lb/>
谷口入櫟陽注渭水長二百餘里溉田四千五百頃兩<lb/>
渠溉田凡四萬四千五百頃今所存者不及二千頃皆<lb/>
近代改修渠堰浸隳舊防繇是灌溉之利絶少於古矣<lb/>
鄭渠難為興工今請遣使先詣三白渠行視復修舊迹<lb/>
於是詔大理寺丞皇甫選光祿寺丞何亮乗傳經度選<lb/>
<pb n="KR2f0039_WYG_249-18b"/>
等使還言周覽鄭渠之制用功最大並仲山而東鑿斷<lb/>
岡阜首尾三百餘里連亙山足岸壁頽壞陻廢已乆度<lb/>
其制置之始泾河平淺直入渠口暨年代浸遠涇河陡<lb/>
深水勢漸下與渠口相懸水不能至峻崖之處渠岸摧<lb/>
毁荒廢歲乆實難致力其三白渠溉泾陽櫟陽髙陵雲<lb/>
陽三原富平六縣田三千八百五十餘頃此渠衣食之<lb/>
源也望令増築隄堰以固䕶之舊設莭水斗門一百七<lb/>
十有六皆壞請悉繕完渠口舊有六石門謂之洪門今<lb/>
<pb n="KR2f0039_WYG_249-19a"/>
亦隤圯若復議興置則其功甚大且欲就近度其岸勢<lb/>
别開渠口以通水道歲令渠官行視岸之缺薄水之淤<lb/>
填即時浚治嚴豪民盜水之禁涇河中舊有石堰脩廣<lb/>
皆百歩捍水雄壮謂之將軍翣廢壞已乆杜思淵嘗請<lb/>
興修而功不克就其後止造木堰凡用梢樁萬一千三<lb/>
百餘數歲出於緣渠之民渉夏水潦木堰遽壞漂流散<lb/>
失至秋復率民以葺之數斂重困無有止息欲令自今<lb/>
溉田既畢命水工坼堰木寘於岸側可充二三歲修堰<lb/>
<pb n="KR2f0039_WYG_249-19b"/>
之用所役緣渠之民計田出丁凡調萬三千人䟽渠造<lb/>
堰各獲其利固不憚其勞也選能吏司其事置署於泾<lb/>
陽縣側以時行視往復甚便又言鄧許陳潁蔡宿亳七<lb/>
州之地有公私閒田凡三百五十一處合二十二萬餘<lb/>
頃民力不能盡耕皆漢魏以來召信臣杜詩杜預任峻<lb/>
司馬宣王鄧艾等立制墾闢之地内南陽界鑿山開道<lb/>
疏通河水散入唐鄧襄三州以溉田又諸處陂塘防埭<lb/>
大者長三十里至五十里闊五丈至八丈髙一丈五尺<lb/>
<pb n="KR2f0039_WYG_249-20a"/>
至二丈其溝渠大者長五十里至百里闊三丈至五丈<lb/>
深一丈至一丈五尺可行小舟臣等周行歴覽若皆増<lb/>
築陂堰勞費頗甚欲隄防未壞可興水利者先耕二萬<lb/>
餘頃他處漸圖建置<lb/>
九月帝以汴河歲運江淮米五七百萬斛以濟京師問<lb/>
侍臣汴水疏鑿之由令參知政事張洎講求其事以聞<lb/>
其言曰禹導河自積石至于龍門南至華隂東至砥柱<lb/>
又東至于孟津東過洛汭至于大伾即今成臯是也或<lb/>
<pb n="KR2f0039_WYG_249-20b"/>
云黎陽山也禹以大河流泛中國為害最甚乃於貝丘<lb/>
疏二渠以分水勢一渠自舞陽縣東引入漯水其水東<lb/>
北流至千乘縣入海即今黄河是也一渠疏畎引傍西<lb/>
山以東北形髙敝壞隄水勢不便流溢夾右碣石入于<lb/>
渤海書所謂北過洚水至于大陸洚水即濁漳大陸則<lb/>
邢州鉅鹿澤播為九河同為逆河入于海河自魏郡貴<lb/>
鄉縣界分為九道下至滄州今為一河言逆河者謂與<lb/>
河水往復相承受也齊桓公塞以廣田居唯一河存焉<lb/>
<pb n="KR2f0039_WYG_249-21a"/>
今其東界至莽梧河是也禹又於滎澤下分大河為隂<lb/>
溝引注東南以通淮泗至大梁浚儀縣西北復分為二<lb/>
渠一渠元經陽武縣中牟臺下為官渡水一渠始皇疏<lb/>
鑿以灌魏郡謂之鴻溝莨菪渠自滎陽五出池口來注<lb/>
之其鴻溝即出河之溝亦曰莨菪渠漢明帝時樂浪人<lb/>
王景謁者王呉始作浚儀渠蓋循河溝故瀆也渠成流<lb/>
注浚儀故以浚儀縣為名靈帝建寜四年於敖城西北<lb/>
壘石為門以遏渠口故世謂之石門渠外東合濟水濟<lb/>
<pb n="KR2f0039_WYG_249-21b"/>
與河渠渾濤東注至敖山北渠水至此又兼邲之水即<lb/>
春秋晉楚戰于邲邲又音汳即汴字古人避反字改從<lb/>
汴字渠水又東經滎陽北旃然水自縣東流入汴水鄭<lb/>
州滎陽縣西二十里三皇山上有二廣武城二城相去<lb/>
百餘歩汴水自兩城間小澗中東流而出而濟流自兹<lb/>
乃絶唯汴渠首受旃然水謂之鴻渠東晉大和中桓温<lb/>
北伐前燕將通之不果義熈十三年武帝西征姚秦復<lb/>
浚此渠始有湍流奔注而岸善潰塞帝更疏鑿而漕運<lb/>
<pb n="KR2f0039_WYG_249-22a"/>
焉隋煬帝大業三年詔尚書左丞相皇甫誼發河南男<lb/>
女百萬開汴水起滎澤入淮千餘里乃為通濟渠又發<lb/>
淮南兵夫十餘萬開䢴溝自山陽瀆至于揚子江三百<lb/>
餘里水靣闊四十歩而後行幸焉自後天下利於轉輸<lb/>
昔孝文時賈誼言漢以江淮為奉地謂魚䀋穀帛多出<lb/>
東南至五鳳中耿壽昌奏故事歲増關東穀四百萬斛<lb/>
以給京師亦多自此渠漕運唐初改通濟渠為廣濟渠<lb/>
開元中黄門侍郎平章事裴耀卿言江淮租船自長淮<lb/>
<pb n="KR2f0039_WYG_249-22b"/>
西北沂鴻溝轉相輸納於河隂含嘉太原等倉凡三年<lb/>
運米七百萬石實利渉於此開元末河南採訪使汴州<lb/>
刺史齊澣以江淮漕運經淮水波濤有沈損遂浚廣濟<lb/>
渠下流自泗州虹縣至楚州淮隂縣北八十里合于淮<lb/>
踰時畢功既而水流迅急行旅艱險尋乃廢停却由舊<lb/>
河德宗朝歲漕運江淮米四十萬石以益關中時叛將<lb/>
李正已田恱皆分軍守徐州臨渦口梁崇義阻兵襄鄧<lb/>
南北漕引皆絶於是水陸運使杜佑請改漕路自浚儀<lb/>
<pb n="KR2f0039_WYG_249-23a"/>
西十里疏其南涯引流入琵琶溝經蔡河至陳州合潁<lb/>
水是秦漢故道以官漕乆不由此故填淤不通若畎流<lb/>
培岸則功用甚寡又廬壽之間有水道而平岡亙其中<lb/>
曰鷄鳴山佑請疏其兩端皆可通舟其間登陸四十里<lb/>
而已則江湖黔嶺蜀漢之粟可方舟而下由是白沙趨<lb/>
東關經廬夀浮潁歩蔡歴琵琶溝入汴河不復經沂淮<lb/>
之險徑於舊路二千里功寡利博朝議將行而徐州順<lb/>
命淮路乃通至國家膺圖受命以大梁四方所湊天下<lb/>
<pb n="KR2f0039_WYG_249-23b"/>
之樞可以臨制四海故卜京邑而定都漢髙帝云吾以<lb/>
羽檄召天下兵未至孝文又云吾初即位不欲出虎符<lb/>
召郡國兵即知兵甲在外也唯有南北軍期門郎羽林<lb/>
孤兒以備天子扈從藩衞之用唐承隋制置十二衞府<lb/>
兵皆農夫也及罷府兵始置神武神䇿為禁軍不過三<lb/>
數萬人亦以備扈從藩衞而已故祿山犯闕驅市人而<lb/>
戰德宗䝉塵扈駕四百餘騎兵甲皆在郡國額軍存而<lb/>
可舉者除河朔三鎮外太原青杜各十萬人邠寧宣武<lb/>
<pb n="KR2f0039_WYG_249-24a"/>
各六萬人潞徐荆揚各五萬人襄宣夀鎮海各二萬人<lb/>
自餘觀察團練㨿要害之地者不下萬人今天下甲卒<lb/>
數十萬衆戰馬數十萬疋並萃京師悉集七亡國之士<lb/>
民於輦下比漢唐京邑民庻十倍甸服時有水旱不至<lb/>
艱歉者有惠民金水五丈汴水等四渠𣲖引脉分咸會<lb/>
天邑舳艫相接贍給公私所以無匱乏唯汴水横亙中<lb/>
國首承大河漕引江湖利盡南海半天下之財賦并山<lb/>
澤之百貨悉由此路而進然則禹力疏鑿以分水勢煬<lb/>
<pb n="KR2f0039_WYG_249-24b"/>
帝開甽以奉廵游雖數湮廢而通流不絶於百代之下<lb/>
終於國家之用者其上天之意乎<lb/>
真宗天禧四年二月河塞羣臣入賀上親為文刻石紀<lb/>
功是年祠部員外郎李垂又言疏河利害命垂至大名<lb/>
府滑衞德貝州通判軍與長吏計度垂上言臣所至並<lb/>
稱黄河水入王莽沙河與西河故瀆注金赤河必慮水<lb/>
勢浩大蕩浸民田難於隄備臣亦以為河水所經不無<lb/>
為害今者決河而南為害既多而又陽武埽東石堰埽<lb/>
<pb n="KR2f0039_WYG_249-25a"/>
西地形汙下東河泄水又艱或者云今決處漕底坑深<lb/>
舊渠逆上若塞之旁必復壞如是則議塞河者誠以為<lb/>
難若決河而北為害雖少一旦河水注御河蕩易水逕<lb/>
乾寧軍入獨流口遂及契丹之境或者云因此揺動邊<lb/>
鄙如是則議疏河者又益為難臣於兩難之間輒畫一<lb/>
計請自上流引北載之髙地東至大伾瀉復於澶淵舊<lb/>
道使南不至滑州北不出通利軍界何以計之臣請自<lb/>
衛州東界曹公所開運渠東五里河北岸凸處就岸實<lb/>
<pb n="KR2f0039_WYG_249-25b"/>
土堅引之正北稍東十三里破伯禹古隄注裴家潭<graphic n="KR0985" url="https://raw.githubusercontent.com/kanripo/KR-Gaiji/master/images/KR0985.png" mimeType="image/png"/>
牧馬陂又正東稍北四十里鑿大伾西山釃為二渠一<lb/>
逼大伾南足決古隄正東八里復澶淵舊道一逼通利<lb/>
軍城北曲河口至大禹所導西河故瀆正北稍東五里<lb/>
開南北大隄又東七里入澶淵舊道與南渠合夫如是<lb/>
則北載之髙地大伾二山脽服之間分酌其勢浚瀉兩<lb/>
渠匯注東北不遠三十里復合于澶淵舊道而滑州不<lb/>
治自涸矣臣請以兵夫二萬自來歲二月興作除三伏<lb/>
<pb n="KR2f0039_WYG_249-26a"/>
半功外至十月而成其均厚埤薄俟次年可也疏奏朝<lb/>
議慮其煩擾罷之<lb/>
仁宗慶歴間守平江范仲淹上奏曰德惟善政政在養<lb/>
民此言聖人之德惟在善政善政之要惟在養民養民<lb/>
之政必在農務江南舊有圩田毎一圩田方數十里如<lb/>
大城中有河渠外有門閘旱則開閘引江水之利潦則<lb/>
閉閘拒江水之害旱澇不及為農美利又浙西地卑常<lb/>
苦水沴雖有溝河可以通海惟時開導則潮泥不得以<lb/>
<pb n="KR2f0039_WYG_249-26b"/>
堙之雖有隄塘可以禦患惟時脩固則無摧壞臣知蘇<lb/>
州日點檢簿書一州之田係出産者三萬四十頃中稔<lb/>
之利每畝得米二石或三石計米七百餘萬石東南毎<lb/>
歲上供之數六百萬石乃一州所出臣詢訪髙年則云<lb/>
曩時兩浙未歸朝廷蘇州有營田軍四部共七八千人<lb/>
專為田事導河築隄以減水患于時民間錢五十文糴<lb/>
白米一石自宋朝一統江南不稔則取之浙右浙右不<lb/>
稔則取之淮南故慢於農政不復脩舉江南圩田浙右<lb/>
<pb n="KR2f0039_WYG_249-27a"/>
河塘大半隳廢失東南之大利今江浙之米石不下六<lb/>
七百足至一貫省比於當時其貴十倍民不得不困國<lb/>
不得不虚矣臣請毎歲之秋降勅下諸路轉運司令轄<lb/>
下州軍吏民各言農桑可興之利可去之害或合開河<lb/>
渠或築堤堰陂塘之𩔖並係本州軍選官計定工料每<lb/>
歲於二月間興役半月而罷仍具功績聞奏如此不絶<lb/>
數年之間農利大興下少飢寒上無貴糴則東南歲糴<lb/>
輦運之費大可減省其勸課之法宜選官討論古制取<lb/>
<pb n="KR2f0039_WYG_249-27b"/>
其簡約易從之術頒賜諸路轉運使靣賜一本付新授<lb/>
知州知縣等此養民之政富國之本也<lb/>
皇祐三年直集賢院劉敞論修商胡口奏曰臣聞天有<lb/>
時地有勢民有力聖王之建功謀事者不與天分時不<lb/>
與地分勢不與民分力則功成而事立今朝廷以河決<lb/>
商胡議必塞之臣竊謂過矣乃者霖雨淋溢山谷發泄<lb/>
經川横潰或衝冒城郭此天時也澶魏之埽如商胡者<lb/>
多矣莫決而商胡獨敗此地勢也淮汝以西關陕以東<lb/>
<pb n="KR2f0039_WYG_249-28a"/>
數千里之間罹於水憂者甚則溺死不甚則流亡夫婦<lb/>
愁痛無所控告畧計百萬人未聞朝廷有以振業之也<lb/>
而議塞河强疲病之餘以極其力乗殘耗之後以畧其<lb/>
財重為事而罰所不勝急為期而誅所不至上則與天<lb/>
爭時下則與地爭勢此臣所謂過也臣聞河之為患於<lb/>
中國乆矣其在前代或塞或不塞塞之為仁不塞不為<lb/>
不仁此有時而否者也以堯為君以舜為臣以禹為司<lb/>
空十有三年而後僅能勝水患耳今朝廷之無禹明矣<lb/>
<pb n="KR2f0039_WYG_249-28b"/>
而欲以數月之間塞決河不權於時不察於民不亦甚<lb/>
乎議者以為不塞河則冀州之水可哀甚不然夫河未<lb/>
決之時能使水不病冀州則已矣既決之後縣邑則已<lb/>
没矣人民則已亡矣府庫則已喪矣雖塞河不能有救<lb/>
也今且縱水之所欲往而利導之其不能救與彼同而<lb/>
可以息民何嫌而不為詩云民亦勞止汔可小康恵此<lb/>
中國以綏四方夫中國者固四方之本也唯陛下與知<lb/>
道者慮之<lb/>
<pb n="KR2f0039_WYG_249-29a"/>
至和二年兼判三司院歐陽修状奏曰臣伏見學士院<lb/>
集兩省臺諫官議脩河事未有一定之論蓋由賈昌朝<lb/>
欲復故道李仲昌請開六塔互執一說莫知孰是以臣<lb/>
愚見皆謂不然言故道者未詳利害之源述六塔者近<lb/>
乎欺罔之繆何以言之今謂故道可復者但見河北水<lb/>
患而欲還之京東然不思天禧以來河水屢決之因所<lb/>
以未知故道有不可復之勢此臣故謂未詳利害之源<lb/>
也若言六塔之利者則不攻而自破矣且開六塔既云<lb/>
<pb n="KR2f0039_WYG_249-29b"/>
減得大河水勢然今恩冀之患何緣尚告危急此則減<lb/>
水之利虚妄可知開六塔者又云可以全回大河使復<lb/>
横壠故道見今六塔只是分減之水下流無歸已為濵<lb/>
棣德博之患若全回大河以入六塔則其害如何此臣<lb/>
故謂近乎欺罔之謬也臣聞河本泥沙無不淤之理淤<lb/>
澱之勢常先下流下流淤髙水行不快乃自上流低下<lb/>
處決此其常勢也然避髙就下水之本性故河流已棄<lb/>
之道自是難復臣不敢遠引書史廣述河源只以今所<lb/>
<pb n="KR2f0039_WYG_249-30a"/>
欲復之故道言天禧以來屢決之因初天禧中河出京<lb/>
東水行於今所謂故道者水既淤澁乃於滑州天臺埽<lb/>
決尋而修塞水復故道未幾又決於滑南鐵狗廟其後<lb/>
數年又議修塞水令復故道已而又於王楚埽決所決<lb/>
差少與故道分流然而故道之水終以壅淤故又於横<lb/>
壠大決則決河非不能力塞故道非不能力復不乆終<lb/>
必決於上流者由故道淤髙水不能行故也及横壠既<lb/>
決水流就下所以十餘年間河未為患至慶歴三四年<lb/>
<pb n="KR2f0039_WYG_249-30b"/>
横壠之水又自下流先淤是時臣為河北轉運使海口<lb/>
已淤一百四十餘里其後遊金赤三河相次又淤下流<lb/>
既梗乃又於上流商胡口決然則京東横壠兩河故道<lb/>
皆是下流淤塞河水已棄之髙地京東故道屢復屢決<lb/>
理不可復其驗甚明則六塔所開故道之不可復不待<lb/>
言而易知臣聞議者計度京東故道功料止云銅城已<lb/>
上地髙不知大抵東去皆髙而銅城已上乃特髙耳其<lb/>
東比銅城已上則似低比商胡已上則實髙也若云銅<lb/>
<pb n="KR2f0039_WYG_249-31a"/>
城已東地勢斗下則當日水流宜決銅城已上何緣而<lb/>
頓淤於横壠之口亦何緣而大決也然則兩河故道既<lb/>
皆不可為則河北水患何為而可去臣聞智者之於事<lb/>
有不能必則較其利害之輕重擇其害少者而為之猶<lb/>
勝害多而利少何況有害而無利此三者可較而擇也<lb/>
臣見往年商胡初決之時議欲修塞計用一千八百萬<lb/>
梢芟科配六路一百有餘州軍今欲塞者乃往年之商<lb/>
胡必須用往年之物數至於開塞故道張奎元計功料<lb/>
<pb n="KR2f0039_WYG_249-31b"/>
極大後來李參等減得全少猶用三十萬人然欲以五<lb/>
十歩之狹容大河之水此可笑也又欲増一夫所開三<lb/>
赤之方倍為六尺且闊厚三尺而長六尺已是一倍之<lb/>
功在於人力已為勞苦若云六尺之方以開方法算之<lb/>
乃八倍之功此豈人力之所勝是則前功浩大而難興<lb/>
後功雖小而不實大抵塞商胡開故道凡二大役皆困<lb/>
國而勞人所舉如此而欲開難復屢決已驗之故道使<lb/>
其虚費而商胡不可塞故道不可復此所謂有害而無<lb/>
<pb n="KR2f0039_WYG_249-32a"/>
利者也就使幸而暫塞暫復以紓目前之患而終於上<lb/>
流必決如龍門横壠之比重以困國勞人此所謂利少<lb/>
而害多也若六塔者於大河有減水之名而無減水之<lb/>
實今下流所散為患已多若全回大河以注之則濵棣<lb/>
德博河北所仰之州不勝其患而又故道淤澁上流必<lb/>
有他決之虞此直有害而無利耳是智者之不為也今<lb/>
若因水所在増治堤防疏其下流浚以入海則可無決<lb/>
溢散漫之虞今河所歴數州之地誠為患矣隄防歲用<lb/>
<pb n="KR2f0039_WYG_249-32b"/>
之夫誠為勞矣與其虚費天下之財虚舉大衆之役而<lb/>
不能成功終不免為數州之患勞歲用之夫則此所謂<lb/>
害少者乃智者之所擇也大抵今河之勢負三決之虞<lb/>
復故道上流必決開六塔上流亦決今河下流若不浚<lb/>
使入海則上流亦決臣請選知水利之臣就其下流求<lb/>
其入海之路而浚之不然下流梗澁則終虞上決為患<lb/>
無涯臣非知水者但以今事目可驗者而較之耳言狂<lb/>
計愚不足以備聖君博訪之求此大事也伏乞下臣之<lb/>
<pb n="KR2f0039_WYG_249-33a"/>
議廣謀於衆而裁擇之謹具状奏聞伏候勅㫖<lb/>
脩又上奏曰臣竊見朝廷近因臣寮建議欲塞商胡開<lb/>
橫壠回大河於故道已下三司候今秋興役見令京東<lb/>
計度物料次臣伏以國家興大役動大衆必先順天時<lb/>
量人力謀於其始而審然後必行計其所利者多乃能<lb/>
無悔伏見比年以來興役動衆勞民費財不精謀慮於<lb/>
厥初輕信利害之偏說舉事之始既已倉皇羣議一揺<lb/>
尋復悔罷臣不敢逺引他事上煩聖聰只如徃年河決<lb/>
<pb n="KR2f0039_WYG_249-33b"/>
商胡是時執政之臣不慎計慮遽謀修塞科配一千八<lb/>
百萬梢芟搔動六路一百有餘州官吏催驅急若星火<lb/>
民庶愁苦盈於道塗或物已輸官或人方在路未及興<lb/>
役遽已罷修虚費民財為國斂怨舉事輕脫為害若斯<lb/>
雖既往之失難追而可鑒之蹤未遠今者又聞復有修<lb/>
河之役聚三十萬人之衆開一千餘里之長河計其所<lb/>
用物力數倍往年當此天灾歲旱之時民困國貧之際<lb/>
不量人力不順天時臣知其有大不可者五蓋自去秋<lb/>
<pb n="KR2f0039_WYG_249-34a"/>
以及今春半天下苦旱而京東尤甚河北次之國家當<lb/>
務安靜振䘏之猶恐饑民起而為盜何況於此兩路聚<lb/>
大衆興大役此其必不可者一也河北自恩州用兵之<lb/>
後繼以凶年人戸流亡十失八九數年以來人稍歸復<lb/>
然死亡之餘所存無幾瘡痍未斂物力未完今又遭此<lb/>
旱歲京東自去冬無雨雪麥不生苖已及暮春粟未布<lb/>
種不惟目下乏食兼亦向去無望而欲於此兩路興三<lb/>
十萬人之役若别路差夫則遠處難為赴役就河便近<lb/>
<pb n="KR2f0039_WYG_249-34b"/>
則此兩路力所不任此其必不可者二也臣伏見往年<lb/>
河決滑州曽議修塞當時公私事力未如今日貧虚然<lb/>
猶收聚物料誘率民財數年之間方能興役況今國用<lb/>
方乏民力方疲且合商胡塞大決之洪流此自是一大<lb/>
役也鑿横壠開乆廢之故道此又一大役也自横壠至<lb/>
海一千餘里埽岸乆已廢壞頓須修緝此又一大役也<lb/>
往年公私有力之時興一大役尚須數年今併三大役<lb/>
倉卒興為於灾旱貧虚之際此其必不可者三也就令<lb/>
<pb n="KR2f0039_WYG_249-35a"/>
商胡可塞故道可回猶宜重察天時人力之難為何況<lb/>
商胡未必可塞故道未必可回者哉臣聞鯀障洪水九<lb/>
年無功禹得洪範五行之書知水趨下之性乃因水之<lb/>
流疏決就下而水患乃息然則以大禹之神功不能障<lb/>
塞其流但能因而疏決爾今欲逆水之性障而塞之奪<lb/>
洪河之正流斡以人力而回注此大禹之所不能此其<lb/>
必不可者四也横壠湮塞已二十年商胡決流又亦數<lb/>
歲故道已塞而難鑿安流已乆而難回昨聞朝廷曽遣<lb/>
<pb n="KR2f0039_WYG_249-35b"/>
故樞宻直學士張奎計度功料極大近者再行檢計減<lb/>
得功料全少功料少則所開淺狭淺狭則水勢難回此<lb/>
其必不可者五也臣伏見國家累歲灾譴甚多其於京<lb/>
東變異尤大地貴安靜動而有聲巨嵎山摧海水揺蕩<lb/>
如此不止僅乎十年天地警戒必不虚發臣謂變異所<lb/>
起之方尤宜加意防懼今乃欲於凶旱之年聚三十萬<lb/>
之大衆於變異最大之方臣恐地動山揺灾禍自此而<lb/>
始方今京東赤地千里饑饉之民正苦天灾又聞河役<lb/>
<pb n="KR2f0039_WYG_249-36a"/>
將動往往伐桑拆屋無復生計流亡盜賊之患不可不<lb/>
虞欲望聖慈特降德音速罷其事當此凶歲務安人心<lb/>
徐詔有司審詳利害縱令河道可復乞候豐年餘力漸<lb/>
次興為臣實庸愚本無遠見得於外論不可不言謹具<lb/>
状奏聞<lb/>
三年修判三司院又奏曰臣伏見朝廷定議開修六塔<lb/>
河口回水入横壠故道此大事也中外之臣皆知不便<lb/>
而未有肻為國家極言其利害者何哉蓋其說有三一<lb/>
<pb n="KR2f0039_WYG_249-36b"/>
曰畏大臣二曰畏小人三曰無竒策今執政之臣用心<lb/>
於河事亦勞矣初欲試十萬人之役以開故道既又捨<lb/>
故道而修六塔未及興役遽又罷之已而終為言利者<lb/>
所勝今又復修然則其勢難於復止也夫以執政大臣<lb/>
銳意主其事而又有不可復止之勢固非一人口舌可<lb/>
回此所以雖知不便而罕肻言也李仲昌小人利口偽<lb/>
言衆所共惡今執政之臣既用其議必主其人且自古<lb/>
未有無患之河今河浸恩冀目下之患雖小然其患已<lb/>
<pb n="KR2f0039_WYG_249-37a"/>
形回入六塔將來之害必大而其害未至夫以利口小<lb/>
人為大臣所主欲與之爭未形之害勢必難奪就使能<lb/>
奪其議則言者猶須獨任恩冀為患之責使仲昌得以<lb/>
為辭大臣得以歸罪此所以雖知不便而罕敢言也今<lb/>
執政之臣用心太過不思自古無不患之河直欲使河<lb/>
不為患若得河不為患雖竭人力猶當為之況聞仲昌<lb/>
利口詭辯謂費物少而用功不多不得不信為竒䇿於<lb/>
是決意用之今言者謂故道既不可復六塔又不可脩<lb/>
<pb n="KR2f0039_WYG_249-37b"/>
詰其如何則又無竒䇿以取勝此所以雖知不便而罕<lb/>
肻言也衆人所不敢言而臣今獨敢言者臣謂大臣非<lb/>
有私仲昌之心也直欲興利除害爾若果知其為患愈<lb/>
大則豈有不回者哉至於顧小人之後患則非臣之所<lb/>
慮也且事欲知利害權重輕有不得已則擇其害少而<lb/>
患輕者為之此非明智之士不能也況治水本無竒䇿<lb/>
相地勢謹隄防順水性之所趨爾雖大禹不過此也夫<lb/>
所謂竒䇿者不大利則大害若循常之計雖無大利亦<lb/>
<pb n="KR2f0039_WYG_249-38a"/>
不至大害此明智之士善擇利者之所為也今言修六<lb/>
塔者竒䇿也然終不可成而為害愈大言順水治堤者<lb/>
常談也然無大利亦無大害不知為國計者欲何所擇<lb/>
哉若謂利害不可必但聚大衆興大役勞民困國以試<lb/>
竒䇿而僥倖於有成者臣謂雖執政之臣亦未必肻為<lb/>
也臣前已具言河利害甚詳而未䝉採聽今復畧陳其<lb/>
大要惟陛下詔計議之臣擇之臣謂河水未始不為患<lb/>
今順已決之流治隄防於恩冀者其患一而遲塞商胡<lb/>
<pb n="KR2f0039_WYG_249-38b"/>
復故道者其患二而速開六塔以回今河者其患三而<lb/>
為害無涯自河決横壠以來大名金堤埽歲歲増治及<lb/>
商胡再決而金堤益又加功獨恩冀之間自商胡決後<lb/>
議者貪建塞河之䇿未嘗留意於堤防是以今河水勢<lb/>
浸溢今若專意併力於恩冀之間謹治隄防則河患可<lb/>
禦不至於大害所謂其患一者十數年間今河下流淤<lb/>
塞則上流必有決處此一患而遲者也今欲塞商胡口<lb/>
使水歸故道治堤修埽功料浩大勞人費物困弊公私<lb/>
<pb n="KR2f0039_WYG_249-39a"/>
此一患也幸而商胡可塞故道復歸髙淤難行不過一<lb/>
二年間上流必決此二患而速者也今六塔河口雖云<lb/>
已有上下約然全塞大河正流為功不小又開六塔河<lb/>
道治二千餘里隄防移一縣兩鎮計其功費又大於塞<lb/>
商胡數倍其為困弊公私不可勝計此一患也幸而可<lb/>
塞水入六塔而東横流散溢濵棣徳博與齊州之界咸<lb/>
被其害此五州者素號富饒河北一路財用所仰今引<lb/>
水注之不惟五州之民破壞田産河北一路坐見貧虚<lb/>
<pb n="KR2f0039_WYG_249-39b"/>
此二患也三五年間五州凋弊河流注溢乆又淤髙流<lb/>
行梗澁則上流必決此三患也所謂為患而無涯者也<lb/>
今為國設計者本欲除一患而反就三患此臣所不諭<lb/>
也至如六塔不能容大河横壠故道本以髙淤難行而<lb/>
商胡決今復驅而注之必横流而散溢自澶至海二千<lb/>
餘里堤埽不可卒修修之雖成又不能捍水如此等事<lb/>
甚多士無愚智皆所共知不待臣言而後悉也臣前未<lb/>
奉使契丹時已嘗具言故道六塔皆不可為惟治堤順<lb/>
<pb n="KR2f0039_WYG_249-40a"/>
水為得計及奉使往來河北詢於知水者其說皆然雖<lb/>
恩冀之人今被水患者亦知六塔不便皆願且治恩冀<lb/>
堤防為是下情如此誰為上通臣既知其詳豈敢自黙<lb/>
伏乞聖慈特諭宰臣使更審利害速罷六塔之役差替<lb/>
李仲昌等不用選一二精幹之臣與河北轉運使副及<lb/>
恩冀州官吏相度隄防併力修治則今河之水必不至<lb/>
為大患且河水天灾非人力可回惟當順導防捍之而<lb/>
已不必求竒䇿立難必之功以為小人僥冀恩賞之資<lb/>
<pb n="KR2f0039_WYG_249-40b"/>
也況功必不成後悔無及者乎臣言狂計愚惟陛下裁<lb/>
擇<lb/>
至和二年侍御史趙抃上奏曰臣竊聞有内臣擘畫奏<lb/>
請於在京汴河兩畔増築堤岸大段髙闊以防決溢之<lb/>
患見下三司相度併係開封府縣東西排岸八作濠寨<lb/>
等司檢計施行次日近自有此行遣以來㳂汴兩邊居<lb/>
民戸口非常驚動搔擾日夕洶洶其貧者則曰官中果<lb/>
有必行之命奪民之地毁民之屋則我軰離散狼狽父<lb/>
<pb n="KR2f0039_WYG_249-41a"/>
子夫婦不能相保矣其富者則公行賄賂百方請囑吏<lb/>
緣為姦無所不至夫河防為害須順其情性在先朝時<lb/>
歲歲開濬就深通行後數十年泥滓漲淤官司因循以<lb/>
役民為重困監轄僥倖以省工得恩澤今汴河之底比<lb/>
於疇昔已厚數丈而汴河之堤累年添起今却視通衢<lb/>
其堤髙下已與居民簷廡相等矣復更欲如何増築之<lb/>
耶以臣愚見莫若向去毎年開淘不輟使水性就下汴<lb/>
底深快則灼然無横流之虞京師溝渠積滯因而亦可<lb/>
<pb n="KR2f0039_WYG_249-41b"/>
流布通泄設若不順水性暫圖苟安其堤愈髙其勢愈<lb/>
危既非國家經乆之利又有居民重遷之嗟伏望陛下<lb/>
宸斷早賜聖㫖指揮直行寢罷無使相度官吏尚持兩<lb/>
端猶豫之説而干繫師局得以誅求計㑹為名下以安<lb/>
民心上以固邦體也<lb/>
嘉祐元年右司諫馬遵議開浚汴河奏曰臣竊聞本朝<lb/>
舊制毎歲興功開浚汴河故水行地中而無濫溢填閉<lb/>
之患祥符中廵䕶使臣韋繼昇表請罷修一年以省物<lb/>
<pb n="KR2f0039_WYG_249-42a"/>
力又請今後三五年一浚徒見目前茍簡之利而不能<lb/>
思患於乆遠故近年以來河底漸髙口地數易水小則<lb/>
東南有漕運之阻水大則京師有隄防之虞歲習為常<lb/>
人恬不恠夫禍固藏於隱微而發於人所忽者暴水可<lb/>
為寒心雖使横流僅紓大患而所殘無數百姓可哀臣<lb/>
欲乞朝廷指揮自今毎歲農隙之際檢計開淘以深快<lb/>
為限縱未能一切如舊積功數年可以濟集<lb/>
八年河流派于魏之第六埽遂為二股自魏恩東至于<lb/>
<pb n="KR2f0039_WYG_249-42b"/>
徳滄入于海是謂東流時議者多不同李立之力主生<lb/>
堤帝不聽卒用宋昌言說置上約三月翰林學士司馬<lb/>
光奏治河當因地形水勢若彊用人力引使就髙横立<lb/>
隄防則逆激旁潰不惟無成仍敗舊績臣慮官吏見東<lb/>
流已及四分急於見功遽塞北流而不知二股分流十<lb/>
里之内相去尚近地勢東髙西下若河流併東一遇盛<lb/>
漲水勢復西合入北流則東流遂絶或於滄徳堤埽未<lb/>
成之處決溢横流雖除西路之患而害及東路非䇿也<lb/>
<pb n="KR2f0039_WYG_249-43a"/>
宜專䕶上約及二股堤岸若今歲東流止添二分則此<lb/>
去河勢自東近者二三年遠者四五年候及八分以上<lb/>
河流衝刷已闊滄徳堤埽已固自然北流日減可以閉<lb/>
塞兩路俱無害矣㑹北京留守韓琦言今歲兵夫數少<lb/>
而金堤兩埽修上下約甚急深進馬頭欲奪大河緣二<lb/>
股及嫰灘舊闊千一百歩是以可容漲水今截去八百<lb/>
歩有餘則將束大河於二百餘歩之間下流既壅上流<lb/>
蹙遏湍怒又無兵夫修䕶堤岸其衝決必矣況自徳至<lb/>
<pb n="KR2f0039_WYG_249-43b"/>
滄皆二股下流既無隄防必侵民田設若河門束狭不<lb/>
能容納漲水上下約隨流而脫則二股與北流為一其<lb/>
患愈大又恩深州所創生堤其東則大河西來其西則<lb/>
西山諸水東注腹背受水兩難扞禦望選近臣速至河<lb/>
所與在外官合議帝在經筵以琦奏諭光命同張茂則<lb/>
再徃四月光與張鞏李立之宋昌言張問吕大防程昉<lb/>
行視上約及方鋸牙濟河集議於下約光等奏二股河<lb/>
上約並在灘上不礙河行但所進方鋸牙已深致北流<lb/>
<pb n="KR2f0039_WYG_249-44a"/>
河門稍狭乞減拆二十歩令近後仍作蛾眉埽裹䕶其<lb/>
滄徳界有古遥堤當加葺治所修二股本欲䟽導河水<lb/>
東去生堤本欲捍禦河水西來相為表裏未可偏廢帝<lb/>
因謂二府曰韓琦頗疑修二股趙抃曰人多以六塔為<lb/>
戒王安石曰異議者皆不考事實故也帝又問程昉宋<lb/>
昌言同修二股如何安石以為可治帝曰欲作簽河甚<lb/>
善安石曰誠然若及時作之往往河可東北流可閉因<lb/>
言李立之所築生堤去河遠者至八九十里本計以禦<lb/>
<pb n="KR2f0039_WYG_249-44b"/>
漫水而不可禦河南之向著臣恐漫水亦不可禦也帝<lb/>
以為然五月丙寅乃詔立之乗驛赴闕議之六月戊申<lb/>
命司馬光都大提舉修二股工役吕公著言朝廷遣光<lb/>
相視董役非所以褒崇近職待遇儒臣也乃罷光行七<lb/>
月二股河通快北流稍自閉戊子張鞏奏上約累經泛<lb/>
漲并下約各已無虞東流勢漸順快宜塞北流除恩冀<lb/>
深瀛永靜乾寧等州軍水患又使御河胡盧河下流各<lb/>
還故道則漕運無壅遏郵傳無滯留塘泊無淤淺復於<lb/>
<pb n="KR2f0039_WYG_249-45a"/>
邊防大計不失南北之限歲減費不可勝數亦使流移<lb/>
歸復實無窮之利且黄河所至古今未嘗無患較利害<lb/>
輕重而取舍之可也惟是東流南北隄防未立閉口修<lb/>
堤功費甚夥所當預備望選習知河事者與臣等講求<lb/>
具圖以聞乃復詔光茂則及都水監官河北轉運使同<lb/>
相度閉塞北流利害有所不同各以議上八月己亥光<lb/>
入辭言鞏等欲塞二股河北流臣恐勞費未易成幸而<lb/>
可塞則東流淺狭隄防未全必致決溢是移恩冀深瀛<lb/>
<pb n="KR2f0039_WYG_249-45b"/>
之患於滄徳等州也不若俟三二年東流益深闊隄防<lb/>
稍固北流漸淺薪芻有備塞之便帝曰東流北流之患<lb/>
孰輕重光曰兩地皆王民無輕重然北流已殘破東流<lb/>
尚全帝曰今不俟東流順快而塞北流他日河勢改移<lb/>
奈何光曰上約固則東流日増北流日減何憂改移若<lb/>
上約流失則事不可知惟當併力䕶上約耳帝曰上約<lb/>
安可保光曰今歲創修誠為難保然昨經大水而無害<lb/>
今歲地脚已牢復何慮且上約居河之側聽河北流猶<lb/>
<pb n="KR2f0039_WYG_249-46a"/>
懼不保今欲横截使不行庸可保乎帝曰若河水常分<lb/>
二流何時當有成功光曰上約茍存東流必増北流必<lb/>
減借使分為二流於張鞏等不見成功於國家亦無所<lb/>
害何則西北之水併於山東故為害大分則害小矣鞏<lb/>
等亟欲塞北流皆為身謀不顧國力與民患也帝曰防<lb/>
捍兩河何以供億光曰併為一則勞費自倍分二流則<lb/>
勞費減半今減北流財力之半以備東流不亦可乎帝<lb/>
曰卿等至彼視之時二股河東流及六分鞏等因欲閉<lb/>
<pb n="KR2f0039_WYG_249-46b"/>
斷北流帝意嚮之光以為須及八分乃可仍待其自然<lb/>
不可施功王安石曰光議事屢不合今令視河後必不<lb/>
從其議是重使不安職也庚子乃獨遣茂則茂則奏二<lb/>
股河東傾已及八分北流止二分張鞏等亦奏丙午大<lb/>
河東徙北流淺小戊申北流閉詔奨諭司馬光等仍賜<lb/>
衣帶馬<lb/>
　<lb/>
　歴代名臣奏議卷二百四十九<lb/>
</p>
<p>
</p>
  </div>
</body>
</text>
</TEI>
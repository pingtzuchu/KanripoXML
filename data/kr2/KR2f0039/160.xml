<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百六十</head> <lb/>
    <p>
<pb n="KR2f0039_WYG_160-1a"/>
欽定四庫全書<lb/>
　歴代名臣奏議卷一百六十<lb/>
　　　　　　　　　　　明　楊士竒等　撰<lb/>
　　建官<lb/>
宋仁宗皇祐元年知諫院錢彦逺上奏曰臣以侍讀待<lb/>
制職名乃漢文學諸吏唐常侍給事之官清貴嚴近職<lb/>
在侍從獻納規諷謀謨非資重才周文華兼美不授非<lb/>
以恩例敘遷可得國朝揀任精極先帝時待制張知白<lb/>
<pb n="KR2f0039_WYG_160-1b"/>
自叅知政事方除翰林侍讀學士出外及祥符中特置<lb/>
待制四員令更直秘閣以備顧問則聖人求賢擇才之<lb/>
意深矣而近歲除授頗多凡任使稍重例帶此職邉防<lb/>
列鎮印綬纍纍不惟名數益輕兼恐奨擢有濫夫爵禄<lb/>
品秩其選謹則職事脩舉其流雜則賢愚混淆一失本<lb/>
源沮勸何賴臣欲乞今後自翰林侍讀樞宻直龍圖閣<lb/>
等學士及龍圖天章閣待制並依翰林學士知制誥故<lb/>
事各限定員數遇有闕方許除授其三路帶安撫使臣<lb/>
<pb n="KR2f0039_WYG_160-2a"/>
僚並乞别除職名所貴内外流品有殊朝廷之官益重<lb/>
二年侍御史知雜事何郯上奏曰臣伏見朝廷以文武<lb/>
官入流無限審官三班院流内銓皆除注不行故嘗詔<lb/>
羣臣博講利害以求省官之策今選人改官已増立年<lb/>
考胥吏出職又議塞他岐惟貴勢奏薦子弟不加裁損<lb/>
則除弊之源有所未盡臣檢㑹文武臣寮奏薦親属條<lb/>
制文臣自御史知雜已上武臣自閤門使已上每嵗遇<lb/>
乾元節得奏親属一人諸路轉運使提㸃刑獄三司判<lb/>
<pb n="KR2f0039_WYG_160-2b"/>
官開封府判官推官郎中至帶館職貟外郎諸司使至<lb/>
副使遇郊禋得奏親属一人總計員數上自公卿下至<lb/>
庶官子弟以䕃得官及他横恩每三年為率不減千餘<lb/>
人舊制須以服紀親踈等降推恩然未立年月遠近為<lb/>
限所以恩例頻數臣寮䕃補近親外多及踈属遂致入<lb/>
仕之門不知紀極漢法保任唐制資䕃本止及子孫他<lb/>
親無預又不著為常例今本朝霈恩至廣人臣多繼世<lb/>
不絶恩固甚厚然事乆則弊亦當改張以救其失臣欲<lb/>
<pb n="KR2f0039_WYG_160-3a"/>
乞今後文武臣寮官序合每嵗遇乾元節得奏薦親属<lb/>
之人除子孫依舊外朞親候遇郊禋許奏一人其餘親<lb/>
属再遇郊禋許奏一人其官序每遇郊禋得奏薦親属<lb/>
之人除子孫依舊外朞親候再遇郊禋許奏一人其餘<lb/>
親属候三次遇郊禋許奏一人如此等級裁減一年内<lb/>
可省入官數十人積年而計所省漸多則仕路之冗不<lb/>
澄汰而自清矣朝廷向來已曾更改資䕃條制然而親<lb/>
子孫亦以限年釐革是致人心怨嗟遂即復故臣今所<lb/>
<pb n="KR2f0039_WYG_160-3b"/>
請以奏薦親踈為等降皆縁人情盖人情扵近親則恩<lb/>
甚厚於踈属則恩漸薄今既許近親依舊制其踈属止<lb/>
以年月逺近為限不盡隔絶酌扵衆心計亦無怨惟聖<lb/>
明斷而行之則官濫之源庶或可塞其邉臣及路分合<lb/>
得恩例即乞依舊如許施行仍乞候過今秋大享後為<lb/>
始<lb/>
嘉祐元年知諫院范鎮上奏曰臣謹按唐制五品以上<lb/>
䕃孫三品以上䕃曾孫而無䕃兄弟叔姪之文今文官<lb/>
<pb n="KR2f0039_WYG_160-4a"/>
自知雜御史以上嵗奏一人自帶職員外郎以上三歲<lb/>
奏一人武官自横行以上嵗奏一人自諸司副使以上<lb/>
三嵗奏一人又無兄弟叔姪曾孫之品限而旁及踈從<lb/>
所以入流寖廣仕路益雜臣欲乞見任兩府聽䕃兄弟<lb/>
叔姪見任學士止任團練使以上比唐三品得䕃曾孫<lb/>
知雜御史正刺史以上比唐五品得䕃孫帶職員外郎<lb/>
諸司副使以上專得䕃子兄弟叔姪降曾孫一等曾孫<lb/>
降孫一等孫降子一等又嵗奏一人與三嵗奏一人自<lb/>
<pb n="KR2f0039_WYG_160-4b"/>
有京官試御齋郎之别<hi>武官亦如此</hi>欲乞嵗奏一人者亦令<lb/>
三嵗奏一人扵所得官上逓加一等或二等以優異之<lb/>
<hi>若得奉禮郎大祝者與大理評事諸寺監丞之𩔖</hi>議者若曰今自學士而下捨<lb/>
兄弟叔姪而專任子孫非所以廣親愛之道臣竊以為<lb/>
不然兄弟叔姪扵公則刑不相及於私則財不相及<hi>著令</hi>
<hi>因官置到資産不及兄弟叔姪</hi>至於朝廷爵賞則輕加之為不可也臣<lb/>
欲乞除品合得䕃外朝廷必欲徇其私愛加恵旁宗且<lb/>
令依舊奏補無使入流如有才藝自隨科目貢舉課試<lb/>
<pb n="KR2f0039_WYG_160-5a"/>
中科目者比𩔖白身人優與推恩其無子孫者特聽奏<lb/>
旁親一人入流如此則下不失私親之愛上無冗官濫<lb/>
賞之弊<lb/>
仁宗時宋庠奏曰聖詔曰承平寖乆仕進多門人浮政<lb/>
濫員多闕少滋長奔競糜費廪禄者臣等聞欲影之正<lb/>
者必端其表欲流之潔者必澄其源此雖老生之常談<lb/>
然實治道之要術朝廷設官取士固有成規三年一開<lb/>
舉場九品盡由銓選其餘資䕃入仕流外出身或依託<lb/>
<pb n="KR2f0039_WYG_160-5b"/>
權臣謂之門客或因縁酬奨不累年勞攀例承恩詭名<lb/>
希寵人浮政濫抑有由來臣等以謂取士者政之表也<lb/>
補吏者官之源也近嵗舉人殿試有老榜之目但論舉<lb/>
數無取藝能釋褐雖被朝恩參選已登暮齒縱分職任<lb/>
盡昧廉隅臣等欲乞将來科場罷兹一事又每嵗百司<lb/>
人吏出官甚衆羣臣子弟增年就禄員多闕少不得不<lb/>
然今審官院流内銓例許成資便令除替雖守闕者暫<lb/>
時為利罷任者赴選益多茍且因縁不能盡舉以上三<lb/>
<pb n="KR2f0039_WYG_160-6a"/>
事欲乞各付所司審加詳議委中書門下裁酌以聞如<lb/>
此施行似堪經乆<lb/>
參知政事范仲淹上䟽曰臣謹按三代之制皆立三公<lb/>
建六卿太公周公召公周之三公也以論道經邦為師<lb/>
傅又天官冢宰掌邦治地官司徒掌邦教春官宗伯掌<lb/>
邦禮夏官司馬掌邦政秋官司寇掌邦禁冬官司空掌<lb/>
邦土此周之六卿也各帥其属以佐王理邦國大事從<lb/>
其長小事則專達亦以三公兼六卿之職取其重也周<lb/>
<pb n="KR2f0039_WYG_160-6b"/>
用此制而王道大興世祚緜乆至八百年我國家有周<lb/>
之天下未能行周之制亦當約而申之以治天下則可<lb/>
卜長世之業矣今中書乃天官冢宰之任樞宻院乃古<lb/>
夏官司馬之任其地官春官秋官冬官之職各散於羣<lb/>
有司皆無六卿之正又無三公兼領之重而兩府間惟<lb/>
進擬差除多循資級評論賞罰各遵條例之外上不專<lb/>
三公論道之職下不專六卿佐王之業雖庶政不脩天<lb/>
下不理咎將安歸臣請朝廷於百職中選其務之重者<lb/>
<pb n="KR2f0039_WYG_160-7a"/>
命輔臣兼領其綱要體周之三公下兼其六卿法周之<lb/>
六卿各帥其属以佐理邦國唐貞元中詔宰相齊映判<lb/>
兵部李勉判刑部劉滋判吏部崔造判戸部工部又嘗<lb/>
命宰相兼諸道塩鐵轉運使是宰相下兼其職以重其<lb/>
事也其不脩舉者朝廷得以責之輔臣任責則庶政之<lb/>
弊可救天下之治可期惟陛下裁擇<lb/>
　一審官是京朝官所集之府固當區别善惡黜陟幽<lb/>
　　明使賢者知勸嵗終書其一嵗黜陟之數以何等<lb/>
<pb n="KR2f0039_WYG_160-7b"/>
　　功而進者幾人以何等罪而退者幾人各分其𩔖<lb/>
　　具目進呈<lb/>
　一吏部流内銓條詔程式頗聞煩碎權勢之與孤寒<lb/>
　　優便之與遠惡在乎均平惻隱方協至公況羣材<lb/>
　　所聚倚在銓品亦天官冢宰之任也臣請命輔臣<lb/>
　　兼判每至嵗終書其一嵗之黜陟以何等功而進<lb/>
　　者幾人以何等罪而退者幾人各分其𩔖具目進<lb/>
　　呈<lb/>
<pb n="KR2f0039_WYG_160-8a"/>
　一國子監又諸道郡學聚天下之士講議詩書服習<lb/>
　　禮樂長養賢俊為國噐用此地官司徒之職也臣<lb/>
　　請命輔臣兼判以總天下郡學每遇科場開日或<lb/>
　　有德行文學之士鄉里所推重者不以應舉不應<lb/>
　　舉許郡學士衆舉履行善状詣所属薦舉逐處官<lb/>
　　員更體量名實相副者保眀聞奏當議别行敦遣<lb/>
　　以勸天下之士<lb/>
　一三司天下金榖之府今窘於財用經費以艱刻剥<lb/>
<pb n="KR2f0039_WYG_160-8b"/>
　　既深生靈重困宜䟽通利源以救天下之弊此地<lb/>
　　官司徒之政也臣請命輔臣兼判此當今之急務<lb/>
　　每至嵗終書其減省冗費之數增息財利之數蠲<lb/>
　　放困窮之數具目進呈<lb/>
　一司農寺管天下常平倉本欲凶嵗用濟生民今逐<lb/>
　　處弛慢不為急務倉廪漸虚灾傷無備赤子之命<lb/>
　　委于溝壑又勸農之政新頒詔令其天下官員勸<lb/>
　　課勞績並合委本寺考較以聞此亦地官司徒之<lb/>
<pb n="KR2f0039_WYG_160-9a"/>
　　政也臣請命輔臣兼判每嵗終以諸道常平倉增<lb/>
　　損之數并親民官勸課功状之優者具目進呈<lb/>
　一太常禮院用歴代之禮或不謹於典法随時緜蕝<lb/>
　　綱紀寖壞制度日隳太常寺用歴代之樂或八音<lb/>
　　失序慢於大祀則神祗不享禍罰可召此春官宗<lb/>
　　伯之職朝廷之所重也臣請命輔臣兼判至嵗終<lb/>
　　具禮樂有所損益或廢墜有所脩舉畫一進呈<lb/>
　一三班院使臣數千人其品流至雜難於區别磨勘<lb/>
<pb n="KR2f0039_WYG_160-9b"/>
　　差遣日有榮悴臣請命輔臣兼判常選可用於邉<lb/>
　　陲或可委以錢榖或可付以親民或可任以殄寇<lb/>
　　至嵗終以所選人數具目進呈<lb/>
　一殿前馬歩軍司總轄諸軍其體最大更戍邉鄙要<lb/>
　　在均平揀擢材勇貴其精當至於戰陣之法號令<lb/>
　　之要皆須服習此夏官司馬之政也臣請命輔臣<lb/>
　　兼判至每嵗終以将校選擢之數軍旅服習之效<lb/>
　　具目進呈<lb/>
<pb n="KR2f0039_WYG_160-10a"/>
　一審刑大理寺評天下之法生死榮辱繫於筆下禍<lb/>
　　及非辜怨動天地二帝三王盡心此道即秋官司<lb/>
　　寇之政也臣請命輔臣兼判每至嵗終具天下斷<lb/>
　　案中大辟流罪以特恩減放并法寺辯明出入數<lb/>
　　進呈<lb/>
　一刑部一司詳覆天下已斷文案凡天下訴寃之奏<lb/>
　　盡委刑部辯之此亦秋官司寇之政也今官属寡<lb/>
　　弱與審刑大理寺勢不相敵豈敢盡行駮正故沈<lb/>
<pb n="KR2f0039_WYG_160-10b"/>
　　寃之人十無一雪臣請命輔臣兼判至每嵗終具<lb/>
　　天下斷案詳覆到差失公事并辯雪過負寃人數<lb/>
　　進呈<lb/>
　右伏望聖慈各委輔臣兼判前件職司其創置新規<lb/>
　更改前弊官吏黜陟刑法輕重事有利害者並令兼<lb/>
　判輔臣與奪其大體者别具奏呈令中書樞宻院更<lb/>
　從僉議然後奏取勅裁其逐司常務即主判官員依<lb/>
　舊兼行<lb/>
<pb n="KR2f0039_WYG_160-11a"/>
仲淹又上䟽曰臣謹按唐初内開十六衞以聚武臣外<lb/>
開折衝果毅府五百七十四以屯兵伍使三時務農一<lb/>
時習武無事則武臣居内以奉宿衞有事則武臣居外<lb/>
以綂軍旅自武德至開元百三十年天下府兵無逆亂<lb/>
者及開元末倚安忘危乃廢府兵天下遂亂其後兵伍<lb/>
皆市井徒驕蹇怨叛終䘮唐室國家今於河北㸃得義<lb/>
勇鄉兵二十萬亦如唐之有府兵也然所置官属及揀<lb/>
㸃法制即與唐未𩔖且逐處官非其人不能以恩撫綏<lb/>
<pb n="KR2f0039_WYG_160-11b"/>
以威制服臣恐一旦倉卒不為國家之用既教以弓矢<lb/>
馭之失道則宼亂之資已先成矣今河北州縣部内各<lb/>
管義勇其長吏中才可馭衆或智可防亂或威攝衆望<lb/>
者有㡬人哉臣料按察使奏黜者不過老昧貪猥之人<lb/>
存留者不過勤謹畏懼之士其馭衆防亂恩威得所者<lb/>
必未多也由此觀之是陛下河北二十萬之衆未有統<lb/>
領而無所倚賴也今北敵方盛河朔千里無陜西闗山<lb/>
之險又官軍數少難當大敵或更增置官軍即財力已<lb/>
<pb n="KR2f0039_WYG_160-12a"/>
困無以供億如此則陛下将何為必安之計不可不思<lb/>
也豈易百十員官吏為難而不以綂二十萬兵伍為重<lb/>
然國家恐北敵之疑必未欲多置兵伍臣請且選逐處<lb/>
州縣長吏須命一二才臣專往河北與轉運使安撫使<lb/>
令行按察逐處知州知縣縣令内有才智不長非可統<lb/>
理兵衆者雖無過犯並等第列名聞奏内近成資者差<lb/>
人承替未近成資者與移諸路州縣却将諸處舉到知<lb/>
州知縣縣令人内揀選有材幹者先差往河北填替仍<lb/>
<pb n="KR2f0039_WYG_160-12b"/>
授以訓兵之要其知州並别授宣命專管勾義勇兵甲<lb/>
公事知縣並帶都監監押其縣令中有願換班行充知<lb/>
縣兼監押者並聽亦乞於武臣中選堪知縣者前去如<lb/>
此則得人稍多必能統領教習使行軍陣之序金鼓之<lb/>
節賞罰之約緩急遣就統領可戰可守不誤大事又良<lb/>
吏撫馭恩威得所雖有饑饉不為宼亂其河東路即乞<lb/>
續次依此施行此國家大計非臣之敢輕言也<lb/>
時張方平上論曰臣聞周制大國三卿命於天子自大<lb/>
<pb n="KR2f0039_WYG_160-13a"/>
夫羣士皆命於其君王卿士之官属亦各自選用故穆<lb/>
王命伯冏為太僕正曰慎簡乃僚其惟吉士漢之藩國<lb/>
朝廷獨為遣傅相其中尉千石而下得自署置三府各<lb/>
擇掾吏州郡從事列曹衆職悉任之于刺守魏晉始建<lb/>
九品官人之法中正覈人材於外吏部銓授于中而辟<lb/>
署之制仍行不廢隋開皇中内外庶官罔論大小悉歸<lb/>
選曹無復外補唐氏雜考古法稍復其制採訪節廉之<lb/>
官属判官而下皆自延請其已就署徐乃上聞未奉報<lb/>
<pb n="KR2f0039_WYG_160-13b"/>
者稱攝既王命者同正肅代之後嶽牧權重或自除支<lb/>
郡刺史專戮二千石凡諸辟用悉兼臺省皇朝興國初<lb/>
始罷假攝而重臣近職出臨方面自介倅賔佐逮諸掾<lb/>
吏得自王官請辟相承惟舊於政殊無損者而頃議者<lb/>
復為過論以為多引交舊或容請托又慮孤平之人纔<lb/>
上被代使奔命之不暇且郡縣送迎之洊勞由是復上<lb/>
奏辟之制臣聞書戒任賢之貳易美彚征之吉傳襃舉<lb/>
善詩貴烝髦且朝廷官人之法大體以保任論薦為選<lb/>
<pb n="KR2f0039_WYG_160-14a"/>
擢之路位登朝列職分半刺固可以舉其所知矣況大<lb/>
臣者上所尊禮而信用者膺共理之寄求自助之良設<lb/>
令引交舊而得賢容請托而不失才其亦何愆乎義凡<lb/>
所謂善知人者必審其善惡察其噐能非交舊則何從<lb/>
知之既無交舊之素則必求於長者之譽善人之論採<lb/>
清議訪鄉評而取之是故渉乎請託矣魏盧毓曰夫名<lb/>
不足以致異人而可以得常士畏教慕善而後有名是<lb/>
不猶愈於殊無善而稱者乎而議者迎事端以設防蔽<lb/>
<pb n="KR2f0039_WYG_160-14b"/>
滯俗情而虧大體使大臣知善而不得用知濫而不得<lb/>
去是何取乎理哉臣愚以為宜復舊制稍為條約遂其<lb/>
援能之善塞其過分之請論辟之始當依遷次而補除<lb/>
賛助有聞自用常科而奨薦誠有人乖物論非可掩之<lb/>
瑕事出倖私有駭衆之迹自可使憲署彈劾外臺察廉<lb/>
暴其妄舉之愆示以必行之典如此則當薦延者有顧<lb/>
慎之意勵名行者有伸知之望吏皆勸向事斯脩舉翹<lb/>
楚必刈白駒可縶上為掄拔以漸之道下免滯淹不調<lb/>
<pb n="KR2f0039_WYG_160-15a"/>
之歎干旄好善雖紀浚郊之美棫樸官人終歸周朝之<lb/>
盛矣<lb/>
方平又上論曰臣伏以今外權之重惟轉運使一道百<lb/>
城號令千里官吏之黜陟財賦之弛斂恩澤之流壅民<lb/>
政之慘舒郡縣觀聽其風稜國朝倚辦乎外務提衆職<lb/>
之綱轄實方面之師表盖漢刺史之職而唐度支諸道<lb/>
巡院留後之任也漢制刺史掌以六條督察二千石而<lb/>
不主金榖貨利之事其主金榖貨利之事者則大農有<lb/>
<pb n="KR2f0039_WYG_160-15b"/>
部丞州一人而郡國有均輸塩鐵之官唐世亂後急於<lb/>
兵食而計臣始兼轉運諸筦𣙜之名而諸路置巡院官<lb/>
掌賦調之式委輸之藏而不總州郡之政吏民之事其<lb/>
總州郡之政吏民之事者則有按察採訪黜陟之使今<lb/>
之外臺乃兼其任授國寄用勢望甚䧺小大之政無所<lb/>
不綂夫其捃拾勾剥錐刀毫忽之計損餘補寡給報調<lb/>
度之筭正一胥史可辦者爾轉運使之大體在乎訪視<lb/>
風俗革正其因循之弊廉實官吏周知其否臧之才此<lb/>
<pb n="KR2f0039_WYG_160-16a"/>
固水木之本源衣服之冠冕矣是之弗圖而猥事乎米<lb/>
塩芻秸之微株效乎圭勺星銖之謬而宿姦大猾據都<lb/>
占郡府署為豺狼之窟州縣為虺蜴之宅以至暴于天<lb/>
聽達于四方而外臺猶莫之舉也此豈所以與天子共<lb/>
理之意歟比者朝廷議郡長吏之罪而轉運使坐累左<lb/>
遷斯見乎朝㫖務澄肅乎外政者也夫聖人立法所重<lb/>
成俗習見既乆回革已難今天下之俗樂和易而惡堅<lb/>
介貴循常而重改作建一功利必䝉生事之名免一惡<lb/>
<pb n="KR2f0039_WYG_160-16b"/>
慝已落所怪鳥衆噪乎早飛故雖綱膺之䝉寄任于今<lb/>
猶頗牧之當漢文之世也臣又詳轉運之名盖以賦輿<lb/>
為主似非專為舉賢黜惡而設也子曰必也正名乎則<lb/>
其居是職者先聚斂而後民政又不可多譏也昔在兩<lb/>
漢雖有刺史督州而又時遣使四出察郡吏之治故前<lb/>
漢則有繡衣直指傳行郡國得專戮二千石後漢則有<lb/>
美俗清詔之名分行四方唐雖有採訪按察之職而亦<lb/>
時遣郎官御史訪事得失臣愚以為宜舉漢唐之典精<lb/>
<pb n="KR2f0039_WYG_160-17a"/>
選臺閣之臣才識深眀風度方重者銜命分道參考民<lb/>
謡以升聞亷正劾免庸暴必列䟽其能否之迹實錄其<lb/>
善惡之状以行誅賞之法以立襃厲之道至于有可興<lb/>
之功利有可蠲之疾苦草萊有幽潜之士閭巷有節義<lb/>
之人因得搜揚以輔政道數年輙一遣而勿限于常如<lb/>
此則吏知沮勸常懷戒懼之意民有侵枉益開辨理之<lb/>
途利害上達而不遺恩澤下流而無壅矣<lb/>
知制誥胡宿上奏曰臣等昨奉勅為翰林學士韓絳上<lb/>
<pb n="KR2f0039_WYG_160-17b"/>
言國家奄有四海承平百年官制未脩方古為陋欲望<lb/>
討論有唐官制及本朝官制品秩事任量加裁定正其<lb/>
名體等事奉聖㫖差臣等同共詳定臣等累曾懇辭不<lb/>
䝉允許尋其劄子陳乞且未置局容臣等取前代官制<lb/>
将今日官位職任商度可改正者可裁損者可申明者<lb/>
各條三兩事先送中書門下更加商量若果可施行即<lb/>
置局辟官次第刪定奉聖㫖依奏臣等今詳定到事件<lb/>
如左<lb/>
<pb n="KR2f0039_WYG_160-18a"/>
　一漢置丞相其後改置三公官皆有府辟召掾属唐<lb/>
　　制以尚書門下中書三省長官為宰相尚書令僕<lb/>
　　射侍中中書令是也官品未至者同中書門下三<lb/>
　　品今平章事即其比也參知政事唐初亦是正宰<lb/>
　　相崔溫等嘗為之國朝之制下宰相一等若用唐<lb/>
　　制正其名體則四輔之任當悉用平章依漢制即<lb/>
　　須立丞相府<lb/>
　一唐制御史大夫一人中丞二人國朝之制大夫不<lb/>
<pb n="KR2f0039_WYG_160-18b"/>
　　置以中丞為臺長他官或以給事中諫議大夫權<lb/>
　　之若欲改正官制置丞相府則大夫當復輕重乃<lb/>
　　等<lb/>
　一唐制無公卿為樞宻使五代用兵始與中書對掌<lb/>
　　機宻即欲改正官制當以院事還中書及尚書兵<lb/>
　　部<lb/>
　一尚書省二十四司既為虚名所以官冗員衆即欲<lb/>
　　正官制當罷三司復二十四司及九卿官使有定<lb/>
<pb n="KR2f0039_WYG_160-19a"/>
　　員其郎官不在本省治職事者並以前資及散官<lb/>
　　處之其蒞外任者或依唐制置上中下等州刺史<lb/>
　　及别駕之𩔖隨官品任之或欲輕其權則曰知某<lb/>
　　州刺史之𩔖<lb/>
　一文武散官及檢校兼官勲爵實封等在開元已前<lb/>
　　頗有實事於今惟散官猶叙服色粗繫輕重其餘<lb/>
　　悉皆虚名無益治體即欲改正官制當例行省罷<lb/>
　　若以假虚名而佐實職兼存亦可<lb/>
<pb n="KR2f0039_WYG_160-19b"/>
　　　已上所謂改正者也略舉一隅若於今可行即<lb/>
　　　推此𩔖具正之<lb/>
　一大理寺決天下獄刑部覆之於事已足又加審刑<lb/>
　　院則為駢衍即欲裁損官制當以院事官属還刑<lb/>
　　部<lb/>
　一吏部尚書侍郎分領銓事則當差以輕重分别流<lb/>
　　品今審官院掌京朝官磨勘差遣而流内銓惟典<lb/>
　　州縣幕職官體制不倫即欲裁損官制當以審官<lb/>
<pb n="KR2f0039_WYG_160-20a"/>
　　院職事歸尚書銓州縣幕職官歸侍郎銓<lb/>
　一群牧司提舉司糾察司之𩔖皆古無此職即欲裁<lb/>
　　損官制悉當省罷還属尚書九卿<lb/>
　　　已上所謂裁損者也畧舉一隅若於今可行即<lb/>
　　　推此𩔖具正之<lb/>
　一左右史並當随宰相入立仗下以記言動今史官<lb/>
　　之任不及聞前殿政事故徳音善政多失紀録今<lb/>
　　欲申眀復此舊制<lb/>
<pb n="KR2f0039_WYG_160-20b"/>
　一中書出制勅唐制並經門下審覆然後尚書出告<lb/>
　　身經歴三省比來惟於中書發敕虚署三省官名<lb/>
　　今欲申明復此制國朝令文具載<lb/>
　一國朝近制觀文殿大學士惟待舊相自資政殿大<lb/>
　　學士至天章閣待制已上其間多有無貟數除授<lb/>
　　浸廣者繇邉幅不立也諸舊有員者宜依舊數未<lb/>
　　有者宜差定其員著為乆制以革溢員之濫<lb/>
　一唐制舍人六人分判尚書六曹事所以佐丞相謹<lb/>
<pb n="KR2f0039_WYG_160-21a"/>
　　政令欲乞申明此制<lb/>
　一舊制九卿之職不𨽻尚書今卿監職事三司關領<lb/>
　　者宜取還寺監亦省侵官之𩔖<lb/>
　一唐制左右丞判尚書省事給事中判門下省事中<lb/>
　　書舍人判中書省事國朝門下省權用近臣判之<lb/>
　　中書省即舍人年深者判與唐制略同准昨上言<lb/>
　　者稱近臣判省太重考按唐制似不如此惟常衮<lb/>
　　自以同中書門下事即當兼判中書省是時崔祐<lb/>
<pb n="KR2f0039_WYG_160-21b"/>
　　甫以舍人判省謂衮侵官士論由此不平衮也<lb/>
　一一班自供奉官至殿侍差借之𩔖唐制武選皆無<lb/>
　　此名目宜徙置於外以區别華冗<lb/>
　一朝廷若欲從改正之説即候改正之後設官分職<lb/>
　　如周唐乃可約六典著書垂之後世若未能如此<lb/>
　　而欲著書惟可将㑹要及諸司編勅并格令刪繁<lb/>
　　取要因今日官名粗書職分而已<lb/>
　　　已上所謂申明者也略舉一隅若於今可行即<lb/>
<pb n="KR2f0039_WYG_160-22a"/>
　　　推此𩔖具正之<lb/>
時知諫院包拯上䟽曰臣謹按唐制御史府其属三十<lb/>
人所以重風憲之職國朝以來選任尤劇天禧中御史<lb/>
六員盖朝廷紀綱之地為帝王耳目之司必在得人方<lb/>
為稱職自非端勁特立之士不當輕授近嵗知雜中丞<lb/>
不專奏辟或命兩省臣寮參舉而條制約束罕得應詔<lb/>
雖素有才望又限以資考推擇之際頗慎其選臣竊見<lb/>
頃年添置御史裏行二員縁所舉之人秩序差淺用之<lb/>
<pb n="KR2f0039_WYG_160-22b"/>
不次必無畏避自後因循而罷物議惜之方今臺官員<lb/>
數最少抨彈之任所繫尤重欲乞令中丞知雜依舊例<lb/>
於陞朝親民官内保奏堪充御史裏行二貟如稍不稱<lb/>
職並嚴坐所知<lb/>
時劉敞上議曰臣伏見故事諸讓官者或一讓或再讓<lb/>
㦯三讓皆有品秩非不欲人人讓也讓之迹近名則容<lb/>
偽而為禮者惡煩煩近於䙝故設中制有所止之也昔<lb/>
舜命九官䕫龍不讓其他伯益之徒一讓而止此則治<lb/>
<pb n="KR2f0039_WYG_160-23a"/>
世之法也竊見頃來士大夫每有除命不問高下例輙<lb/>
累讓雖有出其至誠恬於勢利然亦已逾典制過夔益<lb/>
矣若習俗遂巧流風稍敝必且挾偽采名要上迷衆更<lb/>
以此為進取之捷徑奔競之秘䇿甚可惡也豈獨煩於<lb/>
禮哉夫讓雖美道君子所有餘小人所不足然非其真<lb/>
則醜亦甚昔鄭公孫段辭為卿退則又使太史命己子<lb/>
産惡其為人其後卒為亂故飾偽之敝至於此非國家<lb/>
之福也公孫段尚其小者耳子之擅燕王莾代漢其始<lb/>
<pb n="KR2f0039_WYG_160-23b"/>
皆以善自名已而稍入於邪也臣謂賢者之節難進而<lb/>
易退難進而易退者非茍讓一官之謂也謂其能擇於<lb/>
義不犯非禮也故雖不多讓其節猶可見衆人之情好<lb/>
得而惡失好得而惡失者亦非勉受一職之謂也謂其<lb/>
不擇於義越禮而動也故雖復飾讓其情亦弥險讓與<lb/>
不讓一以故事舊典為準無使釣利者要君采名者售<lb/>
偽不幸而不值子産之精識則公孫段之徒紛然競於<lb/>
朝矣臣言似迂而慮實逺望賜財幸<lb/>
<pb n="KR2f0039_WYG_160-24a"/>
英宗治平三年知制誥韓維上奏曰臣昨日聞御史知<lb/>
雜吕誨等以言事被黜至今不見敕至封駮司訪聞乃<lb/>
是中書直封送本家臣竊以封駮司給事中之任也凡<lb/>
制敕必由此而下有所不便得以封還論奏古今之通<lb/>
制也今罷黜御史事關政體而遂不使有司預聞紀綱<lb/>
之失無甚于此臣伏思王者建立官局張設法度擇人<lb/>
守之所以防檢繆失共成治道而朝廷自壞其法不知<lb/>
為此将以何利也伏望聖慈指揮中書追誨等敕命令<lb/>
<pb n="KR2f0039_WYG_160-24b"/>
由本司使臣得申論議以正陛下之官法<lb/>
維又上奏曰臣近以御史知雜吕誨等降黜敕命不由<lb/>
門下封駮司直送本家嘗具論奏乞追還以正官法至<lb/>
今累日未見施行臣伏思古者並建庶官各有法式所<lb/>
以共成治體逺防禍敗雖王者不得而私也況大臣乎<lb/>
淳化中命樞宻直學士向敏中張詠㸃檢看讀發放敕<lb/>
命其實封敕文並仰中書房候印押下送向敏中等看<lb/>
讀㸃檢了却實封發放祖宗所以審重號令防檢繆失<lb/>
<pb n="KR2f0039_WYG_160-25a"/>
如此其至今朝廷一旦騁私意以壞聖王之法快目前<lb/>
而忘後世之慮獨何謂也方今官失其法人怠其職百<lb/>
事隳廢日就衰靡臣愚竊謂宜有以力振頽敝而陛下<lb/>
君臣方共為此事臣竊為國家憂之伏望聖慈以臣此<lb/>
奏并前所上章早付中書施行臣懦不能為陛下守官<lb/>
伏待譴黜<lb/>
維又奏曰臣近以降黜吕誨等敕命不由銀臺司累具<lb/>
論奏今又聞罷傅堯俞等敕亦是直送本家臣竊以法<lb/>
<pb n="KR2f0039_WYG_160-25b"/>
制者天下之公噐非天子所得私而亦臣下所不敢輙<lb/>
廢也故法有不便事則易之未有設而不行者人有不<lb/>
稱職即去之未有存而不用者也陛下纔畢亮陰即降<lb/>
詔戒厲臣下曰内外因循惰職者衆未聞推利及民盡<lb/>
心憂國者又訓以易慮孳孳各脩厥職詔下以來未及<lb/>
一年不聞群司有所進益而公卿大臣乃自壞法度違<lb/>
戾詔文臣雖區區為陛下愛惜此事章三四上不䝉省<lb/>
察京都之内禁門之中尚且如此而欲以風勸天下推<lb/>
<pb n="KR2f0039_WYG_160-26a"/>
利及民豈宜可得哉孟子有言曰有官守者不得其職則<lb/>
去有言責者不得其言則去今有言責者既不得其言<lb/>
而去矣不得其職者尚且胡顔茍處乎況臣兩還詔㫖<lb/>
今又不能仰遵聖訓為官守法罪戾仍重豈乆玷侍從<lb/>
尚竊封駮之名伏望聖慈特賜罷黜所有銀臺司等職<lb/>
事臣更不敢僉書見居家待罪<lb/>
英宗時翰林學士張方平上奏曰伏以知制誥之職所<lb/>
以代王言為誥令由此召入禁林充學士非才譽允洽<lb/>
<pb n="KR2f0039_WYG_160-26b"/>
何以當其選比來朝廷率以體例次補日近誥命或有<lb/>
鄙淺傳為口實前代國家有事之際或以單劄之辭折<lb/>
衝千里之外使三軍感勵萬方悦勸背逆凶醜或以革<lb/>
心逺方異𩔖或以向化故知文辭書命有足以助國威<lb/>
宣王澤也祖宗之世有自州縣之職抜處辭禁有自兩<lb/>
禁黜為管庫者盖惟才而是用豈為人而擇官其脩起<lb/>
居注史館脩撰即次除知制誥之資序也今朝士不脩<lb/>
廉恥至冒憲章法座之前輙自干請竊謂若此除授宜<lb/>
<pb n="KR2f0039_WYG_160-27a"/>
詳加推擇必其人流才地辭學噐識他日可以備大臣<lb/>
之用而後擢處其職文物盛於本朝光華照於天下使<lb/>
名器以重堂陛以隆天下幸甚<lb/>
右正言劉安世建言祖宗之待館職也儲之英傑之地<lb/>
以飭勵其名節觀以古今之書而開益其聰明優其廪<lb/>
不責以吏事所以滋長徳器養成名卿賢相也近嵗其<lb/>
選寖輕或縁世賞或以軍功或酬聚斂之能或徇權貴<lb/>
之薦未嘗較試遂獲貼職多開倖門恐非祖宗德意望<lb/>
<pb n="KR2f0039_WYG_160-27b"/>
眀詔執政詳求文學行誼審其果可長育然後召試非<lb/>
試毋得輙命庶名器重而賢能進矣<lb/>
神宗熈寧二年御史中丞吕公著上奏曰臣竊以三代<lb/>
聖王之政至於乆則不能無弊在審所救云爾國家享<lb/>
天下逾百年凡當世舉可以脩舊起廢興利除害者固<lb/>
非一日至於近日改更宗室法度省罷銀臺奏白減外<lb/>
親奏薦處置疲癃官吏之𩔖中外之論孰曰不然惟是<lb/>
制置三司條例一司本出權宜名分不正終不能厭塞<lb/>
<pb n="KR2f0039_WYG_160-28a"/>
輿論盖以措置更張當責成於二府脩舉職業宜倚辦<lb/>
扵有司若政出多門固非國體宰相不任其責則坐觀<lb/>
成敗尤非制世御下之術兼臣昨來已曾論列所有制<lb/>
置條例一司伏乞罷歸中書其間事目有可付之有司<lb/>
者即付之有司<lb/>
公著又上奏曰臣近具劄子言乞罷制置條例司歸中<lb/>
書至今未䝉施行臣聞孔子曰名不正則言不順言不<lb/>
順則事不成今来制置一司上既不關政府下又不委<lb/>
<pb n="KR2f0039_WYG_160-28b"/>
有司是以從初置局人心莫不疑眩及見乎行事物論<lb/>
日益騰沸盖朝廷大事無不出於二府惟是今來制置<lb/>
條例實係國家安危生民休戚而宰相不得與聞若宰<lb/>
相以為可自宜與之共論以為不可亦不當坐觀成敗<lb/>
但事書敕尾而已至於倉場庫務瑣細利害又恐不必<lb/>
執政大臣然後能集臣又聞聖人之政貴乎顯仁藏用<lb/>
管仲霸者之佐耳及其為令猶曰法成而鄰國不知今<lb/>
朝廷處置實未能有利及民然而先置一司使天下疑<lb/>
<pb n="KR2f0039_WYG_160-29a"/>
惑愁怨至今不定恐非策之得者也乞檢㑹臣前奏施<lb/>
行<lb/>
公著又奏曰臣近為降下司馬光等告敕到封駮司尋<lb/>
以為不便遂具封駮聞奏竊知已直降光等告敕付閤<lb/>
門臣伏以祖宗置封駮之職盖以朝廷政令不能一一<lb/>
盡當故使有司得各竭其意以補闕遺臣既繆當官守<lb/>
茍有愚見誠不敢自黙以失祖宗置司之意是以即有<lb/>
論列今來朝廷既以臣言不當自當顯行黜責其所降<lb/>
<pb n="KR2f0039_WYG_160-29b"/>
敕告亦須經由本司葢臣雖可罪而此職終不可廢若<lb/>
因臣一言不當遂使今後封駮之司不復能舉正職事<lb/>
則是祖宗法度由臣而壞伏望聖慈正臣封駮不當之<lb/>
罪特加顯黜以振綱紀<lb/>
熈寧三年右正言李常上奏曰臣伏聞近差諸路提舉<lb/>
常平廣恵倉僚敕㫖不由封駮司中書以為係是舉差<lb/>
臣竊以為過矣國朝因唐故事置門下封駮司自是非<lb/>
機宻宣敕皆使詳讀然後頒下其或失當得以釐正所<lb/>
<pb n="KR2f0039_WYG_160-30a"/>
以謹出制命之意亦已至矣故祖宗以來多選方正望<lb/>
重之臣典領是職縁於朝廷所補非輕其為責任甚重<lb/>
今遣使四出得興利除害舉察州縣使事之重與監司<lb/>
略等而不付之有司參考能否墮廢綱條理實未順兼<lb/>
封駮之任雖人主親所選任皆得以其職言今曰舉差<lb/>
臣所未諭臣恐朝廷典則寖得縁事廢紊伏望聖慈特<lb/>
賜指揮並依舊制庶命令所加務於詳審有司職業貴<lb/>
以脩舉<lb/>
<pb n="KR2f0039_WYG_160-30b"/>
元豐中判三班院曾鞏上言曰右臣伏見聖恩以新雕<lb/>
印唐六典頒賜近臣以及館閣竊以唐初以尚書中書<lb/>
門下三省參領天下之事以今僕射侍中為宰相之任<lb/>
然選士用人出兵授田刑罰禮樂至於工官所主則一<lb/>
本於尚書尚書侍郎分為六官郎員外郎各有攸司又<lb/>
分為二十有四所以彌綸庶務至微至宻其大則以永<lb/>
業口分之田制民之産以租庸調制民之賦以諸府十<lb/>
二衞制民之兵三代以來其政最為近古太宗所以致<lb/>
<pb n="KR2f0039_WYG_160-31a"/>
治者盖出於此其事至衆而舉之有條其體至大而統<lb/>
之有要可謂得建官制理之方明皇之世廼考尋舊章<lb/>
著之簡册以六卿所總領則象周官名其書曰六典而<lb/>
開元十四年張説罷中書令為尚書右丞相不知政事<lb/>
自此政事歸中書而尚書但受成事而已亦其書之所<lb/>
記也則當是之時尚書已不得其職其所著者葢先代<lb/>
之遺法也其本原設官因革之詳上及唐虞以至開元<lb/>
其文不煩其實甚備信可謂善於述作者也臣向在館<lb/>
<pb n="KR2f0039_WYG_160-31b"/>
閣嘗見此書其前有序明皇自撰者而其篇首皆曰御<lb/>
撰李林甫注及近得此書不全本其前所載序同然其<lb/>
篇首不曰御撰其第四一篇則曰集賢院學士知院事<lb/>
中書令脩國史上柱國始興縣開國子臣張等奉勅撰<lb/>
盖開元二十二年張九齡實任此官然則此書或九齡<lb/>
等所為歟不敢以疑説定也伏惟皇帝陛下神智聖性<lb/>
夙成自天方革敝興壞以脩太平之業繼唐虞之跡而<lb/>
稽古不倦旁及此書迺自禁中鏤版傳之以賜在位豈<lb/>
<pb n="KR2f0039_WYG_160-32a"/>
不以其官儀品式去今未逺而行於今者尚多将使學<lb/>
士大夫得而求之其扵就列皆知其任其扵治體開益<lb/>
至多非聖慮所存規模宏逺則何以訓勵群臣委曲至<lb/>
此臣備數内閣以文學為職宜略知典故不可以衰退<lb/>
駑鈍怠惰茍止故敢昧冒以請伏望聖慈依例賜臣一<lb/>
部使得伏玩思索萬一得奉清閒尚可牽強以備訪問<lb/>
不勝犬馬區區之誠貪冀恩私不知僭越其扵罪戾所<lb/>
不敢逃干冒宸嚴臣不任戰慄之至<lb/>
<pb n="KR2f0039_WYG_160-32b"/>
鞏又上言曰臣伏以陛下稽古正名脩定官制今百工<lb/>
庶務𩔖别以明其於講求經畫皆出聖慮彌綸之體固<lb/>
已詳盡然推行之始去故取新竊恐百執事之人素未<lb/>
諭於其心習於其耳目一日之間或未盡知其任群吏<lb/>
萬民聽治於上者或未盡知所趨待夫問而後辨推而<lb/>
後通則必有煩阻之患留滯之虞若圖之於早定之於<lb/>
素則一日之間官號法制一新於上而彛倫庶政叙行<lb/>
於下内外逺近雖易視改聽而持循安習無異於常此<lb/>
<pb n="KR2f0039_WYG_160-33a"/>
臣所以區區之愚庶有補於萬一也今百司庶務既已<lb/>
𩔖别若以所分之職所總之務因今日之有司擇可屬<lb/>
以事者使之區處自位叙名分憲令版圖文移案牘訟<lb/>
訴期㑹總領循行舉明鈎考有革有因有損有益有舉<lb/>
諸此而施諸彼有捨諸彼而受諸此有當警於官有當<lb/>
布於衆者自一事已上本末次第使更制之前習勒已<lb/>
定則命出之日但在奉行而已盖吏部於尚書為六官<lb/>
之首試即而言之其所總者選事也流内銓三班東西<lb/>
<pb n="KR2f0039_WYG_160-33b"/>
審官之任皆當歸之誠因今日之有司擇可属以事者<lb/>
使之區處自令僕射尚書侍郎貟外郎以其位之升降<lb/>
為其任之煩簡使省書審決之某當屬員外郎某當屬<lb/>
尚書侍郎某當屬令僕射各以其所屬預為科别如此<lb/>
則新命之官不煩而知其任矣曹局吏貟如三班諸房<lb/>
十有六諸吏六十有四其所别之司所𨽻之人不必盡<lb/>
易惟當合者合之當析者析之當損者損之當益者益<lb/>
之使諸曹所主因其舊習如此則新補之吏不諭而知<lb/>
<pb n="KR2f0039_WYG_160-34a"/>
其守矣憲令版圖文移案牘訟訴期㑹總領循行舉眀<lb/>
鈎考其因革損益之不同與其舉諸此而施諸彼有捨<lb/>
諸彼而受諸此有當警於官布於衆者皆前事之期莫<lb/>
不考定如此則新出之政不戒而知其敘矣夫新命之<lb/>
官不煩而知其任新補之吏不諭而知其守新出之政<lb/>
不戒而知其敘則推行之始去故取新所以待之者備<lb/>
矣其於選事如此旁至於司封司勲考功當隷之者内<lb/>
服外服庶工萬事當歸之者皆推此以通彼則禮部之<lb/>
<pb n="KR2f0039_WYG_160-34b"/>
任不待政出之日問而後辨推而後通也推吏郡之事<lb/>
以通於百工庶職如此則體雖至大而操之有要事雖<lb/>
一變而處之有素一日之間官號法制鼎新於上而彛<lb/>
倫庶政叙行於下内外遠近雖改視易聽而持循安習<lb/>
無異於常區區之愚庶有補於萬一者在此而臣愚淺<lb/>
薄不知治體貪於傾盡而不知其言之妄採掇增損實<lb/>
待聖斷惟陛下之所財幸<lb/>
鞏又言曰臣竊以周制六卿各率其属皆有分職見於<lb/>
<pb n="KR2f0039_WYG_160-35a"/>
禮經至唐自三省而下分命庶官亦各以其職事見於<lb/>
六典今陛下講求化原更定官制盖作憲垂法繇古以<lb/>
來其於大體有不可易者雖唐虞三代未嘗易也至於<lb/>
縁人情因世故斟酌損益有不可不易者故雖唐虞之<lb/>
際極盛之時凡巡狩四方則皆脩五禮而周人治象之<lb/>
法亦嵗有更革況於時異事殊而可以膠於一方之説<lb/>
泥於一篇之跡哉故陛下更制改作其彌綸大意則逺<lb/>
體周官而近因唐制此所謂於其大體有不可易者也<lb/>
<pb n="KR2f0039_WYG_160-35b"/>
至於從宜應變則解縱拘攣獨出聖謀不牽常筭此謂<lb/>
斟酌損益有不可不易者也夫能審其不可易者而因<lb/>
之斷其不可不易者而更之惟當而已然後可以明制<lb/>
作之體惟陛下聖性之卓故能處之無疑此非群臣之<lb/>
所能望也今更定官制其所先者在於使群臣庶位皆<lb/>
明知其職分職分既明然後在事者得各因其名以効<lb/>
其實而攷察者欲覈其實則必推其名此作法之大要<lb/>
所謂不可易者也今庶尹百工分位既定宜有新書如<lb/>
<pb n="KR2f0039_WYG_160-36a"/>
周官六典明白之文使内外上下曉然究悉以熈庶績<lb/>
而康萬事臣適典明命亦得各以百執事所分之職載<lb/>
於訓詞以飭戒在列以稱陛下董正治官循名責實之<lb/>
意其書宜以時頒布以幸天下如體重事鉅其不可不<lb/>
易者文字論次尚有未周則百司所守小大之務亦宜<lb/>
先有條具委曲章明施於列位使人人皆知其任勸於<lb/>
赴功而臣亦得討論演暢見於王者之訓以副聖君勵<lb/>
精求治為世作則之心<lb/>
<pb n="KR2f0039_WYG_160-36b"/>
鞏又言曰臣伏以陛下發徳音正官號法制度數皆易<lb/>
以新書太平之原實在於此今論次已定宣布有期四<lb/>
方顒顒跂足而望臣切恐施行之際新舊代易之初庶<lb/>
工之間或吏屬因循或簿書縁絶其於督察漏略檢防<lb/>
散逸彌綸之體不可不早有飭戒欲乞明諭有司架閣<lb/>
有未備者備之版籍有未正者正之凡憲令圖牒簿書<lb/>
案牘皆當次比整齊斂藏識别以至於官寺什器凡物<lb/>
之屬公上者亦皆當鈎考詳於簿錄庶於新舊更易之<lb/>
<pb n="KR2f0039_WYG_160-37a"/>
間得無漏略散逸之敝非獨儆當今典領之懈且以絶<lb/>
異時追究之煩<lb/>
戸部尚書韓忠彦侍郎蘇轍韓宗道言文武百官宗室<lb/>
之蕃一倍皇祐四倍景徳班行選人胥吏率皆增益而<lb/>
兩稅征𣙜山澤之利與舊無以相過治平熈寧之間因<lb/>
時立政凡改官者自三嵗而為四嵗任子者自一嵗一<lb/>
人而為三嵗一人自三嵗一人而為六嵗一人宗室自<lb/>
袒免以上漸殺恩禮此則今日之成法乞檢㑹寳元慶<lb/>
<pb n="KR2f0039_WYG_160-37b"/>
厯嘉祐故事置司選官共議詔户部取應干財用除諸<lb/>
班諸軍料錢衣賜賞給特支如舊外餘費並裁省<lb/>
神宗時鄭獬上奏曰臣竊見言者患官入之冗故有省<lb/>
任子之議臣輙條其一二者昔之兩制至宰相正刺史<lb/>
至節度使嵗補一人出入特恩不預焉今二府郊祀則<lb/>
補二人兩制及正刺史而上一人是省於舊三之二矣<lb/>
帶職員外郎至諸司使已上舊郊祀一人今兩郊祀一<lb/>
人是省於舊已半矣昔之遷官以三年今遷以四年及<lb/>
<pb n="KR2f0039_WYG_160-38a"/>
其至可以任子時已六七十矣人而至六七十其心覬<lb/>
一子承家豈不惓惓可憐哉今誠再省之恐太刻薄有<lb/>
以傷陛下仁愛之心其猶有可省者嬪御而已或有一<lb/>
二而不在此也雖然患入官之冗者奚不擇焉而後仕<lb/>
今無黒白一槩以入官雖有司試以格詩𩔖皆倩人兹<lb/>
與不試同如欲省任子則莫若有擇焉凡任子已補欲<lb/>
出身仕者從其所能而試之或以一經或以禮學或以<lb/>
法律或以文辭武臣則試武伎或以䇿略每嵗二月集<lb/>
<pb n="KR2f0039_WYG_160-38b"/>
于有司如試進士武舉法差官糊名較實中程乃得仕<lb/>
如此則得仕者必少而所取者材子弟各相勉強於學<lb/>
又有勸焉如有不能文墨而獨可以才幹者則請家一<lb/>
人不試而得入官此所以盡人之能而且不絶其世禄<lb/>
也至於俱無能焉則終身不得仕是不才而已又何憾<lb/>
焉臣又以臣下至病眊不欲去者顧祿而已至不得已<lb/>
乃求宫觀留臺監𣙜是終無去意臣欲乞分司致仕官<lb/>
其俸錢皆勿奪俾終其身病眊者有所養則必有相引<lb/>
<pb n="KR2f0039_WYG_160-39a"/>
而去彼居閭里待次累年俸錢亦不絶也縣官何惜一<lb/>
二千錢俾之得以禮而引退且有優遇老臣之恩至於<lb/>
貪贓酷吏一有所犯此可終身勿令仕兹亦有省官之<lb/>
術焉臣誠不欲陛下初即位徳澤未及宣究而遽有刻<lb/>
薄之更制此臣所惜也如臣議可采欲乞付中書與衆<lb/>
人之奏論定其可者焉<lb/>
獬又上奏曰臣近䝉降到詞頭除東上閤門使果州團<lb/>
練使李定為遥郡防禦使臣雖已進草竊恠議者籍籍<lb/>
<pb n="KR2f0039_WYG_160-39b"/>
不已熟究其然誠為濫寵何則諸司使副在祖宗朝例<lb/>
無磨勘天聖中方許四年一遷至昭宣使止閤門使副<lb/>
四年一遷至客省使止皇祐中横行始有定員不得溢<lb/>
數近時横行遷者以謂貟既有定則更授以遥郡及諸<lb/>
司使遷至皇城使者又惜昭宣使不除亦授以遥郡但<lb/>
恐數十年間帶遥郡防禦觀察者比比皆是則所顧者<lb/>
小而所失者更大正任團防有十餘年不遷者觀察使<lb/>
有終身不遷者心覬其遷則謂非有戰功則不可平時<lb/>
<pb n="KR2f0039_WYG_160-40a"/>
息兵從何而求戰功哉朝廷愛惜名器如此之重何為<lb/>
遥郡則接踵而授人計之自刺史累十二年便可至觀<lb/>
察使一日有横恩解其使名即為真拜豈重於彼而獨<lb/>
輕於此耶属者劉永年為團練使十餘年以邉任方除<lb/>
防禦使既除而言者指為非是於時即行追罷今定為<lb/>
團練使纔四年以磨勘轉遥郡防禦使又四年則遂為<lb/>
觀察使非濫寵而何宜議者之不已也此弊不可遂長<lb/>
於此猶可以為救宜詔兩府更定武臣遷官條例使淹<lb/>
<pb n="KR2f0039_WYG_160-40b"/>
速各得其叙以革前失如欲定之此授亦宜追還庶幾<lb/>
清朝官無幸位<lb/>
知諫院陳襄上奏曰臣近有劄子以銓選吏貟冗雜縣<lb/>
令最為親民之官欲乞稍加銓擇以手實之優劣縣政<lb/>
之繁簡各分為兩等選循良幹敏之吏使治其劇其次<lb/>
等縣亦並以奏舉人及常調縣令歴任有三人舉主者<lb/>
充注嚴其保任之責而優其奨待之數使賢能者有所<lb/>
勸激而勉充其選亦銓衡選任之光務也留中多日未<lb/>
<pb n="KR2f0039_WYG_160-41a"/>
䝉頒降施行竊意陛下重其更張不欲使常調入令之<lb/>
人别無差遣因兹濡滯注擬不行臣竊以為不然契勘<lb/>
銓司常調令錄大率不過九百人除見任録叅或監臨<lb/>
塲務及自該入等差注人固已三分之二矣其餘得替<lb/>
守選注官待闕又已過半則逐時在銓守候差遣常無<lb/>
一二百員今所汰去者盡是舉官不足或無勞効莫非<lb/>
貪耄不職之人雖由此罷之其害猶小或付之百里之<lb/>
命使民倒植其為患豈不大哉臣今相度欲乞将諸路<lb/>
<pb n="KR2f0039_WYG_160-41b"/>
州軍係主户三萬已上縣分主簿及節鎮判司員闕與<lb/>
理令録資序許常調令錄不該入等人注填如願折資<lb/>
差遣亦從其便則員闕足以相當而無留滯之患矣臣<lb/>
又觀天下京朝官知縣員闕其間甚有户口浩穰獄訟<lb/>
繁劇號為難治之處有累政而以事去官或曠嵗而人<lb/>
無授者如南劒州之尤溪邵武軍之邵武建之浦城信<lb/>
之上饒洪之分寧䖍之雩都如此之𩔖天下甚多審官<lb/>
院雖有指定繁劇兩等選差條貫然多該説未盡如前<lb/>
<pb n="KR2f0039_WYG_160-42a"/>
數邑率皆不預其數欲乞下諸路轉運司别令體訪定<lb/>
奪轄下自來最為煩難不治之邑凡有若干将合入本<lb/>
路分入揀選脚色舉主多有勞績或曾係臣寮奉勅奏<lb/>
舉素有才望之人不依名次保明超授謂之繁劇選差<lb/>
其次雖有難治之邑但封疆闊遠主户及三萬以上者<lb/>
並於以次脚色内銓擇謂之選差内有圭田優厚號為<lb/>
善闕如秀之華亭明之鄞縣常之無錫之𩔖凡有若干<lb/>
並升為通判差遣謂之優選其係繁劇選差人候任滿<lb/>
<pb n="KR2f0039_WYG_160-42b"/>
日别無遺曠許先次指射更與優選一次仍與通判合<lb/>
入人相兼選擇合關升通判者與理通判資序其係選<lb/>
差者除兼兵與中等已上圭田處依舊條無酬奨外其<lb/>
餘不以路分遠近但能振職量其績効亦並與先次或<lb/>
優選一次已上如逐任内治迹稱最當與優加奨擢其<lb/>
有繆濫不職者主判官稍渉私徇情亦乞特行黜降如<lb/>
此則髙才良吏知有聳勸而樂親民政天下繁難不治<lb/>
之邑莫不均被仁澤矣如有可采伏望并臣前状降付<lb/>
<pb n="KR2f0039_WYG_160-43a"/>
中書特賜詳酌施行<lb/>
襄又上奏曰臣竊謂縣有知令最為親民之官不可一<lb/>
日虚其位而或任非其人也臣所領審官東院契勘近<lb/>
日合入親民資序官七十餘員知縣闕次八十餘處全<lb/>
然差注不行自新法已來縣道事繁督責嚴宻被累者<lb/>
多故雖有廉良之才稍知自重則莫不畏罪規避無敢<lb/>
就者至有折資願就閑局此人情可知也今來任知縣<lb/>
人不減五十餘員并正任監當人又自有九十餘員其<lb/>
<pb n="KR2f0039_WYG_160-43b"/>
監當闕次只有十處不惟縣道闕人兼監當待次人無<lb/>
由發遣臣愚欲乞詔諸路監司長吏今後縣道官員除<lb/>
庸繆不職及委是故違新法合行衝降外自餘若非違<lb/>
越不職偶因過不逮之人少加容貸原情薄責使不至<lb/>
於黜降則人人樂居其職無或規避也仍乞今後於元<lb/>
係親民降充監當人内選擇脚色如公罪及私罪杖已<lb/>
下情理不至深重歴任曾有舉主十人以上者許申中<lb/>
書審察與依合入遠近權指射知縣硬闕并無人願就<lb/>
<pb n="KR2f0039_WYG_160-44a"/>
過滿見闕理監當人資任請受仍不許不依常制奏辟<lb/>
如此則縣道不至闕員而微累之人免於留滯可以責<lb/>
其後効矣<lb/>
襄又奏曰臣竊以諫臣司衮職之闕格君心之非臺官<lb/>
糾正朝綱繩百官之失明其職之各異也伏覩近年䑓<lb/>
官侵諫諍之職諫臣言風憲之事此孔子所謂名不正<lb/>
而言不順也臣今欲乞諫臣惟司人君言動之過補時<lb/>
政闕失之事若夫百寮之愆繆臺綱之不振則有御史<lb/>
<pb n="KR2f0039_WYG_160-44b"/>
在焉庶幾臺諫之任皆得專職而言責不紊矣<lb/>
襄又奏曰臣竊以封駮一司乃朝廷慎出命令之闗防<lb/>
也故凡宣勅之出莫不由於門下者盖慮政令有所未<lb/>
便刑賞有所未中差除有所未當則有司得以看詳而<lb/>
舉駮是非亦補朝政之一也近者翰林學士知通進銀<lb/>
臺司兼門下封駮事范鎮奏為差提舉廣恵倉官員勅<lb/>
不下封駮司事中書檢㑹為係舉官更不下封駮司以<lb/>
臣觀之夫舉官任人國之大典萬一有不當義當駮奏<lb/>
<pb n="KR2f0039_WYG_160-45a"/>
豈可與閑慢文字一例直降不由所司上廢朝綱下失<lb/>
官守此近年已失之事豈可按以為法哉臣欲乞今後<lb/>
中書樞宻院除閑慢機宻事依例直發外自餘事關朝<lb/>
政有所可否者其宣勅並令降付封駮施行庶不失祖<lb/>
宗之成憲也<lb/>
襄又奏曰臣竊以審官東院之職自少卿監知州軍至<lb/>
京朝官而下不減三千餘員注擬陞改所繫非輕事目<lb/>
尤衆宜其法式詳備乃可遵行而見用一司編勅自熈<lb/>
<pb n="KR2f0039_WYG_160-45b"/>
寧八年頒行以來中間續降節文屢有衝改已非舊文<lb/>
盖立法之初失於簡略吏員既衆發遣不行動多窒礙<lb/>
條約事理不能周盡或輕重失當於義未安有司動須<lb/>
申明士人時有訴述裁決辨理上煩朝廷臣自䝉恩領<lb/>
職嵗月頗乆考求利害粗有條理臣今欲乞将審官東<lb/>
院一司勅依國子司天監例許從本院看詳删去煩文<lb/>
補其闕略凡前後申明所得朝㫖可立以為法者並行<lb/>
編定其事理未盡未便者並具奏陳或申中書詳酌刪<lb/>
<pb n="KR2f0039_WYG_160-46a"/>
成審官東院令勅式庶幾著為定法可以乆遠施行<lb/>
起居舍人同知諫院范純仁上奏曰臣聞古者天子有<lb/>
諍臣七人所以廣聰明而益治道也昔在章聖之朝開<lb/>
廣言路置諫官六員仁皇慶厯之初亦嘗増置員數近<lb/>
年以來止及三員又自吕誨改御史中丞其闕至今未<lb/>
補當陛下求治之際耳目之官正宜多設伏望聖慈檢<lb/>
㑹慶厯故事増補諫官員數庶使言路得人上裨聖政<lb/>
純仁又上奏曰臣近曾上言乞添置諫官員數未䝉朝<lb/>
<pb n="KR2f0039_WYG_160-46b"/>
廷施行伏縁諫官廼天子耳目之臣設之不可不備當<lb/>
陛下眀目達聰之際尤藉群才協力況有吕誨員闕乆<lb/>
而未補陳襄至今未到惟臣獨員當此責重進無同寅<lb/>
協恭之助退無商議講求之益以臣暗拙實懼曠闕伏<lb/>
望聖慈指揮檢㑹臣前來劄子早賜施行<lb/>
　<lb/>
　<lb/>
　歴代名臣奏議卷一百六十<lb/>
</p>
<p>
</p>
  </div>
</body>
</text>
</TEI>
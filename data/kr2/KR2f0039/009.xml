<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻九</head> <lb/>
    <p>
<pb n="KR2f0039_WYG_009-1a"/>
欽定四庫全書<lb/>
　歴代名臣奏議巻九<lb/>
　　　　　　　　　明　　楊士竒等　　撰<lb/>
　　聖學<lb/>
宋寧宗時衛涇上奏曰臣聞學之為王者事自昔帝王<lb/>
莫不以學為本然學有小大分章析句牽制文義此書<lb/>
生之學也究聖賢之用心明古今之大致識安危治亂<lb/>
之體察善惡消長之機斯為帝王之大學臣恭惟陛下<lb/>
<pb n="KR2f0039_WYG_009-1b"/>
聦明天縱不自矜伐即位之初首下明詔博延儒英増<lb/>
置講讀紬繹經史從容賜坐一日再御情亡厭倦可謂<lb/>
知所本矣邇者側聞玉音宣諭今後晚講各須講解義<lb/>
理引古證今庶不為文具若只讀過恐無益於事大哉<lb/>
王言臣有以見陛下識度髙逺精進不已知求多聞之<lb/>
有益於聖徳也臣誠不佞抑聞之先哲學則必問問然<lb/>
後為學學者聖之先務問者學之大方孔子稱舜大知<lb/>
必曰好問仲虺戒成湯必曰好問則裕易乾之六爻龍<lb/>
<pb n="KR2f0039_WYG_009-2a"/>
徳變化皆聖人也九二見龍在田孔子曰龍徳而正中<lb/>
也亦由學以聚之問以辨之逮至九五飛龍在天則與<lb/>
天地合徳日月並明問學之功其大矣哉儻若誦說雖<lb/>
勤而誠意不充見聞雖廣而躬行不力深恐猶為觀美<lb/>
而於王功帝績未知所用力之地也曽子曰尊其所聞<lb/>
則髙明矣行其所知則光大矣髙明光大不在乎它在<lb/>
乎加之意而已臣伏願陛下講學之際更留聖心咨詢<lb/>
考問以盡臣下之情反復研究以求理道之要磨礲漸<lb/>
<pb n="KR2f0039_WYG_009-2b"/>
漬日累月積疏㵸其心源斟酌於義味自然徳性成就<lb/>
知慮開明物來而能名事至而能應以之用人則邪佞<lb/>
者逺忠直者伸以之立政則蠧弊日銷績効日著何為<lb/>
而不成何求而不獲哉昔唐太宗平定四方有志治道<lb/>
𨕖文學之士日侍閒燕或論往古成敗或問民間事情<lb/>
言及暗主亂朝則省懼自戒言及賢君理代則企竦思<lb/>
齊言及稼穡艱難則務遵勤儉言及閭閻疾苦則議息<lb/>
征徭惟其見善必從聞義必徙用能貞觀之治庶㡬成<lb/>
<pb n="KR2f0039_WYG_009-3a"/>
康為功徳兼隆之主此又尊所聞行所知之明驗也以<lb/>
陛下天資粹美進徳無疆上焉唐虞三代要不難致下<lb/>
焉亦不失為唐太宗惟陛下留神幸甚<lb/>
袁說友上奏曰臣恭聞太宗皇帝謂李至曰朕年來無<lb/>
它好但喜讀書用監古成敗仁宗皇帝謂輔臣曰近講<lb/>
詩見國風多譏刺得以為監戒髙宗皇帝謂趙鼎曰朕<lb/>
居禁中自有日課早閱章奏午後讀春秋史記夜讀尚<lb/>
書又曰有帝王之學有士大夫之學朕在宫中無一日<lb/>
<pb n="KR2f0039_WYG_009-3b"/>
廢學但推前古治道有宜於今者要施行耳不必指摘<lb/>
章句以為文也大哉祖宗所以治天下國家者其必由<lb/>
於學乎誠本朝之家法啟佑乎後人者也臣仰惟皇帝<lb/>
陛下聦明睿智得於天資歴數在躬繼天作子踐阼之<lb/>
初恭嘿以執祖䘮恪謹以隆父養倚信大臣收召人物<lb/>
崇廣言路敷求直言此皆陛下疇昔講學之功其見於<lb/>
初政者已足以慰人心而愜衆望然而自古聖王臨政<lb/>
願治身致太平未有一事不由於學況陛下御極之始<lb/>
<pb n="KR2f0039_WYG_009-4a"/>
尤當以講學為先自古聖主進徳修業終身而行未嘗<lb/>
一日敢忘於學況陛下春秋方盛尤當以講學為急陛<lb/>
下之所謂講學者盖将舉而措之以治天下國家者也<lb/>
本朝呂公著有言曰天子之學與凡庶不同夫分文析<lb/>
字聲律章句此世之儒者以希利禄取科級耳人主所<lb/>
不當學也人主所當學者觀古人之用心論歴代帝王<lb/>
所以興亡治亂之迹求立政立事之要講愛民利物之<lb/>
術公著之言實為人主講學之要今陛下方上承宗廟<lb/>
<pb n="KR2f0039_WYG_009-4b"/>
之付託下慰四海之觀瞻萬機得失之端一念趣向之<lb/>
本小有未至即基安危是故人主所謹端在一心正心<lb/>
之原實本於學盖道者適治之路惟學然後道明以徳<lb/>
行仁者王惟學然後徳進審為政之理非學何以達理<lb/>
以義制事非學何以由義古今有興亡有成敗學然後<lb/>
知所以興亡成敗之本天下有利害有治亂學然後知<lb/>
所以利害治亂之因人主有講學之功則明道進徳達<lb/>
理由義可以成可以興享其利享其治人主失講學之<lb/>
<pb n="KR2f0039_WYG_009-5a"/>
益則昧道暗徳悖理違義至於亡至於敗受其害受其<lb/>
亂事之必然無可疑者陛下前日朱邸固已親近諸儒<lb/>
從容講論凡其開沃聖心培埴學本者可謂弗遺餘力<lb/>
則陛下於道徳理義必已能洞達而知所原本矣於興<lb/>
亡成敗利害治亂必已能深究而知所畏慕矣陛下天<lb/>
縱聦明非凡所及講學之益為日固久然既承大寳天<lb/>
子之學事異初潛故臣轉以為講學之事陛下今當舉<lb/>
行者其說盖有五焉一曰凡經筵講讀陛下或意有所<lb/>
<pb n="KR2f0039_WYG_009-5b"/>
未諭則詳為叩問必至洞徹深曉然後已與之反覆問<lb/>
難使之開導聖心知所鑒戒且不以它事而輟講亦不<lb/>
以拂意而倦聞若止循故事略無上下議論之益則雖<lb/>
積嵗累月於陛下必無益也二曰經筵之例率以朝退<lb/>
入講陛下坐朝甫畢聖躬豈無少勞急幸經筵諸儒僅<lb/>
了講讀不暇紬繹辨論人主僅能訖事不暇叩問咨益<lb/>
講讀虗文莫此為甚願頒睿㫖凡遇講日並候退朝供<lb/>
膳已畢然後入講下則從容敷繹以罄論議上則再三<lb/>
<pb n="KR2f0039_WYG_009-6a"/>
叩問以達未諭則講讀之官不徒設矣三曰竊聞經筵<lb/>
目即見講春秋通鑑三朝寳訓陛下方此臨阼委政大<lb/>
臣既無它事以擾聖抱要宜増益一二經書輪以進講<lb/>
尚書一經句句皆明治亂安危之本仁宗皇帝訓典事<lb/>
事皆為後世子孫之法願増此二書以全講學之力四<lb/>
曰講官内宿祖宗欲以召儒臣廣為咨問光武講論經<lb/>
理夜分乃寐意盖出此願陛下遇講官宿直即賜宣對<lb/>
或以日間已講讀而意所未諭者再使詳解細說或陛<lb/>
<pb n="KR2f0039_WYG_009-6b"/>
下自以古昔治亂興亡叩問原本使之開沃啟導或陛<lb/>
下萬㡬之務有疑貳而未決者因以咨詢使之開陳獻<lb/>
納學念既專則學力日進矣五曰古先帝王自唐虞三<lb/>
代以下至於唐末正統之傳其君或善或否其治或得<lb/>
或失無慮百數陛下凡遇進講或講官宿直以古帝王<lb/>
時取一君命講官著論一篇凡其君之善與否其治之<lb/>
得與失詳為議論相繼進入陛下觀其所論善者為法<lb/>
惡者為戒集為一帙常置坐右或聖意有所未諭即於<lb/>
<pb n="KR2f0039_WYG_009-7a"/>
經筵或夕召之時再令元撰講官詳細開說不出數月<lb/>
古之帝王善否得失盡在陛下目中可以為法而為戒<lb/>
矣凡此五說皆所以為講學之地願陛下上法太宗仁<lb/>
宗髙宗聖訓講學之勤下稽吕公著所論聖學之要出<lb/>
而於經筵講讀之間入而於晝夜觀書之際不事虗文<lb/>
力求實學則聖心融徹聖學髙明聖徳日新聖治日盛<lb/>
施諸政事無非有得而無失錯之事業無非有利而無<lb/>
害一毫之差陛下自不肯為一言之失陛下自不肯發<lb/>
<pb n="KR2f0039_WYG_009-7b"/>
事事中程度物物合條理以至親君子逺小人數見儒<lb/>
臣尊禮正論則中興之功太平之治誠可拱而俟也臣<lb/>
起自寒儒叨綴從列論思獻納職守所繫瞻望清光之<lb/>
初不敢進無益之論專以講學一事以獻陛下伏惟聖<lb/>
明以為當今急先之務最切最要莫大於此務深思而<lb/>
力行之昔傅說之告髙宗曰念終始典于學厥徳修罔<lb/>
覺監于先王成憲其永無愆臣拳拳所奏惟陛下加念<lb/>
焉天下厚幸<lb/>
<pb n="KR2f0039_WYG_009-8a"/>
說友又奏曰臣恭聞髙宗皇帝諭宰臣趙鼎曰朕常居<lb/>
禁中有日課早閱章疏午後讀春秋史記夜讀尚書率<lb/>
以三鼓罷孝宗皇帝諭講官周操曰朕在宫中並無他<lb/>
用心只是看經史耳大哉皇祖之訓學有緝熈于光明<lb/>
所謂詒孫謀而燕翼子者盖必由于學也仰惟陛下踐<lb/>
阼之初未遑它務首開經幄添置講員増益諸經早晚<lb/>
兩講不以崇髙富貴為樂而以盛徳日新為念臣去嵗<lb/>
八月初二日面奏講學劄子陛下慨然垂聽出示講官<lb/>
<pb n="KR2f0039_WYG_009-8b"/>
越三日宣召微臣玉音諭以悉行所奏中外交賀咸仰<lb/>
陛下學念之篤根於至誠盖二帝三王之用心求以上<lb/>
繼髙宗孝宗聖學之盛也臣竊惟陛下日御經筵固有<lb/>
定式惟是假日與退朝之際皆是清閒之燕宫中庶務<lb/>
必不上關聖懐當此暇隙之時稍思日課之學如髙宗<lb/>
孝宗之訓定課式於禁中庶㡬既有外朝講讀之勤又<lb/>
有内庭課學之益臣恭覩髙宗皇帝聖政孝宗皇帝聖<lb/>
政二書皆是兩朝七十年間大政事藏諸金匱不惟盛<lb/>
<pb n="KR2f0039_WYG_009-9a"/>
徳大業醲化懿綱一一所當訓式而紀載明白事理較<lb/>
然觀閱之間易於著心而入耳固不待講解而後明也<lb/>
臣愚欲望陛下以髙宗孝宗宫中讀書定課為法而復<lb/>
以聖政之書專為宫中課程之學下祕書省繕寫兩朝<lb/>
聖政二書留寘日所御殿日閱數條以為定式詳施置<lb/>
之美意法政事之修明熟味細觀再三紬繹積日累月<lb/>
不渝定課則兩朝聖政之書盡畢觀覽良法美意皆在<lb/>
陛下胸中而見諸政治者将自脗合而無間矣此其事<lb/>
<pb n="KR2f0039_WYG_009-9b"/>
不勞其道易行而其效必至者也臣拳拳愛君願禆聖<lb/>
學惟陛下財幸<lb/>
中書舍人虞儔上奏曰臣聞帝王之學與經生學士不<lb/>
同夫分析章句窮究前聖之㫖考論同異折衷諸儒之<lb/>
說此經生學士之學也若緝熈光明之用發之於一身<lb/>
仁義詩書之澤施之於四海此帝王之學也揚雄有言<lb/>
學之為王者事其已乆矣堯舜禹湯文武汲汲其已久<lb/>
矣如曰學以聚之問以辨之寛以居之仁以行之則載<lb/>
<pb n="KR2f0039_WYG_009-10a"/>
之於大易之辭如曰王人求多聞時惟建事則見之於<lb/>
傅說之戒如曰尊其所聞則髙明矣行其所知則光大<lb/>
矣曽子盖嘗言之董仲舒又從而申之矣且學聚問辨<lb/>
可以已矣然易必繼之以寛居仁行王人求多聞可以<lb/>
已矣然書必繼之以時惟建事者何哉正以帝王之學<lb/>
與經生學士不同始焉欲其發之於一身者有緝熈光<lb/>
明之用終焉欲其施之於四海者有仁義詩書之澤盖<lb/>
不可得而已者也恭惟陛下有生知之性而不恃有天<lb/>
<pb n="KR2f0039_WYG_009-10b"/>
縱之能而不矜方且増置講官日侍經幄沍寒隆暑未<lb/>
嘗少倦雖堯舜禹湯文武汲汲不是過也凡帝王之宏<lb/>
規祖宗之成憲古今之安危治亂儒臣之獻納論思固<lb/>
已悉究淵源兼綜條貫至矣不可有以加矣臣惓惓之<lb/>
愚願陛下廣學問以寛仁即多聞而建事尊其所聞見<lb/>
之於躬行俾聖徳日新愈極乎髙明行其所知措之於<lb/>
事業俾治功日進愈至乎光大則宗社幸甚生靈幸甚<lb/>
理宗紹定間徐元杰對策曰臣聞求道有本原行道有<lb/>
<pb n="KR2f0039_WYG_009-11a"/>
功用自本原而達之功用則天下之治可以不勞而舉<lb/>
矣盖道無近功惟志趣之髙逺者為足以極其功道非<lb/>
小用惟力量之凝定者為足以大其用自有天地以來<lb/>
所以脉絡世教綱維人極於不泯不絶之地者皆非偶<lb/>
然之故也太極之理流行散見於萬𩔖之殊常人得之<lb/>
由之而不知者也故必有待於超出乎億兆人之上者<lb/>
為之君師焉以一人之心融天地之心以天地之心覺<lb/>
天下之心帝之所以為帝王之所以為王同此心者亦<lb/>
<pb n="KR2f0039_WYG_009-11b"/>
同此道也同此學也亦同此功用也然則有帝王之心<lb/>
者斯能有志於帝王之道有帝王之學者亦豈不能進<lb/>
進於帝王之用哉共惟皇帝陛下英姿天挺聖學日新<lb/>
自臨御以來孜孜汲汲既知求此道之用以用其心則<lb/>
知推此心之用以用天下其間大震怒大拂亂所以嬰<lb/>
宵旰之懐關玉食之抱者殆非可以一二計也陛下端<lb/>
居凝䆳加意講求所以壓萬變之紛紜鎮羣疑之洶湧<lb/>
隂以為天下國家之計者盖陛下求道得力處也夫求<lb/>
<pb n="KR2f0039_WYG_009-12a"/>
道既有所得則夫堅始者之念以就來者之圖勉今日<lb/>
之誠以為後日之慮不以僅定為無恐不以茍安為自<lb/>
足凡堯舜三代之所以根柢乎盛治者是政陛下行道<lb/>
用力處也因其力之有所得充其力之有所用天地之<lb/>
眷厚矣所以荅天地之眷者當何如祖宗之託重矣所<lb/>
以奉祖宗之託者當奚若丕緒之承今九年矣所以充<lb/>
拓事業者當何修而至陛下誠能因其力之有所得充<lb/>
其力之有所用自身而家所以正人倫而係風化者不<lb/>
<pb n="KR2f0039_WYG_009-12b"/>
可不謹其表倡之機自家而國所以别賢否而定名義<lb/>
者不可不致其㣲漸之慮自國而天下所以謹修攘而<lb/>
全愛敬者不可不極其勉勵之誠其效證於堯舜三代<lb/>
之所已行其監具於秦漢以下之所並見其事信於經<lb/>
訓史冊之所可攷陛下誠於本原之地而極其神不徒<lb/>
以日誦日講者為常準則學之為王者事宜在陛下方<lb/>
寸間耳臣又何敢容其喙請以所聞於師者拜手稽首<lb/>
以復陛下之問惟陛下少垂聽焉臣昧死上愚對臣伏<lb/>
<pb n="KR2f0039_WYG_009-13a"/>
讀聖策曰盖聞學之為王者事繇堯舜三代至于今日<lb/>
未之有改也而或以為古今有殊時帝王有異治世道<lb/>
有升降各因其時以為治而無一定之論吁有是哉臣<lb/>
有以見陛下有志於帝王道統之傳而為昧者發道與<lb/>
時異之嘆也臣聞道與心一帝王之心與萬世一堯之<lb/>
授舜舜之授禹三聖授受相傳一道載之於書人心道<lb/>
心之分惟危惟㣲之辨或生於形氣之私或原於性命<lb/>
之正惟其形氣之並生雖上智不能無人心惟其性命<lb/>
<pb n="KR2f0039_WYG_009-13b"/>
之各正雖下愚不能無道心故人心毎患於難制而道<lb/>
心毎患於難明難制故危而安之者常寡難明故㣲而<lb/>
知之者㡬希惟精則決擇詳審而致知之功深惟一則<lb/>
主宰堅定而力行之用乆是以一中之執萬世惟允成<lb/>
湯傳之為昭徳建中文武傳之為順則立極帝王之治<lb/>
所以蒸為雍熈薰為泰和而無一民一物之不得其所<lb/>
者皆此道之功用也夫以功用之散於天下者若是其<lb/>
明著而根本之歛於一心者猶不敢廢夫講貫之忱故<lb/>
<pb n="KR2f0039_WYG_009-14a"/>
堯舜禹湯文武之所以號為汲汲於學者果為何事也<lb/>
豈非以惟㣲數語肇啓其端故心法之傳異世同軌成<lb/>
湯之禮制文武之克宅莫不皆致力於本原之地雖其<lb/>
時之相去若有不同而道之相傳未嘗不一自世之昧<lb/>
者觀之泥於跡而不求於心索於治而不求於道舜文<lb/>
一也或疑其勞逸之殊而不揆其符節之合商周一也<lb/>
或疑其文質之異而不通夫損益之因善乎董仲舒之<lb/>
言曰繼治世者其道同繼亂世者其道異盖其所以異<lb/>
<pb n="KR2f0039_WYG_009-14b"/>
者世之治亂而已所謂道則未嘗不同焉故韓愈亦曰<lb/>
堯以是傳之舜舜以是傳之禹禹以是傳之湯湯以是<lb/>
傳之文武即仲舒之所謂繼求韓愈之所謂傳則六七<lb/>
君子之心越宇宙而同神歴千載而一日又孰謂其世<lb/>
有升降而因時為治果無一定之論乎然則能知帝王<lb/>
之無異心則知帝王之無異道知帝王之無異道則知<lb/>
帝王之無異效矣臣伏讀聖策曰夫統理民物為天下<lb/>
君膺天地之眷顧䝉祖宗之付託若是其重而本原之<lb/>
<pb n="KR2f0039_WYG_009-15a"/>
地無所據依以善斯世不可也是以堯舜之帝禹湯文<lb/>
武之王莫不從事於學如飢之必食渇之必飲未嘗外<lb/>
道以出治舍經以求治也臣有以見陛下以天地祖宗<lb/>
之寄為不可忽以堯舜三王之道為必可行而欲講學<lb/>
以求道即道以求治而又知所用力之地也臣聞帝王<lb/>
之心與天地一祖宗之心與帝王一帝王代天地以裁<lb/>
成其化者也祖宗法帝王以㑹通其用者也故求帝王<lb/>
之治者當求帝王之道求帝王之道者當求帝王之心<lb/>
<pb n="KR2f0039_WYG_009-15b"/>
心法明則道法著矣道法立則治法舉矣世去古逺正<lb/>
學不傳生民不見帝王之澤至治之主盖不世出而天<lb/>
地之生聖人乃間見於千載之後藝祖皇帝肇造區夏<lb/>
撥亂立極讀書而歎後世刑網之宻盖有以契夫天地<lb/>
生育之心矣仁宗皇帝紹休聖緒繼體守成講易而得<lb/>
六情六氣之說盖有以契夫天地動静之心矣夫以祖<lb/>
宗講明學問稽式帝王既無一而不契於天地之心則<lb/>
夫兩間之所以眷祐於國家而遺陛下以無疆之休者<lb/>
<pb n="KR2f0039_WYG_009-16a"/>
要非人力之所倖致也陛下講學所以朝夕不倦寒暑<lb/>
不輟而必欲與帝王之心同一運量者盖欲以慰祖宗<lb/>
之託而荅天地之眷焉爾故觀乎天地則見帝王矣觀<lb/>
乎帝王則見祖宗矣何則天地付陛下以此位者也帝<lb/>
王同陛下以此道者也祖宗傳陛下以此心者也心得<lb/>
其正則此道為有宗道得其正則此位為無沗位正而<lb/>
道益可行道正而心益可制動息造次常以天下為憂<lb/>
安舒暇豫畧不以有位為樂夫如是也真知夫天地之<lb/>
<pb n="KR2f0039_WYG_009-16b"/>
所付者至大而不敢以自小矣真知夫帝王之所同者<lb/>
至公而不敢以自私矣真知夫祖宗之所傳者至重而<lb/>
不敢以自輕矣自是而充之以學力所到日益月新心<lb/>
術所存天寛地大舉一世之人濟濟於雍熈泰和之域<lb/>
渾渾乎如四時之春而不見有炎風朔雪之慘者皆此<lb/>
心之推也惟陛下益反諸心而用力焉則功用豈有難<lb/>
致者哉臣伏讀聖策曰朕以眇陋嗣承丕緒于今九年<lb/>
昧旦而朝咨諏輔弼延納英雋日御經筵日誦日講咸<lb/>
<pb n="KR2f0039_WYG_009-17a"/>
有常準臣有以見陛下統臨于上愈尊而愈謙問學之<lb/>
勤愈久而愈不替也臣聞帝王之學厥有本原惟謹養<lb/>
乎心術之㣲不徒為誦說之務惟深探夫造端之自不<lb/>
徒為外飾之求宫庭深䆳燕佚易生聲色滿前志念易<lb/>
汨四海九州之大非空言所能維持一日萬㡬之繁非<lb/>
小智所能經理然所以維持而經理之者其本㑹於聖<lb/>
心運量之中其用形於聖學貫通之後則是心不可以<lb/>
不盡學力不可以不充也久矣故有一念之縱肆則不<lb/>
<pb n="KR2f0039_WYG_009-17b"/>
足以充此學有一息之間㫁則不足以充此學外庭固<lb/>
學矣内庭其可息乎經筵固學矣退處其可懈乎端人<lb/>
正士固與學矣便嬖使令其可與䙝乎陛下有志於帝<lb/>
王之事固出於聖心之實然抑帝王所以兢兢業業儆<lb/>
戒無虞孳孳汲汲悠乆不息者得非陛下之所當深勉<lb/>
而不徒為言語誦說之末而已者乎陛下即位固九年<lb/>
矣然外而彊土之未清内而姦宄之未靖陛下而念及<lb/>
此得不以周之克商九年大勲未集而勉其憂勤乎陛<lb/>
<pb n="KR2f0039_WYG_009-18a"/>
下毎朝固咨輔弼延英雋矣然内而邪正之未明外而<lb/>
貪亷之未判陛下而念及此得不以舜之三考黜陟庶<lb/>
績咸熈而為㡬康之戒乎不然以可致之資而不能致<lb/>
以可為之時而不能為以可豫備之嵗月而自惰於不<lb/>
備不虞之域若是而曰講誦有常臣甚不知陛下講誦<lb/>
之謂矣陛下茍能以帝王之心為心則必深求帝王用<lb/>
力之要凡六經所載得之於經筵之所誦講者誠非徒<lb/>
以講誦為也口以誦之必反心而載惟學以講之必聞<lb/>
<pb n="KR2f0039_WYG_009-18b"/>
義而力徙故於至善之所當止則必如好好色使之眼<lb/>
明心恱可也於不善之所當改則必如惡惡臭使之影<lb/>
滅跡絶可也學有如是則本原正矣本原既正則自身<lb/>
而家自家而國自國而天下無一政之不立無一事之<lb/>
不舉功用之著其可以限量既耶臣伏讀聖策曰六經<lb/>
之道所以該貫天人維持世變者至纎至悉不可勝窮<lb/>
而通鑑一書又所以著歴代之媺惡以勸戒于後者莫<lb/>
先於修身而齊家進君子而退小人嚴名分而遏亂萌<lb/>
<pb n="KR2f0039_WYG_009-19a"/>
修政事而攘夷狄䘏民隠而懼天變臣有以見陛下㑹<lb/>
經訓之精粗明史冊之勸戒而欲用力於君徳治道之<lb/>
大者也夫經所以載道也史所以緯經也人主之學所<lb/>
以講經與史者盖欲為修身齊家治國平天下之用者<lb/>
也臣嘗以是觀之六經皆所以言天人而至於該貫其<lb/>
道則莫詳於易與春秋之為書六經皆所以維持世變<lb/>
而所謂至纎至悉則莫大於易與春秋之為用易者六<lb/>
藝之原也卦有隂陽固所以明天道也而吉凶悔吝未<lb/>
<pb n="KR2f0039_WYG_009-19b"/>
始不以人言之則易之所以維持世變者宜乎極其所<lb/>
謂變通鼓舞之道而不可以致詰也春秋者史記之約<lb/>
也義有褒貶固所以明人道也而灾異所書未嘗不以<lb/>
天言之則春秋之所以維持世變者宜乎定天下之邪<lb/>
正而亂臣賊子皆凛乎其知懼也即易與春秋之㫖而<lb/>
槩之六經之道則維持世變至纎至悉而不可勝窮自<lb/>
修身齊家至於恤民隠而懼天變者皆可以𩔖推矣雖<lb/>
然此經之所以載道者然也至於史之所以緯夫經者<lb/>
<pb n="KR2f0039_WYG_009-20a"/>
則自周之衰以訖五代之季其間安危理亂之分成敗<lb/>
興亡之故上下數千年間皆若燭照龜卜而不可掩然<lb/>
以善論世變者觀之漢大綱僅正而萬目則未甚舉唐<lb/>
萬目舉而大綱又不能正則其所以正人倫而係風俗<lb/>
别賢否而定名義謹修攘而全愛敬大槩不可以帝王<lb/>
之功用並言者要亦有由矣是烏可不為本原之論哉<lb/>
空谷而足音晦冥而日月絶無僅有之中而求其粗合<lb/>
於古帝王之道惟文帝一人而已昔孝宗皇帝與大臣<lb/>
<pb n="KR2f0039_WYG_009-20b"/>
論古今治亂因曰自漢唐以來人君惟漢文帝粗能知<lb/>
道自文帝之外人君非惟不知道亦不知學大哉王言<lb/>
深於攷論夫後世人主之為學者乎試即文帝之粗知<lb/>
道者觀之雖其禮文之事猶或多缺然刺取六經盖亦<lb/>
髣髴於王者之意故當時之治藹然猶有王者氣象非<lb/>
粗知道者其孰能之自其躬𤣥嘿麗道準仁而修身之<lb/>
道粗明所幸夫人衣不曵地而齊家之道粗立張武受<lb/>
賂益媿其心吴王不朝賜以几杖而治國之道又粗審<lb/>
<pb n="KR2f0039_WYG_009-21a"/>
以至棄細過而絶戎隙成軍禮以張國勢務休息而專<lb/>
徳化警灾異而求直言凡可以為平天下之道者亦粗<lb/>
於此而加之意然則文帝之所以為漢徳之盛者豈非<lb/>
粗知道之效歟夫惟文帝粗知六經之道既足以致後<lb/>
元之治後世考論文帝之史則當勸其所以為文帝者<lb/>
而戒其所以不如文帝者當勸夫文帝之可以到帝王<lb/>
者而戒夫文帝之終於未到帝王者則治道功用又豈<lb/>
容外吾心而求之乎臣願陛下反求此心加意力行以<lb/>
<pb n="KR2f0039_WYG_009-21b"/>
可到帝王者自勉以未到帝王者自勵此則在於用力<lb/>
不用力耳烏患其有難行者哉臣伏讀聖策曰朕深惟<lb/>
經訓史策日陳於前文學繁多途轍迂闊求其所以寘<lb/>
力者乃即燕閒竊有慕古人緝熈光明之義日就月将<lb/>
躬履神㑹盖以基治道之本一人心之歸使普天率土<lb/>
若士與民悉共由於理義而無本末舛逆之患上下異<lb/>
嚮之風顧不韙歟臣有以見陛下加意於緝熈之誠用<lb/>
力於本原之地而欲推而達之於治道功用之大也夫<lb/>
<pb n="KR2f0039_WYG_009-22a"/>
經之與史雖文字之繁而關於君徳治道者則未嘗無<lb/>
綱領之要夫緝熈光明日就月将此詩人之所述而成<lb/>
王用力為學之實也至於曰躬履曰神㑹此則陛下心<lb/>
術純明義理融貫能以詩人之所述者究心而又以成<lb/>
王之所學者用力也盖躬之所履皆力行之事神之所<lb/>
㑹皆致知之功行無不力則緝熈矣知無不致則光明<lb/>
矣以陛下之躬履神㑹求成王之緝熈光明而又形諸<lb/>
心畫發諸聖製布堯言於天下㫁㫁然以為自天子至<lb/>
<pb n="KR2f0039_WYG_009-22b"/>
於庶人一是皆以修身為本而知夫學之有益於人國<lb/>
矣舉天下之大家傳人誦皆灼灼然知陛下緝熈光明<lb/>
之懿殆與成王不可以異觀矣抑成王之所以謹養其<lb/>
心以為講學之本也陛下亦嘗實用其力乎臣考諸詩<lb/>
曰敬之敬之天維顯思命不易哉羣臣告成王以用力<lb/>
之大者也而諄勤懇切之意又必繼之以無曰髙髙在<lb/>
上陟降厥士日監在兹盖欲其知天之監無徃而不在<lb/>
無時而不然而敬之為敬無一動之或違無一息之可<lb/>
<pb n="KR2f0039_WYG_009-23a"/>
弛也成王於此灼知用力之要謙虗挹損形之於言曰<lb/>
惟予小子不聦敬止必加之以日就月将之誠懋之以<lb/>
緝熈光明之益積而至於萬億年天休之敬以是而論<lb/>
則知緝熈光明乃為學之要而敬之敬之又緝熈光明<lb/>
之要也今陛下既即燕閒慨慕於古其事非不偉也至<lb/>
於古之所以謹處燕閒無㣲而不敬者兹又陛下切身<lb/>
之事而治道之所由以基人心之所由以一義理之所<lb/>
由以充廣者也盖敬者主一無適之謂徹上徹下之道<lb/>
<pb n="KR2f0039_WYG_009-23b"/>
陛下與成王所謂緝熈光明之實而二帝三王所以傳<lb/>
授心法之準的也故必紬繹心思續續不已充廣心地<lb/>
恢恢有餘而後可以言緝熈清明一有紛汨志慮一有<lb/>
間㫁氣象一有褊狹則不足謂之緝熈矣而可以為敬<lb/>
乎必明善誠身動與理覺盡心知性静與理融而後可<lb/>
以言光明物欲少有障蔽血氣小有昏䝉智識小有凝<lb/>
滯則不足謂之光明矣又可以為敬乎陛下之所謂躬<lb/>
履盖履此敬也陛下之所謂神㑹盖㑹此敬也以是而<lb/>
<pb n="KR2f0039_WYG_009-24a"/>
基治道使天下國家之治如堯舜三代之盛可也否則<lb/>
規摹弗立玩愒小康本末之不能無舛逆者皆治世之<lb/>
累也以是而一人心必使逺近風俗之化如堯舜三代<lb/>
之美可也否則儀刑弗謹觀聽莫新上下不能不異其<lb/>
向者皆風俗之弊也陛下能反求此心常守此敬内主<lb/>
乎一而不病乎雜外無所適而不徇乎私本正而末自<lb/>
隨上倡而下必應隂消其舛逆之患潛格其異向之風<lb/>
則其感動意思殆與七十子之服孔子者同一機栝也<lb/>
<pb n="KR2f0039_WYG_009-24b"/>
臣願陛下以真敬存心則躬履神㑹自不能揜其功用<lb/>
之著由是而充之則以成王之學造帝王之道惟陛下<lb/>
加之意而已聖策又曰若夫商政治之得失求民俗之<lb/>
利病論士習之厚薄則有所未暇盖以本原既正則它<lb/>
可以序舉也臣切謂陛下之言及此豈非天下之幸而<lb/>
天地祖宗之望陛下者乎盖政治之得失毎係於君道<lb/>
轉移之間民俗之利病實關於君政修廢之頃士習之<lb/>
厚薄亦視夫君心之好尚者如何陛下不屑屑於三者<lb/>
<pb n="KR2f0039_WYG_009-25a"/>
之計必諄諄於本原之正者豈非以用力於本原者既<lb/>
善則三者之效特舉而措之耳故中庸論為天下國家<lb/>
有九經而曰所以行之者一大學言齊家治國平天下<lb/>
之道亦以修身在正心者為之本陛下講明於此盖亦<lb/>
熟矣繼今而後極致知之善盡力行之誠因全體之明<lb/>
求大用之著必剛以制欲必勇以力行必恭儉以約已<lb/>
必淵静以養心如是則本原既正三者之序㫁㫁乎其<lb/>
可舉不然外有講學之文内無講學之實諉本原之論<lb/>
<pb n="KR2f0039_WYG_009-25b"/>
以盖其事體之失假修飭之具以掩其修省之愆戒酒<lb/>
有箴而無益於制心緝熈有記而無益於進徳若是而<lb/>
曰政治之未暇問民俗之未暇問士習之未暇問是自<lb/>
置天下國家於聖度之外又安足以為本原之論哉昔<lb/>
孝宗皇帝聖訓有曰朕心未嘗放下一日間天下定行<lb/>
一遭孝宗之所以經營於念慮者若是其詳且悉曽謂<lb/>
其以本原之是正而一切付天下之事於未暇問乎聖<lb/>
謨洋洋載在國史皆陛下之所當體而行之者也臣願<lb/>
<pb n="KR2f0039_WYG_009-26a"/>
陛下益反之心曲加其真實無偽之力廣推於外旁達<lb/>
其運量不窮之妙則本原在於聖心矣凡陛下策臣以<lb/>
經史之所當講者皆可以序而舉况於是三者之務哉<lb/>
聖策之所以幸教臣者亦已至矣而陛下謙沖温粹猶<lb/>
終之曰子大夫奉對于廷其以有得於經史者紬繹而<lb/>
畢陳之朕将親覽臣仰見陛下咨訪不倦嘉與草茅之<lb/>
賤求本原之纎悉非徒為是諏採之文具也臣竊聞六<lb/>
經之書致治之成法也史之為史亞乎六經者也夫致<lb/>
<pb n="KR2f0039_WYG_009-26b"/>
治成法既皆具於經而史又亞乎經之道則凡天下國<lb/>
家之治非徒本原之是正而已至於纎悉莭目所以捄<lb/>
習俗之失防人心之㣲者經之與史盖相貫通而互發<lb/>
明也陛下既俾臣等紬繹而畢陳之臣不能罄竭膚淺<lb/>
之萬一以為陛下告不惟下負所學抑亦上負陛下之<lb/>
諄誨矣然臣之所尤拳拳於陛下而不能自已於納忠<lb/>
者其說盖有三焉一曰固民心二曰肅軍心三曰正士<lb/>
大夫之心盖民者國之命脉也兵者國之精神也士大<lb/>
<pb n="KR2f0039_WYG_009-27a"/>
夫者又國之毉師砭劑也為人上者當使命脉堅强精<lb/>
神運動常致謹夫毉師砭劑之用以為元氣調養之方<lb/>
則立國之勢自隠然有安靖和平之功用矣臣請竭其<lb/>
愚而終言之書曰民惟邦本本固邦寧怨豈在明不見<lb/>
是圖此言民不可以不固怨不可以不弭也今之所以<lb/>
固民者何如耶田閭困於科率市井困於征求商賈困<lb/>
於抽斂富家大室困於奄沒之刑疊是數困猶未已焉<lb/>
逺近怨咨不可聞也乖戾之氣上熏於天激而為江閩<lb/>
<pb n="KR2f0039_WYG_009-27b"/>
之盜滋而為輔近之奸漲而為都㑹之灾溢而為邊陲<lb/>
之警延而為數千里之旱岌岌殆哉國家命脉一縷千<lb/>
鈞深可慮也昔光武中興鄧禹勸之以立髙祖之業捄<lb/>
萬民之命先朝范鎮亦曰欲備契丹莫若寛天下之民<lb/>
此皆所以為命脉計也陛下亟圖之則其證猶可起也<lb/>
否則非臣之所敢知矣書曰其克詰爾戎兵以陟禹之<lb/>
跡至于海表罔有不服此言衛國以兵詰之者有其道<lb/>
則服之者有其機也今之為兵者何如耶自核實之不<lb/>
<pb n="KR2f0039_WYG_009-28a"/>
加而兵益以冗自訓練之不精而兵益以惰自豢養之<lb/>
不戒而兵益以脆自等級之不嚴而兵益以驕自刻剥<lb/>
縱弛之相䝉而兵又流於叛且潰矣夫國家竭民之力<lb/>
以養兵盖資之以衛吾國也今乃不冗則惰不惰則脆<lb/>
不脆則驕不驕則叛不叛則潰習於縱敵而不習於死<lb/>
敵利於為寇而不利於禦寇敢於犯上而不敢於衛上<lb/>
於是士卒得以陵偏禆偏禆得以陵主帥閩南之紛亂<lb/>
方爾而繼之以江右之陸梁西蜀之驚蕩方傳而因之<lb/>
<pb n="KR2f0039_WYG_009-28b"/>
以淮東之奔迸姑息養禍浸以成風蔓草難圖憂未歇<lb/>
也昔晉文公城濮之戰見其師少長有禮而知其可用<lb/>
藝祖皇帝始用軍法使以階級相承小有違犯咸伏鈇<lb/>
鑕是以上下有序無征不服此皆所以為精神計也陛<lb/>
下其亟圖之則其患猶可弭也否則非人臣之所敢言<lb/>
矣夫固國以民衛國以兵二者命脉之所關精神之所<lb/>
係一日不可忽焉者也然所以䕶養其民調伏其兵者<lb/>
惟有士大夫以為毉砭爾夫聖人養賢以及萬民而命<lb/>
<pb n="KR2f0039_WYG_009-29a"/>
将遣率以守衛中國者亦以重戍役車徒之責今之為<lb/>
士大夫者臣又不知其果何如耶陛下以培固邦本為<lb/>
心而監司守令則行之以朘削膏血之政陛下以運動<lb/>
國勢為心而曰将曰帥則乘之以消沮士卒之私陛下<lb/>
以興利除害信賞必罰為心而内外大小之臣則應之<lb/>
以虛誕茍且偷安旦暮之計是無怪乎上之真徳實意<lb/>
不能宣達於其下下之吞聲隠氣不能通達於其上上<lb/>
下隔絶於勢分之交違則夫民怨而思亂兵怨而思叛<lb/>
<pb n="KR2f0039_WYG_009-29b"/>
亦其理之所必至也昔漢宣帝欲安渤海之警得一龔<lb/>
遂單車至府宣布教令慰安牧養盜為之悉平而民不<lb/>
患其不安者以得人而安之也唐馬燧之在河東馭馬<lb/>
厮役教以騎射比及二年得精兵二萬而兵不患其不<lb/>
强者以得人而制之也是以國朝開基之初藩侯不撫<lb/>
百姓則有㫁不容之之戒至於南征北伐戰勝攻取兵<lb/>
不過二十萬者亦惟以曹彬潘美為将耳此其於國家<lb/>
砭劑之用明效大驗彰彰然足以為後人嘉賴維持之<lb/>
<pb n="KR2f0039_WYG_009-30a"/>
地盖漢唐之美獨盛於一代者也今陛下所慕者帝王<lb/>
之道所鍳者漢唐之言所取者祖宗貽謀之善則其所<lb/>
謂一軍民之心者要莫先於正士大夫之心而其所以<lb/>
正士大夫之心者又不過先正陛下之心而已董仲舒<lb/>
有言曰人君正心以正朝廷正朝廷以正百官正百官<lb/>
以正萬民極而至於四方逺近之一於正此又自本原<lb/>
而達之功用古今不易之至論也惟陛下於此而實用<lb/>
力焉則天下幸甚宗社幸甚<lb/>
<pb n="KR2f0039_WYG_009-30b"/>
元杰又奏曰臣聞論語書成於有子曽子之門人故二<lb/>
子獨得以子稱其所載先聖與羣弟子之言至為不茍<lb/>
言者心之聲也學問之道無它求其放心而已求於心<lb/>
者合下必自源頭理㑹魯論言出心字只有三處然句<lb/>
句字字無徃而非求心臣嘗日夜反覆求孔門所以問<lb/>
荅之根據不但稍可以知聖人心法之傳至於古帝王<lb/>
相傳為學切要處亦因是可以推尋盖求道莫切於求<lb/>
心求心莫切於求仁仁為心之全徳故曰仁人心也合<lb/>
<pb n="KR2f0039_WYG_009-31a"/>
而言之道也言道無越於魯論故曰五經之管鎋六藝<lb/>
之喉衿伊川程頥嘗曰讀論語有讀了全然無事者有<lb/>
讀了後其中得一兩句喜者有讀了後知好之者有讀<lb/>
了後直有不知手之舞之足之蹈之者臣末學空踈不<lb/>
足進此敢謂百生慶幸濫員經筵䝉恩宣諭俾專說是<lb/>
書仰裨清燕臣感泣遭遇願瀝粗淺請倣先儒之言發<lb/>
明求心之㫖以助聖學端本行仁之萬一庶㡬正心以<lb/>
正朝廷使百官萬民四方逺近莫不一於正人皆有士<lb/>
<pb n="KR2f0039_WYG_009-31b"/>
君子之行不徒以言語視論語臣不勝惓惓<lb/>
淳祐十二年著作郎牟子才兼崇政殿說書經筵供職<lb/>
入奏苐一劄曰臣孤逺之蹤徃以狂愚觸忤權貴退伏<lb/>
山林凡五寒暑屢稽嚴召罪不容誅陛下簡記不忘洊<lb/>
頒除命月正元日擢長著庭曽未兼旬又叨親擢以經<lb/>
入侍此儒生之至榮也顧臣謭薄其何以當傴僂循墻<lb/>
辭不獲命則念曩者争之於議論之末而無所及不若<lb/>
從容燕閒隨事啓沃庶㡬小補是以冒昧效職昔程頥<lb/>
<pb n="KR2f0039_WYG_009-32a"/>
為說書嘗以君臣道合靡不由至誠感通為言今臣入<lb/>
覲之初不敢它有援引惟積其誠意專以正心一說為<lb/>
陛下言之惟陛下裁幸臣觀自古聖帝明王未嘗無待<lb/>
於學然帝王之學異於儒生不在於專記誦治章句工<lb/>
詞章以為美而在乎講明義理務治其心而已盖人主<lb/>
之一心所以統紀三極而酬酢萬化也人主之心正則<lb/>
天下之事無一而不出於正人主之心不正則天下之<lb/>
事無一而不出於邪形端而影直源澄而流清其理有<lb/>
<pb n="KR2f0039_WYG_009-32b"/>
必然者故典學之君未嘗不以正心為急務而勸學之<lb/>
臣未嘗不以格心為至論也陛下即位以來無一日不<lb/>
親近儒生無一日不講明義理自昔好學之君未之有<lb/>
加焉其於治心之學亦既用其力矣然心之為物㝡難<lb/>
治也有所貪欲而弗能窒則不得其正有所忿怒而弗<lb/>
能忍則不得其正有所汨撓而弗能定則不得其正有<lb/>
所矯飾而弗能純則不得其正而其所以然者盖有所<lb/>
謂理慾之限有所謂義利之則有所謂是非之岐有所<lb/>
<pb n="KR2f0039_WYG_009-33a"/>
謂好惡之端陛下亦嘗静慮澄神而深考宻察之乎夫<lb/>
理與慾敬肆而已義與利公私而已是與非邪正而已<lb/>
好與惡善惡而已雖其本末先後賔主内外截然甚嚴<lb/>
然所謂敬者常難持而肆者常易萌公者常難充而私<lb/>
者常易勝正者常難明而邪者常易惑善者常難保而<lb/>
惡者常易溺為人主者偏焉而不自克蔽焉而不加察<lb/>
徃徃兆於方寸之間而發於言動者為甚戾差之毫釐<lb/>
之頃而㨗出於事為者為莫遏萌之於宫庭隠奥之内<lb/>
<pb n="KR2f0039_WYG_009-33b"/>
而形於四方萬里之逺者為不可掩故始於敬肆之分<lb/>
而終以慾勝理始於公私之判而終以利掩義始於邪<lb/>
正善惡之不明而終也是非好惡之失其實極而至於<lb/>
意玩而流情稔以肆而營繕宴遊之事或有之矣亷耻<lb/>
道䘮隂濁流行而苞苴賄賂之事或有之矣賢否貿亂<lb/>
穹壤易位而指鹿為馬之事或有之矣生於其心害於<lb/>
其政其端甚㣲而其禍甚大可不懼哉亦在乎辨而察<lb/>
之耳臣願陛下思堯舜惟危惟㣲之㫖以致其理欲之<lb/>
<pb n="KR2f0039_WYG_009-34a"/>
辨果天理耶則極而明之使無一壅閼果人欲耶則克<lb/>
而去之使無少凝滯如此則義理足以變化其氣質之<lb/>
偏而物欲不足以掩其徳性之善按之以為修身之本<lb/>
夫孰有放肆之失又願陛下思成湯不邇不殖之戒以<lb/>
致其義利之辨果為義耶則推之崇之使益以嚴明果<lb/>
為利耶則懲而絶之使無復滋蔓如是則舉動足以昭<lb/>
明乎事物之表而情愛不足以牽紊乎體統之正按之<lb/>
以為制事之本夫孰有膠擾之私至於是非好惡之當<lb/>
<pb n="KR2f0039_WYG_009-34b"/>
明則臣亦願陛下以孟氏知言之要辨詖淫離遁之詞<lb/>
逆之於未有言之先而知其心之所欲萌察之於既有<lb/>
言之後以知其心之所由在則邪正瞭然如權衡尺度<lb/>
之不可移矣以大學好惡察親愛敬畏之辟去惡必實<lb/>
用其力而禁止其自欺好惡必公用其心而不溺於私<lb/>
愛則善惡昭然如好色臭惡之不可亂按之以為聽言<lb/>
用人之本又安有混殽變亂之患此豈非一正心之功<lb/>
用哉臣故曰在乎辨察之耳惟陛下繼自今益加聖心<lb/>
<pb n="KR2f0039_WYG_009-35a"/>
格物致知以求其故審思明辨以察其似去䜛逺色賤<lb/>
貨貴徳以審其輕重之分敬以持之使緝熈而無間純<lb/>
以一之使悠乆而不變則表裏昭融原本端一統紀明<lb/>
治界限嚴肅天下無餘事矣不然一念慮之間而理慾<lb/>
義利之角立一意向之内而是非好惡之雜出乍前乍<lb/>
却乍晦乍明如浮雲在空悠悠揚揚以為滓穢臣懼非<lb/>
所以光聖徳而隆治化也夫責難於君謂之恭陳善閉<lb/>
邪謂之敬臣實不敢以庸常之意望陛下惟陛下念之<lb/>
<pb n="KR2f0039_WYG_009-35b"/>
子才又奏曰臣猥以空踈充員夕說誠意未至啓廸蔑<lb/>
如比方徹講䟽恩兹又執經啓席適當陽長之候敢後<lb/>
忠告之言臣嘗讀易至復卦私竊妄論以為有天心之<lb/>
復有人心之復一陽生於積隂之下而芽蘖發動者天<lb/>
心初復之端也方隂陽動静之未分也無思無為寂然<lb/>
不動天地生物之心㡬於熄滅當是時也誰得而形容<lb/>
之及至震陽之來動於坤下因其一動而天下皆知其<lb/>
将為生物之端倪向者天地寂然不可形容之心方得<lb/>
<pb n="KR2f0039_WYG_009-36a"/>
窺見其萬一故程頥曰陽復於下乃天地生物之心也<lb/>
先儒皆以静為見天地之心是不知動之端乃天地之<lb/>
心非知道者孰能識之楊時亦曰復也者陽始生動之<lb/>
端也知復之道則天地之心可以黙識非盡心知性者<lb/>
孰能見之此所謂天地之復也方其喜怒哀樂之未發<lb/>
也渾然一中無所偏倚赤子純一之心㡬若隠晦當是<lb/>
時也誰能推而明之及至感而遂通隨事著見因其已<lb/>
發而天下皆知其為體用之動静而向者大本達道泯<lb/>
<pb n="KR2f0039_WYG_009-36b"/>
然不可推究之心至是方得闚其朕兆故張載以為静<lb/>
而動天則無念無為無所主宰常然如此人之徳性亦<lb/>
與此合盖進徳之基也朱熹亦曰天地生物之心㡬於<lb/>
滅息而至此乃復可見在人則為静極而動惡極而善<lb/>
本心㡬息而復見之端也此所謂人心之復也使天地<lb/>
之心當純坤十月之時消而不長徃而不來出而不入<lb/>
衰而不盛亡而不存或有所隔塞或有所擾亂則芸不<lb/>
生荔不挺糜角不解水泉不動而天地之復㡬於熄非<lb/>
<pb n="KR2f0039_WYG_009-37a"/>
隂疑於陽陽戰於隂變而為閉藏者乎使吾之一心當<lb/>
情欲已動之時喜或過喜怒或過怒哀或過哀樂或過<lb/>
樂或有所偏倚或有所乖戾則三辰失行山川崩竭不<lb/>
止於天地不位兵亂凶荒胎殰卵殈不止於萬物不育<lb/>
而吾身之復㡬於熄非不中不和極其所致則變而為<lb/>
灾異者乎故隂陽之未定聖人則扶其陽於萌芽發達<lb/>
之初抑其隂於氣勢窮極之後使隂陽順動造化流行<lb/>
天地之復浸以剛大無一壅遏而有以成其天地不及<lb/>
<pb n="KR2f0039_WYG_009-37b"/>
之功喜怒之未定聖人則致其戒於不睹不聞之地謹<lb/>
其㡬於隠㣲幽獨之際使喜怒和平血氣循軌一身之<lb/>
復充滿周全無一差謬而有以全其天地至純之徳夫<lb/>
如是則未定之隂陽天地既無極而不反之氣未定之<lb/>
喜怒人君亦豈有久而不平之心何以言之復之為義<lb/>
在天地間則為隂陽在人心則為善惡有不善未嘗不<lb/>
知知之未嘗復行不善即隂也善即陽也上五隂下一<lb/>
陽即沈迷蔽錮之時也一日忽然省覺即陽機發達之<lb/>
<pb n="KR2f0039_WYG_009-38a"/>
始也齊宣王興甲兵危士臣召怨於諸侯可謂極矣及<lb/>
其不忍觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>即見善端之萌漢武帝窮兵黷武好神仙<lb/>
崇土木可謂極矣及其輪臺一悔即見善端之復觀乎<lb/>
此則一陽之復非陛下進徳之大機栝乎臣請極言復<lb/>
卦六爻之義以為聖徳之助且初九以陽爻處復卦之<lb/>
初失之未逺者也一陽居衆隂之始復而不逺者也在<lb/>
易為㝡貴是復之主也人性至善人心至良本自無過<lb/>
欲起念動其過始萌瞬息之間忽千萬里豈止於悔先<lb/>
<pb n="KR2f0039_WYG_009-38b"/>
儒以為失而後有復不失則何復之有惟失之不逺而<lb/>
復則不至於悔大善而吉至哉言乎此正不逺復之㣲<lb/>
㫖也陛下對此陽剛深惟其義茍能曲致戒謹凡前日<lb/>
喜怒未定之時稍有過差即當隨事覺悟毋使其已形<lb/>
之惡積而不散激而為灾咎變亂則積復於善不祇於<lb/>
悔大善而吉之道也所謂不逺而復也顧不足為聖徳<lb/>
之助乎六二雖隂爻處中正而切比於初在上無應以<lb/>
分其從陽之意能下仁也復之休美者也復者復於禮<lb/>
<pb n="KR2f0039_WYG_009-39a"/>
也復禮則為仁仁者天下之公善之本也初復於仁二<lb/>
能親而下之是以有克已復禮之仁而下之也以其有<lb/>
不逺復之仁而下之也非植黨締交也非比周為私也<lb/>
則是因人之善而復已之善也因人之仁而復已之仁<lb/>
也豈不為復之休乎陛下對此陽剛深惟其義茍能事<lb/>
事致曲不以切比於初為非不以志從於陽為非不以<lb/>
中正親仁為非則休復之吉不特歸美於六二之臣雖<lb/>
六五之君亦有謹恭下士柔順助陽之實矣顧不為聖<lb/>
<pb n="KR2f0039_WYG_009-39b"/>
徳之助乎六三以隂居陽不中不正而又處動之極其<lb/>
守則固故屢失屢復不安於復夫操存舍亡盖俛仰之<lb/>
間耳喜怒哀樂之失既已流宕困而後學悔而後變者<lb/>
以此涉世其危滋甚故曰厲然復而頻雖晚矣不猶愈<lb/>
於迷而不復者乎陛下對此陽剛深惟其義凡二十九<lb/>
年之中心之所存雖不能無過然亦未嘗不悔躬之所<lb/>
履雖不能無失然亦未嘗不復既復既失復悔不知㡬<lb/>
失㡬悔矣悔誤紛紛乆而未定是以聖徳未能光新以<lb/>
<pb n="KR2f0039_WYG_009-40a"/>
頻復之厲耳繼自今勿以危厲無咎而遂其過勿以躁<lb/>
動之危而玩其過勿以陷於衆隂之中而愈滋其過則<lb/>
無咎之義不獨六三之臣擅其善陛下亦得善補過之<lb/>
義矣顧不為聖徳之助乎六四近君之位也六居外體<lb/>
之下而曰中行者卦一陽五隂自二至上則四為中六<lb/>
四居上下四隂爻之中履得中正下從初九正應之陽<lb/>
獨得所復也人之本心未嘗不善積習所移遂陷於惡<lb/>
有能超然自㧞於羣邪之中以從陽剛之君子而不為<lb/>
<pb n="KR2f0039_WYG_009-40b"/>
所陷是得中行為獨復其本心也其真知所擇而從道<lb/>
哉不言吉凶者以柔居羣隂之間而初陽甚㣲未足以<lb/>
有為故聖人但稱其獨復陛下對此陽剛深惟其義當<lb/>
是非無定見好惡無定守從欲而流從邪而陷從習氣<lb/>
而不反之時察羣隂之盛而勉其中行獨復之心忿一<lb/>
陽之㣲而扶其終不克濟之志則剛復而長動而順行<lb/>
出入無疾朋來無咎而陽不孤矣顧不為聖徳之助乎<lb/>
六五以中順之徳處君位能篤厚夫復是厚而篤用力<lb/>
<pb n="KR2f0039_WYG_009-41a"/>
於仁者也然極乎髙明者有髙視四海之心詳於致察<lb/>
者有輕視羣臣之意物欲深者天機必淺心量狹者所<lb/>
守易揺其於善道雖得必失雖明必昏不若静重而專<lb/>
慤者之可保此六五敦復之所以無悔也然陽復方㣲<lb/>
之時以柔居尊下復無助未能至亨者也能無悔而已<lb/>
易中陽長之卦凡在上遇隂柔之主則未嘗不附而順<lb/>
之故於臨泰之五皆吉而復與大壯之五皆無悔此聖<lb/>
人為君子之心也陛下對此陽剛深惟其義凡世之所<lb/>
<pb n="KR2f0039_WYG_009-41b"/>
謂秉陽徳之剛者勿逆其進勿遏其長過焉容而貰之<lb/>
不及焉扶而矜之去其所謂意必固我之私成其所謂<lb/>
中順篤厚之實則君子有所恃小人不敢肆矣顧不為<lb/>
聖徳之助乎上六以隂柔居復之終偃然在上㝡逺於<lb/>
陽迷而不反者也君道過亢迷與妄行故有𤯝灾天灾<lb/>
自外而來已過由已而作用之行師則終有敗及其國<lb/>
君陷於凶祻雖至十年之久亦不克從盖陽雖㣲而漸<lb/>
長隂雖甚而向消将消之運不能敵方長之勢故終無<lb/>
<pb n="KR2f0039_WYG_009-42a"/>
獲吉之理陛下對此陽剛深惟其義乃舉事之不合乎<lb/>
理不順乎天而為陽徳之害者去其迷而使之不至於<lb/>
迷反其極而使之不至於極懲其妄而使之不至於妄<lb/>
矯其偏而使之不至於偏無輕喜焉以泄陽徳之㣲無<lb/>
輕怒焉以滋隂濁之欲陛下之心本無喜怒也陛下以<lb/>
天下之喜為喜以天下之怒為怒如堯之明俊徳喜在<lb/>
俊徳堯何與焉舜之誅四凶怒在四凶舜何與焉夫如<lb/>
是則陽盛而長隂衰而消凶變而為吉灾變而為祥敗<lb/>
<pb n="KR2f0039_WYG_009-42b"/>
必至於成害必至於利利害之機無出於此顧不為聖<lb/>
徳之助乎夫陽在天地間至實而不虛也至美而不惡<lb/>
也至大而不小也然至實為天理至虚為人欲而天理<lb/>
人欲常相對也至美為君子至惡為小人而君子小人<lb/>
常相勝也至大為王道至小為伯圖而王道伯圖常相<lb/>
奪也有天下安可不致其别而謹其所擇耶故知天理<lb/>
之為貴則處心積慮必以純一立政造事必以陽明而<lb/>
人欲之私不以陷吾𠂻也知君子之為美則尊崇有徳<lb/>
<pb n="KR2f0039_WYG_009-43a"/>
必開誠心信用仁賢必布公道而小人之惡不可進也<lb/>
知王道之為大則修義明道必不計功理財正辭必不<lb/>
謀利而伯圖之狹非所用也陛下在位乆閱天下之理<lb/>
多而又将之以緝熈之學其於復之一卦固已曉然洞<lb/>
究其㫖矣而區區小臣猶敢矜螢爝於日月之下效㳙<lb/>
埃於川嶽之前者顧以陽剛方長陽徳浸亨臣雖至愚<lb/>
極陋其敢它有論建以悖天徳是用當陽復之初專以<lb/>
復卦終始之義自靖自獻以効芹曝之私惟陛下赦其<lb/>
<pb n="KR2f0039_WYG_009-43b"/>
狂愚<lb/>
理宗時牟濴進故事曰昔程顥上神宗劄子以為君道<lb/>
之大在乎稽古正學明善惡之歸辨忠邪之分曉然趨<lb/>
道之正故在乎君志先定君志定而天下之治成矣所<lb/>
謂定志者一心忱意擇善而固執之也夫義理不先盡<lb/>
則多聽而易惑志意不先定則守善而或移惟在以聖<lb/>
人之訓為必可法不為後世駁雜之政所牽滯不為流<lb/>
俗因循之論所遷惑信道極於篤自知極於明任賢勿<lb/>
<pb n="KR2f0039_WYG_009-44a"/>
貳去邪勿疑必期致世如三代之隆而後已也<lb/>
　臣聞學之為王者事其已久矣堯舜禹湯文武汲汲<lb/>
　夫以堯舜禹湯文武之治天下無它道焉汲汲於學<lb/>
　而已有堯舜禹湯文武之資學堯舜禹湯文武之學<lb/>
　而治不唐虞三代臣未之信也恭惟皇帝陛下睿哲<lb/>
　由於天稟聖學得之心傳嗣服之初日以講學為急<lb/>
　真古帝王之用心也然臣竊以為君道莫先於講學<lb/>
　講學莫先於立志盖人主一心攻之者衆志不先定<lb/>
<pb n="KR2f0039_WYG_009-44b"/>
　則中無所主而外物或得以轉移之蔽欺之言入則<lb/>
　是非有不得其正私比之言入則喜怒有不得其正<lb/>
　功利之言入則取與有不得其正便佞之言入則好<lb/>
　惡有不得其正此學之大戒也故程顥拜疏神宗皇<lb/>
　帝首以定君志為講學之要顥伊洛大儒也世號之<lb/>
　曰明道先生此真帝王之格言也臣願陛下思先皇<lb/>
　付託之重覽程顥進諫之疏若稽古訓堅凝初志使<lb/>
　此心清明終始如一日延見羣臣虛心下問以考政<lb/>
<pb n="KR2f0039_WYG_009-45a"/>
　事之得失觀羣臣之志趣謂天維顯思命不易哉者<lb/>
　正論也謂天命不足畏者邪說也謂憲章法度所當<lb/>
　遵守者正論也謂祖宗不足法者邪說也謂君子小<lb/>
　人不可並立者正論也謂兼容而兩用之者邪說也<lb/>
　謂毎旦視朝虛心訪問者正論也謂尊嚴淵嘿使人<lb/>
　不可窺測者邪說也謂民罔常懐懐于有仁者正論<lb/>
　也謂峻法立威使民不敢慢易者邪說也謂敵國外<lb/>
　患當急於内修者正論也謂敵無能為者邪說也謂<lb/>
<pb n="KR2f0039_WYG_009-45b"/>
　損上益下莭用愛人者正論也謂恭儉無足取者邪<lb/>
　說也陛下試以是為察言觀人之鑒而邪正之辨判<lb/>
　如黒白矣今臣以非才誤叨勸講大懼無以仰禆聖<lb/>
　聦用敢推廣程顥之說為陛下告惟陛下垂聽<lb/>
户部尚書真徳秀上奏曰臣聞聖人之道有體有用本<lb/>
之一身者體也達之天下者用也堯舜三王之為治六<lb/>
經語孟之為教不出乎此而大學一書由體而用本末<lb/>
先後尤明且備故先儒謂於今得見古人為學次第者<lb/>
<pb n="KR2f0039_WYG_009-46a"/>
獨頼此篇之存而論孟次之盖其所謂格物致知誠意<lb/>
正心修身者體也其所謂齊家治國平天下者用也人<lb/>
主之學必以此為據依然後體用之全可以黙識矣恭<lb/>
惟陛下有髙宗之遜志時敏有成王之緝熈光明即位<lb/>
以來無一日不親近儒生無一日不講劘道義自昔好<lb/>
學之君未有加焉者也臣昨值龍飛之初獲預講讀之<lb/>
末嘗欲用大學之條目附之以經史纂集為書以備清<lb/>
燕之覽匆匆去國志弗之遂而臣區區愛君憂國之念<lb/>
<pb n="KR2f0039_WYG_009-46b"/>
雖在畎畆未嘗少忘閒居無事則取前所欲為而未遂<lb/>
者朝夕編摩名之曰大學衍義首之以帝王為治之序<lb/>
者見堯舜禹湯文武之為治莫不自身心始也次之以<lb/>
帝王為學之本者見堯舜禹湯文武之為學亦莫不自<lb/>
身心始也此所謂綱也首之以明道術辨人才審治體<lb/>
察民情者格物致知之要也次之以崇敬畏戒逸欲者<lb/>
誠意正心之要也又次之謹言動正威儀者修身之要<lb/>
也又次之以重妃匹嚴内治定國本教戚屬者齊家之<lb/>
<pb n="KR2f0039_WYG_009-47a"/>
要也此所謂目也而目之中又有細目焉毎條之中首<lb/>
之以聖賢之典訓次之以古今之事跡諸儒之釋經論<lb/>
史有所發明者録之臣愚一得之見亦竊附焉雖其銓<lb/>
次無法論議無長然人君所當知之理所當為之事粗<lb/>
見於此矣陛下親政之始而臣書適成為巻四十有三<lb/>
為帙二十有二輙因召對冒昧以聞伏望聖慈察臣一<lb/>
念愛君之篤矜臣十年用功之勤特降叡㫖許臣投進<lb/>
而陛下於機政之暇講讀之餘賜以覽觀其於體用之<lb/>
<pb n="KR2f0039_WYG_009-47b"/>
學不無秋毫之補<lb/>
兵部侍郎曹彦約上奏曰臣聞自古人主即位之初善<lb/>
獻言者必以講學為稱首人主挺生聖哲受天明命一<lb/>
日萬㡬已足以厭服四海而猶區區焉習諸生之業其<lb/>
故何也盖惟有聖人之資者而後宜於學有聖人之位<lb/>
者尤當急於學宜於學者事半而功倍固不與常人等<lb/>
急於學者身修而天下治固不以常情論此堯以聖神<lb/>
文武之徳必學於尹壽舜以濬哲文明之徳必學於務<lb/>
<pb n="KR2f0039_WYG_009-48a"/>
成跗在聖性有益而無損在後世有歸美而無竊議仰<lb/>
惟皇帝陛下以天縱之聖嗣承大寳皇太后陛下以母<lb/>
儀之重保佑聖躬皆将守家法以正本朝履謙徳以光<lb/>
史牒則講學之素固已切切乎皇帝陛下之心而講學<lb/>
之勸固已纚纚乎皇太后陛下之言矣臣以山林疎逖<lb/>
之蹤受先皇不遺㣲小之察脫跡州縣綴名近列攀烏<lb/>
號而莫及際飛龍之首出誤䝉迅召峻陟貳卿宜必有<lb/>
千慮一得有補於聖世者竊惟經世之學與書生科舉<lb/>
<pb n="KR2f0039_WYG_009-48b"/>
之習不得而同經筵之學與家塾黨庠之體亦猶有異<lb/>
盖綴緝陳言取務時好此書生科舉之習也人主正心<lb/>
以正朝廷正朝廷以正百官得其道則賢智合謀失其<lb/>
理則邪佞伺隙故經世之學宜不與書生科舉之習相<lb/>
似端拜以求師合志以取友此家塾黨庠之體也分畨<lb/>
直以侍經幄候玉色以進箴規言於造膝者毎患於匆<lb/>
遽書之簡冊者猶難於探討經筵之學視家塾黨庠者<lb/>
相去逺矣臣願陛下以講學為素心視講學為日用當<lb/>
<pb n="KR2f0039_WYG_009-49a"/>
經筵未御則必清心滌慮以求有益及經筵既御則必<lb/>
切問近思以歸至當即古人之行事驗今日之立政議<lb/>
論不徒詳必深切於世務意嚮不徒美必有闗於國脉<lb/>
語體必及於用謹始必圖其終出則與大臣評之若盡<lb/>
若未盡入則以聖賢証之若合若不合口耳所傳皆為<lb/>
售用以此致堯舜之治雖不中不逺矣然而人主之好<lb/>
儒學尤當以近似之害正為慮尊正大而黜纎巧信忠<lb/>
賢而逺邪柔則近習不得以乘間假偽不得以亂真其<lb/>
<pb n="KR2f0039_WYG_009-49b"/>
機甚㣲其利害甚切也中興自髙宗皇帝以來世傳聖<lb/>
學孜孜亹亹不廢閒燕煒煒煌煌明並日月而張說陳<lb/>
源曽覿之流尚以粗習筆墨欲為王伾叔文軰竊弄權<lb/>
柄威福在已乃自謂儒者事業不過如此鄙薄賢俊輕<lb/>
侮簡冊以至治道之所當論聖經之所當講遜志詳說<lb/>
則以為徒亂人意為鬼為蜮足以稔賢士大夫之害甚<lb/>
至顯執國政謀動干戈㳙㳙不戒終至横流非累聖知<lb/>
其姦偽而終逺之其為患可勝既哉此又屋漏暗室之<lb/>
<pb n="KR2f0039_WYG_009-50a"/>
㣲浸潤膚受之端内廷之所就將燕閒之所踐履關於<lb/>
講學者甚切不可不察惟陛下留神<lb/>
彦約遷寳章閣學士知常徳府又奏曰臣待罪從班久<lb/>
侍經幄竊見陛下深居宫禁以養志聞於天下髙拱廟<lb/>
堂以愛民聞於天下講讀有常以力學聞於天下匪頒<lb/>
有數以莭用聞於天下然而羣臣進戒諄諄不已或曰<lb/>
謹獨或曰行健或曰防未然之欲或曰持不息之志或<lb/>
曰無忘在潛之日或曰察於不睹不聞之地陛下皆俞<lb/>
<pb n="KR2f0039_WYG_009-50b"/>
其請矣言之者不已聽之者不倦臣未測其說也豈人<lb/>
臣之愛君不以其君之未嘗有此而遂已於言耶將實<lb/>
有所疑於此而固言之耶果其君之未嘗有此而不已<lb/>
於言國家之福也如其有所疑而固言之則亦不可以<lb/>
為無而忽之也盖酖毒常匿於宴安而隠疾常出於盛<lb/>
壯寡過者常得於敬畏而逸樂者常本於憂勤孔子謂<lb/>
一言而可以興邦喪邦特在於為君之難與夫言而莫<lb/>
予違而已可不畏哉臣竊惟論利害者貴乎簡入念慮<lb/>
<pb n="KR2f0039_WYG_009-51a"/>
者貴乎熟以羣臣之言如此其衆見於論疏如此其廣<lb/>
要其所欲不過於修身好學而已唐張藴古獻箴太宗<lb/>
凡六百二十有二字其間所言無非修身之要舉天下<lb/>
修身之說莫加此矣本朝趙師民獻箴仁宗凡七百七<lb/>
十有八字其間所言無非好學之要舉天下好學之說<lb/>
莫加此矣與其泛聽而廣求孰若篤志而近思臣以二<lb/>
箴之作切於事情如此輙録本以進望陛下列為二圖<lb/>
置之座側口誦心惟朝斯夕斯因一言以思一事考一<lb/>
<pb n="KR2f0039_WYG_009-51b"/>
字以窮一理優而柔之厭而飫之若江海之浸膏澤之<lb/>
潤渙然冰釋怡然理順則凡羣臣之所獻者可以揔括<lb/>
而盡行之矣臣不勝惓惓<lb/>
彦約又奏曰臣待罪經幄一年有半以進讀三朝寳訓<lb/>
得侍清光未及終帙今以衰病之久䝉恩放還鄉井有<lb/>
所欲言敢盡布之竊以寳訓為書皆太祖太宗真宗三<lb/>
聖之格言也坦然明白不待有所發明而後見況臣淺<lb/>
陋尤為無所知識盖嘗妄論以為書之所載為巻三十<lb/>
<pb n="KR2f0039_WYG_009-52a"/>
為目八十有八而其衿喉管轄特在於政體聽㫁與夫<lb/>
孝徳仁慈謙儉五者而已警之以鑒戒輔之以諌諍以<lb/>
是而睦族以是而體羣臣則於人無不順以是而受符<lb/>
瑞以是而崇祀典則於事無不敬緫而括之必至於庶<lb/>
績咸熈而萬世永頼皆自五者之所發見推所從來則<lb/>
五者之所本又皆自好學始也臣讀寳訓至太祖皇帝<lb/>
謂宰相曰欲治之君必能正身自致于無過之地夙夜<lb/>
畏慄防非窒欲深慕古人以徳化人之義此太祖皇帝<lb/>
<pb n="KR2f0039_WYG_009-52b"/>
之聖學也太宗皇帝謂宰相曰朕毎讀書見古來帝王<lb/>
多自尊大深拱嚴凝誰敢犯顔言事若不降情接納乃<lb/>
是自蔽聦明或喜賞怒刑豈能歸天下之心哉此太宗<lb/>
皇帝之聖學也真宗皇帝謂近臣曰朕樂聞朝政闕失<lb/>
以警朕心然臣僚奏章多以苛細為利不知國家政事<lb/>
自有大體使其不嚴而治不肅而成斯為善理豈可慘<lb/>
虐刻下邀為已功使之臨民徒傷和氣此真宗皇帝之<lb/>
聖學也由聖學而廣之則凡見於政體見於聽㫁孝徳<lb/>
<pb n="KR2f0039_WYG_009-53a"/>
以事親仁慈以恤下謙儉以處已而況莭目之下於此<lb/>
者可以𩔖言矣今陛下躬儒素之行考帝王之業頻御<lb/>
講筵古所未有増置講官舊所未見聖學之髙明夫人<lb/>
能言之矣臣竊以為人主之學將以見於治功也有太<lb/>
祖之學故建隆開寳創業之治度越漢唐有太宗真宗<lb/>
之學故太平淳化與夫咸平景徳守文之治比倫成康<lb/>
今臨政願治雖未應報政然而求言雖切而下情猶未<lb/>
通愛民雖勤而横斂猶未革真贓不除則䑕竊者無所<lb/>
<pb n="KR2f0039_WYG_009-53b"/>
畏真清不用則小㢘者無所勸在陛下審問謹思明辨<lb/>
而力行之則聖學有所底止矣不然而切切於簡冊之<lb/>
間諄諄於播告之際尊儒重道而士不得行其志布徳<lb/>
施惠而民不得受其利祖宗創業守文之懿本不如此<lb/>
此則進讀寳訓之大㫖非執經强聒之比也惟陛下留<lb/>
神<lb/>
洪舜俞進故事曰唐太宗謂蕭瑀曰朕少好弓矢得良<lb/>
弓十數自謂無以加近以示弓工乃曰皆非良材朕問<lb/>
<pb n="KR2f0039_WYG_009-54a"/>
其故工曰木心不直則脉理皆邪弓雖勁而發矢不直<lb/>
朕始寤向者辨之未精也<lb/>
　虞人有原獸之箴輪人有糟粕之議工執藝事以諫<lb/>
　不聞於世久矣而唐之弓工獨得古意其言盖以規<lb/>
　太宗功業雖盛而治心之道實未嘗講也夫心者萬<lb/>
　理之㑹萬事之主此心明白洞達無一毫迂曲之累<lb/>
　則見面盎背皆天理之形著發號出令盡人心之契<lb/>
　合敬義直方所以相為表裏也太宗天姿髙而學問<lb/>
<pb n="KR2f0039_WYG_009-54b"/>
　不足其得在於好名其失亦在於好名好名故能矯<lb/>
　揉為善惟名之好而觀省存養之不加故矯揉之力<lb/>
　怠而禀受之偏者不能揜輕我宫人之怒不役一夫<lb/>
　之怒㑹須殺此田舍翁之怒以至好大喜功而多愛<lb/>
　無非本心之發露也木心不直脉理皆邪雖勁而發<lb/>
　矢不直弓工可謂善窺其君心術之㣲矣太宗亦可<lb/>
　於此進格物正心之功矣其謂勇辯諂諛姦詐嗜慾<lb/>
　輻輳以攻一心是特知制外而未知養内安有内心<lb/>
<pb n="KR2f0039_WYG_009-55a"/>
　不治而外邪可閑者哉<lb/>
將作監楊文仲在講筵毎以積誠感動嘗進讀春秋帝<lb/>
問五霸何以為三王罪人文仲奏曰齊桓公當王霸升<lb/>
降之㑹而不能為向上事業獨能開世變厲階臣考諸<lb/>
春秋桓公初年多書人越二十年伐楚定世子之功既<lb/>
成然後書侯之辭迭見此所以為尊王抑霸之大法然<lb/>
王豈徒尊哉盖欲周王子孫率修文武成康之法度以<lb/>
扶持文武成康之徳澤則王跡不熄西周之美可尋如<lb/>
<pb n="KR2f0039_WYG_009-55b"/>
此方副春秋尊王之意帝曰先帝聖訓有曰絲竹之亂<lb/>
耳紅紫之眩目良心善性皆本有之又曰得聖賢心學<lb/>
之指要本領端正家傳世守以是而君國子民以是而<lb/>
祈天永命以是而貽謀燕翼大哉先訓朕朝夕服膺<lb/>
戴栩上奏曰臣仰惟陛下英明冠古聖徳緝熈凡在列<lb/>
之臣得以面清光者無不以講學為言所謂講學者中<lb/>
庸大學其首也臣不佞以為陛下之所講羣臣之所對<lb/>
未免寖流於虛文臣請掇其切於實用者言之臣聞中<lb/>
<pb n="KR2f0039_WYG_009-56a"/>
庸之學自謹獨入大學之學自致知入中庸曰喜怒哀<lb/>
樂未發謂之中發而皆中莭謂之和致中和天地位焉<lb/>
萬物育焉夫能謹於喜怒哀樂即自其謹獨而得之人<lb/>
雖中智其不知戒懼徒以隠顯殊制作輟靡常惟於不<lb/>
睹不聞者謹之則誠意所積流通無間今陛下臨朝若<lb/>
神非不嚴恪恭已南面非不粹淵然退而寒之者多矣<lb/>
暬御使令慧黠順適者獲進巧詐迎合者見容燕飲之<lb/>
不莭舉動之少輕宫庭隠㣲一有過差皆足以干隂陽<lb/>
<pb n="KR2f0039_WYG_009-56b"/>
之大和近者星象違度隂雨彌旬螟螽為沴糓價騰踴<lb/>
疵厲洊作流離日繁陛下反之於躬真足以位天地育<lb/>
萬物乎然後謹獨之學可驗也大學曰在明明徳在新<lb/>
民在止於至善夫能底於至善即自其致知而得之天<lb/>
下事物無窮而莫不有定理其本末有倫先後有序惟<lb/>
事事物物求其至焉一理既通觸𩔖自悟今陛下精一<lb/>
之談不絶於口危㣲之㫖日陳於前然尊所聞行所知<lb/>
者鮮矣處事用人明辨是非者有㡬别白邪正者有㡬<lb/>
<pb n="KR2f0039_WYG_009-57a"/>
號令所出朝更而夕變除授所加倐佞而忽賢朝廷施<lb/>
設一或失宜皆足以召天下之釁侮近者訛言迭興叛<lb/>
孽間起某事未作而人疑其無成某人未用而人疑其<lb/>
必敗陛下反之於躬真足以明明徳而新民志乎然後<lb/>
致知之學可驗也臣願陛下取二書而觀之不以廣誦<lb/>
泛說為能而以切問近思為貴執中必如虞舜繼志必<lb/>
如文武克明俊徳必同於堯日新其徳必同於湯守之<lb/>
以誠養之以敬日夜去其所未合而不忘其所已合然<lb/>
<pb n="KR2f0039_WYG_009-57b"/>
後講學之功有補矣且夫中庸大學一理也中庸之九<lb/>
經即大學所以治國平天下者也大學之毋自欺即中<lb/>
庸之莫見乎隠莫顯乎㣲者也書二而理一陛下能自<lb/>
得師則優游饜飫皆是實誼左右逄原莫非妙用惟當<lb/>
使此誠此敬無一息不存耳昔唐徳宗出宫女屏逺玩<lb/>
好淄青將士投兵相謂曰聖主出矣吾屬猶反乎及其<lb/>
猜忌一生以推誠為無益則貞元之敝有甚於肅代陛<lb/>
下於此察之使言而民莫不信行而民莫不說聲名洋<lb/>
<pb n="KR2f0039_WYG_009-58a"/>
溢於中國施及蠻貊則主勢日隆獨非今日之急務乎<lb/>
唐憲宗平淮蔡制馭强藩當時論者謂非朝廷之力直<lb/>
以措置能服其心及其驕侈一萌任用便嬖聚斂之臣<lb/>
則元和之治終愧於二祖之風烈陛下於此加省焉知<lb/>
善則得之不善則失之惟命不于常則天命日固獨非<lb/>
今日之永圖乎夫以陛下眈玩此學之久嗜慕此學之<lb/>
篤而又體察此學之詳臣申復其端則不以為贅辨明<lb/>
其實則不以為忤而臣進對之始亦姑論其大畧而未<lb/>
<pb n="KR2f0039_WYG_009-58b"/>
敢舉也狂瞽之言罪當萬死惟陛下裁幸<lb/>
許應龍進故事曰髙宗於萬機之暇留神六籍徧閲諸<lb/>
子百家之書下至近世臣子之作亦無不覽逮御經筵<lb/>
則曰有帝王之學有士大夫之學朕在宫中雖無一日<lb/>
廢學然但推前古治道有宜於今者要施行之耳非指<lb/>
摘章句以為文也吕公著言講學亦曰天子之學與凡<lb/>
庶不同必欲求立政立事之要講愛人利物之術非徒<lb/>
事分章析句之繁臣聞學之為王者事其已久矣古先<lb/>
<pb n="KR2f0039_WYG_009-59a"/>
聖人所以皇皇汲汲者豈徒事於口耳之末哉必欲見<lb/>
之施行以為治國平天下之道茍講誦雖詳而大莭之<lb/>
不究記問雖博而政理之未明是特分章析句之學耳<lb/>
於國家何補哉且經所以載道而道者治之經理也觀<lb/>
典謨則當知帝王之軌範觀雅頌則當知王政之廢興<lb/>
觀禮及樂則當知安上而治民移風而易俗觀易春秋<lb/>
則當知進君子而退小人内諸夏而外夷狄以至諸史<lb/>
之觀又當知成敗得失之當鑒如此則處經事而必知<lb/>
<pb n="KR2f0039_WYG_009-59b"/>
其宜遭變事而必知其權天下雖大可運諸掌矣此乃<lb/>
帝王之學為人上者所當加意矧今外而疆場之未寧<lb/>
内則民力之未蘇非參稽古訓酌而行之何以興事而<lb/>
造業乎臣願陛下於講讀之際舉綱撮要擇其切於今<lb/>
日者審思明辨則物來能名事至能應修文徳則可以<lb/>
來逺人進英俊則可以强本朝明思患豫防之戒則可<lb/>
以安邊境審理財正辭之義則可以足國用此乃髙宗<lb/>
所謂推前古治道有宜於今者施行之而吕公著所謂<lb/>
<pb n="KR2f0039_WYG_009-60a"/>
天子之學與凡庶不同必欲求立事之要者亦此意也<lb/>
不然則博而寡要徒事虛言行之惟艱竟無成效昔太<lb/>
祖讀書謂四凶罪止流竄而歎後世刑網之宻仁宗觀<lb/>
無逸謂享國之君宜戒逸豫哲宗論乂用三徳謂此乃<lb/>
為政之大本得之則治失之則亂而人主不可須㬰去<lb/>
兹皆祖宗典學之大要而治功赫奕實基於此監于成<lb/>
憲其永無愆惟陛下留意<lb/>
度宗咸淳八年起居舍人髙斯得上言曰臣恭承聖問<lb/>
<pb n="KR2f0039_WYG_009-60b"/>
臣聞聖人教人不過日用常行之道所以使學者篤志<lb/>
近思不騖於髙逺不忽於卑近而有陵莭躐等之病也<lb/>
雅者雅素之雅謂平日之所常言也詩以吟咏情性使<lb/>
人有所感發而温厚和平書以道達政事使人明於治<lb/>
亂而效法監戒禮者天理之莭文使人制心檢身止邪<lb/>
防欲者也三者皆至近至切如日用飲食之不可闕故<lb/>
常常言之也於禮獨曰執者盖詩書言其理而已禮則<lb/>
起居動静所執守據依者非但空言而已也故曰禮不<lb/>
<pb n="KR2f0039_WYG_009-61a"/>
執則不行三者聖人所常言若夫性與天道則閎逺㣲<lb/>
妙孔子未嘗輕以語人且此章與五十學易之章相接<lb/>
亦所以見易道之妙非孔子之所雅言也陛下聖學髙<lb/>
明日御經帷儒臣所講誦者莫非聖經賢傳如布帛之<lb/>
文糓粟之味固不患其騖於髙逺而溺於凡近矣臣區<lb/>
區愚忠猶願陛下即孔子之所雅言而加聖心焉二南<lb/>
詩之首也驗之於身吾能樂而不淫乎二典書之首也<lb/>
體之於心吾能欽天敬民乎禮羣言之首也曰毋不敬<lb/>
<pb n="KR2f0039_WYG_009-61b"/>
吾能敬以執之宫庭間燕之時亦戰兢自持不至於失<lb/>
墜矣乎夫如是則孔子之雅言不為空言矣陛下聦明<lb/>
天縱就將之久孔子之言固已黙契允蹈臣不量荒陋<lb/>
冀以塵露増益萬分惟陛下擇焉<lb/>
度宗時牟濴上奏曰臣聞帝王之好學有出於中心之<lb/>
自然者有出於一時之勉强者出於自然則日汲汲焉<lb/>
惟恐弗及出於勉彊則作輟有時而工夫亦間㫁矣漢<lb/>
唐諸君夫豈無知學者然始而勤終而怠始而清明終<lb/>
<pb n="KR2f0039_WYG_009-62a"/>
而昏蔽何哉聲色土木甲兵禱祠之事一有以汨之則<lb/>
志慮分志慮分而左右近習始得以乗間而入矣是盖<lb/>
出於勉彊而非本乎自然也我朝列聖相承留意問學<lb/>
萬㡬之暇時召儒生方洪邁之對孝宗皇帝于選徳殿<lb/>
也帝諭之以此殿命名雖取選射觀徳之義然發號出<lb/>
令圖事揆策無適而不在是且曰燕遊聲色之奉宫室<lb/>
苑囿之娱非惟不好亦不敢獨取尚書通鑑汲汲而讀<lb/>
之日誦心記未嘗一日去手大矣哉帝之為言也勤矣<lb/>
<pb n="KR2f0039_WYG_009-62b"/>
哉帝之用心也是豈有一毫勉彊之心哉帝之意豈非<lb/>
以尚書為列聖傳心之奥㫖而通鑑明千古治亂之機<lb/>
括耶一開巻間而帝之所以為帝王之所以為王君子<lb/>
之所以為君子小人之所以為小人治之所由興亂之<lb/>
所以作瞭然如黒白判矣以是存心則中無所累而世<lb/>
間外物舉不足以動吾心雖有欲殖貨利動土木盛鷹<lb/>
馬欲乘間以惑吾之清明者果何從而入哉嗚呼此乾<lb/>
淳之治所以卓冠一時而孝宗之聖所以髙絶千古歟<lb/>
<pb n="KR2f0039_WYG_009-63a"/>
陛下臨御之初首以親儒臣逺近習為第一義且命講<lb/>
官以書進講而諭臣以通鑑之妙真有得於孝宗之用<lb/>
心者臣愚欲望聖慈取通鑑一書寘諸左右燕閒之際<lb/>
時一覽焉則孝宗之言信而乾淳之治端可復見矣臣<lb/>
無任惓惓<lb/>
濴進故事曰臣聞傳記曰王人求多聞時惟建事學于<lb/>
古訓乃有獲又曰念終始典于學厥徳修罔覺然則學<lb/>
者帝王之首務不可忽也況今陛下初臨大寳所宜朝<lb/>
<pb n="KR2f0039_WYG_009-63b"/>
夕延訪羣臣講求先王之道覽觀前世之成敗以輔益<lb/>
聖徳緝熈大化不可但循近例以寒暑為辭如此使下<lb/>
情何以通四方何以觀望殆非所以廣聦明宣令名也<lb/>
伏乞依元降指揮日開經筵<lb/>
　臣聞經筵所以輔成君徳至不輕也太祖皇帝甫定<lb/>
　天下首命王昭素講易自是聖子神孫恪守家法必<lb/>
　重經筵之選欲以發明道義禆益聖徳至元祐初程<lb/>
　頥為說書專以薰陶徳性涵養氣質為要其言曰人<lb/>
<pb n="KR2f0039_WYG_009-64a"/>
　主跬步不可離正人又曰一日之間親學士大夫之<lb/>
　時多則自然氣質變化徳性成就至於涉書史覽古<lb/>
　今特講學之一端耳陛下初政光明卓絶莫非自講<lb/>
　學中來臣以非才首荷聖慈㧞之郎曹置之經幄毎<lb/>
　三日一次執經入侍天顔温穆從容顧問臣亦自以<lb/>
　遭逄聖明不量迂踈竭其愚慮不敢不以正對冀有<lb/>
　補聖學之萬一方欲發明程頥之說以開廣聖意而<lb/>
　自五月以來不得一望清光雖聖明天縱聖徳日新<lb/>
<pb n="KR2f0039_WYG_009-64b"/>
　固不因人而作輟而或者得以竊議聖意漸不如初<lb/>
　臣固知陛下講學工夫無有間㫁適事機紛至聖心<lb/>
　焦勞故未暇耳然陛下所以置臣等於經幄者非但<lb/>
　應故事備外飾而臣等亦非但欲塞職業干榮進而<lb/>
　已四方觀聽不可家至而户曉臣用敢援引司馬光<lb/>
　上英宗皇帝乞不以寒暑為辭之說欲望陛下今後<lb/>
　除假故外日御經筵使羣臣各得輸其忠悃於聖學<lb/>
　不為無補如程頥所謂惟願聖主徳如堯舜異日天<lb/>
<pb n="KR2f0039_WYG_009-65a"/>
　下享堯舜之治廟社固無窮之本則臣子愛君之至<lb/>
　情也臣雖無程頥之學而有程頥之志冒昧奏聞惟<lb/>
　陛下裁察<lb/>
權直學士院文天祥上奏曰臣早以書生遭遇先皇帝<lb/>
親擢事先皇帝垂十年恨無㳙埃補報天地陛下龍飛<lb/>
繼運移忠以事聖明永肩乃心臨鑒在上比者臣來自<lb/>
外藩待罪戎監陛下親御宸墨進之經筵臣學殖凋蕪<lb/>
循牆無路自入侍氊廈切見天顔睟穆聖性謙虛雖如<lb/>
<pb n="KR2f0039_WYG_009-65b"/>
草茅之愚時賜訪問臣感激殊遇亦既得以悉數於前<lb/>
矣猥當轉對伏念臣職在講讀今日聖學關天下治忽<lb/>
不細輙因封事畢吐其𠂻臣聞聖人之作經也本以該<lb/>
天下無窮之理而常足以擬天下無窮之變天地無倪<lb/>
隂陽無始人情無極世故無涯千萬世在後聖人亦安<lb/>
能預窺逆觀事事而計之物物而察之然後世興衰治<lb/>
亂之故往往皆六經之所已有凡六經垂監戒以為不<lb/>
可者小犯之則關安危大犯之則決存亡如赴水火之<lb/>
<pb n="KR2f0039_WYG_009-66a"/>
必斃如食堇葛之必毒是何哉聖人知有理而已合於<lb/>
理者昌違於理者僵所貴乎帝王之學惟能不悖乎大<lb/>
經無蹈乎其大戒而已烏乎聖人所以為萬世慮者豈<lb/>
不甚智所以為萬世戒者豈不甚仁矣哉書曰民可近<lb/>
不可下予視天下愚夫愚婦一能勝予而後世猶有以<lb/>
民為黔首以覆其宗為天下笑者書曰内作色荒外作<lb/>
禽荒詩曰亂匪降自天生自婦人而後世猶有昭陽華<lb/>
清霓裳羽衣以階漁陽之禍者書曰慎乃儉徳惟懐永<lb/>
<pb n="KR2f0039_WYG_009-66b"/>
圖又曰不作無益害有益不貴異物賤用物而後世猶<lb/>
有蒲萄天馬甲帳翠被以致四海蕭然者臣嘗歎夫自<lb/>
聖經以來時君不聞大道之要生人不被至治之澤秦<lb/>
至五季千數百年間犯六經之顯戒者相望史冊聖人<lb/>
立為大經大法以幸萬世藐然未有聞焉豈不惜哉惟<lb/>
皇上帝畀矜斯文孔孟㣲言至我朝周程朱始大闡明<lb/>
如矇斯發先皇帝表章四書尊禮儒先為往聖繼絶學<lb/>
為萬世開太平穆考之廟稱為理宗陛下親得精一之<lb/>
<pb n="KR2f0039_WYG_009-67a"/>
傳而日就月將緝熈于光明斯道斯民邂逅千載先皇<lb/>
帝欲為唐虞三代之志殆留與陛下使了此事臣覩陛<lb/>
下自踐阼以來畏天尊祖親親仁民敬大臣體羣臣尊<lb/>
其所聞行其所知何往非學今朝廷清明宫府齊一大<lb/>
法小㢘罔越厥志不可謂不治矣然臣竊恠去年寒燠<lb/>
失常四方或以旱告今年星文示變雨雹見妖近者積<lb/>
隂為寒皆名咎徴漢人縱閉之學必謂一證主一事臣<lb/>
不能曉此但即其影而想其形因其流而疑其源豈人<lb/>
<pb n="KR2f0039_WYG_009-67b"/>
所不知已所獨知之地陛下猶有當反之六經者乎陛<lb/>
下日御經筵正道正言常接于耳而又内庭不廢觀書<lb/>
傳曰多識前言往行以畜其徳陛下盖有之矣臣愚更<lb/>
願陛下虛心體認切己省察毎誦一義善可以為法即<lb/>
驗之身曰吾嘗有是乎無則勉之毎說一事惡可以為<lb/>
監即揣之心曰吾嘗有是乎有則改之言則慮其所終<lb/>
行則稽其所敝豈惟制治于未亂保邦于未危充道學<lb/>
之用經綸天下之大經範圍天地之化而不過行而帝<lb/>
<pb n="KR2f0039_WYG_009-68a"/>
行而王以卒先帝主張道統之事業臣何幸身親見之<lb/>
哉書曰兢兢業業一日二日萬㡬夫一日二日之間亦<lb/>
未至即有萬事然一事不謹則萬事之㡬自此而兆故<lb/>
撥亂本塞禍源無一息不當用功兢兢業業所謂必有<lb/>
事焉者也惟陛下留神<lb/>
黄應龍上奏曰臣眇以書生耕學畎畆竊第以來兹三<lb/>
十年備歴險難粗諳民事際遇聖明叨恩賜對顧臣愚<lb/>
陋何所建明惟服習父師之訓以為人臣事君不告以<lb/>
<pb n="KR2f0039_WYG_009-68b"/>
帝王之道斯謂不敬臣聞帝王之治原於學而學必著<lb/>
之行事帝王之事行其道而道必徴之庶民若學而不<lb/>
見諸事為則何以立人極道而不於民攸監則何以合<lb/>
天心昔傅說告其君以王人求多聞時惟建事周公勉<lb/>
王以立政立事相我受民先臣吕公著亦言國家設勸<lb/>
講之制求治天下之術尚書備帝王之道尤切於治恭<lb/>
惟皇帝陛下徳性聦明根聖禀之天縱學力充廣親儒<lb/>
臣之日深此道此學固已洞然矧自藝祖皇帝開闢宇<lb/>
<pb n="KR2f0039_WYG_009-69a"/>
宙以來一以道理㝡大為立治之本陛下熈明之學親<lb/>
得理宗皇帝之的傳道統大原上繼堯舜然而堯之授<lb/>
舜其言簡而嚴盖謂歴數與執中相為表裏天禄與四<lb/>
海相為終始甚可懔也逮舜之命禹則其言詳而切危<lb/>
㣲之辨精一之功所謂學也稽言詢謀則其事也可愛<lb/>
可畏無非證於民者臣敢不鋪張虞夏之隆上瀆天聽<lb/>
敢借漢唐為諭漢唐賢君非無上嘉唐虞逺軰堯舜之<lb/>
志若太初中越人言起大屋以勝火灾此無稽之言也<lb/>
<pb n="KR2f0039_WYG_009-69b"/>
武帝輕聽之建神明通天之臺千門萬户之宫以滋海<lb/>
内之虛耗方士言神仙若可得此無稽之言也武帝又<lb/>
聽之幸海上求蓬萊天下愁苦後雖追悔亦已晚矣聽<lb/>
言若此則平日欲聞大道之要表章六經者直表章而<lb/>
已爾貞觀初年命五品以上更宿内省數延問民疾苦<lb/>
嘗自謂不學則不明古道亦卓然有見而乃復立浮圖<lb/>
此勿詢之謀也太宗庸之不免牽於多愛洛陽宫既治<lb/>
繼有飛仙宫之作亦勿詢之謀也太宗又庸之竟詒弗<lb/>
<pb n="KR2f0039_WYG_009-70a"/>
克終之誚行事若此則曩時銳情經術與學士討古今<lb/>
是直討論之而已爾若夫永光建中之際則尤有可戒<lb/>
者方其寛𢎞恭儉詔舉有行嘗言惟有道者能以往知<lb/>
來不可謂不知道證之斯時日月失明民人飢疫盗賊<lb/>
不禁刑人滿市是雖好儒無以掩牽制文義之失若乃<lb/>
減大官之膳戒服玩之奢亦厲精治道及徇近臣嵗雖<lb/>
旱而禾甚美之說租稅不免民壊屋賣瓦行間架法而<lb/>
變亂滋矣本於一中形孚四海前聖大訓昭然可覽若<lb/>
<pb n="KR2f0039_WYG_009-70b"/>
此陛下以帝王之學行帝王之道固無漢唐數君之失<lb/>
然本諸身者固已深探道之原而徴諸民者猶未盡見<lb/>
行事之效小臣所以未能無疑於此夫國事之治忽帝<lb/>
學之占也生民之休戚君道之表也先臣陳瓘嘗言歴<lb/>
數在躬有天命也允執厥中盡人事也天人兩得則四<lb/>
海不窮天禄常固無過不及之謂中不左不右之謂中<lb/>
不中若車輪無轂不能轉物則為物所轉此自然之理<lb/>
也斯㝡為善言執中者人君行道不能轉物而為物所<lb/>
<pb n="KR2f0039_WYG_009-71a"/>
轉其端甚㣲關繫甚大漢唐之事槩可覩矣然聖人之<lb/>
言不徒信而有徴且示萬世人主以保固民命延洪國<lb/>
脉之方曰敬修其可願盖願治者四海之同情敬修者<lb/>
一人之實徳今天下亦困矣邊陲之民困於兵郡縣之<lb/>
民困於賦谿山湖海之民困於盜幸未至於窮者祖宗<lb/>
三百餘年深仁厚澤所固結陛下愛民一念足以上通<lb/>
天心下慰民望也且夫安恬而佚樂人所願也不免有<lb/>
流離轉徙之憂憔悴亡聊之歎將何修而使之無阽危<lb/>
<pb n="KR2f0039_WYG_009-71b"/>
豐衣而足食人所願也不無顛雪而垂鶉腹雷而形鵠<lb/>
將何修而使之無凍餒康寧而壽考人所願也或者少<lb/>
壯戕鋒刃老羸轉溝瀆將何修而俾全其生此其大畧<lb/>
也非命殞於刑戮積骨仆於征徭曷可勝計惟真有惻<lb/>
怛之忱而後謂之敬惟真有改圖之實而後謂之修邇<lb/>
者札荒旱澇之頻仍奪攘矯䖍之間作朝廷航粟于浙<lb/>
于海于江于閩人免於飢天報以稔此天從人願所致<lb/>
陛下視民如傷所召然修其可願之實胡寧止此天心<lb/>
<pb n="KR2f0039_WYG_009-72a"/>
之眷佑靡常嵗事之豐穰難屢導迎和氣培植生意因<lb/>
民願欲茂續天休正在此時聖學髙逺當力行好事之<lb/>
秋益敬其所當敬愈修其所當修虞夏盛隆有不難及<lb/>
抑臣聞之帝王而下聖賢所傳中庸大學之書與危㣲<lb/>
精一之㫖互相發明大學之誠意正心修身乃所以為<lb/>
齊家治國平天下之地所謂致知致此知也所言格物<lb/>
格此物也倘宫庭之未肅邦國之未乂天下之反側未<lb/>
平是家國天下之大物猶未實格談格物者曰今日格<lb/>
<pb n="KR2f0039_WYG_009-72b"/>
一物明日格一物所格何物也耶中庸以中和位天地<lb/>
育萬物以至誠經天下之大經立天下之大本其事在<lb/>
有九經其或身未盡修賢未盡尊庶民未盡子逺人未<lb/>
盡柔則大經大本何時而植立天地化育何時而參賛<lb/>
論中和者曰未發不是先已發不是後窮極幽妙將安<lb/>
用哉學必著諸行事道必徴諸庶民非臣臆見聖經賢<lb/>
傳皆可質也廣廈細旃之所講貫於此已熟誠非㣲臣<lb/>
所能測窺惟陛下究竟及此經筵之暇朝政之餘日乾<lb/>
<pb n="KR2f0039_WYG_009-73a"/>
夕惕内省反觀一興念小民水耕火耨之勞即文王康<lb/>
功田功日昃尚不遑暇食果何樂乎常舞酣歌一軫懐<lb/>
逺民草行露宿之苦則漢文奉先帝宫室常恐羞之又<lb/>
何意乎新宫舊刹念終始典于學厥徳修罔覺六府修<lb/>
而三事治衆賢和而萬邦寧無怠無荒而四夷來王宜<lb/>
民宜人而百禄是緫天下事皆在聖心運量中矣惟陛<lb/>
下留神<lb/>
元世祖在潛邸召張徳輝問曰孔子歿已久今其性安<lb/>
<pb n="KR2f0039_WYG_009-73b"/>
在對曰聖人與天地終始無往不在殿下能行聖人之<lb/>
道性即在是矣又問或云遼以釋廢金以儒亡有諸對<lb/>
曰遼事臣未周知金季乃所親睹宰執中雖用一二儒<lb/>
臣餘皆武弁世爵及論軍國大事又不使預聞大抵以<lb/>
儒進者三十之一國之存亡自有任其責者儒何咎焉<lb/>
世祖然之<lb/>
至元間中書左丞許衡上疏曰古之聖人以天地人為<lb/>
三才天地之大其與人相懸不知其㡬何也而聖人以<lb/>
<pb n="KR2f0039_WYG_009-74a"/>
人配之何耶盖上帝降𠂻人得之以為心心形雖小中<lb/>
間包含天地萬物之理所謂性也所謂明徳也虛靈明<lb/>
覺神妙不測與天地一般故聖人說天地人為三才明<lb/>
徳之靈明天下古今無不一般上為受生之初所禀之<lb/>
氣有清者有濁者有美者有惡者得其清者則為智得<lb/>
其濁者則為愚得其美者則為賢得其惡者則為不肖<lb/>
若得全清全美則為大智大賢則其明徳全不昧也身<lb/>
雖與常人一般其心中明徳與天地無異其所為便與<lb/>
<pb n="KR2f0039_WYG_009-74b"/>
天地相合此大聖人也若全濁全惡則為大愚大不肖<lb/>
其明徳全昧雖有人之形貎其心中暗塞與禽獸一般<lb/>
其所為顛倒錯亂無一是處此大惡人也若清而不美<lb/>
則為人有智而不肖若美而不清則為人好善而不明<lb/>
其清而美者𩔖鏡之明而平其濁而惡者𩔖鏡之不明<lb/>
而又不平也其清而不美者𩔖鏡之明而不平其美而<lb/>
不清者𩔖鏡之平而不明也清美之氣所得的分數便<lb/>
是明徳存得的分數濁惡所得分數便是明徳暗塞了<lb/>
<pb n="KR2f0039_WYG_009-75a"/>
的分數明徳止存得二三分則為下等人存得七八分<lb/>
則為上等人存得一半則為中等人明徳在五分以下<lb/>
則為惡常順為善常難明徳在五分以上則為善常順<lb/>
為惡常難明徳在五分則為善為惡常交戰於胷中戰<lb/>
而未定外有正人正言助之則明徳長而為善外有惡<lb/>
人惡言助之則明徳消而為惡清的分數濁的分數美<lb/>
的分數惡的分數㕘錯不齊所以便有千萬般等第氣<lb/>
隂陽也盖能變之物其清者可變而為濁濁者可變而<lb/>
<pb n="KR2f0039_WYG_009-75b"/>
為清美者可變而為惡惡者可變而為美徇情慾則清<lb/>
美變為濁惡存天理則濁惡變為清美天生聖人明徳<lb/>
全明不用分毫功夫於天下萬事皆能曉解皆能了幹<lb/>
見天下之人皆有自已一般的明徳只為生的氣禀拘<lb/>
之又為生已後耳目鼻口身體的愛欲蔽之故其明徳<lb/>
暗塞與禽獸不逺聖人哀憐故設為校學以變其氣養<lb/>
見在之明開未開之明使人人明徳皆如自已一般此<lb/>
聖人立教之本意然為學之初先要持敬敬則身心收<lb/>
<pb n="KR2f0039_WYG_009-76a"/>
斂氣不粗暴清者愈清濁者不得長美者愈美而惡者<lb/>
不得行静而敬長念天地鬼神臨之不敢少忽動而敬<lb/>
自視聽色貎言事疑忿得一一省察不要逐物去了雖<lb/>
在千萬人中常知有已此持敬大畧也禮記一書近十<lb/>
萬言最初一句曰毋不敬天下古今之善皆從敬字上<lb/>
起天下古今之惡皆從不敬字上生在小學便索要敬<lb/>
在大學也索要敬以至當小事當大事都索要敬這一<lb/>
件先能着力然後可以論學<lb/>
<pb n="KR2f0039_WYG_009-76b"/>
成宗嘗御宣文閣右丞相托克托前奏曰陛下臨御以來<lb/>
天下無事宜留心聖學頗聞左右多沮撓者設使經史<lb/>
不足觀世祖豈以是教裕皇哉即秘書監取裕宗所授<lb/>
書以進帝大悅<lb/>
英宗至治二年監察御史烏克遜良楨以帝方覽萬㡬<lb/>
不可不求賢自輔於是連疏天歴數年間紀綱大壊元<lb/>
氣傷夷天祐聖明入膺大統而西宫秉政奸臣弄權畜<lb/>
憾十有餘年天威一怒隂晦開明以正大名以章大孝<lb/>
<pb n="KR2f0039_WYG_009-77a"/>
此誠兢兢業業祈天永命之秋其術在乎敬身修徳而<lb/>
已今經筵多領以職事臣數日一進講不渝數刻已罷<lb/>
而暬御小臣恒侍左右何益於盛徳哉臣願招延儒臣<lb/>
若許衡者數人寘於禁宻常以唐虞三代之道啓沃宸<lb/>
衷日新其徳實萬世無疆之福也<lb/>
文宗時虞集上奏曰臣某等言特奉聖恩肇開書閣將<lb/>
釋萬機而就佚游六藝以無為此獨㫁於睿思而昭代<lb/>
之盛典也乃俾臣等並備閣職感兹榮幸輙布愚忱欽<lb/>
<pb n="KR2f0039_WYG_009-77b"/>
惟皇帝陛下以聦明不世出之資行古今所難能之事<lb/>
以言乎涉歴則衡慮困心艱勞之日久以言乎戡定則<lb/>
撥亂反正文治之業隆然而功成不居位定不有謙遜<lb/>
有光於堯舜優游方擬於羲黄集羣玉於道山植衆芳<lb/>
於靈囿委懐澹泊造道精㣲若稽在昔之傳聞孰比於<lb/>
今之善美而臣等躬逢盛事學愧前修雖已竭於論思<lb/>
懼無堪於裨補然敢不詠歌雅頌極襄賛之形容探賾<lb/>
圖書玩盈虛之來往冀心神之融㑹成徳性之純熈揆<lb/>
<pb n="KR2f0039_WYG_009-78a"/>
㣲志而匪能誠至願其如此仰祈天日俯察蒭蕘臣某<lb/>
等不勝惓惓之至<lb/>
順帝時蘇天爵上奏曰帝王之治典學為先開設經筵<lb/>
實惟盛典欽惟皇帝陛下天縱聦明勵精圖治嗣服伊<lb/>
始詔開講筵特命宰輔臺臣及選奎章翰林儒宿十日<lb/>
一進講讀所以輔益聖徳緝熈大化實宗社無疆之福<lb/>
中外臣民孰不欣抃竊聞講官所進說者皆祖宗之聖<lb/>
訓聖賢之格言然則不可不敬也自昔講官侍坐有儀<lb/>
<pb n="KR2f0039_WYG_009-78b"/>
盖所以尊師重道從容降接非苐循故事而備外飾也<lb/>
今陛下春秋鼎盛聖學方新其於祖宗之訓聖賢之言<lb/>
樂於聽聞獨於講官尚未賜坐夫以三代令王皆置師<lb/>
傅之官坐論道義世祖皇帝毎召儒臣進對亦嘗賜坐<lb/>
俾盡所言伏願自今以始毎遇進講賜坐設几從容顧<lb/>
問凡古今治亂之原及民間情偽得失俾講官詳究敷<lb/>
陳薰陶感發如此則聖學髙明治化熈洽而經筵所設<lb/>
誠非虛文矣<lb/>
<pb n="KR2f0039_WYG_009-79a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_009-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議巻九<lb/>
</p>
<p>
</p>
  </div>
</body>
</text>
</TEI>
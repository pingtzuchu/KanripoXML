<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷五十四</head> <lb/>
    <p>
<pb n="KR2f0039_WYG_054-1a"/>
欽定四庫全書<lb/>
　歴代名臣奏議卷五十四<lb/>
　　　　　　　　　　　明　楊士竒等　撰<lb/>
　　治道<lb/>
宋孝宗時朱熹上奏曰臣聞昔者帝舜以百姓不親五<lb/>
品不遜而使契為司徒之官教以人倫父子有親君臣<lb/>
有義夫婦有别長幼有序朋友有信又慮其教之或不<lb/>
從也則命臯陶作士明刑以弼五教而期于無刑焉盖<lb/>
<pb n="KR2f0039_WYG_054-1b"/>
三綱五常天理民彛之大節而治道之本根也故聖人<lb/>
之治為之教以明之為之刑以弼之雖其所施或先或<lb/>
後或緩或急而其丁寜深切之意未嘗不在乎此也乃<lb/>
若三代王者之制則亦有之曰凡聽五刑之訟必原父<lb/>
子之親立君臣之義以權之盖必如此然後輕重之序<lb/>
可得而論淺深之量可得而測而所以悉其聦明致其<lb/>
忠愛者亦始得其所施而不悖此先王之義刑義殺所<lb/>
以雖或傷民之肌膚殘民之軀命然刑一人而天下之<lb/>
<pb n="KR2f0039_WYG_054-2a"/>
人聳然不敢肆意於為惡則是乃所以正直輔翼而若<lb/>
其有常之性也後世之論刑者不知出此其陷於申商<lb/>
之刻薄者既無足論矣至於鄙儒姑息之論異端報應<lb/>
之說俗吏便文自營之計則又一以輕刑為事然刑愈<lb/>
輕而愈不足以厚民之俗徃徃反以長其悖逆作亂之<lb/>
心而使獄訟之愈繁則不講乎先王之法之過也臣伏<lb/>
見近年以来或以妻殺夫或以族子殺族父或以地客<lb/>
殺地主而有司議刑卒從流宥之法夫殺人者不死傷<lb/>
<pb n="KR2f0039_WYG_054-2b"/>
人者不刑雖二帝三王不能以此為治於天下而況於<lb/>
其繫於父子之親君臣之義三綱之重又非凡人之比<lb/>
者乎然臣非敢以此之故遂勸陛下深於用法而果於<lb/>
殺人也但竊以為諸若此𩔖渉於人倫風化之本者有<lb/>
司不以經術義理裁之而世儒之鄙論異端之邪説俗<lb/>
吏之私計得以行乎其間則天理民彛幾何不至於泯<lb/>
滅而舜之所謂無刑者又何日而可期哉故臣伏願陛<lb/>
下深詔中外司政典獄之官凡有獄訟必先論其尊卑<lb/>
<pb n="KR2f0039_WYG_054-3a"/>
上下長幼親踈之分而後聽其曲直之辭凡以下犯上<lb/>
以卑陵尊者雖直不宥其不直者罪加凡人之坐其有<lb/>
不幸至於殺傷者雖有疑慮可憫而至於奏讞亦不許<lb/>
輙用擬貸之例又詔儒臣博采經史以及古今賢哲議<lb/>
論及於教化刑罰之意者刪其精要之語聚為一書以<lb/>
教學古入官之士與凡執法治民之官皆使略知古先<lb/>
聖王所以敦典敷教制刑明辟之大端而不敢隂為姑<lb/>
息果報便文之計則庶幾有以助成世教而仰稱陛下<lb/>
<pb n="KR2f0039_WYG_054-3b"/>
好生惡殺期於無刑之本意<lb/>
熹提舉浙東常平茶鹽公事上奏曰臣聞人主所以制<lb/>
天下之事者本乎一心而心之所主又有天理人欲之<lb/>
異二者一分而公私邪正之塗判矣盖天理者此心之<lb/>
本然循之則其心公而且正人欲者此心之疾疢循之<lb/>
則其心私而且邪公而正者逸而日休私而邪者勞而<lb/>
日拙其效至於治亂安危有大相絶者而其端特在夫<lb/>
一念之間而已舜禹相傳所謂人心惟危道心惟微惟<lb/>
<pb n="KR2f0039_WYG_054-4a"/>
精惟一允執厥中者正謂此也臣嘗竊怪陛下以大有<lb/>
為之資膺受付託憂勤願治恭儉愛民二十年於此矣<lb/>
而間者臨軒慨然發嘆乃或未免以治效之不進為憂<lb/>
因竊以是推之而得其説請昩萬死為陛下一二陳之<lb/>
夫天下之治固必出於一人而天下之事則有非一人<lb/>
所能獨任者是以人君既正其心誠其意於堂阼之上<lb/>
突奥之中而必深求天下敦厚誠實剛明公正之賢以<lb/>
為輔相使之博選士大夫之聦明達理直諒敢言忠信<lb/>
<pb n="KR2f0039_WYG_054-4b"/>
廉節足以有為有守者随其器能寘之列位使之交脩<lb/>
衆職以上輔君徳下固邦本而左右私䙝使令之賤無<lb/>
得以奸其間者有功則乆其任不稱則更求賢者而易<lb/>
之盖其人可退而其位不可以茍充其人可廢而其任<lb/>
不可以輕奪此天理之當然而不可易者也人君察於<lb/>
此理而不敢以一毫私意鑿於其間則其心廓然大公<lb/>
儼然至正泰然行其所無事而坐收百官衆職之成功<lb/>
一或反是則為人欲私意之病其偏黨反側黮闇猜嫌<lb/>
<pb n="KR2f0039_WYG_054-5a"/>
固日擾擾乎方寸之間而姦偽讒慝叢脞眩瞀又將有<lb/>
不可勝言者此亦理之必然也恭惟陛下即政之初盖<lb/>
嘗選建豪英任以政事矣不幸其間不能盡得其人或<lb/>
以庸陋猥𤨏不堪委寄或以朋比欺罔自速罪辜而陛<lb/>
下之心又本有前日權臣跋扈之疑是以不復廣求賢<lb/>
哲而姑取軟熟易制承順不違之人以充其位於是左<lb/>
右私䙝使令之賤始得以奉清閒備驅使而宰相之權<lb/>
日輕既而陛下亦慮其勢有所偏而因重以壅已也則<lb/>
<pb n="KR2f0039_WYG_054-5b"/>
又時聽外庭之論雖甚狂訐無所違忤意者将以隂察<lb/>
此軰之負犯而操切之欲其有所忌憚而不敢肆於為<lb/>
惡陛下之用力則已勞矣而其翕張擒縱之機周防畏<lb/>
備之計又可謂無遺巧矣然而天下之勢終不免於偏<lb/>
有所重而治亂安危之效又未能盡如聖志之所欲盖<lb/>
既未能循天理公聖心以正朝廷之大體則固已失其<lb/>
本矣而又欲兼聽士大夫之公言以為駕馭之術則士<lb/>
大夫之進見有時而近習之從容無間士大夫之禮貎<lb/>
<pb n="KR2f0039_WYG_054-6a"/>
既荘而難親其議論又苦而難入近習便僻側媚之態<lb/>
既足以蠱心志其胥史狡獪之術又足以眩聦明此其<lb/>
生熟甘苦既有所分則恐陛下未及施其駕馭之䇿而<lb/>
先已堕其數中矣是以比来陛下雖欲微抑此輩而此<lb/>
輩之勢日重雖欲兼採公論而士大夫之勢日輕重者<lb/>
既挾其重以竊陛下之權其輕而姦者又借力於陛下<lb/>
之所重以為竊位固寵之計中外相應更濟其私至於<lb/>
姦窮惡稔蹤跡敗露然後其素輕者不免於譴訶然猶<lb/>
<pb n="KR2f0039_WYG_054-6b"/>
委蛇盤礴不失其崇資峻秩而攫取陛下之厚賜優禮<lb/>
以去其素重者則陛下固未嘗一問其朋比援引之姦<lb/>
也日徃月來浸淫耗蝕使陛下之徳業日隳綱紀日壊<lb/>
邪佞充塞貨賂公行兵怨民愁盜賊間作灾異數見饑<lb/>
饉荐臻盖群小相挺人人皆得滿其所欲唯有陛下了<lb/>
無所得而國家顧乃獨受其弊是則陛下之勞既不足<lb/>
以成天下之務而反以敗之其巧既不足以勝群小之<lb/>
姦而反以助成其勢若彼之所以蔽遮天理濁亂聖心<lb/>
<pb n="KR2f0039_WYG_054-7a"/>
則将益深錮而遂至於不可解盖其失萌於一念之疑<lb/>
大臣而其為害輾轉至此所謂差之毫釐謬以千里者<lb/>
臣恐陛下於此偶未察也是以徃嵗䝉恩賜對去年應<lb/>
詔言事皆以明理正心之說陳于陛下之前惓惓深衷<lb/>
實在於此而學淺辭拙不足以起發聖意恐懼至今乃<lb/>
幸復以職事得望清光敢畢其餘忠如此誠願陛下深<lb/>
察天理以公聖心廣求賢才以修聖政則夫左右私䙝<lb/>
使令之賤固已無隙可投以誤恩顧則又痛斥而逺屏<lb/>
<pb n="KR2f0039_WYG_054-7b"/>
之以永除後日蔽遮濁亂深錮之害庶幾天下之事猶<lb/>
可復為而陛下之國家将不至於卒受群小之弊臣至<lb/>
愚極陋學無所成獨有螻蟻愛君憂國之心不能自己<lb/>
妄論至此悲憤填臆伏惟陛下赦其罪而納其忠深為<lb/>
宗廟社稷大計不俟終日斷然行之則不唯愚臣之幸<lb/>
實天下之幸<lb/>
熹直寳文閣上封事曰臣竊惟皇帝陛下有聦明睿智<lb/>
之姿有孝友温恭之徳有寛仁博愛之度有神武不殺<lb/>
<pb n="KR2f0039_WYG_054-8a"/>
之威養徳春宫垂二十年一旦受命慈皇親傳大寳龍<lb/>
飛虎變御極當天凡在覆載之間稍有血氣之屬莫不<lb/>
延頸舉踵觀徳聽風而臣適逄斯時首䝉趣召且辱賜<lb/>
對得近日月之光感幸之深其敢無說以效愚忠之一<lb/>
二盖臣聞古之聖賢窮理盡性備道全徳其所施為雖<lb/>
無不中於義理然猶未嘗少有自足之心是其平居所<lb/>
以操存省察而致其懲忿窒慾遷善改過之功者固無<lb/>
一念之間斷及其身之所履有大變革則又必因是而<lb/>
<pb n="KR2f0039_WYG_054-8b"/>
有以大警動於其心焉所以謹初始而重自新也伊尹<lb/>
之告太甲曰今王嗣厥徳罔不在初又曰今嗣王新服<lb/>
厥命惟新厥徳召公之戒成王曰若生子罔不在厥初<lb/>
生自貽哲命今天其命哲命吉凶命歴年知今我初服<lb/>
肆惟王其疾敬徳盖深以是而望於其君其意亦已切<lb/>
矣今者陛下自儲貳而履至尊由監撫而専聽斷其為<lb/>
身之變革孰有大於此者則凡所以警動其心而謹始<lb/>
自新者計已無所不用其極矣而臣之愚猶竊有懼焉<lb/>
<pb n="KR2f0039_WYG_054-9a"/>
者誠恐萬分有一所以警動自新之目或未悉舉則釁<lb/>
孽之萌将有作於眇綿之間出於防慮之外者是以輙<lb/>
忘踈賤而妄以平日私憂過計之所及者深為陛下籌<lb/>
之則若講學以正心若修身以齊家若逺便嬖以近忠<lb/>
直若抑私恩以抗公道若明義理以絶神姦若擇師傅<lb/>
以輔皇儲若精選任以明體統若振綱紀以厲風俗若<lb/>
節財用以固邦本若脩政事以禦敵國凡是十者皆陛<lb/>
下所當警動自新而不可一有闕焉者也臣不勝犬馬<lb/>
<pb n="KR2f0039_WYG_054-9b"/>
愛君憂國之誠輙敢事為之說而昩死以獻謹條其事<lb/>
如左<lb/>
　其一所謂講學以正心者臣聞天下之事其本在於<lb/>
　　一人而一人之身其主在於一心故人主之心一<lb/>
　　正則天下之事無有不正人主之心一邪則天下<lb/>
　　之事無有不邪如表端而影直源濁而流汙其理<lb/>
　　有必然者是以古先哲王欲明其徳於天下者莫<lb/>
　　不壹以正心為本然本心之善其體至微而利欲<lb/>
<pb n="KR2f0039_WYG_054-10a"/>
　　之攻不勝其衆嘗試驗之一日之間聲色臭味㳺<lb/>
　　衍馳驅土木之華貨利之殖雜進於前日新月盛<lb/>
　　其間心體湛然善端呈露之時盖絶無而僅有也<lb/>
　　茍非講學之功有以開明其心而不迷於是非邪<lb/>
　　正之所在又必信其理之在我而不可以須臾離<lb/>
　　焉則亦何以得此心之正勝利欲之私而應事物<lb/>
　　無窮之變乎然所謂學則又有邪正之别焉味聖<lb/>
　　賢之言以求義理之當察古今之變以驗得失之<lb/>
<pb n="KR2f0039_WYG_054-10b"/>
　　幾而必反之身以踐其實者學之正也渉獵記誦<lb/>
　　而以雜博相髙割裂<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>綴而以華靡相勝反之身<lb/>
　　則無實措之事則無當者學之邪也學之正而心<lb/>
　　有不正者鮮矣學之邪而心有不邪者亦鮮矣故<lb/>
　　講學雖所以為正心之要而學之邪正其繫於所<lb/>
　　行之得失而不可不審者又如此易曰正其本萬<lb/>
　　事理差之毫釐繆以千里惟聖明之㽞意焉則天<lb/>
　　下幸甚<lb/>
<pb n="KR2f0039_WYG_054-11a"/>
　其二所謂脩身以齊家者臣聞天下之本在國國之<lb/>
　　本在家故人主之家齊則天下無不治人主之家<lb/>
　　不齊則未有能治其天下者也是以三代之盛聖<lb/>
　　賢之君能脩其政者莫不本於齊家盖男正位乎<lb/>
　　外女正位乎内而夫婦之别嚴者家之齊也妻齊<lb/>
　　體於上妾接承於下而嫡庶之分定者家之齊也<lb/>
　　采有徳戒聲色近嚴敬逺技能者家之齊也内言<lb/>
　　不出外言不入苞苴不達請謁不行者家之齊也<lb/>
<pb n="KR2f0039_WYG_054-11b"/>
　　然閨門之内恩常掩義是以雖以英雄之才尚有<lb/>
　　困於酒色溺於情愛而不能自克者茍非正心脩<lb/>
　　身動由禮義使之有以服吾之徳而畏吾之威則<lb/>
　　亦何以正其宫壼杜其請託檢其姻戚而防禍亂<lb/>
　　之萌哉書曰牝雞之晨惟家之索傳曰福之興莫<lb/>
　　不本乎室家道之衰莫不始乎梱内惟聖明之㽞<lb/>
　　意焉則天下幸甚<lb/>
　其三所謂逺便嬖以近忠直者臣聞蓬生麻中不扶<lb/>
<pb n="KR2f0039_WYG_054-12a"/>
　　而直白沙在泥不染而黒故賈誼之言曰習與正<lb/>
　　人居之不能無正猶生長於齊之地不能不齊言<lb/>
　　也習與不正人居之不能無不正猶生長於楚之<lb/>
　　地不能不楚言也是以古之聖賢欲脩身以治人<lb/>
　　者必逺便嬖以近忠直盖君子小人如冰炭之不<lb/>
　　相容薰蕕之不相入小人進則君子必退君子親<lb/>
　　則小人必踈未有可以兼收並蓄而不相害者也<lb/>
　　能審乎此以定取舍則其見聞之益薰陶之助所<lb/>
<pb n="KR2f0039_WYG_054-12b"/>
　　以謹邪僻之防安義理之習者自不能已而其舉<lb/>
　　措刑賞所以施於外者必無偏陂之失一有不審<lb/>
　　則不惟其妄行請託竊弄威權有以害吾之政事<lb/>
　　而其導䛕薰染使人不自知覺而與之俱化則其<lb/>
　　害吾之本心正性又有不可勝言者然而此輩其<lb/>
　　𩔖不同盖有本出下流不知禮義而稍通文墨者<lb/>
　　亦有服儒衣冠叨竊科第而實全無行檢者是皆<lb/>
　　國家之大賊人主之大蜮苟非心正身脩有以灼<lb/>
<pb n="KR2f0039_WYG_054-13a"/>
　　見其情状如臭惡之可惡則亦何以逺之而来忠<lb/>
　　直之士望徳業之成乎諸葛亮有言親賢臣逺小<lb/>
　　人此先漢所以興隆也親小人逺賢臣此後漢所<lb/>
　　以傾頽也先帝在時毎與臣論此事未嘗不歎息<lb/>
　　痛恨於桓靈也本朝大儒程頥在元祐間常進言<lb/>
　　於朝以為人主當使一日之中親賢士大夫之時<lb/>
　　多親宦官宫妾之時少則可以涵養氣質薰陶徳<lb/>
　　性此皆切至之言也然後主不能用亮之言故卒<lb/>
<pb n="KR2f0039_WYG_054-13b"/>
　　以黄皓陳祗而亡其國元祐大臣亦不能白用頥<lb/>
　　說故紹聖元符之禍至今言之猶可哀痛前事不<lb/>
　　逺惟聖明之留意焉則天下幸甚<lb/>
　其四所謂抑私恩以抗公道者臣聞天無私覆地無<lb/>
　　私載日月無私照故王者奉三無私以勞於天下<lb/>
　　則兼臨博愛廓然大公而天下之人莫不心悦而<lb/>
　　誠服儻於其間復以新舊而為親踈則其偏黨之<lb/>
　　情褊狹之度固已使人<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然有不服之者而其好<lb/>
<pb n="KR2f0039_WYG_054-14a"/>
　　惡取舍又必不能中於義理而甚則至於沮謀敗<lb/>
　　國妨徳亂政而其害有不可勝言者盖左右廝役<lb/>
　　横加官賞宫府僚屬例得襃遷固不問前例之是<lb/>
　　非而或者又不問其有無此固舊事之失而不可<lb/>
　　以不正況今又有蚤懐姦心預自憑結者又将貪<lb/>
　　天之功以為已力而不顧其仰累於聖徳妒賢嫉<lb/>
　　能禦下蔽上而不憂其有害於聖政也茍不有以<lb/>
　　深抑私情痛加屏絶則何以明公道而服衆心革<lb/>
<pb n="KR2f0039_WYG_054-14b"/>
　　宿弊而防後患乎唐太宗之責龐相壽曰我昔為<lb/>
　　王為一府作主今為天子為四海作主為四海作<lb/>
　　主不可偏與一府恩澤若復令爾重位必使為善<lb/>
　　者皆不用心正為此也又況有國家者當存逺慮<lb/>
　　若漢髙祖之戮丁公我太祖之薄王溥此其深識<lb/>
　　雄斷皆可以為後聖法惟聖明之㽞意焉則天下<lb/>
　　幸甚<lb/>
　其五所謂明義理以絶神姦者臣聞天有顯道厥𩔖<lb/>
<pb n="KR2f0039_WYG_054-15a"/>
　　惟彰作善者降之百祥作不善者降之百殃是以<lb/>
　　人之禍福皆其自取未有不為善而以諂禱得福<lb/>
　　者也未有不為惡而以守正得禍者也而況帝王<lb/>
　　之生實受天命以為郊廟社稷神人之主茍能脩<lb/>
　　徳行政康濟兆民則灾害之去何待於禳福禄之<lb/>
　　来何待於禱如其反此則獲罪於天人怨神怒雖<lb/>
　　欲辟惡鬼以来真人亦無所益又況先王制禮自<lb/>
　　天子以至於庶人報本享親皆有常典牲器時日<lb/>
<pb n="KR2f0039_WYG_054-15b"/>
　　皆有常度明有禮樂幽有鬼神一理貫通初無間<lb/>
　　斷茍禮之所不載即神之所不享是以祭非其鬼<lb/>
　　即為淫祀淫祀無福經有明文非固設此以禁之<lb/>
　　乃其理之自然不可得而易也其或恍惚之間如<lb/>
　　有影響乃是心無所主妄有憂疑遂為巫祝妖人<lb/>
　　乗間投隙以逞其姦欺誑惑之術既行則其為禍<lb/>
　　又将無所不至古今以此坐致亂亡者何可勝數<lb/>
　　其監盖亦非逺苟非致精學問以明性命之理使<lb/>
<pb n="KR2f0039_WYG_054-16a"/>
　　此心洞然無所疑惑當有即有當無即無則亦何<lb/>
　　据以秉禮執法而絶妖妄之原乎先王之政執左<lb/>
　　道以亂政假鬼神以疑衆者皆必誅而不以聽其<lb/>
　　慮深矣然傳有之明於天地之性者不可惑以神<lb/>
　　恠明於萬物之情者不可罔以非𩔖則其為妄盖<lb/>
　　亦不甚難察惟聖明之㽞意焉則天下幸甚<lb/>
　其六所謂擇師傅以輔皇儲者臣聞賈誼作保傅傳<lb/>
　　其言有曰天下之命繫於太子太子之善在於早<lb/>
<pb n="KR2f0039_WYG_054-16b"/>
　　諭教與選左右教得而左右正則太子正太子正<lb/>
　　而天下定矣此天下之至言萬世不可易之定論<lb/>
　　也至論所以教諭之方則必以孝仁禮義為本而<lb/>
　　其條目之詳則至於容貎詞氣之微衣服器用之<lb/>
　　細纎悉曲折皆有法度一有過失則史書之䇿宰<lb/>
　　撤其膳而又必有進善之旌誹謗之木敢諫之鼓<lb/>
　　瞽詩史書工誦箴諫士傳民語必使至於化與心<lb/>
　　成中道若性而猶不敢怠焉其選左右之法則有<lb/>
<pb n="KR2f0039_WYG_054-17a"/>
　　三公之尊有三少之親有道有充有弼有丞上之<lb/>
　　必得周公太公召公史佚之流乃勝其任下之猶<lb/>
　　必取於孝弟博聞有道術者不幸一有邪人廁乎<lb/>
　　其間則必逐而去之是以太子朝夕所與居處出<lb/>
　　入左右前後無非正人而未嘗見一惡行此三代<lb/>
　　之君所以有道之長至於累數百年而不失其天<lb/>
　　下也當誼之時固已病於此法之不備然考孝昭<lb/>
　　之詔則猶知誦習誼之所言而有以不忘乎先王<lb/>
<pb n="KR2f0039_WYG_054-17b"/>
　　之意降而及於近世則帝王所以教子之法益踈<lb/>
　　略矣盖其所以教者不過記誦書札之工而未嘗<lb/>
　　開以仁孝禮義之習至於容貎詞氣衣服器用則<lb/>
　　雖極於邪侈而未嘗有以裁之也寮屬具員而無<lb/>
　　保傅之嚴講讀備禮而無箴規之益至於朝夕所<lb/>
　　與出入居處而親宻無間者則不過宦官近習掃<lb/>
　　除趨走之流而已夫以帝王之世當傳付之統上<lb/>
　　有宗廟社稷之重下有四海烝民之生前有祖宗<lb/>
<pb n="KR2f0039_WYG_054-18a"/>
　　垂創之艱後有子孫長乆之計而所以輔養之具<lb/>
　　踈略如此是猶家有明月之珠夜光之璧而委之<lb/>
　　衢路之側盜賊之衝也豈不危哉詩曰豐水有芑<lb/>
　　武王豈不仕貽厥孫謀以燕翼子惟聖明之㽞意<lb/>
　　焉則天下幸甚<lb/>
　其七所謂精選任以明體統者臣聞人主以論相為<lb/>
　　職宰相以正君為職二者各得其職然後體統正<lb/>
　　而朝廷尊天下之政必出於一而無多門之弊茍<lb/>
<pb n="KR2f0039_WYG_054-18b"/>
　　當論相者求其適已而不求其正已取其可愛而<lb/>
　　不取其可畏則人主失其職矣當正君者不以獻<lb/>
　　可替否為事而以趨和承意為能不以經世宰物<lb/>
　　為心而以容身固寵為術則宰相失其職矣二者<lb/>
　　交失其職是以體統不正綱紀不立而左右近習<lb/>
　　皆得以竊弄威權賣官鬻獄使政體日亂國勢日<lb/>
　　卑雖有非常之禍伏於冥冥之中而上恬下嬉亦<lb/>
　　莫知以為慮者是可不察其所以然者而反之以<lb/>
<pb n="KR2f0039_WYG_054-19a"/>
　　汰其所已用而審其所将用者乎選之以其能正<lb/>
　　己而可畏則必有以得自重之士而吾所以任之<lb/>
　　不得不重任之既重則彼得以盡其獻可替否之<lb/>
　　志而行其經世宰物之心而又公選天下直諒敢<lb/>
　　言之士使為臺諫給舍以參其議論使吾腹心耳<lb/>
　　目之寄常在於賢士大夫而不在於群小陟罰臧<lb/>
　　否之柄常在於廊廟而不出於私門如此而主威<lb/>
　　不立國勢不彊綱維不舉刑政不清民力不裕軍<lb/>
<pb n="KR2f0039_WYG_054-19b"/>
　　政不脩者臣不信也書曰成王畏相語曰和臣不<lb/>
　　忠且以唐太宗之聦明英特號為身兼将相然猶<lb/>
　　必使天下之事關由宰相審熟便安然後施行盖<lb/>
　　謂理勢之當然有不可得而易者惟聖明之留意<lb/>
　　焉則天下幸甚<lb/>
　其八所謂振綱紀以厲風俗者臣聞四海之廣兆民<lb/>
　　至衆人各有意欲行其私而善為治者乃能緫攝<lb/>
　　而整齊之使之各循其理而莫敢不如吾志之所<lb/>
<pb n="KR2f0039_WYG_054-20a"/>
　　欲者則以先有綱紀以持之於上而後有風俗以<lb/>
　　驅之於下也何謂綱紀辨賢否以定上下之分核<lb/>
　　㓛罪以公賞罰之施也何謂風俗使人皆知善之<lb/>
　　可慕而必為皆知不善之可羞而必去也然綱紀<lb/>
　　之所以振則以宰執秉持而不敢失臺諫補察而<lb/>
　　無所私人主又以其大公至正之心恭己於上而<lb/>
　　照臨之是以賢者必上不肖者必下有功者必賞<lb/>
　　有罪者必刑而萬事之統無所闕也綱紀既振則<lb/>
<pb n="KR2f0039_WYG_054-20b"/>
　　天下之人自将各自矜奮更相勸勉以去惡而從<lb/>
　　善盖不待黜陟刑賞一一加於其身而禮義之風<lb/>
　　㢘耻之俗已丕變矣惟至公之道不行於上是以<lb/>
　　宰執臺諫有不得人黜陟刑賞多出私意而天下<lb/>
　　之俗遂至於靡然不知名莭行檢之可貴而唯阿<lb/>
　　䛕軟熟奔競交結之為務一有端言正色於其間<lb/>
　　則羣譏衆排必使無所容於斯世而後已此其形<lb/>
　　勢如将傾之屋輪奐丹雘雖未覺其有變於外而<lb/>
<pb n="KR2f0039_WYG_054-21a"/>
　　材木之心已皆蠧朽腐爛而不可復支持矣茍非<lb/>
　　斷自聖志灑濯其心而有以大警敕之使小大之<lb/>
　　臣各舉其職以明黜陟以信刑賞則何以振已頽<lb/>
　　之綱紀而厲已壊之風俗乎管子曰禮義㢘耻是<lb/>
　　謂四維四維不張國乃滅亡賈誼嘗為漢文誦之<lb/>
　　而曰使管子而愚人也則可使管子而少知治體<lb/>
　　是豈可不為寒心也哉二子之言明白深切非虛<lb/>
　　語者惟聖明之㽞意焉則天下幸甚<lb/>
<pb n="KR2f0039_WYG_054-21b"/>
　其九所謂莭財用以固邦本者臣聞先聖之言治國<lb/>
　　而有莭用愛人之說盖國家財用皆出於民如有<lb/>
　　不莭而用度有闕則横賦暴斂必将有及於民者<lb/>
　　雖有愛人之心而民不被其澤矣是以将愛人者<lb/>
　　必先莭用此不易之理也國家承五季之弊祖宗<lb/>
　　創業之初日不暇給未及大為經制故其所以取<lb/>
　　於民者比之前代已為過厚重以熈豐變法頗有<lb/>
　　増加而建炎以来地削兵多權宜科派又復數倍<lb/>
<pb n="KR2f0039_WYG_054-22a"/>
　　供輸日乆民力已殫而間者諸路上供多入内帑<lb/>
　　是致户部經費不足遂廢祖宗破分之法而上供<lb/>
　　嵗額必取十分登足而後已期限迫促科責嚴峻<lb/>
　　監司州縣更相督迫唯務自寛己責何暇更察民<lb/>
　　情捶撻號呼有使人不忍聞者而州縣嵗入多作<lb/>
　　上供起發則又於額外巧作名色寅縁刻剥此民<lb/>
　　力之所以大窮也計其所以至此雖云多是贍軍<lb/>
　　然内自京師外達郡邑上自宫禁下至胥徒無名<lb/>
<pb n="KR2f0039_WYG_054-22b"/>
　　浮費亦豈無可省者竊計若能還内帑之入於版<lb/>
　　曹復破分之法於諸路然後大計中外冗費之可<lb/>
　　省者悉從廢罷則亦豈不能少有所濟而又擇将<lb/>
　　帥核軍籍汰浮食廣屯田因時制宜大為分别則<lb/>
　　供軍不貲之費庶幾亦可減莭而民力之寛於是<lb/>
　　始可議矣此其事體至大而綱目叢細𩔖非一言<lb/>
　　之可盡今亦未暇盡為陛下言之惟聖明㽞意其<lb/>
　　本如上八者而後圖之則天下幸甚<hi>缺一條</hi>
<pb n="KR2f0039_WYG_054-23a"/>
葉適應詔上言曰臣竊以陛下循祖宗之舊特詔近臣<lb/>
於科舉之外薦聞天下之豪儁許以極言當世之事而<lb/>
考察其尤異者秩以不次之爵待以非常之用而天下<lb/>
之豪儁亦莫不欣喜自効願致於其間夫開天下以不<lb/>
諱之門納踈賤於至髙之選此豈非堯舜之盛徳哉而<lb/>
臣之不肖則獨有所甚憂於此何者治道本不如是之<lb/>
易言也而陛下必以言求之使臣而少言之歟則略而<lb/>
不足聽盡言之歟則可以聽而未必信而天下之不知<lb/>
<pb n="KR2f0039_WYG_054-23b"/>
者又将强言之於是天下之言雜然並進而其上莫能<lb/>
擇也則一切以為空言而盡廢之夫以有用之學責臣<lb/>
等而卒不免以空言廢之此非陛下之意也而其勢有<lb/>
必然者盖自慶歴元祐以来著而為書者何其衆也其<lb/>
於天下之治亂軍旅錢糓之大計常先為之畫而以意<lb/>
處之者何其敢決而不疑也其言之多思之深豈無一<lb/>
二足用於世哉而後進之士耳剽目習以為言語文字<lb/>
之流使之運竒於異說之餘而求夸於陳言之外足以<lb/>
<pb n="KR2f0039_WYG_054-24a"/>
敗天下之定勢則夫朝廷之上於其發謀舉事之際而<lb/>
何以為守是故今日之患不患人主之不求言也而患<lb/>
其求之而不及用不患天下之不敢言也而患其盡言<lb/>
而無所用夫上有寛博無忌之心下有慷慨盡言之意<lb/>
皆前世之所不及也而其効止於若此此豈可不為之<lb/>
深憂其故歟以臣所論士之深識逺見卓然特出有志<lb/>
於天地君臣之大義而務盡其精微以興起一代帝王<lb/>
之業者雖以漢唐有國之長其間不過數人而已況其<lb/>
<pb n="KR2f0039_WYG_054-24b"/>
不少槩見而泯没於山巖木石之間者此臣所以中夜<lb/>
竊歎廢食忘寢以為陛下幸使因方正之選萬一能進<lb/>
於朝則其所以稽叅成敗之迹而推原當世之故宜特<lb/>
發其大意而無至於盡言夫廢置更革立命造謀而出<lb/>
政事於天下者天子與大臣之事也而踈逺一介之士<lb/>
豈得以僭言之惟夫居安者不思其危習常者不察其<lb/>
變見近者或忘於逺獨任者或失於人計利太卑而求<lb/>
民太甚持法愈宻而為治愈踈至於經國之規御世之<lb/>
<pb n="KR2f0039_WYG_054-25a"/>
要切近而不為陋宏闊而不為迂盛衰之相因治亂之<lb/>
相易若此者臣皆有以發之夫朝廷之上公卿百官所<lb/>
以統天下而常患於不能知天下之情四海之廣南北<lb/>
異俗賢愚異慮而常患不能通朝廷之意上下不合則<lb/>
禍敗出於其中而不知故臣以為誠略發其大意見於<lb/>
餘篇而又序其所以發者本末如此庶幾無猖狂驚世<lb/>
之論豫定必然之謀以逆堕於空言之譏而失明天子<lb/>
設科之意陛下幸使大臣擇焉<lb/>
<pb n="KR2f0039_WYG_054-25b"/>
　君徳一　臣聞人君必以其道服天下而不以名位<lb/>
　　臨天下夫莫尊於君之名莫重於君之位然而不<lb/>
　　得其道以行之則生殺予奪之命皆無以服天下<lb/>
　　之心其所以為之臣者特迫於名位而不敢抗耳<lb/>
　　夫是故以天下之大常沾沾焉疑其並出以撓己<lb/>
　　而禁防維持之不給尚安能保其民而與之長守<lb/>
　　而不變哉昔之人思其所以為人君之道以授世<lb/>
　　主而使操之者其說多而詳矣或以為所寳者在<lb/>
<pb n="KR2f0039_WYG_054-26a"/>
　　令令行而莫能逆故有㽞令虧令不從令之罰皆<lb/>
　　至於死或以為權者上之所獨制而不得與臣下<lb/>
　　共之者也故殺之足以為己威生之足以為己惠<lb/>
　　而天下之事自己而出者謂之君或以為人主之<lb/>
　　所恃者法也故不任己而任法以法御天下則雖<lb/>
　　其父兄親戚而有所不顧此三者雖非先王之所<lb/>
　　廢也然而不以是先天下而後世之君奈何獨甘<lb/>
　　心焉是以申商韓非之禍熾於天下而不可禁而<lb/>
<pb n="KR2f0039_WYG_054-26b"/>
　　其君之徳固已削矣夫偏説鄙論習熟於天下之<lb/>
　　耳目而近功淺利足以動人主之心於是以智籠<lb/>
　　愚以巧使拙其待天下之薄而疑先王之陋以為<lb/>
　　譬若狙猿之牧者數千百年於此矣哀哉盖世有<lb/>
　　狎猛虎者能使之忘其搏噬之毒以媚己也此豈<lb/>
　　非智巧之所能為也而況治天下者慈父母之於<lb/>
　　弱子之𩔖也又非若狎猛虎者之𩔖也智巧何為<lb/>
　　於此哉以智巧行令其令必壅以智巧用權其權<lb/>
<pb n="KR2f0039_WYG_054-27a"/>
　　必侵以智巧守法其法必壊臣竊嘗悲當世之故<lb/>
　　而其義不得以盡言請泛論前世之帝王得失成<lb/>
　　敗可攷之迹以見其意其逺而在唐虞三代者臣<lb/>
　　未敢及焉秦始皇漢武帝雄武之資懾服宇内意<lb/>
　　所誅戮如斃犬豕東征西伐萬里廵狩役使天下<lb/>
　　以贍其欲而天下之人赫然震恐不敢自必其命<lb/>
　　若是者有以示天下之威後世之君雖外諱其失<lb/>
　　而中有羨慕之侈心焉漢之宣帝有明智之才執<lb/>
<pb n="KR2f0039_WYG_054-27b"/>
　　賞罰之柄足以獨任天下鄙逺俗儒而叅之以覇<lb/>
　　道略務寛厚而齊之以法律其勤敏不懈而及於<lb/>
　　工技之細器械之微而天下之人拱手退聽不敢<lb/>
　　有所自為以逆其上之意若是者有以示天下之<lb/>
　　權唐之太宗少而為将帥長而為帝王英鋭明達<lb/>
　　駕馭賢俊利在仁義則行仁義利在兵革則用兵<lb/>
　　革利在諫諍則聽諫諍惟所利而行之而天下之<lb/>
　　人懽然畢力願為之用至於斃精罷力繼之以死<lb/>
<pb n="KR2f0039_WYG_054-28a"/>
　　而不悔若是者有以示天下之功是以後世之君<lb/>
　　推其求治之心欲庶幾焉而未之得也夫慨然有<lb/>
　　志者不免於羨慕始皇武帝之侈而精實求治者<lb/>
　　又止於庶幾宣帝太宗之事然後以其智巧而行<lb/>
　　申商韓非之說則雖有天下之威也天下之權也<lb/>
　　天下之功也抑猶未得其所以服天下之道而徒<lb/>
　　恃夫名位以臨之者也且夫風俗之所繫治化之<lb/>
　　厚薄享國之長短人心之向背是豈可不㽞意而<lb/>
<pb n="KR2f0039_WYG_054-28b"/>
　　詳擇也故臣以為天子之明聖誠能破壊數千百<lb/>
　　年之偏說詖論而無所入於其心雖不逺求唐虞<lb/>
　　三代之名而近亦無取於漢唐之陋則人主之實<lb/>
　　徳見於天下而天下服矣<lb/>
　君徳二　所謂人主之實徳者何也豈不以其容受<lb/>
　　掩覆大度不疑有以深結其臣民之心歟夫猜忌<lb/>
　　不信持法必行隂見天下之過而戾戾焉有疾其<lb/>
　　臣民之心使之脅息自語而不敢肆者則夫容受<lb/>
<pb n="KR2f0039_WYG_054-29a"/>
　　掩覆大度不疑曠然而與天下為一是宜可以服<lb/>
　　天下也雖然天下之治非若是而可致也名位者<lb/>
　　人主之所自有天下不得干也好治之君常恐名<lb/>
　　位之去已是故或出於令或出於法或出於權役<lb/>
　　巧任智斷制刑賞以執天下之命若此者凡以為<lb/>
　　㽞名位之術而不知夫名位者不必㽞而未嘗去<lb/>
　　也未嘗去而㽞之然後天下始有不安之心不安<lb/>
　　而将去也則必反之而後可然則容受掩覆大度<lb/>
<pb n="KR2f0039_WYG_054-29b"/>
　　不疑者是亦㽞名位之術也未有服天下之道也<lb/>
　　古之聖人自知其身有可以服天下之道而因名<lb/>
　　位以行之何者天下之政其大者為祭祀兵刑而<lb/>
　　其小者有期㑹節目之要其逺而萬民而近則羣<lb/>
　　臣侍御僕從之職其物為子女玉帛器用服食之<lb/>
　　事而其所分别好惡者則在於君子小人邪正所<lb/>
　　由之塗也吾之一身足以驗之矣其於事天地尊<lb/>
　　宗廟也真見其肅恭誠一而不敢懈而神祇祖考<lb/>
<pb n="KR2f0039_WYG_054-30a"/>
　　之来格也非貎為之敬而意其不吾享也而況於<lb/>
　　簡慢廢缺而不知畏也其於刑獄殺戮也真見其<lb/>
　　哀矜惻怛而不忍雖不忍而不可赦也非徒減膳<lb/>
　　徹樂以為是虛文故事而已也而況於輕怒暴誅<lb/>
　　喜深而致刻也其於天下之民也真見其可佚而<lb/>
　　不可勞可安而不可動可與而不可奪也非輕租<lb/>
　　捐賦寛釋逋負以為之賜也而況於急征横斂而<lb/>
　　無極也其於羣臣百官也真見其官各有守才各<lb/>
<pb n="KR2f0039_WYG_054-30b"/>
　　有宜畀之以事而不相易也非貴其所賤親其所<lb/>
　　踈而要之以報已也而況於姑使之充位而自用<lb/>
　　也其於聽言受責也真見其過言過行之出有以<lb/>
　　害天下而幸其臣之告己也非内不樂聞而外為<lb/>
　　寛容之意以悦天下也於其言也可從則用之真<lb/>
　　見其朝不能以及夕也不徒聽之而終置之也而<lb/>
　　况於拒諫塞謗而以不受教為能也其於君子小<lb/>
　　人也真見君子之可敬而小人之當逺也誠以惡<lb/>
<pb n="KR2f0039_WYG_054-31a"/>
　　佞䛕而好正救也不徒敬君子以為名而樂小人<lb/>
　　之自便也而況於踈君子而比小人也其於聲色<lb/>
　　㳺畋玩好珠玉也真見其簡靜而無欲屏棄而不<lb/>
　　御也不待於欲之而以理禁之也而況於沉溺堕<lb/>
　　壊於其中而不知反也積之以嵗月真見其悠乆<lb/>
　　也煩之以萬機真見其能無倦也凡此者皆實徳<lb/>
　　也真意實徳充塞於人主之身而施之於天下是<lb/>
　　故其髙厚可以配天地其明察可以並日月順隂<lb/>
<pb n="KR2f0039_WYG_054-31b"/>
　　陽之序遂萬物之性裁成輔相以左右民鼓舞動<lb/>
　　蕩運轉闔闢則令不期而信權不制而尊法不嚴<lb/>
　　而必兵强國富而討除殘暴不順之夷狄何向而<lb/>
　　不濟故人主誠自知其身有可以服天下之道則<lb/>
　　偏説詖論何足以累於其心且夫忽近而務逺虛<lb/>
　　内以事外惡靜而不能動喜强而實弱此人主之<lb/>
　　深患也方其長慮逺想拊髀太息而思功業之盛<lb/>
　　憤夷狄之驕横則欲鋭兵勇将鼓行四出以誅之<lb/>
<pb n="KR2f0039_WYG_054-32a"/>
　　厭風俗之頽堕則欲考核名實數見賞罰以厲之<lb/>
　　財之未豐兵之未練則欲講求遺利肄習行伍以<lb/>
　　精之故夫人主有好治之意如此其急者必自知<lb/>
　　其所以服天下之道則衆務不勞而並舉矣<lb/>
　治勢上　欲治天下而不見其勢天下不可治已昔<lb/>
　　之論治天下者以為三代之時其君各有所尚夏<lb/>
　　之忠商之質周之文數百年而不變其後周之失<lb/>
　　弱秦之失强故忠質文之相代若循環之無窮而<lb/>
<pb n="KR2f0039_WYG_054-32b"/>
　　或者又曰弱之失在於惠也則莫若濟之以威强<lb/>
　　之失在於威也則莫若反之以惠惠止於賞威止<lb/>
　　於刑故賞不至於濫而無所勸刑不至於玩而無<lb/>
　　所懼盖其意以為治天下之勢無出於此矣夫一<lb/>
　　弛一張者弓也而羿之能不與焉虛而敧滿而覆<lb/>
　　者器也而倕之巧不與焉故三代非忠質之尚而<lb/>
　　周秦無强弱之失治天下者姑舍是乎古之人君<lb/>
　　若堯舜禹湯文武漢之髙祖光武唐之太宗此其<lb/>
<pb n="KR2f0039_WYG_054-33a"/>
　　人皆能以一身為天下之勢雖其功徳有厚薄治<lb/>
　　効有淺深而要以為天下之勢在己而不在物夫<lb/>
　　在己而不在物則天下之事惟其所為而莫或制<lb/>
　　其後導水土通山澤作舟車剡兵刃立天地之道<lb/>
　　而列仁義禮樂刑罰慶賞以紀綱天下之民至於<lb/>
　　賔餞日月秩序寒暑而鳥獸草木之𩔖不能逃於<lb/>
　　運化之外此皆上世之所未有而聖人自為之者<lb/>
　　也及其後世天下之勢在物而不在己故其勢之<lb/>
<pb n="KR2f0039_WYG_054-33b"/>
　　至也湯湯然而莫能遏反舉人君威福之柄以佐<lb/>
　　其鋒至其去也坐視而不能止而國家随之以亡<lb/>
　　夫不能以一身為天下之勢而用區區之刑賞以<lb/>
　　就天下之勢而求安其身者臣未見其可也盖天<lb/>
　　下之勢有在於外戚者矣吕霍上官非不可以監<lb/>
　　也而王氏卒以亡漢有在於權臣者矣漢之曹氏<lb/>
　　魏之司馬氏至於江南之齊梁皆親見其篡奪之<lb/>
　　禍習以其天下之與人而不恠而其甚也宦官之<lb/>
<pb n="KR2f0039_WYG_054-34a"/>
　　微匹夫之奮呼士卒之擅命而天下之勢無不在<lb/>
　　焉若夫五胡之亂西晋之傾覆此其患特起於公<lb/>
　　卿子弟里巷書生㳺談聚論沈湎滛佚而已而天<lb/>
　　地為之分裂者數十世嗚呼勢在天下而人君以<lb/>
　　其身求容焉猶豫反側而不能以自定其或在於<lb/>
　　宦官或在於士卒而舉威福之柄以盡寄之者此<lb/>
　　甚可嘆也臣嘗恠唐末五代之衰皆以列校之卑<lb/>
　　易置人主如反掌之易而周世宗一日臨大位北<lb/>
<pb n="KR2f0039_WYG_054-34b"/>
　　威契丹南服李璟法度脩舉文武並用太祖皇帝<lb/>
　　踐阼十年之間不耀兵甲俘取僭偽之君若拾遺<lb/>
　　而天下為一身致太平為子孫萬世之計向之衰<lb/>
　　敗圯缺二百餘年英武之君忠智之臣圖回收取<lb/>
　　不能什一而孱王幼主俯首服從相顧憤發以至<lb/>
　　於流涕痛哭莫敢誰何者一朝翕然皆在把握之<lb/>
　　内何其速也此無他能以其身為天下之勢則天<lb/>
　　下之勢亦環向而從己其必然而無疑者矣且均<lb/>
<pb n="KR2f0039_WYG_054-35a"/>
　　是人也而何以相使均是好惡利欲也而何以相<lb/>
　　治智者豈不能自謀勇者豈不能自衛一人刑而<lb/>
　　天下何必畏一人賞而天下何必慕而刑賞生殺<lb/>
　　豈以吾能為之而足以制天下者雖然鳥髙飛於<lb/>
　　重雲之上魚深㳺於潜淵之下而皆不免有鼎俎<lb/>
　　之憂天下之人所以奔走後先維附聨絡而不敢<lb/>
　　自棄者誠以勢之所在也故夫勢者天下之至神<lb/>
　　也合則治離則亂張則盛弛則衰續則存絶則亡<lb/>
<pb n="KR2f0039_WYG_054-35b"/>
　　臣嘗考之於載籍自有天地以来其合離張弛絶<lb/>
　　續之變凡幾見矣知其勢而以一身為之此治天<lb/>
　　下之大原也<lb/>
　治勢中　臣請言祖宗天下之勢天下之勢其亂也<lb/>
　　有門其亡也有塗夫髙垣厚鐍足以備盜賊於外<lb/>
　　者此衆人之所為無憂也盜賊在内而與我共其<lb/>
　　垣鐍而納外宼者此憂之所不及也天下之亂與<lb/>
　　亡有五而人主之得罪於民不與焉一曰女寵二<lb/>
<pb n="KR2f0039_WYG_054-36a"/>
　　曰宦官三曰外戚四曰權臣五曰姦臣此非特秦<lb/>
　　漢之近事為然也而三代亦莫不然是五者有一<lb/>
　　焉此其天下未遽亂也未遽亡也而天下之垣鐍<lb/>
　　已與我共之矣發以虐政致以嚴刑而播人主之<lb/>
　　失徳於天下然後乗之以水旱動之以甲兵則小<lb/>
　　者亂大者亡是故善治天下者不惟閉是門也又<lb/>
　　使其門陋而不足求不惟塞是塗也又使其塗微<lb/>
　　而不足行太祖太宗削平専國統一方夏真宗仁<lb/>
<pb n="KR2f0039_WYG_054-36b"/>
　　宗祈天永命乂安海宇當是時也其要在使天下<lb/>
　　無女寵無宦官無外戚無權臣無姦臣随其萌蘖<lb/>
　　尋即除治而又蹙狹其門顛錯其塗使其至者蹊<lb/>
　　隧絶滅四顧而問不得其所求俛首而去之宫中<lb/>
　　之裁決大臣之平章近臣之獻納小臣之議論無<lb/>
　　不咸出於此操天下之垣鐍以與天下共守之而<lb/>
　　無所害是故以言其井地牧民稅賦均一則不如<lb/>
　　周羣臣材智赴功遵力則不如漢蓄積富厚國用<lb/>
<pb n="KR2f0039_WYG_054-37a"/>
　　沛然則不如隋拓地沙漠冠帶夷蠻則不如唐然<lb/>
　　而天下之勢周宻而無間附固而無隙不忽治而<lb/>
　　乍亂幾亡而僅存可以傳之後世垂之無極則逺<lb/>
　　過於前代夫學者之言治也其逺而在堯舜則常<lb/>
　　苦於迂闊而不信其近而在漢唐而可信也則又<lb/>
　　以其不能乆安長治而不足稱然則祖宗之天下<lb/>
　　亦可謂盛治而無以加矣而中國之所患者遼人<lb/>
　　也夏人也夏小而悍遼大而驕大而驕者或汎遣<lb/>
<pb n="KR2f0039_WYG_054-37b"/>
　　命使傳道言語以示其嫚侮之意則天下恐然如<lb/>
　　有百萬之師申嚴警備旁及嶺海為之益金幣厚<lb/>
　　書辭水陸之産百物畢致以中其欲小者或狂僭<lb/>
　　自大竊擾邉鄙則大師貴将相次陷没配民為兵<lb/>
　　多至百萬分遣大臣經略中外朝野聚議謀畫屢<lb/>
　　請而卒之天下困弊一方空虛曽不足以奏一戰<lb/>
　　之㨗然而朝廷之上羈縻慰撫不失其歡而天下<lb/>
　　之士相與慷慨憤激𣺌然長慮以為不可以乆也<lb/>
<pb n="KR2f0039_WYG_054-38a"/>
　　故其大言者則欲脩改法度振起弊事使天下富<lb/>
　　强将士用命然後鞭笞而臣服之小言者則欲絶<lb/>
　　賂以鬬之反間以亂之屢出以擾之委西北之地<lb/>
　　使之人自為守以持之而其所謂見逺察微之論<lb/>
　　者則皆以為異日天下之大禍存亡之所由分必<lb/>
　　出於二敵而不可救嗟乎處至足已安之勢而有<lb/>
　　慊然未厭之心深思極智以為國家憂未然之外<lb/>
　　其意誠若此矣而況於二敵之必然歟雖然法始<lb/>
<pb n="KR2f0039_WYG_054-38b"/>
　　變於熈寜成於元豐雖中沮於元祐而卒行於紹<lb/>
　　述之後凡祖宗之舊廢革無餘則其大言者既盡<lb/>
　　行之矣前取蘭㑹後取鄯善招拊族帳以剪西人<lb/>
　　之手足則其小者又略試之矣二敵卒無患也而<lb/>
　　天祚昏虐反足以自亡其國而已尚何足以為天<lb/>
　　下之憂哉則見逺察微之論習於目前而終不之<lb/>
　　驗歟且夫當中國安富契丹抗衡之際天下豈復<lb/>
　　知有女真也哉彼其﨑嶇種落人卒不當一校而<lb/>
<pb n="KR2f0039_WYG_054-39a"/>
　　豈有窺窬二大國之意於數百年之前者乎盖所<lb/>
　　以致靖康之變者昔之五患有其四焉耳由此言<lb/>
　　之天下之勢在内而不在外也故其上莫若使勢<lb/>
　　在己而不在物其次莫若使勢在内而不在外忘<lb/>
　　内憂外以起内亂其為計也末矣<lb/>
　治勢下　臣請言今天下之勢昔者天下無事忘戰<lb/>
　　乆矣女真起東北小國一日棄薦章挾勁騎直越<lb/>
　　燕趙躐齊魯遂至勾吳以觀南海中有大河江流<lb/>
<pb n="KR2f0039_WYG_054-39b"/>
　　孟門太行之險而不能為之限所過城邑無不開<lb/>
　　門迎勞行留自恣莫敢襲逐而奔走之民所在聚<lb/>
　　為羣盜以自相摽抄而已天子方親御征伐之事<lb/>
　　博采謀議而羣臣從官亦皆戎服肄習撃刺之術<lb/>
　　以拒胡又十有餘年而天下始益習兵革有輕死<lb/>
　　犯難敢戰喜敵之氣誠使因而用之暫失之地不<lb/>
　　難得也於是天子厭武亟詔罷兵修立文事於傷<lb/>
　　殘廢缺之時置學官飲鄉射定經界建賔館懐徕<lb/>
<pb n="KR2f0039_WYG_054-40a"/>
　　逺人以文太平既而連嵗屢豐州縣充實西北之<lb/>
　　避地者即其所至著籍為民而淮楚徹亭檄之警<lb/>
　　商賈徃来道路無禁然後天下始復帖息以室家<lb/>
　　妻子為意邈然忘其南北之事父兄門户之耻矣<lb/>
　　夫習危者其動易習安者其變難不然則紹興之<lb/>
　　末戎王以殘虐失衆嘗舉傾國之力聲搖江漢既<lb/>
　　而不戰自斃狼顧北還無復行伍而清鄆亳宋之<lb/>
　　間豪傑響應執殺其吏處處屯結或號三十萬衆<lb/>
<pb n="KR2f0039_WYG_054-40b"/>
　　以請命於王師此豈非其可以按劒抵掌經營河<lb/>
　　洛上以厲莭義下以報讎耻千載之一時者哉然<lb/>
　　而天下之意終以不振竊議轉語惟恐好使之不<lb/>
　　復通則習安難變乃其勢之必然歟臣觀今天下<lb/>
　　之士惟其嗜利無行者乃或叩閽投匭妄論形勢<lb/>
　　更易風雲之陣䟽釋孫吳之言請對便殿條畫邉<lb/>
　　要指心誓日以功名自詭及其寵異逾等尊用過<lb/>
　　望乃始徐托罪咎引身而去其大略如此而忠厚<lb/>
<pb n="KR2f0039_WYG_054-41a"/>
　　難進明見利害之人則皆深念根本之重以為不<lb/>
　　可輙發顧今天下之勢其於長淮以南上下乂安<lb/>
　　法令明具而徳澤所被民心不搖無以異於祖宗<lb/>
　　之勢然其於并兼進取則固已難矣陛下英武神<lb/>
　　斷廓清宇内如其責成将率使各盡力執大義以<lb/>
　　誅强讎則天下可以拱揖而定也而乃使之分治<lb/>
　　刑獄刺舉官吏或脱弁釋楯而為儒臣叅用牧守<lb/>
　　列布内地而士之纎弱無勇者乃反教以弓矢合<lb/>
<pb n="KR2f0039_WYG_054-41b"/>
　　射於庭而其偃蹇於州縣者亦或許之自薦而優<lb/>
　　以右職何哉豈非欲以變今之勢而後用之歟臣<lb/>
　　之不肖盖嘗籌之以為使今之天下自安而忘戰<lb/>
　　則不可使之自危而求戰盡變而能戰又大不可<lb/>
　　也何也盖世有陳設珍器調諧絲竹而飲酒歌舞<lb/>
　　以為樂者而其外且有焚溺之患卒然之憂焉則<lb/>
　　其主人何以待之歟将使其客盡廢其歌舞飲酒<lb/>
　　而褰裳濡足以救之歟則其勢不可以盡能而徒<lb/>
<pb n="KR2f0039_WYG_054-42a"/>
　　傷其樂且其徃救也則其樂必不竟而奴婢之無<lb/>
　　頼者顧從而竊之矣然則亦付之其人而已使其<lb/>
　　外不失為捍患而内無以傷吾樂患去功成而飲<lb/>
　　酒歌舞者不知焉斯天下以為賢且智矣夫何以<lb/>
　　異此强其所未能廢其所已能其要在於天下之<lb/>
　　皆能也皆能而臣竊憂其患之有不可勝諱者矣<lb/>
　　昔者秦人之患在於不能兼六國也是以日夜激<lb/>
　　厲其民使之功賞相長五甲首而肄五家當此之<lb/>
<pb n="KR2f0039_WYG_054-42b"/>
　　時秦人五尺童子皆有疾視山東之意由今計之<lb/>
　　六國未兼天下未一非秦人之所當患而長有其<lb/>
　　秦以及於天下者此秦人之所當講也若夫成王<lb/>
　　之於周太宗之於唐則不然剪商奄平淮夷驅逐<lb/>
　　虎豹犀象未嘗寜息取突厥滅髙昌吐谷渾東西<lb/>
　　征討用兵不廢而其朝廷之内郡國之外制禮作<lb/>
　　樂鳴玉曵組誦其詩讀其書而考其文義之彬彬<lb/>
　　焉是故享成功之利而不受其害然則天下之勢<lb/>
<pb n="KR2f0039_WYG_054-43a"/>
　　固不可使之盡變也<lb/>
　國本上　國本者民歟重民力歟厚民生歟惜民財<lb/>
　　歟本於民而從為國歟昔之言國本者盖若是矣<lb/>
　　臣之所謂本則有異焉臣之所謂本者本其所以<lb/>
　　為國之意而未及於民臣非以民為不足恃也以<lb/>
　　為古之人君非不知愛民而不能愛民者意有所<lb/>
　　失於内則政有所害於外也夫國於天地必有與<lb/>
　　立亦必有與亡孟子曰三代之得天下也以仁其<lb/>
<pb n="KR2f0039_WYG_054-43b"/>
　　失天下也以不仁國之所以廢興存亡者亦然且<lb/>
　　其昔何為而仁今何為而不仁使其後世之所以<lb/>
　　守天下者皆如其始之所以得天下則何為而失<lb/>
　　之嗚呼是豈不可以深思而極論乎夫植木於地<lb/>
　　者其華葉充榮者末也其根據盤亙者本也此衆<lb/>
　　人之所知耳夫根據盤互不徒本也自其封殖培<lb/>
　　養之始必得其所以生之意而後天地之氣能生<lb/>
　　之一日失其意則夫根據盤互者拜然顛蹶焦然<lb/>
<pb n="KR2f0039_WYG_054-44a"/>
　　枯槁而已矣地安能受之哉臣嘗論周人之得天<lb/>
　　下比三代最為長乆此非數也后棄在唐虞之時<lb/>
　　已為稷官傳十四五世而未嘗有失其所以得國<lb/>
　　之意者然後文武受天眷命而天下之諸侯挈商<lb/>
　　而歸周至於成康之後則漸已失之獨一宣王脩<lb/>
　　舊起廢能復求文武之意遂稱中興及其後世東<lb/>
　　遷而惠襄靈景之君甘召單劉之臣所以施於天<lb/>
　　下者悖謬而非先王之意至於益衰而自分為東<lb/>
<pb n="KR2f0039_WYG_054-44b"/>
　　西則其憲章文物莫有識者而塊然獨守其鼎然<lb/>
　　後其祖宗之意盡失而不繼以至於亡然則其所<lb/>
　　以不仁者不能如祖宗之仁而已若夫漢之髙祖<lb/>
　　唐之太宗起於細微單人挺劒特起臂指天下而<lb/>
　　四海之雄無不束手受事相與於草創之中拜伏<lb/>
　　俛仰而為之臣建置宗廟而立其典法以垂後世<lb/>
　　此雖不足以望周人積累之盛然而要其所以得<lb/>
　　之者必有合天之心順民之心而非偶然而自得<lb/>
<pb n="KR2f0039_WYG_054-45a"/>
　　之也故其後世若武帝明皇失其意則亂光武憲<lb/>
　　宗復得其意則興而元成穆敬沈溺宴安莫知其<lb/>
　　祖宗之所以致此者何也徒憑藉而有之則其業<lb/>
　　遂以衰敗而亡故臣以謂繼世而有天下其中才<lb/>
　　者固能守祖宗之意其賢聖者則増益祖宗之意<lb/>
　　其好謀而寡徳者徒以變亂祖宗之意而昏童不<lb/>
　　肖者則又不知祖宗之意故其為興亡治亂皆可<lb/>
　　考而無疑噫有志之君長睨逺覽欲以跨越前代<lb/>
<pb n="KR2f0039_WYG_054-45b"/>
　　而不能深知祖宗所以得天下之意施於今者忘<lb/>
　　其昔謀其新者非其舊動搖侵伐其為國之本而<lb/>
　　使之削薄而不悟此豈非其故臣遺老莫有以告<lb/>
　　之者歟其告而不之信歟春秋之時晉魏舒韓不<lb/>
　　信合諸侯以城成周而宋仲幾不受功指踐土之<lb/>
　　盟以為據當是時韓簡子與其佐士彌牟皆不能<lb/>
　　知也曰晉之從政者新子姑受功歸吾視諸故府<lb/>
　　仲幾不肯曰縱子忘之山川鬼神其忘諸乎彌牟<lb/>
<pb n="KR2f0039_WYG_054-46a"/>
　　反怒其誣已而執辱之嗚呼踐土之盟晉文公之<lb/>
　　所以主諸侯也諸侯猶記其舊而晉之從政大夫<lb/>
　　曽莫識焉則其後世之失覇不亦宜乎恭惟宋有<lb/>
　　天下肇立基本不以智力為治不以兵甲為彊不<lb/>
　　以險要為固功徳茂盛源流深逺聖人繼作因時<lb/>
　　制事微有變更而其為國之大意常増益而不廢<lb/>
　　天下之人受其隂利厚澤不知其所從来況於臣<lb/>
　　之淺陋何足究述謹擇其意之尤大與國家相為<lb/>
<pb n="KR2f0039_WYG_054-46b"/>
　　終始者二事事為一篇具䟽其説以獻竊以天子<lb/>
　　之明聖誠已知之而猶言之則愛君之忠不為煩<lb/>
　　未察而先言之則告君之義不為過而臣之區區<lb/>
　　畢於此矣<lb/>
　國本中　其一曰禮臣臣聞刑法所以待天下之有<lb/>
　　罪雖至親隆貴不得輙私而雖至親隆貴不能無<lb/>
　　罪則刑法不得不用然臣以為人主能使其臣無<lb/>
　　犯君之法不當以刑法御其臣夫人主之所與共<lb/>
<pb n="KR2f0039_WYG_054-47a"/>
　　守其國家者自宰相以下至於一命之士皆必得<lb/>
　　天下之賢材而用之其不能無犯法者不得居也<lb/>
　　當舜之時既放棄共鯀驩兠之徒其所與為臣工<lb/>
　　岳牧者皆忠肅和惠明允篤誠之士故其治化之<lb/>
　　成至於匹夫小民猶無犯法者而況其官師乎其<lb/>
　　後周文武最能得天下之賢材而用之遇以信厚<lb/>
　　而折旋之以禮樂故其詩曰濟濟辟王左右奉璋<lb/>
　　奉璋峩峩髦士攸宜夫聚賢材於朝而分之以百<lb/>
<pb n="KR2f0039_WYG_054-47b"/>
　　官之事被服有雲龍藻火之章駕乗有和鑾旗旄<lb/>
　　之莭以至奉牲幣執豆籩薦告宗廟𩔖祀天神其<lb/>
　　盛若此而桎梧廢放黥劓殺戮之人安得叅於其<lb/>
　　間揚雄有言曰周之士也貴夫士貴而後官貴官<lb/>
　　貴而後國貴國貴而後主尊然則周文武之所以<lb/>
　　貴其士禮其臣者能使之無犯法而未嘗以刑法<lb/>
　　御之者也取不能無犯法之人而材諸位則不免<lb/>
　　於以法御之有以刑法御其臣之心則方其唯諾<lb/>
<pb n="KR2f0039_WYG_054-48a"/>
　　殿上委任尊寵若将有腹心股肱之寄者俄而桎<lb/>
　　梏廢放黥劓殺戮無所寛貸而其臣亦不能自必<lb/>
　　也故輕為姦而多犯法嗚呼此非國家之利也漢<lb/>
　　髙祖嘗裂數千里地使大功臣十數人得南面而<lb/>
　　稱王既而擒滅葅醢至於宗族無有遺𩔖其臣遂<lb/>
　　以禽獸自比故後世子孫習見前事不難於髙爵<lb/>
　　重位以寵秩不肖之人而亦輕於以鈇鉞刀鋸加<lb/>
　　其身唐太宗嘗喜張藴古所上大寳箴以為愛己<lb/>
<pb n="KR2f0039_WYG_054-48b"/>
　　一旦以治獄疑似遽命斬之謂盧祖尚文武忠義<lb/>
　　使督交趾祖尚再三辭行亦誅死於朝堂而不以<lb/>
　　為恠其臣如王珪魏徴號為面折庭爭亦莫有以<lb/>
　　為非者然則當時以刑法御其下而快喜怒於殺<lb/>
　　戮雖髙祖太宗之明不能免也噫以刑法御其下<lb/>
　　將以防姦臣而豈有意於輕殺人也哉自今效之<lb/>
　　其姦臣未必得罪而連頸就戮前後相望者皆善<lb/>
　　人君子也夫不能以禮化姦臣之心而以刑濫忠<lb/>
<pb n="KR2f0039_WYG_054-49a"/>
　　臣之罰國家将何便焉適所以借姦臣而為之資<lb/>
　　耳盖舜文王之意迄周衰而亡歴秦漢隋唐而不<lb/>
　　復興至於藝祖太宗而後盡去前世帝王苛刻猜<lb/>
　　忍之意一以寛大誠信進退禮節遇其臣下受禪<lb/>
　　之始因其故相委任若六年而後罷太宗召拜近<lb/>
　　臣嘗命擇良日曰朕欲其保終吉也盧多遜事發<lb/>
　　當時以為所坐大逆法既具矣以其嘗典國事止<lb/>
　　命竄流盖漢之三公無以善去位者不自殺則受<lb/>
<pb n="KR2f0039_WYG_054-49b"/>
　　誅其輕甚者猶以醜辭䇿之而自真宗仁宗以来<lb/>
　　執政大臣之将去也必使之連䟽自乞若将不得<lb/>
　　已而後從者又為之遷官加賜而付以重地前世<lb/>
　　之臣以諫諍忤㫖而死者皆是也祖宗不惟不怒<lb/>
　　又遷擢之以至於公卿神宗嘗疑其臣之罷惰而<lb/>
　　不任職者當汰而不忍始益宫觀之員廪之以粟<lb/>
　　而不責以事後遂為定法其後章惇弄權嘗欲興<lb/>
　　劉摯之獄以殺黨人而哲宗不從蔡京當國又欲<lb/>
<pb n="KR2f0039_WYG_054-50a"/>
　　殺天下士而徽宗不聽紹興初誤聽宰相誅諫官<lb/>
　　二人尋復自悔下詔責躬以謝天下故雖權臣用<lb/>
　　事二十年間予奪惟意而無殺士大夫之禍夫進<lb/>
　　人以禮退人以義而不以刑法御其臣者無過於<lb/>
　　祖宗之世而不使姦臣妄殺一士者亦無過於祖<lb/>
　　宗之世盖秦漢之風息滅不繼而舜文王之意復<lb/>
　　興天下之臣至有怯懦過當舉手畏法者矣未有<lb/>
　　强復不遜傲法以自便者也若其逆亂反側起於<lb/>
<pb n="KR2f0039_WYG_054-50b"/>
　　父兄子弟之間者盖不復有矣夫不以刑法御臣<lb/>
　　下而與臣下共守法此豈非祖宗為國之本意而<lb/>
　　舜文王之俗然歟<lb/>
　國本下　其二曰恤刑臣惟歴代用刑各有輕重不<lb/>
　　能盡舉然大要其君賢而所任者仁人也則用刑<lb/>
　　常輕其君不賢而所任者非仁人也則用刑常重<lb/>
　　非惟用刑為然也而歴代之議刑者亦莫不然盖<lb/>
　　其人君子也則議刑常輕其人小人也則議刑常<lb/>
<pb n="KR2f0039_WYG_054-51a"/>
　　重故觀其所用可以知其國觀其所議可以知其<lb/>
　　人然而未也盖其君賢君也而用刑不免於過重<lb/>
　　其人君子也而議刑亦不免於過重以為重刑所<lb/>
　　以致治非重刑而天下不可治者是可嘆也天下<lb/>
　　苦秦之刑重而欲輕之乆矣然而随其時之輕重<lb/>
　　而終於不能輕一代之刑夫後世有天下之長者<lb/>
　　莫若漢與唐其能求所以輕刑之意者亦莫若漢<lb/>
　　與唐而卒之能輕一代之刑者莫若吾宋也漢唐<lb/>
<pb n="KR2f0039_WYG_054-51b"/>
　　之時雖號治世猶多造大獄根連株送或數千里<lb/>
　　㑹逮乆者積數嵗而不觧公卿以下重足待命其<lb/>
　　論囚報重一郡之内一日有殺至數百人凡此者<lb/>
　　今天下之所未嘗有也五代暴亂承用重刑盜一<lb/>
　　錢以上輙坐死而茶鹽𣙜酤升合銖兩之犯至無<lb/>
　　生出者犴獄所用尤殘酷無法不啻若桀紂祖宗<lb/>
　　之世或漸輕之或盡除之而參刑具五刑相收連<lb/>
　　坐之刑皆漢唐之所常用者此亦今天下之所未<lb/>
<pb n="KR2f0039_WYG_054-52a"/>
　　嘗見聞也夫以前世用刑之重而民亦無畏刑之<lb/>
　　心滋長其悍虐視性命生死如旦暮或白晝挺刄<lb/>
　　殺人於市或報仇行俠而天下大姓姦豪皆持生<lb/>
　　殺人之權殺人未必死傷人未必刑而弱子幼弟<lb/>
　　有竊息而不敢言者少年亡賴篡人於獄官寺之<lb/>
　　外商旅至不敢行若此今皆民之所無也夫天下<lb/>
　　之俗燕趙强果呉楚輕鬬蜀人多怨至於激其所<lb/>
　　耻動其所憤皆有不畏死之心惟至仁可以柔之<lb/>
<pb n="KR2f0039_WYG_054-52b"/>
　　雖其自棄於盜賊者亦非重法之所能治此今日<lb/>
　　之所以用刑獨輕於前世而民之自愛而畏法亦<lb/>
　　逺過於前世也雖然今世之用刑比漢唐為輕比<lb/>
　　三代則為重而後世之所以制刑者則雖三代不<lb/>
　　能及也夫山澤之産三代雖不以與民而亦未嘗<lb/>
　　禁民以自利均田輕税而民無為生之苦惟其狼<lb/>
　　戾不遜以身犯法者乃得而刑誅之要之今世之<lb/>
　　民自得罪者其實無幾而坐鹽茶𣙜酤及它比巧<lb/>
<pb n="KR2f0039_WYG_054-53a"/>
　　法田役稅賦之不齊以陷於罪者十分之居其六<lb/>
　　七矣故曰比三代之刑為重三代之肉刑也其刑<lb/>
　　雖省而一或行之則其肢體殘壊至於終身亦已<lb/>
　　甚矣文王周公盖相承而不能變而論者則以為<lb/>
　　後世之刑不及上世之肉刑也豈不痛哉嗚呼後<lb/>
　　世之制刑仁於三代今既行之矣今世之用刑重<lb/>
　　於三代顧未能輕也則恤之而已矣然則祖宗之<lb/>
　　恤刑可謂至矣以恤刑之仁行制刑之仁輕於漢<lb/>
<pb n="KR2f0039_WYG_054-53b"/>
　　唐而庶幾於三代深者無公名平者無後患重失<lb/>
　　入之坐厚雪寃之賞是故無智力之治無兵甲之<lb/>
　　强無險要之固徳澤雖未大利於天下而民不攜<lb/>
　　貳天下安寜室家相保未嘗有匹夫横行之變下<lb/>
　　人謀上之姦者能隆禮以御其臣而恤刑以愛其<lb/>
　　民故此二者國家之大本無窮之祚不可變之俗<lb/>
　　也故臣之不肖以為誠使天下之賢君不免有重<lb/>
　　刑之心而天下之君子不免有重議刑之心者其<lb/>
<pb n="KR2f0039_WYG_054-54a"/>
　　禍最大其憂最甚此不可以不極慮而深言也嗚<lb/>
　　呼有自来矣求一切之治而不知天下之情怒一<lb/>
　　人之罪而有并嫉天下之意用一朝之決貽無窮<lb/>
　　之患而不察也豈不過哉夫二百餘年之國本在<lb/>
　　是天下安之也乆矣培之使益堅養之使不傷夫<lb/>
　　誰得而動之不顧而變其安危之端必自是始雖<lb/>
　　賈誼陸贄復生為今日計未有以易此也<lb/>
　民事上　古者民與君為一後世民與君為二古者<lb/>
<pb n="KR2f0039_WYG_054-54b"/>
　　君既養民又教民然後治民而其力常有餘後世<lb/>
　　不養不教專治民而其力猶不足古者民以不足<lb/>
　　病其官後世官以不足病其民凡後世之治無不<lb/>
　　與古異故論古者事逺而不可行因今者冐行而<lb/>
　　不可安嗟乎其孰能任是乎夫太息而言古義於<lb/>
　　今必不能改将安所用徒以為笑於執事者而已<lb/>
　　雖然不可不知也夫善論古者必始於田制徒田<lb/>
　　制而已何足言也古之為民無不出於君者豈直<lb/>
<pb n="KR2f0039_WYG_054-55a"/>
　　授之田而已哉其室廬器用食物百工之須雖非<lb/>
　　必其君交手以付之然既已為之設官置吏以教<lb/>
　　之通其有無補其不足其耕耘斂藏播藝之術必<lb/>
　　使之觀隂陽習四時而山澤之所有皆開示而勸<lb/>
　　求之其牛馬六畜家之所藏必知其數其婚姻祠<lb/>
　　祀疾痛死喪必知其急其官自下士至於三公位<lb/>
　　之登降必因其民之衆寡其意以謂民皆不自能<lb/>
　　也故其治之之詳如此雖然其役民之多用民之<lb/>
<pb n="KR2f0039_WYG_054-55b"/>
　　繁取其稅賦以供上之用度而春秋蜡社以禮㑹<lb/>
　　民鄉射讀法比之於閭胥用之於軍旅役之於府<lb/>
　　史胥徒宫室道路之事凡此有後世之所無者其<lb/>
　　要以為養之者備則其役之不得不多治之者詳<lb/>
　　則其用之不得不煩君民上下皆出於一本而已<lb/>
　　後世養之者不備治之者不詳使民自能而不知<lb/>
　　恤其所以設官置吏貴賤相承皆因民之自能者<lb/>
　　遂從而取之或有天患民病嘗一減租稅内出粟<lb/>
<pb n="KR2f0039_WYG_054-56a"/>
　　以示賑贍之意則以為施大恩徳於天下君臣相<lb/>
　　顧動色稱賀書之史官以為盛美其君民上下判<lb/>
　　然出於二本反若外為之以臨其民者故比閭族<lb/>
　　黨聮㑹考察之法一切盡廢以其不足者病民以<lb/>
　　其不養不教者治民毅然為之而無所愧而民亦<lb/>
　　習於自能而無求於其上而徒以為上之治我也<lb/>
　　故俛然受之而不敢辭其乖戾反忤而治道卒無<lb/>
　　一成之効者不特一世為然也雖然自漢至唐猶<lb/>
<pb n="KR2f0039_WYG_054-56b"/>
　　有授田之制則其君猶有以屬民也猶有受役之<lb/>
　　法則其民猶有以事君也盖至於今授田之制亡<lb/>
　　矣民自以私相賣易而官反為之司契劵而取其<lb/>
　　直而民又有於法不得占田者謂之户絶而沒官<lb/>
　　其出以與民者謂之官自賣田其價與私買等或<lb/>
　　反貴之然而民樂私自買而不樂與官市以為官<lb/>
　　所以取之者衆而無名也是官無以屬民也受役<lb/>
　　之法壊而官以傭錢自募浮浪不事事之人官民<lb/>
<pb n="KR2f0039_WYG_054-57a"/>
　　之急不相知也其有求請而相闗通者既視若敵<lb/>
　　國大抵今世之民分而為三齊民一也軍旅二也<lb/>
　　役人三也而齊民之間又相分異不知其幾是其<lb/>
　　民無以事君也君無以屬民民無以事君然則立<lb/>
　　州縣有官吏相事相使相君相長不異於古者徒<lb/>
　　有君民之勢爾世之俗吏見近忘逺将因今之故<lb/>
　　巧立名字並縁侵取求民無已變生養之仁為漁<lb/>
　　食之政上下相安不以為非嗚呼為古之民獨何<lb/>
<pb n="KR2f0039_WYG_054-57b"/>
　　幸而今使之至此也臣毎見今之吏所謂勸農者<lb/>
　　未嘗不竊嘆也夫官有田而民不知種有地而民<lb/>
　　不知闢故使吏勸之今其有者厚價以賣之無者<lb/>
　　半租以庸之是容有惰㳺者也故有求農而不得<lb/>
　　無得地而不農也官無遺地民無遺力而嵗以二<lb/>
　　月長吏集僚屬至近郊召父老而飲食之為之文<lb/>
　　以告之既告而去之若此者何也若其州縣荒闊<lb/>
　　良田沃土不耕不殖者朝廷當為之立法以来農<lb/>
<pb n="KR2f0039_WYG_054-58a"/>
　　民而使之從事焉耳豈為區區之文告哉為民田<lb/>
　　者無所用勸為官田者徒勸而不從君民二本古<lb/>
　　今異治而曰我無求為唐虞三代噫唐虞三代其<lb/>
　　果不足為矣<lb/>
　民事中　為國之要在於得民民多則田墾而稅增<lb/>
　　役衆而兵强田墾稅增役衆兵强則所為而必從<lb/>
　　所欲而必遂是故昔者戰國相傾莫急於致民商<lb/>
　　鞅所以壊井田開阡陌者誘三晉願耕之民以實<lb/>
<pb n="KR2f0039_WYG_054-58b"/>
　　秦地漢末天下殫殘而三國争利孫權捜取山越<lb/>
　　之衆以為民至於帆海絶徼俘執島居之夷而用<lb/>
　　之諸葛亮行師號為秉義不妄虜獲亦㧞隴上家<lb/>
　　屬以還漢中盖蜀之亡也為户二十四萬呉之亡<lb/>
　　也為户五十餘萬而魏不能百萬而已舉天下之<lb/>
　　大不當全漢數郡之衆然則因民之衆寡為國之<lb/>
　　强弱自古而然矣今天下之州縣直以見入職貢<lb/>
　　者言之除已募而為兵者數百十萬人其去而為<lb/>
<pb n="KR2f0039_WYG_054-59a"/>
　　浮屠老子及為役而未受度者又數十萬人若此<lb/>
　　皆不論也而户口昌熾生齒繁衍幾及全盛之世<lb/>
　　其衆强富大之形宜無敵於天下然而偏聚而不<lb/>
　　均勢屬而不親是故無墾田之利無增稅之入役<lb/>
　　不衆兵不强反有貧弱之實見於外民雖多而不<lb/>
　　知所以用之直聽其自生自死而已而州縣又有<lb/>
　　因其丁中而裁取其絹價者此其意豈以為民不<lb/>
　　當生於王之土地而征之者歟夫前世之致民甚<lb/>
<pb n="KR2f0039_WYG_054-59b"/>
　　難待其衆多而用之有終不得者今也欲有内外<lb/>
　　之事因衆多已成之民率以北向夫孰敢爭者而<lb/>
　　論者曽莫以為意此不知其本之甚者也以臣計<lb/>
　　之有民必使之闢地闢地則增稅故其居則可以<lb/>
　　為役出則可以為兵而今也不然使之窮苦憔悴<lb/>
　　無地以自業其駑鈍不才者且為浮客為傭力其<lb/>
　　懐利强力者則為商賈為竊盜茍得旦暮之食而<lb/>
　　不能為家豐年樂嵗市無貴糶而民常患夫斗升<lb/>
<pb n="KR2f0039_WYG_054-60a"/>
　　之求無所從給大抵得以稅與役自通於官者不<lb/>
　　能三之一有田者不自墾而能墾者非其田此其<lb/>
　　所以雖蕃熾昌衍而其上不得而用之者也嗚呼<lb/>
　　亦其勢之有不得不然者矣夫呉越之地自錢氏<lb/>
　　時獨不被兵又以四十年都邑之盛四方流徙盡<lb/>
　　集於千里之内而衣冠貴人不知其幾族故以十<lb/>
　　五州之衆當今天下之半計其地不足以居其半<lb/>
　　而米粟布帛之直三倍於舊雞豚菜茹樵薪之鬻<lb/>
<pb n="KR2f0039_WYG_054-60b"/>
　　五倍於舊田宅之價十倍於舊其便利上腴爭取<lb/>
　　而不置者數十百倍於舊盖秦制萬户為縣而宋<lb/>
　　齊之間山隂最大而難治然猶不過三萬今兩浙<lb/>
　　之下縣以三萬户率者不數也夫舉天下之民未<lb/>
　　得其所猶不足為意而此一路之生聚近在畿甸<lb/>
　　之間者十年之後将何以救之乎夫迹其民多而<lb/>
　　地不足若此則其窮而無告者其上豈宜有不察<lb/>
　　者乎田無所墾而稅不得增徒相聚博取攘竊以<lb/>
<pb n="KR2f0039_WYG_054-61a"/>
　　為衣食使其俗貪詐淫靡而無信義忠厚之行則<lb/>
　　将盡棄而魚肉之乎噫此不可不慮也漢之末年<lb/>
　　荆楚甚盛不惟民户繁實地著充滿而材智勇力<lb/>
　　之士森然出於其中孫劉資之以爭天下及其更<lb/>
　　唐五代不復振起今皆為下州小縣乃無一士生<lb/>
　　其間者而閩浙之盛自唐而始乃獨為東南之望<lb/>
　　然則亦古所未有也極其盛而将坐待其衰此豈<lb/>
　　智者之為乎且其土地之廣者伏藏狐兔平野而<lb/>
<pb n="KR2f0039_WYG_054-61b"/>
　　居虎狼荒墟林莽數千里無聚落姦人亡命之所<lb/>
　　窟宅其地氣蒸鬰而不遂而其狹者鑿山捍海摘<lb/>
　　抉遺利地之生育有限而民之鋤耨無窮至於動<lb/>
　　傷隂陽侵敗五行使其地力竭而不應天氣尤而<lb/>
　　不屬肩摩袂錯愁居戚處不自聊賴則臣恐二者<lb/>
　　之皆病也夫分閩浙以實荆楚去狹而就廣田益<lb/>
　　墾而稅益增其出可以為兵其居可以為役財不<lb/>
　　理而自富此當今之急務也而論者則又将曰慮<lb/>
<pb n="KR2f0039_WYG_054-62a"/>
　　其因徙而生變夫豈有不變之術而未之思乎抑<lb/>
　　聽其自變者乎<lb/>
　民事下　今之言愛民者臣知其説矣俗吏見近事<lb/>
　　儒者好逺謀故小者欲抑奪兼并之家以寛細民<lb/>
　　而大者則欲復古井田之制使其民悉得其利夫<lb/>
　　抑兼并之術吏之彊敏有必行之於州縣者矣而<lb/>
　　井田之制百年之間士方且相與按圖而畫之轉<lb/>
　　以相授而自嫌其迂未敢有以告於上者雖告亦<lb/>
<pb n="KR2f0039_WYG_054-62b"/>
　　莫之聽也夫二說者其為論雖可通而皆非有益<lb/>
　　於當世為治之道終不在此且不得天下之田盡<lb/>
　　在官則不可以為井而臣以為雖不得天下之田<lb/>
　　盡在官文武周公復出而治天下亦不必為井何<lb/>
　　者其為法𤨏細煩宻非今天下之所能為昔者自<lb/>
　　黄帝至於成周天子所自治者皆是一國之地是<lb/>
　　以尺寸歩畆可歴見於鄉遂之中而置官師役民<lb/>
　　夫正疆界治溝洫終嵗辛苦以井田為事而諸侯<lb/>
<pb n="KR2f0039_WYG_054-63a"/>
　　亦各自治其國百世不移故井田之法可頒於天<lb/>
　　下然江漢以南濰淄以東其不能為者不强使也<lb/>
　　今天下為一國雖有郡縣吏皆緫於上率二三嵗<lb/>
　　一代其間大吏有不能一嵗半嵗而代去者是将<lb/>
　　使誰為之乎就使為之非少假十數嵗不能定也<lb/>
　　此十數嵗之内天下将不暇耕乎井田之制雖先<lb/>
　　廢於商鞅而後諸侯亡封建絶井田雖在亦不能<lb/>
　　獨存矣故井田封建相待而行者也夫畎遂溝洫<lb/>
<pb n="KR2f0039_WYG_054-63b"/>
　　環田而為之間田而䟽之要以為人力備盡望之<lb/>
　　而可觀而得粟之多寡則無異於後世且大陂長<lb/>
　　堰因山為源鍾固流潦視時決之法簡而易周力<lb/>
　　少而用博使後世之治無愧於三代則為田之利<lb/>
　　使民自養於中亦獨何異於古故後世之所以為<lb/>
　　不如三代者罪在於不能使天下無貧民而不在<lb/>
　　乎田之必為井不為井也夫已逺者不追已廢者<lb/>
　　難因今故堰遺陂在百年之外瀦防衆流即之𣺌<lb/>
<pb n="KR2f0039_WYG_054-64a"/>
　　然瀰漫千頃者如其湮淤絶滅尚不可求而況井<lb/>
　　田逺在數千嵗之上今其阡陌連亘墟聚遷改盖<lb/>
　　欲求商鞅之所變且不可得矣孔孟生衰周之時<lb/>
　　井田雖不治而其大約具在故勤勤以經界為意<lb/>
　　歎息先王之良法廢慢於暴君汙吏之手後之儒<lb/>
　　者乃欲以其耳目所不聞不見之遺言顧從而効<lb/>
　　之亦咨嗟嘆惜以為不可廢豈不難乎井田既然<lb/>
　　矣今俗吏欲抑兼并破富人以扶貧弱者意則善<lb/>
<pb n="KR2f0039_WYG_054-64b"/>
　　矣此可随時施之於其所治耳非上之所恃以為<lb/>
　　治也夫州縣獄訟繁多終日之力不能勝大半為<lb/>
　　富人役耳是以吏不勝忿常欲起而誅之縣官不<lb/>
　　幸而失養民之權轉歸於富人其積非一世也小<lb/>
　　民之無田者假田於富人得田而無以為耕借資<lb/>
　　於富人嵗時有急求於富人其甚者庸作奴婢歸<lb/>
　　於富人㳺手末作俳優伎藝傳食於富人而又上<lb/>
　　當官輸雜出無數吏常有非時之責無以應上命<lb/>
<pb n="KR2f0039_WYG_054-65a"/>
　　常取具於富人然則富人者州縣之本上下之賴<lb/>
　　也富人為天子養小民又供上用雖厚取贏以自<lb/>
　　封殖計其勤勞亦略相當矣廼其豪暴過甚兼取<lb/>
　　無已者吏當教戒之不可教戒随事而治之使之<lb/>
　　自改則止矣不宜豫置嫉惡於其心茍欲以立威<lb/>
　　取名也夫人主既未能自養小民而吏先以破壊<lb/>
　　富人為事徒使其客主相怨有不安之心此非善<lb/>
　　為治者也故臣以為儒者復井田之學可罷而俗<lb/>
<pb n="KR2f0039_WYG_054-65b"/>
　　吏抑兼并富人之意可損因時施智觀世立法誠<lb/>
　　使制度定於上十年之後無甚富甚貧之民兼并<lb/>
　　不抑而自已使天下速得生養之利此天子與其<lb/>
　　羣臣當汲汲為之不然古井田終不可行今之制<lb/>
　　度又不復立虛談相眩上下乖忤俗吏以卑為實<lb/>
　　儒者以髙為名天下何從而治哉<lb/>
　理財上　夫理財與聚斂異今之言理財者聚斂而<lb/>
　　已矣非獨今之言理財者也自周衰而其義失以<lb/>
<pb n="KR2f0039_WYG_054-66a"/>
　　為取諸民而供上用故謂之理財而其善者則取<lb/>
　　之巧而民不知上有餘而下不困斯其為理財而<lb/>
　　已矣故君子避理財之名而小人執理財之權夫<lb/>
　　君子不知其義而徒有仁義之意以為理之者必<lb/>
　　取之也是故避弗為小人無仁義之意而有聚斂<lb/>
　　之資雖非有益於己而務以多取為悦是故當之<lb/>
　　而不辭執之而弗置而其上亦以君子為不能也<lb/>
　　故舉天下之大計屬之小人雖明知其負天下之<lb/>
<pb n="KR2f0039_WYG_054-66b"/>
　　不義而莫之卹以為是固當然而不疑也嗚呼使<lb/>
　　君子避理財之名小人執理財之權而上之任用<lb/>
　　亦出於小人而無愧民之受病國之受謗何時而<lb/>
　　已夫聚天下之人則不可以無衣食之具衣食之<lb/>
　　具或此有而彼亡或彼多而此寡或不求則伏而<lb/>
　　不見或無節則散而莫收或消削而浸微或少竭<lb/>
　　而不繼或其源雖在而浚導之無法則其流壅遏<lb/>
　　而不行是故以天下之財與天下共理之者大禹<lb/>
<pb n="KR2f0039_WYG_054-67a"/>
　　周公是也古之人未有不善理財而為聖君賢臣<lb/>
　　者也若是者其上之用度固已沛然滿足而不匱<lb/>
　　矣後世之論則以為小人善理財而聖賢不為利<lb/>
　　也聖賢誠不為利也上下不給而聖賢不知所以<lb/>
　　通之徒曰我不為利也此其所以使小人為之而<lb/>
　　無疑歟熈寜之大臣慕周公之理財為市易之司<lb/>
　　以奪商賈之贏分天下以債而取其什二之息曰<lb/>
　　此周公泉府之法也天下之為君子者又從而爭<lb/>
<pb n="KR2f0039_WYG_054-67b"/>
　　之曰此非周公之法也周公不為利也其人又從<lb/>
　　而解之曰此真周公之法也聖人之意六經之書<lb/>
　　而後世不足以知之以此嗤笑其辨者然而其法<lb/>
　　行而天下終以大弊故今之君子真以為聖賢不<lb/>
　　理財言理財者必小人而後可矣夫泉府之法斂<lb/>
　　市之不售貨之滯於民用者以其賈賣之其賒者<lb/>
　　祭祀喪紀皆有數而以國服為之息若此者真周<lb/>
　　公所為也何者當是時天下號為齊民未有特富<lb/>
<pb n="KR2f0039_WYG_054-68a"/>
　　者也開闔斂散輕重之權一出於上均之田而使<lb/>
　　之耕築之室而使之居衣食之具無不畢與然而<lb/>
　　祭祀喪紀猶有所不足而取於常數之外若是者<lb/>
　　周公不與則誰與之将無以充其用而遂與之也<lb/>
　　則民一切仰上而其費無名故賖而貸之使以日<lb/>
　　數償而以其所服者為息且其市之售貨之滯於<lb/>
　　民用者民不足於此而上不斂之則為不仁然則<lb/>
　　二者之法非周公誰為之盖三代固行之矣今天<lb/>
<pb n="KR2f0039_WYG_054-68b"/>
　　下之民不齊乆矣開闔斂散輕重之權不一出於<lb/>
　　上而富人大賈分而有之不知其幾千百年也而<lb/>
　　遽奪之可乎奪之可也嫉其自利而欲為國利可<lb/>
　　乎嗚呼居今之世周公固不行是法矣夫學周公<lb/>
　　之法於數千嵗之後世異時殊不可行而行之者<lb/>
　　固不足以理財也謂周公不為是法而以聖賢之<lb/>
　　道不出於理財者是足為深知周公乎且使周公<lb/>
　　為之固不以自利雖百取而不害而況其盡與之<lb/>
<pb n="KR2f0039_WYG_054-69a"/>
　　乎然則柰何君子避理財之名茍欲以不言利為<lb/>
　　義坐視小人為之亦以為當然而無恠也徒從其<lb/>
　　後頻蹙而議之厲色而爭之耳然則仁者固如是<lb/>
　　耶今天下之財亦可得而略計矣黄帝堯舜以來<lb/>
　　財之在天下今其不知取者幾也秦漢之後創取<lb/>
　　於民後世日以增益今其棄而不求者幾也天下<lb/>
　　之遺利天下之所不知不得而用之者幾也抑猶<lb/>
　　有上之所未斂者乎抑巳盡斂而不可復加歟然<lb/>
<pb n="KR2f0039_WYG_054-69b"/>
　　則有民而後有君有天下而後有國有君有國而<lb/>
　　後有君與國之用非民之不以與其上也而不足<lb/>
　　者何説今之理財者自理之歟為天下之理歟父<lb/>
　　有十子闔其大門日取其子而不計其後将以富<lb/>
　　其父歟抑愛其子者必使之與其父歟抑孝其親<lb/>
　　者固将盡困其子歟抑其父固共其子之財者歟<lb/>
　　然則今之開闔斂散輕重之權有餘不足之數可<lb/>
　　以一辭而決矣奈何以聚為理財而其上至於使<lb/>
<pb n="KR2f0039_WYG_054-70a"/>
　　小人君子以為不當理財而聽其絶而不繼若是<lb/>
　　者何以為君子哉<lb/>
　理財中　天下以錢為患二十年矣百物皆所以為<lb/>
　　貨而錢并制其權錢有輕重大小又自以相制而<lb/>
　　資其所不及盖三錢並行則相制之術盡矣而猶<lb/>
　　不足至於造楮以權之凡今之所謂錢者反聽命<lb/>
　　於楮楮行而錢益少此今之同患而不能救者也<lb/>
　　夫率意而戲造猥以補一時之缺而遂貽後日之<lb/>
<pb n="KR2f0039_WYG_054-70b"/>
　　憂大都市肆四方所集不復有金錢之用盡以楮<lb/>
　　相貿易擔囊而趨勝一夫之力輙為錢數百萬行<lb/>
　　旅之至於都者皆輕出他貨以售楮天下隂相折<lb/>
　　閱不可勝計故凡今之弊豈惟使錢益少而他貨<lb/>
　　亦并乏矣設法以消天下之利孰甚於此興利之<lb/>
　　臣茍欲必行知摸刻之易而不知其為盡錢之難<lb/>
　　十年之後四方之錢亦藏而不用矣将交執空劵<lb/>
　　皇皇焉而無從得此豈非天下之大憂乎夫見其<lb/>
<pb n="KR2f0039_WYG_054-71a"/>
　　有而因謂之有見其無而因謂之無者此常人之<lb/>
　　識爾所貴於智者推其有無之所自来不反手而<lb/>
　　可以除其患且今之所謂錢乏者豈誠乏耶上無<lb/>
　　以為用邪下無以為市耶是不然也天下之所以<lb/>
　　竭誠而獻者有二議有防錢之禁有羨錢之術夫<lb/>
　　南出於夷北出於敵中又自毁於器用盜鑄者雖<lb/>
　　殽雜而能增之為器者日損之而莫知也此其禁<lb/>
　　患於不宻也是誠可宻也若夫羨錢之術則鼓鑄<lb/>
<pb n="KR2f0039_WYG_054-71b"/>
　　而已矣雖然盡鼓鑄所得何足以羨天下之錢且<lb/>
　　天地之産東南之銅或暫息而未復雖有咸陽孔<lb/>
　　僅之巧何以致之噫不知夫造楮之弊驅天下之<lb/>
　　錢内積於府庫外藏於富室而欲以禁錢鼓鑄益<lb/>
　　之耶且錢之所以上下尊之其權盡重於百物者<lb/>
　　為其能通百物之用也積而不發則無異於一物<lb/>
　　銅性融溢月鑠嵗化此其朘天下之寳亦已多矣<lb/>
　　夫徒知錢之不可以不積而不知其障固而不流<lb/>
<pb n="KR2f0039_WYG_054-72a"/>
　　徒知積之不可以不多而不知其已聚者之不散<lb/>
　　役楮於外以代其勞而天下有坐鎮莫移之錢此<lb/>
　　豈智者之所為哉豈其思慮之有未及哉故臣以<lb/>
　　謂推其有無之所自来不反手而可以除其患者<lb/>
　　也雖然壅天下之錢非上下之所欲也用楮之勢<lb/>
　　至於此也齎行者有千倍之輕兌鬻者有什一之<lb/>
　　獲則楮在而錢亡楮尊而錢賤者固其勢也貴莫<lb/>
　　如珠金賤莫如泥沙至錢而平矣先王之用幣也<lb/>
<pb n="KR2f0039_WYG_054-72b"/>
　　錢居其一而後世之用錢也它幣至於皆廢誠以<lb/>
　　為輕重之適也故夫天下之貨未有可輕於錢者<lb/>
　　也一朝而輕千倍曽不為後日之計者何也此臣<lb/>
　　之所謂弊極而當反者也天下之事本無竒畫為<lb/>
　　竒畫者小人之自便以干其君者也不可聽也雖<lb/>
　　然臣又有疑焉計今日之錢自上而下者有兵之<lb/>
　　料有吏之俸自下而上者州縣倚鹽酒雜貨之入<lb/>
　　而民之賣易以輸送者大抵皆金錢也故雖設虛<lb/>
<pb n="KR2f0039_WYG_054-73a"/>
　　劵以隂納天下之錢而猶未至於盡藏而不用方<lb/>
　　今之事比於前世則錢既已多矣而猶患其少者<lb/>
　　何也古之盛世錢未嘗不貴而物未嘗不賤漢宣<lb/>
　　帝時糓至石五錢所以立常平之法唐太宗新去<lb/>
　　隋亂而至富强米斗十錢以上為率何者治安則<lb/>
　　物蕃物蕃則民不求而皆足是故錢無所用徃者<lb/>
　　東南為稻米之區石之中價財三四百耳嵗常出<lb/>
　　以供京師而資其錢今其中價既十倍之矣不幸<lb/>
<pb n="KR2f0039_WYG_054-73b"/>
　　有水旱不可預計惟極南之交廣與素曠之荆襄<lb/>
　　米斗乃或止百錢為率耳然大要天下百物皆貴<lb/>
　　而錢賤𤓰匏果蓏魚鱉牛彘凡山澤之所産無不<lb/>
　　盡取非其有不足也而何以至此且以漢唐之賦<lb/>
　　禄較之於吾宋其用錢之增為若干以承平之賦<lb/>
　　禄較之於今日其用錢之增又若干東南之賦貢<lb/>
　　較承平之所入者其錢之增又若干昔何為而有<lb/>
　　餘今何為而不足然則今日之患錢多而物少錢<lb/>
<pb n="KR2f0039_WYG_054-74a"/>
　　賤而物貴也明矣天下惟中民之家衣食或不待<lb/>
　　錢而粗具何者其農力之所得者足以取也而天<lb/>
　　下之不為中民者十六是故常割中民以奉之故<lb/>
　　錢貨紛紛於市而物不能多出於地夫持空錢以<lb/>
　　制物猶不可而況於持空劵以制錢乎然則天子<lb/>
　　與大臣當憂其本而已矣<lb/>
　理財下　使天下疑已不可以為天下臨財則疑其<lb/>
　　取見患則疑其避勢相軋權相傾之際則疑其謀<lb/>
<pb n="KR2f0039_WYG_054-74b"/>
　　若此者雖匹夫不能自立於鄉黨天下之人其所<lb/>
　　以力為忠信亷潔之行者未必其心安之以為當<lb/>
　　然盖将以求免乎天下之疑也故雖矯亢過情捨<lb/>
　　利就害而不敢憚焉一節之疑足以傷其終身之<lb/>
　　信此固人情之所甚懼也噫蛇未必噬也而人疑<lb/>
　　其螫虎未必搏也而人疑其暴有麟鳳之徳而後<lb/>
　　見之者無疑心雖然麟與鳳不常出於天下而天<lb/>
　　下亦安得而不疑古之聖人所為大過乎人者理<lb/>
<pb n="KR2f0039_WYG_054-75a"/>
　　天下之財而天下不疑其利擅天下之有而天下<lb/>
　　不疑其貪政令之行天下雖未必能知其意而終<lb/>
　　不疑其害已故聖人之於天下無不可為者以其<lb/>
　　所以信服天下者明也後世之君用民之財未必<lb/>
　　如三代之多役民之力未必如三代之煩常為安<lb/>
　　靜之令數出寛大之言而天下終疑之而不置不<lb/>
　　亦悲夫今國家之患法度未立號令未信財用未<lb/>
　　足欲有所為而不能遂若此者不足為大憂也而<lb/>
<pb n="KR2f0039_WYG_054-75b"/>
　　其憂則在乎未能免天下之疑何者天子仁孝恭<lb/>
　　儉服御簡約宫中之費可悉布於海内而無毫髮<lb/>
　　之私此亦足以明其無所取於天下矣一方水旱<lb/>
　　憂見顔色或特出使人申命長吏通財移粟惟恐<lb/>
　　在後奏䟽蠲除不問緡石来輙報可此亦足以明<lb/>
　　其深自結於天下矣而天下終不能無疑於其間<lb/>
　　某欠某負詔書已釋放矣民猶未信也曰此後豈<lb/>
　　不将復征之也開坐畫一條件無數謂之寛恤至<lb/>
<pb n="KR2f0039_WYG_054-76a"/>
　　深切矣民猶未信也曰此其文書未嘗不具也或<lb/>
　　特建一官或創立一司其事未見也而民已逆疑<lb/>
　　之曰此必将以興某利也下自一縣令而上至掌<lb/>
　　國計之近臣未必皆有取民之意也未必不與民<lb/>
　　也而民又皆疑之曰此其挾國之重以病已也天<lb/>
　　子以大義安天下非為茍且而已矣将用以滅敵<lb/>
　　而復北方也今也不出門閾之近而天下皆以利<lb/>
　　疑之矣是猶可與有為邪夫當天下之皆疑此不<lb/>
<pb n="KR2f0039_WYG_054-76b"/>
　　可以力勝而辨解也宜退而考其原今天下有百<lb/>
　　萬之兵不耕不戰而仰食於官北有强大之敵以<lb/>
　　未復之仇而嵗取吾重賂官吏之數日益而不損<lb/>
　　而貴臣之員多不省事而坐食厚禄夫明示天下<lb/>
　　以無所用財之門而後天下無疑心若是者其無<lb/>
　　所用耶然則雖上不能不自疑其為利也天下獨<lb/>
　　敢不疑其利之耶嗚呼數世之富人食指衆矣用<lb/>
　　財侈矣而田疇不愈於舊使之能慨然一旦自貶<lb/>
<pb n="KR2f0039_WYG_054-77a"/>
　　損而還其初乎是獨何憂雖然盖未有能之者也<lb/>
　　於是賣田疇鬻寳器以充之使不至於大貧竭盡<lb/>
　　索然無聊而不止今天下欲為大貧竭盡索然無<lb/>
　　聊之術耶又豈特上下相疑而已也天下之人私<lb/>
　　相與言者必曰今之官不可為也伯夷之㢘必改<lb/>
　　為跖蹻之横尾生之信必習為狙公之欺而非跖<lb/>
　　蹻非狙公則其事不可以濟然而不敢以其情告<lb/>
　　於上其告於上者姑曰陛下至仁法令明備羣臣<lb/>
<pb n="KR2f0039_WYG_054-77b"/>
　　奉行不謹而因以誅求於其中故朝廷雖惇重信<lb/>
　　而使民不能無疑耳上豈将以為然耶臣敢言其<lb/>
　　情今天下之財用責於户部户部急諸道每道各<lb/>
　　急其州州又自急其縣而縣莫不皆急其民天下<lb/>
　　之交相為急也事勢使然豈其盡樂為桑𢎞羊楊<lb/>
　　可之所為耶使天下之用誠有常數而户部以天<lb/>
　　下之税當之而有餘則户部必不以困諸道每道<lb/>
　　必不以困其州而州若縣獨何以自困其民耶使<lb/>
<pb n="KR2f0039_WYG_054-78a"/>
　　其真桑𢎞羊之流固且不暇而況其不為𢎞羊者<lb/>
　　耶所畏者上每以所不足責其臣使羣臣以不足<lb/>
　　而後見其財然則若是者固教天下之為𢎞羊者<lb/>
　　也昔劉晏當肅代衰亂之際天下多事故謂晏能<lb/>
　　以不足為有餘此出於不幸耳以今較之猶為平<lb/>
　　世而奈何以不足責其臣而謂羣臣以不足而後<lb/>
　　見其財歟豈不為有事者地歟天下方議更為貢<lb/>
　　賦之籍鈎考其㑹而悉書之使一縷以上上無不<lb/>
<pb n="KR2f0039_WYG_054-78b"/>
　　知其所自出而州縣不敢强取於民噫今州縣號<lb/>
　　為難治一縷以上既在籍矣而州縣之用於何取<lb/>
　　之若此者天下愈疑矣<lb/>
　<lb/>
　<lb/>
　<lb/>
　<lb/>
　歴代名臣奏議卷五十四<lb/>
</p>
<p>
</p>
  </div>
</body>
</text>
</TEI>
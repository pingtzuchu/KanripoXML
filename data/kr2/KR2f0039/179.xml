<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百七十九</head> <lb/>
    <p>
<pb n="KR2f0039_WYG_179-1a"/>
欽定四庫全書<lb/>
　歴代名臣奏議卷一百七十九<lb/>
　　　　　　　　　　　明　楊士竒等　撰<lb/>
　　去邪<lb/>
宋哲宗時劉安世論王子韶差除不當䟽曰臣伏聞朝<lb/>
廷以王子韶為太常少卿採之僉言咸謂未允輙據公<lb/>
議上逹天聽按子韶姿性憸佞行已無恥熈寧初士大<lb/>
夫有十鑚之諺目子韶為衙内鑚盖以其造請公卿之<lb/>
<pb n="KR2f0039_WYG_179-1b"/>
門不憚寒暑交結權要子弟巧於自媒如刀錐之銛銳<lb/>
也及吕公著為御史中丞遂薦子韶以備臺官隂持兩<lb/>
端見利忘義是時王安石用事方行青苗之法子韶毎<lb/>
進對之際則迎合上意未嘗有一語敢指政事之失及<lb/>
對公著則復肆誕謾以謂屢嘗奏䟽言新法之非便盖<lb/>
欲上下欺㒺兩獲其利先皇帝聖鍳明哲洞照奸心子<lb/>
韶詐窮情得遂被黜責其後復除荆湖南路轉運判官<lb/>
為言者䟽其前後過犯及不𦵏父母之事因而報罷元<lb/>
<pb n="KR2f0039_WYG_179-2a"/>
祐初擢領劇曹又為御史論其亡狀㝷令外補今少常<lb/>
之任素號清選前日之居此官者或遂遷侍郎或就拜<lb/>
給諫大用之漸多假此途豈容匪人輙爾冐處伏望陛<lb/>
下慎重名噐斥逺佞邪收還子韶誤㤙别擇賢者庻無<lb/>
虚授輿議厭服<lb/>
安世又論王子韶疏曰右臣嘗論奏王子韶除太常少<lb/>
卿不當今已累日未奉指揮臣聞子韶熈寧中甞按錢<lb/>
塘祖無擇事承望王安石風指巧為搆䧟縉紳之間至<lb/>
<pb n="KR2f0039_WYG_179-2b"/>
今不以為直及任御史茍務容恱上䛕人主下欺官長<lb/>
先皇帝察其頗僻黜為上元知縣清議不齒于兹有年<lb/>
中間雖移湖南運判及遷吏部郎中尚為言者所劾皆<lb/>
即報罷今少常之任資望愈重一歴此地遂陞要津豈<lb/>
容匪人可冒優選議者謂子韶頗有文學不忝新命此<lb/>
亦姑息之論非公言也國家設官分職本以待天下之<lb/>
才如子韶者反覆奸邪見於己試人物汚下衆所鄙薄<lb/>
既不能納忠於先朝豈復能盡節於陛下雖區區之記<lb/>
<pb n="KR2f0039_WYG_179-3a"/>
問或有可稱而大義已虧餘何足道今若不究本末妄<lb/>
寘清途臣恐倖門遂開小人道長甚非朝廷之福惟陛<lb/>
下重惜名噐為官擇人檢㑹臣前奏事理特降指揮收<lb/>
還子韶之命别授賢者以慰輿議<lb/>
安世又論王子韶疏曰右臣近已兩具状論奏王子韶<lb/>
除太常少卿不當至今未奉指揮按子韶人品冗末性<lb/>
復憸邪熈寧中為御史之日見利忘義反覆迎合其後<lb/>
呂公著陳㐮質於上前矯詐悉露先帝疾其誕謾乃詔<lb/>
<pb n="KR2f0039_WYG_179-3b"/>
之曰外要黨正之名内懐朋奸之實遂奪言職逺貶江<lb/>
左止此一節已見棄於清議而況交結權勢子弟不恥<lb/>
自媒挟持私怨搆祖無擇之大獄諂事吕嘉問復得提<lb/>
舉折納差遣操行卑汚實鮮倫比昨除湖南運判及遷<lb/>
吏部郎中當時御史猶以為非處子韶之宜劾奏而罷<lb/>
豈兹少常之任反可輕授除目𫝊播甚駭物聽臺諫論<lb/>
列方俟進止子韶畧無忌惮遽已視事其處心積慮不<lb/>
過以謂朝廷若用言者之論則已嘗就職縱使罷去㤙<lb/>
<pb n="KR2f0039_WYG_179-4a"/>
例尚優機巧徼幸一至於此方陛下厲精求治辨别邪<lb/>
正之際尤不可使此軰輙汚清途伏望聖慈特垂省察<lb/>
收還子韶之命以為奸人之戒不勝幸甚<lb/>
安世又論王子韶曰右臣近以三具状論奏王子韶除<lb/>
太常少卿不當至今未覩施行近者風聞三省奏事之<lb/>
際嘗䝉宣諭以辨别君子小人為戒輔弼大臣既被聖<lb/>
訓謂宜夙夜交儆慎簡庶寮而謬引奸慝塵汚清選考<lb/>
之衆論皆謂執政之間與子韶有舊者憐其獨未顯逹<lb/>
<pb n="KR2f0039_WYG_179-4b"/>
是以力為主張臣竊謂大臣不遺故舊之心則善矣至<lb/>
於屈天下之公議而伸一己之私㤙則非所以為朝廷<lb/>
之計也昨者王汾除諫議大夫御史止言其詼諧口吃<lb/>
之𩔖一二小事猶且報罷豈若子韶奸邪反覆見於已<lb/>
試柔屈不恥老而益甚遽躋華貫實辱簮紳況汾以小<lb/>
過而棄捐子韶負大罪而拔擢用捨之道顯非至公伏<lb/>
望聖慈檢會臣三奏事理追還子韶誤㤙别改閒慢差<lb/>
遣庶無虚授以服天下<lb/>
<pb n="KR2f0039_WYG_179-5a"/>
安世又論王子韶疏曰右臣近四具状論列王子韶差<lb/>
除不當比聞已有指揮别與差遣今早伏覩除目授衛<lb/>
尉卿反復思之不得其說須至辨析上煩天聽臣累奏<lb/>
子韶罪状皆天下之所共知未嘗有一語輙渉疑似朝<lb/>
廷使之追改則是不以臣言為妄前日太常之命既非<lb/>
所宜今七寺正卿又在太常少卿之上豈可因人彈劾<lb/>
更得超遷予奪重輕悉皆倒置是非好惡衆且何觀開<lb/>
羣小僥倖之門啟大奸窺伺之隙政事如此臣竊憂之<lb/>
<pb n="KR2f0039_WYG_179-5b"/>
伏望陛下捴覧權綱慎重名噐懲子韶之朋附亟令外<lb/>
補或謂即今苦無顯過則乞依舊以衛尉少卿處之惟<lb/>
斷自宸衷無惑衆口庶㡬公道不至淪廢<lb/>
安世又論王子韶疏曰右臣近嘗再論王子韶本因人<lb/>
言遂罷少卿之任却除衛尉正卿理有未允乞行追寝<lb/>
以厭公議今既累日不䝉指揮臣聞王子韶者以謂官<lb/>
制後来太常少卿最為清選今若不容子韶冐處而七<lb/>
寺卿列乃是觕官捨彼予此别無僥倖臣請有以折之<lb/>
<pb n="KR2f0039_WYG_179-6a"/>
勘㑹太常少卿之美遷者或為侍郎或為給諫前日之<lb/>
李常趙瞻梁燾鮮于侁趙君錫是也七寺卿則不然崔<lb/>
台符楊汲自大理孔宗翰由鴻臚韓宗道自太府不作<lb/>
給諫便拜侍郎安得謂之觕官而少貶於太常也況太<lb/>
常少卿係從五品諸寺正卿乃從四品子韶自到衛尉<lb/>
方及一年才擢少卿又正卿列平日不掛貶議之人尚<lb/>
有驟遷之避以子韶之罪惡顯著而力排公議必欲超<lb/>
擢朝廷政事豈宜如此臣自忝諫列進言多矣然未嘗<lb/>
<pb n="KR2f0039_WYG_179-6b"/>
以決不可行之事要君近名惟是公道陵夷小人寖盛<lb/>
是以不避煩瀆天聽須至再三論辨況陛下厲精求治<lb/>
長育人才去一老奸無損於國惟祈睿㫁早賜施行<lb/>
安世又論路昌衡状曰右臣伏見朝廷以路昌衡為直<lb/>
祕閣權知廣州竊惟南海之地控制蠻獠風俗輕悍易<lb/>
動難安祖宗以来擇帥尤重必有綏懐之悳濟以肅服<lb/>
之威使之統臨乃能鎮靜臣按昌衡人品鄙下資性殘<lb/>
刻昔為安陽知縣以隂事将𤼵而㝷醫昨任陕西監司<lb/>
<pb n="KR2f0039_WYG_179-7a"/>
以舊怨劾吏而無實治余行之獄則著酷烈之名居親<lb/>
母之䘮則有非僻之行清議不齒為日已乆方陛下嗣<lb/>
膺大寳驅逐羣邪昌衡與蹇周輔軰均號酷吏在所廢<lb/>
斥而素為蔡確鷹犬極力主張屢竊要官衆謂幸兔今<lb/>
嶺表之寄事任非輕豈兹小人可稱簡拔臣聞見昌衡<lb/>
罪惡事状甚多姑欲追止誤恩未敢悉塵天聽伏望陛<lb/>
下深詔輔弼别議掄材非惟交廣之人免被虐政又俾<lb/>
曲濫之吏少沮凶威仰冀睿明特賜採納不勝幸甚<lb/>
<pb n="KR2f0039_WYG_179-7b"/>
安世又論路昌衡疏曰右臣近嘗論列路昌衡除知廣<lb/>
州不當初聞尚書省勾收告命縉紳莫不欣恱今日乃<lb/>
知却有指揮命進奏院依例發下三數日内予奪反覆<lb/>
中外疑惑實損國體臣按昌衡天資削刻狡獪誕謾昔<lb/>
熈寧中知相州安陽縣不脩士検醜聲流聞本路監司<lb/>
将行按𤼵昌衡遽乞㝷醫因得幸免然而内疑指使劉<lb/>
龜年暴揚其事後来陕西用兵龜年適在秦州夕陽鎭<lb/>
為監押昌衡乃指名抽差部押糧草欲緣軍興中以危<lb/>
<pb n="KR2f0039_WYG_179-8a"/>
法而泄其私怒是時龜年具此因依訴於趙濟遂留而<lb/>
不遣其事喧騰無不知者臣又聞昌衡執親之䘮寓居<lb/>
南京曽無哀戚之容反為非僻之行有武人劉振孫者<lb/>
候其微服出入倡家遂痛敺之為人所救僅得逃逸及<lb/>
昌衡為陕西轉運副使振孫又知寧州挟其舊怨勇於<lb/>
報復乃用匿名之書移振孫為原州都監且匿名文字<lb/>
於法不當受理而昌衡違法受之振孫事状甚輕曾無<lb/>
免所居官之罪借令當移亦無降等之理昌衡任情刺<lb/>
<pb n="KR2f0039_WYG_179-8b"/>
舉不畏公議一路澄清之寄将何賴焉臣又聞昌衡治<lb/>
余行之獄輙廢録問違經亂法天下以為酷吏然而行<lb/>
之舊游王珪之門昌衡既於案牘之間隠落其事又宻<lb/>
告於王以市私㤙仍與蔡確陰相交結故珪確用事之<lb/>
日寖盜華要陛下即政之初澄汰奸慝昌衡以死黨在<lb/>
朝獨免廢放嵗月未㡬頻易劇任當時士論固已上譏<lb/>
廊廟下責臺諫今海南之地控制百蠻推擇帥才尤宜<lb/>
慎重以昌衡之罪惡如彼而朝廷委付若此臣恐豺狼<lb/>
<pb n="KR2f0039_WYG_179-9a"/>
之性毒烈貪㬥必不能為陛下布宣恵澤鎮安逺民異<lb/>
日生事悔将無及伏望聖慈速降睿旨收還昌衡誤㤙<lb/>
别擇良守以式南國豈勝幸甚<lb/>
安世又論路昌衡疏曰右臣近兩曽具状論列路昌衡<lb/>
除知廣州不當今日雖聞已有指揮易守潭州而貼職<lb/>
誤㤙尚未追改考之公議咸謂未安須至開陳上黷聽<lb/>
覧臣前章所奏昌衡罪惡固已詳悉而情理之尤不堪<lb/>
者莫甚於執親之䘮而為非僻之行昔陳夀居父憂之<lb/>
<pb n="KR2f0039_WYG_179-9b"/>
中使婢和藥當時士論尚且鄙棄豈若昌衡不念顧復<lb/>
之德肆行奸穢之事臣聞父子之道天性也事親孝則<lb/>
忠可移於君今昌衡違犯名教絶滅人理於所厚者其<lb/>
薄如此陛下亦安用之況所貼職名本為南海重寄欲<lb/>
寵其行前命既罷即合追寝兼長沙守臣從来亦無盡<lb/>
帶館職之例使昌衡捨烟瘴之逺得湘潭之便又貼直<lb/>
閣坐制一方天下奸慝何所懲沮惟陛下留神省察速<lb/>
降睿旨追還昌衡新命别與閒慢差遣庶㡬善惡明辨<lb/>
<pb n="KR2f0039_WYG_179-10a"/>
少厲薄俗<lb/>
安世又論路昌衡䟽曰右臣近累具論奏路昌衡前後<lb/>
罪状不堪擢用及已罷廣州當追貼職至今未奉指揮<lb/>
臣之所言得於公議章累十數遷延五月是非可否終<lb/>
無定論内外疑惑實害政體況潭州守臣自来亦無必<lb/>
帶館職之例豈可因緣差誤輕授小人伏望聖慈審察<lb/>
事理明詔執政早令追改使朝廷判别邪正之道信于<lb/>
天下如昌衡軰誠何足惜惟陛下斷之不疑豈勝幸甚<lb/>
<pb n="KR2f0039_WYG_179-10b"/>
安世又併論王子韶路昌衡疏曰右臣近已累状論列<lb/>
王子韶路昌衡差除不當至今未䝉施行議者謂子韶<lb/>
記問該博昌衡吏事強敏其才可用不欲終廢臣竊惑<lb/>
焉朝廷取人固必有道若大節已善或有小疵才難求<lb/>
全理當掄擢傳所謂不以一眚掩大德者是也其或素<lb/>
行邪僻大義已虧雖有小才固無足取此少正卯之行<lb/>
偽而堅言偽而辯學非而博順非而澤所以不能迯孔<lb/>
子之誅也按子韶上㒺先帝下欺長貳為臣不忠清議<lb/>
<pb n="KR2f0039_WYG_179-11a"/>
所棄昌衡執親之䘮曽無哀戚肆行邪穢絶滅天性為<lb/>
子不孝典法所誅豈謂斯人反䝉襃進再三惟慮不得<lb/>
其說臣竊謂朝廷差除固有當否言者議論不無是非<lb/>
既不以子韶為太常少卿又追還昌衡廣州之命則前<lb/>
日所差為不當臣之言為是矣繼而罷少常者更遷衛<lb/>
尉正卿免南海者依舊貼職以為潭帥則臣之議論孰<lb/>
是孰非朝廷差除孰當孰否數日之間反覆如此傳播<lb/>
天下豈不疑惑昔魏太祖有言曰荀令君之進善不進<lb/>
<pb n="KR2f0039_WYG_179-11b"/>
不休荀軍師之去惡不去不止今昌衡子韶可進之善<lb/>
少可去之惡大黜之有厲於薄俗用之無補於聖時何<lb/>
為遂非惮於追改臣聞三軍可以奪帥匹夫不可以奪<lb/>
志臣雖愚陋敢忘素守惟陛下無恤反汗之嫌自遺飬<lb/>
虎之患檢㑹臣累奏事理早賜指揮<lb/>
安世又論王子韶路昌衡疏曰臣近以王子韶路昌衡<lb/>
差除不當前後共十一次論列未䝉施行議者謂君命<lb/>
已行難於反汗臣竊以謂不然國家良法善政天下以<lb/>
<pb n="KR2f0039_WYG_179-12a"/>
為便者大臣當為陛下協力守之不可變也至於進退<lb/>
人物間有差失但不吝於改過猶無害於得人今朝廷<lb/>
政事之可守者徃徃不能固執初議屢有變更以惑亂<lb/>
天下之視聽至於引用奸惡以致人言則反遂非自用<lb/>
不恤公議而徒以不欲反汗為說臣所未喻議者又謂<lb/>
言者好求人之過而執政惟用人之才臣亦以為不然<lb/>
古今用人誠難求備要當錄其大而畧其細則無棄人<lb/>
矣今子韶之為臣不忠昌衡之為子不孝清議之所共<lb/>
<pb n="KR2f0039_WYG_179-12b"/>
疾典法之所不赦雖區區之所記問吏事有足稱者然<lb/>
而可取之善小可棄之惡大用之有害於名教黜之無<lb/>
損於聖朝而大臣謂之用才亦已過矣臣聞近日除吏<lb/>
之際毎患言者彈駮以謂數有追改則恐差除不行臣<lb/>
竊謂朝廷不知其不可而使之則罪在耳目之官茍知<lb/>
其惡而不去則咎将誰執與其用人之後惡臺諫之多<lb/>
言曷若未用之前少加審慎而使人無可言者乎臣非<lb/>
敢以所論未行忿而求勝直欲以天下之公議上逹聖<lb/>
<pb n="KR2f0039_WYG_179-13a"/>
聡庶㡬退斥奸邪奨進良善為國家開衆正之路立太<lb/>
平之基而已惟陛下察臣之志力主公道罷子韶昌衡<lb/>
之命以為天下臣子之戒<lb/>
安世又論王子韶路昌衡疏曰右臣近以王子韶路昌<lb/>
衡差除不當前後共十二次論列未䝉施行臣條奏二<lb/>
人罪惡固已詳悉皆中外之所共知非敢以疑似難明<lb/>
之事而妄加之也朝廷取其小才而遺其大惡茍無私<lb/>
意何以至此臣所以反復論奏不能自屈者特以聖明<lb/>
<pb n="KR2f0039_WYG_179-13b"/>
在上與天下之公論為可恃爾伏望陛下力主正道更<lb/>
加詳察以臣所言子韶昌衡事状下御史臺體量如皆<lb/>
有實非臣厚誣即乞特降睿旨疏其罪惡而顯黜之以<lb/>
戒天下之為臣不忠為子不孝者若有一事稍渉虚妄<lb/>
臣亦不敢苟避㒺上之戮惟祈聖鍳早決是非使枉直<lb/>
不至於兩存奸慝不容於幸進愚臣願望實在於此<lb/>
安世又論王子韶路昌衡疏曰右臣昨以王子韶路昌<lb/>
衡差除不當前後共十三次論列日近雖䝉朝廷以子<lb/>
<pb n="KR2f0039_WYG_179-14a"/>
韶出守滄州而昌衡之命猶未追改臣既任言責實畏<lb/>
公議累煩天聽盖非獲已竊謂二廣之地控制百蠻祖<lb/>
宗以来選委尤重然而嶺南瘴毒人所惮行故凡命帥<lb/>
㤙例特厚或貼以職或進其官悉有舊章可以推考今<lb/>
昌衡為子不孝為吏酷虐附㑹王珪蔡確屢興大獄違<lb/>
經亂法天下怨疾得免廢棄已為厚幸比叨擢用㝷致<lb/>
人言既罷五羊之行猶冒直閣之寵捨烟瘴之逺得湘<lb/>
潭之便使昌衡自為之計不過如此況因弹劾而所授<lb/>
<pb n="KR2f0039_WYG_179-14b"/>
反優於前日輕重倒置何所懲勸臣聞惟名與器不可<lb/>
以假人今館職帥權世謂髙選若容邪黨輙爾濫處臣<lb/>
恐朋邪羣小以苟得相矜而正人端士以同受為耻陛<lb/>
下厲世磨鈍之具遂為虚名此尤不可以不慎也伏望<lb/>
聖慈檢會臣累奏事理追寝昌衡過嶺貼職處之散地<lb/>
非惟使不孝酷虐之𩔖無以覬幸誤㤙亦足示朝廷之<lb/>
好惡風化天下<lb/>
安世為左諫議大夫又論鄧温伯差除不當疏曰臣伏<lb/>
<pb n="KR2f0039_WYG_179-15a"/>
見朝廷除鄧温伯為翰林學士承旨初則中書舍人繳<lb/>
還詞頭繼又給事中兩次封駮臣竊謂至公之朝必無<lb/>
遂非之理遷延累日未敢論列比聞傳報前命復下縉<lb/>
紳相顧莫不失色何者陛下即位以来未嘗沮抑公論<lb/>
今兩省給舍舉職如此盖是僉議以為失當朝廷畧不<lb/>
聽納持之益堅臣再三思之不得其說及觀告詞乃知<lb/>
陛下以攀附之故遂加㤙寵臣獨疑其不然須至辨正<lb/>
前代創業之主經綸草昧乃有豪傑之士用為佐命之<lb/>
<pb n="KR2f0039_WYG_179-15b"/>
臣謂之攀附可也繼體之君或由儲貳或自藩邸春宫<lb/>
王府咸備寮属以其有保傅之㤙調護之効謂之攀附<lb/>
亦可也恭惟陛下初自妙齡未遑出閤誕膺天命遽踐<lb/>
宸極中間温伯雖曽暫掌牋記何嘗得望清光而遂以<lb/>
攀附加之循名考實顯為非據況温伯奸邪反覆天下<lb/>
所知隂假王言内交蔡確此實有罪苟逭典刑更被誤<lb/>
㤙尤駭物聽伏冀陛下審察清議斥逺佞人收還詔除<lb/>
以慰衆望<lb/>
<pb n="KR2f0039_WYG_179-16a"/>
安世又論鄧温伯差除不當䟽曰臣近嘗論奏鄧温伯<lb/>
除翰林學士承旨不當至今未奉指揮臣謹按温伯資<lb/>
禀奸邪貪附權利熈寧中王安石吕惠卿勢均力敵更<lb/>
相傾陥温伯始終反覆出入兩黨巧邪側媚情態萬状<lb/>
元豐間蔡確用事悉心附託召自成都置之翰苑及陛<lb/>
下纂承天極褒賞輔弼温伯草王珪麻制則曰預定議<lb/>
於禁途為確命詞則曰尤嘉定議之功臣聞太皇太后<lb/>
之立孫神宗皇帝之與子上當天意下符人望聖心先<lb/>
<pb n="KR2f0039_WYG_179-16b"/>
定不假外謀考經稽古無一不合確實何力敢貪天功<lb/>
就如奸人之言出於大臣之策亦當先推上相方及次<lb/>
輔而温伯陰受邪說稍絀王珪乃於確制特為溢美重<lb/>
輕顛倒欺惑天下盖小人之深計将徼幸於異日温伯<lb/>
預聞其事故欲以此張本原心定罪宜䝉顯戮茍迯誅<lb/>
竄已出大㤙豈可塵汚玉堂奉承宻旨況中書舍人繳<lb/>
納詞頭給事中再曽封駮成命之下則御史全臺兩省<lb/>
諫官並有論列陛下即位以来用人多矣至於衆論沸<lb/>
<pb n="KR2f0039_WYG_179-17a"/>
騰物情駭動未見如今日之甚者以此卜之則公議所<lb/>
棄不可不去也伏望聖慈察君子小人消長之機為宗<lb/>
廟社稷永逺之慮早出臣奏付外施行不勝惓惓之懇<lb/>
安世又論鄧温伯差除不當䟽曰臣近已兩曽論奏鄧<lb/>
温伯差除不當至今未奉指揮臣聞朝廷之務莫先於<lb/>
用人君子進則治之本也小人用則亂之階也王者深<lb/>
居於九重不能盡知臣下之邪正是以設諫官御史之<lb/>
職俾司耳目之任而採中外之公議是非可否惟衆之<lb/>
<pb n="KR2f0039_WYG_179-17b"/>
從故蔽賢之言不能害君子黨奸之論無以助小人明<lb/>
君無所用心而賢不肖自辨知人則哲其道不過於此<lb/>
今温伯奸邪反覆惟利是視交結蔡確臣節不忠自聞<lb/>
詔除甚駭物聽臺諫論列乞寝成命今已累日未聽兪<lb/>
旨事繋消長不避誅譴伏望陛下以臣累奏付外施行<lb/>
勿以奸人先入之語而廢天下至公之論豈勝幸甚<lb/>
安世又論鄧温伯差除不當疏曰臣前日以職事進對<lb/>
因及治亂安危之大計伏䝉聖慈特賜開納感激抃蹈<lb/>
<pb n="KR2f0039_WYG_179-18a"/>
莫能自勝最後論鄧温伯差除不當陛下諭臣曰卿等<lb/>
須體朝廷之意天下事豈可盡由臺諫亦當出自宸衷<lb/>
臣雖已具義理開陳退而深思猶有未盡輙布悃愊上<lb/>
瀆天聽惟陛下不憚煩而試聽之臣嘗讀國語以謂天<lb/>
子聽政使公卿至於列士獻詩瞽獻典史獻書師箴瞍<lb/>
賦矇誦百工諫庻人傳語近臣盡規親戚補察瞽史教<lb/>
誨耆艾修之而後王斟酌焉是三代之前上則公卿大<lb/>
夫朝夕得以納忠下則百工庶民猶執藝事以諫故忠<lb/>
<pb n="KR2f0039_WYG_179-18b"/>
言嘉謀日聞於上而天下之情無幽不燭無逺不通所<lb/>
為必成所舉必當者諫諍之效也後世之士不務獻納<lb/>
於君而多為自全之謀正論逺猷鮮有入告於是設貟<lb/>
置職而責之以諫矣夫進言者日益少而聽言者不加<lb/>
勤此天下之治所以終愧於先王之盛時也神宗皇帝<lb/>
考古揆今更新官制以朝廷者政事之所自出乃用有<lb/>
唐六典之法置舍人於中書省凡詔令之未安法度之<lb/>
未便皆得抗議庶協厥中萬一差失則設給事中於門<lb/>
<pb n="KR2f0039_WYG_179-19a"/>
下省委之封駮猶恐人之謀慮不能盡善則又命諫官<lb/>
議論御史糾彈上下維持綱紀完宻誠使此地率皆得<lb/>
人交脩職業而朝廷不治者未之有也今天下方制萬<lb/>
里獲覩陛下之清光者億兆之中僅有一二就獲覩之<lb/>
中得接言議者又千萬無一焉自二聖臨御以来羣臣<lb/>
無非次之對上則六七執政下則四五言官而已陛下<lb/>
所與謀議者其寡少如此臣若更以體朝廷為事知公<lb/>
議之不可而不以告於陛下則黎民疾苦萬務闕失邪<lb/>
<pb n="KR2f0039_WYG_179-19b"/>
正之消長中外之情偽何以盡逹於聖聽乎昔唐太宗<lb/>
之朝三日不諫則責侍臣盖高卑之勢既已遼絶上下<lb/>
之情常苦不通虚已招来猶或不至儻示厭薄人誰盡<lb/>
忠書稱堯之悳則曰稽于衆舍己從人語舜之功則曰<lb/>
明四目逹四聡序禹之所以興則曰益賛于禹禹拜昌<lb/>
言述湯之所以王則曰用人惟已改過不吝惟其諫而<lb/>
能聽聽而能改此堯舜禹湯之所以聖也伏望陛下開<lb/>
廣聡明延納忠讜言或逆耳則求諸道語或遜志則知<lb/>
<pb n="KR2f0039_WYG_179-20a"/>
其惡任賢勿貳去邪勿疑使懐奸者無隙可乘履正者<lb/>
樂告以善陛下廣覧兼聽日新聖悳與堯舜禹湯並驅<lb/>
争先不其偉歟臣待罪諫垣曽乏善状惟是盡誠無隠<lb/>
庶㡬報塞大㤙更願陛下察其愛君之心恕其狂妄之<lb/>
罪少賜採擇不勝幸甚<lb/>
安世又論鄧温伯差除不當疏曰臣近以四次論奏鄧<lb/>
温伯差除不當至今未奉指揮臣不敢逺引前古上煩<lb/>
天聡止以祖宗故事更為陛下開陳庻㡬愚忠或䝉採<lb/>
<pb n="KR2f0039_WYG_179-20b"/>
納臣伏觀太祖以和㠓貴家子能業文甚寵待之欲詔<lb/>
入翰林謂近臣曰㠓眸子眊眊然胷中必不正不可以<lb/>
居近侍其命遂寝景徳三年樞宻院議次補禁軍列校<lb/>
王繼英奏曰藩邸給事之人尚在外職者皆聚議騰謗<lb/>
謂臣䝉蔽不言於上致其留滯真宗曰此等皆不自省<lb/>
修苟求僥倖本以因緣際㑹儻加陞擢必須有名方塞<lb/>
輿議先朝時有一散從官李榮在藩日曽預給使後十<lb/>
餘年但𨽻名尚食局嘗隨流軰預選先帝見而詢之乃<lb/>
<pb n="KR2f0039_WYG_179-21a"/>
知榮也止遷隊長嵗餘漸擢為小校盖國家爵位不可<lb/>
輕授也臣毎讀至此輙廢書歎息何者祖宗不吝爵位<lb/>
惟以待天下之賢茍非其人未嘗輕假名器豈特畏下<lb/>
之議已盖将貽謀於後世也且藩邸之吏預有執事之<lb/>
勤雖軍校之微猶不欲無名與之況玉堂禁近萬萬於<lb/>
此者乎祖宗之朝尤重學士毎欲命人必審其才噐之<lb/>
邪正盖将求賢以自輔非専取其文藝而已如和㠓者<lb/>
固未見過惡之迹但觀其眸子疑非端士遂不復用則<lb/>
<pb n="KR2f0039_WYG_179-21b"/>
選掄之意豈欲以小人在側邪今温伯奸邪反覆皆有<lb/>
顯状出入安石惠卿之黨盜取榮寵晚附蔡確輕用王<lb/>
言貪天之功徼幸異日非特和㠓之比也但以暫掌牋<lb/>
記遂竊攀附之名俾長禁林奉承宻旨又非小校之𩔖<lb/>
也臣竊謂太祖雖愛和㠓之才恐非正人乃輙寝翰苑<lb/>
之命陛下知温伯之奸慝而寘於論思之地太宗真宗<lb/>
於合推㤙人猶不輕授陛下未嘗出閤温伯本非宫寮<lb/>
今乃無名假寵如此臣竊為陛下惜之陛下亦當為祖<lb/>
<pb n="KR2f0039_WYG_179-22a"/>
宗惜之也況詞頭初下中書舍人已嘗繳納成命既降<lb/>
給事中再具封還朝廷皆不聽從然後御史全臺兩省<lb/>
諫官相繼論列茍粗合於公議豈至於此紛紜伏望陛<lb/>
下上體三聖之心下為萬世之法因温伯之辭免收還<lb/>
新命使小人之道不能寖長以為朝廷異時之患天下<lb/>
幸甚<lb/>
安世又論鄧温伯差除不當疏曰臣向者累具論列鄧<lb/>
温伯差除不當乞行追寝未奉指揮間臣以疾在告不<lb/>
<pb n="KR2f0039_WYG_179-22b"/>
復再進章疏日近竊聞温伯將受新命臣雖伏枕危殆<lb/>
日夕憂懣何者陛下即位以来振起正道登用賢俊天<lb/>
下之情翕然歌頌今温伯之奸邪反覆中外所知攘奪<lb/>
太皇太后社稷之功以歸蔡確此戴天履地者之所共<lb/>
疾况臣誤被㤙擢列職諫省豈敢容縱奸慝以為朝廷<lb/>
異日之患乎自唐以来為翰林學士承旨鮮有不登宰<lb/>
輔日近蘇頌是也今温伯既至此地異日豈敢保其不<lb/>
至執政邪臣大病之餘三次勞復自度疾勢恐不得再<lb/>
<pb n="KR2f0039_WYG_179-23a"/>
望清光若奸人不去朝廷臣雖死目不瞑矣臣不能自<lb/>
書謹口授臣男具錄上進惟陛下哀而聽之<lb/>
　貼黄臣聞温伯差除本不出聖意止由大防留身薦<lb/>
　　引故有是命然大防之意非特欲成就温伯以自<lb/>
　　結於羣奸而已盖昨来都司擬定任永夀酬賞不<lb/>
　　當臺諫官屢有弹劾大防切齒惡之無以泄其忿<lb/>
　　怒是以明知温伯之罪公然提拔意謂言者必須<lb/>
　　力争則欲假此為名以逐臣等皆是宰相之陰謀<lb/>
<pb n="KR2f0039_WYG_179-23b"/>
　　願陛下聖明深賜省察又若謂温伯曾掌牋記欲<lb/>
　　示㤙禮即乞朝廷優與職名處之藩鎮則陛下所<lb/>
　　以待温伯者不為不厚而小人寖長之勢可消惟<lb/>
　　乞出聖斷早賜施行<lb/>
安世又論章惇强買朱迎等田産事状曰右臣近以章<lb/>
惇用賤價買百姓抵當田産致朱迎等經戸部陳訴㝷<lb/>
具論列乞行按劾比蒙朝廷下江淮發運司考驗虚實<lb/>
竊聞本司所委體量官止於崑山縣取索公案㸔詳遂<lb/>
<pb n="KR2f0039_WYG_179-24a"/>
具回奏以謂買田之事雖有實状而於條法别無違礙<lb/>
臣竊謂奸吏附會權勢暴虐良民必不肯於案牘之間<lb/>
明著逼脅之迹徃徃假託公道捃摭它故使無辜之民<lb/>
不勝刑禁然後命狡獪之吏取責情願出賣之状則是<lb/>
外無違法之形而内有奪民之實也今若信其文具而<lb/>
不原其本意則逺民屈抑終無所伸須至辨明以破其<lb/>
妄檢准編敕節文侍從官待制以上不得廣置産業與<lb/>
民爭利臣前章所言者止據朱迎等四戸爾訪聞𤼵運<lb/>
<pb n="KR2f0039_WYG_179-24b"/>
司體量到乃有二十一戸是舉蘓州之内官賣田産皆<lb/>
惇所有也自来州縣估計抵當物業止約一半之直盖<lb/>
官司防異日失陷之弊不敢盡用本價今惇利其甚賤<lb/>
公違條制劫持州縣侵害細民争利之罪孰大於此臣<lb/>
又檢准律文祖父母父母在而子孫别籍異財者徒三<lb/>
年若祖父母父母命别籍者徒二年子孫不坐臣謂惇<lb/>
用其子承事郎援之名投状承買使惇初不預聞則援<lb/>
宜得罪将惇自為之則咎将誰執況朱迎等状内陳其<lb/>
<pb n="KR2f0039_WYG_179-25a"/>
矯妄之事條目甚多此四人者粗有裹粮故不逺數千<lb/>
里求直於省部其餘貧病之徒不能自給斂手去業遂<lb/>
至流亡陛下可不念之乎臣聞西漢軹有儒生侍使者<lb/>
坐客譽郭解生曰觧專以奸犯公法何謂賢觧客殺此<lb/>
生吏以責觧觧實不知殺者殺者亦竟莫知為誰吏奏<lb/>
觧無辜御史大夫公孫𢎞議曰觧布衣為任侠行權以<lb/>
睚眦殺人解不知此辠甚於觧知殺之當大逆無道遂<lb/>
族觧臣竊謂惇嘗為執政非特郭觧匹夫之比也州縣<lb/>
<pb n="KR2f0039_WYG_179-25b"/>
畏惇之勢迫逐平民使之失職而惇不顧國法並以賤<lb/>
價易其田宅又非郭觧之不知也今若以奸吏舞文粗<lb/>
能應法害民之實略而不問恐非春秋誅意不誅事之<lb/>
義伏望陛下詳閱朱迎等四状事理特降指揮劾本縣<lb/>
官吏挟情不公之状按惇矯詐亂政之罪明正典刑以<lb/>
戒天下其蘓州及本路監司不受朱迎等辭訴亦乞並<lb/>
行黜責所貴權豪知畏逺民安堵<lb/>
安世又論曰右臣伏見去年十二月内蘓州崑山縣人<lb/>
<pb n="KR2f0039_WYG_179-26a"/>
戸朱迎等經戸部論訴章惇強以賤價買百姓抵當産<lb/>
業遂具論列乞正其罪自後蒙朝廷委𤼵運司考驗虚<lb/>
實今年正月間本司體量奏到事状雖依違滅裂不盡<lb/>
本情然其大槩己見朱迎等所訴不至誣罔如惇用其<lb/>
子承事郎援之名投状承買官賣田産共二十一戸皆<lb/>
有按據最為要切臣以謂章援不告其父私成交易則<lb/>
當得别籍異財之罪若惇假託名目則自有降等之法<lb/>
兼諸育状内亦指定下状之日援方在京就試則惇之<lb/>
<pb n="KR2f0039_WYG_179-26b"/>
矯詐又甚明白遂以合用敕律奏聞必謂便可議罪今<lb/>
已累月未䝉施行上下畏惇一至於此按惇閒居里閈<lb/>
不與政事而氣燄凶暴官司嚴惮寧屈陛下之法不敢<lb/>
逆惇之意使惇有權得行其志則天下之弊将如何哉<lb/>
今體量到事迹既皆有實無可疑緩而故為留滯臣恐<lb/>
有與惇隂為地者更相搜摘細故㑹問徃復則明堂赦<lb/>
㤙必遂原免然則大奸何幸而平民何不幸也伏望聖<lb/>
慈詳此事理明敕三省早令結斷其州縣監司不受朱<lb/>
<pb n="KR2f0039_WYG_179-27a"/>
迎等訴状亦乞特行降黜所貴亂政跋扈之臣屈法阿<lb/>
私之吏知有典刑易為制御逺民屈抑有所伸雪<lb/>
安世又論曰右臣伏自去年十二月後来累曽劾奏章<lb/>
惇劫持州縣不顧國法強以賤價買百姓抵當物業遂<lb/>
致朱迎等四人不逺數千里赴愬省部後来䝉朝廷下<lb/>
𤼵運司體量已有實状而遷延半載未䝉施行臣前月<lb/>
二十二日延和殿再具奏列伏蒙宣諭便令結斷又今<lb/>
踰月未覩指揮臣竊以惇氣燄凶悖陵暴寡弱詐以男<lb/>
<pb n="KR2f0039_WYG_179-27b"/>
名廣置田産公然别籍殊無忌惮罪状顯著曾非隠伏<lb/>
而尚書省曲為留滯以幸赦宥甚非所以稱陛下仁愛<lb/>
元元之意伏望特降睿旨早正典刑庻㡬亂政跋扈之<lb/>
臣不至幸免逺民屈抑有所伸雪<lb/>
安世又與諫議大夫梁燾左司諫吴安詩同論章惇疏<lb/>
曰右臣等伏見章惇在蘓州日强以賤價買朱迎等抵<lb/>
當田産自去年十一月後来右正言臣安世累曽論列<lb/>
䝉朝廷下江淮𤼵運司體量皆有實状日近竊見敕斷<lb/>
<pb n="KR2f0039_WYG_179-28a"/>
罰銅十斤臣等按惇嘗備執政固宜奉法循理尊君愛<lb/>
民而氣燄凶暴劫持州縣貪利無厭使人失職原其不<lb/>
畏國法之意盖有陵蔑朝廷之心而所責太輕未厭公<lb/>
議況惇與蔡確黄履邢恕素相交結自謂社稷之臣天<lb/>
下之人指為四凶若不因其自致人言遂正典刑異日<lb/>
却欲竄逐深恐無名伏望聖慈特賜詳察明降指揮候<lb/>
惇服闋特行廢置所貴奸豪屏息永絶後患<lb/>
安世又同論章惇疏曰右臣等昨以劾奏章惇强用賤<lb/>
<pb n="KR2f0039_WYG_179-28b"/>
價奪民之産朝廷體量得實止斷贖銅十斤罰不當罪<lb/>
㝷具論列今已踰月未䝉施行臣等按惇用其子承事<lb/>
郎援之名承買朱迎等田産而下状之日惇父尚在檢<lb/>
准名例律疏謂祖父母父母在子孫無自專之道而有<lb/>
異財别籍情無至孝之心名義以之俱淪情節於兹並<lb/>
棄稽之典禮罪惡難容二事既不相須違者並當十惡<lb/>
推原法意正為惇設為子事父而用意如此不孝孰大<lb/>
焉至於悖慢帷幄之前殊無人臣之禮交結蔡確造播<lb/>
<pb n="KR2f0039_WYG_179-29a"/>
奸言貪天之功徼幸異日為臣事君而處心如此不忠<lb/>
莫甚焉臣等按惇之罪寔人倫之所共棄王法之所必<lb/>
誅投之四荒始能塞責贖金輕典衆謂失刑伏望聖慈<lb/>
深賜省察依日近邢恕例不候服闋預降責命所貴邪<lb/>
正明辨奸慝知畏<lb/>
安世又同論章惇䟽曰右臣等近已累具論奏章惇罪<lb/>
名未正欲乞别議竄黜至今未䝉施行臣等伏見監司<lb/>
郡守以下不受朱迎訴状並行責降令丞違法授給田<lb/>
<pb n="KR2f0039_WYG_179-29b"/>
産亦已衝替檢准編敕莭文衝替比徒一年臣等竊謂<lb/>
原心定罪故有重輕據事約法亦分首從今干繋官吏<lb/>
皆因惇而致罪而反䖏徒坐惇係首惡之人乃止贖銅<lb/>
十斤事理顛錯亦已太甚況下状之日惇父尚在而别<lb/>
籍異財事状著明考按律文罪入十惡愚民冒犯猶有<lb/>
常刑惇為大臣天下所望而虧損名教絶滅義理止從<lb/>
薄罰何以示懲臣等竊謂聖人制法惟務至公若行於<lb/>
匹夫而廢於公卿伸於庶民而屈於貴近此乃姑息之<lb/>
<pb n="KR2f0039_WYG_179-30a"/>
弊政非清朝之所宜行也按惇父在而别籍合徒三年<lb/>
既犯十惡即議請減贖一切不用未委前日所斷援引<lb/>
是何律令伏望陛下深賜省察出臣等此章詰問執政<lb/>
如律文别有衝改臣等妄言即乞明行㒺上之戮若大<lb/>
臣别無異説即乞出臣等章疏以正惇罪仍依近降聖<lb/>
旨不用赦原但能稍正典刑庶㡬不屈清議惟冀出於<lb/>
宸斷早賜指揮<lb/>
安世又同論章惇䟽曰臣等向者數曽論奏章惇罪名<lb/>
<pb n="KR2f0039_WYG_179-30b"/>
未正今已累月未䝉施行臣等按惇於元祐三年二月<lb/>
十四日用其子援之名承買諸育抵當田産至五月十<lb/>
六日方丁父憂即是投状之日惇父見在推考事實别<lb/>
籍甚明據律定刑罪入十惡則議請減贖一切不用雖<lb/>
經赦宥無得原者庻人之愚或有抵冒朝廷行法未始<lb/>
少私惇位大臣為民所望而絶滅義理貪利無親止令<lb/>
贖金是亂典憲臣等竊謂君子犯義小人犯刑古之聖<lb/>
賢以為深戒若謂惇為君子耶今則犯義矣以惇為小<lb/>
<pb n="KR2f0039_WYG_179-31a"/>
人耶今又犯刑矣二者均不能迯聖人之誅則朝廷何<lb/>
憚於惇而廢祖宗之法伏望陛下出臣等此章送刑部<lb/>
定奪若律文曽經衝改引用不當即乞正臣等妄言之<lb/>
責如勘㑹惇投状月日係丁憂之前委是父在别籍異<lb/>
財即乞依律斷罪所貴法令畫一天下信服<lb/>
安世又論章惇䟽曰右臣伏自去年十二月後来十次<lb/>
論奏章惇買田不法等事雖䝉朝廷莭次施行而惇之<lb/>
罪名今猶未正遷延周嵗竟至經㤙公論難安須煩天<lb/>
<pb n="KR2f0039_WYG_179-31b"/>
聽臣聞議者以謂從来大臣不欲與衆庶交易故託子<lb/>
弟以立文契臣以為不然祖宗之制惟戒從官以上不<lb/>
得廣營産業與民争利苟非殖貨太甚則是法所不禁<lb/>
若身為大臣欲避好利之名而使子弟侵刻下民乃是<lb/>
陽為應法而隂縱貪鄙欺君犯義無大於此借如或者<lb/>
之說須無父兄方可别立名目今惇父尚在而下状之<lb/>
日乃用其子上虧孝敬下失義方庻人之愚猶不至此<lb/>
大臣之體固若是乎議者又謂惇已不帶職及有旨候<lb/>
<pb n="KR2f0039_WYG_179-32a"/>
服闋日與宫觀差遣足以示懲不必深責臣亦以為不<lb/>
然惇之不得職名自是朝廷以其無禮於兩宫黜之外<lb/>
補故不用執政善去之例後来惇以便親為請遂得提<lb/>
舉洞霄宫方陛下聖政日新奸邪屏息如惇等軰自知<lb/>
罪惡貫盈必求退縮将来終制方且自陳而乃以宫觀<lb/>
授之正是中惇之意恐不足以當今来所犯之典刑也<lb/>
臣伏見兩浙監司及蘇州崑山縣官吏以畏惇之威奉<lb/>
法不謹朝廷體量得實並已斷遣輕者贖金重者衝替<lb/>
<pb n="KR2f0039_WYG_179-32b"/>
檢准編敕節文衝替比徒一年臣竊謂原心定罪固有<lb/>
鉅細據事約法亦分首從今有司依阿廢職誠不可恕<lb/>
然皆因惇以致罪而反處徒坐又元降聖旨不許原赦<lb/>
即是干繋官吏獲譴反重於惇矣惇以前執政之勢劫<lb/>
持州縣殘害平民貪利無親不畏國法既係首惡之人<lb/>
乃止罰銅十斤即是惇所得之罪反輕於干繋官吏矣<lb/>
倒置如此公議謂何臣聞自責罰本路監司後来至今<lb/>
訟者不已盖惇平日恃權暴横人不敢校既知朝廷特<lb/>
<pb n="KR2f0039_WYG_179-33a"/>
為伸理是以競来赴愬為民之害如此之極何可貸也<lb/>
伏望聖慈以臣劾奏著之責辭或令降官或俾分務但<lb/>
能不失有罪足以稍正國體惟冀出於宸斷早賜指揮<lb/>
安世為寳文閣待制樞宻都承旨又應詔言事曰臣伏<lb/>
自去嵗疾病得請崇福曽未數月復䝉召用雖聖㤙博<lb/>
大不遺小才而臣樸拙愚暗未有以報塞萬一坐耗厚<lb/>
祿日負憂愧至於當今之要務朝廷之闕政毎有聞見<lb/>
屢欲論列而既去言路不敢出位伏覩今年四月七日<lb/>
<pb n="KR2f0039_WYG_179-33b"/>
尚書省劄子勘㑹近臣自許言事三省同奉聖旨令御<lb/>
史臺行下臣忝備從官親承詔命事繋國體義當盡規<lb/>
願陛下留神而聽之臣聞朝廷除吕惠卿中散大夫光<lb/>
禄卿分司南京物議沸騰輿情震駭伏惟陛下初踐宸<lb/>
極務從人欲以惠卿蔡確之徒殘民蠧國辜負任使為<lb/>
四海所疾是以相繼貶逐屏之逺方雖匹夫匹婦之愚<lb/>
莫不曉然知二聖之心本為天下生靈驅除患害非有<lb/>
好惡之私也謂宜永投荒裔終身不齒而惠卿自移宣<lb/>
<pb n="KR2f0039_WYG_179-34a"/>
城方踰再嵗考之常法猶未當叙不識何名遽復卿列<lb/>
議者謂蔡確之母見在京師干訴朝廷願還其子大臣<lb/>
未敢直從其請故以惠卿嘗試兩宫若惠卿之命遂行<lb/>
則將藉以及確確既復用則章惇之𩔖如蝟毛而起為<lb/>
天下國家計者其得安乎臣伏觀國朝會要第二百三<lb/>
十七卷太宗皇帝雍熈二年五月二十四日中書門下<lb/>
言有甞任職官遣謫在外者昨經赦宥望令歸闕責其<lb/>
後効帝不許謂宰相曰朝廷致理當任賢良君子小人<lb/>
<pb n="KR2f0039_WYG_179-34b"/>
宜在明辨大抵人君宜先自正其身亦如治家家長不<lb/>
正家亦亂矣故聽䜛邪之言則骨肉至親坐成離間豈<lb/>
能致肥家睦族之道歟大小雖殊其致一也今海島瓊<lb/>
崖逺處甚有竄謫之人郊禋以来豈不在念盖此等為<lb/>
行巇嶮若小得志則復結朋黨恣其毁譽如害羣之馬<lb/>
豈宜輕議哉臣竊謂祖宗仁悳均被動植及其制馭小<lb/>
人則一切斷之以義惟陛下善繼善述不愆不忘保守<lb/>
初政堅如金石萬機之暇屢省先訓異日或有大臣尚<lb/>
<pb n="KR2f0039_WYG_179-35a"/>
持姑息之論巧為道地假借大奸伏望陛下以太宗之<lb/>
至言靣折其妄使中外羣小不能窺伺朝廷之間隙揺<lb/>
動正道天下幸甚<lb/>
御史中丞劉摯彈四凶䟽曰臣竊伏以陛下臨御以来<lb/>
運動政㡬以時弛張述成先帝制治立法之意使光昭<lb/>
于天下利興害除四方鼔舞至於清明朝廷分别邪正<lb/>
斥逺奸佞鋤去彊梗皆妙慮神斷優㳺閒暇不出於喜<lb/>
怒不見於言色而天下之善惡已辨是非已正矣何其<lb/>
<pb n="KR2f0039_WYG_179-35b"/>
盛歟然於此時臣竊怪天地之和氣尚或未應忠臣義<lb/>
士之論尚或未平此其故何也臣甞究之葢天下之元<lb/>
惡猶有稽誅天下之大奸猶有漏網而國法猶有未正<lb/>
此中外所以猶未厭也國之失政莫大於使奸惡幸而<lb/>
免今論其大者則前日之四三宦官是也臣待罪風憲<lb/>
雖知觸權幸言出而患入然臣有言責貪報㤙遇則何<lb/>
䘏乎身之危哉謹為陛下言之王中正元豐四年将王<lb/>
師二十萬由河東入界計其隨軍齎運役兵民夫通數<lb/>
<pb n="KR2f0039_WYG_179-36a"/>
十百萬衆矣中正徘徊於境上殆半月而後出翺翔乎<lb/>
疆外頓沙漠而不進公違詔書不赴興靈㑹師之約天<lb/>
寒大雪士卒饑凍坐使物故十之七八古之将帥固有<lb/>
無功而還者然猶當保完師旅歸報於國今精兵勁騎<lb/>
一無所施自取狼狽死亡殆盡按之軍法宜即顯誅中<lb/>
正畧不自劾請罪而先帝以天地之量無所譴訶又遣<lb/>
使賜予問勞然後中正徐徐求閒局厚俸自佚而去此<lb/>
國法未正者一也李憲之於熈河貪功生事一出欺㒺<lb/>
<pb n="KR2f0039_WYG_179-36b"/>
朝廷之威福柄令持於其手官吏之廢置用舍出於其<lb/>
口監司帥守而下事憲也如父兄而憲之頥指氣役之<lb/>
也如奴𨽻縣官財用聽其取與内之府庫金帛轉輸萬<lb/>
里外之生靈膏血漁斂百端傾之於憲如委諸壑出沒<lb/>
吞吐神鬼莫見而一切不㑹於有司興靈之役憲首違<lb/>
戒約避㑹師之期乃頓兵以城蘭州遺患今日及永洛<lb/>
之圍憲又逗留不急赴援使數十萬衆肝腦塗地罪盈<lb/>
惡貫不失於總兵一路此國法不正者二也宋用臣奮<lb/>
<pb n="KR2f0039_WYG_179-37a"/>
其私智以事誅求𣙜奪小民衣食之路瑣細毫末無所<lb/>
不為使盛朝之政㡬甚於弊唐除陌間架搨地之事傷<lb/>
汙國體不䘏怨讟其出入将命㨗若風火務以巧中取<lb/>
恱事無不諧動畫宻旨故擅作威福侵淩官司冒昧貨<lb/>
財更無案籍都城為之憔悴啇旅所以不行瘡痍蠧害<lb/>
至今棼然而莫能理然亦不失享祿於善地此國法不<lb/>
正者三也石得一領皇城司夫皇城司之有探邏也本<lb/>
欲知軍事之機宻與夫人奸惡之隠匿者而得一以殘<lb/>
<pb n="KR2f0039_WYG_179-37b"/>
刻之資為羅織之事縱遣伺察者所在棊布張穽而設<lb/>
網家至而戸到以無為有以虚為實上之朝士大夫下<lb/>
之富家小人飛語朝上而暮入於狴犴矣有司無古人<lb/>
持平守正之心以謂是詔獄也成之則有功反之則有<lb/>
罪故淩辱箠訊惨毒備至無所求而不得無所問而不<lb/>
承被其隂害不可勝數於是上下之人其情惴惴朝夕<lb/>
不敢自保而相顧以目者殆十年皆得一發之今不失<lb/>
厚俸安坐此國法不正者四也是四人者權勢鋒㷔震<lb/>
<pb n="KR2f0039_WYG_179-38a"/>
灼中外毒流於民怨歸於國宰相執政知而不以告于<lb/>
上諫官御史懼而不敢論其非幸而出於聖人在上之<lb/>
時以先帝神武英氣鎮壓其奸不然其為祻患豈不若<lb/>
漢唐之宦官哉以堯之聖不免四凶之在朝至舜起而<lb/>
後誅投之孔子為魯司寇七日而誅少正夘先帝未及<lb/>
肆其誅於市朝而以遺陛下陛下所宜以舜之事自任<lb/>
今閱嵗時尚未聞以典刑詔有司臣未諭也伏乞聖慈<lb/>
以臣章付外議正四罪暴之天下而竄殛之以明國憲<lb/>
<pb n="KR2f0039_WYG_179-38b"/>
以服天下謹具弹劾以聞<lb/>
摯又劾太原擅興䟽曰右臣竊以國家之患莫大於發<lb/>
政行令而人敢違人臣之罪莫大於邀功㒺上而為國<lb/>
生事記曰不從令者死於律擅興千人者誅盖自古失<lb/>
御臣之道使其淩上召亂而後患有不勝言者多必繇<lb/>
此然則法令不可不嚴而人主不可不察也臣伏覩去<lb/>
年三月六日陛下登極赦書莭文應緣邊州郡仰長吏<lb/>
廵檢使臣鈐轄兵士及邊上人戸不得侵擾外界靜守<lb/>
<pb n="KR2f0039_WYG_179-39a"/>
疆埸勿令搔擾命令既下邊境之上風塵頓息蕃夷之<lb/>
情感服内靣當此之時知太原府吕惠卿輙於四月中<lb/>
旬被受赦勅之後連遣部将折克行訾虎相次以數萬<lb/>
人入西界討蕩所得首級皆是淺邉老弱虚夸以為功<lb/>
而官軍人騎死傷甚衆未㡬西人復仇以五月犯塞疆<lb/>
臣戰沒士卒陷亡臣以謂勞師動衆奏功不實以至搆<lb/>
怨邊隅猶皆未足論也而其公違詔勅擅出師旅實無<lb/>
人臣之禮則其罪不可以不治臣謹按惠卿遭遇㬥起<lb/>
<pb n="KR2f0039_WYG_179-39b"/>
初不以道幸嘗備位執政不深惟大義報國乃欲造非<lb/>
常之功圖再進用且邉陲本自無事又陛下新即位銜<lb/>
恤慎始豈遑用武故上循祖宗以来踐阼故事加惠邉<lb/>
鄙禁相侵擾丁寧戒諭所以休息軍民慰安夷夏詔號<lb/>
宣布明若日月可謂至㤙盛悳人情孰不欣戴而惠卿<lb/>
以前兩府居帥守之任所宜與國家同休戚将順聖意<lb/>
以鎮方靣乃敢用貪功幸進之志為此亂階夫違棄制<lb/>
詔虧臣子之道其罪一也當陛下諒隂之中謀動干戈<lb/>
<pb n="KR2f0039_WYG_179-40a"/>
其罪二也受神宗遺詔未逾月而忘哀疚之情覬幸功<lb/>
賞為大不忠其罪三也致新天子命令失信於四夷其<lb/>
罪四也開邊隅之隙至今警備未得安靖其罪五也夫<lb/>
惠卿天下知其為奸人也方命擅兵天下之大惡臣恐<lb/>
防微杜漸朝廷不當涵飬而不慮也昔漢之王恢欲徼<lb/>
一時之幸於匈奴故建馬邑之役孝武許之是恢奉詔<lb/>
以從事也然終以謀出於恢故下恢吏不赦使自殺馮<lb/>
奉世使外域以便宜撃莎車立功萬里終以擅命不侯<lb/>
<pb n="KR2f0039_WYG_179-40b"/>
盖古之御人慎兵法義如此若惠卿則非如恢之請命<lb/>
也又非如奉世之止於擅命也被新詔後勅禁約甚明<lb/>
而廢格不頋是叛命者也方陛下嗣政之始以威福信<lb/>
義懐寧天下之時而第一命令為強悍之臣叛違而不<lb/>
從若朝廷無所誅詰上下不敢誰何臣知陛下異日有<lb/>
大政號将不足以令天下而信四夷奸臣之逆命心輕<lb/>
國憲者将接迹而動矣臣位中執法職在糾治奸慝伏<lb/>
請以臣章付外議正惠卿罪状考古之義依律處分以<lb/>
<pb n="KR2f0039_WYG_179-41a"/>
伸大公之法為奸雄之戒謹具彈劾以聞<lb/>
摯再劾蔡確䟽曰臣聞周書君陳曰爾有嘉謀嘉猷則<lb/>
入告爾后于内爾乃順之于外曰斯謀斯猷惟我后之<lb/>
悳此言人臣之義有善則稱其君雖謀出於已亦必曰<lb/>
吾君之徳者上下相成忠厚之至也伏見宰臣蔡確辭<lb/>
位求退其所上表無引咎之意有論功之言自陛下臨<lb/>
御以来美政盛事民所歌頌者確皆鋪列條叙以為已<lb/>
功中外傳之靡不怪笑夫收拔耆舊之臣置諸左右乃<lb/>
<pb n="KR2f0039_WYG_179-41b"/>
陛下至明獨見以天下公望用之而確乃以為已之所<lb/>
引罷去有司漁利剥下苛細之法而絀逐汚吏乃陛下<lb/>
仁心惠德以蘓疲民而確又以為已之所請至於申戒<lb/>
邊埸不使生事分遣使者求民疾苦修法令以完先朝<lb/>
之政包同異以行大公之道此中外皆知出於陛下聖<lb/>
謀睿慮實新政之甚善者而確乃一切認之掠為已事<lb/>
貪天之功欺示天下其意謂此數者陛下不能知之因<lb/>
已請而知之陛下不能行之因已請而行之其於輕慢<lb/>
<pb n="KR2f0039_WYG_179-42a"/>
君父欺罔臣庶違道干譽至於如此凡確之所引數事<lb/>
者確果曽有所建請乎盖不可知也確在言路為執政<lb/>
前後乆矣不言之於先朝而言之於今日此何意也果<lb/>
有建請固大臣職爾如君陳之歸美於上可也而叙于<lb/>
求退之表又何意也夫不言之于先帝此不忠之罪也<lb/>
言之于今日此取容之計也叙之於表謂我有功則是<lb/>
陽為求去實欲陛下疑以為功而留之因欲求免於公<lb/>
議此持上罔下之謀也古之人有言於上退則削其藁<lb/>
<pb n="KR2f0039_WYG_179-42b"/>
不欲使人知善之出於己所以推逺權焰避掠美干名<lb/>
之譏不知此則何足以為大臣乎確無禮不恭朋邪懐<lb/>
貳無㢘恥之莭昧進退之義又自去冬大旱至今確為<lb/>
上相身任其責其罪惡之著無補朝廷今既逼於公論<lb/>
不得已而求去正當痛自咎責踧踖傴僂為懇切必退<lb/>
之詞乃大臣去就之體今確誇功揚已露行行不平之<lb/>
氣為臣如此不謂之大奸大邪則可乎伏望以確表并<lb/>
臣此章付之三省議確之惡重行竄逐以正典憲使天<lb/>
<pb n="KR2f0039_WYG_179-43a"/>
下為人臣者知事上之道<lb/>
摯又論蔡確十罪䟽曰右臣近具状乞罷宰臣蔡確至<lb/>
今未蒙施行緣臣備員御史以觸邪指佞為職今宰臣<lb/>
奸險有犯公議臣若失職誰敢言者伏見祖宗以来所<lb/>
用相臣考慎選擇必取天下有德有望之人故内則廟<lb/>
社安外則夷夏畏下則衆庶伏其功名事業照于天下<lb/>
至今稱之未嘗有法獄之吏聚歛之人詭譎之才陰賊<lb/>
之行天下所嫉而使在相位如確者也臣所以不避再<lb/>
<pb n="KR2f0039_WYG_179-43b"/>
三干冒天聽確之當去其罪非一公違陛下勅命不赴<lb/>
神宗𤼵引内宿為大不恭其當去一也山陵使囘明有<lb/>
歴代及國朝故事而畧不引罷廢禮貪位其當去者二<lb/>
也皇帝陛下之立乃天人之所助而太皇太后之德也<lb/>
確輙自稱定筞貪天之功其當去者三也在中書二年<lb/>
不将差除與三省合奏及身遷門下隂使言者申請招<lb/>
權營私其當去者四也其弟犯法蹇周輔承勘两次皆<lb/>
滅裂平治其事故今日周輔父子有罪言路累有弹奏<lb/>
<pb n="KR2f0039_WYG_179-44a"/>
而確力主之不罷其任屈公法報私㤙其當去者五也<lb/>
執政臣寮已經覃㤙遷轉無故又進一官妄引嘉祐治<lb/>
平不可用之故事欺謾聖聽不顧㢘恥其當去者六也<lb/>
與章惇死黨相結一柔一剛一合一離欲以銷磨同列<lb/>
牽制善政中外皆知其術其當去者七也自去年十月<lb/>
至今並無雨雪驕陽肆虐天下大旱民情惶惶實由確<lb/>
奸邪所召況位居上相正任其責其當去者八也確在<lb/>
熈寧元豐間鍛錬寃獄排逐善良引薦奸偽變更祖宗<lb/>
<pb n="KR2f0039_WYG_179-44b"/>
政令以誅求民財確在言路在司農在執政首尾身任<lb/>
其事見法令未便何嘗聞有一言論列裨補惟是阿䛕<lb/>
護持以謀進用及至今日自見其非乃稍稍語於人曰<lb/>
在當時豈敢言也此確之意欲於今日固其名位故反<lb/>
将歸曲先帝是可謂大不忠矣朝廷以髙爵重禄尊飬<lb/>
輔臣欲何用哉豈有可言而不言也假如言之而不聽<lb/>
當以死繼之假如畏懼而不敢言則當辭事而去乃臣<lb/>
子之常分也當時詭隨及時移事改方為自全之計而<lb/>
<pb n="KR2f0039_WYG_179-45a"/>
賣過歸咎是可謂大不忠矣事先帝不忠則安肯盡忠<lb/>
於陛下也哉此其罪惡尤大其當去者九也近者奉使<lb/>
山陵囘隨行属官故事自皆推㤙而確乃特薦髙遵恵<lb/>
張璡韓宗文乞從優㤙上欲以恱聖意旁欲以餌同列<lb/>
賴陛下至聖至公照其狡計而議遂不行中外聞之莫<lb/>
不欣快陛下觀此用心則確之邪正不難知也此一事<lb/>
尤喧物論而罪尤大者其當去者十也確之罪惡如此<lb/>
羣議沸騰臣愚區區之言畧已自竭而聖度包容一切<lb/>
<pb n="KR2f0039_WYG_179-45b"/>
不以為意在聖慈不失㤙於確則可也其如朝廷之輕<lb/>
重天下之安危生民之祻福人情之去就在確之罷不<lb/>
罷爾則所繋豈不大也今忠臣義士當盛明之時人人<lb/>
皆願自効而確猶在位誰敢明目張膽盡心於朝廷哉<lb/>
正人不得立則陛下之善政不得行天下之敝法不得<lb/>
改今大旱累月燥風慘日自冬入春宿麥已槁疾疫将<lb/>
作内外之情驚惶不安皆由大奸在朝廷天示譴告伏<lb/>
望聖慈深察事勢以天下為念早發聖斷罷確職任使<lb/>
<pb n="KR2f0039_WYG_179-46a"/>
之外補以答天變以召和氣以慰公議以新改元之政<lb/>
天下幸甚<lb/>
摯又劾河北漕臣論河事反覆䟽曰臣竊以天下至廣<lb/>
非朝廷眎聽之所能及故分建監司以寄耳目凡一方<lb/>
利害休戚唯監司之言是聽也使監司皆忠慎不欺則<lb/>
其言可信一有誕謾輕易邀功徇私之論則朝廷将受<lb/>
其罔而下将有受其祻者矣伏見河北轉運司昨者妄<lb/>
建河議欲為迎陽故道之役以奪大吴新河之勢乞許<lb/>
<pb n="KR2f0039_WYG_179-46b"/>
一靣經畫謂如此則新河下流數十州縣盡免水患叙<lb/>
述果敢其言藹如也及聞朝廷遣使按視而本司遽復<lb/>
變而為孫村之説欲便施工今春了畢既而使者到部<lb/>
情見理得於是李南公范子竒翻然又盡以前所議為<lb/>
非其畧曰故道隄岸盡已坼去靈平埽岸深占河身上<lb/>
下扼束必為大患又曰迎陽下瞰京師孫村水勢不順<lb/>
兩處迴河事莭委實不便臣按南公等正月十八日状<lb/>
稱今来躬親相視乃是前此累作奏請之時都未嘗親<lb/>
<pb n="KR2f0039_WYG_179-47a"/>
至河上而遽以非常之利害不貲之勞費輙爾上聞欲<lb/>
以僥倖有成設使萬一朝廷以監司之言為可信而過<lb/>
聽其計豈不誤大事歟夫臣子之分建䇿進説茍其志<lb/>
在陳獻利便則後遂有當否固無足深咎者然如南公<lb/>
等身任職司其言為朝廷所信今日河事又在所部咫<lb/>
尺之近固宜考見底裏然後為言而乃慣習欺㒺妄圗<lb/>
功利及見朝廷選遣近臣知其必究事實自以前議莽<lb/>
鹵恐得罪咎故不待使者同行閱視之畢本司已自奏<lb/>
<pb n="KR2f0039_WYG_179-47b"/>
陳公然反覆輕侮君父轉大議是非如反掌視一方安<lb/>
危如兒戲夫事上之道唯恭與誠故書馬不足古人猶<lb/>
憂其譴死上書不實勅律明坐以大罪南公等前之言<lb/>
乃出於輕𤼵妄作非恭慎也後之奏乃欲以奸計求免<lb/>
非忠實也不有顯絀何以申明典憲少戒欺謾反覆奸<lb/>
偽之人伏望指揮正南公等罪状特賜竄謫庻協羣議<lb/>
謹具弹劾以聞<lb/>
摯又劾章惇䟽曰右臣竊以傳曰有德進則朝廷尊又<lb/>
<pb n="KR2f0039_WYG_179-48a"/>
曰仁者宜在髙位不仁而在髙位是播其惡於衆也伏<lb/>
見知樞宻院事章惇資性佻薄素無行檢廟堂議政無<lb/>
大臣之體專以驕强輕肆作俳謔之語以<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>侮同列誇<lb/>
示左右其語播于都下散及四逺傳以為笑比来聖旨<lb/>
増損政令之未完善者惇則必出異意沮持其事方宋<lb/>
用臣驕横不法惇在政府而與之厚善納其所遺酒醪<lb/>
雖更赦宥臣以謂大臣不㢘犯大義之責不當如小臣<lb/>
論赦令前後也謹按惇夤緣遭遇幸得備位近輔不深<lb/>
<pb n="KR2f0039_WYG_179-48b"/>
惟朝廷高爵厚禄稍自矜重以道義圗報而淩轢諧戲<lb/>
不可謂德閉善害政不可謂仁而交非其人又從而以<lb/>
貨取之可謂無㢘隅矣可謂播其惡於衆矣方且揚揚<lb/>
髙步人皆指而議之殆非所以尊朝廷厲羣下也伏請<lb/>
聖斷罷惇政事以見公論<lb/>
摯又劾黄隠䟽曰臣伏以國之教化出于學校學之廢<lb/>
興盖繇師長故聖人既建庠序必立之官茍非博通經<lb/>
術而有悳行者則不能使學士誠服而心悅之祖宗以<lb/>
<pb n="KR2f0039_WYG_179-49a"/>
来莫不慎其選任而仁宗慶歴中最號得人如胡瑗孫<lb/>
復石介實為之首育材之效後世有考焉神宗崇儒重<lb/>
道大建學制訓𤼵經典以幸多士㤙施甚厚今在學學<lb/>
者衆多與古争盛而師儒之位豈可以非其人伏見國<lb/>
子司業黄隠學不足以教人行不足以服衆於學之政<lb/>
令唯考校課試遷補職掌最繋奨勸不可不公而隠違<lb/>
法徇私事皆有状以致大喧物論多於生員試卷之末<lb/>
立詞説出牓以示衆變棄義理疑惑學者陰附權要奨<lb/>
<pb n="KR2f0039_WYG_179-49b"/>
進浮薄故使學衆不伏怨情詾詾至有騰為嘲謗之詞<lb/>
者議者謂近時學官之肆為私枉無若隠之甚者按隠<lb/>
本無術業使在此官非其所長恐不足以表率士𩔖奉<lb/>
宣教法無以稱陛下首善造士之意伏請罷隠職任除<lb/>
一外官以安學者<lb/>
　故相王安石經訓經旨視諸家義説得先儒之意亦<lb/>
　　多故先帝以其書立之於學以啓廸多士而安石<lb/>
　　晚年溺於字説釋典是以近制禁學者毋習此二<lb/>
<pb n="KR2f0039_WYG_179-50a"/>
　　者而已至其所頒經義盖與先儒之説並行而兼<lb/>
　　存未嘗禁也隠猥見安石政事多已更改輙爾妄<lb/>
　　意迎合𫝊會欲盡廢安石之學毎見生員試卷引<lb/>
　　用隠輙排斥其説此學者所以疑惑而怨之深也<lb/>
　　夫安石相業雖有間然至於經術學誼有天下公<lb/>
　　論在豈隠之所能知也朝廷既立其書又禁學者<lb/>
　　之習此何理哉伏望速賜罷隠以允清議以一風<lb/>
　　俗<lb/>
<pb n="KR2f0039_WYG_179-50b"/>
右司諫王覿奏乞責降蔡確疏曰臣等伏見軍噐少監<lb/>
蔡碩盜用官錢乞取貨賂計贓共及萬緡論法當坐極<lb/>
典碩前宰相確之親弟也初碩奏以錢二十萬緡計置<lb/>
軍噐物料仍乞從本監舉官分領其事乃是碩之措意<lb/>
本欲與其私黨共為奸利事下工部勘當工部乞吏部<lb/>
選官確方執國政不用工部之議而徇碩之本謀欺㒺<lb/>
聖聡頒降朝旨特依本監所請舉官碩乃得引用竇長<lb/>
裕劉仲昕付之官錢同為侵盜遂至贓汚狼籍夫宰相<lb/>
<pb n="KR2f0039_WYG_179-51a"/>
者正身齊家以表儀百官進善退惡以佐佑天子者也<lb/>
確不能防閑其弟使不犯法已是罪人而況廢省部之<lb/>
申陳假朝廷之號令使碩得自引私黨濟其奸謀此而<lb/>
恕之孰不可忍確今以觀文殿大學士守輔郡有玷名<lb/>
噐伏望聖慈特行貶黜以慰公議<lb/>
　貼黄臣等本欲候朝廷斷蔡碩之後論確罪状今竊<lb/>
　　聞蔡碩案已具多日確不從工部之議而使碩得<lb/>
　　引用私黨以成其奸見於奏牘事理已明則確之<lb/>
<pb n="KR2f0039_WYG_179-51b"/>
　　罪状不待斷碩之後而可見也伏望聖慈詳酌早<lb/>
　　賜施行<lb/>
覿又風聞朝廷欲下詔書以安邪黨乞行寝罷疏曰臣<lb/>
風聞外議謂朝廷以近者放黜一二大奸十數巨蠧恐<lb/>
人情之不安将降詔書以安之又将戒言事官凡臣寮<lb/>
舊惡不得復言臣固未詳虚實誠出於此恐四方有識<lb/>
之士輕議朝廷也夫人君之聖得如虞舜則無以過矣<lb/>
然舜之御羣臣乃在於黜陟幽明而天下咸服當是時<lb/>
<pb n="KR2f0039_WYG_179-52a"/>
不聞人情不安而亦不聞有詔書以安其黨𩔖也人臣<lb/>
之賢得如孔子則亦無以過矣然孔子之為魯司冦攝<lb/>
行相事七日誅少正夘而魯國治當是時不聞人情不<lb/>
安而亦不聞有命令以悦其朋黨也葢人君之所以御<lb/>
下者黜陟二柄而已陟一善而天下之為善者勸黜一<lb/>
惡而天下之為惡者懼則是黜陟之效也豈以其為惡<lb/>
者懼而朝廷亦為之懼哉惟至於誅叛臣伐叛國而以<lb/>
其脅從者多汙俗既衆則必下惟新之詔施曠蕩之㤙<lb/>
<pb n="KR2f0039_WYG_179-52b"/>
而一洗之茍不至於此則何疑而降詔乎伏自陛下臨<lb/>
政以来開廣言路黜幽陟明公議莫不以為宜人情莫<lb/>
不以為恱所逐一二大奸十數巨蠧其門人故吏皆與<lb/>
其人比肩事主者誰肯甘心以黨與自名不過中心愧<lb/>
懼而不敢襲故態以為惡而已是乃朝廷黜陟之效見<lb/>
於此矣遽然下詔臣切駭之若臣寮之舊惡使言事者<lb/>
皆不得言尤非臣之所諭也且惡有顯晦罪有輕重若<lb/>
陛下聖意必欲安邪黨之心則凡人之曖昧之惡詿誤<lb/>
<pb n="KR2f0039_WYG_179-53a"/>
之罪言事者及之則寝而不報可也如惡之昔晦者由<lb/>
衆言而既明罪之甚大者因進用而已著置於君側則<lb/>
欺君委以事權則敗事彼言事者方且遵奉詔旨黙而<lb/>
不言則果朝廷之福乎居言責而稍知職分者尚可以<lb/>
安其職乎臣伏望陛下斷自聖心如大臣之論果有以<lb/>
詔書為請使熟議焉可止也或詔書已成願陛下留中<lb/>
而勿出乃天下之幸也干冒睿聽臣無任戰汗之至<lb/>
　貼黄言事臣寮言人之不善小則結怨於終身大則<lb/>
<pb n="KR2f0039_WYG_179-53b"/>
　　為仇於累世豈所欲哉但以既居其職不敢上負<lb/>
　　朝廷以廢職事如果有詔書杜言者之口則以不<lb/>
　　得言責為恥者漸當引去緘黙不言者充位而已<lb/>
　　則臣恐陛下之憂不在邪黨之不安而在邪黨之<lb/>
　　日熾也臣竊為朝廷惜之惟聖慈詳酌<lb/>
覿又論執政張璪䟽曰臣伏覩今月八日詔書蕩滌隠<lb/>
疵濶畧細故以開詿誤自新之路天下幸甚然臣竊觀<lb/>
自古仁聖之君莫過於堯舜而堯之為治其大要乃在<lb/>
<pb n="KR2f0039_WYG_179-54a"/>
於哲而惠也舜之為治其先務乃在於難任人也惟其<lb/>
哲而惠故巧言令色不得騁其私惟其難任人故懐奸<lb/>
挟詐者不得遂其惡於是堯乃得以致黎民懐之而舜<lb/>
乃得以致蠻夷率服也伏惟皇帝陛下太皇太后陛下<lb/>
臨政以来登進忠賢放黜奸惡可謂哲而惠矣可謂難<lb/>
任人矣惟能不倦以終之則黎民懐之豈減於堯而蠻<lb/>
夷率服何愧於舜哉今者下寛大之詔推曠蕩之㤙凡<lb/>
有誤先帝任使之人一切不問者聖意葢以謂罪顯惡<lb/>
<pb n="KR2f0039_WYG_179-54b"/>
鉅者皆已去矣彼隠疵細故猶治焉則非所以包荒含<lb/>
垢之義也故渙然施惠而一洗之以慰安羣衆之心臣<lb/>
雖至愚尚復何疑而過計議論以蹈羣衆怨怒之機乎<lb/>
臣但見詔與事違名與實異人情之所共駭故不敢嘿<lb/>
嘿為取容之計今復為陛下一論之詔曰罪顯者已正<lb/>
惡鉅者已斥陛下亦嘗深察乎罪顯者果已皆正耶惡<lb/>
鉅者果已皆斥耶若猶未也則民之具瞻何可欺世之<lb/>
公論何可誣也彼碌碌一官不當權要罪顯而未正惡<lb/>
<pb n="KR2f0039_WYG_179-55a"/>
鉅而未斥者固不足算而廟堂之上執政之間陛下日<lb/>
與之謀謨可否天下之㡬政者猶有其人焉張璪是也<lb/>
故詔下以来智識之士莫不惋憤嘆息以謂罪顯惡鉅<lb/>
之人方在君側而謂之罪已正惡已斥則欺㒺蔽惑之<lb/>
患可從而知矣雖在畎畆猶當疾首蹙額而為朝廷憂<lb/>
況如臣者待罪言責為陛下耳目之官乃忍鉗口結舌<lb/>
而安處乎彼張璪之奸邪欺㒺臣自今年二月以来累<lb/>
有封事具陳其状并竊聞言事臣寮論列者非一陛下<lb/>
<pb n="KR2f0039_WYG_179-55b"/>
不惟置而不察方且明詔中外以既無罪顯惡鉅之人<lb/>
而餘皆一切不問矣璪得乘此以自負而膠固其邪黨<lb/>
臣恐自今以徃邪黨無射隼之憂而朝廷有飬虎之患<lb/>
也不唯如是而已且使天下有以窺蠧朝廷以謂左右<lb/>
大臣罪顯惡鉅如張璪而陛下猶不知之則四方萬里<lb/>
之逺百官羣吏之衆何以廣覧兼聽而坐照其奸邪臣<lb/>
竊以謂陛下不去璪無以觧天下之惑無以破羣邪之<lb/>
黨無以隆朝廷之勢也惟聖慈深察而詳擇焉天下幸<lb/>
<pb n="KR2f0039_WYG_179-56a"/>
甚冒瀆睿聽臣無任戰汗之至<lb/>
覿又論蔡確韓縝等居中罔上劄子曰臣向者嘗有封<lb/>
事論吕惠卿在太原違赦出兵等事已䝉朝廷施行在<lb/>
惠卿罪惡固自不一然惟是違赦出兵於國家安危治<lb/>
亂所繋尤重臣於前䟽已嘗乞兼治經歴官司之罪是<lb/>
時臣以所聞出兵本末未甚詳悉故未敢繼有論列今<lb/>
竊聞去年二月二十七日劄子三省樞宻院同奉聖旨<lb/>
令陕西河東經畧制置使司各選差近上冬官統制沿<lb/>
<pb n="KR2f0039_WYG_179-56b"/>
邊将副兵馬若敵馬近邊屯聚審度敵勢擇利施行臣<lb/>
契勘去年二月二十七日正是神宗違豫多日人情憂<lb/>
恐之時不審三省樞宻院如何得同奉聖旨擇利用兵<lb/>
三月十六日劄子檢㑹去年二月指揮春耕是時令陕<lb/>
西河東逐路經畧司選擇将官差兵馬三五千人忽徃<lb/>
倐来覓便討殺三省樞宻院同奉聖旨所有将兵使臣<lb/>
兵馬並須斟酌敵衆數目不須拘以三五千人相度多<lb/>
少将帶前去痛行討殺臣今契勘三月十六日正是神<lb/>
<pb n="KR2f0039_WYG_179-57a"/>
宗上仙二十七日聖情悲哀之時不審三省樞宻院如<lb/>
何同奉聖旨用兵討殺伏緣其時三省樞宻院臣寮七<lb/>
人内蔡確韓縝章惇張璪四人皆惠卿之死黨恵卿雖<lb/>
在外欲有所為則四人者合謀一意而莫之逆也其餘<lb/>
備員固寵之人安能獨正其事哉葢去年春間四人者<lb/>
專秉國政惠卿乘此時隂有所求無不如欲於二月二<lb/>
十七日既降擇利用兵指揮又於三月十六日復降不<lb/>
拘三五千人指揮惠卿乃得出兵二萬餘衆深入西界<lb/>
<pb n="KR2f0039_WYG_179-57b"/>
其意不過欲偶有微功則黨人可以援引而庻㡬復至<lb/>
於大用而已非四人者居中用事敢為欺㒺同惡相濟<lb/>
則其肆意妄為豈至於是哉故前項兩次朝旨遍下河<lb/>
東陕西諸帥而惟惠卿敢於此時大出師旅者恃其與<lb/>
執政大臣隂相為謀而無所畏忌也若確縝惇等至今<lb/>
尚在廟堂與璪盡得騁其凶德則何所為而不可哉賴<lb/>
宗廟社稷之靈陛下奮𤼵英斷罷確縝惇政事而置之<lb/>
外郡矣惟璪尚當重任陛下若不速去璪使得漸為奸<lb/>
<pb n="KR2f0039_WYG_179-58a"/>
黨之地則臣恐確縝惇璪内外交搆之患不止如前日<lb/>
與惠卿廢赦用兵之事而已惟聖慈詳酌<lb/>
　貼黄去年二月二十七日三月十六日三省樞宻院<lb/>
　　取聖旨因依陛下必能記憶也大凡指撝邊帥用<lb/>
　　兵國之大事安危所係也奏陳之際豈容草草元<lb/>
　　豐七年神考當國家無事之時其時耕耰之兵尚<lb/>
　　限以三五千人今更不拘以數者盖惠卿欲之而<lb/>
　　已彼確縝惇璪委天下安危之計而徇其私黨豈<lb/>
<pb n="KR2f0039_WYG_179-58b"/>
　　以國事為恤哉況計其出兵既多則其為大事又<lb/>
　　可知矣若其時三省樞宻院奏陳之際不為大事<lb/>
　　而僅同細務則璪等欺罔之情状可見也<lb/>
覿又乞再誅竄吕惠卿疏曰臣等伏見近降朝旨以臣<lb/>
寮上言吕惠卿罪惡責授惠卿中散大夫守光禄卿分<lb/>
司南京竊以執鯨鯢於漏網稍正邦刑蓄虎豹於近郊<lb/>
終貽後患謹按惠卿在熈寧中恣行不義剏立弊法上<lb/>
以詿誤朝廷下以賊害海内詐窮力詘黜居藩郡猶復<lb/>
<pb n="KR2f0039_WYG_179-59a"/>
妄希功賞輕用甲兵結怨西戎胎憂先帝罪状顯白已<lb/>
不容誅至於私行險詖人所不為始與安石結刎頸之<lb/>
義終與王氏為尋戈之仇忠信蔑然詭變難測今雖自<lb/>
知罪大不容於世然猶詐稱疾病潜伺間隙譬如蝮蛇<lb/>
猛獸雖蹔爾弭伏而凶性終在遇便即𤼵若不深為圈<lb/>
檻投畀無人之境臣等恐其防閑稍緩竊出害人不然<lb/>
臣等豈不知降四官落一職為分司官在於常人豈為<lb/>
輕典乎葢以堯之四凶魯之少夘既非常人不當復用<lb/>
<pb n="KR2f0039_WYG_179-59b"/>
常法治也況復皇帝陛下即位之初明降赦書戒敕邊<lb/>
吏不得侵擾外界務要靜守疆埸是時恵卿任河東帥<lb/>
被遇先帝㤙德最深自聞遺制畧無哀戚日夜㸃集兵<lb/>
馬為入界討蕩之計及其遷延未𤼵恐為敵所覺知遂<lb/>
令兵馬司借赦書不得侵擾之文曉諭将佐以<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>敵計<lb/>
仍於四月十五日具奏上件事由於二十一日出界夫<lb/>
登極赦書國之大信所以綏靖中國懐来四夷人臣奉<lb/>
行敢有輕議今惠卿公然違戾出師伐國而又借用其<lb/>
<pb n="KR2f0039_WYG_179-60a"/>
文設詐欺敵侮玩朝廷殊無忌惮推其心則出於無君<lb/>
論其罪則入於大不敬積其前後所犯皆在不赦朝廷<lb/>
縱欲貸而不誅只乞檢臣等前奏投之四裔以禦魑魅<lb/>
臣等與惠卿初無仇怨但以為國去凶義不可已惟陛<lb/>
下特賜裁斷<lb/>
覿又論責授武昌軍節度副使潭州安置章惇隂邪慘<lb/>
酷竊㺯威柄乞行顯戮䟽曰臣聞滔天圯族治世之所<lb/>
必誅亂政虐威聖人之所不赦豈容凶德乆汚明時近<lb/>
<pb n="KR2f0039_WYG_179-60b"/>
者特進章惇責授武昌軍節度副使潭州安置臣伏讀<lb/>
錄黄臣寮上言及制命大槩謂惇為性殘刻毎晨朝奏<lb/>
事凡陳開道之言無非殺伐之事公然不顧勅牒以己<lb/>
之平昔仇怨故託謗訕宗廟或稱謀危上躬竄斥南荒<lb/>
投之死地編𩔖章䟽㸔詳訴理受祻者一千餘家拔擢<lb/>
門下小人布列内外以隂邪惨酷更相唱和造作危獄<lb/>
竊㺯威柄由惇凶殘有司觀望凡士民曖昧語言加以<lb/>
釘手足剝皮膚斬頸拔舌之刑至於道路以目不敢偶<lb/>
<pb n="KR2f0039_WYG_179-61a"/>
語並行有悮聖時有傷和氣遂致連年水旱灾變百姓<lb/>
饑死者數十萬計自古奸臣少惇比者臣竊謂惇之罪<lb/>
状固難具述但以録黄所列豈在驩鯀之下夫盜天刑<lb/>
而報私怨是欺天也凡陳開道之言無非殺伐之事是<lb/>
迷國也造作危獄竊㺯威柄是無君也公然不顧勅牒<lb/>
是不臣也凡士民曖昧之言加以釘手足剝皮膚斬頸<lb/>
拔舌之刑是豺狼也安有欺天迷國無君不臣豺狼之<lb/>
人而可特屈常刑待以輕典何以謝銜寃而死者何以<lb/>
<pb n="KR2f0039_WYG_179-61b"/>
慰天下之望昔堯以四凶遺舜所以成帝舜之大功先<lb/>
朝以凶惇遺陛下之英斷陛下聖德寛大毎務含容雖<lb/>
欲恕其顯戮亦當投之四裔以為萬世之戒豈宜寘之<lb/>
善地乆欝群情伏望聖慈早賜詳酌施行<lb/>
覿又奏為乞出林希外任事䟽曰臣竊聞起居郎林希<lb/>
召試中書希雖薄有文藝素號憸巧當王珪用事之際<lb/>
希諂奉之無所不至與其不肖子弟日相親昵及韓縝<lb/>
作相希復為其鷹犬今中書侍郎張璪傾邪著聞士人<lb/>
<pb n="KR2f0039_WYG_179-62a"/>
之稍重者莫不恥逰其門而希與之深相交結不畏譏<lb/>
議何可使代言禁掖入侍近班兼聞希已有乞免召試<lb/>
伏望聖慈指撝除希一外任差遣所重朝廷名噐不濫<lb/>
邪正有别<lb/>
覿又乞與刑部郎中王振逺小差遣候勅旨事䟽曰臣<lb/>
近有封事言刑部郎中大理少卿王振憸巧刻深最為<lb/>
楊汲崔台符所愛信汲台符鍛錬之獄多振力也當與<lb/>
汲台符同黜安可復用㝷又聞言事臣寮弹振者頗多<lb/>
<pb n="KR2f0039_WYG_179-62b"/>
朝廷雖已罷振少卿而仍舊以振為刑部郎中臣竊謂<lb/>
郎官當選才望刑部須用明慎之人振何足以當此方<lb/>
其初入刑曹朝廷既不知其宿奸言者亦未㬥其隠慝<lb/>
振得僥倖少安無足深駭今衆論交攻大惡已著尚安<lb/>
可汚辱文昌蕪穢憲部伏望聖慈特降指撝出振外任<lb/>
一逺小差遣以慰物論<lb/>
　<lb/>
　歴代名臣奏議卷一百七十九<lb/>
</p>
<p>
</p>
  </div>
</body>
</text>
</TEI>
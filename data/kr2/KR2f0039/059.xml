<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷五十九</head> <lb/>
    <p>
<pb n="KR2f0039_WYG_059-1a"/>
欽定四庫全書<lb/>
　歴代名臣奏議卷五十九<lb/>
　　　　　　　　　　　明　楊士竒等　撰<lb/>
　　治道<lb/>
宋寧宗時知澧州曹彦約上奏曰臣伏讀正月二十三<lb/>
日詔書求言於搢紳之彦芻蕘之微以為厥今百度未<lb/>
釐三邊未靖人才乏而未究搜揚之術民力困而未明<lb/>
惠養之方救此弊端寧無良策乃若箴規主失指摘官<lb/>
<pb n="KR2f0039_WYG_059-1b"/>
邪人所難言朕皆樂聽臣讀至此未嘗不聳動太息識<lb/>
陛下望治之切也竊惟陛下嗣登大寳十有五年内無<lb/>
宫室苑囿之美外無弋獵狗馬之好以此為治宜將上<lb/>
咸五帝下登三王然而姦臣所以怙勢公論所以靡容<lb/>
屏蔽聰明排斥忠直致使更化再踰於月律求言罕見<lb/>
於奏封有如詔書所云者則為治之道豈固有所扞格<lb/>
而不可至哉祖宗設求言之法其於人主之一身審矣<lb/>
臺諫之職所以議論是非給舍之官所以紏駁章奏侍<lb/>
<pb n="KR2f0039_WYG_059-2a"/>
從之有已見則論思者可以無廢職史官之有直前奏事<lb/>
則記注者可以無隠情至於講讀之侍燕閒兩制之備顧<lb/>
問朝殿之有輪對暇日之進故事莫不啟沃帝心助成聖<lb/>
學下至於主兵官之有倚仗子樞属之有承㫖公事外任<lb/>
官之有朝見朝辭草茅韋布之有封章亦皆互相發明無<lb/>
有壅蔽朝思夕惟可因否革與二三大臣謀謨而力行之<lb/>
造命於上者謂之萬機著見於下者謂之百度順此而行<lb/>
何治之不致陛下在潜邸時尊儒重道講論經理無有厭<lb/>
<pb n="KR2f0039_WYG_059-2b"/>
斁龍飛之初每欲延見舊學咨詢治道收召名儒虛懷聽<lb/>
納當此之時天下仰望謂髙宗孝宗之治指日可見自慶<lb/>
元改元之後當宁恭黙大臣奏事不聞有所折衷小臣奏<lb/>
事不聞有所訓飭士大夫絶念謂陛下無意於政矣今者<lb/>
大明公道詔求直言治病於己病之後改過於悔過之時<lb/>
是宜明哲天臨姦蠧睍消然而外郡章奏累月不下軍機<lb/>
急速踰月不行省部之事未免稽留廟堂之務失於叢脞<lb/>
内而京局外而州縣奉行不䖍絶意治功置郵傳命稽違<lb/>
<pb n="KR2f0039_WYG_059-3a"/>
程式無前日專權之患而有上下不任責之憂此則勉强<lb/>
之道未行而瞑眩之藥未進也木本無蠧根不茂則蠧有<lb/>
時而生人本無疾氣不盛則疾有時而作人主於剛健之<lb/>
時明君人之道審為政之理則姦邪無自而執柄近習無<lb/>
自而用事惟夫翫時愒日不以稼穡艱難為憂居安忘危<lb/>
不以祖宗積累為念則賢人君子必皆遂其難進之心<lb/>
憸人佞夫復有以堅其患失之意利害莫從而上逹福<lb/>
威因得以下移百度未釐常必有此今不開公正之門<lb/>
<pb n="KR2f0039_WYG_059-3b"/>
鑒偏信之弊而獨拘拘譾譾守常執固以簿書為實政<lb/>
以歲月為無用此何時也而固為是不切之政耶陛下<lb/>
閔百度之未釐則必以持守為難以逸豫為戒大臣造<lb/>
膝必與之反覆詳盡羣下進見必為之謙虛接納至於<lb/>
軍國庶政亦以委任責成筭計見効正不在於懲沸而<lb/>
吹<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>也臣聞兵所以撥亂亦所以起亂因亂而撥之者<lb/>
其兵直無亂而起之者其兵曲古人之用兵一皆為民<lb/>
而已彼其困於鋒鏑之慘弊於轉餉之勞父子不得以<lb/>
<pb n="KR2f0039_WYG_059-4a"/>
相見兄弟妻子不得以相保聞撥亂之聲則必欣欣喜<lb/>
色而相告此簞食壺漿之禮所以至而奚為後我之言<lb/>
所以發也若其耕田鑿井以為樂仰事俯育以為安身<lb/>
不履行陣老不見兵革聞起亂之聲則必疾首蹙額而<lb/>
相告此豈言語之所能詔告而刑罰之所能驅迫㢤是<lb/>
故聖王重兵生民厭兵老師宿儒不敢談兵武夫悍將<lb/>
不敢佳兵順乎天而應乎人如此而已彼首兵議者何<lb/>
所見而為之耶謂國論已定歟則朝行而夕改矣謂國<lb/>
<pb n="KR2f0039_WYG_059-4b"/>
勢已振歟則兵冗而將驕矣謂國用已備歟則帑無十<lb/>
年之財廪無一年之蓄謂敵人已弱歟則起兵百萬而<lb/>
空虛之證不見開邊三年而中原之豪傑未歸兵已連<lb/>
而不觧和已議而難成遂致貽憂君父流毒百姓三邊<lb/>
之未靖將何術之可救也疾痛未深可以導引轉禍患<lb/>
未成可以言語感今起兵釁而失地利求和議而竭國<lb/>
力誅首謀不足以厭其心頻遣使不足以得其意事勢<lb/>
急矣非可以常說觧也主國是者貴持重決大議者尚<lb/>
<pb n="KR2f0039_WYG_059-5a"/>
操略夫使恃强則欲戰畏弱則請盟寒氣至而厲甲兵<lb/>
煖氣効而㢮邊備則庸人妄夫皆足以有為何貴乎豪<lb/>
傑之士應酬萬變而不窮也敵雖頑梗而兵機變詐乃<lb/>
其素講非如中國之人習熟禮義遇有緩急取兵事而<lb/>
徐議之耳彼其大舉於丙寅以威聲脅我疲弊於丁卯<lb/>
以和議欵我察其情實豈不以歲幣為利惟其所問輙<lb/>
應所求輙得以我為易與而直以無道行之若又處之<lb/>
不得其宜行之不得其道必將違其本心縱蛇豕之欲<lb/>
<pb n="KR2f0039_WYG_059-5b"/>
而未已也夫語殺人者未必殺人以其謀之淺也然而<lb/>
人或不畏則怒而殺人畏之已甚則逞而殺人殺不殺<lb/>
在彼備不備在我實利實害不繫乎畏不畏也勿謂求<lb/>
之太過可以得其心拒之太峻無以制其命彼誠欲來<lb/>
非可以盟誓沮彼誠不來非可以言語化其和也則不<lb/>
來為正兵來為竒兵其不和也反是此靖康之和立變<lb/>
於頃刻之間紹興之和反覆於數年之後事有商鑒不<lb/>
可泯沒則兵之用否不在於急和明矣陛下念三邊之<lb/>
<pb n="KR2f0039_WYG_059-6a"/>
未靖莫若遲留小使督責邊備内為不必和之實外不<lb/>
沒可和之名使之不測事端君臣相怨假以數月便見<lb/>
真偽設復大舉則其民固已怨矣欲進而此已戒嚴欲<lb/>
退而彼有叛兵辛巳之勝可復見於今日也人才之未<lb/>
盡非搜揚之所能得也昔者堯舜繼軌元愷至湯武革<lb/>
命伊吕耦有如是之時則必有如是之用不借於異代<lb/>
乆矣以賢馭能則人才衆以能馭賢則人才寡非衆寡<lb/>
有時而不同亦進退有時而消長也是故中才滿天下<lb/>
<pb n="KR2f0039_WYG_059-6b"/>
真才不百一茍其有所抱負思欲自効於一世則其居<lb/>
易以俟時藏器而後動上之人不思有以縱㬰之喜材<lb/>
術而鄙禮義重奔競而輕恬退則識時之士必有相攜<lb/>
持而去者矣禮不重無以致純儒爵不吝無以慰志士<lb/>
忠佞並進則忠者退賢不肖混淆則賢者羞此當饋所<lb/>
以無益於興嗟而臨朝者有時而嘆息也十五年來士<lb/>
大夫之心術壞矣上焉者不愛其身以言語得罪或削<lb/>
籍而逺屏或卧家而待盡次焉者偷生仰禄以職業自<lb/>
<pb n="KR2f0039_WYG_059-7a"/>
見或諄諄於田里或切切於簿書是皆中人以上有所<lb/>
持守為時奮發可以倚仗其他則出入權門假借聲勢<lb/>
茍不至扇揚凶燄撰造釁端卑君而尊臣殘下而慢上<lb/>
不過貪位慕禄趨事赴功當大明旁燭之時各安分守<lb/>
亦足以湔拔使令未至甚害惟是㢘耻道䘮風俗不美<lb/>
謁見者以伺候為常致書者以畫一為重隔越初任便<lb/>
求堂除鄙薄外庸躐進朝路致使蒞職者無著効居官<lb/>
者無固志以州縣為假涂以表著為㨗徑茍不反其道<lb/>
<pb n="KR2f0039_WYG_059-7b"/>
而用之正恐㢘靖之士耿介之人入山惟恐不深避世<lb/>
惟恐不速矣近歲朝士補外終更者少貴要起廢驟進<lb/>
者多選人入朝不數年可以除莭亰官外任率十年不<lb/>
可以得郡矧今邊陲多事士大夫宣力暴露之賞不可<lb/>
以望觧帶觧閤之厚扞禦之秩不可以比𣙜務茶場之<lb/>
多正當比量重輕斟酌緩急乆任者却與内徙再任者<lb/>
更與優遷使被堅執銳者無怨辭貪進嗜利者無倖位<lb/>
則人才不乏矣抑又有可言者古人於一世人物要必<lb/>
<pb n="KR2f0039_WYG_059-8a"/>
盡其才而用之反覆謀議惟恐其不熟黙觀審察惟恐<lb/>
其不稱聽其言而信其行觀所由而察所安故能任之<lb/>
以事而無不成責之失職而無敢怨近日之事則有甚<lb/>
不然者宣威之臣賦上明命用舍利害所繫非細今或<lb/>
紿以諭民却使撫兵始不知謀終使任事欲加之罪其<lb/>
能無辭將帥之臣人命所恃兵將相知猶恐不濟今乃<lb/>
擢為郡守本無尺籍分撥它屯驟使臨陣欲責之効其<lb/>
何能必甚至身為執政不與廟謨並列樞府不知兵事<lb/>
<pb n="KR2f0039_WYG_059-8b"/>
朝廷用人一至於此雖有俊傑未免茍且歲月以公府<lb/>
為傳舍以伴食為保身不然則有髙蹈隠迹者耳陛下<lb/>
念人才乏而未究搜揚之術莫若均内外之任制遲速<lb/>
之法驟用恬退屏斥僥倖至於廊廟之任閫外之寄事<lb/>
大體重不輕所予則人才皆至矣人君以天為心以民<lb/>
為體斬殺不時不可以為孝言動非禮不可以為仁中<lb/>
興恵養九十年兼愛南北豈不知大讐未報正統未明<lb/>
為民受屈循至今日自兵興以來百姓之失業者可勝<lb/>
<pb n="KR2f0039_WYG_059-9a"/>
計也曩時農夫今應募而荷戈矣曩時壯丁今死戰而<lb/>
暴骨矣大江以北莽為戰場淮襄闗外半為丘區人煙<lb/>
稀少十無一二而米斗踴貴其直數千秋熟尚逺人情<lb/>
可慮兵之害民如此其酷也邊民喜亂失其良心或假<lb/>
託忠義肆為盜賊或結集鄉閭侵擾對境居南界者以<lb/>
北界為犬豕居北界者視南界為仇讐剽及牛馬掠及<lb/>
婦女邊臣坐視不敢孰何要功生事者又欲作戰勝申<lb/>
奏僥倖推賞引惹邊釁屠戮平民無大軍可以迎敵無<lb/>
<pb n="KR2f0039_WYG_059-9b"/>
城郭可以禦侮輾轉退保莫有限齊江北之民何所告<lb/>
訴束擔維舟日謀竄逸廢生生之具失耕農之業加之<lb/>
調發不常和糴方急已去者流為盜賊未去者苦於飛<lb/>
輓如此不已亦恐召釁稔禍不特强敵之可畏也既不<lb/>
能兼愛南北又無以感動中原復古本意相去愈逺古<lb/>
人征討叛虐兵不血刃爭奪城邑市不改廛所謂師出<lb/>
以律否臧亦凶而況和戰者朝廷之微權整暇者邊臣<lb/>
之守職無事則櫜弓卧矢敵人開戸有事則整兵而相<lb/>
<pb n="KR2f0039_WYG_059-10a"/>
向先鼔而後行事至而戰不從中御至於和戰大議事<lb/>
闗國體若使勢不容已決意用兵必須大啓元戎弔民<lb/>
伐罪行一不義皆所不為若欲復尋舊盟尤當邊鄙不<lb/>
聳何至魚肉生民背天理而違古道使斯民至於此極<lb/>
也昔者河南之民被祖宗德澤不忍使其子弟終於左<lb/>
衽父詔兄語朝思夕念望恢復之期念須㬰無死則以<lb/>
中國之仁厚有以勝其慘刻中國之禮義有以别其風<lb/>
俗也是以臨邊而語則自謂漢民交鋒而戰則常至倒<lb/>
<pb n="KR2f0039_WYG_059-10b"/>
戈每敵有長驅之心則未嘗無後顧之患若使結怨境<lb/>
上不能息肩中原遺黎自為勍敵對境之間岌岌乎不<lb/>
可以朝夕矣是故不安江北不足以服河南不服河南<lb/>
不足以制强敵陛下念民力困而未明恵養之方則必<lb/>
明詔大臣講求邊政博詢羣臣選求邊吏以版築儲峙<lb/>
為急務以誅亂禁暴為初政屯大軍以防姦民明黜陟<lb/>
以戢姦吏則民力少蘇矣百度之未釐三邊之未靖人<lb/>
才之所以乏民力之所以困臣固略言之矣至於所謂<lb/>
<pb n="KR2f0039_WYG_059-11a"/>
箴規主失指摘官邪臣雖不才親逢求言之主豈敢無<lb/>
說以處此也求言者治之形也用言者治之脉也漢光<lb/>
武建武詔書第五倫知其聖主唐德宗奉天詔書淄青<lb/>
軍士為之泣下言語感人其效如此本朝徽宗欽宗用<lb/>
之宜足以收召和氣而諄複昭回曽不及事然後知宿<lb/>
痏積弊根盤莭錯利刃敏手猶恐不及是必審造命者<lb/>
如救頭去害政者如決癰坐便殿如受國書對羣臣如<lb/>
遇大敵此心所存對越上帝及其見於行事特其緒餘<lb/>
<pb n="KR2f0039_WYG_059-11b"/>
播於詔告特其發見有雍容和緩之意無匆遽淺迫之<lb/>
謀如日用飲食不改常度如深居簡出不啓外侮此古<lb/>
之聖賢所以於穆而不已獨立而不懼也臣在逺方不<lb/>
識事宜但聞攬權之初威聲震赫朝廷不及知禁近不<lb/>
得與竄殛大臣歸過兵釁驟賞偏將峻及㢘車事出一<lb/>
時邈無前比然而人心未駭士論未譁皆謂改弦易轍<lb/>
必將取前日弊政而一洗之既而屢遣小使不少暇逸<lb/>
屢詔集議不立成筭邊陲之間易肆欺侮朝廷之上茫<lb/>
<pb n="KR2f0039_WYG_059-12a"/>
無執持事叢於更化之前而效未著於更化之後發威<lb/>
王之憤不足以擊魏衛赫文王之怒不足以遏徂莒則<lb/>
是規橅未定議論不一後之視今猶今之視昔也人徒<lb/>
見春事已深羽書稍緩茍寛目前便謂奠枕不知水潦<lb/>
一去秋風便高和議茍成敵情難測設使誅求未巳干<lb/>
戈復尋敗軍之將不保其復勇棄甲之軍不保其不潰<lb/>
糧運不保其能繼器械不保其適用廟堂之上將何說<lb/>
以濟也始謂權臣專制使執政之臣不得與議今議已<lb/>
<pb n="KR2f0039_WYG_059-12b"/>
與矣比前日何如也始謂權臣撓政使宣威之臣不得<lb/>
行法今法得行矣比前日何如也債帥之當易者㡬處<lb/>
虛籍之當汰者㡬許官吏之任責者㡬人新政之望効<lb/>
者㡬事長策急務未見毫末而簿書期㑹益以㢮緩陛<lb/>
下有罪已之心至使天下箴規主失行綜核之政又欲<lb/>
使天下指摘官邪不知人主用人一失其柄則箴規主<lb/>
失尚可逃譴指摘官邪其罪反大甚而臺諫給舍繫天<lb/>
下之公議顧乃朋邪結託為執政之私人漸不可長至<lb/>
<pb n="KR2f0039_WYG_059-13a"/>
有竊天下威福而不敢問者拔本塞源非一朝之故也<lb/>
古人以議執政為美談故政成而人頌其德後世以議<lb/>
執政為獲戾故政弊而人指其過祖宗盛時成憲具在<lb/>
文彦博之權方重唐介數其罪而不疑韓琦之勢方炎<lb/>
王陶攻其短而不避法家拂士君子之良師也危言激<lb/>
論朝家之藥石也茍使大臣當國皆得以言其非則過<lb/>
小而易悔事近而易復有策免而無誅夷有待罪而無<lb/>
貶斥手足腹心之喻復見而徴招角招之樂作矣浸失<lb/>
<pb n="KR2f0039_WYG_059-13b"/>
本意此事未乆大臣當軸惴惴然恐天下議已鉗制言<lb/>
路頥指給舍甚至假制誥以導私意因批荅以報私恩<lb/>
推頌功勲極于元聖討論典故不由舊章一旦聖鑒所<lb/>
臨與衆共棄然後枚數其罪𣲖别其姦人人得以肆言<lb/>
事事得以詳論主失官邪莫甚於此陛下誠厭習俗胡<lb/>
不取祖宗之法而施行之選用臺諫必使百官雜舉不<lb/>
使大臣干於其間斷自聖裁惟意所欲至於講讀之官<lb/>
可以非時見内宿之官可以夜分召或賜坐於燕閒或<lb/>
<pb n="KR2f0039_WYG_059-14a"/>
前席於宣室下民之問詢及蒭蕘邇言之察不間踈逺<lb/>
則主失官邪氷散霜釋矣臣誠知陛下所謂官邪不止<lb/>
乎此竊以為事勢方急非卑官小吏之所暇問也又況<lb/>
立法者在朝廷行法者不在天下一時之所立萬世之<lb/>
所行皆朝廷也烏有朝廷壞法歸罪於天下而更立法<lb/>
以勝之此不公之甚也是故薦舉之有請求非薦舉之<lb/>
法也請求徧天下而謂薦舉之法當變誰之罪也官吏<lb/>
之有權攝非官吏之法也權攝遍天下而謂官吏之法<lb/>
<pb n="KR2f0039_WYG_059-14b"/>
當變誰之罪也押綱𨽻州郡而州郡不得專廂軍属州<lb/>
郡而州郡不得使以至銓試之有代筆太學生之有詭<lb/>
名舍法之有異恩銓法之有堂帖是豈逺方寒士之所<lb/>
得為㢤今不必純法上古求過於祖宗之時但只如紹<lb/>
興乾道淳熈間上下相維亦足以致治此在陛下宵衣<lb/>
旰食勤勤懇懇不以去權臣為成功不以和戎為得計<lb/>
坐薪嘗膽日與羣臣商確求其所未至勉其所當行庶<lb/>
乎其可矣不然則日復一日月復一月内無善政外有<lb/>
<pb n="KR2f0039_WYG_059-15a"/>
强讎坐享太平又不得如今日也昔趙普戒太宗曰邪<lb/>
諂之輩蒙蔽聖聦非次興兵出于偏聽太宗無是事也<lb/>
蘇轍戒仁宗曰歌舞飲酒歡樂失節坐朝不聞咨謀便<lb/>
殿無所顧問仁宗無是事也忠直之士自古所同誠實<lb/>
愛君不知其罪仰惟陛下求言之切臣不敢不盡其愚<lb/>
惟陛下赦其僭<lb/>
監察御史謝方叔上䟽曰秉剛德以回上帝之心奮威<lb/>
斷以回天下之勢或者猶恐近習便嬖之人有以私陛<lb/>
<pb n="KR2f0039_WYG_059-15b"/>
下之聽而恱陛下之心則前日之畏者怠憂者喜慮者<lb/>
玩矣左右前後之人進憂危恐懼之言者是納忠於上<lb/>
也進宴安逸樂之言者是不忠於上也凡有水旱盜賊<lb/>
之奏者必忠臣也有諂䛕蒙蔽之言者必佞臣也陛下<lb/>
享玉食珍美之奉當思兩淮流莩轉壑之可矜聞筦弦<lb/>
鍾鼔之聲當思四蜀白骨如山之可念又言崇儉德以<lb/>
契天理儲人才以供天職恢逺略以需天討行仁政以<lb/>
荅天意帝恱<lb/>
<pb n="KR2f0039_WYG_059-16a"/>
中書舍人陳傅良上奏曰臣聞人主有大舉動必有以<lb/>
新天下之耳目而大慰民望共惟陛下始自宅恤移御<lb/>
廣内此大舉動也正天下顒顒望治之時伏想聖心先<lb/>
定將有仁聲德意之事感恱士夫兼被黎庶者矣臣不<lb/>
肖輙有管見一二仰裨聖明惟陛下財幸一乞三宫各<lb/>
置使領以盡孝養之道一乞降詔問民疾苦仍申儆見<lb/>
行賑濟州縣官吏諭以賞罰一乞自宰臣以至侍從管<lb/>
軍次第宣引從容賜坐訪以軍國機務以示責成之意<lb/>
<pb n="KR2f0039_WYG_059-16b"/>
一乞撫問㳂邊諸將并帥臣仍量加錫賚一乞增置諫<lb/>
官一乞收拾恬退滯淹之士一乞稍出内帑錢以助版<lb/>
曹經費少寛催理已上特臣區區愚慮所及未足以廣<lb/>
宣主德如蒙采納見之施行則嗣此有樂告陛下以治<lb/>
安之策者矣臣不勝拳拳<lb/>
知邵武軍徐範召赴行在言功利不若道德刑罰不若<lb/>
恩厚雜伯不若純王異端不若儒術䛕佞不若直諫便<lb/>
嬖不若正人奢侈不若詩書盤遊不若莭儉玩好不若<lb/>
<pb n="KR2f0039_WYG_059-17a"/>
宵衣旰食窮黷不若偃兵息民是非兩立明白易見㡬<lb/>
微之際大體所闗積習不移治道舛矣<lb/>
著作郎吳泳上言誦徃哲之遺言進謀國之上策實不<lb/>
過曰内修政事而已然所謂内修者非但車馬器械之<lb/>
謂也衮職之闕所當修也官師之曠所當修也出令之<lb/>
所弗清所當修也屯兵之地弗嚴所當修也直言敢諫<lb/>
之未得其職所當修也折衝禦侮之弗堪其任所當修<lb/>
也陛下退修於其上百官有司交修於其下朝廷既正<lb/>
<pb n="KR2f0039_WYG_059-17b"/>
人心既附然後申警國人精討軍實合内修外攘為一<lb/>
事神州赤縣皆在吾指顧中矣<lb/>
太常博士徐清叟入對䟽言陛下親政以來精神少振<lb/>
而氣脉未復條目畢舉而紀綱未張公道若伸而私意<lb/>
之未盡克者則亦風化之先務勸戒之大權與夫選用<lb/>
之要術猶有闕略而未之講明者爾何謂風化之先務<lb/>
曰原人倫以釋羣惑者是已何謂勸戒之大權曰惜名<lb/>
器以示正義者是已何謂選用之要術曰因物望而進<lb/>
<pb n="KR2f0039_WYG_059-18a"/>
人才者是已<lb/>
時新進者多逞小才害大體太學正張虙轉對言立國<lb/>
有大經人主當以靜制天下之動今日之治或有鄰於<lb/>
鍥薄而咈人心傷國體者宜有以革之使祖宗之意常<lb/>
如一日可也遷國子博士時金垂亡因論自治之道謂<lb/>
天下之治必有根本城郭所以禦敵也使溝壑有轉徙<lb/>
之民則何敵之能禦儲峙所以備患也使枵腹盻盻不<lb/>
得食則何患之能備今日之吏能知守邊之務者多而<lb/>
<pb n="KR2f0039_WYG_059-18b"/>
能明立國之意者少繕城郭聚米粟恃此而不恤乎民<lb/>
則其䇿下矣<lb/>
陳耆卿代上殿劄子曰臣聞天下非大弊極壞之足憂<lb/>
而小康之可懼孟軻曰國家閒暇及是時明其政刑雖<lb/>
大國必畏之矣又曰今國家閒暇及是時般樂怠傲是<lb/>
自求禍也夫同一閒暇爾聖主乗之則自修庸主乗之<lb/>
則自肆果自肆也雖大治且不保況小康㢤臣仰惟皇<lb/>
帝陛下兢業勤儉配古帝王踐阼二十有三年而更化<lb/>
<pb n="KR2f0039_WYG_059-19a"/>
且七年矣曩時權姦内蝕据我乾斷今無之曩時僭叛<lb/>
外訌撓我坤維今無之曩時宼盜起於南芟鋤不息今<lb/>
無之曩時戎禍亂於北拏結不觧今無之人孰不曰此<lb/>
閒暇時也陛下亦嘗思之乎昔之於敵也惟憂其不亡<lb/>
而今也反憂其亡憂其不亡者恐其盛而與吾角也憂<lb/>
其亡者恐其餘息忽盡而有崛起者之為吾鄰也然則<lb/>
外若閒暇而中有隠憂之勢焉及是時而自肆可乎臣<lb/>
之所以告陛下者非止曰蒐兵選將高城深池以為備<lb/>
<pb n="KR2f0039_WYG_059-19b"/>
禦策也自治一語今為書生常談而自古聖賢未有能<lb/>
捨是以躋于理者要其大較曰用人聽言而已用人如<lb/>
資耳目股肱聽言如通脉絡脉絡壅底則股肱耳目有<lb/>
作而不随之勢自更化以來求言凡㡬進言凡㡬去歲<lb/>
小大廷紳慷慨激烈爭言時政或以為指斥太過臣曰<lb/>
未害也惟聖主為能受盡言言之是可為國家福言之<lb/>
非可為國家賀賀者非賀其言之已甚賀其言之雖甚<lb/>
而上之人能來之且容之也雖然其甚者宜容也其切<lb/>
<pb n="KR2f0039_WYG_059-20a"/>
且當者不當止於能容或謂陛下不酌可否槩而容之<lb/>
聖度雖寛物望未愜夫亦於羣臣奏對之間擇其稍可<lb/>
行者次第施設以收士大夫之心可也至若用人一事<lb/>
陛下與二三大臣權衡於上誕開公道痛絶私謁有德<lb/>
者用之有才者亦用之正與翕受敷施同一軌轍而上<lb/>
之意向難測下之體認易偏用一精明之吏則有以苛<lb/>
察迎之者矣用一剛强之吏則有以峻刻迎之者矣用<lb/>
一能理財之吏則有以聚斂迎之者矣見影疑形見葉<lb/>
<pb n="KR2f0039_WYG_059-20b"/>
疑根上未必有是而下不以為無是此又公朝所宜察<lb/>
也臣愚欲望陛下更與二三大臣籌度仍降睿㫖布告<lb/>
中外俾知所以招徠讜直奬用忠厚之意庶㡬上而朝<lb/>
廷下而郡國莫不曉然向方以惟上之聽脉絡既通耳<lb/>
目股肱既運元氣既固邉圉盖客邪爾惟陛下亟圖之<lb/>
吏部尚書游似入侍經幄帝問唐太宗貞觀治效何速<lb/>
如是似對曰人主一念之烈足以旋乾轉坤或謂覇圖<lb/>
速而王道遲不知一日歸仁期月而可王道曷嘗不速<lb/>
<pb n="KR2f0039_WYG_059-21a"/>
一念有時間斷則無以挽回天下之大勢至於憂勤既<lb/>
切宸念而佐理非人亦何以布宣九重之實乃摭太宗<lb/>
事以陳且謂太宗矜心易啓漸弗克終僅止貞觀之治<lb/>
陛下嗣服十有五年艱危之勢滋甚回視太宗治效敏<lb/>
速相越乃爾意者親儒而從諫敬畏以檢身未若貞觀<lb/>
之超卓乎莭用以致愛選㢘以共理未若貞觀之切至<lb/>
乎願陛下益加聖心<lb/>
起居舍人真德秀上奏曰臣不佞昔在辛未之冬嘗因<lb/>
<pb n="KR2f0039_WYG_059-21b"/>
進對妄論北敵有必亡之勢者三可為中國憂者二今<lb/>
其强敵外攻大臣内畔部曲癈殞骨肉分爭敗亡之形<lb/>
盖甚前日臣愚竊謂此正天命離合之機國家多事之<lb/>
始可以為憂而未敢以為幸也夫敵人窺伺河洛餘八<lb/>
十年中原遺民堕在鬵炭臣知天意慘然者乆矣詩曰<lb/>
皇矣上帝臨下有赫監觀四方求民之莫言天厭商亂<lb/>
而求民之定也又曰維此二國其政不獲維彼四國爰<lb/>
究爰度言夏商之後無足當天意者於是博求之四方<lb/>
<pb n="KR2f0039_WYG_059-22a"/>
也既又曰乃眷西顧此維與宅言諸侯之德無以易文<lb/>
王者故天命之為中夏主也今天厭夷德甚於獨夫受<lb/>
之時而堂堂中原實宋舊物陛下誠能進修聖德一如<lb/>
文王發政施仁一如文王上帝監觀當必有睠焉南顧<lb/>
之日則雖因時竢釁光復土宇臣猶以為易若夫天時<lb/>
雖應而人事未修補苴目前慮弗及逺不幸一敵滅一<lb/>
敵生甚者姦雄乗隙而奮風塵蒙霧六合震動雖欲燕<lb/>
安江沱姑全金甌之業臣猶以為難盖嘗深惟今日之<lb/>
<pb n="KR2f0039_WYG_059-22b"/>
勢必也君臣上下皆以祈天永命為心然後可以安元<lb/>
元固社稷銷未形之變迓將至之休臣不揆狂愚敢條<lb/>
為六事以獻惟陛下財擇臣聞劉向有言曰祥多者其<lb/>
國安異衆者其國危天地之常經古今之通誼也臣竊<lb/>
究其指以為不然盖祥多而恃未必不危異衆而戒未<lb/>
必不安顧人主應之者如何耳伏觀今歲以來咎徴洊<lb/>
至二月宜燠而飛雪沍寒其令如冬六月宜暑而積隂<lb/>
驟<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>其令如秋地宜安靜而有震揺之變水宜潤下而<lb/>
<pb n="KR2f0039_WYG_059-23a"/>
有漂涌之灾則隂陽猶失莭也迺九月丁巳星隕于晝<lb/>
其占主益十月戊戌流星出昴其占主吳則象緯猶告<lb/>
愆也有一于斯皆宜儆懼而況重之以震霆之異乎昔<lb/>
景祐五年雷發孟春仁宗皇帝即下求言之詔凡聖躬<lb/>
闕遺臣下阿枉與夫政教刑獄之失薦紳百僚咸得悉<lb/>
言所以通下情召和氣也今陛下自視何如仁宗冬雷<lb/>
之警甚於春孟而求言之詔未頒政令否臧何由悉見<lb/>
四方利病何由盡聞羣臣邪正何由徧察雖震懼之言<lb/>
<pb n="KR2f0039_WYG_059-23b"/>
不絶于口憂勞之念日切于心臣猶以為未也夫天之<lb/>
愛陛下如慈父誨陛下如嚴師䙝而弗嚴則愛有時而<lb/>
弛翫而弗戒則誨有時而倦惟陛下考祖宗之已行思<lb/>
所以通人情察民𨼆進忠直屏佞䛕使善政日新至和<lb/>
自應此祈天永命之一事也昔商周君臣更相啓告不<lb/>
曰率乃祖攸行則曰監于先王成憲由古暨今未有作<lb/>
聦明改法度而天下乆安者臣觀三代而下治體純粹<lb/>
莫如我朝德澤深厚亦莫如我朝盖其立國不以力勝<lb/>
<pb n="KR2f0039_WYG_059-24a"/>
仁理財不以利傷義御民不以權易信用人不以才勝<lb/>
德聖子神孫世守一道故雖彊不如秦富不如隋機變<lb/>
之巧不如齊晉材能之盛不如武宣然其恩結乎人心<lb/>
富藏乎天下君民相孚而猜忌不作材智不足而忠信<lb/>
有餘社稷長逺頼此而已陛下聖德謙沖未嘗輕改成<lb/>
憲臣猶竊慮或者患國勢未張而欲振以威刑患財用<lb/>
未豐而欲益以聚斂謂誠信不如權譎謂忠厚不如刻<lb/>
深有一于兹皆伐國之斧斨蠧民之螟螣也惟陛下察<lb/>
<pb n="KR2f0039_WYG_059-24b"/>
截截之諞言守悶悶之家法舍一時之近效恢長世之<lb/>
逺圖此祈天永命之二事也昔筦仲有云下令於流水<lb/>
之源者順人心也鼂錯亦曰三王法令合於人情而後<lb/>
行之夫二子以功利之徒刑名之學且猶知此而況不<lb/>
為二子者乎漢世用法之嚴莫如武帝然欲重皮幣而<lb/>
皮幣不可行欲禁私鑄而私鑄不為止豈非人心不服<lb/>
則法有所不足恃耶夫法令之必本人情猶政事之必<lb/>
因風俗也為政而不因風俗不足言善政為法而不本<lb/>
<pb n="KR2f0039_WYG_059-25a"/>
人情不可謂良法陛下亦知近日人情之休戚乎昔有<lb/>
唐定制非叛逆不籍其家德宗欲籍竇叅而陸贄爭之<lb/>
憲宗欲籍楊憑而李絳爭之今閭巷細民小有詿誤輙<lb/>
罄其貲而沒之官有人心者寧忍為此徃者明詔丁寧<lb/>
毋得擅籍朝廷德意未嘗不歸於厚而貪官汚吏倚法<lb/>
以削者猶自若也䘖寃已甚之人間能奔愬省部經營<lb/>
展轉僅獲給還而違詔擅籍者終未聞薄懲一二貪猾<lb/>
之吏何憚弗為羣情囂囂不自聊頼弱者至父子相隨<lb/>
<pb n="KR2f0039_WYG_059-25b"/>
赴井以自斃彊者至欲剚刃守臣以自快民愁如此而<lb/>
承流宣化者動以人情安便為言是不特欺其民且欺<lb/>
其君矣孰謂清明之朝而可罔以非道㢤書曰民情大<lb/>
可見小人難保臣願陛下軫不見是圖之戒思不虐無<lb/>
告之言令之未便者勿憚於改為吏之不良者勿使之<lb/>
佚罰收人心觧天意孰大於斯此祈天永命之三事也<lb/>
昔趙簡子以尹鐸為晉陽鐸請曰將為繭絲乎抑為保<lb/>
障乎簡子曰保障㢤鐸徃損其戸數異時智氏之難卒<lb/>
<pb n="KR2f0039_WYG_059-26a"/>
頼之為安今之有司知為保障慮者固不乏而繭絲自<lb/>
營者皆是也日者近甸海塘一役敷樁篠至十六萬調<lb/>
丁夫至八千人窮瘠之民豈易堪此四方郡國科民出<lb/>
鏹少者日亦千緡江右守臣至有隂増常賦以自潤者<lb/>
乆而弗已豈邦本之利哉夫安富卹貧王者之政也而<lb/>
今郡縣之官徃徃有嫉視富民之意多方破壞不盡不<lb/>
止獨不思富之與貧相須而濟今有餘之家窘於科斂<lb/>
摧於告訐皆蒿然有不自存之態於是賖貸之路窮而<lb/>
<pb n="KR2f0039_WYG_059-26b"/>
貧民益困矣古者君與民為生故有省耕省斂之政今<lb/>
毋望其能如古也惟民自為生官勿撓之足矣而逺方<lb/>
縣邑至有令民日用錢糓米鹽之數悉書而上之官者<lb/>
其請厯于官也有給厯錢其驗視于官也有繳厯錢瘠<lb/>
民以肥吏大率皆此𩔖也年方屢登變且未作脫有饑<lb/>
儉為慮可勝計邪臣願陛下霈然下詔申敕有司削非<lb/>
法之征徭禁不時之科率以紓民力以阜民生此祈天<lb/>
永命之四事也臣聞式敬由獄者蘇公所以長王國虐<lb/>
<pb n="KR2f0039_WYG_059-27a"/>
用五刑者苖民所以殄厥世昔我藝祖皇帝承五季極<lb/>
亂之餘赤子遺民存者什一於是立奏案之法以革藩<lb/>
侯專戮之弊頒折杖之格以除獄官過用之刑至仁如<lb/>
天覃及百世列聖因之為法益備急故入之辠寛過失<lb/>
之誅故范祖禹謂國家以仁繼仁哀矜于民帥用中典<lb/>
為百三十年太平之本陛下天姿寛恕同符祖宗好生<lb/>
之德對越無媿而臣區區思所以將順者有三一曰今<lb/>
之理寺實名天獄民有不幸入其地者如赴坑穽其視<lb/>
<pb n="KR2f0039_WYG_059-27b"/>
官吏如畏鬼神非他狴犴比也間者蕃舶之誅株連頗<lb/>
衆幽欝所感淫雨為菑秋官有陳繼命趣決有以見陛<lb/>
下欽恤之心臣願自今非事體至重毋輕下大理設不<lb/>
獲已猶當限奏當之期嚴枝蔓之禁書曰何敬非刑何<lb/>
度非及惟聖明垂意二曰廷尉天下之平命官設属宜<lb/>
常叅用儒者俾三尺之外得傅以經誼本之人情庶㡬<lb/>
漢廷斷獄之意三曰酌情處斷所以重帥權非列城所<lb/>
得用便宜斬戮軍興一切之政非平世所可行臣觀比<lb/>
<pb n="KR2f0039_WYG_059-28a"/>
來<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>相承傚儻或不幸有嗜殺之人操擅誅之柄惟意<lb/>
所欲民奚辜焉願亟制其萌以杜藩鎮之禍三者誠行<lb/>
則上足以承天心下足以拯救民命延洪國脉其在兹<lb/>
乎此祈天永命之五事也國家待遇臣子忠恕為心故<lb/>
有罰辠之科有宥過之典夫追命居住眡古流放之刑<lb/>
其在聖朝未嘗輕用比縁官吏翫令間或舉行誼在懲<lb/>
姦本非獲已罰當其辠人自無詞側聞刺舉之官或乖<lb/>
審謹奏劾來上未盡至公廼者朝廷盖嘗原貫一二矣<lb/>
<pb n="KR2f0039_WYG_059-28b"/>
臣願因詔有司博叅物論若其倚法牟利贓狀灼然在<lb/>
臣何敢遽議或縁材術短拙措置乖方本無嫚令之心<lb/>
例遭曠職之罰者揆諸人情宜在可貸之域又郊霈之<lb/>
行今將朞歲湛恩汪濊草木為春而士大夫名麗丹書<lb/>
間有未被湔滌者其間辠稔惡盈名隳莭䘮清議所棄<lb/>
自無足云若夫情有可矜法所當宥而有司因循未及<lb/>
舉行者願詔憲曹條上之而廟論審裁之非獨恢洪至<lb/>
恩亦以明布大信此祈天永命之六事也昔周至成王<lb/>
<pb n="KR2f0039_WYG_059-29a"/>
天下既極治矣而召公作誥一則曰祈天永命二則曰<lb/>
祈天永命若不能以朝夕安者盖天命靡常聖賢所畏<lb/>
而況今乎然嘗反覆召誥一篇其綱目不過二事曰敬<lb/>
德曰小民而已盖國之將興不在彊兵豐財而在君德<lb/>
國之將亡不在敵國外患而在民心此召公所以勤勤<lb/>
於戒王而臣復推演之為陛下告也或者以為胡運衰<lb/>
微天所以福我也夫呼韓日逐之爭信為天之右漢矣<lb/>
髙澄侯景之隙獨非天之禍梁乎今敵之存亡大勢可<lb/>
<pb n="KR2f0039_WYG_059-29b"/>
睹雖吾量時度力動以覆車自懲然失火亡猨勢有相<lb/>
及應醻一誤何事不生安危之機殆難預卜為今之計<lb/>
獨有力行好事以荅天心天茍相焉何鄉不濟伏惟陛<lb/>
下念王業之難安惜天時之易失日與輔相惟懷永圖<lb/>
屈已而受盡言親賢而逺不肖凡所以維持天命者汲<lb/>
汲而圖之使人心日附根本日彊則進可以成功退足<lb/>
以自守抑猶未也雖受渭上之朝納河湟之土憂方大<lb/>
耳況事變之來有非意料所及者乎詩曰宜鑒于殷駿<lb/>
<pb n="KR2f0039_WYG_059-30a"/>
命不易願陛下留神毋忽<lb/>
著作郎任伯起上奏曰臣聞革天下之弊者不可無任<lb/>
怨之人亦不可不保全任怨之人夫天下之弊皆起於<lb/>
人情之私今也因其弊而革之必有拂夫人情者矣拂<lb/>
乎人情怨之所聚也怨之所聚禍之所基也人之常情<lb/>
鮮不懼禍徃徃熟視天下之弊逡廵退避而莫之革是<lb/>
豈果無任怨之人㢤盖在上之人不能保全之勢使然<lb/>
耳臣故曰革天下之弊者不可無任怨之人亦不可不<lb/>
<pb n="KR2f0039_WYG_059-30b"/>
保全任怨之人者此之謂也昔者西漢彊大至景帝時<lb/>
有臣晁錯始議削地諸侯讙譁錯曰不如是則天子不<lb/>
尊宗廟不安及七國稱兵以錯藉口袁盎之言一入東<lb/>
市之誅即行此議者所以哀錯為漢任怨且恨景帝不<lb/>
能保全之也然則有國家者誠得錯等而用之天下之<lb/>
弊何患其不能革乎臣請言今日之弊一曰冗官二曰<lb/>
冗兵三曰冗吏四曰恩賞太濫五曰費用太廣古者官<lb/>
有常貟貟有常數昔唐太宗省内外官定制為七百三<lb/>
<pb n="KR2f0039_WYG_059-31a"/>
十貟曰吾以此待天下賢才足矣今官誥院所出誥命<lb/>
歲以萬計銓曹一官之闕率五六人共守之況入仕之<lb/>
塗日雜僥倖之門日啓人人能言其弊然而莫之能省<lb/>
者無任怨之人故也古者兵貴其精不貴其多周世宗<lb/>
嘗曰農夫百未能養甲士一且健懦不分衆何以勸乃<lb/>
大簡諸軍精銳者升之上軍羸弱者斥之故士卒精彊<lb/>
征伐四方所向皆㨗今内而三衙外而諸路老弱疲惰<lb/>
虛費衣糧者甚多武勇壯健可備緩急者甚少人人能<lb/>
<pb n="KR2f0039_WYG_059-31b"/>
言其弊然而莫之能汰者無任怨之人故也朝廷嘗議<lb/>
減吏額矣何為至今而莫之果行也盖其連蔓根株交<lb/>
通闗節張皇事勢胥動以浮言因循姑息以至于此不<lb/>
惟以有限之財養無用之人又且姦蠧日滋賄賂成市<lb/>
漢司馬遷有言刻木為吏議不對盖疾之也而況寔繁<lb/>
有徒乎人人能言其弊然而莫之能減者無任怨之人<lb/>
故也昔唐蔣伸言於宣宗曰近日官頗易得人思徼倖<lb/>
宣宗驚曰如此則亂矣對曰亂則未亂但徼倖者多亂<lb/>
<pb n="KR2f0039_WYG_059-32a"/>
亦不難近年以來人思茍得毎國家講一典禮行一慶<lb/>
霈莫不過生僥覬皆有取必于上之心曰是則有例得<lb/>
之不以為恩不得則以為怨是豈無可以痛抑之者乎<lb/>
人人能言其弊然而莫之能抑者無任怨之人故也昔<lb/>
唐鄭覃有言凡金銀幣帛出自蒼生膏血不可使無功<lb/>
之人過沾賜與縱内藏有餘亦當莭儉勿容易而散之<lb/>
則四方有事得以支備免令重斂百姓朝廷近年支用<lb/>
日廣一日之間濫費不可勝計是豈無可以痛莭之者<lb/>
<pb n="KR2f0039_WYG_059-32b"/>
乎人人能言其弊然而莫之能莭者無任怨之人故也<lb/>
此五者之弊坐視而不革臣不知更數年之後陛下其<lb/>
何以立國然則講究條具不恤羣議而痛革之二三大<lb/>
臣不得不任其怨然則委信不疑力排羣議而保全之<lb/>
則在陛下而已昔在仁宗朝嘗議裁減任子及展年磨<lb/>
勘發議之始士大夫相顧以為必致怨謗莫敢以身任<lb/>
之者惟韓琦富弼得君之專毅然不顧成法一立至今<lb/>
頼之臣願陛下以仁宗為法二三大臣以韓琦富弼為<lb/>
<pb n="KR2f0039_WYG_059-33a"/>
法則何弊之不革天下幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_059-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷五十九<lb/>
</p>
<p>
</p>
  </div>
</body>
</text>
</TEI>
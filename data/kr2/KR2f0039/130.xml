<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百三十</head> <lb/>
    <p>
<pb n="KR2f0039_WYG_130-1a"/>
欽定四庫全書<lb/>
　歴代名臣奏議卷一百三十<lb/>
　　　　　　　　　　　明　楊士竒等　撰<lb/>
　　用人<lb/>
魏太祖置酒漢濵関内侯王粲奉觴賀曰方今袁紹起<lb/>
河北杖大衆志兼天下然好賢而不能用故竒士去之<lb/>
劉表雍容荆楚坐觀時變自以為西伯可規士之避亂<lb/>
荆州者皆海内之雋傑也表不知所任故國危而無輔<lb/>
<pb n="KR2f0039_WYG_130-1b"/>
明公定冀州之日下車即繕其甲卒收其豪傑而用之<lb/>
以横行天下及平江漢引其賢雋而置之列位使海内<lb/>
回心望風而願治文武並用英雄畢力此三王之舉也<lb/>
何夔言於太祖曰自軍興以來制度草創用人未詳其<lb/>
夲是以各引其𩔖時忘道徳夔聞以賢制爵則民慎德<lb/>
以庸制祿則民興功以為自今所用必先核之鄉閭使<lb/>
長幼順叙無相踰越顯忠直之賞明公實之報則賢不<lb/>
肖之分居然别矣又可修保舉故不以實之令使有司<lb/>
<pb n="KR2f0039_WYG_130-2a"/>
别受其負在朝之臣時受教與曹並選者各任其責上<lb/>
以觀朝臣之節下以塞争競之源以督羣下以率萬民<lb/>
如是則天下幸甚<lb/>
太祖置校事盧洪趙達等使察羣下法曹掾髙柔諫曰<lb/>
設官分職各有所司今置校事既非居上信下之㫖又<lb/>
達等數以憎愛擅作威福宜檢治之太祖曰卿知達等<lb/>
恐不知吾也要能刺舉而辦衆事使賢人君子為之則<lb/>
不能也昔叔孫通用羣盜良有以也達等後奸利發太<lb/>
<pb n="KR2f0039_WYG_130-2b"/>
祖殺之以謝於柔<lb/>
三公無事又希與朝政柔為廷尉又上䟽曰天地以四<lb/>
時成功元首以輔弼興治成湯仗阿衡之佐文武憑旦<lb/>
望之力逮至漢初蕭曹之儔並以元勲代作心膂此皆<lb/>
明王聖主任臣於上賢相良輔股肱於下也今心輔之<lb/>
臣皆國之棟梁民所具瞻而置之三事不使知政遂各<lb/>
偃息養髙鮮有進納誠非朝廷崇用大臣之義大臣獻<lb/>
可替否之謂也古者刑政有疑輙議於槐棘之下自今<lb/>
<pb n="KR2f0039_WYG_130-3a"/>
之後朝有疑議及刑獄大事宜數以咨訪三公三公朝<lb/>
朔望之日又可特延入講論得失博盡事情庶有裨起<lb/>
天聽𢎞益大化帝嘉納焉<lb/>
文帝踐阼散騎常侍王象薦楊俊曰伏見南陽太守楊<lb/>
俊秉純粹之茂質履忠肅之𢎞量體仁足以育物篤實<lb/>
足以動衆克長後進惠訓不倦外寛内直仁而有斷自<lb/>
初弹冠所歴埀化再守南陽恩徳流著殊隣異黨襁負<lb/>
而至今境守清静無所展其智能宜還夲朝宣力輦轂<lb/>
<pb n="KR2f0039_WYG_130-3b"/>
熈帝之載<lb/>
明帝即位何曽累遷散騎侍郎汲郡典農中郎将給事<lb/>
黄門侍郎上䟽曰臣聞為國者以清浄為基而百姓以<lb/>
良吏為夲今海内虚耗事役衆多誠宜恤養黎元恱以<lb/>
使人郡守之權雖輕猶專任千里比之於古則列國之<lb/>
君也上當奉宣朝恩以致惠和下當興利而除其害得<lb/>
其人則可安非其人則為患故漢宣稱曰百姓所以安<lb/>
其田里而無歎息愁恨之聲者政平訟理也與我共此<lb/>
<pb n="KR2f0039_WYG_130-4a"/>
者其惟良二千石乎此誠可謂知政之夲也方今國家<lb/>
大舉新有發調軍師逺征上下劬勞夫百姓可與樂成<lb/>
難與慮始愚惑之人能厭目前之小勤而忘為亂之大<lb/>
祸者是以郡守益不可不得其人才雖難備猶宜粗有<lb/>
威恩為百姓所信憚者臣聞諸郡守有年老或疾病皆<lb/>
委政丞掾不恤庶事或體性䟽怠不以政理為意在官<lb/>
積年惠澤不加於人然於考課之限罪亦不至詘免故<lb/>
得經延歲月而無斥罷之期臣愚以為可宻詔主者使<lb/>
<pb n="KR2f0039_WYG_130-4b"/>
隠核參訪郡守其有老病不隠親人物及宰牧少恩好<lb/>
修人事煩撓百姓者皆可徵還為更選代<lb/>
蔣濟遷為中䕶軍時中書監令號為專任濟上䟽曰大<lb/>
臣太重者國危左右太親者身蔽古之至戒也徃者大<lb/>
臣秉事外内扇動陛下卓然自覽萬幾莫不祗肅夫大<lb/>
臣非不忠也然威權在下則衆心慢上勢之常也陛下<lb/>
既已察之於大臣願無忘於左右左右忠正遠慮未必<lb/>
賢於大臣至於便辟取合或能工之今外所言輙云中<lb/>
<pb n="KR2f0039_WYG_130-5a"/>
書雖使恭慎不敢外交但有此名猶惑世俗況實握事<lb/>
要日在目前儻因疲倦之間有所割制衆臣見其能推<lb/>
移於事即亦因時而向之一有此端因當内設自完以<lb/>
此衆語私招所交為之内援若此臧否毁譽必有所興<lb/>
功負賞罰必有所易直道而上者或壅曲附左右者反<lb/>
達因㣲而入縁形而出意所狎信不復猜覺此宜聖智<lb/>
所當早聞外以經意則形際自見或恐朝臣畏言不合<lb/>
而受左右之怨莫適以聞臣竊亮陛下潜神黙思公聽<lb/>
<pb n="KR2f0039_WYG_130-5b"/>
並觀若事有未盡於理而物有未周於用将改曲易調<lb/>
逺與黄唐角功近昭武文之迹豈近習而已哉然人君<lb/>
猶不可悉天下事以適已明當有所付三官任一臣非<lb/>
周公旦之忠又非管夷吾之公則有弄機敗官之弊當<lb/>
今柱石之士雖少至於行稱一州智效一官忠信竭命<lb/>
各奉其職可並驅策不使聖明之朝有専吏之名也<lb/>
太和中樂安亷昭以才能拔擢頗好言事散騎黄門侍<lb/>
郎杜恕上䟽極諫曰伏見尚書郎亷昭奏左丞曹璠以<lb/>
<pb n="KR2f0039_WYG_130-6a"/>
罰當闗不依詔坐判問又云諸當坐者别奏尚書令陳<lb/>
矯自奏不敢辭罰亦不敢以處重為恭意至懇惻臣竊<lb/>
愍然為朝廷惜之夫聖人不擇世而興不易民而治然<lb/>
而生必有賢智之佐者葢進之以道帥之以禮故也古<lb/>
之帝王之所以能輔世長民者莫不逺得百姓之懽心<lb/>
近盡羣臣之智力誠使今朝任職之臣皆天下之選而<lb/>
不能盡其力不可謂能使人若非天下之選亦不可謂<lb/>
能官人陛下憂勞萬幾或親燈火而庶事不康刑禁日<lb/>
<pb n="KR2f0039_WYG_130-6b"/>
弛豈非股肱不稱之明效歟原其所由非獨臣有不盡<lb/>
忠亦主有不能使百里奚愚於虞而智於秦豫讓茍容<lb/>
中行而著節智伯斯則古人之明騐矣今臣言一朝皆<lb/>
不忠是誣一朝也然其事𩔖可推而得陛下感帑藏之<lb/>
不充實而軍事未息至乃斷四時之賦衣薄御府之私<lb/>
榖帥由聖意舉朝稱明與聞政事宻勿大臣寧有懇懇<lb/>
憂此者乎騎都尉王才幸樂人孟思所為不法振動京<lb/>
都而其罪狀發於小吏公卿大臣初無一言自陛下踐<lb/>
<pb n="KR2f0039_WYG_130-7a"/>
阼以來司𨽻校尉御史中丞寧有舉綱維以督姦宄使<lb/>
朝廷肅然者邪若陛下以為今世無良才朝廷乏賢佐<lb/>
豈可追望稷契之遐蹤坐待來世之儁乂乎今之所賢<lb/>
者盡有大官而享厚祿矣然而奉上之節未立向公之<lb/>
心不一者委任之責不専而俗多忌諱故也臣以為忠<lb/>
臣不必親親臣不必忠何者以其居無嫌之地而事得<lb/>
自盡也今有䟽者毁人不實其所毁必曰私報所憎譽<lb/>
人不實其所譽而必曰私愛所親左右或因之以進憎<lb/>
<pb n="KR2f0039_WYG_130-7b"/>
愛之說非獨毁譽有之政事損益亦皆有嫌陛下當思<lb/>
所以闡廣朝臣之心篤厲有道之節使之自同古人望<lb/>
與竹帛耳反使如㢘昭者擾亂其間臣懼大臣遂将容<lb/>
身保位坐觀得失為來世戒也昔周公戒魯侯曰無使<lb/>
大臣怨乎不以言賢愚明皆當時用也堯數舜之功稱<lb/>
去四㓙不言大小有罪則去也今者朝臣不自以為不<lb/>
能以陛下為不任也不自以為不知以陛下為不問也<lb/>
陛下何不遵周公之所以用大舜之所以去使侍中尚<lb/>
<pb n="KR2f0039_WYG_130-8a"/>
書坐則侍帷幄行則從華輦親對詔問所陳必達則羣<lb/>
臣之行能否皆可得而知忠能者進闇劣者退誰敢依<lb/>
違而不自盡以陛下之聖明親與羣臣論議政事使羣<lb/>
臣人得自盡人自以為親人思所以報賢愚能否在陛<lb/>
下之所用以此治事何事不辦以此建功何功不成毎<lb/>
有軍事詔書常曰誰當憂此者耶吾當自憂耳近詔又<lb/>
曰憂公忘私者必不然但先公後私即自辦也伏讀明<lb/>
詔乃知聖思究盡下情然亦恠陛下不治其夲而憂其<lb/>
<pb n="KR2f0039_WYG_130-8b"/>
末也人之能否實有夲性雖臣亦以為朝臣不盡稱職<lb/>
也明主之用人也使能者不敢遺其力而不能者不得<lb/>
處非其任選舉非其人未必為有罪也舉朝共容非其<lb/>
人乃為恠耳陛下知其不盡力也而代之憂其職知其<lb/>
不能也而教之治其事豈徒主勞而臣逸哉雖聖賢並<lb/>
世終不能以此為治也陛下又患臺閣禁令之不宻人<lb/>
事請属之不絶聽伊尹作迎客出入之制選司徒更惡<lb/>
吏以守寺門威禁由之實未得為禁之夲也昔漢安帝<lb/>
<pb n="KR2f0039_WYG_130-9a"/>
時少府竇嘉辟廷尉郭躬無罪之兄子猶見舉奏章劾<lb/>
紛紛近司𨽻校尉孔羨辟大将軍狂悖之弟而有司嘿<lb/>
爾望風希指甚於受属選舉不以實人事之大者也嘉<lb/>
有親戚之寵躬非社稷重臣猶尚如此以今況古陛下<lb/>
自不督必行之罰以絶阿黨之原耳伊尹之制與惡吏<lb/>
守門非世治之具也使臣之言少䝉察納何患於姦不<lb/>
削滅而養若昭等乎夫糾擿姦宄忠事也然而世憎小<lb/>
人行之者以其不顧道理而茍求容進也若陛下不復<lb/>
<pb n="KR2f0039_WYG_130-9b"/>
考其終始必以違衆迕世為奉公宻行白人為盡節焉<lb/>
有通人大才而更不能為此邪誠顧道理而弗為耳使<lb/>
天下皆背道而趨利則人主之所最病者陛下将何樂<lb/>
焉胡不絶其萌乎夫先意承㫖以求容美率皆天下淺<lb/>
薄無行義者其意務在於適人主之心而已非欲治天<lb/>
下安百姓也陛下何不試變業而示之彼豈執其所守<lb/>
以違聖意哉夫人臣得人主之心安業也處尊顯之官<lb/>
榮事也食千鍾之祿厚實也人臣雖愚未有不樂此而<lb/>
<pb n="KR2f0039_WYG_130-10a"/>
喜干迕者也廹於道自強耳誠以為陛下當憐而佑之<lb/>
少委任焉如何反錄昭等傾側之意而忽若人者乎今<lb/>
者外有伺隙之寇内有貧曠之民陛下當大計天下之<lb/>
損益政事之得失誠不可以怠也<lb/>
景初元年司徒司空並缺散騎侍郎孟康薦崔林曰夫<lb/>
宰相者天下之所瞻效誠宜得秉忠履正夲徳杖義之<lb/>
士足為海内所師表者竊見司𨽻校尉崔林禀自然之<lb/>
正性體高雅之𢎞量論其所長以比古人忠貞不回則<lb/>
<pb n="KR2f0039_WYG_130-10b"/>
史魚之儔清儉守約則季文之匹也牧守州郡所在而<lb/>
治及為外司萬里肅齊誠台輔之妙器衮職之良才也<lb/>
明帝時詔書博求衆賢散騎侍郎夏侯惠薦劉劭曰伏<lb/>
見常侍劉劭深忠篤思體周於數凡所錯綜源流𢎞逺<lb/>
是以羣才大小咸取所同而斟酌焉故性實之士服其<lb/>
平和良正清静之人慕其𤣥虚退讓文學之士嘉其推<lb/>
歩詳宻法理之士明其分數精比意思之士知其沈深<lb/>
篤固文章之士愛其著論属辭制度之士貴其化略較<lb/>
<pb n="KR2f0039_WYG_130-11a"/>
要策謀之士賛其明思通㣲凡此諸論皆取適己所長<lb/>
而舉其支流者也臣數聽其清談覽其篤論漸漬歴年<lb/>
服膺彌乆實為朝廷竒其器量以為若此人者宜輔翼<lb/>
機事納謀幃幄當與國道俱隆非世俗所常有也惟陛<lb/>
下垂優游之聽使劭承清問之歡得自盡於前則徳音<lb/>
上通煇燿日新矣<lb/>
散騎常侍王肅上䟽曰除無事之位損不急之祿止浮<lb/>
食之費并從容之官使官必有職職任其事事必受祿<lb/>
<pb n="KR2f0039_WYG_130-11b"/>
祿代其耕乃徃古之常式當今之所宜也官寡而祿厚<lb/>
則公家之費鮮進仕之志勸進仕之志勸各展才力莫<lb/>
相倚杖敷奏以言明試以功能之與否簡在帝心是以<lb/>
唐虞之設官分職申命公卿各以其事然後惟龍為納<lb/>
言猶今尚書也以出納帝命而已夏殷不可得而詳甘<lb/>
誓曰六事之人明六卿亦典事者也周官則備矣五日<lb/>
視朝公卿大夫並進而司士辨其位焉其記曰坐而論<lb/>
道謂之王公作而行之謂之士大夫及漢之初依擬前<lb/>
<pb n="KR2f0039_WYG_130-12a"/>
代公卿皆親以事升朝故高祖躬追反走之周昌武帝<lb/>
遥可奉奏之汲黯宣帝使公卿五日一朝成帝始置尚<lb/>
書五人自是陵遲朝禮遂闕可復五日視朝之儀使公<lb/>
卿尚書各以事進廢禮復興光宣聖緒誠所謂名美而<lb/>
實厚者也<lb/>
中領軍桓範薦徐宣曰臣聞帝王用人度世授才爭奪<lb/>
之時以策畧為先分定之後以忠義為首故晉文行舅<lb/>
犯之計而賞雍季之言高祖用陳平之智而託後於周<lb/>
<pb n="KR2f0039_WYG_130-12b"/>
勃也竊見尚書徐宣體忠厚之行秉直亮之性清雅特<lb/>
立不拘世俗確然難動有社稷之節歴位州郡所在稱<lb/>
職今僕射缺宣行掌後事腹心任重莫宜宣者帝遂以<lb/>
宣爲左僕射<lb/>
齊王即位曹爽使弟羲為表薦司馬懿曰臣亡父真奉<lb/>
事三朝入備冢宰出爲上將先帝以臣肺腑遺緒奨飾<lb/>
拔擢典兵禁省進無忠恪積累之行退無羔羊自公之<lb/>
節先帝聖體不豫臣雖奔走侍疾嘗藥曾無精誠翼日<lb/>
<pb n="KR2f0039_WYG_130-13a"/>
之應猥與太尉司馬懿俱受遺詔且慙且懼靡所底告<lb/>
臣聞虞舜序賢以稷契為先湯武襃功以伊吕為首審<lb/>
選博舉優劣得所斯誠輔世長民之大經録勲報功之<lb/>
令典自古以來未之或闕今臣虚闇位冠朝首顧惟越<lb/>
次中心愧惕敢竭愚情陳寫至實夫天下之達道者三<lb/>
謂徳爵齒也懿夲以高明中正處上司之位名足鎮衆<lb/>
義足率下一也包懐大畧允文允武仍立征伐之勲遐<lb/>
邇歸功二也萬里旋斾親受遺詔翼亮皇家内外所向<lb/>
<pb n="KR2f0039_WYG_130-13b"/>
三也加之耆艾紀綱邦國體練朝政論徳則過於吉甫<lb/>
樊仲課功則踰於方叔召虎凡此數者懿實兼之臣抱<lb/>
空名而處其右天下之人将謂臣以宗室見私知進而<lb/>
不知退陛下岐嶷克明克類如有以察臣之言臣以為<lb/>
宜以懿為太傅大司馬上昭陛下進賢之明中顯懿身<lb/>
文武之實下使愚臣免於謗誚<lb/>
安定太守孟達薦王雄曰臣聞明君以求賢為業忠臣<lb/>
以進宰為效故易稱拔茅連茹𫝊曰舉爾所知臣不自<lb/>
<pb n="KR2f0039_WYG_130-14a"/>
量竊慕其義臣昔以人乏謬充備部職時涿郡太守王<lb/>
雄為西部從事與臣同僚雄天性良固果而有謀歴試<lb/>
三縣政成人和及在近職奉宣威恩懐柔有術清慎持<lb/>
法臣徃年出使經過雄郡自說特受陛下拔擢之恩常<lb/>
勵節精心思投命為効言辭激揚情趣欵惻臣雖愚闇<lb/>
不識真偽以謂雄才兼資文武忠烈之性踰越倫輩今<lb/>
涿郡領户三千孤寡之家參居其半比者守兵藩衛之<lb/>
固誠不足舒雄智力展其勤幹也反受恩深厚無以報<lb/>
<pb n="KR2f0039_WYG_130-14b"/>
國不勝慺慺淺見之情謹冒陳聞<lb/>
呉孫權時歩隲上疏曰臣聞人君不親小事百官有司<lb/>
各任其職故舜命九賢則無所用心彈五絃之琴詠南<lb/>
風之詩不下堂廟而天下治也齊桓用管仲被髮載車<lb/>
齊國既治又致匡合近漢高祖擥三傑以興帝業西楚<lb/>
失雄俊以喪成功汲黯在朝淮南寝謀郅都守邉匈奴<lb/>
竄迹故賢人所在折衝萬里信國家之利器崇替之所<lb/>
由也方今王化未被於漢北河洛之濵尚有僭逆之醜<lb/>
<pb n="KR2f0039_WYG_130-15a"/>
誠擥英雄拔俊任賢之時也願明太子重以經意則天<lb/>
下幸甚<lb/>
陸遜拜上大将軍右都護上䟽陳時事曰臣以為科法<lb/>
嚴峻下犯者多頃年以來将吏罹罪雖不慎可責然天<lb/>
下未一當圖進取小宜恩貸以安下情且世務日興良<lb/>
能為先自無姦穢入身難忍之過乞復顯用展其力效<lb/>
此乃聖王忘過記功以成王業昔漢高舍陳平之愆用<lb/>
其竒略終建勲祚功埀千載夫峻法嚴刑非帝王之隆<lb/>
<pb n="KR2f0039_WYG_130-15b"/>
業有罰無恕非懐逺之𢎞規也<lb/>
孫休時西陵督陸𦙍封都亭侯後轉左虎林中書丞華<lb/>
覈表薦𦙍曰𦙍天姿聦朗才通行潔昔歴選曹遺迹可<lb/>
紀還在交州奉宣朝恩流民歸附海隅肅清蒼梧南海<lb/>
嵗有颶風瘴氣之害風則折木飛砂轉石氣則霧欝飛<lb/>
鳥不經自𦙍至州風氣絶息商旅平行民無疾疫田稼<lb/>
豐稔州治臨海海流秋醎𦙍又畜水民得甘食惠風横<lb/>
被化感人神遂慿天威招合遺散至被詔書當出民感<lb/>
<pb n="KR2f0039_WYG_130-16a"/>
其恩以忘戀土負老攜幼甘心景從衆無攜貳不煩兵<lb/>
衛自諸将合衆皆脅之以威未有如𦙍結以恩信者也<lb/>
銜命在州十有餘年賔帯殊俗寳玩所生而内無粉黛<lb/>
附珠之妾家無文甲犀象之珍方今之臣實難多得宜<lb/>
在輦轂股肱王室以賛唐虞康哉之頌江邉任輕不盡<lb/>
其才虎林選督堪之者衆若召還都寵以上司則天工<lb/>
畢修庶績咸熈矣<lb/>
孫皓即位樓𤣥為宫下鎮禁中侯主殿中事以應對切<lb/>
<pb n="KR2f0039_WYG_130-16b"/>
直漸見責怒後人誣白𤣥與賀邵相逢駐立耳語大笑<lb/>
謗訕政事遂被詔詰責送付廣州覈為東觀令上䟽曰<lb/>
臣竊以治國之體其猶治家主田野者皆宜良信又宜<lb/>
得一人緫其條目為作維綱衆事乃理論語曰無為而<lb/>
治者其舜也與恭已正南靣而已言所任得其人故優<lb/>
游而自逸也今海内未定天下多事事無大小皆當關<lb/>
聞動經御坐勞損聖慮陛下既垂意博古綜極藝文加<lb/>
勤心好道随節致氣宜得閑静以展神思呼翕清淳與<lb/>
<pb n="KR2f0039_WYG_130-17a"/>
天同極日夜思惟諸吏之中任幹之事足委杖者無勝<lb/>
於樓𤣥𤣥清忠奉公冠冕當世衆服其操無與爭先夫<lb/>
清者則心平而意直忠者惟正道而履之如𤣥之性終<lb/>
始可保乞陛下赦𤣥前愆使得自新擢之宰司責其後<lb/>
效使為官擇人随才授任則舜之恭已近亦可得<lb/>
晉武帝以劉毅清貧賜錢三十萬日給米肉年七十告<lb/>
老乆之見許以光禄大夫歸第門施行馬復賜錢百萬<lb/>
後司徒舉毅為青州大中正尚書以毅懸車致仕不宜<lb/>
<pb n="KR2f0039_WYG_130-17b"/>
勞以碎務陳留相樂安孫尹表曰禮凡卑者執勞尊者<lb/>
居逸是順叙之宜也司徒魏舒司𨽻校尉嚴詢與毅年<lb/>
齒相近徃者同為散騎常侍後分授外内之職資塗所<lb/>
經出處一致今詢管四十萬户州兼董司百僚緫攝機<lb/>
要舒所統殷廣兼執九品銓十六州議論主者不以為<lb/>
劇毅但以知一州便謂不宜累以碎事於毅大優詢舒<lb/>
太劣若以前聽致仕不宜復與遷授位者故光祿大夫<lb/>
鄭衺為司空是也夫知人則哲惟帝難之尚可復委以<lb/>
<pb n="KR2f0039_WYG_130-18a"/>
宰輔之任不可諮以人倫之論臣竊所未安昔鄭武公<lb/>
年過八十入為周司徒雖過懸車之年必有可用毅前<lb/>
為司𨽻直法不撓當朝之臣多所按劾諺曰受堯之誅<lb/>
不能稱堯直臣無黨古今所悉是以汲黯死於淮陽董<lb/>
仲舒裁為諸侯之相而毅獨遭聖明不離輦轂當世之<lb/>
士咸以為榮毅雖身偏有風疾而志氣聰明一州品第<lb/>
不足勞其思慮毅疾惡之心小過主者必疑其論議傷<lb/>
物故髙其優禮令去事實此為机閣毅使絶人倫之路<lb/>
<pb n="KR2f0039_WYG_130-18b"/>
也臣州茂徳惟毅越毅不用則清談倒錯矣於是青州<lb/>
自二品已上光禄勲石鑒等共奏曰謹按陳留相孫尹<lb/>
表及與臣等書如左臣州履境海岱而參風齊魯故人<lb/>
俗務夲而世敦徳讓今雖不充於舊而遺訓猶存是以<lb/>
人倫歸行士識所守也前被司徒符當叅舉州大中正<lb/>
僉以光祿大夫毅純孝至素著在鄉閭忠允亮直竭於<lb/>
事上仕不為榮惟期盡節正身率道崇公忘私行髙義<lb/>
明出處同揆故能令義士宗其風景州閭歸其清流雖<lb/>
<pb n="KR2f0039_WYG_130-19a"/>
年耆偏疾而神明克壮實臣州人士所思準繫者矣誠<lb/>
以毅之明格至不言而信風之所動清濁必偃以稱一<lb/>
州咸同之望故也竊以為禮賢尚徳教之大典王制奪<lb/>
與動為開塞而士之所歸人倫為大臣等虚劣雖言廢<lb/>
於前今承尹書敢不列啓按尹所執非惟惜名議於毅<lb/>
之身亦通陳朝宣奪與大準以為尹言當否應䝉評議<lb/>
由是毅遂為州都銓正人流清濁區别其所彈貶自親<lb/>
貴者始<lb/>
<pb n="KR2f0039_WYG_130-19b"/>
帝以㑹稽王道子無社稷噐幹慮晏駕之後皇室傾危<lb/>
乃選時望以為藩屏将擢王恭殷仲堪等先以訪王雅<lb/>
雅以恭等無當世之才不可大任乃從容曰王恭風神<lb/>
簡貴志氣方嚴既居外戚之重當親賢之寄然其禀性<lb/>
峻隘無所包容執自是之操無守節之志仲堪雖謹於<lb/>
細行以文義著稱亦無𢎞量且幹略不長若委以連率<lb/>
之重據形勝之地今四海無事足能守職若道不常隆<lb/>
必為亂階矣帝以恭等為當時秀望謂雅疾其勝已故<lb/>
<pb n="KR2f0039_WYG_130-20a"/>
不從二人皆被升用其後竟敗有識之士稱其知人<lb/>
惠帝時詔群僚舉郡縣之職以補内官御史中丞傅咸<lb/>
上書曰臣咸以為夫興化之要在於官人才非一流職<lb/>
有不同譬諸林木洪纎枉直各有攸施故明揚逮于仄<lb/>
陋疇咨無拘内外之任出處隨宜中間選用惟内是隆<lb/>
外舉既頽復多節目競内薄外遂成風俗此弊誠宜亟<lb/>
革之當内外通塞無所偏耳既使通塞無偏若選用不<lb/>
平有以深責責之茍深無憂不平也且膠柱不可以調<lb/>
<pb n="KR2f0039_WYG_130-20b"/>
瑟況乎官人而可以限乎伏思所限者以防選用不能<lb/>
出人不能出人當隨事而制無須限法法之有限其於<lb/>
致逺無乃泥乎或謂不制其法以何為責臣聞刑懲小<lb/>
人義責君子君子之責在心不在限也正始中任何晏<lb/>
以選舉内外之衆職各得其才粲然之美於斯可觀如<lb/>
此非徒御之以限法之所致乃委任之由也委任之懼<lb/>
甚於限法是法之失非己之尤尤不在己責之無懼所<lb/>
謂齊之以刑人免而無恥者也茍委任之一則慮罪之<lb/>
<pb n="KR2f0039_WYG_130-21a"/>
及二則懼致怨謗已快則朝野稱詠不善則衆惡見歸<lb/>
此之戰戰孰與倚限法以茍免乎<lb/>
著作郎陸機薦賀循等上奏曰伏見武康令賀循徳量<lb/>
邃茂才鑒清逺服膺道素風操凝峻歴試二城刑政肅<lb/>
穆前蒸陽令郭訥風度簡曠噐識朗拔通濟敏悟才足<lb/>
幹事循守下縣編名凡悴訥歸家巷棲遲有年皆出自<lb/>
新邦朝無知己居在遐外志不自營年時倐忽而邈無<lb/>
階緒實州黨愚智所為恨恨臣等伏思臺郎所以使州<lb/>
<pb n="KR2f0039_WYG_130-21b"/>
州有人非徒以均分顯路惠及外州而已誠以庶士殊<lb/>
風四方異俗壅隔之害逺國益甚至於荆揚二州户各<lb/>
數十萬今揚州無郎而荆州江南乃無一人為京城職<lb/>
者誠非聖朝待四方之夲心至於才望資品循可尚書<lb/>
郎訥可太子洗馬舍人此乃衆望所積非但企及清塗<lb/>
茍充方選也謹條資品乞䝉簡察<lb/>
懐帝時詔王公舉賢良方正刺史王敦以賀循為賢良<lb/>
杜夷為方正乃上䟽曰臣聞有唐疇咨元凱時登漢武<lb/>
<pb n="KR2f0039_WYG_130-22a"/>
欽賢俊彦響應故能允協時雍敷崇盛化伏見太孫舍<lb/>
人會稽賀循處士廬江杜夷履道彌高清操絶俗思學<lb/>
融通才經王務循宰二縣皆有名績偹僚東宫忠恪允<lb/>
著夷清虚沖淡與俗異軌考盤空谷肥遁匿跡葢經國<lb/>
之良寳聘命之所急若得待詔公車承對冊問必有忠<lb/>
讜良謨𢎞益政道矣<lb/>
元帝為瑯琊王鎮建康時安東司馬王導進計曰古之<lb/>
王者莫不賔禮故老存問風俗虚已傾心以招俊乂況<lb/>
<pb n="KR2f0039_WYG_130-22b"/>
天下䘮亂九州分裂大業草創急於得人者乎顧榮賀<lb/>
循此土之望未若引之以結人心二子既至則無不來<lb/>
矣帝乃使導躬造循榮二人皆應命而至由是呉㑹風<lb/>
靡百姓歸心焉自此之後漸相崇奉君臣之禮始定俄<lb/>
而洛京傾覆中州士女避亂江左者十六七導勸帝收<lb/>
其賢人君子與之圖時事荆揚晏安户口殷實帝嘗從<lb/>
容謂導曰卿吾之蕭何也對曰昔秦為無道百姓厭亂<lb/>
巨猾淩暴人懐漢德革命反正易以為功自魏氏以來<lb/>
<pb n="KR2f0039_WYG_130-23a"/>
迄於太康之際公卿世族豪侈相高政教淩遲不遵法<lb/>
度群公卿士皆饜於安息遂使姦人乗釁有虧至道然<lb/>
否終斯泰天道之常大王方立命世之勲一匡九合管<lb/>
仲樂毅於是乎在豈區區國臣所可擬議願深𢎞神慮<lb/>
廣擇良能顧榮賀循紀瞻周玘皆南土之秀願盡優禮<lb/>
則天下安矣帝納焉<lb/>
元帝稱制使各陳時事損益西閣祭酒丁潭上書曰為<lb/>
國者恃人須才葢二千石長吏是也安可不明簡其才<lb/>
<pb n="KR2f0039_WYG_130-23b"/>
使必允當既得其人使乆於其職在官者無茍且居下<lb/>
者有恒心此為政之較也今之長吏遷轉既數有送迎<lb/>
之費古人三載考績三考黜陟中才處局故難以速成<lb/>
也<lb/>
元帝時江州刺史應詹上䟽曰夫欲用天下之智力者<lb/>
莫若使天下信之也商鞅移木豈禮也哉有由而然自<lb/>
經荒弊綱紀頽陵清直之風既澆糟粃之俗猶在誠宜<lb/>
濯以滄浪之流漉以吞舟之網則幽顯明别於變時雍<lb/>
<pb n="KR2f0039_WYG_130-24a"/>
矣𢎞濟兹務在乎官人今南北雜錯属託者無保負之<lb/>
累而輕舉所知此博采所以未精職理所以多闕今凡<lb/>
有所用宜隨其能否而與舉主同乎襃貶則人有慎舉<lb/>
之恭官無廢職之吝昔冀缺有功胥臣䝉先茅之賞子<lb/>
玊敗軍子文受蒍賈之責古既有之今亦宜然漢朝使<lb/>
刺史行部乗傳奏事猶恐不足以辨彰幽明𢎞宣政道<lb/>
故復有繡衣直指今之艱弊過於徃昔宜分遣黄散若<lb/>
中書郎等循行天下觀採得失舉善彈違斷截茍且則<lb/>
<pb n="KR2f0039_WYG_130-24b"/>
人不敢為非矣漢宣帝時二千石有居職修明者則入<lb/>
為公卿其不稱職免官者皆還為平人懲勸必行故歴<lb/>
世長乆中間以來遷不足競免不足懼或有進而失意<lb/>
退而得分蒞官雖美當以素論降替在職實劣直以舊<lb/>
望登叙校游談為多少不以實事為先後以此責成臣<lb/>
未見其兆也今宜峻左降舊制可二千石免官三年乃<lb/>
得叙用長史六年户口折半道里倍之此法必明使天<lb/>
下知官難得而易失必人慎其職朝無惰官矣都督可<lb/>
<pb n="KR2f0039_WYG_130-25a"/>
課佃二十頃州十頃郡五頃縣三頃皆取文武吏醫卜<lb/>
不得撓亂百姓三臺九府中外諸軍有可減損皆令附<lb/>
農市息末技道無游人不過一<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>豐稔可必然後重居<lb/>
職之俸使祿足以代耕頃大事之後遐邇皆想宏略而<lb/>
寂然未副宜早振綱領肅起羣望<lb/>
帝以王敦勢盛漸踈忌王導等御史中丞周嵩上䟽曰<lb/>
臣聞明君思隆其道故賢智之士樂在其朝忠臣將明<lb/>
其節故量時而後仕樂在其朝故無過任之譏将明其<lb/>
<pb n="KR2f0039_WYG_130-25b"/>
節故無過寵之謗是以君臣並隆功格天地近代以來<lb/>
德廢道衰君懷術以御臣臣挾利以事君君臣交利而<lb/>
禍亂相尋故得失之迹難可詳言臣請較而明之夫傅<lb/>
說之相高宗申召之輔宣王管仲之佐齊桓衰范之翼<lb/>
晉文或宗師其道垂拱受成委以權重終致匡主未有<lb/>
憂其逼已還為國蠧者也始田氏擅齊王莽篡漢皆藉<lb/>
封土之彊假累世之寵因闇弱之主資母后之權樹比<lb/>
周之黨階絶滅之勢然後乃能行其私謀以成篡奪之<lb/>
<pb n="KR2f0039_WYG_130-26a"/>
禍耳豈遇立功之主為天人所相而能運其奸計以濟<lb/>
其不軌者哉光武以王族奮於閭閻因時之望收攬英<lb/>
竒遂續漢業以美中興之勤及天下既定頗廢黜功臣<lb/>
者何哉武力之士不達國體以立一時之功不可乆假<lb/>
以權勢其興廢之事亦可見矣近者三國鼎峙並以雄<lb/>
畧之才命世之能皆委賴俊哲終成功業貽之後嗣未<lb/>
有愆失遺方來之恨者也今王導王廙等方之前賢猶<lb/>
有所後至於忠素竭誠義以輔上共隆洪基翼成大業<lb/>
<pb n="KR2f0039_WYG_130-26b"/>
亦昔之亮也雖陛下乗奕世之徳有天人之㑹割據江<lb/>
東奄有南極龍飛海隅興復舊物此亦群才之明豈獨<lb/>
陛下之力也今王業雖建羯宼未梟天下蕩蕩不賔者<lb/>
衆公私匱竭倉庾未充梓宫沉淪妃后不反正委賢任<lb/>
能推轂之日也功業垂就晉祚方隆而一旦聽孤臣之<lb/>
言惑疑似之說乃更以危為安以踈易親放逐舊徳以<lb/>
佞伍賢逺虧既徃之明顧傷伊管之交傾巍巍之望䘮<lb/>
如山之功将令賢智杜心義士䘮志近招當時之患逺<lb/>
<pb n="KR2f0039_WYG_130-27a"/>
遺來世之笑夫安危在號令存亡在寄任以古推今豈<lb/>
可不寒心而哀歎哉臣兄弟受遇無彼此之嫌而臣干<lb/>
犯時諱觸忤逆鱗者何誠念社稷之憂欲報之於陛下<lb/>
也古之明王思聞其過悟逆旅之言以明成敗之由故<lb/>
採納愚言以考虛實上爲宗廟無窮之計下收億兆元<lb/>
元之命臣不勝憂憤竭愚以聞䟽奏帝感悟<lb/>
明帝時尚書右僕射紀瞻謂郄鑒有將相之材恐朝廷<lb/>
棄而不恤上䟽請徵之曰臣聞皇代之興必有爪牙之<lb/>
<pb n="KR2f0039_WYG_130-27b"/>
佐扞城之用帝王之利器也故虞舜舉十六相而南靣<lb/>
垂拱伏見前輔國将軍郄鑒少立高操體清望峻文武<lb/>
之畧時之良幹昔與戴若思同辟推放荒地所在孤特<lb/>
衆無一旅救援不至然能綏集殘餘㨿險歴載遂使凶寇<lb/>
不敢南侵但士衆單寡無以立功既統名州又為常伯<lb/>
若使鑒從容臺闥出内王命必能盡抗直之規補衮職<lb/>
之闕自先朝以來諸所授用已有成比戴若思以尚書<lb/>
為六州都督征西將軍復加常侍劉隗鎮北陳眕鎮東<lb/>
<pb n="KR2f0039_WYG_130-28a"/>
以鑒年時則與若思同以資則俱八坐況鑒雅望清重<lb/>
一代名噐聖朝以至公臨天下惟平是與是以臣寝頓<lb/>
陋巷思盡聞見惟開聖懐垂問臣導冀有毫釐萬分之<lb/>
一<lb/>
成帝咸和末詔公卿舉賢良方正直言之士太常華恒<lb/>
舉虞喜為賢良㑹國有軍事不行咸康初内史何充上<lb/>
䟽曰臣聞二八舉而四門穆十亂用而天下安徽猷克<lb/>
闡有自來矣方今聖徳欽明思恢遐烈旌輿整駕俟賢<lb/>
<pb n="KR2f0039_WYG_130-28b"/>
而動伏見前賢良虞喜天挺貞素髙尚邈世束脩立徳<lb/>
皓首不倦加以傍綜廣深博聞强識鑚堅研㣲有弗及<lb/>
之勤處静味道無風塵之志髙枕柴門怡然自足宜使<lb/>
蒲輪紆衡以旌殊操一則翼賛大化二則敦勵薄俗<lb/>
穆帝時安西将軍桓温薦譙秀表曰臣聞大朴既虧則<lb/>
高尚之標顯道䘮時昏則忠貞之義彰故有洗耳投淵<lb/>
以振𤣥邈之風亦有秉心矯跡以敦在三之節是故上<lb/>
代之君莫不崇重斯軌所以篤俗訓民静一流競伏惟<lb/>
<pb n="KR2f0039_WYG_130-29a"/>
大晉應符御世運無常通時有屯蹇神州邱墟三方圯<lb/>
裂兔罝絶響於中林白駒無聞於空谷斯有識之所悼<lb/>
心大雅之所歎息者也陛下聖徳嗣興方恢天緒臣昔<lb/>
奉役有事西土鯨鯢既懸思宣大化訪諸故老搜揚潜<lb/>
逸庶式羅於羿浞之墟想王蠋於亡齊之境竊聞巴西<lb/>
譙秀植操貞固抱徳肥遯揚清渭波于時皇極遘道消<lb/>
之㑹群黎蹈顛沛之艱中華有顧瞻之哀幽谷無遷喬<lb/>
之望凶命屢招奸威仍逼身寄虎吻危同朝露而能抗<lb/>
<pb n="KR2f0039_WYG_130-29b"/>
節玊立誓不降辱杜門絶跡不面偽庭進免龔勝亡身<lb/>
之禍退無薛方跪對之譏雖園綺之棲商洛管寧之黙<lb/>
遼海方之於秀殆無以過于今西土以為美談夫旌徳<lb/>
禮賢化道之所先崇表殊節聖哲之上務方今六合未<lb/>
康豺豕當路遺黎偷薄義聲不聞益宜振起道義之徒<lb/>
以敦流遯之敝若秀䝉蒲帛之徴足以鎮静頽風軌訓<lb/>
囂俗幽遐仰流九服知化矣<lb/>
宋高祖時寗子先上陳損益曰隆化之道莫先於官得<lb/>
<pb n="KR2f0039_WYG_130-30a"/>
其人枚卜之方莫若人慎其舉雖復因革不同損益有<lb/>
物求賢審官未之或改師錫僉曰煥乎欽明之誥拔茅<lb/>
征吉著於幽賁之爻晉師有成𤓰衍作賞楚乗無入蒍<lb/>
賈不賀今舊命惟新幽人引領韶之盡美已偹於振綱<lb/>
武之未盡或存於理目雖九官之職未可偹舉親民之<lb/>
選尤宜在先愚欲使天朝四品官外及守牧各舉一人<lb/>
堪為二千石長吏者以付選官隨缺叙用得賢受賞失<lb/>
舉任罰夫惟帝之難豈庸識所易然舉爾所知非求多<lb/>
<pb n="KR2f0039_WYG_130-30b"/>
人因百官之明孰與一識之見報咎在己豈容狥物之<lb/>
私今非以選曹所銓果於乖謬衆職所舉必也惟良葢<lb/>
宜使求賢闢於廣塗考績取其少殿若才實拔群進宜<lb/>
尚徳治阿之宰不必計年免徒之守豈限資秩自此以<lb/>
還故當才均以資資均以地宰蒞之官誠曰吏職然監<lb/>
觀民瘼翼化宣風則隠厚之求急於刀筆能事之功接<lb/>
於徳心以此論才行之年嵗豈惟政無秕蠧民庇手足<lb/>
而已将使公路日清私請漸塞士多心競仁必由己處<lb/>
<pb n="KR2f0039_WYG_130-31a"/>
士砥自求之節仕子藏交馳之情寗子庸㣲不識治體<lb/>
冒昧陳愚退懼違謬<lb/>
文帝元嘉九年詔内外百官舉才江夏王義恭上表曰<lb/>
臣聞雲和備樂則繁㑹克諧驊騮驂服則致逺斯效陛<lb/>
下順簡夤化文明在躬玊衡既正泰階載一而猶發慮<lb/>
英髦凝情仄陋幽谷空同顯著揚歴是以潜虬聳鱗佇<lb/>
利見之期翔鳯弭翼應來儀之感竊見南陽宗炳操履<lb/>
閑逺思業貞純砥節邱園息賔盛世貧約而苦内無改<lb/>
<pb n="KR2f0039_WYG_130-31b"/>
情軒冕屢招確爾不拔若加以蒲帛之聘感以大倫之<lb/>
美庶投竿釋褐翻然來儀必能毗燮九官宣賛百揆尚<lb/>
書金部郎臣徐森之臣府中直兵參軍事臣王天寳竝<lb/>
局力允濟忠諒欵誠徃年逆臣叛逸華陽失守森之全<lb/>
境寧民績章危棘前者經略伊瀍元戎䘮旅天寳北勤<lb/>
河朔東據營邱勲勇既昭心事兼竭雖䝉褒叙未盡才<lb/>
宜並可授以邉藩展其志力交阯遼邈累䘮藩将政刑<lb/>
毎闕撫蒞惟艱南中夐逺風謡迥隔蠻獠狡竊邉氓荼<lb/>
<pb n="KR2f0039_WYG_130-32a"/>
炭實須練實以綏其難謂森之可交州刺史天寳可寧<lb/>
州刺史庶足威懐荒表肅清遐服昔魏戊之賢功存薦<lb/>
士趙武之明事彰管庫臣識愧前良理謝先哲率舉所<lb/>
知仰酬採訪退懼瞽言無足甄奨<lb/>
齊明帝詔求異士始安王遥光表薦王暕及東海王僧<lb/>
孺曰臣聞求賢暫勞垂拱永逸方之䟽壤取類導川伏<lb/>
惟陛下道隠旒纊信允符璽白駒空谷振鷺在庭猶懼<lb/>
隠鱗卜祝藏噐屠保物色闗下委裘河上非取製於一<lb/>
<pb n="KR2f0039_WYG_130-32b"/>
狐諒求味於兼采而五聲倦響九工是詢寝議廟堂借<lb/>
聽輿皁臣位任隆重義兼邦家實欲使名實不違徼幸<lb/>
路絶勢門上品猶常裕以清談英俊下僚不可限以位<lb/>
貌竊見秘書丞琅琊王暕年二十一七葉重光海内冠<lb/>
冕神清氣茂允廸中和叔寳理遣之談彦輔名教之樂<lb/>
故以暉映先達領袖後進居無塵雜家有賜書辭賦清<lb/>
新属言𤣥逺室邇人曠物踈道親養素丘園台階虚位<lb/>
庠序公朝萬夫傾首豈徒荀令可想李公不亡而已哉<lb/>
<pb n="KR2f0039_WYG_130-33a"/>
乃東序之秘寳瑚璉之茂噐除驃騎從事中郎<lb/>
後魏太武帝時僕射郭祚奏言考察令公清獨著徳績<lb/>
超倫而無負殿者為上上一殿為上中二殿為上下累<lb/>
計八殿品降至九未審今諸曹府寺凡考在事公清然<lb/>
才非獨著績行稱務而徳非超倫幹能粗可而守平堪<lb/>
任或人用小劣處官濟事并全無負殿之徒為依何第<lb/>
景明二年以來至今十有一載準限而判三應昇退今<lb/>
既通考未審為十年之中三經肆眚赦前之罪不問輕<lb/>
<pb n="KR2f0039_WYG_130-33b"/>
重皆䝉宥免或為御史所彈案驗未周遇赦復任者未<lb/>
審記殿得除以不詔曰獨著超倫及才備寡咎皆謂文<lb/>
武兼上上之極言耳自此以降猶有八等隨才為次今<lb/>
文已具其積負累殿及守平得濟皆含在其中何容别<lb/>
疑也所云通考者㨿縂多年之言至於黜陟之體自依<lb/>
舊來年斷何足復請其罰贖已決之殿固非免限遇赦<lb/>
免罪惟記其殿除之<lb/>
孝文帝太和三年淮南王他奏求依舊斷祿文明太后<lb/>
<pb n="KR2f0039_WYG_130-34a"/>
令召群臣議之尚書中書監高閭表曰天生烝民樹之<lb/>
以君明君不能獨理必須臣以作輔君使臣以禮臣事<lb/>
君以忠故車服有等差爵命有分秩徳高者則位尊任<lb/>
廣者則祿重下者祿足以代耕上者俸足以行義庶民<lb/>
均其賦以展奉上之心君王聚其材以供事業之用君<lb/>
班其俸垂惠則厚臣受其祿感恩則深於是貪殘之心<lb/>
止竭效之誠篤兆庶無侵削之煩百辟偹禮容之美斯<lb/>
則經世之明典為治之至術自堯舜以來逮于三季雖<lb/>
<pb n="KR2f0039_WYG_130-34b"/>
優劣不同而斯道弗改自中原崩頽天下幅裂海内未<lb/>
一民户耗減國用不充俸祿遂廢此則事出臨時之宜<lb/>
良非長乆之道大魏應期紹祚照臨萬方九服既和八<lb/>
表咸謐二聖欽明文思道冠百代動遵禮式稽考舊章<lb/>
準百王不易之勝法述前聖利世之高軌置立隣黨班<lb/>
宣俸祿事設令行於今已乆苛慝不生上下無怨姦巧<lb/>
革慮闚覦絶心利潤之厚同於天地以斯觀之如何可<lb/>
改又洪波奔激則隄防宜厚姦悖充斥則禁網須嚴且<lb/>
<pb n="KR2f0039_WYG_130-35a"/>
飢寒切身慈母不保其子家給人足禮讓可得而生但<lb/>
亷清之人不必皆富豐財之士未必悉賢今給其俸則<lb/>
清者足以息其濫竊貪者足以感而勸善若不班祿則<lb/>
貪者肆其姦情清者不能自保難易之驗灼然可知如<lb/>
何一朝便欲去俸淮南之議不亦謬乎詔從閭議<lb/>
宣武帝景明初洛陽縣獲白䑕散騎常侍盧昶奏曰謹<lb/>
案典瑞外鎮刺史二千石令長不祇上命刻暴百姓人<lb/>
民怨嗟則白䑕至臣聞禎不虚見徳合必符妖不妄出<lb/>
<pb n="KR2f0039_WYG_130-35b"/>
咎彰必至是以古之人君或怠端以失德或祇變而立<lb/>
功斯乃萬古之殷鑒千齡之烱誡比者災氣作沴恒陽<lb/>
虧度陛下流如傷之慈降納隍之㫖哀百姓之無辜引<lb/>
在予之深責舉賢黜佞之詔道映於堯先進思納諫之<lb/>
言事光於舜右伏讀明㫖俯觀徴譴敢布庸瞽以陳萬<lb/>
一竊惟一夫之耕食裁充口一婦之織衣始蔽形年租<lb/>
歳調則惟常理此外徴求於何取足然自比年以來兵<lb/>
革屢動荆揚二州屯戍不息鍾離義陽師旅相繼兼荆<lb/>
<pb n="KR2f0039_WYG_130-36a"/>
蠻凶狡王師薄伐暴露原野經秋淹夏汝潁之地率户<lb/>
從戎河冀之境連丁轉運又戰不必勝加之退負死䘮<lb/>
離曠十室而九細役繁徭日月滋甚苛兵酷吏因逞威<lb/>
福至使通原遥畛田蕪罕耘連村接閈蠶飢莫食而監<lb/>
司因公以貪求豪强恃私而逼掠遂令鬻短褐以益千<lb/>
金之資制口腹而充一朝之急此皆由令長牧守多失<lb/>
其人郡闕黄覇之君縣無魯恭之宰不思所以安民正<lb/>
思所以潤屋故士女呼嗟相望於道路守宰暴貪風聞<lb/>
<pb n="KR2f0039_WYG_130-36b"/>
於魏闕徃嵗法官案驗多掛刑網謂必顯戮以明勸戒<lb/>
然後遣使覆訊公違憲典或承風挾請輕樹私恩或容<lb/>
情受賄輙施已惠御史所劾皆言誣枉申雪罪人更云<lb/>
清白長侮上之源滋陵下之路忠清之人見之而自怠<lb/>
犯暴之夫聞之以益快白䑕之至信而有徴矣伏願陛<lb/>
下垂叡哲之鑒察妖災之起延對公卿廣詢庶政引見<lb/>
樞納博求民隠存問孤寡去其苛碎輕徭省賦與民休<lb/>
息貞良忠讜置之於朝姦回貪妄棄之於市則九官勿<lb/>
<pb n="KR2f0039_WYG_130-37a"/>
戒而恒敬百縣不嚴而自肅士女欣欣人有望矣<lb/>
孝明帝時光祿大夫右丞張普惠上䟽曰臣聞明徳慎<lb/>
罰文王所以造周咸有一徳殷湯所以革夏故能上令<lb/>
下從風動草偃畏之如雷電敬之如明神是以天子家<lb/>
天下綏萬國若天之無不覆地之無不載遷都之構庶<lb/>
方子來汎澤所沾降及陪皂寧有岳牧二千石縣令丞<lb/>
尉治中别駕及諸軍幢受命於朝廷而可不預乎此之<lb/>
班駮雲雨之不平謂是當時有司出納之未允何以明<lb/>
<pb n="KR2f0039_WYG_130-37b"/>
之仰尋世宗書百官普進一級中有朝臣刺史登時襃<lb/>
授則内外貴賤莫不同澤又覆奏稱爰及陪皂明無不<lb/>
逮自後人率其心紛綸盈庭嫌少誤惑視聽限以汛前<lb/>
更為年斷六年三年之考以意折之汛前汛後之歳隔<lb/>
而絶之遂使如綸之㫖頓於一朝汛前六年上第者全<lb/>
不得汎三年上第者䝉半階而已汎前汎後合考者隔<lb/>
絶而不得無考者無折而全汎前汎後有考無考並䝉<lb/>
全汎與否乖違勤舊彌屈差若毫釐謬以千里其此之<lb/>
<pb n="KR2f0039_WYG_130-38a"/>
謂乎易曰言行君子之所以動天地可不慎歟言之不<lb/>
從無以抑之遂奏奪牧守外祿全不與汎散官改為四<lb/>
年之考汎前者八年一階政令不一寃訟惟甚與而復<lb/>
奪其夲在茲致使邀駕擊鼓者無理以加其罪誹謗公<lb/>
聽者無辭以抑其言噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>所由生慢勃所由起夫琴瑟<lb/>
不調撓而更張善人國之夲也其可棄乎詩云樂只君<lb/>
子邦家之基堯典曰克明峻徳吕刑曰何擇非人周官<lb/>
曰官不必備惟其人咎繇曰無曠庶官天工人其代之<lb/>
<pb n="KR2f0039_WYG_130-38b"/>
詩云人之云亡邦國殄悴又曰雨我公田遂及我私孔<lb/>
子曰不患貧而患不均如此則官必擇人汎則宜溥請<lb/>
逺遵正始元旨近準聖明二汎内外百官悉同一階不<lb/>
以汎前折考不以散任增年則同雲共澍四海均洽如<lb/>
謂未可宜以權理折之易曰聖人之大寳曰位何以守<lb/>
位曰仁春秋傳曰一曰擇人如此則乃可無汎不可無<lb/>
考守宰之汎既以追奪則百官之汎不應獨霑溥澤既<lb/>
收復誰敢怨夫三載之考興於太和再周之陟通於景<lb/>
<pb n="KR2f0039_WYG_130-39a"/>
明閒劇祿力自有加減陪臣以事省降而考則三年朝<lb/>
官既祿等平曹更四周乃陟考祿参差各稱其任且一<lb/>
日從軍征戍苦於煩任終年専使決斷重於陪臣恒上<lb/>
若通為三載之考無汎隔折則各盈其分亦足以近塞<lb/>
群口逺綏四方日昃求賢猶有所失況不遵擇人之訓<lb/>
唯以停乆而進乎自今已後考黜願以三宅革心選進<lb/>
願以三儁居徳書曰舉能其官惟爾之能稱非其人惟<lb/>
爾弗任斯周道所以佑辟康民敢不敬守臣忝官樞副<lb/>
<pb n="KR2f0039_WYG_130-39b"/>
毗察寃訟寤寐惟省謂宜追正愚固所陳萬無可採<lb/>
尚書右丞吏部郎中遷平東将軍光祿大夫辛雄上䟽<lb/>
曰帝王之道莫尚於安民安民之夲莫加於禮律禮律<lb/>
既設擇賢而行之天下雍熈無非任賢之功也故虞舜<lb/>
之盛穆穆標美文王受命濟濟以康高祖孝文皇帝天<lb/>
縱大聖開復典謨選三代之異禮採二漢之典法端拱<lb/>
而四方安刑措而兆民治世宗重光繼軌毎念聿修官<lb/>
人有道萬里清謐陛下劬勞日昃躬親庶政求瘼恤民<lb/>
<pb n="KR2f0039_WYG_130-40a"/>
無時暫憩而黔首紛然兵車不息以臣愚見可得而言<lb/>
自神龜未來専以停年為選士無善惡歲乆先叙職無<lb/>
劇易名到授官執按之吏以差次日月為功能銓衡之<lb/>
人以簡用老舊為平直且庸劣之人莫不貪鄙委斗筲<lb/>
以共治之重託碩䑕以百里之命皆貨賄是求肆心縱<lb/>
意禁制雖煩不勝其欲致令徭役不均發調違謬箕斂<lb/>
盈門囚執滿道二聖明詔寝而不遵畫一之法懸而不<lb/>
用自此夷夏之民将相為亂豈有餘憾哉葢由官授不<lb/>
<pb n="KR2f0039_WYG_130-40b"/>
得其人百姓不堪其命故也當今天下黔黎乆經宼賊<lb/>
父死兄亡子弟淪陷流離艱危十室而九白骨不收孤<lb/>
煢靡恤財殫力盡無以卒歲宜及此時早加慰撫葢助<lb/>
陛下治天下者惟在守令最須簡置以康國道但郡縣<lb/>
選舉由來共輕貴逰儁才莫肯居此宜改其弊以定官<lb/>
方請上等郡縣為第一清中等為第二清下等為第三<lb/>
清選補之法妙盡才望如不可並後地先才不得拘以<lb/>
停年竟無銓革三載黜陟有稱者補在京名官如前代<lb/>
<pb n="KR2f0039_WYG_130-41a"/>
故事不歴郡縣不得為内職則人思自勉上下同心枉<lb/>
屈可申强暴自息刑政日平民俗奉化矣復何憂於不<lb/>
治何恤於逆徒也竊見今之守令清慎奉治則政平訟<lb/>
理有非其才則綱維荒穢伏願陛下蹔留天心校其利<lb/>
害則臣言可驗不待終朝昔杜畿寛惠河東無警蘇則<lb/>
分糧金城剋復略觀今古風俗遷訛罔不任賢以相化<lb/>
革朝任夕治功可立待若遵常習故不明選典欲以静<lb/>
民便恐無日<lb/>
<pb n="KR2f0039_WYG_130-41b"/>
北齊文宣帝時制詔問求賢審官秀州長史樊遜對曰<lb/>
臣聞彫獸畫龍徒有風雲之勢金丹玊馬終無水陸之<lb/>
功三駕禮賢将收實用一毛不拔復何足取是以堯作<lb/>
虞賔遂全箕山之操周移商鼎不納孤竹之言但處士<lb/>
盜名雖云乆矣朝臣竊位葢亦實多漢拜丞相便有鍾<lb/>
鼓之妖魏用三公乃至孫權之笑故山林之與朝廷得<lb/>
容非毁肥遯之與賔王飜有優劣至於時非蹈海而曰<lb/>
羞作秦民事異出闗而言恥從衛亂雖復星干帝座不<lb/>
<pb n="KR2f0039_WYG_130-42a"/>
易髙尚之心月犯少㣲終存耿介之志自我太嶽之後<lb/>
克廣洪業禹至神宗舜格文祖陛下受天之明命光華<lb/>
日月爰自納麓乃格文祖儀天地以設官象星辰而布<lb/>
職漢家神鳯慙用紀年魏氏青龍羞将改號上膺列宿<lb/>
咸是異人下法山川莫非竒士所以畫堂甲觀修徳日<lb/>
新廟鼎歌鐘王勲歲委循名責實選衆舉能朝無銅臭<lb/>
之公世絶錢神之論昔百里相秦名存雀籙蕭張輔沛<lb/>
姓在河書今日公卿抑亦天授與之為治何欲不從未<lb/>
<pb n="KR2f0039_WYG_130-42b"/>
必稽首天師方聞牧馬之術膝行山上始得治身之道<lb/>
但使帝徳休明自强不息甲夜觀書支日通奏周昌桀<lb/>
紂之論欣然開納劉毅桓靈之比終自含𢎞髙懸王爵<lb/>
唯能是與管庫靡遺漁塩畢錄無令桓譚非䜟官止於<lb/>
郡丞趙壹負才位終於計掾則天下宅心幽明知感歲<lb/>
精仕漢風伯朝周真人去而復歸台星拆而還斂詩稱<lb/>
多士易載群龍從此而言可以無愧<lb/>
隋文帝時國子博士何妥上八事以諫其一事曰臣聞<lb/>
<pb n="KR2f0039_WYG_130-43a"/>
知人則哲惟帝難之孔子曰舉直錯諸枉則民服舉枉<lb/>
錯諸直則民不服由此言之政之治亂必慎所舉故進<lb/>
賢受上賞蔽賢䝉顯戮察今之舉人良異于此無論諂<lb/>
直莫擇賢愚心欲崇髙則起家喉舌之任意須抑屈必<lb/>
白首郎署之官人之不服實由於此臣聞爵人於朝與<lb/>
士共之刑人於市與衆棄之伏見留心獄訟愛人如子<lb/>
毎應决獄無不詢訪群公刑之不濫君之明也刑既如<lb/>
此爵亦宜然若有懋功簡在帝心者便可擢用自斯以<lb/>
<pb n="KR2f0039_WYG_130-43b"/>
降若選重官必須參以衆議勿信一人之舉則上不偏<lb/>
私下無怨望其二事曰孔子云是察阿黨則罪無掩蔽<lb/>
又曰君子周而不比小人比而不周所謂比者即阿黨<lb/>
也謂心之所愛既已光華榮顯猶加提挈心之所惡既<lb/>
已沈滯屈辱薄言必怒提挈既成必相掩蔽則欺上之<lb/>
心生矣屈辱既加則有怨恨謗讟之言出矣伏願廣加<lb/>
逖訪勿使朋黨路開威恩自任有國之患莫大於此其<lb/>
三事曰臣聞舜舉十六族所謂八元八愷計其賢明理<lb/>
<pb n="KR2f0039_WYG_130-44a"/>
優今日猶復擇才授任不相侵濫故得四門雍穆庶績<lb/>
咸熈今官員極多用人甚少有一人兼數職為是國無<lb/>
人也為是人不善也今萬乗大國髦彦不少縱有明哲<lb/>
無由自達東方朔言曰尊之則為将卑之則為虜斯言<lb/>
信矣今當官之人不度徳量力既無吕望傅說之能自<lb/>
負傅巖滋水之氣不慮憂深責重唯畏總領不多安斯<lb/>
寵任輕彼權軸好致顛蹶實此之由易曰鼎折足覆公<lb/>
餗其形渥凶言不勝其任也臣聞窮力舉重不能為用<lb/>
<pb n="KR2f0039_WYG_130-44b"/>
伏願更任賢良分才參掌使各行有餘力則庶事康哉<lb/>
其四事曰臣聞禮云析言破律亂名改作執左道以亂<lb/>
政者殺孔子曰仍舊貫何必改作伏見比年以來改作<lb/>
者多矣至如范威漏刻十載不成趙翊尺稱七年方決<lb/>
公孫濟迂誕醫方費逾巨萬徐道慶廻互子午糜耗飲<lb/>
食常明破律多歴歲時王渥亂名曽無紀極張山居未<lb/>
知星位前已蹂藉太常曹魏祖不識北辰今復轔轢太<lb/>
史莫不用其短見便自夸毗邀射名譽厚相誣罔請今<lb/>
<pb n="KR2f0039_WYG_130-45a"/>
日已後有如此者若其言不驗必加重罰庻令有所畏<lb/>
忌不敢輕奏狂簡其餘文多不載<lb/>
開皇四年治書侍御史桞彧上表曰昔漢光武與二十<lb/>
八將披荆棘定天下及功成之後無所任職伏見詔書<lb/>
以和干子為杞州刺史干子弓馬武用是其所長治民<lb/>
蒞職非其所解如謂優老可加厚賜若令刺舉所損殊<lb/>
多帝善之干子竟免<lb/>
帝勤於聽受百僚奏請多有煩碎彧又上䟽諫曰自古<lb/>
<pb n="KR2f0039_WYG_130-45b"/>
帝王莫過唐虞然皆勞於求賢而逸於任使陛下留心<lb/>
治道無憚疲勞乃至營造細小之事出給輕㣲之物一<lb/>
日之内酬答百司日旰㤀食夜分未寢動以文簿憂勞<lb/>
聖躬願察臣言少減煩務唯經國大事非臣下所能裁<lb/>
斷者奏請詳汰自餘細務責成所司帝嘉之<lb/>
　<lb/>
　<lb/>
　歷代名臣奏議卷一百三十<lb/>
</p>
<p>
</p>
  </div>
</body>
</text>
</TEI>
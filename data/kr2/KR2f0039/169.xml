<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百六十九</head> <lb/>
    <p>
<pb n="KR2f0039_WYG_169-1a"/>
欽定四庫全書<lb/>
　歴代名臣奏議卷一百六十九<lb/>
　　　　　　　　　　　明　楊士奇等　撰<lb/>
　　選舉<lb/>
宋髙宗建炎四年趙元鎮上奏曰臣訪聞湖南北及江<lb/>
東西諸路帥守往往闕人行在侍從除䑓諫外止有綦<lb/>
崈禮汪藻兩人近汪藻在假不出而郎官百司局務多<lb/>
差外官權攝昨雖有㫖召謝克家等又皆散在四方不<lb/>
<pb n="KR2f0039_WYG_169-1b"/>
能即至亦不聞再行催促不唯國體卑弱無以示天下<lb/>
緩急大事何所諮訪邦家以得賢為基而人主以任賢<lb/>
使能為職固不可緩也今帥守有闕欲自外除授則多<lb/>
以事不行或不知居止所在欲自行在遣行而又闕人<lb/>
如此逺方憔悴之民何所赴愬去嵗渡江之初首頒明<lb/>
詔許左右司郎官已上各薦二人其間以才能擢用者<lb/>
固多有之臣愚欲乞依去年體例詔䑓諫及左右司郎<lb/>
官已上各薦二人令所在州差人結劵限三日彂赴行<lb/>
<pb n="KR2f0039_WYG_169-2a"/>
在審察賜對随才任使仍令執政大臣同共採擇在外<lb/>
侍從雖在謫籍别無大過而政事才學實可用者廣行<lb/>
召擢庶幾間有来者以備獻納論思之職<lb/>
元鎮又上奏曰臣竊惟士之失職責在朝廷比縁國歩<lb/>
艱難例不得調有勢援者堂中擇闕而寒逺坐受困弊<lb/>
陛下灼見其事已令措置盡還部闕士大夫方有赴調<lb/>
之期無不忻快然臣聞參選之人多被沮抑既無案籍<lb/>
稽考則法令随事變更吏得因縁為姦而以書鋪為假<lb/>
<pb n="KR2f0039_WYG_169-2b"/>
手之地故一人參選謂之鋪例者不下數十千至如召<lb/>
保官之類費尤不貲參選已如此況注擬邪臣以謂宜<lb/>
令吏部裁定保官之數如行在職事官一員用本司印<lb/>
狀許保盡參選注擬諸事仍飭吏部長貳戒勵書鋪毋<lb/>
得妄生沮抑過為僥求倘致士人詞訟即送所司䆒治<lb/>
如此則參選之士稍無留難以稱陛下優䘏寒逺之意<lb/>
其他常行禁飭條法更宜明加申戒牓示施行<lb/>
紹興二十二年右諫議大夫林大鼐言國初常參官皆<lb/>
<pb n="KR2f0039_WYG_169-3a"/>
得舉人不限内外亦無員數南渡之初恩或非泛人得<lb/>
僥倖有從軍而改秩者有捕盜而改秩者有以登對而<lb/>
改秩者今朝廷無事謹惜名器惟薦舉一路貪躁者速<lb/>
化㢘静者陸沈今欲取考第員數増減以便之増一任<lb/>
者減一員十考者用四十二考者用三十五考者用二<lb/>
如減舉法須實歴縣令不得仍請嶽祠其或負犯殿選<lb/>
自如常坐士有應此格者行無玷缺年亦蹉跎無非孤<lb/>
寒練習安義分之士望付有司條上以弭奔競<lb/>
<pb n="KR2f0039_WYG_169-3b"/>
二十九年聞人滋奏請凡在官歴任及十考以上無公<lb/>
私罪雖舉削不及格許降等升改或疑其太濫則取吏<lb/>
部累年改官酌中之數立為限隔舉狀年勞參酌並用<lb/>
於是下其議中書舍人洪遵給事中王晞亮等上議曰<lb/>
本朝立薦舉之法必使歴任六考所以遲其嵗月而責<lb/>
其赴功必使之舉官五貟所以多其保任而必其可用<lb/>
今如議臣所請則有力者惟圗見次無材者茍冀終更<lb/>
出官十餘年可以坐待京秩此不可一也今欲減改官<lb/>
<pb n="KR2f0039_WYG_169-4a"/>
分數以待無舉削者則當被舉之人必有失職淹滯之<lb/>
嘆此不可二也京官易得馴至郎位任子之恩愈不可<lb/>
減非所以救入流之弊此不可三也夫祖宗之法非有<lb/>
大害未易輕議今一旦取二百年成法而易之此不可<lb/>
四也臣以為如故便<lb/>
三十一年禮部侍郎金安節奏言熈寧元豐以来經義<lb/>
詩賦廢興離合随時更革初無㝎制近合科以来通經<lb/>
者苦賦體雕刻習賦者病經㫖淵㣲心有弗精智難兼<lb/>
<pb n="KR2f0039_WYG_169-4b"/>
濟又其甚者論既併塲䇿問太寡議論器識無以盡人<lb/>
士守傳注史學盡廢此後進往往得志而老生宿儒多<lb/>
困也請復立兩科永為成憲從之<lb/>
紹興間張浚上議曰設官分職本以為民故聖人視勤<lb/>
勞之大小命品秩之髙下非有功於民不在選也監司<lb/>
守令於民最親者也今皆號為冗官及𤓰而去則乞憐<lb/>
於人莫有顧者彼文詞巧麗親舊推薦期嵗之間可致<lb/>
清要兹豈不倒置已甚乎嗚呼求天下之士於言語文<lb/>
<pb n="KR2f0039_WYG_169-5a"/>
采之間臣知其無以得真賢矣況夫推薦者之不公耶<lb/>
後世坐廟堂秉樞要而於安危之機治亂之理百姓之<lb/>
情財用之源甲兵之事矒然不曉者無他用之無其道<lb/>
也繼自今以往可不知所戒㢤<lb/>
江西安撫制置大使李綱上言曰臣伏覩二月九日手<lb/>
詔以太陽有異氛氣四合令中外侍從之臣遵前後詔<lb/>
書各舉能直言極諫之士一人将諏以過失次第施行<lb/>
用承天意有以見陛下克謹天戒思聞讜言銷弭變故<lb/>
<pb n="KR2f0039_WYG_169-5b"/>
以助中興之運甚盛徳也臣竊考西漢舉賢良文學之<lb/>
士詳延于庭如董仲舒公孫𢎞晁錯之徒不過對策一<lb/>
篇指明時政得失至本朝設賢良方正能直言極諫科<lb/>
始有進卷及試六論乃對廷策其六論題雜出於經子<lb/>
史注䟽之間所以求卓識洽聞之士號為制科其得人<lb/>
如富弼張方平夏竦皆致宰輔其次如錢易錢明逸孔<lb/>
文仲武仲蘇軾蘇轍兄弟之流皆為名士論議有補於<lb/>
國家然制科之舉貫穿古今汪洋浩渺非强記博識積<lb/>
<pb n="KR2f0039_WYG_169-6a"/>
以嵗時未易能䆒其業所以朝廷近年復置此科未有<lb/>
應令者無足怪也今者陛下以天變之故詔中外侍從<lb/>
之臣遵前後詔書各舉能直言極諫之士臣深慮有司<lb/>
拘以進卷六論牽制舉者難於得人無以仰副陛下咨<lb/>
訪闕失寅畏天戒之意臣愚欲望聖慈特降睿㫖将今<lb/>
来所舉直言極諫之士與免進卷六論秖令對策于廷<lb/>
仍於制策内許其展盡無隠庶㡬忠言嘉謨得以上聞<lb/>
其進卷六論自以待應科目之士天下不勝幸甚<lb/>
<pb n="KR2f0039_WYG_169-6b"/>
翰林學士周麟之上奏曰臣聞文章經國之大業體尚<lb/>
不一從古而然故論世者以是識風俗之盛衰觀人者<lb/>
以此别材智之逺近猶所謂見禮聞樂而知徳政不可<lb/>
不察也西漢二百年名儒鴻生鋒起間作雍容揄揚著<lb/>
録于後則炳然與三代同風唐有天下文亦三變至於<lb/>
美才輩出嚅嚌道真反刓剗偽薰醲涵浸然後天下化<lb/>
之粹然一出於正何其盛㢤我國家恢儒右文列聖一<lb/>
揆取士之制不過曰經義詩賦然或偏廢而獨舉或兩<lb/>
<pb n="KR2f0039_WYG_169-7a"/>
存而並行或兼用而通試三者所向雖異及夫得人則<lb/>
奏賦擅塲者無不精其能談經析理者靡不輳於奥累<lb/>
朝名臣悉繇此出致治之美固已逺邁前世仰惟皇帝<lb/>
陛下躬天縦之資恢復古道優入聖域猶且博覽經史<lb/>
左右藝文孜孜不倦至其躬御翰墨發為宸章雲漢昭<lb/>
回光被萬物古帝王莫能跂及裁詩樂以侑禋祀則十<lb/>
三篇極風雅之妙記損齋以明鑒戒則數百言皆道徳<lb/>
之辭若此之類殆不可殫舉士生斯時親得聖王為之<lb/>
<pb n="KR2f0039_WYG_169-7b"/>
師此千載一逢也臣伏見昨降明詔用經義兼詩賦合<lb/>
二者之長以作成多士永為定制可謂善矣今肄業之<lb/>
士服勤有年秋試不逺臣愚欲望聖慈申飭儒官奨勸<lb/>
士類戒志尚之不一革文體之未純母好髙以異論相<lb/>
矜母因陋以陳言自蔽母泥迃僻之習而失其正毋縦<lb/>
浮靡之説而溺於夸坯冶一陶聖風雲靡将見四方俊<lb/>
茂試于有司者無不丕應徯志咸知以體要為宗文弊<lb/>
既除而文格益勝用之以黼黻一代羽翼六經實斯文<lb/>
<pb n="KR2f0039_WYG_169-8a"/>
之幸也<lb/>
髙宗時李光乞薦舉武臣狀曰臣伏準紹興五年三月<lb/>
六日勅中書門下省依臣僚奏請銓量郡守監司遴選<lb/>
縣令及檢㑹紹興元年十一月十九日手詔令内外侍<lb/>
從官以上監司帥臣各舉所知限半月具奏有以見陛<lb/>
下虗心求助之意可謂切矣然臣頃任行朝職事官已<lb/>
嘗應詔今陛下所求益廣中外薦者紛紛而文學之士<lb/>
峩冠博帶布列中外者固已足用初無乏材之患昔叔<lb/>
<pb n="KR2f0039_WYG_169-8b"/>
孫通之歸漢從弟子百餘人乃専言諸壮士進之或以<lb/>
為言通曰漢王方䝉矢石爭天下諸生寧能鬭乎故先<lb/>
言斬将搴旗之士若通知時務矣今夷偽憑陵中原版<lb/>
蕩此陛下馭雄材虎将以制天下之時臣之所薦不敢<lb/>
復言文士臣累任守臣竊見諸路武士多流落失所其<lb/>
間人材少壮弓馬趫㨗武藝絶倫者甚衆朝廷既未甞<lb/>
録往往散在諸軍無以自拔或委盜賊不能自新甚可<lb/>
惜也臣愚不敢指名論薦欲望聖慈特降睿㫖令諸路<lb/>
<pb n="KR2f0039_WYG_169-9a"/>
州軍廣行招收其間雖無武藝而通曉兵機能料敵制<lb/>
勝或造作攻守之具各為一科令監司帥守按試保明<lb/>
發赴樞宻院量才擢用庶㡬韓彭之徒或為時而出不<lb/>
勝幸甚<lb/>
監察御史劉行簡上劄子曰臣竊惟陛下側身脩行克<lb/>
自抑畏布徳行恵賴及四方自即位至今星紀一周天<lb/>
始悔禍區宇革心歸我輿圖休兵息民既有成約中興<lb/>
之功未有高焉者也然而智者於此竊有懼焉何也懼<lb/>
<pb n="KR2f0039_WYG_169-9b"/>
朝廷有一朝之喜而㤀憂畏也而況經理之初事亦多<lb/>
種未易槩舉若軍儲民食之有無河防邉境之備禦既<lb/>
不可預計而逆度亦未可悉舉而並行是必知其所謂<lb/>
而後圖之𫝊曰廊廟之材非一木之枝帝王之功非一<lb/>
士之略則儲蓄人才以備任用豈得不為先乎矧陛下<lb/>
已降赦令加恵新復郡縣之民将有以大慰其心蠲稅<lb/>
租寛戍役固理之所不免然則經費所出實在牧民御<lb/>
衆之官顧安得不擇使智使愚使功使過在兹時矣臣<lb/>
<pb n="KR2f0039_WYG_169-10a"/>
愚欲望聖慈特降明詔令内外侍從監司守臣各舉所<lb/>
知才堪任劇忠不辭難者不限員數咸以名聞命有司<lb/>
籍記之以次除用其有以瑕纇坐廢與異時僥幸冒進<lb/>
之徒茍有才能亦在所舉觀其後效如有顯勞随事旌<lb/>
擢若不改悔復為姦利則終身廢之庶㡬人人知勸以<lb/>
赴事功有以助成經理之政<lb/>
行簡又上奏曰臣竊惟在外之官賦政煩劇深察民隠<lb/>
莫急於縣令総按群吏風動列城莫要於監司二者不<lb/>
<pb n="KR2f0039_WYG_169-10b"/>
可不擇明矣臣謂朝廷有選擇之名無選擇之實何也<lb/>
陛下聖徳寬隆憂民深切頃降詔㫖令内外侍從官多<lb/>
舉材堪縣令者二人謂縣令不可不擇也然臣甞得其<lb/>
所舉之目而詢求之十不得一二又除用監司率以他<lb/>
才有殊不曉政事者如此尚可恃以為治乎臣故曰有<lb/>
選擇之名無選擇之實也臣愚欲望出自聖斷令諸路<lb/>
監司列郡守臣各舉所知曽任縣令民所便安有顯効<lb/>
者一二人條具以聞無其人則闕之遇監司有闕首擇<lb/>
<pb n="KR2f0039_WYG_169-11a"/>
所舉之人拔而用之以示褒寵其謬者坐以欺君罔上<lb/>
之罰天下豈有能為縣令而不能為監司者乎審如此<lb/>
可謂兩得之矣陛下垂意人材自小官識擢任用者多<lb/>
矣獨未聞拔一循吏而驟用之此踈逺之臣所以不加<lb/>
勸也黄覇以治郡有稱入為三公今以良縣令為監司<lb/>
不亦可乎伏惟聖慈特賜詳酌施行<lb/>
行簡又奏曰臣竊謂州縣之官莫難於縣令而治獄次<lb/>
之此兩者盖不可不擇而朝廷求所以選擇之名而未<lb/>
<pb n="KR2f0039_WYG_169-11b"/>
得者有年于兹矣銓曹注擬按格而授初無予奪之法<lb/>
又員額至多雖欲選擇有所不能恭惟陛下自即位以<lb/>
来為民擇吏之詔固已屢下而司政典獄或非其人未<lb/>
有以仰副憂勤惻怛之意臣竊怪之伏見知温州章誼<lb/>
奏請於所屬官吏擇其能者易寘縣令已䝉俞允臣謂<lb/>
此舉誠得選擇之道且要而易行唯是典獄之官未聞<lb/>
有以移易為請者刑憲所加非所宜忽臣愚欲望聖慈<lb/>
更賜詳酌明降指揮令列郡通知應縣令治獄之官並<lb/>
<pb n="KR2f0039_WYG_169-12a"/>
許以所屬幕職州縣官以下選擇移易各不理為違闕<lb/>
其請俸自有等若州郡所謂供給應移易之人聴從多<lb/>
給如或郡守有挾私意妄加移易者聽監司紏察以聞<lb/>
庶㡬吏知嚮方民受實徳無失政濫刑之患<lb/>
章誼上奏曰臣聞古之任吏部也以人今之任吏部也<lb/>
以法其任在人故銓量品藻升黜進退在提衡者而已<lb/>
有司無可執之文也其任在法則功罪能否賞罰殿最<lb/>
各有程度有司便文守據毫釐不敢差也夫以便文守<lb/>
<pb n="KR2f0039_WYG_169-12b"/>
據之有司當四選並進之文武而典籍散亡法令不立<lb/>
省門旦開訴牒盈几長貳郎曹據案熟視終無法令可<lb/>
以折中於是胥史序進各售其私廢置在其筆端可否<lb/>
出其脣吻搢紳士大夫弱者俛首而不敢辯强者忿詈<lb/>
而不能屈富者苞苴賂遺造請囑託而喪其㢘耻貧者<lb/>
困辱摧折飢寒留滯而無以自進官以貲遷政以賄成<lb/>
非所以尊朝廷而風天下也吏部既已難進如此是以<lb/>
文士輻輳於宰司武人接跡於樞府下至筦庫游儌之<lb/>
<pb n="KR2f0039_WYG_169-13a"/>
㣲率在朝廷除授之目豈天下之士不樂平進而固為<lb/>
此紛紛哉誠有以敺之也願詔有司編類四選通知之<lb/>
條與夫一司專用之法兼以前後續降指揮分為敕令<lb/>
格式自成一書委官雕印立直給售如此則士子有進<lb/>
身之階銓曹有可守之法姦吏無舞文之弊四方萬里<lb/>
執事之人知陛下待遇之意聞風自勵矣<lb/>
誼又上奏曰臣近者曽奏乞編類吏部四選勅令格式<lb/>
以幸多士伏䝉睿斷特賜施行中外搢紳無不欣戴今<lb/>
<pb n="KR2f0039_WYG_169-13b"/>
聞書成有日将遂頒印臣復體問得自来吏部雖有法<lb/>
案止是承受續降指揮與夫劄勅之類其於本部職事<lb/>
鋪引條例盖無與也尚書侍郎郎官未必盡習法令當<lb/>
其可否與奪之際唯本選主令是聽一有疑似法案辭<lb/>
非其任無所稽考今欲乞專置法司優其廪給嚴其罪<lb/>
賞使掌四選之法本選所不能决者聽委法司鋪叙條<lb/>
格然後長貳據法與奪如此則本選人吏不得專為輕<lb/>
重矣所謂許首原之弊者吏部注官出闕闗陞磨勘給<lb/>
<pb n="KR2f0039_WYG_169-14a"/>
據告示行遣非一雖今来法令明具而人吏情有好惡<lb/>
睚眦之間動輙沮格搢紳之士不免投牒自訴長貳方<lb/>
將繩按而首狀出於懐袖矣今欲乞有過自首者雖原<lb/>
其罰金受杖之責而書其罪由計為一犯異時名次補<lb/>
授皆視罪罰之多寡以為任事之殿最十罰以上重者<lb/>
停替降名輕者展年出軄如此則人人自愛無敢玩法<lb/>
矣如臣所陳仰當聖意即乞降付有司討論立法不勝<lb/>
天下之幸<lb/>
<pb n="KR2f0039_WYG_169-14b"/>
誼又上奏曰臣竊見越州奏觀察判官楊愿未有替人<lb/>
本州踏逐到廸功郎張晟乞充前件差遣奉聖㫖特令<lb/>
吏部與差臣伏詳選人階官有七其注擬各有等差迪<lb/>
功郎到部止許就判司簿尉自脩職郎而上許就知令<lb/>
録自從事郎而上許就推判官仰惟祖宗銓曹之法不<lb/>
可易也其於積日累月程事計功使朝廷名位不可驟<lb/>
取士子致身不容冒進等級分明而堂陛増峻矣政和<lb/>
執政用事之臣敗亂法度分曹建掾以朝議朝請大夫<lb/>
<pb n="KR2f0039_WYG_169-15a"/>
為工兵曹而以迪功郎為士户曹直居其上官制隳紊<lb/>
位著蕪雜士人越法犯分干請無已今方痛革前日之<lb/>
弊豈容特徇越州所請而亂祖宗銓曹之法哉如張晟<lb/>
才能學行誠有過人則朝廷别加任擢無所不可如越<lb/>
州許辟幕屬則當求應格官吏以充此選至於吏部格<lb/>
法州郡官曹伏望聖㫁申嚴舊制共加遵守不勝天下<lb/>
之幸<lb/>
誼又上奏曰臣伏見朝廷近者多收吏部員闕以充堂<lb/>
<pb n="KR2f0039_WYG_169-15b"/>
除之選凡知通僉判知縣縣尉無非三省除授其在吏<lb/>
部者判司丞簿而已諸路帥司又復辟舉吏部員闕㡬<lb/>
盡矣士大夫積資累考闗陞知通與夫京朝官之任知<lb/>
縣者無執政侍從之援則唯縣丞是任國家全盛時府<lb/>
郡知通之堂除者共不過百員而寺監丞簿悉由吏部<lb/>
注擬士人循守分義自度材力所堪按格而求之吏部<lb/>
其應選者日益自勵礙格者無所怨尤其文學行義材<lb/>
能政事卓然有聞則朝廷抜其尤異者乃在堂除之列<lb/>
<pb n="KR2f0039_WYG_169-16a"/>
今則不然内非堂除外非辟舉則職任無從而得賢否<lb/>
混并資格盡廢長奔競之風抑亷退之節寒畯之士願<lb/>
就銓曹求一逺闕而不可得巧宦之人已有除授未厭<lb/>
所懐而不肯之官監當者悉為親民親民者必求知通<lb/>
朝廷㡬務方多日不暇給安得人人厭其欲㢤願詔執<lb/>
政稍稽舊制盡㑹諸路員闕若干為堂除若干歸之吏<lb/>
部嚴辟舉之科重除授之選庶㡬養成士子靖恭之操<lb/>
以副陛下仄席之求<lb/>
<pb n="KR2f0039_WYG_169-16b"/>
誼又上奏曰臣聞堯舜以知人為難孔子以方人為不<lb/>
暇是以羲易之設六辭荘周之論九證盖難之也仰惟<lb/>
祖宗以来取材拔士慎重其選其於有官君子不敢定<lb/>
賢否於俄頃之間而必考之以嵗月之乆一郡委之守<lb/>
倅一路委之監司随材薦舉改官縣令率有常格士之<lb/>
趨事赴功涵養淵源闇然而日章與夫浮躁貪偽有人<lb/>
則作無人則輟者皆不得而隠規模宏逺矣近自江淮<lb/>
九路發運之罷而薦舉之格移之於都運都運復罷而<lb/>
<pb n="KR2f0039_WYG_169-17a"/>
移之於淮南提㸃官士之得薦者十去七八矣自武臣<lb/>
提刑之罷而薦舉之格移之於文臣文臣提刑不敢專<lb/>
用薦格而士之得舉者十去五六矣陛下當此艱難之<lb/>
時求賢如不及而士之脩其職業行義以履平進之塗<lb/>
者難於昔日是豈本朝貪賢之意哉臣因此詳定吏部<lb/>
薦舉格法得此二事伏望睿慈付之外廷俾均其數以<lb/>
委郡守監司各許薦舉則得人之路自兹廣矣<lb/>
誼又上奏曰臣伏觀今日多故之時非得人材無與共<lb/>
<pb n="KR2f0039_WYG_169-17b"/>
成事功而搢紳介胄之間懐抱器能之士不因薦舉則<lb/>
無路自達祖宗全盛時間求賢良方正直言極諫之士<lb/>
天子常稱制詔策問于廷號為制舉其未仕者有文武<lb/>
兩科進士生徒之選其入仕之後亦有薦對宏辭學官<lb/>
之召人可自奮今唯進士一科其餘未及徧舉方之前<lb/>
日求才之路殆恐未廣漢以數路得人唐以科目取士<lb/>
具載方册度今可行如博通墳典達於教化軍謀宏逺<lb/>
堪任将帥詳明政術可以理人與夫洞明韜略翹闗負<lb/>
<pb n="KR2f0039_WYG_169-18a"/>
重言辭辨正書判拔萃之科皆可以網羅俊乂共濟艱<lb/>
難如䝉明詔有司設為程度𫝊示四方嵗一薦舉使有<lb/>
為之士曉然知聖主招徕奨進之意則傑才偉人咸萃<lb/>
天朝恢復之效可坐而致臣愚無知冒眛自竭不勝惶<lb/>
懼之至謹録奏聞<lb/>
殿中侍御史鄭剛中上奏曰檢准貢舉法試院官考試<lb/>
進士不滿三百人二貟五百人四貟每増五百人添一<lb/>
貟至七貟止伏見兩浙轉運司見置院差官引試進士<lb/>
<pb n="KR2f0039_WYG_169-18b"/>
取到本司狀稱今嵗合赴試約計一千餘人又取到本<lb/>
司前舉赴試人數計六百五十四人差過考試官四貟<lb/>
㸃檢試卷官二貟今舉且作一千二百人赴試比之前<lb/>
舉計添七百餘人若差官至七貟止則可添試官一貟<lb/>
是以一人之力増前舉二千卷之多也竊詳士子三嵗<lb/>
一試全在有司精明去留詳允故績學能文者不至有<lb/>
淹冒之嘆苟考官目力不逮試卷沓来心志既疲工拙<lb/>
交進眩然不知朱墨之可施如是而曰不遺士者未之<lb/>
<pb n="KR2f0039_WYG_169-19a"/>
有也欲望朝廷下本司契勘如就試委及千人以上許<lb/>
通差試官一十貟仍精選文藝有稱者充場屋費用必<lb/>
不因三人而大有増損庶㡬考校得人上副朝廷樂育<lb/>
成就之意<lb/>
吏部尚書劉才邵上劄子曰虞舜躬濬哲之資明黜陟<lb/>
之法以臨照百官小大之才宜無不察至於命九官咨<lb/>
詢于下當時之臣更相稱譽因舉而用之遂能代天工<lb/>
熈庶績垂衣拱手坐收無為之功則求賢之效豈不盛<lb/>
<pb n="KR2f0039_WYG_169-19b"/>
哉恭惟陛下聰明睿智出於天縱群臣能否灼見不疑<lb/>
然睿意勤勤思所以廣求賢之路凡侍從之臣受命之<lb/>
初各得舉所知以自代虞舜用心無以復加臣愚欲望<lb/>
聖慈特降睿㫖凡所舉之人已經試用者時加考覈其<lb/>
有績効顯著或不如所舉因加勸沮庶進賢者有以顯<lb/>
其能謬舉者無所逃其責以仰稱求賢如不及之意不<lb/>
勝至願<lb/>
才邵又上劄子曰臣竊惟朝廷設銓試之法以待出官<lb/>
<pb n="KR2f0039_WYG_169-20a"/>
之人各随所長塲數不一其間試之以刑統義欲以觀<lb/>
其知法律之意試之以時議欲以觀其達古今之變皆<lb/>
學以從政者所以盡心故以是待之盖将求實用之才<lb/>
非徒校工拙於文詞之間也然自来試題往往於刑統<lb/>
則專取詞句分明而未嘗及於罪法之輕重於時議則<lb/>
泛用經史事迹而未甞近於時務之利害誠皆如此則<lb/>
後来者惟文詞之習其何以仰稱設科選材之意乎臣<lb/>
區區愚見欲望聖慈申命攸司立為定式凡銓試出題<lb/>
<pb n="KR2f0039_WYG_169-20b"/>
於刑統義必兼以罪法之疑似於時議必叅以時務之<lb/>
因革使之各随所見得售所長則其從政也将見有以<lb/>
允協獄情通曉世變其為益也豈小補哉<lb/>
虞允文上言曰臣竊謂士以多才起當世之名亦以虚<lb/>
名起斯民之旤不可不察也盖士倚其才彂而為文章<lb/>
為語言為政事莫不粲然可觀聳然可聽井井然皆可<lb/>
用而學之不深養之不厚以文章名者流而為輕浮以<lb/>
言語名者流而為巧偽以政事名者流而為苛刻朋比<lb/>
<pb n="KR2f0039_WYG_169-21a"/>
狎習知賈其道而不知所以守道知充其欲而不知所<lb/>
以窒欲凡一云為務在求合希進而上之人亦循其文<lb/>
章語言政事之名薦之用之而不察輕浮巧偽苛刻之<lb/>
旤其民者至深至隱也臣甞觀太宗皇帝詔書有云士<lb/>
大夫浮薄者多宜行戒勵又云如斯巧偽必寘嚴刑又<lb/>
云恵愛臨民乃可書為勞績丁寧訓告之意皆所以捄<lb/>
其敝而作成之故端拱淳化之間士皆以敦重誠慤仁<lb/>
厚為本胥效胥勸躋時雍和㡬與唐虞三代同風臣愚<lb/>
<pb n="KR2f0039_WYG_169-21b"/>
欲望陛下明詔中外大有以清其源自監司守臣一章<lb/>
之薦一闕之辟推而上之至於朝廷凡士以文章進者<lb/>
必抑其輕浮以言語進者必黜其巧偽以政事進者必<lb/>
去其苛刻而陛下於陟降之際時出動化之方而用之<lb/>
臣以為不數年間士皆去其惡習以就成材可以任重<lb/>
而致逺得時得位必流為百姓盛福祖宗基圖所以深<lb/>
根固蔕者無切於此惟陛下留神省察<lb/>
允文又言曰臣竊惟陛下以濬哲上聖之姿撫太平中<lb/>
<pb n="KR2f0039_WYG_169-22a"/>
興之運伏自親攬權綱以来用一公道頓八紘而奄有<lb/>
之臣以為公道之在天下猶人身之有元氣也元氣固<lb/>
扵内而使一手足或廢折於外豈不亦甚可惜哉蜀去<lb/>
朝廷萬里陛下憂其民之失業而人材之或遺也凡郡<lb/>
守之有治効既詔帥臣監司薦之因其薦而遷秩得貼<lb/>
職擢為監司者有矣縣令之有治効又詔帥臣監司郡<lb/>
守薦之因其薦而為大藩通判諸䑓幕屬者有矣尚慮<lb/>
徳意之未孚天下之材未衆建也併詔諸路帥臣監司<lb/>
<pb n="KR2f0039_WYG_169-22b"/>
明薦之為郡太守而不次擢用者有矣是三者陛下之<lb/>
心一於民也然而被薦之人或狃於勢力而得之或牽<lb/>
於私昵而得之或嬖於親朋僚屬而得之故昏耄者廢<lb/>
事貪鄙者黷貨殘暴不恤者虐刑偃然恃其知已當本<lb/>
道之權無復忌憚而民益病矣善論議者謂陛下以公<lb/>
道付帥臣監司郡守而帥臣監司郡守不以公道報陛<lb/>
下也臣實憤之臣愚欲望睿慈下臣章有司叅立㝎制<lb/>
以革其弊凡人材之預嵗薦者必使随奏赴都堂審察<lb/>
<pb n="KR2f0039_WYG_169-23a"/>
如所薦得人然後以今所立之格自監司至幕府随其<lb/>
才而用之間有卓異之才大臣又因得以聞扵陛下而<lb/>
顯擢之茍所薦非人坐其罔上之罰如此則授受之間<lb/>
不敢有所私而公道行於四方真才實能在位在服元<lb/>
元赤子咸得以被仁天子愛育恵懐之意矣<lb/>
龍圖閣直學士知湖州汪藻上奏曰臣聞鮑宣言於漢<lb/>
曰昔堯放四罪而天下服今除一吏而衆皆惑古刑人<lb/>
尚服今賞人反惑言當時為政者其心不公其法不一<lb/>
<pb n="KR2f0039_WYG_169-23b"/>
而無以厭塞天下之望也陛下以前者仕塗猥冗濫進<lb/>
者多其取名器類皆廝役之流故慨然詔有司立討論<lb/>
之目凡以不道而補官遷秩者皆論如律天下孰不以<lb/>
為宜然此法止行於吏部而堂除之人則一切置而不<lb/>
問是使孤寒椎鈍者獨廢其終身凡稍黠而有援者巧<lb/>
騰㨗出於法度之外而僥冒自如也此豈聖朝行於天<lb/>
下畫一之公法乎臣愚欲乞應今後堂除又並先取㑹<lb/>
吏部有無干礙討論事件如渉討論即依條改正合除<lb/>
<pb n="KR2f0039_WYG_169-24a"/>
官則除官庶㡬法令不偏小人退聴無使天下紛紛謂<lb/>
朝廷私<lb/>
御史中丞廖剛上奏曰臣近具奏願陛下兼收天下之<lb/>
才而並用之無内外彼此之間自然朋黨之名泯而異<lb/>
同之論熄人知尊君親上而風俗以厚誠治道之本也<lb/>
然天下之才陛下深居九重亦安得而盡知之雖執政<lb/>
大臣容有所不知而況陛下乎臣竊考祖宗之時甞數<lb/>
詔近臣尚書翰林學士至給舍等各薦舉人材省部諸<lb/>
<pb n="KR2f0039_WYG_169-24b"/>
郎亦間許二人共舉一人節度使留後觀察使每各舉<lb/>
二人防禦團練使刺史亦許舉一人則知所捜訪廣矣<lb/>
淳化五年盖甞詔宰相呂䝉正等各舉有器業可任以<lb/>
事者一人至道二年又詔宰相張齊賢等各舉曉錢榖<lb/>
朝官二人䝉正甞奏曰臣<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>位宰相可以進退百官今<lb/>
獨一二人示天下隘也太宗不聽遽詔史館檢討故實<lb/>
謂䝉正曰虞丘子舉孫叔敖狄仁傑自薦其子光嗣何<lb/>
謂無此䝉正於是奉詔臣竊以謂太宗豈不知人主論<lb/>
<pb n="KR2f0039_WYG_169-25a"/>
一相宰相進退百官之說殆欲示至公於天下消黨與<lb/>
之疑於冥冥之中是固所以愛護大臣之意也陛下倘<lb/>
以臣言為可採願遵祖宗故事詔中外各舉所知時加<lb/>
親擢則庶寮無附下之嫌大臣免招權之謗而海内亦<lb/>
莫不歸心於陛下矣豈不韙歟<lb/>
吏部侍郎洪遵上奏曰臣竊見川蜀士人水陸萬里来<lb/>
奉廷對其意皆欲即日霑恩歸榮鄉黨而科第在五甲<lb/>
者法當守選必俟銓試中格乃許調官一復蹉跌則有<lb/>
<pb n="KR2f0039_WYG_169-25b"/>
踰嵗旅食之憂臣視諸銓曺有川闕百五十餘而留待<lb/>
黄甲者不過數十累舉以来川人賜同進士出身者例<lb/>
控告朝廷皆得免試擬注實恵及人士子感泣唯是二<lb/>
廣士人經渉炎瘴逺者數千里群試南宮毎舉登第率<lb/>
不過三两人其入五甲者亦須候銓試注授獨不得與<lb/>
蜀士為比情實可矜至於海南四州逺渉鯨波遐陬聞<lb/>
見不廣類多下第及其垂老特恩幸而得文學以上又<lb/>
必俟郊霈方許入官空行空反尤為可念臣愚欲望聖<lb/>
<pb n="KR2f0039_WYG_169-26a"/>
慈令有司㸔詳著為定令自今舉為始川廣進士中第<lb/>
法當銓試者並候黄甲集注畢以餘闕差擬其海南特<lb/>
奏名人當銓試者與免試當候赦者與放選入五等者<lb/>
亦乞特與出官一次庶㡬逺方寒士皆獲寸進無有留<lb/>
滯棲遲之嘆以副陛下不忘逺之意<lb/>
遵又上奏曰臣竊惟薦舉之制祖宗所以均齊天下之<lb/>
至權行之百年講若畫一雖不能免於賢愚同升之弊<lb/>
然薦貟有五人之限考績有六年之拘有力者不得亟<lb/>
<pb n="KR2f0039_WYG_169-26b"/>
進而驟遷而中庸寒人亦可指日以望進至公至平萬<lb/>
世不可易也而比年以来監司郡守不能皆以體國首<lb/>
公為心懦者廹闗請貪者通賕餉閡於定貟無以塞責<lb/>
章交公車敢為誕謾而書吏又以謝錢多寡隂寄姦蠧<lb/>
不惟愆期生事有悮選人而銓曹文書渺若煙海偽謬<lb/>
百出無所覆按實為有司大患臣恭覩近降指揮今後<lb/>
如有重疊奏舉令吏部具名劾奏有以見陛下仁明天<lb/>
日照臨灼見其弊臣濫貳天官恭承睿訓晨興晏罷惟<lb/>
<pb n="KR2f0039_WYG_169-27a"/>
以察姦柅弊為急期使士大夫少逭滯淹之歎然則舉<lb/>
削之弊其可置而不問乎請以近事為陛下别白言之<lb/>
有同時一章而巧為兩牘並至而不疑者有嵗薦五人<lb/>
而彂奏削至以十數而不止者有當彂職官而詐為京<lb/>
状者有只係常調而詭稱職司者有轉運雙貟交承各<lb/>
異而南廳北廳妄行攙補者有上下半年日月有限而<lb/>
先時後時了無忌憚者有被舉之人見存而假稱事故<lb/>
奪而之他者有經隔數年而冒作交代即行補彂者若<lb/>
<pb n="KR2f0039_WYG_169-27b"/>
此之類不可槩舉臣愚欲望聖慈特賜睿㫖今後奏舉<lb/>
輙有冒偽不實如前所陳許令本部具姓名事由劾奏<lb/>
乞從朝廷取㫖懲責書奏之吏亦各随所犯斷罪勒罷<lb/>
庶㡬選人到部不至臨期失望官吏知有所畏無敢飾<lb/>
偽以㒺公上亦可以助陛下謹守祖宗成憲之一端也<lb/>
孝宗乾道六年周必大上言曰臣竊見在法選人曽歴<lb/>
一任方注縣丞有舉主闗陞改官方得為邑重民事也<lb/>
今初官為尉偶獲强盜七人不待滿考便可改秩其間<lb/>
<pb n="KR2f0039_WYG_169-28a"/>
未經任者雖注監當亦理親民資序又有徑為邑者則<lb/>
是擇令輕於擇丞臣竊以為過矣異時山東河北之盜<lb/>
類皆桀黠驍果其徒不繁而能横行於州縣賞格之重<lb/>
或以示勸今江湖閩廣山長谷荒無知之民春夏歸農<lb/>
秋冬散剽所在有之藉令為尉者勇能執俘藝可奪矟<lb/>
猶於邑政未遽習也況弓兵格鬬而獲司獄傅㑹而奏<lb/>
其弊尚多若不稍加釐正臣懼子産有傷割學製之譏<lb/>
也願詔有司具為令應縣尉獲賊當改官者吏部先給<lb/>
<pb n="KR2f0039_WYG_169-28b"/>
公據候歴任及六考以上方許收使彼既無營求舉将<lb/>
之勞而考第稍多免初等細轉之迂名緩其期實厚其<lb/>
賞所貴稍更民事不至政學<lb/>
七年必大權禮部侍郎上言曰臣聞政有似緩而實急<lb/>
者科舉是也夫以士子一日之長而欲驗其終身之事<lb/>
業疑若迂濶矣然昔人賦有物混成及金在鎔而識者<lb/>
遂以公輔期之盖有學有文形於筆端決非闒茸之士<lb/>
而骫骳剽竊者必常才也本朝取人雖曰數路然大要<lb/>
<pb n="KR2f0039_WYG_169-29a"/>
以進士為先陛下篤意人才士之求試于有司者日益<lb/>
衆惟是三嵗發解凡州縣官茍有出身不問才否例差<lb/>
考試其間富於學識固不乏人亦有工聲律者未必通<lb/>
經習經術者未必能賦或學殖不豐懵於文體或乆去<lb/>
塲屋忘其舊業命題彂策往往顛倒事實背違義理故<lb/>
當校藝之際則平凡者收優異者斥至使真才實學壹<lb/>
鬰而不伸庸人假儒僥倖而濫中非所以崇雅黜浮勸<lb/>
勤抑惰羅英俊育人材也兹事體大臣心知其弊而未<lb/>
<pb n="KR2f0039_WYG_169-29b"/>
敢輕為之說願下此章於學官俾之博詢諸生條上利<lb/>
害然後命廷臣雜議而詳䖏其當斷自後舉行之非特<lb/>
於學者甚恵抑庶㡬名臣輩出如祖宗盛時於以助陛<lb/>
下之大有為不亦善乎<lb/>
必大又上言曰臣聞知人則哲帝猶難之然所以能官<lb/>
人者舉得其要故也舜問疇若予工滿朝專以垂對又<lb/>
問疇作朕虞滿朝皆曰益可上不泛問下不泛應是故<lb/>
所取必合衆論所用必稱厥職不亦簡而易行敏而有<lb/>
<pb n="KR2f0039_WYG_169-30a"/>
功也歟本朝太平興國六年特命翰林學士承㫖李昉<lb/>
等十一人於常參官内各舉堪任三司判官及轉運使<lb/>
者一人淳化三年又命宰執翰林學士御史中丞尚書<lb/>
丞郎兩省給諫以上各舉一人是亦唐虞之遺法也仰<lb/>
惟陛下急於圖治勞於求賢乃者甞詔監司臧否守令<lb/>
矣略計諸路所薦無慮數百繼命侍從臺諫設四條薦<lb/>
士矣合在廷所舉又百餘人既不可以悉褒而盡用不<lb/>
過召見一二随才奨擢其餘則籍記姓名於中書而已<lb/>
<pb n="KR2f0039_WYG_169-30b"/>
後有任使又将他求烏足以副陛下為官擇人之意哉<lb/>
臣愚欲望聖慈逺稽前代近法祖宗遇内外要劇官闕<lb/>
復行雜舉之制假令辦某事須某才則詔公卿各舉資<lb/>
任相當堪此委寄者一人然後取衆所共稱者而用之<lb/>
其利将有四焉合廷臣之意不患於不公一也採衆人<lb/>
之論不患於不精二也遇闕而亟求則嘱託之私絶三<lb/>
也既舉而必用則虚文之弊革四也惟陛下留神財幸<lb/>
淳熈三年必大為兵部侍郎上奏曰伏準御筆凡監司<lb/>
<pb n="KR2f0039_WYG_169-31a"/>
郡守欲盡加精選但恐才能應選者少而資格合入者<lb/>
多如此則又有淹滯之歎二者當如何哉卿等可議来<lb/>
上臣等聞古者為民設官為官擇人故凡監司郡守皆<lb/>
當選才能而任之不當專以資格為限也然知人之難<lb/>
今昔通患非親非舊遺佚者多於是設為資格将以杜<lb/>
私門而開公道若在上者推而行之不膠於迹則可以<lb/>
得更練民事習知政體之人布在諸道而僥求躁進資<lb/>
淺望輕者不可得而至矣及其弊也中下之才積日累<lb/>
<pb n="KR2f0039_WYG_169-31b"/>
月歴階而進至於姦利暴著不可掩覆乃遭按治其他<lb/>
庸鄙貪沓之人往往幸免是以朝廷而行銓部之法且<lb/>
取蟊賊布之郡國也其可乎觀本朝舊法改官後兩任<lb/>
闗陞通判通判兩任闗陞知州知州兩任即理提刑資<lb/>
序此一定之格也及除授之際則有以知縣資序人隔<lb/>
兩等而作州者所謂權彂遣者是也有以通判資序人<lb/>
隔一等為之者所謂權知是也上而提轉亦皆如此盖<lb/>
隔等而授是擇才能也結銜有差是參用資格也今誠<lb/>
<pb n="KR2f0039_WYG_169-32a"/>
得才能資格俱應者而用之固無以加其次則擇第二<lb/>
任知縣以上有課績者許其作郡又擇初任通判以上<lb/>
許其作監司第二任通判以上許其作職司於資格則<lb/>
稍寛於才能則加詳庶㡬人法並用民被實恵其或資<lb/>
任雖髙才能無取者自依近制或畀祠祿或䖏以叅議<lb/>
通判尚何淹滯之歎哉雖然人主深居九重輔相助理<lb/>
萬機耳目所及或未能周知天下之才故姚崇謂擇十<lb/>
道按察使猶未盡得人況三百餘州安得刺史皆稱其<lb/>
<pb n="KR2f0039_WYG_169-32b"/>
職此薦舉之法所以自古不可廢而陸贄所以有䑓省<lb/>
長官各舉其屬著名詔書異日考其殿最并以升黜舉<lb/>
者之論也今侍從䑓諫兩省皆天子之所識擢以自助<lb/>
者也不助人主求才安所事乎若令於知縣資序以上<lb/>
嵗薦堪充郡守者若干人於通判資序以上嵗薦堪充<lb/>
監司者若干人仍用漢朝雜舉之制明言有何政績有<lb/>
何才術或共為一奏或各為之三省詳加察焉除朝廷<lb/>
自用人外所舉果才也果能也有闕則以次除授否則<lb/>
<pb n="KR2f0039_WYG_169-33a"/>
置之縱未盡善盖亦十得六七矣或曰今薦舉之法弊<lb/>
矣有請託有奔競烏在其得才能乎曰天子之於侍從<lb/>
䑓諫兩省不薄矣使其不自愛至於容私何所逃罪故<lb/>
臣等復欲檢照前後薦舉條令嚴為之法惟陛下留神<lb/>
采擇<lb/>
四年必大又上奏曰臣聞舉尓所知仲尼明訓以其為<lb/>
主孟子格言夫以監司郡守五人而薦一士則其可信<lb/>
固亦無疑其如閱時寖久流弊非一賢愚同滯取舍不<lb/>
<pb n="KR2f0039_WYG_169-33b"/>
公方當縂覈之朝所宜留意於此故比者載嚴實跡之<lb/>
令期革虚文之弊然非在上位者以體國為念以引類<lb/>
為心則把梓良材或沈澗壑駑駘下駟反被服乗豈惟<lb/>
無益為害大矣臣愚欲望聖慈申飭監司郡守凡舉所<lb/>
部官必精加選擇得其人則被以上賞非其人則坐以<lb/>
謬舉使濟濟多士列于王官備異時之器使不亦善乎<lb/>
必大改吏部侍郎又上奏曰臣聞法本無弊推而行之<lb/>
非其人弊則随之自堯舜以来盖莫難於知人既非聲<lb/>
<pb n="KR2f0039_WYG_169-34a"/>
音笑貌所能求又非閥閲課試所能盡其可常行者不<lb/>
過薦舉而已今夫選人改秩之後外可以馴致守倅監<lb/>
司内可以躐登臺省寺監此本朝之所遴擇陛下之所<lb/>
留意者也今每嵗雖有定貟而賢否未免雜進舉詞雖<lb/>
用實迹而是非亦或難辨其間營求囑託巧奪力取固<lb/>
亦有之比嵗事為之制曲為之防非不詳矣而法出姦<lb/>
生令下詐起者衆人之所趨勢不能遏也上下通知其<lb/>
弊顧未有以易之臣謂法令中明有連坐之文而其奏<lb/>
<pb n="KR2f0039_WYG_169-34b"/>
牘亦云甘當同罪然曠嵗踰時未聞有所懲治也今莫<lb/>
若申嚴此制務在必行其制既嚴其選必遴縱未能盡<lb/>
得俊傑之士比之泛然而取則有間矣昔治平間英宗<lb/>
方倚樞宻直學士李參知秦州㑹所舉人坐贓特命奪<lb/>
官夫以守邉之臣宣勞於國猶且不廢絀罰況餘人乎<lb/>
此亦捄弊之要道也<lb/>
淳熈中袁說友上言曰臣仰惟陛下踐祚以来留意人<lb/>
物急賢選能惟恐不及或命侍從之臣随才公舉或命<lb/>
<pb n="KR2f0039_WYG_169-35a"/>
監司郡守嵗舉所知一有上聞以次收用盖欲多士濟<lb/>
濟輔成治功四海之士皆知砥厲激昻求以上副公朝<lb/>
崇奨之寵惟是未聞詔頒郡國捜舉逸民示國之表儀<lb/>
新天下之觀聽如前代故事者要亦似為闕文也臣兹<lb/>
者恭遇陛下祇遹舊章肈稱毖祀對越天地均釐寰海<lb/>
旁流祭澤行慶大賚扵是乎渙彂明詔訪舉逸民使天<lb/>
下歸心野無遺逸厥今實其時也臣恭惟藝祖皇帝之<lb/>
召王昭素真宗皇帝之召种放二人者皆時逸民一登<lb/>
<pb n="KR2f0039_WYG_169-35b"/>
周行士所歆慕而化民成俗興治起功賢才彚征悉基<lb/>
於此盖已然之明驗也方今天下乂安文物隆盛山林<lb/>
巖谷之下殖學藴徳懐才抱智而不求聞達不事科目<lb/>
者固豈乏人哉臣愚欲望聖慈遵祖宗之舊憲念逸民<lb/>
之見晚如所謂淹貫經史學業有用博通今古明達世<lb/>
務節行峻潔識量髙逺負才宏大有志經綸凡是四目<lb/>
皆推重鄉里不求聞達不事科目者願於大禮慶成之<lb/>
日明降徳㫖命帥臣監司同加捜訪詳為考察照所立<lb/>
<pb n="KR2f0039_WYG_169-36a"/>
四目每路共舉一人仍具所舉人事實連銜結罪保明<lb/>
限一季具有無聞奏即不得以常才非隠逸者備數然<lb/>
後下之三省再加審究如所舉不妄即賜召用以風厲<lb/>
四方鼓舞人物仰當陛下對天交神之初斂福錫民之<lb/>
意實天下厚幸<lb/>
說友又上言曰臣竊惟今日之法其犁然當於人心不<lb/>
可一日而易者銓試是已茍非已銓而中雖有以恩例<lb/>
而進以特㫖而免然朝廷必不敢除給舍必不敢書吏<lb/>
<pb n="KR2f0039_WYG_169-36b"/>
部必不敢擬行之甚公持之甚力無有一幸免者誠可<lb/>
謂良法矣而近年以来法出姦生弊倖紛起徒知銓試<lb/>
之法可以律仕子而不知試闈之弊反有甚於不銓而<lb/>
仕者嵗復一嵗姦計百出臣請得而詳言之今一嵗則<lb/>
一銓銓者不下三百人自試闈法嚴之初子弟来試其<lb/>
才否雖不同同於自試其文無它說也試闈寖寛乃始<lb/>
有以賄賂預結同試之能文者約以酬勞之直定以綴<lb/>
榜之數復嘱廵案之吏使之塲中寬其伺察然後能者<lb/>
<pb n="KR2f0039_WYG_169-37a"/>
以代不能小則口𫝊大則授草甚則易卷此固已可嫉<lb/>
矣今大不然則又甚於此者自數年来專以厚賂内外<lb/>
嘱託異鄉無圖之士則預謀兠攬如罔市利諸郡報榜<lb/>
之徒則與之尋嘱有同置局内則試題甫出宻𫝊於外<lb/>
急如星馳外則同謀士人得題共作尋復𫝊入出入之<lb/>
路或由金口門或自墻穴入或由水筒進或雜於食物<lb/>
之内或隠於瓶盎之下姦計萬状未易殚舉夫能使試<lb/>
題之出於外與文字之復於内者此非上下相交受賂<lb/>
<pb n="KR2f0039_WYG_169-37b"/>
脉絡貫穿彼此一律安能往来䝉蔽如風雨鬼神之迅<lb/>
速哉且塲屋所恃者門有監官官有廵案廵有邏卒又<lb/>
皆各有兵吏互相察視惟其一以賄賂悉美衆口交𫝊<lb/>
往復如臂使指嵗嵗為例各有定價率一人之銓而幸<lb/>
中者凡捐金千緡使朝廷良法美意無復可恃而子弟<lb/>
之果於脩學者不得而自見其庸繆多貲者不復脩習<lb/>
惟以賄賂而占前列珉玉弗辨才否混淆大非國家程<lb/>
能審官之意今来已引銓試所有闗防禁戢之䇿目即<lb/>
<pb n="KR2f0039_WYG_169-38a"/>
已是不及臣愚欲望睿㫁深鑒上件情弊候今来銓試牓<lb/>
出如試中人應參部曰先於吏部尚書廳簾試一次經<lb/>
義人試小經一道詩賦人試省題詩一首長貳臨時於<lb/>
六部郎官内不測輪㸃有出身人一貟赴尚書㕔出題<lb/>
簾試仍以簾試卷與銓試卷辨驗字跡有無同異其紕<lb/>
繆全不成文與字畫兩體者取㫖黜落庶㡬今嵗先革<lb/>
代筆冒濫之弊<lb/>
　貼黄臣所陳上件銓闈情弊今雖銓試已畢它日豈<lb/>
<pb n="KR2f0039_WYG_169-38b"/>
　　宜不行措置欲望朝廷下吏部長貳俾之共議闗<lb/>
　　防禁戢之策何前日易於約束而今日乃略不敗<lb/>
　　露須究其由得其要領務貴詳盡期於大革前弊<lb/>
　　開具聞奏施行庶㡬自来嵗以往便能剗剔姦弊一新觀<lb/>
　　聽亦教化習俗之所繫也併乞施行寔天下幸甚<lb/>
說友又上言曰臣竊惟國家取士之道條約最宻沿隋<lb/>
唐之舊制以進士為首迄於今日大抵先辭華而略行<lb/>
實要未能盡無遺材之歎臣甞觀三代兩漢其取士之<lb/>
<pb n="KR2f0039_WYG_169-39a"/>
法甚要而得人之効後世莫及盖其專求行實而務於<lb/>
可用故凡任君之事者皆純厚而堅正洪毅而該敏足<lb/>
以任重致逺振舉百職風俗渾厚治道粹美較之隋唐<lb/>
雖法之詳略不同而所得之才固異矣今朝廷取士惟<lb/>
進士之科最大自進士外雖有賢良一科又不可以数<lb/>
致率皆純用文辭為去取而於行實則所不問方陛下<lb/>
求用實材實行之時若取士之路秪專於文辤而不兼<lb/>
求行實臣恐未免遐遺也今天下巖穴草茅間固有為<lb/>
<pb n="KR2f0039_WYG_169-39b"/>
鄉里所推懐才抱徳行實純懋或志節慷慨操履剛正<lb/>
或學識該洽智略詳敏或其才可以治民或知兵可以<lb/>
制敵凡此類者往往多以塲屋一日之程少乖時好蹭<lb/>
蹬弗偶進士之外它無可進之路而賢良之科又非人<lb/>
人所能應選遂至老於塲屋有終身泯没而不少露者<lb/>
因噎廢食可不為聖時惜哉臣愚欲望睿斷以實才實<lb/>
行為急務特頒明詔令諸郡詳加捜訪嚴為取予各薦<lb/>
如前所陳實材一人大郡二人須本州鄉黨衆所推信<lb/>
<pb n="KR2f0039_WYG_169-40a"/>
知通保明申監司監司盡公體國不得少徇私意廣行<lb/>
物色見得某人實應上項條目然後以名来上命宰執<lb/>
䑓諫後省視其所以果見可用令召試學士院量人材<lb/>
以授官爵漸次擢用若所舉不當並行黜罰或果得人<lb/>
優與推賞茍一郡得一實材則終嵗之間可得數百人<lb/>
或僻逺小郡無人可薦及它郡偶未有人皆毋强以必<lb/>
舉将見實材輩出萃於朝廷緩急之時足以立事誠為<lb/>
國之大務也惟陛下深切留意而亟行之天下幸甚<lb/>
<pb n="KR2f0039_WYG_169-40b"/>
　貼黄議者或以方此官冗恐難更立表薦之目臣竊<lb/>
　　見進納入流官多是無所知識之人又皆不曽銓<lb/>
　　試秪為州縣之累乞降睿㫖權罷進納其進納也<lb/>
　　未出官人並要銓試中選訖方許注授其已到任<lb/>
　　者候滿罷日亦俟銓試中選方許參部其已注授<lb/>
　　而未到任者亦先赴銓試中選訖方許到任若闕<lb/>
　　到一年而試未中選者並以違年法庶㡬澄此雜<lb/>
　　流以容實材之薦其得失相去萬萬矣併乞睿照<lb/>
<pb n="KR2f0039_WYG_169-41a"/>
知信州趙汝愚上奏曰臣聞古者諸侯貢士一適謂之<lb/>
好徳再適謂之賢賢三適謂之有功天子賜之車服弓<lb/>
矢以彰異數國家之制監司郡守以郡縣多寡嵗得各<lb/>
舉所部吏古之制也其法縣令若職官須三人以上同<lb/>
舉舉京官者又加二人所以絶阿私示公路也然大音<lb/>
不合於衆耳至味難調於衆口必待一時監司郡守皆<lb/>
知其賢其間又不為權勢所奪每患其不齊矣於是守<lb/>
道自信不求聞達之士陸沉於下僚露才揚已汲汲於<lb/>
<pb n="KR2f0039_WYG_169-41b"/>
仕進者干託請謁無所不至風俗大弊莫可救藥臣愚<lb/>
欲望聖慈詔許監司郡守謹擇所部竒才異行之人聽<lb/>
以任滿合舉五人之數併舉京官一人不滿五人者任<lb/>
滿亦聽舉一人舉縣令職官亦如之茍無其人則從舊<lb/>
法如此則所謂守道自信不求聞達之士或為知己用<lb/>
而舉不以實之罪可行也庶㡬崇尚亷隅俗日歸厚天<lb/>
下幸甚<lb/>
汝愚又上奏曰臣聞取才貴廣用才貴精譬夫取牛山<lb/>
<pb n="KR2f0039_WYG_169-42a"/>
之木以供匠石之求則方圓曲直不勝其用乃若執東<lb/>
門之式用以求馬則雖空冀北之野盖無馬矣臣伏觀<lb/>
國家内外須才而每有不足之歎者豈非蓄飬之無素<lb/>
而選用之際容有未精耶然其致弊之由要非一旦之<lb/>
積為今之計則莫若稍嚴職事官之選盖數年之後外<lb/>
而郡守監司内而卿監侍從率皆取諸此也至於廣招<lb/>
徕之路絶朋比之嫌則莫若用故事令侍從兩省臺諫<lb/>
各舉所知若干人須才行兼備而未經擢用者陛下以<lb/>
<pb n="KR2f0039_WYG_169-42b"/>
其姓名悉付中書籍記候職事官有闕則選諸所表以<lb/>
次用之其有不如所舉則坐以謬舉之罪庶㡬寒畯並<lb/>
用官得其人若夫作成之道勸奨之方則惟陛下留神<lb/>
幸甚<lb/>
汝愚又上奏曰臣伏覩近降指揮應薦舉官並須指陳<lb/>
事實不得徒飾虚詞如或違戾令吏部不得放行此誠<lb/>
陛下責實之先務不可不致嚴者也然而號令之初體<lb/>
式未具上下疑慮不知所承或謂察以所居之官或謂<lb/>
<pb n="KR2f0039_WYG_169-43a"/>
考其平生之行人之情性静躁不同至於職業繁簡亦<lb/>
異所患士無常守咸事作為務恱見聞逓相夸尚譎詐<lb/>
矯激無所不至矣臣愚欲望明詔有司詳定格式頒示<lb/>
于四方或止依倣司馬光十科之制各以所長論薦朝<lb/>
廷随才任使自無虚詞溢羙之弊如䝉聖慈俯賜俞允<lb/>
仍乞自今年下半年為始<lb/>
汝愚由集英殿脩撰帥福建又上疏曰臣照對今日員<lb/>
多闕少一官至數人共之如海口鎮係京官窠闕見任<lb/>
<pb n="KR2f0039_WYG_169-43b"/>
人汪檝今過滿一年餘尚無人願受以此可見嵗額難<lb/>
辦事理灼然伏乞睿照<lb/>
　一照對本州今次科塲所納家保狀計一萬六千餘<lb/>
　　人他州軍未有其比而觧額只六十二人係二百<lb/>
　　七十方觧一人塲屋之内寧免遺才縁此士人遇<lb/>
　　大比年分流溢散漫或聚都城或趣他路陳乞附<lb/>
　　試干覓漕牒甚者久棄親養抵冒鄉貫偽濫之事<lb/>
　　種種有之朝廷前後約束非不諄切而習俗相延<lb/>
<pb n="KR2f0039_WYG_169-44a"/>
　　未能自反臣詢究士風大抵地陿人衆户多業儒<lb/>
　　進身之途既難奔競之心愈切雖誠可罪亦在可<lb/>
　　憐臣竊見本州自崇寧三舍法行嵗貢士二十七<lb/>
　　人即係三年共貢八十一人及罷舍法行科舉本<lb/>
　　州始定觧名六十人至紹興二十六年因罷流寓<lb/>
　　試續添二名共成六十二名然罷舍法之初當時<lb/>
　　就試人數大率不過三四千人今六十年間累舉<lb/>
　　増加人數已逾五倍而解名尚仍舊貫竊聞今来<lb/>
<pb n="KR2f0039_WYG_169-44b"/>
　　又不放行附試即臨時奔還本貫就試人數轉多<lb/>
　　欲乞朝廷特賜矜念一方士子之衆與依崇寧貢<lb/>
　　額定取八十一人雖近日官冗之患正務撙節然<lb/>
　　約所增解額将来省試只添得一名設使其中收<lb/>
　　羅得一二究心學業之人上可不負朝廷設科之<lb/>
　　意下可以慰邦人父老之心其平日困於馳騖者<lb/>
　　因今増添解名之後或能安分鄉閭以待至公之<lb/>
　　舉風俗漸可歸厚所補多矣<lb/>
<pb n="KR2f0039_WYG_169-45a"/>
　一契勘本州科舉之盛實為天下之冠然縁人數太<lb/>
　　多考校不精亦甚為害臣嘗以前舉終塲人數計<lb/>
　　之一萬五千餘人通三塲共為四萬五千餘卷試<lb/>
　　官十員正使窮日之力豈容銖錙比較臣詢之父<lb/>
　　老數十年前就試者人數未多當時塲屋甚為整<lb/>
　　肅考官得以盡心士茍負才學馳月旦之評者無<lb/>
　　不預薦名故人知力學自重比年以来人數不啻<lb/>
　　數倍而所取之人反不如舊盖縁玉石相眩長才<lb/>
<pb n="KR2f0039_WYG_169-45b"/>
　　實學往往為庸流所混且有程文不曽經考官之<lb/>
　　目而例被沈淪者誠為可惜竊惟國家設三嵗大<lb/>
　　比之科将以網羅賢才為異日選用之儲也今廼<lb/>
　　以人數之多致去取之際復不能盡厭士論豈足<lb/>
　　以仰副明詔丁寧郡國之本意哉兼本州舊有試<lb/>
　　院今縁士子衆多屢行改闢猶自狭隘以至通併<lb/>
　　轉運行司展移曹職官廨舍每遇科舉年分動是<lb/>
　　數月上下勞擾至入塲之際韋布紛然競欲争先<lb/>
<pb n="KR2f0039_WYG_169-46a"/>
　　深有奔突蹂踐之患每引試三日官吏惴惴然常<lb/>
　　恐别有踈虞如所差謄録人率用七八百人併在<lb/>
　　舊屋數間之中夜以繼日不容休息每舉常有疾<lb/>
　　病以至死者其間利害不容殫舉臣伏見朝廷前<lb/>
　　此患太學補試之冗甞創諸州待補之法行之两<lb/>
　　舉天下甚以為便臣今来欲乞於本州每舉科塲<lb/>
　　年分預於二月中通定一日從本州互差官下逐<lb/>
　　縣如武舉法先行比試一次率兩人取一名赴秋<lb/>
<pb n="KR2f0039_WYG_169-46b"/>
　　舉謂如一縣千人比試今先取五百人則冗雜之<lb/>
　　流既以沙汰而英雋之士不致漏遺将来秋試易<lb/>
　　為考校其所取待補人即乞照累舉體例通以赴比<lb/>
　　試終塲人數為額更不裁減如䝉朝廷施行一則<lb/>
　　可以收拾人才而真偽不至於混淆二則可以革<lb/>
　　去宿弊而塲屋不至於喧雜三則可以省減有司<lb/>
　　之費為一方永乆之利<lb/>
汝愚制置四川兼知成都府又上奏曰臣伏䝉聖恩不<lb/>
<pb n="KR2f0039_WYG_169-47a"/>
以臣愚不肖付以全蜀軍民之寄臣自入境所過夔梓<lb/>
兩路已備見閭閻窮苦之狀比至成都日與士大夫相<lb/>
接及受接人户詞状又見得利州一路物輕錢重民間<lb/>
愈覺艱難至於㳂邉數州之民又苦差使繁重惟成都<lb/>
一路素號繁華縁自軍興以来困於支移折變日朘月<lb/>
削寖不可支全賴為守為令者各以體國愛民為念服<lb/>
勤職守加意撫摩如臣所見所聞盖有尚可議者臣伏<lb/>
見陛下自即位以来勤恤民隠東南諸路凡守令有政<lb/>
<pb n="KR2f0039_WYG_169-47b"/>
績者皆許諸司薦舉省郎臺察多出此途惟西蜀去朝<lb/>
廷最逺雖名卿才士揚歴清要固不乏人盖未聞顯然<lb/>
有以治績䝉薦進者是以蜀士大夫類以文藝相髙而<lb/>
於法令最為踈畧雖風俗好尚容有不同亦由朝廷所<lb/>
以勸奨作成之道或有所未至也臣愚伏望聖慈下臣<lb/>
此章戒諭州縣各使盡心職業寅奉詔條如能學道愛<lb/>
人興隆政化或奉公潔已省節財用或興利除害可為<lb/>
後法並許監司論薦具以實聞若乃阿黨徇私所奏不<lb/>
<pb n="KR2f0039_WYG_169-48a"/>
實者仍許臣覺察或有贓汙不法為害一方而監司守<lb/>
臣互相容庇不行舉按者亦許臣具事狀聞奏庶㡬上<lb/>
下相維小大咸勸萬里逺民俱受大賜<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_169-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷一百六十九<lb/>
</p>
<p>
</p>
  </div>
</body>
</text>
</TEI>
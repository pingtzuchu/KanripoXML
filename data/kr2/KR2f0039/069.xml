<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷六十九</head> <lb/>
    <p>
<pb n="KR2f0039_WYG_069-1a"/>
欽定四庫全書<lb/>
　歴代名臣奏議卷六十九<lb/>
　　　　　　　　　　　明　楊士竒等　撰<lb/>
　　法祖<lb/>
東漢章帝時校書郎楊終上書曰秦築長城功役繁興<lb/>
胡亥不革卒亡四海故孝元棄珠崖之郡光武絶西域<lb/>
之國不以介鱗易我衣裳魯文公毁泉臺春秋譏之曰<lb/>
先祖為之而已毁之不如勿居而已以其妨害於民也<lb/>
<pb n="KR2f0039_WYG_069-1b"/>
襄公作三軍昭公舍之君子大其復古以為不舍則有<lb/>
害於民也今伊吾之役樓蘭之屯久而未還非天意也<lb/>
帝從之聽還徙者悉罷邊屯<lb/>
吳烏程侯寳鼎元年左丞相陸凱上䟽曰臣竊見陛下<lb/>
執政以来隂陽不調五星失晷職司不忠姦黨相扶是<lb/>
陛下不遵先帝之所致夫王者之興受之於天修之由<lb/>
徳豈在宮乎而陛下不諮之公輔便盛意驅馳六軍流<lb/>
離悲懼逆犯天地天地以災童歌其歌縱令陛下一身<lb/>
<pb n="KR2f0039_WYG_069-2a"/>
得安百姓愁勞何以用治此不遵先帝一也臣聞有國<lb/>
以賢為本夏殺龍逄殷獲伊摯斯前世之明效今日之<lb/>
師表也中常侍王蕃黄中通理處朝忠謇斯社稷之重<lb/>
鎮大吳之龍逄也而陛下忿其苦辭惡其直對梟之殿<lb/>
堂屍骸暴弃邦内傷心有識悲悼咸以吳國夫差復存<lb/>
先帝親賢陛下反之是陛下不遵先帝二也臣聞宰相<lb/>
國之柱也不可不强是故漢有蕭曹之佐先帝有顧歩<lb/>
之相而萬彧瑣才凡庸之質昔從家𨽻超歩紫闥於彧<lb/>
<pb n="KR2f0039_WYG_069-2b"/>
已豐於器已溢而陛下愛其細介不訪大趣榮以尊輔<lb/>
越尚舊臣賢良憤惋智士赫咤是不遵先帝三也先帝<lb/>
憂民過於嬰孩民無妻者以妾妻之見單衣者以帛給<lb/>
之枯骨不收而取埋之而陛下反之是不遵先帝四也<lb/>
昔桀紂滅由妖婦幽厲亂在嬖妾先帝鑒之以為身戒<lb/>
故左右不置滛邪之色後房無曠積之女今中宮萬數<lb/>
不備嬪嬙外多鰥夫女吟於中風雨逆度正由此起是<lb/>
不遵先帝五也先帝憂勞萬幾猶懼有失陛下臨阼以<lb/>
<pb n="KR2f0039_WYG_069-3a"/>
来遊戯後宮眩惑婦女乃令庶事多曠下吏容姦是不<lb/>
遵先帝六也先帝篤尚朴素服不純麗宮無髙臺物不<lb/>
彫飾故國富民充姦盜不作而陛下徵調州郡竭民財<lb/>
力土被𤣥黄宮有朱紫是不遵先帝七也先帝外仗顧<lb/>
陸朱張内近胡綜薛綜是以庶績雍熈邦内清肅今者<lb/>
外非其任内非其人陳聲曹輔斗筲小吏先帝之所弃<lb/>
而陛下幸之是不遵先帝八也先帝每宴見羣臣抑損<lb/>
醇醲臣下終日無失慢之尤百寮庶尹並展所陳而陛<lb/>
<pb n="KR2f0039_WYG_069-3b"/>
下拘以視瞻之敬懼以不盡之酒夫酒以成禮過則敗<lb/>
徳此無異商辛長夜之飲也是不遵先帝九也昔漢之<lb/>
桓靈親近宦豎大失民心今髙通詹亷羊度黄門小人<lb/>
而陛下賞以重爵權以戰兵若江渚有難烽燧互起則<lb/>
度等之武不能禦侮明也是不遵先帝十也今宮女曠<lb/>
積而黄門復走州郡條牒民女有錢則舍無錢則取怨<lb/>
呼道路母子死訣是不遵先帝十一也先帝在時亦養<lb/>
諸王太子若取乳母其夫復役賜與錢財給其資糧時<lb/>
<pb n="KR2f0039_WYG_069-4a"/>
遣歸来視其弱息今則不然夫婦生離夫故作役兒從<lb/>
後死家為空戸是不遵先帝十二也先帝歎曰國以民<lb/>
為本民以食為天衣其次也三者孤存之於心今則不<lb/>
然農桑並廢是不遵先帝十三也先帝簡士不拘卑賤<lb/>
任之鄉閭效之於事舉者不虚受者不妄今則不然浮<lb/>
華者登朋黨者進是不遵先帝十四也先帝戰士不給<lb/>
他役使春惟知農秋惟收稻江渚有事責其死效今之<lb/>
戰士供給衆役廪賜不贍是不遵先帝十五也夫賞以<lb/>
<pb n="KR2f0039_WYG_069-4b"/>
勸功罰以禁邪賞罰不中則士民散失今江邉將士死<lb/>
不見哀勞不見賞是不遵先帝十六也今在所監司已<lb/>
為煩猥兼有内使擾亂其中一民十吏何以堪命昔景<lb/>
帝時交阯反亂實由兹起是為遵景帝之闕不遵先帝<lb/>
十七也夫校事吏民之仇也先帝末年雖有呂壹錢欽<lb/>
尋皆誅夷以謝百姓今復張立校曹縱吏言事是不遵<lb/>
先帝十八也先帝時居官者咸久於其位然後考績黜<lb/>
陟今州郡職司或莅政無㡬便徵召遷轉迎新送舊紛<lb/>
<pb n="KR2f0039_WYG_069-5a"/>
紜道路傷財害民於是為甚是不遵先帝十九也先帝<lb/>
每察竟觧之奏常㽞心推按是以獄無寃囚死者吞聲<lb/>
今則違之是不遵先帝二十也若臣言可録藏之盟府<lb/>
如其虚妄治臣之罪願陛下㽞意<lb/>
後魏孝明帝時河隂令髙謙之上䟽曰臣以無庸謬宰<lb/>
神邑實思奉法不撓稱是官方酬朝廷無貲之恩盡人<lb/>
臣守器之節但豪家支屬戚里親媾縲紲所及舉目多<lb/>
是皆有盜憎之色咸起怨上之心縣令輕弱何能克濟<lb/>
<pb n="KR2f0039_WYG_069-5b"/>
先帝昔𤼵明詔得使面陳所懐臣亡父先臣崇之為洛<lb/>
陽令常得入奏是非所以朝貴斂手無敢干政近日以<lb/>
来此制遂寢致使神宰威輕下情不達今二聖逺遵堯<lb/>
舜憲章髙祖愚臣望䇿其駑蹇少立功名乞新舊典更<lb/>
明往制庶姦豪知禁頗自屏心詔曰此啓深會朕意<lb/>
宋仁宗明道二年殿中侍御史龎籍上奏曰臣近因上<lb/>
殿面奉聖㫖令有事具實封進来者臣退量孱昧罔通<lb/>
政體誤膺詢訪茍有愚見敢不罄陳恭惟三聖垂統紀<lb/>
<pb n="KR2f0039_WYG_069-6a"/>
律大具陛下文明恭儉紹隆寳圖祇守先訓克臻至治<lb/>
臣竊見朝廷政令有漸異祖宗之制而宜改復舊貫者<lb/>
多矣略舉數事條之如左<lb/>
　一進退輔臣最為大事非止一時褒貶盖欲垂戒後<lb/>
　　来祖宗舊制輔佐近臣罷免之例甚衆有因求退<lb/>
　　得請者有均以勞逸為名者有暴其顯過者有隱<lb/>
　　其罪名者然所授官秩輕重皆有區别伏見去年<lb/>
　　執政之臣最喧物議内有廢弃典法公營私寵者<lb/>
<pb n="KR2f0039_WYG_069-6b"/>
　　此最昭昭於天下也臣於去冬及今年正月七日<lb/>
　　所上書䟽及劄子言之已詳昨者外聞鎖院衆謂<lb/>
　　必獲罪而退洎制命宣行大者得使相次者尋亦<lb/>
　　遷秩況使相請俸月踰千緡中常州郡一年之賦<lb/>
　　未足充其歳給自非有功有徳何以克勝且登用<lb/>
　　未及一考而退之者是以譴罷也乃以使相及遷<lb/>
　　秩處之以此為戒臣恐来者不懼矣必曰當權之<lb/>
　　日雖壊國法營私恩亦不失作使相及遷秩矣臣<lb/>
<pb n="KR2f0039_WYG_069-7a"/>
　　欲望聖明令史臣檢尋祖宗以来進退輔臣體例<lb/>
　　著為篇部以備聖覽此後用為定準如此則忠正<lb/>
　　者持衡之時務盡公理乞身之日得以禮退私曲<lb/>
　　者使之當權必懐畏懼茍至獲罪永為懲戒此事<lb/>
　　體大乞㽞至懐<lb/>
　一前代職官之制皆有定員使上下不得超越而進<lb/>
　　也國朝建官雖異於古然於員數未聞過多近年<lb/>
　　以来漸異於此盖是好進者務干求寵名執政者<lb/>
<pb n="KR2f0039_WYG_069-7b"/>
　　不堅守舊制故也今資政殿翰林侍讀學士員數<lb/>
　　過多恐增之不已更無限局欲望準約舊典以立<lb/>
　　定員員既有限求者自息矣<lb/>
　一金紫者文臣之貴服也祖宗以来謹重賜與自前<lb/>
　　或因差遣上殿特恩賜之然多是已在升陟任使<lb/>
　　者近年伏見有差遣未出常調或秖是知縣之𩔖<lb/>
　　因公事上殿亦得改賜遂使三品之服漸成輕易<lb/>
　　臣欲乞愛重服章無及僥濫<lb/>
<pb n="KR2f0039_WYG_069-8a"/>
　一竊知向来每因南郊大禮添出諸般差遣名目多<lb/>
　　於舊日添一差遣則增一錫賜所以費用太廣實<lb/>
　　傷財力臣欲望將来郊禮令有司檢尋祖宗以来<lb/>
　　則例為定免至横添名件廣耗官物<lb/>
臣智識愚下無裨聖徳實欲朝廷凡百政令率由舊章<lb/>
沮勸允明僥倖咸塞伏望聖造留心垂采<lb/>
英宗治平元年召唐介為御史中丞英宗謂曰卿在先<lb/>
朝有直聲故用卿非繇左右言也介曰臣無狀陛下過<lb/>
<pb n="KR2f0039_WYG_069-8b"/>
聽願獻愚忠自古欲治之主亦非求絶世俗之術要在<lb/>
順人情而已祖宗遺徳餘烈在人未逺願覽已成之業<lb/>
以為監則天下蒙福矣<lb/>
神宗熙寧三年張方平上言曰臣蒙恩朝對今已奉辭<lb/>
竊惟孤陋之質尚偶聖神之會上膺眷遇有異等倫今<lb/>
承特召而来安敢緘黙而去輙獻愚忠上裨天聽臣聞<lb/>
人心惟危患生所忽動危甚易安之實難禁衛六軍邊<lb/>
防三路撫御之法善制具存民心戎事國之大本動静<lb/>
<pb n="KR2f0039_WYG_069-9a"/>
之機安危所繋若民心危揺戎事興動䇿慮一失綏輯<lb/>
非易祖宗謨烈國家大計甚所慎重惟此二者不同小<lb/>
事随宜改易縱有利害容得更張民猶水也可以載舟<lb/>
亦以覆舟兵猶火也可以焚物亦以自焚焚溺之害當<lb/>
在吾之先見造形而悟已是後時害成乃悔何嗟及矣<lb/>
夫人臣之分出處是常家國大業天下重器譬之輜重<lb/>
豈可輕離願陛下思所以置器於安審所以藏身之固<lb/>
廣聦聽於符同之外採公議於得失之前深察軍民之<lb/>
<pb n="KR2f0039_WYG_069-9b"/>
情厚為社稷之慮使人安其業上下無怨溥天之下欣<lb/>
戴感徳髙拱巖廊之上保此泰山之安朝廷尊而國體<lb/>
平順氣應而嘉生遂不亦休哉臣踈外狂瞽不識忌諱<lb/>
以此愚言上答恩眷退就誅殛實所甘心<lb/>
神宗時司馬光為翰林侍讀學士會安石草詔引常衮<lb/>
事責兩府兩府不敢獲辭安石得政行新法光逆䟽其<lb/>
利害邇英進讀至曹參代蕭何事帝曰漢常守蕭何之<lb/>
法不變可乎對曰寧獨漢也使三代之君常守禹湯文<lb/>
<pb n="KR2f0039_WYG_069-10a"/>
武之法雖至今存可也漢武取髙帝約束紛更盜賊半<lb/>
天下元帝改孝宣之政漢業遂衰由此言之祖宗之法<lb/>
不可變也呂惠卿言先王之法有一年一變者正月始<lb/>
和布法象魏是也有三年一變者廵守考制度是也有<lb/>
三十年一變者刑罰世輕世重是也光言非是其意以<lb/>
風朝廷耳帝問光光曰布法象魏布舊法也諸侯變禮<lb/>
易樂者王廵守則誅之不自變也刑新國用輕典亂國<lb/>
用重典是為世輕世重非變也且治天下譬如居室敝<lb/>
<pb n="KR2f0039_WYG_069-10b"/>
則修之非大壊不更造也公卿侍從皆在此願陛下問<lb/>
之<lb/>
哲宗即位初守門下侍郎司馬光請更張新法上奏曰<lb/>
臣聞詩云毋念爾祖聿修厥徳故夏遵禹訓商奉湯典<lb/>
周守文武之法漢循髙祖之律唐行太宗之制子孫享<lb/>
有天禄咸數百年國家受天明命太祖太宗撥亂反正<lb/>
混一區夏規摹宏逺子孫承之百有餘年四海治安風<lb/>
塵無警自生民以来罕有其比其法可謂善矣先帝以<lb/>
<pb n="KR2f0039_WYG_069-11a"/>
睿智之性切於求治而王安石不逹政體専用私見變<lb/>
亂舊章誤先帝任使遂致民多失業閭里怨嗟陛下深<lb/>
知其弊即政之初變其一二歡呼之聲已洋溢於四表<lb/>
則人情所苦所願灼然可知陛下何憚而不并其餘悉<lb/>
更張哉譬如有人誤飲毒藥致成大疾茍知其毒斯勿<lb/>
飲而已矣豈可云姑少少減之俟積以嵗月然後盡捨<lb/>
之哉臣曏曽上言教閱保甲公私勞費而無所用之斂<lb/>
免役錢寛富而困貧以養浮浪之人使農民失業窮愁<lb/>
<pb n="KR2f0039_WYG_069-11b"/>
無告將官専制軍政州縣無權無以備倉猝萬一饑饉<lb/>
盜賊羣起國家可憂此皆所害者大所及者衆先宜變<lb/>
更借令皇帝陛下獨攬權綱猶當早𤼵號令以觧生民<lb/>
之急救國家之危收萬國之歡心復祖宗之令典況太<lb/>
皇太后陛下同斷國事捨非而取是去害而就利於體<lb/>
甚順何為而不可哉<lb/>
元祐元年哲宗御邇英閣召宰執講讀官讀寳訓至漢<lb/>
武帝籍南山提封為上林苑仁宗曰山澤之利當與衆<lb/>
<pb n="KR2f0039_WYG_069-12a"/>
共之何用此也丁度曰臣事陛下二十年每奉徳音未<lb/>
始不及於憂勤此盖祖宗家法爾尚書左僕射兼門下<lb/>
侍郎呂大防因推廣祖宗家法以進曰自三代以後唯<lb/>
本朝百二十年中外無事盖由祖宗所立家法最善臣<lb/>
請舉其略自古人主事母后朝見有時如漢武帝五日<lb/>
一朝長樂宮祖宗以来事母后皆朝夕見此事親之法<lb/>
也前代大長公主用臣妾之禮本朝必先致恭仁宗以<lb/>
姪事姑之禮見獻穆大長公主此事長之法也前代宮<lb/>
<pb n="KR2f0039_WYG_069-12b"/>
闈多不肅宮人或與廷臣相見唐入閤圖有昭容位本<lb/>
朝宮禁嚴宻内外整肅此治内之法也前代外戚多預<lb/>
政事常致敗亂本朝母后之族皆不預此待外戚之法<lb/>
也前代宮室多尚華侈本朝宮殿止用赤白此尚儉之<lb/>
法也前代人君雖在宮禁出輿入輦祖宗皆歩自内庭<lb/>
出御後殿豈乏人力哉亦欲渉歴廣庭稍冐寒暑此勤<lb/>
身之法也前代人主在禁中冠服茍簡祖宗以来燕居<lb/>
必以禮竊聞陛下昨郊禮畢具禮謝太皇太后此尚禮<lb/>
<pb n="KR2f0039_WYG_069-13a"/>
之法也前代多深於用刑大者誅戮小者逺竄惟本朝<lb/>
用法最輕臣下有罪止於罷黜此寛仁之法也至於虚<lb/>
已納諫不好田獵不尚翫好不用玉器不貴異味此皆<lb/>
祖宗家法所以致太平者陛下不須逺法前代但盡行<lb/>
家法足以為天下哲宗甚然之<lb/>
二年正月翰林學士朝奉郎知制誥蘇軾奏曰臣近以<lb/>
試舘職策問為䑓諫所言臣初不敢深辨盖以自辯而<lb/>
求去是不欲去也今者竊聞明詔已察其實而臣四上<lb/>
<pb n="KR2f0039_WYG_069-13b"/>
章四不允臣子之義身非已有詞窮理盡不敢求去是<lb/>
以區區復一自言臣所撰䇿問首引周公太公之治齊<lb/>
魯後世皆不免衰亂者以明子孫不能奉行則雖大聖<lb/>
大賢之法不免於有弊也後引文帝宣帝仁厚而事不<lb/>
廢核實而政不苛者以明臣子若奉行得其理無觀望<lb/>
希合之心則雖文帝宣帝足以無弊也中間又言六聖<lb/>
相受為治不同同歸於仁其所謂媮與刻者専謂今之<lb/>
百官有司及監司守令不識朝廷所以師法先帝之本<lb/>
<pb n="KR2f0039_WYG_069-14a"/>
意或至於此也文理甚明粲若黑白何甞有毫髮疑似<lb/>
議及先朝非獨朝廷知臣無罪可放臣亦自知無罪可<lb/>
謝也然臣聞之古人曰人之至信者心目也相親者母<lb/>
子也不惑者聖賢也然至於竊斧而知心目之可亂於<lb/>
投杼而知母子之可疑於拾煤而知聖賢之可惑今言<lb/>
臣者不止三人交章累上不啻數十而聖斷確然深明<lb/>
其無罪則是過於心目之相信母子之相親聖賢之相<lb/>
知逺矣徳音一出天下頌之史冊書之自耳目所聞見<lb/>
<pb n="KR2f0039_WYG_069-14b"/>
明智特逹洞照情偽未有如陛下者非獨微臣區區欲<lb/>
以一死上報凡天下之為臣子者聞之莫不欲碎首糜<lb/>
軀効忠義於陛下也不然者亦非獨臣受曖昧之謗凡<lb/>
天下之為臣子者聞之莫不以臣為戒崇尚忌諱畏避<lb/>
形跡觀望雷同以求茍免豈朝廷之福哉臣自聞命以<lb/>
来一食三歎一夕九興身口相謀未知死所然臣所撰<lb/>
䇿問實亦有罪若不盡言是欺陛下也臣聞聖人之治<lb/>
天下也寛猛相資君臣之間可否相濟若上之所可不<lb/>
<pb n="KR2f0039_WYG_069-15a"/>
問其是非下亦可之上之所否不問其曲直下亦否之<lb/>
則是晏子所謂以水濟水誰能食之孔子所謂惟予言<lb/>
而莫予違足以䘮邦者也臣昔於仁宗朝舉制科所進<lb/>
策論及所答聖問大抵皆勸仁宗勵精庶政督察百官<lb/>
果斷而力行也及事神宗蒙召對訪問退而上書數萬<lb/>
言大抵皆勸神宗忠恕仁厚含垢納汚屈已以裕人也<lb/>
臣之區區不自量度常欲希慕古賢可否相濟盖如此<lb/>
也伏觀二聖臨御已来聖政日新一出忠厚大率多行<lb/>
<pb n="KR2f0039_WYG_069-15b"/>
仁宗故事天下翕然銜戴恩徳固無可議者然臣私憂<lb/>
過計常恐百官有司矯枉過直或至於媮而神宗勵精<lb/>
核實之政漸致隳壊深慮數年之後馭吏之法漸寛理<lb/>
財之政漸踈備邊之計漸弛則意外之憂有不可勝言<lb/>
者雖陛下廣開言路無所諱忌而臺諫所撃不過先朝<lb/>
之人所非不過先朝之法正是以水濟水臣竊憂之故<lb/>
輙用此意撰上件策問實以譏諷今之朝廷及宰相臺<lb/>
諫之流欲陛下覽之有以感動聖意庶㡬兼行二帝忠<lb/>
<pb n="KR2f0039_WYG_069-16a"/>
厚勵精之政也臺諫若以此言臣朝廷若以此罪臣則<lb/>
斧鉞之誅其甘如薺今乃以為譏諷先朝則亦踈而不<lb/>
近矣且非獨此䇿問而已今者不避煩瀆盡陳本末臣<lb/>
前嵗自登州召還始見故相司馬光光即與臣論當今<lb/>
要務條其所欲行者即荅言公所欲行者諸事皆上順<lb/>
天心下合人望無可疑者惟役法一事未可輕議何則<lb/>
差役免役各有利害免役之害掊斂民財十室九空錢<lb/>
聚於上而下有錢荒之患差役之害民常在官不得専<lb/>
<pb n="KR2f0039_WYG_069-16b"/>
力於農而貪吏猾胥得縁為姦此二害輕重盖略相等<lb/>
今以彼易此民未必樂光聞之愕然曰若如君言計將<lb/>
安出臣即荅言法相因則事易成事有漸則民不驚昔<lb/>
三代之法兵農為一至秦始分為二及唐中葉盡變府<lb/>
兵為長征之卒自爾以來民不知兵兵不知農農出榖<lb/>
帛以養兵兵出性命以衛農天下便之雖聖人復起不<lb/>
能易也今免役之法實大𩔖此公欲驟罷免役而行差<lb/>
役正如罷長征而復民兵盖未易也先帝本意使民戸<lb/>
<pb n="KR2f0039_WYG_069-17a"/>
率出錢専力於農雖有貪吏猾胥無所施其虐坊場河<lb/>
渡官自出賣而以其錢雇募衙前民不知有倉庫綱運<lb/>
破家之禍此萬世之利也決不可變獨有二弊多以供<lb/>
他用實封取寛剰役錢争買坊場河渡以長不實之價<lb/>
此乃王安石呂惠卿之隂謀非先帝本意也公若盡去<lb/>
二弊而不變其法則民恱而事易成今寛剰役錢名為<lb/>
十分取二通計天下乃及十五而其實一錢無用公若<lb/>
盡去此五分又使民得從其便以布帛榖米折納役錢<lb/>
<pb n="KR2f0039_WYG_069-17b"/>
而官亦以為雇直則錢荒之弊亦可盡去如此而天下<lb/>
便之則公又何求若其未也徐更議之亦未晚耳光聞<lb/>
臣言大以為不然臣又與光言熙寧中常行給田募役<lb/>
法其法以係官田及以寛剰役錢買民田以募役人大<lb/>
略如邊郡弓箭手臣時知宻州推行其法先募弓手民<lb/>
甚便之此本先帝聖意所建推行未㡬為左右異議而<lb/>
罷今畧計天下寛剰錢斛約三千萬貫石兵興支用僅<lb/>
耗其半此本民力當復為民用今内帑山積公若力言<lb/>
<pb n="KR2f0039_WYG_069-18a"/>
於上索還此錢復完三千萬貫石而推行先帝買田募<lb/>
役法於河北河東陜西三路數年之後三路役人可減<lb/>
大半優裕民力以待邊鄙緩急之用此萬世之利社稷<lb/>
之福也光尤以為不可及去年二月六日敕下始行光<lb/>
言復差役法時臣弟轍為諫官上䟽具論乞將見在寛<lb/>
剰役錢雇募役人以一年為期令中外詳議然後立法<lb/>
又將衙前一役可即用舊人仍一依舊數支月給重難<lb/>
錢以坊場河渡錢緫計諸路通融支給皆不蒙施行及<lb/>
<pb n="KR2f0039_WYG_069-18b"/>
蒙差臣詳定役法臣因得伸弟轍前議先與本局官吏<lb/>
孫永傅堯俞之流論難反復次於西府及政事堂中與<lb/>
執政商議皆不見從遂上䟽極言衙前可雇不可差先<lb/>
帝此法可守不可變之意因乞罷詳定役法當此之時<lb/>
臺諫相視皆無一言決其是非今者差役利害未易一<lb/>
二遽言而弓手不許雇天下之所同患也朝廷知之已<lb/>
變法許雇天下皆以為便而臺諫猶累䟽力争由此觀<lb/>
之是其意専欲變熙寧之法不復校量利害參用所長<lb/>
<pb n="KR2f0039_WYG_069-19a"/>
也臣為中書舍人刑部大理寺列上熙寧已来不該赦<lb/>
降去官法凡數十條盡欲刪去臣與執政屢争之以謂<lb/>
先帝於此盖有深意不可盡改因此得存㽞者甚多臣<lb/>
每行監司守令告詞皆以奉守先帝約束毋敢弛廢為<lb/>
戒文案具在皆可復按由此觀之臣豈謗議先朝者哉<lb/>
所以一一縷陳者非獨以自明誠見士大夫好同惡異<lb/>
泯然成俗深恐陛下深居法宮之中不得盡聞天下利<lb/>
害之實也願因臣此言警䇿在位救其所偏損所有餘<lb/>
<pb n="KR2f0039_WYG_069-19b"/>
補所不足天下幸甚若以其狂妄不識忌諱雖賜誅戮<lb/>
死且不朽臣無任感恩思報激切戰恐之至<lb/>
右正言丁隲上奏曰臣伏見本朝祖宗之徳具在方䇿<lb/>
威明仁厚不惟有益於當時皆可為法於後世竊惟陛<lb/>
下即位以来首延儒臣侍講禁中如論語孝經皆聖賢<lb/>
之言行固足以啓沃上心導明睿性臣愚欲乞既講罷<lb/>
經義更以祖宗故事一二端為陛下開陳仍乞曉諭侍<lb/>
講臣僚豫先編叙六聖典故可以取法於後来者以備<lb/>
<pb n="KR2f0039_WYG_069-20a"/>
講筵聽納庶㡬前聖後聖所為所行如合符節威明仁<lb/>
厚之徳源源相繼天下幸甚<lb/>
七年翰林侍講學士范祖禹欲帝法仁宗五事上奏曰<lb/>
臣掌國史伏覩仁宗皇帝在位四十二年豐功盛徳固<lb/>
不可得名言所可見者其事有五畏天愛民奉宗廟好<lb/>
學聽諫仁宗能行此五者於天下所以為仁也陛下嗣<lb/>
位于今八年昧爽而聽朝旦晝而講學風雨不易寒暑<lb/>
不倦可謂勤於進徳矣然而天衷淵黙聖度髙逺中外<lb/>
<pb n="KR2f0039_WYG_069-20b"/>
之人未知陛下睿意所好如仁宗之五者見於天下羣<lb/>
臣雖欲少裨萬一亦無所自而入方今四海顒顒想望<lb/>
太平臣願陛下深留聖思法象祖宗日新輝光昭示所<lb/>
好以慰荅羣生之望則天下幸甚<lb/>
祖禹又上奏曰臣伏覩陛下近者郊見天地雪止風和<lb/>
景氣清霽神祗饗荅福應尤盛侍祀之臣以為前後未<lb/>
有都城之人瞻望玉色歡呼洋溢皆云陛下克𩔖仁宗<lb/>
臣觀天意人心如此實宗社無疆之福也然臣愚竊以<lb/>
<pb n="KR2f0039_WYG_069-21a"/>
聖人福至而益戒則能長享其福譽美而副之以實則<lb/>
能永保其譽唯兢兢業業不自暇逸乃可以荅天休衆<lb/>
之所欲因而從之乃可以副民望若一有滿假之意則<lb/>
今日之福乃他日危亂之基也不能副之以實則今日<lb/>
之譽乃他日怨誹之端也故臣願陛下既受大福又獲<lb/>
民譽益思戒慎唯勤修徳修徳之實唯法祖宗恭惟一<lb/>
祖五宗畏天愛民後嗣子孫皆當取法惟是仁宗在位<lb/>
最久徳澤深厚結於天下是以百姓思慕終古不忘陛<lb/>
<pb n="KR2f0039_WYG_069-21b"/>
下誠能上順天意下順民心専法仁宗則垂拱無為海<lb/>
内晏安成康之隆不難致也臣承乏史官甞采集仁宗<lb/>
聖政得數百事欲乞撰録成書上進少資睿覽監觀成<lb/>
憲皆舉而行以副羣生之所願則天下幸甚<lb/>
祖禹又上奏曰臣竊惟太祖受天眷命剗革五代之亂<lb/>
櫛風沐雨為子孫立萬世之基太宗平一海内守之以<lb/>
文由真宗至于神宗皆致太平海内晏安百三十有四<lb/>
年雖三代之盛未有如此其久者也自古創業之君起<lb/>
<pb n="KR2f0039_WYG_069-22a"/>
於細微身歴艱難親履勤勞先有功及民然後享天下<lb/>
之奉故失之者常少守成之主生於深宮不歴艱難不<lb/>
履勤勞無功及民而享天下之奉故失之者常多是以<lb/>
古人有言創業非難守成為難盖危亡必起於治安禍<lb/>
亂必生於逸豫也今陛下承六聖之遺烈守百三十四<lb/>
年之大業當思天下者祖宗之天下不可一日而怠人<lb/>
民者祖宗之人民不可須㬰而忘百官者祖宗之百官<lb/>
不可私非其人府庫者祖宗之府庫不可用非其道常<lb/>
<pb n="KR2f0039_WYG_069-22b"/>
自抑畏儆飭聖心一言一動如祖宗臨之在上質之在<lb/>
旁則可以長享天下之奉而不失矣自元豐之末時運<lb/>
艱厄先帝蚤棄天下陛下嗣位幸賴先太皇太后以大<lb/>
公至正為心罷王安石呂惠卿等所造新法而行祖宗<lb/>
舊政故社稷危而復安人心離而復合乃至契丹主亦<lb/>
與其宰相議曰南朝専行仁宗皇帝政事可敕燕京留<lb/>
守使戒邊吏守約束無生事陛下觀敵人之情如此則<lb/>
中國人心可知也先太皇太后日夜苦心勞力以為陛<lb/>
<pb n="KR2f0039_WYG_069-23a"/>
下立太平之基九年之間安静無事已有成效陛下但<lb/>
由此以持循之則成康之隆不難致也臣願陛下守之<lb/>
以静毫髮無所改為恭已以臨之虚心以處之詔左右<lb/>
大臣動必循守祖宗法度陛下躬攬於上諮諏善道察<lb/>
納讜言則羣臣邪正萬事是非必皆了然於聖心矣夫<lb/>
水所以能照毛髮而物無所隱其形者至平也鏡所以<lb/>
能鑒妍醜而人無所遁其迹者至明也水所以能平鏡<lb/>
所以能明者至静也使水鏡自動則雖山岳不能見也<lb/>
<pb n="KR2f0039_WYG_069-23b"/>
人心亦然唯至公可以見天下之私唯至正可以見天<lb/>
下之邪唯至静可以見天下之動荀卿曰虚一而静謂<lb/>
之清明聖人清明燭理生於心之虚一也陛下何不觀<lb/>
先太皇太后自英宗神宗時不出房闥未甞知天下之<lb/>
事一旦臨朝所行之政上當天意下合人心其故何哉<lb/>
唯至公至正至静而已夫小人之情専為私故不便於<lb/>
公専為邪故不便於正専好進故不便於静唯欲人君<lb/>
多所作為朝廷多所變動則已有所希冀於其間矣若<lb/>
<pb n="KR2f0039_WYG_069-24a"/>
朝政守静上下各安其分則小人何所望哉今陛下既<lb/>
親萬幾小人必欲有所動揺而懐利者亦皆觀望臣願<lb/>
陛下上念祖宗之艱難先太皇太后之勤勞痛心疾首<lb/>
以聽用小人為刻骨之戒守元祐之政當堅如金石重<lb/>
如山岳山岳可移聖政不可改也金石可毁聖心不可<lb/>
變也使讒邪者不能進說觀望者亦皆革心則自今以<lb/>
往朝廷清明必日勝一日嵗勝一嵗矣陛下如以臣言<lb/>
為然乞因大臣奏事之時明示以聖意所向使中外一<lb/>
<pb n="KR2f0039_WYG_069-24b"/>
心歸於至正則天下幸甚臣久侍帷幄不敢自同於衆<lb/>
人恐有姦言邪說惑誤天聽故近與蘇軾先事上奏必<lb/>
蒙省覽陛下聖學稽古不必逺師前世之事唯是儀刑<lb/>
仁祖法則太皇使天下熙熙然至於昆蟲草木各安其<lb/>
生則臣之志願也不勝區區之愚<lb/>
哲宗時殿中侍御史豐稷上䟽曰陛下明足以察萬事<lb/>
之統而不可用其明智足以應變曲當而不可用其智<lb/>
順考古道二帝所以聖儀刑文王成王所以賢願以洪<lb/>
<pb n="KR2f0039_WYG_069-25a"/>
範為元龜祖訓為寳鑑一動一言思所以為則於四海<lb/>
為法於千載則教化行習俗美而中國安矣<lb/>
祕書省校書郎陳瓘上奏曰堯舜禹皆以若稽古為訓<lb/>
若者順而行之稽者考其當否必使合於民情所以成<lb/>
帝王之治天子之孝與士大夫之孝不同帝反復究問<lb/>
意感恱<lb/>
徽宗時任事者多乖異不同御史中丞王覿言堯舜禹<lb/>
相授一道堯不去四凶而舜去之堯不舉元凱而舜舉<lb/>
<pb n="KR2f0039_WYG_069-25b"/>
之事未必盡同文王作邑于豐而武王治鎬文王關市<lb/>
不征澤梁無禁周公征而禁之不害其為善繼善述神<lb/>
宗作法于前子孫當守于後至於時異事殊須損益者<lb/>
損益之於理固未為有失也<lb/>
著作郎楊時面對奏曰堯舜曰允執厥中孟子曰湯執<lb/>
中洪範曰皇建其有極歴世聖人由斯道也熙寧之初<lb/>
大臣文六藝之言以行其私祖宗之法紛更殆盡元祐<lb/>
繼之盡復祖宗之舊熙寧之法一切廢革至紹聖崇寧<lb/>
<pb n="KR2f0039_WYG_069-26a"/>
抑又甚焉凡元祐之政事著在令甲皆焚之以滅其跡<lb/>
自是分為二黨縉紳之禍至今未殄臣願明詔有司條<lb/>
具祖宗之法著為綱目有宜於今者舉而行之當損益<lb/>
者損益之元祐熙豐姑置勿問一趨於中而已<lb/>
欽宗靖康元年河東北宣撫使李綱乞深考祖宗之法<lb/>
劄子曰臣緫師道出鞏洛望拜陵寢澘然涕流恭惟祖<lb/>
宗創業守成垂二百年聖聖𫝊受以至陛下適丁艱難<lb/>
之秋外患迭興中國勢弱此誠陛下甞膽思報勵精求<lb/>
<pb n="KR2f0039_WYG_069-26b"/>
治之日伏望聖慈深考祖宗之法一一推行之進君子<lb/>
退小人無以利口善諞言為足信無以小有才未聞君<lb/>
子之大道為足使益固邦本以圖中興上以慰安九廟<lb/>
之靈下以為億兆蒼生之所依賴天下不勝幸甚臣忘<lb/>
生觸死冐進狂言不勝戰越待罪之至<lb/>
欽宗時李光乞討論祖宗故事劄子曰臣恭聞仁宗皇<lb/>
帝有言曰準之先民孰若率祖禰之為重大哉王言臣<lb/>
甞謂自生民以来言守成之君者莫盛於髙宗書稱其<lb/>
<pb n="KR2f0039_WYG_069-27a"/>
徳曰監于先王成憲其永無愆然則治天下者曷可不<lb/>
以祖禰為法哉恭惟聖宋之興太祖太宗以英文烈武<lb/>
戡定禍亂創業垂統規摹宏逺矣五宗守成以至道君<lb/>
上皇繼述之美天下治安㡬二百年明禮樂修政刑内<lb/>
則躬節儉以涵育生靈外則謹邉防以制御强敵州郡<lb/>
之政揔之監司監司之權歸之廊廟上下相維内外相<lb/>
統若身之使臂臂之使指無不順者陛下天縱神聖潛<lb/>
養既久更事亦多伏自踐阼以来夙興夜寐兢兢業業<lb/>
<pb n="KR2f0039_WYG_069-27b"/>
思祖宗致王業之艱難知太平之世難得而易失延見<lb/>
羣臣勵精求治首以紹復祖宗故事為言此誠社稷之<lb/>
福生民之幸然祖宗成法具載典䇿條目非一未易槩<lb/>
舉伏望聖慈明詔三省樞宻院大臣遴選宿儒精加討<lb/>
論可因否革勿拘以年紀損益更張務合乎中制庶㡬<lb/>
年嵗之間漸復祖宗之盛天下幸甚<lb/>
髙宗建炎三年趙元鎮上奏曰臣竊惟國家之有天下<lb/>
也始以太祖之武建創業垂統之功繼以仁宗之仁得<lb/>
<pb n="KR2f0039_WYG_069-28a"/>
持盈守成之道致治之術先後相成垂裕後昆為法萬<lb/>
世哲宗時講官顧臨進言曰今不必逺引堯舜三代之<lb/>
法如祖宗之法則陛下之家法也宰相呂大防因舉祖<lb/>
宗之法切於時政者十數事當時以為美談恭惟皇帝<lb/>
陛下承列聖之後履茲厄運孜孜圖治亦知有所稽法<lb/>
哉近降赦文遵用嘉祐𠡠令是將法乎仁宗之仁矣至<lb/>
於臨部伍申號令親戎旅之事推腹心同甘苦協將士<lb/>
之情赫斯一怒旋乾轉坤又以法乎太祖之武則中興<lb/>
<pb n="KR2f0039_WYG_069-28b"/>
之治誠不難致是皆陛下之家法也舉而措之事業之<lb/>
間復何加焉尚願持之以不倦之誠而期於必成之效<lb/>
則天下幸甚<lb/>
髙宗時吏部侍郎綦崇禮上奏曰臣伏見自渡江以来<lb/>
官司案籍例皆不存而吏部所掌官簿尤難稽考故逐<lb/>
急申明以為約束其目非一士大夫到部凡磨勘注擬<lb/>
賞功任子之𩔖皆粗有條理其後亦稍稍尋訪舊法在<lb/>
部見今遵用然風俗之薄久矣吏部随事申明有所從<lb/>
<pb n="KR2f0039_WYG_069-29a"/>
寛以便人情士既習見其事則雖有舊法而於已不便<lb/>
者則必羣譟衆起千訴百端必欲有司申明以破舊法<lb/>
如是者多矣臣竊思之士農工商之四者皆陛下之民<lb/>
也亂離以来士之失職者固可憫矣聖訓孜孜未甞不<lb/>
以是為言而今之在官者亦所同恤而無異詞也獨不<lb/>
念今三農之務與百工之肆商旅往来之塗亦能無失<lb/>
其業而官之為法曽少優於承平時否然則吏部所以<lb/>
待天下之士恐不可以廢舊法而専狥一時之人情也<lb/>
<pb n="KR2f0039_WYG_069-29b"/>
臣愚欲望聖慈特降睿㫖應吏部自渡江以来凡所申<lb/>
明與舊法相戾者並從舊法其因去失案籍措置指揮<lb/>
令逐一𩔖聚看詳若舊法已有該載不妨遵用者取㫖<lb/>
别行刋定仍降指揮應吏部條目已有舊法者今後不<lb/>
許申明權宜改易庶㡬士安分守而有司不至廢法亦<lb/>
中興之政所先務也<lb/>
崇禮又上奏曰臣竊見近者楊惟忠邢煥皆以節度使<lb/>
致仕即不曽鏁院降麻伏縁節度使除拜移改若恩加<lb/>
<pb n="KR2f0039_WYG_069-30a"/>
之𩔖並須宣制豈有見帶節鉞致仕而獨不然此一時<lb/>
之闕典也臣甞記祖宗時凡節將臣寮得謝不以文武<lb/>
並納節别除一官致仕如仁宗朝張耆自使相授太子<lb/>
太師楊崇勲授太子太保神宗朝李端愿自節度使授<lb/>
太子少保致仕皆武臣也惟熙寧間富弼以元勲舊相<lb/>
始令特帶節鉞致仕弼猶力辭不敢當者久之其後相<lb/>
繼者則曽公亮文彦博也他人豈可援以為例耶近嵗<lb/>
以来致仕者不問何人不復納節換官亦恐有違舊制<lb/>
<pb n="KR2f0039_WYG_069-30b"/>
臣愚欲望聖慈特降睿㫖并令三省樞宻院討論舊典<lb/>
施行<lb/>
起居郎周麟之上奏曰臣聞書曰監于先王成憲其永<lb/>
無愆詩亦言酌先祖之道以養天下然則前聖典謨布<lb/>
在方冊後代纂之寳為大訓顧可後哉昔唐史臣吴兢<lb/>
甞采太宗與羣臣對問之語為貞觀政要三百年治亂<lb/>
之龜鑑舉不出乎此洪惟國朝以聖繼聖𫝊襲一道故<lb/>
亦有寳訓之書追倣前制發揚光烈陛下紹隆丕緒祗<lb/>
<pb n="KR2f0039_WYG_069-31a"/>
遹燕謀立政立事未甞不以祖宗為法臣職在東觀修<lb/>
纂日歴之暇竊覩祖宗寳訓自太祖皇帝至英宗皇帝<lb/>
五朝並已成書惟神宗皇帝以後修纂未備䘮亂以来<lb/>
舊本不存將何以昭示萬世自陛下中興屢降睿㫖委<lb/>
官纂次因循迄今未應明詔憲章祖述庸有闕焉臣愚<lb/>
欲望聖慈申命史舘速加研考以次條𩔖續為成書庶<lb/>
以章累朝重規疊矩之懿明陛下繼志述事之羙<lb/>
左正言鄧肅上奏曰臣於今月初八日以本職上殿因<lb/>
<pb n="KR2f0039_WYG_069-31b"/>
奏論次遂言敵人之巧在文書簡簡故速中國之患在<lb/>
文書煩煩故遲今日事勢豈可遲也面奉聖訓曰正此<lb/>
討論欲併二省盡依祖宗法臣竊欣幸以為太平興國<lb/>
之治可以指日而望矣恭惟太祖太宗之時法嚴而令<lb/>
速事簡而官清未甞旁捜曲引以稽賞罰故能以十萬<lb/>
精兵分布四海取嶺蜀平江南来吳越下河東紛紛萬<lb/>
國莫不稱臣混一六合如指諸掌此一時富庶所以逺<lb/>
追成康而豐功偉績又有以過之也自時厥後日趨太<lb/>
<pb n="KR2f0039_WYG_069-32a"/>
平羣臣無可論者今日獻一䇿明日獻一言簡髮數米<lb/>
惟恐不備此文書所以日益煩而政事所以日益緩也<lb/>
厥今天下如何哉兵戈未息邉鄙未寧朝廷措置當如<lb/>
救焚如拯溺豈可揖遜進退尚循無事之時乎臣以謂<lb/>
英烈果斷非太祖太宗之道不可學也比甞有討論祖<lb/>
宗官制之命矣今越兩月不聞所正者何事豈以為用<lb/>
兵之際未暇及之乎殊不知用兵之道正以此為急務<lb/>
耳盖法祖宗以考官制略虚文以稽實效者用兵之本<lb/>
<pb n="KR2f0039_WYG_069-32b"/>
也不務其本而欲齊其末臣所未聞臣愚欲乞専委宰<lb/>
執辟禮官數人限以旬日期於必正庶㡬法嚴事簡如<lb/>
出一人賞罰之權不至濡滯將使天下嘆曰太祖皇帝<lb/>
今復起矣敵人雖巧何足道哉昔髙宗為有商中興之<lb/>
主為之舟楫塩梅者傅說一人而已其言則不過曰事<lb/>
不師古匪說攸聞盖中興之道未有不以古先為念者<lb/>
惟陛下斷之<lb/>
孝宗受禪著作郎王十朋上䟽曰臣聞舜受堯之天下<lb/>
<pb n="KR2f0039_WYG_069-33a"/>
序書者美之曰重華協于帝武王繼文王而有天下記<lb/>
禮者美之曰善繼人之志善述人之事說者謂堯之所<lb/>
為如是而舜亦如是故謂之協帝文王之所為如是而<lb/>
武王亦如是故謂之繼述臣甞考其行事乃不然堯之<lb/>
時有八元八凱者天下謂之才子堯不能用至舜乃舉<lb/>
而用之號十六相有共工驩兜伯鯀三苖者天下謂之<lb/>
四凶並在堯朝堯不能去至舜乃流放竄殛之而天下<lb/>
咸服文王在商之末三分天下有其二而終身執臣禮<lb/>
<pb n="KR2f0039_WYG_069-33b"/>
以事紂至武王嗣位之初乃會八百諸侯興仁義之師<lb/>
以伐之天下遂一統于周舜之所以協堯武王之所以<lb/>
繼文者如斯而已矣曷甞泥其行事之迹哉此堯所以<lb/>
得知人之明而武王為逹孝也與恭惟太上皇帝至仁<lb/>
至聖内不謀之宮闈外不謀之卿士斷自宸衷以天下<lb/>
大器付之陛下世皆以堯舜擬之臣獨謂堯舜之遜固<lb/>
美矣然出於耄期倦勤豈若太上皇春秋猶盛而遽為<lb/>
是曠世絶無之舉哉真可謂賢於堯舜逺矣陛下思所<lb/>
<pb n="KR2f0039_WYG_069-34a"/>
以仰副太上皇之付託者當如何今社稷之大安危生<lb/>
民之大休戚人才之大進退朝廷之大刑賞非有所矯<lb/>
拂更張則無以慰天下之望必矯拂而更張之則必有<lb/>
以不改父之臣與父之政之說而惑聖聽者陛下於此<lb/>
有若難處者焉臣謂太上皇之與陛下可謂父堯而子<lb/>
舜矣以聖繼聖推誠無間豈區區形迹之所可拘臣下<lb/>
常情之所能測哉太上皇既以不疑而待陛下陛下亦<lb/>
宜以不疑而報太上皇三紀聖政可遵而行之者非一<lb/>
<pb n="KR2f0039_WYG_069-34b"/>
也至若因時救弊有所矯拂有所更張宜若舜之所以<lb/>
協堯武王之所以繼文者斷然行之以彰太上皇知子<lb/>
之明以盡陛下繼述之道毋若魯陪臣孟莊子之孝而<lb/>
已則社稷幸甚天下幸甚<lb/>
淳熙七年四月禮部尚書兼翰林學士周必大上奏曰<lb/>
臣伏見玉牒所修仁宗皇帝寳元慶歴十年事迹成書<lb/>
前期告于祖宗至日陛下御前殿而受之事體加重如<lb/>
此臣知陛下非専以纂述寳藏為恭也正欲考前規而<lb/>
<pb n="KR2f0039_WYG_069-35a"/>
允蹈之也當是時仁宗在位已二十年西夏再盟中國<lb/>
無事方且幸龍圖天章閣手詔輔臣歴言時政其大略<lb/>
謂公私匱乏仕進多門牧宰罕聞奏最將帥艱於稱職<lb/>
制度未立簡擢靡臻敵態難常獻言少實各俾條畫用<lb/>
備不虞又詔翰林學士三司使御史中丞知開封府陳<lb/>
上躬之闕失左右之朋邪中外險詐郡縣暴虐以至法<lb/>
令之未便朝廷之㡬事皆附于篇以備采擇又御迎陽<lb/>
門召知制誥待制至臺諫官等詢朝政得失兵農要務<lb/>
<pb n="KR2f0039_WYG_069-35b"/>
邉防備豫將帥能否財賦利害錢法是非與夫讒人害<lb/>
政姦盜亂俗及防微杜漸之䇿悉對于篇夫以光明盛<lb/>
大之朝而懔懔然常若危亂在朝夕者何也盖以自古<lb/>
人主在位既久則怠惰或生天下已安則侈驕易至故<lb/>
以唐太宗身履百戰肇基王業馬周猶告之曰陛下必<lb/>
欲為久長之謀不必逺求上古但如貞觀初則天下幸<lb/>
甚而太宗亦自問魏徵曰朕政事何如往年徵旋有十<lb/>
漸之䟽夫太宗既聖矣猶待臣下随事正救乃克無悔<lb/>
<pb n="KR2f0039_WYG_069-36a"/>
豈若吾仁宗徳盛而愈謙世治而愈畏枚舉政要徧詢<lb/>
近臣此慶歴之盛所以逺邁貞觀而垂裕萬年所以逺<lb/>
過有唐也歟臣仰惟陛下聦明文武本乎天縱克勤于<lb/>
邦則分隂在所惜克儉于家則一毫無妄費奨拔賢能<lb/>
不間幽逺聽用規諫毎容踈直上畏天命下恤民隱凡<lb/>
帝王有一于此足以致治況陛下兼而有之乎雖然行<lb/>
健不已者天之道也不息則久者人之誠也陛下日謹<lb/>
一日將二十年仁宗慶歴維其時矣臣願因玉牒之書<lb/>
<pb n="KR2f0039_WYG_069-36b"/>
以逺繩祖武考初元之政而益新盛徳使馬周魏徵無<lb/>
以伸其喙而貞觀事業不足進於今則四海何患不一<lb/>
統太平何患不立致陛下留神而已臣不勝拳拳<lb/>
孝宗時權吏部尚書韓元吉進故事曰漢書魏相𫝊相<lb/>
明易經有師法好觀漢故事及便宜章奏以為古今異<lb/>
制方今務在奉行故事而已數條漢興以来國家便宜<lb/>
行事及賢臣賈誼鼂錯董仲舒等所言奏請施行之奏<lb/>
故事詔書凡二十三事上施行其策<lb/>
<pb n="KR2f0039_WYG_069-37a"/>
　臣觀相所言可謂深逹時變而知濟時之畧也盖一<lb/>
　代之治必有一代之宜所以斟酌損益以為子孫萬<lb/>
　世之規持守而勿失也昔者三代之盛莫如周而周<lb/>
　之為治亦曰文武之政布在方冊而已豈必逺慕前<lb/>
　古跂望為不可及哉宣帝之入繼大統也號稱中興<lb/>
　繇得相為之輔初無甚髙難行之說非常可喜之論<lb/>
　但欲奉行故事云爾夫故事者非他髙文景武已行<lb/>
　之善名卿賢大夫未用之謀吾悉舉而措之天下國<lb/>
<pb n="KR2f0039_WYG_069-37b"/>
　家則是髙文景武之治復見於今名卿賢大夫復生<lb/>
　於時矣故其策不過於憂水旱之灾本於農而務積<lb/>
　聚與夫察風俗舉賢良平寃獄圖師旅而備西羌者<lb/>
　僅十數條譬如良醫之論藥未甞廣求竒方異品取<lb/>
　之目前斷斷然皆可已疾而去病用能數十年間常<lb/>
　平既置而水旱無虞循吏既多而郡縣咸理任于定<lb/>
　國之徒治獄而民自以為不寃任趙充國之徒治邉<lb/>
　而四夷罔不慕義功烈巍巍光于祖宗其效為何如<lb/>
<pb n="KR2f0039_WYG_069-38a"/>
　哉逮夫元成以後徒知用儒之名不知用儒之實而<lb/>
　當時所謂儒者亦往往不習舊章不逹治體妄引詩<lb/>
　書以制作禮樂變易郊廟為務而經國大計漫不加<lb/>
　省孝宣之業衰焉故臣以謂若相者真識時知變者<lb/>
　也<lb/>
直煥章閣王師愈上奏曰臣聞自古言無為而治者必<lb/>
稱有虞及以書攷咨岳牧舉元凱明四目以廣覽逹四<lb/>
聦以兼聽一日萬幾兢兢焉業業焉有虞之君未嘗敢<lb/>
<pb n="KR2f0039_WYG_069-38b"/>
自暇自逸也百僚師師庶官無曠大焉宅揆而亮采次<lb/>
焉有徳而載采其或静言庸違者則投之逺裔而不貸<lb/>
懋哉之辭訓戒切至有虞之臣亦未甞以不事事為賢<lb/>
也繇是以觀有虞之際后克艱厥后盡道於其上臣克<lb/>
艱厥臣効職於其下故能自有為底無為後世之君臣<lb/>
乃慕無為之名昧有為之實端居穆清怠荒愒日陳力<lb/>
就列髙談廢務欲求治效比有虞之隆豈不惑之滋甚<lb/>
恭惟真宗皇帝以濬哲之資撫盈成之運克自寅畏欲<lb/>
<pb n="KR2f0039_WYG_069-39a"/>
保治安法宮之暇肆筆成書著勤政論俗吏辨以示近<lb/>
臣煥然之文昭回雲漢大哉之言表裏六經勤政論所<lb/>
以自警也俗吏辨所以勵羣工也終能措當時於泰和<lb/>
雍熙之域其與有虞之盛異世而同符所以垂規於後<lb/>
昆者顧不休哉陛下紹復大業遹遵聖謨日新之徳如<lb/>
天行健厲精研㡬以圖天下之務宵旰焦勞如恐弗及<lb/>
於是表正萬邦脩明百度仰視真宗皇帝勤政論可謂<lb/>
允蹈之矣廓獨斷之明操馭臣之柄循名責實信賞必<lb/>
<pb n="KR2f0039_WYG_069-39b"/>
罰中外小大之臣觀感而化罔不協心竭力趨事赴功<lb/>
成靖共匪懈之風革茍且怠惰之習仰視真宗皇帝俗<lb/>
吏辨亦可以無愧矣書曰監于先王成憲其永無愆臣<lb/>
竊惟陛下為然臣抑甞聞之人君固欲勤於政矣或失<lb/>
之叢脞或流而為察慧又不可以不戒人臣固欲敏於<lb/>
事功矣或邀功而生事或作聦明而亂舊章又不可以<lb/>
不察更惟陛下㽞神<lb/>
師愈又上奏曰臣聞善圖治之君凡有猷為必遵祖宗<lb/>
<pb n="KR2f0039_WYG_069-40a"/>
之法度非其材畧不可以大有為也盖念祖宗更事也<lb/>
詳防患也深其為子孫之計也逺必熟慮周宻俾子孫<lb/>
可以世守經久而無弊然後立為法度皆有深意存焉<lb/>
茍未至於極弊大壊為之子孫者未易以變更也詩人<lb/>
稱武王則曰䋲其祖武稱成王則曰不愆不忘率由舊<lb/>
章以武王成王之徳詩人猶以此稱之凡欲圖治之君<lb/>
宜如何哉惟我國家藝祖皇帝開創大業太宗皇帝混<lb/>
一區夏真宗皇帝撫盈成之運聖聖相承重規疊矩昭<lb/>
<pb n="KR2f0039_WYG_069-40b"/>
若日月之麗天可謂盡善盡美矣逮夫仁宗皇帝嗣服<lb/>
膺圖嚴恭寅畏慶歴間甞出御書十三軸凡三十五事<lb/>
示講讀官丁度等首曰遵祖宗訓二曰奉真考業三曰<lb/>
祖宗艱難不敢有墜四曰真考愛民五曰守信義六曰<lb/>
不巧詐七曰好碩學八曰精六藝九曰謹言語十曰待<lb/>
耆老繼之以進静退求忠正懼貴極保勇將尚儒籍議<lb/>
釋老重良臣廣視聽功無迹戒喜怒又繼之以明巧媚<lb/>
分希㫖從民欲謹滿盈傷暴露兵哀鰥寡民訪屠釣臣<lb/>
<pb n="KR2f0039_WYG_069-41a"/>
講逺圖術辨朋比斥諂佞與夫察小忠鑒迎合罪已為<lb/>
民損躬撫軍一善可求小瑕不廢抑又其次也臣竊惟<lb/>
仁宗皇帝之時太平極治之功比隆三代下視漢之文<lb/>
景亦由於此二十五事非徒言之實允蹈之也陛下光<lb/>
啓中興奉先思孝酌古揆今立政立事其於祖宗之法<lb/>
度兢兢焉惟謹誠得仁宗皇帝之用心矣更願陛下恪<lb/>
守之篤行之將見慶歴之盛復見於今日狂瞽之言輙<lb/>
瀆天聽措躬無所<lb/>
<pb n="KR2f0039_WYG_069-41b"/>
趙汝愚上奏曰臣一介踈愚昨者誤蒙聖恩令權給事<lb/>
中職事臣伏觀祖宗之制凡天下事無巨細未有不經<lb/>
由門下省者其間事體重大而或者施行未當有司自<lb/>
宜隨事論奏然亦有事體不至重大朝廷視之雖若甚<lb/>
小而於一州一縣乃至一家利害休戚為甚重者有司<lb/>
往往視為細微不敢頻瀆天聽故雖心知其不可然亦<lb/>
黽勉書牘行下日積月累所損多矣臣甞讀國朝會要<lb/>
伏見元豐五年更定官制之初詔門下省凡中書省樞<lb/>
<pb n="KR2f0039_WYG_069-42a"/>
宻院文字應駮奏者若事體稍大入狀論列事小即於<lb/>
繳狀内改正行下若事不至大雖不足論列其間曲折<lb/>
難於繳狀内改正者即具進呈以應改正事送中書樞<lb/>
宻院取㫖今三省既合而為一門下省不除侍中侍郎<lb/>
惟給事中掌行封駮其權視前日為輕凡中書省樞宻<lb/>
院文字既不得具奏進呈又不得從而改正頗失神祖<lb/>
建官之意臣愚伏望聖慈依倣元豐詔書特降睿㫖今<lb/>
後中書省樞宻院文字應駮奏者若事體稍大依舊入<lb/>
<pb n="KR2f0039_WYG_069-42b"/>
狀論列外事小許具事因申中書省樞宻院取㫖改正<lb/>
庶㡬大綱小紀無不具舉亦不至頻瀆天聽又臣伏見<lb/>
至道元年詔書樞宻院自今除該機宻外凡行宣命並<lb/>
付封駮司看詳發遣其後累聖二百餘年遵守斯制未<lb/>
甞改易始因乾道九年張說在樞庭日凡所施行政令<lb/>
及擬進差遣多用私意不能遵守條制深懼有司舉正<lb/>
其失故敢肆陳臆說以便其私初畫降指揮除宣命不<lb/>
送門下省㸃勘外餘依大觀樞宻院條令施行其機要<lb/>
<pb n="KR2f0039_WYG_069-43a"/>
文字更不關録繼又畫降指揮今後除轉官差遣合給<lb/>
降告𠡠及事干財賦並依舊關録外其餘係邉機及軍<lb/>
政可依舊制更不關録縁此樞宻院文字關送門下省<lb/>
者百無一二盖甚失祖宗所以建官立法本意臣兩甞<lb/>
具奏乞遵依累朝之法特降指揮今後樞宻院文字除<lb/>
事干機宻不關送中書門下省外其餘並遵依大觀樞<lb/>
宻條令施行經今累月未蒙頒降臣竊惟國家法制上<lb/>
下相維非惟取便於一時正欲貽謀於萬世今陛下聖<lb/>
<pb n="KR2f0039_WYG_069-43b"/>
明在上洞見微隐固若無甚害者然當念祖宗憂勤立<lb/>
法之意與夫後世子孫循守之計安得不為之深思長<lb/>
慮也臣䝉被大恩義當圖報既知此事最關利害不敢<lb/>
輙避繁瀆復有奏陳伏望聖慈檢會臣前奏蚤賜指揮<lb/>
施行天下幸甚<lb/>
翰林學士承㫖洪遵上奏曰臣恭聞邇者特降睿㫖令<lb/>
三省議設官裒集建炎紹興以来所下詔㫖條列以聞<lb/>
恪意奉承以對揚慈訓臣伏讀感歎繼以歡忭不惟仰<lb/>
<pb n="KR2f0039_WYG_069-44a"/>
見陛下恢洪孝治兢兢嗣服之心又喜太上皇帝無前<lb/>
之蹟益以光明欲致之功將承厥志甚盛舉也臣竊惟<lb/>
太上皇帝身濟大業紹開中興三紀之間厲精為理其<lb/>
發號出令所以計安元元者丁寧欵宻至詳至厚富哉<lb/>
之言史不絶書與天地之大徳祖宗之𫝊政相為表裏<lb/>
是以仁術之效光被民物躋于登平然而太上皇帝未<lb/>
明求衣當饋遐想猶若求治而弗及者豈非徳意志慮<lb/>
已極其誠而發諸朝廷徧於郡國則有司奉行之不䖍<lb/>
<pb n="KR2f0039_WYG_069-44b"/>
大吏原省之未至因循茍且莫之訓齊故尚煩焦勞之<lb/>
勤至于今日此風固存不可以不察臣願陛下申飭中<lb/>
外凡大小之臣使皆明知陛下聖孝純至寤寐家法一<lb/>
出言一舉足不敢忘太上皇帝之訓庶㡬盡革媮習寅<lb/>
恭舊章精白承休共循堯道以輔成陛下重華協帝之<lb/>
治天下幸甚<lb/>
光宗紹熙元年吏部貟外郎陳傅良上奏曰臣頃蒙恩<lb/>
賜對甞奏三劄上陳藝祖以得民心受天命竊以為推<lb/>
<pb n="KR2f0039_WYG_069-45a"/>
行藝祖在人未泯之澤實在今日誠不自意一介僭論<lb/>
偶契聖聦奬予備至以臣區區之愚猶以前說未畢復<lb/>
為陛下誦之盖藝祖之後天命復集於夀皇聖帝爰暨<lb/>
陛下恭惟陛下以藝祖之子孫而修藝祖之故事此天<lb/>
意也不識陛下自信足以濟此歟抑自視過謙而尚疑<lb/>
其難歟以臣考見肇造之業其道甚易知甚易行何者<lb/>
藝祖治大而不治細任逸而不任勞大抵懲五代叢脞<lb/>
之失再立朝廷以還君道君道得則朝廷正朝廷正則<lb/>
<pb n="KR2f0039_WYG_069-45b"/>
天下理願陛下勿疑其難也臣請條一二切於當今之<lb/>
務者以備采擇以上書人文字令知制誥看詳升降以<lb/>
聞此建隆二年十月詔書也以次對章奏下尚書省參<lb/>
詳可施行者以聞此建隆三年九月詔書也且夫中外<lb/>
論建非近臣靣對則逺臣封事皆所以通下情裨治道<lb/>
也而其患不在於壅蔽而在於讒嫉今也以逺臣封事<lb/>
之言付知制誥則有舍人院任其責矣以近臣面對之<lb/>
言付尚書省則有尚書省任其責矣以為可聽者斯聽<lb/>
<pb n="KR2f0039_WYG_069-46a"/>
之不可聽者勿聽則聽者無特異於衆之嫌不見聽者<lb/>
無見遺於上之恨是謂不以主斷廢群議而無壅蔽讒<lb/>
嫉之患人主所自擇毋過臺省長官耳此道豈不甚易<lb/>
知甚易行哉伏覩陛下踐阼以来不信近習而信外廷<lb/>
不聽游言而聽公論亦既深得藝祖之意矣然間者上<lb/>
自侍從臺諫下至百執事或臨遣郡國之臣對揚敷奏<lb/>
多見嘉納人人自以為得上意且行其言而章往往不<lb/>
下他所指揮動亦留滯廷臣惑焉且陛下不信近習不<lb/>
<pb n="KR2f0039_WYG_069-46b"/>
聽㳺言必無壅蔽必無讒嫉或以為方崇清浄之化厭<lb/>
於多事而不加省或以為陛下自去冬違豫以来聖意<lb/>
常有不釋然者於是務自寛大而不暇省二者皆妄窺<lb/>
測也臣獨自思念未有以藝祖故事上徹冕旒之聽者<lb/>
陛下其始自今凡中外論建一以建隆詔書從事不惟<lb/>
君道得而朝廷正亦足以觧廷臣之惑不亦美乎由此<lb/>
言之若法藝祖但見其易未見其難則臣所陳推行藝<lb/>
祖在人未泯之澤皆非偶然甞試之說可以次第舉矣<lb/>
<pb n="KR2f0039_WYG_069-47a"/>
臣不勝至願<lb/>
傅良又上奏曰臣聞今之獻計者𩔖曰陛下宜以孝宗<lb/>
為法太上皇為鑒臣竊以為是說也唯孝養三宮當如<lb/>
此耳而非通論也何者孝宗盛徳大業不可勝紀固皆<lb/>
足法若夫上皇徒以積憂成疾浸不視事不可以為宗<lb/>
廟社稷主而非其治皆無足法者也陛下嗣守丕圖凡<lb/>
所施設誠參酌兩朝之盛典擇其為天下後世便者兼<lb/>
行之則可謂集大成矣臣淺陋不能盡識兩朝之意輙<lb/>
<pb n="KR2f0039_WYG_069-47b"/>
以管見條上一二恭惟孝宗銳意恢復恥於茍安雖以<lb/>
徳夀在宥不敢北伐而追懐陵廟閔念中原之志枕戈<lb/>
甞膽日不遑暇訓練儲峙常若臨敵此一可法也早朝<lb/>
晏罷寒暑不渝引見臣工省閱章奏日了一日勿問休<lb/>
暇至於暮夜必宣召入直官賜坐從容議論時事此二<lb/>
可法也㽞意人才求之如弗及一語契合立致通顯所<lb/>
言不酬始督過之取舍以公明白洞逹而無猜慮關防<lb/>
之意此三可法也儉於用度一金不以濫予内帑之積<lb/>
<pb n="KR2f0039_WYG_069-48a"/>
累數鉅萬唯是振荒右武無所愛惜盖以天下之財為<lb/>
天下用而不用諸已此四可法也監司帥守見辭之際<lb/>
各訪其處民間利病有以便民為請隨即施行蠲除貸<lb/>
宥曽無㽞難未甞輙怒官吏獨以貪虐獲罪於民者必<lb/>
罰無赦此五可法也臣以為孝宗之治可為法者非一<lb/>
而陛下宜法此五者帝王之盛美也恭惟太上皇毎事<lb/>
付之外庭采於公論左右便嬖絶不預政不唯不聽其<lb/>
言又禁切之而金繒酒食之賜則不吝嗇此一可法也<lb/>
<pb n="KR2f0039_WYG_069-48b"/>
八廂羅事之人置而不用未甞以浮言危動群臣此二<lb/>
可法也行都守臣兩浙漕臣三緫領所悉以士人為之<lb/>
不以交結不以誕謾此三可法也管軍臣僚及㳂邉帥<lb/>
守不以為御前差遣皆從三省降詔除授此四可法也<lb/>
給舍封駮臺諫論列雖累上進終不以言為罪此五可<lb/>
法也臣甞謂太上皇之治可為法者非一而陛下宜法<lb/>
此五者亦帝王之盛美也陛下誠上稽孝宗明斷緫攬<lb/>
之政兼體上皇隆寛不自用之意則天下可得而理矣<lb/>
<pb n="KR2f0039_WYG_069-49a"/>
臣所謂集大成者以此盖舉偏而補其弊則能全兩朝<lb/>
之美矯枉而過其直則反有一偏之患臣恐議者不察<lb/>
妄分取捨以惑聖聦敢昧死一言唯赦其狂愚而采擇<lb/>
之則天下幸甚<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_069-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷六十九<lb/>
</p>
<p>
</p>
  </div>
</body>
</text>
</TEI>
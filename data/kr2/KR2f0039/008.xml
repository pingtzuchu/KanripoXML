<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻八</head> <lb/>
    <p>
<pb n="KR2f0039_WYG_008-1a"/>
欽定四庫全書<lb/>
　歴代名臣奏議巻八<lb/>
　　　　　　　　　明　　楊士竒等　　撰<lb/>
　　聖學<lb/>
宋徽宗即位初右正言鄒浩上奏曰臣竊觀自昔才智<lb/>
之君固有務學以為先者然而學非其本失所以學終<lb/>
不足以成帝王之髙致記曰欲明明徳於天下者先治<lb/>
其國欲治其國者先齊其家欲齊其家者先修其身欲<lb/>
<pb n="KR2f0039_WYG_008-1b"/>
修其身者先正其心欲正其心者先誠其意欲誠其意<lb/>
者先致其知致知在格物此學之本也又曰物格而後<lb/>
知至知至而後意誠意誠而後心正心正而後身修身<lb/>
修而後家齊家齊而後國治國治而後天下平此所學<lb/>
之効也揚子曰學之為王者事其已久矣堯舜禹湯文<lb/>
武汲汲夫堯舜禹湯文武皆萬世所仰以為帝王之師<lb/>
者也尚汲汲於學而不敢怠為人君者其可以忽此乎<lb/>
恭惟陛下天資聖神羣臣莫及方且延納名儒入侍講<lb/>
<pb n="KR2f0039_WYG_008-2a"/>
讀招來讜論用廣聦明固已卓然知所務矣所以為學<lb/>
之本更望深賜察焉雖處宫闈之間常若對乎天地則<lb/>
知人安民自如帝堯能察邇言自如帝舜身為法度自<lb/>
如大禹不邇聲色自如成湯卑服即康功田功自如文<lb/>
王垂拱而天下治自如武王其事豈不至約而其功豈<lb/>
不博乎陛下不以臣愚而廢其言不勝幸甚<lb/>
翰林學士兼侍讀曽鞏上奏曰臣竊觀近世帝王善為<lb/>
治者莫如唐太宗人臣善言治者莫如唐陸贄太宗貞<lb/>
<pb n="KR2f0039_WYG_008-2b"/>
觀之治論者以謂庶㡬成康自漢以下莫及焉雖聦明<lb/>
英武出自天資然其要乃在於廣延賢智博考古今容<lb/>
受直言從諫不倦故唐史官掇其大者别為一書謂之<lb/>
貞觀政要陸贄事唐徳宗自為學士至宰相知無不言<lb/>
言無不盡盖其議論反復條暢切於事情周於世用而<lb/>
要其歸必本於帝王之道必稽於六藝之文雖賈誼董<lb/>
仲舒不能逺過焉今其言見於世者有奏議數十篇此<lb/>
二書雖一代之文章實百王之龜鑑巻帙不繁詞理明<lb/>
<pb n="KR2f0039_WYG_008-3a"/>
白臣愚伏願陛下退朝之暇紬繹經史之餘取二書置<lb/>
之座右留神省覽如御珍羞必有以開廣聦明上當聖<lb/>
意發言行事以此為準庶於盛徳有補萬一<lb/>
殿中侍御史陳師錫上奏曰臣伏聞今月八日有聖㫖<lb/>
宣取祕書省畵圖進覽格入神妙可以閱目非有補於<lb/>
盛徳六經載道諸子談理歴代史籍祖宗圖書天人之<lb/>
藴性命之妙治亂安危之機善惡邪正之迹在焉以此<lb/>
為圖天地在心流出萬物以此為圖日月在目光宅四<lb/>
<pb n="KR2f0039_WYG_008-3b"/>
海伏望聖慈觀心於此則天地沖氣生焉注目於此則<lb/>
日月祥光麗焉唐以山水圖代無逸左右前後無所警<lb/>
戒動静語黙無所龜鑑社稷至於陵替不可支持臣聞<lb/>
心以道觀則正目以徳觀則明國壽可以不損天下可<lb/>
以不亂愚夫之言智者擇焉願留聖懐無忽<lb/>
右正言陳瓘上奏曰臣竊惟人君稽古之學一經一史<lb/>
經則守之而治身史則考之而應變天下之事其變無<lb/>
窮故徃古可監之迹不可以不詳知也仁宗嘗謂輔臣<lb/>
<pb n="KR2f0039_WYG_008-4a"/>
曰朕聽政之暇於舊史無所不觀思考歴代治亂事迹<lb/>
以為監戒也英宗命儒臣論次歴代君臣事迹可以為<lb/>
監戒者既上通志八巻又命置局續修書成取㫖賜名<lb/>
神考繼志述事賜其名曰資治通鑑又親製序文炳若<lb/>
雲漢為章于天自然之功變化出焉臣嘗三復明訓掩<lb/>
巻歎息以謂諸史所載數千年事文字繁多不可勝覽<lb/>
窶儒寒生業專習一窮年皓首猶或昧陋仰窺聖作區<lb/>
判事𩔖數語之間盡史之要翕受以畜徳敷施而日新<lb/>
<pb n="KR2f0039_WYG_008-4b"/>
堯舜之所謂稽古何以加此而況不忘謙抑俯比漢唐<lb/>
自謂於文宣太宗無間然矣自餘治世盛王得聖賢之<lb/>
一體者皆有取焉至于荒墜顛危之主亂賊姦宄之臣<lb/>
可觀可監無不悉論以著聖志盖自祖宗以來聖聖相<lb/>
繼稽古之學同乎一心以後述先非一日之積也至于<lb/>
神考然後典刑之總㑹策牘之淵林底于成就繼而張<lb/>
之正在今日恭惟皇帝陛下道隆業大極本該末揆萬<lb/>
事而復乎一制羣節而適於變六經妙義既自得於心<lb/>
<pb n="KR2f0039_WYG_008-5a"/>
術之㣲而於前古已陳之迹又盡心焉今經筵將開而<lb/>
進讀之官當循舊例泛讀諸史文字繁複事實支離不<lb/>
得其要未周于事伏望聖慈特降睿㫖候經筵開日令<lb/>
侍讀官讀資治通鑑以承神考所以繼述英廟緝熈聖<lb/>
學垂訓後嗣之意<lb/>
瓘又奏曰臣聞周官司徒之教有六徳有六行有六藝<lb/>
禮樂射御書數所謂六藝也教亦多術矣而藝居其末<lb/>
藝亦多術矣而書居其末元豐中王安石進字說表云<lb/>
<pb n="KR2f0039_WYG_008-5b"/>
先王立官以教之者謂司徒六藝之教也又曰盖將以<lb/>
合乎神㫖者布之海内神考讀其說而好之玩味不忘<lb/>
可謂合乎神㫖矣然不以布之海内者何也以教化之<lb/>
本不在文字故也神考之所以教天下者可謂知本矣<lb/>
紹聖中用事之臣必以字說頒之海内違神考之心矣<lb/>
又況咀嚼莊老之言而不由其道斥絶稽古之學而求<lb/>
利於已普之王衍嘗用此術倡為虗無鼓舞天下朝野<lb/>
翕然謂之一世龍門後進之士莫不景慕倣傚選舉登<lb/>
<pb n="KR2f0039_WYG_008-6a"/>
朝必由於衍矜髙浮誕遂成風俗於是人心支離天下<lb/>
分為南北者三百餘年當時識者以謂王衍之罪過於<lb/>
桀紂言其以荒唐之學偏私之說蒙蔽人主而養成天<lb/>
下之亂也景徳元年王欽若請幸金陵當是之時若無<lb/>
寇準則天下分裂久矣既徃之事今可監也天佑我宋<lb/>
今日以前幸無不虞之變故欽若之計未及施行南北<lb/>
之士復得同心以向陛下然而王衍之言入於骨髓滌<lb/>
除㾗垢非一朝一夕之所能也唯願一經一史緝熈堯<lb/>
<pb n="KR2f0039_WYG_008-6b"/>
舜稽古之學則天下之士皆當觀上而化矣<lb/>
建中靖國元年給事中上官均論治天下在好學廣問<lb/>
上奏曰臣聞人主之治天下一日萬機不可勝察也而<lb/>
明君操術盖有至要可以不勞而治盖好學則知天人<lb/>
之道通古今之變好問則察羣臣之情達天下之政通<lb/>
古今而達事情物理豈有不燭注措豈有不善哉說命<lb/>
曰念終始典于學揚雄曰學之為王者事其已久矣此<lb/>
言人主之不可不好學也仲尼稱舜曰舜好問而好察<lb/>
<pb n="KR2f0039_WYG_008-7a"/>
邇言孟軻稱舜曰大舜善與人同樂取諸人以為善仲<lb/>
虺之告湯曰好問則裕自用則小此言人主之不可不<lb/>
廣問也然而人主之學異乎人臣之學何則人臣之學<lb/>
或以文詞為工或以博記為能以文詞為工則有不適<lb/>
用之患以博記為能則有不燭理之蔽非所謂善學也<lb/>
人主之學在乎簡而知要達而適用知要在乎明道明<lb/>
道在乎味五經之㣲言適用在乎逺觀前世治亂盛衰<lb/>
之迹而近稽祖宗聖明相繼治天下之意因已然之迹<lb/>
<pb n="KR2f0039_WYG_008-7b"/>
而考其理亂因理亂而鑒其所以得失可以知要而適<lb/>
用矣此人主之好學所以為先務也天下之政有利有<lb/>
害百官之衆有邪有正非廣問而參稽之則利害未易<lb/>
見邪正未易明利害未盡見則事或過舉邪正未盡明<lb/>
則姦佞之徒或乘間而害正此人主之好問所以為政<lb/>
之要也臣竊觀陛下寛仁而有㫁中正而不偏清淨而<lb/>
寡欲温恭而盡下可謂有上聖之資矣臣願陛下退朝<lb/>
燕閒觀經閱史以明理義之大致達治亂之大體因進<lb/>
<pb n="KR2f0039_WYG_008-8a"/>
對之臣虗心下問以考政事之得失觀羣臣之志趣如<lb/>
此則天下之義理臣下之邪正判如白黒之辨矣臯陶<lb/>
之告舜曰在知人在安民禹曰知人則哲能官人安民<lb/>
則惠黎民懐之燭義理而辨邪正則能官人能安民矣<lb/>
堯舜之治天下不過如此矣<lb/>
徽宗時左司諫江公望上言曰義理者有心之所同得<lb/>
芻豢者有口之所同嗜口之悅芻豢以得味也心之悅<lb/>
義理亦必得義味而已矣學不得義味淡薄而難向勤<lb/>
<pb n="KR2f0039_WYG_008-8b"/>
苦而不入髙宗有聖人之資傅說告以念終始典于學<lb/>
成王有中才之質羣臣戒以學有緝熈于光明有聖人<lb/>
之資而輔之以學則愈明有中才之質而不忘于學不<lb/>
失其為太平守文之主學之為益也如此然日誦月閱<lb/>
不過於章句誦數之言陳腐入心祇益昧爾奚補於髙<lb/>
明哉以神考明智聖學出於天性兩漢而下曠千百年<lb/>
異代一君而已王安石發明義訓貫穿六經軻雄而下<lb/>
一人而已君臣際㑹日就月將聖徳日躋羣臣莫可企<lb/>
<pb n="KR2f0039_WYG_008-9a"/>
及陛下有志於繼述願以聖學為先講讀之臣陛下親<lb/>
邇以求多聞者也詳延精義之學切磋琢磨䟽㵸心源<lb/>
斟酌義味王功帝績自此流出法度政事迺土苴爾今<lb/>
淺夫佻士以雕組之末技誦名數之曲學更相唱引使<lb/>
一日得志必指聖學為迂闊而不切治務此理一變天<lb/>
下復愚矣改為自此紛紛法度掃地陛下此時悔將何<lb/>
及盖義理之學上以窮性命之㣲下以達先王制作之<lb/>
美意故不可不學學不可不知所先後知所先後則得<lb/>
<pb n="KR2f0039_WYG_008-9b"/>
主矣攬持要妙卓然獨立曠然遐覽仰因天時俯察人<lb/>
事斟酌損益要之不悖義乖理以成治世之通法真得<lb/>
所謂繼述者也夫瑟不鳴而二十五絃各以聲應要在<lb/>
柱也膠柱而求之則不能善矣惟陛下財擇<lb/>
欽宗靖康元年起居郎胡安國上奏曰臣聞明君以務<lb/>
學為急聖學以正心為要心者事物之宗正心者揆事<lb/>
宰物之權也自王迹既熄㣲㫖載于六經時君雖或誦<lb/>
說得其傳者寡矣陛下心源澄静聖度虗明盖天祐大<lb/>
<pb n="KR2f0039_WYG_008-10a"/>
宋篤生真主使撥亂反正建中興之業也臣竊意陛下<lb/>
昔在東宫潛徳韜晦其於六經所載帝王制世御俗之<lb/>
大畧必有所避而不欲問官屬之司勸講者必有所隠<lb/>
而不及陳今正位宸極日月益已乆矣而成効未見其<lb/>
於古訓不可以不考若夫分章析句牽制文義無益於<lb/>
心術者非帝王之學也伏願陛下慎擇名儒博通經術<lb/>
明於治國平天下之本者虗懐訪問以深發獨智繼文<lb/>
王克厥宅心之道以馭四海實天下大幸臣愚智識膚<lb/>
<pb n="KR2f0039_WYG_008-10b"/>
淺等於蒭蕘惟陛下裁察<lb/>
晁說之上奏曰臣聞春秋尊一王之法以正天下之本<lb/>
與禮之尊無二上其㫖實同盖國之於君家之於父學<lb/>
者之於孔子皆當一而不可二者也是以明王罷黜百<lb/>
家表章六經大儒推明孔氏抑黜百家今國家五十年<lb/>
來於孔子之道二而不一矣其義說既歸之於老莊而<lb/>
設科以孟子配六經其視古之黜百家而專明孔氏六<lb/>
經者不亦異乎前者學官罷黜孔子春秋而表章偽雜<lb/>
<pb n="KR2f0039_WYG_008-11a"/>
之周禮以孟子配孔子而學者發言折中於孟子而畧<lb/>
乎論語固可歎矣今皇太子初就外傅之時命宫寮講<lb/>
孝經而讀孟子盖孟子不當先諸論語者也如以孟子<lb/>
先諸論語豈所以輔導皇太子天資邁世之令質而視<lb/>
之以一徳哉臣愚竊以謂宜講孝經而讀論語恭俟講<lb/>
說孝經畢日復講其已讀之論語則其入徳亦以易矣<lb/>
或間日讀爾雅以視文字訓詁之本源而明天地百物<lb/>
之名實先儒謂爾雅本是周公訓成王之書信不誣也<lb/>
<pb n="KR2f0039_WYG_008-11b"/>
臣愚流落衰暮之餘荷聖君一日非常之眷自太子左<lb/>
諭徳授以詹事茍有所志不敢無犯而有隠臣愚自度<lb/>
此言一出必遭世俗侮謗不淺矣其所恃以安者陛下<lb/>
聖度旁燭萬化之㣲而不為世俗所惑也重惟太子天<lb/>
下之本而一本於孔子之經則宗廟社稷之流光不亦<lb/>
偉乎臣以狂瞽獨見之言干冒黼扆不勝惶懼屏營待<lb/>
罪之至<lb/>
髙宗建炎中御史中丞許景衡進唐鑑十事奏曰臣歴<lb/>
<pb n="KR2f0039_WYG_008-12a"/>
觀前世繼三代者莫若漢繼兩漢者莫若唐惟我宋之<lb/>
受命革五季之衰陋典章法度多取諸唐俗習人情視<lb/>
唐為近故范祖禹摭其行事著而為書推治亂興衰之<lb/>
本原辯君子小人之疑似其文約其理明誠治國之楷<lb/>
模而百世之龜鑑也臣向縁賜對乞塵睿覽伏奉聖訓<lb/>
以為方讀資治通鑑姑俟他日臣聞王人雖求多聞而<lb/>
詳說將以反約聖學稽古宜領其要臣謹採祖禹所著<lb/>
唐鑑内十事繕寫進呈伏望清閒之宴特賜觀覽其善<lb/>
<pb n="KR2f0039_WYG_008-12b"/>
者可以為法其不善者可以為戒於以輔成日躋之聖<lb/>
而光大中興之業天下幸甚<lb/>
景衡又上䟽曰臣竊覩三代之王所以治天下國家者<lb/>
必本於正心誠意其次莫如多聞故傅說之告髙宗曰<lb/>
王人求多聞時惟建事事不師古以克永世匪說攸聞<lb/>
然則學問稽古者實帝王之先務也恭惟陛下紹隆祖<lb/>
宗之業屬兹艱難所以施於天下國家者尤在聖學盖<lb/>
至誠以格物據古以鑒今使盛徳日新聦明日廣則事<lb/>
<pb n="KR2f0039_WYG_008-13a"/>
至能應物來敢名以圖天下之治而成中興之業舉在<lb/>
於此矣祖宗舊制講筵多在便殿故官稱有崇政殿說<lb/>
書伏見已除講讀官欲望明詔涓日開筵俾之勸講<lb/>
髙宗時中書舍人孫覿上奏曰臣聞人主無職事惟辨<lb/>
君子小人而進退之則人主之職也然君子小人不可<lb/>
以並進於朝譬之冰炭同處一噐必至交爭君子不勝<lb/>
則奉身而退樂道無悶小人不勝則含怒忍恥千岐萬<lb/>
轍窺伺便利以求必勝一日得志遂肆毒於善良三隂<lb/>
<pb n="KR2f0039_WYG_008-13b"/>
在内其卦為否禍亂之原不可不察也邇英進讀資治<lb/>
通鑑上起戰國下終五代千三百餘年聖主賢臣暴君<lb/>
汙吏是非得失之迹治亂興壊之端盖數十萬言而文<lb/>
辭浩繁進讀有時一日萬㡬終不能徧臣竊見故翰林<lb/>
學士范祖禹撰唐鑑一書專論唐三百年君子小人善<lb/>
惡之辨唐之所以興以君子其所以廢以小人著之簡<lb/>
編炳然在目其言曰我不可不監于有夏亦不可不監<lb/>
于有殷故周之王以夏商為監今所宜監莫近於唐凡<lb/>
<pb n="KR2f0039_WYG_008-14a"/>
三百六十篇離為十二巻元勲盛徳亂臣賊子忠邪賢<lb/>
佞如指東西如分黒白開巻了然陛下即政之初博延<lb/>
儒學之臣日侍帷幄朝夕納誨以輔聖質之髙明與其<lb/>
論事於未然孰若按已然之狀與其考言於未試孰若<lb/>
視已試之迹臣愚欲望聖慈毎遇邇英詔左右之臣進<lb/>
讀唐鑑一二篇不出嵗年可見唐室廢興之由盡出於<lb/>
君子小人用舍之際善為可法惡為可戒必能補聖政<lb/>
之萬一<lb/>
<pb n="KR2f0039_WYG_008-14b"/>
起居郎周必大奏曰右臣今月六日伏見中書門下省<lb/>
録黄奉聖㫖開講用三月十一日者恭惟陛下聖質天<lb/>
成道學日就固不待分章摘句乃能多聞而有獲也然<lb/>
學之為王者事其已久矣國朝開講之制春以二月上<lb/>
旬今乃逺用三月十一日非獨距住講之期至近其間<lb/>
復有休假及詣徳壽宫日分則是半嵗之間講讀不過<lb/>
十餘日而已以陛下勤於治道咨詢無倦而又收召豪<lb/>
傑並寘經幄彼皆日夜望賜清閒之燕致緝熈之助若<lb/>
<pb n="KR2f0039_WYG_008-15a"/>
緩其所當急而使講藝論道之風稍缺於初政甚不可<lb/>
也臣更不敢繳奏已行之命欲乞睿慈依去年秋講例<lb/>
直降聖㫖特就近於二月中旬擇日庶㡬中外曉然知<lb/>
陛下汲汲皇皇如古之聖人且於祖宗開講之制不悖<lb/>
臣不勝惓惓惟聖明裁幸<lb/>
起居舍人廖剛奏曰臣聞昔趙簡子之臣有周舍者謂<lb/>
簡子曰臣願墨筆操牘隨君之後司君之過而書之日<lb/>
有記也月有效也嵗有得也簡子恱之以語諸大夫曰<lb/>
<pb n="KR2f0039_WYG_008-15b"/>
衆人之唯唯不如周舍之諤諤臣竊意自古仁聖之君<lb/>
必有忠正直亮之臣拾遺補闕於其左右盖不必名之<lb/>
以諫諍之官然後乃敢進說周舍是已故劉向嘗序其<lb/>
事以為鉗黙者之戒夫太僕正非諫臣也而穆王責之<lb/>
以繩愆紏繆格其非心散騎常侍非以諫名官而實居<lb/>
諫垣之長豈常侍之官便當以諫諍為職有不待表之<lb/>
以名而太僕亦以其常在左右故其忠告當如此耶臣<lb/>
上荷聖恩備員殿陛間于兹累月矣日惟旅諸僕御瞻<lb/>
<pb n="KR2f0039_WYG_008-16a"/>
仰清光而已豈所見聞曾無一語可羞於陛下乎臣雖<lb/>
不肖極知愧恥輙貢愚忠仰干天聽臣聞揚雄有言學<lb/>
之為王者事其已久矣雖堯舜禹湯文武未有不以學<lb/>
為先者伏見陛下詳延儒臣講貫六藝又使採摭故實<lb/>
為說以進而清閒之燕游意翰墨博覽羣書亦可謂好<lb/>
學也已然臣聞之道不欲多多則擾帝王之學盖非儒<lb/>
生文士所學之謂也堯舜禹湯文武汲汲仲尼皇皇是<lb/>
其所用心亦必有在矣孟軻曰天下之本在國國之本<lb/>
<pb n="KR2f0039_WYG_008-16b"/>
在家家之本在身戴記大學之道則曰古之欲明明徳<lb/>
於天下者先治其國欲治其國先齊其家欲齊其家先<lb/>
修其身欲修其身先正其心欲正其心先誠其意夫正<lb/>
心誠意其㡬帝王之所謂學乎正心者閑邪之謂也誠<lb/>
意者存其誠之謂也所以進徳修業也意誠而心正心<lb/>
正而身修則家齊國治而天下平矣此所謂能盡已之<lb/>
性以至盡人盡物之性於是可以贊天地之化育以與<lb/>
天地參矣非本於大學能若是乎恭惟聖徳之躋如日<lb/>
<pb n="KR2f0039_WYG_008-17a"/>
方升伏願去末學之無益坐進此道以福羣生天下幸<lb/>
甚<lb/>
右諫議大夫兼侍講謝諤講尚書言於上曰書治道之<lb/>
本故觀經者當以書為本上曰朕最喜伊尹傅說所學<lb/>
得事君之道諤曰伊傅固然非成湯武丁信用之亦安<lb/>
能致治<lb/>
右正言陳淵上奏曰子入太廟毎事問或曰孰謂鄒人<lb/>
之子知禮乎入太廟毎事問子聞之曰是禮也昔之稱<lb/>
<pb n="KR2f0039_WYG_008-17b"/>
聖人者必曰生知夫生而知之者知其理而已至於儀<lb/>
章噐數具在事物之間者盖有不能盡知也故孔子問<lb/>
禮於老聃學琴於師襄問官名於郯子嘗曰吾十有五<lb/>
而志於學又曰十室之邑必有忠信如丘者焉不如丘<lb/>
之好學也又曰以思無益不如學也又曰我非生而知<lb/>
之者好古敏以求之者也又曰聖則吾不能我學不厭<lb/>
而教不倦也故孟子曰夫聖孔子不居夫居其聖則終<lb/>
至於不能聖唯不居其聖是以無所不學而聖益聖也<lb/>
<pb n="KR2f0039_WYG_008-18a"/>
提舉萬壽宫兼侍讀張守奏曰臣聞自古帝王未嘗不<lb/>
學傅說曰學於古訓乃有獲故堯舜皆若稽古孔子以<lb/>
天縱大聖猶學而不厭也光武藉髙祖之餘業屬意經<lb/>
術視朝猶至於日昃講論復至於夜分而不以為疲盖<lb/>
義理之悅心猶芻豢之恱口何厭之有世祖掃除羣盗<lb/>
中興漢室其本諸此乎大學之道欲治其國特在於致<lb/>
知誠意始於致知誠意其效可至於明明徳於天下盖<lb/>
得其要則餘不足學矣仰惟陛下躬履艱虞之時不倦<lb/>
<pb n="KR2f0039_WYG_008-18b"/>
緝熈之學聖徳日躋而猶博延儒生紬繹古義比聞躬<lb/>
御翰墨書典謨訓誥誓命之文以賜近弼徳意所向毎<lb/>
在二帝三王之上也是知中興之主異世同符更願陛<lb/>
下掇取要義講明施設之宜以幸天下而畧其簡札之<lb/>
煩則不至於勞聖躬而治道舉矣中興之功視光武未<lb/>
足道也<lb/>
陳長方上奏曰生民之巨福宗社之長計莫若人主知<lb/>
帝王之學三代而上堯舜禹湯得之故功髙萬古當世<lb/>
<pb n="KR2f0039_WYG_008-19a"/>
被其賜三代而下孔孟得之故澤不旁流徒私淑於後<lb/>
人有志之士未嘗不欲以獻於其君或在下而無由自<lb/>
通或聞而不果信或信而不克用是以寥寥千百年間<lb/>
黔首不被聖人之澤雖人主有堯舜禹湯之姿無學以<lb/>
充之目奪於聲色心蕩於嗜好而又憸人䜛夫以邪說<lb/>
逢迎遜順薰漬陶染於其前後日復一日及其惑於先<lb/>
入善言無間而可乘則下民唯君之怨是豈知愛君之<lb/>
義哉是豈欲澤及黎庶哉臣幼讀故相司馬光遺藁見<lb/>
<pb n="KR2f0039_WYG_008-19b"/>
其歴事三宗自為諫官為中執法進歴年圖毎以三語<lb/>
為獻曰仁曰明曰武又言平生艱勤所得盡在於此光<lb/>
之心不愧於孟軻之愛君矣臣私自意人主心術之要<lb/>
無出光之三語及長得師乃知禮記大學一篇為帝王<lb/>
問學之宗雖秦火之餘簡編紊錯先後之次多失其舊<lb/>
然聖人之㫖昭昭可尋也大抵人主之學不在於博貫<lb/>
古今知書之多不在於錯綜辭藻文字照人不在於鍜<lb/>
鍊佳句思侔鬼神不在於筆札竒麗虎卧龍跳如普簡<lb/>
<pb n="KR2f0039_WYG_008-20a"/>
文非不知書桓温之逼則書無補於大計陳叔寳非不<lb/>
能文賀若弼之來則文不足以却敵隋煬帝非不能詩<lb/>
海内紛如則詩何益於敗宋明帝非不能書王僧虔之<lb/>
事則貽譏於後世是以人主知帝王之學功徳巍巍而<lb/>
兼有是數者則為多材多藝不知帝王之學徒挾數事<lb/>
以為長則既無益於國事而適足以累徳大學之言古<lb/>
之欲明明徳於天下者在於修身修身之要在於正心<lb/>
誠意欲心正意誠必先於格天下之物理使渙然氷釋<lb/>
<pb n="KR2f0039_WYG_008-20b"/>
以極致其所知所知既明則心自正意自誠心正意誠<lb/>
則非僻之心無自而生非僻之言無自而入方寸之地<lb/>
昭昭然若鑑之明若水之澄由是而不已内之於進修<lb/>
則堯之所以欽明文思舜之所以濬哲文明温恭允塞<lb/>
禹之所以祇承于帝敷于四海湯伊尹之咸有一徳特<lb/>
名數不同爾皆此道也外之於應萬事則燭見機㑹外<lb/>
之於攬人材則洞見邪正外之於辨疑似則此為權量<lb/>
其要特在致極其所知爾然而所謂知者非聦明才智<lb/>
<pb n="KR2f0039_WYG_008-21a"/>
之知非多能多藝之知在於熟察此心之正故大學又<lb/>
曰心有所恐懼則不得其正有所好樂則不得其正有<lb/>
所忿懥則不得其正有所憂患則不得其正去是四者<lb/>
而察此心之本體果為如何於此了然無疑則大學所<lb/>
謂致知也即莊生所謂七聖皆迷之地也自古聖人之<lb/>
徳未有不由此而進修也人主萬機之暇能取大學之<lb/>
書參之以中庸澄神静慮不使非僻之念萌於胸中日<lb/>
一覽之以其疑義博訪真儒則堯舜禹湯孔子孟子數<lb/>
<pb n="KR2f0039_WYG_008-21b"/>
聖人神交於千載之外天下將沐唐虞夏商之澤豈細<lb/>
事哉特患人王不為爾<lb/>
周麟之上奏曰臣聞曽子曰尊其所聞則髙明矣行其<lb/>
所知則光大矣髙明光大不在於它在乎加之意而已<lb/>
斯言初止為學者設也至董仲舒舉此以告漢武帝然<lb/>
後知帝王之學亦當如是仰惟皇帝陛下聖質天粹自<lb/>
誠而明敏修之功純亦不已至於博覽經史固已識其<lb/>
大者舉而錯之天下國家日臻於嘉靖矣而猶不忘講<lb/>
<pb n="KR2f0039_WYG_008-22a"/>
學之益退朝清燕躬御邇英博延儒流敷繹古藝方且<lb/>
以西漢一代之史命官進讀是將以因事立教鑒徃知<lb/>
今參求化源恢張國紀固不在於考文義辨音訓為書<lb/>
生章句之習也然臣竊謂三代而下惟西漢為近古諸<lb/>
史之作惟班固為名家讀之者考文義而後見紀事之<lb/>
本原辨音訓而後知立言之法則然文義或有難見非<lb/>
註解無以發明音訓或有難知非翻切無以辨證多聞<lb/>
之助或有取於此也臣不佞叨以讀誦為職茍不能盡<lb/>
<pb n="KR2f0039_WYG_008-22b"/>
心於此或迷金根之義或誤雌霓之呼以上昧天聽臣<lb/>
則有罪敢陳一二願從聖訓而訂正之夫服應曩說疎<lb/>
紊既多蘇普衆家剖㫁亦尠蔡氏纂集尤為牴牾顔師<lb/>
古激揚欝滯釐正暌違援據精詳有補學者然則註解<lb/>
不同臣欲以師古之說為正漢書舊文多用古字間從<lb/>
假借其𩔖實繁古今異言方俗殊語本音它切互見其<lb/>
中顔師古備著科條剖析無滯字涉稍異隨即翻音字<lb/>
協音諧舉當乎理然則音訓不一臣欲以師古所立為<lb/>
<pb n="KR2f0039_WYG_008-23a"/>
定仍乞於進讀本内間注音切臣非不知帝王之學志<lb/>
於治道初不問此區區之言可謂矜小節而闇大體矣<lb/>
然而列職禁近獻納論思事無鉅細皆欲詳審而不可<lb/>
茍況執經史以備顧問乎今兹所陳庶㡬下以見愚臣<lb/>
盡心率職之誠上以副陛下加意典學之美<lb/>
張浚上奏曰臣聞帝王之學以治心修性為主心本至<lb/>
靜因欲而動欲不必邪欲凡有外慕皆欲也性本至善<lb/>
因習以成欺偽既生遂拂天理是知治亂在已徳成于<lb/>
<pb n="KR2f0039_WYG_008-23b"/>
上化行于下凡所施設莫不感格天人大治之效其應<lb/>
必矣帝王以天為宗以禮為門以敬為輔心敬則畏天<lb/>
如天之常在左右上下誠自此立治自此出卓乎後世<lb/>
不可及也<lb/>
翰林學士知制誥劉珙言於上曰世儒多病漢髙帝不<lb/>
恱學輕儒生臣以為髙帝所不恱特腐儒俗學耳使當<lb/>
時有以二帝三王之學告之知其必敬信功烈不止此<lb/>
因陳聖王之學所以明理正心為萬事之綱上亟稱善<lb/>
<pb n="KR2f0039_WYG_008-24a"/>
拜中大夫同知樞密事<lb/>
孝宗隆興元年朱熹監潭州南嶽廟上奏曰臣聞大學<lb/>
之道自天子以至於庶人壹是皆以修身為本而家之<lb/>
所以齊國之所以治天下之所以平莫不由是出焉然<lb/>
身不可徒修也深探其本則在乎格物以致其知而已<lb/>
夫格物者窮理之謂也盖有是物必有是理然理無形<lb/>
而難知物有迹而易睹故因是物以求之使是理瞭然<lb/>
心目之間而無毫髪之差則應乎事者自無毫髪之謬<lb/>
<pb n="KR2f0039_WYG_008-24b"/>
是以意誠心正而身修至於家之齊國之治天下之平<lb/>
亦舉而措之耳此所謂大學之道雖古之大聖人生而<lb/>
知之亦未有不學乎此者堯舜相授所謂惟精惟一允<lb/>
執厥中者此也自是以來累聖相傳以有天下至於孔<lb/>
子不得其位而筆之於書以示後世之為天下國家者<lb/>
其門人弟子又相與傳述而推明之其亦可謂詳矣而<lb/>
自秦漢以來此學絶講儒者以詞章記誦為功而事業<lb/>
日淪於卑近亦有意其不止於此而又不過轉而求之<lb/>
<pb n="KR2f0039_WYG_008-25a"/>
老子釋氏之門内外異觀本末殊歸道術隠晦悠悠千<lb/>
載雖明君良臣間或一值而卒無以復於三代之盛由<lb/>
不知此故也恭惟皇帝陛下聖徳純茂爰自於潛以至<lb/>
為帝仁孝恭儉之徳信於天下紛華盛麗一無所入於<lb/>
其心此其身可謂修矣而臨御天下朞年於此平治之<lb/>
効未有所聞臣竊疑之意者前日勸講之臣限於程式<lb/>
所以聞於陛下者不過詞章記誦之習而陛下求所以<lb/>
進乎此者又不過取之老子釋氏之書是以雖有生知<lb/>
<pb n="KR2f0039_WYG_008-25b"/>
之性髙世之行而未嘗隨事以觀理故天下之理多所<lb/>
未察未嘗即理以應事故天下之事多所未明是以舉<lb/>
措之間動涉疑貳聽納之際未免蔽欺平治之効所以<lb/>
未著由不講乎大學之道而溺心於淺近虗無之過也<lb/>
臣戅愚抵冒罪當萬死然願陛下清閒之燕博訪真儒<lb/>
知此道者講而明之考之於經騐之於史而㑹之於心<lb/>
以應當世無窮之變則今日之務所當為者不得不為<lb/>
所不當為者不得不止以至於臣下之忠邪計慮之得<lb/>
<pb n="KR2f0039_WYG_008-26a"/>
失不待燭照數計而可否黒白判然矣若是則意不得<lb/>
不誠心不得不正於以修身齊家平治天下亦豈有二<lb/>
道哉臣之所聞於師者如此自常人觀之疑若迂闊陳<lb/>
腐而不切於用然臣竊以為正其本萬事理差之毫釐<lb/>
繆以千里天下之事無急於此伏惟陛下擴天日之照<lb/>
俯賜開納則非獨㣲臣之幸實天下萬世之幸<lb/>
乾道五年十一月汪應辰上言曰臣伏見近日以來講<lb/>
讀之官進見稀闊盖自昔人君有所佚豫或不留意經<lb/>
<pb n="KR2f0039_WYG_008-26b"/>
典有所私昵或不親近儒臣今陛下省覽庶政不捨晝<lb/>
夜非有所佚豫也延接臣下不間疎賤非有所私昵也<lb/>
特以勤勞政事故不遑暇於此耳然臣竊謂六經之典<lb/>
籍祖宗之謨訓此乃政事之本也因其有所勸戒而省<lb/>
之於已則可以致日新之益因其有所損益而騐之於<lb/>
今則可以得時措之宜漢光武唐太宗皆自戰以取天<lb/>
下而與其臣下講論經理徃徃夜分乃寐盖必不虗費<lb/>
日力而為無益之舉也仁宗皇帝詔雙日御經筵而隻<lb/>
<pb n="KR2f0039_WYG_008-27a"/>
日亦召侍臣講讀足以為萬世法伏望陛下特留聖念<lb/>
天下幸甚<lb/>
淳熈三年兵部侍郎周必大上奏曰臣仰惟陛下以天<lb/>
縱之聖輔日新之徳六籍奥義歴代史編凡儒生學士<lb/>
窮年汲世所不能究者一經睿覽皆洞見底藴所謂講<lb/>
讀之臣安能窺聖學之萬一然且不矜不伐勤於訪問<lb/>
此甚盛徳臣何敢贊惟是今嵗適當郊祀兼之冊后竊<lb/>
計秋講不過此月下旬三四次而已其間又有開啟并<lb/>
<pb n="KR2f0039_WYG_008-27b"/>
習儀日分止是二十一日可御經筵欲望聖慈預留宸<lb/>
念或百司臨時别有相妨事節即乞宣諭令且候講畢<lb/>
施行庶㡬少副陛下孜孜古訓不忘舊章之意<lb/>
淳熈間袁說友上言曰臣恭聞聖㫖已於今月十三日<lb/>
開經筵所臣仰惟陛下聖學髙逺緝熈光明稽古憲章<lb/>
宏濟極治臣愚戅亡識敢陳管見仰禆邇英之末議惟<lb/>
陛下財擇臣仰惟太上皇帝身濟大業紹開中興三十<lb/>
六年之間仁文徳功聖神明武發而見諸立政用人愛<lb/>
<pb n="KR2f0039_WYG_008-28a"/>
民馭軍之際皆一代宏模萬世丕式陛下嗣位之初即<lb/>
命儒臣纂輯作宋一書掲名聖政親製序文藏諸金匱<lb/>
臣以不學誤䝉聖恩㑭承中祕遂獲仰窺大政拱誦奎<lb/>
文臣不勝至榮極幸陛下方循堯道本於授受施之政<lb/>
事動協訓謨儻於聖政之書日以繼日研覃不懈則於<lb/>
治體尤非小補臣愚欲望陛下恭發詔㫖自今嵗為始<lb/>
以太上皇帝聖政同三朝寳訓命經筵官日以講讀永<lb/>
為定制俾之紬繹大典啟沃聖𠂻陛下進而定省得之<lb/>
<pb n="KR2f0039_WYG_008-28b"/>
面命退而講論得之方冊益以彰率由舊章之意行堯<lb/>
之道與天無極帝王之學莫大於此臣何幸得親見之<lb/>
臣謹昧死以請<lb/>
孝宗時貟興宗乞精講議奏曰臣嘗謂論道三公之職<lb/>
分也不得其人則虗其職是以三公無官後世備論思<lb/>
之學稽論道之意獨講筵之官似之傅說戒髙宗曰王<lb/>
人求多聞事不師古以克永世匪說攸聞說欲勉其君<lb/>
執古義以御今世其人雖商之大臣其詞則講筵之體<lb/>
<pb n="KR2f0039_WYG_008-29a"/>
也恭惟我祖宗神后式嚴是𨕖自從臣而擇有望自初<lb/>
見而至畢講既命之坐又賜之宴其意以為尊經樂誼<lb/>
不如是則善敗之鑒細大之事將有壅於上聞矣則是<lb/>
可急也以九重之深上司萬事之柄衆職之㣲有不敢<lb/>
行有不敢言獨宰相可以輔行臺諫可以輔言不幸而<lb/>
言之未至行之未及其從容暇豫之際意旨畢陳幽隠<lb/>
畢達天下不於講讀者望之將誰望乎昔李淑侍讀仁<lb/>
宗嘗言曰觀唐室召見近侍講經本欲因事立訓鑒徃<lb/>
<pb n="KR2f0039_WYG_008-29b"/>
知今人君多借是名與近臣談議政事耳在我真宗時<lb/>
則有若馮元賜坐已竟亦多詢問盖宸居祕䆳深防聞<lb/>
聽之壅也淑之言非惟識祖宗意亦得數開講筵之意<lb/>
真知侍臣體哉厥後歴聖相紹風流相形美政美事多<lb/>
自講筵發之而司馬光呂公著蘇軾之流以此名一時<lb/>
而耀後世則又講筵徳誼之老也可無念哉陛下天資<lb/>
睿智動法祖宗前後建置勸讀之官誼至篤也然臣尚<lb/>
恐侍臣循循一本舊習正先儒所謂案旁講經數行而<lb/>
<pb n="KR2f0039_WYG_008-30a"/>
退如此彌嵗所益㡬何是不可以不宿戒也況今天下<lb/>
大務可達甚衆陛下所恃者民也今談利之士巧飾百<lb/>
端指無為有是顧身而不顧民陛下所扞國者軍也今<lb/>
將領之人大率肆欺是顧家而不顧士陛下所恃為俗<lb/>
者士也今衣冠雜襲避礙一律是好諛而不好直至使<lb/>
上薄隂陽乖戾之積連雨併晦陛下振發威厲既流賊<lb/>
墨之將旋竄袐賂之子海内且稱快矣夫以聖主抉㣲<lb/>
察蠧其動𩔖此執經入侍者其忍嘿嘿負之然臣聞近<lb/>
<pb n="KR2f0039_WYG_008-30b"/>
已得㫖自今月乙亥開局除隻日休暇旦望之外前界<lb/>
大禮講日無㡬臣願後殿說書之日權在諸司引對小<lb/>
事如景祐之詔可乎仍諭講官須得一經之中擇帝王<lb/>
欲知之事明今日鑒戒之體如咸平景徳之際可乎凡<lb/>
求經意之先後在權政體之緩急臣願如先儒康定之<lb/>
疏既讀寳訓先解邊防要務之𩔖可乎若其它又量令<lb/>
展日畨令直宿情愈通則義愈至不拘忌諱用表憂勤<lb/>
此又希世之竒事也賤臣其敢必哉或謂臣言國家張<lb/>
<pb n="KR2f0039_WYG_008-31a"/>
講讀之席止應故事耳彼儒者之言使人拘而多畏礙<lb/>
而不通漢髙帝所謂為天下安用腐儒者也臣謂不然<lb/>
天下之所謂腐儒者非特聖主惡之雖臣等亦惡之也<lb/>
今郡文學州博士項背纍纍沈議惑疏秉筆相輝者是<lb/>
已國家念與為治陛下豈少此等哉若夫更擇通儒一<lb/>
二鋪張仁義之治統臣謂雖百世不可易也孰與左右<lb/>
便嬖之言出於愚誣者乎昔魏徵勸太宗行仁義封倫<lb/>
笑曰徴儒生也言安足用其後徴言以次施行唐是以<lb/>
<pb n="KR2f0039_WYG_008-31b"/>
有貞觀之治太宗曰此徵勸朕行仁義也惜乎不令封<lb/>
倫見之然則通儒之譏誚仁義竟何尤乎陛下百舉念<lb/>
欲步武太宗臣願稽參以此則聖益聖明益明矣況六<lb/>
經決非虗噐文武決非異道廣問決非否隔帝學決非<lb/>
小用敷求聖治於此在矣臣言狂僭不勝懇懇納忠之<lb/>
至<lb/>
直煥章閣王師愈奏曰臣聞商髙宗起傅說於傅巖之<lb/>
野命之訓于朕志說未嘗為髙論以駭髙宗之聽始則<lb/>
<pb n="KR2f0039_WYG_008-32a"/>
告之曰惟學遜志務時敏次則告之曰念終始典于學<lb/>
當是時也六經未備所謂學者果何事耶盖自天地奠<lb/>
位道徳已存乎其中不以六經未備而晦人君備道徳<lb/>
於一身推以治人見於政事其極致在乎平天下傅說<lb/>
所以告髙宗者學此而已故又繼之曰道積于厥躬厥<lb/>
徳修罔覺若傅說可謂善納誨者歟恭惟陛下以天縱<lb/>
之能生知之聖粤自潛邸垂情學問博極經籍不唯灼<lb/>
見歴代治忽之迹其於道徳之奥已深造而逢原即位<lb/>
<pb n="KR2f0039_WYG_008-32b"/>
以來厲精圖治不自滿假萬㡬餘暇延見諸儒講論治<lb/>
道孳孳不倦商髙宗所不逮者皆優為之矣猗歟休哉<lb/>
疎逺小臣誤被簡知濫陪經幄自惟淺陋何以仰贊緝<lb/>
熈光明之盛然而區區之忠不敢自黙竊嘗讀易之乾<lb/>
言九二之君徳始於學以聚之終於仁以行之中庸記<lb/>
聖人誠之之道亦始於博學之終於篤行之又曰有弗<lb/>
學學之弗能弗措也有弗行行之弗篤弗措也以是知<lb/>
好學雖帝王之盛美唯躬行之為貴學而弗行求治效<lb/>
<pb n="KR2f0039_WYG_008-33a"/>
之成難矣哉又況人君之學與夫人臣之學皆本於正<lb/>
心修身其效皆見於治國平天下人臣抱其所學必逢<lb/>
時得君然後能有行焉上以佐其君斯足以致治國平<lb/>
天下之效儻不遇合不過獨善其身而已又不過齊家<lb/>
而已治國平天下之事業何自而可成哉故人臣行其<lb/>
所學難為力特在乎人君用之耳若夫人君之所學不<lb/>
欲有行則已如欲行之罔不由已孰能禦焉治國平天<lb/>
下之效可拱而俟也陛下聖學之妙闗百聖而不慙臣<lb/>
<pb n="KR2f0039_WYG_008-33b"/>
之謏聞何敢妄陳臆說伏願陛下鑒歴代之君所以為<lb/>
聖為賢所以致治安者力行而不怠日引月長悠久而<lb/>
不息将見内而修明庶政外而讋服四夷巍巍乎治功<lb/>
之隆與二帝三代同符矣惟陛下留神幸甚<lb/>
衛博上奏曰臣聞聖人以天縱之能輔以日就之學固<lb/>
非羣臣所敢望清光而窺道奥然講求多聞咨訪治要<lb/>
則必有論議之臣儒學之士通古今明治亂者侍清燕<lb/>
之閒而承顧問之缺以舜文王之盛而有九官四友朝<lb/>
<pb n="KR2f0039_WYG_008-34a"/>
夕都俞於一堂之上下至於秦之穆公魏之文侯亦有<lb/>
樂正裘牧仲與夫段干木田子方之流相與周旋圖回<lb/>
以起治功斯道尚矣仰惟陛下睿智之髙明典學之緝<lb/>
熈超出百王之上然猶分命講讀之官畨宿殿廬以待<lb/>
清問其於屬意承學尚論古人講道細氈之上甚盛舉<lb/>
矣然臣竊嘗究觀漢之侍臣於長楊五柞之游未央宣<lb/>
室之燕未嘗不在而唐之十八學士日昃夜艾訪求政<lb/>
事商確前載無常禮之問此固不宜專責職守之臣耆<lb/>
<pb n="KR2f0039_WYG_008-34b"/>
艾之士也臣愚欲望聖慈命有司討論倣唐開元六品<lb/>
以上待制於衙内建中九品以上待詔於兩省立為定<lb/>
格日使館閣之臣得侍左右以補遺忘庶㡬泰山之一<lb/>
塵滄海之衆流或有補於萬分之一<lb/>
光宗紹熈三年御史臺主簿彭龜年上疏曰臣聞講讀<lb/>
之官責任最重故程頥謂天下重任惟宰相與經筵天<lb/>
下治亂繫宰相君徳成就在經筵以臣觀之君徳不修<lb/>
雖治難保要知經筵之重尤在宰相之先是以祖宗増<lb/>
<pb n="KR2f0039_WYG_008-35a"/>
重此官具有成憲未得之則求之惟恐其不廣既得之<lb/>
則親之惟恐其或疎揆之近時頗非其舊臣敢為陛下<lb/>
條列陳之臣觀祖宗精擇經筵不限資任或以布衣而<lb/>
就職或解政柄而復為盖以勸講之臣當用明經之士<lb/>
經須素業人各有長儻平時未嘗留意於斯則雖賢何<lb/>
以克堪其任今不問所學𩔖以序遷此非其舊者一也<lb/>
臣觀祖宗引對臣僚莫如經筵親宻在太祖朝非時召<lb/>
王昭素講說經書在太宗朝命吕文仲為侍讀多以日<lb/>
<pb n="KR2f0039_WYG_008-35b"/>
晚召見及真宗嗣位首置侍讀侍講學士命邢昺楊徽<lb/>
之夏侯嶠為之常令昺宿祕閣訪問或至中夕自此遂<lb/>
為故事夜直率置常員不特與之究義理之㣲亦欲籍<lb/>
之杜逸豫之隙盖聞古今之治亂則警懼易動聞閭閻<lb/>
之艱苦則憂念自生退即宴閒必無過當聖謨深逺人<lb/>
未易知竊見近日宣召經筵多用晝接臣不知遊息深<lb/>
宫之際何以為保養夜氣之方此非其舊者二也臣仰<lb/>
惟陛下留心問學不愧古先嘗於郊禋之時豫展講讀<lb/>
<pb n="KR2f0039_WYG_008-36a"/>
之日厥修時敏何待人言而臣之區區猶及此者臣嘗<lb/>
見范祖禹所編帝學上下數千年未有若祖宗好學之<lb/>
篤者陛下欲法祖宗捨此宜無大者也臣愚欲望陛下<lb/>
柬拔名儒寘之講席但問經學之深淺不校官資之崇<lb/>
卑官大則加之學士之名官小則任以說書之職日與<lb/>
之講論義理夜與之商畧古今自此聖性日益髙明聖<lb/>
徳日益盛大既有義理之可樂自然物欲之難移保國<lb/>
寧家莫先於是惟陛下留神<lb/>
<pb n="KR2f0039_WYG_008-36b"/>
寧宗即位初龜年為吏部侍郎上奏曰臣聞君道尚實<lb/>
君道實則天下安矣君道不實則天下危矣恭惟陛下<lb/>
纂承大統以來凡有訓辭人皆傳誦而質直之性又出<lb/>
天禀向在潛邸嘗親書司馬光務實之論日夕披玩聖<lb/>
心所存盖可見矣唐虞三代之治人以其言而遡其心<lb/>
知其必可以至無疑也然臣今日猶有務實之言者亦<lb/>
有說爾臣觀近日求賢之詔既下士大夫所上封章並<lb/>
付後省看詳令擇其可行者上之三省不為虗文則陛<lb/>
<pb n="KR2f0039_WYG_008-37a"/>
下求言固欲實也然今已一月所得於臣僚封章者果<lb/>
何事臣近日嘗乞再令後省擇其有益於聖徳者逐旋<lb/>
編𩔖以備采覽亦不䝉施行則求言之實似不足矣講<lb/>
筵久開當講之日早晚兩上不講則日輪二員以備訪<lb/>
問則陛下問學固欲實也然自開講之後直日之官未<lb/>
聞宣召則問學之實似不足矣故臣區區欲望陛下自<lb/>
兹以徃出一言必求其信行一事必責其效毋使人謂<lb/>
徒事虗文以欺天下不勝宗社之幸<lb/>
<pb n="KR2f0039_WYG_008-37b"/>
寧宗嘗謂退朝無事恐自怠惰非多讀書不可龜年又<lb/>
奏曰人君之學與書生異惟能虗心受諫遷善改過乃<lb/>
聖學中第一事豈在多哉<lb/>
慶元元年三月大府寺丞吕祖儉奏曰臣聞自王者迹<lb/>
熄時君世主之為天下國家者鮮有知講學之為急間<lb/>
有崇尚經術者矣非優游文義則務為觀美未必知帝<lb/>
王所謂學者果為何事也恭惟陛下踐阼之始懔乎有<lb/>
蹈淵冰之懼亟下詔書舉邇英之典延舊學之臣首詔<lb/>
<pb n="KR2f0039_WYG_008-38a"/>
儒宗増重經幄多為書史之目倍増講讀之員而訓辭<lb/>
丁寧復在於救正闕違務圖實政徳意志慮極其休美<lb/>
此固有以見聖心務實學而守家法知夫為天下國家<lb/>
之本務誠有在此而不在彼者也然臣竊有深疑而未<lb/>
解者陛下初念初政既已知講學之要是宜聖學有加<lb/>
無已今未數月所謂儒宗者曽不淹時中㫖徑下俾之<lb/>
亟去惟恐或後雖深閔耆艾之意形於親翰將以昭示<lb/>
厚恩然天下之心不能無疑也臣區區之言夫豈以一<lb/>
<pb n="KR2f0039_WYG_008-38b"/>
二人之去留一二事之當否過有所論盖以講學重事<lb/>
也執經之臣精𨕖也昔也何為尊嚮受信之如彼今也<lb/>
何為棄置忽忘之如此深恐於初政詔㫖嵗推月移名<lb/>
存實亡徒為觀美而果謂問學真無補於成敗之數矣<lb/>
矧今國勢甫定人情猶暌親心未怡天意弗順嵗事有<lb/>
饑饉之慮夷狄有窺伺之形陛下與學士大夫講論經<lb/>
理政是救正闕違務圖實政之時尤不可使初意浸違<lb/>
徒為觀美伏望陛下毎御講筵必求諸已觀夫事親如<lb/>
<pb n="KR2f0039_WYG_008-39a"/>
事天之說則夔夔齋慄猶懼不至而號泣旻天之心誠<lb/>
難自已觀夫得民在得其心之說則慄慄危懼猶恐難<lb/>
保而朽索馭馬之喻誠非我欺六事自責固陛下所已<lb/>
講也若恐懼修省之念稍衰豈以此意為實然十愆示<lb/>
戒固陛下所已講也若燕遊逸豫之念稍縱豈以斯言<lb/>
為可信嵗事有饑饉之慮要當深思夫方懋厥徳之要<lb/>
夷狄有窺伺之形要當躬行無怠無荒之實若夫親學<lb/>
士儒生以廣聞見逺宦官女子以戒驕奢雖明詔之所<lb/>
<pb n="KR2f0039_WYG_008-39b"/>
已言然有言逆于吾心而求諸道則忠直始能親有言<lb/>
遜于吾志而求諸非道則䜛諂始能逺誠能如是則朝<lb/>
夕之所講習者始為實學朝夕之所履踐者始為實用<lb/>
聖徳罔愆民心胥恱而初政詔㫖可以信諸萬世矣<lb/>
寧宗時朱熹奏曰臣竊惟皇帝陛下祗膺駿命恭御寳<lb/>
圖正位之初未遑它事而首以博延儒臣討論經藝為<lb/>
急先之務盖将求多聞以建事學古訓而有獲非若記<lb/>
問愚儒詞章小技誇多以為博鬭靡以為工而已也如<lb/>
<pb n="KR2f0039_WYG_008-40a"/>
是則勸講之官所宜遴𨕖顧乃不擇誤及妄庸則臣竊<lb/>
以為過矣盖臣天姿至愚極陋雖嘗挾策讀書妄以求<lb/>
聖賢之遺㫖而行之不力老矣無聞況於帝王之學則<lb/>
固未之講也其何以當擢任之寵而辱顧問之勤乎是<lb/>
以聞命驚惶不敢奉詔然嘗聞之人之有是生也天固<lb/>
與之以仁義禮智之性而敘其君臣父子之倫制其事<lb/>
物當然之則矣以其氣質之有偏物欲之有蔽也是以<lb/>
或昧其性以亂其倫敗其則而不知反必其學以開之<lb/>
<pb n="KR2f0039_WYG_008-40b"/>
然後有以正心修身而為齊家治國之本此人之所以<lb/>
不可不學而其所以學者初非記問詞章之謂而亦非<lb/>
有聖愚貴賤之殊也以是而言則臣之所嘗用力固有<lb/>
可為陛下言者請遂陳之盖為學之道莫先於窮理窮<lb/>
理之要必在於讀書讀書之法莫貴於循序而致精而<lb/>
致精之本則又在於居敬而持志此不易之理也夫天<lb/>
下事莫不有理為君臣者有君臣之理為父子者有父<lb/>
子之理為夫婦為兄弟為朋友以至於出入起居應事<lb/>
<pb n="KR2f0039_WYG_008-41a"/>
接物之際亦莫不各有理焉有以窮之則自君臣之大<lb/>
以至事物之㣲莫不知其所以然與其所當然而亡纎<lb/>
芥之疑善則從之惡則去之而無毫髮之累此為學所<lb/>
以莫先於窮理也至論天下之理則要妙精㣲各有攸<lb/>
當亘古亘今不可移易唯古之聖人為能盡之而其所<lb/>
行所言無不可為天下後世不易之大法其餘則順之<lb/>
者為君子而吉背之者為小人而凶吉之大者則能保<lb/>
四海而可以為法凶之甚者則不能保其身而可以為<lb/>
<pb n="KR2f0039_WYG_008-41b"/>
戒是其粲然之跡必然之效盖莫不具於經訓史冊之<lb/>
中欲窮天下之理而不即是而求之則是正墻面而立<lb/>
爾此窮理所以必在乎讀書也若夫讀書則其不好之<lb/>
者固怠忽間㫁而無所成矣其好之者又不免乎貪多<lb/>
而務廣徃徃未啟其端而遽已欲探其終未究乎此而<lb/>
忽已志在乎彼是以雖復終日勤勞不得休息而意緒<lb/>
怱怱常若有所奔趨迫逐而無從容㴠泳之樂是又安<lb/>
能深信自得常久不厭以異於彼之怠忽間㫁而無所<lb/>
<pb n="KR2f0039_WYG_008-42a"/>
成者哉孔子所謂欲速則不達孟子所謂進銳者退速<lb/>
正謂此也誠能鑒此而有以反之則心潛於一久而不<lb/>
移而所讀之書文意接連血脉通貫自然漸漬浹洽心<lb/>
與理㑹而善之為勸者深惡之為戒者切矣此循序致<lb/>
精所以為讀書之法也若夫致精之本則在於心而心<lb/>
之為物至虗至靈神妙不測常為一身之主以提萬事<lb/>
之綱而不可有頃刻之不存者也一不自覺而馳騖飛<lb/>
揚以徇物欲於軀殻之外則一身無主萬事無綱雖其<lb/>
<pb n="KR2f0039_WYG_008-42b"/>
俯仰顧盼之間盖已不自覺其身之所在而況能反覆<lb/>
聖言參考事物以求義理至當之歸乎孔子所謂君子<lb/>
不重則不威學則不固孟子所謂學問之道無他求其<lb/>
放心而已矣者正謂此也誠能嚴恭寅畏常存此心使<lb/>
其終日儼然不為物欲之所侵亂則以之讀書以之觀<lb/>
理将無所徃而不通以之應事以之接物将無所處而<lb/>
不當矣此居敬持志所以為讀書之本也此數語者皆<lb/>
愚臣平生為學艱難辛苦已試之效竊意聖賢復生所<lb/>
<pb n="KR2f0039_WYG_008-43a"/>
以教人不過如此不獨布衣韋帶之士所當從事盖雖<lb/>
帝王之學殆亦無以易之特以近年以來風俗薄陋士<lb/>
大夫間聞此等語例皆指為道學必排去之而後已是<lb/>
以食芹之美無路自通毎抱遺經徒竊慨歎今者乃遇<lb/>
皇帝陛下始初清明無他嗜好獨於問學孜孜不倦而<lb/>
臣當此之時特䝉引對故敢忘其固陋而輙以為獻伏<lb/>
惟聖明深賜省覽試以其說驗之於身蚤寤晨興無忘<lb/>
今日之志而自彊不息以緝熈于光明使異時嘉靖邦<lb/>
<pb n="KR2f0039_WYG_008-43b"/>
國如商髙宗興衰撥亂如周宣王以著明人主講學之<lb/>
效卓然為萬世帝王之標準則臣雖退伏田野與世長<lb/>
辭與有榮矣何必使之勉彊盲聾扶曵跛躄以汙近侍<lb/>
之列而為盛世之羞哉干冒宸嚴不勝戰慄惟陛下留<lb/>
神財幸<lb/>
熹又奏曰臣竊聞周武王之言曰惟天地萬物父母惟<lb/>
人萬物之靈亶聦明作元后元后作民父母而孟子又<lb/>
曰堯舜性之湯武反之盖嘗因此二說而深思之天地<lb/>
<pb n="KR2f0039_WYG_008-44a"/>
之大無不生育固為萬物之父母矣人於其間又獨得<lb/>
其氣之正而能保其性之全故為萬物之靈若元后者<lb/>
則於人𩔖之中又獨得其正氣之盛而能保其全性之<lb/>
尤者是以能極天下之聦明而出乎人𩔖之上以覆冒<lb/>
而子畜之是則所謂作民父母者也然以自古聖賢觀<lb/>
之惟帝堯大舜生而知之安而行之為能履此位當此<lb/>
責而無媿若成湯武王則其聦明之質固已不能如堯<lb/>
舜之全矣惟其能學而知能利而行能擇善而固執能<lb/>
<pb n="KR2f0039_WYG_008-44b"/>
克已而復禮是以有以復其徳性聦明之全體而卒亦<lb/>
造夫堯舜之域以為億兆之父母盖其生質雖若不及<lb/>
而其反之之至則未嘗不同孔子所謂及其成功一也<lb/>
正此之謂也恭惟皇帝陛下聦明之質性之於天固非<lb/>
常情所能窺度然而生長深宫春秋方富臣恐稼穡艱<lb/>
難容有未盡知人之情偽容有未盡察國家憲度容有<lb/>
未盡習至於學道修身立志揆事之本制世御俗發號<lb/>
施令之要亦容有未能無待於講而後明者故竊以為<lb/>
<pb n="KR2f0039_WYG_008-45a"/>
陛下誠能於此深留聖意日用之間語黙動静必求放<lb/>
心以為之本而於玩經觀史親近儒學已用力處益用<lb/>
力焉數召大臣切劘治道俾陳今日要急之務畧如仁<lb/>
祖開天章閣故事至於羣臣進對亦賜温顔反復詢訪<lb/>
以求政事之得失民情之休戚而又因以察其人材之<lb/>
邪正短長庶於天下之事各得其理經歴詳盡浹洽貫<lb/>
通聦明日開志氣日彊徳聲日聞治效日著四海之内<lb/>
瞻仰畏愛如親父母則是反之之至而堯舜湯武之盛<lb/>
<pb n="KR2f0039_WYG_008-45b"/>
不過如此不宜妄自菲薄因循茍且而不復以古之賢<lb/>
聖自期也臣本迂儒加以老病自知無用分甘窮寂今<lb/>
者徒以趣召之峻冒昧而來耳目筋骸皆難勉彊然而<lb/>
未敢遽以告歸為請者誠感眷遇之厚猶欲少忍須㬰<lb/>
以俟陛下聖志之立聖學之成決知異日姦言邪說不<lb/>
能侵亂果如前所期者然後乞身以去則為上不負天<lb/>
子下不負所學而臣主俱榮矣顧以此事在臣但能言<lb/>
之而其用力則在陛下萬一莫景迫人不容宿留則抱<lb/>
<pb n="KR2f0039_WYG_008-46a"/>
此耿耿私恨無窮伏望聖慈憐臣此志察臣此言策厲<lb/>
身心勉進徳業使臣蚤得遂其所願則雖夕死瞑目無<lb/>
憾矣冒瀆宸聽臣無任悃欵激切之至<lb/>
　貼黄臣聞中庸有言人一能之已百之人十能之已<lb/>
　　千之果能此道雖愚必明雖柔必彊而元祐館職<lb/>
　　吕大臨為之說曰君子所以學者為能變化氣質<lb/>
　　而已徳勝氣質則愚者可進於明柔者可進於彊<lb/>
　　不能勝之則雖有志於學亦愚不能明柔不能彊<lb/>
<pb n="KR2f0039_WYG_008-46b"/>
　　而已矣盖均善而無惡者性也人所同也昏明彊<lb/>
　　弱之禀不齊者才也人所異也誠之者所以反其<lb/>
　　同而變其異也夫以不美之質求變而美非百倍<lb/>
　　其功不足以致之今以鹵莽滅裂之學或作或輟<lb/>
　　以求變其不美之質及不能變則曰天質不美非<lb/>
　　學所能變是果於自棄其為不仁甚矣臣少時讀<lb/>
　　書偶於此語深有省焉奮厲感慨不能自已自此<lb/>
　　為學方有寸進食芹而美敢以為獻伏乞聖察<lb/>
<pb n="KR2f0039_WYG_008-47a"/>
熹又奏曰臣伏見近制毎遇隻日蚤晚進講及至當日<lb/>
或值假故即行權罷又按故事将來大寒大暑亦繫罷<lb/>
講月分恭聞陛下天性好學晨夕孜孜雖處深宫必不<lb/>
暇逸但臣誤䝉𨕖擇以經入侍固當日有獻納以輔聖<lb/>
志今乃淹旬累月不得修其職業素餐之刺實不自安<lb/>
故嘗面奏假日無事正宜進講已䝉聖慈俯賜嘉納今<lb/>
已兩日未見施行因省昨來所陳似亦未至詳悉今别<lb/>
具奏欲乞聖明特降睿㫖今後除朔望旬休及過宫日<lb/>
<pb n="KR2f0039_WYG_008-47b"/>
外不以寒暑雙隻月日諸色假故並令逐日蚤晚進講<lb/>
内有朝殿日分伏恐聖躬乆坐不無少勞却乞權住當<lb/>
日蚤講一次庶㡬藏修遊息無非典學之時聖徳日躋<lb/>
天下幸甚<lb/>
　<lb/>
　<lb/>
　<lb/>
　歴代名臣奏議巻八<lb/>
</p>
<p>
</p>
  </div>
</body>
</text>
</TEI>
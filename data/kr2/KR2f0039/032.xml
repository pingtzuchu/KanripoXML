<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三十二</head> <lb/>
    <p>
<pb n="KR2f0039_WYG_032-1a"/>
欽定四庫全書<lb/>
　歴代名臣奏議巻三十二<lb/>
　　　　　　　　　　　明　楊士竒等　撰<lb/>
　　治道<lb/>
宋仁宗皇帝自至和後臨朝淵黙知諫院唐介言君臣<lb/>
如天地以交泰為理願時延群下發徳音可否萬㡬以<lb/>
幸天下又論宫禁干丐恩澤出命不由中書宜有以抑<lb/>
絶賜予嬪御之費多先朝時十數倍日加無窮宜有所<lb/>
<pb n="KR2f0039_WYG_032-1b"/>
朘損監司薦舉多得文法小吏請令精擇端良敦朴之<lb/>
士毋使與憸薄者同進諸路走馬承受淩擾郡縣可罷<lb/>
勿遣以權歸監司兖國公主夜開禁門宜劾宿衛主吏<lb/>
以嚴宫省帝悉開納之<lb/>
嘉祐元年知諫院范鎮上奏曰臣伏見三司開封府居<lb/>
常以明有條貫事作情理輕重上殿進呈及進入取㫖<lb/>
又諸司事有叢脞㣲細者並皆奏聞乃是陛下以天子<lb/>
之尊下行三司使及開封知府與諸司事皆有司不能<lb/>
<pb n="KR2f0039_WYG_032-2a"/>
任責以至上煩聖慮非惟上煩聖慮又失為政之要而<lb/>
虧損國體伏乞指揮今後三司開封府公事内有情理<lb/>
輕者聽便宜行遣諸司事内有無條貫須至申明者許<lb/>
申都堂委大臣叅詳䖏分所貴責歸有司不至煩瀆聖<lb/>
慮而盡為政之體要<lb/>
三年眉州布衣臣蘇洵謹頓首再拜冒萬死上書皇帝<lb/>
闕下臣前月五日䝉本州録到中書剳子連牒臣以兩<lb/>
制議上翰林學士歐陽脩奏臣所著權書衡論㡬䇿二<lb/>
<pb n="KR2f0039_WYG_032-2b"/>
十二篇乞賜甄録陛下過聽召臣試䇿論舍人院仍令<lb/>
本州發遣臣赴闕臣本田野匹夫名姓不登於州閭今<lb/>
一旦卒然被召實不知其所以自通於朝廷承命悸恐<lb/>
不知所為以陛下躬至聖之資又有羣公卿之賢與天<lb/>
下士大夫之衆如臣等軰固宜不少有臣無臣不加損<lb/>
益臣不幸有負薪之疾不能奔走道路以副陛下捜揚<lb/>
之心憂惶負罪無所容䖏臣本凡才無路自進當少年<lb/>
時亦甞欲僥倖於陛下之科舉有司以為不肖輙以擯<lb/>
<pb n="KR2f0039_WYG_032-3a"/>
落盖退而䖏者十有餘年今雖欲勉強扶病<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>力亦自<lb/>
知其踈拙終不能合有司之意恐重得罪以辱眀詔且<lb/>
陛下所為千里而來召臣者其意以臣為能有所彂眀<lb/>
以庶幾有補於聖政之萬一而臣之所以自結髪讀書<lb/>
至于今兹犬馬之齒㡬已五十而猶未敢廢者其意亦<lb/>
欲效尺寸於當時以快平生之志耳今雖未能奔伏闕<lb/>
下以累有司而猶不忍黙黙卒無一言而已也天下之<lb/>
事其深逺切至者臣自惟踈賤未敢遽言而其近而易<lb/>
<pb n="KR2f0039_WYG_032-3b"/>
行淺而易見者謹條為十通以塞眀詔其一曰臣聞利<lb/>
之所在天下趨之是故千金之子故有所為則百家之<lb/>
市無寧居者古之聖人執其大利之權以奔走天下意<lb/>
有所向則天下争先為之今陛下有奔走天下之權而<lb/>
不能用何則古者賞一人而天下勸今陛下増秩拜官<lb/>
動以千計其人皆以為已所自致而不知<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>力以報上<lb/>
之恩至於臨事誰當效用此由陛下輕用其爵禄使天<lb/>
下吏積日持乆而得之譬如傭力之人計功而受直雖<lb/>
<pb n="KR2f0039_WYG_032-4a"/>
與之千萬豈知徳其主哉是以雖有能者亦無所施以<lb/>
為謹守繩墨足以自致髙位官吏繁多溢于局外使陛<lb/>
下皇皇汲汲求以䖏之而不暇擇其賢不肖以病陛下<lb/>
之民而耗竭大司農之錢榖此議者所欲去而未得也<lb/>
臣竊思盖今制馭天下之吏自州縣令録幕職而改京<lb/>
官者皆未得其術是以苦此紛紛也今雖多其舉官而<lb/>
逺其考重其舉官之罪此適足以隔賢者而容不肖且<lb/>
天下無事雖庸人皆足以無過一旦改官無所不為彼<lb/>
<pb n="KR2f0039_WYG_032-4b"/>
其舉者曰此廉吏此能吏朝廷不知其所以為廉與能<lb/>
也幸而未有敗事則長為廉與能矣雖重其罪未見有<lb/>
益上下相蒙請託公行涖官六七考求舉主五六人此<lb/>
誰不能者臣愚以為舉人者當使眀著其迹曰某人廉<lb/>
吏也嘗有某事以知其廉某人能吏也嘗有某事以知<lb/>
其能雖不必有非常之功而皆有可紀之状其特曰廉<lb/>
能而已者不聽如此則夫庸人雖無罪而不足稱者不<lb/>
得入其間老於州縣不足甚惜而天下之吏必皆務為<lb/>
<pb n="KR2f0039_WYG_032-5a"/>
可稱之功與民興利除害惟恐不出諸已此古之聖人<lb/>
所以驅天下之人而使争為善者也有功而賞有罪而<lb/>
罰其實一也今降官罷任者必奏曰某人有某罪其罪<lb/>
當然然後朝廷舉而行之今若不着其所犯之由而特<lb/>
曰此不才貪吏也則朝廷安肯以空言而加之罪今又<lb/>
何獨至於改官而聽其空言哉是不思之甚也或者以<lb/>
為如此則天下之吏務為可稱用意過當生事以為已<lb/>
功漸不可長臣以為不然盖聖人必觀天下之勢而為<lb/>
<pb n="KR2f0039_WYG_032-5b"/>
之法方天下初定民厭勞役則聖人務為因循之政與<lb/>
之休息及其久安而無變則必有不振之禍是以聖人<lb/>
破其茍且之心而作其怠惰之氣漢之元成惟不知此<lb/>
以至於亂今天下少惰矣宜有以激發其心使踴躍於<lb/>
功名以變其俗況乎冗官紛紜如此不知所以節之而<lb/>
又何疑於此乎且陛下與天下之士相期於功名而毋<lb/>
茍得此待之至深也若其宏才大略不樂於小官而無<lb/>
聞焉者使兩制得以非常舉之此天下亦不過幾人而<lb/>
<pb n="KR2f0039_WYG_032-6a"/>
已吏之有過而不得遷者亦使得以功贖如此亦以示<lb/>
陛下之有所推恩而不惟艱之也其二曰臣聞古之制<lb/>
爵禄必皆孝悌忠信脩潔博習聞於鄉黨而逹於朝廷<lb/>
以得之及其後世不然曲藝小數皆可以進然其得之<lb/>
也猶有以取之其弊不若今之甚也今之用人最無謂<lb/>
者其所謂任子乎因其父兄之資以得大官而又任其<lb/>
子弟子将復任其孫孫又任其子是不學而得者嘗無<lb/>
窮也夫得之也易則其失之也不甚惜以不學之人而<lb/>
<pb n="KR2f0039_WYG_032-6b"/>
居不甚惜之官其視民如草芥也固宜朝廷自近年始<lb/>
有意於裁莭然皆知損之而未得其所損此所謂制其<lb/>
末而不窮其源見其粗而未識其精僥倖之風少衰而<lb/>
猶在也夫聖人之舉事不唯曰利而已必将有以大服<lb/>
天下之心今欲有所去也必使天下知其所以去之之<lb/>
說故雖盡去而無疑何者恃其說眀也夫所謂任子者<lb/>
亦猶曰信其父兄而用其子弟云爾彼其父兄固學而<lb/>
得之也學者任人不學者任於人此易曉也今之制茍<lb/>
<pb n="KR2f0039_WYG_032-7a"/>
幸而其官至於可任者舉使任之不問其始之何從而<lb/>
得之也且彼任於人不暇又安能任人此猶借資之人<lb/>
而欲從之匄貸不已難乎臣愚以為父兄之所任而得<lb/>
官者雖至正郎宜皆不聽任子弟唯其能自脩飾而越<lb/>
録躐次以至于清顯者乃聽如此則天下冗官必大衰<lb/>
少而公卿之後皆奮志於學不待父兄之資其任而得<lb/>
官者知後不得復任其子弟亦當勉强不肯終老自棄<lb/>
於庸人此其為益豈特一二而已其三曰臣聞自設官<lb/>
<pb n="KR2f0039_WYG_032-7b"/>
以來皆有考績之法周室既亡其法廢絶自京房建考<lb/>
課之議其後終不能行夫有官必有課有課必有賞罰<lb/>
有官而無課是無官也有課而無賞罰是無課也無官<lb/>
無課而欲求天下之大治臣不識也然更歴千載而終<lb/>
莫之行行之則益以紛亂而終不可考其故何也天下<lb/>
之吏不可以勝考今欲人人而課之必使入於九等之<lb/>
中此宜其顛倒錯繆而不若無之為便也臣觀自昔行<lb/>
考課者皆不得其術盖天下之官皆有所屬之長有<lb/>
<pb n="KR2f0039_WYG_032-8a"/>
功有罪其長皆得以舉刺如必人人而課之朝廷則其<lb/>
長為将安用惟其大吏無所属而莫為之長也則課之<lb/>
所宜加何者其位尊故課一人而其下皆可以整齊其<lb/>
數少故可以盡其能否而不<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>今天下所以不大治者<lb/>
守令丞尉賢不肖混淆而莫之辨也夫守令丞尉賢不<lb/>
肖之不辨其咎在職司之不明職司之不眀其咎在無<lb/>
所属而莫為之長陛下以無所属之官而寄之以一路<lb/>
其賢不肖當使誰察之古之考績者皆從司㑹而至於<lb/>
<pb n="KR2f0039_WYG_032-8b"/>
天子古之司㑹即今之尚書尚書既廢唯御史可以緫<lb/>
察中外之官臣愚以為可使朝臣議㝎職司考課之法<lb/>
而於御史臺别立考課之司中丞舉其大綱而属官之<lb/>
中選強明者一人以專治其事以舉刺多者為上以舉<lb/>
刺少者為中以無舉刺者為下因其罷歸而奏其治要<lb/>
使朝廷有以為之賞罰其非常之功不可掩之罪又當<lb/>
特有以償之使職司知有所懲勸則其下守令丞尉不<lb/>
容復有所依違而其所課者又不過數十人足以求<lb/>
<pb n="KR2f0039_WYG_032-9a"/>
得其實此所謂用力少而成功多法無便於此者矣今<lb/>
天下號為太平其實逺方之民窮困已甚其咎皆在職<lb/>
司臣不敢盡言陛下試加採訪乃知臣言之不妄其四<lb/>
曰臣聞古者諸侯臣妾其境内而卿大夫之家亦各有<lb/>
臣陪臣之事其君如其君之事天子此無他其一境之<lb/>
内所以生殺與奪富貴貧賤者皆自我制之此固有以<lb/>
臣妾之也其後諸侯雖罷而自漢至唐猶有相君之勢<lb/>
何者其署置辟舉之權猶足以臣之也是故太守刺史<lb/>
<pb n="KR2f0039_WYG_032-9b"/>
坐於堂上州縣之吏拜於堂下雖奔走頓伏其誰曰不<lb/>
然自太祖受命收天下之尊歸之京師一命以上皆上<lb/>
所自署而大司農衣食之自宰相至于州縣吏雖貴賤<lb/>
相去甚逺而其實皆所與比肩而事主耳是以百餘年<lb/>
間天下不知有權臣之威而太守刺史猶用漢唐之制<lb/>
使州縣之吏事之如事君之禮皆受天子之爵皆食天<lb/>
子之禄不知其何以臣之也小吏之於大官不憂其有<lb/>
所不從唯恐其從之過耳今天下以貴相髙以賤相諂<lb/>
<pb n="KR2f0039_WYG_032-10a"/>
柰何使州縣之吏趨走於太守之庭不啻若僕妾唯唯<lb/>
不給故大吏常恣行不忌其下而小吏不能正以至於<lb/>
曲随諂事助以為虐其能中立而不撓者固已難矣此<lb/>
不足怪其勢固使然也夫州縣之吏位卑而禄薄去於<lb/>
民最近而易以為姦朝廷所恃以制之者特以厲其廉<lb/>
隅全其莭槩而養其氣使知有所恥也且必有異材焉<lb/>
後将以為公卿而安可薄哉其尤不可者今以縣令從<lb/>
州縣之禮夫縣令官雖卑其所負一縣之責與京朝知<lb/>
<pb n="KR2f0039_WYG_032-10b"/>
縣䓁耳其胥吏人民習知其官長之拜伏於太守之庭<lb/>
如是之不威也故輕之輕之故易為姦此縣令之所以<lb/>
為難也臣愚以為州縣之吏事太守可恭遜卑抑不敢<lb/>
抗而已不至於通名賛拜趨走其下風所以全士大夫<lb/>
之莭且以儆大吏之不法者其五曰臣聞為天下者必<lb/>
有所不可窺是以天下有急不求其素所不用之人使<lb/>
天下幸其倉卒而取其禄位唯聖人為能然何則其素<lb/>
所用者緩急足以使也臨事而取者亦不足用矣傳曰<lb/>
<pb n="KR2f0039_WYG_032-11a"/>
寛則寵名譽之人急則用介胄之士今者所用非所養<lb/>
所養非所用國家用兵之時購方略設武舉使天下屠<lb/>
沽健兒皆能徒手攫取陛下之官而兵休之日雖有超<lb/>
世之才而惜斗升之禄臣恐天下有以窺朝廷也今之<lb/>
任為将帥卒有急難而可使者誰也陛下之老将曩之<lb/>
所謂戰勝而善守者今亡矣臣愚以為可復武舉而為<lb/>
之新制以革其舊弊且昔之所謂武舉者盖踈矣其以<lb/>
弓馬得者不過挽強引重市井之麄材而以䇿試中者<lb/>
<pb n="KR2f0039_WYG_032-11b"/>
以皆記録章句區區無用之學又其取人太多天下之<lb/>
知兵者不宜如此之衆而待之又甚輕其第下者不免<lb/>
於𨽻役故其所得皆貪汙無行之徒豪傑之士耻不忍<lb/>
就宜因貢士之嵗使兩制各舉其所聞有司試其可者<lb/>
而陛下親䇿之權略之外便於弓馬可以出入險阻勇<lb/>
而有謀者不過取一二人待以不次之位試以守邉之<lb/>
任文有制科武有武舉陛下欲得将相於此乎取之十<lb/>
人之中豈無一二斯亦足以濟矣其六曰臣聞法不足<lb/>
<pb n="KR2f0039_WYG_032-12a"/>
以制天下以法制天下法之所不及天下斯欺之矣且<lb/>
法必有所不及也先王知其有所不及是故存其大略<lb/>
而濟之以至誠使天下之所以不吾欺者未必皆吾法<lb/>
之所能禁亦其中有所不忍而巳人君御其大臣不可<lb/>
以用法如其左右大臣而必待法而後能御也則其疎<lb/>
逺小吏當復何以哉以天下之大而無可信之人則國<lb/>
不足以為國矣臣觀今兩制以上非無賢俊之士然皆<lb/>
奉法供職無過而已莫肯於繩墨之外為陛下深思逺<lb/>
<pb n="KR2f0039_WYG_032-12b"/>
慮有所建明何者陛下待之於繩墨之内也臣請得舉<lb/>
其一二以言之夫兩府與兩制宜使日夜交於門以講<lb/>
論當世之務且以習知其為人臨事授任以不失其才<lb/>
今法不可以相往來意将以杜其告謁之私也君臣之<lb/>
道不同人臣惟自防人君惟無防之是以歡欣相接而<lb/>
無間以兩府兩制為可信耶當無所請属以不可信耶<lb/>
彼何患無所致其私意安在其相往來耶今兩制知舉<lb/>
不免用彌封謄録既奏而下御史親徃涖之凛凛如鞫<lb/>
<pb n="KR2f0039_WYG_032-13a"/>
大獄使不知誰人之辭又何其甚也臣愚以為如此之<lb/>
𩔖一切撤去彼稍有知宜不忍負若其猶有所欺也則<lb/>
亦天下之不才無耻者矣陛下赫然震威誅一二人可<lb/>
以使天下姦吏重足而立想聞朝廷之風亦必有倜儻<lb/>
非常之才為陛下用也其七曰臣聞為天下者可以名<lb/>
器授人而不可以名器許人人之不可以一日而知之<lb/>
也久矣國家以科舉取人四方之來者如市一旦使有<lb/>
司第之此固非真知其才之髙下大小也特以為姑收<lb/>
<pb n="KR2f0039_WYG_032-13b"/>
之而巳将試之為政而觀其悠久則必有大異不然者<lb/>
今進士三人之中釋褐之日天下望為卿相不及十年<lb/>
未有不為兩制者且彼以其一日之長而擅終身之富<lb/>
貴舉而歸之如有所負如此則雖天下之美才亦或怠<lb/>
而不脩其率意恣行者人亦望風畏之不敢按此何為<lb/>
者也且又有甚不便者先王制其天下尊尊相髙貴貴<lb/>
相承使天下仰視朝廷之尊如泰山喬嶽非扳援所能<lb/>
及茍非有大功與出羣之才則不可以輕得其髙位是<lb/>
<pb n="KR2f0039_WYG_032-14a"/>
故天下知有所忌而不敢覬覦今五尺童子斐然皆有<lb/>
意於公卿得之則不知愧不得則怨何則彼習知其一<lb/>
旦之可以僥倖而無難也如此則匹夫輕朝廷臣愚以<lb/>
為三人之中茍優與一官足以報其一日之長館閣臺<lb/>
省非舉不入彼果非不才者也其何患無所舉此非獨<lb/>
以愛惜名器将以重朝廷耳其八曰臣聞古者敵國相<lb/>
觀不觀其山川之險士馬之衆相觀於人而已髙山大<lb/>
江必有猛獸怪物時見其威故人不敢䙝夫不必戰勝<lb/>
<pb n="KR2f0039_WYG_032-14b"/>
而後服也使之常有所忌而不敢發使吾常有所恃而<lb/>
無所怯耳今以中國之大使西夏視之不畏甚者敢有<lb/>
煩言以瀆亂吾聽此其心不有所窺其安能如此之無<lb/>
畏也敵國有事相待以将無事相觀以使今之所謂使<lb/>
者亦輕矣曰此人也為此官也則以為此使也今嵗以<lb/>
某來嵗當以某又來嵗當以某如縣令署役必均而已<lb/>
矣人之才固有所短而不可強其專對捷給勇敢又非<lb/>
可以學致也今必強使之彼有倉惶失次為西夏笑而<lb/>
<pb n="KR2f0039_WYG_032-15a"/>
已古者大夫出疆有可以安國家利社稷則專之今法<lb/>
令太宻使小吏執簡記其旁一揺足輙随而書之雖有<lb/>
竒才辯士亦安所用彼敵人觀之以為罇爼談燕之間<lb/>
尚不能辦軍旅之際固宜無人也如此将何以破其姦<lb/>
謀而折其驕氣哉臣愚以為奉使宜有常人唯其可者<lb/>
而不必均彼其不能者陛下責之以文學政事不必強<lb/>
之於言語之間以敗吾事而亦稍寛其法使得有所施<lb/>
且今世之患以奉使為艱危故必均而後可陛下平時<lb/>
<pb n="KR2f0039_WYG_032-15b"/>
使人而皆得以辭免後有緩急使之出入死地将皆逃<lb/>
耶此臣又非獨為出使而言也其九曰臣聞刑之有赦<lb/>
其來逺矣周制八議有可赦之人而無可赦之時自三<lb/>
代之衰始聞有肆赦之令然皆因天下有非常之事凶<lb/>
荒流離之後盜賊垢汙之餘於是有以沛然洗濯於天<lb/>
下而猶不若今之因郊而赦使天下之凶民可以逆知<lb/>
而僥倖也平時小民畏法不敢趑趄當郊之嵗盜賊公<lb/>
行罪人滿獄為天下者将何利於此而又糜散帑廪以<lb/>
<pb n="KR2f0039_WYG_032-16a"/>
賞無用冗雜之兵一經大禮費以萬億賦斂之不輕民<lb/>
之不聊生皆此之故也以陛下莭用愛民非不欲去此<lb/>
矣顧以為所從來久逺恐一旦去之天下必以為少㤙<lb/>
而凶豪無頼之兵或因以為詞而生亂此其所以重改<lb/>
也盖事有不可改而遂不改者其憂必深改之則其禍<lb/>
必速惟其不失推恩而有以救天下之弊者臣愚以為<lb/>
先郊之嵗可因事為詞特彂大號如郊之赦與軍士之<lb/>
賜且告曰吾於天下非有惜乎推恩也惟是凶殘之民<lb/>
<pb n="KR2f0039_WYG_032-16b"/>
知吾當赦輙以犯法以賊害乎良民今而後赦不於郊<lb/>
之嵗以為常制天下之人喜乎非郊之嵗而得郊之賞<lb/>
也何暇慮乎其後四五年而行之七八年而行之又従<lb/>
而盡去之天下晏然不知而日以逺矣且此出於五代<lb/>
之後兵荒之間所以姑息天下而安反側耳後之人相<lb/>
承而不能去以至于今法令眀具四方無虞何畏而不<lb/>
改今不為之計使姦人猾吏養為盜賊而厚取租賦以<lb/>
啖驕兵乗之以飢饉鮮不及亂當此之時欲為之計其<lb/>
<pb n="KR2f0039_WYG_032-17a"/>
猶有及乎其十曰臣聞古者所以採庶人之議為其踈<lb/>
賤而無嫌也不知爵禄之可愛故其言公不知君威之<lb/>
可畏故其言直今臣幸而未立于陛下之朝無所愛惜<lb/>
顧念扵其心者是以天下之事陛下之諸臣所不敢盡<lb/>
言者臣請得以僭言之陛下擢用賢俊思致太平今幾<lb/>
年矣事垂立而輙廢功未成而旋去陛下知其所由乎<lb/>
陛下知其所由則今之在位者皆足以有立若猶未也<lb/>
雖得賢臣千萬天下終不可為何者小人之根未去也<lb/>
<pb n="KR2f0039_WYG_032-17b"/>
陛下遇士大夫有禮凡在位者不敢用褻狎戲嫚以求<lb/>
親媚於陛下而䜛言邪謀之所由至於朝廷者天下之<lb/>
人皆以為陛下不踈逺宦官之過陛下特以為耳目玩<lb/>
弄之臣而不知其隂賊險詐為害最大天下之小人無<lb/>
由至於陛下之前故皆道於宦官珠玉錦繡所以為賂<lb/>
者絡繹於道以間關齟齬賢人之謀陛下縦不聽用而<lb/>
大臣常有所頋忌以不得盡其心臣故曰小臣之根未<lb/>
去也竊聞之道路陛下将有意乎去而踈之也若如所<lb/>
<pb n="KR2f0039_WYG_032-18a"/>
言則天下之福然臣方以為憂而未敢賀也古之小人<lb/>
有為君子之所抑而反激為天下之禍者臣毎痛傷之<lb/>
盖東漢之衰宦官用事陽球為司𨽻校尉發憤誅王甫<lb/>
等數人磔其尸于道中常侍曹莭過而見之遂奏誅陽<lb/>
球而宦官之用事過於王甫之未誅其後竇武何進又<lb/>
欲去之而反以遇害故漢之衰至於掃地而不可救夫<lb/>
君子之去小人惟能盡去乃無後患惟陛下思宗廟社<lb/>
稷之重與天下之可畏既去之又去之既疎之又疎之<lb/>
<pb n="KR2f0039_WYG_032-18b"/>
刀鋸之餘必無忠良縦有區區之小莭不過幃闥洒掃<lb/>
之勤無益於事惟能務絶其根使朝廷清明而忠言嘉<lb/>
謀易以入則天下無事矣惟陛下無使為臣之所料而<lb/>
後世以臣為知言不勝大碩曩臣所著二十二篇略言<lb/>
當世之要陛下雖以此召臣然臣觀朝廷之意特以其<lb/>
文采詞致稍有可嘉而未必其言之可用也天下無事<lb/>
臣毎毎狂言以迂闊為世笑然臣以為必将有時而不<lb/>
迂闊也賈誼之策不用於孝文之時而使主父偃之徒<lb/>
<pb n="KR2f0039_WYG_032-19a"/>
得其餘論而施之於孝武之世夫施之於孝武之世固<lb/>
不如用之於孝文之時之易也臣雖不及古人惟陛下<lb/>
不以布衣之言而忽之不勝越次憂國之心效其所見<lb/>
且非陛下召臣臣言無以至於朝廷今老矣恐後無由<lb/>
復言故云云之多至於此也惟陛下寛之臣某誠惶誠<lb/>
恐頓首頓首謹書<lb/>
六年起居舍人同知諫院司馬光進五規状曰右臣幸<lb/>
得備位諫官竊以國家之事言其大者逺者則汪洋濩<lb/>
<pb n="KR2f0039_WYG_032-19b"/>
落而無目前朝夕之益陷於迂闊言其小者近者則叢<lb/>
脞委瑣徒足以煩浼聖聴失於苛細夙夜惶惑口與心<lb/>
謀涉歴累旬廼敢自決與其受苛細之責不若取迂闊<lb/>
之譏伏以祖宗開業之艱難國家致治之光美難得而<lb/>
易失不可以不眘故作保業隆平之基因而安之者易<lb/>
為功頽壊之勢從而救之者難為力故作惜時道前定<lb/>
則不窮事前定則不困人無逺慮必有近憂故作逺謀<lb/>
燎原之火生於熒熒懐山之水漏於㳙㳙故作重微象<lb/>
<pb n="KR2f0039_WYG_032-20a"/>
龍不足以致雨畫餅不足以療饑華而不實無益於治<lb/>
故作務實合而言之謂之五規此皆守邦之要道當世<lb/>
之切務戇陋狂瞽觸冒忌諱惟知納忠不敢愛死伏望<lb/>
陛下以萬㡬之餘㳺豫之間垂精留神特賜省覽萬一<lb/>
有取裁而行之則臣生於天地之間不與草木同朽矣<lb/>
　　保業<lb/>
天下重器也得之至艱守之至艱王者始受天命之時<lb/>
天下之人皆我比肩也相與角智力而争之智竭不能<lb/>
<pb n="KR2f0039_WYG_032-20b"/>
抗力屈不能支然後肯稽顙而為臣當是之時有智相<lb/>
偶者則為二力相叅者則為三愈多則愈分自非智力<lb/>
首出於世則天下莫得而一也斯不亦得之至艱乎及<lb/>
夫繼體之君羣雄巳服衆心巳定上下之分眀彊弱之<lb/>
勢殊則中人之性皆以為子孫萬世如泰山之不可揺<lb/>
也於是有驕惰之心生驕者玩兵黷武窮泰極侈神怒<lb/>
不恤民怨不知一旦渙然四方麋潰秦隋之季是也惰<lb/>
者沈酣宴安慮不及逺善惡雜糅是非顛倒日復一日<lb/>
<pb n="KR2f0039_WYG_032-21a"/>
至於不振漢唐之季是也二者或失之彊或失之弱其<lb/>
致敗一也斯不亦守之至艱乎臣竊觀自周室東遷以<lb/>
來王政不行諸侯並僭分崩離析不可勝紀凡五百有<lb/>
五十年而合於秦秦虐用其民十有一年而天下亂又<lb/>
八年而合於漢漢為天子二百有六年而失其柄王莽<lb/>
盜之十有七年而復為漢更始不能自保光武誅除僭<lb/>
偽凡十有四年然後能一之又一百五十有三年董卓<lb/>
擅朝州郡瓦解更相吞噬至於魏氏海内三分凡九十<lb/>
<pb n="KR2f0039_WYG_032-21b"/>
有一年而合於晉晉得天下纔二十年恵帝昬愚宗室<lb/>
構難五胡乗釁濁亂中原散為六七聚為二三凡二百<lb/>
八十有八年而合於隋隋得天下纔二十有八年煬帝<lb/>
無道九州幅裂八年而天下合於唐唐得天下一百有<lb/>
三十年明皇恃其承平荒于酒色養其疽囊以為子孫<lb/>
不治之疾於是漁陽竊發而四海横流矣肅代以降方<lb/>
鎮䟦扈號令不從朝貢不至名為君臣實為讎敵陵夷<lb/>
衰微至于五代三綱頽絶五常殄滅懐璽未煖䖏宫未<lb/>
<pb n="KR2f0039_WYG_032-22a"/>
安朝成夕敗有如逆旅禍亂相尋戰争不息流血成川<lb/>
澤聚骸如丘陵生民之𩔖其不盡者無幾矣於是太祖<lb/>
皇帝受命于上帝起而拯之躬擐甲胄<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>風沐雨東征<lb/>
西伐掃除海内當是之時食不暇飽寝不遑安以為子<lb/>
孫建太平之基大勲未集太宗皇帝嗣而成之凡二百<lb/>
二十有五年然後大禹之迹復混而為一黎民遺種始<lb/>
有所息肩矣由是觀之上下一千七百餘年天下一統<lb/>
者五百餘年而已其間時時小有禍亂不可悉數國家<lb/>
<pb n="KR2f0039_WYG_032-22b"/>
自平河東以來八十餘年内外無事然則三代以來治<lb/>
平之世未有若今之盛者也今民有十金之産猶以為<lb/>
先人所營苦身勞志謹而守之不敢失墜況於承祖宗<lb/>
光美之業奄有四海傳祚萬世可不重哉可不謹哉夏<lb/>
書曰予臨兆民懔乎若朽索之馭六馬周書曰心之憂<lb/>
危若蹈虎尾渉于春氷臣碩陛下夙興夜寐兢兢業業<lb/>
思祖宗之勤勞致王業之不易援古以鑒今知太平之<lb/>
世難得而易失則天下生民至於鳥獸草木無不幸甚<lb/>
<pb n="KR2f0039_WYG_032-23a"/>
矣<lb/>
　　惜時<lb/>
夏至陽之極也而一隂生冬至隂之極也而一陽生故<lb/>
盛衰之相承治亂之相生天地之常經自然之至數也<lb/>
其在周易泰極則否否極則泰豐亨宜日中孔子傳之<lb/>
曰日中則昃月盈則食天地盈虚與時消息而況於人<lb/>
乎況於鬼神乎是以聖人當國家隆盛之時則戒懼彌<lb/>
甚故能保其令問永久無疆也凡守太平之業者其術<lb/>
<pb n="KR2f0039_WYG_032-23b"/>
無他如守巨室而已今人有巨室於此將以傳之子孫<lb/>
為無窮之規則必實其堂基壮其柱石強其棟梁厚其<lb/>
茨盖髙其垣墉嚴其闗鍵既成又擇子孫之良者使謹<lb/>
守之日省而月視攲者扶之敝者補之如是則雖亘千<lb/>
萬年無頺壊也夫民者國之堂基也禮法者柱石也公<lb/>
卿者棟梁也百吏者茨盖也将帥者垣墉也甲兵者闗<lb/>
鍵也是六者不可不朝念而夕思也夫繼體之君謹守<lb/>
祖宗之成法茍不隳之以逸欲敗之以讒諂則世世相<lb/>
<pb n="KR2f0039_WYG_032-24a"/>
承無有窮期及夫逸欲以隳之讒諂以敗之神怒於上<lb/>
民怨於下一旦渙然而去之則雖有仁智恭儉之君焦<lb/>
心勞力猶不能救陵夷之運遂至於顛沛而不振嗚呼<lb/>
可不鑒哉今國家以此承平之時立綱布紀定萬世之<lb/>
基使如南山之不朽江河之不竭可以指顧而成耳失<lb/>
今不為乃頓足扼腕而恨之将何益矣詩曰我日斯邁<lb/>
而月斯征夙興夜寐無忝爾所生時乎時乎誠難得而<lb/>
易失也<lb/>
<pb n="KR2f0039_WYG_032-24b"/>
　　逺謀<lb/>
易曰君子以思患而豫防之書曰逺乃猷詩云猷之未<lb/>
逺是用大諫昔聖人之教民也使之方暑則備寒方寒<lb/>
則備暑七月之詩是也今夫市井稗販之人猶知旱則<lb/>
資舟水則資車夏則儲裘褐冬則儲絺綌彼偷安茍生<lb/>
之徒朝醉飽而暮飢寒者雖與之俱為編戸貧富必不<lb/>
侔矣況為天下國家者豈可不制治於未亂保邦於未<lb/>
危乎詩曰迨天之未隂雨徹彼桑土綢繆牖戸今此下<lb/>
<pb n="KR2f0039_WYG_032-25a"/>
民或敢侮予孔子曰為此詩者其知道乎能治其國家<lb/>
誰敢侮之迨天之未隂雨者國家閒暇無灾害之時也<lb/>
徹彼桑土者求賢於隠微也綢<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>牖戸者脩敕其政治<lb/>
也夫桑土者䲭鴞所以固其室也賢雋者眀主所以固<lb/>
其國也國既固矣雖有侮之者庸何傷哉臣竊見國家<lb/>
毎邊境有急羽書相衘或一方饑饉餓殍盈野則廟堂<lb/>
之上焦心勞思忘寐食以憂之當是之時未甞不以将<lb/>
帥之不選士卒之不練牧守之不良倉廪之不實追責<lb/>
<pb n="KR2f0039_WYG_032-25b"/>
前人以其備禦之無素也幸而烽燧息五榖豋則眀主<lb/>
舉萬夀之觴於上羣公百官歌太平縱娱樂於下晏然<lb/>
自以為長無可憂之事矣嗚呼使自今日已徃四夷不<lb/>
復犯邊水旱不復為灾則可矣若猶未也則天幸又安<lb/>
可數恃哉陛下何不試以閒暇之時思不幸邊鄙有警<lb/>
饑饉洊臻則将帥可任者為誰牧守可倚者為誰雖在<lb/>
千里之外使之常如目前至於甲兵之利鈍金榖之盈<lb/>
虚皆不可不前知而豫謀也若待事至而後求之則已<lb/>
<pb n="KR2f0039_WYG_032-26a"/>
晚矣夫四夷水旱事之細者也抑又有大於是者陛下<lb/>
亦甞留少頃之慮乎詩云維彼聖人瞻言百里維此愚<lb/>
人覆狂以喜此言逺謀之難知近言之易行也夫謀逺<lb/>
則似迂似迂則人皆忽之其為害至慘也而無切身之<lb/>
急為利至大也而無旦夕之驗則愚者抵掌謂之迂也<lb/>
宜矣國家之制百官也莫得久於其位求其功也速責<lb/>
其過也備是故或養交飾譽以待遷或容身免過以待<lb/>
去上自公卿下及斗食自非憂公忘私之人大抵多懐<lb/>
<pb n="KR2f0039_WYG_032-26b"/>
茍且之計莫肯為十年之規況萬世之慮乎自非陛下<lb/>
惕然逺覽勤而思之日復一日長此不巳豈國家之利<lb/>
哉此臣日夜所以痛心泣血而憂也昔賈誼當漢文帝<lb/>
之時以為天下之勢方病大瘇又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭又𩔖辟且病<lb/>
痱陛下視方今國家安固公私富貴百姓樂業孰與漢<lb/>
文然則天下之病無乃更甚乎失今不治必為痼疾陛<lb/>
下雖欲治之将無及已治之之術非有他竒巧也在察<lb/>
其病之緩急擇其藥之良苦随而攻之勿責目前之近<lb/>
<pb n="KR2f0039_WYG_032-27a"/>
功期於萬世治安而巳矣<lb/>
　　重微<lb/>
虞書曰兢兢業業一日二日萬㡬何謂萬㡬㡬之為言<lb/>
微也言當戒慎萬事之微也夫水之微也捧土可塞及<lb/>
其盛也漂木石没丘陵火之微也勺水可滅及其盛也<lb/>
焦都邑燔山林故治之於微則用力寡而功多治之於<lb/>
盛則用力多而功寡是故聖帝眀王皆銷惡於未萌弭<lb/>
禍於未形天下隂被其澤而莫知所以然也周易坤之<lb/>
<pb n="KR2f0039_WYG_032-27b"/>
初六曰履霜堅氷至霜者寒之始也氷者寒之極也坤<lb/>
之初六於律為林鍾於歴為建未之月陽氣方盛而隂<lb/>
氣巳萌物未之知也是故聖人謹之曰履霜堅氷至言<lb/>
為人君者當絶惡於未形杜禍於未成也繋辭曰知幾<lb/>
其神乎君子知微知彰知柔知剛萬夫之望謂此道也<lb/>
孔子謂魯哀公曰昧爽夙興正其衣冠平旦視朝慮其<lb/>
危難一物失理亂亡之端君以此思憂則憂可知矣太<lb/>
宗皇帝命昭宣使河州團練使王繼恩討蜀平之宰相<lb/>
<pb n="KR2f0039_WYG_032-28a"/>
請除繼恩宣徽使太宗不許曰宣徽使位亞兩府若使<lb/>
繼恩為之是宦官執政之漸也宰相固請以繼恩功大<lb/>
他官不足以賞之太宗怒切責宰相特置宣政使以授<lb/>
之真宗皇帝欲與章穆皇后及后宫逰内庫后辭曰婦<lb/>
人之性見珎寳財貨不能無求夫府庫者國家所以養<lb/>
六軍備非常也今耗散之於婦人非所以重社稷也真<lb/>
宗深以為然遂止由是觀之先帝以睿眀卓越防微杜<lb/>
漸如此之深可不念哉昔扁鵲見齊桓侯曰君有疾在<lb/>
<pb n="KR2f0039_WYG_032-28b"/>
腠理不治将深桓侯不恱曰醫之好利也欲以不疾為<lb/>
功及在血脉在腸胃桓侯皆不信及在骨髄扁鵲望之<lb/>
遂逃去徐福言霍氏太盛宜以時抑制漢宣帝不從及<lb/>
霍氏誅人為之訟其功以為曲突徙薪無恩澤焦頭爛<lb/>
額為上客故未然之言常見棄忽及其已然又無所及<lb/>
夫宴安怠惰肇荒淫之基竒巧珎玩發奢泰之端甘言<lb/>
卑辭啟僥倖之塗附耳屏語開讒賊之門不惜名器導<lb/>
僭逼之源假借威福授陵奪之柄凡此六者其初甚微<lb/>
<pb n="KR2f0039_WYG_032-29a"/>
朝夕狎玩未覩其害日滋月益遂至深固比知而革之<lb/>
則用力百倍矣伏惟陛下思萬㡬之至重覽大易之眀<lb/>
戒誦孔子之格言繼先帝之聖志使扁鵲得早從事毋<lb/>
使徐福有曲突之嘆則可以脩之於廟堂而徳冒四海<lb/>
治之於今日而福流萬世優游逍遥而光烈顯大豈不<lb/>
美哉豈不美哉<lb/>
　　務實<lb/>
周書曰若作梓材既勤樸斵惟其塗丹雘此言為國家<lb/>
<pb n="KR2f0039_WYG_032-29b"/>
者必先實而後文也夫安國家利百姓仁之實也保基<lb/>
緒傳子孫孝之實也辨貴賤立綱紀禮之實也和上下<lb/>
親逺近樂之實也決是非明好惡政之實也詰姦邪禁<lb/>
暴亂刑之實也察言行試政事求賢之實也量材能課<lb/>
功状審官之實也詢安危訪治亂納諫之實也選勇果<lb/>
習戰鬬治兵之實也實之不存雖文之盛美無益也臣<lb/>
竊見方今逺方窮民轉死溝壑而屢赦有罪巡門散錢<lb/>
其於仁也不亦逺乎本根不固有識寒心而道官佛廟<lb/>
<pb n="KR2f0039_WYG_032-30a"/>
修廣御容其於孝也不亦逺乎統紀不眀名器紊亂而<lb/>
彫繢文物修飾容貌其於禮也不亦逺乎羣心乖戾元<lb/>
元愁苦而㫁竹數黍敲叩古器其於樂也不亦逺乎是<lb/>
非錯<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>賢不肖混殽而鈎校簿書訪尋比例其於政也<lb/>
不亦逺乎姦暴不誅寃結不理而拘泥微文紏擿細過<lb/>
其於刑也不亦逺乎行能之士沈淪草野而考校文辭<lb/>
指抉聲病其於求賢不亦逺乎材任相違職業廢弛而<lb/>
檢勘出身比𩔖資序其於審官不亦逺乎久大之謀弃<lb/>
<pb n="KR2f0039_WYG_032-30b"/>
而不省淺近之言應時施行其於納諫不亦逺乎将帥<lb/>
不良士卒不精廣聚虚數徒取外觀其於治兵不亦逺<lb/>
乎凡此十者皆文具而實亡本失而末在譬猶膠板為<lb/>
舟摶土為檝敗布為帆朽索為維畫以丹青衣以文繡<lb/>
使偶人駕之而履其上以之居平陸則煥然信可觀矣<lb/>
若以之渉江河犯風濤豈不危哉伏望陛下撥去浮文<lb/>
悉敦本實選任良吏以子恵庶民深謀逺慮以保安宗<lb/>
廟張布綱紀使下無覦心和厚風俗使人無離怨别白<lb/>
<pb n="KR2f0039_WYG_032-31a"/>
是非使萬事得正誅鋤姦惡使威令必行取有益罷無<lb/>
用使野無遺賢進有功退不職使朝無曠官察讜言考<lb/>
得失使謀無不盡擇智将練勇士使征無不服如是則<lb/>
國家安若泰山而四維之也又何必以文采之飾歌頌<lb/>
之聲眩耀愚俗之耳目哉<lb/>
光又上奏曰臣聞致治之道無他有三而已一日任官<lb/>
二日信賞三曰必罰康誥稱文王之徳曰庸庸祗祗威<lb/>
威顯民言用其可用祗其可祗刑其可刑也臣竊見國<lb/>
<pb n="KR2f0039_WYG_032-31b"/>
家所以御羣臣之道累日月以進秩循資塗而授任茍<lb/>
日月積久則不擇其人之賢愚而寘髙位資塗相值則<lb/>
不問其人之能否而居重職夫人之材性各有所宜而<lb/>
官之職業各有所守自古得賢之盛莫若唐虞之際然<lb/>
稷降播種益主山林垂為共工龍作納言契敷五教臯<lb/>
陶眀刑伯夷典禮后夔典樂皆各守一官終身不易茍<lb/>
使之更來迭去易地而居未必能盡善也今以羣臣之<lb/>
材固非八人之比迺使之遍居八人之官逺者三年近<lb/>
<pb n="KR2f0039_WYG_032-32a"/>
者數月輙已易去如此而望職事之脩功業之成必不<lb/>
可得也非特如是而已設有勤恪之臣悉心致力以治<lb/>
其職羣情未洽績效未着在上者疑之同列者嫉之在<lb/>
下者怨之當是時朝廷或以衆言而罰之則勤恪者無<lb/>
不觧體矣姦邪之臣衒竒以譁衆養交以市譽居官未<lb/>
久聲聞四達蓄患積弊以遺後人當是之時朝廷或以<lb/>
衆言而賞之則姦邪者無不争進矣所以然者其失在<lb/>
於國家采名不采實誅文不誅意夫以名行賞則天下<lb/>
<pb n="KR2f0039_WYG_032-32b"/>
飾名以求功以文行罰則天下巧文以逃罪如是則為<lb/>
善者未必賞為惡者未必誅此陛下所以南面孜孜夙<lb/>
夜求治歴載甚久而太平未效者也陛下誠能博選在<lb/>
位之士不問其始所進及資序所當為使有徳行者掌<lb/>
教化有文學者待顧問有政術者為守長有勇略者為<lb/>
将帥眀於禮者典禮眀於法者主法下至醫卜百工皆<lb/>
度材而授任量能而施職有功則増秩加賞而勿徙其<lb/>
官無功則降黜廢棄而更求能者有罪則流竄刑誅而<lb/>
<pb n="KR2f0039_WYG_032-33a"/>
勿加寛貸如是而朝廷不尊萬事不治百姓不安四夷<lb/>
不服臣請伏面欺之誅凡臣所言皆陛下耳所厭聞心<lb/>
所素知然致治之要無以易此知之非艱行之惟艱顧<lb/>
陛下力行何如耳敢昧死陳瞽言惟陛下裁擇<lb/>
仁宗時秘書省着作佐郎充館閣校勘蔡襄上書曰臣<lb/>
伏覩臨遣使臣循行郡國臣竊謂人主宅中國居法宫<lb/>
而使幽遐異域風謡習尚寃隠沉抑無一不陳於前者<lb/>
其道何哉託聦眀於臣下故也人主知其所託之為難<lb/>
<pb n="KR2f0039_WYG_032-33b"/>
眀賞罰以馭之賞罰既眀則臣下不敢蔽欺而聦明無<lb/>
所壅也今天下之俗至有鉅室富家兼并貨財作為奢<lb/>
靡超踰法制交通大吏欺轢愚弱而貧者父子轉流無<lb/>
養生送死之具不幸孤獨廢疾不得終其天年州縣吏<lb/>
既不能掩遏豪強矜哀窮厄而又侵牟漁奪不識休巳<lb/>
或愚謬昏耄無所是非或依倚權勢壊裂公法其卓然<lb/>
有善状可指數也監刺之官大率以寛紓含隠為良即<lb/>
發一姦贓衆輙指目以是須其自敗乃始糾擿或有所<lb/>
<pb n="KR2f0039_WYG_032-34a"/>
私慮垂敗之人亦加意覆藏使得脫去甚哉蔽蒙如此<lb/>
監司之設僅與無同欲百姓之無害其可得乎吏之偷<lb/>
茍姑息寖以成俗頃年遣使安撫諸郡比其還奏薦舉<lb/>
雖多而蠧暴不察是徒取善譽而空厥職也夫收材選<lb/>
能誠為治之首務然惡吏不除窮民不恤有使之出不<lb/>
若無出之愈徒使郡國之民交口而議曰是舉也特與<lb/>
被遣之人為榮進梯綆耳豈有意於吾民哉臣竊見漢<lb/>
武帝遣謁者博士分巡天下存問孝悌力田鰥寡孤獨<lb/>
<pb n="KR2f0039_WYG_032-34b"/>
賜帛有差獨行君子遣詣行在而治苛者奏舉又唐太<lb/>
宗遣杜淹巡關内諸州出御府金贖貧民男女自賣者<lb/>
還其父母其後又遣褚遂良等二十二人以六條巡察<lb/>
四方黜陟官吏臣詳觀古之遣使皆務恤窮民除惡吏<lb/>
舉材能收滯逸而已請使者所至之郡存問鄉里其孝<lb/>
行著聞及年八十九十以上鰥寡篤疾依漢故事量與<lb/>
布帛即貧無所養而有男女僦傭於人償其餘直而追<lb/>
還之若為僧尼僧年四十尼年三十以下並除其籍而<lb/>
<pb n="KR2f0039_WYG_032-35a"/>
歸養更無此等子孫官給糇糧責任親黨鄰里養之以<lb/>
没其齒孤獨者戒勅所養之家務全其生寃結無告使<lb/>
者擇吏而治其曲直力行篤學衰老淪滯表之以勸風<lb/>
俗郡縣吏治績可稱條列其状顯褒其尤者貪墨腥聞<lb/>
即令責訊材不任職於其職之相倫者易之或雖潔廉<lb/>
而違法慘刻及年七十以上昏老而不知退者咸以名<lb/>
聞碩一切罷之其官吏貪墨因使擿發監司之官素所<lb/>
不糾随而坐之即使者不糾異日傾敗事在使者循行<lb/>
<pb n="KR2f0039_WYG_032-35b"/>
已前并使者坐之伏惟陛下垂意生民而恩澤未大洽<lb/>
於下者盖督責官吏未盡其道也方使者之行因幸嚴<lb/>
賜告諭令其畢力推揚徳音以致於下䆒悉利害庶有<lb/>
補於政治毋徒使郡縣供具吏民遮列道途迎候徃來<lb/>
重為此紛擾也狂愚之言碩陛下省覽財擇天下幸甚<lb/>
幸甚<lb/>
襄又上奏曰臣近者蒙恩賜告歸覲父母臣出宋都歴<lb/>
淮上絶江而南出東吴之域縈委千里臣潜度事勢周<lb/>
<pb n="KR2f0039_WYG_032-36a"/>
問民隠可為寒心者請試陳之碩陛下少賜清閒之宴<lb/>
而垂聴焉臣竊以天下治平之日已久東南列郡城池<lb/>
隳塞士卒單少府無完兵廪無儲粟内無戒守之備外<lb/>
無維制之具道路之人所共知此其尤可憂者蘇秀杭<lb/>
越等數州頻年以來旱澇更作稼穡不豋癘疫仍起貧<lb/>
者流轉溝壑居者連病喪亡相属哀苦之聲痛貫人骨<lb/>
雖朝廷屢行賑恤然渥澤之施未能周及今嵗春夏不<lb/>
雨野田半蕪前秋之期居可知矣吴民媮侈災患之變<lb/>
<pb n="KR2f0039_WYG_032-36b"/>
亦一極也臣竊觀前古兵革之興多縁飢旱始此茍生<lb/>
相與為盜及其勢盛制脇郡縣漢唐之世終為邦梗而<lb/>
況姦雄豪傑覘伺釁隙須時而發此不可不虞也易萃<lb/>
卦之大象曰澤上於地萃君子以除戎器戒不虞說者<lb/>
曰聚而無防則生衆心今有珠玉之貨納于府藏勅主<lb/>
守吏嚴其扃鐍常若寇至而方地數千里生民數萬族<lb/>
乃忘保固之術謹其細而遺其大臣未見夫長畫也借<lb/>
使浙東飢病之餘兇突之人嘯聚百數草竊閭巷臣未<lb/>
<pb n="KR2f0039_WYG_032-37a"/>
知以何郡兵卒而能制其死命乎誠以東南之勢為不<lb/>
足患臣恐天下之患正生於不足矣當今之䇿莫若擇<lb/>
郡守寛民力募兵卒嚴盜法四者最為急務一曰擇郡<lb/>
守臣謹具録諸州軍長吏姓名年齒所為績状伏望陛<lb/>
下諮問宰臣令議其材否而更易之使材足以應變而<lb/>
恵足以利民然後可倚以為重也二曰寛民力莫若蠲<lb/>
賦稅均借貸省配斂賑流移所謂發於國而藏於民也<lb/>
三曰募兵卒臣謂因此飢歉頗易招置大凡吴民軟弱<lb/>
<pb n="KR2f0039_WYG_032-37b"/>
不便髙寒不知騎射驅以備邊不可速用臣請權罷寄<lb/>
招禁軍於兩浙重鎮量多少之數各令召募教習以備<lb/>
寇盜亦東南一勝勢也四曰嚴盜法臣竊見頃年亦縁<lb/>
飢旱強刼盜賊多蒙寛貸實小恵而大害也臣碩申勅<lb/>
兩浙災傷州軍應有賊盜一準法令無所矜宥宻戒提<lb/>
㸃刑獄臣僚如有囙飢刼盜應死而情有可矜者即詳<lb/>
度以聞刑罰不失厥中亦以遏兇人之慮也夫未形之<lb/>
言難於信用既形之言無逮於事臣之狂愚非能造㡬<lb/>
<pb n="KR2f0039_WYG_032-38a"/>
而辨徒以見聞過為慮度碩陛下采而行之臣不勝惓<lb/>
惓懇懇之至<lb/>
襄又上状曰臣伏覩詔書宣諭三館臣僚或朝廷大事<lb/>
邊防機宜許令宻陳章䟽或乞上殿敷奏者臣竊聞太<lb/>
宗皇帝兵戎初定乃作三館購藏天下之書精選四方<lb/>
之士仍於館下旁設便門或時臨幸或即召對故當時<lb/>
之得失下民之利病多所推究而施行之真宗皇帝属<lb/>
世治平游意文藻詞臣之列甞預詢訪於是天下之人<lb/>
<pb n="KR2f0039_WYG_032-38b"/>
知備官禁闥者不獨繙討蠧書亦有以通上聴而禆國<lb/>
治矣伏自陛下臨御以來嚮二十餘年未甞一至所増<lb/>
官属准前數倍未甞一召今者特布徳音開誘言議兹<lb/>
所以見陛下憂勤之至人人自力思竭志慮以禆萬分<lb/>
之一臣愚不知陛下将以成好問之名歟直欲擇至當<lb/>
之言而用之也臣智識蒙陋不敢廣引古記多属空文<lb/>
輙求于今要急之務而陛下之所欲知者謹撰成黼扆<lb/>
箴一首書為兩軸毎句之下條陳事實別疏一通各随<lb/>
<pb n="KR2f0039_WYG_032-39a"/>
状上進臣聞唐太宗凡言事有益於政者書之屋壁以<lb/>
為警戒伏惟陛下不以臣之狂直而棄之幸置臣箴詞<lb/>
於户牖間時賜省覽原其所條事實終始則今安危之<lb/>
勢可見矣昔漢賈誼論及時事以謂可為慟哭者以臣<lb/>
今日之心知古人之言不虚<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>矣干冐宸嚴無任戰汗<lb/>
之至謹具状奏聞<lb/>
箴曰丕顯元聖上奉天時躋俗於禮任材以宜肅治家<lb/>
政大隆本支好問益廣去邪勿遲利急思困兵連慮危<lb/>
<pb n="KR2f0039_WYG_032-39b"/>
法令必信恩賞無私威福是守聴㫁不疑太平可致決<lb/>
所施為臣所進黼扆箴毎句之下條陳事實列於左<lb/>
　　丕顯元聖上奉天時<lb/>
臣愚淺不知陛下天地之造竊謂丕顯元聖上奉天時<lb/>
者以天人交感之應合若符劵比年以來地震日蝕黒<lb/>
風災火變見之祥可謂多矣臣謹按先賢所論地震者<lb/>
隂迫於陽也日蝕者隂薄於陽也黒風晝㝠者隂盛於<lb/>
陽也災火者隂極於陽也如此之𩔖皆陽不勝隂之所<lb/>
<pb n="KR2f0039_WYG_032-40a"/>
致矣陽者君象也隂者臣下也四裔也婦女也今邉人<lb/>
内侵則見之矣必有臣下潜弄威權宫中多收冗列故<lb/>
上天再三警戒欲陛下思而革之轉災為福矣臣聞太<lb/>
祖撥五代之亂太宗平定天下真宗思與百姓休息至<lb/>
於建立經久之業變更非便之制将有待於陛下也陛<lb/>
下專政以來執議之臣謂天下已安循襲舊常可以宴<lb/>
安而無虞矣不探根本不責事實今日强敵侵侮生民<lb/>
重困豈非因循茍且之患乎陛下以是觀之前日之失<lb/>
<pb n="KR2f0039_WYG_032-40b"/>
可知矣知前日之失而又重於改作則後日之患将如<lb/>
何哉今政之弊僥倖姑息寖以成俗矯此弊者非任誅<lb/>
賞考功核實莫能治之上無姑息下無僥倖則姦人無<lb/>
所容矣上天之戒陛下非不切也陛下荅天之意非不<lb/>
勤也毎聽事至日昃而不食然皆有司奏覆細碎之務<lb/>
非天下之治本伏惟陛下精求久弊不憚改作自緫威<lb/>
令強陽而抑隂則自然天心恱豫而萬事舉矣<lb/>
　　躋俗於禮<lb/>
<pb n="KR2f0039_WYG_032-41a"/>
臣聞唐末強臣擅兵分裂疆土五代更易干戈日尋上<lb/>
令急逼誅求無已百姓無聊不勝其弊奪攘茍活父子<lb/>
之恩不能相保天下之俗不尊㢘耻之莭壊敗爛熟莫<lb/>
知其非我宋之興一革海内休養生息四五十年無甲<lb/>
兵之患民財贍足侈靡偷薄漸染成俗大臣者天下之<lb/>
表也相競廣市田宅争求重利況百官哉況下民哉於<lb/>
是官吏曲獄受賄而抵死者案牘相繼豪富之家狗馬<lb/>
婢妾無有制度縱欲相矜財所不及者則極力為之恩<lb/>
<pb n="KR2f0039_WYG_032-41b"/>
義之薄而財利之厚上自大臣下及黎庶莫不然也今<lb/>
兩制已上之官居父母喪許不解職欲民興孝其可得<lb/>
乎近臣茍進黨附相傾審官巨僚日相詆訐朝廷且爾<lb/>
欲民興讓其可得乎衣冠之家至有父子相殘夫婦相<lb/>
剄且下民之愚尤可怪駭況列在仕宦居民之上而悖<lb/>
戻至此禮義之方亦㡬盡矣臣竊思其源盖天下之治<lb/>
一㫁於法法之所禁或避之治民之吏知法而巳義禮<lb/>
之方鉗口不言誠有立經制興禮讓之士俗必指為闊<lb/>
<pb n="KR2f0039_WYG_032-42a"/>
誕然治天下不由於禮者莫能至也伏惟陛下察俗薄<lb/>
惡擇任賢材興立典制上下有莭車服有序禮讓興行<lb/>
僭侈衰息豈不盛哉臣之所言乍若髙論復而思之甚<lb/>
易行也<lb/>
　　任材以宜<lb/>
臣聞馭邦之大莫大於建官材有短長官有小大故随<lb/>
其所宜而任之則事無不舉矣臣以謂今日建官之法<lb/>
為弊至深取之不程其材任之不稱其力因循滋久莫<lb/>
<pb n="KR2f0039_WYG_032-42b"/>
之變更臣請略條建官之弊大者有四一曰材不稱官<lb/>
臣不敢備舉百官之不稱者借如兩府大臣為陛下之<lb/>
股肱繋天下之輕重得人則治其失則危今日之居是<lb/>
任者或以久次或以例遷<hi>久次謂累年而至者故張若谷以年老乞備政府例遷者</hi>
<hi>謂状元及第數年便至卿相</hi>不計材能不考功績攀縁而進即授以<lb/>
天下之柄幸而材賢則福及於下茍非其材而使之裁<lb/>
制羣生扶持重器豈不痛哉董仲舒曰小材雖累日不<lb/>
失於小官大材雖未久不害於輔佐盖論材與否也今<lb/>
<pb n="KR2f0039_WYG_032-43a"/>
用一不材則天下之人皆知輕視公相而有茍進之心<lb/>
願陛下熟思其奸邪與不才之人必速退之而忠直材<lb/>
賢之人必速進之救溺之勢不可緩也二曰官守不久<lb/>
借如三司使副判官皆専筦財利臺官諫臣糾正朝綱<lb/>
箴補時闕發運轉運使均輸征賦㢘察風俗列郡太守<lb/>
問民疾苦此皆至重之寄祖宗舊規率有年課今之除<lb/>
授但作踐歴資序内則踵迹相躡立豋貴仕外則州郡<lb/>
迎送略無暇日其餘兩制兩省以上近侍之職循環迭<lb/>
<pb n="KR2f0039_WYG_032-43b"/>
取若探諸懐臣欲備舉則文繁乞陛下列向來所陳職<lb/>
局及陕西被兵州郡取二十年以來郡守每嵗凡更㡬<lb/>
人及侍從之臣凡歴數年因何功效致官至此則弊可<lb/>
知也三曰官少貟多臣不知天下建官之數但覺貟數<lb/>
多爾先朝樞宻龍圖等學士及待制侍從之官盖僅有<lb/>
焉今多者至十數而少者五七人三館職名以僥倖恩<lb/>
澤比前増倍又樞宻院武臣審官院京朝官三班院使<lb/>
臣流内選人授官之後伺候闕次近者一年而逺者二<lb/>
<pb n="KR2f0039_WYG_032-44a"/>
年此皆入官之路不定貟數紛紛冗食可勝道哉四曰<lb/>
無功而賞今大臣兩省以上官南郊及每年聖節各與<lb/>
一子官非時請乞不與數中轉運使提㸃刑獄等率有<lb/>
郊恩例既以無功迭受恩賞故邊上臣僚小有勞績便<lb/>
加官爵只務姑息盖勢不得不然自建官以來未有如<lb/>
斯之濫也京朝官三年使臣五年並與磨勘遷官先朝<lb/>
名曰磨勘者盖考功過今但黙黙署名無他罪咎或貪<lb/>
墨未敗或都無課最計年取進而至顯官因循之弊乃<lb/>
<pb n="KR2f0039_WYG_032-44b"/>
至於此大可嗟也臣聞易之道窮則變變則通通則久<lb/>
若朝廷立官之弊宜更變之則其道可久矣若夫施設<lb/>
之方陛下儻賜允行臣當條列以聞<lb/>
　　肅治家政<lb/>
臣聞記曰正家而天下定聖人序詩以闗雎為三百篇<lb/>
之首在易家人曰婦子嘻嘻失家節也故正家之道貴<lb/>
乎謹嚴以表天下太宗朝陳留尉上書乞減放宫人太<lb/>
宗皇帝宣諭宰臣曰宫中不過三百人皆有職事不可<lb/>
<pb n="KR2f0039_WYG_032-45a"/>
減也臣乞陛下以今日宫闥之數比先朝凡多㡬倍況<lb/>
又多取閭巷之人展轉給使遂至數多此微賤之流素<lb/>
習鄙俚之事非能知禮度之節茍不嚴肅<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>之令其畏<lb/>
憚則易所謂失家節也自古嬪御之多率皆無益而有<lb/>
損陳隋之失唐之中圮皆以婦人也臣乞陛下特令揀<lb/>
放疎冗之列任其自安以全天地生生之徳庶天下之<lb/>
人知陛下薄於自奉縱有率斂皆縁軍國所須不為無<lb/>
用之費也<lb/>
<pb n="KR2f0039_WYG_032-45b"/>
　　大隆本支<lb/>
臣聞三代以前分建親族以為諸侯及天子威令不行<lb/>
諸侯強盛戰攻攘奪兼并微弱秦始皇卒乗此勢以取<lb/>
天下懲前之弊罷侯置守子弟無尺土之封及一夫大<lb/>
呼破碎潰壊漢興鑒秦之孤分立宗族裂地廣大卒有<lb/>
七國之變其後用主父偃推恩之䇿藩戚微弱王莽依<lb/>
外戚之權知劉氏力孤遂簒神器曺魏剪弱親戚未㡬<lb/>
而亡晉室分兵八王迭相攻奪以亡天下唐興諸王出<lb/>
<pb n="KR2f0039_WYG_032-46a"/>
與民事分領兵柄眀皇以臨淄王勒兵入除内難及即<lb/>
位之後反疑骨肉諸王不令出閤恩愛雖厚而實奪其<lb/>
勢安禄山之亂眀皇幸蜀諸王被害者甚衆徳宗朱泚<lb/>
之亂宗支略盡故有百王子塜以其不可勝數也文宗<lb/>
甞欲分遣宗室補除郡吏向外婚嫁終以不㫁事不果<lb/>
行及昭宗時韓建包藏禍心先奏諸王不合典兵請歸<lb/>
十六宅及與劉季述同謀發兵圍十一王至石堤谷無<lb/>
問長幼盡殺之朱全忠宴九王於九曲池殺而埋之於<lb/>
<pb n="KR2f0039_WYG_032-46b"/>
是唐之苗裔盡矣而社稷随之臣詳觀前古區䖏乖宜<lb/>
乃令至親不相保養可為慟哭臣請論之三代分封五<lb/>
等相承地小力薄雖強弱相并而周之年祚延及八百<lb/>
秦不與子弟分封及其亂也無以繫天下之心纔傳三<lb/>
世遂致移祀漢七國之亂由裂地過大晉八王之亂由<lb/>
領兵太盛其亡也皆以宗族微弱唐室之制尤為失䇿<lb/>
幽閉宗族聚為一處百夫環之引首受<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>豈不痛哉使<lb/>
文宗之計果行選擇賢才列補外郡當其亂時縱不能<lb/>
<pb n="KR2f0039_WYG_032-47a"/>
作勤王之師亦足以自為安全之計豈肯父子兄弟盡<lb/>
為魚肉乎況大盜之興如王室有維城磐石之固豈敢<lb/>
輕視而竊取哉伏惟陛下鑒前古成敗擇而行之<lb/>
　　好問益廣<lb/>
臣聞人主聦明莫不欲周於天下然有蔽於近者盖詢<lb/>
訪之弗廣耳竊聞民間之言以謂西北二邊事宜奏至<lb/>
左右近臣當對覆之時多小其事以為不足懼其說則<lb/>
曰不欲陛下盡知慮貽主憂其實不欲陛下盡知則焦<lb/>
<pb n="KR2f0039_WYG_032-47b"/>
勞益深督責愈切當有成效故特小其事以寛其責也<lb/>
臣輙陳人君之聦明而興壅蔽而亡者願陛下省擇鑒<lb/>
戒焉唐太宗著司門式云其有無門籍人有急奏皆令<lb/>
監門司與仗家引奏我太祖手詔百僚許令轉對陳論<lb/>
得失故當時號為英主而聲名垂於不朽皆廣聼而興<lb/>
也秦二世山東有反者而使者輙曰羣盜不足憂二世<lb/>
恱之常居宫中與趙髙決事羣臣罕得進見及沛公兵<lb/>
數十萬至而二世乃驚秦之亡無救矣陳後主用沈客<lb/>
<pb n="KR2f0039_WYG_032-48a"/>
卿掌機宻隋軍至境上並抑而不言孔範亦言無渡江<lb/>
理但奏妓縱酒不輟隋軍下陳得其境上宻啟猶有未<lb/>
開封者是二主豈欲自取危亡哉然託任非人而蔽蒙<lb/>
至此盖聽之不廣而亡也伏惟陛下監前代之興亡究<lb/>
當今之事實或邊上大事不時盡聞則民間細碎利害<lb/>
何由上達伏惟陛下視朝之暇許百僚轉對或召侍從<lb/>
之臣周詳辨論則古今成敗百姓寃隠安邊之䇿富國<lb/>
之術不日悉陳於前矣<lb/>
<pb n="KR2f0039_WYG_032-48b"/>
　　去邪勿遲<lb/>
臣竊見陛下頻降詔書戒敕朋黨然未聞陛下決然區<lb/>
别而去之臣聞君子以道相濟思進其𩔖古人謂禹稷<lb/>
臯陶轉相汲引不為比周至於小人以利相合欺蒙險<lb/>
設殘害忠良以危邦家故人主惡而去之也去之之術<lb/>
在辨邪正二端耳唐李徳裕對武宗曰正人呼邪人固<lb/>
為邪矣邪人呼正人亦為邪矣何以辨之譬諸草木焉<lb/>
松栢孤生枝榦直上此正人也藤蘿之性必須依倚乃<lb/>
<pb n="KR2f0039_WYG_032-49a"/>
能自存此邪人也其論甚明而人主難辨者不察小人<lb/>
結附之因也臣竊謂結附之因盖人主不自選任羣臣<lb/>
其進用之速者皆縁薦引不考功察實權之所歸小人<lb/>
所聚一士獲進百人趨之互相訾譽寖成黨與人主雖<lb/>
惡之已堅牢而難動矣臣請陛下思之凡今左右近臣<lb/>
出聖慮自擢用者㡬人且擇兩府大臣必於兩府兩制<lb/>
之官陛下豈不思其何所因縁而至於此茍不出於聖<lb/>
慮則其微賤時巳有結附之志及其近貴安能自去朋<lb/>
<pb n="KR2f0039_WYG_032-49b"/>
黨唐文宗謂河北盜賊去之至易而此朋黨去之至難<lb/>
臣竊不取夫貴為天子而專主生殺之柄而以去朋黨<lb/>
為至難乎唐祚之衰矣夫去邪用正則安用邪去正則<lb/>
殆邪正叅用則危伏願陛下明辨邪正之端正則用之<lb/>
勿疑邪則去之勿遲茍以邪正叅用而治天下者譬猶<lb/>
耕石田而待稔也<lb/>
　　利急思困<lb/>
臣聞為天下者斂天下之財非以自奉将以致天下之<lb/>
<pb n="KR2f0039_WYG_032-50a"/>
安也故財有常入亦有常出不堪其力雖輸而不怨上<lb/>
無所私雖用而不困當其無事之時<hi>闕</hi>　　　　雖有<lb/>
兵戎水旱之患無名之徴不有焉我太祖當五代弊病<lb/>
之餘攻戰未已外多兵食猶且思蓄羨餘以贖中國男<lb/>
女没虜者以歸雖<hi>闕</hi>　　　　而仁民之澤著民骨髄<lb/>
我太宗一統方内<hi>闕</hi>　　　　　　之賦於是天下之<lb/>
民賴焉有司甞擬毀棄幣帛大宗属以成段令滌染合<lb/>
作諸軍旗旛數千種盖我祖宗雖歴艱難周悉民人之<lb/>
<pb n="KR2f0039_WYG_032-50b"/>
苦故尺帛斗粟不虚費也陛下繼統垂二十年迺者邊<lb/>
陲無患用度差廣民言籍籍皆謂祖宗積聚之餘多入<lb/>
幸臣之家及西寇干紀随急配敷天下騷然一隅之動<lb/>
其勞且爾況有大於此乎三司筦天下之利而使副判<lb/>
官纔至又遷簿書首尾尚未能通曉所言目前細碎誅<lb/>
剥之事以自塞責豈肯為久計而興大利臣竊見唐陸<lb/>
贄論徳宗遷幸之由其略曰常賦不足即令促限又使<lb/>
别配設筦庫之科行貸商之法閱私牧取馬責将家出<lb/>
<pb n="KR2f0039_WYG_032-51a"/>
兵主第王侯咸輸屋稅稗販夫婦畢筭緡錢一旦盜興<lb/>
用以藉口臣竊思兵興以來贄所陳之事稍稍施行矣<lb/>
今戎兵益衆供饋益多後日誅求勢必愈甚時不幸有<lb/>
旱澇之災百姓貧困柰何救之古者大盜之興皆縁饑<lb/>
旱不足因民之怨求國之隙以為凶亂朱泚入長安令<lb/>
曰吾不稅汝間架矣皆取利太深而招怨亂也近者陛<lb/>
下專敕近臣節減浮費人人莫不歡恱臣願陛下鑒祖<lb/>
宗儉約之徳懲既徃虚費之失持今日節減之制不為<lb/>
<pb n="KR2f0039_WYG_032-51b"/>
左右干請而移之宫中非時賜與非今日之制者一切<lb/>
不行念生民之勞戒誅剥之令則天下幸甚幸甚<lb/>
　　兵連慮危<lb/>
臣竊以國家自北戎繼好以來大弛武備號曰禁軍者<lb/>
日享厚給驕蹇難用前日魏府之兵是也曰廂軍者例<lb/>
充給役刀矛㦸矢略未知名自西羌悖戾征戎屢興再<lb/>
戰再衂覆軍殺将其故何哉臣謂䖏将乖宜練軍不實<lb/>
官名不正之所致也䖏将乖宜者其弊有二一曰将權<lb/>
<pb n="KR2f0039_WYG_032-52a"/>
不專借如諸路帥臣悉委都統之權朝廷毎有宣命令<lb/>
與鈐轄都監巡檢從長商量或有便宜主帥發謀則人<lb/>
人各出意見議論不一退則交相笑病以此為謀安能<lb/>
决勝此皆将權不專之患也二曰将官不久臣竊見陕<lb/>
西永興鄜延環慶涇原被邊之郡主帥更易不常一嵗<lb/>
之間換三五人者為上者不久䖏不肯奮然專行法令<lb/>
居其下者皆知莫能久為我帥不肯禀畏故上下之情<lb/>
不通而誅賞之法不行此将官不久之患也練軍不實<lb/>
<pb n="KR2f0039_WYG_032-52b"/>
者養無用之兵致難供饋今邊郡禦戍之兵非人人可<lb/>
戰朝夕逐急招募据名抽㸃務為多數邊臣但苦兵寡<lb/>
不計強懦至則收之以是度之冗食者不可勝數也唐<lb/>
方鎮之兵不出征討出征討則以本道租賦自贍故選<lb/>
練至精可戰則食食則無不可戰之人也我太祖太宗<lb/>
朝四方未一用李漢超何繼筠治滄州北備匈奴用郭<lb/>
進守邢州以扞河東於是下蜀取交廣當時西北則守<lb/>
東南則攻用兵之䖏比今倍多其時圻甸未廣租賦未<lb/>
<pb n="KR2f0039_WYG_032-53a"/>
豐其饋兵軍常足也今天下一統兵戍止於西北二陲<lb/>
而賦稅百事十倍於當時而常苦兵少及饋運之不繼<lb/>
何也盖當時用兵之䖏雖多而所用之兵養薄而藝精<lb/>
藝精則用不必多養薄則易於供饋今之兵卒多求上<lb/>
軍投者即收之不暇惜費今之一卒可贍昔之三人又<lb/>
藝能不精愈多愈敗此所以兵多而難贍臣故曰養無<lb/>
用之卒也三曰官名不正借如諸路帥臣其官以都部<lb/>
署安撫經略招討為名是委以都統之權其将佐曰副<lb/>
<pb n="KR2f0039_WYG_032-53b"/>
都部署鈐轄都監監押等均以賔禮見主帥至於分管<lb/>
兵馬自為部分非如軍職節級相轄唯主帥則都管之<lb/>
盖以都監之名本是監軍自餘殿直諸司使副皆是内<lb/>
庭之官若令軍禮見主帥則於禮不安若令不相統帥<lb/>
又不可成軍臣故謂官名不正也為今之䇿臣請改正<lb/>
官名毎路立成一軍如都監之𩔖盡改軍職<hi>如逰奕排陣之名也</hi>
節級相轄一以軍法従事如違犯並依階級條貫施行<lb/>
官名既正則将權可專将權可專則練軍必實練軍必<lb/>
<pb n="KR2f0039_WYG_032-54a"/>
實則所用之兵必寡所用之兵必寡則易於供饋以守<lb/>
則固以戰則勝或朝廷疑其成軍之後其力難制則事<lb/>
平之日分散其權可也于今之計非成軍則無有成功<lb/>
其勢不得不然西寇干紀已歴四年未即誅剪今不早<lb/>
圖改變設使幽薊少警将何以待之乎臣故曰兵連慮<lb/>
危者以此<lb/>
　　法令必信<lb/>
臣聞管子曰國之重器莫重於令令重則君尊君尊則<lb/>
<pb n="KR2f0039_WYG_032-54b"/>
國安故虧令益令留令非令四者皆死無赦是知令之<lb/>
不便不可遽行令之既便不可遽更人君持此柄以運<lb/>
天下者也今朝廷毎下詔令尋即變更士民相語期以<lb/>
非久州縣之吏不敢遵行臣請以一事質之自西兵已<lb/>
來陕西科民為兵京東京西百姓驚擾至於㫁指薰目<lb/>
以期茍免其時詔書布喻安慰京東京西之民示不復<lb/>
㸃為鄉兵今又籍之矣又陕西河北初㸃為鄉兵詔書<lb/>
諭以防守城池不復黥墨今又黥手黥面矣此皆朝廷<lb/>
<pb n="KR2f0039_WYG_032-55a"/>
發大號令告于四方丁寧切至乃首尾相戾如此使民<lb/>
何所取信哉又如樞宻張觀邊臣趙振等數人皆以軍<lb/>
事不前責降曽未踰年加恩牽復始者無過則不應譴<lb/>
責若其有過不應寛假為令若此欲百官畏服萬民信<lb/>
順難矣願陛下少紓聖慮思其紛紛更變之端前令之<lb/>
是則後令之非後令之是則前令之非察其是非謹於<lb/>
出令則朝廷尊而天下安矣唐文宗曰為政之道自古<lb/>
所難宰臣李石曰朝廷法令必信則不難矣則知古之<lb/>
<pb n="KR2f0039_WYG_032-55b"/>
君臣皆以法令為重非臣徒為空論耳幸陛下留意焉<lb/>
　　恩賞無私<lb/>
臣聞天之道不私於物其所以生而所以殺者萬物無<lb/>
從而歸其所宰故天之道至大矣聖人法天以至公令<lb/>
天下功則賞過則罰無私焉萬民服矣朝廷於賞罰之<lb/>
柄有無功而賞者有過而失罰者臣於前篇論之詳矣<lb/>
然罰不行而賞太過此乃立法之弊非陛下之私也臣<lb/>
所謂私者竊聞頃年有勑㫖停罷内降今又行之大凡<lb/>
<pb n="KR2f0039_WYG_032-56a"/>
恩賞固當出於陛下之所決若罷之則是人主都無威<lb/>
權盡出臣下此則不可也然今之内降或縁婦謁内戚<lb/>
宫中因依僥倖茍求恩寵非陛下擢用英豪旌録功績<lb/>
故毎有内降恩澤人或疑之執政之臣又不能堅持正<lb/>
論以輔盛徳徒欲阿順主意不謂於陛下無益也古者<lb/>
水旱不時人君親於南郊以六事自責曰婦謁盛歟苞<lb/>
苴行歟故婦謁之盛苞苴之行古之深戒今僥倖内降<lb/>
者茍非親戚必因貨賂然後乃請若陛下從而行之是<lb/>
<pb n="KR2f0039_WYG_032-56b"/>
示天下以私也唐中宗朝宫掖不肅嬪嬙左右出入無<lb/>
節遂至廣納貨賂别降墨𠡠斜封授官臧獲屠販之𩔖<lb/>
累居榮秩卒為禍亂此前世之鑒伏惟陛下緫覽威權<lb/>
抑去私請茍用一賢人出陛下之意雖曰有内降百官<lb/>
萬民相與稱道之不暇孰敢非議也<lb/>
　　威福是守<lb/>
臣聞老聃曰魚不可脫於淵國之利器不可以示人為<lb/>
人君者深知此務則威福之柄臣下不可得而竊之也<lb/>
<pb n="KR2f0039_WYG_032-57a"/>
威者兵刑而福者恩賞之謂是二者有一失而得於下<lb/>
者其國必危有公然而假於下者國必亡三代之末齊<lb/>
假於田常晉假於六卿以取其國秦假於趙髙而天下<lb/>
潰漢假於外戚而王莽作東京假於強臣而曹丕立魏<lb/>
假於司馬而移祀晉假八王而兵亂宋齊梁皆假於大<lb/>
臣而相繼攘奪唐之中世假於宦官而宫闈禍起此皆<lb/>
人主不自緫攬威福而假於下卒至危亡故兵刑官賞<lb/>
之柄雖大臣外戚宗族宦官皆不可假假之則人主失<lb/>
<pb n="KR2f0039_WYG_032-57b"/>
其操持而自取危殆也臣竊見數年以來兩府兩省之<lb/>
官遷轉甚速雖曰循例不限年數趨利之軰日遊權勢<lb/>
獲進者自為私恩而罷者歸怨於上臣恐恩賞之柄暗<lb/>
行於下也臣請以一事言之今陛下少有差失之舉則<lb/>
羣臣莫不交口議論期於諫止而大臣權貴之過少有<lb/>
肯言者何哉陛下天慈仁恕每有言事者雖上論聖徳<lb/>
然未甞怒之或論及權臣茍不顯行譴謫則亦隂被退<lb/>
抑而嚮之者皆與進用臣恐大臣權貴之過陛下罕見<lb/>
<pb n="KR2f0039_WYG_032-58a"/>
而知也以此觀之臣下之威過於主上主上之恩行於<lb/>
臣下其勢顛倒未為得也伏惟陛下躬持兵刑官賞之<lb/>
柄以治天下則百官歸附而恩信行矣<lb/>
　　聽㫁不疑<lb/>
臣聞聽與㫁二者相資而終始之者也聽者取於衆言<lb/>
者所見不同或懐私背公或阿順主意故是非紛糾所<lb/>
以人主但務博采兼容而要之㫁也㫁之為義時有緩<lb/>
速而理有得失違於理而失於時無術之甚也有中於<lb/>
<pb n="KR2f0039_WYG_032-58b"/>
理而失於時或適於時而違於理其為患也亦均矣唯<lb/>
適於時而中於理乃曰善㫁故聽之道務廣不廣則壅<lb/>
㫁之道務審不審則移唯天心仁恕者善聽唯剛果明<lb/>
辨者善㫁故曰聽與㫁相資而終始者也伏惟陛下天<lb/>
仁洪覆包容萬𩔖毎日臣僚論事陛下未甞不欣納假<lb/>
以溫言使之得盡其說可謂善聽矣然採於衆言時有<lb/>
更易不決然主於㫁也臣愚上度天心非不務㫁所以<lb/>
未至於㫁者盖慮或有所未審故優㳺不盡㫁之之道<lb/>
<pb n="KR2f0039_WYG_032-59a"/>
臣竊謂欲㫁之審莫若頻延近侍講議禮要廣接羣臣<lb/>
詢訪時事聦明益至䖏置自精何患㫁之不審也易曰<lb/>
天行健君子自強不息聖人法天以剛健決物伏惟陛<lb/>
下法乾剛之道専決㫁之明臨事不疑大隆治道蠢爾<lb/>
小宼復何患乎在陛下力行而巳<lb/>
　　太平可致決所施為<lb/>
臣聞易曰危者安其位也盖安危之理無有定分在人<lb/>
君之所為國危而為安者自古多矣朝廷自用兵已來<lb/>
<pb n="KR2f0039_WYG_032-59b"/>
屢下詔書詢訪材謀魁傑之士或令近侍各舉所知收<lb/>
用雖久未聞功績灼然者将任之不盡其材與抑天下<lb/>
無可任者與謂無賢材則厚誣於世矣漢之興驅馭英<lb/>
雄以成大業皆秦之遺士也唐之興取隋之棄人以安<lb/>
天下故賢者無世無之顧取之用之之道如何爾陛下<lb/>
當三聖之統紹祖宗之業宇内之廣生民之衆莫不傾<lb/>
心以期太平願陛下勞於求賢而佚於任使脩明紀綱<lb/>
興行禮教則太平之治其猶指諸掌乎右臣謹具如前<lb/>
<pb n="KR2f0039_WYG_032-60a"/>
臣奉詔㫖許令言朝廷大事邊防機宜臣所以竭思畢<lb/>
慮論當今之要務伏惟陛下寛恕狂愚特貸誅夷之罪<lb/>
或賜施行又慮臣文字昧暗事理未明臣上殿之時乞<lb/>
賜清問庶盡臣懇懇之至干冒天慈臣無任戰懼之至<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_032-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三百三十九</head> <lb/>
    <p>
<pb n="KR2f0039_WYG_339-1a"/>
欽定四庫全書<lb/>
　歴代名臣奏議巻三百三十九<lb/>
　　　　　　　　　　　明　楊士竒等　撰<lb/>
　　禦邉<lb/>
宋理宗時李鳴復知樞宻院事上奏曰臣比者伏䝉聖<lb/>
慈擢置樞筦繼又從宰臣之請以兵財楮幣分而為三<lb/>
委之執政臣以繆庸仍獲任兵戎之責朝夕惟念大懼<lb/>
無以稱塞嘗攷究其利病竊謂有一時權宜之䇿有萬<lb/>
<pb n="KR2f0039_WYG_339-1b"/>
世經久之慮審思事勢而定其應補葺罅漏以周其防<lb/>
此一時䇿也規模欲其宏逺法度欲其整肅此萬世慮<lb/>
也自三關失險内郡摧殘一時軍將蕩無綱紀寇来則<lb/>
散而為盜以擾害百姓寇去則聚而為兵以仰食縣官<lb/>
其為数至十有三萬而蜀之兵不如昔自襄陽不守荆<lb/>
郢繼失連嵗帥閫急欲隄防創軍籍以招無業之民挪<lb/>
餉項以贍無額之兵其為數至二十餘萬而荆鄂之兵<lb/>
不如昔蜀去天萬里閫外之事不可遥制故擇兩帥以<lb/>
<pb n="KR2f0039_WYG_339-2a"/>
分其憂荆鄂正今要衝列戍分屯權當歸一故命督府<lb/>
以緫其勢莫逺於蜀莫重於上流委寄得人則區處有<lb/>
道赳赳雄斷是用出此兩淮所以蔽江浙而自浮光陷<lb/>
敵惴惴然常有抱虎之憂長江所以限南北而自淮堧<lb/>
被兵凛凛乎常有飲馬之懼故收彊壯以實軍籍兩淮<lb/>
皆然沿江亦然不如是恐反以資寇勢實使之不容靳<lb/>
也廣科降以修戰備兩淮皆然沿江亦然不如是恐無<lb/>
以禦寇勢實為之不容吝也蜀楚之兵雖已溢額而不<lb/>
<pb n="KR2f0039_WYG_339-2b"/>
可驟減江淮之兵雖無虧額而不可不増盖敵勢尚強<lb/>
國威未振撫事應變權時施宜凡以為一時備禦計爾<lb/>
若曰立國之宏規禦戎之上䇿盡在於是則非也昔太<lb/>
祖受天明命撫有大寳戰士不過十餘萬北禦契丹西<lb/>
捍河東猶以其餘威開荆楚包湖湘卷五嶺吞巴蜀掃<lb/>
江南服吳越太宗繼之遂㧞晉陽一統四海兵固不在<lb/>
衆也南渡以来諸大將陳兵以捍敵各以數萬計事定<lb/>
之後内而三衙外而沿江逺而四蜀皆有㫖立定軍額<lb/>
<pb n="KR2f0039_WYG_339-3a"/>
其溢額人依舊存留惟日後更不作闕額招收而已措<lb/>
置得宜遵承惟謹兵固當有限制也人皆以為今之患<lb/>
在乎兵少不足以強國臣獨以為今之患在乎兵多反<lb/>
所以蠧國兵非惡其多也多而不足用不若少而精之<lb/>
為愈也以其不足用也而又求多焉抑惑矣今天下兵<lb/>
數視祖宗時何啻數倍廂禁軍散在郡國殿歩司拱衞<lb/>
京都御前軍分屯要害皆官軍也蜀有忠勇襄漢有保<lb/>
㨗兩淮有義士皆民兵也禁軍本以備征戰今供雜役<lb/>
<pb n="KR2f0039_WYG_339-3b"/>
矣御前軍專以充調遣今多占破矣散在郡國者動干<lb/>
紀律而每懐不逞之志號為御前者屢増劵廪而且有<lb/>
無厭之心竭天下之力以養兵而流弊至此尚足為國<lb/>
㢤臣嘗伏而思之革積弊者當以漸振頽綱者當以理<lb/>
老弱交雜而力之壯者無以自伸精觕混殽而藝之強<lb/>
者無以自見此今日之弊也吾能明訓練之法壯而強<lb/>
者旌而别之使自為一軍無事則温飽以養其勇有事<lb/>
則激勵以作其氣彼既有進取之望則必無非僻之心<lb/>
<pb n="KR2f0039_WYG_339-4a"/>
而所謂老且弱者待之如常闕則勿補將見數年之後<lb/>
天下皆可用之兵而淩犯之風不期而自息矣名𨽻尺<lb/>
籍而半為市人月破廪給而安居他所此今日之弊也<lb/>
吾能嚴占破之禁某處投充則仍𨽻某處教閱某郡支<lb/>
請則仍於某郡居住嚴加訓練而且緩招刺將見數年<lb/>
之後天下皆實在之兵而僥倖之習不令而自消矣由<lb/>
前而論特一時應變之權由後而言實萬世常行之理<lb/>
臣願陛下以萬世為慮而勿以一時為安以兵之冗為<lb/>
<pb n="KR2f0039_WYG_339-4b"/>
可憂而勿以兵之多為可恃孜孜然思之斷斷然行之<lb/>
整今日之新規復先朝之舊觀生靈之幸宗社之福也<lb/>
　貼黄臣近見田慶宗具到歩司所管在寨軍一萬三<lb/>
　　千六百餘人老病借差約五千有零外止管強壯<lb/>
　　八千二百四十二人三千人充采石捍禦五千人<lb/>
　　僅可管幹寨柵及隨畨救撲臣竊疑焉問之同列<lb/>
　　則曰權要借使吏房占破皆於焉取之名存實虚<lb/>
　　殆無足怪一司如此他可類推也臣曩在㑹稽嘗<lb/>
<pb n="KR2f0039_WYG_339-5a"/>
　　攷覈軍籍幇請給者三千三百餘人而日就教閱<lb/>
　　日充祇應者僅及其半朝士差借雖補外而甲乙<lb/>
　　相傳權貴占留雖易世而執持不遣鄉官之借出<lb/>
　　其為數猥衆浙漕之抽差視他司獨多計二百有<lb/>
　　八人以私僕而掛公籍者有之以虚名而竊實廪<lb/>
　　者又有之一郡如此他可想見也夫支請有定限<lb/>
　　雖頃刻不容稽違幇勘有定數雖鏹粒不容虧欠<lb/>
　　上下煎熬為養兵計也文移旁午為養兵設也平<lb/>
<pb n="KR2f0039_WYG_339-5b"/>
　　居耗不貲之費倉卒無可用之人其可聽其自為<lb/>
　　縱弛而畧不加察㢤伏乞睿照<lb/>
　貼黄臣竊見平江置戍以拱衞名慮逺識髙盖有深<lb/>
　　意但數以萬計經始實難欲徑從荆鄂召募而或<lb/>
　　慮其太遥欲分委州郡招收而或疑其紛雜欲且<lb/>
　　就諸屯抽摘以實其半而二三其說意亦未定以<lb/>
　　臣觀之在内與在邉不同徐為之計似亦未晚夫<lb/>
　　五材並用誰能去兵然兵可止亂亦足兆亂顧所<lb/>
<pb n="KR2f0039_WYG_339-6a"/>
　　以御之者何如耳御得其道則紀律脩明雖舊管<lb/>
　　之軍皆可使為吾用御失其道則風聲交扇雖新<lb/>
　　招之卒安知不重吾憂舍舊以圖新而吾之法度<lb/>
　　紀綱蕩然如故恐亦無益也臣謂創軍額不如脩<lb/>
　　軍政急招刺不如精訓練愚見如此併乞睿照<lb/>
　貼黄臣竊見全蜀井分為四而利州一路實為三路<lb/>
　　屏蔽敵人連嵗蹂踐自利以上半為盜區去嵗有<lb/>
　　興洋間土人數十軰赴制司陳状謂敵人屢出榜<lb/>
<pb n="KR2f0039_WYG_339-6b"/>
　　招安乞急調兵收復某等當為内應不然則無以<lb/>
　　自活是祖宗徳澤在人者深而人心愛戴猶一日<lb/>
　　也今宜行下本路安撫陳隆之宻加搜訪擇其土<lb/>
　　人之可任一郡者俾守一郡官得自辟財得自用<lb/>
　　如能捍禦外寇顯立雋功當議特許世襲如古方<lb/>
　　鎮之法類而推之京西一路悉倣而行之實當今<lb/>
　　經理之一䇿也<lb/>
　貼黄臣聞兵之與財本相為用制司主兵緫司主財<lb/>
<pb n="KR2f0039_WYG_339-7a"/>
　　欲其專也蜀之財計邇年以來困於供億之勞司<lb/>
　　存徙移寇盜劫掠今無一孔之遺矣緫所積弊其<lb/>
　　端非一戎司虚籍為蠧尤甚若仍舊貫兵財各分<lb/>
　　財匱而主兵者不知兵増而主財者無以為應已<lb/>
　　然之弊不容革未然之憂盖未艾也今宣威新建<lb/>
　　而緫餉乃楊履正制副暫權宜乗此時盡將緫所<lb/>
　　之權併歸宣司以蜀之財養蜀之兵有無虚實皆<lb/>
　　得以相通兵無虚籍財無横費而蜀庶乎其可為<lb/>
<pb n="KR2f0039_WYG_339-7b"/>
　　矣所有合置掌財官屬併令宣司具名辟奏朝廷<lb/>
　　審度除授<lb/>
　貼黄臣聞守國之道莫先設險蜀自敵人犯邉以來<lb/>
　　昔之恃以為險者今蕩然矣鑿斯城以固吾圉非<lb/>
　　所當講明者乎益昌舊為制緫置司之地有寳峯<lb/>
　　山以屏其左有嘉陵江以限其右邇者蜀士聚議<lb/>
　　謂宜於此郡築城移沔戎司一屯固守以扼敵騎<lb/>
　　衝突之路臣已嘗移書楊履正陳隆之令相與叶<lb/>
<pb n="KR2f0039_WYG_339-8a"/>
　　濟以圖其成未知目即有無已行措置去秋風無<lb/>
　　㡬欲乞睿㫖行下促令作𦂳計辦外此如潼川重<lb/>
　　慶府各據兩江之㑹亦乞行下本路監司帥守相<lb/>
　　度形勢若可恃以為險即任責城築以為節節屯<lb/>
　　守之計如事力不足仍自朝廷量與科降如此則<lb/>
　　敵必有所畏而不致長驅吾亦有所恃而可以為<lb/>
　　守矣<lb/>
中書舍人袁甫上疏曰臣竊謂今日事勢不當論安危<lb/>
<pb n="KR2f0039_WYG_339-8b"/>
當論存亡夫闗扵國家存亡之最急者莫急扵敵人秋<lb/>
髙馬肥必謀大舉傳聞將以三路並進昂台吉與逆全<lb/>
妻將自山東窺我淮甸蘇卜特将自木波界窺我西蜀<lb/>
布展将自陜州窺我襄漢萬一果如所聞國家何以禦<lb/>
之布展本主和者也近者淮安叛兵布展舉兵相應所<lb/>
以致此者葢亦有說武僊田八敵之深仇襄州輕扵接<lb/>
納已為失䇿李伯淵又以詐奪愛頂焉由是布展之怒<lb/>
愈甚然則和好已難諧矣始輕戰而挑敵中議和而欵<lb/>
<pb n="KR2f0039_WYG_339-9a"/>
師今戰既不可和又不成勢甚廹矣尚覬和而忘備悠<lb/>
悠度日敗在眼中奚止累卵之危而已㢤然則為今之<lb/>
計不破拘攣之格顯幽拔滯則真才必不出不除張皇<lb/>
之禁披肝露膽則下情必不通不掃塵冗之務一意憂<lb/>
邉則神志必不專不去浮淫之蠧舍虚就實則功程必<lb/>
不著不振朝廷之綱信賞必罰則氣勢必不奮不併江<lb/>
淮之勢合異為同則事權必不一不察卒伍之情賑乏<lb/>
賙急則軍心必不安此皆通國之人明知其當然而上<lb/>
<pb n="KR2f0039_WYG_339-9b"/>
之人遲疑顧慮不能果扵有為者正以未知其職耳夫<lb/>
天下之所以治安者以内外上下各得其職也欲守邉<lb/>
人人稱職必先任大閫者不失其職欲閫寄人人稱職<lb/>
必先䑓諫給舍不失其職欲䑓諌給舍人人稱職必先<lb/>
廟堂之上不失其職今兩淮荆襄四蜀衝要之地處處<lb/>
枵虚色色鹵莽身居大閫一不暇問朝夕之所計慮者<lb/>
不過互相猜疑巧為傾陷謀邉甚踈謀身甚宻外諜甚<lb/>
拙内諜甚工讎敵甚淺私讎甚深帥臣若此邉守何責<lb/>
<pb n="KR2f0039_WYG_339-10a"/>
臣所謂必先閫寄不失其職者此也自輕啓兵端經營<lb/>
京洛䘮師辱國愁痛尚新耻過作非復事唐宿委棄軍<lb/>
實取笑黠敵䋲以國法罪何可逭而䑓諫給舍重扵抗<lb/>
章國有邱山之損罰無毫毛之加精采既頽折衝何賴<lb/>
臣所謂必先䑓諫給舍不失其職者此也范葵乆處襄<lb/>
淮朝廷未得其代甚類一則杜把二則杜把之說此在<lb/>
廟堂平日儲才耳昔之儲才者預事先定某死則某代<lb/>
之今事急矣何暇言儲敗證既形勢當更改臨敵易將<lb/>
<pb n="KR2f0039_WYG_339-10b"/>
之疑此拘常襲故之論不足信也亟求可代者大作規<lb/>
模并謀合智推誠付託勿掣其肘事力雖匱不可吝財<lb/>
兵難隃度不可中御任責在閫寄而主張在廟堂讒言<lb/>
莫入論議歸一庶或有濟今閫寄之誤國者䑓諫給舍<lb/>
不敢言而廟堂亦不問使代之者果得其人䑓諫給舍<lb/>
或以風聞動摇而廟堂又輕信之則國事去矣臣所謂<lb/>
必先廟堂不失其職者此也而臣又有疑而未諭者天<lb/>
下之事緩則緩圖急則急着今處呼吸危亡之秋而不<lb/>
<pb n="KR2f0039_WYG_339-11a"/>
厲卧薪嘗膽之志習雍容鎮静之量而不為捄焚拯溺<lb/>
之舉方且牽扵常調拘扵吏議豢扵茍安惑扵坐談大<lb/>
敵臨前搏手無措則不得已而行守江之下䇿淮襄既<lb/>
不可守江其果可守乎今淮襄尚無恙也不肯破拘攣<lb/>
之格不肯除張皇之禁不肯掃塵冗之務不肯去浮滛<lb/>
之蠧不肯振朝廷之綱不肯合江淮之勢不肯收卒伍<lb/>
之心坐待北風一起逺近響震則財為誰之財民為誰之<lb/>
民與其一擲而輕棄曷若先事而亟為與其疑醫而待<lb/>
<pb n="KR2f0039_WYG_339-11b"/>
亡曷若信醫而圖存自古有病者未必死而諱病者必<lb/>
死今朝廷諱言病矣縱使開不諱之門而未能確然信<lb/>
任可用之人束縛䋲墨靳吝脂膏不捐反間數萬之金<lb/>
反聽市虎三至之說臣恐敵不在外而在内兵不動草<lb/>
地而起扵蕭墻矣抑臣復有愚慮請盡瀝𠂻忱為陛下<lb/>
精言之孟軻曰入則無法家拂士出則無敵國外患者<lb/>
國常亡此言人君當納其身扵戒謹恐懼之地雖有敵<lb/>
國外患乃可為進徳之助也敵人廹我人皆憂畏臣獨<lb/>
<pb n="KR2f0039_WYG_339-12a"/>
謂陛下進徳之機正在於此伏願陛下杜女謁逺閹宦<lb/>
戒㫖酒親忠賢精明不衰則昏怠不起畏忌常存則邪<lb/>
僻莫干凛凛然常有履霜堅氷之念而後可以壯元氣<lb/>
消外患強中國禦敵人矣臣猥以淺學備數經帷正以<lb/>
推明經義論說古今開導上心為職臣今此䟽自廟堂<lb/>
䑓諫給舍以至閫寄邉守皆以不失其職為言臣豈不<lb/>
自知其職乎若陛下乾剛日進敬心匪懈處宫闈如坐<lb/>
朝廷對妃嬪如對儒生則無怠無荒而四夷来王天下<lb/>
<pb n="KR2f0039_WYG_339-12b"/>
將曰講說之官不失其職如此如或不然純一有間怠<lb/>
荒乗之縁飾雖多真實反寡則清議将以臣之責人者<lb/>
移而責臣矣豈不甚可懼歟臣赤心愛君不識忌諱盡<lb/>
吐肝膈惟陛下裁赦<lb/>
甫又奏曰臣聞處事勢孔棘之時與常日不同有大斡<lb/>
旋則可以運動事㡬有大力量則可以鎮壓人心有大<lb/>
識慮則可以消伏變故史册所載亦可覩矣胡為今日<lb/>
之事獨不然耶邉遽方聞窘態已露楮幣一事耳論說<lb/>
<pb n="KR2f0039_WYG_339-13a"/>
紛起施行倉卒實効未獲疑謗先騰臣甚惑焉且克敵<lb/>
一軍疽根伏蔵久矣諸帥不叶互相猜貳敵情叵測竊<lb/>
窺間隙扵是横決而不可制任閫寄者各執所見朝廷<lb/>
持兩可而聽其所為遂折而歸扵招之一說然既招之<lb/>
後憂慮萬端今邉報又急矣敵犯鳯州又犯蔡息三道<lb/>
並進已騐于此浮光棗陽久闕正守此為何時拱黙坐<lb/>
視齊安制閫精銳消耎潯陽江靣守備尤踈朝廷非不<lb/>
明知柰何不為拯溺救焚之計而尚爾遷延翫愒耶自<lb/>
<pb n="KR2f0039_WYG_339-13b"/>
古主扵綏懐則不輕用武主扵敵愾則不屑招納今既<lb/>
許其𠞰又許其招雜用錯施初無定守有謂秦鞏不可<lb/>
棄者矣而又惑扵鞭不及馬之論有謂秦鞏不可納者<lb/>
矣而又摇扵獸窮則搏之說委恢珙以通好扵布展然<lb/>
今之窺我者布展也和安可輕信任范葵而加兵扵唐<lb/>
宿然今之為吾患者唐宿也兵豈可輕舉首䑕兩端莫<lb/>
知所決宵旰之憂其有既乎履畆輸劵可謂下下之䇿<lb/>
曩甞議及此矣其時尚畏公論未敢犯此惡名遽改而<lb/>
<pb n="KR2f0039_WYG_339-14a"/>
為鬻祠牒之舉已而怨謗譁然亟從寢罷曽㡬何時今<lb/>
又歸于履畆鬻牒信不美也猶有物以予之今履畆則<lb/>
白取矣鬻牒敷配僅及大家今履畆雖云有官之家而<lb/>
七色雜流與已仕而亡殁者咸不免焉則所及者亦泛<lb/>
濫矣一命之㣲官與故官之子孫伏臘不周事育不繼<lb/>
者何限今乃使與穹官顯爵家温禄厚者一槩同科州<lb/>
縣之吏不能皆良觀望回䕶避貴虐賤有力者頑未應<lb/>
令而追呼廹促破家蕩産悲痛無聊者大扺皆中下之<lb/>
<pb n="KR2f0039_WYG_339-14b"/>
户先受其害昔之謀國興利貽笑千古若括商若僦質<lb/>
若稅間架若除陌錢彼豈以為得已不已耶盖亦曰不<lb/>
得已而為之耳然上焉不得已而虐其下則下焉亦不<lb/>
得已而叛其上涇原之變此亦激扵不得己之至耳非<lb/>
獨前古然也本朝熈豐間若青苖若助役若市易若手<lb/>
實彼其施行之初人言籍籍主國論者惟曰是不足恤<lb/>
也然始扵不恤人言而終扵不恤國家被害之民在在<lb/>
嗟怨我不恤彼則彼亦不恤我矣王安石誤國之罪至<lb/>
<pb n="KR2f0039_WYG_339-15a"/>
扵激成靖康之禍皆不恤之一念為之也然則為今邉<lb/>
事之計當如何曰臨敵雖不可易將宜急擇忘身徇國<lb/>
有謀知議之帥以為之儲和戰雖不可執一說宜痛懲<lb/>
獨運祕宻之弊使舉朝羣臣得以獻其謀屏目前常程<lb/>
細務而廟堂謀謨專一以料敵制勝為急令淮襄四蜀<lb/>
之血脉俾與朝廷為一家而無一毫壅閼䝉蔽之患則<lb/>
邉事其庶㡬矣為今楮幣之計當如何曰行法自貴近<lb/>
始凡將相勲戚之家斷不得夤緣幸免而使貧弱者偏<lb/>
<pb n="KR2f0039_WYG_339-15b"/>
受無窮之毒恢洪朝廷寛恤之意凡産去稅存有名無<lb/>
實者一切務從闊畧勿為廹促急蹙之態以激天下等<lb/>
死之心昭示大信上下交孚勿使疑吾徒有截鑿之空<lb/>
言而終行刓忍樁留之實意收愈多則數愈少數愈少<lb/>
則價愈昂非獨國利亦為民利則楮幣其庶㡬矣顧臣<lb/>
迂愚之質實懐體國之忠每見聖上有仁心仁聞而今<lb/>
乃為寕考所未為之事二揆潔已奉公而今乃為故相<lb/>
不屑為之舉心誠痛之故嘗謂厥今有大患下人輕上<lb/>
<pb n="KR2f0039_WYG_339-16a"/>
幸災樂禍此風滋長真可寒心若邉事區處合宜楮幣<lb/>
施行有序尚可弭輕量之心消意外之變如其不然邉<lb/>
事摇軍心扵外楮幣摇人心扵内内阻外訌不亦岌岌<lb/>
乎殆㢤臣之愚䇿如上所陳吐自肺肝不識忌諱惟陛<lb/>
下財幸<lb/>
甫又奏乞降詔撫諭西蜀劄子曰臣竊謂敵兵犯蜀憂<lb/>
慮萬端今趙彦呐隔在仙人原音問久曠陳隆之離興<lb/>
元見住米倉山髙稼在沔州亦無音耗朝廷就令四川<lb/>
<pb n="KR2f0039_WYG_339-16b"/>
總領安癸仲撫諭軍民陛下宜降手札勞勉制帥及撫<lb/>
諭使又宜命詞臣草詔具述陛下憫傷蜀民曩經敵人<lb/>
蹂踐痛猶未定今又重遭兵禍皆由和戰不決舉措不<lb/>
審召釁納侮悔其可追老弱死扵流離士卒戕扵鋒鏑<lb/>
惕然愧懼食息靡遑即此大意更加深切庶㡬逺民明<lb/>
知上心亦使軍士生其氣勢臣之愚慮盖見故相當國<lb/>
以言為諱詞臣揣摩意見多所避忌語不<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻豈能動<lb/>
人陛下更化以來曠然與天下為公今者詔㫖丁寕所<lb/>
<pb n="KR2f0039_WYG_339-17a"/>
貴明白洞達臣不暇逺引三代誥命只如漢武末年兵<lb/>
戈不息深陳往悔吐自肺肝與夫唐徳宗奉天詔書自<lb/>
謂天譴不悟人怨不知痛心靦面罪實在予下至封敖<lb/>
草陣傷邉將詔有云傷居爾體痛在朕躬如此等語頗<lb/>
得王言之體願陛下明諭詞臣使之展意無所依違勅<lb/>
書誕敡将見歡聲如雷賈勇敵愾敵兵不足慮也僭瀝<lb/>
愚忠惟陛下採擇<lb/>
甫又奏備邉四事劄子曰臣濫叨班綴賜對便朝竊見<lb/>
<pb n="KR2f0039_WYG_339-17b"/>
陛下軫念邉疆憂形玉色㣲臣恨無良䇿少濟時艱姑<lb/>
竭愚慮畫為四條皆至𦂳至切汲汲行之如拯溺救焚<lb/>
庶克有濟<lb/>
　一曰固江陵以重上流之勢臣聞去年撥襄鄂隨郢<lb/>
　　復岳徳安漢陽信陽屬沿江副司而置司扵鄂撥<lb/>
　　江陵均房歸峽光化荆門屬京湖副司而置司扵<lb/>
　　江陵襄陽距鄂千里而聲勢不接江陵介居襄鄂<lb/>
　　之間而孤城無助今徳安棗陽隨郢襄陽皆破而<lb/>
<pb n="KR2f0039_WYG_339-18a"/>
　　復與信陽漢陽僅存空城而已均房光化歸峽荆<lb/>
　　門或破或潰而江陵遂成孤立矣顧乃責沿江副<lb/>
　　司以復襄陽責京湖副司以守江陵地勢隔越事<lb/>
　　權不專彼此牽制決至蹉跌莫若以京湖諸郡仍<lb/>
　　舊併歸一帥緫治江陵且撥湖南九郡𨽻之庶㡬<lb/>
　　形勢便順事力從容經理上流莫急扵此<lb/>
　二曰堰瓦梁以壯東淮之防臣聞敵人往年首犯襄<lb/>
　　境連年遂入西淮至去冬又擾東淮直抵維揚三<lb/>
<pb n="KR2f0039_WYG_339-18b"/>
　　邉之禍嵗甚一嵗今荆襄已失止守江陵孤城西<lb/>
　　淮屢擾蕩無藩籬可恃儻東淮守禦又復不固則<lb/>
　　敵馬飲江而江浙震矣豈容玩視而弗戒乎昔孫<lb/>
　　呉築瓦梁堰以抗彊魏江南恃以為安者六十年<lb/>
　　南唐李氏悉力經營堰不及成淮已盡失今制臣<lb/>
　　建議脩復病扵工力浩瀚宜從朝廷亟助其費乗<lb/>
　　此敵退作急經畫併日興工猶可有濟<lb/>
　三曰處流民俾復生業臣聞淮民少長習兵為國保<lb/>
<pb n="KR2f0039_WYG_339-19a"/>
　　障去冬敵騎奄至西淮義勇憤激思闘任邉閫者<lb/>
　　惟恐推鋒而怒敵但知撒花以媚寇驅逐老弱焚<lb/>
　　蕩生聚謂之清野重以敵馬蹂躪勢熖熏赫扶攜<lb/>
　　渡江不可勝計勞来之使中輟賑貸之令徒頒彼<lb/>
　　留江南別無所得食返江北又無以為生不亟圖<lb/>
　　之非但失扞敵之利必且重蕭墻之憂謂宜申飭<lb/>
　　江淮帥臣亟行賑恤朝廷亦合貼助支費假以資<lb/>
　　糧俾復生業或團結以助聲勢或㨂刺以填闕額<lb/>
<pb n="KR2f0039_WYG_339-19b"/>
　　或選擢材武優補軍職兼此數端實區處淮民之<lb/>
　　切務<lb/>
　四曰責邉閫遣回敵使臣聞比者朝廷已甞戒飭邉<lb/>
　　臣遣回敵使中外之人方幸廟謨堅定不墮姦謀<lb/>
　　稍有生意但見王檝盤旋窺覘久未出境觀聽已<lb/>
　　惑近者傳聞猶為可疑豈其不禀朝命道宣歙而<lb/>
　　来邪朝廷周慮曲防固萬無是事不知道路之言<lb/>
　　何為有此黠敵變詐每得慣便既有輕量之心恐<lb/>
<pb n="KR2f0039_WYG_339-20a"/>
　　肆玩弄之計今兹復来非前日比包藏叵測必有<lb/>
　　出扵邀索之外者兼邉疆効死之臣無非與敵為<lb/>
　　仇復有訛言煽摇可憂非一儻慮阻遏其來貽祻<lb/>
　　目即則專在邉閫委曲區處豈無良䇿或謂兹事<lb/>
　　當宻難使户知但恐欲愚國人而人終不可愚耳<lb/>
　　以臣管見王檝之欲来者乃邉臣諉其事扵朝廷<lb/>
　　而止其勿来者在朝廷當専其責扵邉閫處置少<lb/>
　　差噬臍何及臣所陳四事辭雖樸拙情實懇至儻<lb/>
<pb n="KR2f0039_WYG_339-20b"/>
　　陛下以臣言為可采伏乞睿斷速賜施行<lb/>
許應龍進故事曰慶歴六年詔曰西北多故敵態難常<lb/>
預備不虞理當先物又詔陜西河東經畧司謂西人雖<lb/>
納欵稱臣叵測之心詭譎難信恐諸路罷兵之後漸弛<lb/>
邉備其務練兵卒全城壁常若寇至有不如詔者亟以<lb/>
名聞<lb/>
　　臣聞先為不可勝以待敵之可勝此用兵之至計<lb/>
　　也急則倉皇而失措緩則玩弛以茍安事變寇来<lb/>
<pb n="KR2f0039_WYG_339-21a"/>
　　莫之能禦其患有不可勝言者書曰不見是圖易<lb/>
　　曰君子以思患預防此正今日之所當謹也仁宗<lb/>
　　當天下全盛之日尚慮敵態之不常西人納欵之<lb/>
　　後猶恐詭譎之難信況今日敵兵之出沒不時而<lb/>
　　荆襄之敗壊已極西蜀之闗隘未固而外郡之寇<lb/>
　　攘間作東支西撐近獲少息而根本不立備禦無<lb/>
　　䇿其可不焦心勞思以求安邉固圉之術乎權宜<lb/>
　　通好意圖少安而敵情叵測尤當為自治之謀開<lb/>
<pb n="KR2f0039_WYG_339-21b"/>
　　邉拓境盍監覆轍而量時度力豈宜為輕進之舉<lb/>
　　殘破之邵尚費經理歸附之卒未易調服儻優㳺<lb/>
　　嵗月不思處置此去秋髙馬肥能㡬何日萬一赤<lb/>
　　白囊交至然後科瑣邉吏無乃大寒而索裘乎今<lb/>
　　日之事功其所以弗立者盖由扵議論之不定而<lb/>
　　事權之不一夫議論不定則或進或退莫知適從<lb/>
　　事權不一則相忌相傾各欲求勝緩急誰復應援<lb/>
　　兵力遂至單弱是以邉陲靡寕上勤憂顧為今日<lb/>
<pb n="KR2f0039_WYG_339-22a"/>
　　之計莫若先定其規模而使諸將有所禀承先正<lb/>
　　其體統而使諸閫勿相矛盾如此則上令而下從<lb/>
　　謀并而智合以守則固以戰則勝升平之効日月<lb/>
　　可冀矣<lb/>
應龍又進故事曰藝祖命李漢超等守闗南凡十七年<lb/>
郭進守西山賀惟忠守易州姚内斌守慶州董遵誨守<lb/>
環州亦十餘年管𣙜貿易悉以給之又使之私募驍勇<lb/>
以為爪牙軍中之事復許其便宜二十年間曽無西北<lb/>
<pb n="KR2f0039_WYG_339-22b"/>
之虞真宗朝錢若水上言曰今日之所患在戰守不同<lb/>
心伏望陛下選武臣有謀素諳邊事者任為邊郡刺史<lb/>
令召募武勇為隨身部曲官為廩給然後嚴亭障明斥<lb/>
堠每得事宜宻相報示寇来則齊出討除寇去則不令<lb/>
逺追各務安静茍無大過不輕替移儻立微功就加爵<lb/>
賞如此則戰守必同心戎人不敢近塞矣<lb/>
　　臣謂極邉州郡與敵對境烽燧警報無時無之若<lb/>
　　用文臣則不請戰闘或遇侵擾慄慄危懼多至退<lb/>
<pb n="KR2f0039_WYG_339-23a"/>
　　遁若用武臣則驍勇敢為遇寇不懾惟患無兵可<lb/>
　　用耳今若令其招募武勇給以廪賜而復久其職<lb/>
　　任筦㩁貿易悉以予之俾得以激厲士卒固結其<lb/>
　　心則孰不思奮而又嚴斥堠精間諜寇至則互相<lb/>
　　救應併力捍禦寇去則各嚴備守不務窮追聲勢<lb/>
　　既張敵自讋伏朝廷則視其功績就加旌賞茍無<lb/>
　　大過不輕替移則士卒相孚同心恊力如手足之<lb/>
　　捍頭目何患疆場之不寕㢤今之邉郡多任左選<lb/>
<pb n="KR2f0039_WYG_339-23b"/>
　　兵畧素不講究行陳又非涉歴安平無事僅可自<lb/>
　　保一聞警急率至奔迯間有究心備禦差强人意<lb/>
　　則又委之不專任之不久財用既無積蓄士卒又<lb/>
　　非素練無一可恃無怪乎邉陲之不固也今若遵<lb/>
　　太祖之䇿用錢若水之言以為守邉備塞之計則<lb/>
　　兵威振而外侮消矣<lb/>
禮部尚書魏了翁進故事曰唐陸贄奏議第十六巻興<lb/>
元賀吐蕃尚結賛抽軍回歸狀右欽溆奉宣聖㫖適得<lb/>
<pb n="KR2f0039_WYG_339-24a"/>
渾瑊奏比日尚結賛頻使人計㑹擬自領兵馬剋期同<lb/>
收京城緣春来蕃軍多有疾疫近得探報尚結賛等並<lb/>
抽兵退歸不知逺近朕意緣吐蕃士馬強盛又以和好<lb/>
之義自請將兵助國討賊朝夕望其成功今忽抽軍退<lb/>
歸甚失准擬渾瑊李晟等諸軍兵馬並不至絶多若無<lb/>
蕃軍應援深慮被賊衝突卿試料量事勢如何者臣質<lb/>
性孱昧不習兵機但以人情揆之時亦偶有所得自承<lb/>
此㫖欣賀良深竊謂蕃戎退歸乃是社稷遐福昨日已<lb/>
<pb n="KR2f0039_WYG_339-24b"/>
附欽溆口奏訖伏恐未盡愚欵尚勞聖憂謹復披陳庶<lb/>
觧疑結彼吐蕃者天性剛彊形容魁健貟力怙氣難詘<lb/>
易驕威之不格撫之不懐雖或時有盛衰大抵常為邉<lb/>
患隂詐難御特甚諸夷陛下但舉建中以來近事准之<lb/>
則戎心難知固可明矣頃者方靖中夏未遑外虞因其<lb/>
乞盟遂許結好加恩降禮有欲無違而乃邀求寖多翻<lb/>
覆靡定託因細事嘖有煩言首尾凡歴四年要約竟未<lb/>
堅決立碑纔畢復請改移猜矯多端扵斯可驗逮至盜<lb/>
<pb n="KR2f0039_WYG_339-25a"/>
驚都邑駕幸郊畿結賛緫戎在邉因請將兵赴難陛下<lb/>
推誠允納厚賂招来逗留持疑竟不肯進無濟討除之<lb/>
用但攜將帥之心懷光遽至猖狂頗亦由兹促禍及皇<lb/>
輿再駕移蹕漢中陛下猶望蕃兵以寕内難親倚之情<lb/>
彌厚屈就之事亦多叵測為心曽不知感翻受朱泚信<lb/>
使意在觀變推移頻與諸軍剋期至時皆不赴㑹致令<lb/>
羣帥進退憂虞欲捨之獨前則慮其懐怨乗躡欲待之<lb/>
合勢則苦其失信稽延既姦且驕曷望成績非唯變態<lb/>
<pb n="KR2f0039_WYG_339-25b"/>
難測且又妨擾實深戎若未歸寇終不滅但願陛下謹<lb/>
扵撫接以奮起忠勇之心勤扵砥礪以昭蘇逺近之望<lb/>
中興大業旬月可期不宜尚眷眷扵異域之人以失將<lb/>
士之情也<lb/>
　　臣聞善為天下者不計敵人之盛衰而計在我之<lb/>
　　虚實中國外國一氣耳其盛衰誠無與扵我者先<lb/>
　　王以其叛服去来荒忽無常故雖懐之以徳接之<lb/>
　　以禮未甞逆示猜間然亦豈引而致之倚與為援<lb/>
<pb n="KR2f0039_WYG_339-26a"/>
　　而畧無防慮也徳宗每事猜忌雖内焉陸贄外焉<lb/>
　　李晟猶疑之不釋而獨扵尚結賛乃用其信何哉<lb/>
　　方其自請入援其情不難知也徳宗慮渾瑊李晟<lb/>
　　兵少幸其可以為即聽之不疑至扵結賛抽兵自<lb/>
　　退人情驟失倚仗各懐畏懼則徳宗又以為憂以<lb/>
　　一結賛之来為喜一結賛之去為憂安有堂堂中<lb/>
　　國而直為此廪廪也陸贄獨曰此社稷遐福也拜<lb/>
　　䟽入賀臣以為藉令倚仗結賛幸而成功猶懼無<lb/>
<pb n="KR2f0039_WYG_339-26b"/>
　　以賞之而況敵心貪很狙詐横生求欲無厭去来<lb/>
　　自若可以遽為之憂喜乎詩曰夙興夜寐洒掃廷<lb/>
　　内維民之章脩爾車馬弓矢戎兵用戒戎作用逷<lb/>
　　蠻方古之所謂待邊人者亦惟盡吾所以自治之<lb/>
　　道而已顧舍其在我以資乎人祗見其害未睹其<lb/>
　　利也結賛既退旋復舊京初無賴乎蕃戎贄之言<lb/>
　　既信矣而徳宗尚眷眷扵異域之人以貽後日刧<lb/>
　　盟之悔為千古笑至是而贄益有知言之名然已<lb/>
<pb n="KR2f0039_WYG_339-27a"/>
　　無及扵損威辱國矣比年以来夏人既約而復渝<lb/>
　　敵使已来而自郤此正所謂荒忽無常者故臣敢<lb/>
　　以贄之所言者為今日獻願陛下與大臣力圗所<lb/>
　　以自治之實而常為不可勝之勢則叛服去来吾<lb/>
　　皆有以待之也<lb/>
劉克莊進故事曰石虎死蔡謨曰虎死實為大慶然度<lb/>
徳量力非時賢所及商浩北伐王羲之曰區區江左營<lb/>
綜如此識者寒心桓温謀遷洛孫綽曰趨死之憂促返<lb/>
<pb n="KR2f0039_WYG_339-27b"/>
舊之樂賖<hi>出晉書</hi>
　　臣竊惟居重御輕者安虚内事外者危敵運寖衰<lb/>
　　士氣稍振荆甲𢷬虚重闢土疆蜀兵攻堅大獻俘<lb/>
　　䤋向也我師畏敵如虎今遂能袒裼而暴下車而<lb/>
　　搏雖未遽收卞莊子之功然亦頗奮馮婦之勇矣<lb/>
　　此皆陛下廟謨雄畧長駕逺馭所致如聞閫臣忠<lb/>
　　憤激發荆狃一勝蜀謀再舉識者憂之臣觀晉人<lb/>
　　畫江自守精兵名將往往分布沿流重鎮如庾翼<lb/>
<pb n="KR2f0039_WYG_339-28a"/>
　　在襄陽陶侃在武昌褚裒在京口桓温在姑孰之<lb/>
　　類故昔人有長江千里如人七尺之軀䕶風寒者<lb/>
　　不過数處之喻而自江以北之地則付之祖逖劉<lb/>
　　琨軰使自疆理琨握空拳守并逖以素隊千人布<lb/>
　　三千匹渡江不給鎧仗晉人能量事力權輕重如<lb/>
　　此偏安一隅而不害其立國非偶然也今之閫臣<lb/>
　　握兵柄操利權朝家又抽摘科降以助之適值目<lb/>
　　前之安静遂有分表之經營比之晉人則似輕堂<lb/>
<pb n="KR2f0039_WYG_339-28b"/>
　　奥而重極邉虚根本而事逺畧臣不敢援引前古<lb/>
　　姑以近事言之趙范欲圖唐鄧唐鄧不可得而棗<lb/>
　　陽先失扵是安隨郢復均房之境皆為邱墟趙彦<lb/>
　　呐欲圖秦鞏秦鞏不可得而劒闗不守五十四州<lb/>
　　蕩覆豈非外重而不能御内虚而無以守其勢必<lb/>
　　至此歟臣竊私憂過計謂江陵重然後可以援襄<lb/>
　　樊重慶實然後可以圗漢中范與彦呐即吾龜鑑<lb/>
　　夫蔡謨王羲之孫綽之言盖英雄豪傑之所誚侮<lb/>
<pb n="KR2f0039_WYG_339-29a"/>
　　以為怯懦者然自晉至今欲保守金甌使之無缺<lb/>
　　者終不能易此論也惟陛下詔閫臣熟籌之<lb/>
監察御史呉昌裔同䑓論邉防事宜疏曰臣等甞兩上<lb/>
章留徐清叟又各上疏乞畀叢祠一無報行日切兢懼<lb/>
自合居家待罪不當復有所陳然事闗危急存亡不容<lb/>
自黙臣等每謂今日邉事蜀中之患不在敵而在秦鞏<lb/>
淮襄之患不在敵而在北軍昨聞鞏州汪世顯等已降<lb/>
扵敵為之引兵直窺階文則秦鞏之患已有證矣近者<lb/>
<pb n="KR2f0039_WYG_339-29b"/>
訪聞襄陽城中北軍挾李伯淵以叛半殱南軍制帥趙<lb/>
范帶親兵而出僅以身免雖傳聞未可盡信若其果爾<lb/>
則是北軍之患又有證矣敵惟荆襄東連吳㑹西通巴<lb/>
蜀古人以為國之西門又謂天下喉襟若為寇賊據其<lb/>
門户扼其喉襟則呉蜀中斷自上流渡江直可以控湖<lb/>
湘若得舟而下直可以𢷬江浙形勢順便其来莫禦萬<lb/>
一有此則人心動揺望風奔潰雖有勇智将焉用之況<lb/>
自去年以来郭勝叛扵唐范用吉叛扵均尚全等克敵<lb/>
<pb n="KR2f0039_WYG_339-30a"/>
叛扵徳安皆以北軍相率叛去今李伯淵素號膽勇為<lb/>
三軍所推又逐人往来江浙稔知地利若羣兇並嘯四<lb/>
叛連衡守我城池據我糧食則其謀深計狡将不止掠<lb/>
抄邉疆而已加以敵騎往来不常此軰為之向道則憂<lb/>
在社稷恐有不忍言者昔宣和間黼貫開邉郭藥師以<lb/>
常勝軍来降又招雲朔漢兒以為一軍謂之義勝厥後<lb/>
金人南牧二軍首叛以降遂導敵軍俶擾中土時宦官<lb/>
尚閟其事不以上聞竟成靖康之禍臣等讀國史至此<lb/>
<pb n="KR2f0039_WYG_339-30b"/>
不勝痛心今日之事雖未遽至是其危證亂階亦已畢<lb/>
露不知陛下亦嘗憂及此乎大臣亦嘗以此告陛下乎<lb/>
臣等忝在言責得之風聞若不亟為陛下言之何以自<lb/>
觧不忠之罪用敢不識忌諱冒犯奏陳欲望陛下明諭<lb/>
大臣思所以靖難保邦之計若趙范果已離襄急令收<lb/>
聚諸郡餘兵固守江陵以為上流捍蔽鄂渚與江陵相<lb/>
近陛下已嘗命帥而尚未啓行即宜申命督促疾馳以<lb/>
往如其方命乞改畀有威望忠畧之人以鎮武昌與江<lb/>
<pb n="KR2f0039_WYG_339-31a"/>
陵犄角併乞行下淮西帥尤焴嚴作隄備所有淮東之<lb/>
地亦多北軍雖聞分戍新復州軍然恐聞風相挺而動<lb/>
亦乞下趙葵疾速措置母使噬臍區處既定則守江之<lb/>
策尤不可緩乞專以責之陳韡如戰艦軍糧防江民兵<lb/>
等宜日下辦集以防不測其他所合思患預防之事蚤<lb/>
自廟堂同心區畫不可循習故態茍安目前不可畏避<lb/>
張皇謾為覆盖夙夜憂懼惟恐禍至無日而亟圖利之<lb/>
庶或可以扶顛持危而不至淪胥以敗也臣等不勝憂<lb/>
<pb n="KR2f0039_WYG_339-31b"/>
念懇切之至謹録奏聞伏候敕㫖<lb/>
　貼黃臣等昨與清叟以開邉論及首相又因發下條<lb/>
　　具邉防事宜見其所具多有踈略已同諫官䟽其<lb/>
　　不可行者以復廟堂但知控竭愚忠不知觸忤時<lb/>
　　忌今外有虎視之狂敵内有䲭張之叛兵不待秋<lb/>
　　防患已立至國勢凛凛危扵綴旒大臣扵此不能<lb/>
　　憂邉思職為君父計而乃徒事猜防空擲嵗月甚<lb/>
　　可憂也今清叟既已出䑓臣等自難安職惟君臣<lb/>
<pb n="KR2f0039_WYG_339-32a"/>
　　義重冒言及此又將不免廟堂之疑欲乞陛下以<lb/>
　　社稷大計為念毋以人情牽制為拘若謂臣等不<lb/>
　　能静嘿安處乞早罷黜或與以祠庶使大臣不以<lb/>
　　臣等多言為慮専為陛下區處邉防臣等雖退歸<lb/>
　　山林實為大幸<lb/>
昌裔又論三邉備禦狀曰臣聞射不志正雖巧無用藥<lb/>
不當病雖良無益臣不量愚分冒進瞽言前䟽六條扵<lb/>
陛下之心之身家國之事粗陳其槩矣今事有至急至<lb/>
<pb n="KR2f0039_WYG_339-32b"/>
切者又何敢隐情惜已不為陛下終言之臣聞之道路<lb/>
見之諜報竊知敵人聚兵牧馬決意南来一渡河洛以<lb/>
窺江淮一由唐鄧以窺襄漢一託秦鞏以窺四川三道<lb/>
並入衆號百萬甚至脩搭槗路将帶羊皮浮環以為飲<lb/>
江之計兵有先聲雖虚實未審然三伍見聞殆有深可<lb/>
慮者胡不以金人之初起觀之五月傳箭扵國中令鄉<lb/>
兵備戰至八月則㸃集今秋風已動非草地㸃集之時<lb/>
乎四月放馬入泊逐水草至七八月則取馬出澱以備<lb/>
<pb n="KR2f0039_WYG_339-33a"/>
戰闘今童馬免乳非出牧戰闘之時乎漢備匈奴率以<lb/>
秋冬唐遣戍卒謂之防秋中國扵秋髙馬肥之時每每<lb/>
嚴作隄備如此豈可以候卒流傳之繆遂謂疆吏張皇<lb/>
之言欵我邉陲懈我守備恃其不来而不恃吾有待之<lb/>
乎紹興庚申烏珠分四道入寇外則張燾等豫言之内<lb/>
則陳淵等繼言之下則京局小官亦言之而秦檜忍耻<lb/>
恃和漫不為戰守之備使無劉錡順昌一㨗則鐡浮屠<lb/>
必南牧矣紹興辛巳金人分四道入寇舊相張浚首言<lb/>
<pb n="KR2f0039_WYG_339-33b"/>
之老将楊存中力言之從官金安節等交議之陳康伯<lb/>
雖決戰守之䇿然江沱燕安之久使非敵酋自斃以歸<lb/>
則紫茸軍必絶江矣以今事力視紹興時将無河北山<lb/>
西之舊也兵無背嵬鐡山之勇也器械無銳首駐隊之<lb/>
犀利也舟師無戈船海鰍之堅壯也况京洛潰師以後<lb/>
精銳殱扵鋒鏑糧械委扵蒿萊京帑耗扵兊楮邉儲空<lb/>
扵生劵四緫所科降之數日積月壓無以給其乏然而<lb/>
邉民調度之餘氷銷火燎靡敝不知其幾也以空虚無<lb/>
<pb n="KR2f0039_WYG_339-34a"/>
可恃之邉備而當飄忽不可測之敵兵脫或哨騎一来<lb/>
直闖籬落則沿邉鎮戍聞風蕩揺惟有巻甲以南趨必<lb/>
不能北向為陛下發一矢矣秦師伐鄭蹇叔曰師之所<lb/>
為鄭必知之勤而無所必有悖心夫勞師襲逺而敵國<lb/>
先知尚且肆其貪殘不肯徒返矧并呑無厭鄙我猶憾<lb/>
若知而不為之備則其悖心豈不烈乎今之授任者方<lb/>
敵未有釁則抵掌虚喝欲營分表之功及寇已有萌則<lb/>
搏手周章不為局内之慮我之将士不豫附而乃醲其<lb/>
<pb n="KR2f0039_WYG_339-34b"/>
賞賜過待新附之軍我之田野不加闢而乃供其餼牽<lb/>
外招遺燼之衆軍實無楚師之儆師乗無晉卿之和端<lb/>
居無事互相猜防萬一事㑹之来而望其首擊尾應難<lb/>
矣㢤事之急者不可以舒緩圗寇之深者不可以浮淺<lb/>
應臣愚欲望陛下少垂聖思明詔二三大臣不拘旦暮<lb/>
延見議事如建炎詔書許令侍從䑓諫聚議都堂講明<lb/>
軍政如紹興典故取張守四路帥守之議經理淮甸以<lb/>
為外禦之防取表臣七處備禦之䇿控制長江以為裏<lb/>
<pb n="KR2f0039_WYG_339-35a"/>
虚之備取允文三重防托之說保䕶蜀口以為上流之<lb/>
固兵食之數有㡬當置講議一司以考登耗之源風寒<lb/>
之處有㡬當置脩攘一局以議攻守之要偏禆材武當<lb/>
有格法逐軍事藝當有掌記軍書之措畫来上者擇行<lb/>
之邉守之貪懦不職者易置之事事精思日日申儆而<lb/>
又命一重臣視師江上董督諸將以訓齊三軍如張浚<lb/>
汪澈葉義問故事庶㡬統體一而國勢張思慮集而人<lb/>
心奮臂指服役而精神折衝吾圉有備又何憂冦兵之<lb/>
<pb n="KR2f0039_WYG_339-35b"/>
暴至乎天下之事難平敵人之情難料佳兵者殆忘戰<lb/>
者危老師弗戢既一失扵前時玩寇養安難再誤扵今<lb/>
日若頻復而數誤則國事非矣詩曰猶之未逺是用大<lb/>
諫臣不勝拳拳<lb/>
昌裔又論三邉防秋狀曰臣聞防秋之說尚矣薇作而<lb/>
遣薇剛而歸說者曰周之戍役猶今防秋之兵也瓜時<lb/>
而徃及瓜而代傳者曰齊之戍期即今防秋之候也盖<lb/>
北敵風俗四月放馬入泊令逐水草禁人乗騎八月取<lb/>
<pb n="KR2f0039_WYG_339-36a"/>
馬出澱飼以麥豆準備戰闘方隆暑則筋觧膠緩力不<lb/>
及逺至秋髙則勁弓折膠銳不可當故漢軍備敵率以<lb/>
秋冬唐兵戍北謂之防秋皆時吾戰備遏彼寇虐也國<lb/>
家當海東崛起之敵立中國自治之規每扵秋時常若<lb/>
寇至靖康有防秋詔建炎有防秋議謂夏已及半去秋<lb/>
不逺非早圖之則敵又奔突者李綱之疏也謂時已中<lb/>
夏去秋無㡬惟博謀羣議則尚可捍敵者劉珏之䇿也<lb/>
謂防秋之期才一兩月而控扼守禦盖非一塗者張守<lb/>
<pb n="KR2f0039_WYG_339-36b"/>
之言也謂秋防事廹僅有兩月而防托戰守尚無定謀<lb/>
者葉夣得之請也君臣之間日夜凛凛惟恐一事蹉跌<lb/>
此豈故為是過計哉徹桑牖户之謀折桞樊圃之戒昔<lb/>
人所以無日不申儆扵國中也今計秋風不十日矣敵<lb/>
之驃悍過扵殘金師之出没飄若風雨但聞其以草青<lb/>
為放牧之候棗紅為出哨之期則避暑而遁逐涼而来<lb/>
乃敵人之常也不知上之所以憂邉思職下之所以料<lb/>
敵禦戎者亦有如中興之深畧乎分上下流守淺隘口<lb/>
<pb n="KR2f0039_WYG_339-37a"/>
脩戰艦閱水軍此防江上之秋也斂淮東戍厚淮屯募<lb/>
土豪訓義甲此防淮堧之秋也招水手葺海鰍結固民<lb/>
舠選擇㠗長此防海道之秋也援忠勇集流移繕修城<lb/>
壁開浚海櫃此防京湖之秋也固三闗天險閘諸道支<lb/>
徑補兵籍峙軍糧此防蜀口之秋也備風寒者不下數處<lb/>
為秋防者非止一條所當愛日惜隂并手合力如撲原<lb/>
火如袽漏舟旦旦而為之猶恐不蔇而今朝廷之上百<lb/>
辟晏然言論多扵施行浮文妨扵實務后族王宫之冗<lb/>
<pb n="KR2f0039_WYG_339-37b"/>
費列曹坐局之常程羣工閒慢之差除諸道非泛之申<lb/>
請以至土木營繕時節宴㳺神霄禱祈大禮錫賚藻飾<lb/>
治具亡以異扵平時至扵治兵足食之方脩車備器之<lb/>
事則反皆闕畧不暇精講方且今日一人而出疆進取<lb/>
曰吾将以厚藩籬明日一人而遣使求成曰吾將以寛<lb/>
嵗計京湖焚蕩者一十四郡而區撥地界之未明蜀口<lb/>
委棄者二十三闗而分布司存之未定勢均者持意見<lb/>
權扼者快恩讎膽薄者徇顔情氣揚者亡紀律蠶食交<lb/>
<pb n="KR2f0039_WYG_339-38a"/>
侵此為何時而汎無規模擔閣日子脫或㳺騎闖陸浮<lb/>
牌渡江而後調兵符科邉瑣為應急草草之謀則亦晚<lb/>
矣昔靖康之難敵方退師上下恬嬉遂謂無事方建議<lb/>
立東宫開講筵復春秋罷配饗有言責者日論京黼之<lb/>
黨當事任者謀逐許李之賢宻院欲追擊賊三省欲䕶<lb/>
出境宣司欲調戰士廟堂欲止援師行移二三命令反<lb/>
復玉輅之索争議未定而鐡騎已過河矣故當時有不<lb/>
理㑹防秋却理㑹春秋等語吁此豈二敵之善戰哉亦<lb/>
<pb n="KR2f0039_WYG_339-38b"/>
一時謀人之不臧有以致寇而深之耳昔胡安國有言<lb/>
軍政未脩既不可戰彊弱不敵又不可和惟有講求防<lb/>
守之方以為攘敵之備最為上䇿臣謂今日之事當置<lb/>
和戰不議而專議秋防三省進呈之際盡屏細務非備<lb/>
禦不謀樞宻本兵之地略去彛章非兵食不講侍從不<lb/>
拘早晚許以邉事請對䑓諫不限月課時以邉警奏聞<lb/>
百僚師師日以敵國外患衡慮而陛下又鑒靖康之所<lb/>
以失法建炎之所以興屏聲色節燕飲常以貂帽思將<lb/>
<pb n="KR2f0039_WYG_339-39a"/>
士之勞抑倖賞減浮費務以金帛代軍儲之糴躬率内<lb/>
外以𢎞濟時艱則敵来而應可以伸吾威敵去勿追可<lb/>
以成吾信敵雖吞噬諸國橫截八荒而終不敢干中華<lb/>
正統之所在矣惟陛下宵旰亟圖之宗社幸甚<lb/>
　貼黄臣近收鄉人書言戎帥曹友聞得諜者報草地<lb/>
　　欲以八月入寇則是臣防秋之說扵蜀尤不可緩<lb/>
　　也盖蜀自去冬敵退之後尚留哨騎出没並邉或<lb/>
　　伏草間以待麥熟董鵬飛以守城死時當可以刼<lb/>
<pb n="KR2f0039_WYG_339-39b"/>
　　寨亡陳瑀以行邉執不三月間失三太守皆西陲<lb/>
　　才勇之人以此邉氓愈更畏怯又東有李伯淵窺<lb/>
　　上津西有汪世顯伺仇池種類寔繁景色可畏兵<lb/>
　　無三萬之數粮無十日之儲色色築底惟有民氣<lb/>
　　一髪僅存而數年間捐財以助邉荷擔以供餉不<lb/>
　　知其㡬履畆矣近聞緫所有對糴之法制司有起<lb/>
　　夫之令臣為之駭然此說果行則民病困極之餘<lb/>
　　將引繩而絶之矣欲望聖慈申勅制緫禁戢科需<lb/>
<pb n="KR2f0039_WYG_339-40a"/>
　　而扵驅磨所之失陷者撫諭司之科撥者官塩户<lb/>
　　之輟借者留意審核以應支梧庶可寛民一分實<lb/>
　　非小利所有三太守死事得之公論謂董鵬飛為<lb/>
　　上時當可次之陳瑀又次之欲乞行下宻院等第<lb/>
　　推賞施行伏候勅㫖<lb/>
昌裔又奏曰準御史䑓牒輪當十二月一日視朝轉對<lb/>
有已見下項事須至奏聞者<lb/>
　一臣比以一介孤愚待罪分察每扵時政空臆盡言<lb/>
<pb n="KR2f0039_WYG_339-40b"/>
　　旁忤宰臣㡬負大譴尚賴聖恩天廣曲賜存全疊<lb/>
　　拜命卿又兼史事自知無以稱塞屬當轉對其敢<lb/>
　　隐情惜已而有愧於初心㢤臣聞天之所以職覆<lb/>
　　君之所以司牧不過曰仁而已天之仁在扵與民<lb/>
　　物以為生君之仁在扵承天心之所生故好生惡<lb/>
　　殺三代之所以得人心也大兵大獄漢唐之所以<lb/>
　　殄國脉也洪惟本朝以仁立國其得天下也不妄<lb/>
　　殺一不辜其謹刑獄也不誤入一有罪其懐逺人<lb/>
<pb n="KR2f0039_WYG_339-41a"/>
　　以恩不加以侮慢不恭之誅其體近臣以禮不坐<lb/>
　　以曖昧不明之過漢以王恢首邉釁兵連不觧者<lb/>
　　踰三十年而本朝謀臣務存大體不曰澶淵郤敵<lb/>
　　之後十九年不言兵則曰陛下即位之初二十年<lb/>
　　不可道用兵不曰首兵必有𡨕謫則曰用兵不是<lb/>
　　好事盖恐干戈一啓有貽根本之憂唐以林甫陷<lb/>
　　善良羅織被罪者㡬數百家而本朝議論務從忠<lb/>
　　厚不以女奴之偽書而誣正人不以奏邸之傲歌<lb/>
<pb n="KR2f0039_WYG_339-41b"/>
　　而網名士不以詠檜之詩而終棄竒才不以興甲<lb/>
　　之語而深罪舊弼盖恐刑獄一興有以開荆棘之<lb/>
　　路此皆列聖仁厚之徳大臣深逺之慮所以培護<lb/>
　　元氣而祈天永命扵無疆也不幸其間小人相繼<lb/>
　　用事以深入之說而啓兵端以隂中之術而造黨<lb/>
　　禍然仁聖相傳神武不殺未嘗一墮其姦謀故熈<lb/>
　　河之師王韶實倡之而當宁歎息深咎廷臣之不<lb/>
　　言涇原之築李憲實繼之而中使奏聞乃痛邉民<lb/>
<pb n="KR2f0039_WYG_339-42a"/>
　　之疲敝鄯湟之復朝廷初無堅決之謀而童貫造<lb/>
　　釁師敗者數十萬人燕雲之取聖訓嘗有全師之<lb/>
　　戒而蔡京首謀兵潰者五十萬衆是階厲者之罪<lb/>
　　也而何足以傷祖宗之仁華亭之獄安石之子雱<lb/>
　　為之㑹上察其誣而事遂寢同文之鞠蔡確之子<lb/>
　　渭為之㑹事無其證而計不行元祐之籍等定者<lb/>
　　三百九人天示其威而碑仆不立矣趙汾之案根<lb/>
　　連者五十三家天奪其魄而欵具不書矣是執讒<lb/>
<pb n="KR2f0039_WYG_339-42b"/>
　　者之過也而何足以累祖宗之聖上天有祚我宋<lb/>
　　之心祖宗無咈人心之事故雖王室屢經多難而<lb/>
　　國勢安若泰山盖其所以貽謀者至深且長也陛<lb/>
　　下蹈規祖武祗事天明小心抑畏惟恐傷乎民生<lb/>
　　盛徳温恭惟恐咈乎物論咨儒臣以講學未嘗不<lb/>
　　盡下之情導諫臣以敢言未敢有拒人之色中更<lb/>
　　大化庶事厲精思欲取濁亂之政習而一新之天<lb/>
　　下翕然莫不有升平之望矣獨惟宰揆非人不能<lb/>
<pb n="KR2f0039_WYG_339-43a"/>
　　仰承聖意方其始也輕躁寡謀而首興京洛之師<lb/>
　　及其久也猜忌深中而隂造縉紳之謗佳兵之禍<lb/>
　　至于甲卒䘮亡膏血沾漬有目者所得而見也而<lb/>
　　中傷士夫之穽則猶隐而不彰征調之苦至于室<lb/>
　　家離散哭聲流傳有耳者所得而聞也而傾陷善<lb/>
　　類之罟則㡬發而幸免若非陛下翻然感悟洞燭<lb/>
　　其非則大兵之後又將醖成衣冠之禍矣夫有司<lb/>
　　失一死罪責尚不輕今以無罪而驅民扵兵凡不<lb/>
<pb n="KR2f0039_WYG_339-43b"/>
　　附已者謀中以危法安知嚮夕雷雨之異非其處<lb/>
　　心積慮之惨有以上干至和乎邇者徳音一播丁<lb/>
　　寕罪己而三邉莫不屬心廷制一揚奮發拜罷而<lb/>
　　多士為之吐氣所謂兵獄三事皆自惠卿發之者<lb/>
　　今已昭昭暴白扵天下矣然而仁足以回震霆之<lb/>
　　怒而不能以革敵人之侮心明足以開積潦之隂<lb/>
　　而未能以釋中外之疑慮豈可不求其故乎孟子<lb/>
　　曰是乃仁術也善推其所為而已矣不殺羔小善<lb/>
<pb n="KR2f0039_WYG_339-44a"/>
　　爾我真宗推之至扵家富人足聿成景徳和平之<lb/>
　　風不踐蟻㣲事爾我哲宗推之至扵役減刑清坐<lb/>
　　輯元祐安静之福今陛下有悔過之大徳有洗寃<lb/>
　　之盛心盍不以其隐之扵中者而推之庶政百度<lb/>
　　耶由是而體行葦之厚以篤兄弟之戚按棠棣之<lb/>
　　燕以懐死䘮之威則親親之仁也由是而復胎養<lb/>
　　之令以培元良之本立内學之敎以選宗藩之英<lb/>
　　則幼幼之仁也召用衆正勿以好名之嫌而絶為<lb/>
<pb n="KR2f0039_WYG_339-44b"/>
　　善之路則敬賢之仁也優容言者勿以約閙之說<lb/>
　　而杜敢諫之門則好善之仁也舊姦宿慝芟夷藴<lb/>
　　崇勿使是殖是長則惡惡之仁也僑戸流民還定<lb/>
　　安集毋使靡室靡家則愛人之仁也念一覺悟而<lb/>
　　天下無寃民心一惻怛而萬物皆生意則陛下之<lb/>
　　仁實與天地同其大彼以暴吾以仁彼以嗜殺吾<lb/>
　　以好生雖草地窮漠之夷亦不能干中國正朔之<lb/>
　　所在矣先儒程頥有曰充拓得去則天地變化草<lb/>
<pb n="KR2f0039_WYG_339-45a"/>
　　木蕃充拓不去則天地閉賢人隐惟願陛下善推<lb/>
　　而力行之臣不勝拳拳<lb/>
　一臣聞聽言之道固不可偏亦不可雜偏則所受狹<lb/>
　　隘無以公天下之言雜則所聽混殽無以一天下<lb/>
　　之善不失之偏以来衆正不鄰扵雜以杜多門而<lb/>
　　後兼聽盡天下之美矣且當今急務莫大扵朝政<lb/>
　　邉事也在廷則有大命之出納庶政之廢興百吏<lb/>
　　之進退在邉則有㡬事之翕張帥權之分合敵情<lb/>
<pb n="KR2f0039_WYG_339-45b"/>
　　之去来此皆國家之命脉天下之機括所闗係也<lb/>
　　故昔之議朝政也命令必出扵人君政本必歸扵<lb/>
　　中書令有不當者必使給舍審覆事有不便者必<lb/>
　　許䑓諌盡言所以政令詳審而朝廷尊行之扵天<lb/>
　　下者無一事之闕議邉防也處分必出扵廟堂謀<lb/>
　　謨必叅扵都省侍從之知兵事者許以論思廷紳<lb/>
　　之歴邉任者責以條具所以處置得宜而軍情服<lb/>
　　行之三邉者無一籌之誤此古今之常理亦祖宗<lb/>
<pb n="KR2f0039_WYG_339-46a"/>
　　之家法也盖自人君喜獨斷之名而耳目之司或<lb/>
　　偏扵所寄宰相操獨運之說而㡬事之宻或徇扵<lb/>
　　所私扵是始有以近習干公議有以小臣與朝政<lb/>
　　而事權雜出徒為羣下梯進之謀有以私人通宻<lb/>
　　報有以遊士與邉機而意見背憎適為外臣交賄<lb/>
　　之地紀綱之所以隳壊而不振血脉之所以壅塞<lb/>
　　而不通由此其積也臣不敢逺引先朝故事姑以<lb/>
　　乾淳之間聞見之所接者為陛下言之孝宗皇帝<lb/>
<pb n="KR2f0039_WYG_339-46b"/>
　　睿斷明謨雖博采扵衆議而虚心曠度實公聽扵<lb/>
　　外庭熊克以曽覿薦而權直則宰相入奏言之劉<lb/>
　　甄夫以王淇薦而得召則政府授牘問之葛掞以<lb/>
　　内臣薦而欲除要官則宰執又留班奏之是議政<lb/>
　　之地未嘗使小臣與聞也有邉事則令侍從兩省<lb/>
　　至都堂㑹議乏將才則令制領將佐赴樞宻院審<lb/>
　　察議恢復則令朝士之可與大計者令兼局官㡬<lb/>
　　宻之地未嘗許㳺士請謁也孝宗二十八年之治<lb/>
<pb n="KR2f0039_WYG_339-47a"/>
　　所以光明俊偉而不可及者豈非朝廷邉鄙之事<lb/>
　　操執綱要而微賤冗散之士不得以輙與其議㢤<lb/>
　　今陛下慨念時艱復置元輔人心固喜政本之有<lb/>
　　所歸大臣留意邉事博詢廷紳人言亦知國論之<lb/>
　　無所倚然或者過慮邇言之聽不察而小臣宻啓<lb/>
　　猶習扵命相之前逺猶之告不聞而游士私謁尚<lb/>
　　狃扵前相之舊則體統不明事宜失當其弊反有<lb/>
　　甚扵前日之所為矣臣願陛下一以孝宗為法政<lb/>
<pb n="KR2f0039_WYG_339-47b"/>
　　事歸扵三省而勿以親信近臣與差除議論公扵<lb/>
　　外朝而勿以逺㳺纎士與邉議則小不間大私不<lb/>
　　勝公朝政清明邉塵弭息乾淳之治可坐而致矣<lb/>
　　伏乞睿斷留神天下幸甚<lb/>
　貼黄臣蜀人也向在䑓時屢言蜀事謂趙彦呐年老<lb/>
　　智窮所當儲代又扵秋防一䟽論蜀必危而朝堂<lb/>
　　廷臣之言曽不留意今聞敵騎徑破閬中分為兩<lb/>
　　隊一沿江至順慶一絶流指潼川曹友聞以轉戰<lb/>
<pb n="KR2f0039_WYG_339-48a"/>
　　敗于芭蕉谷劉孝全以食盡潰于鷄翁隘趙彦呐<lb/>
　　以羸卒退保劒門今又之江油楊恢以無兵禦閬<lb/>
　　寇今已趨東闗辛□以按部行項容孫以新除去<lb/>
　　潼遂順慶皆無守臣驚移之舟邀截于敵揜面赴<lb/>
　　江死者以數十萬計此得扵著作郎李心傳十月<lb/>
　　十七日成都書報如此吁蜀亡矣或者但知以斬<lb/>
　　將之虚㨗告于廊廟而不以敗亡之實證聞于朝<lb/>
　　廷衆議欲除一宣諭從䕫門經理今已旬月而未<lb/>
<pb n="KR2f0039_WYG_339-48b"/>
　　見施行又聞有䑓臣有言欲斥逐小吏之壅蔽蜀<lb/>
　　事者公論咸以為快而亦未見檢㑹行遣豈朝廷<lb/>
　　之議殆類扵棄蜀耶夫蜀猶首也荆猶咽喉也江<lb/>
　　淮則猶股臂也今病在頭目日濱危亡而猶翫愒<lb/>
　　恬嬉不知救療欲為保其四體之謀抑難矣臣願<lb/>
　　陛下明諭大臣亟圖以救蜀之䇿不勝鄉國父老<lb/>
　　之望<lb/>
右臣前項所奏一論本朝仁政謹刑息兵二論朝政邉<lb/>
<pb n="KR2f0039_WYG_339-49a"/>
議貼黄論蜀危急事謹録奏聞伏候勅㫖<lb/>
昌裔又論湖北蜀西具偹奏曰臣自就列以来便閱廣<lb/>
西經畧司據岑邈謝濟所申以為敵已破大小雲南雲<lb/>
南與廣西為鄰審如所申廣西事體直可寒心今廟筭<lb/>
深長必能選有威風大臣控扼廣西如招兵積粟等事<lb/>
或通湖南或通廣東想皆次第施行筭無遺䇿矣而臣<lb/>
之愚見則以為上流尤所當備臣十年前聞敵有斡腹<lb/>
之謀欲借路雲南圗我南鄙當時說者皆以為迂今聞<lb/>
<pb n="KR2f0039_WYG_339-49b"/>
瀘州安撫司所申宻院事稱西蜀南蕃蠻王阿永申敵<lb/>
攻打大理國并殺死姚州髙慶節度見在大理國内屯<lb/>
駐四向生蠻悉皆投拜烏蒙國都蠻王阿吕申本蕃鬼<lb/>
婆帶領軍馬往後蕃見敵兵深入攻打卭部川界分便<lb/>
破散小雲南國見敵兵在大理國界分駐札言說今冬<lb/>
再回求路要出漢地此皆去嵗事也若然則是小大雲<lb/>
南悉皆狼狽廹我後户矣詎可不為闗防㢤試將蜀西<lb/>
湖北之與南蠻接者為陛下條陳之南方諸蠻之大者<lb/>
<pb n="KR2f0039_WYG_339-50a"/>
莫如大雲南其次小雲南次烏䝉次羅氏鬼主國其他<lb/>
小國或千百家為一聚或二三百家為一族不相臣屬<lb/>
皆不足數而其他皆蜀之徼外諸蠻接黎州大度河之<lb/>
對有所謂卭部川卭部川之後即小雲南也卭部川之<lb/>
下即兩林虚恨蠻虚恨之下即馬湖大江蠻之部族夷<lb/>
都蠻也馬湖大江蠻每借兩林虚恨卭部川路販馬于<lb/>
青羗彌羗時有好馬至叙州互市皆得之西方馬湖一<lb/>
江自叙州入江至開邉寨右去為大江蠻左去為小江<lb/>
<pb n="KR2f0039_WYG_339-50b"/>
蠻小江即烏䝉部落也烏䝉疆界稍大扵諸蠻可為雲<lb/>
南之次所有之地隨小江而上遶出大江兩林虚恨之後<lb/>
與小雲南相接烏䝉之下即呂告蠻呂告之下即阿永<lb/>
蠻其他皆與蜀之諸郡接由卭部川可通黎州大渡河由<lb/>
虚恨可通峩眉縣中正寨由夷都可通犍為縣沐川寨由<lb/>
大江蠻可通宣化縣崖門及叙之開邉寨由呂告可通<lb/>
長寜由阿永河可通瀘水之江門寨此皆通行往来之<lb/>
路今小雲南已困小雲已亡若烏䝉次第皆破則驅諸<lb/>
<pb n="KR2f0039_WYG_339-51a"/>
蠻行熟路嘉定瀘叙長寕皆可至矣而臣之所憂又恐<lb/>
其㨗扵湖右盖阿永與播接而瀘之仁懐綏逺寨實出<lb/>
播州之境又與思播相連而思播可連南平珍黔以出<lb/>
鼎澧初無闗隘止以山箐為限可十日自烏䝉来吕告<lb/>
亦可十日自吕告来阿永可八九日阿永来播州可七<lb/>
八日播至鼎澧亦不過旬日而羅氏鬼主國在思播之<lb/>
後亦可透辰沅萬一計出扵此不但蜀邉腹背受敵而<lb/>
湖右之腹心先潰可不畏㢤臣謂廣西固當備蜀西之<lb/>
<pb n="KR2f0039_WYG_339-51b"/>
南徼湖北之南鄙尤當備盖廣西猶可諉曰炎瘴之毒<lb/>
非彼所宜在蜀西在湖北則併炎瘴無之矣以冀北之<lb/>
馬而行扵無所障礙之鄉其鋒何可當耶臣以為叙州<lb/>
兩江之㑹當用桑愈之說増兵屯駐扼塞要衝思播田<lb/>
楊之族當推赤心置其腹中相為犄角以為烏䝉國之<lb/>
籓籬使借兵出漢之謀不得逞則西蜀之南徼屹然如<lb/>
金城之不可抜辰沅之間當用史子翬之䇿増兵屯鼎<lb/>
澧之間當臣寮之說選擇憲守以為羅鬼國之前拒使<lb/>
<pb n="KR2f0039_WYG_339-52a"/>
斡腹旋出之師不可得進則湖北之南鄙截然如中防<lb/>
之制水矣然在蜀者宜申勅蜀帥使之用力闗防毋為<lb/>
輕敵之舉在湖北者宜亟建荆閫使之盡心區處毋為<lb/>
漫浪之計不然則長江在吾北不足為吾之限制而江<lb/>
以南為其所躪躤宗廟社稷将何地而置安㢤臣連䟽<lb/>
求去䝉陛下宣諭强顔復留偶聞廣西之事其敢自嘿<lb/>
比之經筵雖嘗畧言其槩猶未詳今為陛下底裏言之<lb/>
惟陛下宻與二三大臣圗之臣不勝俟命<lb/>
<pb n="KR2f0039_WYG_339-52b"/>
金世宗時宗叙嘗請募貧民戍邉屯田給以廪粟既貧<lb/>
者無艱食之患而富家免更代之勞得專農業上善其<lb/>
言而未行也十七年上謂宰臣曰戍邉之卒嵗冒寒暑<lb/>
往来畨休以馬牛往戍往往皆死且奪其農時敗其生<lb/>
業朕甚閔之朕欲使百姓安扵田里而邉圉彊固卿等<lb/>
何術可以致此左丞相良弼曰邉地不堪耕種不能久<lb/>
戍所以畨代耳上曰卿等以此急務為末事耶往嵗叅<lb/>
政宗叙嘗為朕言此事若宗叙可謂盡心扵國者矣今<lb/>
<pb n="KR2f0039_WYG_339-53a"/>
以兩路招討司烏庫哩石壘部族臨潢泰州等路分置<lb/>
堡戍詳定以聞朕將親覽上追念宗叙聞其子孫家用<lb/>
不給詔賜錢三千貫明昌五年配享世宗廟庭<lb/>
金東海侯大安初北兵南嚮召平定州刺史趙秉文與<lb/>
待制趙資道論備邉䇿秉文言今我軍聚扵宣徳城小<lb/>
列營其外涉暑雨器械弛敗人且病俟秋敵至將不利<lb/>
矣可遣臨潢一軍𢷬其虚則山西之圍可觧兵法所謂<lb/>
出其不意攻其必救者也<lb/>
<pb n="KR2f0039_WYG_339-53b"/>
金宣宗貞祐三年朝廷欲起代州戍兵五千河東路兵<lb/>
馬都緫管胥鼎上言嶺外軍皆已南徙代為邉要正宜<lb/>
益兵保守今更損其力一朝兵至何以待之平陽以代<lb/>
為藩籬豈可撤去尚書省奏宜如所請詔從之<lb/>
鼎為尚書左丞兼樞宻副使上言自兵興以来河北潰<lb/>
散軍兵流亡人户及山西河東老幼俱徙河南在處僑<lb/>
居各無本業易至動摇切慮有司妄分彼此或加廹遣<lb/>
以致不安今兵日益盛将及畿甸倘復誘其失職之衆<lb/>
<pb n="KR2f0039_WYG_339-54a"/>
使為向導或驅之攻城豈不益資其力乞朝廷遣官撫<lb/>
慰及令所司嚴為防閑庶㡬不至生釁上從其計<lb/>
詔諸道按察司講究防秋按察轉運使盧庸陳便宜曰<lb/>
自鄜延至積石雖多溝坂無長河大山為之屏蔽恃弓<lb/>
箭手以禦侮其人皆剛猛善闘熟于地利夏人畏之向<lb/>
者徙屯他所夏人即時犯邉此近年深患也人情樂土<lb/>
且耕且戰緩急將自奮又曰防秋之際宜先清野又曰<lb/>
掌軍之官不宜臨時易代兵家所忌將非其人屢代何<lb/>
<pb n="KR2f0039_WYG_339-54b"/>
益無何有言庸老不勝任者即罷之<lb/>
興定二年樞宻院以海州軍食不足艱于轉輸奏乞遷<lb/>
于内地詔問資徳大夫兼三司使尚書右丞侯摯奏曰<lb/>
海州連山阻海與沂莒邳密皆邉隅衝要之地比年以<lb/>
来為賊淵藪者宋人資給之故若棄而他徙則直抵東<lb/>
平無非敵境地大氣増後難圖矣臣未見其可且朝廷<lb/>
所以欲遷者止慮粮儲不給耳臣請盡力規畫勸喻農<lb/>
民趨時耕種且令煑塩易粮或置塲宿遷以通商旅可<lb/>
<pb n="KR2f0039_WYG_339-55a"/>
不勞民力而辦仍擇沭陽之地可以為營屯者分兵䕶<lb/>
邏雖不遷無患也上是其言乃止<lb/>
元世祖時成都失利帝遣人問所以失之之故及今措<lb/>
置之方昭勇大将軍䕫東路招討使李呼喇濟附奏曰<lb/>
初立成都惟建子城軍民止扵外城別無城壁宋軍乗<lb/>
虚来攻失扵不備軍官皆年少不經事之人以此失利<lb/>
四川地曠人稀宜修置城寨練習軍馬措畫屯田規運<lb/>
粮餉創造舟楫完繕軍器六者不可缺一又當任賢逺<lb/>
<pb n="KR2f0039_WYG_339-55b"/>
讒信賞必罰脩内治外戰勝攻取選用良將隨機應變<lb/>
則邉陲無虞矣<lb/>
中統元年六月郝經備禦奏目曰臣經言臣初離闕廷<lb/>
未知朝廷用兵次第雖條奏新政不敢遽言但舉備預<lb/>
大畧一條而已今聞西北阻命朝廷處置自遼東至于<lb/>
豐靖以及河西其闗隘備禦必無缺綻未知西域回鶻<lb/>
諸國及土波大理繞出西南嘗為備禦否其土地廣逺<lb/>
兵力豪勁且其酋長多變詐懼乗虚作變與西北連衡<lb/>
<pb n="KR2f0039_WYG_339-56a"/>
遏截錫哩大王在所蟻聚轉相營惑使有反顧之憂又<lb/>
西蜀兩川新集或為摇蕩使有意外之變宜遣一大官<lb/>
知兵者選集回鶻諸國土波大理一帶軍馬扵好水草<lb/>
險要處駐劄與闗西宣撫司肱脾相應是斷西北右臂<lb/>
且張聲勢以接應錫哩大王軍馬則國勢日張西北日<lb/>
沮諸國不敢覬覦兩川得以倚重如不為備或有透漏<lb/>
則數千騎可以突出闗西河南無結草之拒中原震動<lb/>
矣臣又切見江上退師以来宋人頗有輕中國之心盖<lb/>
<pb n="KR2f0039_WYG_339-56b"/>
彼瘡痍未完不敢窺伺然國家不可不為之備四川河<lb/>
南京東山東當置四緫帥西川自成都至興元接上均<lb/>
州置一帥河南自唐鄧至陳潁置一帥京東自睢亳至<lb/>
宿泗置一帥山東自邳徐沂海并東北海口置一帥扵<lb/>
陕西河南酌中處置一大行䑓緫統東西以壯國家藩<lb/>
垣便使宋人請和邉備亦當如此臣愚㣲眇爝火之見<lb/>
不敢自蔽且即入宋不勝戀闕故又及此伏取聖裁<lb/>
　歴代名臣奏議巻三百三十九<lb/>
</p>
<p>
</p>
  </div>
</body>
</text>
</TEI>
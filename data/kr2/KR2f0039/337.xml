<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三百三十七</head> <lb/>
    <p>
<pb n="KR2f0039_WYG_337-1a"/>
欽定四庫全書<lb/>
　歴代名臣奏議巻三百三十七<lb/>
　　　　　　　　　　　明　楊士竒等　撰<lb/>
　　禦邊<lb/>
宋光宗時彭龜年論邊防事宜䟽曰臣聞北敵近有韃<lb/>
靼諸國之兵河北又遭水旱狎至之變度其事勢和好<lb/>
必堅唯聞河南流人並無歸着若更不熟未免聚為盜<lb/>
賊又云流人徃徃有歸附之語亦知朝廷已有指揮令<lb/>
<pb n="KR2f0039_WYG_337-1b"/>
沿邊諸州謹守疆埸至即約廻但恐此輩以救死為心<lb/>
彼既無從得食忽爾衝突而来未必可以攔約儻或攔<lb/>
約不住又難驅逐以兵敵人亦耻於百姓流移當必反<lb/>
以本朝誘引人過界為解設或至此不特失中原之心<lb/>
又将失敵國之心事當早圖不可坐待寜謀之而不用<lb/>
勿事至而旋圖欲望聖慈宣諭大臣令宻與侍從臺諫<lb/>
兩省官熟議所以處之之道庶㡬不致緩急誤事<lb/>
寜宗慶元元年大府寺丞臣吕祖儉上奏曰臣恭惟國<lb/>
<pb n="KR2f0039_WYG_337-2a"/>
家遭靖康之禍至慘至痛所不忍言凡在臣子皆同不<lb/>
共戴天之責髙宗中興大業屈已和戎終未克伸大義<lb/>
於天下孝宗思雪讎耻務圖規恢雖倦於憂勤不得少<lb/>
遂然天地大分於是稍正亦足以慰列聖在天之靈陛<lb/>
下承太上之付託洪濟艱難與時屈伸不殄厥愠祗宜<lb/>
懋徳脩政蓄鋭養力以俟時㡬誠不可妄挑兵端趣其<lb/>
變動然臣竊揣事勢敵情難知備豫不虞始能無悔自<lb/>
紹熈變故有輕我心彼之来者陳幣在館辭語不恭我<lb/>
<pb n="KR2f0039_WYG_337-2b"/>
之去者摧辱逼脅不顧常禮傳聞駭常孰不悲憤夫其<lb/>
所以敢於藐玩是豈無故而然而又邊遽所傳其事非<lb/>
一括馬簽軍近淮積粟治戰艦於海道遣大酋於汴京<lb/>
固難盡謂實然苐人情巳覺動摇今使命之歸乃以其<lb/>
所知盡寛衆聴既曰無他憂也彼自防内難爾又曰無<lb/>
他事也彼自興河役爾形跡事實莫得而掩辭説解釋<lb/>
過為自文設使彼之計慮祇為虚聲未必有實則隋文<lb/>
平陳之䇿所謂量彼収穫之際徵集士馬聲言掩襲彼<lb/>
<pb n="KR2f0039_WYG_337-3a"/>
既聚兵我便解甲再三若此彼以為常後更集兵彼必<lb/>
不信猶豫之頃我乃濟師萬一敵情或出於斯則亦必<lb/>
深勞宵旰之慮矣兵家常言無恃敵之不来恃吾有以<lb/>
待之今交為無他之説者是乃恃其不来徒覬幸其如<lb/>
我所料而已儻或是説浸滛不已而弗圖所以待之之<lb/>
具他日邊烽有警敵使扣闗若有無厭之求難塞之請<lb/>
事出卒遽莫知所應從之則國威愈損拒之則國勢難<lb/>
支至於此時而後知其言之誤國亦何及哉伏望陛下<lb/>
<pb n="KR2f0039_WYG_337-3b"/>
痛念讐耻之未報深察戎心之難知夙夜之間基命宥<lb/>
宻固不可以爲無他而自寛尤不可徒為張皇而自<lb/>
擾眀詔二三大臣堅彊志意審定規模相與盡誠勠力<lb/>
圖囬實政布置實材以為待敵之方内而宿衛諸將訓<lb/>
飭其和輯士心外而被邊諸屯申嚴其周視邊備復於<lb/>
重鎮圖任舊臣老將俾為固圉之謀彼若求釁生辭則<lb/>
在幃幄運籌者折之以正理出之以遜辭盡其在我毋為<lb/>
兵首神天助順軍聲自強宋徳在人必無厭斁<lb/>
<pb n="KR2f0039_WYG_337-4a"/>
嘉泰三年前知潭州湖南安撫趙彦勵上言湖南九郡<lb/>
皆接溪峒蠻夷叛服不常深為邊患制馭之方豈無其<lb/>
説臣以為宜擇所在知勇為猺人所信服者立為酋長<lb/>
借補小官以鎮撫之況其習俗嗜欲悉同猺人利害情<lb/>
偽莫不習知故可坐而制服之也五年之間能立勞効<lb/>
即與補正彼既榮顯其身取重鄉曲豈不自愛盡忠公<lb/>
家哉所謂損虚名而收實利安邊之上䇿也帝下其議<lb/>
既而諸司復上言徃時溪峒設首領峒主頭角官及防<lb/>
<pb n="KR2f0039_WYG_337-4b"/>
遏指揮等使皆其長也比年徃徃行賄得之為害滋甚<lb/>
今宜一新蠻夷耳目如趙彦勵之請所謂以蠻夷治蠻<lb/>
夷䇿之上也帝從之<lb/>
寜宗時著作佐郎張宓言邊事有二病戒敕千條猶患<lb/>
悖繆指意眀白猶復背違安有不示其所向而謂可責<lb/>
其成且言戰則當知於彼言和則當請於彼惟守則自<lb/>
求諸已而已倘以為可則當力主其説眀告天下日講<lb/>
求其所以守之之䇿盖議論貴合一而今則病乎雜也<lb/>
<pb n="KR2f0039_WYG_337-5a"/>
用人不可以甞試任人不可以自疑朝廷惟慮獨任之<lb/>
難勝彼此互分不相扶持人得抗衡莫有稟屬制置但<lb/>
存虚器便宜反出多門盖體貴合一而今則病乎分也<lb/>
衞涇應詔論北伐劄子曰臣踈賤至愚暫爾兼官猥奉<lb/>
眀詔使得吐露與聞邊議之重仰見陛下博盡下情憂<lb/>
深慮逺以圖帝王萬全之至計臣敢不罄竭愚忠臣竊<lb/>
惟國家再脩盟好以来邊報晏清中外寜謐民不知兵<lb/>
以保和平之福盖踰四十年于此比来敵運衰㣲内當<lb/>
<pb n="KR2f0039_WYG_337-5b"/>
多事自敝之餘頗為恭順外知吾國飭備之謹寖生疑<lb/>
懼伏覩宣示類聚探報事宜其虚實的確雖不可盡知<lb/>
臣妄料敵情不過因並邊侵軼之擾多為防備必未敢<lb/>
輕犯王畧自速殄亡近者賀正使副陳景俊等回程竊<lb/>
知敵廷甞有文喻其詞委曲類若退懦然觀其指意只<lb/>
欲求邊臣無生事盜賊不作邊境安靜而已今探報所<lb/>
云修道路閲舟師㸃集兵夫添置寨栅等事徃徃其國<lb/>
眎吾増戍随亦葺備施行未必周悉傳聞易至張皇譬<lb/>
<pb n="KR2f0039_WYG_337-6a"/>
之對奕彼此相應此示之急則彼亦急此示之緩則彼<lb/>
亦緩如邇日朝廷分置使命相繼宣諭諜間徃来彼寜<lb/>
不知恐其展轉生疑安知凡百繕守殆将不止如目前<lb/>
所傳此亦事勢之所必至毋足怪者臣反覆熟慮今日<lb/>
之計惟當審在我之虚實以為備禦必勝之䇿無或随<lb/>
在彼之動靜以為作輟無定之謀自古兩國相持未問<lb/>
强弱持重者安輕動者危應兵常勝首事常沮秦漢之<lb/>
逺未暇悉論東晉事體大略類今謝𤣥淝水之勝苻堅<lb/>
<pb n="KR2f0039_WYG_337-6b"/>
舉國之衆匹馬不能北返此應兵必勝之驗也禇裒殷<lb/>
浩投機太速勞師扵外曽㣲寸功此首事多沮之鑒也<lb/>
本朝中興以後凡渝盟興師常先出於敵然敵首兵每<lb/>
衂而我應兵常得利烏珠號善用兵獨潁昌大敗以十<lb/>
萬勁騎不能支劉錡背城之一戰海陵兇焰方張自謂<lb/>
可以叱咤渡江而海道采石所向輙挫卒授首于廣陵<lb/>
此二役者敵以首兵而皆敗使今日侵犯之謀果先出<lb/>
於彼是以機授我堅師不動以待之正不足畏矧敵之<lb/>
<pb n="KR2f0039_WYG_337-7a"/>
既衰萬萬不及烏珠及海陵時臣知其必不能出此眀<lb/>
矣易曰不利為寇利禦寇今當令敵常居為寇之名而<lb/>
在我先定禦寇之計是遺敵以不利而我擇其甚利圖<lb/>
全制勝莫切於此兵法曰善戰者致人不善戰者致於<lb/>
人臣所謂持重則安致人者也輕動則危致於人者也<lb/>
若北敵自貽伊戚警我邊陲是墮乎致於我之術矣以<lb/>
靜制動以逸待勞豈不能収潁昌城下卻敵之效乎臣<lb/>
所慮者彼此疑障既開邊備未可輕撤要當力於自治<lb/>
<pb n="KR2f0039_WYG_337-7b"/>
堅忍持重勿為無益之爭以啓其侮勿為易泄之機以<lb/>
激其變稍遲嵗月使吾之戎政益修軍實愈覈儲蓄豐<lb/>
裕士馬騰奮則伸縮進退無不在我遲速操縱終可以<lb/>
得志矣況中國舉措尤貴嚴宻若朝得一報而為之營<lb/>
營不寜夕得一奏而遽謂晏然無事臣恐非所以示朝<lb/>
廷之整暇而敵國得以窺測淺深也昔魯有疆事疆吏<lb/>
以告魯桓公曰疆埸之事謹守而偹其不虞姑盡所備<lb/>
事至而戰又何謁焉魯豈忘疆事哉盖内為之備而外<lb/>
<pb n="KR2f0039_WYG_337-8a"/>
不示弱此有所主而彼不能動耳豈以天下之大而可<lb/>
無自立之規模乎臣有惓惓之愚夫事有先後謀有緩<lb/>
急譬人之一身腹心無疾而後外邪可攻今備邊之計<lb/>
誠不可緩而荆襄兩淮所在饑民未甚帖息尤所當急<lb/>
若艱食者衆萬一盜賊有警則敵得窺伺之便而始有<lb/>
重煩朝廷之憂者其可不亟圖之臣願陛下申敕宣諭<lb/>
使司且以撫安饑民為先使腹心敉寜根本充實則内<lb/>
安外懼而禦備之䇿可以無闕臣識見短淺冒陳管臆<lb/>
<pb n="KR2f0039_WYG_337-8b"/>
不足以仰裨廟筭席藁恐懼陛下赦之幸甚<lb/>
司令許應龍奏曰臣竊惟今日之務莫急於備邊小大<lb/>
之臣陳謀獻議不曰意嚮當定則曰規模當立不曰議<lb/>
論貴一則曰事機貴審陛下既熟聞之矣臣雖至愚安<lb/>
敢復援前説以瀆天聴輙以彊本之䇿為陛下陳之夫<lb/>
紓一時之急者不得不為權宜之舉防後日之患者不<lb/>
可不為彊本之計倚權宜之舉而欲其經乆而無患者<lb/>
見逺識㣲之論則以為猶有遺慮也且賴忠義之人以<lb/>
<pb n="KR2f0039_WYG_337-9a"/>
紓一時之急豈非權宜之舉乎練官軍以防後日之患<lb/>
豈非彊本之計乎粤自京口之舟失於警備之不嚴泗<lb/>
水之師衂於揣度之不審既而決淮隂之勝而挫殘敵<lb/>
之鋒者忠義之力也邇者烽燧告警而敵情叵測游騎<lb/>
出没而疆埸靡寜未㡬奏濠梁之捷以伸吾中國之威<lb/>
者又忠義之力也夫軍書輻湊以交馳羽檄重跡而狎<lb/>
至隨機應變豈容無䇿今也連營列戍苐為守衞之謀<lb/>
邊将閉城僅防衝突之擾苟非調發忠義設伏犄角則<lb/>
<pb n="KR2f0039_WYG_337-9b"/>
何以却鴟張之勢而成克獲之功哉是則将以紓一時<lb/>
之急其勢不得不爾雖然此特權宜之舉而彊本之計<lb/>
又有不容緩者盖元氣既固外邪自消吾之威令苟伸<lb/>
則英雄豪傑之徒莫不俛首屈意於其下然則官軍者<lb/>
豈非今日之所當振乎官軍振則根本彊根本彊則忠<lb/>
義之人可以為吾之助而不能為吾之患此亦漢以南<lb/>
北軍相制之遺意苟以其脆弱難用不加激厲而攘却<lb/>
之功一切倚辦於忠義彼将謂秦無人萬一恃彊而驕<lb/>
<pb n="KR2f0039_WYG_337-10a"/>
蹇挾功而邀求不厭其欲其能帖然而無譁乎況吾之<lb/>
虚實彼所熟知苟一摇足何以制之且今之官兵非不<lb/>
多也器甲非不利也廩食非不繼也以此禦戎何患不<lb/>
濟苟能揀其驍鋭嚴其紀律日夕淬礪常若寇至迨遇<lb/>
敵之際則功多者有厚賞不迪者有顯戮毋徇私意而<lb/>
為之重輕毋事姑息而為之容隠則怯者奮而為勇弱<lb/>
者轉而為彊兵威振厲隠然有猛虎在山之勢不惟可<lb/>
以折敵人之衝尤可以消山東偏重之勢何者彼知朝<lb/>
<pb n="KR2f0039_WYG_337-10b"/>
廷之所倚仗者不専在我也夫既資彼之力以紓一時<lb/>
之急復張吾軍以消他日之患則國勢巋然猶泰山而<lb/>
四維之矣而或者乃曰忠義之人猶養虎耳飢則求食<lb/>
飽則反噬深咎夫招來者之不審也吁是固然矣然既<lb/>
招之則不容却之彼既與敵為仇羣然歸我苟無以安<lb/>
其心是絶其向生之塗激其等死之忿獸窮則搏勢所<lb/>
必至況彼方有功於我猶賴以為犄角之助則亦惟區<lb/>
處調伏使之有致逺之能而無泛駕之虞耳所謂區處<lb/>
<pb n="KR2f0039_WYG_337-11a"/>
之䇿者何也懐之以恩結之以信寵之以爵賞贍之以<lb/>
闕額官兵之廪使之歡欣感戴樂為吾用而吾之兵威<lb/>
又足以鎮服其心則亦庶乎其可也吁忠義若可慮也<lb/>
而有以制之則不足慮官軍若難用也而有以厲之則<lb/>
皆可用然而致此者則必有任其責者耳夫膺守禦之<lb/>
寄者邊将也緫邊将之權者制閫也昔蜀以孔眀駐漢<lb/>
中吴以陸遜守荆渚皆付以事權不從中御故得以乗<lb/>
機制變而有成功今之任制閫者苟得其人則舉邊陲<lb/>
<pb n="KR2f0039_WYG_337-11b"/>
之寄悉以付之使進退伸縮莫不如意則號令一而人<lb/>
心協苟州縣之有事權者或得以已見專達雖曰事機<lb/>
無壅然而謀議或有異同施行或至牴牾則倉卒緩急<lb/>
諸将罔攸稟令廟謨宏深其必有以處此矣雖然備禦<lb/>
之䇿尤當一定不可視緩急而為之作輟覩勝負而為<lb/>
之驚喜昔元祐初以累世逋誅之鬼章一日縛致闕庭<lb/>
疑若可以晏然矣而議臣以為安危之機正在今日若<lb/>
處之有術則安邊息民必自此始不然則以勝為灾夫<lb/>
<pb n="KR2f0039_WYG_337-12a"/>
當國家全盛之時猶不敢忘警懼之戒況邊事未寜之<lb/>
日乎毋恃其一勝當思為常勝之謀毋豢於少安益圖<lb/>
為乆安之計此又帝王萬全之䇿也臣位卑言髙罪在<lb/>
不赦惟陛下恕其愚忠<lb/>
應龍又奏曰臣聞禦戎之䇿有三曰戰曰守曰和因時<lb/>
施宜固難執一然其事未嘗不相闗焉銳於立功者則<lb/>
曰殘敵煙滅中原丘墟振兵直前當如摧枯拉朽之易<lb/>
不特慰來蘇之望尤可成剋復之勲是則攻戰之舉固<lb/>
<pb n="KR2f0039_WYG_337-12b"/>
不容緩然深謀逺慮者則曰理内斯可禦外彊本斯可<lb/>
折衝兵財俱乏事力不繼而遽尋干戈則召釁稔禍功<lb/>
未成而害已見其可不為備守之圖然城壘方營而侵<lb/>
軼已至糧食甫積而摽掠時警羽檄交馳将左支右吾<lb/>
之不暇其能固吾圉乎是又不容於不和也是必和親<lb/>
以紓其擾然後備守之計為可圖備守以壯其勢然後<lb/>
征伐之謀方可舉是以古人雖和未甞不為守雖守亦<lb/>
曷甞忘為戰之備哉請以漢家之事眀之漢興之初平<lb/>
<pb n="KR2f0039_WYG_337-13a"/>
城之圍未報嫚書之辱未雪犂庭掃穴似不容已然而<lb/>
樊噲横行之請則却之賈誼三表五餌之䇿則謝之和<lb/>
親之約細過之棄冠盖徃來金繒賂遺曽不以為勞且<lb/>
費何耶盖小屈者所以為大伸之基而斂翼匿形者未<lb/>
始不為搏擊計也況當是時民之瘡痍未瘳而休息之<lb/>
政未施公私之積尚乏而邊陲之警未寜則所以拳拳<lb/>
於議和者将以為備守之圖也故塞下之粟可得而積<lb/>
内帑之錢可得而羨材官騎士蒐閲於都試六郡良家<lb/>
<pb n="KR2f0039_WYG_337-13b"/>
之子閑習於馳射凡此者孰非為攻戰之備迨夫國勢<lb/>
已彊皇威益振然後馳隂山之北而使漠南無王庭焉<lb/>
極其盛也欵塞而慕義稽首而稱藩推所由來亦和親<lb/>
之計有以基之今日和好之議意或出此是豈怯懾而<lb/>
不振者乎所患者玩一時之少安而忘備禦之大計耳<lb/>
況强敵之心背服靡定其吞併種落每以和好為豢敵<lb/>
之計今當深思曲防以伐其謀外姑示講和之意而内<lb/>
實為強本之圖厲兵堅守常若冦至来則應之侵則禦<lb/>
<pb n="KR2f0039_WYG_337-14a"/>
之庶乎其可以自固也乃者䝉古使来或欲絶之以杜<lb/>
其窺伺或欲卑之以示吾名分或疑其虚偽而不應加<lb/>
禮此固所以尊國勢而挫戎心然此既通好於彼彼以<lb/>
復命而来已抵中都亦難遽絶寵以錫賚勞以燕享隨<lb/>
時施宜不得不爾初非過於懲創而自損威重也雖和<lb/>
好成否難以預計然絶之卑之則憤心一生其能保其<lb/>
無間言乎釁端一開其患立見盖不止於威重之少損<lb/>
也為此舉者姑欲因此而達和好之意欵侵撓之兵而<lb/>
<pb n="KR2f0039_WYG_337-14b"/>
為安邊息民之計耳使和議既成尚當嚴於備禦況議<lb/>
猶未定可不亟思所以處之乎且今之師旅疲於攻守<lb/>
財用耗於調發郡邑困於應辦盡心力而為之猶懼不<lb/>
給一或少緩突如其来得無彷徨失措乎兵之闕額者<lb/>
當補而訓練之必精城之頽圮者當修而防捍之必嚴<lb/>
事事而為之慮使無一之不盡所謂無恃其不来恃吾<lb/>
有以待之者此乃禦戎之上䇿也吁内修者如支傾極<lb/>
力拄撑不急則仆外攘者如奕棊當審彼己輕舉則失<lb/>
<pb n="KR2f0039_WYG_337-15a"/>
苟為計既審而又極力以拄之安彊之効自可坐致雖<lb/>
然能戰而後可以能守苟徒曰守之可以無虞也彼長<lb/>
驅而来與吾對壘擁兵直前其能閉闗以自保乎抑鋒<lb/>
鏑不容於不交乎是則攻戰之具尤所當講今雖未為<lb/>
開拓之謀然豈終忘規恢之計生聚教訓可以成報復<lb/>
之功内修政事可以収外攘之効根本苟彊皇威益振<lb/>
天道好還寜無可乘之機苐今未可為耳今主議于中<lb/>
者既有定論而宣力于外者當為逺謀羊祐在襄陽務<lb/>
<pb n="KR2f0039_WYG_337-15b"/>
修徳信使命常通刈穀為糧則輸絹以償欲進詭計則<lb/>
却而不納二境之間懽然交和疑若安於苟且而無逺<lb/>
略矣孰知夫規恢之謀已寓於此而混一之功不旋踵<lb/>
而成今之任責者當以是為心毋貪小勝以窮追毋校<lb/>
小嫌而起釁飬威持重待時而動復文武之境土當侔<lb/>
徳於宣王矣惟陛下與大臣亟圖之<lb/>
嘉定元年大學博士真徳秀上殿奏劄曰臣竊惟權臣<lb/>
用事妄開兵端南北生靈均被其毒陛下為之旰食焦<lb/>
<pb n="KR2f0039_WYG_337-16a"/>
勞者二年于兹矣天啓睿謀迄殄元惡尋盟繼好休息<lb/>
有期豈非天下之福哉而臣區區愚慮竊謂為國者當<lb/>
示人以難犯之意不可示人以易窺之形昔春秋時晉<lb/>
師入齊齊使國佐求盟於晉其勢亟矣一聞齊之封内<lb/>
盡東其畝之言雖僨軍之餘不肯苟從以紓一旦之禍<lb/>
盖敵國之相與有以折其謀則為和也易有以唘其嫚<lb/>
則為和也難況反覆無常變詐百出又非可以中國常<lb/>
理待之乎側聞日者小行人之遣也敵人欲多嵗幣之<lb/>
<pb n="KR2f0039_WYG_337-16b"/>
數而吾亦曰可増敵人欲得姦臣之首而吾亦曰可與<lb/>
至於徃来之稱謂犒軍之金帛根括歸眀流徙之民承<lb/>
命唯謹曽亡留難竊揆謀國之意不過以樂天保民為<lb/>
心幸和好之亟就耳獨不思敵人得以闚吾之情而滋<lb/>
嫚我之意乎雖然此既徃之咎矣所以圖制方來者猶<lb/>
可謹其初也盖古者敵國通和有養其事力以待可為<lb/>
之機者越之事呉是也有聽命於敵以圖苟安之計者<lb/>
六國之事秦是也今日尋盟於敵臣不知姑欲養其事<lb/>
<pb n="KR2f0039_WYG_337-17a"/>
力而待可為之機乎抑将聽命於敵而圖苟安之計乎<lb/>
勾踐之行成於呉也盖忍恥以志仇讎之復而非倚和<lb/>
以自固也是以三十年間蚤朝晏罷卧薪甞膽未甞一<lb/>
日忘㑹稽之恥故雖詘辱一時迄能伸其志於異日若<lb/>
夫六國則不然其求和於秦也盖委國以為仇讎之役<lb/>
而非用權以蘄濟也故朝割地以賂秦則暮棄謀臣之<lb/>
言夕遣質以入秦則旦絶隣國之援撤防弛備冀秦之<lb/>
矜已而不加兵奚異委肉虎狼而幸其弗食也夫是以<lb/>
<pb n="KR2f0039_WYG_337-17b"/>
六國之地卒歸於秦豈秦之力能亡六國哉六國實自<lb/>
亡耳今日而知是則當以越之事為法而以六國之事<lb/>
為戒可也抑臣聞之善謀國者不觀敵情之動靜而觀<lb/>
吾政之修否元祐初用司馬光為相盡更王安石敝法<lb/>
契丹聞之以勿生事戒其邊吏今日號為更化矣而敵<lb/>
之桀驁亡異前日毋亦我之所為尚有可思者乎故臣<lb/>
妄論今日之事必吾無以取輕於敵而後和可成必有<lb/>
以深服其心而後和可固臣觀昨者竄殛柄臣之始不<lb/>
<pb n="KR2f0039_WYG_337-18a"/>
惟四方萬里咸服英㫁而敵國亦竦然易視矣誠使剛<lb/>
健不息之誠愈篤於初振厲有為之志益加於舊則國<lb/>
勢日彊敵自退聽奈何朝綱方整而紛紊之漸已萌政<lb/>
事方修而懈弛之形已露正人雖進志未獲伸言路雖<lb/>
開忠罕見用我之更化者僅如此其能使敵情之畏服<lb/>
哉況夫彼之待我者方驕我之恃和者太重一介行李<lb/>
曽未越境而動色相慶若無事然臣恐盟好既成志氣<lb/>
愈惰晏安鴆毒之禍作浮淫冗蠧之事興彼方資吾嵗<lb/>
<pb n="KR2f0039_WYG_337-18b"/>
賂以厚其力乗吾不備以長其謀加之數年聲勢浸盛<lb/>
然後發難從之請挑必爭之端而吾徬徨四顧将無以<lb/>
應之此長慮逺識之士所為寒心者也臣願陛下以通<lb/>
和講好為權宜以修徳行政為實務君臣之間朝夕儆<lb/>
戒于敵情之難保禍至之無日蒐討軍實申飭邊防凛<lb/>
然若敵師之将至如是而國勢不張外虞不弭者未之<lb/>
有也臣一介㣲賤乍對清光輙竭毣毣之思惟陛下財<lb/>
擇<lb/>
<pb n="KR2f0039_WYG_337-19a"/>
六年徳秀為起居舍人直前奏劄曰臣竊惟備邊制敵<lb/>
有國之大事也今之邊面控連要害者近則兩淮荆㐮<lb/>
逺則蜀之闗外然以地形考之蜀居上流寔東南之首<lb/>
荆㐮其吭而兩淮其左臂也比嵗以来經理淮襄廟堂<lb/>
盖有成筭矣臣敢以蜀事言之夫蜀之與秦壌地相屬<lb/>
長安百二之勢天下有變則豪傑之所必爭今敵為䝉<lb/>
古所乗悉力以備燕晉而秦之地必虚萬一靈夏伺隙<lb/>
而長驅盜賊乗時而竊據邠岐汧隴遂為戰塲虎鬭于<lb/>
<pb n="KR2f0039_WYG_337-19b"/>
垣而主人得安枕以卧者亡是理也今漢中重臣與益<lb/>
梓瀘遂諸鎮人物相望足副倚毗然蓄材待用寜過於<lb/>
有餘毋失之不足臣觀寳元慶厯間西事既興一時名<lb/>
臣徃徃多在邊境陜西闕帥則就命韓琦延安闕帥則<lb/>
就用仲淹無事機蹉跌之虞有威信相孚之素者盖預<lb/>
蓄人材之效也今自東南持麾節以徃者選用不為不<lb/>
精以臣觀之平居暇日拊摩民瘼區處吏事政自有餘<lb/>
而威名智略可當一靣者殆未之見臣愚謂宜倣先朝<lb/>
<pb n="KR2f0039_WYG_337-20a"/>
西鄙故事凡蜀之名藩要郡若緫饟𣙜牧之官轉<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>刑<lb/>
獄之任非精眀魁壘可以折衝禦侮者不在兹選其罷<lb/>
軟弗勝任者易之儲材於閒暇之餘而拔用於倉猝之<lb/>
頃備邊制敵莫此為急臣妄言有罪惟陛下赦之<lb/>
　貼黄臣竊見九月丁巳流星晝隕占者以為覆軍流<lb/>
　　血之象分雖在晉埜實在益故臣妄謂蜀之邊備<lb/>
　　尤宜致謹而儲蓄人材尤邊政之大者伏乞睿照<lb/>
　　臣恭聞淳熈間有太府丞勾昌泰者獻言蜀中制<lb/>
<pb n="KR2f0039_WYG_337-20b"/>
　　置使一員任六十州安危或疾病遷改自朝廷除<lb/>
　　授動經年嵗始至一去一來之時至為利害之機<lb/>
　　願於從臣中常儲一二人扵蜀令作安撫一旦制<lb/>
　　置有闕便可就除實思患豫圖之䇿孝宗皇帝諭<lb/>
　　輔臣曰此正在卿等留意今後欲除蜀帥須是選<lb/>
　　擇可備制置使用者庶㡬臨時不至闕事大哉聖<lb/>
　　謨誠可為萬世法惟陛下財察<lb/>
七年徳秀使還上殿劄子曰臣等非材䝉陛下擢将使指<lb/>
<pb n="KR2f0039_WYG_337-21a"/>
脩聘鄰邦適當朔庭雲擾之秋不克以成禮歸奏然乆<lb/>
駐淮壖日聆邊報或云䝉古之衆已陷燕山或謂西夏<lb/>
之兵方窺秦隴或稱兵陸梁有鐡槍之號或志復父仇<lb/>
興縞素之師雖傳聞之事固有異同而危亡之形大扺<lb/>
可見臣等夙夜以思有當勤聖慮者敢因賜對而輙陳<lb/>
其愚臣聞中國有道異域雖盛不足憂内治未脩異域<lb/>
雖㣲有足畏盖昔者劉石之紛擾與單于爭立之事同<lb/>
而拓抜氏之東西與匈奴之分南北亦無以異然宣帝<lb/>
<pb n="KR2f0039_WYG_337-21b"/>
因呼韓之朝而益彊其國劉石苻姚之變晉迄不能以<lb/>
成寸功光武因南單于之歸拓地千里而侯景内附適<lb/>
以兆蕭梁之釁所遇畧同而成敗以異者豈固有幸不<lb/>
幸哉盖宣光之政修而晉梁之政失也今敵運衰㣲雖<lb/>
吾宗社之慶然臣等審觀事勢竊以為深可慮者三亟<lb/>
當為者二何謂深可慮者三曰對境之流民僅存之遺<lb/>
孽驟興之狂冦是也臣等近抵山陽聞淮北之民扶攜<lb/>
老穉結筏欲渡者日以百數雖邊臣謹守疆埸拒卻使<lb/>
<pb n="KR2f0039_WYG_337-22a"/>
還然蝟集而南者其勢未已盖其仍嵗洊饑重以師旅遺<lb/>
黎何辜死者什七苟非越境亡以偷生故其謀遂出諸<lb/>
此今将容而納之固未易處若一切拒絶彼或萌等死<lb/>
之心設有不幸隨之以潰散之兵繼之以羣行之盜其<lb/>
将何以待之此其可慮者一臣等又聞舊酋之子改元<lb/>
僭號於山東比者攻圍海州距吾並邊纔數十舍倘其<lb/>
粗能自立遂成𤓰裂之形因而撫柔尚易為力萬一外<lb/>
裔得志必欲滅完顔之宗干戈相尋威力弗敵紛紜犇<lb/>
<pb n="KR2f0039_WYG_337-22b"/>
突迫吾邊垂又将何以禦之此其可慮者二昔宣和中<lb/>
女真始大耶律浸㣲識者豫知必貽中國之患盖雖均<lb/>
為外裔然習安者易制崛起者難馴理固然也今女真<lb/>
土傾魚爛勢必不支萬一䝉古遂能奄有其土疆方張<lb/>
之勢未易屈服卻之則怨接之則驕重以亡國舊臣各<lb/>
圖自售指嗾之計何所不為設或肆谿壑之求要吾以<lb/>
待女真之禮從之則不可以立國拒之則必至扵交兵<lb/>
宣和舊事可為龜鑑此其可慮者三何謂亟當為者二<lb/>
<pb n="KR2f0039_WYG_337-23a"/>
曰内固邊防外精間諜是也書曰惟事事乃其有備有<lb/>
備無患傳亦有云無恃其不來恃吾有以待之今邊庭<lb/>
探報未必盡然臣等所陳亦似過慮然未至豫言固甞<lb/>
為虚若其已至又無所及況積薪欲然之勢日長不已<lb/>
者乎而封疆扞圉之臣徃徃内實驚危外示閒暇其説<lb/>
曰吾将以鎮安物情也獨不知人心有所恃則雖不鎮<lb/>
而自安若其未然則雖無故而自擾與其避張皇之小<lb/>
害孰若圖倉猝之深憂夫自古立國東南未有不以兩<lb/>
<pb n="KR2f0039_WYG_337-23b"/>
淮荆㐮為根本紹興中李綱建議六朝之能保守江左<lb/>
者以彊兵重鎮盡在淮㐮雖曹魏之雄苻石拓拔之衆<lb/>
卒不能一闚江表後唐李氏有淮南則可都金陵其後<lb/>
失之遂以削弱今朝廷欲為守備則當扵兩淮荆㐮置<lb/>
三大帥屯重兵以臨之分遣偏師進守支郡小築城壘<lb/>
如開新邊遇有賊馬則大帥遣兵應援稍能自守商旅<lb/>
必通乃可召人來歸漸次葺理假以嵗月則藩籬成矣<lb/>
綱之言政今日所宜用也臣等間者自揚而之楚自楚<lb/>
<pb n="KR2f0039_WYG_337-24a"/>
之盱眙經行所及凡數百里平疇沃壌極目無際重湖<lb/>
陂澤渺漭相連而田野之民又皆堅悍彊忍無呉兒驕<lb/>
脆之氣迨乆駐邊城訪問益審凡兩淮形勢之利如在<lb/>
目中然後喟然嘆曰此天賜吾國以為大江之屏障使<lb/>
彊兵足食為進取之資也而士大夫習尚因循視其荒<lb/>
殘漫弗之惜田疇不闢溝洫不治有險要不知所以控<lb/>
扼有丁壯不知所以練習有豪傑武勇不知所以牢籠<lb/>
収拾之方一旦驚急但思委而去之以長江為足恃是<lb/>
<pb n="KR2f0039_WYG_337-24b"/>
猶咽喉見搤扵人而欲與之角藩墻扄鐍為盜所有而<lb/>
欲居堂奥之安亡是理也且徃者極邊之地城壘不建<lb/>
戍守不増徒以區區要盟之故今事變一新政吾更張<lb/>
規模之日臣等謂宜及今亟行經理選儒臣之有威重<lb/>
知兵略者二三人俾之督䕶諸将其掊克自封巽愞不<lb/>
立者易之沿江列屯亡慮十數萬勁騎精卒皆當移駐<lb/>
並邊而増募舟師以扼江靣凡城池樓櫓之未固若要<lb/>
害之未築者就遣屯兵併力繕治使沿邊數千里脉絡<lb/>
<pb n="KR2f0039_WYG_337-25a"/>
相聫有貫珠之勢首尾相應有率然之形兵力既雄民<lb/>
志自固然後大修墾田之政倣漢捜粟故事顓為一司<lb/>
以領之力本務農如周秦之用西土數年之後積貯充<lb/>
實邊民父子争欲自保因其什伍勒以軍法不待粮饟<lb/>
皆為精兵金湯之勢成盤石之基立則退足以守進足<lb/>
以攻此亟當為者一也夫間諜不眀最兵家之深忌今<lb/>
女真與䝉古相持盖非一日戰鬭離合不知其㡬而吾<lb/>
邊臣迄未有得其要領者至如烏凌噶忠之歸赫舎哩<lb/>
<pb n="KR2f0039_WYG_337-25b"/>
執中之死並邊諸郡言人人殊即此推之他可槩見臣<lb/>
等比至維揚首聞敵巢摧陷之報質諸戎師亦復謂然<lb/>
迨次脩門其説又異夫敵國存亡茲非細事風傳不一<lb/>
乃至於斯脱有緩急其将何及昔中興初韓世忠吴玠<lb/>
諸人捐金募間如用砂礫故敵人深謀秘計靡不豫知<lb/>
取勝之術大扺由此臣等謂宜申飭主兵之臣顓任遣<lb/>
間之責事之驗否特示勸懲庶幾實事必聞而聞事必<lb/>
實此亟當為者二也臣等區區本無竒䇿獨念将命之<lb/>
<pb n="KR2f0039_WYG_337-26a"/>
初違去殿陛䝉陛下温顔賜諭以江淮之事歸日奏聞<lb/>
故敢罄竭愚忠期報萬一惟聖眀財察<lb/>
徳秀為江東轉運副使奏論邊事狀曰臣至愚極陋䝉<lb/>
陛下選擢将漕江東朝夕之所盡心不過州縣間常事<lb/>
未足仰報大恩今事有闗於宗社之安危國家之休戚<lb/>
職有常守在臣雖不當言而其義則有可言者昔歐陽<lb/>
脩以知制誥出為河北轉運使甞請與聞兵事仁宗許<lb/>
之臣雖於脩無能為役然亦由詞臣出使且以轉餉為<lb/>
<pb n="KR2f0039_WYG_337-26b"/>
職則邊垂利害臣敢避晋越之罪畏縮不言臣竊見金<lb/>
人自失國南遷其勢日蹙比者䝉古與西夏并兵東出<lb/>
潼闗深入許鄭金人危迫之状見扵偽詔所云近復傳<lb/>
聞敵兵攻圍都邑㳺騎布滿山東雖探報之辭不無同<lb/>
異要其大勢以河南數州僅存之地而抗西北二國方<lb/>
張之師加以羣盜縱横叛者四起土傾魚爛厥證具形<lb/>
括馬敷糧公私並竭交鈔數萬僅博一餐危急如此不<lb/>
亡何待臣謹按國史女真叛遼在政和之四年甲午嵗<lb/>
<pb n="KR2f0039_WYG_337-27a"/>
其滅遼也在宣和之七年乙巳嵗是冬即犯中原臣竊<lb/>
謂今日天下之勢無以異政宣之時陛下所以自治其<lb/>
國與外禦邊人者亦宜以政宣為鑒夫以皇皇鉅宋八<lb/>
葉重光至于政宣盖太平極盛之日使朝廷之上知守<lb/>
成之惟艱無難之可畏惕焉戒懼以祈天永命為心親<lb/>
信仁賢脩舉徳政則國勢屹然有泰山磐石之固雖百<lb/>
女真其何能為不幸燕安沉溺之餘紀綱蕩然無一足<lb/>
恃本根既撥枝葉從之於是女真得以逞其凶殘攻陷<lb/>
<pb n="KR2f0039_WYG_337-27b"/>
我都城傾覆我社禝劫遷我二聖荼毒我蒸民自開闢<lb/>
以來敵國之禍未有若是之酷也今將戒前車之覆永<lb/>
神器之安其道非他願以政宣為鑑而已臣甞妄論政<lb/>
宣致禍之由其目有十夫君臣相敕維時幾安股肱不<lb/>
良萬事隳壊其在虞廷猶以為戒自蔡京倡豐亨豫大<lb/>
之説王黼開應奉享上之門專以淫侈蠱上心奢靡蠧<lb/>
國用土木之功窮極盛麗花石之貢毒遍東南甚至内<lb/>
庭曲宴出女樂以娱羣臣大臣入侍飾朱粉以供戯笑<lb/>
<pb n="KR2f0039_WYG_337-28a"/>
於是荒嬉無度而朝政大壊矣其失一也易曰師貞丈<lb/>
人吉又曰師出以律否臧凶言緫師必得老成厚重之<lb/>
人用師必有節制訓齊之律反是則凶也自童貫髙俅<lb/>
迭主兵柄教閲訓練之事盡廢上下陛級之法不行潰<lb/>
敗者不誅而招以金帛死敵者不卹而誣以逃亡於是<lb/>
賞罰無章而軍政大壊矣其失二也詩曰敬天之怒無<lb/>
敢戱豫敬天之渝無敢馳驅自昔未聞簡忽天變而無<lb/>
禍者政宣之世災異數見大星如月徐徐南行日黯無<lb/>
<pb n="KR2f0039_WYG_337-28b"/>
光洶洶欲動赤氣犯斗水冒都城當時羣臣恬不知警<lb/>
方且以恠孽為嘉祥變異為休徴此上不畏天戒其失<lb/>
三也大舜之聖舍己從人成湯之徳從諫弗咈自昔未<lb/>
聞飾非遂過而不亡者政宣之際以言為諱張根論征<lb/>
斂之煩散官安置李綱論大水之變逺謫監征於是薦<lb/>
紳不敢言矣鄧肅以進詩諷諫屏出太學朱夢説以昌<lb/>
言宦寺竄斥偏州於是布衣不敢言矣箝結成風馴致<lb/>
禍敗此下不卹人言其失四也夫君子在内其卦為泰<lb/>
<pb n="KR2f0039_WYG_337-29a"/>
濟濟多士文王以寜政宣用事之臣專以毁忠忌賢為<lb/>
事凡累朝老成之望當代鴻碩之材不以姦黨廢則以<lb/>
邪等斥不以曲學貶則以異論逐排沮挫揠之餘舉國<lb/>
無君子矣雖欲乆安得乎其失五也夫開國承家小人<lb/>
勿用而難任人蠻夷率服政宣之世京黼繼尸宰柄貫<lb/>
攸濫厠樞庭其翺翔臺省布列館殿非歌頌詩書即膏<lb/>
粱子弟非奴事閹尹即翼附權臣更引迭援在廷皆小<lb/>
人矣雖欲勿危得乎其失六也記曰四方有敗必先知<lb/>
<pb n="KR2f0039_WYG_337-29b"/>
之此之謂民之父母政宣小人顓為䝉蔽以欺上聼劉<lb/>
法敗死西陲而童貫乃以捷聞方臘破東南六郡而王<lb/>
黼匿不以告郭藥師反形已露而邊臣掩覆於外女真<lb/>
剋期入冦而大臣諱晦於中上下相䝉稔成大患至敵<lb/>
兵濟河而朝廷猶未之覺其失七也書曰民惟邦本本<lb/>
固邦寜政宣小人專務聚斂以摇根本朱勔以貢奉擾<lb/>
浙右李彦以括田困京東蔡京改塩鈔法而比屋歎愁<lb/>
王黼創免夫錢而諸路騷動人不聊生散為盜賊雖㣲<lb/>
<pb n="KR2f0039_WYG_337-30a"/>
敵國亦必有蕭牆之憂其失八也詩曰無競維人四方<lb/>
其訓之古者以一士寝敵謀片言折外侮政和初遣使<lb/>
覘國而童貫實行遼之君臣相顧竊笑已有南朝無人<lb/>
之譏北事既興遂付戎律以僕𨽻之才當元戎之任節<lb/>
制不眀諸将無所禀畏庸懦不武敵師得以馮陵未幾<lb/>
副之以蔡攸易之以譚稹其為駑怯又益甚焉於是女<lb/>
真知中國之無人而異志興矣此授任非材其失九也<lb/>
昔子産以蕞爾之鄭﨑嶇彊國間區區一環宜無愛於<lb/>
<pb n="KR2f0039_WYG_337-30b"/>
晉而子産則曰大國之人令於小國而皆獲其求将何<lb/>
以給之一共一否為罪滋大大國之求無禮以斥之何<lb/>
饜之有卒不與秦求地於趙趙欲與之虞卿曰王之地<lb/>
有盡而秦之求無已以有盡之地而給無已之求其勢<lb/>
必無趙矣趙用其計而秦不能加盖有國者不幸與彊<lb/>
敵為鄰當有以服其心而不當徇其欲方女真與遼國<lb/>
交兵雖能每戰輙克然視吾中國之尊如髙山大海未<lb/>
易測其雄深何敢遽有他志不幸姦臣腐夫希功寡謀<lb/>
<pb n="KR2f0039_WYG_337-31a"/>
唯恐無以順適其意彼方邀吾嵗幣則予以契丹舊數<lb/>
而不辭邀吾燕地税賦則予以銀絹百萬而不靳至於<lb/>
索犒師則許以犒師欲貸糧則許以貸糧一事方酬而<lb/>
一事已生前請未塞而後請復起一切順承無敢或戾<lb/>
而南牧之師已侵尋於境上矣盖蠶食并呑本無饜足<lb/>
徒知徇其欲而無以服其心其禍固應爾也或者惟以<lb/>
納張㲄結余覩為造釁之由而不知召侮取輕其漸非<lb/>
一雖㣲結納之事其能保盟約之不寒乎此處置乖宜<lb/>
<pb n="KR2f0039_WYG_337-31b"/>
其失十也今陛下聖徳清眀萬無此失然臣獨恠一人<lb/>
憂勤恭儉無媿仁祖之風而羣臣盤樂怠傲乃有宣和<lb/>
之習東南民力耗於軍餉者十八而士卒窮悴常有不<lb/>
飽之嗟災異頻仍修省之實未覩言路壅塞讜直之士<lb/>
弗容君子非不叅用而正論未甞獲伸小人非不欲逺<lb/>
而讒諂猶或得志䝉蔽之風日熾聚斂之政日滋此失<lb/>
未除臣恐後之視今猶今視昔也雖然臣外有司也其<lb/>
於内事不敢盡言獨請為陛下深陳所以待敵國者臣<lb/>
<pb n="KR2f0039_WYG_337-32a"/>
觀䝉古之在今日無異昔者女真方興之時一旦與吾<lb/>
為隣亦必祖述女真已行之故智盖女真甞以燕城歸<lb/>
我矣今獨不能還吾河南之地以觀吾之所處乎受之<lb/>
則享虚名而召實患不受則彼得以陵寝為詞假大義<lb/>
以見攻女真甞與吾通好矣今獨不能卑詞遣使以觀<lb/>
吾之所答乎從之則要索亡饜豈能滿其溪壑之欲不<lb/>
從則彼得藉口以開釁端黠巧之情必出於此不可不<lb/>
豫圖所以應之也自三數年來謀國者不深惟長筭而<lb/>
<pb n="KR2f0039_WYG_337-32b"/>
一切倖安曩者敵在幽燕吾以嵗時聘問已非獲巳彼<lb/>
既播越而南獨不可遷延其辭俟復燕山然後玉帛徃<lb/>
來如故乃使大宋臣子拜仇敵於祖宗殿廷之下其誤<lb/>
一也嵗幣之弗遣是矣然不以還燕為詞而諉曰漕之<lb/>
渠乾涸使殘敵得以移文督責中原豪傑聞之寜不以<lb/>
寡謀見哂乎其誤二也並邊遺民皆吾赤子窮而歸我<lb/>
當示綏懐疆吏非人唯知拒卻固已絶中原之望甚者<lb/>
視為盜賊戮之焚之上流制閫之臣眀掲大榜來者即<lb/>
<pb n="KR2f0039_WYG_337-33a"/>
行𠞰殺西州緫戎之帥殺程彦暉一家骨肉於黒谷山<lb/>
秦隴之人莫不切齒召鄰國之侮開邊鄙之隙結遺黎<lb/>
之怨逆上帝之心孰甚於此其誤三也積此三誤而吾<lb/>
國之威靈氣𦦨索然矣漢昭烈有言事㑹之來寜有終<lb/>
極夫誤於前者不可悔而應於後者猶可為所願朝廷<lb/>
毋再誤而已厥今庸人之論有二不曰敵未遽亡猶可<lb/>
倚為屏蔽則曰中原方擾未暇窺我江淮凡此皆誤國<lb/>
之言不可不察也敵之必亡無愚智舉知之臣不復重<lb/>
<pb n="KR2f0039_WYG_337-33b"/>
陳若昔永嘉之亂江左粗安者盖以羣醜並爭莫能相<lb/>
一故吾江表得以媮旦夕之安及苻堅既滅慕容旋起<lb/>
吞晉之謀元魏已併諸國遂萌飲江之志今新敵乍張<lb/>
盡有河朔而楊劉羣盜又皆徃徃服從臣恐與五國角<lb/>
立之勢殊未可為江左苟安之計也或又以為安邊置<lb/>
所儲峙日豐以此餌敵何患不濟臣竊謂不然夫金繒<lb/>
遺敵雖後世偃兵息民之權宜然用之於國勢盛彊之<lb/>
時則足以示恩而不至於召侮景徳之事是也用之於<lb/>
<pb n="KR2f0039_WYG_337-34a"/>
國勢委靡之時則適以召侮而不足示恩宣和之事是<lb/>
也儻不思自彊其國而倚賂遺以幸一日之安臣知其<lb/>
非䇿矣昔孫氏以區區之吴而當彊大之魏若未易為<lb/>
力者然其君臣相與䇿勵遂能挫曹公虎狼之敵晉氏<lb/>
東遷至岌岌也徒以将相有人處分得所卒能破苻秦<lb/>
傾國之師今國家幅員萬里貢賦雲集帶甲百萬江漢<lb/>
為池豈下於吴晉者而中外有司忠誠憤激者少委靡<lb/>
頹惰者多一聞赤白嚢至則相顧失色不知所為少定<lb/>
<pb n="KR2f0039_WYG_337-34b"/>
則又帖然矣國家平時不愛名器爵禄以寵士大夫一<lb/>
旦有急未見有毅然以戮力王室自任者此臣之所以<lb/>
大懼也夫天下之勢猶長江大河上流決潰下流必無<lb/>
獨寜之理今荆淮以北數百里間干戈搶攘戎馬雜襲<lb/>
正如熊咆虎鬪近在藩垣之外而或者乃曰無預吾事<lb/>
彼其中心實不謂然姑欲架漏目前攫取名器爵禄而<lb/>
去至於宗社生靈之憂而使陛下獨當之耳彼羣臣為<lb/>
一身計可也陛下為人子孫任九廟之託奈何付安危<lb/>
<pb n="KR2f0039_WYG_337-35a"/>
於度外乎陛下誠欲尊國勢以弭外虞則政宣之十失<lb/>
必當懲近日之三誤必當戒庸人之論必當破自彊之<lb/>
計必當立至誠一心對越上帝廣謀兼聴曲盡下情以<lb/>
収天人之心以合中外之助庶天下事猶有可為者若<lb/>
或上下悠悠養成深患機㑹浸失事變日殊臣實不知<lb/>
其所終也臣自委質立朝以來區區之愚唯知有君父<lb/>
有社稷故常盡忠極慮不敢自為身謀今見時事憂虞<lb/>
如此而顧戀寸禄不為朝廷一言豈惟自負夙心抑亦<lb/>
<pb n="KR2f0039_WYG_337-35b"/>
有慚戴履是用齋心潔誠忘寝廢食裁成此章欲進復<lb/>
休至于數四懐不能已卒以上聞意者天誘臣衷欲以<lb/>
感悟陛下儻或萬一見於施行則臣雖擯廢田里其幸<lb/>
多矣<lb/>
　貼黄臣竊見太祖太宗艱難百戰以有天下真宗仁<lb/>
　　宗兢業守成至于徽宗之世宇内承平民物熈洽<lb/>
　　不幸崇寜而後羣小得志陷害忠良遂使在廷無<lb/>
　　一君子迨政和初遼國衰㣲金人崛起王黼童貫<lb/>
<pb n="KR2f0039_WYG_337-36a"/>
　　之徒希功寡謀取侮敵人馴致靖康之變都城失<lb/>
　　守二聖䝉塵追前失可為隕涕臣仰惟陛下鋭精<lb/>
　　典學親御經帷凡祖宗創守之規模可為今日法<lb/>
　　者既日陳于前矣至於崇宣之事可為今日戒者<lb/>
　　願詔館閣之臣編類來上退朝之暇以時省覽庶<lb/>
　　幾姦邪誤國之狀敵人内侵之恥一一備見本末<lb/>
　　于以鑒前失而圖今得非小補也皇太子春秋鼎<lb/>
　　盛問學日新亦宜命宫僚編纂上件故實從容謀<lb/>
<pb n="KR2f0039_WYG_337-36b"/>
　　論其於令徳啓發必多臣位下人㣲志在納忠狂<lb/>
　　僣妄言伏竢誅殛<lb/>
九年袁燮輪對劄子曰臣竊惟當今之務有不可一日<lb/>
緩者邊防是也自陛下更化以來今十年矣築城壁浚<lb/>
壕塹繕兵甲積芻粟習武藝申軍律未甞一日不為備<lb/>
禦計也勤勤葺理至于今日宜其十全無闕物物可仗<lb/>
邊疆隐然有不可敵之威外域帖然無敢為冦之意其<lb/>
理固當然也近者竊聞垂亡之敵輙敢率其餘衆侵我<lb/>
<pb n="KR2f0039_WYG_337-37a"/>
疆埸掠我人民焚我邊舍偃然有輕視中國之心陛下<lb/>
知其所以然乎則以我之所謂邊防者未必真可恃也<lb/>
将帥者三軍之司命徃時稍有勞績之人率以罪罷凡<lb/>
今所用新進為多孰為智孰為勇朝廷不得而知也孰<lb/>
為傑出孰為中才朝廷不得而知也四顧乏使聊復用<lb/>
之是謂之甞試任甞試之将而責以真才實能之事豈<lb/>
不難哉然則何以得良将曰朝廷之上改弦更轍作其<lb/>
怠驕苟安之氣則良将出矣敵雖㣲弱而交聘未已所<lb/>
<pb n="KR2f0039_WYG_337-37b"/>
以猶敢桀驁一旦絶之出其不意寜不震懾若猶侵犯<lb/>
以兵驅之觀其戰鬭而智勇傑出之才因是表見折衝<lb/>
禦侮不患無人此乃邊防之首務也講和誓書質諸天<lb/>
地邀諸神眀不如約者墜其國可謂嚴矣誰敢違之而<lb/>
殘敵輙敢渝盟豈不自知其非哉直欲邀我嵗幣故為<lb/>
此小撓爾我從而與之是畏其威也是示之弱也堂堂<lb/>
大朝而見脅於衰殘之敵國惟其所欲略不敢較兹其<lb/>
為恥辱也大矣使彼猶在燕山其國尚疆未甞棄好雖<lb/>
<pb n="KR2f0039_WYG_337-38a"/>
與之可也今失其窟穴不絶如縷又已渝盟其可與乎<lb/>
稽諸公論萬口一辭謂不當與惟淺謀寡識者或以為<lb/>
當與爾一或與之我氣先索何以立國方今外國䝉古<lb/>
最彊及其他豪傑崛起於北地者甚衆見吾怯弱如此<lb/>
将有吞噬之心豈不尤為可慮乎昔紹興中北敵彊盛<lb/>
而徽皇梓宫未歸太母隔在沙漠故髙宗不得不與之<lb/>
和所給嵗幣減於全盛者半而當時忠臣義士猶以死<lb/>
爭之及金人叛盟親提重兵大入淮甸而完顔雍已入<lb/>
<pb n="KR2f0039_WYG_337-38b"/>
於北方亮尋隕于非命而雍盡反其所為其國再安欲<lb/>
尋舊好故孝宗減幣而許其和今之殘敵與其彊盛之<lb/>
時固萬萬不侔也而我之與幣増於隆興一如紹興之<lb/>
數毋乃太不稱乎毋乃太卑辱乎借冦兵資盜糧古人<lb/>
之所深戒也彼既渝盟是為寇盜乃以重幣資之衰弱<lb/>
之餘一旦得此於以激厲其衆又豈中國之利也哉善<lb/>
立大事者能反而用之不以是資敵而反以制敵夫今<lb/>
之所患者財用未充也然嵗幣之數不為不厚足以募<lb/>
<pb n="KR2f0039_WYG_337-39a"/>
勇敢足以旌戰功自今以徃邊防於此取辦國威由此<lb/>
復伸此天所以佑我國家也其弱也易兼其昧也易攻<lb/>
摧枯拉朽不勞餘力此天所以授陛下復讎刷恥之機<lb/>
㑹也殘敵折而入我䝉古及夫群雄知中國有人莫不<lb/>
惕息此天所以啓我昌運也陛下内揆於心曉然見夫<lb/>
嵗幣之不可與固守而確持之則可以奉順天意矣臣<lb/>
聞孔子之言曰為君難何以為難也決大疑定大計措<lb/>
其國於泰山之安天下無敵焉所以難也勢則不彊威<lb/>
<pb n="KR2f0039_WYG_337-39b"/>
則不振患人之見陵重賂以求免中才常主亦能為之<lb/>
何待於聖君乎碩陛下審思之臣不勝惓惓<lb/>
十年袁燮又上劄子曰臣竊惟當今之務備邊為急要<lb/>
當精講而熟計之呉吕範有言同舟涉海一物不牢則<lb/>
俱受其病此至論也然則今之邊防其可有一事之不<lb/>
備乎臣職在獻納不敢緘黙謹以今日六事公論以為<lb/>
未備者上徹淵聴臣聞古之立大事者必定其規模而<lb/>
乗其機㑹譬如農功日夜以思之思其始而圖其終行<lb/>
<pb n="KR2f0039_WYG_337-40a"/>
無越思所謂規模也始如處女敵人開户後如脱兎敵<lb/>
不及拒所謂機㑹也夫惟規模素定於胸中緩急先後<lb/>
有如王朴平邊之䇿故守不為徒守而戰不為浪戰機<lb/>
㑹未至則舒徐以待可為之時機㑹可乗則果決以奮<lb/>
有為之畧大功之所由集也今之邊防亦果能若是否<lb/>
乎此公論以為未備者一也臣聞古之善料敵者必察<lb/>
其虚實而知其强弱避實擊虚避强擊弱則易為力今<lb/>
自間探不眀懵不知其所向不𢷬其虚而𢷬其實不攻<lb/>
<pb n="KR2f0039_WYG_337-40b"/>
其弱而攻其强豈惟無益必将自斃又何以決勝乎此<lb/>
公論所以為未備者二也臣聞古者百将一心三軍同<lb/>
力如心腹手足之交相為用如父子兄弟之無有間隔<lb/>
泰誓曰受有臣億萬惟億萬心予有臣三千惟一心此<lb/>
興亡之所以殊也今人各有心異論蠭起不以國事為<lb/>
念而惟已私是逞甚者他人有能己則嫉之造作浮言<lb/>
播於朝路使有功者不能自安豈忠於事君者乎此公<lb/>
論以為未備者三也臣聞兵不在多以精為貴國初兵<lb/>
<pb n="KR2f0039_WYG_337-41a"/>
籍不過十五萬而征伐四出莫不如意惟其精也自秦<lb/>
檜當國隂與敵結沿邊不宿重兵故大軍屯於江上有<lb/>
急出戍給之生劵不為不多矣然皆習於驕惰不堪戰<lb/>
攻故議者以為不若令歸舊屯而以其生劵給沿邊武<lb/>
勇之士公家支費不増於前而守禦得人逺勝於舊有<lb/>
安居之樂而無出戍之勞新卒列營相望則大軍可以<lb/>
漸減闕額勿補以計消之誠强兵省費經久無窮之利<lb/>
也而不聞施行此公論之所為未備者四也臣聞善馭<lb/>
<pb n="KR2f0039_WYG_337-41b"/>
軍者必嚴其紀律白刃在前不敢不蹈以為退卻者必<lb/>
死而前進者猶可冀其或生也故惟知主将之可畏而<lb/>
不知敵人之可畏出師之日坐者涕沾襟卧者涕交頥<lb/>
一死将至所以悲爾今軍人遇敵望風而奔盖以為前<lb/>
進多死而退卻可幸免也紀律之不嚴一至於此乎此<lb/>
公論以為未備者五也臣聞善養兵者必厚其貨財國<lb/>
初沿邊諸将乆於其職闗市之征皆得自用以招募勇<lb/>
士以旌賞有功以資給間諜裕然有餘未甞匱乏中興<lb/>
<pb n="KR2f0039_WYG_337-42a"/>
大将所蓄之財亦不可勝計紹興之末内帑所賜犒軍<lb/>
緡錢多至千萬無所靳惜今日軍用不饒既無以豐犒<lb/>
戰士又主将朘削而軍人益貧平居憔悴無聊臨難豈<lb/>
能死敵此公論以為未備者六也即此六事推之其他<lb/>
未備者亦多矣區區殘敵敢抗天威苟不能克為千載<lb/>
笑伏惟陛下眀詔股肱之臣大修軍政如臣所陳六事<lb/>
靡不更張以實邊防以强國勢當今之急務也惟陛下<lb/>
亟圖之<lb/>
<pb n="KR2f0039_WYG_337-42b"/>
燮又上劄子曰臣聞天下之大勢有安危有存亡闗乎<lb/>
安危猶可言也闗乎存亡不可勝諱矣人孰不知存亡<lb/>
之分至為可畏惟辯之不早於其闗乎安危也不速救<lb/>
之浸淫不已則存亡繫之矣豈不哀哉臣竊觀當今之<lb/>
務惟邊防最切而其間利害有未易言者自淮甸以迄<lb/>
巴蜀皆邊靣也形勢至廣不勝其備要當斟酌時宜而<lb/>
善處之淮甸迫近中都論者皆以為急然以臣觀之近<lb/>
者固不可緩逺者尤不可忽臣請先言蜀中之利害可<lb/>
<pb n="KR2f0039_WYG_337-43a"/>
乎盖昔者張浚既失五路力不足以養兵乃以五路財<lb/>
賦均之四蜀増立名色謂之折估蜀人由是重困馴致<lb/>
于今資用耗竭人情既岌岌矣徃嵗殘敵寇邊淮㐮之<lb/>
間日尋干戈獨此一方互市自若遂唘戎心乗間深入<lb/>
殺戮不可勝計忠義之徒痛其家之碎于敵也縞素復<lb/>
讐義固當爾而我師追而還之敵躡其後無所逃死安<lb/>
得不怨讟並興慮其難制盡散之以為農則安得而不<lb/>
叛敵窺其意從而誘之幸以忠義自名終不甘為敵役<lb/>
<pb n="KR2f0039_WYG_337-43b"/>
及其未固汲汲招集其亦可也而事權不出於一諸司<lb/>
各行其意於是乎紀綱紛亂姦宄並作而闗外四郡遂<lb/>
莽為盜墟此闗乎安危之時也若救頭然雖危可安失<lb/>
今不圖噬臍何及萬一四郡失守則四蜀之心摇矣惟<lb/>
蜀與楚相依以立蜀人乖亂楚将若何脣亡齒寒之憂<lb/>
近在眼中矣淮甸其能自安乎中都寜不震乎可為寒<lb/>
心可為慟哭此其利害豈直安危也哉智者圖事因禍<lb/>
為福轉敗為功原紛擾之由求康濟之䇿推赤心置人<lb/>
<pb n="KR2f0039_WYG_337-44a"/>
腹中則銅馬之流莫不感悦釋賊将用其計謀則李祜<lb/>
之徒皆能成功不疑於物物亦誠焉古人此論可謂著<lb/>
眀矣淮西山東之豪所以為我盡力者誠心待之蜀之<lb/>
當事任者誠能効其所為開示大信堅於金石孰不樂<lb/>
為吾用並邊忠義聲勢相接若左右手之交相為援若<lb/>
兄及弟之共禦其侮智謀迭出則殘敵不能支矣此所<lb/>
謂因禍為福轉敗為功者也揚雄有言御得其道則天<lb/>
下狙詐咸作使御失其道則天下狙詐咸作敵御之為<lb/>
<pb n="KR2f0039_WYG_337-44b"/>
言結之以恩信閑之以法度不疾而徐巧於調伏有致<lb/>
逺之能而無泛駕之患也苟非其人孰任兹事擯黜其<lb/>
庸懦不才者更用其望實夙著者號令一新精采俱變<lb/>
元氣既充外邪消伏挈諸擾攘之中置之安全之域豈<lb/>
惟蜀安天下舉安事之樞要昭然在是也惟陛下亟圖<lb/>
之<lb/>
十一年臣僚復上言慶厯間張方平甞以為朝廷每備<lb/>
西北孰不知猺蠻衝突嶺外南鄰交阯勢須經營唐時<lb/>
<pb n="KR2f0039_WYG_337-45a"/>
西備吐蕃其後安南寇邊旋致龎勛之禍國朝每憂契<lb/>
丹元昊而儂智髙陷邕州南儌騷動天子為之旰食豈<lb/>
細故哉臣等比見淮甸間版築洊興更戍日益而廣南<lb/>
城隍摧圮不葺戍兵逃亡殆盡春秋教閲郡無百人雖<lb/>
有鄉兵義丁土丁之名實不足用緩急豈能集事宜於<lb/>
嶺南要地増築城堡籍其民兵嵗時練習定賞罰格以<lb/>
示懲勸如此則號令嚴眀守禦完固民習戰鬭可息猺<lb/>
蠻侵掠之患措四十州民於乆安之域矣詔從之<lb/>
<pb n="KR2f0039_WYG_337-45b"/>
袁説友論楚州屯戍臣竊謂城守以為固不若軍心以<lb/>
為固盖城雖堅而固之者在人軍無二三之心則誠甚<lb/>
於百二山河之險也故曰衆心成城此言誠在於衆而<lb/>
不專在於城也臣兹奉選命護客有行徃來之間道由<lb/>
楚州切觀本州城壁勢極雄壯盖楚州實為揚州籓籬<lb/>
之衛也臣復詢之淮民與軍士等皆謂自淮而南其陸<lb/>
路至揚州則自盱眙由天長而來其水路則自清河口<lb/>
由楚州而來也然楚州尤為要害者以敵人糧道必由<lb/>
<pb n="KR2f0039_WYG_337-46a"/>
於楚又楚在揚之前其來則楚為之敵若以他路至揚<lb/>
州則楚又扼其後所以朝廷以楚為重増城設塹不敢<lb/>
忽也今楚之人皆謂頃年朝廷甞以武鋒一軍八千人<lb/>
屯駐于楚軍人家屬悉在焉誠足為緩急死守之備自<lb/>
揚州増剏堡寨以一時建議者遂移武鋒一軍盡屯堡<lb/>
寨今不過令鎮江都統司每嵗更戍于楚僅五千人耳<lb/>
既無老小同行又毎嵗一替不為乆計緫司復添支食<lb/>
錢幾二萬緡誠恐緩急之日更戍之士各念妻兒在他<lb/>
<pb n="KR2f0039_WYG_337-46b"/>
郡且非乆屯更練者恐不能責之死守臣等欲望聖慈<lb/>
以楚城為揚州腹背要害命樞廷相度或不復武鋒一<lb/>
軍即乞令鎮江都統司撥五千人選擇将副各同老小<lb/>
就來年二月合更戍日宻與分屯久戍于楚庶不張皇<lb/>
其元來武鋒軍寨屋見今存在却預行修葺庶幾軍士<lb/>
老小同戍且為乆計其與無家屬而更戍者事體全然<lb/>
不同他日緩急必可恃以固守兼亦省緫司毎嵗二萬<lb/>
餘緡之費誠非細務<lb/>
<pb n="KR2f0039_WYG_337-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_337-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議巻三百三十七<lb/>
</p>
<p>
</p>
  </div>
</body>
</text>
</TEI>
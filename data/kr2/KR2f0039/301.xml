<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷三百一</head> <lb/>
    <p>
<pb n="KR2f0039_WYG_301-1a"/>
欽定四庫全書<lb/>
　歴代名臣奏議卷三百一<lb/>
　　　　　　　　　　　明　楊士竒等　撰<lb/>
　　灾祥<lb/>
宋仁宗至和二年侍御史趙抃上言曰臣伏見自去年<lb/>
五月已來妖星遂見近及周稔至今光耀未退此谷永<lb/>
所謂馳騁驟歩芒炎長短所厯奸犯其爲謫變甚可畏<lb/>
也又去冬連今春京東西路及陜右川蜀諸郡旱暵不<lb/>
<pb n="KR2f0039_WYG_301-1b"/>
雨麥苖焦死民既艱食寇攘必興此京房所謂欲德不<lb/>
用兹謂張厥災荒其爲災沴復可懼也邇來岠嵎山谷<lb/>
驚裂有聲他郡數處地亦震動此伯陽所謂陽伏而不<lb/>
能出隂廹而不能升蓋土失其性其爲災異益可駭也<lb/>
夫燮調隂陽者三公之職天戒若曰陛下左右輔弼當<lb/>
得忠賢剛正之人爲之乃可以召至和之氣消未萌之<lb/>
旤不然何以妖星謫變也旱暵災沴也地震祥異也三<lb/>
者咎應粲明如是之著耶臣愚伏望陛下謹天之戒應<lb/>
<pb n="KR2f0039_WYG_301-2a"/>
天以實取天下公議與天下瞻望之所謂賢人君子者<lb/>
陟之使居廟堂之上責以三公四輔之事業委注而仰<lb/>
成之若然則隂陽以和災異以消朝廷清明逺人畏服<lb/>
太平之風可翹足引領而待之也臣朝夕思慮載惟擇<lb/>
賢命相繫國家休戚治亂之本伏願陛下慎重之然後<lb/>
發聖斷力行而不疑則宗廟社稷之福天下生靈之幸<lb/>
起居舍人知諫院范鎮上奏曰臣伏見去冬多南風今<lb/>
春多西北風乍寒乍暑欲雨不雨又有黒氣蔽日此皆<lb/>
<pb n="KR2f0039_WYG_301-2b"/>
人事之所感動也黒氣隂也小人也日陽也君象也黒<lb/>
氣蔽日者隂侵陽小人惑君也欲雨不雨者政事不決<lb/>
也陳執中爲相不病而家居者百日矣陛下以御史之<lb/>
言決一婢死而欲退宰相爲是即乞速退執中以觧天<lb/>
意以御史之言爲非亦乞勅執中起視事無使天意久<lb/>
不決也寒暑者賞罰也乍寒乍暑者不當賞而賞當罰<lb/>
而不罰也鄧保吉有過於法不當爲内侍都知鄧宣言<lb/>
不厯邊任於法不當爲内侍押班未幾而又改官石全<lb/>
<pb n="KR2f0039_WYG_301-3a"/>
斌不當爲觀察使未幾而又爲内侍副都知其餘攀縁<lb/>
改遷皆不應法律是不當賞而賞也陛下有㫖不應法<lb/>
律賞罰聽中書樞宻大臣執奏而中書樞宻大臣不執<lb/>
奏是當罰而不罰也冬而多南風春而多西北風皆逆<lb/>
氣也風主號令主思慮陛下思慮若有爲小人所惑而<lb/>
號令數變易也天變之發或發於未然之前或發於已<lb/>
然之後皆所以覺悟人君也人君修人事以應天變則<lb/>
災異可爲福祥也陛下如欲應黒氣蔽日之變莫若逺<lb/>
<pb n="KR2f0039_WYG_301-3b"/>
小人而近君子莫若黜小人之言而用君子之言陛下<lb/>
如欲應乍寒乍暑之變莫若速還鄧保吉等過恩而明<lb/>
正中書樞宻大臣之罪也陛下如欲應欲雨不雨之變<lb/>
莫若速定陳執中進退之勢以決中外之惑也陛下如<lb/>
欲應冬多南風春多西北風之變莫若精其思慮而不<lb/>
數號令也凡此皆古聖賢通天人之術著乎經史使後<lb/>
世爲人君者視之以奉天爲人臣者法之以事君者也<lb/>
非臣之臆說也陛下無以臣非才廢臣所陳先聖賢之<lb/>
<pb n="KR2f0039_WYG_301-4a"/>
言則臣之幸也非特臣之幸也天下之幸也社稷之福<lb/>
也惟妖星之變及今一年臣消息所未至也今春諸路<lb/>
無麥苖禾種不入而山東尤甚山東盜所起處萬一盜<lb/>
起陛下將何以待之妖星之變殆恐爲此臣所以居言<lb/>
責之地而不得黙黙也臣四歳而亡父七歳而亡母今<lb/>
食陛下之禄父母之養爲不及也所可爲者合忠孝一<lb/>
意以事陛下耳若於此時畏避而不盡言則臣負不忠<lb/>
不孝之罪於陛下也<lb/>
<pb n="KR2f0039_WYG_301-4b"/>
鎮又上奏曰今月二十三日秋分雷乃收聲二十四日<lb/>
雷大震大雨雹雷當收聲而反大震者號令之不時也<lb/>
雹不和之炁自上而下下而害物者也以況上興不急<lb/>
之務以用於下如雹之害物也近歳以來修集禧觀醴<lb/>
泉觀開元殿公主第靡費以鉅萬計尚未訖役又聞垂<lb/>
拱殿一棟折太廟一柱損有司建議舉欲新之夫一棟<lb/>
折修一棟一柱損修一柱事理然也若縁一棟而易一<lb/>
殿一柱而更一廟非惟人情不厭兼恐甚傷天理近者<lb/>
<pb n="KR2f0039_WYG_301-5a"/>
陜西旱饑河東薄稔科採材木不勝其勞此所謂號令<lb/>
不時自上而害物之政也天變所以作也古人於承平<lb/>
無事時尚猶戒土木之費況今國用不足民力凋弊豈<lb/>
可爲此不急以重困之臣竊惟念以一棟易一殿一柱<lb/>
易一廟似非恭儉之主所爲蓋左右近習計此以圖僥<lb/>
倖大臣不略建一言誤陛下至此耳伏乞差官重檢計<lb/>
合修換處量加功役其餘一切停罷上以應天變中以<lb/>
惜國用下以愛民力顧不益聖德耶昔漢文帝惜十家<lb/>
<pb n="KR2f0039_WYG_301-5b"/>
之産罷露臺史冊書之至今爲美陛下如能愛數萬家<lb/>
之産以罷此兩役則其美過漢文帝逺甚臣不勝大幸<lb/>
金君卿上奏曰臣伏讀六月三十日詔書節文以大水<lb/>
爲沴應中外臣寮上實封言時政闕失無有所諱逺方<lb/>
小臣不能詳知國體惟陛下赦臣進越之罪留神財擇<lb/>
幸甚幸甚臣謹按五行傳宗廟廢祭祀則水不潤下伏<lb/>
惟皇帝陛下仁孝之心格于神明時享月薦曾靡有懈<lb/>
咎譴之來不應縁此然臣之愚慮叅考經傳殆宗廟主<lb/>
<pb n="KR2f0039_WYG_301-6a"/>
器社稷本根之重陛下或未之思爾竊惟古先哲王雖<lb/>
已大治之後不能無災異惟恐懼脩省思所未至爲所<lb/>
未爲以應天心則災異自然而消弭臣不敢逺引他說<lb/>
試取兩漢近事以明之若孝景孝成光武孝章之世冬<lb/>
雷霪雨日蝕星隕地震川竭之變而能早定封建固國<lb/>
根本然後災變消復享國長久陛下睿謀英斷夐髙前<lb/>
古豈特周旋孝景孝章之間哉然比歳已來日月薄蝕<lb/>
地震河決天之告戒不爲不至陛下惻然引咎歸已故<lb/>
<pb n="KR2f0039_WYG_301-6b"/>
嘗避正殿損常膳節服御釋繫囚以圖消伏天鑒不回<lb/>
水沴仍作故臣愚以爲宜詢訪故事思宗廟主器社稷<lb/>
根本之重以謹天戒臣又聞漢書五行志曰地上有水<lb/>
比吉性不相害故曰比樂也而相毁墊淪失之象又易<lb/>
曰君不宻則失臣臣不宻則失身幾事不宻則害成今<lb/>
朝廷大政言未出口則已喧傳于道上矣願陛下超然<lb/>
逺慮奮乾剛之斷詔股肱大臣早定封建之議羣小之<lb/>
人無得預聞不然臣恐隂下相爲蠧賊侵陵之禍萌於<lb/>
<pb n="KR2f0039_WYG_301-7a"/>
今日矣詩曰畏天之威于時保之惟陛下垂精留意天<lb/>
下幸甚幸甚<lb/>
嘉祐二年齊唐論麒麟䟽曰臣竊見交趾所進麒麟二<lb/>
頭臣得之道路圖寫其形大扺牛身象耳狗足魚鱗臣<lb/>
謹按爾雅釋獸麏身牛尾一角郭璞注謂春秋所獲麟<lb/>
也又云麠大麃牛尾一角即漢武郊雍所獲麟也又云<lb/>
□如馬一角不角者麒即元康中九真郡所貢也又唐<lb/>
龍朔三年麟見于介山又聖朝太平興國九年嵐州獻<lb/>
<pb n="KR2f0039_WYG_301-7b"/>
獸一角似鹿無班角端有肉性甚馴善當時以爲祥麟<lb/>
上表稱賀臣以前典觀之則麒如馬狀麟似鹿形況麟<lb/>
鳯四靈國家大瑞天下稱賀青史具書故唐改元年漢<lb/>
名書閣太平之瑞莫大於斯臣切聞此獸頗與書史所<lb/>
聞不同閉以檻車與象相觸所食草木皆中國所無萬<lb/>
一非是祥麟海外别有名目即朝廷殆爲蠻夷所詐又<lb/>
交趾以進麟爲名私齎行貨不少經過州縣津送之役<lb/>
動數千人以至京師民間之費不下百萬嶺表之民例<lb/>
<pb n="KR2f0039_WYG_301-8a"/>
皆貧弱典賣産業以給公費儻應圖合驗爲瑞聖朝則<lb/>
固不憚民勞以成一代之盛事果非瑞物則豈可以無<lb/>
名之怪獸而困一路之生靈哉伏惟陛下居尊御極垂<lb/>
四十年焦勞萬機愛惜黔首誠願日謹一日雖休勿休<lb/>
勿以所役細微則武王有旅獒之戒勿以綏懐逺俗則<lb/>
文帝有却馬之言昔西漢因鶡雀飛入府舍遂爲瑞鳥<lb/>
隋文帝好祥瑞有野雀集于宫掖因改儀鸞之殿取笑<lb/>
當世貽羞史䇿以斯爲鑒固宜審詳伏乞陛下延訪博<lb/>
<pb n="KR2f0039_WYG_301-8b"/>
物之臣徧考瑞圖所載確有符驗方可進呈事果非真<lb/>
即宜罷黜以寛一方百姓之弊臣素以寡聞昧於通識<lb/>
進言不用黙守常聨儻一辭有補於毫釐一舉少全於<lb/>
疲瘵則退甘鼎鑊萬死無逃臣不勝區區越職言事俯<lb/>
伏待罪<lb/>
四年日食三朝袐閣校理呉及上言曰日食者隂侵陽<lb/>
之戒在人事則臣陵君妻乘夫四夷侵中國今大臣無<lb/>
姑息之政非所謂臣陵君失在陛下淵嘿臨朝使隂邪<lb/>
<pb n="KR2f0039_WYG_301-9a"/>
未盡屏也后妃無權横之家非所謂妻乘夫失在左右<lb/>
親倖驕縱亡節也疆場無虞非所謂四夷侵中國失在<lb/>
將帥非其人爲敵所輕也<lb/>
六年京師大水知諫院楊畋上言洪範五行傳簡宗廟<lb/>
則水不潤下又曰聽之不聦厥罰常水去年夏秋之交<lb/>
久雨傷稼澶州河決東南數路大水爲沴陛下臨御以<lb/>
來容受直諫非聽之不聦也以孝事親非簡於宗廟也<lb/>
然而災異數見臣愚殆以爲萬幾之聽必有失於審者<lb/>
<pb n="KR2f0039_WYG_301-9b"/>
七廟之享必有失於順者惟陛下積思而矯正之乃下<lb/>
其章禮官并兩制考議<lb/>
判禮部司馬光論日食遇隂雲不見乞不稱賀狀曰臣<lb/>
伏覩近世以來毎有日食之變歴官皆先具日月時刻<lb/>
及所食分數奏聞至日或爲隂雲所蔽或所食不滿分<lb/>
數公卿百官皆奉表稱賀以爲大慶臣愚以爲日之所<lb/>
照周徧華夷雲之所蔽至爲近狹今若太陽實虧而有<lb/>
浮雲翳塞雖京師不見四方必有見者此廼天戒至深<lb/>
<pb n="KR2f0039_WYG_301-10a"/>
不可不察臣聞漢成帝永始元年九月日有食之四方<lb/>
不見京師見谷永以爲沈湎于酒禍在内也二年二月<lb/>
日有食之四方見京師不見谷永以爲百姓屈竭禍在<lb/>
外也臣愚以爲永之所言似未協天意夫四方不見京<lb/>
師見者禍尚淺也四方見京師不見者禍濅深也日者<lb/>
人君之象天意若曰人君爲隂邪所蔽災慝明著天下<lb/>
皆知其憂危而朝廷獨不知也由是言之人主尤宜側<lb/>
身戒懼憂念社稷而羣臣乃始相率稱賀豈得不謂之<lb/>
<pb n="KR2f0039_WYG_301-10b"/>
上下相䝉誣罔天譴哉又所食不滿分數者歴官術數<lb/>
之不精當治其罪亦非所以爲賀也伏望陛下明勅有<lb/>
司若六月一日更有日食之異或四方見京師不見或<lb/>
所食不滿分數皆不得奉表稱賀以重皇天之怒則天<lb/>
下幸甚臣職在禮部掌羣臣慶賀章表不敢不言<lb/>
英宗即位光爲殿中侍御史乞體量京西陜西災傷䟽<lb/>
曰臣竊聞京西陜西兩路自夏末以來殊少雨澤秋田<lb/>
豐稔者所收不過五分枯旱之處所得尤薄而官司或<lb/>
<pb n="KR2f0039_WYG_301-11a"/>
務爲聚斂民有訴旱者不肯受接道塗嗷嗷頗多怨讟<lb/>
已有流移就食他方者況此兩路昨來供應山陵百姓<lb/>
最爲勞苦朝廷尤宜優恤伏望特降詔㫖下兩路體量<lb/>
應有災傷之處倍加存撫寛其租稅敢有抑塞旱狀不<lb/>
爲收接者嚴加譴責庶使困窮之民有所赴訴<lb/>
治平元年光知諫院乞車駕早出祈雨劄子曰臣伏見<lb/>
權御史中丞王疇等建言乞陛下循真宗故事幸諸寺<lb/>
觀祈雨朝廷雖從其所請而講議選日已踰旬浹至今<lb/>
<pb n="KR2f0039_WYG_301-11b"/>
車駕未出衆論狐疑皆云事恐中輟臣愚竊以陛下踐<lb/>
祚已踰朞年京城百姓未聞屬車之音重以曏者聖體<lb/>
不安逺方之人妄造事端訛言未息若聞車駕一出則<lb/>
逺近釋然莫不恱喜況今春少雨麥田枯旱禾種未入<lb/>
倉廪虚竭閭里饑愁陛下爲民父母當與之同其憂勞<lb/>
祈禱羣神豈可晏然視之不以疚懐況詔命已降流聞<lb/>
四方若復遷延久而不出則道路之人愈增猜惑不若<lb/>
曏時初無此議也且王者以四海爲家故稱乘輿或稱<lb/>
<pb n="KR2f0039_WYG_301-12a"/>
行在今車駕蹔出近在京城之内亦何必拘瞽史之言<lb/>
選揀時日而忘萬民朝夕之急殆非成湯桑林周宣雲<lb/>
漢之意也臣愚伏望陛下斷自聖志於一兩日之間車<lb/>
駕早出爲民祈雨以副中外喁喁之望<lb/>
二年二月知磁州程珦上奏曰臣伏覩詔勅以年來水<lb/>
潦爲沴八月庚寅大雨應中外臣寮並許上實封言時<lb/>
政闕失及當世利病此蓋皇帝陛下承祖宗大業嚴恭<lb/>
天命祇畏警懼之深也天下士民欽聞德音茍有知見<lb/>
<pb n="KR2f0039_WYG_301-12b"/>
孰不願披忠瀝懇上逹天聽臣雖至愚官爲省郎職分<lb/>
郡寄敢不竭其區區之誠以應明詔惟陛下寛其狂易<lb/>
之誅賜之省覽則天下幸甚臣聞水旱之沴由隂陽之<lb/>
不和隂陽不和繫政事之所致是以自昔明王或遇災<lb/>
變則必警懼以省躬之過思政之闕廣延衆論求所以<lb/>
當天心致和氣故能消弭變異長保隆平昔在商王中<lb/>
宗之時有桑楮之祥髙宗之時有鳴雉之異二王以爲<lb/>
懼而修政行德遂致王道復興皆爲商宗百世之下頌<lb/>
<pb n="KR2f0039_WYG_301-13a"/>
其聖明今陛下嗣位之初比年隂沴聖心驚畏特下明<lb/>
詔以求政之闕誠聖明之爲也然臣觀近古以來引咎<lb/>
之詔自新之言亦世有之其如人君不由於至誠天下<lb/>
徒以爲虛語豈復有如商之二宗興王道於既衰者乎<lb/>
臣願陛下因此天戒奮興善治思商宗之休實鑒後代<lb/>
之虛飾不獨消復災沴於今日將永保丕基於無窮伏<lb/>
觀詔㫖時政闕失當世利病可以佐元元者悉心以陳<lb/>
母有所諱臣竊惟天下之勢所甚急者在安危治亂之<lb/>
<pb n="KR2f0039_WYG_301-13b"/>
機若夫指一政之闕失陳一事之利病徒爲小補不足<lb/>
以救當世之弊而副陛下勤求之意也所謂安危治亂<lb/>
之機臣請條其大端所謂安且治者朝廷有綱紀權持<lb/>
總攝百職庶務天下之治如網之有綱裘之有領舉之<lb/>
而有條委之而不紊也郡縣之官得人而職修惠養有<lb/>
道朝廷政化宣逹于下也百姓安業衣食足而有常心<lb/>
知孝悌忠信之教率之易從勞之不怨心附於上固而<lb/>
不可揺也化行政肅無姦宄盜賊之患設有之不足爲<lb/>
<pb n="KR2f0039_WYG_301-14a"/>
慮蓋有殱滅之備而無響應之虞也民心和而隂陽順<lb/>
無水旱蟲螟之灾有之不能爲害蓋倉廪實府庫充官<lb/>
用給於上民食足於下也武備修而威靈振蠻夷戎狄<lb/>
無敢不服雖有之不足爲憂蓋甲兵利而儲備豐將善<lb/>
謀而士素練也此六者所謂安且治者今之事一皆反<lb/>
是朝廷紀綱汗漫離散莫可總攝本原如此治將安出<lb/>
郡縣之官選不以道更易之數雖時謂才者尚莫能稱<lb/>
其職況庸常者乎循常茍安浸以成俗舉世以爲當然<lb/>
<pb n="KR2f0039_WYG_301-14b"/>
政治廢亂生民困苦朝廷雖有惠澤孰能宣布以逹於<lb/>
下所與共理者如此天下可知矣百姓窮蹙日以加甚<lb/>
而徭繁賦重剥削之不息天下户口雖衆而自足者益<lb/>
寡司牧者治其事爾非有師保左右之也其善惡勤惰<lb/>
趨利避害或昧而反之不從其自然而困之陷之之道<lb/>
又非一塗人用無聊茍度歳月驅之於治則難格率之<lb/>
於惡則易揺民惟邦本本根如是邦國柰何民無生業<lb/>
極困則慮生民不漸善教思利則志動乘間隙則萌姦<lb/>
<pb n="KR2f0039_WYG_301-15a"/>
宄逼凍殍則爲盜賊今兹幸無大故尚爾茍安設或遇<lb/>
大饑饉有大勞役姦雄一呼所在必應以今無事之時<lb/>
尚恐力不能制況勞擾多事之際乎天下安危實繫於<lb/>
此保民之道以食爲本今自京師至于天下計平時之<lb/>
用率無三年之蓄民困空匱則又甚焉以萬室之邑觀<lb/>
之有厚蓄者百無二三困衣食者十居六七統而較之<lb/>
天下虚竭可知矣豐年樂歳饑寒見於道路一穀不稔<lb/>
便致流轉卒有方數千里連數年之水旱不知何以待<lb/>
<pb n="KR2f0039_WYG_301-15b"/>
之姦盜蜂起於内邉隅乘隙於外雖欲爲之末如何矣<lb/>
敵國彊盛古未有此歳輸金帛以修好而好不可恃窮<lb/>
天下之力以養兵而兵不足用尚幸二敵無謀厭小欲<lb/>
而忘大利故我得以紓朝夕之急若其連衡而來則必<lb/>
興數十萬之衆宿於邊境餽餉不繼財用不充將何以<lb/>
濟乎驕惰之兵縱無奔潰之患曠日持久終有消窮之<lb/>
虞又況征斂興發而民人轉亡饑饉愁怨而姦雄競起<lb/>
事至於此興衰可知以此觀之天下之勢安乎危乎凡<lb/>
<pb n="KR2f0039_WYG_301-16a"/>
此數端皆有危亡之虞而未至於是者不識朝廷制置<lb/>
能使之然耶抑天幸而偶然耶幸然之事其可常乎先<lb/>
皇帝至仁格天地保持之以至於今厯時既久言者既<lb/>
已多朝廷遂以爲果不足憂也可以常然姑維持之而<lb/>
已雖聞至深至切之言不爲動也嗚呼貽天下之患必<lb/>
由於是乎今天下尚無事朝廷宜急思所以救時之道<lb/>
不然臣恐因循歳月前之所陳者一事至則爲之晩矣<lb/>
中人之家有百金之産子孫保守不敢不念陛下承祖<lb/>
<pb n="KR2f0039_WYG_301-16b"/>
宗大業可不懼乎今言當世之務者必曰所先寛賦役<lb/>
也勸農桑也實倉廪也備災害也修武備也明教化也<lb/>
此誠要務然猶未知其本也臣以爲所尤先者有三焉<lb/>
請爲陛下陳之一曰立志二曰責任三曰求賢今雖納<lb/>
嘉謀陳善算非君志先立其能聽而用之乎君欲用之<lb/>
非責任宰輔其孰承而行之乎君相協心非賢者任職<lb/>
其能施於天下乎三者本也制於事者用也有本不患<lb/>
無其用三者之中復以立志爲本君志立而天下治矣<lb/>
<pb n="KR2f0039_WYG_301-17a"/>
所謂立志者至誠一心以道自任以聖人之訓爲可必<lb/>
信以先王之治爲可必行不狃滯於近規不遷惑於衆<lb/>
口必期致天下三代之世此之謂也夫以一夫之身立<lb/>
志不篤則不能自修況天下之大非體乾剛健其能治<lb/>
乎自昔人君孰不欲天下之治然而或欲爲而不知所<lb/>
措或始銳而不克其終或安於積久之弊而不能改爲<lb/>
或惑於衆多之論而莫知適用此皆立志不堅故也臣<lb/>
觀朝廷毎有善政鮮克堅守或行之而天下不從請舉<lb/>
<pb n="KR2f0039_WYG_301-17b"/>
近年一二事以明之朝廷以今之任人未嘗選擇一用<lb/>
薦舉之定式患所舉不得其人也故詔以飭之非不丁<lb/>
寧然而當任者如弗聞也陛下以爲自後所舉果得其<lb/>
人乎曽少異於舊乎又以守令數易之害治也詔㢘察<lb/>
之官舉其有善政者俾之再任于今未聞應詔者豈天<lb/>
下守令無一人有善政耶茍誠無之朝廷負生民不已<lb/>
甚乎且以爲善政行之何不使天下奉承以見其效若<lb/>
曰非不欲必行也柰天下不從何如此則是政令不行<lb/>
<pb n="KR2f0039_WYG_301-18a"/>
矣將如天下何此亦在陛下而已茍陛下之志先立奮<lb/>
其英斷以必行之雖彊大諸侯跋扈藩鎮亦將震慴莫<lb/>
敢違也況郡縣之吏乎故臣願陛下以立志爲先如臣<lb/>
前所陳法先王之治稽經典之訓篤信而力行之救天<lb/>
下深沈固結之弊爲生民長久治安之計勿以變舊爲<lb/>
難勿以衆口爲惑則三代之治可望於今日也若曰人<lb/>
君所爲不可以易易而或失其害則大臣以爲不然稽<lb/>
古而行非爲易也厯觀前史自古以來豈有法先王稽<lb/>
<pb n="KR2f0039_WYG_301-18b"/>
訓典將大有爲而致敗亂者乎惟動不師古茍安襲弊<lb/>
卒至危亡者則多矣事據昭然無可疑也願陛下不以<lb/>
臣之踈賤而易其言則天下幸甚所謂責任者夫以海<lb/>
宇之廣億兆之衆一人不可以獨治必頼輔弼之賢然<lb/>
後能成天下之務自古聖王未有不以求任輔相爲先<lb/>
者也在商王髙宗之初未得其人則恭黙不言蓋事無<lb/>
當先者也及其得說而命之則曰濟川作舟楫歳旱作<lb/>
霖雨和羮爲鹽梅其相須倚之如是此聖人任輔相之<lb/>
<pb n="KR2f0039_WYG_301-19a"/>
道也夫圖任之道以謹擇爲本擇之謹故知之明知之<lb/>
明故信之篤信之篤故任之專任之專故禮之厚而責<lb/>
之重擇之謹則必得其賢知之明則仰成而不疑信之<lb/>
篤則人致其誠任之專則得盡其才禮之厚則禮貎尊<lb/>
而其勢重責之重則自任切而功有成是故推誠任之<lb/>
待以師傅之禮坐而論道責之以天下治隂陽和故當<lb/>
之者自知禮尊而任專責深而勢重則挺然以天下爲<lb/>
己任故能稱其職也雖有姦諛巧佞知其交深而不可<lb/>
<pb n="KR2f0039_WYG_301-19b"/>
間勢重而不可揺亦將見息其邪謀歸附於正矣後之<lb/>
任相者異於是其始也擇之不謹故知之不明知之不<lb/>
明故信之不篤信之不篤故任之不專任之不專故禮<lb/>
之不厚而責之不重矣擇不謹則不得其人知不明則<lb/>
用之猶豫信不篤則人懐疑慮任不專則不得盡其能<lb/>
禮不厚則其勢輕而易揺責不重則不稱其職是故任<lb/>
之不盡其誠待之不以其禮僕僕趨走若吏史然文案<lb/>
紛冗下行有司之事當之者自知交不深而其勢輕動<lb/>
<pb n="KR2f0039_WYG_301-20a"/>
懐顧忌不肯自盡上懼君心之疑下虞羣議之奪故蓄<lb/>
縮而不敢有爲茍循常以圖自安爾君子弗願處也姦<lb/>
邪之人亦知其易揺日伺間隙如是其能自任以天下<lb/>
之重乎若曰非任之難知之惟難且何以知其賢而任<lb/>
之或失其人治亂所繫此人君所以難之也臣以爲知<lb/>
人誠難亦繫取之之道如何爾臯陶爲帝謨曰在知人<lb/>
禹吁而難之及其陳九德載采采則曰底可績蓋詢行<lb/>
考實人焉廋哉厯觀前史自古已來豈有履道之士孝<lb/>
<pb n="KR2f0039_WYG_301-20b"/>
聞於家行著於鄉德推於朝廷節見於事爲其言合聖<lb/>
人之道其履蹈經典之訓及用之於朝反致敗亂者乎<lb/>
用是而求其有差乎若乃人君以爲賢而用之卒敗於<lb/>
事者古亦多矣稽迹其由蓋取之不以其道也大率一<lb/>
言一事合於已心則謂之才而用之曾不循核本末稽<lb/>
考名實如前之云傷民害政不亦宜乎四海之大未始<lb/>
乏賢誠能廣揚側陋至誠降禮求之以道雖臯夔伊周<lb/>
之比亦可必有賢德志道之士皆可得而用也願陛下<lb/>
<pb n="KR2f0039_WYG_301-21a"/>
如臣前所陳既堅求治之志則以責任宰輔爲先待之<lb/>
盡其禮任之盡其誠責之盡其職不患其不爲患其不<lb/>
能爲不患其不能爲患其不得爲蓋不爲者可責之必<lb/>
爲不能爲者可勉而能爲惟不得爲則已矣所謂不得<lb/>
爲者君臣之志不通懐顧忌而不肯自盡此由失待任<lb/>
之道也今執政大臣皆先朝之選天下重望陛下責任<lb/>
之而已臣願陛下延召宰執從容訪問今天下之事爲<lb/>
安爲危爲治爲亂當維持以度歳月乎當有爲以救其<lb/>
<pb n="KR2f0039_WYG_301-21b"/>
弊乎如曰當爲則願示之以必爲之意詢之以所爲之<lb/>
政審慮之力行之時不可後事不可緩也如曰非不爲<lb/>
也患不能也則天下之廣豈無賢德可以禮問朝廷之<lb/>
上豈無英髦可以討論有先王之政可以考觀有經典<lb/>
之訓可以取則道豈逺哉不求爾在君相協心勤求力<lb/>
爲之而已如曰無妄爲也姑守常而已則在陛下深思<lb/>
而明辨之唐文宗之時大權漸奪天下將亂而牛僧孺<lb/>
欺以爲治矣史冊書之可爲明鑒今陛下聖明執政忠<lb/>
<pb n="KR2f0039_WYG_301-22a"/>
良無是事也伏願陛下不以臣之踈賤而易其言則天<lb/>
下幸甚所謂求賢者夫古之聖王所以能致天下之治<lb/>
無他術也朝廷至於天下公卿大夫百職羣寮皆稱其<lb/>
任而已何以得稱其任賢者在位能者在職而已何以<lb/>
得賢能而任之求之有道而已雖天下常用易得之物<lb/>
未有不求而得者也金生於山木生於林非匠者採伐<lb/>
不登於用況賢能之士傑出羣𩔖非若山林之物廣生<lb/>
而無極也非人君搜擇之有道其可得而用乎自昔邦<lb/>
<pb n="KR2f0039_WYG_301-22b"/>
家張官置吏未嘗不取士也顧取之之道如何爾今取<lb/>
士之弊議者亦多矣臣不暇條析而言大概投名自薦<lb/>
記誦聲律非求賢之道爾求不以道則得非其賢間或<lb/>
得其才適由偶幸非知其才而取之也朝廷選任盡自<lb/>
其中曾不虞賢俊之棄遺于下也果天下無遺賢耶抑<lb/>
雖有之吾姑守法於上不足以爲意耶將科舉所得之<lb/>
賢已足自治而不乏耶臣以爲致天下今日之弊蓋由<lb/>
此也以今選舉之科用今進任之法而欲得天下之賢<lb/>
<pb n="KR2f0039_WYG_301-23a"/>
興天下之治其猶北轅適越不亦逺乎臣願陛下如臣<lb/>
前所陳既立求治之志又思責任之道則以求賢爲先<lb/>
茍不先得賢則雖陛下焦心勞思將安所施誠得天下<lb/>
之賢置之朝廷則端拱無爲而天下治矣此所謂勞於<lb/>
求賢逸於得人也歴觀前史自古以來稱治之君有不<lb/>
以求賢爲事者乎有規規守常以資任人而能致大治<lb/>
者乎有國家之興不由得人者乎由此言之用賢之驗<lb/>
不其甚明若曰非不欲賢也病求之之難也臣以爲不<lb/>
<pb n="KR2f0039_WYG_301-23b"/>
然夫以人主之勢心有所嚮天下風靡景從設若珍禽<lb/>
異獸瓌寶竒玩之物雖遐方殊域之所有深山大海之<lb/>
所生志所欲者無不可致蓋上心所好奉之以天下之<lb/>
力也若使存好賢之心如是則何巖穴之幽不可求何<lb/>
山林之深不可致所患好之不篤爾夫人君用賢亦賴<lb/>
公卿大臣推援薦逹之力今朝廷未嘗求賢公卿大臣<lb/>
亦不以求賢取士爲意相先引彚世所罕聞訪道求師<lb/>
貴逹所耻大率以爲任已可也士將安補今世無賢求<lb/>
<pb n="KR2f0039_WYG_301-24a"/>
之何益夫以周公之聖其自任足矣尚汲汲求賢以自<lb/>
輔也以其聖且好賢與知人之明宜天下之賢皆爲之<lb/>
用莫有遺也尚乃日不暇給恐失天下之士後之人其<lb/>
才不及周公而自謂足矣不求賢以自輔也以其不求<lb/>
且知之不明宜賢者在下之多也乃曰天下無賢矣噫<lb/>
何其用意與周公異也欲其助皇明燭幽隠不可得也<lb/>
然亦係上之所爲而已陛下誠能專心致志孜孜不倦<lb/>
以求賢爲事常恐天下有遺棄之才朝廷之上推賢援<lb/>
<pb n="KR2f0039_WYG_301-24b"/>
能者登進之蔽賢自任者踈逺之自然天下嚮風自下<lb/>
及上孰不以相先爲善行薦逹爲急務搜拔既廣雖小<lb/>
才片善無所隠晦如此則士益貴而守益堅㢘耻格而<lb/>
風教厚矣得天下之賢則天下之治不足道也今世人<lb/>
情淺近積習成俗朝廷進人茍循常法則雖千百而取<lb/>
羣伍而用庸惡混雜曾不以爲非設或抜一賢一善出<lb/>
於不次則求摭小差衆議囂沸如真廟擢种放先朝擢<lb/>
范仲淹是也設非君心篤信寧免疑惑反自爲過此所<lb/>
<pb n="KR2f0039_WYG_301-25a"/>
以非常之舉曠久不行也伏見近日陛下不由言薦擢<lb/>
范純仁置之言路在今世爲非常之舉純仁名臣之子<lb/>
有才名在位多言其能陛下擢之當也然臣願陛下自<lb/>
信勿疑純仁果賢則陛下知人之明也如用之而無顯<lb/>
效則亦曰吾勞心任人雖未得其效亦無愧於天下矣<lb/>
設或大敗厥職則亦曰吾之失也當益務選擇期於得<lb/>
人爾蓋拔十得五才不可勝用求賢而失尚愈於不求<lb/>
誠持是心何患不得賢也方陛下用純仁識者皆喜臣<lb/>
<pb n="KR2f0039_WYG_301-25b"/>
獨憂之何者陛下始奮英斷㧞一人誠恐或有差失遂<lb/>
抑聖心以爲專守常規可以無過不復以簡擢爲意則<lb/>
天下將何望焉此在陛下自信勿疑而已願陛下不以<lb/>
臣之踈賤而易其言天下幸甚臣前所陳三者治天下<lb/>
之本也臣非不知有興利除害之方安國濟民之術邊<lb/>
境備禦之策教化根本之論可以爲陛下陳之顧三者<lb/>
不先徒虚言爾三者既行不患爲無術也願陛下以社<lb/>
稷爲心生民爲念鑒茍安之弊思永世之策賜之省覽<lb/>
<pb n="KR2f0039_WYG_301-26a"/>
察其深誠萬一有毫髪之補於聖明臣雖被妄言之誅<lb/>
無所悔恨昔賈誼爲漢文言治亂漢文不能用者百世<lb/>
之下爲譏病陛下勿使後之視今猶今之視昔則天下<lb/>
不勝幸甚狂瞽之言惟聖明裁恕<lb/>
知諫院兼侍御史知雜事吕誨上奏曰臣伏覩詔音責<lb/>
躬引咎博訪羣臣有以見聖德之至矣臣聞隂陽和則<lb/>
風雨時王道正則百川理五事不修則物不遂性災沴<lb/>
繇兹而生矣斯政化通於天地見效可信者天以變異<lb/>
<pb n="KR2f0039_WYG_301-26b"/>
告戒人君者欲恐懼修省振起頽弛如其怠荒不新厥<lb/>
德外無保民之慮中無應變之實則咎罰洊臻危亡及<lb/>
之甚可畏也方秋令向深氛潦當息而霖雨驚驟泉源<lb/>
湧溢蕩覆廬舍墊溺民命京師訛言幾至生亂誠異常<lb/>
之變矣陛下即位之初事無過舉災沴遽作殆人情久<lb/>
鬱怨愁之氣積隂而成天意愛陛下之深以是譴告不<lb/>
可不求其原也臣謹按洪範曰肅時雨若狂恒雨若肅<lb/>
者貎之恭狂者事之妄居上則言動必謹謀慮必審號<lb/>
<pb n="KR2f0039_WYG_301-27a"/>
令必信賞罰必當一有其妄咎證斯應五行志曰簡宗<lb/>
廟廢祭祀水不潤下水者北方萬物終藏之地神道居<lb/>
隂尚乎安靜䖍恭廟祭所以昭孝道也廼者濮安懿王<lb/>
一事始議或將與仁廟比崇終罷追封不及燕王之例<lb/>
禮失中而孝不足是亦幾乎慢也京房傳曰饑而不損<lb/>
謂泰厥災水謂下民饑饉上宜減損去冬及春許潁等<lb/>
郡大荒上方多不急之用後苑有淫巧之工宜裁減以<lb/>
崇儉約量入制用正在今日也又曰避遏有德厥災水<lb/>
<pb n="KR2f0039_WYG_301-27b"/>
蓋以有德之人壅遏而不用也今則官不試職名不副<lb/>
實賢不肖溷淆於下而況前席詳延無非藩邸之舊清<lb/>
塗進用皆出權臣之門忠良之人寜無解體古者以功<lb/>
舉賢則萬化成而瑞應著以毁譽取人故功業廢而災<lb/>
異至斯皆前世已驗之明者陛下當翼翼循思追捄其<lb/>
失庶幾消復之理也然陛下側身恐懼祇悔誠深方注<lb/>
意輔臣代天理物隂陽不順風雨不時灾變於下致時<lb/>
政之闕失咎將安歸臣備員風憲無補聦明朝綱之頽<lb/>
<pb n="KR2f0039_WYG_301-28a"/>
弛時政之闕失職臣之繇罪在不赦詔命既下著位之<lb/>
臣莫不輸忠畢慮仰副諮詢惟陛下省覽無倦言或可<lb/>
用克已行之日謹一日惟新盛德更張治具隠䘏民病<lb/>
感召和氣以塞災變如曰休咎數也治亂勢也四輔俱<lb/>
賢百工皆舉不責人事委之天理臣恐天心未應沴氣<lb/>
還復人情動揺邦國傾矣愚臣之言不識忌諱唯聖明<lb/>
加察焉<lb/>
監察御史裏行吕大防應詔論水災䟽曰臣伏覩乙未<lb/>
<pb n="KR2f0039_WYG_301-28b"/>
詔書以水潦之變責躬恤物延問得失禹湯之引咎漢<lb/>
文之恭已不過是也臣伏覩自古人君之失德必皆有<lb/>
嗜好偏篤難改之行以害政事或好征伐或好田獵或<lb/>
好聲名或好行幸或好治宫室故臣下之言不可入而<lb/>
君上之過終莫能改則天爲出變異以警懼之如漢文<lb/>
帝之賢唐太宗之明皆不免此累伏惟陛下纂承大統<lb/>
三年于兹勤修鄰好屏棄物玩減後宫之冗罷不急之<lb/>
費早朝晏罷日謹一日於前數者曾無一焉而天變之<lb/>
<pb n="KR2f0039_WYG_301-29a"/>
大如此之甚臣竊思殆非出於陛下之聖躬而率由政<lb/>
事之失臣得爲陛下詳布其說蓋以天之告人不能諄<lb/>
諄然而常以象𩔖示今雨水之患至入宫城壊廬舍殺<lb/>
人而害物此隂勝陽之沴也以人事而言君弱臣彊隂<lb/>
勝也四裔謀中國盜賊害平民亦隂勝也臣雖愚昧䝉<lb/>
陛下非次抜擢日夕爲陛下講求思慮當今之故與今<lb/>
日之所宜無出八事之大一曰主恩不立二曰臣權太<lb/>
盛三曰邪議干正四曰私恩害公五曰二敵連謀六曰<lb/>
<pb n="KR2f0039_WYG_301-29b"/>
盜賊恣行七曰羣情失職八曰刑法失平何謂主恩不<lb/>
立陛下自即位以來所與日相見者兩府之臣七八人<lb/>
時與之相見少接其語言者兩制主判之臣經筵侍從<lb/>
諫官御史輩又數十人陛下之臣五日一謁於廷下四<lb/>
五百人而所與相見接其語言日纔一二如此則何以<lb/>
通君臣之情哉至如館閣省府之官皆陛下選擇養育<lb/>
以進用之人而有平生未嘗識陛下之龍顔者此臣所<lb/>
未諭也竊料陛下非憚其勞而不見特以故事如此不<lb/>
<pb n="KR2f0039_WYG_301-30a"/>
能遽改而已唐之制有待制本朝建隆乾德咸平天聖<lb/>
皆常行之又祖宗臨御往往非次宣召臣寮訪以政事<lb/>
或行幸書林接見儒臣臣愚以爲宜復轉對之制及許<lb/>
轉運判官辭見并權發遣三司判官授差遣及委審官<lb/>
擇大郡自來選差知州人並令上殿仍乞非時宣召臣<lb/>
寮以問政事羣臣之情逹則主恩立矣何謂臣權太盛<lb/>
進退百執事皆由宰司進擬而陛下直可其奏者十則<lb/>
十百則百故中外之臣有被任使當進擢惟知出執政<lb/>
<pb n="KR2f0039_WYG_301-30b"/>
之門而罕有歸恩於陛下士大夫相語以得官爲經營<lb/>
有力以失職爲某人不喜如此則望宣力盡忠之臣豈<lb/>
易得哉臣愚以爲小官冗職不必煩陛下揀擇至於修<lb/>
起居注集賢史館修撰天章閣侍講三司副使此四五<lb/>
職名僅及十員皆進用兩制之門陛下茍不以留意則<lb/>
庸人下才依託干請從此而進遂爲陛下侍從之臣一<lb/>
旦有緩急須將帥之才則常患無人退之則無名進之<lb/>
則無補置而不用則位髙禄重陛下試觀今日兩制之<lb/>
<pb n="KR2f0039_WYG_301-31a"/>
臣如此者有幾即可見其所從來者不謹選也陛下何<lb/>
不徧接識凡今館閣省府之臣隂察其可用者記之于<lb/>
籍間復參問近輔左右之臣以驗其實乃與大臣議某<lb/>
人堪某官任某事假如修注修撰侍講副使共須十員<lb/>
則采察二十人以待之遇一官闕陛下召而接之則恩<lb/>
自陛下出矣無經營馳騁之患矣至如其他進擬有不<lb/>
合陛下意者當退而改之如此則臣權不盛矣何謂邪<lb/>
議干正昨者朝廷參議濮安懿王典禮衣冠草茅之士<lb/>
<pb n="KR2f0039_WYG_301-31b"/>
無賢不肖上至陛下左右侍從素所取信之臣皆以爲<lb/>
出繼帝統大義甚重不宜復顧私親追榮之禮當據禮<lb/>
經而兩漢衰世故事不可援用然一二姦人内希陛下<lb/>
追懐之意外協大臣不正之議而復結濮宫諸貴人之<lb/>
歡遂不顧公議妄進邪說以白爲黒以是爲非惑亂聖<lb/>
聽中外切齒臣愚以爲應因濮安懿王論奏文字一切<lb/>
付外委未嘗預議近臣覆定可否宣示四方則隂邪之<lb/>
人不敢干正矣何謂私恩害公自古人君即位無不有<lb/>
<pb n="KR2f0039_WYG_301-32a"/>
攀附故舊之臣然賢智之君待故舊之意恩寵甚重而<lb/>
至於議政事論國體則必與天下之才共之漢文帝不<lb/>
訪宋昌而用賈誼袁盎以議當世之政不屬景帝以張<lb/>
武而謂周亞夫爲可用唐太宗之論人物薄髙士㢘唐<lb/>
儉而引重劉洎馬周其用王珪魏徴也皆仇敵之餘豈<lb/>
嘗計其新舊親踈哉陛下比日以來數引見藩邸之臣<lb/>
恩禮甚厚外人不知皆以爲陛下與之議政事論人物<lb/>
誠如此則害聖德多矣縁此等人材至下止可待以恩<lb/>
<pb n="KR2f0039_WYG_301-32b"/>
厚不宜置之顯路則私恩雖厚不害公議矣何謂二敵<lb/>
連謀元昊晩年君臣相疑而父子結隙謀臣壯士往往<lb/>
被誅又累爲唃氏所敗遂有休兵願和之意而疆臣急<lb/>
於進取激其成功議和之初許與太原歳遺金帛之直<lb/>
蓋三十萬緍戍邊之兵不能大減比之寶元以前戍兵<lb/>
増五六萬而歳費約二百餘萬故闗中民力之困而内<lb/>
帑泄於二邊而益虚今諒祚少年繼襲多招亡命與之<lb/>
爲謀有窺闗輔劍南之意不獲其意則又邀朝廷乞増<lb/>
<pb n="KR2f0039_WYG_301-33a"/>
賜予而後已頗聞近歳與北敵交通人使旁午遼人則<lb/>
利羌之賂羌則恃遼之援脣齒相依掎角爲寇其可不<lb/>
早爲計耶臣愚以爲擇將帥増參佐則邊備可講置都<lb/>
䕶結唃氏則分諒祚之勢絶劍南之患寛禁約撫屬羌<lb/>
則防落漸備久任堡障之戍得自爲政則二敵見畏矣<lb/>
何謂盜賊恣行今京東之民日夕爲盜之家往往不敢<lb/>
申舉者蓋官不能得盜復能爲害於申舉之家是盜之<lb/>
威勢常大於官司矣久而不禁則屯聚嘯集以覆州縣<lb/>
<pb n="KR2f0039_WYG_301-33b"/>
如反掌耳臣愚以爲多盜之邑令監司舉縣尉别爲改<lb/>
官之格以激勸之以捕盜殿最以課監司守令則盜賊<lb/>
消矣何謂羣情失職今審官所差知州通判得替而赴<lb/>
闕久而後差常在一年半之後而待次者又常及一百<lb/>
人知縣監當者略同其比是常參之官不釐務而請俸<lb/>
者常及其半其弊蓋由毎歳流内轉官之𩔖僅及百人<lb/>
其上簿而待遷者又數百人凡諸銓未遷者常及三年<lb/>
而後得此蓋法之敝也臣愚以爲改磨勘之法量入流<lb/>
<pb n="KR2f0039_WYG_301-34a"/>
之數則羣情不失矣何謂刑罰失所今大理審刑部乃<lb/>
天下所觀定法之地用法不當立比不一莫甚於此蓋<lb/>
法官銓擇殊爲滅裂臣愚以爲更法官之法則刑罰得<lb/>
中矣<lb/>
鄭獬論臣寮極言得失䟽曰臣伏見詔書以京師大雨<lb/>
爲沴壓溺者衆許中外臣寮極言得失者兹實陛下側<lb/>
身求過思有以消復之天衷懇懇至於魚蟲草木莫不<lb/>
感動況於能言者哉臣竊伏思今陛下發詔以求忠言<lb/>
<pb n="KR2f0039_WYG_301-34b"/>
將欲用之耶將欲因災異舉故事而藻飾之耶茍欲藻<lb/>
飾之則固無可議者必欲用之則臣願陳其方臣觀前<lb/>
世之君因恠變而求諫者甚衆書之史冊張以爲美事<lb/>
及考其實則能用其言而載於行事者蓋亦鮮矣徒使<lb/>
後世襲蹈以爲帝王之值災異者於此空言而足矣曷<lb/>
足謂之罪已修德者耶今詔㫖一發天下忠義之士必<lb/>
有極其所藴以薦諸朝者此當有益於治道不爲妄作<lb/>
然而疊章累䟽繁委而並集則陛下果能環復而究覽<lb/>
<pb n="KR2f0039_WYG_301-35a"/>
之耶計陛下一日萬機必未能然爾而將欲如平時章<lb/>
䟽事關深宻者則留中不出事繫政體者則下中書事<lb/>
屬兵要者則下樞宻院兩府覆奏則又下羣有司及郡<lb/>
邑至於無所行而後止如此則是有求諌之名而無求<lb/>
諫之實與前世之爲空言者等耳臣竊謂陛下萬機之<lb/>
繁既未能徧覽則宜選置官屬令專掌今之羣臣所上<lb/>
章䟽日許兩府及近臣番休更直便殿賜坐與之從容<lb/>
條陳講貫其可者則熟究而行之不可則罷之有疑焉<lb/>
<pb n="KR2f0039_WYG_301-35b"/>
則廣詢而后決之羣言得而衆事舉此應天之實也夫<lb/>
下之爲言也甚難而上之聽者常忽焉自非忠憤激於<lb/>
心則孰肯隳肝膽而冒忌諱者哉古之能建立功業者<lb/>
未嘗不好諫也好之者繇其能褒進而招徠之也太祖<lb/>
太宗時言事者多被甄賞自近年以來兹事寥闊仁宗<lb/>
寛仁最能容直言而亦不能甄賞也願陛下采羣臣之<lb/>
章䟽如其宏謀偉論可施於當世者則召見之與之共<lb/>
議不惟質其言且以觀其材大者擢之以職任次者加<lb/>
<pb n="KR2f0039_WYG_301-36a"/>
賜金帛無取焉報罷之如此則陛下下詔有實言得言<lb/>
有實用且使史冊書之以爲某年大水詔求直言用某<lb/>
人言行某事以絀夫前世之爲空言者則無令陛下下<lb/>
詔書藏於有司復爲數幅空紙而已惟乞陛下斷而行<lb/>
之則臣不勝大願<lb/>
時大雨霖災異數見論者歸咎濮議李清臣廷對奏曰<lb/>
天地之大譬如人一身腹心肺腑有所攻塞則五官爲<lb/>
之不寧民人生聚天地之腹心肺腑也日月星辰天地<lb/>
<pb n="KR2f0039_WYG_301-36b"/>
之五官也善止天地之異者不止其異止民之疾痛而<lb/>
已<lb/>
進士范百禄對策曰簡宗廟廢祭祀則水不潤下昔漢<lb/>
哀尊共皇河南潁川大水孝安尊德皇京師郡國二十<lb/>
九大水蓋大宗隆小宗殺宗廟重私祀輕今宜殺而隆<lb/>
宜輕而重是悖先王之禮禮一悖則人心失而天意暌<lb/>
變異所由起也<lb/>
龍圖閣直學士吕公著上奏曰臣聞水旱之災雖聖人<lb/>
<pb n="KR2f0039_WYG_301-37a"/>
在上不能免也然聖人在上雖有水旱而終不爲害者<lb/>
遇災而恐懼見異而修德夙夜自省以荅天戒故災可<lb/>
以轉而爲福危可以徙而爲安後世人君不知禍福無<lb/>
常而謂天命爲已有不知人情可畏而謂力可以制之<lb/>
災害既作矣猶不自知其非也乃引堯湯水旱以爲比<lb/>
而不知疇咨自責之獲終吉也故人心不從天命不祐<lb/>
災害不已怪異隨之怪異不已傷敗隨之由是觀之水<lb/>
旱之災不能使必無於世而其終所以安危存亡者在<lb/>
<pb n="KR2f0039_WYG_301-37b"/>
懼與不懼耳伏惟陛下蒞政已來日孳孳於庶事然累<lb/>
歳旱潦人多疫疾又近者大雨爲沴下民昏墊陛下徹<lb/>
宴損膳下毋諱之詔開直言之路將克已自新以求天<lb/>
意然臣愚獨以爲此皆常事猶未足以弭大災也唯當<lb/>
兢兢業業以求已過自奉先養親以至於任官使人求<lb/>
賢納諫愛民節用無不物物而思之行所未行補其闕<lb/>
誤以謝天心以順人意則社稷幸甚<lb/>
三年翰林學士承㫖張方平上言曰臣自到闕伏見陛<lb/>
<pb n="KR2f0039_WYG_301-38a"/>
下以垂象之變避正殿減膳降服恤刑罷宴徹聲樂弛<lb/>
力役所以修省荅天戒者甚至竊聞退就宫閤尤爲憂<lb/>
勞至以聖躬爲民祈請臣深惟陛下以上聖之資自在<lb/>
藩邸其稽古好德令聞夙著於四方繼天纂統越今四<lb/>
年始初清明厲精求治然未聞有以修明紀律震耀威<lb/>
靈以究安危治亂根本之議也前史推彗星之占率以<lb/>
爲除舊布新之象中外之因循久矣官失其守事忘其<lb/>
舊綱目頽紊憲章隳弛天其或者儻將以是爲告先賢<lb/>
<pb n="KR2f0039_WYG_301-38b"/>
以爲政譬之鼓琴瑟不調甚者必當解而更張之竊觀<lb/>
朝政殊未遑及此晉書紀何曽侍武帝退而告其子曰<lb/>
吾毎對見未嘗聞經國逺圖惟說平生常事非貽厥孫<lb/>
謀之兆也及身而已後嗣其殆乎後天下亂危果如其<lb/>
言今夫萬機庶政屬在兩府願陛下以燕暇之時就清<lb/>
閒之處延召執政之臣從容賜坐垂意訪逮各使悉心<lb/>
陳治道之要以陛下之明而叅擇其言舉其可施行者<lb/>
以興敝舉廢捄時急務匪惟修人事抑以承天意又比<lb/>
<pb n="KR2f0039_WYG_301-39a"/>
來災眚間作率由隂沴夫隂也者臣道也妻道也四裔<lb/>
之道也庶民之象也陛下推是而求之則天意可見而<lb/>
消復之道得矣惟陛下留神幸察<lb/>
知諫院傅堯俞上奏曰臣伏讀舊史見前世已然之效<lb/>
國家將有失道之敗而天迺先出災害以譴告之不知<lb/>
自省又出怪異以警懼之尚不知變而傷敗乃至今陛<lb/>
下操有爲之心以恭儉求治而大雨壊廬舍殺人極衆<lb/>
水入宗廟冒宫闕其譴告警懼丁寧切至之如是者何<lb/>
<pb n="KR2f0039_WYG_301-39b"/>
哉臣伏思其所以然之故蓋有所得傳曰簡宗廟逆天<lb/>
時則水不潤下昔至和大水當時議者亦以爲簡宗廟<lb/>
之罰先帝納諫事即施行今陛下受天下於先帝而昭<lb/>
陵之土未乾執政之臣導陛下以非義將以濮安懿王<lb/>
爲皇考於仁宗之廟簡孰甚焉是以大失人心上干天<lb/>
譴事重於昔故害亦過之陛下儻不感悟臣恐大異仍<lb/>
至更有甚於此者陛下縱不能盡逐執政猶當黜首議<lb/>
之人以謝上下此固天道抑又有人事焉夫兩日之雨<lb/>
<pb n="KR2f0039_WYG_301-40a"/>
京師之患如此陛下謂人事修乎廢乎賴天之靈而姑<lb/>
爲譴懼儻更一日未止者豈無傷敗之憂陛下得不爲<lb/>
之寒心哉臣愚願陛下取禮官兩制之議遂定濮王封<lb/>
冊黜歐陽修以暴其所以誤陛下者使天下較然知此<lb/>
意不出於陛下然後進修子道通廣言路切責三公以<lb/>
圖後效重黜水官以懲不職庶幾可以厭塞人情消弭<lb/>
他變此所謂應天以實不以文動民以行不以言者也<lb/>
若謂降詔責躬許有位粗陳得失便爲於事已足患至<lb/>
<pb n="KR2f0039_WYG_301-40b"/>
則惕然知畏事緩則置而不思讜正之言一切不入於<lb/>
天人之際適足有所激耳求福則未之聞也況公議鬰<lb/>
而不伸乃復區區以求直言臣恐天下不以朝廷爲至<lb/>
誠也方今佞邪之臣衆將有以天時常數上惑聖聦甚<lb/>
者又將有堯湯水旱之說願陛下深拒絶之勿使此曹<lb/>
重誤天下此繫國家安危成敗幸陛下留神毋忽<lb/>
堯俞爲右司諫上奏曰臣伏見霖雨踰月漸愆秋望郡<lb/>
國奏報水害已多都下細民艱窘尤甚陛下臨朝咨訪<lb/>
<pb n="KR2f0039_WYG_301-41a"/>
屢軫睿慈臣雖甚愚官有言責既不能通天下之志以<lb/>
開廣聦明又不能博貫六經求消弭時災之術辜負廪<lb/>
禄罪在無赦雖然輙效愚悃惟陛下留意臣聞和氣致<lb/>
祥乖氣致異祥異之至固不徒然陛下自親擥萬機恭<lb/>
儉求治宜享慶雲醴泉之應廼得旱虐雨淫之沴天人<lb/>
之際不得乖刺至此臣謂天當大有之世其所以責望<lb/>
於陛下者至深至重故於即位已來再三爲異以警動<lb/>
之又懼廋隠微僻之處有所忽者故用災譴以告戒陛<lb/>
<pb n="KR2f0039_WYG_301-41b"/>
下不然逺方之人寃失職者衆愁痛憤疾聚爲乖氣至<lb/>
於四裔中國之隂也隂盛頗劇良可爲虞大河之防亦<lb/>
宜預慮伏願亟降德音引過自予極懇惻<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛之語以<lb/>
感動人心致恐懼修省之誠以祇答天意然後虚懐採<lb/>
納特詔百官言事庶幾朝廷闕失與四方幽隠悉獲上<lb/>
逹陛下詳擇於其間将有所得況因災異以求直言蓋<lb/>
古盛德之所爲也<lb/>
堯俞又上奏曰臣伏見今歳己來既旱而水災異仍發<lb/>
<pb n="KR2f0039_WYG_301-42a"/>
臣竊憂之臣頃嘗有狀乞陛下下罪已之詔令百官言<lb/>
事求所以消弭之術逮今未䝉收採誠恐陛下歸之數<lb/>
而已矣夫天人相與之際戒懼禳復之說豈爲欺於後<lb/>
世就使爲欺不猶愈於爲數者哉伏望以臣前狀速賜<lb/>
施行必有爲陛下道其所以然者雖然臣亦嘗有所言<lb/>
矣今復有得不敢自黙數干天聽實冀粗有禆補然後<lb/>
雖誅死竄殛無所憾焉臣竊謂今乾剛未奮陽明未融<lb/>
蓋亦致異之一端也天之譴告懇懇者其殆以此臣謹<lb/>
<pb n="KR2f0039_WYG_301-42b"/>
以見事明之臣近言審刑院大理寺匿法以罔上此豈<lb/>
區區彈劾事臣前奏所謂方今事體無大於此何則陛<lb/>
下髙居深念使人不敢欺則萬事自舉茍可欺也何所<lb/>
不至臣謂陛下朝得臣言暮行威罰而遷延浸久頗若<lb/>
常務權大理少卿賈夀雖非罪首實有闗通未聞劾問<lb/>
遽擢爲提㸃刑獄是豈嫉惡姦猾開廣言路之㫖乎臣<lb/>
雖至愚豈不知摭拾小碎可以取容倖進觸犯衆怒非<lb/>
安身之術其盡悃愊以深言者欲上副陛下求治之意<lb/>
<pb n="KR2f0039_WYG_301-43a"/>
以整齊權綱陛下儻不以爲然臣亦安事於貽患招悔<lb/>
者乎臣又聞法官復有事狀之說竊恐此語亦曾上聞<lb/>
蓋重爲欺耳凡斷案微有情節不圓乃以事狀改正安<lb/>
有出入人罪已經奏斷可用事狀修改茍如是何用不<lb/>
許舉覺條貫若果有此說乞陛下取許入事狀改正及<lb/>
不在舉覺兩道全條特賜親覽則是非即判臣與盧士<lb/>
宗輩素無嫌隙誠嫉其舞文挾詐而虧損陛下德聲陛<lb/>
下儻亮臣孤忠奮然獨斷則天日剛明可以變積隂之<lb/>
<pb n="KR2f0039_WYG_301-43b"/>
沴朝廷肅正可以杜羣枉之萌<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷三百一<lb/>
</p>
<p>
</p>
  </div>
</body>
</text>
</TEI>
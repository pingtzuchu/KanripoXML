<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百六十五</head> <lb/>
    <p>
<pb n="KR2f0039_WYG_165-1a"/>
欽定四庫全書<lb/>
　歴代名臣奏議卷一百六十五<lb/>
　　　　　　　　　　　明　楊士竒等　撰<lb/>
　　選舉<lb/>
宋仁宗時知諌院包拯上取士䟽曰臣以孤逺之迹猥<lb/>
荷聖選擢陞憲府退思所以為報則智識蒙淺無以副<lb/>
上㫖之萬一敢竭愚見唯明主裁之臣伏覩近降詔勅<lb/>
以官吏陞陟賢否相溷世族補䕃愚智不分並立新條<lb/>
<pb n="KR2f0039_WYG_165-1b"/>
以革舊弊有以見陛下求治垂訓之深㫖也臣聞天下<lb/>
大器也羣生重畜也古之聖王御大器保重畜蓋各有<lb/>
其道焉以萬務之無極也一統於上豈可以思慮盡之<lb/>
耶故立三公設九卿百執事以維持之俾羣材盡力而<lb/>
百工無曠則王者正其本執其要而天下之大務舉矣<lb/>
故治亂之原在求賢取士得其人而已漢書曰帝王之<lb/>
德莫大於知人大抵斯人之情皆希榮進莫不餙正於<lb/>
外藏邪於内邪正所藴淵宻難辨而審之必有術焉以<lb/>
<pb n="KR2f0039_WYG_165-2a"/>
賢知賢以能知能知而用之之謂也且知人與不知人<lb/>
而任之乃得失所繫而安危從之宜乎取士之際不可<lb/>
不慎焉夫三代取士之法闊略難議兩漢而下莫若唐<lb/>
天寳之制自京師逺郡縣皆有學焉每嵗仲冬館學課<lb/>
試乃與計偕其不在館學而舉者謂之鄉貢並責成有<lb/>
司惟以得之與否以為榮辱得士者陞失士者黜孰不<lb/>
公其心以進退乎其得第者但謂之選人有格限未至<lb/>
而能試文三道者謂之宏詞試判三道者謂之拔萃中<lb/>
<pb n="KR2f0039_WYG_165-2b"/>
是選者得不限年而授職復有賢良之科焉所以區别<lb/>
才行慎重名器如是之審也故當時文物尤盛比隆三<lb/>
代基構綿逺垂三百年其有繇矣今之取士則異於是<lb/>
鄉曲不議其行禮部不專其任但糊名謄本煩以繩檢<lb/>
復於軒陛躬臨程試三題競作百篇來上不逾三數日<lb/>
升降天下士其考較去留可謂之精且詳矣臣亦恐非<lb/>
進賢退不肖之長䇿也周禮升秀辨官司徒司馬大樂<lb/>
正之職未聞王者躬其事也議者謂不若近約唐制歸<lb/>
<pb n="KR2f0039_WYG_165-3a"/>
諸有司或曰取捨之柄當繇人主曰盍使禮部考試定<lb/>
其可否髙下混於奏籍賜第上前抑亦無失於國體矣<lb/>
然後復宏詞拔萃之科明立條目寛限人數嵗一設之<lb/>
其與選者比類奏舉之人以次甄擢而任之有以得其<lb/>
實才矣頃年雖復賢良拔萃之科得人裁一二而已又<lb/>
罷拔萃之舉恐未足盡魁梧之選也且今之仕者非保<lb/>
任則無以自進若叅以二科而精求之則取人之路豈<lb/>
不裕乎而又僉舉之敝漸不可長其間或昵於愛私或<lb/>
<pb n="KR2f0039_WYG_165-3b"/>
逼於勢要不得已因而舉之者衆繆濫無别宜一警革<lb/>
若至其甚何所及焉方今天下多事邉鄙未寧政失於<lb/>
寛而弊於姑息士弛於務而幸於因循固宜推擇真賢<lb/>
講求治道外則黜郡守縣令不才貪懦苛虐之輩以利<lb/>
於民内則辨公卿大夫無狀諂佞朋比之徒以肅於朝<lb/>
杜絶回邪振張紀律可使教敦于上民悦于下足以導<lb/>
迎和氣馴致太寧不亦盛哉伏望陛下稽前代之成敗<lb/>
驗當今之得失政有未順理有未安則思而圖之圖而<lb/>
<pb n="KR2f0039_WYG_165-4a"/>
行之行而終之則生靈受其福而宗社享無疆之休矣<lb/>
惟陛下鑒其區區恕其狂直一賜觀采<lb/>
拯又上䟽曰臣伏覩新定貢舉條制節文諸州𤼵解令<lb/>
知州通判職官令録等保明行實更不封彌謄録者此<lb/>
乃三代里選之法葢朝廷欲先德行而後詞學責成有<lb/>
司不欲煩以繩檢庻取士有以得其實才矣縁天下郡<lb/>
學自罷聽讀之後生徒各以散去一旦詔下投牒求試<lb/>
者比比皆是是長吏等又安能一一練悉行實哉不免<lb/>
<pb n="KR2f0039_WYG_165-4b"/>
秖慿選人遞相保委然而詐偽猥雜者亦無由辨明兼<lb/>
每州用試官一員是天下試官逾三百餘員必恐未能<lb/>
盡得其人而悉心於公取也或縁其雅素或牽於愛憎<lb/>
或廹於勢要或通於賄賂勢不得已因而陞黜者有矣<lb/>
又何暇論材藝較履行哉洎取捨一謬則是非紛作不<lb/>
惟抑絶寒素竊慮天下因此構起訟端多矣況封彌謄<lb/>
録行之且乆雖非取士之制精協盡公之道若今來諸<lb/>
州解𤼵舉人且令仍舊封彌謄録者校於理甚便若以<lb/>
<pb n="KR2f0039_WYG_165-5a"/>
勅命方行難於遽改即乞特降約束其逐處試官如稍<lb/>
渉徇私及請託不公並於常法外重行處置不然合别<lb/>
定刑庶使官吏各知警懼<lb/>
拯又上䟽曰臣竊見審官院差京朝官並循舊例以到<lb/>
院先後為限未甞較辨賢否論次殿最清濁一溷流品<lb/>
不分但以名次補闕而已甚非委重近臣審擇之意況<lb/>
國家設提漕按察之職察羣吏亷穢之狀其治績尤著<lb/>
者則必慰薦稱奉貪懦不治者則必體量按劾别白善<lb/>
<pb n="KR2f0039_WYG_165-5b"/>
惡悉以上聞而審官院署名于籍以為沮勸之本今則<lb/>
不然當除擬之時但以月日次第差而授之則向來黜<lb/>
陟之狀委而不顧乃同虛設豈不惜哉且黎元之命繫<lb/>
于長吏今郡守縣令鮮或得人盜賊間起生民重困天<lb/>
下受敝職此之由可不慎哉臣欲乞今後審官院應京<lb/>
朝官初任即令勘㑹在任有舉主五人無私罪者陞為<lb/>
上有舉主三人已下或無舉主及私罪者以為次其有<lb/>
私罪及體量者降為下凡差授以為定制如此則進者<lb/>
<pb n="KR2f0039_WYG_165-6a"/>
知勸退者知懼旌别淑慝無大於此<lb/>
拯又上䟽曰臣伏覩近降勅命以樞宻直學士知益州<lb/>
蔣堂為奏舉前保州通判袐書丞石待舉不當罰銅四<lb/>
十斤攷案石待舉殘虐屯兵刻削廪食羣兇相扇固守<lb/>
城壁殺害民吏㡬成大患原其情狀免死猶未塞責而<lb/>
保任之者止從輕典竊恐不足以誡其濫舉也縁河朔<lb/>
三路軍民財賦事務繁劇長吏僚佐尢在得人所以申<lb/>
命近臣同罪保舉葢國家慎重選擢如是之至也而論<lb/>
<pb n="KR2f0039_WYG_165-6b"/>
薦之人不能體認朝廷求實才偹急用之意但縁其雅<lb/>
素或暱於愛私或廹於勢要或通於賄賂勢不得已因<lb/>
而舉之又何暇論材器較治行之詳悉哉致一旦用之<lb/>
為國生事不可不深慮也臣欲乞今後應河北陜西河<lb/>
東知州軍通判兵馬都監已下依舊令兩制已上臣寮<lb/>
舉曽歴三路差遣諸悉邉事京朝官及武職等委是精<lb/>
當方得以次選用如擢用後稍不如舉狀並乞同坐重<lb/>
行朝典<lb/>
<pb n="KR2f0039_WYG_165-7a"/>
侍御史裏行𫝊堯俞上奏曰臣伏覩兩制臣僚與御史<lb/>
臺審刑院大理寺等處更互舉逐司属官頗為不便臣<lb/>
不敢委曲叙陳乆煩天聽粗條一兩事伏乞詳擇頃者<lb/>
御史闕員凡一年半方得韓縝昨吕誨出臺又當學士<lb/>
院舉官塡補逮今㡬嵗而薦章未上盖縁人衆議論難<lb/>
合一介之士須數人皆熟其材行其為留滯固無足恠<lb/>
使元勅日限遂為空文去年舍人院舉太常博士李球<lb/>
充詳議官而審刑院乞選甞歴法官者既而飛章論辨<lb/>
<pb n="KR2f0039_WYG_165-7b"/>
卒不復舉去就之間頗傷事體且諸司長官朝廷慎選<lb/>
其所付與固已非輕至於擇人獨不倚辦臣竊謂未為<lb/>
得也欲乞今後應諸司寮属合舉充者一切委長吏自<lb/>
薦茍非其人及稍渉朋比重坐舉主則孰敢不盡其心<lb/>
況此事唐相陸贄論之詳矣儻䝉施行深允公議<lb/>
宋庠上奏曰竊見近者召試制䇿并武舉人于崇政殿<lb/>
皇帝陛下親迂詔蹕留神永晝嚴門異席程其才畧誠<lb/>
見聖心覈真偽進英豪之審也然臣以謂有司祇事失<lb/>
<pb n="KR2f0039_WYG_165-8a"/>
於奏請茍從便易乖戾舊章措置之間甚不稱陛下求<lb/>
賢之意伏覩賢良方正蘇紳等就試之日並與武舉人<lb/>
雜坐廡下洎摛辭寫卷皆俯伏氊上自晨至晡訖無餘<lb/>
食飢虛勞悴形于歎嗟雖僅能成文可謂薄其禮矣又<lb/>
況武舉人等才術膚淺流品混淆挽弩試射與兵卒無<lb/>
異使天子制䇿之士並日較能此又國體之深譏者也<lb/>
臣竊為朝廷惜之臣不敢上引漢唐以煩省覽仰惟先<lb/>
帝故事布在耳目縉紳列位孰不知之謹按眞宗皇帝<lb/>
<pb n="KR2f0039_WYG_165-8b"/>
凡五䇿賢良皆躬御便坐其舉人就試並于殿廊張幕<lb/>
為次埀簾設几太官賜膳酒醪茶菽無不畢供聖人之<lb/>
心以謂張不次之科待非常之士所咨者天人之際所<lb/>
質者古今之宜言若可行髙者足以和隂陽躋仁夀下<lb/>
者足以明利害觀學術是則所責於人者若是之重矣<lb/>
所設之禮也又可以輕乎勢當自然非茍而已臣恐有<lb/>
司自今以徃待士之禮因循亡棄則國家雖設此舉必<lb/>
無異人何者夫士有髙才必有髙節節髙禮薄將耻而<lb/>
<pb n="KR2f0039_WYG_165-9a"/>
不就其就者皆輕躁徼幸先身後義之徒適足啓偷競<lb/>
之風玷詳延之詔若執事者以為人不逮古文罕中程<lb/>
虛屈至尊行不急之務則因而罷之可也或惜其歴代<lb/>
盛王之所重當世竒才之未乏則先朝舊禮庸可廢乎<lb/>
伏願申詔近臣檢詳舊史作為定式付于攸司今後每<lb/>
試此科即備陳條件凡厥供擬關報所由仍乞或有武<lb/>
舉雜科不令同日就試庶儗人於類有協禮經仍貫而<lb/>
行嗣恢世烈狂言聖擇或補大猷如允所陳乞降付中書<lb/>
<pb n="KR2f0039_WYG_165-9b"/>
詳議干黷旒扆臣無任省循狂瞽慙懼屏營之至<lb/>
蘇舜欽上䟽曰臣昨伏覩陛下發徳音下明詔廣延天<lb/>
下博習之士以大治本詔降之日識者諠然咸謂陛下<lb/>
張祖宗之基致億兆之福慮意有所不逮政有所未敷<lb/>
雖碩輔盈廷諫臣滿著朝訪前王之陳迹夕講先朝之<lb/>
故事尚欲親聞蒭蕘廣采髦哲此非惟藴才抱器者幸<lb/>
甚實亦天下之幸甚也臣竊見分四制限十一科使官<lb/>
京司者得應賢良體用之目潜白屋者出赴沈淪髙蹈<lb/>
<pb n="KR2f0039_WYG_165-10a"/>
之制州縣判等限以字數武舉䇿試兼之騎射臣敢謂<lb/>
陛下之詔體則正矣而綱條未至輙有管穴願鋪白而<lb/>
言之夫賢良之科肇於漢世故公孫丞相之徒多以褐<lb/>
衣射筞而解巾入仕其已居位者日邇帝光出入禁掖<lb/>
志或未發則可囊奏而建言政有未安則可排闥而請<lb/>
見況其身檢命勅已得為朝中官則口鉗舌卷鮮肯言<lb/>
天下事惟是韋帶繩樞之士義踈禮隔趨走塵土間未<lb/>
甞咫尺人主之顔靣加以天閽九重交㦸數里雖胸文<lb/>
<pb n="KR2f0039_WYG_165-10b"/>
陸離筆語滂霈而豈得一達旒纊之下哉脱欲聲鼓叩<lb/>
輦則有司必以狂妄之罪罪之且身無一命志氣自得<lb/>
邦家闕政實亦敢言漢世兼采庻士者深有意於此也<lb/>
下至李唐穿鑿前軌以謂民間不知帝王之動靜俗儒<lb/>
不講朝廷之經法專以官士者得應直言科及我炎統<lb/>
勃興不血刃而得天下太祖太宗拓樹基扃誕布鴻文<lb/>
而大變汙俗真宗嗣二后教信兩漢法笑却唐弊追還<lb/>
古風故詔賢良而草莽之士無棄焉今陛下之詔有異<lb/>
<pb n="KR2f0039_WYG_165-11a"/>
於上是未至者一也次則髙蹈丘園沉淪草澤臣亦謂<lb/>
未至者何甞聞帝者慎器與名不務虛假且遁逸之士<lb/>
不示見聞今陛下垂詔而雜舉之是欲使之自見聞也<lb/>
若出而赴陛下之詔是其人非沈淪者若出而求陛下<lb/>
之試是其人非髙蹈者則皆露已揚才干時謁進者也<lb/>
非惟失彼之行恐使人謂陛下設虛名無精求之意州<lb/>
縣判等亦未折衷夫録人罪失務在淺要不過數字以<lb/>
見意數句以成文今限字二百束之對耦則皆漫誕而<lb/>
<pb n="KR2f0039_WYG_165-11b"/>
無功繁博而寡要不可施用卒為空言至如武舉䇿試<lb/>
兼之騎射竊觀詔㫖既令先進軍機後即陛試是陛下<lb/>
取將帥材者也反使張一弮發數矢是陛下校一夫藝<lb/>
取一人之敵也夫欲練將材而取一夫之技又何異考<lb/>
編鍾堵磬而求鄭衛之音伏願賢良之科使復兩漢眞<lb/>
宗之制不以官士為之限則國家之得失可聞也沈淪<lb/>
髙蹈者則令諸郡守宰根索其名而籍奏之然後給傳<lb/>
續食逹輦㑹試以文故蓄響埋照之流不逺而至矣書<lb/>
<pb n="KR2f0039_WYG_165-12a"/>
判者削其字限各罄其才而為之則文識髙劣盡可見<lb/>
矣武舉者去騎射之末而訪以機畧之大則將帥之具<lb/>
鱗集矣若然則陛下之詔不虚下天下之人無異議四<lb/>
條而十一科正矣臣録録者豈當輙述國家大事上干<lb/>
天子聽覽葢以陛下開言路塞諱門采瞽說納愚慮是<lb/>
以臣析肝瀝懇而具述之其若陛下責其犯上罪其錯<lb/>
議臣雖膏鉞轉壑不為之怨伏願俯而察之<lb/>
知制誥王珪上奏曰右臣竊惟貢舉之法盛于有唐自<lb/>
<pb n="KR2f0039_WYG_165-12b"/>
貞觀訖於開元文章最隆其較藝者千餘人而所收者<lb/>
無㡬咸亨上元中甞増其數然無及百人者國初取士<lb/>
之科大抵皆襲唐制暨興國中始大擢貢士其後寖以<lb/>
益廣無有定數故自近年以來官吏猥濫溢於常員甚<lb/>
非國家所以取人之意前詔禮部應進士諸科奏名皆<lb/>
以四百人為額兹誠聖慮所欲革仕進之弊而敦治原<lb/>
之要也臣愚伏慮將來羣士至闕下一有扇揺而言者<lb/>
輙議衝改伏望宸指申飭有司固令遵守為定式<lb/>
<pb n="KR2f0039_WYG_165-13a"/>
珪又上奏曰右臣竊以有唐取士之法雖有數科然當<lb/>
時士選之盛者惟明經進士而已葢明經先問義而後<lb/>
䇿試三試而皆通者為得第其大略與進士等國家比<lb/>
試諸科既不明義又無䇿試之式但能精於誦數者則<lb/>
舉以中選是豈朝廷設科取士之意哉前詔禮部令諸<lb/>
科終塲日於本經問大義一十道九經五經只問大義<lb/>
兹誠國家推廣教導將令士者悉以明六經大法之歸<lb/>
固不專於記誦之工也臣已著之于條然慮議者以謂<lb/>
<pb n="KR2f0039_WYG_165-13b"/>
難於猝更猶欲安習前弊伏望朝廷預戒有司永以遵<lb/>
守<lb/>
珪又上奏曰右臣得御史臺牒奉詔令議貢舉庠序之<lb/>
法夫以古之取士莫不即之以鄉里考之以行藝然後<lb/>
賔興之故得純明樸茂之材咸爵之於朝今天下雖有<lb/>
學人率多㳺放未盡得土著之士教授者又無訓導之<lb/>
科指毎詔下京師増補監員不可勝數使飭身厲行者<lb/>
與夫不肖叢然而並趨將何以别焉請選置天下學官<lb/>
<pb n="KR2f0039_WYG_165-14a"/>
罷京師増補監員盡命歸就本貫凡薦送俟有司考定<lb/>
命長吏發其名氏參以行實而髙下之若素無檢者皆<lb/>
得以斥去今計三嵗設科以大較羣士亦當間令諸道<lb/>
搜訪髙行之人庻㡬逺近無遺材又諸科徒專誦數之<lb/>
學無補於時請自今新人毋得應諸科皆令習明經不<lb/>
數舉間可以盡革其弊若乃貢舉以詩賦䇿論取人盖<lb/>
自祖宗以來収攬天下豪俊莫不用此臣不敢輕議<lb/>
知制誥范鎮議取士狀曰竊以取士之敝患於以文而<lb/>
<pb n="KR2f0039_WYG_165-14b"/>
不以行非一日之積也其勢然也自井田廢黨遂州鄉<lb/>
教訓之官不立而士不素養所以道化不粹於古也中<lb/>
間號稱得人而歴世之乆如漢唐者雖不盡由於學盖<lb/>
材之於位試之以事使賢者能者進而愚者不肖者退<lb/>
是亦古之道也方堯之時臯陶稷契進而静言庸違方<lb/>
命圮族者退材諸位而考之以事也今取士不由於學<lb/>
以文而不以行及其官之也又不材諸位不考之事簿<lb/>
書期會而已是本末皆失也學者士之本也慶厯中甞<lb/>
<pb n="KR2f0039_WYG_165-15a"/>
興學矣有貧不能入學者親老不能入學者至其親請<lb/>
而免入學者是士之不盡由於學也古之士雖云取之<lb/>
於鄉其實皆出於學今之士既不能盡由於學欲盡知<lb/>
其行豈可得哉貢舉之法不孝不悌不得舉舉者罰是<lb/>
亦責行之本也然而每一下詔應書而起以數萬計不<lb/>
可以人人知也故必考之以文也今之詩賦論䇿是也<lb/>
周之制行同能耦則决之以射其所謂詩賦論䇿不猶<lb/>
愈於射乎故取之以文不可廢者其勢然也今天下非<lb/>
<pb n="KR2f0039_WYG_165-15b"/>
無學也無良師也待之不以禮也世之所謂糊名者待<lb/>
盜跖可也以待盜跖之法而欲求顔閔之人其為顔閔<lb/>
者不化為盜跖㡬希矣而議者以為糊名不可廢糊名<lb/>
不可廢而欲責士之行誼難矣哉臣請擇良師而教之<lb/>
於學以觀其素弛糊名之禁而待之以禮以飬其誠以<lb/>
謹士之初也官而使之也材之以位考之以事在朝廷<lb/>
者朝廷推之在州縣者州縣推之推其尤善者而進之<lb/>
曰某人甞為某事為有行推其不善者而退之曰某人<lb/>
<pb n="KR2f0039_WYG_165-16a"/>
甞為某事為無行以謹士之終也如是而本末俱得則<lb/>
天下之士相率而入於善矣其於詩賦䇿論雖無更之<lb/>
可也<lb/>
李淑侍經筵仁宗訪以進士詩賦䇿論先後俾以故事<lb/>
對淑對曰唐調露二年劉思立為考功員外郎以進士<lb/>
試䇿滅裂請帖經以觀其學試雜文以觀其才自此㳂<lb/>
以為常至永隆二年進士試雜文二篇通文律始試䇿<lb/>
天寳十一年進士試一經能通試文賦又通而後試䇿<lb/>
<pb n="KR2f0039_WYG_165-16b"/>
五條皆通中第建中二年趙賛請試以時務䇿五篇箴<lb/>
論表賛各一篇以代詩賦太和三年試帖經略問大義<lb/>
取精通者次試議論各一篇八年禮部試以帖經口義<lb/>
次試䇿五篇問經義者三問時務者二厥後變易遂以<lb/>
詩賦為第一塲論第二塲䇿第三塲帖經第四塲今陛<lb/>
下欲求理道而不以雕琢為貴得取士之實矣然考官<lb/>
以所試分考不能通加評校而毎塲輙退落士之中否<lb/>
殆繫於幸不幸願約舊制先䇿次論次賦及詩次帖經<lb/>
<pb n="KR2f0039_WYG_165-17a"/>
墨義而勅有司併試四塲通校工拙毋以一塲得失為<lb/>
去留詔有司議稍施行焉<lb/>
蔡襄上奏曰臣伏見隋唐以來以進士明經二科取士<lb/>
迄今以為永制進士雖通試詩賦策論其實去留專在<lb/>
詩賦糊名謄紙以示至公㸃抹細碎條約纎悉所司奉<lb/>
之便於考校明經逐塲對義鈔節注䟽記誦字數至有<lb/>
一字旁寫聲形類者三兩字如有一中亦是通義字猶<lb/>
不識經㫖何從而知取士之方一至于此臣聞有國家<lb/>
<pb n="KR2f0039_WYG_165-17b"/>
者取天下之士将以治民而經國耳故敦其行欲以表<lb/>
風俗試其才欲以濟成務今進士之詩賦明經之帖義<lb/>
於治民經國之術了不相闗及其間或有長材異節之<lb/>
士幸而有之或官而後習非因設科而得也今有善射<lb/>
者或使之御其人必自以為不能世之人亦曰彼射也<lb/>
責之以御強人之所不習不可也而以詩賦帖義取士<lb/>
偶與科合者即為中第一日使之臨民謀國其人必自<lb/>
以為能而世之人亦習而不恠兹大可異也或曰取士<lb/>
<pb n="KR2f0039_WYG_165-18a"/>
在於得人豈繫詩賦策論乎皇甫鏄以賢良方正中科<lb/>
而姧邪過人豈不專試䇿乎裴度以進士中第而功徳<lb/>
尤著者豈不由詩賦而得之臣竊謂不然取之以其道<lb/>
任之以其術而陷於姧邪其人自隳也取之不以其道<lb/>
任之不以其術而能功徳著聞其人自立也豈可以自<lb/>
隳與自立之人而害經乆之制乎三代之道鄉舉里選<lb/>
專取徳業漢察孝亷加之䇿問取士有經術隋唐以來<lb/>
盡失之矣行之既乆難於卒更今就其所試之業而裁<lb/>
<pb n="KR2f0039_WYG_165-18b"/>
之以試䇿為去留進士之術以大義為去留明經之術<lb/>
庻㡬可行也一天下之州軍盡許立學選擇鄉里有年<lb/>
徳通經義者補為教授講説經書教勗生徒不應舉者<lb/>
三年後乞與助教名目且令講說應舉之人須經本州<lb/>
學聽書其日限以國子監新立條約為例一請試䇿三<lb/>
道為一塲考校驗落外次試論為一塲又考校驗落外<lb/>
次試詩賦為一塲以三塲皆善者為優或䇿論詩賦互<lb/>
有所長則互取之其䇿仍請一道問經義異同以觀其<lb/>
<pb n="KR2f0039_WYG_165-19a"/>
識一道問古今㳂革以觀其學一道問當世之務以觀<lb/>
其才此其大略也一眀經只問所習經書異同大義所<lb/>
對之義只合注䟽大意不須文字盡同或自有意見即<lb/>
依注䟽解釋外任自陳述可以眀其識慮若以經科文<lb/>
人所習已乆未能變革即艱其取而薄其㤙取能對大<lb/>
義者頗優奬之自有稍有智識之人去彼取此矣<lb/>
㐮又上奏曰臣聞人主擇宰輔宰輔擇長官長官擇僚<lb/>
佐此至治之要至簡之術也周命太僕則曰慎柬乃僚<lb/>
<pb n="KR2f0039_WYG_165-19b"/>
漢之公府令自辟召唐陸䞇作相奏請諸司長官各擇<lb/>
属吏後因䜛謗輙有變更陸䞇論之詳矣又髙元裕為<lb/>
御史中丞上言御史綱紀之地官属選用宜得實才其<lb/>
不稱者臣請黜之監察御史杜宣猷李瓌等並出為府<lb/>
縣之職此皆前世專任長官之眀驗也國朝諸司省監<lb/>
悉非本官惟御史臺職不殊古制方今臺中條制如臺<lb/>
官不稱職者亦許紏舉近年臺官宰輔避嫌例不中除<lb/>
多令兩制叅舉又限資考苛細多不得人葢由不寛資<lb/>
<pb n="KR2f0039_WYG_165-20a"/>
限不責長官之弊也近見御史中丞王拱辰奏舉楊紘<lb/>
等充臺官朝廷循執舊規下兩制叅舉臣謂朝廷旣任<lb/>
拱辰為中丞若實非才則當别擇才者而任之若才堪<lb/>
其任則所請属官可悉委之未為過也況拱辰於官属<lb/>
請去不才者而更擇才者是盡心於朝廷不避衆怨也<lb/>
今御史席平已出潤州若參舉之人又得軟懦傾險之<lb/>
士則何以處之臣故謂莫若專任長官寛其資限則責<lb/>
有所歸也臣乞御史臺官属只下御史中丞薦舉寛其<lb/>
<pb n="KR2f0039_WYG_165-20b"/>
資限之格資深者為銜官卑者為裏行若能稱職亦是<lb/>
官守之常不必過有陞陟或不稱職可并舉者坐之在<lb/>
朝廷有責任之方風憲有得人之羙矣<lb/>
知揚州劉敞上奏曰臣伏見近勅更張貢舉條約欲令<lb/>
四方㳺士各歸其鄉里而有司得以觀行聽言絶濫進<lb/>
之弊此誠上近古制下適時宜然臣猶謂必欲人安其<lb/>
居皆有常心漸之於仁摩之於義化民成俗則莫若開<lb/>
庠序以收飬之設師弟子以教誨之月考時試以勸勉<lb/>
<pb n="KR2f0039_WYG_165-21a"/>
之教定俗成然後賢不肖立見而真偽不雜矣今州郡<lb/>
幸皆有學學皆有生徒而終患無師以教之但令掾曹<lb/>
雜領其事職既不專教用不眀自古儒學之官不兼治<lb/>
民盖為此也臣欲乞州郡有學處聽長吏各奏辟教授<lb/>
一員於前任判司簿尉中選有文行堪為人師者充仍<lb/>
令以四年為一任與理考數官資俸禄同之掾曹則學<lb/>
有常師教有常業士子競勸矣於朝廷長育人材之意<lb/>
誠未失也今欲㳺士歸鄉而不為設學則無以收之設<lb/>
<pb n="KR2f0039_WYG_165-21b"/>
學而不為置師則無以率之置師而不立課式講習之<lb/>
法則無以成之三者名存實亡則學者不歸雖欲别賢<lb/>
不肖興亷遜崇鄉黨之化不可得矣惟陛下裁許<lb/>
敞又上奏曰臣伏見勅命諸路經略安撫轉運提刑司<lb/>
舉政績尤異可備任用者各三人此誠朝廷求賢審官<lb/>
疇咨僉謀之道然臣愚竊計之疑於待天下之士有多<lb/>
有寡而未能均茍未能均則必有幸不幸之弊矣何以<lb/>
言之陜西河北皆三十餘州軍各有經略安撫四五人<lb/>
<pb n="KR2f0039_WYG_165-22a"/>
并提刑轉運共舉二十餘人若所舉皆賢才固不為少<lb/>
儻賢才不能若此之多必以中人常士之偶無過者而<lb/>
充數則亦有幸而得舉者矣京西淮南亦皆二十餘州<lb/>
軍唯有提刑轉運兩司而所舉不過六人如令二十餘<lb/>
州軍誠寡賢才矣固不為恡如賢才衆多而限以六人<lb/>
之數則亦必有不幸而見遺者矣幸而得舉者朝廷無<lb/>
由知且信以為賢而用之不幸而見遺者朝廷亦無由<lb/>
知且信以為不肖而棄之則設法之弊也至於江南東<lb/>
<pb n="KR2f0039_WYG_165-22b"/>
西福建官吏之衆不能半淮南二廣夔利福建儌外吏<lb/>
或以謫徃或以攝補員常不足今亦與内地等皆不可<lb/>
均者也恐未能慰士大夫之望伏乞更賜詳察損所有<lb/>
餘而増所不足使常人無或以幸而進賢才無或以不<lb/>
幸而遺則於治體為允<lb/>
敞又上奏曰臣伏以朝廷設保薦之令者欲振拔幽滯<lb/>
甄録才實也士大夫所以報國恩無過於此矣然猶閉<lb/>
其聽請濫進之隙故限以定員結以同罪防禁既詳責<lb/>
<pb n="KR2f0039_WYG_165-23a"/>
望又重不可復加而頃來奏章之入或文字小不應式<lb/>
或筆畫偶有所遺於義無害皆見退却甚失朝廷求才<lb/>
實之本亦非士大夫舉所知之意也臣謂中外舉狀除<lb/>
員數須要照㑹不可不言及同罪所以立法不可不謹<lb/>
其他雖小小差悞並許收使不須曲難如此足以開廣<lb/>
薦引之路亦杜絶所由巧文要市之敝庻㡬簡而易行<lb/>
矣<lb/>
敞又上奏曰臣伏見今嵗制舉中選者三人耳其間猶<lb/>
<pb n="KR2f0039_WYG_165-23b"/>
有以薄於行誼而被黜者此非有司校試之不精盖在<lb/>
於聽言而不察行玩文而不計實之蔽也選舉若此豈<lb/>
可為永法哉臣前嵗甞言州郡有學學皆有生徒而患<lb/>
無講授之師以專領之乞令州郡自辟選人為教授仍<lb/>
理四考為一任未䝉施行臣以謂朝廷大務莫重於選<lb/>
舉常患㳺士不安其鄉里則有司無由考其行實是以<lb/>
專取詞藻則賢不肖混淆至於廉耻之節壊而浮偽之<lb/>
俗成皆從此塗出也今使州郡有學學皆有師師皆有<lb/>
<pb n="KR2f0039_WYG_165-24a"/>
課試之法居常則勉其學而矯其失當貢士則訂其行<lb/>
而程其言一郡之士性之若否習之邪正能之多少皆<lb/>
可預見而蚤定也於是上其名與計偕則選舉精矣人<lb/>
知為善於其身然後乃能信於鄉里信於鄉里然後乃<lb/>
得聞於朝也則皆勸於為善矣一紀之外三十年之内<lb/>
教成俗定則士各安其土相厲以義相尚以節何患賢<lb/>
士之難得哉誠如此古治之風庻㡬可復也事固有言<lb/>
之似迂而理甚切行之似近而功甚逺者教化之謂也<lb/>
<pb n="KR2f0039_WYG_165-24b"/>
伏乞檢㑹臣前奏事理特賜詳擇<lb/>
知制誥胡宿上奏曰臣等竊以六經傳先王之道教化<lb/>
根本舊制課試進士止以詩賦䇿論簡拔才俊其實少<lb/>
有專門名學之人諸科雖能誦記章句復又不通大義<lb/>
施於有政則又牆靣所以前後論取士者常以此科為<lb/>
言景祐制書節文始令禮部貢院舉人通三經已上進<lb/>
士諸科過落外許自陳甞於某處講授某經貢院别試<lb/>
經義十道直取聖賢意義解釋對答或以詩書引證不<lb/>
<pb n="KR2f0039_WYG_165-25a"/>
須全具注䟽以六通為合格講誦精通具名聞奏乞差<lb/>
學官或御試覆試得中具對義粗通取㫖此則聖朝扶<lb/>
進經術漸復兩漢射䇿之舉也慶厯六年應詔者士四<lb/>
人合格者八人進士諸科各四人皇祐元年應詔者八<lb/>
十二人合格者二人進士五人諸科二人今年投牒進<lb/>
士七十七人諸科五十人凡一百二十七人比之嚮來<lb/>
數目倍多豈非詔書開勸使然而利禄誘導之至也條<lb/>
制毎科不得過五人比再經覆試又須過落奬進之路<lb/>
<pb n="KR2f0039_WYG_165-25b"/>
似未開廣恐學者稍怠懈美業中止臣等欲望聖慈稍<lb/>
増人數以勸來者四方聞朝廷參用此科取士莫不靡<lb/>
然向風潜心經術則彬彬之舉兼成於前代矣<lb/>
宿又上奏曰臣聞漢制刺史奉詔條察州秩六百石至<lb/>
卑也委之察一部者意在秩卑無所顧惜敢刺舉耳某<lb/>
年初置刺史部十三州文武名臣欲盡委察今之轉運<lb/>
使大抵漢刺史之職也陟黜臧否興利除害莫不係之<lb/>
國初用官亦輕選才則重其間外計多著能名古人有<lb/>
<pb n="KR2f0039_WYG_165-26a"/>
言引一代之人理一代之務不借才於異代若謂方今<lb/>
乏人是誣一代之人也頋朝廷所選用何如耳若欲天<lb/>
下轉運使盡得其人莫若慎選省府推判官提㸃刑獄<lb/>
此三道者取才之要比來夤縁用人忽略此職一槩置<lb/>
親厚之吏或假借横勢之家故外計之任有以資叙而<lb/>
入往年葉清臣在三司判官不才者奏罷數人當時物<lb/>
論是之今稍稍復用矣天聖景祐之間屢降大勅舉提<lb/>
㸃刑獄頗亦得人近年多㳂差遣勅上帶入選舉之法<lb/>
<pb n="KR2f0039_WYG_165-26b"/>
格而不行又罕見顯拔循吏為之省府陛下惠綏元元<lb/>
勵精政治近制川廣知州通判知縣並須選差所以重<lb/>
遐方而矜逺俗也況轉運使提㸃刑獄表率部吏宣眀<lb/>
風化可不慎擇哉宜得通知民事綽有才望者居之若<lb/>
按舉稱職風績較然或増秩再留或移蒞劇部俾乆其<lb/>
任以伸厥能諸積乆累官秩髙而才下素望不著者不<lb/>
可使居其任恐隳職事且非陛下求治之意<lb/>
宿為翰林學士又上奏曰臣竊以殿前馬歩軍等帥臣<lb/>
<pb n="KR2f0039_WYG_165-27a"/>
統陛下爪牙之兵為陛下心腹之佐宿衛宫省拱扈宸<lb/>
極凡所進任固先出於聖意然後參訪大臣公議既同<lb/>
方可除授近來内外臣僚多舉武臣管軍此非臣下輕<lb/>
可論薦漢宣帝時丞相黄覇薦侍中樂陵侯史髙為太<lb/>
尉帝使尚書召覇曰樂陵侯髙帷幄近臣朕之所自親<lb/>
君何越職而舉之尚書令丞相對覇免冠謝罪數日乃<lb/>
決覇為丞相薦髙為太尉以職事言之未為過舉猶見<lb/>
詰責如此豈非以太尉掌武之官也陸賈有言將相和<lb/>
<pb n="KR2f0039_WYG_165-27b"/>
則權不分權不分則士豫附士豫附則國家安以此而<lb/>
言宿衛帥臣當選謹厚朴忠之人以總禁旅不宜輕用<lb/>
論薦以收私㤙或任非其才則開隙生事國之利器所<lb/>
宜慎重<lb/>
尚書度支郎中金君卿上奏曰臣不避誅罰敢以愚見<lb/>
謹條貢舉事切於時宜較然易行者有三析于章左伏<lb/>
望聖聦俯加裁擇𤼵於睿斷早賜施行臣人賤言鄙輕<lb/>
浼宸旒無任俯伏待罪戰汗屏營之至<lb/>
<pb n="KR2f0039_WYG_165-28a"/>
　一事臣伏覩皇祐二年明堂赦書節文貢舉人曽經<lb/>
　　先朝省試下特免將來文解如省試不合格者别<lb/>
　　具名聞奏臣妄測聖心盖謂其人甞䝉先帝樂育<lb/>
　　之㤙又恤其乆於場屋而特加優異也臣竊觀先<lb/>
　　朝舉人類多在耆艾氣體衰朽或素無生業廹於<lb/>
　　貲費而天下州郡逺者動萬千里夫以貧病衰老<lb/>
　　至甚之人驟為萬千里之行則其為勞亦甚矣至<lb/>
　　如前嵗詔下先朝舉人希覬㤙澤望風而至都下<lb/>
<pb n="KR2f0039_WYG_165-28b"/>
　　者甚衆是時朝廷别無㤙㫖例賜錢二千俾為歸<lb/>
　　計而属嵗厲疫在道或病或死者不少誠可憫傷<lb/>
　　今而詔下臣竊思其人力能往者十無三四其三四中<lb/>
　　勞其筋力苦於道途不幸而病且死者抑又可料則<lb/>
　　是得以名聞者十才一二爾伏惟陛下躬祀眀堂<lb/>
　　使民知孝有生之類莫不涵被㤙渥故人人鼓舞<lb/>
　　歌詠喜逄盛眀在先朝學校之人䝉陛下預開優<lb/>
　　恤之意特異於常今其間力不能往者獨不䝉惠<lb/>
<pb n="KR2f0039_WYG_165-29a"/>
　　澤之流均及其身此人可憫也臣今欲望聖慈特<lb/>
　　詔天下州郡先朝舉人有願赴省試者聽之其間<lb/>
　　有貧病衰老就試不得者委本州郡勘㑹得解後<lb/>
　　來但不曽犯真刑者具名聞奏乞朝廷就賜一上<lb/>
　　佐之官以畢餘年臣觀此等人雖材器或有短長<lb/>
　　然自束髮從學至老而志操不變是亦有意於善<lb/>
　　也今若朝廷惻然憫其夙心使至暮年卒被㤙命<lb/>
　　少酬願望庻不辜生平嗜學之志上以廣先帝樂<lb/>
<pb n="KR2f0039_WYG_165-29b"/>
　　育之㤙次以彰陛下優老好善之實而又使天下<lb/>
　　之人曉然知為學之利也<lb/>
　二事臣聞漢世學者皆以専經補吏故士者治身從<lb/>
　　政罔悖於理當時所得類多有道之士而後世不<lb/>
　　克循之故所進之人未有如兩漢之盛也國家因<lb/>
　　近代之制用詞科以取士向者有司命題發䇿多<lb/>
　　不專於經典徃往雜取諸家小説故朝廷患其如<lb/>
　　此亦甞頒示條約須得於國子監經史中出題目<lb/>
<pb n="KR2f0039_WYG_165-30a"/>
　　近嵗已來遂於注䟽及但係監本諸雜文字中擿<lb/>
　　裂句讀以為題目況本朝文物寖盛國庠典籍部<lb/>
　　類寔繁學者若專志於經則不足以備科試將遍而<lb/>
　　治之則力有所不逮由是靡靡然秪務馳騁渉獵<lb/>
　　破碎文義以絢飾辭章而已求其内可以美其身<lb/>
　　外可以謀王體斷國論者盖㡬希矣凡士之出處<lb/>
　　語黙鮮能及於古者亦由不専於經術而然也臣<lb/>
　　今欲乞申勅内外主司凡試進士詩賦只於九經<lb/>
<pb n="KR2f0039_WYG_165-30b"/>
　　正文中出題目其䇿論亦詳於三史及荀孟揚雄<lb/>
　　書中通用如此行之則學者皆務深於經術而有<lb/>
　　道之士出矣<lb/>
　三事臣竊見向來開封府國子監兩處應舉者常至<lb/>
　　數千人其間雖有竒才異士然亦類多託籍冒名<lb/>
　　浮薄不逞者雜于其中或紛撓禮闈動致喧爭或<lb/>
　　輕議國體妄生謗讟是非雜揉玷我士風朝廷近<lb/>
　　年亦患其然故甞詔立賞格許人告訐徒使狡詐<lb/>
<pb n="KR2f0039_WYG_165-31a"/>
　　之人夤縁為姦興構獄訟殊虧事體適長澆風以<lb/>
　　至于引試之際則士人汹湧讙噪不可止禦至有<lb/>
　　歐擊吏卒肝腦塗地者況天府國庠乃朝家觀禮<lb/>
　　示化之地而萃集浮薄不逞之徒為弊至此甚可<lb/>
　　恠也今年自聞詔下四方之往者不絶於道臣恐<lb/>
　　前嵗之弊未能遽已也竊原士之所以輕去州郡<lb/>
　　而樂趨府監者大抵以近年州郡立定解額多不<lb/>
　　均一及開封府國子監素無定額比之外郡稍寛<lb/>
<pb n="KR2f0039_WYG_165-31b"/>
　　故外郡解額少處競奔湊京師及府監舉人保明<lb/>
　　行實約束未盡致有冒名之弊臣今以諸郡應舉<lb/>
　　人數計之有十人解一名處有二十人及三十人<lb/>
　　已上解一名處又況毎嵗人數多少不定若只限<lb/>
　　以舊額實見不均臣今欲乞申勅開封府國子監<lb/>
　　及天下州郡例皆以分數取人二十人中與解一名<lb/>
　　則不惟取士之均又使人皆樂就於鄉舉矣其開<lb/>
　　封府進士須得在京户稅委實居止去處不實者<lb/>
<pb n="KR2f0039_WYG_165-32a"/>
　　論違制之罪雖去官經赦見任官委保不得原免<lb/>
　　其衣冠子弟今後就學上庠者須得本貫見任官<lb/>
　　與發保明文牒方許入學類試則府監無偽濫之<lb/>
　　弊矣<lb/>
英宗治平元年叅知政事歐陽脩上奏曰臣伏見近有<lb/>
臣寮上言乞將南省考試舉人各以路分糊名於逐路<lb/>
毎十人解一人等事雖已奉聖㫖送兩制詳定臣亦有<lb/>
愚見合具敷陳竊以國家取士之制比於前世最號至<lb/>
<pb n="KR2f0039_WYG_165-32b"/>
公蓋累聖留心講求曲盡以謂王者無外天下一家故<lb/>
不問東西南北之人盡聚諸路貢士混合為一而惟材<lb/>
是擇又糊名謄録而考之使主司莫知為何方之人誰<lb/>
氏之子不得有所憎愛薄厚於其間故議者謂國家科<lb/>
塲之制雖未復古法而便於今世其無情如造化至公<lb/>
如權衡祖宗以來不可易之制也𫝊曰無作聰明亂舊<lb/>
章又曰利不百者不變法今言事之臣偶見一端即議<lb/>
更改此臣所區區欲為陛下守祖宗之法也臣所謂偶<lb/>
<pb n="KR2f0039_WYG_165-33a"/>
見一端者盖言事之人但見毎次科塲東南進士得多<lb/>
而西北進士得少故欲改法使多取西北進士爾殊不<lb/>
知天下至廣四方風俗異宜而人性各有利鈍東南之<lb/>
俗好文故進士多而經學少西北之人尚質故進士少而<lb/>
經學多所以科塲取士東南多取進士西北多取經學<lb/>
者各因其材性所長而各隨其多少取之今以進士經<lb/>
學合而較之則其數均若必論進士則多少不等此臣<lb/>
所謂偏見之一端其不可者一也國家方以官濫為患<lb/>
<pb n="KR2f0039_WYG_165-33b"/>
取士數必難増若欲多取西北之人則却須多減東南<lb/>
之數今東南州軍進士取解者二三千人處只解二三<lb/>
十人是百人取一人盖已痛裁抑之矣西北州軍取解<lb/>
至多處不過百人而所解至十餘人是十人取一人比<lb/>
之東　十倍假借之矣若至南省又減東南而増西北<lb/>
則是已裁抑者又裁抑之已假借者又假借之此其不<lb/>
可者二也東南之士於千人中解十人其初選已精矣<lb/>
故至南省所試合格者多西北之士學業不及東南當<lb/>
<pb n="KR2f0039_WYG_165-34a"/>
發解時又十倍優假之盖其初選已濫矣故至南省所<lb/>
試不合格者多今若以一例以十人取一人則東南之<lb/>
人合格而落者多矣西北之人不合格而得者多矣至<lb/>
於他路理不可齊偶有一路合格人多亦限以十一落<lb/>
之偶有一路合格人少亦須充足十一之數使合落者<lb/>
得合得者落取舎顛倒能否混淆其不可者三也且朝<lb/>
廷較藝取人而使有藝者屈落無藝者濫得不問繆濫<lb/>
只要諸路數停此其不可者四也且言事者本欲多取<lb/>
<pb n="KR2f0039_WYG_165-34b"/>
諸路土著之人若此法一行則寄應者爭趨而往今開<lb/>
封府寄應之弊可驗矣此所謂法出而姦生其不可者<lb/>
五也今廣南東西路進士例名絶無舉業諸州但據數<lb/>
解發其人亦自知無藝只來一就省試而歸冀作攝官<lb/>
爾朝廷以嶺外煙瘴北人不便須藉攝官亦許其如此<lb/>
今若一例與諸路十人取一人此為繆濫又非西北之<lb/>
比此其不可者六也凡此六者乃大槩爾若舊法一壊<lb/>
新議必行則弊濫隨生何可勝數故臣以謂且遵舊制<lb/>
<pb n="KR2f0039_WYG_165-35a"/>
但務擇人推朝廷至公待四方如一惟能是選人自無<lb/>
言此乃當今可行之法爾若謂士習浮華當先考行就<lb/>
如新議亦須只考程試安能必取行實之人議者又謂<lb/>
西北近邊士要牢籠此甚不然之論也使不逞之人不<lb/>
能為患則已茍可為患則何方無之前世賊亂之臣起<lb/>
於東南者甚衆其大者如項羽蕭銑之徒是已至如黄<lb/>
巢王仙芝之輩又皆起亂中州者爾不逞之人豈專西<lb/>
北矧貢舉所設本待材賢牢籠不逞當别有術不在科<lb/>
<pb n="KR2f0039_WYG_165-35b"/>
塲也惟事乆不能無弊有當留意者然不須更改法制<lb/>
止在振舉綱條爾近年以來舉人盛行懐挾排門大譟<lb/>
免冠突入虧損士風傷敗善類此由舉人既多而君子<lb/>
小人雜聚所司力不能制雖朝廷素有禁約條制甚嚴<lb/>
而上下因循不復申舉惟此一事為科塲大患而言事<lb/>
者獨不及之願下有司議革其弊此當今科塲之患也<lb/>
臣忝貳宰司預聞國論茍不能為陛下守祖宗之法而<lb/>
言又不足取於人主則厚顔尸禄豈敢偷安而乆處乎<lb/>
<pb n="KR2f0039_WYG_165-36a"/>
故猶此彊言乞賜裁擇<lb/>
三年命宰執舉舘職五人先是英宗謂中書曰水潦為<lb/>
災言事者云咎在不能進賢何也脩對曰近年進賢路<lb/>
狹往時入舘有三路今塞其二矣進士髙科一路也大<lb/>
臣薦舉一路也因差遣例除一路也往年五人以上皆<lb/>
得試第一人及第不十年有至輔相者今第一人兩任<lb/>
方得試而第二人以下不復試是髙科路塞矣往時大<lb/>
臣薦舉即召試今只令上簿候缺人乃試是薦舉路塞<lb/>
<pb n="KR2f0039_WYG_165-36b"/>
矣惟有因差遣例除者半是年勞老病之人此臣所謂<lb/>
薦舉路狹也帝納之故有是命<lb/>
英宗時知諫院司馬光上奏曰伏見國家間嵗一開科<lb/>
塲詔下州郡使之鄉舉里選遣詣京師覆試於禮部雖<lb/>
幽逺之士咸與其進然而天下發解進士到省常不下<lb/>
二千餘人南省取者纔及二百而開封國學鏁廳預奏<lb/>
名者殆將大半其諸路州軍所得者僅百餘人爾惟陜<lb/>
西河東河北荆湖北廣南東西等路州軍舉人近年中<lb/>
<pb n="KR2f0039_WYG_165-37a"/>
第者或一二竊以科舉既頻天下之士誠奔走之不易<lb/>
而嶺外尤為遐僻毎隨計動經五七千里往來不啻百<lb/>
餘程跋履道塗䝉犯風雪比至京師扶持困躓之不暇<lb/>
使與郊圻安燕之士角其藝能固不可得也既而不第<lb/>
孤寒之路最為蹭蹬干進且難往徃廢學於臣愚見似<lb/>
有未均欲乞今後南省考試進士將開封國學鏁廰舉<lb/>
人試卷衮同糊名其諸道州府舉人試卷各以逐路糊<lb/>
名委封彌官於試卷上題以在京逐路字用印送考試<lb/>
<pb n="KR2f0039_WYG_165-37b"/>
官其南省所放合格進士乞於在京逐路以分數裁定<lb/>
取人所貴國家科第均及中外如允所請伏乞下兩制<lb/>
詳定者右謹具如前當院今將簿籍勘㑹近嵗三次科<lb/>
塲内嘉祐三年國子監得解及免解進士共一百一十<lb/>
八人及第者二十二人約五人中取一人開封府得解<lb/>
及免解進士共二百七十八人及第者四十四人約六<lb/>
人中取一人河北路得解及免解進士共一百五十二<lb/>
人及第者五人約三十人中取一人京東路得解及免<lb/>
<pb n="KR2f0039_WYG_165-38a"/>
解進士共一百五十七人及第者五人梓州路得解及<lb/>
免解進士共六十三人及第者二人並約三十人中取<lb/>
一人廣南東路得解及免解進士共九十七人及第者<lb/>
三人約三十二人中取一人荆湖南路得解及免解進<lb/>
士共六十九人及第者二人約三十四人中取一人廣<lb/>
南西路得解及免解進士共三十八人利州路得解及<lb/>
免解進士共三十六人夔州路得解及免解進士共二<lb/>
十八人及第者各共一人河東路得解及免解進士共<lb/>
<pb n="KR2f0039_WYG_165-38b"/>
四十四人全無人及第嘉祐五年國子監得解及免解<lb/>
進士共一百八人及第者二十八人開封府得解及免<lb/>
解進士共二百六十六人及第者六十九人並約四人<lb/>
中取一人京東路得解及免解進士共一百五十人及<lb/>
第者五人約三十人中取一人荆湖南路得解及免解<lb/>
進士共六十九人及第者二人約三十四人中取一人<lb/>
廣南東路得解及免解進士共八十四人及第者二人<lb/>
約四十二人中取一人河東路得解及免解進士共四<lb/>
<pb n="KR2f0039_WYG_165-39a"/>
十一人陜西路得解及免解進士共一百二十三人及<lb/>
第者各只一人荆湖北路得解及免解進士共二十四<lb/>
人廣南西路得解及免解進士共六十三人夔州路得<lb/>
解及免解進士共三十二人並全無人及第嘉祐七年<lb/>
國子監得解及免解進士共一百一十一人及第者三<lb/>
十人約四人中取一人開封府得解及免解進士共三<lb/>
百七人及第者六十六人約五人中取一人荆湖南路<lb/>
得解及免解進士六十八人及第者二人約三十四人<lb/>
<pb n="KR2f0039_WYG_165-39b"/>
中取一人陜西路得解及免解進士共一百二十四人<lb/>
及第者二人約六十二人中取一人河北路得解及免<lb/>
解進士共一百五十四人河東路得解及免解進士共<lb/>
四十五人荆湖北路得解及免解進士共二十三人及<lb/>
第者各一人廣南東路得解及免解進士共七十七人<lb/>
廣南西路得解及免解進士共六十三人利州路得解<lb/>
及免解進士共二十八人並全無人及第以此比較在<lb/>
京及諸路舉人得失多少之數顯然大叚不均盖以朝<lb/>
<pb n="KR2f0039_WYG_165-40a"/>
廷毎次科塲所差試官率皆兩制三館之人其所好尚<lb/>
即成風俗在京舉人追趨時好易知體面淵源漸染文<lb/>
采自工使僻逺孤陋之人與之為敵混同封彌考較長<lb/>
短勢不侔矣孔子曰十室之邑必有忠信如丘者焉言<lb/>
雖㣲陋之處必有賢才不可誣也是以古之取士以郡<lb/>
國戸口多少為率或以徳行或以材能隨其所長各有<lb/>
所取近自族姻逺及夷狄無小無大不可遺也今或數<lb/>
路之中全無一人及第則所遺多矣國家用人之法非<lb/>
<pb n="KR2f0039_WYG_165-40b"/>
進士及第者不得美官非善為賦詩論䇿者不得及第<lb/>
非逰學京師者不善為賦詩論䇿以此之故使四方學<lb/>
士皆棄背鄉里違去二親老於京師不復更歸其間亦<lb/>
有身負過惡或隠憂匿服不敢於鄉里取解者往徃私<lb/>
買監牒妄冒户貫於京師取解自間嵗開科塲以來逺<lb/>
方舉人憚於往還只在京師寄應者比舊尤多國家雖<lb/>
重為科禁至於不用䕃贖然曽犯之人嵗嵗滋甚所以<lb/>
然者盖由每次科塲及第進士大率是國子監開封府<lb/>
<pb n="KR2f0039_WYG_165-41a"/>
解送之人則人之常情誰肯去此而就彼哉夫設美言<lb/>
厚利進取之塗以誘人於前而以苛法空文禁之於後<lb/>
是猶決洪河之尾而捧土以塞之其勢必不行矣書曰<lb/>
無偏無黨王道蕩蕩國家設賢能之科以俟四方之士<lb/>
豈可使京師詐妄之人獨得取之今來栁材所起請科<lb/>
塲事件若依而行之委得中外均平事理尤當可使孤<lb/>
逺者有望進達僑寓者各思還本土矣難者必曰國家<lb/>
比設封彌謄録以盡至公其諸路舉人所以及第少於<lb/>
<pb n="KR2f0039_WYG_165-41b"/>
在京者自以文藝踈拙長短相形理宜黜退今若於封<lb/>
彌試卷上題在京逐路字號必慮試官挾私因此得以<lb/>
用情是大不然國家設官分職以待賢能大者道徳器<lb/>
識以弼諧教化其次明察惠和以拊循州縣其次方略<lb/>
勇果以扞禦外侮小者刑獄錢榖以供給役使豈可專<lb/>
取文藝之人欲以備百官濟萬事邪然則四方之人雖<lb/>
於文藝或有所短而其餘所長有益於公家之用者盖<lb/>
亦多矣安可盡加棄斥使終身不仕耶凡試官挾私者<lb/>
<pb n="KR2f0039_WYG_165-42a"/>
不過徇其親知鄉黨今雖題逐路字號若試官欲徇其<lb/>
親知則一路之人共聚一處不知何者為其親知若欲<lb/>
徇其鄉黨則一路之中所取自有分數豈敢偏於本路<lb/>
剰取一人以此言之雖題逐路字號試官亦無所容其<lb/>
私也今欲乞依栁材起請今後南省考試云云裁定取<lb/>
人若朝廷尚以為有嫌疑即乞令封彌官將國子監開<lb/>
封府及十八路臨時各以一字為偏傍立號假若國子<lb/>
監盡用乾字開封府盡用坤字京東路盡用離字京西<lb/>
<pb n="KR2f0039_WYG_165-42b"/>
路盡用坎字為偏傍其餘路並依此例委知貢舉官於<lb/>
逐號考校文理善惡各隨其短長毎十人中取一人奏<lb/>
名其不滿十人者六人以上亦取一人五人以下更不<lb/>
取人其親戚舉人别試者縁人數至少更不分别立號<lb/>
只依舊條衮同封彌分數取人其合該奏名者更不入<lb/>
南省奏名數内如允所奏乞降指揮下貢院遵守施行<lb/>
光又上奏曰臣聞致治之本在於得賢天下至廣羣臣<lb/>
至衆人主不能徧知必資薦舉不得其實則邪巧並進<lb/>
<pb n="KR2f0039_WYG_165-43a"/>
官職耗廢是故設連坐之法以懲之此百王不易之道<lb/>
也伏見近降詔書令中外臣寮於文資官内不以職位<lb/>
髙下舉行實素著官政尤異可僃陞擢任使之人又於<lb/>
諸司使以下至三班使臣内舉堪充將領及行陳任使<lb/>
之人此乃前世之令典當今之切務臣始聞之不勝慶<lb/>
抃既而議者皆言數年之前亦曽有此詔書所舉甚衆<lb/>
未聞朝廷曽有所陞擢今兹盖亦修故事飾虚名而已<lb/>
非有求賢之實也若果如此誠有何益臣愚欲望陛下<lb/>
<pb n="KR2f0039_WYG_165-43b"/>
盡將今來臣寮所舉之人隨逐人資叙各置一簿編其<lb/>
姓名留之禁中其副本降付中書樞宻院若遇文臣轉<lb/>
運使提㸃刑獄轉運判官知大藩府及武臣縂管鈐轄<lb/>
路分都監知州軍等有闕除用舊資叙人外應係陟入<lb/>
上件差遣者並乞於今來舉官簿内次等資叙人中陛<lb/>
下親加選擇㸃定一人其不係今來薦舉之人不得差<lb/>
充上件差遣若陞陟以後他日職事敗闕不如所舉及<lb/>
犯贓私罪其舉主並依法施行雖見任兩府亦乞不以<lb/>
<pb n="KR2f0039_WYG_165-44a"/>
恩例特放凡係舉官不當降官及降差遣者未滿三年<lb/>
雖遇恩赦不得牽復如此則羣臣莫敢不盡公擇人天<lb/>
下賢才皆可得而官使矣<lb/>
光又上奏曰臣竊見國家舊制資䕃出身人初授差遣<lb/>
者並令審官院流内銓試省格詩或賦或論一首或五<lb/>
經墨義十道各從其便其賦論墨義徒有其名無人願<lb/>
試大率皆乞試詩其間甚有假手於人真偽難辨就使<lb/>
自能作詩辭采髙妙施於治民亦無所用不可以此便<lb/>
<pb n="KR2f0039_WYG_165-44b"/>
為殿最臣欲乞今後應資䕃出身人初授差遣者並委<lb/>
審官院流内銓試孝經論語大義共三道仍令主判臣<lb/>
寮更將所對義面加詢問使之口説若義理精通者特<lb/>
為一等并所試大義卷子保明聞奏京官與減一任監<lb/>
當選人並與家便差遣合入家便者與先次其義理稍<lb/>
通者依常調不通者且令修學候一周年外再試必須<lb/>
試中方得出官若年四十以上者即聽依舊制只寫家<lb/>
狀讀律如此則公卿大夫子弟皆嚮學知道亦近於先<lb/>
<pb n="KR2f0039_WYG_165-45a"/>
王教胄子之術也<lb/>
孫洙上䟽曰三代而下選舉之法何紛紛乎其法始得<lb/>
者終必失也故孝亷之始得也人務本行也其終失也<lb/>
計口繆舉也辟署之始得也人樂自修也其終失也流<lb/>
競成俗也限年之始得也敦徳飬器也其終失也少成<lb/>
不貴也九品之始得也家舉人興也其終失也愛憎在<lb/>
吏也清議之始得也名實相尚也其終失也浮偽相沮<lb/>
也銓選之始得也權不外假也其終失也羙惡同流也<lb/>
<pb n="KR2f0039_WYG_165-45b"/>
故孝亷失之繆辟舉失之詭限年失之同九品失之徇<lb/>
清議失之偽銓選失之雜是六者之法皆足以救一時<lb/>
而不足以通百世也故始終而各有得失焉今始終一<lb/>
切皆失者其國家資格之法乎臣請言其弊今賢材之<lb/>
伏於下者資格閡之也職業之廢於官者資格牽之也<lb/>
士之寡亷無耻者爭於資格也民之困於虐政暴吏資<lb/>
格之人衆也萬事之所以抗弊百吏之所以廢弛法制<lb/>
之所以頽爛決潰而不之救者皆資格之失也惟天之<lb/>
<pb n="KR2f0039_WYG_165-46a"/>
生大賢大徳也非以私厚其人將使之輔生民之治者<lb/>
也惟人之有大材大智者非以獨樂其身將以振生民<lb/>
之窮者也今小人累日而取貴仕君子側身而困卑位<lb/>
賢者戴不肖於上而愚者役智者於下爵不考徳禄不<lb/>
授能故曰賢材之伏於下者資格閡之也才足以堪其<lb/>
任小拘嵗月而妨之矣力不足以稱其位増累攷級而<lb/>
得之矣所得非所求也所求非所任也位不度才功不<lb/>
索實故曰職業之廢於官者資格牽之也今夫計嵗閥<lb/>
<pb n="KR2f0039_WYG_165-46b"/>
而爭年勞者日夜相闘也有司躐一名差一級則攝衣<lb/>
而羣爭愬矣其甚者或懐黄敕而置于丞相之前也其<lb/>
行義去市賈者亡㡬耳故曰士之寡亷鮮恥者争於資<lb/>
格也來而暴一邑既嵗滿矣又去而虐一州也非以贓<lb/>
敗至死不黜虎吏劘牙而食於民賢者欝死於巖穴而<lb/>
赤子不得愛其父母也故曰民之困於虐政暴吏者資<lb/>
格之人衆也夫資格之法起於後魏崔亮而復行之於<lb/>
唐之裴光庭是二子者其當世固以罪之不待後世之<lb/>
<pb n="KR2f0039_WYG_165-47a"/>
譏矣然而行之前世不過數十年者也後得稱職者矯<lb/>
而更之故其患不大今資格之弊流漫根結踵為常法<lb/>
方且世世而遵行之矣往者不知非來者不知矯故曰<lb/>
萬事抗弊百吏廢弛法制頽爛決潰而不之救也雖然<lb/>
不無小利也小便也利之者惷愚而廢滯者也便之者<lb/>
耋老而庸昏者也而於天下國家焉則大失也大害也<lb/>
然而提選部者亦以是法為簡而易守也百品千羣不<lb/>
復銓叙人物而綜覈功實一吏在前勘簿呼名而授之<lb/>
<pb n="KR2f0039_WYG_165-47b"/>
矣坐廟堂者亦以是法為要而易行也大官大職列籍<lb/>
按氏差第日月遝然而登之矣上下相冒而賢材去愈<lb/>
逺可為太息也為今之急誠宜大蠲弊法簡抜異能爵<lb/>
以功為先後用才為序次無以積勤累勞者為髙叙無<lb/>
以深資乆考者為優選智愚以别善否陳前而萬事不<lb/>
治庻功不熈者臣愚未甞聞也<lb/>
知通進銀臺司韓維上言曰臣竊思自古致治之術莫<lb/>
不以守令為急誠知務也縣令今已舉之矣唯知州但<lb/>
<pb n="KR2f0039_WYG_165-48a"/>
用資序名次充補略無選用之法一非其人數萬之生<lb/>
聚便受其弊甚可痛也伏望聖慈特詔諸路轉運提刑<lb/>
除藩鎮及堂選知州外其乆積姦弊號為難理及累被<lb/>
灾傷盜賊數𤼵處所悉以上聞朝廷慎擇有識向公臣<lb/>
寮舉才任治民者往臨其處俟見實有政理即隨其迹<lb/>
狀大小陞入堂選州郡或擢升省府及監司任使其間<lb/>
増秩賜金錫詔褒勸之法繫自朝廷臨事裁處所冀中<lb/>
庸常調之人知有自奮之路各加厲勉疲瘵之俗漸被<lb/>
<pb n="KR2f0039_WYG_165-48b"/>
聖澤<lb/>
御史中丞賈黯言今京朝官至卿監凡二千八百餘員<lb/>
而吏部奏舉磨勘選人未引見者至二百五十餘人且<lb/>
以先朝事較之方天聖中法尚簡選人以四考改官而<lb/>
諸路使者薦部吏未有限數而在京臺閣及常參官甞<lb/>
任知州通判者雖非部吏皆得薦時磨勘改官者嵗才<lb/>
數十人後資考頗増而知州薦吏視属邑多少裁定其<lb/>
數常參官不許薦士其條約漸繁而改官者固已衆矣<lb/>
<pb n="KR2f0039_WYG_165-49a"/>
然引對猶未有待次者也皇祐中始限監司奏舉之數<lb/>
其法益宻而磨勘待次者已不減六七十人皇祐及今<lb/>
纔十年矣而猥多至於三倍向也法䟽而其數省今也<lb/>
法宻而其數増此何故哉正在薦吏者嵗限定員務充<lb/>
數而已如郡守嵗許薦五人而嵗終不滿其數則人人<lb/>
以為遺已當舉者避謗畏譏欲止不敢此所以多而真<lb/>
才實亷未免慁於無能也宜明詔天下使有人則薦不<lb/>
必滿所限之數天子納其言<lb/>
<pb n="KR2f0039_WYG_165-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百六十五<lb/>
</p>
<p>
</p>
  </div>
</body>
</text>
</TEI>
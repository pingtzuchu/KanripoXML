<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百四十一</head> <lb/>
    <p>
<pb n="KR2f0039_WYG_241-1a"/>
欽定四庫全書<lb/>
　歴代名臣奏議卷二百四十一<lb/>
　　　　　　　　　　　明　楊士竒等　撰<lb/>
　　任將<lb/>
宋寧宗時知成都曹彦約上奏曰臣以樸樕小才誤蒙<lb/>
親擢度越常等廁迹禁路曽未兩月復玷異㤙寵以次<lb/>
對之美職分以西土之閫寄臣實何人可當此選聞命<lb/>
以來日夜憂懼不敢常人自視以異數為喜亦不敢典<lb/>
<pb n="KR2f0039_WYG_241-1b"/>
故自比以辭免為髙心誠求之思所以仰副聖主眷遇<lb/>
之意竊以立功立事之世非可以禄位決進退也朝廷<lb/>
清明四方無事自一命以上皆得以行其志菽水可以<lb/>
奉其親吏事可以振其職及紛紜之際國論不一司馬<lb/>
光為樞宻副使猶不受命种師道盡䕶諸將訖無成功<lb/>
世變愈下艱難愈急家國之事有不可勝言者有志之<lb/>
士猶尚以禄位言哉直當論可否耳自古閫外之臣得<lb/>
以盡其所學非謂一已之見足以盡知天下之事一夫<lb/>
<pb n="KR2f0039_WYG_241-2a"/>
之力足以盡制諸將之勇也恃朝政以為根本假威令<lb/>
以為事權執賞罰以為勸懲資佐屬以為輔助又須在<lb/>
王所之善士以為之主妒功嫉能之士不撓其政如此<lb/>
而見義不勇可以坐不任責之罪矣為司寇於魯者不<lb/>
若乗田委吏之為省事為卿於齊者不若抱關擊柝之<lb/>
為專職國論之所繫則守官者猶得以守道也若事關<lb/>
大體與國論相表裏有文王之令聞而後中國可以守<lb/>
有宣王之脩政而後玁狁不足慮當艱難之時宵衣旰<lb/>
<pb n="KR2f0039_WYG_241-2b"/>
食一日萬幾君以惰墮責其臣臣以叢脞戒其君開心<lb/>
膽以延見士民惜日晷以響應奏報則傳導於下者無<lb/>
媿辭叫號於外者有近效謂閫外之臣恃朝政以為根<lb/>
本者此也若使法令變更農末俱病處置失宜軍民胥<lb/>
怨發為播告者厥指或匿形於論䟽者曠日不報則所<lb/>
當恃者無所恃矣郭進誅御馬直謂之專殺可也而太<lb/>
祖不責張美強取民女謂之無檢可也而太祖不問恐<lb/>
閫外之權於此少沮也況於公事之所當行緩急之所<lb/>
<pb n="KR2f0039_WYG_241-3a"/>
倚重居閫外之職者謂之節制行閫外之事者謂之便<lb/>
宜人才出𩔖者可以承制用將佐失律者可以逗撓誅<lb/>
已奏者不必待報未奏者不必詰問謂閫外之臣假威<lb/>
令以為事權者此也若使將帥跋扈深自交結州縣輕<lb/>
率不相關白互有申請者尚決於勝負轉相詬詈者或<lb/>
俟於調停則所當假者無所假矣賞當其功雖喝轉十<lb/>
官者不以為僭罰當其罪雖戮及全隊者不以為濫居<lb/>
閫外之職正當視國事如家事惜官物如已物不以一<lb/>
<pb n="KR2f0039_WYG_241-3b"/>
毫彌縫親舊不以睚眦報復讎怨勢要之力所不能移<lb/>
闊褊之書所不能奪閫外之不得其人逐之可也假賞<lb/>
罰以行其私罪之可也不逐不罪則其說必所當行其<lb/>
求必所當與謂閫外之臣執賞罰以為勸懲者此也若<lb/>
乃髙爵授之而以不肖之心疑之聞喝轉則舉朝伸舌<lb/>
行法令則旁觀失色官命未改蹤跡揺動則所當執者<lb/>
無所執矣唐方鎮全在幕屬不必一一參軍事也或議<lb/>
論宏偉可以助名教或文采雄壯可以草表檄勇能專<lb/>
<pb n="KR2f0039_WYG_241-4a"/>
將者可以備䇿應才堪應變者可以廣智慮謂閫外之<lb/>
臣資佐屬以為輔助者此也若使如今世舉削與今世<lb/>
權局發書者稱有舊而已不問其才具投誠者求寸進<lb/>
而已不揣其能否則所資者無所資矣孔子入衞主於<lb/>
顔讐由而後進孟子入魯尼於臧倉而見沮勿謂聖賢<lb/>
行志直情獨立而無所附麗也顔讐由之徒誠未易得<lb/>
彼臧倉者世常有之不可不察也士大夫有志事功已<lb/>
畏其少若又痛加沮格誰肯任事徃時事變尚淺蹤跡<lb/>
<pb n="KR2f0039_WYG_241-4b"/>
尚祕雖詭辭浸潤不過繫一二士大夫出處比年兩軍<lb/>
相加肝腦塗地戰死驍將指為降畨親獲酋帥諉曰虚<lb/>
詐變亂人心絶滅天理萬一山東忠義識破事體兩端<lb/>
首鼠有翩然事新主之意此何時也旁觀膽落獨欲以<lb/>
閫外之事責辦於閫外之臣不其難哉臣䝉恩所領郡<lb/>
只是一路安撫且又與西南夷為界不近北邉事不相<lb/>
關不應遽啓此論然念富平之敗擾及果閬興元之潰<lb/>
經至遂普設使江淮有警則蜀道豈可安迹關外有警<lb/>
<pb n="KR2f0039_WYG_241-5a"/>
則劒南豈得髙臥而況吐蕃部落連及威茂雲南遺種<lb/>
漸迫黎雅臣頃年嘗轉漕關外討論四蜀事體知成都<lb/>
脆弱之卒不足以有用漢中單寡之兵不可以獨立制<lb/>
帥之與緫所位置非宜將來職事間必有牴牾官軍之<lb/>
與忠義勇悍無禮將來調發處必有不遜以至兵財逓<lb/>
鋪間探等事所當改絃者不一而足嘗作病夫議以告<lb/>
當路以為同此思慮而後可以同所見同此忠赤而後<lb/>
可以同所行若以為不可而欲擇其中一二事間行之<lb/>
<pb n="KR2f0039_WYG_241-5b"/>
或過時失事而欲取已陳之舊說徐行之二者皆不及<lb/>
事而欲責建議者之非計非所聞也今四年矣事變已<lb/>
見而臣適當是選脗合扵過時失事之說臣實懼焉用<lb/>
敢詳其說以告陛下昔張詠之守益州也遲半歳而不<lb/>
行知蜀道未定不可以遽進也太宗以面對許之以便<lb/>
宜從事諭之知蜀事難決不可以隃度也又敢倣是說<lb/>
以復于陛下惟陛下留神<lb/>
秘書省著作郎楊簡上奏曰臣聞慶厯之末有親從卒<lb/>
<pb n="KR2f0039_WYG_241-6a"/>
夜入禁中之變是時士大夫殊不少省其所以致此者<lb/>
何由亦無所改為循循仍仍至髙宗初又有苖劉之變<lb/>
士大夫又不省其所以致此者何由又無所改為而循<lb/>
循仍仍至近者又有吴曦之變韓侂胄之變士大夫又<lb/>
不省其所以致此者何由又循循仍仍臣今告陛下以<lb/>
所由致節節祻變者為夫不循古制也古者六軍軍將<lb/>
皆命卿今諸將率從事武勇未熟復乎古先聖王之訓<lb/>
典未踐修乎詩書禮樂之實徳則其訓齊諸軍亦不過<lb/>
<pb n="KR2f0039_WYG_241-6b"/>
射刺擊戰之術爾罕能訓以禮義夫授以殺人之器日<lb/>
習乎殺人之術可畏哉可畏哉古者赳赳武夫皆可以<lb/>
為公侯腹心執訊言言攸馘安安其有徳見諸容氣者<lb/>
如此今陛下宜精擇文武俱通之儒法古司馬之官以<lb/>
尹正之訓導之賞諸卒之孝者忠者善者則惡者潜化<lb/>
愈乆愈化愈化愈安祈天永命鞏國祚于泰山之安在<lb/>
此而已今不改為是措火積薪之下火未及燃又將有<lb/>
慶厯及侂胄之變悔將無及臣日夜長慮無路告陛下<lb/>
<pb n="KR2f0039_WYG_241-7a"/>
今得一見吐露自此何時再見惟陛下念之不忘今文<lb/>
武通儒至不易得然不可謂無其人殿司十三軍太盛<lb/>
宜析小半益以馬司餘卒以備三司則其勢均可以防<lb/>
後患慮患當重複雖擇賢儒立法自亦不過於此<lb/>
樞宻院編修官葛洪上䟽言今之將帥其才與否臣不<lb/>
得而盡知惟忠誠所在凡為人臣者斯須所不可離則<lb/>
不可不以是責之耳今安居無事必奮不顧死冒水火<lb/>
蹈白刃而後謂之忠也苐職思其職謂之忠公爾忘私<lb/>
<pb n="KR2f0039_WYG_241-7b"/>
謂之忠純實不欺謂之忠且拊循士卒帥之職也朝廷<lb/>
每嚴掊克之禁蠲營運之逋其儆之者至矣今乃有别為<lb/>
名色益肆貪黷視生理之稍豐者而誣以罪辜動輙估<lb/>
籍揮廪給之稍優者而強以庫務取辦芻粟抑配軍需<lb/>
於拊循何有哉訓齊戎旅亦帥之職也朝廷每嚴㸃試<lb/>
之法申階級之令其儆之亦切矣今顧有教閱視為具<lb/>
文坐作僅同兒戲技勇者不與旌賞拙懦者未嘗勸懲<lb/>
士日驕横𩔖難役使於訓齊何有哉況乃有沉酣聲色<lb/>
<pb n="KR2f0039_WYG_241-8a"/>
之奉溺意田宅之圖而不恤國事者矣又有營營終日<lb/>
專務納交書幣往來道路旁午而妄希升進者矣自謂<lb/>
繕治器甲修造戰艦究其實則飾舊為新而已爾自謂<lb/>
撙節財用聲稱羨餘原其自則剥下罔上而已爾乞嚴<lb/>
飭將帥上下振厲申警軍實常若有寇至之憂磨礪振<lb/>
刷以求更新亦庶乎其有用矣帝嘉納之<lb/>
侍御史兼侍講李鳴復奏曰臣甞觀殽陵既戰秦伯猶<lb/>
用孟明孟明増修國政重施於民故秦雖敗而猶可以<lb/>
<pb n="KR2f0039_WYG_241-8b"/>
自强街亭既戰諸葛亮上䟽自貶蜀主以為右將軍亮<lb/>
於是引咎責躬布所失於境内故蜀雖敗而猶足以有<lb/>
立盖敗軍之將雖不可語勇茍因其敗而痛自懲創則<lb/>
轉禍為福易危為安英明之主猶不忍盡棄也邇者王師<lb/>
既出版圖漸歸褒詔方頒衂音繼至折北奔潰者固所當<lb/>
罰發縱指示者亦豈容逃陛下悉從輕典復取其任大責<lb/>
重如趙范者湔洗而委之臣知聖恩寛大恕之於今日將<lb/>
以望之於後日也抑不知范果能如孟明之所以報秦諸<lb/>
<pb n="KR2f0039_WYG_241-9a"/>
葛之所以佐蜀乎臣切惟范有所當戒者三一曰去私二<lb/>
曰禁暴三曰懲忿能持此三戒則陛下所以責任之意庶<lb/>
乎其無負矣范之在黄也大建𢎞宇日役萬夫片瓦寸釘<lb/>
竹頭木屑皆索之列郡號曰軍需先世之祠堂後庭之燕<lb/>
寢無一不備千仞之樓且巍然揷空於倥偬不暇給之時<lb/>
直為是騷動不遑安之舉古人匈奴未滅何以家為似不<lb/>
作此等舉措也今易臨峴首號襲世官儻不封蔽芾之甘<lb/>
棠而惟愛紛奢之麗屋則民將不敢言而敢怒今而後皆<lb/>
<pb n="KR2f0039_WYG_241-9b"/>
失望矣此所當戒者一也范之在合淝也以一萬五千之<lb/>
夫數而責之一縣以數百里之逺地而限以三日臣曩嘗<lb/>
言之聞其以軍法從事而死於鋒鏑以軍期窮廹而斃於<lb/>
道路者又不知其㡬也今之淮非昔之淮矣倉廩竭府庫<lb/>
空而郡縣不如昔戸口減耗雞犬寂寥而鄉井不如昔富<lb/>
者憔悴貧者轉徙而百姓不如昔身䘮於接戰氣䘮於奔<lb/>
潰而壯士健馬亦不如昔此皆范實為之儻復移其所以<lb/>
用淮甸者用京襄則國之元氣愈耗矣此所當戒者二也<lb/>
<pb n="KR2f0039_WYG_241-10a"/>
范垂涎襄閫乆矣向欲藉襄兵取關陜而史嵩之各執<lb/>
其說近欲移隨將過樊城而楊恢弗從其令志雖憤悶<lb/>
猶未容發也今事任既正誅戮自由城池雖昔日之舊<lb/>
逰蕃漢乃今時之雜處御得其道狙詐作使御失其道<lb/>
狙詐作敵況主帥新易人情懐疑倘不開誠心布公道<lb/>
而或以私忿臨之則士氣摧挫意外之變不能保其不<lb/>
作矣此所當戒者三也臣於范無纎芥之隙向者北兵<lb/>
犯蜀蜀之仕于朝者日扣政府乞以范為襄帥藉襄之<lb/>
<pb n="KR2f0039_WYG_241-10b"/>
力以紓蜀之難于時臣實與焉繼為武部貳卿臣復以<lb/>
列屬事之見其撫掌談兵捐軀許國未始不擊節嘉歎<lb/>
也今范建牙帥閫而臣偶待罪臺端為所當為以無負<lb/>
陛下之臨遣者范之責言所當言以無負陛下之擢任<lb/>
者臣之責臣之所論非但憂國亦所以愛范也願陛下<lb/>
下臣此章以示范范果以臣言為戒修政恤民如秦孟<lb/>
明引咎責躬如蜀諸葛則京湖一面可寛陛下宵旰矣<lb/>
否則未也惟陛下加察<lb/>
<pb n="KR2f0039_WYG_241-11a"/>
　貼黄臣觀馬謖諸葛亮宻友也祁山之役督諸軍為<lb/>
　　先鋒一敗街亭論罪至死蔣琬以為天下未定而<lb/>
　　戮智計之士豈不可惜亮曰孫武所以能制於天<lb/>
　　下者用法明也四海分列兵交方始若復廢法何<lb/>
　　用討賊亮之見逺識髙如此比者楊義棄軍而走<lb/>
　　徐敏子棄軍而潰此猶為敵騎所廹也汴距戰場<lb/>
　　二百餘里且有一郡之隔趙葵全子才各擁數萬<lb/>
　　兵建大將旗鼓正當整陣以援諸將一聞風聲鶴<lb/>
<pb n="KR2f0039_WYG_241-11b"/>
　　唳皆奉頭䑕竄矣此何等舉措聞諸敵境謂中國<lb/>
　　有人乎范於無罪之民則用其慘於有罪之將則<lb/>
　　用其恕按章來上此殆具文耳以折北不支為殱<lb/>
　　敵精銳以狼狽反國為歸䕶根本以望風先潰為<lb/>
　　急於全師彼固謂朝廷為可欺安知天下公論不<lb/>
　　可欺乎昔太祖以南方之事委曹彬且授以匣劒<lb/>
　　曰副將而下不用命者斬之潘美等失色不敢仰<lb/>
　　視范何足以語此此臣所以深為國家惜也<lb/>
<pb n="KR2f0039_WYG_241-12a"/>
理宗時監察御史吴昌裔論趙范失襄陽䟽曰臣聞街<lb/>
亭之役咎由馬謖而諸葛亮以為咎皆在臣宜禄之敗<lb/>
罪由渾瑊而郭子儀以為罪實在我夫非人是己人之<lb/>
常情而今乃責躬自咎如此亮與子儀之盛心真可為<lb/>
萬世將帥之法哉臣竊見敵犯襄漢以來唐鄧首降均<lb/>
安繼叛光以圍破峽以燬空棗陽之䧟死者㡬十四萬<lb/>
人沙市之擾殁者以二十萬計八州殘破千里蕭條主<lb/>
帥是當趙范何所逃責然范時以襄州孤壘適被重圍<lb/>
<pb n="KR2f0039_WYG_241-12b"/>
督勵三軍迄退強敵功過相補猶有辭也近閱荆鄂所<lb/>
申乃知襄事大謬克敵首叛忠衛繼之糧械積聚掃蕩<lb/>
無遺搢紳民居被禍尤慘雖探報互有不同而證狀則<lb/>
不可掩矣漢水峴城金湯堅壯軍儲守具根本富強盖<lb/>
自紹興名將岳飛營屯至嘉定帥臣趙方徙治雖金人<lb/>
屢寇而江面不揺險以人守故也范方之子遂世其官<lb/>
將略帥謀耳濡心授正宜謹固封守牧御軍民以報國<lb/>
恩以紹先業而乃勞於騖逺闇於知人輕信反覆之心<lb/>
<pb n="KR2f0039_WYG_241-13a"/>
失御變詐之道養癰遺患引堇庀身遂使變起蕭墻自<lb/>
貽伊戚以百年之生聚而莽為灰燼以中興之樓櫓而<lb/>
視為棄遺退保荆州望實俱䘮人言縱不之及范視厥<lb/>
考能無愧於心乎臣采之公論咸謂趙范之罪合賜褫<lb/>
謫别選時彦以代其軍然荆襄為天下喉襟襄州既失<lb/>
江陵尢為要地趂急經理卒未有人如范之才未可終<lb/>
棄欲援春秋責帥之誼乞賜睿斷䥴秩三等申儆諸軍<lb/>
使之收拾散亡以規復襄陽自効庶㡬邉疆俶擾之際<lb/>
<pb n="KR2f0039_WYG_241-13b"/>
猶知有朝廷紀綱可杜姦萌可紓狄難謹具覺察以聞<lb/>
　貼黄臣自聞襄報即草劾范之章或有謂臣者曰今<lb/>
　　廟堂倚趙范以自安趙范倚北軍以自固若臺諫<lb/>
　　論列不惟招大臣之忌亦具啓邉臣之疑内外交<lb/>
　　憎禍在不測臣沈吟累日反復再思竊以為不然<lb/>
　　炎興初年國事草創張吕諸臣當國扵上韓劉諸<lb/>
　　將擁兵扵下功在社稷人孰敢言而趙鼎之為御<lb/>
　　史也今日而論劉光世明日而論韓世忠風采澟<lb/>
<pb n="KR2f0039_WYG_241-14a"/>
　　然曽不少恕亦未聞當時將相以為疑忌也況今<lb/>
　　戎首實在北軍趙范已正王旻之誅廟堂當議趙<lb/>
　　范之罰亟圖改紀斯乃其時若謂兇將本無叛心<lb/>
　　襄城猶為我守沉痼舊見覆䕶前非日引月深<lb/>
　　遂成再誤恐非計也用敢具録前奏復以繳聞惟<lb/>
　　陛下亟賜睿斷施行<lb/>
　貼黄臣竊惟本朝三百年所與立者國法臺綱也方<lb/>
　　今事勢俱無可恃獨有憲法一脉尚存近來邉臣<lb/>
<pb n="KR2f0039_WYG_241-14b"/>
　　師師非度則併舉其綱與法而廢之矣趙范襄守<lb/>
　　退保江陵臣已具列前䟽其知荆門軍朱揚祖被<lb/>
　　命乗障有城可守而乃委棄民社擅離本軍是無<lb/>
　　國法也前京湖制機趙楷以罪被劾謫官居永而<lb/>
　　乃乆稽朝命未離沙津是無臺綱也方茲艱危之<lb/>
　　㑹正當紀綱修明若此二人豈容佚罰欲望聖慈<lb/>
　　將揚祖罷黜以謝軍民將楷更與䥴降押赴貶所<lb/>
　　庶㡬懦者有所畏而懼兇者無所恃而侮伏候勅<lb/>
<pb n="KR2f0039_WYG_241-15a"/>
　　㫖<lb/>
昌裔又論趙范召命不當䟽曰臣近以克敵之變焚蕩<lb/>
襄陽僨軍之罰責在趙范欲乞貶秩三等以正邦刑且<lb/>
令規復舊城以責來効此盖前代之故實本朝之彛章<lb/>
如諸葛亮街亭之貶韓琦秦州之罰張浚富平失律之<lb/>
罪載在往牒可復考也陛下亟賜俞允褫職䥴官仍其<lb/>
使名責以收復邉梱深識之士咸以為當但襄州一失<lb/>
已閱四旬而進復無期有暌衆望或謂叛亡餘卒竊據<lb/>
<pb n="KR2f0039_WYG_241-15b"/>
城中㳺哨敵兵侵軼境上京西五叛將至連衡漢東諸<lb/>
城皆欲徙治淮襄戸口日夜絶江人揺不寧事變罔測<lb/>
豈襄事蹉跌之後財殫力匱未易遽進耶抑趙范經變<lb/>
之餘心摧膽怯不可語勇耶臣方欲再上封章以督厥<lb/>
咎今月初二日伏覩邸報趙范令赴行在奏事又聞因<lb/>
其弟葵有請欲令代帥淮東而以已副之其扵兄弟相<lb/>
友之情公朝叙情之意可謂曲盡矣然今事㑹方來正<lb/>
以賞刑為急方其責范經理則姑欲示以薄懲今既將<lb/>
<pb n="KR2f0039_WYG_241-16a"/>
范易置則所當明正嚴罰儻或釋其重負而予以召還<lb/>
脱諸破壞之城而置之安全之地則是功過未白賞罰<lb/>
無章不惟趙范茍逭刑誅亦恐邉臣聞之解體非所以<lb/>
宣昭國法而畏服人心也臣近見别之傑所申虎翼舊<lb/>
軍統制劉廷美力戰叛卒收復樊城則事勢猶有可為<lb/>
茍能授任得人趂急經理收拾餘燼圖復故疆則戸牖<lb/>
既牢上流恃以無恐不然易趙范扵安地置襄陽扵荒<lb/>
墟知以三海八櫃為防而不知以漢水方城為固脣齒<lb/>
<pb n="KR2f0039_WYG_241-16b"/>
寒而不問喉襟絶而不憂保障單殘藩籬淺薄無襄陽<lb/>
則江陵危無江陵則吴蜀中斷脫有一騎闖我長江風<lb/>
景日殊人心震擾其關係存亡不止一方痛一面病而<lb/>
已淮淝之却秦師由廟堂處分已定河北之禀唐令在<lb/>
朝廷處置得宜臣觀今日襄事撫御失當咎在帥臣而<lb/>
區處非宜則又有任其責者昔紹興初酈瓊之叛固非<lb/>
小變然朝廷一時處置動中事機髙宗下詔罪已則曰<lb/>
由朕委任非人致一軍懷疑反側張浚見上引咎有曰<lb/>
<pb n="KR2f0039_WYG_241-17a"/>
是臣非才誤國以致上貽聖慮於是薦趙鼎居揆路而<lb/>
朝政舉命劉錡帥淮西而軍律張可以感動天人轉回<lb/>
事變益固中興百年之業只在君臣一念之間也今陛<lb/>
下憂形玉色而未覩撥亂之英規大臣躬瘁百為而未<lb/>
有康屯之竒䇿罪已之詔踰時不下何以感武夫悍卒<lb/>
之心引咎之章曠日無聞何以解衆難羣疑之惑翫愒<lb/>
歳月坐失良圖蹙國殱民禍至無日臣未知其所終也<lb/>
臣憂深家國一再冒言而復以髙宗君相之事為陛下<lb/>
<pb n="KR2f0039_WYG_241-17b"/>
告惟望聖慈奮赫英斷而亟圖之宗社幸甚<lb/>
昌裔又論安癸仲䟽曰臣竊見髙宗紹興二十八年禮<lb/>
部侍郎孫道夫言成都帥不可不擇宜求可以制置四<lb/>
川者二三人置之聖度上曰當儲人以待緩急之用孝<lb/>
宗淳熈十年太府寺丞勾昌泰奏蜀制置使任六十州<lb/>
安危願扵從臣中常儲一二人作安撫使上曰須是選<lb/>
擇可以備制置使之用者盖蜀去天逺帥當豫儲在鄉<lb/>
人先事而力言之在朝廷加意而急圖之在君上申命<lb/>
<pb n="KR2f0039_WYG_241-18a"/>
而臨遣之此我祖宗慮逺儲材之規模實萬世子孫之<lb/>
所當法也臣以蜀人待罪言路若鄉有急證而不言則<lb/>
為有負扵鄉國朝有令典而不舉則為有欺於朝廷昨<lb/>
扵二月妄論四事備言蜀之危狀而尤以儲帥為先伏<lb/>
䝉聖慈俯加容納特輟侍從出帥成都臣謂陛下此心<lb/>
即髙宗孝宗之心也然命既頒而遄反使已遣而復回<lb/>
議論數更臣竊未喻竊惟蜀自二十年以來私意横流<lb/>
人情障礙帥非奉已者不乆緫非挾故者不安幕府非<lb/>
<pb n="KR2f0039_WYG_241-18b"/>
所薦引者不得充數上下蔽痼牢為一詞故民有疾病<lb/>
而上不知兵有飢寒而逺不達戰鬬有上功而賞不及<lb/>
潰敗有顯狀而罰不加若非得有威風識大體者肅將<lb/>
明命改紀而更新之則剥爛蠱壊之證無日而可革矣<lb/>
今臣遂既已罷行事徃豈敢論列但儲帥一事所宜亟<lb/>
留聖意趙彦呐老病交侵智勇俱竭屢上祠請難以倚<lb/>
靠秋防臣於前䟽已嘗言之況今敵兵侵犯麥積時當<lb/>
可穫潰兵肆横江油賀請病事勢岌岌民不遑安而鄉<lb/>
<pb n="KR2f0039_WYG_241-19a"/>
人之在列者無有以道夫昌泰之言告陛下深可嘆也<lb/>
近聞前總領安癸仲以臣論奏擊其姦貪畏懼驅磨經<lb/>
營復用近則托趙彦呐薦代于朝逺則令其子恭行交<lb/>
結于内甚至嗾利州士民以列功狀啖逺方布衣以助<lb/>
㳺談遣幹人李真蒲午蒲恭以財物請求結大程官童<lb/>
炳曽永等以關節搬送專欲撼動言路攘竊帥權如紹<lb/>
興間錢良臣之事鄉評籍籍皆能言之臣與癸仲初無<lb/>
宿仇但見其為緫餉則暴斂之興軍民胥怨為撫諭則<lb/>
<pb n="KR2f0039_WYG_241-19b"/>
侵權奪利郡縣騷然彼為一使之任尚且不可況以當<lb/>
專征重寄豈不誤陛下事哉且往者辛夘之變癸仲以<lb/>
漕臣先走合陽乙未之變癸仲以緫臣舟至閬州上下<lb/>
利州之民怨入骨髓所列功狀決非情實是皆假托撰<lb/>
造欺罔公朝若誤入其言而輕加信用則蜀事去矣此<lb/>
臣所以痛心疾首為陛下熟數之欲乞睿慈特命大臣<lb/>
早擇帥材臨朝親遣以慰蜀民倒垂之望仍將癸仲更<lb/>
與䥴斥以為罔上嗜進之戒所有幹人李真蒲恭蒲午<lb/>
<pb n="KR2f0039_WYG_241-20a"/>
等揚言交通貨賂汙衊清明之朝仍乞下臨安府宻加<lb/>
捜捕痛行根治自遞押歸亦足以肅吏奸而昭國法謹<lb/>
録奏聞㐲候勅㫖<lb/>
　貼黄臣竊見王沂公曽當國嘗曰恩欲歸已怨使誰<lb/>
　　當聞者歎服以為名言盖謂大臣事業不當斂恩<lb/>
　　避怨也臣論安癸仲之貪至於三矣毎䝉陛下付<lb/>
　　外從行而政事堂中持筆不下及下檢正都司又<lb/>
　　復累日不呈不知治一貪吏逐三五幹人有何恩<lb/>
<pb n="KR2f0039_WYG_241-20b"/>
　　怨而上下覆䕶至于此哉臣言不行何以分察欲<lb/>
　　望聖慈檢臣累䟽將癸仲亟與䥴罷并將幹人李<lb/>
　　真等根治押發施行<lb/>
淮東制置使李曽伯上奏曰照對臣準尚書省劄子五<lb/>
月十八日三省同奉聖㫖令内而侍從臺諫給舍外而<lb/>
制閫各舉帥材二人者臣竊惟薦材難薦帥材尤難古<lb/>
者方召逺矣今夫謀三軍之帥將以備一時之選睿㫖<lb/>
誕頒猥令薦進豈不謂觀臣以其所主惟善能舉其類<lb/>
<pb n="KR2f0039_WYG_241-21a"/>
乎頋臣本無材略忝任藩翰揆已不足安能知人為之<lb/>
踰月議圖其位望之已著者固不待㣲言之推敡其聲<lb/>
名之未達者則有得於共事之更歴今有二人焉竊見<lb/>
朝奉郎前知建昌軍事余鼇自任髙郵尉而留淮幕臣<lb/>
見其諳軍民利害得將士心顒顒昻昻有逺到器議論<lb/>
本乎正大趨向不為卑汙臣命夏臯修泗上承下接皆<lb/>
鼇賛之最一事尤可識往時鼇初擢第值遣使諭蜀道<lb/>
拉鼇偕行耻於依憑甘以吏事自見臨節而不可奪於<lb/>
<pb n="KR2f0039_WYG_241-21b"/>
此可占今稍更霜露才氣殆益老矣宣義郎通判襄陽<lb/>
府兼京湖制機王登昨以秭歸尉而留荆幙臣見其曉<lb/>
兵家韜略通當世務磊磊落落無罷軟習政事多所規<lb/>
益言議不為依阿臣命髙達復襄左撑右柱實登佐之<lb/>
最一節尤可書往時登以勇爵因獲寇詣荆閫怒登不<lb/>
拜飜然舍去卒以儒科自奮有志事竟成於此可觀今<lb/>
乆在風寒文理浸加宻矣是二人者臣察之已熟故敢<lb/>
薦之不疑抑又有說焉馬廐金懷之無取則可以臨羌<lb/>
<pb n="KR2f0039_WYG_241-22a"/>
桑株田頃之弗多則可以慕亮如鼇如登臣嘗與之講<lb/>
論及此使遂展布必可保其能自廉飭臣愚欲望聖慈<lb/>
下有司籍記姓名特加旌擢以為事任之儲如後不如<lb/>
所舉臣甘坐謬舉之罰<lb/>
洪舜俞進故事曰晉謝安以荆江二州並缺桓石䖍有<lb/>
沔陽之功慮其驍猛在形勝之地終或難制乃以桓石<lb/>
民為荆州桓伊為中流石䖍為豫州既以三桓據三州<lb/>
彼此無怨各得所任其經逺無競類皆如此<lb/>
<pb n="KR2f0039_WYG_241-22b"/>
　　臣聞御得其道則天下狙詐咸作使御失其道則<lb/>
　　天下狙詐咸作敵御之為言以馬喻也詭銜泛駕<lb/>
　　之馬跅弛而難制使王良造父御之則鳴和鸞逐<lb/>
　　水曲進退伸縮無不如意否則駻不受羈矣謝安<lb/>
　　之用三桓人徒知其經逺無競而不知駕御之術<lb/>
　　黙寓乎其間盖石䖍趫㨗絶倫既奪之上流而石<lb/>
　　民與伊非所患兼是時荆江豫三州軍事皆在安<lb/>
　　都督之下而兵權實操於内此首重則彼尾輕也<lb/>
<pb n="KR2f0039_WYG_241-23a"/>
　　茍朝廷無以操其權而制其命王彪之所謂兵權<lb/>
　　萃於一門非深根固蔕之宜安烏得不為之深慮<lb/>
　　哉知此則知八柄馭臣雖王者有所不敢忽<lb/>
禮部尚書魏了翁進故事曰唐憲宗時裴度上䟽云淮<lb/>
西盪定河北底寧承宗斂手削地韓𢎞輿疾討賊豈朝<lb/>
廷之力能制其命哉直以處置得宜能服其心耳<lb/>
　　臣謂憲宗承唐綱積弛之餘藩臣阻兵帥不庭授<lb/>
　　盖自夏蜀山東澤潞易定魏博貝衛澶相朝廷之<lb/>
<pb n="KR2f0039_WYG_241-23b"/>
　　令所不能加視今日之事難易絶不侔而淮西之<lb/>
　　役處置得宜遂能使頑悍革心梗強効順信知折<lb/>
　　衝禦侮不盡在於國勢之強弱兵威之衆寡顧吾<lb/>
　　所以處之耳邇來邉帥不和朝廷但知委曲覆護<lb/>
　　聽其相傾相軋以養成亂本而不知所以處之始<lb/>
　　焉淮西制閫治黄州匪但控阨要害實以兼總黄<lb/>
　　陂克敵一軍也既命楊恢分閫恢而可任邪則軍<lb/>
　　未潰以前其戮叛將范青不必付之湖廣總領何<lb/>
<pb n="KR2f0039_WYG_241-24a"/>
　　元壽軍既叛以後其招來陳温等又不必付之荆<lb/>
　　鄂都統王旻今舍制閫不付而付之他司臣所未<lb/>
　　諭也觀楊恢之詞謂旻有誘叛之迹繼而旻之告<lb/>
　　諭陳温許其來德安境内劄寨是旻果使之矣孟<lb/>
　　珙招納備據叛酋陳温之詞謂若斬楊恢用孟馬<lb/>
　　帥為制置則我軰就招此何語也而珙公然見之<lb/>
　　公狀不以為嫌殆有嘗試朝廷之意是珙亦可疑<lb/>
　　者矣恢之不能綏御以至於此坐以虎兕出柙之<lb/>
<pb n="KR2f0039_WYG_241-24b"/>
　　罪恢尚何詞然使旻以誘叛而獲厚賞珙以述叛<lb/>
　　酋之悖語而獲遷除則是唐末藩鎮諸軍自擇主<lb/>
　　帥之風成矣今朝廷不問可否而一切聽之尚謂<lb/>
　　之處置得宜乎茍幸無事養癰䕶疾不如誘叛而<lb/>
　　受賞襲跡而動則長此安窮惟陛下與二三大臣<lb/>
　　力圖之<lb/>
魏了翁又進故事曰宼恂復拜潁川太守執金吾賈復<lb/>
在汝南部將殺人於潁川恂捕得繫獄戮之於市復以<lb/>
<pb n="KR2f0039_WYG_241-25a"/>
為耻還過潁川謂左右曰今見恂必手刃之恂聞其謀<lb/>
乃敕屬縣盛供具儲酒醪執金吾軍入界一人皆兼二<lb/>
人之饌恂乃出迎於道左疾而還賈復勒兵欲追之而<lb/>
吏士皆醉遂過去恂以狀聞帝乃召恂恂至引見時復<lb/>
先在坐欲起相避帝曰天下未定安得私鬭今日朕當<lb/>
分之於是極歡結友而去<lb/>
　　臣謂先儒謂賈復不戢部將寇恂戮之使復明達<lb/>
　　必且謝過乃更蓄憤欲手刃之殊無責已之意帝<lb/>
<pb n="KR2f0039_WYG_241-25b"/>
　　當先以曲直曉之使復慚謝然後慰勉聽其自釋<lb/>
　　則善矣臣嘗謂天下之事至理而止理之所至雖<lb/>
　　強暴凶狡有不容不弭耳而帖服茍惟無所可否<lb/>
　　務為包含是姑息茍且之政也何以慰服人心邪<lb/>
　　慶歴四年韓琦為陜西四路招討鄭戩為四路都<lb/>
　　部領尹洙知渭州狄青為涇原副都統先是韓琦<lb/>
　　乞罷修水洛城鄭戩固請終役琦還自陜西罷役<lb/>
　　而戩命劉滬董士廉督役如故尹洙檄滬士廉罷<lb/>
<pb n="KR2f0039_WYG_241-26a"/>
　　役不從遣人代滬又不受洙怒命狄青領兵行邉<lb/>
　　追滬士廉械送德順獄成詔釋滬士廉令卒城之<lb/>
　　而洙與青不服也善乎歐陽修之論曰宜命中使<lb/>
　　宻諭狄青曰滬城水洛非擅役衆不可加罪若臨<lb/>
　　陣而違節制自當臨以軍法然後又諭滬曰汝違<lb/>
　　大將自合有罪今以城水洛有功故赦爾爾宜卒<lb/>
　　事以自贖城成則又戒青不可失城以遂已臣謂<lb/>
　　如修之論處置得宜君臣之情分盡矣紹興六年<lb/>
<pb n="KR2f0039_WYG_241-26b"/>
　　張浚以宰相都督江上命韓世忠屯承楚命張俊<lb/>
　　屯建康先是浚在淮上謀渡淮北向惟倚世忠為<lb/>
　　用世忠辭以兵少欲摘張俊之將趙宻為助浚以<lb/>
　　行府檄俊不受令浚奏乞降聖㫖而俊亦禀於朝<lb/>
　　甲可乙否朝廷難之善乎趙鼎之論曰浚以宰相<lb/>
　　督諸軍若號令不行何以舉事然俊亦不可拒乃<lb/>
　　責俊當踐行府命不應尚禀於朝復下浚一面專<lb/>
　　行不必申明慮失事㡬臣謂如鼎之論周旋曲當<lb/>
<pb n="KR2f0039_WYG_241-27a"/>
　　則上下之體綂正矣襄黄二帥比肩事主各效已<lb/>
　　見以圖補報比乃聞二帥不和㡬有私鬬之慮審<lb/>
　　其如此則所關甚大此在朝廷所當諭以賈寇之<lb/>
　　事俾各釋前疑共濟多艱否則脉絡不通緩急不<lb/>
　　相倚助如國事何惟陛下留意<lb/>
淳祐間徐元杰進故事曰唐德宗陸䞇論淮西事宜狀<lb/>
曰克敵之要在乎將得其人馭將之方在乎操得其柄<lb/>
將非其人者兵雖多不足恃操失其柄者將雖材不為<lb/>
<pb n="KR2f0039_WYG_241-27b"/>
用將不能使兵國不能馭將非止費財玩寇之弊亦有<lb/>
不戢自焚之災<lb/>
　　臣聞人主之用天下惟明與斷而已明足以有别<lb/>
　　則知人而善任使臨事不至於乏才斷足以有為<lb/>
　　則操縱予奪莫不在我舉天下英雄豪傑之士亦<lb/>
　　莫不犇走鼓舞扵籠絡駕馭之中必如是則將得<lb/>
　　其人而敵國外患非所憂矣其或平居暇日咨訪<lb/>
　　之不廣體認之不親有才而不能致其用能用而<lb/>
<pb n="KR2f0039_WYG_241-28a"/>
　　未必當其才而況依違牽制或昧扵折姦宄之萌<lb/>
　　姑息含容浸失其所謂宰制之道其始不有以杜<lb/>
　　憑陵之漸其卒未有不至於横潰四出而不容遏<lb/>
　　者此春秋之季漢唐之末八代紛紜之際其證具<lb/>
　　存扵方冊者不可以不察也唐德宗猜疑多忌有<lb/>
　　將而不能馭將操失其柄乆矣當時九節度之師<lb/>
　　初未嘗不惟上之令自夫希烈懷光之徒一失扵<lb/>
　　制馭他日之患不待智者而後知陸䞇忠於德宗<lb/>
<pb n="KR2f0039_WYG_241-28b"/>
　　者也因論淮西事宜而告帝以克敵之要實在乎<lb/>
　　將得其人繼之曰馭將之方在乎操得其柄又斷<lb/>
　　斷然反其辭曰將非其人則兵雖多而不足恃馭<lb/>
　　失其柄則將雖材而不為用極言其弊以為不止<lb/>
　　扵費財玩寇而已諄諄然語之以不戢自焚之災<lb/>
　　吁贄之言亦切矣惜乎明不足以知李晟之忠勲<lb/>
　　斷不足以止懐光之鐵劵奉天紛擾之患有不可<lb/>
　　勝禦者至今令人掩卷三嘆而已吁有明謨糾斷<lb/>
<pb n="KR2f0039_WYG_241-29a"/>
　　之光武然後二十八將之才各隨其志能而有以<lb/>
　　厲其中興之功有剛明果斷之憲宗然後善用裴<lb/>
　　度之忠而李愬韓𢎞之徒亦各得以勉其克復之<lb/>
　　效曽謂半千載間出之真主而俾光武憲宗專美<lb/>
　　於漢唐之間哉臣故於陸贄之言益惓惓烏<lb/>
寶祐二年起居郎牟子才上奏曰臣比者蜀事孔棘嘗<lb/>
進苦言謂宜用李曽伯鎮蜀而以蒲擇之吕文德佐之<lb/>
則選威望重臣為荆閫以應接之又謂宜召余晦以釋<lb/>
<pb n="KR2f0039_WYG_241-29b"/>
羣疑此皆順人心而為是急着聞陛下亟賜采領緘達<lb/>
大臣以待處分陛下憂顧在西一聞人言即與大臣商<lb/>
之真不翅如救頭燃也大臣自獨相以來未嘗召臣謀<lb/>
一事昨忽召臣至相府議論反覆數刻乃罷而指意所<lb/>
在大槩只以隃制為是大臣曰蜀力屈矣非通荆蜀為<lb/>
一而借荆州事力以援蜀則不可臣謂荆事力既耗於<lb/>
襄樊安得更有餘力以及蜀乎大臣又謂曽伯既受節<lb/>
制事急則必須進至夔門控制臣謂曽伯既是荆湖制<lb/>
<pb n="KR2f0039_WYG_241-30a"/>
置大使豈有捨本職公事而越足過夔門之理藉令欲<lb/>
往萬一襄樊有事曽伯將趨襄樊乎趨西蜀乎大臣又<lb/>
謂曽伯不過夔門必遣吕文德代往臣謂此處分終是<lb/>
隃制不若曽伯正除宣撫使之專心一意經理西事而<lb/>
吕文德既為曽伯所任必與曽伯俱西也大臣又謂曽<lb/>
伯節制四川當不容辭臣謂以制置節制制置則受節<lb/>
制者自無事權若未即召晦則曽伯亦未肯受也大臣<lb/>
又謂曽伯且未肯受節制若正除宣撫使豈肯受臣謂<lb/>
<pb n="KR2f0039_WYG_241-30b"/>
曽伯忠義人也使人主推誠以任之温詔以趣之彼非<lb/>
木石豈不能感激思奮以報上恩邪大臣又曰韓宣以<lb/>
城築未就不欲往閬州清叟亦有奏令且了城築今且<lb/>
命楊大淵則專任楊大淵不可二三其說大臣又謂今<lb/>
且令曽伯節制却令曽伯自求一人留司重慶曽伯必<lb/>
委蒲擇之擇之既在劒閣且令黄應鳳主留司臣謂此<lb/>
等處分太似繚繞終不脱隃制規摹恐如此施行重慶<lb/>
根本之地無重臣以鎮壓之則事終渙散也大臣又謂<lb/>
<pb n="KR2f0039_WYG_241-31a"/>
余晦當召曽伯未受節制未可出命臣謂不召余晦曽<lb/>
伯決不肯受命綂兵者亦且疑惑其為妨礙非一端而<lb/>
足也大臣又謂若召余晦而出李曽伯宣撫之命曽伯<lb/>
必飄然而歸是一日而失二帥也臣謂余晦狼狽至此<lb/>
失之何損曽伯負當世重望蜀之三軍百姓願得之以<lb/>
為司命曽伯忍孤人心耶又忍孤上意耶臣非敢與大<lb/>
臣辯論也事勢至此大臣乃一切坐斷自以為廟謨髙<lb/>
深非小臣所可及臣至是亦不得不辯也然豈得已哉<lb/>
<pb n="KR2f0039_WYG_241-31b"/>
或曰大臣憂邉思職日夜盡瘁不可謂之不以西事為<lb/>
念也而子之言急切如此豈大臣果有不憂蜀之過耶<lb/>
臣謂大臣之過非不憂蜀也其過在於任已見而不受<lb/>
盡言好順上意而每怫公議此即是過而又有大過者<lb/>
在於自詭知兵也且兵豈易知也哉如韓琦范仲淹出<lb/>
入邉陲尚不能周知今足不出廟堂之上而謂洞知軍<lb/>
戎萬里情此隃制之說所以牢不可破也且兵不中御<lb/>
古之道也軍中聞將軍之令不聞天子之詔今軍中無<lb/>
<pb n="KR2f0039_WYG_241-32a"/>
鉅細悉制廟堂之上而徒以尺書慰勞諸將使諸將知<lb/>
有廟堂而不知有制閫則知兵之說臣所未喻也趙充<lb/>
國曰兵難隃度臣願至金城圖上方略今西事壊爛而<lb/>
使曽伯節制數千里之外諸將下禀令於節制上禀命<lb/>
於廟堂繚繞回曲坐失事機則知兵之說臣所未喻也<lb/>
晉侯作三軍謀元帥趙衰曰晉縠可乃使郤縠將中軍<lb/>
今不謀帥而謀節制分左右三距而無元帥以任中軍<lb/>
之寄專欲倚仗於節制則知兵之說臣所未喻也師六<lb/>
<pb n="KR2f0039_WYG_241-32b"/>
五長子帥師弟子輿尸凶今長子帥師於數千里之外<lb/>
而欲使蒲擇之在邉黄應鳯留司既使韓宣緫綂又使<lb/>
楊大淵代韓宣緫綂則知兵之說臣所未喻也大臣雖<lb/>
諳熟科條彌縫將帥固識兵家之節度而自詭知兵此<lb/>
則大臣之過也昔程頥每與司馬光說話不曽放過范<lb/>
純仁十件事只争得三四件事便已程頥曰光只為能<lb/>
受盡言儘人忤逆終不怒便是好處今大臣能如光不<lb/>
怒人以忤逆乎昔又有言范祖禹於司馬光必能協濟<lb/>
<pb n="KR2f0039_WYG_241-33a"/>
國事光正色曰爾謂祖禹見光有過不言乎今大臣能<lb/>
如光樂聽人之攻已過乎程頥光之所薦也祖禹光之<lb/>
屬也而辯論不少恕有過必盡言臣於二臣無能為役<lb/>
然不敢不取法以致臣區區愛助之微忠欲望陛下丁<lb/>
寧宣諭使大臣以司馬光之心為心勿遂前非勿貳後<lb/>
過盡改隃制規摹一從公論以救吾蜀則尚可為也若<lb/>
辨論之間是已見屈羣䇿而自謂如此足以隃制四蜀<lb/>
則輕用余晦以成一年之誤若召晦不速用曽伯又遲<lb/>
<pb n="KR2f0039_WYG_241-33b"/>
其為誤蜀將有不可勝諱者矣惟陛下亟圖之<lb/>
度宗咸淳九年起居舍人髙斯得奏言匈奴冒頓大入<lb/>
圍信信數使使敵求和解上賜信書責之曰專死不勇<lb/>
專生不任寇攻馬邑君王力不足以堅守乎安危存亡<lb/>
之地此二者朕所以責於君王<hi>出前漢書韓王信𫝊</hi>　李廣為將<lb/>
軍出鴈門擊匈奴匈奴兵多破廣軍生得廣廣得脫至<lb/>
漢漢下廣吏吏當廣亡失多當斬贖為庶人<hi>出前漢書李廣傳</hi>
　　臣聞為將之道能勇而持重則進無輕脫之憂退<lb/>
<pb n="KR2f0039_WYG_241-34a"/>
　　無逗撓之失矣盖將帥之病常患於恃勇而尤患<lb/>
　　於無勇恃勇者輕敵取敗固能為國生患然其志<lb/>
　　猶可取也無勇則銳氣銷沮日淪於偷其為國家<lb/>
　　之禍可勝言哉常武之詩曰震驚徐方如雷如霆<lb/>
　　徐方震驚言貴乎能勇也出車之詩曰彼旟旐斯<lb/>
　　胡不斾斾憂心悄悄僕夫況瘁言貴乎持重也王<lb/>
　　者之師以剛厲柔以柔濟剛動而萬全所向無敵<lb/>
　　抑由此之故乎漢髙帝時匈奴冒頓大入圍韓王<lb/>
<pb n="KR2f0039_WYG_241-34b"/>
　　信於太原信不能力戰而反求和於虜故髙帝責<lb/>
　　之曰專死不勇專生不任謂為將之道專持必死<lb/>
　　之心則傷而反不得為勇專持必生之心則不足<lb/>
　　以任軍事信盖持必生之心而無必死之意者宜<lb/>
　　乎虜入不支卒以敗亡也文帝時李廣擊匈奴恃<lb/>
　　勇輕敵屢為匈奴生得出鴈門則軍亡失多出右<lb/>
　　北平則一軍㡬没雖號名將所至多敗輕敵之過<lb/>
　　也雖然將者軍之司命也與其選懦寧其果銳與<lb/>
<pb n="KR2f0039_WYG_241-35a"/>
　　其為信寧其為廣擇將者可不加衡於此乎臣竊<lb/>
　　見襄陽之圍曠日持乆命將救援擇非不至然氣<lb/>
　　索志偷情見力屈大勞未艾掃清無期豈非將不<lb/>
　　勝任之所致乎淮西之寇俶擾諸郡巢穴既近倏<lb/>
　　去忽來其有能懲閉門之失者似強人意而遽遣<lb/>
　　大將自取敗衂非旁郡一㨗則敵得氣去患日益<lb/>
　　深豈非將不持重之所致乎襄失之弱淮失之輕<lb/>
　　懲勸之道不可偏廢今䘮師失律者既加之罪矣<lb/>
<pb n="KR2f0039_WYG_241-35b"/>
　　彼蓄縮顧望不發一矢者可不申嚴師律以少警<lb/>
　　之乎臣瑣瑣陋儒不達兵事妄陳所見少效涓塵<lb/>
　　惟陛下財擇<lb/>
金宣宗時左諫議大夫張行信奏曰竊自興兵以來將<lb/>
帥甚難其人願陛下令重臣各舉所知才果可用即賜<lb/>
召見褒顯奬諭令其自效必有奮命報國者昔李牧為<lb/>
趙將軍功爵賞皆得自專出攻入守不從中覆遂能北<lb/>
破大敵西抑強秦今命將若不以文法拘繩中㫖牽制<lb/>
<pb n="KR2f0039_WYG_241-36a"/>
委任責成使得盡其智能則克復之功可望矣上善其<lb/>
言時方擢任王守信賈鼐爾者為將皆鄙俗不材不曉<lb/>
兵律行信懼其誤國上䟽曰易稱開國承家小人勿用<lb/>
聖人所以垂戒後世者其嚴如此今大兵縱横人情恟<lb/>
懼應敵興理非賢智莫能狂子庸流猥䝉㧞擢參預機<lb/>
務甚無謂也於是上皆罷之<lb/>
元世祖時東平趙天麟上䇿曰臣聞剛柔並用定鴻鈞<lb/>
坱圠之功文武雙行為國家乆長之計事兼生殺雖任<lb/>
<pb n="KR2f0039_WYG_241-36b"/>
于人權在聖明不宜歸下粤自理分天地位正君臣仁<lb/>
為文之實義為武之幹至如隂陽不測體用無方振義<lb/>
武以拯人仁亦在其中矣布仁文而肅政義其可以忘<lb/>
乎故仁者義之元而義者仁之宜文者武之宗而武者<lb/>
文之助也自黄帝以來始用弓矢帝王一揆秦漢尚功<lb/>
三國以至隋唐五季以及金宋四千餘載未聞一日而<lb/>
停兵億兆夷民常願一人之有慶其間亦有人主自專<lb/>
而開泰否之門亦有委於將帥以啓興衰之變原其所<lb/>
<pb n="KR2f0039_WYG_241-37a"/>
致可得而言夫權者天子之神器事者在下之所行權<lb/>
維輕重故非臣下之當持事各分科故非天子之宜務<lb/>
今國家立樞宻院以維中外之軍兵以定武臣之官爵<lb/>
而又紫垣春色榮照六軍丹闕神威澟班諸衛而又元<lb/>
帥統軍招討鄂囉之官萬千百十夫長之職熊羆貔虎<lb/>
八鎮方維騏驥鷹鸇一遵約束又如武庫武器設署于<lb/>
京師弓箭甲局分工于隨處此皆事行于下也凡諸事<lb/>
務皆申樞宻以奏聞此盖權歸于上也欽惟國家處置<lb/>
<pb n="KR2f0039_WYG_241-37b"/>
權事甚為明切臣竊以為將兵者將也將將者君也將<lb/>
兵之道有四而行之者八何謂四一曰忠二曰計三曰<lb/>
勇四曰果何謂八見敵勤王之謂忠聞敵制勝之謂計<lb/>
飽直恃力之謂勇進戰期克之謂果此盖攻戰將兵之<lb/>
將也勸主上以先之謂忠嚴軍律以養素之謂計坐帷<lb/>
幄以折衝之謂勇不生事以希倖之謂果此盖太平將<lb/>
兵之將也而將將之道亦有二焉一曰分綂二曰專委<lb/>
當其天下已定將帥優㳺以備爪牙之用乃方方殊掌<lb/>
<pb n="KR2f0039_WYG_241-38a"/>
位位各司無使一員獨為魁首於是有分統之道焉寔<lb/>
萬世之計也如或邉塵暫起命將興師須立名將以總<lb/>
之乃面告之云閫以内寡人制之閫以外將軍制之於<lb/>
是有專委之道焉但一時之事也出征而不專委則節<lb/>
制難齊太平而不分綂則乆生異事髙爵以寵之厚禄<lb/>
以食之二術以御之舉無遺䇿矣伏望陛下立樞宻院<lb/>
使一員使與行省首官品秩相同其餘員位以次班之<lb/>
今適太平事無大小須待同議無或敢專若夫衛府司<lb/>
<pb n="KR2f0039_WYG_241-38b"/>
營已有䝉古監軍不須别議此即分統之道也設或動<lb/>
兵則暫行專委之道焉更望陛下於中外衛府司訓示<lb/>
以愚臣所述攻戰將兵太平將兵之四德如是則事常<lb/>
謹扵下而權常歸扵上矣權歸於上則人無覬覦而民<lb/>
得安矣<lb/>
趙天麟又上䇿曰臣聞兵者凶器也戰者危事也既不<lb/>
可不慎動矣將軍者國家之爪牙人命之關係尤不可<lb/>
不慎選也上古以來民無定志聖人既作大統由分自<lb/>
<pb n="KR2f0039_WYG_241-39a"/>
黄帝用弓矢以擒蚩尤之後周有方叔召虎尹吉甫之<lb/>
徒漢有淮隂條侯霍嫖姚之軰趙之㢘頗燕之樂毅楚<lb/>
之呉公齊之孫子矯矯然樹四方之英氣昻昻然振百<lb/>
世之風聲或有搴旗斬將之功或有轉地回天之技或<lb/>
有助伐罪弔民之德或有懐佐君匡世之才莫不感㑹<lb/>
風雲契合魚水依光日月垂名竹帛以至尚父之鷹孔<lb/>
明之龍吴漢之敵國李勣之長城斯皆將軍之善戰善<lb/>
勝者也彼有視人如草菅而刈之御衆如蜂蟻而藐之<lb/>
<pb n="KR2f0039_WYG_241-39b"/>
行伍不整疾徐無節三令五申而其令不行耀材陳䇿<lb/>
而其材不中營壘輕而可掩襲也甲仗利而徒無益也<lb/>
故慎子為魯將軍一戰勝齊猶且不可白起勝趙長平<lb/>
坑死之人四十餘萬柏直乳臭挫魏王之師轅門兒戲<lb/>
致孝文之誚此雖為將者之曠官抑亦有司選將者之<lb/>
失也所謂良將者剛則法天可望而不可干也柔則法<lb/>
淵可觀而不可入也去如收電可見而不可追也留如<lb/>
丘山可瞻而不可動也此之所謂良將不亦大哉然後<lb/>
<pb n="KR2f0039_WYG_241-40a"/>
龍韜豹略發于胷中霧卒雲師領于麾下赫然一怒乗<lb/>
風送欵者將接踵而來矣復豈有争鋒迓刃之敵哉是<lb/>
以選大將者固非餘將之比也驊騮騏驥奮迅乎千里<lb/>
驣驤乎九州非噉芻數倍于常不足以盡其能全其力<lb/>
而役之以取效也良將亦然方其國家無事之時遴選<lb/>
英雄髙爵以寵之厚禄以食之加之以殊禮處之以閒<lb/>
職一旦卒然有急則行專委之遴焉於是乃有折衝于<lb/>
樽俎之間制勝於疆埸之際心口相誓而委命自甘肝<lb/>
<pb n="KR2f0039_WYG_241-40b"/>
腦塗地而赤心無吝者豈非王者善將將之所致而然<lb/>
邪先帝之平江南由此故也若夫無事之時偃然不慮<lb/>
一旦有急則任夫肉食之流設或犯皇家之大戒虧丹<lb/>
闕之威嚴雖復噬臍何嗟及矣伏望陛下深符祖意爰<lb/>
採宏材下詔林泉飛書營壘凡德足以鎮服人心能足<lb/>
以超越倫類計足以坐消變故勇足以深入敵陣者縣<lb/>
次續食令與計偕至于京師館于上室申之以天鑒接<lb/>
之以優禮處之以無事之崇班寄之以不時之大用昔<lb/>
<pb n="KR2f0039_WYG_241-41a"/>
者唐有郭子儀而身為安危者二十餘年更望陛下凡<lb/>
武臣宿將功髙望重德顯才清者宜加殊遇以厲將來<lb/>
臣非不知聖朝與天齊福啟運正隆但宜柔逺以文尚<lb/>
奚賴於將軍之力哉然而審事務防變故者聖人戒慎<lb/>
之至不得不如此也<lb/>
趙天麟又上䇿曰臣聞至重者將也至險者兵也雖係<lb/>
於將而其原皆在於君也君之任將得人則用之如神<lb/>
守之如山馳之如風整之如網之在綱矣設或任非其<lb/>
<pb n="KR2f0039_WYG_241-41b"/>
人則害有不可勝言者焉故翦商魁帥乃渭水之漁公<lb/>
伐夏大臣即莘郊之農父又豈但將門方有將哉采葑<lb/>
采菲無以下體建官惟賢位事惟能詩書之言信不誣<lb/>
矣若謂箕裘遺業多習其事因而用之加諸上位亦當<lb/>
因其名而驗其實斯可也不然則亦猶舉渭水漁翁之<lb/>
子命作太師求莘郊農父之族升為右相與伊吕之姓<lb/>
雖同而伊吕之才則否求其實効不亦難乎非徒無益<lb/>
而又害也今國家綂兵之臣子承父職乃有不閑武藝<lb/>
<pb n="KR2f0039_WYG_241-42a"/>
之流不讀兵書之軰或充副倅或鎮方維或擐甲以遐<lb/>
征或横戈而應敵幸而殊方納欵窮寇消聲斯皆社稷<lb/>
之靈威皇上之洪福奚有將軍之智力哉不幸而不勝<lb/>
則既損天光又使功臣之子孫骨委邉塵魂飄異域士<lb/>
卒之命石火風燈流血成河僵屍蔽野不亦哀哉究而<lb/>
言之皆不審於用將故也況於兵有六險一天二地三<lb/>
敵四間五使六卒是也夫祁寒暑雨疾風迅雷捲鴈塞<lb/>
之沙飛滎陽之瓦或欝積之氣蒸為霧靄而蔽天或愁<lb/>
<pb n="KR2f0039_WYG_241-42b"/>
恨之情騰為氷雹而載路此天之險也夫長山峻岅深<lb/>
谷茂陵或九折以升天或千盤而入井卒徒罷倦輜重<lb/>
艱難伏百萬之敵於數歩之間降三六之軍扵九天之<lb/>
上者此地之險也夫佯奔詐北驟趨緩行或當前而就後<lb/>
相襲或在左而於右夾出彼衆我寡彼彊我弱者此敵<lb/>
之險也夫縱横之子捭闔之徒衒惑之言迷㝠之語似<lb/>
忠而復佞似實而還誑者此間之險也夫交兵之際行<lb/>
人在中出言一失而難救其端奉簡誤投而遂形其釁<lb/>
<pb n="KR2f0039_WYG_241-43a"/>
至有泄吾機事䛕彼逆流者此使之險也夫殃風偶扇<lb/>
孽事由興機不定兮兵事危令不行兮人意離者此卒<lb/>
之險也冐六險而行向非良將誰能當之夫良將有四<lb/>
術一曰定心二曰飽氣三曰䇿勝四曰身鬭故疾雷破<lb/>
山飄風振海而不驚駕士鼓卒視衆猶寡而不懼隨賈<lb/>
不能說㢘李不能攻見小利而不趨存大端而自厲所<lb/>
謂定心之術也養威蓄銳飲直行仁承王命徂征禦奸<lb/>
風而坐鎮其英可以上淩紫氛其信可以下孚敵國所<lb/>
<pb n="KR2f0039_WYG_241-43b"/>
謂飽氣之術也檄至而風從旗指而草靡洞穰苴之方<lb/>
寸吐陳平之竒謀所謂䇿勝之術也挾匹夫之勇而氣肅<lb/>
勍敵踴七尺之軀而威加殊域若仁貴之三箭庾公之<lb/>
乗矢所謂身鬭之術也臣謂得此四術之將而六險不<lb/>
足以為險矣非此四術之將而未有不險之地也伏望<lb/>
陛下惜禁衛九重之威保功臣子孫之命無致外敵之<lb/>
得利勿令中土之罹殃凡武臣九品以上子孫弟姪當<lb/>
承襲者皆令樞宻院試其實能然後量加以職若然則<lb/>
<pb n="KR2f0039_WYG_241-44a"/>
天威永固民命更生下無趙括之危上享軒皇之逸抑<lb/>
使武臣之子孫知天官之不可濫得則盡心習其家業<lb/>
矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_241-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百四十一<lb/>
</p>
<p>
</p>
  </div>
</body>
</text>
</TEI>
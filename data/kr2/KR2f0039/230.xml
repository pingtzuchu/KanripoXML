<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百三十</head> <lb/>
    <p>
<pb n="KR2f0039_WYG_230-1a"/>
欽定四庫全書<lb/>
　歴代名臣奏議卷二百三十<lb/>
　　　　　　　　　　　眀　楊士竒等　撰<lb/>
　　征伐<lb/>
宋太祖乾徳元年侍中平章事范質諫伐河東奏曰臣<lb/>
氣疾發動近將兩月不面天顔攀戀聖慈深負憂責臣<lb/>
今有芻蕘上聞睿聽内量僭越甘伏罪譴後來臣雖疾<lb/>
病在假便聞陛下有親征河東之意半月以來顯然外<lb/>
<pb n="KR2f0039_WYG_230-1b"/>
議皆云必行固無改易臣切料河東劉鈞自潞州奔敗<lb/>
之後乃數年遭天軍討盪即日困蹙兼肘腋之間自有<lb/>
翻變契丹削弱不能援助鑾輿若到城下攻取少時必<lb/>
是成功然須十分之中七八分則料其必取三二分料<lb/>
其未得者何若大軍三數月間在賊城下料草不接即<lb/>
須抽退雖無損軍勢且虚困自家一二十州百姓枉費<lb/>
朝廷事力近聞般運糧草才第一轉所在鄉村甚有逃<lb/>
户盖是晋絳蒲陜汝洛懐孟及㳂山諸州人民頻年以<lb/>
<pb n="KR2f0039_WYG_230-2a"/>
來秋夏不熟陛下八年令免供輸尚自逃走若是更有<lb/>
差遣自然難為駐足百姓般運艱難更不一一敷陳又<lb/>
聞所般運糧草且至潞府晋州將來又駕到河東城下<lb/>
三五十萬糧草潞府晋州百姓無多不知更差何人津<lb/>
置此事須掛宸衷請陛下子細勘筭軍馬糧草準備之<lb/>
數必若有備則更復何憂臣竊見七八處大藩方皆要<lb/>
害之處即日並未有主帥皆是儒士懦弱權輕力小若<lb/>
是四方無事之時大駕不離京闕則必無憂慮若是兵<lb/>
<pb n="KR2f0039_WYG_230-2b"/>
戈稍動烽煙未弭之間須憂兇豪不逞之徒生心冀望<lb/>
縁此軰無識無知不筭道理遇便即發視死如閒萬一<lb/>
有之陛下出軍在外争得安心中間世宗親征河東之<lb/>
時近畿小小兵士亦有姦謀者賴尉氏兵馬監押擒獲<lb/>
事雖不大人心可知願陛下稍掛宸衷臣切見河東物<lb/>
力軍勢百倍不及大朝窮困危廹日憂亡滅乃是本分<lb/>
朝廷強盛軍馬天下無敵北至燕東至海南至五嶺西<lb/>
至隴右百六七十州之地無不慴服陛下即位四年有<lb/>
<pb n="KR2f0039_WYG_230-3a"/>
此基址以前開基創業之主三五十年尚未如此又何<lb/>
必須為河東六七州險阻窮困之地虚躁聖懐更俟三<lb/>
二年時歳稍熟收拾糧草諸事有備賊界漸困此時動<lb/>
未為遲晚臣切料河東六七州孤危如是不計幾時必<lb/>
無霸盛且劉崇乘世宗即位之初假契丹雄盛之力全<lb/>
軍南來一戰大敗將校軍士十分去九此天不助一也<lb/>
陛下初有天下李筠以方州之地歸投河東陛下才登<lb/>
太行立平宼賊劉鈞愴忙奔走不暇抛棄兵刄甚於髙<lb/>
<pb n="KR2f0039_WYG_230-3b"/>
平此天不助者二也天意人事不言可知即日尸居餘<lb/>
氣茍廼嵗月之命必無與大朝爭衡願陛下以生靈為<lb/>
念所貴資洪福益聖夀以社稷為重端坐鎮静不輕舉<lb/>
動則天下幸甚臣位居上相受國深恩國家大事動繫<lb/>
安危茍或不言是辜天地惟陛下詳察<lb/>
開寳二年太祖親征太原夜半𫝊呼壁外劉繼元降太<lb/>
祖令衛士擐甲將開壁門八作使趙璲曰受降如受敵<lb/>
詎可中夜輕出太祖使伺之果諜者也太常博士李光<lb/>
<pb n="KR2f0039_WYG_230-4a"/>
賛上言曰臣竊惟陛下應天順人體元御極戰無不勝<lb/>
謀無不臧四方恃險之邦僭竊帝王之號者昔日與中<lb/>
國為隣今日與陛下為臣蠢爾晋陽豈須親討重勞飛<lb/>
輓結怨黔黎況天之命天子也猶父之任子也其或不<lb/>
由父命奪我以時則必有非常之災陛下豈不畏天命<lb/>
乎且大原得之未足為多失之未足為少國家貴静天<lb/>
道惡盈所慮向來恃險之邦近日歸眀之國聞是役也<lb/>
竭府庫之財盡生民之力其心踴躍各有覬覦𫝊曰鄰<lb/>
<pb n="KR2f0039_WYG_230-4b"/>
之厚君之薄也豈若廻鑾浚都屯兵上黨使夏取其麥<lb/>
秋取其禾既寛力役之勞便是蕩平之䇿惟陛下裁之<lb/>
況時属炎蒸候當暑雨儻或河津泛溢道路艱阻輦運<lb/>
稽遲恐勞宸慮<lb/>
太宗太平興國四年始議伐太原宰相薛居正曰昔周<lb/>
世宗舉兵太原倚契丹之援堅壁不戰以至師老而歸<lb/>
及太祖破契丹於雁門關南盡驅其民分布河洛之間<lb/>
雖巢穴尚存危困已甚得之不足以闢土舍之不足以<lb/>
<pb n="KR2f0039_WYG_230-5a"/>
為患願陛下熟慮之太宗曰今者事同而勢異彼弱而<lb/>
我強昔先帝破契丹徙其人而空其地者正為今日事<lb/>
也朕計決矣卿勿復言<lb/>
五年翰林學士李昉諌北征奏曰臣等竊以北敵㣲么<lb/>
自古為宼乗時犯塞徃徃有之一昨輒率其衆來擾疆<lb/>
埸陛下櫛風沐雨衝冒嚴凝親御戎衣以攘民患蠢兹<lb/>
醜𩔖畏威而逃因而翦之易於拉朽況幽薊之壤乆陷<lb/>
匪人慕化之心倒垂斯切今若擁百萬横行之衆弔一<lb/>
<pb n="KR2f0039_WYG_230-5b"/>
方徯后之民合勢而攻指期可定其如大兵所聚轉餉<lb/>
是資且河朔之區連嵗飛輓近經蹂踐尤極蕭然雖洊<lb/>
偶於豐穰恐不堪其調發属兹寒冽益復罷勞況今敵<lb/>
騎宵奔邉陲寧肅若親廵塞下震耀威容固是懼彼殘<lb/>
妖亦恐勞於大舉伏望申戒羽衛旋斾京都善飬驍雄<lb/>
精加訓練嚴勑邉郡廣積軍儲講習武經繕修攻具俟<lb/>
府藏之充溢洎閭里之富全朞嵗之間用師未晚<lb/>
雍熈三年叅知政事李至諌親征奏曰臣伏以幽州早<lb/>
<pb n="KR2f0039_WYG_230-6a"/>
陷敵塵乆隔皇化方属混同之運獨為叛渙之方國家<lb/>
士馬精強戈甲犀利府庫羨饒厫粟紅腐以陛下文武<lb/>
雄畧聖謨天討雖太山壓卵烈火燎毛未足以喻其易<lb/>
也然而兵者凶器戰者危事用之之理必務萬全且幽<lb/>
陵之邦敵之右臂王師既擊彼必拒張攻城之人不下<lb/>
數萬兵多費廣必須大備糇粮假一日剋平必作十旬<lb/>
准擬未知邉庾可充此乎又敵城之傍坦無陵阜去山<lb/>
既逺取石尤難金湯之堅非石莫碎未知飛炮之用將<lb/>
<pb n="KR2f0039_WYG_230-6b"/>
安得乎儻有闕如臣願陛下且務繕修更資訓練蓄威<lb/>
以飬鋭觀釁以伐謀縱渉嵗年未為稽晩所冀長鯨之<lb/>
戮斷在不疑封豕之誅義無再舉必也聖心獨斷睿筭<lb/>
已成則京師天下之根本願陛下不離京闕恭守宗廟<lb/>
示敵人以閒暇慰億兆之衆多䇿之上也大名河朔之<lb/>
咽喉或暫駐鑾輿揚聲自將以張兵勢壯軍威䇿之中<lb/>
也至於逺提師旅親幸邉陲北則戎援可虞南則中原<lb/>
可慮則曵裾之懇切斷鞅之狂愚臣雖不才亦恥在二<lb/>
<pb n="KR2f0039_WYG_230-7a"/>
賢之後也<lb/>
武勝軍節度使趙普乞班師奏曰臣自二月中伏覩忽<lb/>
降使臣差般粮草及詳敕命知取幽州既奉指揮尋行<lb/>
科配非時舉動莫測因由爾後雖聽㨗音未聞成事稍<lb/>
稽剋復俄及炎蒸飛芻輓粟以猶繁擐甲持戈而未已<lb/>
民疲師老漸恐有之臣自此月以來轉増疑慮潜思陛<lb/>
下萬機在念百姓為心聖畧神功舉無遺筭至于平取<lb/>
浙右力取河東垂後代之英竒雪前朝之憤氣四海咸<lb/>
<pb n="KR2f0039_WYG_230-7b"/>
歸於掌握十年將致扵雍熈唯彼蕃戎豈吾敵對盖遷<lb/>
徙無常自古難得制之前代聖帝眀王無不置於化外<lb/>
任其隨逐水草皆以覆載容之此際官家何消掛意必<lb/>
是有人扶同諂佞誑惑聰明因興不急之兵稍渉無名<lb/>
之議非論曲直且覺淹延將成六月之征頻有千金之<lb/>
費以此忖度深抱憂虞竊念臣雖寡智謀粗親墳典千<lb/>
古興亡之理得自簡編百王善惡之由聞於經史其間<lb/>
禍滛福善莫不如影隨形煥若丹青眀如日月常為大<lb/>
<pb n="KR2f0039_WYG_230-8a"/>
訓歴代寳之臣讀史記見漢武帝時主父偃徐樂嚴安<lb/>
軰所上長書及唐明皇時宰相姚元崇直奏十事可以<lb/>
坐鎮患害立致昇平唯慮至尊未能留意醫時救弊無<lb/>
出於斯又聞前事為後事之師古人為今人之則據其<lb/>
年代雖則不同量彼是非必然無異輒思抄録專具奏<lb/>
呈伏望聖慈特垂披覽伏念臣謬以庸材叨居顯位幸<lb/>
偶千年之運深承二聖之知從白屋而上青霄非由智<lb/>
畧出卑寮而登極品只是遭逢恩私何啻於豚魚報荷<lb/>
<pb n="KR2f0039_WYG_230-8b"/>
不知於犬馬粗懐性識常積兢皇所恨者齒髮衰殘精<lb/>
神減耗既不能獻謀闕下又不能效命軍前唯有㣲誠<lb/>
書章上奏今者伏自朝廷大興禁旅逺伐山戎驅百萬<lb/>
之生靈咸當輦運致數州之土地半失耕桑則何異為<lb/>
鼷鼠而發機持明珠而彈雀所得者少所失者多只於<lb/>
得少之中猶難入手更向失多之外别有關心全未見<lb/>
於便宜可重興於詳酌臣又聞聖人不凝滯於物見可<lb/>
而進知難而退理貴變通情無拘執故前書所謂事苦<lb/>
<pb n="KR2f0039_WYG_230-9a"/>
則慮易兵乆則變生臣之愚誠深懼於此秦始皇之拒<lb/>
諫終累子孫漢武帝之回心轉延宗社若或遲晚恐失<lb/>
機宜而況旬朔之間便為七月切慮内地先困邉庭早<lb/>
凉北敵則弓硬馬肥漸難擒制中國則民疲師老應悮<lb/>
指平臣今獨興沮衆之言深負彌天之過輙陳狂瞽抑<lb/>
有其由竊以臣暮景殘光能餘幾日酬恩報義正在今<lb/>
時恐勞宵旰之憂寧避僭踰之罪䖍希聖聽早議抽軍<lb/>
聊為一縱之謀别有萬全之䇿伏望皇帝陛下安和寢<lb/>
<pb n="KR2f0039_WYG_230-9b"/>
膳惠飬疲羸長令外户不扄永使邉烽罷警自然殊方<lb/>
慕化率土歸仁既四夷以來王料契丹而焉徃又何必<lb/>
勞民動衆賣犢買刀有道之事易行無為之功最大如<lb/>
期弔伐是為萬全臣又竊料陛下非次興兵恐因偏聽<lb/>
其柰人多獻佞事失防㣲大凡小人難保始終但務身<lb/>
謀誰思國計或承宣問皆不實言盡解欺君寧憂敗事<lb/>
得之則奸邪為利失之則社稷懐憂昨者直取幽州未<lb/>
審誰為謀者必無成筭俱是狂言其於虚實之間此際<lb/>
<pb n="KR2f0039_WYG_230-10a"/>
緫應彰露臣縁不知頭主無以指射姓名伏望官家㝷<lb/>
其尤者特正奸人之罪免傷聖主之明所貴詐偽悛心<lb/>
忠良盡力共畏三千之法同堅八百之基臣此時欲吐<lb/>
肺肝先寒毛髪驚疑猶豫數日沈思徃哲臨終尚能尸<lb/>
諌㣲臣未死争忍面諛眀知逆耳之言不是全身之計<lb/>
但縁恩由卵翼命直鴻毛將酬國士之知豈比衆人圖<lb/>
報投荒棄市甘當此日之誅竊禄偷安不造來生之業<lb/>
唯祈明聖特賜察量更有細微别具劄子條奏冒犯旒<lb/>
<pb n="KR2f0039_WYG_230-10b"/>
冕臣無任傾心瀝懇憂國㤀家涕泗徬皇激功屏營之<lb/>
至<lb/>
　一臣以濫守藩方聊知稼穡見當州界承前多是荒<lb/>
　　涼户少民貧程遥路僻量其境土五縣中四縣居<lb/>
　　山驗彼人家三分内二分是客昨來差配甚覺艱<lb/>
　　辛伏縁在此直至莫州來往四千餘里或是無丁<lb/>
　　有稅須至雇人般粮每㪷雇召之資賤者不下五<lb/>
　　百元配二萬石數約破十萬貫錢直如本戸自行<lb/>
<pb n="KR2f0039_WYG_230-11a"/>
　　費用無多所較乃是二萬家之貧戸出此十萬貫<lb/>
　　之見緡所以典桑賣牛十間六七其間兼有鬻男<lb/>
　　女者亦有棄性命者仍如善誘偶赴嚴期自從起<lb/>
　　發去來已及二十餘日近知内有人户衷私却到<lb/>
　　鄉村皆云裝起軍粮未有送納去處縁無口食再<lb/>
　　取盤纏既莫辨其真虚又難行於考覆訪問街坊<lb/>
　　竊議前後説得多般稱彼契丹圍却軍都兼被劫<lb/>
　　却粮草及令㝷勘皆却𨼆蔵盖縁臣無以知軍前<lb/>
<pb n="KR2f0039_WYG_230-11b"/>
　　事宜只聽得外靣消息況九重嚴宻事應不泄於<lb/>
　　朝廷奈百姓流言已相𫝊於道路詳其住滯必有<lb/>
　　艱難伏望聖慈早令停罷更或遲乆轉費粮儲潜<lb/>
　　思今日人情不可再行差配如或再行徭役決定<lb/>
　　廣有逃移假令收下幽州轉慮干戈未㤙忽然生<lb/>
　　事未見理長必因潜濫之徒姦邪之黨但説契丹<lb/>
　　時逢暗主地有災星以此為詞曲中聖旨殊不知<lb/>
　　蕃戎上下幽州俱置生涯土宿照臨外處不可征<lb/>
<pb n="KR2f0039_WYG_230-12a"/>
　　討若彼能同衆意縱幼主以難輕不順羣情無災<lb/>
　　星而亦敗誠宜守道事貴無私如樂禍以貪功慮<lb/>
　　得之而不武此盖兩省少昌言之士憲臺無有勢<lb/>
　　之人而況補闕拾遺合專思於規諌天文歴筭須<lb/>
　　預定於吉凶成兹誤失之由各負疎遺之罪若無<lb/>
　　懲誡何戒後來<lb/>
　一臣縁乆居近職備見人情至於後殿三班前朝百<lb/>
　　辟文武雖異是非略同纔奉委差便思僥倖難詢<lb/>
<pb n="KR2f0039_WYG_230-12b"/>
　　利害各避嫌疑而況毁譽生心貪求恣意狀同誑<lb/>
　　妄率以為常其間乆歴事者眀知而佯作不知初<lb/>
　　為官者不㑹而仍兼詐㑹多非當實少得純良而<lb/>
　　又凡關宣敕委差便是帝王心腹方資視聽切要<lb/>
　　精詳就中用軍不同閒事必料曽使㳂邉相度徃<lb/>
　　彼參詳不知能有幾人應得當時言語如今比較<lb/>
　　並見直虚乞誅罔上之軰流便作抽軍之題目自<lb/>
　　此則潜銷媚佞免誤朝廷唯此區分以為激勸<lb/>
<pb n="KR2f0039_WYG_230-13a"/>
　一唯有勾抽不同舉發一則我無鬭志一則彼有讎<lb/>
　　心而況契丹懐猛獸之情恃健馬之力乗兹恕捨<lb/>
　　即慮追奔須作過防免輸姦便伏乞皇帝陛下宻<lb/>
　　授成筭遐宣睿謀但令硬弩長槍周施禦捍前歌<lb/>
　　後舞小作程塗縱遇交鋒何憂乏力只應信宿尋<lb/>
　　逺城池便可使戰士解鞍且作防邉之旅耕夫歸<lb/>
　　舍重為樂業之人是多難興王已垂芳於徃昔從<lb/>
　　諫則聖宜頌美於當今此事施行天下幸甚<lb/>
<pb n="KR2f0039_WYG_230-13b"/>
　一臣今將本末細具敷陳常思發跡之由實有殊常<lb/>
　　之幸其於際㑹近代無倫伏自宣祖皇帝滁州不<lb/>
　　安之時臣䝉召入卧内昭憲太后在宅寢疾之日<lb/>
　　陛下喚至床前念以傾心皆曽執手温存撫諭不<lb/>
　　異家人唯懐竭節輸忠以至變家為國慙虧徳望<lb/>
　　有以遭逢先皇開創之初尋居宻地陛下纂承之<lb/>
　　日將入中書䝉二聖之深知當兩朝之大用不唯<lb/>
　　此世應係前生禮雖限於君臣恩實同於骨肉是<lb/>
<pb n="KR2f0039_WYG_230-14a"/>
　　以凡關啓沃㒺避危亡盖縁每思陛下本是天人<lb/>
　　暫來塵世是以生知福業性禀仁慈潜聞内裏看<lb/>
　　經盤中戒肉今者願忍一朝之忿常隆萬刼之因<lb/>
　　如或未止干戈必恐漸多殺害即目民愁未定戰<lb/>
　　勢方揺仍於夣幻之中大作煩勞之事是何㣲𩔖<lb/>
　　誤我至尊乞明驗於姦人情不容於首惡興言及<lb/>
　　此涕淚交流又念臣雖寡智謀實同榮辱都縁意<lb/>
　　切不覺詞繁冒犯宸嚴不勝戰越<lb/>
<pb n="KR2f0039_WYG_230-14b"/>
淳化初帝遣使至定州宻諭觀察使李繼隆若契丹復<lb/>
入宼朕當親討繼隆上奏曰自北邉肆孽邉邑多虞陛<lb/>
下不知臣不材任以疆事臣敢不講求軍實震耀戎容<lb/>
奉揚天聲以遏外侮然臣奉辭之日曽瀝愚衷誠以蜂<lb/>
蟻之妖必就鯨鯢之戮臣子之分死生以之望不議於<lb/>
親廵庻靡勞於天歩今聆聖誨將決親征且一人既行<lb/>
百司景從次舍驅馳郡縣供饋勞費滋甚殄此微妖當<lb/>
責將帥臣雖駑弱誓死為期是歳契丹不入邉議遂止<lb/>
<pb n="KR2f0039_WYG_230-15a"/>
淳化中吕䝉正入相因對論及征伐上曰朕比來征討<lb/>
盖為民除暴茍好功黷武則天下之人熸亡盡矣䝉正<lb/>
對曰隋唐數十年中四征遼碣人不堪命煬帝全軍陷<lb/>
沒太宗自運土木攻城如此卒無所濟且治國之要在<lb/>
内脩政事則逺人來歸自致安静上韙之<lb/>
真宗咸平四年張齊賢乞進兵解靈州之危奏曰臣伏<lb/>
見遷賊包蔵兇逆招納叛亡建立州城創置軍額有歸<lb/>
明歸順之號務且耕且種之基仍聞潜設中官全異羌<lb/>
<pb n="KR2f0039_WYG_230-15b"/>
夷之體曲延儒士漸行中國之風覩此作為志實非小<lb/>
況靈州自遷賊為逆以來危困殊甚五鎮連陷奸威益<lb/>
張道路阻難音耗迨絶當城鎮堅全之日磧路未梗之<lb/>
時大凡中外常人言合棄者已衆矧清逺軍近遭攻陷<lb/>
青崗寨輙自焚燒兵勢人心傷沮數倍即今來所議棄<lb/>
者甚多靈州斗絶一隅旁無援助南去鎮戎約五百餘<lb/>
里東去環州僅六七日程如此畏途不須攻奪則城中<lb/>
之民何由出城中之兵何以歸欲全軍民理須應援少<lb/>
<pb n="KR2f0039_WYG_230-16a"/>
發兵則復虞邀劫多發兵則廣費資粮與其應援以出<lb/>
兵曷若用竒而取勝小勝則軍民可出大勝則形勝復<lb/>
全匪惟禽討之有方抑亦進退而獲利與其虚勞甲卒<lb/>
枉殺齊民示弱稔奸萬萬相逺也果能更益精兵合西<lb/>
邉見屯田卒雜以對替之衆使其兵力有餘量分師徒<lb/>
與原渭鎮戎合彼中與山西熟户從東亦擇穏便處入<lb/>
界若嚴約師期兩路齊進茍或繼遷敢來援助彼則分<lb/>
兵而應敵我則乘勢而易攻且奔命道途首尾難衛千<lb/>
<pb n="KR2f0039_WYG_230-16b"/>
里趨利不遁則禽臣謂兵鋒未交靈州之危自解矣因<lb/>
取靈州軍民置於蕭關武延以來據險就水建立一寨<lb/>
僑置靈州羈係蕃漢土人之心裁候平寧却歸然後縱<lb/>
蕃漢之兵伺便奮擊我則按重兵而觀利度賊勢以設<lb/>
謀臣謂破賊成功十有八九矣<lb/>
五年侍御史知雜事田錫論輕用兵奏曰臣竊惟國家<lb/>
斷徒以上罪皆須勘鞫子細案牘圓備斷官録問然後<lb/>
行刑其大辟罪將決斷即給與酒食命他官監決慮有<lb/>
<pb n="KR2f0039_WYG_230-17a"/>
稱寃及斷訖即録案申奏奏下大理寺寺司㸃檢送至<lb/>
審刑院院吏披詳如案未圓理未盡即罪有司所謂王<lb/>
者之心重用刑而惜人命也及至北部騷邉西戎犯境<lb/>
不先計而後出兵不先謀而後決戰失利則士卒陷歿<lb/>
者既多人民俘虜者不少不知斷徒以上罪至用刑於<lb/>
大辟一何用心精宻之如彼而不先計而後出兵不先<lb/>
謀而後決戰致陷歿士卒者衆俘虜人民者多一何用<lb/>
心麄疎之如此用心精宻之如彼者是帝王重人命也<lb/>
<pb n="KR2f0039_WYG_230-17b"/>
用心麄踈之如此者由將帥輕人命也州郡戮一死罪<lb/>
不當即罪州郡大理寺審刑院㸃檢披詳漏落各罪官<lb/>
吏洎至士卒陷歿人民俘虜則宰相不過罷免歸班為<lb/>
尚書將帥不過黜降其官為庶人此乃朝廷用刑輕重<lb/>
之相逺也<lb/>
景徳元年契丹大入急書一夕凡五至兵部侍郎同平<lb/>
章事宼準不發飲笑自如明日同列以聞帝大駭以問<lb/>
準準曰陛下欲了此不過五日爾因請帝幸澶州同列<lb/>
<pb n="KR2f0039_WYG_230-18a"/>
懼欲退準止之令候駕起帝難之欲還内準曰陛下入<lb/>
則臣不得見大事去矣請毋還而行帝乃議親征召羣<lb/>
臣問方畧既而契丹圍瀛州直犯貝魏中外震駭參知<lb/>
政事王欽若江南人也請幸金陵陳堯叟蜀人也請幸<lb/>
成都帝問準準心知二人謀乃陽若不知曰誰為陛下<lb/>
畫此䇿者罪可誅也今陛下神武將臣恊和若大駕親<lb/>
征賊自當遁去不然出竒以撓其謀堅守以老其師勞<lb/>
佚之勢我得勝筭矣奈何棄廟社欲幸楚蜀逺地所在<lb/>
<pb n="KR2f0039_WYG_230-18b"/>
人心崩潰賊乗勢深入天下可復保邪遂請帝幸澶州<lb/>
及至南城契丹兵方盛衆請駐蹕以覘軍勢準固請曰<lb/>
陛下不過河則人心益危敵氣未懾非所以取威決勝<lb/>
也且王超領勁兵屯中山以扼其吭李繼隆石保吉分<lb/>
大陣以柅其左右肘四方征鎮赴援者日至何疑而不<lb/>
進衆議皆懼準力爭之不決出遇髙瓊於屏間謂曰太<lb/>
尉受國恩今日有以報乎對曰瓊武人願効死準復入<lb/>
對瓊隨立庭下準厲聲曰陛下不以臣言為然盍試問<lb/>
<pb n="KR2f0039_WYG_230-19a"/>
瓊等瓊即仰奏曰宼準言是準曰機不可失宜趣駕瓊<lb/>
即麾衛士進輦帝遂渡河御北城門樓逺近望見御盖<lb/>
踴躍懽呼聲聞數十里契丹相視驚愕不能成列時準<lb/>
議澶淵事宜狀曰臣伏奉聖㫖擘畫河北邉事及將來<lb/>
駕起與不起如起當至何處者<lb/>
　一臣伏覩邉奏敵人游騎已至深州以來竊縁三路<lb/>
　　大軍見在定州魏能張凝楊延昭田敏等又在威<lb/>
　　虜軍等處東路深趙貝冀滄徳等州别無大軍駐<lb/>
<pb n="KR2f0039_WYG_230-19b"/>
　　泊必慮敵騎近東南下寨輕騎打劫不唯老小驚<lb/>
　　騷兼便賊盜團聚直至天雄軍以來人户驚移若<lb/>
　　不早張軍勢必恐轉啓戎心臣欲乞先那起天雄<lb/>
　　軍兵馬一萬人徃貝州駐泊令周瑩杜彦鈞孫全<lb/>
　　照部轄若是敵騎在近即仰近城覓便掩殺兼令<lb/>
　　間道將文字與石普閻承翰照㑹掩殺蕃戎及召<lb/>
　　募強壯入敵界燒蕩鄉村劫殺人口仍乞照管南<lb/>
　　北道路多差人探報蕃戎次第聞奏及報天雄軍<lb/>
<pb n="KR2f0039_WYG_230-20a"/>
　　一則貴安人心二則張得軍勢以疑敵人之謀三<lb/>
　　則石普閻承翰等聞王師北來壯得軍威四則與<lb/>
　　邢洺地里不逺張得犄角之勢<lb/>
　一隨駕兵士衛扈宸居固不可與敵人交鋒原野以<lb/>
　　爭勝負天雄軍至貝州兵馬車駕未起以前不過<lb/>
　　三萬人萬一敵人至貝州已南下寨游騎漸更南<lb/>
　　來即須那起定州兵馬三萬人騎令呼延賛等結<lb/>
　　陣南來鎮州及令河東雷有終手下兵士出土門<lb/>
<pb n="KR2f0039_WYG_230-20b"/>
　　路與定州兵馬㑹合相度事勢𦂳慢那至洺州以<lb/>
　　來方可聖駕順動假萬乘之天聲合數路之兵勢<lb/>
　　更令王超等在近城排布照應魏能張凝楊延昭<lb/>
　　田敏等處兵馬令作㑹合次第及前來累降指揮<lb/>
　　牽拽候抽移得定州河東兵馬附近始得幸大名<lb/>
　一或恐萬一定州兵馬被敵人於鎮定間下寨抽那<lb/>
　　不起邢洺之北游騎侵掠天雄軍東北縣分老小<lb/>
　　大段驚移須是分定州三路精兵差在彼將帥等<lb/>
<pb n="KR2f0039_WYG_230-21a"/>
　　㑹合及令魏能張凝楊延昭田敏等兵馬漸那向<lb/>
　　東傍城下寨牽拽如此則敵人必有後顧之患亦<lb/>
　　未敢輕議引軍深入若是車駕不起轉恐蕃戎殘<lb/>
　　害生靈或是鑾輅親征亦須過大河即且幸澶淵<lb/>
　　就近易為㑹合兵馬兼控扼津梁<lb/>
右臣叨列宰司素無竒畧即承清問合罄鄙誠伏覩皇<lb/>
帝陛下睿智淵深聖猷宏逺固已坐籌而决勝尚猶虚<lb/>
己以詢謀兼彼敵人頗乏粮糗唯恃屯集之衆必懐首<lb/>
<pb n="KR2f0039_WYG_230-21b"/>
尾之憂豈敢不顧大軍但圖深入然亦慮其凶狡須至<lb/>
過有防虞煩瀆天聽伏増戰懼<lb/>
真宗時議親征契丹樞宻使王顯言盛寒在序敵未犯<lb/>
塞鑾輿輕舉直抵窮邉宼若不逢師乃先老況今繼遷<lb/>
未滅西鄙不寧儻北邉部落與之結援則中國之患未<lb/>
可量也議者乃於此時請復幽薊非計之得也凡建議<lb/>
大事上下叶力舉必成功今公卿士大夫以至庻人尚<lb/>
有異同未可謂為萬全之舉若能選擇將帥訓練士卒<lb/>
<pb n="KR2f0039_WYG_230-22a"/>
堅城壘而繕甲兵亦足以待敵矣必欲復燕薊舊地則<lb/>
必修文徳飬勇鋭伺時之利以奉行天討而後可也顯<lb/>
徙知天雄軍府又言祖宗以來多命近臣統領軍旅今<lb/>
後宣徽使宜於文武羣臣中擇曉逹邉事者為之盖位<lb/>
髙則威名著識逺則勲勞立故也武臣以罪黜者宜加<lb/>
容貸不以一眚遂廢茍用之有㤙必得其死力故曰使<lb/>
功不如使過也至若臨敵命將則貴專任出師應敵則<lb/>
約束將校使相應援全是數者則軍威倍壯人心増勇<lb/>
<pb n="KR2f0039_WYG_230-22b"/>
矣既而上表請赴行在從之既遣還鎮契丹入宼上議<lb/>
親征顯復陳三䇿謂大將軍方在鎮定契丹必不南侵<lb/>
車駕止駐澶淵詔鎮定出兵㑹河南軍合擊之可也若<lb/>
契丹母子虚張聲勢以抗我師潜遣鋭兵南攻駕前諸<lb/>
軍則令鎮定之師直衝戎帳攻其營砦則㳂河㳺兵不<lb/>
戰而自屈矣否則遣騎兵千歩兵三千於濮州渡河横<lb/>
掠澶州繼以大軍追北掩擊亦可出其不意也已而契<lb/>
丹請盟趙徳明遣使修貢稱藩朝廷加賞鍚且許通青<lb/>
<pb n="KR2f0039_WYG_230-23a"/>
鹽以濟邉民從顯之請也<lb/>
仁宗慶歴元年陜西路經畧安撫判官田况上奏曰臣<lb/>
伏見昨夏竦等為累奉詔以師老費財慮生他變令早<lb/>
為經畫以期平定故韓琦等入奏畫攻守二䇿以禀聖<lb/>
筭其守䇿最備可以施行不意朝廷便用攻䇿今一旦<lb/>
禀命不敢持兩端非有夙定之謀必勝之勢倉卒牽合<lb/>
殊無紀律昔繼遷屢擾邉陲太宗親部分諸將五路進<lb/>
討或遇賊不擊或戰衂而還又嘗令白守榮馬惟忠護<lb/>
<pb n="KR2f0039_WYG_230-23b"/>
送粮餉於靈州諸將多違詔自奮浦洛之敗死者數萬<lb/>
人今將帥士卒素已懦怯未甚更練又知韓琦尹洙所<lb/>
建之䇿恐未遑禀復臨事進退有誤大舉請以事驗之<lb/>
且行師有期便須協力今鄜延路緫管司葛懐敏等須<lb/>
索百端料必不能應副足以為辭此不可者一也議者以<lb/>
謂賊嘗併力而來我嘗分兵以禦衆寡不敵多貽敗衂<lb/>
今若全師大舉必有成功此思之未熟爾夫三軍之命<lb/>
係於將帥之材材有小大智有逺近以漢祖之善將不<lb/>
<pb n="KR2f0039_WYG_230-24a"/>
若淮隂之益辦況庸人乎茍徒知大衆可以威敵而不<lb/>
思將帥之材否此禍之大者也兩路之入十餘萬人庸<lb/>
將驅之若為舒卷賊若據險設伏邀截衝擊首尾前後<lb/>
勢不相援則奔潰可憂今邉臣所共奬者朱觀葛懐敏<lb/>
爾近於鎮戎軍界劉璠定川等兩川西賊境中生聚牛<lb/>
羊皆遷徙逺去惟空族帳守者二三百人輙來抗敵諸<lb/>
將奔走駭亂幾不自免部隊前後不復可齊兵甲械用<lb/>
大為攘奪今兩路齊入併擊劇賊若有不利則邊防莫<lb/>
<pb n="KR2f0039_WYG_230-24b"/>
守别貽後患安危之計决扵一舉此不可者二也自西<lb/>
賊叛命以來雖屢乘機㑹然不敢深宼郡縣以饜其欲<lb/>
者非筭之少也盖以中國之大賢俊之盛甲兵之衆未<lb/>
易可測今我師深入若無成功大國威靈益為彼輕況<lb/>
或别墮奸計以至它虞此不可者三也議者又云將帥<lb/>
之間雖未足倚下流勇進或有其人自劉平石元孫陷<lb/>
沒士氣挫怯未易勇奮今兵數雖多疲懦者衆以庸將<lb/>
驅怯兵入不測之地獨下使臣數軰干賞圖利欲邀竒<lb/>
<pb n="KR2f0039_WYG_230-25a"/>
功未見其利此不可者四也議者又云非欲深絶沙磧<lb/>
以窮祅巢但淺入山界以挫賊氣如襲白豹城之比臣<lb/>
謂乘虚襲掠既不能破戎首拉兇黨但殘戮孥弱以厚<lb/>
怨毒誠非王師吊伐招徠之體然事出無䇿為彼之所<lb/>
為亦當雷震電逝徃來輕速以掩其不備今興師十萬<lb/>
鼓行而西賊已巧為計謀盛設隄備清野據險以待我<lb/>
師何襲挫之有此不可者五也自其宼邉人皆知其誅<lb/>
賞眀計數黠今未有間隙之可窺而暴為此舉計事者<lb/>
<pb n="KR2f0039_WYG_230-25b"/>
但欲决勝於一戰幸其或有所成否則願自比王恢以<lb/>
待罪勇則勇矣其如國事何此不可者六也昨延州范<lb/>
仲淹奏乞朝廷開包荒之量存此一路令諸將勒兵嚴<lb/>
備賊至則擊但未行討伐容示以恩意歳時存問或可<lb/>
招納令尹洙到延州商量仲淹堅執前奏未肯出師若<lb/>
使涇原一路獨入則孤軍進退憂患不淺今諸處採到<lb/>
事宜多言昊賊竢我師諸路入界則併兵一處以拒敵<lb/>
與招來人杜文廣所說一同此正陷賊計中此不可者<lb/>
<pb n="KR2f0039_WYG_230-26a"/>
七也以臣所見夏竦韓琦尹洙同獻此䇿今若奏乞中<lb/>
罷則是前後自相違異殊無定筭欲果決進討則又仲<lb/>
淹執議不同或失期㑹乞召兩府大臣定議但令嚴設<lb/>
邉備若更有侵掠則須出兵邀擊以摧賊勢如復怯懦<lb/>
容賊殺掠當以軍法從事或探得賊界謹自守備不必<lb/>
先有輕舉恐落奸便如此則全威制勝有功而無患也<lb/>
然自議攻討以來賊中呼集醜𩔖廣為防守遷移勞擾<lb/>
未嘗少安至今却有通欵意亦不為無益至於驢畜軍<lb/>
<pb n="KR2f0039_WYG_230-26b"/>
須之物虚煩調發却欲罷兵亦是事之小者臨時分擘<lb/>
處置亦不為難所願者安危大計爾乞宻降朝㫖下緫<lb/>
管司<lb/>
陜西轉運使龎籍論出界攻討未便奏曰臣伏以元昊<lb/>
父子受國大㤙一朝反叛今朝廷定議討伐以正逆順<lb/>
實合大義然此時興舉須為萬全之䇿臣謂用兵之道<lb/>
必先度我將既良我士既鋭然後料敵之虚實乗其釁<lb/>
隙而一舉滅之去秋鎮戎之戰依城壁據根本以主待<lb/>
<pb n="KR2f0039_WYG_230-27a"/>
客而諸將或傷中而退或閉城不出其士卒既無用命<lb/>
赴敵之心使賊殘毒人命剽劫財物從容進退如入無<lb/>
人之境可謂將不良士不鋭矣元昊君臣之間未有釁<lb/>
隙又間諜阻絶無由知其虚實而便出界攻討此不可<lb/>
不為朝廷憂也去春劉平等陷歿之後邉城人心日乆<lb/>
惴慄幸即時更張軍政比來士卒之氣漸振儻復一出<lb/>
不利則衆意愈慴必難再奮也況出界之後山川道路<lb/>
我軍素未經渉須以蕃部為鄉導則其姦詐不可不防<lb/>
<pb n="KR2f0039_WYG_230-27b"/>
若至險隘之處部伍輜重尾首遥逺忽有伏兵鈔掠則<lb/>
必至潰散況黄徳和敗手下潰兵不少至今招集未獲<lb/>
若數萬衆更潰而散不敢歸益生邉患不細臣切度廟<lb/>
謨以大兵屯聚已乆上費國力下困生民欲決於攻取<lb/>
之計其餘將佐士卒未能如意或且為嵗月持守之備<lb/>
汰去冗兵只留精鋭在邉數少則費用日寛兵精則足<lb/>
禦捍賊地所産之物嚴法以絶之使不得與邉人市易<lb/>
既劫掠無所得兼貨利無所通其勢必日蹙如更益練<lb/>
<pb n="KR2f0039_WYG_230-28a"/>
將卒俟其釁隙可乘然後大舉庶幾有萬全之䇿也<lb/>
慶歴間趙元昊僣號議出兵討之羣臣曰元昊小醜也<lb/>
旋即誅滅矣供諫職吳育獨建言元昊雖稱藩臣其尺<lb/>
賦斗租不入縣官且服叛不常請置之示不足責且已<lb/>
僭輿服勢必不能自削宜援國初江南故事稍易其名<lb/>
可以順拊而收之不報育又言漢通西域諸國斷匈奴<lb/>
右臂諸戎内附雖有桀黠不敢獨叛唐太宗嘗賜回鶻<lb/>
可汗并其相手書納其貢奉厚以金帛真宗命潘羅支<lb/>
<pb n="KR2f0039_WYG_230-28b"/>
攻殺李繼遷而徳明廼降元昊苐見朝廷比年與西域<lb/>
諸戎不通朝貢乃得以利啗隣境固其巢穴無肘腋之<lb/>
患跳梁猖獗彼得以肆而不顧矣請募士諭嘉勒斯賚及<lb/>
他蕃部離散其黨與使併力以攻而均其㤙賜此伐謀<lb/>
之要也<lb/>
蔡襄請誅保州叛卒奏曰臣伏見保州兵士近為罷却<lb/>
沿邉廵檢發怒逐殺官吏閉城而叛以邀朝廷議者更<lb/>
去佗謀便用招安之䇿方今天下處處兵驕若健兒殺<lb/>
<pb n="KR2f0039_WYG_230-29a"/>
官吏而叛朝廷即日招安則今後主將性命生死全由<lb/>
健兒國家威令干戈不行境内矣朝廷茍要籍將吏守<lb/>
城捍邉則叛卒更無可赦之理若只茍保州目下無事<lb/>
臣恐自此有兵之處叛亂日生是顧一州之茍安而不<lb/>
慮天下之皆亂今招牓既出已不可追然叛卒尚有可<lb/>
誅之理臣今願乞速降勑㫖與王果令以勁兵數千伏<lb/>
於保州之側俟招牓入城隨而突入除百姓外逢兵即<lb/>
殺彼二三千叛卒方得朝廷姑息乗其疑惑懈怠之間<lb/>
<pb n="KR2f0039_WYG_230-29b"/>
我兵卒至擊其不意可以盡誅仍宜先諭軍中每一首<lb/>
級錢賞十千以我器甲被具貪賞之兵而擊倉皇空手<lb/>
懈怠之卒乗此機便無不勝之理若慮其燒劫倉庫殺<lb/>
戮人民此乃閉城之所為耳今既開門我兵卒至彼將<lb/>
救死不暇安能復為劫殺之謀朝廷若必為過慮更當<lb/>
别用救兵隨後䇿應縱使拒死而鬬傷人民乃是一城<lb/>
之患以天下叛亂之禍較之則又不足顧矣朝廷深念<lb/>
安危之本力絶禍亂之萌當此事機決於睿斷<lb/>
<pb n="KR2f0039_WYG_230-30a"/>
翰林學士胡宿論征蠻奏曰臣竊見前代征討蠻宼所<lb/>
以為難者以其保據巢穴畧害邉境興師深入則有山<lb/>
林之阻乆屯則有瘴霧之毒兵不得戰人多疫死此其<lb/>
所以為難也今者邕土蠻賊盡率支黨逺棄窟穴頓於<lb/>
廣州堅城之下平地之上已六十餘日矣退則歸路至<lb/>
逺進則大軍已集以臣料之賊氣必沮或聞廣州雖有<lb/>
山林不至深險賊乆留不去者此天亡之機也今凉風<lb/>
方至瘴氣已息賊處平壤官據堅城士衆相依弓弩得<lb/>
<pb n="KR2f0039_WYG_230-30b"/>
用天時肅殺宜行誅討江西等路雖苦水旱計其小熟<lb/>
及兹西成猶足以調發贍軍助國討賊臣以此觀天時<lb/>
地利人事之形王師誅逆宜及秋冬不可逗留更無機<lb/>
㑹楊畋謙黙不伐深沈有筭兼其忠孝出於天性誠堪<lb/>
属以南伐緫兹師律陛下宜申敕諸將禀其節制則軍<lb/>
衆有所統一號令得以施行令因賊亡之機與天時之<lb/>
利參定滅賊之䇿勿貪一時之功戒之以在和訓之以<lb/>
持重多方設巧燒其船艦使賊不得下海賊若下海攻<lb/>
<pb n="KR2f0039_WYG_230-31a"/>
陷瓊管以為窟穴即介在海外王師無由致討矣乘間<lb/>
竊發入宼腹心則嶺南諸州被害無有已時更復遷延<lb/>
使至春夏或誘合鹽賊或扇動羣蠻則江西諸路疲轉<lb/>
漕之役失耕稼之業大軍有疫死之懼懐思歸之心乆<lb/>
則變生一切可慮當發生之候用誅伐之威則逆天時<lb/>
虧地利失人和三者舉事之忌也臣愚狂妄輙謂方今<lb/>
之計宜先料賊之多少計兵之衆寡若賊有萬人王師<lb/>
須有三倍之勢料擇精卒習用長技品配其衆畨休與<lb/>
<pb n="KR2f0039_WYG_230-31b"/>
戰彼寡我衆彼勞我逸利則督士苦戰不利則斂兵且<lb/>
止如此者三四待其衰困各懐去就乃可申購募之典<lb/>
赦脇從之罪則人思效順衆必離散然後合勢大舉以<lb/>
圗殄滅若失機㑹恐逆黨愈盛而後患滋大昔者食藿<lb/>
之人猶憂疆場負薪之語或益廊廟狂夫之言聖人擇<lb/>
焉<lb/>
嘉祜元年知制誥劉敞請罷五溪之征奏曰臣聞舜為<lb/>
天子禹為司空伯益贊之君臣之盛自古未有也以伐<lb/>
<pb n="KR2f0039_WYG_230-32a"/>
三苖曽不能得咫尺之地因班師振旅而歸晋郤缺率<lb/>
諸侯之師八百餘乗挾公子㨗菑以攻邾婁斥候不設<lb/>
城門不閉以韋帛通語言諸侯皆罷故曰非吾力不能<lb/>
攻義實不爾克也此二者皆不可謂善戰矣然舜禹不<lb/>
以其故貶聖伯益郤缺不以其故損賢理有逆順義有<lb/>
曲直也今武溪諸彭父子結怨而邉臣輕發兵為子討<lb/>
父得非春秋王伯之畧乎臣以謂過矣智者欲騁其巧<lb/>
勇者欲用其力矯箭累弦勵劒負㦸以深入為事甚非<lb/>
<pb n="KR2f0039_WYG_230-32b"/>
治天下之大體臣聞古者三王之征伐不貢討不朝今<lb/>
彭氏父子所以争一旦之命者乃自以失職不得朝貢<lb/>
也臣以謂可聽以休邉民此舜禹之䇿益郤之義所以<lb/>
眀於典謨春秋也往年嵗星在鶉尾則宜厚仁義以應<lb/>
之而始誅五溪逆父子之節難以得天今盛夏動衆下<lb/>
潦上霧多毒蛇惡草之害難以得地天地之道者自古<lb/>
五帝三王之所以務通而順也雖有聖辯莫之能變其<lb/>
説而況縱欲貪功徼一時之勝者乎恐此為人臣之利<lb/>
<pb n="KR2f0039_WYG_230-33a"/>
而非國家之福也臣願朝廷謹之<lb/>
熈寧元年知雜御史劉述論不可伐喪䟽曰臣伏覩夏<lb/>
國諒祚死亡遣使人來告哀朝議損其恩禮以其納欵<lb/>
之後曽犯大順城及擅殺傷楊定等所以貶之也今風<lb/>
聞欲遣使責問其國不修賀登極并正旦等事及聞邉<lb/>
臣建議欲乘其喪禍饑困之際以重兵深入討敵不知<lb/>
果然否以臣愚思之恐非所以哀喪恤灾綏懐逺人之<lb/>
道也夫逺人者豈可以禮義責之哉弱則畏服強則侵<lb/>
<pb n="KR2f0039_WYG_230-33b"/>
叛從古以然也今諒祚既死將責何人不若囙而撫之<lb/>
為得䇿也真廟景徳初繼遷死其子徳明尚幼因邊臣<lb/>
奏報即降詔慰諭由此徳明遣使奉誓書歸順爾後邉<lb/>
事寧敉垂三十年關右之人無科率轉餉之勞安耕織<lb/>
生飬之業公私富實朝野歡娱當是時真宗皇帝非不<lb/>
知乘其喪禍㣲弱之際用兵窮討盖以金革之事勝敗<lb/>
不常匪唯耗蠧貨財亦復殺傷士卒扵是推天地父母<lb/>
之心務以徳懐不以力伏是以終徳眀之身不敢有負<lb/>
<pb n="KR2f0039_WYG_230-34a"/>
朝廷乃前事之眀驗也以當時之事力視今日之虚實<lb/>
萬相逺矣當時尤不欲為而今日復欲為之豈不誖哉<lb/>
臣伏願陛下追鑑前世用兵和戎之利害深察今日兵<lb/>
威財力之強弱愛惜生靈之命保固祖宗之業叮嚀二<lb/>
府撿詳景徳年趙徳眀故事仍先遣一介之使慰撫其<lb/>
國人存問其嗣子仍諭之云如朝廷推封爵之恩即須<lb/>
别納誓欵方可乞行制命彼既孤弱且貪賜予則欣然<lb/>
聞命矣乃可以救前日种諤擅興之失使知非朝廷之<lb/>
<pb n="KR2f0039_WYG_230-34b"/>
意則曲不在我矣若用邉臣之言以重兵壓境乃為權<lb/>
謀之事欲彼懼而速盟可也若作深入之計則為無䇿<lb/>
矣今諒祚之斃不在先後而適在今日乃上天之靈擁<lb/>
佑聖徳俾於斯時除去邉患昭然可議矣陛下可不順<lb/>
承天意撫柔逺人以安中國乎事之機㑹正在此時一<lb/>
失其宜蕩不可捄惟陛下留神省覽天下幸甚<lb/>
三年武寧軍節度使富弼諌西師奏曰臣竊知陜西用<lb/>
武諸路入討至今已是數月調發輸斂不無勞費陛下<lb/>
<pb n="KR2f0039_WYG_230-35a"/>
躬親萬務勤於訪逮臣所恨未能一効死力少寛陛下<lb/>
西顧之憂且念靈夏數州自太宗割賜之後幾百年所<lb/>
存者惟是空壘而已今所得城壁切恐未償所費既已<lb/>
克下又須守禦自此勞費卒無已時伏縁西夏與北敵<lb/>
常為掎角之勢葢北敵山前後十八州每恐朝廷有復<lb/>
取之意慶歴初因元昊叛仁宗不免討伐而北敵遂有<lb/>
嫚書興割地之隙其書大意自謂我與西夏是甥舅之<lb/>
國南朝不合加兵臣不能盡記其辭惟記一句云殊無<lb/>
<pb n="KR2f0039_WYG_230-35b"/>
忌噐之嫌此大可見其意也臣其時兩使敵廷毎見元<lb/>
昊遣人在彼宻令詢問云來借兵此皆臣始末親經目<lb/>
覩不是剽聞以昔校今不敢謂必無此事今北敵亦須<lb/>
疑朝廷既平西夏即移兵北伐必有借助西夏之謀不<lb/>
可不過慮及此也設或二敵相應兩邉起事即國用人<lb/>
力如何枝梧其間軍情民心須常加防察不可使至扵<lb/>
此極也况今天威已振王師已㨗或且令退脩邉備講<lb/>
守禦之䇿更俟表裏安集别圖後舉以為萬全之計亦<lb/>
<pb n="KR2f0039_WYG_230-36a"/>
為未晩伏乞陛下特賜詳擇而審處之<lb/>
四年司馬光諫西征䟽曰臣以不材誤承朝廷委用待<lb/>
罪長安兼領一路十州兵民大柄朝辭之日伏䝉陛下<lb/>
靣諭以凡邉防事機及朝廷得失有所聞見令一一奏<lb/>
聞臣受命以來且愧且懼所愧者聖知深厚責任至重<lb/>
所懼者智識淺短無以堪稱夙夜疚心不敢寧居臣自<lb/>
入境以來見流移之民道路相望詢訪閭里皆云今夏<lb/>
大旱禾苖枯瘁河渭以北絶無所收獨南山之下稍有<lb/>
<pb n="KR2f0039_WYG_230-36b"/>
所存而入秋霖雨經月不霽禾雖有穗徃徃無實雖有<lb/>
實徃徃無米雖有米率皆細黑一斗之粟舂簸之後不<lb/>
過得米三四升榖價踴貴民間累年困扵科調素無積<lb/>
蓄不能相贍以此須至分房減口就食西京襄鄧商虢<lb/>
等州或傭賃客作或燒炭採薪或乞匄剽竊以度朝夕<lb/>
當此之際國家惟宜鎮之以静省息諸事減節用度則<lb/>
租稅自輕徭役自少逋負自寛科率自止四患既除民<lb/>
力自足民財自饒閭里自安流亾自還固不待陛下憂<lb/>
<pb n="KR2f0039_WYG_230-37a"/>
勤於中宰相劬勞於外然後人人得其所也苟或不然<lb/>
國家雖欲輕租稅寛逋負其所費之財何由可得雖欲<lb/>
少徭役止科率其所營之事何由可成四患不除雖日<lb/>
下恩澤之詔民猶不免於流移轉死也盖欲止沸者莫<lb/>
若絶薪欲安民者莫若省事此目前之驗非難知也臣<lb/>
到官以來伏見朝廷及宣撫等司指揮分義勇作四畨<lb/>
欲令以次於縁邉戍守選諸軍驍銳及募閭里惡少以<lb/>
為竒兵造乾糧皺飯布囊力車以備饋運悉取嵗賜秉<lb/>
<pb n="KR2f0039_WYG_230-37b"/>
常之物散給縁邉諸路又竭内地府庫甲兵財物以助<lb/>
之且以永興一軍言之所發人馬甲八千副錢九萬貫<lb/>
銀二萬三千兩銀盌六千枚其餘細瑣之物不可勝數<lb/>
動皆廹以軍期上下相驅急於星火官吏狼狽下民驚<lb/>
疑皆云國家將以今春大舉六師長驅深入以討秉常<lb/>
之罪臣以疎賤不得預聞廟堂之議未知兹事為虚為<lb/>
實昨者親承徳音以為方今邉計唯宜謹嚴守備俟其<lb/>
入宼則堅壁清野使之來無所得兵疲食盡可以坐収<lb/>
<pb n="KR2f0039_WYG_230-38a"/>
其弊臣退而思念聖謀髙逺深得王者御逺人之道實<lb/>
天下之福及到關中乃見凡百處置皆為出征調度臣<lb/>
不知有司在外不諭聖意以致有此張皇將陛下黙運<lb/>
神筭不令愚賤之臣得聞其實也臣不勝惶惑晝則㤀<lb/>
食夜則廢寢心寒股栗竊為陛下危之夫兵者凶器聖<lb/>
人不得已而用之自古以來國家富強將良卒精因人<lb/>
主好戰不已以致危亂者多矣況今公私困竭將愚卒<lb/>
懦乃欲驅之塞外以捕狡悍之敵其無功必矣豈惟無<lb/>
<pb n="KR2f0039_WYG_230-38b"/>
功兼後患甚多不可盡言也若朝廷初無出征之意則<lb/>
何為坐散府庫之財疲生民之力訖無分毫之事萬一<lb/>
將來敵騎入宼府庫已竭民力已困將何以禦之臣先<lb/>
任御史中丞日朝廷將興綏州之役臣曽上言國家先<lb/>
當舉百職脩庻政安百姓實倉庫選將帥立軍法練士<lb/>
卒精器械八事皆備然後可以征伐四夷今此八事未<lb/>
有一者勝於曩時而況關中饑饉十室九空為賊盜者<lb/>
紛紛已多縣官倉庫之積所餘無幾乃欲輕動大衆横<lb/>
<pb n="KR2f0039_WYG_230-39a"/>
挑猛敵此臣之所大懼也或者又云國家未討秉常先<lb/>
欲試兵誅一小族若果如此尤為不可何則今者竭關<lb/>
中之財力大興師衆乃捨有罪之強宼誅無辜之小種勝<lb/>
之不武不勝為笑將無以復號令逺方矣此二䇿者皆<lb/>
為不可伏望陛下深鑒安危之機消之於未萌救之於<lb/>
未形速下明詔撫諭關中之民以朝廷不為出征之計<lb/>
其義勇更不分畨於縁邉戍守亦不選募竒兵凡諸調<lb/>
發為餽運之具者悉令停罷愛惜内地倉庫之儲以備<lb/>
<pb n="KR2f0039_WYG_230-39b"/>
春深賙救飢窮之人如此豈惟生民之幸亦社稷之福<lb/>
也臣不勝憂廹直輸赤誠惟陛下裁察<lb/>
十年蘇軾代張方平諫用兵書曰臣聞好兵猶好色也<lb/>
傷生之事非一而好色者必死賊民之事非一而好兵<lb/>
者必亡此理之必然者也夫惟聖人之兵皆出於不得<lb/>
已故其勝也享安全之福其不勝也必無意外之患後<lb/>
世用兵皆得已而不已故其勝也則變遲而禍大其不<lb/>
勝也則變速而禍小是以聖人不計勝負之功而深戒<lb/>
<pb n="KR2f0039_WYG_230-40a"/>
用兵之禍何者興師十萬日費千金内外騷動怠於道<lb/>
路者七十萬家内則府庫空虚外則百姓窮匱飢寒逼<lb/>
廹其後必有盜賊之憂死傷愁怨其終必致水旱之報<lb/>
上則將帥擁衆有跋扈之心下則士衆乆役有潰叛之<lb/>
志變故百出皆由用兵至於興事首議之人㝠謫尤重<lb/>
盖以平民無故縁兵而死怨氣充積必有任其咎者是<lb/>
以聖人畏之重之非不得已不敢用也自古人主好動<lb/>
干戈由敗而亡者不可勝數臣今不敢復言請為陛下<lb/>
<pb n="KR2f0039_WYG_230-40b"/>
言其勝者秦始皇既平六國復事胡越戍役之患被於<lb/>
四海雖拓地千里逺過三代而墳土未乾天下怨叛二<lb/>
世被害子嬰被擒滅亡之酷自古所未嘗有也漢武帝<lb/>
承文景富溢之餘首挑匈奴連兵不解遂使侵㝷及於<lb/>
諸國嵗嵗調發所向成功建元之間兵禍始作是時蚩<lb/>
尤旗出長與天等其春戾太子生自是師行三十餘年<lb/>
死者無數及巫蠱事起京師流血僵尸數萬太子父子<lb/>
皆敗班固以為太子生長於兵與之終始帝雖悔悟自<lb/>
<pb n="KR2f0039_WYG_230-41a"/>
克而歿身之恨已無及矣隋文帝既下江南繼事逺方<lb/>
煬帝嗣位此心不衰皆能誅滅彊國威震萬里然而民<lb/>
怨盜起亡不旋踵唐太宗神武無敵尤喜用兵既已破<lb/>
滅突厥髙昌吐谷渾等猶且未厭親駕遼東皆志在立<lb/>
功非不得已而用其後武氏之難唐室淩遲不絶如綫<lb/>
盖用兵之禍物理難逃不然太宗仁聖寛厚克己裕人<lb/>
幾至刑措而一𫝊之後子孫塗炭此豈為善之報也哉<lb/>
由此觀之漢唐用兵於寛仁之後故其勝而僅存秦隋<lb/>
<pb n="KR2f0039_WYG_230-41b"/>
用兵於殘暴之餘故其勝而遂滅臣每讀書至此未嘗<lb/>
不掩卷流涕傷其計之過也若使此四君者方其用兵<lb/>
之初隨即敗衂惕然戒懼知用兵之難則禍敗之興當<lb/>
不至此不幸毎舉輒勝故使狃於功利慮患不深臣故<lb/>
曰勝則變遲而禍大不勝則變速而禍小不可不察也昔<lb/>
仁宗皇帝覆育天下無意於兵將士惰偷兵革朽鈍元<lb/>
昊乘間竊發西鄙延安涇原麟府之間敗者三四所䘮<lb/>
動以萬計而海内晏然兵休事已而民無怨言國無遺<lb/>
<pb n="KR2f0039_WYG_230-42a"/>
患何者天下臣庻知其無好兵之心天地鬼神諒其有<lb/>
不得已之實故也今陛下天錫勇智意在富彊即位以<lb/>
來繕甲治兵伺候鄰國羣臣百寮窺見此指多言用兵<lb/>
其始也弼臣執國命者無憂深思逺之心樞臣當國論<lb/>
者無慮害持難之識在臺諫之職者無獻替納忠之議<lb/>
從㣲至著遂成厲階既而薛向為横山之謀韓絳効深<lb/>
入之計陳升之吕公弼等隂與之恊力師徒䘮敗財用<lb/>
耗屈較之寳元慶歴之敗不及十一然而天怒人怨邉<lb/>
<pb n="KR2f0039_WYG_230-42b"/>
兵背叛京師騷然陛下為之旰食者累月何者用兵之<lb/>
端陛下作之是以吏士無怒敵之意而不直陛下也尚<lb/>
頼祖宗積累之厚皇天保佑之深故使兵出無功感悟<lb/>
聖意然淺見之士方且以敗為恥力欲求勝以稱上心<lb/>
於是王韶構禍於熈河章惇造釁於横山熊本發難於<lb/>
渝瀘然此等皆戕賊已降俘纍老弱困弊腹心而取空<lb/>
虚無用之地以為武功使陛下受此虚名而忽於實禍<lb/>
勉彊砥礪奮於功名故沈起劉彛復發於安南使十餘<lb/>
<pb n="KR2f0039_WYG_230-43a"/>
萬人暴露瘴毒死者十而五六道路之人斃於輸送貲<lb/>
粮器械不見敵而盡以為用兵之意必且少衰而李憲<lb/>
之師復出於洮州矣今師徒克㨗鋭氣方盛陛下喜於<lb/>
一勝必有輕視四夷陵侮敵國之意天意難測則臣實<lb/>
畏之且夫戰勝之後陛下可得而知者凱旋㨗奏拜表<lb/>
稱賀赫然耳目之觀耳至於逺方之民肝腦屠於白刄<lb/>
筋骨絶於餽餉流離破産鬻賣男女熏眼折臂自經之<lb/>
狀陛下必不得而見也慈父孝子孤臣寡婦之哭聲陛<lb/>
<pb n="KR2f0039_WYG_230-43b"/>
下必不得而聞也譬猶屠殺牛羊刳臠魚鼈以為膳羞<lb/>
食者甚美死者甚苦使陛下見其號呼於挺刄之下宛<lb/>
轉於刀几之間雖八珍之美必將投筯而不忍食而況<lb/>
用人之命以為耳目之觀乎且使陛下將卒精強府庫<lb/>
充實如秦漢隋唐之君既勝之後禍亂方興尚不可救<lb/>
而況所在將吏罷軟凡庸較之古人萬萬不逮而數年<lb/>
以來公私窘乏内府累世之積掃地無餘州郡征稅之<lb/>
儲上供殆盡百官俸廪僅而能繼南郊賞給乆而未辦<lb/>
<pb n="KR2f0039_WYG_230-44a"/>
以此舉動雖有智者無以善其後矣且飢疫之後所在<lb/>
盜賊蠭起京東河北尤不可言若軍事一興横斂隨作<lb/>
民窮而無告其勢不為大盜無以自全邉事方深内患<lb/>
復起則勝廣之形將在於此此老臣所以終夜不寐臨<lb/>
食而歎至於慟哭而不能自止也且臣聞之凡舉大事<lb/>
必順天心天之所向以之舉事必成天之所背以之舉<lb/>
事必敗盖天心向背之迹見於災祥豐歉之間今自近<lb/>
嵗日蝕星變地震山崩水旱癘疫連年不解民死將半<lb/>
<pb n="KR2f0039_WYG_230-44b"/>
天心之向背可以見矣而陛下方且斷然不顧興事不<lb/>
已譬如人子得過於父母惟有恭順静思引咎自責庻<lb/>
幾可解今乃紛然詰責奴婢恣行箠楚以此事親未有<lb/>
見赦於父母者故臣願陛下逺覽前世興亡之迹深察<lb/>
天心向背之理絶意兵革之事保疆睦鄰安静無為固<lb/>
社稷長乆之計上以安二宫朝夕之飬下以濟四方億<lb/>
兆之命則臣雖老死溝壑瞑目於地下矣昔漢祖破滅<lb/>
羣雄遂有天下光武百戰百勝祀漢配天然至白登被<lb/>
<pb n="KR2f0039_WYG_230-45a"/>
圍則講和親之議西域請吏則出謝絶之言此二帝者<lb/>
非不知兵也盖經變既多則慮患深逺今陛下深居九<lb/>
重而輕議討伐老臣庸懦私竊以為過矣然人臣納説<lb/>
於君因其既厭而止之則易為力迎其方鋭而折之則<lb/>
難為功凡有血氣之倫皆有好勝之意方其氣之盛也<lb/>
雖布衣賤士有不可奪自非智識特逹度量過人未有<lb/>
能勇於奮發之中含已從人惟義是聽者也今陛下盛<lb/>
氣於用武勢不可回臣非不知而獻言不已者誠見陛<lb/>
<pb n="KR2f0039_WYG_230-45b"/>
下聖徳寛大聽納不疑故不敢以衆人好勝之常心望<lb/>
於陛下且意陛下他日親見用兵之害必將哀痛悔恨<lb/>
而追咎左右大臣未嘗一言臣亦將老且死見先帝於<lb/>
地下亦有以藉口矣惟陛下哀而察之<lb/>
軾於元豐五年又代滕甫論西夏書曰臣素無學術老<lb/>
不讀書每欲披竭愚忠上補聖明萬一而肝肺枯涸卒<lb/>
無可言近者因病求醫偶悟一事推之有政似可施行<lb/>
惟陛下財幸臣近患積聚醫云據病當下一日而愈若<lb/>
<pb n="KR2f0039_WYG_230-46a"/>
不下半月而愈然中年以後一下一衰積衰之患終身<lb/>
之憂也臣私計之終不以一日之快而易終身之憂遂<lb/>
用其言以善藥磨治半月而愈初不傷氣體力益完因<lb/>
悟近日臣僚獻言欲用兵西方皆是醫人欲下一日而<lb/>
愈者也其勢亦未必不成然終非臣子深愛君父欲出<lb/>
萬全之道也以陛下聖明將賢士勇何徃不充而臣尚<lb/>
以為非萬全者俗言彭祖觀井自係大木之上以車輪<lb/>
覆井而後敢觀此言雖鄙而切於事陛下愛民憂國非<lb/>
<pb n="KR2f0039_WYG_230-46b"/>
特如彭祖之愛身而兵者㐫器動有存亡其陷人可畏<lb/>
有甚於井故臣願陛下之用兵如彭祖之觀井然後為<lb/>
得也臣竊觀自古善用兵者莫如曹操其破滅袁氏最<lb/>
有巧思請試為陛下論之袁紹以十倍之衆大敗於官<lb/>
渡僅以身免而操斂兵不追者何也所以緩紹而亂其<lb/>
國也紹歸國益驕忠賢就戮嫡庻並争不及數年而袁<lb/>
氏無遺種矣向使操急之紹既未可以一舉蕩滅若懼<lb/>
而修政用田豐而立袁譚則成敗未可知也其後北征<lb/>
<pb n="KR2f0039_WYG_230-47a"/>
烏桓討袁尚袁熈尚熈走遼東或勸操遂平之操曰彼<lb/>
素畏尚等吾今急之則合緩之則自相圖其勢然也遂<lb/>
引兵還曰吾方使公孫康斬送其首已而果然若操者<lb/>
可謂巧於滅國矣滅國大事也不可以速譬如小兒之<lb/>
毁齒以漸揺撼之則齒脱而兒不知若不以漸一拔而<lb/>
得齒則毁齒可以殺兒故臣願陛下之取西夏如曹操<lb/>
之取袁氏也方元昊強時謀臣猛將盡其智力十年而<lb/>
不敢近今者主弱臣強其國内亂陛下使偏師一出斬<lb/>
<pb n="KR2f0039_WYG_230-47b"/>
名王虜偽公主築蘭㑹等州此真千載一時天以賊授<lb/>
陛下之秋也兵法有之同舟而遇風則胡越相救如左<lb/>
右手今秉常雖為母族所簒以意度之其世家大族亦<lb/>
未肯俯首連臂為此族用也今乃合而為一堅壁清野<lb/>
以抗王師如左右手此同舟遇風之勢也法當緩之今<lb/>
天威已震臣願陛下選用大臣宿將素為賊所畏服者<lb/>
使兼帥五路聚重兵境上號稱百萬蒐乗補卒牛酒日<lb/>
至金皷之聲聞於數百里間外為必討之勢而實不出<lb/>
<pb n="KR2f0039_WYG_230-48a"/>
境多出金幣遣間使辯士離壞其黨與且下令曰尺土吾<lb/>
不愛一民吾不有也其有能以地與衆降者即以封之<lb/>
有敢攘其地掠其人者皆斬不出一年必有權均力敵<lb/>
内自相疑者人情不逺各欲求全及王師之未出争為<lb/>
先降以邀重賞陛下因而分裂之即用其酋豪命以爵<lb/>
秩棊布錯峙務使相仇如漢封呼韓邪通西域故事不<lb/>
過扵要害處築一城屯數千人置一將以護諸部可使<lb/>
數百年面内保境不煩城守餽運豈非萬全之至計哉<lb/>
<pb n="KR2f0039_WYG_230-48b"/>
臣願陛下斷之於中深慮而逺計之夫為人臣計與為<lb/>
人主計不同人臣非攘地效首虜無以為功為陛下計<lb/>
惟天下安社稷固耳陛下神聖冠古動容舉意皆是功<lb/>
徳但能措太山之安與天地等夀則竹帛不可勝紀而<lb/>
堯舜禹湯不足過也議者不知出此争欲急於功名履<lb/>
危犯難以勞聖慮臣竊不取古人有言省功不如省事<lb/>
省事不如清心劉洎諫唐太宗曰皇天以不言為貴聖<lb/>
人以不言為徳老子稱大辯若訥莊子言至道無文且<lb/>
<pb n="KR2f0039_WYG_230-49a"/>
多記則損心多語則損氣心氣内損形神外勞初雖不<lb/>
覺後必為累須為社稷自愛人臣愛君未有如洎之深<lb/>
切者也臣竊慕之雖謫守在外不當妄言然自念舊臣<lb/>
譬之老馬雖筋力已衰不堪致逺而經渉險阻粗識道<lb/>
路惟陛下哀愍其愚而憐其意不勝幸甚<lb/>
元豐三年時伐夏不得志李憲又欲再舉帝以訪輔臣<lb/>
王珪曰向所患者用不足朝廷今捐錢鈔五百萬緡以<lb/>
供軍食有餘矣尚書左丞王安禮曰鈔不可噉必變而<lb/>
<pb n="KR2f0039_WYG_230-49b"/>
為錢錢又變為芻粟今距出征之期纔兩月安能集事<lb/>
帝曰李憲以為已有備彼宦者能如是卿等獨無意乎<lb/>
唐平淮蔡唯裴度謀議與王同今乃不出公卿而出於<lb/>
閹寺朕甚耻之安禮曰淮西三州爾有裴度之謀李光<lb/>
顔李愬之將然猶引天下之兵力歴嵗而後定今夏氏<lb/>
之強非淮蔡比憲材非度匹諸將非有光顔愬軰臣懼<lb/>
無以副聖志也帝悟而止<lb/>
　歴代名臣奏議卷二百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷四十七</head> <lb/>
    <p>
<pb n="KR2f0039_WYG_047-1a"/>
欽定四庫全書<lb/>
　歴代名臣奏議卷四十七<lb/>
　　　　　　　　　　　明　楊士竒等　撰<lb/>
　　治道<lb/>
宋髙宗時中書舍人胡安國上時政論曰臣聞保國必<lb/>
先定計定計必先建都建都擇地必先設險設險分土<lb/>
必先遵制制國以守必先恤民夫國之有斯民猶人之<lb/>
有元氣不可以不恤也除亂賊選縣令輕賦斂更弊法<lb/>
<pb n="KR2f0039_WYG_047-1b"/>
省官吏皆恤民之事也而行此有道必先立政立政有<lb/>
經必先核實核實者是非毀譽各不亂真此致理之大<lb/>
要也是非核而後賞罰當賞罰當而後號令行人心順<lb/>
從惟上所命以守則固以戰則勝以攻則服天下定矣<lb/>
然致此者顧人主志尚何如耳尚志所以立本也正心<lb/>
所以決事也養氣所以制敵也宏度所以用人也寬隠<lb/>
所以明徳也具此五者帝王之能事備矣<lb/>
　其定計曰臣聞自昔撥亂興衰者必有前定不移之<lb/>
<pb n="KR2f0039_WYG_047-2a"/>
　　計而後有舉必成大功可就修内政張四維率師<lb/>
　　不遣上卿伐國不動大衆教民懐生示信討貳此<lb/>
　　齊侯晉文前定之計也取關中據河内大封同姓<lb/>
　　以懲孤立減省官吏以息百姓抑制將帥保全功<lb/>
　　臣此髙帝光武前定之計也斬髙徳儒叱宇文士<lb/>
　　及以逺佞人賞孫伏伽禮王魏以開言路宣示好<lb/>
　　惡使民嚮方薄賦輕徭選用㢘吏此唐太宗前定<lb/>
　　之計也其成覇王之業宜矣陛下緫師履極于今<lb/>
<pb n="KR2f0039_WYG_047-2b"/>
　　六年而謀議紛紜計畫未定以建國都則未有一<lb/>
　　定必守不移之居以討亂賊則未有一定必操不<lb/>
　　變之術以立政事則未有一定必行不反之令以<lb/>
　　任官吏則未有一定必信不疑之臣奕者舉棋不<lb/>
　　定不勝其耦況立國而不定乎難乎者事也易失<lb/>
　　者時也捨今不圗悔後何及惟人主廣覽兼聽而<lb/>
　　不可以自專惟宰相擇材使能而不可以自用伏<lb/>
　　望特命大臣條具方今撥亂興衰之䇿各盡底蘊<lb/>
<pb n="KR2f0039_WYG_047-3a"/>
　　畫一進呈先示臺諫從臣許令疏駮仍集凡百執<lb/>
　　事議于朝堂詢謀僉同靡有異論然後斷自宸衷<lb/>
　　定為國是頒諸中外以次施行申飭攸司各嚴遵<lb/>
　　奉堅如金石勿復變移庶㡬觀聽有孚一新耳目<lb/>
　　可見中興之兆矣<lb/>
　其建都曰臣聞有家者必作室立國者必建都必據<lb/>
　　形勢握輕重之權必居要津觀方来之會如北辰<lb/>
　　在天而衆星拱如滄海在地而百谷朝安扵其所<lb/>
<pb n="KR2f0039_WYG_047-3b"/>
　　不可動也陛下昨自應天初登寶位維揚駐蹕倉<lb/>
　　卒渡江考卜相攸莫如鍾阜矧以舊邸號稱建康<lb/>
　　已降詔書傳播天下為受命之符此可都者一也<lb/>
　　自劉先主吳孫氏諸葛武侯一代英雄周游吳楚<lb/>
　　皆稱建康龍蟠虎踞王者之居此可都者二也北<lb/>
　　據大江之險外有長淮之衞隔絶奔衝難扵超越<lb/>
　　此可都三也有三吳以為東門有荆蜀以為西户<lb/>
　　有七閩二廣風帆海舶之饒以為南府此可都者<lb/>
<pb n="KR2f0039_WYG_047-4a"/>
　　四也諸路朝覲郡縣貢輸水舟陸車道里適等此<lb/>
　　可都者五也凡都北者必闢境扵南周世宗取江<lb/>
　　北是也都南者必略地扵北吳孫氏争淮南是也<lb/>
　　昨者鑾輿時邁狩于吳越則王導所謂望實俱䘮<lb/>
　　而晉不果遷之地也三省百司寓于南昌則李煜<lb/>
　　避周徙自秦淮卒不能振之所也國勢一統不可<lb/>
　　以數分國都一定不可以數動與匈奴居穹廬逐<lb/>
　　水草無城郭宫室市朝之禮者異矣今敵國慿陵<lb/>
<pb n="KR2f0039_WYG_047-4b"/>
　　叛臣僭竊瀕海諸郡僻在東隅宜還都建康比關<lb/>
　　中河内為興復之基環諸路而中持衡焉則人心<lb/>
　　不搖大事可定矣<lb/>
　其設險曰凡立國建都必設險以守而後國可保按<lb/>
　　春秋書晉師伐虢滅下陽邑不言滅而此獨書滅<lb/>
　　者下陽虞虢之塞邑也塞邑既舉則虢己亡矣聖<lb/>
　　人特書示後世設險守邦之法故三國時魏人都<lb/>
　　許不以方城為險而守襄陽蜀人都益不以劒門<lb/>
<pb n="KR2f0039_WYG_047-5a"/>
　　為險而守漢中吴人都秣陵不以大江為險而守<lb/>
　　荆渚夫荆渚江左上流也北據漢沔西通巴蜀東<lb/>
　　連吳會真用武之國故楚子初自秭歸徙都荆渚<lb/>
　　因其地利日以富强近并榖鄧次及漢東下收江<lb/>
　　黄横行淮泗遂兼吳越之地傳六七百年而後止<lb/>
　　此雖人謀亦地勢使然也後逮東漢之衰劉表牧<lb/>
　　之坐談而伯先主假之三分天下關侯用之威震<lb/>
　　中華孫氏有之抗衡曹魏晉宋齊梁倚為重鎮財<lb/>
<pb n="KR2f0039_WYG_047-5b"/>
　　賦甲兵當南朝之半其為江東屏蔽猶虞虢之有<lb/>
　　下陽也昨降詔令定都建康而六飛巡狩暫駐杭<lb/>
　　越乃以湖北為分鎮恐失古人設險守邦之意矣<lb/>
　　近日雖復荆湖南北而分鎮地分仍舊未改即與<lb/>
　　不復亦等耳按湖北十有四州其要會在荆峡故<lb/>
　　劉表時則軍資寓江陵先主時則重兵屯油口關<lb/>
　　侯孫權則并力爭南郡陸抗父子則協規守宜都<lb/>
　　晉大司馬溫及其弟沖則保據渚宮與上明此皆<lb/>
<pb n="KR2f0039_WYG_047-6a"/>
　　荆峡之封境也以荆南言則諸邑在江北者三在<lb/>
　　江南者四以峡州言則大都險要皆在南岸今以<lb/>
　　二州為分鎮跨據長江下臨吳會猶居髙屋建瓴<lb/>
　　水也獨無虞虢下陽之慮乎又朝廷近棄湖北逺<lb/>
　　留川陕者固謂秦甲可以强兵蜀貨可以富國取<lb/>
　　其資力以自助也而使荆峡分鎮扵其間假令萬<lb/>
　　分一有桀黠者得之守峽江之口則蜀貨不得東<lb/>
　　阻長林之道則秦甲不得南譬猶一身束其腰膂<lb/>
<pb n="KR2f0039_WYG_047-6b"/>
　　而首尾不相衛則非計之得也臣竊以謂欲保江<lb/>
　　左必都建康欲守建康必有荆峡不以為分鎮然<lb/>
　　後全據上流地形險固北可出秦中之甲西可下<lb/>
　　蜀江之貨血氣周流首尾相應矣又曰昔人謂大<lb/>
　　江之險天所以限南北而陸抗以為長江峻山限<lb/>
　　帶封域此乃守國末務非智者之所先何也杜預<lb/>
　　嘗襲樂鄉矣胡奮嘗入夏口矣賀若弼嘗濟廣陵<lb/>
　　矣曹彬嘗度采石矣則其險信未足恃也雖未足<lb/>
<pb n="KR2f0039_WYG_047-7a"/>
　　恃然魏武困扵居巢而不得渡曹丕困扵濡須而<lb/>
　　不得渡拓跋困於𤓰洲苻堅困扵淝水而不得渡<lb/>
　　則其險亦未可棄也盖設險以得人為本保險以<lb/>
　　智計為先人勝險為上險勝人為下人與險均乃<lb/>
　　得中策方今所患在扵徒險而人謀有未善耳地<lb/>
　　有常險則守亦有常勢欲固上流者必先保漢沔<lb/>
　　欲固下流者必先守淮泗欲固中流者必以重兵<lb/>
　　鎮安陸此守江常勢雖有小變而大槩不可易者<lb/>
<pb n="KR2f0039_WYG_047-7b"/>
　　也當孫氏時上流欲争襄陽而不得故以良將守<lb/>
　　南郡與夷陵下流欲争淮南而不得故以大衆築<lb/>
　　東興與皖口中流欲争安陸而不得故以三萬勁<lb/>
　　卒戍邾城邾城今之黄岡是也凡此三者皆要害<lb/>
　　必争之地故孫氏保有江東而魏人不能犯今強<lb/>
　　敵侵河朔叛臣擾山東淮北京畿諸鎮處危疑之<lb/>
　　地大江設險未可輕棄上流在荆峡其利害臣既<lb/>
　　言矣中流在安陸而守臣陳規長扵帥衆慿城短<lb/>
<pb n="KR2f0039_WYG_047-8a"/>
　　於勸民耕種宜遣一軍興置屯田為規外䕶以蔽<lb/>
　　武昌而下流則命江浙帥司各選官吏漸往江北<lb/>
　　經營淮泗若委任得人其上者使人勝扵險其次<lb/>
　　者使人與險均俟以嵗時無輕改易而孫氏欲争<lb/>
　　而不得者皆自治焉不特可保江左而恢復之勢<lb/>
　　亦在目中矣<lb/>
　其制國曰凡制國者不能周知山川道里形勢險易<lb/>
　　與夫土地之宜足食足兵之具則不可與謀以貽<lb/>
<pb n="KR2f0039_WYG_047-8b"/>
　　後患荆州在沮漳江漢之間地兼水陸土力沃衍<lb/>
　　平時利入猶未盡也與江湖之南磽瘠之土倍百<lb/>
　　不侔矣募民力耕可以積粟此一利也自畿西河<lb/>
　　朔諸郡每嵗必資耕牛扵川峡軍興已来道路艱<lb/>
　　阻不過漢沔六年矣耒耜之設服牛引重聖人所<lb/>
　　作以利天下若出峡牛至于荆渚則門墻之内耳<lb/>
　　此二利也而又中握上流舟楫往来之柄西通秦<lb/>
　　蜀之路乃足食足兵富强要地江左六朝所以必<lb/>
<pb n="KR2f0039_WYG_047-9a"/>
　　争而不肯失也棄為分鎮其害甚明然改之則為<lb/>
　　詔令反復無以示信遂之則形勢危削無以自守<lb/>
　　苟有㡬會未害扵信何憚而不改乎凡分鎮者節<lb/>
　　制境中則法得自立専征閫外則兵得自用轉移<lb/>
　　物貨則財得自理廢置屬寮則官得自命合此四<lb/>
　　事與戰國諸侯無異即非上世封建之法而京西<lb/>
　　淮甸多使暴客錯雜居之獨湖北一路安陸命陳<lb/>
　　規則左選之文吏也荆南歸峡差觧潛則右選之<lb/>
<pb n="KR2f0039_WYG_047-9b"/>
　　武臣也若降指揮以湖北一路與諸鎮事體不同<lb/>
　　宜有更張獨仍舊制即此二人攷其績效因任改<lb/>
　　移<hi>陳規宜因任觧潛宜改移</hi>無不可者但通荆湖漕憲二司治<lb/>
　　盜理財而以襄陽𨽻湖北扼漢沔之道以岳陽𨽻<lb/>
　　湖南通三江之口以鄂渚𨽻江西接洪撫之境則<lb/>
　　地里連属形利勢便合扵魏武置都督不欲相逺<lb/>
　　之意亦扵今日事宜頗為相協若襄陽已令分鎮<lb/>
　　時方用兵㡬會之来何有窮已乗便分割亦無不<lb/>
<pb n="KR2f0039_WYG_047-10a"/>
　　可然後上流之勢全矣又曰夫變更舊制不稽今<lb/>
　　古肆其胷臆則事不可行況挟姦計乎近嵗湖北<lb/>
　　變更舊制多矣初用唐慤為安撫統十有四州㕘<lb/>
　　詳官髙衞者建言乞以鼎州守臣帶鼎澧制置使<lb/>
　　辰沅靖並聽節制不𨽻湖北是削其五郡也又乞<lb/>
　　以荆南公安縣升為軍額兼帶石首松滋巡檢使<lb/>
　　應軍兵器械並不許荆南那移是又削其所治三<lb/>
　　邑也是嵗敵人聲言數路入寇正當經畫防秋之<lb/>
<pb n="KR2f0039_WYG_047-10b"/>
　　際而一旦削其五郡與三邑其間多兵賦重地所<lb/>
　　存者殘破之餘耳或以衛與慤有怨故特獻此䇿<lb/>
　　以傾之審如所言大不忠也不然畫此謬計不智<lb/>
　　亦甚矣又前日改湖南為東西路扵朝廷形勢利<lb/>
　　害初無加損徒困全邵武岡三郡之民耳今既復<lb/>
　　荆湖南北兩路宜罷荆峡分鎮仍舊置帥司扵荆<lb/>
　　南一便也公安軍自係内地宜仍舊廢為属邑二<lb/>
　　便也靖州置郡在崇寧元年自鼎澧應副錢糧嵗<lb/>
<pb n="KR2f0039_WYG_047-11a"/>
　　費二十七萬今此二州既皆殘毀宜仍舊廢為渠<lb/>
　　陽寨三便也武岡置軍在崇寧四年自邵衡永州<lb/>
　　應副費亦不貲今此三州既皆空乏宜仍舊廢為<lb/>
　　武岡縣四便也凡此四者悉仍舊貫州縣官吏省<lb/>
　　併什八創添窠闕悉從除削裁損文書俾歸簡便<lb/>
　　有所謂刀弩手有所謂博易務有所謂營田司事<lb/>
　　皆欺㒺殃及百姓驅之轉為盜賊者也宜依往年<lb/>
　　禁止保馬茶鹽法施行以戒誤國害民之賊然後<lb/>
<pb n="KR2f0039_WYG_047-11b"/>
　　國制定民心安矣又曰制國宜扵仍舊貫乃欲以<lb/>
　　襄陽𨽻湖北岳陽𨽻湖南鄂渚𨽻江西者昔祖宗<lb/>
　　宅都于汴其勢當自内而制外是故置京西路而<lb/>
　　襄州在漢水之南則以制湖北也置湖北路而岳<lb/>
　　鄂在荆水之南則以制湖南與江西也今建都江<lb/>
　　左未能恢復中原則當自南而制北與祖宗宅都<lb/>
　　于汴自内而制外其事雖殊其意則一耳置扵江<lb/>
　　西者治南昌而分兵屯鄂置扵湖南者治長沙而<lb/>
<pb n="KR2f0039_WYG_047-12a"/>
　　分兵屯岳置扵湖北者治荆南而分兵屯襄皆自<lb/>
　　南制北恢復中原之勢也古者有属長有連帥有<lb/>
　　卒正有州伯今安撫大使則州伯之比而形勢必<lb/>
　　相属而後能相援有無必相資而後能相成五嶺<lb/>
　　之外財賦盛扵東禺兵馬出扵西桂宜置大帥一<lb/>
　　員兼綂二廣帥司以殿南服荆湖並經殘破而北<lb/>
　　路尤甚若置大帥必兼領夔府出峡中資力使之<lb/>
　　經畫庶能興復盖峡中有鹽米耕牛而無曠土荆<lb/>
<pb n="KR2f0039_WYG_047-12b"/>
　　渚有沃衍桑田而無餘民若弛瞿塘之禁懋遷有<lb/>
　　無商旅自西而入物貨㳂江而下不越數年荆州<lb/>
　　富盛形勢可成古者大國三卿命扵天子則朝廷<lb/>
　　所自命者也小國二卿命扵其君則奏辟而命之<lb/>
　　者也控制大邦優假小國之意深矣今置大使乃<lb/>
　　古州伯而㕘謀議者皆自奏辟則非古意繼今以<lb/>
　　往宜自堂選每路二人其大使和厚者輔之以健<lb/>
　　決之佐剛果者與之以審詳之属其餘許自辟置<lb/>
<pb n="KR2f0039_WYG_047-13a"/>
　　則事可久行乃輕重相權之義也<lb/>
　其恤民曰保國以得民為本固本以恤民為務恤民<lb/>
　　以除暴為先蠻夷猾夏自外為暴者也寇賊姦宄<lb/>
　　自内為暴者也近嵗已来外阻内訌除外暴者多<lb/>
　　主通和之議竟為金人所誤不敢用兵而金人用<lb/>
　　兵毒遍中國常自若也除内暴者多用招安之䇿<lb/>
　　又為盜賊所誤不敢用兵而盜賊用兵毒遍天下<lb/>
　　常自若也夫春秋之法荆舒亂華則是膺是禦不<lb/>
<pb n="KR2f0039_WYG_047-13b"/>
　　與結盟亂賊肆惡則是誅是討不列扵會以此見<lb/>
　　聖人之情矣葛伯殺一饋餉童子湯往征之天下<lb/>
　　信服而寇賊所至殺人盈野為民父母安得若是<lb/>
　　恝況以重賞招之又覬其弭也李成馬進侵犯江<lb/>
　　西陛下斷自宸衷命將出師要令殄滅自是江西<lb/>
　　一路商旅夜行范汝為弄兵閩嶠肆其殘毒三載<lb/>
　　于兹又遣輔臣副以上將罙入其阻盡掃除之而<lb/>
　　後遺種餘民復還農業可謂得恤民之道矣然其<lb/>
<pb n="KR2f0039_WYG_047-14a"/>
　　餘類尚稽天誅暴横湖湘之間百姓引領王師如<lb/>
　　大旱之望雨也今諸將既西而師行安重陸運糧<lb/>
　　餉民力疲勞夫恤民者不自病民除暴者不自為<lb/>
　　暴曹成反覆直犯帥司劉忠殘虐塗炭數郡固無<lb/>
　　可赦之理宜専委岳飛掩捕曹成及早進師勿令<lb/>
　　越逸亟命大軍直趨潭州合扵春秋救兵欲速之<lb/>
　　義事得便宜無更申禀以致遷延重失㡬會仍以<lb/>
　　先聲促令馬友揀汰老弱及元係耕種之民各従<lb/>
<pb n="KR2f0039_WYG_047-14b"/>
　　其欲并力一心水陸俱進追撃劉忠勿留後患招<lb/>
　　收楊華餘黨肅清江湖之盜然後精擇良吏悉意<lb/>
　　撫綏則善政可行膏澤可下百姓安堵邦本固矣<lb/>
　　又曰保國以得民為本固本以恤民為務恤民以<lb/>
　　擇縣令為先縣令親民百里之主宰也且據應副<lb/>
　　軍期一事言之凡糧餉轉輸器械百物應干軍旅<lb/>
　　之用莫不資民力而後足也主軍期者取足扵縣<lb/>
　　為縣令者責辦扵民得人則科斂必當多寡必均<lb/>
<pb n="KR2f0039_WYG_047-15a"/>
　　數目必實有無必通期約必信須索必辦民不怨<lb/>
　　咨公無乏事茍非其人因公循私恣為侵擾剥民<lb/>
　　膏血甚扵寇賊公家所急往往闕供緩急之間又<lb/>
　　無預備民情怵迫無所控訴乃有轉而為盜矣而<lb/>
　　縣令其可以不擇乎近嵗此官冗濫已極宜以五<lb/>
　　説稍革其弊漢世郎官出宰百里自崇寧掃除資<lb/>
　　格收擢天下之士不歴縣邑徑躋臺省及其補外<lb/>
　　不為監司必為郡守事不諳歴權歸胥吏此大弊<lb/>
<pb n="KR2f0039_WYG_047-15b"/>
　　也宜籍中外曽為臺省寺監官依倣漢制分宰百<lb/>
　　里試以民事俟有聲績不次超擢此一説也古者<lb/>
　　建侯分土不過一同今親民之官比古侯壤而軍<lb/>
　　興巳来日見陵辱師徒所至非特將校至扵走卒<lb/>
　　賤人皆得肆行無禮以百里令長而有不免捶楚<lb/>
　　之憂此潔㢘自重者皆欲逺引頑頓忍辱者猶安<lb/>
　　其職而不顧也宜増重事權優假其禮許借服色<lb/>
　　厚給廪餼凡軍馬屯駐本縣者並聽節制其經由<lb/>
<pb n="KR2f0039_WYG_047-16a"/>
　　悉從階級此二説也據今八路諸縣户口賦入多<lb/>
　　寡重輕分為三等上縣自朝廷選差中縣吏部注<lb/>
　　擬下縣許帥臣監司通共奏辟立為定格不許交<lb/>
　　互此三説也依宋元嘉法定以六期為斷革去三<lb/>
　　年為任兩考成資與堂選數易之弊使吏無茍免<lb/>
　　民有所係此四説也凡三等縣皆以四條糾正稅<lb/>
　　籍團結民兵勸課農桑敦勉孝悌俟及三年攷其<lb/>
　　績効已就緒者就加旌賞未有倫者嚴行程督此<lb/>
<pb n="KR2f0039_WYG_047-16b"/>
　　五説也而命侍從官各舉二人之能任縣令亦各<lb/>
　　刺二人之姦贓不法者皆書扵籍俟核其真以次<lb/>
　　施行宣示好惡使知勸沮舉刺不實者必罰無赦<lb/>
　　庶㡬百里得人百姓安堵邦本固矣又曰保國以<lb/>
　　得民為本固本以恤民為務恤民以輕賦為先魯<lb/>
　　哀公時遭值凶年國用空乏什二而税猶患不足<lb/>
　　而謀於有若則請行什一之法夫二猶不足又損<lb/>
　　其半疑若戲言也至謂百姓不足君孰與足乃知<lb/>
<pb n="KR2f0039_WYG_047-17a"/>
　　其識微慮逺雖聖人不能易矣夫焚林而田非不<lb/>
　　得獸而明年無獸竭澤而漁非不得魚而明年無<lb/>
　　魚厚賦重斂困乏不足轉而之他則無百姓誰與<lb/>
　　供常税乎且以近事驗之如京東西路嵗入二税<lb/>
　　約七百萬課利雜收約三百萬其餘山澤之利在<lb/>
　　祖宗時捐以予民不盡取也百姓歸戴無有二心<lb/>
　　及李彦等取之凡西城課利及乾濼為田窮竭民<lb/>
　　力斂積無筭其時若有言罷此掊剋然後國用充<lb/>
<pb n="KR2f0039_WYG_047-17b"/>
　　足則必指為謬説也然百姓愁苦轉而為盜今此<lb/>
　　四路常賦所入不歸於王府五年矣乃知百姓不<lb/>
　　足君孰與足信不誣也又如荆湖南北嵗入二税<lb/>
　　約四百萬課利雜收約一百萬自二税外豈無餘<lb/>
　　利在祖宗時捐以予民不盡取也百姓歸戴無有<lb/>
　　二心及部使者取之折變則有一折兩折三折收<lb/>
　　糴則有均糴敷糴補糴散引則有麴引茶引鹽引<lb/>
　　受納則有一加再加倍加而猶以為未足其時若<lb/>
<pb n="KR2f0039_WYG_047-18a"/>
　　有言罷此諸色然後國用充足亦必指為謬説也<lb/>
　　然百姓愁苦轉而為盜今此兩路常賦所入不歸<lb/>
　　扵王府三年矣乃知百姓不足君孰與足信不誣<lb/>
　　也今朝廷所自治者封境益蹙賦斂益重百姓益<lb/>
　　貧田莱益荒謀國之臣不為陛下深思逺慮更欲<lb/>
　　擾之何不以京東西湖南北為覆轍之鑒也夫為<lb/>
　　川驅魚者獺也為叢驅雀者鸇也為敵國驅民者<lb/>
　　今日之貪吏與弊法也伏願明詔計臣速講輕賦<lb/>
<pb n="KR2f0039_WYG_047-18b"/>
　　恤民之事為生財足用之原而以京東西湖南北<lb/>
　　為至戒庶㡬百姓安堵邦本固矣又曰保國以得<lb/>
　　民為本固本以恤民為務恤民以革弊為先凡為<lb/>
　　國以利不及義者皆自小人始謂其所見者小不<lb/>
　　知大體法所以弊也祖宗時以義為利盜賊不作<lb/>
　　坐享九州四海之奉其所利者大矣且如鹽法行<lb/>
　　扵西者與商賈共其利行扵北者與居民共其利<lb/>
　　行扵東南者與漕司共其利大計所資均及中外<lb/>
<pb n="KR2f0039_WYG_047-19a"/>
　　所謂以義為利也崇寧初謀國之臣以利為利首<lb/>
　　變鹽法利出自然者禁而不得行則觧池是也利<lb/>
　　在居民者皆入扵官府則河朔是也利通外計者<lb/>
　　悉歸扵朝廷則六路是也諸路空乏乃至横斂誅<lb/>
　　求百種猶不能給民窮而為盜遂失嵗入常賦以<lb/>
　　榖千萬計則鹽法實致之也靖康改元用事大臣<lb/>
　　昧扵逺見其弊不革陛下紹興宜鑒前失亟議改<lb/>
　　更久而未及何也略以湖南一路言之舊日嵗課<lb/>
<pb n="KR2f0039_WYG_047-19b"/>
　　一百萬緡本路得自用者五十萬故斂不及民而<lb/>
　　嵗計充足變法已来鹽利悉歸朝廷矣本路諸色<lb/>
　　支費已皆出扵横斂至如上供舊資鹽息者猶不<lb/>
　　蠲除民所以益困也略以道州一郡言之嵗認上<lb/>
　　供錢二萬貫往時本州嵗賣鹽錢四萬餘貫以此<lb/>
　　鹽息樁充故斂不及民而自足今上供錢依舊而<lb/>
　　無鹽息至以麴引均科人户民所以益困也又略<lb/>
　　以耒陽一邑言之有未變法之前官所自運鹽有<lb/>
<pb n="KR2f0039_WYG_047-20a"/>
　　既變法之後客所拘納塩封樁日久既縁軍期支<lb/>
　　給矣而塩香司再欲追索朝㫖亦令撥還不知此<lb/>
　　當自何而出急則不免取扵人户民所以益困也<lb/>
　　比聞𣙜貨務所入未滿一年至六百餘萬其利非<lb/>
　　不厚何不遍下諸路並令檢會若此類悉行蠲免<lb/>
　　以活百姓使稍安業不致為盜長納二稅存國家<lb/>
　　大利之源也又如𣙜酤法己極弊尚仍舊貫不亟<lb/>
　　改更何也略以道州言之課額既髙嵗有虧欠即<lb/>
<pb n="KR2f0039_WYG_047-20b"/>
　　抑勒專知牙校令兼管州倉俾因受納取足稅民<lb/>
　　弊可見也又以邵陽言之酒課約二萬餘貫而嵗<lb/>
　　折稅米為糯凡六千石每㪷中價約五百足只此<lb/>
　　一色已㡬倍費其他未論也比雖行下諸䖏會計<lb/>
　　而州縣往往利此為造弊之端不以實聞何不斷<lb/>
　　在必行令逐路應係官監酒務許百姓衆共買撲<lb/>
　　入納浄利收官務遞年所費米麥等撥歸朝廷專<lb/>
　　充贍軍費用還所得浄利與轉運司及本州縣支<lb/>
<pb n="KR2f0039_WYG_047-21a"/>
　　使利濟公私以活百姓使稍安業不至為盜長納<lb/>
　　二稅存國家大利之源也夫琴瑟不調甚者必觧<lb/>
　　而更張之乃可鼓也為政而不行甚者必變而更<lb/>
　　化之乃可理也惟陛下早更弊法以幸天下則百<lb/>
　　姓安堵邦本固矣又曰保國以得民為本固本以<lb/>
　　恤民為務恤民以省官吏為先光武中興併廢吏<lb/>
　　員裁減文書什存一二天下遂平盖有民然後有<lb/>
　　事有事然後有官今遺民既寡事亦少矣官吏日<lb/>
<pb n="KR2f0039_WYG_047-21b"/>
　　増而不減此何理也自崇寧以来中外創添貟局<lb/>
　　重以濫賞不勝其冗蠧國病民遂至扵亂渡江之<lb/>
　　後北地衣冠接袂而南矧值軍旅之興賞典超越<lb/>
　　濫冒滋衆江左吴楚例經殘破而諸司州縣添差<lb/>
　　不已兵官舊係兩貟者或至扵七員八貟而未止<lb/>
　　也監當舊係一員者或至扵四貟五貟而未止也<lb/>
　　倚仗推委不任其責請給人從互相攘占此弊不<lb/>
　　革雖有恤民之心而民豈被其澤乎又如江北荒<lb/>
<pb n="KR2f0039_WYG_047-22a"/>
　　餘郡縣皆膏腴之地虜騎不来盜賊已去而民無<lb/>
　　歸業城市不建者縁所遣經理鎮撫之官略無存<lb/>
　　恤興復之意未有百姓先置官司諸州縣鎮舊時<lb/>
　　貟闕一一差填又所用之人全不選擇貪殘暴虐<lb/>
　　甚扵寇盜墾闢一畆者即抄一畆之地布種一碩<lb/>
　　者即收一碩之入民不聊生無縁復業此弊不革<lb/>
　　雖有恤民之心而民豈被其澤乎夫為民有官不<lb/>
　　設官以病民為事有官不因官以廢事今添差所<lb/>
<pb n="KR2f0039_WYG_047-22b"/>
　　在依勢倚法侵漁須索耗蠧無窮民所以病也一<lb/>
　　羊而羣牧其委不專一職而衆官其任不一事所<lb/>
　　以廢也攷扵春秋以民為重而大夫次之攷扵孟<lb/>
　　子以民為貴而社稷次之故堯舜禹以天下相受<lb/>
　　而其言曰衆非元后何戴后非衆㒺與守邦言君<lb/>
　　與民一體也而可以不恤乎今朝廷添置官吏盡<lb/>
　　出扵恩寵諸路所自差委多及其親故不虞廢事<lb/>
　　而病民也大失先王之意矣望陛下特降指揮併<lb/>
<pb n="KR2f0039_WYG_047-23a"/>
　　省官吏以建武為法稍捐禄廪養之使居閒地無<lb/>
　　執事權則百姓安堵邦本固矣<lb/>
　其立政曰立政者人主宰臣之事而必先明其所職<lb/>
　　然後政可立也選擇忠賢以為輔相委任不疑者<lb/>
　　人主之職薦進人材布列中外賞罰不私者宰臣<lb/>
　　之職唐太宗既黜封徳彞邪説任房喬杜如晦為<lb/>
　　宰相矣又勅尚書細務並属左右丞而責二公以<lb/>
　　廣求賢人隨才任使此委相臣以其職者也陳平<lb/>
<pb n="KR2f0039_WYG_047-23b"/>
　　既不答文帝決獄之問自謂所主佐天子理隂陽<lb/>
　　矣而召河南守吳公為廷尉吳公治平為天下第<lb/>
　　一其能致民無寃可知此使九卿各得其職者也<lb/>
　　而政有不立乎陛下即位于今六年念宰相不可<lb/>
　　數非其人也而特有選任置諸左右可謂得人主<lb/>
　　之職矣然而政事未立者竊恐責宰相以其職異<lb/>
　　扵太宗之不以吏事勞之也宰相之所以自任未<lb/>
　　若陳獻侯之能使九卿各得其職也昨者雖并東<lb/>
<pb n="KR2f0039_WYG_047-24a"/>
　　西二省而宰臣依舊受接詞訴判決獄訟終日營<lb/>
　　營弊精力扵簿書之末而進退人材布列中外賞<lb/>
　　功罰罪或有未加察焉則失其職矣政何由立乎<lb/>
　　夫審扵音者聾扵官明扵小者暗扵大天地之有<lb/>
　　四時百官之有六職天下萬事盡備扵此願陛下<lb/>
　　特降指揮自今以往宜令庶事並決扵六曹仍命<lb/>
　　六曹官長皆得專達並如元祐大臣所請自非事<lb/>
　　關大體更不咨白則宰相之事簡矣然專責以慎<lb/>
<pb n="KR2f0039_WYG_047-24b"/>
　　柬六部長官及其貳以舉中臺之職則又專責以<lb/>
　　慎柬諸路帥臣及部使者以舉外臺之職則又專<lb/>
　　責以慎柬諸郡守臣及上縣令宰以舉郡邑之職<lb/>
　　此乃周公立政有司牧夫之大意也昔者冉有退<lb/>
　　朝而晏以為有政仲尼曰其事也如有政雖不吾<lb/>
　　以吾其與聞之夫諸侯之國大夫與政而陪臣與<lb/>
　　事為天下者其可不使宰臣與政而侍從治事乎<lb/>
　　惟陛下明詔宰臣各行其職則政之大經立矣又<lb/>
<pb n="KR2f0039_WYG_047-25a"/>
　　曰三綱軍國政事之本人道所由立也三綱正則<lb/>
　　基扵治以興三綱淪則習扵亂以亡按春秋華督<lb/>
　　有不赦之惡魯鄭齊陳同會于稷以成其亂受賂<lb/>
　　而歸而天子不討方伯不征咸自以為利也不知<lb/>
　　百官象之有大不利焉未㡬陳有五父之亂齊有<lb/>
　　無知之亂鄭有祭仲子突亹儀之亂魯有叔牙慶<lb/>
　　父般閔之亂數十年間四國舛逆㡬至䘮亡則以<lb/>
　　昧扵履霜堅氷之戒不能辨之扵早也春秋備書<lb/>
<pb n="KR2f0039_WYG_047-25b"/>
　　于䇿明三綱之重為後世鑒深切著明矣昨者邉<lb/>
　　塵犯闕邀請二聖而立張邦昌僭竊名號援引契<lb/>
　　丹立晉事迹用為證例分遣使人宣諭諸路直下<lb/>
　　赦令倍行恩賞原其用心與華督動於惡無異陛<lb/>
　　下嗣膺寶歴特施寬典未正其罪奉行天討與衆<lb/>
　　棄之置在逺郡賜死于隠而不尸諸市朝已失刑<lb/>
　　矣及敵騎南騖鑾輿渡江黄潛善及其黨悉皆震<lb/>
　　恐事窮計迫無所從出乃指邦昌為金人所立而<lb/>
<pb n="KR2f0039_WYG_047-26a"/>
　　迫之至死遂以致寇欲觧其迷國誤朝之罪至其<lb/>
　　宗族皆命以官是訓誘亂臣賊子之心使利扵為<lb/>
　　惡此臧哀伯所謂百官象之其又何誅焉者也故<lb/>
　　不踰旬月苗傳劉正彦敢有無將之心陛下既正<lb/>
　　典刑順承天意而近臣乃有抗章乞行湔滌者敢<lb/>
　　肆姦言無所忌憚故比日諸方羣盜所在焚刼至<lb/>
　　有官吏入其隊中肯為之用末流至此可不戒乎<lb/>
　　伏望特降指揮昨在圍城有職當守禦視城垂破<lb/>
<pb n="KR2f0039_WYG_047-26b"/>
　　而端坐不救忘廟社之危者有草表章上及君父<lb/>
　　取媚敵人受其婦女者有起自閒散特仕偽朝長<lb/>
　　其諫省者有扵苖劉自肆並建節旄所除制命極<lb/>
　　意稱美者及昨来乞用邦昌苖傳正彦之黨者審<lb/>
　　其輕重不過此數人依法施之以正人心息邪説<lb/>
　　則三綱不淪而軍國政事得以時立矣<lb/>
　其覈實曰政事紀綱莫大扵賞罰賞罰福威必當扵<lb/>
　　功罪功罪善惡必審扵毀譽毀譽是非必要扵真<lb/>
<pb n="KR2f0039_WYG_047-27a"/>
　　偽故直言不聞毀譽亂真康澄以為可畏甚扵三<lb/>
　　辰失行水旱蟲蝗之變也可不核實乎陛下昨降<lb/>
　　赦書推尊仁宗盛徳大業應舉行法度並欲上遵<lb/>
　　嘉祐徳意甚美臣嘗考其大要特在扵直言數聞<lb/>
　　毀譽核實而己丁謂以姦邪為宰相矣雷允恭傳<lb/>
　　達外議擅權矣黄徳和以監軍誣奏邊將矣或斥<lb/>
　　或誅或投諸四裔而獄情審克卒無寃濫是毀譽<lb/>
　　不得亂真而邪説息也寇準以忠正遭逺貶矣范<lb/>
<pb n="KR2f0039_WYG_047-27b"/>
　　仲淹以危言屢獲罪矣歐陽脩以譏斥佞人招難<lb/>
　　明之謗矣或辨明誣枉或擢陞侍從或遂遷執政<lb/>
　　是毀譽不得亂真而直道行也邪說息直道行則<lb/>
　　惡人有所憚而不為善類有所恃而不恐其致至<lb/>
　　和嘉祐之治以此陛下自初即位思建中興而將<lb/>
　　相大臣黄潛善汪伯彦等不䏻奉令承教乃廣引<lb/>
　　廢忠毀信靖譖庸回服讒蒐慝之黨變亂名實顛<lb/>
　　倒是非以上惑朝聽貶馬伸扵關市出許翰楊時<lb/>
<pb n="KR2f0039_WYG_047-28a"/>
　　扵閒散如孫覿劉觀鄭㲄輩流並居邇列維揚奔<lb/>
　　潰無所歸咎恐陛下討其誤國之罪也復指結余<lb/>
　　堵殺邦昌為致寇之由特下赦音元惡大憝皆得<lb/>
　　原滌而李綱獨不與焉此雖假借朝廷詔令行之<lb/>
　　安能掩天下之公論乎顛倒是非變亂名實莫斯<lb/>
　　為甚矣及范宗尹當軸又欲汲引失節鄙夫如李<lb/>
　　擢等以盖其北面偽楚之惡是非邪正出扵人心<lb/>
　　如辨白黒焉可誣也其為計不忠亦甚矣陛下好<lb/>
<pb n="KR2f0039_WYG_047-28b"/>
　　惡無私克遵王道上追仁宗審覈之政毀譽必要<lb/>
　　其真賞罰必當其實使邪説不作直道得行其繼<lb/>
　　嘉祐至和之治亦何逺之有夫邪正是非莫易辨<lb/>
　　扵今日惟陛下斷在必行以扶正論實天下之幸<lb/>
　　又曰凡核實者必自大臣與臺諫始大臣定功罪<lb/>
　　施賞罰扵上臺諫論功罪主毀譽扵下不可不先<lb/>
　　核也仁宗即位信王曾之正任呂夷簡之才終以<lb/>
　　富弼韓𤦺為宰相而余靖蔡襄賈黯呂誨等迭居<lb/>
<pb n="KR2f0039_WYG_047-29a"/>
　　臺諫此真偽所由核也陛下嗣承寶歴渡江以前<lb/>
　　所用三相而言者攻李綱以六不可貸之罪謂人<lb/>
　　臣有一于此必伏斧鑕而逺竄之扵鯨波南海之<lb/>
　　表人皆以為鄭㲄盖綱以建炎二年冬十有一月<lb/>
　　朔日逺貶而㲄以是日峻遷故知為此言者必㲄<lb/>
　　也然謂綱大興誣謗干譽庸俗言已去朝暴亂斯<lb/>
　　起欲平定之捨我其誰傳呼宰相響震山谷諷諭<lb/>
　　羣小令上封章翺翔道途以俟詔命凡此等語驗<lb/>
<pb n="KR2f0039_WYG_047-29b"/>
　　扵奏議則無據按扵施為則無迹特以譔造文致<lb/>
　　之語傾陥大臣為不可貸之罪而當時遂信行之<lb/>
　　又以美官激勵之是賞勸讒諂之人欲其毀譽亂<lb/>
　　真而不核也若言潛善伯彦措置乖方人皆以為<lb/>
　　馬伸盖伸自言官黜為監當而其言則有狀矣不<lb/>
　　慎命令則以下還都之詔也廣布私恩則以復祠<lb/>
　　宮教官之闕也黜陟不公則以罷衛膚敏而用孫<lb/>
　　覿不祥之人也杜塞言路則以貶吳給張誾邵成<lb/>
<pb n="KR2f0039_WYG_047-30a"/>
　　章也妨功害䏻則以沮宗澤與許景衡也私收軍<lb/>
　　情則以各置親兵千人請給獨優厚也同惡相濟<lb/>
　　則以力庇罪人王安中也凡舉一事必立一證皆<lb/>
　　衆所共知亦衆所共見不敢以無為有亦不敢以<lb/>
　　是為非而當時不信其言而罷之反以為言事不<lb/>
　　實而重責之是罰沮忠讜捐軀為國之人惡其毀<lb/>
　　譽之核實而不亂也邪説何由息公道何由行乎<lb/>
　　今㲄雖已死恤典哀榮禮意隆厚公論不允伸既<lb/>
<pb n="KR2f0039_WYG_047-30b"/>
　　逺貶雖有詔命不聞来期君子閔焉比雖賁以龍<lb/>
　　閣未盡襃勸之禮按春秋之法治姦惡者不以存<lb/>
　　沒必施其身所以懲惡奬忠善者及其子孫逺而<lb/>
　　不泯所以勸善伏望聖慈特留聦聽按此二人情<lb/>
　　狀追正刑賞奉承天意使天下知懲勸之方以息<lb/>
　　邪説開公道則三代之所以直道而行將復見扵<lb/>
　　今日矣<lb/>
　其尚志曰臣聞自昔帝王應時而作者必以立志為<lb/>
<pb n="KR2f0039_WYG_047-31a"/>
　　先在草昧時必立志而後能創業垂統在衰微時<lb/>
　　必立志而後䏻興衰撥亂時者事之㡬志者事之<lb/>
　　本欲定大事而志不先立則無本矣焉䏻有成漢<lb/>
　　髙帝西入咸陽見秦宮室帷帳狗馬重寶婦女之<lb/>
　　盛意欲留居樊噲一言即還霸上范増由此畏之<lb/>
　　説其主曰沛公入關財物無所取婦女無所幸此<lb/>
　　其志不在小故䏻滅秦取項以成帝業光武破尋<lb/>
　　邑之師舉雒南之地取河北定山東既得隴復望<lb/>
<pb n="KR2f0039_WYG_047-31b"/>
　　蜀顧謂耿弇曰建此大䇿雖落落難合然有志者<lb/>
　　事竟成也故䏻祀漢配天不失舊物靖康改元胡<lb/>
　　塵犯闕用事臣僚不効責難之節首以立志為本<lb/>
　　而即安屈辱至使親王出質城下結盟此齊國佐<lb/>
　　宋華元請合餘燼背城借一誓死力爭有以國斃<lb/>
　　而不肯従者也當時國勢何異措火積薪寢卧其<lb/>
　　上而宰相徐䖏仁遽進諛言以為金人出境社稷<lb/>
　　再安由聖徳儉勤致有天人之助遂陳八説謂如<lb/>
<pb n="KR2f0039_WYG_047-32a"/>
　　今日可比唐虞之盛而臣主俱榮抑何所志之卑<lb/>
　　陋也故廟堂聚訟顛沛末流未及朞年卒招失國<lb/>
　　之禍夫立志者本也行事者用也本則不立而急<lb/>
　　扵行事雖有逺猷宏議必格而不得施矣陛下天<lb/>
　　資神武自初即位慨然發憤志殄寇讎而當時親<lb/>
　　信近臣又不䏻助成大美乃至因循坐消嵗月國<lb/>
　　日益削六載于今然上天之所以啟悟聖情日躋<lb/>
　　盛徳陛下之所以深懲既往剋勵將来可謂卓然<lb/>
<pb n="KR2f0039_WYG_047-32b"/>
　　有立扵萬物之表矣伏望堅持此志斷以不移仍<lb/>
　　飭群臣各致法家拂士之義必志扵恢復中原祇<lb/>
　　奉陵寢必志扵掃平邉境迎復兩宮必志扵得四<lb/>
　　海之歡心以格宗廟必志扵致九州之美味以養<lb/>
　　父兄然後告功皇天明示徳意則文武百僚六軍<lb/>
　　萬姓丕應徯志亦皆震慴奔走各修厥職奚為而<lb/>
　　不成奚欲而不遂矣<lb/>
　其正心曰治天下者法也制法者道也存道者心也<lb/>
<pb n="KR2f0039_WYG_047-33a"/>
　　心者身之本也身者家之本也家者國之本也國<lb/>
　　者天下之本也曰家曰國曰天下者皆心之所體<lb/>
　　也曰道曰法者皆心之所運也能正其心則朝廷<lb/>
　　百官下至萬民莫不壹扵正安與治所由興也不<lb/>
　　正其心則朝廷百官下至萬民莫不習扵不正危<lb/>
　　與亂所由致也故有虞氏以天下授禹其所傳付<lb/>
　　者首曰人心惟危道心惟微而周公作立政稱述<lb/>
　　乃考文王亦不過克厥宅心而已然心有所忿怒<lb/>
<pb n="KR2f0039_WYG_047-33b"/>
　　而弗䏻忍則不得其正有所貪欲而弗䏻窒則不<lb/>
　　得其正有所蔽惑而弗䏻斷則不得其正有所畏<lb/>
　　怯而弗能自强則不得其正故欲正其心者必本<lb/>
　　扵誠意致知而人主所以不可不學也昔光武中<lb/>
　　興息馬投戈必先講藝蜀先主從事行陳之間而<lb/>
　　樂聞儒生鄭康成等啟告治亂之道吳王孫權分<lb/>
　　命諸將緫兵禦敵戒以當途掌事不可不學而自<lb/>
　　謂讀書大有所益者盖戡定禍亂雖急扵戎旅之<lb/>
<pb n="KR2f0039_WYG_047-34a"/>
　　務而裁決戎務必本扵方寸之間不學以致知則<lb/>
　　方寸亂矣何以成霸王之業乎今陛下日親典䇿<lb/>
　　博考古今往行前言固以畜徳又經變故備嘗險<lb/>
　　阻慮患益深必無邪念至誠所發通貫幽明固有<lb/>
　　人不及知而天獨知之者矣伏望更選正臣多聞<lb/>
　　識有智慮敢直言者置諸左右日夕討論以克厥<lb/>
　　宅心逺繼周文之美則朝廷百官下至萬民莫不<lb/>
　　壹歸扵正而無回邪欲亂之心奚危之不安奚亂<lb/>
<pb n="KR2f0039_WYG_047-34b"/>
　　之不息矣<lb/>
　其養氣曰凡用兵勝負係扵軍旅之强弱軍旅强弱<lb/>
　　係扵將帥之勇怯將帥勇怯係扵人君所養之氣<lb/>
　　曲直何如耳接戰者兵也主兵者將也將將者君<lb/>
　　也人君以直養氣自反而縮則曾子之所謂約也<lb/>
　　狐偃之所謂壯也壯則强以曲喪氣自反而不縮<lb/>
　　則孟子之所謂餒也狐偃之所謂老也老則弱紂<lb/>
　　師如林陣于牧野武王數其不事宗廟賊虐諫輔<lb/>
<pb n="KR2f0039_WYG_047-35a"/>
　　之罪則商曲而周直矣故周勝項羽兵震天下威<lb/>
　　服諸侯漢祖數其九罪與殺義帝之負則楚曲而<lb/>
　　漢直矣故漢勝凡曲直者兵家之大要制勝之先<lb/>
　　㡬也金人詐邀二聖遷徙六宮殘殺老幼刼掠貨<lb/>
　　財立臣代君悖逆天理肆行無道曲亦甚矣陛下<lb/>
　　以上皇之子孝慈之弟自大元帥入踐宸極檄書<lb/>
　　初下而偽楚歸班赦令一行而四方響應又自比<lb/>
　　来克勤聽政追賞直士優䘏其家登用讜言置諸<lb/>
<pb n="KR2f0039_WYG_047-35b"/>
　　要列令聞四達聖徳日躋可謂直矣以直對曲勝<lb/>
　　負已分中國士氣宜不待鼓而自强强敵暴横宜<lb/>
　　不待挫而自弱然敵兵每動四方震慴奔走逃遁<lb/>
　　莫與抗衡者以兵家之略制勝之㡬未有以明之<lb/>
　　也今欲强中國之兵鼓將士之勇使人人知我直<lb/>
　　彼曲以作其衰敗不振之氣更在陛下强扵為善<lb/>
　　益新厥徳近而信扵諸夏者無曲可議外而聞扵<lb/>
　　夷狄者無曲可指則守為剛氣可塞于兩間震為<lb/>
<pb n="KR2f0039_WYG_047-36a"/>
　　怒氣可以安天下何憂扵羣盜何懾扵敵人將帥<lb/>
　　必聽命而不敢驕軍伍必畏威而不敢惰不待兩<lb/>
　　兵接刃而百勝之筭已坐決扵九重之上矣<lb/>
　其宏度曰人主以天下為度明當並日月不可私照<lb/>
　　臨徳當配天地不可私覆載所好當遵王道不可<lb/>
　　以私勞行賞所惡當遵王路不可以私怨用刑其<lb/>
　　喜怒則當發必中節和氣絪緼而萬物育也故能<lb/>
　　理其情而君道備矣然人情易發而難制者惟怒<lb/>
<pb n="KR2f0039_WYG_047-36b"/>
　　為甚克已然後可以治怒順理然後可以忘怒書<lb/>
　　曰必有忍乃其有濟此治怒不遷之法也忍者隠<lb/>
　　忍不發之稱遷者自此遷彼之謂䏻隐忍而不遷<lb/>
　　則事必濟矣齊侯忍扵射鉤而相管仲九合諸侯<lb/>
　　晉文忍扵斬袪而見寺人披免扵内難楚昭忍扵<lb/>
　　私怨而賞鬭辛終以復國漢髙帝忍扵有故怨者<lb/>
　　而封雍齒忍扵數窘辱者而赦季布忍扵比己為<lb/>
　　桀紂者而用周昌至如丁公短兵相接而免己扵<lb/>
<pb n="KR2f0039_WYG_047-37a"/>
　　厄可謂有再生之恩矣及其即位丁公来謁乃斬<lb/>
　　以殉其不賞私勞如此故䏻五載而成帝業凡此<lb/>
　　數君扵道槩乎其有聞者矣如袁紹不忍扵田豐<lb/>
　　許攸而棄策士卒無所成徳宗不忍扵蕭復姜公<lb/>
　　輔而疎賢相終以衰削盖亦未之思耳陛下聖度<lb/>
　　虛明仁心廣大固當不以私喜親佞諂之士亦當<lb/>
　　不以私怒逺正直之臣中外百執其有迷國誤朝<lb/>
　　罪惡昭著衆所指目不可掩者雖有私勞願陛下<lb/>
<pb n="KR2f0039_WYG_047-37b"/>
　　與衆棄之不使幸而得免以致天下之疑也至如<lb/>
　　抱忠守正犯顔逆耳公論所歸不可掩者雖遭讒<lb/>
　　謗願陛下與士共之不使退而窮䖏以失天下之<lb/>
　　心也然後賞而必當是謂天命罰而必當是謂天<lb/>
　　討可以撥亂反正建中興之業矣<lb/>
　其寬𨼆曰自昔創業興衰與增光洪業之君待遇臣<lb/>
　　下恩禮雖一而崇髙嚴恪常行扵爪牙介胄之夫<lb/>
　　以折其悍驕難使之氣柔遜謙屈必施於林壑退<lb/>
<pb n="KR2f0039_WYG_047-38a"/>
　　藏之士以礪其廉靖無求之節故䏻駕馭人材表<lb/>
　　正風俗漢髙帝立䏻召齊王田横於海島中而自<lb/>
　　恨終身不䏻致四皓世宗踞見大將軍衞青至汲<lb/>
　　黯奏事或時不冠則走避帳中使人可其請光武<lb/>
　　制御功臣不相假借而招延䖏士如會稽嚴光足<lb/>
　　加帝腹辭其爵位山陽王成使者再聘不肯就車<lb/>
　　太原周黨陛見帝廷伏而不謁雖范升有誇上求<lb/>
　　髙之奏不以為然各從其志夫此三君者内平四<lb/>
<pb n="KR2f0039_WYG_047-38b"/>
　　海外讋百蠻可謂英雄之主矣然髙祖之威䏻行<lb/>
　　扵暴秦强楚而不行扵四皓世宗之威䏻行扵匈<lb/>
　　奴西域兩越東夷而不行扵汲黯光武之威䏻行<lb/>
　　扵尋邑王郎赤眉銅馬隴蜀之君而不行扵嚴光<lb/>
　　周黨惟公孫述獨行之述招聘蜀人李業之流或<lb/>
　　刼以兵或迫以酖或械其妻子業等皆死疑若最<lb/>
　　䏻行其威令矣然述之威䏻行扵李業等而不䏻<lb/>
　　行扵吳漢何也威有所當加勢有所當屈加扵所<lb/>
<pb n="KR2f0039_WYG_047-39a"/>
　　當加以立威則强屈扵所可屈以忘勢則昌反是<lb/>
　　道者難乎免扵亂亡之禍矣陛下尊徳樂道如古<lb/>
　　賢王屢下詔書詳延遺逸而羣臣有不䏻欽承美<lb/>
　　意以增盛徳之光者凡所宣召或有未至不原情<lb/>
　　實略見寬假即肆讒謗以謂違扵君命召不俟駕<lb/>
　　之義被之以偃蹇之名而欲加之以不恭之罪雖<lb/>
　　陛下大度并包不從其説而造此謗者亦云甚矣<lb/>
　　夫召而不至者其本心豈樂貧賤惡富貴哉其必<lb/>
<pb n="KR2f0039_WYG_047-39b"/>
　　有以也或其齒早衰而不䏻至或其身負疾而不<lb/>
　　䏻至或其志氣已經沮傷而不䏻至或其才力不<lb/>
　　足以當任使而不䏻至或其所見與時不同而不<lb/>
　　䏻至若聽順所守寢息恩命下全𨼆居之操上有<lb/>
　　好善之美兩得之矣乃欲施雷霆之威扵一介之<lb/>
　　士何也渡江以来四月八日所下赦書首欲上遵<lb/>
　　仁宗法度謹按康定間嘗以詞館招張俞矣辭而<lb/>
　　不受至于四五其後又以修起居注用王安石矣<lb/>
<pb n="KR2f0039_WYG_047-40a"/>
　　辭而不受至于八九皆從其欲又優奬之以勵風<lb/>
　　俗未嘗加以雷霆之威而權綱不縁此而不立命<lb/>
　　令不縁此而不行威加扵西則臣服元昊威加扵<lb/>
　　北則削平王則威加扵南則掃蕩智髙柔巽屈扵<lb/>
　　𨼆士而徳愈隆剛克伸扵四夷而威愈震可謂知<lb/>
　　所用矣此其所宜遵者也侍從近臣不有忠言竒<lb/>
　　䇿上動聖聽奮揚天威殱滅讎敵顧請施扵疾病<lb/>
　　退藏之臣其意安在伏望特降詔書申明此㫖凡<lb/>
<pb n="KR2f0039_WYG_047-40b"/>
　　被召有不䏻赴者悉從其欲不强致之獨以威刑<lb/>
　　外施暴横之戎内掃貪殘之賊與悍驕不可使之<lb/>
　　將讒説殄行之臣則天下歸心而治道成矣<lb/>
秘書正字張孝祥上奏曰臣恭惟陛下天縱神聖身濟<lb/>
興運兢兢行道餘三十年以陛下之心行陛下之政唐<lb/>
虞三代宜不足進而懐忠之士以今揆古容欲有議者<lb/>
何哉羣臣負陛下使令也自建炎以来朝廷之治盖嘗<lb/>
一再更張方陛下厲精扵中興之初則執事者立異相<lb/>
<pb n="KR2f0039_WYG_047-41a"/>
髙隆虛名而略實用逮陛下扵恭已修好之後則專國<lb/>
者怙權植黨廢公議以竊主威夫君天也父也事天事<lb/>
父若此尚何暇望其他哉今陛下收還威柄人才用舍<lb/>
蔽自聖志先時二者之弊固已革去然臣之愚猶欲冒<lb/>
昧自竭者誠願陛下清閒之燕宻諭邇臣使之無茍目<lb/>
前益務逺略而已夫事有可為當各進所聞豈必拘形<lb/>
迹之疑政或偏敝當勿憚改作不宜習見聞之舊翫嵗<lb/>
月則將失投機之會飾文具則必盭責實之㫖使群臣<lb/>
<pb n="KR2f0039_WYG_047-41b"/>
精白以承休徳則陛下髙拱而昭成功永輯隆平無有<lb/>
紀極惟陛下留神財幸<lb/>
殿中侍御史章誼應詔上言曰右臣伏讀今月二十六<lb/>
日聖訓閔國難之日深念政治之未洽臣有以見陛下<lb/>
慮患之切而求治之勞也仰惟陛下懐宵旰惕厲之心<lb/>
思祖宗基業之重眷禮臣工敷求切務使悉意有為之<lb/>
時降虛已力行之詔徳音下逮朝野忻懽如臣謏聞誠<lb/>
不足以仰酬清問然幸以狂愚得備言責不敢以學識<lb/>
<pb n="KR2f0039_WYG_047-42a"/>
凡陋為辭臣以為欲國難之弭則莫若以謀為先欲政<lb/>
治之洽則莫若以人為急孟子曰堯舜之智而不徧物<lb/>
急先務也堯舜之仁不徧愛人急親賢也陛下詔臣以<lb/>
寇敵充斥汙瀦扵齊魯宋衞之郊而盜賊跳梁株連扵<lb/>
江鄂洪撫之地閩中屢擾淮上多虞此四者臣知國難<lb/>
之深有在扵此也陛下又詔臣何道而可以保民何術<lb/>
而可以弭盜何䇿而可以遏强敵何行而可以生國財<lb/>
此四者臣知政治之洽有在扵此也陛下用謀以濟四<lb/>
<pb n="KR2f0039_WYG_047-42b"/>
者之難則所謂堯舜之智也用人以行四者之政則所<lb/>
謂堯舜之仁也臣請得别白而詳言之聖詔曰敵兵充<lb/>
斥汙瀦扵齊魯宋衞之郊此陛下念宗廟社稷之所在<lb/>
而憤劉豫之未擒也陛下謂劉豫之僭竊在敵人願為<lb/>
之乎兩者皆出扵不得已也敵人窮兵深入去國萬里<lb/>
攻刦焚蕩固知中原之空虛而不䏻有也故不得已而<lb/>
用劉豫若劉豫者失身兵革之間貪戀朝夕之命彼雖<lb/>
屈膝扵北庭實可屏衛扵中國盖亦不得已而為之也<lb/>
<pb n="KR2f0039_WYG_047-43a"/>
誠遣辯士動其心徐遣間諜宻賜詔㫖許之為外藩貸<lb/>
之以不死則兵革可以暫息邊境可以少寧然後専委<lb/>
重臣經營北伐異時王師繼進由清河者入京東由汴<lb/>
路者入京畿由襄漢者入陳蔡與李齊要結扵登莱之<lb/>
境與張浚翟興會兵扵河洛之上陛下用謀誠出扵此<lb/>
則齊魯宋衞之郊可得而復矣聖詔曰盜賊跳梁株連<lb/>
扵江鄂洪撫之地此陛下念江左生靈之塗炭而憤李<lb/>
成馬進之未討也陛下固嘗遣周虎臣往諭李成使之<lb/>
<pb n="KR2f0039_WYG_047-43b"/>
歸鎮李成既聽命矣其後撫諭之使不繼丐糧之請不<lb/>
答外之將臣大敗則匿而不言小捷則矜而自功至于<lb/>
今日猖狂四出江鄂洪撫兵拏不觧臣固嘗乞江東之<lb/>
池饒信撫江西之洪州荆湖之鄂州三路分兵以守矣<lb/>
又嘗乞令呂頥浩朱勝非兼荆湖江南四路之地盡護<lb/>
諸將兩師統兵以戰矣陛下試用此謀則兵將之心力<lb/>
必果臣旅之號令必一財用則無所分爭士卒則無所<lb/>
竄伏江鄂洪撫之地可全而有也聖詔曰閩中屢擾淮<lb/>
<pb n="KR2f0039_WYG_047-44a"/>
上多虞此陛下念守帥之非才而思鎮撫之未效也閩<lb/>
中之擾始扵范汝為結集之初福建帥守監司任非其<lb/>
人不䏻擒捕朝廷遣謝嚮招安之後慮有譴訶扵是共<lb/>
為飛語聲言劉時舉死非其罪冀以中傷謝嚮而揺動<lb/>
汝為陛下誠䏻灼知情狀盡行罷黜别選䏻臣則閩中<lb/>
屢擾非所患也淮南諸鎮初皆得人合勢併力以扞殘<lb/>
敵大江之南藉為藩籬自趙立被圍朝廷不䏻遣兵應<lb/>
援以致陥沒扵是薛慶李彦先相繼喪亡岳飛郭仲威<lb/>
<pb n="KR2f0039_WYG_047-44b"/>
迤邐失守今日固當統以重帥給以芻糧使之四面攻<lb/>
襲殄滅餘寇促其歸鎮務耕稼之業養疲瘵之民招徕<lb/>
流亡繕備守禦則淮上多虞非所患也凡此四者臣以<lb/>
為尚謀而不尚力則國難可得而弭矣聖詔曰何道而<lb/>
可以保民臣謂保民無他道也去姦貪殘虐之吏則可<lb/>
以保民矣今夫勸農桑懲游惰薄稅斂省刑罰鰥寡孤<lb/>
獨遂其生饑凶疾病得其養保民之道不過如此而陛<lb/>
下矜恤之意滲漉之仁形扵詔音見扵赦令非不諄複<lb/>
<pb n="KR2f0039_WYG_047-45a"/>
也然而民不獲安者姦貪殘虐之吏未盡去也聖詔曰<lb/>
何術而可以弭盜臣謂弭盜無他術也得循良㢘平之<lb/>
吏則可以弭盜矣今夫遣繡衣直指之使用柱後恵文<lb/>
之吏施虎穴屠伯之酷任射聲跡步之士重孥戮之科<lb/>
連保伍之坐弭盜賊之術不過如此而陛下警察有巡<lb/>
尉之官懲艾有刀鋸之辟大則陳諸原野小則肆諸市<lb/>
朝然而盜不可息者循良㢘平之吏不進也聖詔曰何<lb/>
䇿而可以遏强敵臣謂甲堅兵利城髙池深形勢便利<lb/>
<pb n="KR2f0039_WYG_047-45b"/>
山川險阻得利則戰不利則守此强敵之所以可遏也<lb/>
國家兼而用之矣然而猶復憑陵者以陛下未得折衝<lb/>
禦侮之臣也聖詔曰何行而可以富國財臣謂布帛芻<lb/>
粟之征關市𣙜酤之利度僧鬻爵之牒摘山煮海之饒<lb/>
此國財之所由以生也國家兼而用之矣然而經費不<lb/>
足者陛下未得長財心計之臣也凡此四者任人而不<lb/>
任法則政治可得而洽矣夫尚謀智也任人仁也陛下<lb/>
持仁智之大端優㳺法宮之中天下才智之士為陛下<lb/>
<pb n="KR2f0039_WYG_047-46a"/>
奔走陳力以濟艱難之業則祖宗丕基為不墜矣陛下<lb/>
縷數政治之目固可槩見其得失然不若詔執政侍從<lb/>
之臣各舉俊傑之士使至行在審其智謀考其議論共<lb/>
佐中興以康庶事臣得為陛下察其忠邪而警勵之臣<lb/>
聞舜之紹堯寇賊姦宄蠻夷猾夏洪水横流民不粒食<lb/>
舜舉十六相去四凶舞干羽而有苗格扵是地平天成<lb/>
萬邦作乂此誠急務親賢仁智之效也當陛下憂勤圖<lb/>
治之時臣敢終始以堯舜之事為言陛下力行是道其<lb/>
<pb n="KR2f0039_WYG_047-46b"/>
扵堯舜夫何逺之有臣不勝區區之誠<lb/>
誼又上奏曰臣聞人主之職在論一相夫宰相之任既<lb/>
專則得以持危扶顛為己任今天下之勢可謂顛且危<lb/>
矣正賴宰相總率百官扶持大業若政事之因革官吏<lb/>
之廢置刑賞之重䡖軍師之進退悉斷扵宸衷而取決<lb/>
扵宰相使宿將功臣戚里近習不得夤緣干請而一切<lb/>
退聽然後朝廷之勢尊而治功成矣伏望陛下安行此<lb/>
道責成宰相茍一物不應許諫官御史論列繩察而百<lb/>
<pb n="KR2f0039_WYG_047-47a"/>
執事之人各守其職以盡規扵上庶㡬政無多門朝無<lb/>
倖位保護安全共成中興之美不勝天下之幸<lb/>
誼又上奏曰臣伏見朝廷全盛之時尚書為外省受四<lb/>
方之訟牒都堂在禁中議天下之政事士大夫之以職<lb/>
任往来扵四方與夫省臺寺監以職任建白扵宰執者<lb/>
並晨詣都堂朝服謁見扵是宰執受其事目察其人材<lb/>
可否僉諧乃為進退自旦及午閲天下之務不少置也<lb/>
巡幸以来三省都堂不復異處賔從絡繹僅䏻應酬文<lb/>
<pb n="KR2f0039_WYG_047-47b"/>
書紛紜無暇省決又復分廳對客日晏未罷左右司有<lb/>
所禀議逡巡而不得前堂吏抱案牘趑趄户外而退雖<lb/>
有經濟之才彌綸之志何暇措意哉唐制丞郎見宰相<lb/>
須少間乃敢通郎官非公事不敢謁異時宰相往往通<lb/>
賔客至有所善載酒集閤酣醉而去及李徳裕為相則<lb/>
喻御史有以事見宰相者必先白臺乃聽自是罷朝百<lb/>
官由龍尾道趨出無輙至閤者觀今日之事以考徳裕<lb/>
之所為盖有謂而為之也伏望睿慈明賜戒諭都堂議<lb/>
<pb n="KR2f0039_WYG_047-48a"/>
事稍遵舊制庶㡬多事之時經綸之地不為賔客清談<lb/>
燕坐之所仰副聖主責成仰治之意不勝幸甚<lb/>
右正言陳淵上奏曰治天下有萬世不易之道有一時<lb/>
觧紛之計不易之道猶饑渴之扵飲食不可一日而無<lb/>
觧紛之計若病之用藥已則去之戰國之世諸侯以詐<lb/>
力相吞所患者國之不富兵之不强耳是以當時謀臣<lb/>
䇿士非富國强兵之説不進扵其君而孟子則鄙之曰<lb/>
仲尼之徒無道齊晉之事者是以後世無傳焉故雖如<lb/>
<pb n="KR2f0039_WYG_047-48b"/>
管仲之扵桓公九合諸侯一匡天下其功可謂盛矣而<lb/>
孟子猶不為也豈以管仲之所成就者可以濟一時之<lb/>
急而不可行之萬世乎方梁恵王以天下莫强之國東<lb/>
敗扵齊西喪地扵秦南辱扵楚欲以一洒其耻問扵孟<lb/>
子宜其有甚髙絶異之謀轉禍扵立談之頃而成功扵<lb/>
反掌之易者而孟子則對之以施仁政扵民省刑薄斂<lb/>
深耕易耨修其孝悌忠信而已又何其不切歟盖濟一<lb/>
時之急者不過富國而强兵行萬世而無弊者非仁政<lb/>
<pb n="KR2f0039_WYG_047-49a"/>
不可也夫仁政得民之術也得天下有道得其民斯得<lb/>
天下矣得其民有道得其心斯得民矣彼所謂富國者<lb/>
困民之本也所謂强兵者毒民之資也以是而欲得民<lb/>
之心不亦難乎雖然不言富國非委貨財而不取也不<lb/>
言强兵非消甲兵而不用也治其本而末從之矣本之<lb/>
如何得民心是己民心既得以之足食則君孰與不足<lb/>
以之治兵則效死而民弗去此湯武之王所以無敵扵<lb/>
天下也今為兵而理財取財而虐民民不堪命將轉而<lb/>
<pb n="KR2f0039_WYG_047-49b"/>
為盜賊姦宄莫禁饑饉乗之其患有不可勝言者矣願<lb/>
思孟子之言修仁政以固民心毋以祖宗之徳澤未替<lb/>
為言而忽扵恤民則天下幸甚<lb/>
左司員外郎王信轉對論士大夫趨向之弊居官者逃<lb/>
一時之責而後有所不恤獻言者求一時之合而行之<lb/>
可否有所不計集事者以趣辦為䏻而不為根本之慮<lb/>
謀利者以羨餘為事而不究源流之實持論尚刻薄而<lb/>
寖失祖宗忠厚之意革弊務煩碎而不明國家寬大之<lb/>
<pb n="KR2f0039_WYG_047-50a"/>
體因循玩習恬不為怪願酌古之道當時之宜示好惡<lb/>
扵取舍之間使天下靡然知鄉而無復為目前茍且之<lb/>
狥又論朝廷有恤民之政而州縣不䏻行恤民之實近<lb/>
嵗不登陛下軫念元元凡水旱州郡租賦或蠲放或倚<lb/>
閣住催然倚閣住催之名可以並縁為擾願明與減放<lb/>
上皆納其説<lb/>
　<lb/>
　<lb/>
<pb n="KR2f0039_WYG_047-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三百四十二</head> <lb/>
    <p>
<pb n="KR2f0039_WYG_342-1a"/>
欽定四庫全書<lb/>
　歴代名臣奏議巻三百四十二<lb/>
　　　　　　　　　　　明　楊士竒等　撰<lb/>
　　四裔<lb/>
宋太祖時趙普上禦戎策曰夫禦戎之道有三策焉前<lb/>
代聖人論之詳矣繕修城壘依憑險阻訓戎聚糓分屯<lb/>
塞下來則備戎去則勿追䇿之上也偃革櫜弓卑辭厚<lb/>
禮降王姬而通其好輸國貨以結其心雖屈萬乗之尊<lb/>
<pb n="KR2f0039_WYG_342-1b"/>
暫息三邉之戍䇿之次也練兵選將長壘深入擁戈鋋<lb/>
而肆戰決勝負于一時䇿之下也國家自戎馬生郊邉<lb/>
防受敵兵連禍結累載于兹邯鄲致蹂踐之虞上谷失<lb/>
藩籬之固飛芻輓粟千里騷然丁壯斃于轉輸膏血塗<lb/>
于原野尚賴聖君宵旰廣運宸謀今夏以來方隅稍定<lb/>
糇糧以濟城邑粗安然而北人之情變詐難測或慮朔<lb/>
風髙引塞草具腓乗大漠之苦寒奉穹廬之醜類南下<lb/>
燕趙復恣憑淩則成敗存亡未可量也況河朔之地困<lb/>
<pb n="KR2f0039_WYG_342-2a"/>
阨方深邑里丘墟黎元蕩析儻後日之戰覆車之禍則<lb/>
趙真定疇能守之人心一摇天下之事去矣國家素失<lb/>
薊北闗塞之險亡控守之處是上策不能舉也頓兵草<lb/>
野與匈奴轉戰勞弊已甚勝負未分是下策不足恃也<lb/>
審觀天下之形勢憂患未已唯與之通好或可觧紛今<lb/>
山東諸侯近不交戰訪問匈奴休兵馬退在北庭宜因<lb/>
此時舉和親之䇿夫屈信變化與道汙隆轉危就安聖<lb/>
人之務也將裁成于四海豈凝滯于一方昔髙祖奮布<lb/>
<pb n="KR2f0039_WYG_342-2b"/>
衣起豐沛誅暴楚滅強秦不五七年平定天下而雄圖<lb/>
大畧自軒昊以降未見其倫以天子之尊唯有魯元一<lb/>
女及出師朔野困于白登爰從說士之詞遂舉和親之<lb/>
策迨及文景承先人之業開太平之基至道興行兆民<lb/>
胥恱海内田賦三十而稅一太倉之粟紅腐而不可食<lb/>
内府之錢貫朽而不可較亞夫賈誼為謀議將帥之臣<lb/>
三十年間天下刑措巍巍功業與三代比隆及其火照<lb/>
甘泉兵屯細栁宗室之女出聘單于夫以髙祖之雄才<lb/>
<pb n="KR2f0039_WYG_342-3a"/>
文景之淳化豈力之不足而德之不至也耶然而與之<lb/>
通好者盖視外裔無重輕爾安肯耗竭中國事無用之<lb/>
寇傷害德義而與外裔争前代帝王所以待外裔之道<lb/>
羈縻之而已豈求功業于其間哉觀典䇿之遺文審<lb/>
安危之大計降志邊方惟聖人能之結好息心正在今<lb/>
日儻或上天悔禍鄰敵依仁奉二國之歡盟息邉夷之<lb/>
烽燧誠祖宗之福也夫盛衰之理其機存焉聖賢因之<lb/>
以定其業昔者隋季版蕩唐室勃興髙祖大并肇登天<lb/>
<pb n="KR2f0039_WYG_342-3b"/>
位英衛房杜為佐命之隆而頡利可汗遽犯京邑太宗<lb/>
躬枉車駕以敦其夙好廣輸財貨以厭其貪心歳月洊<lb/>
更哭厥浸弱李靖以數萬之衆擒而滅之此王者䝉垢<lb/>
俟時殱強敵之明效也今契丹嬖臣擅軸牝雞司晨單<lb/>
于幽孱權移于母治越于強大地處于嫌疑虎兕之衆<lb/>
雖繁攻奪之形已露況㴞天泯夏極惡窮凶以人事言<lb/>
之星紀未周冒頓之謀必興于戎帳矣國家暫時屈已<lb/>
以濟艱屯而取亂侮亡其則何逺若契丹恃憑種落張<lb/>
<pb n="KR2f0039_WYG_342-4a"/>
皇寇暴逆天悖理不奉綏懐然聖人屈已濟物之誠已<lb/>
彰灼于天下矣豈獨回昊穹之眷命因亦激戰士之鬪<lb/>
心曲直實在我又何愧利害斯見宜賜察焉<lb/>
太宗太平興國五年左拾遺張齊賢上奏曰臣竊惟方<lb/>
今海内一家朝野無事闗聖慮者豈不以河東新平屯<lb/>
兵尚衆幽薊未下輦運為勞以生靈為念乎臣每料之<lb/>
此不足慮也自河東初降臣即權知忻州捕得契丹納<lb/>
米專典皆自山後轉般以援河東以臣料契丹能自備<lb/>
<pb n="KR2f0039_WYG_342-4b"/>
軍食則於太原非不盡力然終為我有者盖力不足也<lb/>
河東初平人心未固嵐憲忻代未有軍寨入寇則田收<lb/>
頓失擾邉則守備可虞而反保境偷生畏威自固及國<lb/>
家守要害増壁壘左控右扼疆事甚嚴恩信已行民心<lb/>
已定乃於鴈門陽武谷來争小利此則外裔之智力可<lb/>
料而知也聖人舉事動在萬全百戰百勝不若不戰而<lb/>
勝若重之謹之外敵不足吞燕薊不足取自古疆埸之<lb/>
難非盡由外裔亦多邉吏擾而致之若緣邉諸寨撫御<lb/>
<pb n="KR2f0039_WYG_342-5a"/>
得人但使峻壘深溝蓄力養銳以逸自處寕我致人李牧<lb/>
所以稱良將扵趙用此術也所謂擇卒未如擇將任力不<lb/>
及任人如是則邉鄙寕矣邉鄙寕則輦運減輦運減則河<lb/>
北人民獲休息矣獲休息則田業增而蠺織廣務農積<lb/>
糓以實邉用且敵人之心固亦擇利避害安肯投死地<lb/>
而為寇哉臣又聞家六合者以天下為心豈止争尺寸<lb/>
之事角四裔之勢而已是故聖人先本而後末安内以<lb/>
養外人民本也四裔末也中夏内也四裔外也是知五<lb/>
<pb n="KR2f0039_WYG_342-5b"/>
帝三王未有不先根本者也堯舜之道無他廣推恩於<lb/>
天下之民爾推㤙者何在乎安而利之民既安利則外<lb/>
裔斂袵而至矣陛下愛民利天下之心真堯舜也臣所<lb/>
聞多以纎㣲之利剋下之術侵苦窮民以為功能者彼<lb/>
為此效相習已乆至于生民疾苦見之如不見聞之如<lb/>
不聞斂怨速尤無大于此伏望審擇通儒分路採訪两<lb/>
浙江南荆湖西川河東有偽命日賦斂苛重者改而正<lb/>
之因而利之使賦稅課利通濟可經乆而行為聖朝定<lb/>
<pb n="KR2f0039_WYG_342-6a"/>
法除去舊弊天下諸州有不便於民事委長吏聞奏如<lb/>
敢循常不以上聞自當嚴加典憲使天下耳目皆知陛<lb/>
下之仁戴陛下之恵此以德懐逺以恵利民則幽燕強<lb/>
大之鄰沙漠侵擾之寇擒之與屈膝在術爾<lb/>
七年李繼遷擾西鄙保安軍奏獲其母至是太宗欲誅之<lb/>
以冦準居樞宻副使獨召與謀準退過相幕吕端坐疑謀<lb/>
大事邀謂準曰上戒君勿言於端乎準曰否端曰邊鄙常<lb/>
事端不必與知若軍國大計端備位宰相不可不知也準<lb/>
<pb n="KR2f0039_WYG_342-6b"/>
遂吿其故端曰何以䖏之準曰欲斬於保安軍北門外以戒<lb/>
凶逆端曰必若此非計之得也願少緩之端將覆奏入曰<lb/>
昔項羽得太公欲烹之髙祖曰願分我一杯羮夫舉大事<lb/>
不顧其親況繼遷悖逆之人乎陛下今日殺之明日繼遷<lb/>
可擒乎若其不然從結怨讐愈堅其叛心爾太宗曰然則何<lb/>
如端曰以臣之愚宜置於延州使善養視之以招來繼遷雖不<lb/>
能即降終可以繫其心而母死生之命在我矣太宗撫髀稱<lb/>
善曰㣲卿幾誤我事即用其䇿其母後病死延州繼遷尋<lb/>
<pb n="KR2f0039_WYG_342-7a"/>
亦死繼遷子竟納欵請命端之力也<lb/>
左拾遺知相州田錫論邊事上奏曰臣聞動静之機不可<lb/>
妄舉安危之理不可輕言利害相生變易不定用捨無惑<lb/>
思慮必精夫動静之機不可妄舉者動謂用兵静謂持重<lb/>
應動而静則養冦以生姦應静而動則失時以敗事動静中<lb/>
節乃得其宜今北鄙繹騷盖亦以居邉任者規羊馬細利<lb/>
為㨗捕斬小勝為功賈怨結仇乗敵致冦召戎起釁職此之<lb/>
由伏願申飭將帥謹固封守勿尚小功許通互市索獲蕃口<lb/>
<pb n="KR2f0039_WYG_342-7b"/>
撫而還之如此不出五載河朔之民得務三農之業亭障<lb/>
之地可積十年之儲前嵗俶擾邉陲親迂鸞輅今兹張<lb/>
皇聲勢頗動人心若玁狁來侵六龍夙駕戎𦍑既退萬乗方<lb/>
歸是皆失我機先落其術内所以兵不得分屯農人不得收<lb/>
歛勞頓斁耗可勝言乎軍國大端固當謹始戎族未亂無煩<lb/>
強圖敵勢未衰何勞力取待其亂而取之則克乘其衰而兵<lb/>
之則降既心服而志歸則力省而功倍自古貪利洊食不<lb/>
獨匈奴邀功起戎多自邊將當鑒前軌以恢永圖昔漢安<lb/>
<pb n="KR2f0039_WYG_342-8a"/>
帝時東夷犯境連年不息漢頗患之其主云亡其子繼<lb/>
立漢乃命使吊之東夷感恱還漢生口一隅晏然至於<lb/>
南蠻亦嘗畔渙始由邉吏増賦乘怨冦掠光武時西戎<lb/>
犯邉班彪請置䕶羌校尉通其貨之有無治其人之寃<lb/>
枉塞垣遂安誠願依古道務逺圖示綏懐萬國之心用<lb/>
駕馭四夷之䇿事戒輙彂理在深謀臣又謂安危之理<lb/>
不可輕言國家務大體求至理則安捨近謀逺勞而無<lb/>
功則危為君有常道為臣有常職是務大體也上不拒<lb/>
<pb n="KR2f0039_WYG_342-8b"/>
諫下不隠情是求至理也帝王之道惡萌欲心漢武帝<lb/>
躬秉武節遂登單于之臺唐太宗手結雨衣往伐遼東<lb/>
之國率義動之衆徇無厭之求輸常賦之財奉不急之<lb/>
役是捨近謀逺也沙漠窮荒得之無用外裔遺種殺之<lb/>
更生是勞而無功也臣又謂利害相生變易不定者兵<lb/>
書曰不能盡知用兵之害者則不能盡知用兵之利盖<lb/>
事有可進而退則害成之事至焉可退而進則利用之<lb/>
事去焉能審利害則為聪明以天下之耳聴之則聪以<lb/>
<pb n="KR2f0039_WYG_342-9a"/>
天下之目視之則明故書曰明四目逹四聪惟此聪明<lb/>
無壅塞盡去相䝉之弊乃恊知幾之神臣又謂取捨不<lb/>
可以有惑故曰孟賁之狐疑不知童子之必至思慮不<lb/>
可以不精故曰差若毫釐繆以千里自國家圖燕以來<lb/>
連兵未觧財用不得不耗人臣不得不憂恢復弔伐之<lb/>
名雖建洪業可否禍福之實宜留聖心願陛下精其思<lb/>
慮決其取捨無使曠日持乆窮兵極武為國大計不得<lb/>
不然<lb/>
<pb n="KR2f0039_WYG_342-9b"/>
雍熈中詔詢文武禦戎之䇿殿中侍御史趙孚奏議曰<lb/>
臣愚以為不用干戈不勞飛輓為萬世之利者敢獻其<lb/>
說惟明主擇之古者兵交使在其間雖飛矢在上走驛<lb/>
在下盖信義不可廢也昔苗民逆命帝乃誕敷文徳而<lb/>
有苗格又仲尼曰有能一日克己復禮天下歸仁只如<lb/>
并門一方歴代難取聖襟英斷一舉成功當其逆城危<lb/>
於累卵生聚懐伏而陛下猶遣通使舍人薛文寳入城<lb/>
諭之日者北邉未賓全燕猶梗再興軍旅将復土疆臣<lb/>
<pb n="KR2f0039_WYG_342-10a"/>
竊計屯戍邉陲故非獲已暴露原野豈是願為欲望朝<lb/>
廷通逹國信近鑒唐髙祖之降禮逺法周古公之譲地<lb/>
聖人以百姓之心為心君子見幾而作諭以禍福示以<lb/>
恩威議定邉疆永息征戰養民事天濟時利物莫過於<lb/>
此臣又計彼雖嗜好不同然去危就安厭勞喜逸亦人<lb/>
情之所同也上嘉之<lb/>
端拱二年吏部侍郎李至乞懐柔北人上奏曰臣今月<lb/>
十一日奉宣御札以北人犯邉廣延羣議天慈惻隠睿<lb/>
<pb n="KR2f0039_WYG_342-10b"/>
訓丁寜仰承屈已之仁俯愧素餐之責伏聽綸㫖戰汗<lb/>
交并臣繆以庸虚叨塵侍從國家之事首合上言但以<lb/>
章句之能記問之學徒欲循先賢之陳迹習迂儒之懦<lb/>
謀豈敢自衒於多士之朝輕瀆於至聖之鑒今陛下戒<lb/>
臣以鉗口責臣以惜言既廹威嚴輙陳狂瞽臣竊惟北<lb/>
鄙為患自古而然不足致怒唯在御之得其道爾若綏<lb/>
之以徳則其用功也逸其經費也約其見效也速其保<lb/>
安也乆而無衒耀彰灼之名但有安樂富壽之實若懾<lb/>
<pb n="KR2f0039_WYG_342-11a"/>
之以威則在良将勁兵竒謀詭道士冒鋒鏑霜露民竭<lb/>
資財粮糓伏屍流血搴旗斬將然後振旅凱樂厭功清<lb/>
廟此誠天下之壯觀臣非不欲之也直以非被堅執銳<lb/>
之士無運籌借箸之智欲之而不能致之也春秋傳云<lb/>
人有能有不能臣豈強以所不能而誣惑於天聴哉若<lb/>
其懐柔之術粗能言之請陳其一二昔者漢髙祖既定<lb/>
天下唯匈奴為梗奉春君獻議請以魯元公主妻之望<lb/>
其執子婿外孫之禮髙祖欣然納之臣以為奉春之䇿<lb/>
<pb n="KR2f0039_WYG_342-11b"/>
愚之甚者也彼單于冒頓親殺其父而奪其位肯顧外<lb/>
祖哉以髙祖聪明神武豈不知此謀之拙盖有以也是<lb/>
時民困已乆皆望息肩髙祖所以屈萬乗之尊捨骨肉<lb/>
之愛為百姓請命於匈奴爾百姓見髙祖如此則仁義<lb/>
浸於骨髄感激盈於胷臆始肯奮不顧命以扞國天意<lb/>
見髙祖如此始肯霈然垂祐以致和平遂以至愚之䇿<lb/>
而獲萬世之福此理出於杳㝠㣲妙非尋常所能見也<lb/>
至于孝文能遵前訓亦不以萬乘為貴四海為大卑事<lb/>
<pb n="KR2f0039_WYG_342-12a"/>
匈奴所以海内富夀粟腐貫朽幾致刑措至于孝武承<lb/>
累代之業任雄武之才奮兵而出收河南之地取渾邪<lb/>
之域摧兇殄寇功冠前古及其連兵不已國家疲弊户<lb/>
口減半於是罷輪臺之役下哀痛之詔然後僅安則知<lb/>
威懾之與徳綏利害不侔矣此乃前古之顯效也近者<lb/>
李繼遷以蕞爾之衆侵擾西邉為我疥癬之患陛下尚<lb/>
能憫西民之勞苦下惻隠之命赦繼遷之罪加保以恩<lb/>
化狂悖為忠順變殺戮為生成凡在含識莫不上感聖<lb/>
<pb n="KR2f0039_WYG_342-12b"/>
徳此又目前之顯效也昔者仲尼垂持滿之誡曰聪眀<lb/>
睿智守之以愚功被天下守之以遜勇力振世守之以<lb/>
怯富有四海守之以謙此天道也夫四徳者陛下可謂<lb/>
兼之矣而有邉寇之患者天意將儆戒陛下欲遵仲尼<lb/>
之教守不世之烈以永八百年之基乎所以臣昧死上<lb/>
言願陛下上恭天意下徇民情霽雷霆之威霈雨露之<lb/>
澤追禹湯罪已之㫖下漢武哀痛之詔開懐以待之玉<lb/>
帛以撫之文告以諭之明神以要之使彼服義懐仁則<lb/>
<pb n="KR2f0039_WYG_342-13a"/>
我無遺鏃之費保覆盂之安如使驕狠不悛則我之士<lb/>
民怒氣自倍則後日之戰必無前日之遷延也臣愚暗<lb/>
昏耄所見止此塵瀆天鑒伏俟刑書謹奉表以聞<lb/>
至道二年出李重貴為衛州團練使未行㑹命將五路<lb/>
討李繼遷以重貴為麟府州濁輪砦路都部署得對便<lb/>
殿因言賊居沙磧中逐水草牧畜無定居便戰闘利則<lb/>
進不利則走今五路齊入彼聞兵勢太盛不來接戰且<lb/>
謀逺遁欲追則人馬乏食將守則地無堅壘賊既未平<lb/>
<pb n="KR2f0039_WYG_342-13b"/>
臣軰何顔以見陛下太宗善之出御劒以賜<lb/>
真宗即位拜李至工部尚書參知政事一日上訪以靈<lb/>
武事至上䟽曰河湟之地夷夏雜居是以先王置之度<lb/>
外繼遷異類騷動疆場然臍不足弭其患擢髮不足數<lb/>
其罪然聖人之道務屈已含垢以安億民盖所損者小<lb/>
所益者大望陛下以元元為念不以巨憝介意料彼脅<lb/>
從亦厭兵乆矣茍朝廷舍之不問啖以厚利縻以重爵<lb/>
亦安肯迷而不復訖於淪胥哉昨鄭文寳絶青塩使不<lb/>
<pb n="KR2f0039_WYG_342-14a"/>
入漢界禁粒食使不及羌夷致彼有詞而我無謂此之<lb/>
失策雖悔何追今若復禁止不許通糧恐非制敵懐逺<lb/>
不戰屈人之意昔唐代宗雖罪田承嗣而不禁魏塩陛<lb/>
下宜行此事以安邉鄙使其族類有無交易售塩以利<lb/>
之通糧以濟之彼雖逺夷必然向化互相告諭一旦懐<lb/>
恩舍逆效順則繼遷豎子孤而無輔又安能為我蜂蠆<lb/>
哉今靈州不可不棄非獨臣愚以為當然若移朔方軍<lb/>
額於環州亦一時之權也或指靈州為咽喉之地西北<lb/>
<pb n="KR2f0039_WYG_342-14b"/>
要衝安可棄之以為敵有此不智之甚非臣之所敢知<lb/>
也後靈武卒不能守<lb/>
時邉人屡寇知虢州謝泌上䟽曰臣竊惟聖心所切者<lb/>
欲天下朝夕太平爾雍熈末趙普録唐姚崇太平十事<lb/>
以獻未幾普復相時稱致治之䇿無出於此尋普病又<lb/>
遼騎擾邉因循未行今北邉謐寜繼遷請命則可行於<lb/>
今日矣臣以為先朝未盡行者俟陛下爾陛下自臨大<lb/>
寳邉不加兵西北肅然民安歳登則太平之象復何逺<lb/>
<pb n="KR2f0039_WYG_342-15a"/>
哉至於省不急之務削煩苛之政抑奔競来直言斯皆<lb/>
致太平之術又豈譲唐開元之治也議者或謂方今用<lb/>
兵異於開元且開元邉戎孔熾明皇卒與之和至如漢<lb/>
髙祖亦然此皆屈已以寜天下豈以輕大國而競小忿<lb/>
乎請以近事言徃嵗討交趾王師一動南方幾摇先皇<lb/>
以為得之無用棄之實便及授官為藩屏則至今䑕伏<lb/>
石晋之末恥講和契丹遂致天下横流豈得為強或者<lb/>
有言敵所嗜者禽色所貪者財利餘無他智計先朝平<lb/>
<pb n="KR2f0039_WYG_342-15b"/>
晋之後若不舉兵臨之但與財帛則幽薊不日納土矣<lb/>
察此乃知其情古猶今也漢祖明皇所用之計正可以<lb/>
弭其心矣臣伏覩近詔以不逞之徒所陳述皆閭閻事<lb/>
臣聞古先哲王詢于芻蕘察於邇言者盖慮視聽之蔽<lb/>
故採此以逹物情亦罕行其事也先朝有侯莫陳利用<lb/>
陳廷山鄭昌嗣趙賛之徒喋喋利口賴先帝聖聪尋翦<lb/>
除之然為患已深矣<lb/>
咸平三年知雄州事何承矩上奏曰夫榷場之設盖先<lb/>
<pb n="KR2f0039_WYG_342-16a"/>
朝從權立制以惠契丹縱其渝信犯盟亦不之廢似全<lb/>
大體今縁邉榷場因其犯塞尋即停罷去歳以臣上言<lb/>
於雄州置場賣茶雖貲貨並行而邉氓未有所濟乞延<lb/>
訪大臣議其可否或文武中有抗執獨議是必别有良<lb/>
謀請委之邉任使施方畧責以成功茍空陳浮議上惑<lb/>
聖聪秖如靈州足為證驗況兹契丹又非夏州之比也<lb/>
真宗時契丹聚兵幽薊聲言將入寇議者請城洛陽司<lb/>
空呂夷簡謂契丹畏壯侮怯遽城洛陽亡以示威景德<lb/>
<pb n="KR2f0039_WYG_342-16b"/>
之役非乘輿濟河則契丹未易服也宜建都大名示将<lb/>
親征以伐其謀或曰此虚聲爾不若修洛陽夷簡曰此<lb/>
子嚢城郢計也使契丹得渡河雖髙城深池何可恃耶<lb/>
乃建北京<lb/>
仁宗時陕西經畧安撫使夏竦奏策曰臣聞北敵兇態<lb/>
洊食邉境為日乆矣周道中興宣王薄伐秦氏孔武逐<lb/>
之塞北雖繞長城終非良䇿漢髙北伐師挫白登奉春<lb/>
獻議乃約和親供給至豐冦掠無厭太宗中年侵軼岐<lb/>
<pb n="KR2f0039_WYG_342-17a"/>
雍孝武窮兵槀街秉律精銳深入摧敗敵衆甘露之中<lb/>
呼韓欵塞當是之時戎勢㣲弱中國懐禦踈宻有宜新<lb/>
莽盜漢寇心復戾世祖中興敵分南北勢既攜離邉防<lb/>
稍泰竇憲総師遂破其種逮及桓靈復患寇鈔漢祚綫<lb/>
絶中原𤓰割𦍑戎大盛亂華猾夏周隋之際突厥驕矜<lb/>
敵后外入宗女外降唐室初開邉境多虚渭橋之陣文<lb/>
皇盟載雖李靖之擒討蘇定方之破滅邉鄙之間不能<lb/>
無害聖宋龍興廓有諸夏桑糓之賦山海之利勇悍之<lb/>
<pb n="KR2f0039_WYG_342-17b"/>
士金革之物無有逺邇皆入縣官獫狁之寇猶比漢唐<lb/>
非勇之不足枝梧抑寇之梗於疇昔自幽薊䧟寇之餘<lb/>
重季䝉塵之後中國噐度工巧衣冠士族多為敵人所<lb/>
有迨今六十年間益稔兇狡多誘中原亡命之徒善侵<lb/>
塞下生間之輩貪婪嘯聚苦於邉邑前年冬寇我北鄙<lb/>
暨于澶淵將帥之臣嬰城自守生靈膏血腥汙原草自<lb/>
非陛下拯救元元親馳革輅匈奴之氣未易當也洎乎<lb/>
天威震耀敵徒䘮膽遁逃無所獻欵歸命陛下赦其鯨<lb/>
<pb n="KR2f0039_WYG_342-18a"/>
鯢寛其剪滅要以日月之盟質以丹青之信若能革靣<lb/>
易心永懐至徳紓民偃革大為長䇿誠恐剽悍之性不<lb/>
耻貪戾若絶乗虚之寇必有無已之求從之則虛府庫<lb/>
而資寇讐拒之則積怨心而起驕慢為國計者其猶病<lb/>
諸莫若明待以信隂為之圗以臣料之非難事也夫匈<lb/>
奴之衆勝兵者不逺二十萬糇糧不過數日輜重不過<lb/>
數乗長於寇鈔短於守禦利於騎闘挫於歩戰便於弓<lb/>
矢拙於劒㦸以其兵則不及中國五分之一以其用則<lb/>
<pb n="KR2f0039_WYG_342-18b"/>
不及中國十分之一以其技則不及中國三分之一比<lb/>
年寇虜而疆場之臣不能扞者豈天時乎抑亦將之不<lb/>
省兵乎夫外裔侵擾代無之若其敗滅固有時矣陛<lb/>
下必欲恢復塞垣清謐邉陲在擇將帥而後議之<lb/>
寳元元年右司諫韓琦論外憂始於内患上奏曰臣伏<lb/>
聞元昊狂謀僭命朝貢不修輕犯天謀人神共忿陛下<lb/>
雖寛詔厚澤姑務懐柔其如逆狀已然必為邉患今獻<lb/>
䇿陳事者大抵不過欲朝廷選擇將帥訓習士卒修利<lb/>
<pb n="KR2f0039_WYG_342-19a"/>
戈甲營葺城隍廣蓄資粮以待黠羌之可勝此乃安邉<lb/>
扞寇之切務也然而凡人之慮皆能及之臣竊謂此特<lb/>
外憂而已雖漢唐全盛之際豈能使四夷常自竄伏而<lb/>
保不為盜哉若乃綱紀不立忠佞不分賞罰不明號令<lb/>
不信浮費靡節横賜無常務宴安之逸游縱宫庭之奢<lb/>
靡受女謁之干請容近昵之僥倖此臣所謂内患也且<lb/>
四夷内窺中國必觀釁而後動故外憂之起必始内患<lb/>
臣今為陛下計莫若先治内患以去外憂内患既平外<lb/>
<pb n="KR2f0039_WYG_342-19b"/>
憂自息譬若木之有本未有本固而枝葉不盛者也臣<lb/>
欲望陛下深惟祖宗所謂内患者盡革而去之則陛下<lb/>
威德逺暢外夷髙視於漢唐之上元昊小醜孰能為國<lb/>
家之患哉如外憂已兆内患更滋臣恐國家之慮非直<lb/>
元昊一凶而已臣切為陛下憂之臣猥備諫員不敢循<lb/>
黙言渉狂直惟陛下憐其納忠貸其萬死<lb/>
仁宗時趙元昊且叛為嫚書來規得譴絶以激使其衆<lb/>
通判睦州張方平請順適其意使未有以發得歳月之<lb/>
<pb n="KR2f0039_WYG_342-20a"/>
頃以其間選將厲士堅城除噐為不可勝以待之雖終<lb/>
於必叛而兵出無名吏士不直其上難以決勝小國用<lb/>
兵三年而不見勝負不折則破我以全制其後必勝之<lb/>
道也時天下全盛皆謂其論出姑息決計用兵方平上<lb/>
平戎十䇿以為入寇當自延渭巢穴之守必虛宜屯兵<lb/>
河東巻甲而趨之所謂攻其所必救形格勢禁之道也<lb/>
慶歴元年方平知諫院請因郊禋肆赦招懐西賊劄子<lb/>
曰伏以前景祐五年有事於圓丘西戎貢軄不至始發<lb/>
<pb n="KR2f0039_WYG_342-20b"/>
釁端次年春遂搆兵犯邉殺掠吏民邉將備禦無䇿賊<lb/>
數入寇輙以勝歸濟其兇謀氣燄益盛今自陕西四路<lb/>
河東麟府逺近屯戍輸輓供給天下為之勞弊而觧嚴<lb/>
息甲未可以日月期也臣嘗問自邉來者詢賊中事盖<lb/>
今羌戎乃漢唐郡縣非以逐水草射獵為生皆待耕穫<lb/>
而食賊每㸃集資粮噐用人自為備須歳年為計乃能<lb/>
一大舉雖破城寨不能有我寸土也而又絶其俸賜禁<lb/>
其闗市賊中尺布直錢三數百邉防守禦備繕完益固<lb/>
<pb n="KR2f0039_WYG_342-21a"/>
賊情見勢屈自當改圖然猶騎虎不可復下雖有悔心<lb/>
亦何由自通誠欵朝廷雖欲招來若非時無名事亦難<lb/>
舉儻因今來郊禮覃慶之時特開曠蕩之恩示以綏懐<lb/>
之意或特降一詔或著之赦書其辭意大略則曰夫王<lb/>
者以天下為度含生之類罔不亭育況朔方靈武河西<lb/>
三郡聲教所暨莫非王民頃自德眀已來克保外臣之<lb/>
節朝廷眷待恩禮至隆去年元昊遣使人來稱為本蕃<lb/>
推戴縁其附順三十餘年忽此奏陳不無疑駭見情未<lb/>
<pb n="KR2f0039_WYG_342-21b"/>
審遂至興兵使邉人不寜師徒暴露今親郊上帝盛禮<lb/>
告成慶賜大行囚繫盡釋乃眷西顧惻然軫念虧於撫<lb/>
育吾甚傷之今後夏州或有使人至者候人不得遏絶<lb/>
或有願通於朝廷之意即令邉臣受而上聞且泛吿邉<lb/>
臣以謹守封畧罔或生事令榜而掲諸塞上或邉臣之<lb/>
有威望者遣單使以朝㫖往為開諭足彰陛下徳義之<lb/>
厚無損朝廷威重之體且敵妄自尊大於巢窟中乆矣<lb/>
王者固宜以大度處之豈足與之辨名噐等威之分哉<lb/>
<pb n="KR2f0039_WYG_342-22a"/>
敵若有悔禍之心稱蕃納貢陛下優為封爵名號以服<lb/>
擾之出府庫之餘以歳時安撫之使天下知陛下深誠<lb/>
逺慮為生靈計至於天地鬼神亦當助仁而佑順仁者<lb/>
無敵於天下況一敵歟若敵悍然自恃凶愎不移亦足<lb/>
以驕怠彼心激怒我衆邉臣必曰天子之恩意如此敵<lb/>
無革心我不可以不奮身而為國致討矣戰士必曰天<lb/>
子不以敵之不義而必窮誅是哀吾屬之乆戍也今敵<lb/>
無革心吾屬不可以不效命闘戰矣自邉之人至於天<lb/>
<pb n="KR2f0039_WYG_342-22b"/>
下之民必曰天子所以赦敵盖念賦役之煩擾吾人之<lb/>
困勞今敵無革心吾人不得不竭力以奉邉矣敵黨必<lb/>
曰天子幸加恩而不我誅也而其主茍不思焉是驅我<lb/>
於鋒刃之下以濟其欲而已夫兵猶火也不戢將自焚<lb/>
使我怒彼怨敵有自焚之勢則成敗有所分矣今議者<lb/>
聞臣之說必難臣曰敵自入寇無不剋何困之有今雖<lb/>
招懐之徒示國之弱賊肯革心乎臣請對曰昔繼遷之<lb/>
為邉患也號為驍悍有謀畧者陷朔方靈武國家䘮地<lb/>
<pb n="KR2f0039_WYG_342-23a"/>
且千里而其衆亦大弊爾時繼遷雖不為六合所殺勢<lb/>
亦不支矣故其死時戒徳明曰爾當傾心歸順朝廷如<lb/>
一兩表未䝉開納但連上封章以祈見聽故徳明欵附<lb/>
畢世不渝今敵非遷比也不幸自其初叛而我守邉匪<lb/>
人是故敵累得志而其衆嗜為寇之利向使我無大敗<lb/>
彼無大獲而以敵之虐用其下尋應疲潰矣今朝廷處<lb/>
畫邉事守遏益固將卒用命財用不乏雖未能大殘其<lb/>
衆姑使來無所掠獲即敵自窮蹙今先開其歸路以為<lb/>
<pb n="KR2f0039_WYG_342-23b"/>
後圖縱敵未懐與國何損必又難臣曰敵雖致欵戎心<lb/>
可保乎即有其實邉備得以徹之乎臣請對曰昔景徳<lb/>
初契丹大入河朔先帝親駕北狩于澶淵契丹始遣使<lb/>
議通和好俄又其統軍達蘭中伏弩以死和議遂定于<lb/>
時邉陲可保戎心徹警偹而謂繼好至今之堅乎在朝<lb/>
廷所以撫納控馭而已今事邉之費歳且千萬用師以<lb/>
來係纍殺戮幾十萬人故自古以來論邉事者莫不以<lb/>
和戎為利征戍為害盖深念此也伏願陛下廷召二府<lb/>
<pb n="KR2f0039_WYG_342-24a"/>
大臣試詳此議儻䝉採聴則生民之福實所繫賴臣不<lb/>
勝區區之懇<lb/>
方平議西非邉事上奏曰今月五日中書樞密院聚廳<lb/>
奉傳聖㫖宣示契丹來書并朝廷回荅書本如所見有<lb/>
異令具陳奏者今朝廷荅書大意欲且納元昊故書末<lb/>
有理難阻絶之語臣竊詳今來契丹與元昊相攻虛實<lb/>
未保且以來書大體言之其辭以元昊不順朝廷之故<lb/>
因緣搆釁遂已興兵恐深入討伐後元昊却歸朝廷故<lb/>
<pb n="KR2f0039_WYG_342-24b"/>
乞拒而不納今若荅書直云理難阻絶則是峻拒契丹<lb/>
之請堅納西人之盟得新附之小羌失乆和之強敵況<lb/>
契丹見屯兵甲近在邉陲因此違言或成忿隙控弦近<lb/>
塞有以為名則河朔邉防素備何若患有遲速事有輕<lb/>
重廟筭折衝厲階自弭事要允當義在兩全今西鄙遣<lb/>
人已到境上欲乞朝廷降詔元昊大約言昨者朝廷納<lb/>
卿欵誠亦緣契丹啟贊嘉其善意遂議加封今聞卿招<lb/>
誘契丹邉戸頗失甥舅之懽契丹遣使為言朝廷睦隣<lb/>
<pb n="KR2f0039_WYG_342-25a"/>
有體揆之大義有軫于懐卿宜審處事宜早除嫌隙則<lb/>
誓書封册便可施行仍乞於契丹回書中具及此意如<lb/>
此則朝廷於西人有恩意之厚於北鄙無搆怨之端中<lb/>
國禮義容覆大矣若將來契丹却與元昊通和遣人復<lb/>
請開納則今詔勅已具後命元昊被此德音應知感戴<lb/>
儻其凶德復為旅拒則較其輕重羌虜之患小契丹之<lb/>
患大斷可知矣叨䝉訪逮合罄愚瞽採擇用捨繫之朝<lb/>
廷<lb/>
<pb n="KR2f0039_WYG_342-25b"/>
方平又奏曰臣等近為中書樞宻院傳聖㫖宣示所荅<lb/>
契丹國書令各陳所見已於初六日同上剳子具陳事<lb/>
意竊聞朝議改定回荅契丹書以為元昊若盡如要約<lb/>
即朝廷難為辭却者臣等竊懐未盡須至再有敷陳盖<lb/>
當今可慮於西者三可虞於北者五何者若朝廷已納<lb/>
元昊誓書勢必便行封册而北使復至固邀我以拒絶<lb/>
此其可慮一也若朝廷已納元昊誓書遲留未行封册<lb/>
是使西人窺我有所牽制此其可慮二也必不獲已而<lb/>
<pb n="KR2f0039_WYG_342-26a"/>
封册之命中止是中國無復信義永斷招懐之理此其<lb/>
可慮三也若報至邉廷見我辭拒意堅言切萬一睢盱<lb/>
生忿因成急變則河東河北忽為所乗邉備何若此其<lb/>
可虞一也且以西人搆難於我彼曽約束使來納和今<lb/>
西人起釁於彼我乃遂納不同其患持此責我彼為有<lb/>
辭此其可虞二也今二敵相持事形可見元昊權譎無<lb/>
耻狙詐多端縱負屢勝之強必不兩延大敵北兵既廹<lb/>
或迎而伏罪則契丹號令元昊未應敢逆安知已和之<lb/>
<pb n="KR2f0039_WYG_342-26b"/>
約不能復使之離是我不能弭患於西徒以致怨於北<lb/>
此其可虞三也今敵聚兵馬近在境上擇利而動勢<lb/>
不虚歸若元昊旦而受封敵必怨而望報但恐事之以<lb/>
金帛未稱其所欲也故不如叩其兩端之中徐觀二寇<lb/>
之變逗留日月繕完守備不當乘其方逞激之卒發此<lb/>
其可虞四也夫二寇之隙誠偽未明就使信然尤宜審<lb/>
處見情則獲直往必違而我以新附難保之叛人怒乆<lb/>
和可患之強敵既促尋戈之釁翻堅元昊之交此其可<lb/>
<pb n="KR2f0039_WYG_342-27a"/>
虞五也凡此可慮可虞之事若朝廷深謀長䇿有以善<lb/>
其後臣等所不敢知儻未有以待之則若虞機張釋括<lb/>
期於必中爾臣等前議故願示以大義要之兩全且未<lb/>
納西人誓表時降詔書或遣一介之使往申告諭至於<lb/>
和約又非阻絶即具以此意回報契丹因令使人邀其<lb/>
終趣於北則言遜而體正於西則名拒而實通凡諸事<lb/>
機後皆可救臣等位叨侍從義均休戚國之大議復䝉<lb/>
訪逮愚慮所及不避再三伏望朝廷更賜採亮<lb/>
<pb n="KR2f0039_WYG_342-27b"/>
仁宗時知諫院蔡㐮論趙元昊狂僣之計上奏曰趙元<lb/>
昊棄其祖父盟約妄為狂狡僣稱大號不臣之迹彰著<lb/>
朝廷大增邉備議者皆謂元昊遣人入朝不從其所請<lb/>
必寇邉郡以肆狂心臣竊謂不然外裔之心見利則動<lb/>
若元昊欲寇邉當去年未備之時舉衆而來勢或難禦<lb/>
於其時尚不入寇今乃先自狂悖待我邉之皆有禦然<lb/>
後入寇亦有何利臣竊料元昊本無寇邉之心但張聲<lb/>
勢欲求中國歳與貨財耳<lb/>
<pb n="KR2f0039_WYG_342-28a"/>
㐮又論地形勝負上奏曰論者或以西虜之俗善騎射<lb/>
習戰鬪以為北敵之比臣竊謂過也大凡騎軍利平地<lb/>
歩卒利險隘得地形之利者勝勢常多趙魏之地千里<lb/>
無闗塞之險敵善騎射故勝勢多在彼也今西邉之地<lb/>
自鄜延環慶涇原沿邉三路皆是山險要塞之處此乃<lb/>
歩卒之地非騎軍之利若以其俗善騎射樂戰闘則不<lb/>
減北敵若論歩騎之利則地形異矣故勝勢常在我也<lb/>
㐮又論敵騎強弱上奏曰臣聞景徳中契丹大舉攻瀛<lb/>
<pb n="KR2f0039_WYG_342-28b"/>
州經二十日不破而敵衆死傷者數萬人南略趙魏之<lb/>
境所攻下者唯通利徳清兩軍而已以北敵之強舉國<lb/>
而來又趙魏之地無險隘之阻尚不能必取中國州郡<lb/>
況趙元昊以數郡之卒入險隘之地頓於堅城之下豈<lb/>
能必勝哉故元昊當無備之時不敢伺隙而來但遣使<lb/>
人妄設尊名以摇朝廷之心幸朝廷怯其勢而聼其請<lb/>
此乃元昊狡心能計利害之深者也為國家計者當知<lb/>
其不足懼但深察精審於處置則狡謀自破矣<lb/>
<pb n="KR2f0039_WYG_342-29a"/>
㐮又料元昊擾邉境上奏曰或問元昊既無來寇之心<lb/>
今者遣使人入朝不得如其請元昊之計其將安出臣<lb/>
切謂趙元昊必自度邉塞險固難於進攻若大舉甲兵<lb/>
既一敗衂則窮蹙之勢日見坐為中國擒也此必但時<lb/>
以輕騎偏軍往來邉地鈔畧蕃部若此不已是中國邉<lb/>
郡之兵不可一日罷去年歳之間歳月之乆運芻粟完<lb/>
城寨闗中勢當疲擾此敵常佚而我常勞利害可明也<lb/>
臣故謂今來未必大舉兵用偏師鈔擾邉境者此也<lb/>
<pb n="KR2f0039_WYG_342-29b"/>
㐮又論契丹遣使之意上奏曰契丹舉兵征元昊以助<lb/>
中國仍責以劫略之罪或曰二寇互相疑貳勢不兩雄<lb/>
必有釁隙臣謂契丹與元昊乆為親好元昊為中國邉<lb/>
患若與契丹結隙則腹背受敵元昊黠賊豈有如此失<lb/>
䇿假使契丹淩辱百端元昊亦卑屈而就之必無目下<lb/>
結隙之理契丹今日之謀主於自邀通和之功耳或曰<lb/>
契丹既欲邀功理當趣和今乃請朝廷不與元昊通和<lb/>
何也臣聞每有朝廷使者在彼契丹多出元昊之書以<lb/>
<pb n="KR2f0039_WYG_342-30a"/>
示之然以功不顯著既和之後中國之償我者必輕又<lb/>
元昊必自恃已力能與中國通和不以契丹為重故契<lb/>
丹以兵脅我之絶而示元昊又以兵制元昊之和以示<lb/>
我左右持之而自收其功足為威武之勢臣謂今雖請<lb/>
與元昊絶和朝廷若從之非乆必遣使請與元昊通和<lb/>
㐮又乞拒元昊之和上奏曰元昊非乆必有使來若更<lb/>
有所求可因而絶之若無所求奉正朔正名分貢方物<lb/>
相續而至朝廷以何事拒之若以契丹之故而拒之相<lb/>
<pb n="KR2f0039_WYG_342-30b"/>
次又以契丹之故招與之和元昊以中國之言足為信<lb/>
今既絶和元昊必以重兵宿麟府之間既防契丹又窺<lb/>
河東以輕兵出陕西沿邉州郡朝廷不敢輕移陕西兵<lb/>
馬河東一路不增兵則不可以守増兵則糧運難繼不<lb/>
戰已困况乘時觀隙奔突難防非細故也<lb/>
㐮又乞不聼議者許西賊不臣事上奏曰臣伏見元昊<lb/>
遣人乞和名分不正須索過多必朝廷深究事體已有<lb/>
定議然臣切慮有昏謬之人請損名分且與和好務從<lb/>
<pb n="KR2f0039_WYG_342-31a"/>
權變以寛民力此實茍且之論非長乆之策也今邉兵<lb/>
乆戍饋運繁數誰不欲通和以就休息奈何名分不正<lb/>
須索過多便生北敵之心立見危亡之患非特執一端<lb/>
之說與羌戎争氣而已伏望陛下深思熟慮拒絶小人<lb/>
之言主持天下之計大凡百事處置失錯從可更改若<lb/>
此事一失更無可救之理欲絶後患莫若斷之在前區<lb/>
區愚情不勝披瀝肝膽之至<lb/>
㐮又乞早降元昊册書上奏曰伏見元昊使人至已數<lb/>
<pb n="KR2f0039_WYG_342-31b"/>
日如聞誓書大體頗有朝廷約束兼余靖使北已有回<lb/>
奏别無齟齬之意切謂宜速行封冊者今契丹兵西嚮<lb/>
在未勝負以前遣使報之度其勢必假他議茍有所俟<lb/>
契丹幸而勝元昊其心益驕或於齎謝之外輙有所求<lb/>
何以處之臣故謂莫若速之利也若報聘之禮已行契<lb/>
丹雖欲乗間生端則曲不在我況存元昊之和則契丹<lb/>
未敢輕絶中國而為患也伏惟陛下揣度事勢不可緩<lb/>
也<lb/>
<pb n="KR2f0039_WYG_342-32a"/>
寳元二年直集賢院富弼上奏曰臣切聞去嵗十二月<lb/>
中趙元昊反自立為大夏皇帝改元稱制引兵犯邉遣<lb/>
使致書割地邀貨陛下召輔相於宴㑹不容食頃之間<lb/>
輔相馳車馬於康衢殊乖坐鎮之重變起倉卒事無凖<lb/>
䋲朝議紛拏人心皇駭不逾旬浃傳布四方衆皆謂之<lb/>
忽然臣則知其有素請陳有素之狀其狀有六焉昔者<lb/>
德明尚存元昊方幼常勸厥父勿事中朝安能舉我國<lb/>
家終乆為人臣妾且謂所得俸賜只以自歸部落實繁<lb/>
<pb n="KR2f0039_WYG_342-32b"/>
窮困頗甚茍兹失衆何以守邦不若練習干戈杜絶朝<lb/>
貢小則恣行計掠大則侵奪封疆上下俱豐於我何恤<lb/>
德明以力未甚盛不用其謀豈有身自繼立而不行其<lb/>
說耶此元昊反狀有素者一也自與通好略無猜情門<lb/>
市不譏商販如織縱其往來盖示懐柔然而迹稔則容<lb/>
姦事乆則生變故我道路之出入山川之險夷邦政之<lb/>
否臧國用之虛實莫不周知而熟察又比来放出宫女<lb/>
任其所如元昊重幣市之内之左右不唯朝廷之事為<lb/>
<pb n="KR2f0039_WYG_342-33a"/>
其備詳至於宮禁之私亦所窺測濟以凶狡之性貪欲<lb/>
之謀豈肯固守盟約坐受羈制此元昊反状有素者二<lb/>
也西鄙地多帶山馬能走險潮海彌逺水泉不生王旅<lb/>
欲征軍需不給窮討則遁匿退保則襲追以逗撓為困<lb/>
人之謀以遲乆為匱財之計元昊恃此艱險得以猖狂<lb/>
復如先朝加兵於我而終棄靈夏況我彊盛百倍往時<lb/>
今若稱兵必能得志此元昊反状有素者三也朝廷累<lb/>
次遣使元昊多不致恭或故作滯留而不迎或佯為怱<lb/>
<pb n="KR2f0039_WYG_342-33b"/>
遽而見廹或欲負扆而對或欲專席而居雖相見之初<lb/>
暫御臣下之服而送出之後更具帝者之儀盖乆已稱<lb/>
尊成其驕態忽下編於臣列深耻見於國人且講異圖<lb/>
自求足志此元昊反状有素者四也頃年靈州屯戍軍<lb/>
校鄭美奔戎徳明用之特兵朝廷終失靈武元昊早蓄<lb/>
姦險務收豪傑故我舉子不第貧賤無歸如此數人自<lb/>
投於彼元昊或授之以将帥或任之以公卿推誠不疑<lb/>
倚為謀主彼數子者既不得志於我遂奔異域觀其決<lb/>
<pb n="KR2f0039_WYG_342-34a"/>
䇿背叛發憤包蔵肯教元昊為順乎其効鄭美必矣此<lb/>
元昊反状有素者五也西北相結並擾中原邉疆之患<lb/>
莫甚於今頃者元昊援契丹為親私自交通共謀寇難<lb/>
緩則指為聲勢急則假其師徒至有犄角為竒首尾相<lb/>
應彼若多作牽制我則困於分張盖先已結北敵之強<lb/>
方敢立中原之敵此元昊反状有素者六也是六者嵗<lb/>
月已乆中外共聞而天子不得知朝廷不為備養成深<lb/>
患遂至大騷此乃兩府大臣之罪也此外元昊大抵復<lb/>
<pb n="KR2f0039_WYG_342-34b"/>
知朝廷以乆安自恃不悟邉鄙之防以無戰為常不求<lb/>
將帥之具士卒驕惰器用凋零無謀臣䇿士以經營四<lb/>
方無宏綱大紀以控制萬國以此故元昊敢以一方之<lb/>
衆抗我天下之師輙稱皇帝殊不忌憚其為小戎輕蔑<lb/>
也如此畧遣數介平致尺書而大臣不知所為措置乖<lb/>
失以致調發軍旅塞滿邉陲戰陣未嘗一施儲饋已聞<lb/>
屢窘闗中大擾人心不寜而元昊宴安自居一毫無損<lb/>
坐觀其弊竊笑所為其為小戎侮玩也又如此臣雖賦<lb/>
<pb n="KR2f0039_WYG_342-35a"/>
性至昧語才不長然自聞騷繹常切憂憤況臣知元昊<lb/>
必為今日之患十年于兹矣懐不能已遂於景祐元年<lb/>
嘗進文數軸内閱將一篇頗叙其事當時朝廷方謂天<lb/>
下大定四夷無虞臣不敢極陳西戎不賓之由但述選<lb/>
將預備之策而已不見省納棄為空文今變故已成邉<lb/>
事為梗致陛下憂勞在念旰昃唯勤專委任於輔臣謀<lb/>
削平於寇亂僅周嵗序尚留天誅且自用武以來作事<lb/>
多失凡降一詔未嘗合朝廷之宜凡建一謀未聞恊天<lb/>
<pb n="KR2f0039_WYG_342-35b"/>
下之望寛猛不中動静皆違謂之德則人不肯懐謂之<lb/>
威則人不肯懼威徳既弛夷夏何觀臣今畧舉八條止<lb/>
為戎事未論其他伏惟至明詳擇<lb/>
一事伏聞元昊遣使全擬北庭部伍甚雄辭禮俱亢觀<lb/>
　其勇悍難制強辨自髙若非使者請行即是元昊選<lb/>
　差取其籌畫推為腹心必謂不敢加誅得以恣行彊<lb/>
　暴以能揣敵情為有智以不辱君命為得賢我若察<lb/>
　其所叛之謀知其所求之意存之則元昊遂其志誅<lb/>
<pb n="KR2f0039_WYG_342-36a"/>
　之則元昊䘮其魄所宜始至之日盡斬都市事出不<lb/>
　意乖其本謀即時宣聞遂行削奪或命將致討或發<lb/>
　兵備邉上則可以示大邦不測之威下則可以杜小<lb/>
　人好亂之漸豈不韙哉戎人必憚而失國戰士必為<lb/>
　之増氣而反逺從境上召至都下資其貿易待以雍<lb/>
　容重幣遣還優辭慰恤意者豈非冀其回心易慮而<lb/>
　伏義向化乎夫朝廷結以㤙信幾四十載尚無懐感<lb/>
　之意終至反常之祻豈兹姑息遂可悛移且以放還<lb/>
<pb n="KR2f0039_WYG_342-36b"/>
　謂之懐柔邪則元昊悖逆之性何懐柔之肯馴謂之<lb/>
　矜恕耶則元昊僣竊之罪何矜恕之可忍謂之他計<lb/>
　率無可觀只是執事者巽懦自居優游不斷殺之恐<lb/>
　其急擊囚之恐其有辭遂至放還優示寛貸向若未<lb/>
　能加戮只宜境上交回使其不測淺深猶可謂之良<lb/>
　策召而復遣理有何長乃是大國之謀悉為小戎所<lb/>
　料遂其所以能揣敵情之智成其所以不辱君命之<lb/>
　賢況當時調發正當輦運相屬道路雜㳫民口沸騰<lb/>
<pb n="KR2f0039_WYG_342-37a"/>
　使之往來盡得聞見謀事若此取侮之道也臣嘗觀<lb/>
　前史見隗囂遣將髙峻據髙平光武使寇恂往降之<lb/>
　峻命皇甫文出謁辭禮不屈恂立斬之峻即日降諸<lb/>
　將曰殺其使而降其城何也曰文者峻之腹心今者<lb/>
　辭意不屈必無降心全之則文得其計殺之則峻亡<lb/>
　其膽是以降耳又唐太宗即位突厥入寇直至涇州<lb/>
　突厥遣其腹心執矢思力入朝為覘自張形勢云百<lb/>
　萬之兵今且至矣乃請反命帝誚之曰我先戮爾蕭<lb/>
<pb n="KR2f0039_WYG_342-37b"/>
　瑀封徳彛請禮遣之帝曰不然今若放還當謂我懼<lb/>
　遂縛思力囚於門下勒兵欲戰突厥懼遂請和伏惟<lb/>
　陛下觀寇恂唐太宗之所為復思今日元昊殊不悔<lb/>
　過則當誅其來使果是邪非邪機㑹一失不可復得<lb/>
　臣深念此痛惜萬萬也若事皆此類祻未可知<lb/>
二事伏自元昊稱亂西鄙震驚或帥臣乞師或朝議遣<lb/>
　使沿邉要害宿兵猥繁雖與舊日不侔然亦不過一<lb/>
　二十萬京師屯衛則差減天下禁旅則尚多起為應<lb/>
<pb n="KR2f0039_WYG_342-38a"/>
　兵未嘗乏使切見自去年十二月至今年四月末半<lb/>
　年之内相繼三度揀軍皆遣使臣傳布宣命每至一<lb/>
　郡無不張皇仍帶殿侍數貟畨次押人赴闕村民恐<lb/>
　懼未㸃鄉軍致有奔竄山林鑚鑿支體不顧傷毁茍<lb/>
　避涅黥乆乃知其非然其如終是已惑三揀兵士厥<lb/>
　數臣則不知然觀此施為所獲必鮮若其事頻驚衆<lb/>
　則莫甚於兹臣又伏思内則省庭外則轉運司以至<lb/>
　州縣勤勞供職嚴峻用刑所急之須唯財是務盡農<lb/>
<pb n="KR2f0039_WYG_342-38b"/>
　畝之稅竭山澤之利舟車屋宇蟲魚草木凡百所有<lb/>
　無一不征共知困窮都為賦斂自來天下財貨所入<lb/>
　十中八九贍軍軍可謂多財可謂耗矣今始用武遽<lb/>
　稱乏人即不知向時所贍之軍何在所耗之財何益<lb/>
　殊未戰鬪已大驚擾萬一或至敗衂頻有殺傷須行<lb/>
　補添别設應援至時又不知調發者何所揀選者幾<lb/>
　畨比之今來必大興作凡係兵籍既已不充所謂鄉<lb/>
　軍豈免強配此時百姓所懼將来必有不虛若果行<lb/>
<pb n="KR2f0039_WYG_342-39a"/>
　之為患非細<lb/>
三事伏見今年四月降中書省劄子稱臣寮上封財賦<lb/>
　所出各有攸司由外以充内自下而奉上者也又曰<lb/>
　仍取羡登用備供入乞戒諭諸路轉運司如用度或<lb/>
　闕須管自擘畫支贍若的是圓融不出即許於隣道<lb/>
　糓有剰處支那不得更似日前乞自京般請錢銀之<lb/>
　類徧行下者臣聞民者本也存心於民則邦國寜財<lb/>
　者末也屬意於財則黎庶畔是以王者以天下之財<lb/>
<pb n="KR2f0039_WYG_342-39b"/>
　養天下之民不聞誅求以害生靈蓄積以奉私欲易<lb/>
　曰何以聚人曰財禮曰財散則人聚此經典之明文<lb/>
　也伏以國家肇造之時疆境甚隘財賦至㣲而征伐<lb/>
　不停用度亦足洎太祖盡取川蜀河東江南兩浙荆<lb/>
　南湖南廣南閩粤之地何啻萬里不計逐方所積寳<lb/>
　貨當時盡歸京師且以後來賦輸無不經度逐年只<lb/>
　留實約軍費其餘每歳盡數上供民力所輸秋毫無<lb/>
　隠不間逺邇不問炎凉輦運縱横水陸奔湊官司督<lb/>
<pb n="KR2f0039_WYG_342-40a"/>
　責時無暫休凡天下如此者已七十年矣豈非由外<lb/>
　以充内自下而奉上乎而又干戈不作華夏底寜唯<lb/>
　是常須别無他費臣謂都下財貨固當在處如岡如<lb/>
　阜有入無出莫知紀極諸路運司以逐州實約之費<lb/>
　無多羡餘其間年嵗有凶殺則必蠲除朝廷有要索<lb/>
　則必應副多行捜括裁可張羅若又分外督之不知<lb/>
　出於何所朝廷既行誡諭運司不敢冐違無計以供<lb/>
　唯民是取民若可出豈復行仁民又不禁必生怨怒<lb/>
<pb n="KR2f0039_WYG_342-40b"/>
　虧損和氣馴致深憂是元昊擾邉陕西被苦士馬日<lb/>
　濟芻粟頓竭繕治甲兵修築城壘百役興作萬倍艱<lb/>
　難復阻旱災無收農賦中糴之入既不厚鬻爵所得<lb/>
　又不豐數十萬兵無所仰給坐觀困弊不行救䘏而執<lb/>
　事者尚曰財賦者由外以充内自下而奉上爾之不<lb/>
　足爾自營求是何乖方之深也夫上下相繼中外一<lb/>
　體豈可豐上而刻下空外而實中下茍困則上豈得<lb/>
　安外若摇則内豈能定況以七十年天下所入而救<lb/>
<pb n="KR2f0039_WYG_342-41a"/>
　此日一方之急豈為難哉若但誅求取足人民無所<lb/>
　逃避變亂豈有不生手足之患未除心腹之疾又作<lb/>
　則臣深為執事者危之臣不敢逺引古事恐煩省察<lb/>
　只以本朝事驗之切聞太宗皇帝初實内帑嘗謂侍<lb/>
　臣曰河東敵境甚邇吾必取之至時不免擾民今内<lb/>
　帑所積以備調發戒重擾也其後皆如詔卒不擾下<lb/>
　今元昊背畔闗中用兵要在安民圖共禦寇而反靳<lb/>
　中府無用之物擾四方已困之民惜財費人大非太<lb/>
<pb n="KR2f0039_WYG_342-41b"/>
　宗皇帝之所用心也臣又聞王者貴為天子富有天<lb/>
　下藏於天下者天子之富也藏於國内者諸侯之富<lb/>
　也藏於室廬箧笥者庶人之富也今執事勸陛下行<lb/>
　庶人之事何示人不廣也且又云的是圓融不出許<lb/>
　於鄰道支那夫鄰道貨財各有用度必難假輟徒費<lb/>
　規求臣又敢以近日一事為證切見河北轉運司奏<lb/>
　乞割河東五州十三縣稅賦充河北支用本路自奏<lb/>
　一路之費悉賴五州之資若遂割移殆難供給尋具<lb/>
<pb n="KR2f0039_WYG_342-42a"/>
　聞奏事已寝停鄰道支那徒虛語爾唯是朝廷逐急<lb/>
　救濟乃為良圖矧向者居無事之時已行假貸豈今<lb/>
　來當用武之際復致艱難前後不侔利害可見臣謂<lb/>
　建此計者不姦則妄賛其說者非愚則諛惟陛下鑒<lb/>
　之以明斷之以果則大事不失而帝業可保矣<lb/>
四事切見去歳降詔令内外两省官及諸司使副在邉<lb/>
　者并軍職刺史等近百人各結罪保舉殿直京官已<lb/>
　上委無贓私堪充邉任者臣聞有德者然後知人之<lb/>
<pb n="KR2f0039_WYG_342-42b"/>
　徳有才者然後識人之才無徳者見有德必憎非才<lb/>
　者見有才必忌唯憎與忌固非存公萬一才徳雖疎<lb/>
　憎忌不作其如所見相戾所為相乖使之擇人何由<lb/>
　得士切以兩省官及諸司使副雖名顯官豈必皆賢<lb/>
　多由積累而陞亦有容易而得軍職刺史本是武夫<lb/>
　校力則多語識全少盡令舉將帥之士便以委邉塞<lb/>
　之權不問舉主之才德如何安知所舉者善惡若忌<lb/>
　憎已有所害乖戾復更相乗所舉之人豈堪任事臣<lb/>
<pb n="KR2f0039_WYG_342-43a"/>
　又聞官大者徳未必大位髙者才未必髙京朝殿直<lb/>
　之流固有可採借職選人之軰豈盡無能假有兩省<lb/>
　官識一選人果有竒才又有諸司使副識一借職果<lb/>
　有異術借可薦舉寘于邉陲而限以詔條須且棄置<lb/>
　宛轉尋訪别得所聞乆諳與旋擇固殊目覩與耳聞<lb/>
　又邈限官而選得士為難臣又聞善任人者必適其所<lb/>
　用善御物者不強其不能盖以輪轅異宜鑿枘殊制<lb/>
　茍只取其無過而不問其用之所有祗重其守亷而<lb/>
<pb n="KR2f0039_WYG_342-43b"/>
　不究其謀之所存則臨事必隳當官必敗亷而無過<lb/>
　者行也用而有謀者才也行則主於化導才則主於<lb/>
　經營居治安之時宜乎化導以行在擾亂之日則當<lb/>
　經營以才大凡處邉任者小則乘一障大則守一州<lb/>
　或驅馳戰陣之間或出入荒遐之境或經度糧草或<lb/>
　<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>習山川或逞驍勇以雄邉或行反間以疑敵或陳<lb/>
　討伐之䇿或謀守禦之術如此數事皆須藉才必求<lb/>
　非常之人乃立非常之効若但取齪齪無過規規守<lb/>
<pb n="KR2f0039_WYG_342-44a"/>
　㢘施之邉方萬必無用不止無用必誤軍機徒令舉<lb/>
　者易與而自便爾後有䘮師失律其若我何臣謂此<lb/>
　詔舉官盖因循平日所行甚非今時之宜也臣伏望<lb/>
　兩省官諸司使副或軍職刺史在邉者不可一例受<lb/>
　詔宜令兩府精擇有才識公望卓然為人所稱者方<lb/>
　令舉官仍宜不限品秩自借奉職選人已上皆得充<lb/>
　舉所保之事須保堪任邉上重難任使如上之所陳<lb/>
　或本人邉事不集並當同罪則人人自畏豈敢容易<lb/>
<pb n="KR2f0039_WYG_342-44b"/>
　而舉哉十得十百得百不虛授不濫賞斷可知矣倘<lb/>
　有所累許其自新得出沈埋必有植立夫先擇舉主<lb/>
　則所舉者不謬矣不限品秩則下位有才者不遺矣<lb/>
　不免責罰則負犯者激勵而自奮矣利害甚煥可舉<lb/>
　而用然須能否既著賞罰必行國無虛辭人則皆勸<lb/>
五事切聞鄜延路嘗與蕃兵接戰有一寨主為蕃兵所<lb/>
　得及虜去軍民甚衆西頭供奉官閤門秖候馬遵引<lb/>
　兵追戰即時奪回延帥范雍及副部署劉平奏乞酬<lb/>
<pb n="KR2f0039_WYG_342-45a"/>
　奬朝命只遷東頭供奉官而已伏以元昊僣尊西陲<lb/>
　被擾方勵武節以寜邉患其要在乎善惡必辨賞罰<lb/>
　必明則人各有心孰不宣力賞若當則有功者愈勸<lb/>
　罰若當則有過者自悛賞罰不明功過兩弛轉相教<lb/>
　告誰肯奮激武節不勵戎心益生有敗而無成有亂<lb/>
　而無治漸漬不救淪胥以鋪盖由乎辨之不早也夫<lb/>
　馬遵者出死力突堅圍引既衂之兵入不存之地奪<lb/>
　已擒之將士㧞已䧟之師徒雖非大功亦可謂之竒<lb/>
<pb n="KR2f0039_WYG_342-45b"/>
　節矣況范雍劉平者國家方大倚注保奏理合超遷<lb/>
　只進一官殊乖輿論當兹始初用武尤在賞勸激人<lb/>
　茍未得宜必難勵衆臣切聞河北一都廵檢王守琪<lb/>
　捉殺得獨流寨潰散兵士二三十人自禮賓副使轉<lb/>
　供備庫使仍差知隴州又見京東都廵檢李知和捉<lb/>
　得刼賊七人自内殿崇班轉供備庫副使此二賊徒<lb/>
　者只是草竊之軰固非勍敵之人殺之不足震天威<lb/>
　縱之不能成大患而王守琪則驟遷十餘級李知和<lb/>
<pb n="KR2f0039_WYG_342-46a"/>
　亦超轉兩資至於馬遵者出境討賊不顧存亡援溺<lb/>
　救焚皆得全活上可以壯朝廷之威下可以抑僣國<lb/>
　之強比王李之功効則度越有餘比王李之遷酬則<lb/>
　數倍不足邉臣見之失色元昊聞之長姦用人若斯<lb/>
　致寇之道也<lb/>
六事近於七月中伏聞中書樞宻院同進呈募擒元昊<lb/>
　科格遂告示天下者切以拓䟦異類西域諸羌自唐<lb/>
　末亂離五代争戰據乃土宇侈其封疆時肆猖狂罕<lb/>
<pb n="KR2f0039_WYG_342-46b"/>
　能懐服常致邉患毎勞王師歴代以荒服處之置諸<lb/>
　度外國家引為宗屬付以節旄割賜名城世襲王爵<lb/>
　廪給甚厚貿遷弗停其國富強皆我資用　是偏隅<lb/>
　一洗僻陋則我於西夷恩徳豈不大哉盟誓弗渝始<lb/>
　終無負而元昊不圖報効輙肆頑兇欺誣上天僣竊<lb/>
　大號合行誕告速寘明誅庶伸征伐之權以快人神<lb/>
　之憤況自西陲變動天下震驚聚目而觀攅耳而聽<lb/>
　或謂朝廷有上策廟堂有竒兵豈容有臣敢行稱亂<lb/>
<pb n="KR2f0039_WYG_342-47a"/>
　顒顒佇望以日繫時殆踰半年不聞下令乆之乃舉<lb/>
　削奪之罰行募賞之科何其隘哉夫始未有為人實<lb/>
　莫測一旦告諭共知非謀孰不疑朝廷自怯未能加<lb/>
　誅於元昊而又慮乆無處置姑設賞募以厭天下之<lb/>
　望乎適足示弱不足厭人示人以彊猶懼不振示人<lb/>
　以弱其弊何勝故書曰安危在出令存亡在所任若<lb/>
　謂元昊小戎無費民力但誅首惡足致和平則臣請<lb/>
　終始陳之切聞自邉事初警即行調發師徒合雜器<lb/>
<pb n="KR2f0039_WYG_342-47b"/>
　械堆盈官私俱勤道路如沸易置邉吏辨集軍糧闗<lb/>
　輔大騷黎庶已困何民力之無費焉募令一施敵情<lb/>
　愈秘知有竊發益自周防增置守衛之兵廣募禦侮<lb/>
　之士寝食必以計出處必以權動則有謀大為之備<lb/>
　何首惡之可募焉況夫募者起於亂秦用於末世三<lb/>
　代已徃不聞有此豈我太平之世天下一統偶有小<lb/>
　醜背畔稽之典䇿自有討禦而執事者不為良畫遽<lb/>
　勸陛下行亂秦末世之事乎既非至公之謀又匪常<lb/>
<pb n="KR2f0039_WYG_342-48a"/>
　行之法然有不得已者亦或為之何則苦於用兵終<lb/>
　未獲敵思為助兵之術則募之漢髙祖於項羽是也<lb/>
　兵力驟敗敵勢轉盛内懐震懼計無所出則募之王<lb/>
　莽於劉演是也用兵不一困於支離敵又相乘力不<lb/>
　能應則募之梁太祖於劉知俊是也一夫跳走不知<lb/>
　所從雖有兵甲之強無以加討則募之楚平王於伍<lb/>
　貟之類是也募賞雖設無一獲者是募賞為無益不<lb/>
　可全任明矣今元吴初叛未嘗大戰非苦於用兵也<lb/>
<pb n="KR2f0039_WYG_342-48b"/>
　師旅屯聚空食邉陲非兵力驟敗也諸方不聳獨西<lb/>
　鄙有警非用兵不一也元昊大據全夏擁衆不伏非<lb/>
　一夫跳走不知所從也臣以此觀之甚非用募賞之<lb/>
　時且以我大邦坐視小醜況我直彼曲奚所憚焉正<lb/>
　朝廷之大刑副天下之公議舉不失體動則有辭欲<lb/>
　征則征之足以示猛欲守則守之姑以示寛表以大<lb/>
　御小之權行禁暴安民之道號令天下豈不偉哉何<lb/>
　乃偷募茍求潜謀竊取似同盜刼不敢公行謂之容<lb/>
<pb n="KR2f0039_WYG_342-49a"/>
　則元昊之惡不可容謂之忽則元昊之謀不可忽謂<lb/>
　之惜用則用已費矣謂之惜民則民已勞矣况又濟<lb/>
　師已衆遣將已多邉境騷然曠日持乆而反止於用<lb/>
　募更無他圖倚之幸安謂已得策以此厭天下之望<lb/>
　以此安君上之心臣深為執事者羞之兵既不行募<lb/>
　又無得為此逗撓不減戍糧國用且殫民財是取怨<lb/>
　叛必作表裏合攻臣亦甚為陛下憂之夫元昊既懐<lb/>
　逆謀彼必大為禦備今聞上下募賞自知髙枕無虞<lb/>
<pb n="KR2f0039_WYG_342-49b"/>
　外裔之心畏強侮弱因而肆暴遂成深憂若誘之使<lb/>
　來自有方畧則非臣所知萬一執事者謀之不臧技<lb/>
　止於此遷延玩冦嗢沒養奸禍已成而計窮敵已大<lb/>
　而力屈則誰復為陛下圖之<lb/>
七事伏聞秋初夏守贇為樞宻使夫樞宻之任秉國大<lb/>
　權起於有唐始用宦者降及後世更以武臣國家恩<lb/>
　禮益隆委任尤重本天下之兵柄代天子之武威勢<lb/>
　均中書號稱兩府茍為轉授不若闕官夏守贇早事<lb/>
<pb n="KR2f0039_WYG_342-50a"/>
　先朝嘗參儲吏既緣攀附漸致顯榮惟事貴驕罔思<lb/>
　畏謹每更劇任頗乏清名才術無聞公忠弗有一旦<lb/>
　擢居衆賢之上俾賛萬務之機朝命則行人心不允<lb/>
　又況元昊作梗西陲用兵上資睿聖之謀下取樞臣<lb/>
　之畫庶臻泰定以安黔黎所宜妙擇才能削平禍亂<lb/>
　而罔詢厥德遽用斯人不問賢愚皆所輕笑夫樞宻<lb/>
　者内陶鑄武臣外鎮撫四裔無事則坐制機軸以修<lb/>
　武備用兵則指畫方畧以殄寇讐是四者皆非守贇<lb/>
<pb n="KR2f0039_WYG_342-50b"/>
　所能知其髣髴而正當用武之際使踐論兵之職不<lb/>
　悮國事復何為哉雖樞府之柄不專一人然大抵任<lb/>
　賢豈當如是傳曰得賢則能為邦家立太平之基書<lb/>
　曰罔有立政用憸人惟吉士用勱相我國家是則賢<lb/>
　者可以立太平而憸人不可與於政也始陛下用守<lb/>
　贇盖以為賢者可立太平故用之茍知其憸人則必<lb/>
　不用矣使陛下用而不知者執政緘黙之過也用之<lb/>
　和平之日已曰濫官委於艱難之時尤為非據英傑<lb/>
<pb n="KR2f0039_WYG_342-51a"/>
　為之觧體姦雄為之生心唯是得賢乃能静亂臣又<lb/>
　聞為國家者得人則安失人則危得人則重失人則<lb/>
　輕唐郭子儀係乎安危者也入則天下安出則天下<lb/>
　危裴晋公係乎輕重者也進則朝廷重退則朝廷輕<lb/>
　今守贇反是其在朝廷也雖未即致危亦可謂取輕<lb/>
　矣亟宜罷免以重觀瞻所以示陛下不私於一人而<lb/>
　盖為萬世也臣又慮者以其嘗為攀附而謂之親信<lb/>
　可使以其乆歴寄任而謂之耆舊可尊以其官是節<lb/>
<pb n="KR2f0039_WYG_342-51b"/>
　制而謂能知兵以其貎甚魁梧而謂能鎮俗是皆不<lb/>
　然唯盡公者可以親信不主乎攀附之遇唯宿德者<lb/>
　可謂耆舊而不在乎寄任之多有才武而好學則能<lb/>
　知兵不在乎官有噐業而不佻則能鎮俗不在乎貎<lb/>
　伏唯陛下察守贇之所立驗守贇之所為可謂盡公<lb/>
　宿徳者乎可謂有才武而好學有器業而不佻者乎<lb/>
　臣於守贇愛惡不相干聲迹不相接非有家世之隙<lb/>
　禄位之嫌而進是說也但聞諸公議有足惜者區區<lb/>
<pb n="KR2f0039_WYG_342-52a"/>
　之懇實願究陳<lb/>
八事伏聞西鄙用兵以來不住差移武臣往彼每有過<lb/>
　闕下而求見者不多許見臣切詳所謂未見其宜謂<lb/>
　之天子至尊不可令小臣浼瀆則非所以詢芻蕘而<lb/>
　廣接納也謂之循守舊例未嘗許小臣求見則今用<lb/>
　兵要在開通壅非循舊例阻絶人臣之時也謂武臣<lb/>
　多鄙不可令容易而對則既已委任用為好人非宜<lb/>
　鄙之也謂朝廷差除自有命令本職所管自有局分<lb/>
<pb n="KR2f0039_WYG_342-52b"/>
　不必令對則用兵之際事與舊殊本職或有更張局<lb/>
　分亦有規制何由聞逹非以博究利病而剪除兇孽<lb/>
　之意也以此四事求之臣故曰切詳所謂未見其宜<lb/>
　今邉寇方興陕西大擾朝廷多發兵伍選任武臣雖<lb/>
　則直禦寇戎盖亦分備他盜凡有武臣求對必於邉<lb/>
　事有聞陛下聼朝之餘何惜一見召於咫尺待以從<lb/>
　容霽其威顔加之善誘使無懼慴盡日敷陳然後觀<lb/>
　其奏對之是非察其趣向之邪正可者則奨激而遣<lb/>
<pb n="KR2f0039_WYG_342-53a"/>
　之不可者亦優容而罷之如此則自謂官家知我姓<lb/>
　名身心有所分付不患邉奏不省不憂權臣害能各<lb/>
　盡所懐無不感恱勇銳而去罄竭為期刻志夷凶立<lb/>
　功報主局分豈有不寜聖人所以感人心而天下和<lb/>
　平者盖用此矣又何憂乎叛寇何恤乎用兵陛下勤<lb/>
　勞之心豈不至哉接納之禮豈不優哉聞見之事豈<lb/>
　不博哉今却其所求不與之見奏對之是非無由辨<lb/>
　趣向之邪正不得知彼又自謂朝廷雖然遣行官家<lb/>
<pb n="KR2f0039_WYG_342-53b"/>
　未嘗識靣但從軄任罔察事情胷臆不伸括嚢而去<lb/>
　至則邉事擬奏而不敢奏兵機欲陳而不敢陳或慮<lb/>
　聡明不聞或憂權臣見忌人皆懼禍誰肯盡心縱有<lb/>
　䟽聞豈如靣奏陛下勤勞之心則怠矣接納之禮則<lb/>
　䟽矣聞見之事則隘矣禍不滋蔓已為大幸如望寇<lb/>
　之速平兵之速弭則不可得也議者又謂臣曰此非<lb/>
　主上怠於勤勞而踈於接納盖執政者自知致寇常<lb/>
　慮獲罪不欲許人非次上殿或論奏四方之事或有<lb/>
<pb n="KR2f0039_WYG_342-54a"/>
　陳兩府之罪開悟聖人聪明則非已之利也故但奏<lb/>
　云某人已有差使某人已與遷補所求入見不宜允<lb/>
　從只欲徼望㤙榮别希錫賜以此罔上上以為然意<lb/>
　欲阻絶天下是非蔽塞天子耳目自以為安身之計<lb/>
　也臣謂果有是事則非臣所知唯在陛下察其忠邪<lb/>
　而進退之則蒼生之福也宗社無疆之慶也<lb/>
弼又上奏論不可待西使太過䟽曰臣近者切聞昊賊<lb/>
遣其偽六宅使賀從勉齎書到闕欲議通好事頗秘宻<lb/>
<pb n="KR2f0039_WYG_342-54b"/>
臣不知審實但外人傳說昊賊來書未肯稱臣别圖位<lb/>
號兼臣昨在西京門居養疾切見傳宣下河西一路州<lb/>
軍排備祇候西使次第甚盛又令逐州通判就驛相㸔<lb/>
置酒管領臣甚憂事體太過必恐下靣難為處置有失<lb/>
中國制馭外裔之術也臣又切聞西使之來非自然之<lb/>
意盖契丹特遣使往河西教之令來既是元昊禀畏契<lb/>
丹使來貢奉元昊不敢不從即不假怱忙可且持重與<lb/>
之商議縱時下未合必有後圖今來請和既不由元昊<lb/>
<pb n="KR2f0039_WYG_342-55a"/>
使人豈能專其可否以此思之朝廷待西使不必過當<lb/>
大凡措置機事在乎制之於初初若失宜後難救應臣<lb/>
又今日切聞西使入見賜與甚多既許人使偽官之稱<lb/>
則元昊所圖勢難止遏茍一一遂其所欲臣不知向去<lb/>
事體如何況臣去年兩使北敵所議西事甚是分明臣<lb/>
前後邀勒度數頗多不能一一記憶臣今省得再去時<lb/>
與館伴劉六符所說一節臣謂六符云北朝將來令元<lb/>
昊如何歸附須是却令依舊納欵不可令别有所望六<lb/>
<pb n="KR2f0039_WYG_342-55b"/>
符云固是如此況元昊自來稱臣於南朝今來更待望<lb/>
甚定是須令納欵稱臣況南朝與北朝書云彼若翻然<lb/>
效順此必待之如初臣今記得上項一節甚明伏乞朝<lb/>
廷檢㑹臣再奉使過日别録照對方見的實向者所許<lb/>
北敵歳添金帛之數盖為令他指揮西事初既不避張<lb/>
此名聲今來又却不依舊約則是虛受前耻而不獲後<lb/>
效甚可痛惜也此事朝廷須是廣為思慮何者北敵元<lb/>
許却令稱臣今來自是朝廷過有許可亦恐北敵意不<lb/>
<pb n="KR2f0039_WYG_342-56a"/>
欲謂元昊於中國尚不肯稱臣於我豈肯甘分則是因<lb/>
此致他北敵亦難制元昊元昊亦自此所圖愈大也若<lb/>
北敵遣使以此來問則朝廷何辭以對又慮元昊若不<lb/>
稱臣於朝廷則北敵必曰元昊本稱臣於南朝今元昊<lb/>
既於南不復稱臣漸為敵國則是元昊與南朝等唯我<lb/>
契丹獨尊矣臣謂北敵因此益熾必自喜名分暗定異<lb/>
日稍有釁隙緣此若有所求則未知朝廷何以待之臣<lb/>
旦夕思此二事将必有一焉不可不深圖不可不早慮<lb/>
<pb n="KR2f0039_WYG_342-56b"/>
願朝廷且執北敵所約更加裁擇不可容易過許則不<lb/>
至别生後患臣又恐延州及京師幹當事人且貪成功<lb/>
不為國家思後來之患伏乞陛下與兩府臣寮深切計<lb/>
慮必無後悔然後從而行之則天下之幸宗社之福臣<lb/>
不勝懇懇之至<lb/>
　<lb/>
　<lb/>
　歴代名臣奏議巻三百四十二<lb/>
</p>
<p>
</p>
  </div>
</body>
</text>
</TEI>
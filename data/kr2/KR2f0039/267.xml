<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百六十七</head> <lb/>
    <p>
<pb n="KR2f0039_WYG_267-1a"/>
欽定四庫全書<lb/>
　歴代名臣奏議卷二百六十七<lb/>
　　　　　　　　　　　明　楊士竒等　撰<lb/>
　　理財<lb/>
宋神宗熈寧三年知鄧州吕誨上奏曰臣聞忠臣雖在<lb/>
畎畆不忘於君而況備員近綴名為諫官雖居譴謫之<lb/>
地猶分寄委之任與夫畎畆踈逺之人豈不異哉蕭望<lb/>
之身雖補外心在王室亦微臣區區之志也臣自夏得<lb/>
<pb n="KR2f0039_WYG_267-1b"/>
疾久而未愈因有陳奏請就閒官不俟引年亦願還政<lb/>
盖不量力而憂國徒一心而愛君進不得用其言退不<lb/>
得辭其禄憤懣憂積誠有所發願因郵入奏少紓愚忠<lb/>
之萬一上動宸聽死生惟命臣每聞中外論議道路流<lb/>
傳朝政日務更張聖躬鮮聞安靜人情不恱致此者其<lb/>
必有以臣聞政者君之所以藏身本於天也天有常道<lb/>
殽以降命日月星辰輝光於外隂陽寒暑生殺以時不<lb/>
見天之運動聲氣而嵗功自成聖人所以藏於形跡法<lb/>
<pb n="KR2f0039_WYG_267-2a"/>
天之常也虞舜髙拱巖廊無為而民自化得此之道也<lb/>
周文翼翼小心日中不食隆殺之異者勞佚之殊也至<lb/>
於衡石量書勞心或過豈帝王之事哉恭惟陛下性禀<lb/>
生知才髙天縱識足以造幾微明足以洞幽隠帝王之<lb/>
事業古今之成敗宜得其要而勞心焦思常恐不及似<lb/>
未臻於要道豈聖功獨運而贊襄之力有所未至耶臣<lb/>
聞開基之主踐履艱危下順人心上當天意建一事立<lb/>
一法傳之子孫期於無窮思慮之宜必得其詳守文之<lb/>
<pb n="KR2f0039_WYG_267-2b"/>
君享其安佚繼志紹述之事光昭丕承之業日謹一日<lb/>
此其務也所以成王嗣位述文武之道休功盛烈不敢<lb/>
專有其名故周頌曰念我皇祖陟降庭止言思念先王<lb/>
之德奉而行之上天歆享鬼神祐之陛下求治誠切運<lb/>
心太過論議者不聞顯揚先帝之盛事争言制度不可<lb/>
用務變更之所更或不可行則士民無所信相與是非<lb/>
羣情擾擾莫之安也陛下釋樂成之業而虚為此紛紛<lb/>
誠可惜也臣聞治天下者審所上而已上之所好下必<lb/>
<pb n="KR2f0039_WYG_267-3a"/>
甚焉今大臣不能遵守法度以尊崇王室小臣得以智<lb/>
計謀身迎合時務比来新進之人朝奏暮召小言一發<lb/>
遂要大利歙歙奔競唯恐其後皆自謂不同世俗乃曰<lb/>
賢人舉事必立異是非相反談兵者以起事攘奪為禦<lb/>
戎之䇿言利者以牟斂朘削為恵民之術罔上之論率<lb/>
皆此𩔖一有攻其利害隨即黜逐是特峻法以固新令<lb/>
將使士人不敢公議虧損盛德莫大於此甚者東南均<lb/>
輸昔張林嘗獻此術於漢朝比下尚書通議皆云非便<lb/>
<pb n="KR2f0039_WYG_267-3b"/>
武帝不聽窮兵黷武筭及舟車筦𣙜之禁從而生焉時<lb/>
值亢旱下民皆曰烹桑𢎞羊天必雨其怨可知爾孝昭<lb/>
即位霍光秉政一切寛弛羣心翕然史䇿書之千古為<lb/>
是自青苗息錢散行諸路貸之甚重取之甚薄但施與<lb/>
未當公私兩損徒起怨咨萬口一同今又以五等民籍<lb/>
與坊郭戶等第僧道官戶例均役錢廢衙前奪酒坊以<lb/>
雇庸錢為名其實籠利以入公府詔令既下人心震揺<lb/>
以其㑹斂殆無生意諸路監司與提舉官分行州郡雖<lb/>
<pb n="KR2f0039_WYG_267-4a"/>
曰商量盖示必行官吏畏威惕息而不暇誰復公言以<lb/>
究其利害交相疑議逓成紛擾平時十戶之内一二應<lb/>
役則七八遂其休息今徭役不徒減省闕空者助其資<lb/>
費勞則均而未見其逸也我朝著令一百餘年富彊者<lb/>
供其力役則貧窶者遂其安息損有餘補不足者正得<lb/>
術矣生民悦戴仁恵淪於骨髓一旦更變莫知所措繇<lb/>
是言之舊法無弊新法未安主議者不究利害自未知<lb/>
信欲下民悦從不亦難乎豈特妄作以生事其實賈怨<lb/>
<pb n="KR2f0039_WYG_267-4b"/>
於天下也孟子所謂國君欲利吾國大夫欲利吾家士<lb/>
庶人欲利吾身是上下交征利而國危矣必圖治在仁<lb/>
義而已董仲舒曰皇皇求仁義而唯恐不足者君子也<lb/>
皇皇求財利而唯恐不足者小人也未有仁而忘其親<lb/>
者未有義而不愛其君者小人見利忘義焉有愛君之<lb/>
心哉淺識者慮非及逺銳於改作以要己利古語曰利<lb/>
不十不變常利不百不易業庶人猶戒其輕舉況天下<lb/>
之重乎在易之革卦曰已日乃孚利貞悔亡言已日不<lb/>
<pb n="KR2f0039_WYG_267-5a"/>
孚革不當也悔吝生乎動革而當則其悔乃亡又恒卦<lb/>
曰浚恒凶言聖人乆於其道而天下化成處其初而浚<lb/>
恒求深物無餘藴害正而無攸利也且如緫金榖者莫<lb/>
重於三司制國用者必仰於冢宰今一二大臣制置三<lb/>
司條例小官十數員參議立法三司主判唯知奉行宰<lb/>
相不言得失脂韋於其間書黄札而恬不為意制令每<lb/>
下人必驚駭士議於朝民怨於市商賈謗於路流于四<lb/>
夷得無輕漢之意焉比聞除司馬光樞宻副使邹何御<lb/>
<pb n="KR2f0039_WYG_267-5b"/>
史裏行皆言條例害公之事固辭乃罷成命言職相繼<lb/>
亦左遷或居家去職闔門待罪臣寮言之甚衆陛下持<lb/>
之益堅古人有云臣專於君謂之不忠子專於父謂之<lb/>
不孝又如隂陽之和不長一𩔖甘露時雨不私一物萬<lb/>
人之主不阿一人今有專君之臣如是中外憂愁望陛<lb/>
下開悟與正人講圖康濟之術不害飢啼而待哺執熱<lb/>
而俟濯也臣切思之專君必有濟君之謀用己必有利<lb/>
己之術前世何嘗無之安危在所用爾臣請以戰國時<lb/>
<pb n="KR2f0039_WYG_267-6a"/>
前人事跡明之以為祻亂之監申不害曰有天下而不<lb/>
恣睢命之以天下為桎梏者無它焉不能督責而顧以<lb/>
其身勞於天下之民若堯禹勤儉桎梏其身可謂大繆<lb/>
韓非曰儉節仁義之人立於朝則荒肆之樂輟矣陳說<lb/>
論理之臣開於側則流漫之至詘矣烈士死節之行顯<lb/>
於世則滛康之虞廢矣故明王能外此三者而獨操主<lb/>
術以制聽從之臣而脩明其法故身尊而勢重也商鞅<lb/>
説秦變法孝公恐天下議已鞅曰民不可與樂成論至<lb/>
<pb n="KR2f0039_WYG_267-6b"/>
德者不和於俗成大功者不謀於衆聖人苟可以彊國<lb/>
不法其故苟可以利民不循其禮孝公惑之遂變秦法<lb/>
李斯曰明申韓之術脩商君之法法脩術明而天下亂<lb/>
者未之聞也此謂督責必督責必則所求得所求得則<lb/>
國家富國家富則君樂豐故督責之術設則所欲無不<lb/>
得羣臣百姓救過不給何變之敢圖也四人者尚權詐<lb/>
薄仁義峻刑罰重督責厚斂以毒民肆威以彊國逄君<lb/>
之惡唯利是視當時亦自謂有功於國家愛君納忠隨<lb/>
<pb n="KR2f0039_WYG_267-7a"/>
而是者非諂䛕則畏懼使庸主信惑甘心所制卒至於<lb/>
䘮邦姦謀若是謂之無才可乎然本以周孔之道立身<lb/>
攘取卿輔及其得君反用嚴酷申韓之法馭世生靈忿<lb/>
怨不免夷戮家國並滅其愚可知矣且如漢平之世王<lb/>
莽專事外示謙恭招延賢士中藏深險窺玩神器以王<lb/>
尋王邑為腹心甄豐甄邯主擊斷平晏典樞機劉歆典<lb/>
文章孫建為爪牙並以才能置在顯要莽色厲而言方<lb/>
每欲有為諷其黨而言之終至傾覆繇惑於偏聽不寤<lb/>
<pb n="KR2f0039_WYG_267-7b"/>
機詐事權之重朋黨分挈尾大不掉勢不得不然也有<lb/>
以知大奸乗時盜名器而不至於竊國者可勝數哉履<lb/>
霜之堅誠有漸也且天下大器也置之安處即安置之<lb/>
危處即危陛下今當審措置之得失奸邪盜弄威福不<lb/>
可不察如宰相者上佐天子燮理隂陽内正百執外威<lb/>
四夷豈一日可虚其位哉一陳升之去元台遂亦不補<lb/>
是奸人有所覬覦自青苗錢規利以来言者相繼得罪<lb/>
主議者豈不知罪輕而謫重乃固其法爾棄灰於道䋲<lb/>
<pb n="KR2f0039_WYG_267-8a"/>
以深文乃商君立法之意今復見矣向者御史一出淮<lb/>
浙路二獄追擾延累者不啻千人又提舉小使數十人<lb/>
分布於外名曰提舉常平倉廪其實亷察之職也将恐<lb/>
獄訟由此而長必使羣臣百姓救過不給則善人觧體<lb/>
忠臣結舌人主孤立於上而天下危矣借若山澤之利<lb/>
錐刀之末籠之得術取之無遺寳貨委積府庫充實陛<lb/>
下不過營宫室廣嬪御事燕逰豐賜子銳甲兵輕戎兵<lb/>
適心快志而已誠為樂也顧堯禹勤儉桎梏其身宜矣<lb/>
<pb n="KR2f0039_WYG_267-8b"/>
與其藏於天下孰為廣乎然天下之民盡利以遺之未<lb/>
必束手而赴溝壑一有怨起嘯聚山谷悔將安及且民<lb/>
猶水也能載舟覆舟之患寧可忽耶臣不識陛下信用<lb/>
險詐之言力沮忠諫之議雖小過而憚改将遂非而不<lb/>
復必以為帝王之舉無過於此而不當悛易則仲虺戒<lb/>
成湯不曰用人惟已改過不吝秦穆悔過自誓孔子亦<lb/>
為稱美易曰乾徳不可為首盖不可更有尊剛故也臣<lb/>
向忝風憲嘗奉顧問謂之才者將欲大用臣但舉其藝<lb/>
<pb n="KR2f0039_WYG_267-9a"/>
能之優未見其經濟之畧也及朋黨之勢太盛條例之<lb/>
權太重以至得罪補外經年以来但聞朝廷議論紛紜<lb/>
頗合前奏陛下應亦記之書云知人之難堯舜其猶病<lb/>
諸翼奉曰治道之要在知人之邪正人誠向正雖愚為<lb/>
用若乃懐邪智益為害夫人情莫不愛己莫知愛己者<lb/>
不知自愛也今與之圖治者皆未試之人為謀身希㫖<lb/>
者過半賈天下之怨盡歸聖躬豈愛己之謂歟臣切以<lb/>
忠臣不避誅戮故敢直諫豈獨惡生而欲死異於人哉<lb/>
<pb n="KR2f0039_WYG_267-9b"/>
盖遂其死則足以成己之名得其生則成君納善之美<lb/>
是生死兩得斷於前矣所以區區敢言不忘於君者誠<lb/>
也尚冀千慮之得或有廻天之幸臣伏望陛下詳覽統<lb/>
業之事洞究幾深之理法天所以成嵗之功為政所以<lb/>
藏身之固髙拱巖廊廣虞舜無為之化念我皇祖推周<lb/>
成在疚之心號令戒於未孚言動謹乎過舉賞不及於<lb/>
無功罰不加於無罪圖任老成之人擯斥浮詭之論罷<lb/>
制置條例之司廢諸路提舉之職明詔天下厭慰羣情<lb/>
<pb n="KR2f0039_WYG_267-10a"/>
置器審安危之處結民以忠信之實薰陶庶彚自然洽<lb/>
和凝神清浄豈不休哉經云富貴不離其身然後能保<lb/>
其社稷盖守謹之至也惟聦明察焉臣迂闊之言固不<lb/>
足取敢冀周爰諮諏識其當否身膏斧鉞乃其分矣冒<lb/>
犯宸扆臣無任隕越<lb/>
四年判亳州富弼上奏曰臣伏為本州散青苗錢斛事<lb/>
朝廷置獄推勘州縣官吏不敢惜罪臣已三上章乞獨<lb/>
坐臣重責特賜矜貸其餘官吏兼第三奏乞於青苗事<lb/>
<pb n="KR2f0039_WYG_267-10b"/>
上但有諸般違犯不以輕重臣亦合一回招認近日又<lb/>
聞勘院推究職官中有人將簡帖與外縣官員令不<lb/>
散青苗錢斛見行移文牒往来次臣切觀朝廷力行<lb/>
支散青苗錢斛必謂有利於天下然以臣所聞四方羣<lb/>
議此事害多利少故臣愚意不願支散又縁忝為長吏<lb/>
不欲明行廢格新法將来合散夏料之時即指揮州司<lb/>
依例舉行切恐諸縣便行支散遂勘㑹得管幹錢斛官<lb/>
徐公衮權觀察支使石夷庚各曽往諸縣提㸃徧識知<lb/>
<pb n="KR2f0039_WYG_267-11a"/>
縣縣令臣因令宻與書題不得支散兼令丁寧說向若<lb/>
亂有廣行支俵將来人戶逃移帯却官本錢斛縣司上<lb/>
下公人必著攤陪兼徐公衮石夷庚並曽執覆若如此<lb/>
恐致不便臣即時叱去二人既不敢違臣指揮亦曽因<lb/>
書傳臣之意諭與諸縣遂亦不敢俵散昨来不散青苗<lb/>
錢斛其罪決不在它人而臣專主其事情狀甚明所以<lb/>
臣前来已三上章奏乞獨坐重責正為此也以臣今来<lb/>
招伏罪犯并向之三奏中事理並乞降下推院令照㑹<lb/>
<pb n="KR2f0039_WYG_267-11b"/>
取勘切念臣之意却欲粗存事體若明行指揮州縣不<lb/>
得支散即是顯格朝廷新法若便依法盡令支散即恐<lb/>
向去催督不前必致逃移却貧下人戶又使縣司上下<lb/>
公人枉遭陪填家業兩皆不便所以臣及期舉行條法<lb/>
者是免廢格之名復宻諭縣官不令俵散者是不欲使<lb/>
貧民逃竄及不致縣司公人陪填家業似兩得其便也<lb/>
今朝廷既令盡理根究臣亦須至盡理申陳盖事不獲<lb/>
已也臣今且説青苗一事天下之人不以賢不肖皆知<lb/>
<pb n="KR2f0039_WYG_267-12a"/>
為害愈乆愈深只是朝廷不知此亦無可奈何況自初<lb/>
行法内外大小臣寮及被逐者臺諫官論列不一曲盡<lb/>
弊病又聞後来弊生轉多臣以老病昏塞不能一一條<lb/>
上但乞聖慈檢聚前後臣寮理㑹青苗文字集百官議<lb/>
定便見利害臣如此畧且辨明者只為因朝廷根勘故<lb/>
難隠黙即不是彊自文飾苟求免過所有今来本州不<lb/>
散青苗錢斛並是臣獨見情願當伏嚴譴雖死無悔其<lb/>
徐公衮以下州縣官吏只有不合隨順臣指揮愆過即<lb/>
<pb n="KR2f0039_WYG_267-12b"/>
望聖慈察其情理别無深切特與矜恕<lb/>
樞宻使文彦博奏曰臣忝位三公職當論道事有所聞<lb/>
深虧聖政黙而不言則上負陛下眷倚之重近日以来<lb/>
中外喧傳以諸路散青苗錢深為不便臣比不知本末<lb/>
今訪知其由深可驚駭不近人情有玷聖化無甚於此<lb/>
臣謂此事豈可不達聖聦皆云朝廷主張及諸路所差<lb/>
之官承禀風㫖威福州郡故無有敢言於朝廷者臣曽<lb/>
見河北轉運司牓開拆提舉常平官約束條目云所散<lb/>
<pb n="KR2f0039_WYG_267-13a"/>
青苗錢每十户以上結成一保須第三等以上有物力<lb/>
户充甲頭此乃是恐向去收納不足勒令上户填納又<lb/>
欲散與坊郭人户其錢不得過抵當家業所直價錢之<lb/>
半且謂之青苗錢却支與坊郭户皆是廣圖利息不顧<lb/>
道理兹豈常平散斂之舊法朝廷救濟之本意此法於<lb/>
鄉村之民行之惟舊夏秋成熟折還斛㪷絲帛即謂之<lb/>
舉放若抵令納本利見錢即謂之課錢將新抵舊遷延<lb/>
嵗時諸般折還未嘗了足以其利債負官司不許受理<lb/>
<pb n="KR2f0039_WYG_267-13b"/>
今乃官自為之從古以来未嘗有此豈當聖朝而行此<lb/>
法殊乖理道況聞鄉村之民有窮廹之甚者即皆願請<lb/>
錢一時聊濟窘急向去必難填償此不以民從来常態<lb/>
州縣既以逋欠必從散行催督追呼笞責何所不至難<lb/>
矣諸路州縣之民猶有積欠稅租貸糧并預支紬絹錢<lb/>
數甚多必從折并催納何由取濟所散官錢又成積欠<lb/>
提舉之官徼冀旌賞務成功利剥下媚上何恤於人州<lb/>
縣承風不敢申理臣恐縁此煩慢必致興起事端所有<lb/>
<pb n="KR2f0039_WYG_267-14a"/>
提舉官乞下本路勘騐事件狀特行朝典以戒非理聚<lb/>
斂之臣書曰商鑒不逺在夏后之世臣不敢以逺事證<lb/>
之且以唐開元末用宇文融楊慎矜王鉷等二十餘人<lb/>
建中初用趙賛陳京之策百方裒斂剥下害民歸怨于<lb/>
上當時執政議臣以姦佞結黨專以財利媚上方被寵<lb/>
信不敢指言其非惟張說陸贄苦言之不䝉聽納仍遭<lb/>
踈斥馴致禄山涇師之亂鮮不由斯禮云與其有聚斂<lb/>
之臣寜有盜臣信不誣矣方今朝廷清明表裏無事以<lb/>
<pb n="KR2f0039_WYG_267-14b"/>
天下之廣財賦所入比之祥符以前其増有及倍者亦<lb/>
可謂無遺利矣若以用度稍乏自當減節冗費省罷不<lb/>
急之務不作無益之事濟之以儉示民不奢百姓自足<lb/>
君孰與不足易曰節以制度不傷財不害民此之謂也<lb/>
夫與治同道罔不興與亂同事罔不亡陛下視開元之<lb/>
末與建中之初所用宇文融楊慎矜趙賛陳京之法治<lb/>
之道邪亂之事邪兹固不言可知誠可為聖朝之商鑒<lb/>
近時以来中外臣僚上言興利者甚衆大抵希時倖進<lb/>
<pb n="KR2f0039_WYG_267-15a"/>
妄作者多徒自紛紜必寡成事伏願一切罷之惟内外<lb/>
計臣尤須慎選州縣長吏得忠厚亷良之人臺閣近臣<lb/>
無憸邪朋黨之士則不治自治太平可期陛下可以垂<lb/>
衣端拱而化成矣臣愚不識忌諱發於至誠冒昧以聞<lb/>
伏増惶懼隕越之至<lb/>
彦博又論市易奏曰臣近因赴相國寺行香見市易於<lb/>
御街東廊置叉子數十間前後積累果實逐日差官就<lb/>
彼監賣分取牙利且果𤓰之㣲錐刀是競竭澤專利所<lb/>
<pb n="KR2f0039_WYG_267-15b"/>
得無幾徒損大國之體秖斂小民之怨遺秉滯穂寡婦<lb/>
何資況宻邇都亭敵使所館豈無覘國之徒將為四方<lb/>
所輕伏乞嚴敕有司趣令停罷使毫末餘利均及下民<lb/>
恵澤分沾必召和氣<lb/>
彦博又奏曰臣近言市易司於御街東廊設叉子差官<lb/>
監賣果實分取牙利損大國之體斂小民之怨乞行寝<lb/>
罷至今渉旬未聞施行亦不䝉詢詰未審聖意以為何<lb/>
如退省僭狂伏増惶懼臣切慮陛下以其事小故不足<lb/>
<pb n="KR2f0039_WYG_267-16a"/>
恤而臣愚以謂所損甚大决不可為區區盡言盖由於<lb/>
此且京邑翼翼四方取則魏闕之下治象所關今乃官<lb/>
作賈區公取牙利古所謂理財正辭者豈若是之瑣屑<lb/>
乎周官泉府斂市之不售貨之滯於民用以待不時而<lb/>
買者各從其故價亦不如是之規利也凡衣冠之家網<lb/>
利於市搢紳清議衆所不容豈有堂堂大國皇皇求利<lb/>
而不為物論所非者乎斯乃龍斷之事孟軻耻之臣亦<lb/>
耻之復不忍聚斂小臣希進妄作侵漁貧下玷累朝廷<lb/>
<pb n="KR2f0039_WYG_267-16b"/>
不勝憤悶輙敢屢言伏望聖慈俯垂詳擇若以臣言非<lb/>
當甘從誅責<lb/>
知青州鄭獬上奏曰臣切見青苗之法朝廷非不丁寜<lb/>
不欲強民而使其自便也故臣奉行亦不敢強以率民<lb/>
牓於諸邑召其所願請至於累月而無一人至者此其<lb/>
所以不願也明矣常潤蘇秀𩔖皆如此近自提舉官入<lb/>
境所過諸郡方以次支散且將及杭州杭民聞之皆相<lb/>
告以為憂張牓累月而無一人願請一日提舉官入境<lb/>
<pb n="KR2f0039_WYG_267-17a"/>
則郡縣更相希合舉民以與之此非強民而何是豈朝<lb/>
廷立法之意兩浙方今荒歉處處食糟温台大疫十死<lb/>
七八將来豐凶未可知兼為増和買絹及置塲市絹商<lb/>
賈阻絶物價不登若更散青苗錢則取於民者毋乃太<lb/>
甚乎民得數百錢隨亦費盡不計後日之輸納茍納之<lb/>
不足則陛下若貫之耶必期於盡取也必期盡取則非<lb/>
酷吏苛法不能行於是鞭撻纍錮以督之則將見徹屋<lb/>
廬賣妻子計甚窮則棄鄉里而逃矣當此之時陛下安<lb/>
<pb n="KR2f0039_WYG_267-17b"/>
忍以飢羸之赤子加鞭箠以求債耶若緩而不理則是<lb/>
朝廷無故捐數百萬緡於糞壌間虧損國用亦非細故<lb/>
未覩青苗之為利而其害己如此宜其天下之致論多<lb/>
也臣初不論奏者以臣在杭必能為陛下守立法之意<lb/>
不敢強民以徇時今既易守青州方將去此而提舉官<lb/>
到且與諸邑合議而行臣實不忍杭州之民將有無辜<lb/>
而陷刑網者所以不能自已也伏乞陛下指揮兩浙路<lb/>
如已支散處則依條施行未支散處特賜寝罷庶使一<lb/>
<pb n="KR2f0039_WYG_267-18a"/>
路疲民逺沾聖澤臣無任傾竭待罪之至<lb/>
熈寧二年大名府留守推官蘇轍上奏曰臣聞善為國<lb/>
者必有先後之次自其所當先者為之則其後必舉自<lb/>
其所當後者為之則先後並廢書曰欲登髙必自下欲<lb/>
陟遐必自邇世未有不自下而能高不自近而能逺者<lb/>
然世之人嘗鄙其下而厭其近務先從事於髙逺不知<lb/>
其不可得也詩曰無田甫田維莠驕驕無思逺人勞心<lb/>
忉忉以為田甫田而力不給則田莠而不治不若不田<lb/>
<pb n="KR2f0039_WYG_267-18b"/>
也思逺人而德不足則心勞而不獲不若不思也欲田<lb/>
甫田則必自其小者始小者之有餘而甫田可啟矣欲<lb/>
求逺人則必自其近者始近者既服而逺人自至矣苟<lb/>
由其道其勢可以自得苟不由其道雖強求而不獲也<lb/>
臣愚不肖盖嘗試妄論今世先後之宜而切觀陛下設<lb/>
施之萬一以為所當先者失在於不為而所當後者失<lb/>
在於太早然臣非敢以為信然也特其所見有近於是<lb/>
者是以因其近似而為陛下深言之伏惟陛下即位以<lb/>
<pb n="KR2f0039_WYG_267-19a"/>
来躬親庶政聦明睿智博達宏辯文足以經治武足以<lb/>
制斷重之以勤勞加之以恭儉凡古之帝王曠世而不<lb/>
能有一焉者陛下一旦兼而有之矣夫以天縱之姿濟<lb/>
之以求治之心施之於事宜無為而不成無欲而不遂<lb/>
今也為國歴年於兹而治不加進天下之弊日益於前<lb/>
世天下之人未知所以適治之路灾變横生川原震裂<lb/>
江河湧沸人民流離灾火繼作歴月移時而其變不止<lb/>
此臣所以日夜思念而不曉疑其先後之次有所未得<lb/>
<pb n="KR2f0039_WYG_267-19b"/>
者也今世之患莫急於無財而已財者為國之命而萬<lb/>
事之本國之所以存亡事之所以成敗常必由之昔趙<lb/>
充國論邊備之計以為湟中榖斛八錢糴三百萬斛羌<lb/>
人不敢動矣諸葛亮用兵如神而以糧道不繼屢出無<lb/>
功由是觀之苟無其財雖有聖資不能自致於跬歩苟<lb/>
有其財雖庸人可以一日而千里陛下頃以西夏不臣<lb/>
赫然發憤建用兵之策招来横山之民將奪其險阻破<lb/>
壊其國而後已方是之時夏人殘虐失衆横山之民厭<lb/>
<pb n="KR2f0039_WYG_267-20a"/>
苦思漢而又乗其洊饑苟加之以兵此非計之失者也<lb/>
然而縁邊無數月之糧關中無終嵗之儲而所興之役<lb/>
有莫大之費陛下方且泰然不以為憂以為萬舉而有<lb/>
萬全之功既而邊臣失律先事輕發亦既入踐其國係<lb/>
虜其民矣然而陛下得其地而不敢收獲其人而不敢<lb/>
臣雖有成功而不敢繼也其終卒至於廢黜謀臣而講<lb/>
和好夫陛下謀之於朞年之前而罷之於既發之後豈<lb/>
以為是失當而悔之哉誠無財以繼其後爾且夫財之<lb/>
<pb n="KR2f0039_WYG_267-20b"/>
不足是為國之先務也至於綏靖遐荒臣服絶域是極<lb/>
治之餘功而太平之粉飾也然今且先之此臣所以知<lb/>
其先後之次有所未得者也今者陛下懲前事之失出<lb/>
祕府之財徙内郡之租賦督漕運之吏備㳂邊三嵗之<lb/>
蓄臣以此疑陛下之有意乎財矣然猶以為未也何者<lb/>
祕府之財不可多取而内郡之民不可重困可以紓目<lb/>
前之患而未可以為長乆之計此臣所以求効其區區<lb/>
而不能自已也盖善為國者不然知財之最急而萬事<lb/>
<pb n="KR2f0039_WYG_267-21a"/>
頼焉故常使財勝其事而事不勝財然後財不可盡而<lb/>
事無不濟財者車馬也事者其所載物也載物者常使<lb/>
馬輕其車車輕其物馬有餘力車有餘量然後可以渉<lb/>
塗泥而車不僨登坂險而馬不躓今也四方之財莫不<lb/>
盡取民力屈矣而上用不足平居惴惴僅能以自足而<lb/>
事變之生復不可料譬如弊車羸馬而引邱山之載幸<lb/>
而無虞猶恐不能勝不幸而有隂雨之變陵谷之險其<lb/>
患必有不可知者故臣深思極慮以為方今之計莫如<lb/>
<pb n="KR2f0039_WYG_267-21b"/>
豐財然臣所謂豐財者非求財而益之也去事之所以<lb/>
害財者而已矣夫使事之害財者盡去雖不求豐財然<lb/>
而求財之不豐亦不可得也故臣謹為陛下言事之害<lb/>
財者三一曰冗吏二曰冗兵三曰冗費冗吏之説曰請<lb/>
原古之所以置吏之意有是民也而後有是官有是官<lb/>
也而後有是吏量民而置官量官而求吏其本凡以為<lb/>
民而已是以古者即其官以取人郡縣之職缺而取之<lb/>
於民府寺之屬缺而取之於郡縣出以為守令入以為<lb/>
<pb n="KR2f0039_WYG_267-22a"/>
卿相出入相受中外相貫一人去之一人補之其勢不<lb/>
容有冗食之吏近世以来取人不由其官士之来者無<lb/>
窮而官有限極於是兼守判知之法生而官法始壊浸<lb/>
滛分散不復其舊是以吏多於下上下相窒譬如決水<lb/>
於不流之澤前者未盡来者已至填堙充滿一陷於其<lb/>
中而不能出故布衣之士多方以求官已仕之吏多方<lb/>
以求進下慕其上後慕其前不愧詐偽不耻争奪禮義<lb/>
消亡風俗敗壊勢之窮極遂至於此夫人情紓則樂易<lb/>
<pb n="KR2f0039_WYG_267-22b"/>
樂易則有所不為窘則懣亂懣亂則無所不至今使衆<lb/>
人相與皆出於隘足履相躡肩肘相逮徬徨而不得進<lb/>
又将禁其奔走而争先者苟将禁之則莫如止来者而<lb/>
闢其隘今也敺市人而約之不勝其多也設險於中塗<lb/>
而艱難之是以法愈設而争愈甚惟陛下以時救之下<lb/>
哀痛之書明告天下以吏多之故與之更立三法其一<lb/>
使進士諸科増年而後舉其額不増累舉多者無推恩<lb/>
其説曰凡今之所以至於不可勝數者以其取之之多<lb/>
<pb n="KR2f0039_WYG_267-23a"/>
也古之人其擇吏也甚精人知吏之不可妄求故不敢<lb/>
輕為士為士者皆其脩潔之人也今世之取人誦文書<lb/>
習程度未有不可為吏者也其求之不難而得之甚樂<lb/>
是以羣起而趨之凡今農工商賈之家未有不捨其舊<lb/>
而為士者也為士者日多然而天下益以不治舉世所<lb/>
謂居家不事生産仰不養父母俯不恤妻子浮游四方<lb/>
侵擾州縣造作誹謗者農工商賈不與也祖宗之世士<lb/>
之多少其比於今不能一二也然其削平僭亂創制立<lb/>
<pb n="KR2f0039_WYG_267-23b"/>
法功業卓然見於後世今世之士不敢望其萬一也士<lb/>
之多不及於今世而功則過之無足怪者取之至少則<lb/>
人不敢輕為士其所取者皆州郡之選人也故為是法<lb/>
使人知上意之所向十年之後無實之士將不黜而自<lb/>
減且夫設科以待天下之士盖将使其才者得之不才<lb/>
者不可得也吾則取之而彼則不能得猶曰雖不能得<lb/>
而累舉多者必取無棄則是以官徇人也且累舉之士<lb/>
𩔖非少年矣耳目昏塞筋力疲勌數日而計之知其不<lb/>
<pb n="KR2f0039_WYG_267-24a"/>
能有所及者也則其為政無所頼矣今有人蓄牛羊而<lb/>
求牧既取其壮者又取其老者取其壮者曰吾喜其壮<lb/>
而已取其老者曰吾憐其老而已如憐其老則曷為以<lb/>
累牛羊哉苟誠以為有遺才焉則今所謂遺逸之書有<lb/>
以收之矣其二使官至於任子者任其子之為後者世<lb/>
世祿仕於朝襲簮紱而守祭祀可以無憾矣然而為是<lb/>
法也則必始於二府法行於賤而屈於貴天下将不服<lb/>
天下不服而求法之行不可得也盖矯失以救患者必<lb/>
<pb n="KR2f0039_WYG_267-24b"/>
有所過而後濟臣非不知二府之不可齒庶官也其三<lb/>
使百司各損其職掌而多其出職之嵗月其說曰百司<lb/>
臣不得而盡詳也請言其尤甚者莫如三司三司之吏<lb/>
世以為多而不可損何也國計重而簿書衆也臣以為<lb/>
不然主大計者必執簡自處而以繁寄人以簡自處則<lb/>
心不可亂心不可亂則利至而必知害至而必察以繁<lb/>
寄人則事有所分事有所分則毫末不遺而情偽必見<lb/>
今則不然舉四海之大而一毫之用必㑹於三司故三<lb/>
<pb n="KR2f0039_WYG_267-25a"/>
司者案牘之委也案牘既積則吏不得不多案牘積而<lb/>
吏多則欺之者衆雖有大利害不能察也夫天下之財<lb/>
下自郡縣而至於轉運轉相鈎較足以為不失矣然世<lb/>
常以轉運使為不可獨信故必至於三司而後已夫苟<lb/>
轉運使之不可獨信而必三司之可任則三司未有不<lb/>
責成於吏者豈三司之吏則重轉運使歟故臣以為天<lb/>
下之財其詳可分於轉運司三司嵗攬其綱目既使之<lb/>
得優游以治財貨之源又可頗損其吏以絶亂法之弊<lb/>
<pb n="KR2f0039_WYG_267-25b"/>
苟三司猶可損也而百司可見矣然而此三法者皆世<lb/>
之所謂拂世戾俗召怨而速謗者也今且将行之臣非<lb/>
敢犯衆人之怒而行此危事也以為有可行之道焉何<lb/>
者自臺省六品諸司五品一郊而任一人自兩制以上<lb/>
一嵗而任一人此祖宗百年之法相承而不變者也仁<lb/>
宗之世則損之三載而考績無罪者遷其官自唐以来<lb/>
亦未始有變者也而英宗之世則増之此二者夫豈便<lb/>
於世俗哉然而莫敢怨者以為吏多而欲損者天下之<lb/>
<pb n="KR2f0039_WYG_267-26a"/>
公義其不欲者天下之私計也以私計而怨公義其為<lb/>
怨也不直是以善為國者循理而不卹怨知其無能為<lb/>
也且今此三法者固未嘗行也然而天下亦不免於怨<lb/>
何者士之出身為吏者捐其生業棄其田里以盡力於<lb/>
王事而今也以吏多之故積勞者久而不得遷去官者<lb/>
久而不得調又多為條約以沮格之減罷其舉官破壊<lb/>
其考第使之窮窘無聊求進而不遂此其為怨豈減於<lb/>
布衣之士哉鈞之為怨皆将不免然使新進之士日益<lb/>
<pb n="KR2f0039_WYG_267-26b"/>
多國力匱竭而不能支十年之後其患必有不可勝言<lb/>
者故臣願陛下親斷而力行之苟日増之吏漸於衰少<lb/>
則臣又將有以治其舊吏使諸道職司每嵗終任其所<lb/>
部郡守監郡各任其屬曰自今以来未有以私罪至某<lb/>
贓罪正入已至若干者二者皆自上鈞其輕重而裁之<lb/>
已而以它事發則與之同罪雖去官與赦不降也夫以<lb/>
私罪至某贓罪正入已至若干其為惡也著矣而上不<lb/>
察則上之不眀亦可知矣故雖與之同罪而不過今世<lb/>
<pb n="KR2f0039_WYG_267-27a"/>
之法任人者任其終身苟其有罪終身鈞坐之夫任人<lb/>
之終身而無過任其未然之不可知者也任人之嵗終<lb/>
而無過任其已然之可知者也臣請得以較之任其未<lb/>
然之不可知雖聖人有所不能任其已然之可知雖衆<lb/>
人能之今也任之以聖人之所不能既不敢辭矣而況<lb/>
任之以衆人之所能顧不可哉且按察之吏則亦不患<lb/>
其不知也患其知而未必皆按曰是無損於我而徒以<lb/>
為怨云爾今使其罪及之其勢將無不問陛下誠能擇<lb/>
<pb n="KR2f0039_WYG_267-27b"/>
奉公之臣而使行之陛下厲精而察之去民之患如除<lb/>
腹心之疾則其以私罪致某贓罪正入已至若干者非<lb/>
復過誤適陷於深文者也苟遂放歸終身不齒使姦吏<lb/>
有所懲則冗吏之弊可去矣冗兵之說曰臣聞國朝創<lb/>
業之初四方割據中國地狭兵革至少其後蕩滅諸國<lb/>
拓地既廣兵亦隨衆雍熈之間天下之兵僅三十萬方<lb/>
此之時也屯戍征討百役並作而兵力不屈未嘗有兵<lb/>
少之患也自咸平景徳以来契丹内侵繼遷叛逆每有<lb/>
<pb n="KR2f0039_WYG_267-28a"/>
警急將帥不問得失輙請益兵於是召募日増而兵額<lb/>
之多遂倍前世其後寳元慶厯之間元昊竊發復使諸<lb/>
道㸃民為兵而㳂邊所屯至八十萬自是天下遂以百<lb/>
萬為額雖復近嵗無事而關中之兵至於二十八萬舉<lb/>
雍熈天下之衆適以備方今關中一隅之用兵多之甚<lb/>
於此見矣然臣聞方今宿邊之兵分𨽻堡障戰兵統於<lb/>
將帥者其實無幾每一見賊賊兵常多我兵常少衆寡<lb/>
不敵每戰輙敗往者將帥失利未有不以此自觧者也<lb/>
<pb n="KR2f0039_WYG_267-28b"/>
夫祖宗之兵至少而常若有餘今世之兵至多而常患<lb/>
於不足此二者不可不察也兵法有之曰興師十萬出<lb/>
征千里百姓之費公家之奉日費千金内外騷動怠於<lb/>
道路者七十萬家而爵禄百金不能知敵之情者不仁<lb/>
之至也故三軍之士莫親於間賞莫重於間間者三軍<lb/>
之司命也臣切惟祖宗用兵至於以少為多而今世用<lb/>
兵至於以多為少得失之原皆出於此何以言之臣聞<lb/>
太祖用李漢超馬仁瑀韓令坤賀惟忠何繼筠等五人<lb/>
<pb n="KR2f0039_WYG_267-29a"/>
使俻契丹用郭進武守琪李謙溥李繼勲等四人使備<lb/>
河東用趙賛姚内斌董遵誨王彦升馮繼業等五人使<lb/>
備西羌皆厚之以關市之征饒之以金帛之賜其家屬<lb/>
之在京師者仰給於縣官貿易之在道路者不問其商<lb/>
稅故此十四人者皆富厚有餘其視棄財如棄糞土賙<lb/>
人之急如恐不及是以死力之士貪其金錢捐軀命冒<lb/>
患難深入敵國伺其隂計而効之至於飲食動静無不<lb/>
畢見每有入宼輙先知之故其所備者寡而兵力不分<lb/>
<pb n="KR2f0039_WYG_267-29b"/>
敵之至者舉皆無得而有䘮是以當此之時備邊之兵<lb/>
多者不過萬人少者五六千人以天下之大而三十萬<lb/>
兵足為之用今則不然一錢以上皆籍於三司有敢擅<lb/>
用謂之自盜而所謂公使錢多者不過數千緡百須在<lb/>
焉而監司又伺其出入繩之以法至於用間則曰官給<lb/>
茶綵夫百餅之茶數束之綵其不足以易人之死也明<lb/>
矣是以今之為間者皆不足恃聽傳聞之言米疑似之<lb/>
事其行不過於出境而所問不過於熟戶苟有藉口以<lb/>
<pb n="KR2f0039_WYG_267-30a"/>
欺其將帥則止矣非有果能知敵之情者也敵之至情<lb/>
既不可得而知故常多兵以備不意之患以百萬之衆<lb/>
而常患於不足由此故也陛下何不權其輕重而計其<lb/>
利害夫關市之征比於茶綵則多而三十萬人之奉比<lb/>
於百萬則約衆人知目前之害而不知嵗月之病平居<lb/>
不忍棄關市之征以與人至於百萬則恬而不知恠昔<lb/>
太祖起於布衣百戰以定天下軍旅之事其思之也熟<lb/>
矣故臣願陛下復脩其成法擇任將帥而厚之以財使<lb/>
<pb n="KR2f0039_WYG_267-30b"/>
多養間諜之士以為耳目耳目既明雖有彊敵而不敢<lb/>
輙近則雖雍熈之兵可以足用於今世陛下誠重難之<lb/>
臣請陳其可减之實何者今世之彊兵莫如㳂邊之土<lb/>
人而今世之惰兵莫如内郡之禁旅其名愈高其廪愈<lb/>
厚其廪愈厚其材愈薄往者西邊用兵禁軍不堪其役<lb/>
死者不可勝計羌人每出聞多禁軍輙舉手相賀聞多<lb/>
土兵輙相戒不敢輕犯以實較之土兵一人其材力足<lb/>
以當禁軍三人禁軍一人其廪給足以贍土兵三人使<lb/>
<pb n="KR2f0039_WYG_267-31a"/>
禁軍萬人在邊其用不能當三千人而常耗三萬人之<lb/>
蓄邊郡之儲比於内郡其價不啻數倍以此權之則土<lb/>
兵可益而禁軍可損雖三尺童子知其無疑也陛下誠<lb/>
聽臣之謀臣請使禁軍之在内郡者勿復以戍邊因其<lb/>
老死與亡而勿復補使足以為内郡之備而止去之以<lb/>
漸而行之以十年而冗兵之弊可去矣冗費之説曰世<lb/>
之冗費不可勝計也請言其大與臣之所知者而陛下<lb/>
以𩔖推之臣聞事有所必至恩有所必窮事至而後謀<lb/>
<pb n="KR2f0039_WYG_267-31b"/>
則害於事恩窮而後遷則傷於恩昔者太祖太宗輯睦<lb/>
九族以先天下方此之時宗室之衆無幾也是以合族<lb/>
於京師久而不别世歴五聖而太平百年宗室之盛未<lb/>
見有過此時者禄廪之費多於百官而子孫之衆宫室<lb/>
不能受無親踈之差無貴賤之等自生齒以上皆養於<lb/>
縣官長而爵之嫁娶䘮𦵏無不仰給於上日引月長未<lb/>
有知其所止者此亦事之所必至而恩之所必窮者也<lb/>
然而未聞所以謀而遷之古者天子七廟三昭三穆與<lb/>
<pb n="KR2f0039_WYG_267-32a"/>
太祖而七以人子之愛其親推而上之至於其祖由祖<lb/>
而上至於百世宜無所不愛無所不愛則宜無所不廟<lb/>
苟推其無窮之心則百世之祖皆廟而後為稱也聖人<lb/>
知其不可故為之制七廟之外非有功德則迭毁春秋<lb/>
之祭不與莫貴於天子莫尊於天子之祖而廟不加於<lb/>
七何者恩之所不能及也何獨至於宗室而不然臣聞<lb/>
三代之間公族有以親未絶而列於庶人者兩漢之法<lb/>
帝之子為王王之庶子猶有為侯者自侯以降則庶子<lb/>
<pb n="KR2f0039_WYG_267-32b"/>
無復爵土盖有去而為民者有自為民而復仕於朝者<lb/>
至唐亦然故臣以為凡今宗室宜以親踈貴賤為差以<lb/>
次出之使得從仕比於異姓擇其可用而試之以漸凡<lb/>
其秩禄之數遷叙之等黜陟之制任子之令與異姓均<lb/>
臨之以按察持之以寮吏威之以刑禁以時察之使其<lb/>
不才者不至於害民其賢者有以自効而其不任為吏<lb/>
者則出之於近郡官為廬舍而廪給之使得占田治生<lb/>
與士庶比今聚而養之厚之以不訾之禄尊之以莫貴<lb/>
<pb n="KR2f0039_WYG_267-33a"/>
之爵使其賢者老死欝欝而無所施不賢者居處隘陋<lb/>
戚戚而無以為樂甚非計之得也昔唐武德之初封從<lb/>
昆弟子自勝衣以上皆爵郡王太宗即位疑其不便以<lb/>
問大臣封德彛曰爵命崇則力役多以天下為私奉非<lb/>
至公之法也於是䟽屬王者降為公夫自王而為公非<lb/>
人情之所樂也而猶且行之今使之爵禄如故而獲治<lb/>
民雖有内外之異宜無有怨者然臣觀朝廷之議未嘗<lb/>
敢有及此何者以宗室之親而布之於四方懼其啟姦<lb/>
<pb n="KR2f0039_WYG_267-33b"/>
人之心而生意外之變也臣切以為不然古之帝王好<lb/>
疑而多防雖父子兄弟不得尺寸之柄幽囚禁錮齒於<lb/>
匹夫者莫如秦魏然秦魏皆數世而亡其所以亡者劉<lb/>
氏與司馬氏而非其宗室也故為國者苟失其道雖胡<lb/>
越之人皆得謀之苟無其釁雖宗室誰敢覬者惟陛下<lb/>
蕩然與之無疑使得以次居外如漢唐之政此亦去冗<lb/>
費之一端也臣聞漢唐以来重兵分於四方雖有末大<lb/>
之憂而饋運之勞不至於太甚祖宗受命懲其大患而<lb/>
<pb n="KR2f0039_WYG_267-34a"/>
畧其細故斂重兵而聚之京師根本既強天下承命而<lb/>
服然而轉漕之費遂倍於古凡今東南之米每嵗遡汴<lb/>
而上以石計者至五六百萬山林之木盡以舟楫州郡<lb/>
之卒弊於道路月廪嵗給之奉不可勝計往返數千里<lb/>
饑寒困迫每每侵盜雜以它物米之至京師者率非全<lb/>
物矣由此觀之今世之法直以其力致之而不計其患<lb/>
非法之良也臣願更為之法舉今每嵗所運之數而四<lb/>
分之其二即用舊法官出船與兵而漕之凡皆如舊其<lb/>
<pb n="KR2f0039_WYG_267-34b"/>
一募六道之富人使以其船及人漕之而所過免其商<lb/>
稅能以若干至京師而無所欺盗敗失者以今三班軍<lb/>
大將之賞與之方今濵江之民以其船為官運者不求<lb/>
官直盖取官之所入而不覆較者得其嬴以自潤而富<lb/>
民之欲仕者往往求為軍大將以此推之宜有應募者<lb/>
其一官自置塲而買之京師京師之兵富得米而不願<lb/>
者計其直以錢償之夫物有常數取之於南則不足於<lb/>
北捨之於東則有餘於西此數之必然而不可逃者也<lb/>
<pb n="KR2f0039_WYG_267-35a"/>
今官欲買之其始不免於貴貴甚則東南之民傾而赴<lb/>
之赴之者衆則將反於賤致賤必以貴致貴必以賤此<lb/>
亦必然之數也故臣願為此二者與舊法皆立試之利<lb/>
害而較其可否必將有可用者然後舉而從之此又去<lb/>
冗費之一端也臣聞富國有道無所不恤者富之端也<lb/>
不足恤者貧之原也從其可恤而收之無所不收則其<lb/>
所存者廣矣從其無足恤而棄之無所不棄則其亡者<lb/>
多矣然而世人之議者則不然以為天下之富而顧區<lb/>
<pb n="KR2f0039_WYG_267-35b"/>
區之用此有司之職而非帝王之事也此說之行於天<lb/>
下數百年於兹矣故天下之費其可已者常多於舊臣<lb/>
不敢逺引前世請言近嵗之事自嘉祐以来聖人迭興<lb/>
而天下之吏京秩以上再遷其官天下郡守職司再補<lb/>
其親戚自治平京師之大水與去嵗河朔之大震百役<lb/>
並作國有至急之費而郊祀之賞不廢於百官自横山<lb/>
用兵供億之未定與京師流民勞徕之未息官私乏困<lb/>
日不暇給而宗室之䘮不俟嵗月而𦵏臣以此觀之知<lb/>
<pb n="KR2f0039_WYG_267-36a"/>
朝廷有無足恤之義臣誠知事之既往無可為者然苟<lb/>
自今從其可恤而收之則無益之費猶可漸減此又去<lb/>
冗費之一端也臣不勝拳拳私憂過計故為是三説以<lb/>
獻伏惟陛下思深謀逺聽斷詳盡於天下之事無所不<lb/>
瞩臣之所陳何足言也然臣愚以為苟三冗未去要之<lb/>
十年之後天下將益衰耗難以復治陛下何不講求其<lb/>
原而定其方畧擇任賢俊而授之以成法使皆久其官<lb/>
而後責其成績方今天下之官泛泛乎皆有欲去不久<lb/>
<pb n="KR2f0039_WYG_267-36b"/>
之心侍從之官踰年而不得代則皇皇而不樂今雖不<lb/>
能使之盡久然至於諸道之職司三司之官吏㳂邊之<lb/>
將佐此皆與天子共成事者也天下之事將責之而不<lb/>
久其任開其源者不見其流發其謀者不見其功此事<lb/>
之所以不得成也陛下誠擇人而用之使與二府皆乆<lb/>
於其官人知不得苟免而思長久之計君臣同心上下<lb/>
協力磨之以嵗月如此而三冗之弊乃可去也然而為<lb/>
此猶有所患何者今世之士大夫惡同而好異疾成而<lb/>
<pb n="KR2f0039_WYG_267-37a"/>
喜敗事苟不出於己小有齟齬不合則羣起而譟之借<lb/>
如今使按察之官任其屬吏嵗終而無過此其勢必將<lb/>
無所不按得罪者必將多於其舊然則天下之口紛然<lb/>
非之矣不幸而有一不當衆將羣指以罪法一不當不<lb/>
能動不幸而至於再三雖上之人亦將不免於惑衆人<lb/>
非之於下而朝廷疑之於上攻之者衆而持之者不堅<lb/>
則法從此敗矣盖世有耕田而以其耜殺人者或者因<lb/>
以耕田為可廢夫殺人之可誅與耕田之不可廢此二<lb/>
<pb n="KR2f0039_WYG_267-37b"/>
事也安得以彼而害此哉故夫按人而不以其實者罪<lb/>
之可也而法之是非則不在此苟陛下誠以為可行必<lb/>
先能破天下之浮議使良法不廢於中道如此而後三<lb/>
冗之弊可去也三冗既去矣天下之財得以日生而無<lb/>
害百姓充足府庫盈溢陛下所為而無不成所欲而無<lb/>
不如意舉天下之衆惟所用之以攻則取以守則固雖<lb/>
有西北二陲不臣之國宥之則為漢文帝不宥則為唐<lb/>
太宗伸縮進退無不在我今陛下不事其本而先舉其<lb/>
<pb n="KR2f0039_WYG_267-38a"/>
末此臣所以大惑也臣不勝憤懣越次言事雷霆之譴<lb/>
無所逃避<lb/>
轍為條例司檢詳文字上言曰昔漢武外事四夷内興<lb/>
宫室財用匱竭力不能支用賈人桑𢎞羊之説買賤賣<lb/>
貴謂之均輸雖曰民不加賦而國用饒足然法術不正<lb/>
吏縁為奸掊剋日深民受其病孝昭既立學者争排其<lb/>
說霍光順民所欲從而予之天下歸心遂以無事今此<lb/>
論復興衆口紛然皆謂其患必甚於漢何者方今聚斂<lb/>
<pb n="KR2f0039_WYG_267-38b"/>
之臣材智方畧未見有桑𢎞羊比而朝廷破壊規矩觧<lb/>
縱繩墨使得馳騁自由唯利是嗜其害必有不可勝言<lb/>
者矣<lb/>
轍為右司諫乞借常平錢買上供及諸州軍糧状曰臣<lb/>
聞自古經制國用之術以為榖帛民之所生也故斂而<lb/>
藏之於官錢幣國之所為也故發而散之於民其意常<lb/>
以所有易其所無有無相交而國用足焉故自熈寧以<lb/>
前民間兩稅皆用米麥布帛雖有㳂納諸色雜錢然皆<lb/>
<pb n="KR2f0039_WYG_267-39a"/>
以榖帛折納盖未嘗納錢也錢之入官者惟有茶鹽酒<lb/>
稅雜利而已然方是時東南諸郡猶苦乏錢錢重物輕<lb/>
有錢荒之患自熈寧以来民間出錢免役又出常平息<lb/>
錢官庫之錢貫朽而不可較民間官錢捜索殆盡市井<lb/>
所用多私鑄小錢有無不交田夫蠶婦力作而無所售<lb/>
常平役錢山積而無救饑饉盖自十餘年間積成此弊<lb/>
於今極矣朝廷近日雖已減損常平罷放免役使民休<lb/>
息然而錢積於官無宣洩之道民無見錢百物益賤譬<lb/>
<pb n="KR2f0039_WYG_267-39b"/>
如饑人雖已得食而無所取飲久渇不治亦能致死臣<lb/>
切見國朝建立京邑因周之舊不因山河之固以兵屯<lb/>
為嶮岨祖宗以来漕運東南廣蓄軍食内實根本外威<lb/>
邊陲方其盛時足支十餘年近者嵗運損耗糶賣不節<lb/>
太倉無五年之畜國計寡弱有識之士為之寒心至於<lb/>
諸路軍糧大抵無備熈寜之間東南大旱民間闕食官<lb/>
欲賑濟無所從得不免誅求富民斂斗石之粟以濟億<lb/>
萬之衆勞而無益徒以為咲然今諸路轉運司久以商<lb/>
<pb n="KR2f0039_WYG_267-40a"/>
賈不行農民罷病故酒稅不登收買軍噐雜物封樁闕<lb/>
額衣糧等事故經費不足朝廷雖欲内實京師外實諸<lb/>
郡有司匱乏勢無所出臣欲乞指揮東南諸路轉運司<lb/>
各借本路常平見錢遇年豐榖帛價賤預買三年上供<lb/>
米及本路州軍二年衣糧限以三年節次收糴重立禁<lb/>
約不得别作支用仍於五年内收簇錢物撥還常平倉<lb/>
司每嵗終具元借錢及所糴物及所還數提刑司保明<lb/>
申户部㸃檢有無違法聞奏應干借錢糴買事有不如<lb/>
<pb n="KR2f0039_WYG_267-40b"/>
法並許提刑司覺察聞奏但令泉幣通行足以鼓舞四<lb/>
民流轉百貨倉廪充實足以贍養諸軍備禦水旱則上<lb/>
下皆足公私䝉利矣如許臣所請伏乞下戶部立法施<lb/>
行<lb/>
　<lb/>
　<lb/>
　<lb/>
　歴代名臣奏議卷二百六十七<lb/>
</p>
<p>
</p>
  </div>
</body>
</text>
</TEI>
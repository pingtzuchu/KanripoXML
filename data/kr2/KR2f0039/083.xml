<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷八十三</head> <lb/>
    <p>
<pb n="KR2f0039_WYG_083-1a"/>
欽定四庫全書<lb/>
　歴代名臣奏議卷八十三<lb/>
　　　　　　　　　　　眀　楊士竒等　撰<lb/>
　　經國<lb/>
宋欽宗靖康初歐陽徹上書曰臣聞唐太宗時中書舎<lb/>
人髙季輔上封事言得失辭㫖切至上善之賜鍾乳一<lb/>
劑曰卿進藥石之言故以藥石相報臣以是知太宗除<lb/>
隋之亂致治之美貞觀之風髙邁唐室者以其能聴藥<lb/>
<pb n="KR2f0039_WYG_083-1b"/>
石之言故也臣伏讀聖詔曰惟藥石是求竊知陛下盛<lb/>
徳函容廣求諫諍直欲明四目達四聰與虞舜異世而<lb/>
同軌天下忠臣義士能以骨鯁之言上干天聴必䝉其<lb/>
藥石之報矣臣以是狂妄昩死忘其㣲賤於聖詔起兵<lb/>
之日條陳安邉禦戎十䇿撰成萬言書一封陳乞所部<lb/>
為奏朝廷臣之本意非有他望實欲奮身報國願效馬<lb/>
革裹尸以立忠誼之名於天下庶使保位持禄軰聞風<lb/>
而慙汗適丁遞角不通州府未許發奏臣於是退處逆<lb/>
<pb n="KR2f0039_WYG_083-2a"/>
旅棲遲無憀自恨胷中雖有忠誼之氣抑鬱而不達一<lb/>
旦餓死溝壑而名不聞則與草木俱腐與其飲恨而死<lb/>
於蓬蒿之間孰若抗直節而死於斧鉞之下臣於是復<lb/>
採朝廷之闕失政令之乖違可以為保邦御俗之方可<lb/>
以去蠧國殘民之賊者共十事再撰一書乞併為奏達<lb/>
臣言狂直然皆當世切要仍得於輿議非恃一己之私<lb/>
見伏願陛下眀斷而必行則天下風俗尚可追復祖宗<lb/>
之時儻或以臣為無補於世則臣甘心就誅戮第恐天<lb/>
<pb n="KR2f0039_WYG_083-2b"/>
下衰敗而不復振矣惟陛下留神省察則生民之幸也<lb/>
臣聞為天子者貴乎聰眀神武決於聴斷見善眀用心<lb/>
剛不牽制於權臣則天下雖大四海雖逺可運用於股<lb/>
掌之上矣臣伏覩陛下不崇飾恩倖不聽任姦臣不輕<lb/>
爵禄不濫賜予不奪民居以營燕逰之地不竭民力以<lb/>
廣無用之費罷不急之務擢忠義之臣杜悦耳之邪説<lb/>
聴苦口之忠言去易進之人賤難得之貨則聖徳髙妙<lb/>
自有生民以来未有倫擬觀其初即位慨然睿斷選用<lb/>
<pb n="KR2f0039_WYG_083-3a"/>
忠良志平僭叛悉誅六賊以謝天下則太平之治似可<lb/>
指日而待豈意金人復爾猖獗使黎元被害國本動揺<lb/>
辱莫甚於今日臣竊知其所自矣臣聞陛下自誅六賊<lb/>
之後英斷不及前日既而朝臣擅權言路復塞忠言嘉<lb/>
謨不聞于上故朔方初寜恬不為備既失信於敵人知<lb/>
其必為患於中國而不能為防禦之術宜乎兵端四起<lb/>
茫然失措始募天下之兵以禦之則後時矣陛下若欲<lb/>
大有為於天下以成中興之業則當效漢武帝以雄才<lb/>
<pb n="KR2f0039_WYG_083-3b"/>
大畧自任疇咨海内舉其俊茂共圖治功又當效漢宣<lb/>
帝信賞必罰綜核名實使吏稱其職民安其生則功業<lb/>
顯著帝祚無窮矣今也徒能為文景之恭儉雖可以為<lb/>
天下先然服三浣之衣不能却百萬之衆可為持盈守<lb/>
成之君非興衰撥亂之主臣願陛下以古為鑑乾剛果<lb/>
斷興天下之大利除天下之大害庶使祖宗社稷不危<lb/>
於敵人之手則萬世之幸也此臣所欲言者一也臣又<lb/>
聞王者用人非難盡其材之為難觀唐太宗責任大臣<lb/>
<pb n="KR2f0039_WYG_083-4a"/>
謀斯從言斯聴才斯奮洞然不疑故人未始遺力天子<lb/>
髙拱操成功致太平矣下逮開元之間眀皇勵精求治<lb/>
元老魁舊動所尊憚故姚崇宋璟亦言聴計行力不難<lb/>
而功已成則将大有為之君必委任股肱之臣然後能<lb/>
圖回天下之治臣竊見陛下擢用大臣任之雖重而委<lb/>
之不專故腹心之寄耳目之託易於動揺難以成功讒<lb/>
言一投其隙雖社稷之臣亦忘大功而擿小過則天下<lb/>
失望而國威不立矣臣愚欲乞陛下選用近侍必精鑑<lb/>
<pb n="KR2f0039_WYG_083-4b"/>
而博採之知其可大用則任之勿貳若成湯之於伊尹<lb/>
委之阿衡而無疑若髙宗之於傳説擢之版築而無間<lb/>
言必從諫必聴都俞賡歌於一堂之上使風化行乎萬<lb/>
里之逺則臣将見帝堯在上夔龍為相炳然與三代同<lb/>
風矣此臣所欲言者二也臣又聞諸葛亮之為相也開<lb/>
誠心布公道盡忠益時者雖讐必賞犯法怠慢者雖親<lb/>
必罰善無微而不取惡無纎而不貶則天下平矣臣竊<lb/>
見朝廷大臣薦黜人材皆不取天下之公議用之不過<lb/>
<pb n="KR2f0039_WYG_083-5a"/>
酬私恩謫之不過快私忿非所謂爵人於朝與士共之<lb/>
刑人於市與衆棄之也如是則賞不以徳罰不以罪殆<lb/>
有甚於上皇之時将何以厭民望㢤臣愚欲乞陛下嚴<lb/>
降詔㫖革絶此弊凡大臣有所升黜必詢于臺諫之臣<lb/>
決其可否宰相曰可䑓諫曰不可宰相曰是臺諫曰非<lb/>
則召館閣之臣而問之僉曰可然後用僉曰否然後去<lb/>
庶㡬用舎合天下之公議則忠言日聞于朝民情不屈<lb/>
於下矣昔天寳之季嬖倖傾國爵以情受賞以寵加綱<lb/>
<pb n="KR2f0039_WYG_083-5b"/>
紀於是大壊可不戒㢤此臣所欲言者三也臣又聞黄<lb/>
霸之材長於治郡及其為丞相則總綱紀號令風采不<lb/>
及丙魏于定國功名損於治郡裴頠拙於用長荀朂工<lb/>
於用短則人之才能各有所宜古之用人者論徳而定<lb/>
位量能而授職甚若籧篨蒙璆戚施直鎛聾者司視瞽<lb/>
者司聴雖小有所用尚且不違其所長矧夫欲任之以<lb/>
經營天下者耶臣竊聞耿南仲特能作章句儒貫綜墳<lb/>
典為書癡經醉而已至於臨機應變則智不足與有眀<lb/>
<pb n="KR2f0039_WYG_083-6a"/>
識不足與有斷其道徳雖可尊而謀猷不足採必不能<lb/>
度長慮逺以立大功其於謀王體斷國論決非所長臣<lb/>
聞其妒賢嫉能懼人之軋己則已非社稷之臣者也陛<lb/>
下不忘其師傅之恩則富貴之可也眷予之可也使之<lb/>
擅天下之權而與國家之大計則不可也臣愚欲乞陛<lb/>
下處之以講讀之職使論道經邦迪王耳目而已無以<lb/>
儲宫之私恩而壊祖宗之社稷臣甞觀蕭望之堂堂折<lb/>
而不撓身為儒宗真社稷臣也藉師傅之恩而歴位将<lb/>
<pb n="KR2f0039_WYG_083-6b"/>
相親昵無間及其謀泄隙開讒邪遇之尚為石顯所譛<lb/>
竟飲鴆自殺況南仲智謀不及望之逺甚徒以文墨而<lb/>
位羣臣之上臣恐陛下夲以報之反所以害之也此臣<lb/>
所欲言者四也臣又聞忠者社稷之衛故魯以季友治<lb/>
亂楚以子玉輕重魏以無忌折衝項以范増存亡汲黯<lb/>
在朝而淮南寝謀干木處魏而諸侯息兵則一士而止<lb/>
百萬之師一賢而制千里之難在古固有之方今朝廷<lb/>
之上亦不乏其人陛下尤不可輕用慮失生民之望也<lb/>
<pb n="KR2f0039_WYG_083-7a"/>
觀夫秦行千金以間㢘頗漢散萬金以疏亞父則輕用<lb/>
大臣是中其反間也是速我後患也臣竊聞李綱首建<lb/>
征伐之議聶昌多秉帷幄之權則二人者元勲碩徳文<lb/>
武兼備使常𠫭廟堂之機必能使逺人畏威而銷伏然<lb/>
則社稷安危實在二人之掌握金人視之不啻讐敵觀<lb/>
其用心亦不過欲與民共休戚與國同榮辱而已其去<lb/>
就豈不係天下之輕重哉今也綱以小過而謫之散籍<lb/>
昌以奉使而寘之北庭是快金人私忿也是堕金人計<lb/>
<pb n="KR2f0039_WYG_083-7b"/>
中也臣恐鄰國得以此窺陛下矣臣聞之偏聴生姦獨<lb/>
任成亂昔魯聴季孫之説而退孔子宋任冉子之計而<lb/>
囚墨翟夫以孔墨之辯不能自免於讒䛕而二國以危<lb/>
則衆口爍金積毁銷骨信有是理臣以是知李綱之黜<lb/>
朝廷大臣必有陰為之譛者不然何遽至於是耶陛下<lb/>
宜熟察之臣前書固甞縷陳其詳於此又申言之誠為<lb/>
國家惜此人故也臣願陛下過此以往無輕用大臣方<lb/>
今濟濟多士百僚師師豈無一人徳望之重智謀之多<lb/>
<pb n="KR2f0039_WYG_083-8a"/>
堪任遣使者何苦以聶昌為此行㢤尤為陛下惜也昔<lb/>
裴度逢時艱危而能奮命決䇿横身討賊為中興宗臣<lb/>
當元和長慶間亂臣賊子蓄縮䘮氣憚度之威稜時有<lb/>
使絶域者四夷君長必問度之年齡㡬何状貌孰似天<lb/>
子用否其威名播於逺俗為華夷畏服也如是岀入中<lb/>
外以身繫國之安危為國之輕重者二十年凡将相無<lb/>
賢不肖皆推度為首臣謂若昌者正今日之裴度也其<lb/>
岀處繫國之安危則敵人聞風而慴服陛下當引置帷<lb/>
<pb n="KR2f0039_WYG_083-8b"/>
幄使諷議左右震威華夷以定中國可也豈宜遣之於<lb/>
外哉此臣所欲言者五也臣又聞昔蕭銑據江陵李靖<lb/>
為行軍總管軍政委焉武徳四年八月大閲兵夔州時<lb/>
秋潦濤漲惡銑以靖未能下不設備諸将亦請江平乃<lb/>
進靖曰兵機事以速為神今士始集銑不及知若乗水<lb/>
傅壘是震霆不及掩耳豈能倉卒召兵無以禦我此必<lb/>
擒也臣以是三軍之岀能掩其不備則萬全之䇿臣聞<lb/>
金人懼暖必退師而請和臣願於此時乗其有怠心借<lb/>
<pb n="KR2f0039_WYG_083-9a"/>
朝廷一介之使遣臣奉咫尺之書往見彼主而議和親<lb/>
臣必能口伐敵人使之弛廢而不為偹伏願朝廷簡卒<lb/>
練兵遣良将統制乗其隙而復滅之必得所欲無謂肅<lb/>
王為質張邦昌未還遂猶豫而不行小不忍則必致大<lb/>
亂無謂臣布韋之賤不能立此功昔毛遂以三寸之舌<lb/>
强扵百萬之師定從扵楚而使趙重於九鼎當其未用<lb/>
亦若囊中之錐及其既用則頴脱而岀矣萬一用臣狂<lb/>
計必能却外侮而安中國則臣與邦昌固不惜一死以<lb/>
<pb n="KR2f0039_WYG_083-9b"/>
報國恩雖肅王亦何足惜㢤大義滅親其是之謂歟此<lb/>
臣所欲言者六也臣又聞古語有之曰㗲㗲者易慮黙<lb/>
黙者可防故㳙㳙不塞将成江河一葉不伐将尋斧柯<lb/>
千丈之堤以螻蟻之穴潰百尺之室以突隙之煙焚白<lb/>
圭之行堤也塞其穴則無水難丈人之謹火也塗其隙<lb/>
則無火患皆貴其防之微而杜之漸也古語又曰欲斷<lb/>
不斷反受其亂盖功者難成而易敗時者難值而易失<lb/>
隨厮養之役者失萬乗之權守儋石之儲者無卿相之<lb/>
<pb n="KR2f0039_WYG_083-10a"/>
位則計誠知之而弗敢決行者百事之禍也臣竊觀六<lb/>
賊既誅其子孫雖以罪譴而羈留四方然實為大患也<lb/>
臣聞比者金人入寇童貫麾下當時勝㨗兵及乗勢作<lb/>
亂者數矣此亦将帥非人不能撫御使之懐畏故至此<lb/>
禍然亦貫之黨𩔖尚未夷滅而為亂之招也盖六賊門<lb/>
人碁布星列於天下者皆强藩悍将懐私恩而視國為<lb/>
仇敵者有之幸災樂禍而欲快私忿者有之反為内應<lb/>
而與敵同謀者有之甚者陰懐叛逆欲與子孫運衡而<lb/>
<pb n="KR2f0039_WYG_083-10b"/>
起以刷乃祖乃父之恥者有之嗚呼當時六賊黨與之<lb/>
爵禄者皆國家之賜予今日反歸恩於私室而忘君父<lb/>
之大義臣子之心果安在㢤未有仁而遺其親者也未<lb/>
有義而後其君者也不仁不智無禮無義則殺之猶雀<lb/>
鼠可也尚何所惜若不正典刑以行誅戮則國勢存亡<lb/>
未可保也臣愚欲乞陛下睿斷應六賊子孫悉與殱滅<lb/>
仍乞籍記其當時死黨如鄧珣范致虚薛昻之流不許<lb/>
典名藩掌兵權庶㡬變不生也其暴惡已章如前日蔡<lb/>
<pb n="KR2f0039_WYG_083-11a"/>
州之倅帶畨人入城者即與斬首以謝天下仍乞滅族<lb/>
以絶後患臣觀頃者張懐素與吴儲等謀反為范寥所<lb/>
告開封府制勘懐素等供言蔡京亦甞與謀是時開封<lb/>
府尹林攄并御史中丞余深實主其事二人乃京死黨<lb/>
力為掩覆凡文欵及京者必盡焚毁京遂幸免其後京<lb/>
擢攄深於宰執者皆報其恩也臣謂若攄深之流亦國<lb/>
之賊懐私恩而背君父其罪莫大焉况不發京之惡則<lb/>
是與之同謀也今日亦當眀告其惡梟首于市庶使姦<lb/>
<pb n="KR2f0039_WYG_083-11b"/>
臣賊子望風畏憚潜銷於冥冥之中也臣又聞崇寜間<lb/>
蔡京專權跋扈壊亂綱紀而人莫敢誰何于時臺諌乏<lb/>
官如陳瓘任伯雨何昌言江公望等乃能抗章數十論<lb/>
列其罪惡瓘等即被罪讁飲恨而死者多矣所存者惟<lb/>
何昌言一人也今日陛下雖能用之不過處之工部而<lb/>
已非所以旌忠直之言而為䑓諌之表也臣愚欲乞陛<lb/>
下擢之近侍以賞其直庶使朝廷忠誼之臣肯抗章鯁<lb/>
切指摘權臣之失也今夫聖人有先見之眀故見㡬而<lb/>
<pb n="KR2f0039_WYG_083-12a"/>
作不俟終日皆能圖患於未然臺諫之章有議權臣之<lb/>
失者彼必熟思審察然後敢聞天聴其言必有益於國<lb/>
家非為身謀也臣願陛下毎覧奏章曲加省察無以臺<lb/>
諫之言為輕也臣竊聞聶昌頃時亦甞疏蔡京之失知<lb/>
其必致大亂上皇不加睿斷便行竄謫及御制鳴鑾堂<lb/>
記反指昌為小人意其離間君臣之義既而京罪惡暴<lb/>
露窺伺神器動揺國本上皇悔寤擢昌於謫籍者豈非<lb/>
思其言之當耶借使上皇英斷早從昌言竄謫京於散<lb/>
<pb n="KR2f0039_WYG_083-12b"/>
地委昌以樞要之職使振領綱紀勵精威訓嚴敕邉備<lb/>
廣募熊羆之士以振虎賁之旅則國必不辱於敵人矣<lb/>
臣言輕不足以取信於陛下然臣所乞殱夷六賊之後<lb/>
及乞誅蔡氏死黨林攄余深軰者盖臣竊意梁師成王<lb/>
黼李彦蔡京童貫朱勔當時勢傾天下陰結黨與誓生<lb/>
死不相背負不滅其子孫則死黨尚有異謀死黨既有<lb/>
異謀則朝廷不能無患陛下為社稷計為生民憂則螻<lb/>
蟻軰何足惜若不速於誅戮則朝臣萬一掣肘誰肯為<lb/>
<pb n="KR2f0039_WYG_083-13a"/>
陛下奮身者耶誰肯赤心以圖國家之大事耶臣所謂<lb/>
黙黙者可防正指此也又所謂欲斷不斷反受其亂亦<lb/>
指此也臣願陛下大眀誅賞以示天下無猶豫而不决<lb/>
無濡滯而不行禍如已廹悔之何及然臣書既達天聴<lb/>
必有大臣為六賊子孫鑚皮出羽而為之掩覆者棄短<lb/>
取長而為之引援者陛下亦必狐疑猶豫以臣之言為<lb/>
狂妄以大臣之計為可信臣知此而必欲獻其説者忠<lb/>
誼之氣不可遏也陛下能用臣計悉與殱滅則祖宗有<lb/>
<pb n="KR2f0039_WYG_083-13b"/>
靈而社稷有福為大臣誤不用臣言則臣恐他日禍起<lb/>
陛下思臣之言又復若思种師道勸滅金人餘黨而不<lb/>
従其計矣機不可失願陛下裁之觀夫蝮之螫人也螫<lb/>
指則㫁指螫臂則斷臂所以去小而全大也陛下若欲<lb/>
長有天下宜取法於此此臣所欲言者七也臣又聞諸<lb/>
路監司本以澄清天下之吏而為天子耳目之官其實<lb/>
欲革貪暴而進明良去姦雄而取忠義奈何擢用非人<lb/>
比年以来姦贓狼籍自不廉潔者每每有之凡所按臨<lb/>
<pb n="KR2f0039_WYG_083-14a"/>
因縁為姦賄賂公行以曲為直徒有舉察之名適滋擾<lb/>
攘之患甚至其所舉京削關陞之職朝廷法意本欲選<lb/>
用賢能分職率屬聨事合治良法美意非不善也奈何<lb/>
積弊既久習以成風或以賂進或以勢取挟親姻者有<lb/>
之㳂恩倖者有之故其所舉多不稱職真賢實能反沉<lb/>
没下僚不與収録臣愚欲乞應選諸路監司宰相不得<lb/>
自專䑓諫之臣許辯論其當否必得剛眀果斷之士以<lb/>
膺此職則天下無患乎不平也應監司受職之日願陛<lb/>
<pb n="KR2f0039_WYG_083-14b"/>
下召而面遣丁寜告戒使無曠爾官則人人思效死以<lb/>
報國矣仍乞立法禁絶其岀按州縣無以頃時受官吏<lb/>
裒聚金銀岀界迎接先次交與謂之常例所有嵗舉之<lb/>
官亦乞嚴行賞罰令審實其才能因其所長而舉之一<lb/>
不稱職則貶其繆舉之罪而不恕如是則内舉不避親<lb/>
外舉不避讐以公議取人而鬻舉状者無有也臣聞之<lb/>
書曰三載考績三考黜陟幽眀詩曰念兹皇祖陟降庭<lb/>
止古之賢君其用人也升降有法功罪各得其真故為<lb/>
<pb n="KR2f0039_WYG_083-15a"/>
人所保為人所保故帝祚綿逺也今陛下選舉之法非<lb/>
不善臣輙以為不公奉行者非其人也陛下若能大眀<lb/>
賞罰以懲斯弊則天下幸甚今監司徒知舉官而已未<lb/>
聞某人因某罪而黜之縦有因而發擿者不過交結權<lb/>
貴致一言之助則又復遷緩而不行故使州縣之官不<lb/>
遵箴誡肆意貪暴恬不知恥者為其無黜責之罪故也<lb/>
臣愚欲乞陛下嚴勅諸路監司嵗限發擿部下姦贓者<lb/>
㡬貟仍要事跡暴白僉議允當然後許奏若因讐隙而<lb/>
<pb n="KR2f0039_WYG_083-15b"/>
擠䧟者反坐其罪仍乞遴選䑓諌公直之官埋輪如張<lb/>
綱者毎路以一人為觀察使嵗令兩行廵察監司守令<lb/>
有受賄挟私而舉官者有姦贓㒺民而枉法者有濫濁<lb/>
而不修身檢者有怠惰而不勤王事者悉令宻奏朝廷<lb/>
嚴行竄謫應民有大屈抑許實封投状於觀察使附逓<lb/>
以聞仍禁約使臣所歴州縣除飲食之外不許受燕不<lb/>
許買物不許私謁如違禁令反挟勢而殘民若頃時廉<lb/>
訪之岀非徒無益而又害之則許監司糾察申奏亦當<lb/>
<pb n="KR2f0039_WYG_083-16a"/>
黜謫仍乞諸路嵗換一人慮其久則姦生詐起有功而<lb/>
無過者别與旌賞如是則有官君子莫不砥節礪行蘄<lb/>
自標榜以拔流俗矣此臣所欲言者八也臣竊觀守令<lb/>
非人民受荼苦比年以来此風尤甚孱懦少斷無幹局<lb/>
之譽貪饕不亷賊民之脂膏者易地皆然甚者注調京<lb/>
闕即尋部下富商巨賈預貸金以為費俟到任而償者<lb/>
有之養侠客於門以訓義方為名陰令捜求賄賂於外<lb/>
者有之故或下車未逾數月収拾金帛製造器皿已擬<lb/>
<pb n="KR2f0039_WYG_083-16b"/>
豪右酣酒嗜音夜以繼日惟恨腹隘而不能恣口於飲<lb/>
力憊而不能肆情於色至於聴訟理民則偃蹇而不暇<lb/>
故民有屈抑無所従訴或本欲訴寃反受罪責者多矣<lb/>
良民士子周身術淺不幸罹於憲網仇敵者又從而賄<lb/>
賂有司下石傾擠或陰殺于獄或以枉為直者比比皆<lb/>
是東南之民痛入骨髄造怨無窮者良由守令不得其<lb/>
人也嗚呼聲和則氣和氣和則形和形和則天地之和<lb/>
應矣今日邉圉之禍未必不原於此以臣觀之守令雖<lb/>
<pb n="KR2f0039_WYG_083-17a"/>
多求其能盡忠竭節宣布詔令求民之瘼以聞於上推<lb/>
君之澤以被于下者千百無一焉如是而欲郡縣之治<lb/>
不亦難乎陛下久處東宫知民事之艱難守令之弊必<lb/>
稔聞而熟講之自即位之日天下欣戴自謂前弊可以<lb/>
頓革夫何日甚一日守令姦贓殆有過於頃時此亦陛<lb/>
下不能眀於聴斷以發擿伏姦故也臣愚欲乞陛下勵<lb/>
精為治躬覧萬幾專委監司發擿諸路州縣之官有姦<lb/>
贓汚辱之甚者考覈其實誅戮數人以激貪懦所謂懲<lb/>
<pb n="KR2f0039_WYG_083-17b"/>
一以戒百者此也又乞戒勅吏部注差縣令不以資格<lb/>
必審實其才能長於作邑者然後授之痛懲銓選受賂<lb/>
之弊盖比年吏部注差無非賄賂其原既不清則其流<lb/>
必濁矣仍許䑓閣之臣嵗舉堪試縣令者㡬人則令尹<lb/>
無患乎乏人矣應拜刺史則許䑓閣連章薦擢亦不論<lb/>
資格第欲得亷潔眀斷公直無私者以表率一州而已<lb/>
仍乞陛下每授千里之寄必召見試問觀其所由退而<lb/>
考察所行以質其言有名實不相副者罷之則太守可<lb/>
<pb n="KR2f0039_WYG_083-18a"/>
以得人矣昔漢宣帝甞稱曰庶民所以安其田里而無<lb/>
歎息愁恨之聲者政平訟理也與我共此者其惟良二<lb/>
千石乎則太守之職尤不可輕臣愚又欲乞陛下審察<lb/>
應太守功勤既著治聲卓偉者宜加旌賞或以璽書勉<lb/>
勵増秩賜金或爵以封侯公卿有闕則擢而用之古者<lb/>
刺史入為三公郎官出宰百里則行之固有素矣觀夫<lb/>
第五倫擢自蜀郡而為司空虞延自南陽太守入而為<lb/>
太尉劉寵自會稽太守罷歸八居九列四登三事則郡<lb/>
<pb n="KR2f0039_WYG_083-18b"/>
守入而為三公者有之朱邑守北海以治行第一入而<lb/>
為大司農召信臣守河南數増秩賜金召為少府列於<lb/>
九卿韓稜守南陽政號嚴平入而為太僕則郡守入而<lb/>
為九卿者有之陛下舉而用之其䇿豈不良㢤縣既得<lb/>
人則貳邑之佐無患乎不公也太守既得人則貳郡之<lb/>
倅無患乎不眀也郡縣之治可跬而待矣此臣所欲言<lb/>
者九也臣竊觀入仕之源太濁故天下冗官散職紛紛<lb/>
籍籍蠧國賊民莫此為甚陛下若欲立太平之基以復<lb/>
<pb n="KR2f0039_WYG_083-19a"/>
祖宗之治則當惜名器而清品流如任子則世禄以賞<lb/>
有功鬻爵則輸財以濟國用二者皆欲罷而不能至於<lb/>
流外奏名權局三者皆非國家長久之䇿何苦而不罷<lb/>
耶今夫姦胥猾吏舞文玩法竊弄威權欺逼良民當其<lb/>
平居運謀籌筭不過欲枉尋直尺以窺財利而已及其<lb/>
晚節反授之以職使涖官臨民則貪暴殘賊有過於平<lb/>
時矣豈能為民之利哉流外胡為而不罷也布韋之士<lb/>
當妙年取髙第則欲致君澤民立功名扵當世故能自<lb/>
<pb n="KR2f0039_WYG_083-19b"/>
重其威權然一有所溺尚且不惜名節而肆為不檢矧<lb/>
夫桑榆晚景得薄禄小官其志豈有逺大之望㢤不過<lb/>
問舍求田規規為子孫計而已志不岀乎此則苟可以<lb/>
趣利者無不為也故凡奏名之官歴任未久遽能致富<lb/>
者不可勝數臣愚欲乞應奏名者例與文學之職以報<lb/>
稽古之勤不許涖官以去其蠧民之害見在任者並放<lb/>
罷及諸路官司有闕監司得授權局此尤不利於國家<lb/>
盖一官纔闕紛然交争或鬻爵而未補官者或授差而<lb/>
<pb n="KR2f0039_WYG_083-20a"/>
未交代者或世禄而閒居者延頸舉踵窺伺有闕則掃<lb/>
門未見望塵雅拜而乞憐者有之持金以賂監司而求<lb/>
者有之市書於權門而求者有之如是則所責已不貲<lb/>
矣設心措意宜如何哉非有志於為國而理民其實欲<lb/>
借勢而殘賊耳臣愚欲乞陛下嚴行止絶諸路權局應<lb/>
有官闕即急申部注差以補之如補官未到則許同僚<lb/>
兼管應見權局者並放罷則冗官可去仕路可清姦贓<lb/>
之風亦於焉熄矣此臣所欲言者十也臣又覩比者屢<lb/>
<pb n="KR2f0039_WYG_083-20b"/>
頒詔音停罷諸般科需此足見陛下矜憫編氓日淪凋<lb/>
瘵恩至渥也然近自軍興而安撫經制司每責辦於州<lb/>
縣勢亦不得不然故或以金銀或紬絹或錢米或夫馬<lb/>
或起發應副或存留凖備不一端而足竊見諸州縣多<lb/>
以五等簿籍按之又𩔖責辦於上三等人户胥吏追呼<lb/>
動以軍期急速為言甚者半夜打門左手示引右手索<lb/>
物曽不肯旋踵也借使上三等中皆富足温裕之家則<lb/>
猶云可也其間困於供輸昔富而今貧不得脱去等第<lb/>
<pb n="KR2f0039_WYG_083-21a"/>
者無慮三之一故方是時雖欲賣妻鬻子以應之而廹<lb/>
於晷限不遑也况科目既繁且源源而不絶計無所岀<lb/>
遂至棄去屋廬逃亡離散可為流涕如東南土薄視他<lb/>
路為多貧去金人為甚逺敵兵初不能撓而民已不克<lb/>
安堵古語有云天下本無事庸人擾之耳此𩔖是也臣<lb/>
深究其弊皆縁産去而稅存者多故也或居城邑則有<lb/>
産業售盡户括税錢随以除矣其所以不得脫去於等<lb/>
第者三嵗推排營運錢之法行之者非其人故也且推<lb/>
<pb n="KR2f0039_WYG_083-21b"/>
排本法每三嵗會人戸于州俾共指證之曰今某家富<lb/>
某家貧計其升降而増損之各不許過分焉奈何比年<lb/>
奉行之官徒懼減失和買課額扵是欲増可也欲損不<lb/>
可也觀夫甲實貧而無所營運矣猶未從銷退必待乙<lb/>
之富者樂與之承替而後可然法意初不爾今一州萬<lb/>
一可増者百人而可損者或倍之則半是虚存之人矣<lb/>
其或窶乏之軰直指一豪民而訟之則彼恃賄賂公行<lb/>
請託勢要不可與為敵過此以往又遲三嵗矣三嵗之<lb/>
<pb n="KR2f0039_WYG_083-22a"/>
間其科需不知其㡬端而三嵗之後又安保其不復如<lb/>
是耶以是雖均謂之上三等而無其實者多矣至於四<lb/>
等五等有蓄財𨼆實素無差役科細者乃恬不知憂使<lb/>
親見者不平之氣為之拂膺臣伏願陛下速降詔㫖俾<lb/>
見今凡差役科需不得拘守舊籍可先勾集逐鄉坊五<lb/>
等人戸于縣使衆議供析本界有實富實貧者而籍之<lb/>
以備差科不限見存等次庶㡬得其當而屈抑流遁之<lb/>
民将鳩𩔖集族還土著矣待其推排之年有果可銷退<lb/>
<pb n="KR2f0039_WYG_083-22b"/>
者即與降等不必須有承替之人雖減少舊額過分官<lb/>
吏無罪夫惟銷退無難則承受者亦不憚矣臣伏聞天<lb/>
下之事利害常相半竊見曩者議臣言事多以利國為<lb/>
主而有害民者則畧而不卹臣獨以為非是大抵無利<lb/>
於國亦必未有害至於有害於民則非徒無利焉書曰<lb/>
民惟邦本本固邦寜又曰衆非元后何戴后非衆㒺與<lb/>
守邦今横目黔首乃膏流節離號呼騰蹈矣為邦國何<lb/>
臣謂與其失人心孰若失和買之為少也此臣所欲言<lb/>
<pb n="KR2f0039_WYG_083-23a"/>
者十一也臣聞之孔子曰法語之言能無從乎改之為<lb/>
貴臣今日所論之事其言雖荒唐繆悠不足以取重於<lb/>
世然捜羅天下利病㡬過半矣可以箴朝廷之膏肓去<lb/>
國家之殘蠧以全活生靈也陛下若不從而不改則臣<lb/>
徒勞辭説耳徒費紙札耳孰若鉗口結舌以全身逺害<lb/>
哉臣非不知忠言苦鯁必犯天威罪不容誅然臣所以<lb/>
甘心而為此者誠恐朝廷之官持禄保位畏憚權臣而<lb/>
不敢言耳陛下若能用臣狂計以安天下則臣雖䝉市<lb/>
<pb n="KR2f0039_WYG_083-23b"/>
朝誅戮亦所願也干瀆宸聰惶恐無地伏惟陛下矜憐<lb/>
之<lb/>
徹又上書曰臣聞事君之義有言責者當盡其忠有官<lb/>
守者當修其職臣布韋之賤身在畎畆無言責之辜無<lb/>
官守之責然惓惓不忘君父之義願盡忠竭節以報國<lb/>
恩者臣竊見金人肆毒害及天下陛下北顧垂涕頒詔<lb/>
起兵詞㫖懇切讀之者莫不寒心正宜忠臣義士感激<lb/>
自奮捐軀報國之時而州縣之官尚且酣暢自適殊不<lb/>
<pb n="KR2f0039_WYG_083-24a"/>
以國家為念臣以是知有言責者未必肯輸忠而陳謀<lb/>
有官守者未必能修職而效事布衣者若復緘黙則民<lb/>
之困苦無由聞於天聴矣臣於是忘其上干鈇鉞之誅<lb/>
摘當世之利害撰成萬言書兩封條陳二十餘事實可<lb/>
以保邦御俗安邊禦戎一以投州府而適丁道塗之艱<lb/>
一欲投經制而慮有浮沉之失臣思陛下深居九重之<lb/>
中而臣身寄萬里之外雖有忠義之氣鯁諤之莭可以<lb/>
扶翼委靡之國勢可以撫綏愁歎之黎元然姦䛕者忌<lb/>
<pb n="KR2f0039_WYG_083-24b"/>
其進權貴者嫉其直則臣言何由聞於上㢤孰若拂衣<lb/>
而别故鄉擔簦而干帝里併携二書投于闕下則朝進<lb/>
而莫達矣何苦規規求人之保奏㢤臣扵是贏糧重趼<lb/>
而来願以所陳干瀆天聴臣思其間皆國家急務不可<lb/>
後時遂先投于安撫司乞為速達朝廷伏願陛下俯加<lb/>
容察則天下幸甚然臣聞之昔者齊萬年反朝臣畏恐<lb/>
周處强直乃使西征孫秀知其将死謂之曰卿有老母<lb/>
可以此辭處曰忠孝之道安得兩立臣以是知王陽欲<lb/>
<pb n="KR2f0039_WYG_083-25a"/>
為孝子則不能全扵忠王尊欲為忠臣則必不終扵孝<lb/>
臣幼失所怙老母垂白今既割慈忍愛齧臂而與母永<lb/>
訣則孝道毋復全矣臣若復忌憚權臣而不敢言人之<lb/>
所難則是釣虚名耳是猶畏死耳非推赤心以報國也<lb/>
不若披肝瀝膽思盡底藴敷奏利害而無𨼆情使陛下<lb/>
讀之感動則生民受賜不淺臣所以妄冒自前復敢以<lb/>
十事撰成此書上瀆宸聰臣前後所進三書言雖訐直<lb/>
似失臣子之理然法度可行而未行紀綱可罷而未罷<lb/>
<pb n="KR2f0039_WYG_083-25b"/>
者臣悉陳之矣陛下若恕其狂直而少加睿斷則社稷<lb/>
可以復存生民可以全活古語有之曰忠言逆耳而利<lb/>
於行良藥苦口而利扵病者其斯之謂歟臣聞之書曰<lb/>
終始惟一時乃日新詩曰靡不有初鮮克有終故唐有<lb/>
天下傳世二十所可稱者三君𤣥宗憲宗皆不克其終<lb/>
惟太宗以文武之才髙出前古驅䇿英雄網羅俊彦故<lb/>
能除隋之亂比迹湯武致治之美庶㡬成康由漢以来<lb/>
未之有也𤣥宗以功成治定無有後艱侈心一動窮天<lb/>
<pb n="KR2f0039_WYG_083-26a"/>
下之欲不足為其樂溺所愛而忘可戒至於竄身失國<lb/>
而不悔憲宗晚節信用非人怠於防㣲不終其身而變<lb/>
生肘腋悲夫臣甞即是而知人君之憂勤恭儉未足以<lb/>
為難惟終始不變所守至於持盈守成及兢兢業業日<lb/>
慎一日者為尤難臣竊聞陛下即位之初減乗輿服御<lb/>
放宫女罷苑囿焚玩好務以恭儉為天下先以至減冗<lb/>
官澄濫賞汰貪吏除民害脩舉法度䟽剔衆弊雖古先<lb/>
哲王未易過此臣固知去年春金人悔過而效順者實<lb/>
<pb n="KR2f0039_WYG_083-26b"/>
以天人之心歸于陛下故感格如此既而金人復爾深<lb/>
入踐蹂侵侮無所不至扵是天下惶恐莫知所自無乃<lb/>
積弊既久邊隙創開而難於支持歟抑亦将帥非人不<lb/>
能預為之防歟不然則天意以此警陛下使不變其初<lb/>
心歟三者必居一於此矣臣覩陛下流涕而祈于皇天<lb/>
哀詔而告于衆庶夜分不寐日惟蔬食則非不憂勤也<lb/>
非不恭儉也非不以生靈為念也金人尚爾者何耶臣<lb/>
逺方賤士妄意國家法度紀綱必有未當天意者政事<lb/>
<pb n="KR2f0039_WYG_083-27a"/>
號令必有未厭民望者百姓困苦必有未聞于上者官<lb/>
吏貪暴必有愈甚扵前者故皇天以此警陛下使眀鑑<lb/>
而熟察之不然何遽至扵是耶臣願陛下奮乹剛果睿<lb/>
斷欽脩眀聖之徳曲盡憂勤之心飲食起居顛沛造次<lb/>
悉以天下為念法度廢而未修者舉之使宜扵民政事<lb/>
久而已弊者革之使便扵俗捜百姓之困苦而速降之<lb/>
鑑官吏之貪暴而亟誅之如天之運無所牽制庶使上<lb/>
當天意下合民情則勍敵無足慮而天下可從安矣臣<lb/>
<pb n="KR2f0039_WYG_083-27b"/>
覩陛下即位以来立法頒詔非不善也奈何州縣之吏<lb/>
尚襲前弊不克奉行者多矣可不哀㢤且古之為臣者<lb/>
視儀而動聴唱而應文王勤勞則在位相率而為勤勞<lb/>
文王節儉則在位相率而為節儉是則是傚皆得扵觀<lb/>
感之間而已况其詔令頒告安得而不奉行耶且如陛<lb/>
下節儉之至誠可為天下先矣宜乎百官士庶莫不仰<lb/>
法於此今乃上自朝臣下及衆庶侈靡之風過扵前日<lb/>
故州縣之官有請三月之俸不足以償一會之費者庶<lb/>
<pb n="KR2f0039_WYG_083-28a"/>
人之家有鬻二頃之田不足以充一女之聘者胥吏之<lb/>
衣僭於公卿倡優之飾擬於妃后騶従與士子無間伶<lb/>
人與良民混殽夫百人作之不能衣一人一人耕之聚<lb/>
而食者不啻十人如是而欲天下不饑不寒可得乎饑<lb/>
寒既切於肌膚欲其不為姦邪可得乎亡等僭上之風<lb/>
凌弱暴寡之孽莫不基於此賈誼所謂帝之身自衣皂<lb/>
綈而富民墻屋被文繡天子之后以縁其領而庶人㜸<lb/>
妾以縁其履者復見於今日亦為陛下長太息者屢矣<lb/>
<pb n="KR2f0039_WYG_083-28b"/>
昔楊綰素性儉約未甞問生事禄廪分姻族造之者清<lb/>
譚終日而略不及名利欲干以私者必内愧止其始輔<lb/>
政御史中丞崔寛城南别墅觀堂第一即遣人毁之京<lb/>
兆尹黎幹出入騶馭百數省損留十餘騎中書令郭子<lb/>
儀在邠州行營方大會除書至音樂散五之四它聞靡<lb/>
然自化者不可勝紀嗚呼綰特為唐名臣躬行儉約一<lb/>
旦輔政尚能風化扵當時而使之畏憚莫敢僭侈矧夫<lb/>
植一人之本形於天下之風者實在於陛下今也恭儉<lb/>
<pb n="KR2f0039_WYG_083-29a"/>
如此天下臣子反僭侈而不從其化則是欲使我宋天<lb/>
子不及唐一名臣耳臣以是知為君者能盡君道如堯<lb/>
之所以治民為臣者反不能盡臣道若舜之所以事堯<lb/>
矣陛下萬一不然臣言試察在朝之臣有儉約守節如<lb/>
楊綰者耶朝廷既難其人則州縣之官不足道矣臣愚<lb/>
願陛下憂勤日加而無已恭儉有隆而無替庶使四方<lb/>
萬里日以變化而不見其迹則風俗無患乎不革也臣<lb/>
又乞邉塵掃蕩之後眀詔頒告天下宜以儉約為尚應<lb/>
<pb n="KR2f0039_WYG_083-29b"/>
有官之家及士庶胥吏倡優服飾費用乞委所司立為<lb/>
㝎制各有差等不容僭侈有不遵令者並依違制論無<lb/>
似上皇時徒為虚文而不能必行則貴賤有别而混殽<lb/>
僭上者無有也盖今日風俗委靡之甚若非䋲之以法<lb/>
則不能丕變天下之奢侈此臣所願陳者一也臣又聞<lb/>
唐有天下絶而復續者屢矣徳宗憤積世之弊憫王室<lb/>
之卑南面之初赫然有撥亂之志而識度闇淺資性猜<lb/>
忌親信多非其人舉措不由其道故關外之寇未平而<lb/>
<pb n="KR2f0039_WYG_083-30a"/>
京城之盗先起扵是幽辱扵奉天播遷於山南公卿拜<lb/>
于賊廷鋒鏑集于黄屋尚賴陸贄盡心扵内李晟渾瑊<lb/>
輸力於外故能誅夷元兇還奉宗社不失蒨物至於昭<lb/>
宗為人眀雋初亦有志於興復而外患已成内無賢佐<lb/>
甞亦慨然思得非常之材而用非其人徒以益亂故唐<lb/>
之宗社遂不復振臣以是知國家顛危之際若得将相<lb/>
以為内外之助則社稷尚可復保若将相乏人則雖有<lb/>
欲治之君而無輔翼之臣寖成其亂遂至於不可支持<lb/>
<pb n="KR2f0039_WYG_083-30b"/>
矣方念邊寇遽起欲危社稷殆有過於奉天之難乗輿<lb/>
雖未播遷然生民塗地禍患頓作㡬不可救陛下憂勤<lb/>
軫念元元可謂至矣然臣竊意朝廷大臣未必人人文<lb/>
足以附衆武足以勝敵而可使之出将入相也臣何以<lb/>
知其然耶臣竊聞金人退師之時朝廷大臣有許其割<lb/>
三關租税之約以秋半為期當時可從従之不可則知<lb/>
其至期無報必為我患盍預起天下精兵以機而覆滅<lb/>
之不爾亦盍預為之防也反怡怡自如恬不為慮朝夕<lb/>
<pb n="KR2f0039_WYG_083-31a"/>
敷奏講論不過互相詆毁争權怙勢辯詩賦經義之得<lb/>
失較王氏元祐之學術設春秋之科崇講讀之職此皆<lb/>
太平之事非國家之急務當時孰若思患預防運籌决<lb/>
䇿掃蕩邉塵以振國威則無今日之禍矣逮其秋髙馬<lb/>
肥金人復入乃始為備則不若用智於未奔沉之先臣<lb/>
即此知朝廷将相智不足以决疑眀不足以燭理徒能<lb/>
脂韋茍簡旅進旅退以保爵位可以為太平之臣不知<lb/>
當務之為急也洎其變起不識所謂絺章繪句者可施<lb/>
<pb n="KR2f0039_WYG_083-31b"/>
於此耶髙談虚無者能畫安邊之䇿耶學春秋侍讀者<lb/>
肯奮身而死國家之難耶臣知其必無有也臣願陛下<lb/>
以徳宗得人為戒以昭宗失人為鑑知其所以亂則我<lb/>
斯治矣知其所以危則我斯安矣知其所以亡則我斯<lb/>
存矣陛下過此以往若能常以勵兵討賊為念無忘今<lb/>
日之恥無蹈覆車之轍捜羅俊彦延納虎臣兢兢業業<lb/>
無敢荒寜則天下豪傑皆為我用将相豈難其人哉十<lb/>
歩之内必有茂草十室之邑必有忠信舉之不以次将<lb/>
<pb n="KR2f0039_WYG_083-32a"/>
相之才岀矣故伊尹耕于有莘商湯聘之以為友太公<lb/>
釣扵渭水文王立之以為師漢用韓信而舉軍驚笑蜀<lb/>
用魏延而羣臣觖望陛下特求之未切爾禮之未厚耳<lb/>
無謂天下無其人也脱或今日朝廷之上有曹參蕭何<lb/>
陳平周勃王陵軰圖治扵内有韓信張良周亞夫樊噲<lb/>
陸賈軰振威扵外則敵人聞風而逺遁朝廷安枕而無<lb/>
虞陛下可無北顧之憂矣雖然萬一得人如漢之盛臣<lb/>
又恐陛下未能若髙祖之用三傑也臣觀謫李綱於散<lb/>
<pb n="KR2f0039_WYG_083-32b"/>
籍遣聶昌扵北庭則知陛下知求将相而不知所以用<lb/>
之之術矣此臣願陳者二也臣又聞得道者多助失道<lb/>
者寡助寡助之至親戚畔之多助之至天下順之以天<lb/>
下之所順攻親戚之所畔故君子有不戰戰必勝矣所<lb/>
謂道者何孫武謂人和謂道是也孟子亦曰天時不如<lb/>
地利地利不如人和黄石公亦曰得道者昌失道者亡<lb/>
臣觀湯以亳武王以鄗皆百里為一諸侯為臣通達之<lb/>
屬莫不服從者得道故也况方今天下之大四海之逺<lb/>
<pb n="KR2f0039_WYG_083-33a"/>
生齒之衆反為金人踐蹂侵侮不能頓刼者臣原其所<lb/>
自来矣盖失夫人和之道無多助之至故也何以驗之<lb/>
臣聞王師之岀三軍多不同心而敵人反能死敵先鋒<lb/>
一挫則後殿解散而不前故所戰多不克所攻多不破<lb/>
使其同心協力犯難忘身悉效敵人之死敵則彼未必<lb/>
敢深入也雖然三軍之不同心者失人和也人和所以<lb/>
失者不能眀賞罰也臣願陛下王師凱旋之日有功當<lb/>
封者亟封之有勞當賞者厚賞之仍扵将帥之中摘其<lb/>
<pb n="KR2f0039_WYG_083-33b"/>
尤㧞其穎者倣唐之制為凌煙閣命畫史圖形扵其上<lb/>
第其功之髙下而次之又命詞臣賛美之仍乞陛下親<lb/>
灑宸翰重加襃美恩澤其子弟旌表其門閭使光耀於<lb/>
世以為榮觀如是則羣臣皆知陛下眀斷有功者見知<lb/>
而説而又不吝爵賞以酬勲績異時或有驅䇿則人人<lb/>
思竭節以報矣臣愚又欲乞陛下専委監司郡守多方<lb/>
計會金榖於所部州縣出厚賞廣募强勇果敢之人以<lb/>
足軍數預備不虞緝脩屯營以安其居處出給衣糧以<lb/>
<pb n="KR2f0039_WYG_083-34a"/>
禦其饑寒修車馬偹器械訓練於無事之時以防倉卒<lb/>
之變盖諸路屯軍名存實亡較之祖宗之朝十無四五<lb/>
今又起而禦戎州縣為之一空使宇内廓清遣歸所属<lb/>
則死亡散徙又不知數矣臣故願陛下以招軍為先務<lb/>
況所有禁軍原係保護王室為敵所敗其數亦差減若<lb/>
不速募精兵以補所闕則臣恐鄰國得以窺其隙矣臣<lb/>
愚又欲乞陛下掃蕩之後遣良将於西北之鄙控扼敵<lb/>
人喉衿倣唐舊制開軍府以捍衝要因隙地而置營田<lb/>
<pb n="KR2f0039_WYG_083-34b"/>
或易民田而為之復募其土着之民强勇有力者使之<lb/>
屯聚携子孫而家焉析其田而耕之每屯募兵百人與<lb/>
田五十頃又給粟食以為耕種之資所収之粟悉令與<lb/>
之仍不輟其每月度支錢毎屯以一右職掌之因農隙<lb/>
而使之講武則人無不奮力矣與其蹈蹂於敵人之足<lb/>
孰若與吾民為耕食之地敵人知其為農而不知其為<lb/>
兵知其能耕而不知其能戰則茍有變起屯田之兵必<lb/>
能家自為戰人自為敵以䕶其營田而力加强悍矣又<lb/>
<pb n="KR2f0039_WYG_083-35a"/>
乞依法屯兵以為邊備則敵人必不能入寇也此臣所<lb/>
願陳者三也臣又聞馬者兵之强而國之富監牧所以<lb/>
蕃馬也唐之初起得突厥馬二千匹又得隋馬三千於<lb/>
赤岸澤徙之隴右初用太僕少卿張萬嵗領羣牧自貞<lb/>
觀至麟徳四十年間馬七十萬六千置八坊八坊之田<lb/>
千二百三十頃募民耕之以給芻秣時天下以一縑易<lb/>
一馬議者謂漢唐以来唐馬最盛天子又鋭志武事遂<lb/>
弱北蕃臣聞祖宗之朝亦扵秦鳳諸處置坊以市馬其<lb/>
<pb n="KR2f0039_WYG_083-35b"/>
蓄養之法撫御之方亦盡善矣其後蔡京柄政玩弄綱<lb/>
紀徒崇尚安濟居養之虚名而罷廢招軍買馬之急務<lb/>
蠧耗國用慮不能給反以市馬之貨而易珍寳玩好之<lb/>
物故承平既久士不知戰馬不堪用一旦邊隙創開無<lb/>
以支梧中國素號甲兵之盛反不能及敵人鐡騎之勇<lb/>
其禍實原扵蔡京三尺孺子知京之名者亦切齒怨之<lb/>
雖梟首暴骨以謝天下滅族削跡以快人意猶恐其不<lb/>
足也臣愚欲乞廓清宇内安撫黎元即下詔委河北河<lb/>
<pb n="KR2f0039_WYG_083-36a"/>
東監司選擇近西北鄙田野平夷可以興作牧養之地<lb/>
遵唐舊制創為八坊每坊以右職兩貟為監牧於鄰近<lb/>
運漕茶貨収歛鹽酒課利以充市馬之資仰監牧官多<lb/>
方捜買西北良馬以多為貴盖馬生其地則習山川之<lb/>
險阻而可用仍乞重立賞罰不許受人私託買馬應馬<lb/>
纔入境即委守邊吏具數申樞宻院又令諸坊季終申<lb/>
奏所買到馬數復以邊吏所申之數驗之則知其馬不<lb/>
耗散於人間矣或監牧受權貴之私以駑駘之馬而易<lb/>
<pb n="KR2f0039_WYG_083-36b"/>
之則許人陳首又於其坊左右前後以官田易民田二<lb/>
百頃為芻秣之地又依府兵之制寓兵於農而募民耕<lb/>
之如是則馬盛而兵不乏矣或民苦官田逺而不願售<lb/>
者給時價償之無奪民田也仍乞以此意諭於民曰國<lb/>
家以所廢田而養馬非奪民食也特欲捍侵侮之虞安<lb/>
社稷之計使汝等全生樂業無擾攘之患耳則民心忻<lb/>
然而從無復嗟怨矣監牧官嵗令一換使無怠心賞遇<lb/>
之禮優於他職功勤既著蕃蓄有加則别議旌酬如是<lb/>
<pb n="KR2f0039_WYG_083-37a"/>
則臣将見馬盛於唐西北之勢無患乎不弱也此臣所<lb/>
願陳者四也臣又聞唐太宗斬張藴古既而大悔因詔<lb/>
死刑雖令即決皆三覆奏久之謂羣臣曰死者不可復<lb/>
生決囚雖三覆奏而頃刻之間何暇思慮自今宜二日<lb/>
五覆奏決日尚食勿進酒肉教坊太常輟教習諸州死<lb/>
罪三覆奏其日亦蔬食務合禮徹樂减膳之意臣以是<lb/>
知司獄者生民性命之所係常刑雖不可廢恐弛民之<lb/>
禁而致亂然刑期于無刑則用刑者亦冝以寛平為尚<lb/>
<pb n="KR2f0039_WYG_083-37b"/>
涖獄者亦當以鑑察為先雖罪至扵死尚當重審覆奏<lb/>
而慮其有失矧夫搆䧟非辜而必寘之死則天氣不和<lb/>
地氣欝結眀為人非幽致神怒毒流天下貽禍邦家矣<lb/>
臣竊見比年涖獄之官贓汚不廉受人之私而誣殺良<lb/>
民者不可勝數姦胥猾吏従而挟勢肆為蠆毒者又紛<lb/>
如也或受賂而欲脱死囚則嚴拷連累之人而承之洎<lb/>
其奏成飲以毒藥者有之或犯强盜偽印之𩔖獄吏即<lb/>
解衣衣之推食食之教其牽執富民固有訟一事而羅<lb/>
<pb n="KR2f0039_WYG_083-38a"/>
織數百人入獄者有之或挟仇讐而遭鞭笞者有之或<lb/>
恃酒肆狠而暴虐者有之或為人䧟穽吏復賂而擠之<lb/>
者有之故一富人入獄則獄吏所得多者數百千少者<lb/>
亦不下四五十千富者重囚反輕貧者輕囚反重其或<lb/>
詞人才士身在貧羸不幸罹於憲網藉手無金難以求<lb/>
活則雖挟伊管之術懐儀秦之辯亦無以伸其喙不過<lb/>
坐待其斃而已嗚呼天下司獄易地皆然聴訟者本以<lb/>
理民之寃為人搆禍反受困辱抽腸擺舌於呻吟之間<lb/>
<pb n="KR2f0039_WYG_083-38b"/>
不至於死者幸免而已昔漢文帝専務以徳化民海内<lb/>
豐富興扵禮義斷獄數百㡬致刑措史稱其仁唐太宗<lb/>
以寛仁治天下而於刑法尤慎四年天下斷死罪二十<lb/>
九人六年親録囚徒閔死罪三百九十人縱之還家期<lb/>
以眀年秋即刑及期囚皆詣朝堂無後者太宗嘉其誠<lb/>
信悉原之臣以是知王政本於仁恩所以愛民厚俗而<lb/>
使徳澤流於無窮也今之獄吏暴虐太甚一月之間死<lb/>
者十數而未止比年以来東南獄死者不知其㡬千人<lb/>
<pb n="KR2f0039_WYG_083-39a"/>
也父子兄弟生致離散悉歸怨於國家以謂不能選賢<lb/>
涖官故罹此禍夫天視自我民視天聴自我民聴今日<lb/>
之難豈不原於怨氣所致歟臣愚欲乞陛下嚴降詔㫖<lb/>
革絶此弊專委憲使痛懲獄吏應州縣涖獄之官有受<lb/>
贓枉法而陷殺良民者並乞處斬應獄吏挟私而陰殺<lb/>
人或受贓一錢以上者亦乞處斬民受其屈而憲使不<lb/>
為按察者許實封投状于觀察使仰附遞以聞盖自古<lb/>
致治之君以徳化而誘民以刑法而䋲吏然後能収威<lb/>
<pb n="KR2f0039_WYG_083-39b"/>
柄而立治功况今衰亂之後姦生詐起其風滋甚若非<lb/>
嚴刑峻法以懲獄吏則其弊未易頓革臣觀陛下詔㫖<lb/>
則視民如傷惟恐其失所獄吏之弊想未知耳伏願陛<lb/>
下俯察臣言惻然矜憫大加恵愛速與革絶庶使無辜<lb/>
之民不死扵獄卒之手則天下幸甚臣觀唐𤣥宗即位<lb/>
勵精政事常自選太守縣令告戒以言而良吏布州縣<lb/>
民獲安樂二十年間號稱治平衣食富足人罕犯法是<lb/>
嵗刑部所斷天下死罪五十八人臣以此知獄吏所以<lb/>
<pb n="KR2f0039_WYG_083-40a"/>
誣殺良民者守令姦贓不能奉行君上之詔令也守令<lb/>
所以然者吏部受賂多以庸猥之人而為之故也然則<lb/>
欲革其害實在陛下若能效𤣥宗親選守令以布州縣<lb/>
則民不罹此苦矣故曰百姓有過在予一人一人有慶<lb/>
兆民賴之此臣所願陳者五也臣又聞唐太宗覧眀堂<lb/>
針灸圖見人之五臓近背針灸失所則其害致死歎曰<lb/>
夫箠者五刑之輕死者人之所重安得犯至輕之刑而<lb/>
或致死遂詔罪人無得鞭背臣以是知眀君賢主以仁<lb/>
<pb n="KR2f0039_WYG_083-40b"/>
化天下作為刑書者俾民知所避而已不幸而犯扵此<lb/>
則無可奈何又豈切切然擠民於死地㢤今天下有犯<lb/>
至輕之刑而不免於死者多矣試舉其一二陛下當以<lb/>
生靈為念因𩔖而推則天下之幸也臣竊見天下租税<lb/>
不均富者以兼并而致豪横貧者以匱乏而受困苦皆<lb/>
縁蔡京在朝科率無度而州縣之官又復因此而斂財<lb/>
扵已故庶民傾囊倒廪不足以充官府之斂乂復减價<lb/>
而鬻産甚至歛穫纔畢執契行貸富者掉臂而不顧逮<lb/>
<pb n="KR2f0039_WYG_083-41a"/>
其為人督債又復減租稅而求售固有買一頃之田不<lb/>
能承二十畝之稅者以是富者愈富貧者愈貧故産去<lb/>
稅存者官租無由而贍有訴于官乞為退割則吏復受<lb/>
賂不為施行縦或退割未㡬又為富民計議暗退還之<lb/>
洎其二稅不輸官吏催捕私為囚獄刼其衣食茍不如<lb/>
欲則羈係縲紲艱苦萬状或時丁溽暑囚被腥孽寖以<lb/>
成疾扵是死者相枕不可以數計皆臣目擊之也有司<lb/>
雖知而恬不憫察憲曺雖或行空文覺察而終不能去<lb/>
<pb n="KR2f0039_WYG_083-41b"/>
其害嗚呼此乃産去稅存而致然也初未甞有犯扵國<lb/>
憲也臣愚欲乞陛下選差臺諌之臣毎路遣一人廵歴<lb/>
州縣暫借僧寺為均稅司許百姓陳訴産去稅存者悉<lb/>
為均攤得産戸或有薄産而税多者亦有量坐外餘者<lb/>
均之及天下富民多寄稅於有官之家以免差役亦乞<lb/>
立限許自陳歸正限外不自陳而為人告首者除充賞<lb/>
外並沒入官應有官之家以品數量坐外餘者並同編<lb/>
户法又臣前書所論營運錢亦乞委均稅司召集人戸<lb/>
<pb n="KR2f0039_WYG_083-42a"/>
依實指證重為推排如後有科需仰自推排籍日為始<lb/>
庶㡬民無怨苦之聲或吏受賂而均稅不當者亦許人<lb/>
陳訴仍均稅之後有過割税租者要到官親入認状庶<lb/>
免暗坐之弊如是則租稅均而輸納易無辜而被囚者<lb/>
無有矣臣又甞忿天下之民為螻蟻之寇鼠竊狗盜即<lb/>
妄訴于官以為强刼或失火而焫其廬舍則挟仇敵而<lb/>
訟人以為放火有司不復體察即行根捉廵捕官希覬<lb/>
爵賞不究虚實擒捕無辜囚于狴犴又委獄吏痛加鞭<lb/>
<pb n="KR2f0039_WYG_083-42b"/>
笞勒其必承㳂是而死于獄者多矣或以案成慮有後<lb/>
言貪其賞而飲毒以殺者有之或不與之食而餓死者<lb/>
有之故州縣廵捕之官殺良民而取爵禄者恬不知恥<lb/>
至有監司郡守因民陳訴而發摘者又受廵捕官賄賂<lb/>
而罷議此亦臣親覩之也臣愚欲乞陛下督責憲使常<lb/>
切覺察廵捕官復循前軌殺良民妄冐功賞者即與先<lb/>
斬後奏盖今日之弊當以嚴致平而不可以寛守之也<lb/>
臣所論二事皆民間屈抑之大者雖斬妄冒之人首領<lb/>
<pb n="KR2f0039_WYG_083-43a"/>
未足以償天下之憤安有仁君在上而肯殺無辜之民<lb/>
耶堯舜禹湯忍為此耶羣臣知此而不告則不識待陛<lb/>
下作何主耶此臣所願陳者六也臣又聞漢髙祖初定<lb/>
天下躬神武之材行寛仁之政總攬英雄以誅秦項任<lb/>
蕭曹之文用良平之謀聘陸酈之辯眀叔孫通之儀文<lb/>
武相配兼収並蓄所以長有社稷也臣竊聞比者朝廷<lb/>
得爪牙之将領熊羆之士掃蕩邊塵㨗音屢報于天閽<lb/>
臣於是喜而不寐然臣伏願陛下眀鍳髙祖之用人使<lb/>
<pb n="KR2f0039_WYG_083-43b"/>
文武相配共圖治功則萬世永頼臣愚欲乞國家優扵<lb/>
武學廣収虎臣其法與太學等無似上皇時徒為文備<lb/>
不求實效伏乞陛下眀詔諸路有知兵書習武藝善謀<lb/>
斷籌畫通達古今縱横辯論者並許自陳所屬發遣詣<lb/>
武學補試仍乞立法各因其長而収之無拘一律也又<lb/>
乞依三舍之法而升黜之月書季考擢其才能者而官<lb/>
之臣将見號飛将軍而稱智囊者多多益辦矣臣又聞<lb/>
以蝸蚓之餌而垂海者不足以得吞舟之魚則道足以<lb/>
<pb n="KR2f0039_WYG_083-44a"/>
挺儒林徳足以拔流俗廣聞强記而恥為章句儒雄材<lb/>
大畧而不就科目選者有之臣愚又欲乞國家設徳望<lb/>
科仰諸路有鄉閭孝友信義廉恥通經史有智謀者許<lb/>
縣薦之州州試其所通之學而薦于省毎三年令一州<lb/>
舉一人仍乞重立法禁絶權貴交結私舉之弊無以頃<lb/>
時舉八行之人有廬墓而生子者亦有不従父母之命<lb/>
者如是則徒以徳望之科為仕路㨗徑而人材無益扵<lb/>
國家其有州縣所薦至之人伏乞陛下親䇿于庭問以<lb/>
<pb n="KR2f0039_WYG_083-44b"/>
古今考以時務試以才斷有卓然不羣者抜而用之則<lb/>
有徳有行多聞廣見者藹然出矣臣又竊觀豪傑之士<lb/>
亦多結髪僧俗忍饑讀書若九經庫若五總龜十吏泚<lb/>
筆而待千言占口而成者有之然不羈之才髙世之俊<lb/>
非以大科不足以搜羅天下英賢臣又欲乞依祖宗舊<lb/>
法設賢良方正科許有官君子及布衣之士同試其黜<lb/>
陟自有成法陛下但舉而行之臣将見豪傑之士于于<lb/>
然而来矣臣又甞議詩賦經義二者皆有弊彫篆相夸<lb/>
<pb n="KR2f0039_WYG_083-45a"/>
組繪相侈茍以誇世而取寵不適扵實用者詩賦之弊<lb/>
也幼童而守一經白首而後能言説堯典二字而有十<lb/>
餘萬言荒唐虚無不務根本者經義之弊也以臣觀今<lb/>
日文章之弊而不足以得人則孰若去經義而取詩賦<lb/>
盖自舍法之行學者専守一經而不該古今務為黄老<lb/>
之虚詞不究經史之實録至於歴世興亡治亂例以為<lb/>
祭終之芻狗雨後之土龍而畧不經意其所以釣爵位<lb/>
而取榮耀者不過盗竊古人緒餘置齒牙間操數寸之<lb/>
<pb n="KR2f0039_WYG_083-45b"/>
管書盈尺之紙較一日之長以歆艷有司耳目而已故<lb/>
平昔無經笥之譽一日有瓦注之巧者紛如也問之以<lb/>
前世興亡則茫然失措而面頸發赤甚至身處班列而<lb/>
朝廷舊章不能知者盖彼其所藴既不厚則發為文章<lb/>
必不汪博所識既不廣則處之事變必無持操故自革<lb/>
科以来朝廷大臣抗節不回忠言謇謇赫然與秋霜烈<lb/>
日争嚴者㡬希詞學兼茂使後進仰之猶泰山北斗者<lb/>
㡬希奮不顧身肯死國難者㡬希沾沾小人奴顔婢膝<lb/>
<pb n="KR2f0039_WYG_083-46a"/>
炙手權門以求速達者滿眼皆是自去年春金人入寇<lb/>
朝廷之上肯奮身而與國同難者惟李綱聶昌兩人而<lb/>
已其次范訥軰而已至扵耿南仲吴敏李邦彦之流徒<lb/>
能敗我國事智謀何足取㢤比者金兵再起聖詔懇切<lb/>
捜求忠義臣以布韋之賤不食國家寸禄尚能懐忠感<lb/>
憤欲効柏耆乞天子一節持入北庭掉舌下之願殺身<lb/>
以安社稷惜㢤州府未能發奏故使臣忠義之氣無由<lb/>
一吐至於以經義取髙第而享爵禄者反視國家之難<lb/>
<pb n="KR2f0039_WYG_083-46b"/>
如越人視秦人肥瘠而不加喜戚於其中甚者差以運<lb/>
漕尚且畏憚而不前規規為全身計況肯當鋒鏑以立<lb/>
忠誼耶臣以是知敵騎縦横而未能風驅電掃者雖本<lb/>
於脂韋軰不足以立大事抑亦經義科非所以得豪傑<lb/>
之才故也臣觀祖宗朝以詩賦而取士則士無一經之<lb/>
専貫綜墳典諸子百家之言靡不周覧往古之存亡用<lb/>
兵之得失行事之成敗雖夢寐亦能記録況其醖藉瑰<lb/>
偉則英風鋭氣無施不可故鎮撫國家則有司馬光寇<lb/>
<pb n="KR2f0039_WYG_083-47a"/>
準丁謂韓琦軰肅清邊境則有王韶鍾傳舒亶种諤軰<lb/>
決䇿運謀則范仲淹章惇富弼吕恵卿之流是也抗章<lb/>
直諌則唐介包拯董敦逸鄒浩之流是也歐陽修及宋<lb/>
郊兄弟則功業之外職扵修史者也楊億王安石父子<lb/>
則政事之餘長於經術者也石曼卿梅堯臣之徒則詩<lb/>
髙于天下黄庭堅蘇軾則文冠于古今得人之盛未易<lb/>
縷數然其間文足以拔英躔而驚翰苑武足以奉王命<lb/>
而挫敵威持鯁諤之節而敢言奮忠直之志而犯難章<lb/>
<pb n="KR2f0039_WYG_083-47b"/>
章不可掩者亦不下數百軰求其所以致之者特詩賦<lb/>
之科而已盖學詩賦者可以兼經義而得之至其専於<lb/>
經義則其所學必不廣矣今之學者必曰我能窮理盡<lb/>
性觀祖宗時文章理何甞而不窮性何甞而不盡況此<lb/>
特可為畫餅之虚名而不可以為經邦之實用則二者<lb/>
優劣較然眀矣臣竊聞朝臣有好為虚無之言者曰唐<lb/>
以詩賦取士而眀皇幸蜀者何也臣以是知其特欲眀<lb/>
一己之私見而外天下之公議不過争權怙勢互相詆<lb/>
<pb n="KR2f0039_WYG_083-48a"/>
毁不為社稷計也殊不知眀皇再清内難開元之初㡬<lb/>
致太平海内富庶四夷咸賓浸滛貞觀之風者盖以詩<lb/>
賦而得人耳迨其志欲既滿侈心乃生忠臣浸踈讒䛕<lb/>
並進溺扵逰燕耽於酒色以李林甫楊國忠為輔佐以<lb/>
安禄山哥舒翰為爪牙病生扵心腹而不知禍起於蕭<lb/>
墻而㒺覺一旦豺狼為患尚且心醉宜乎有播遷之難<lb/>
然則眀皇幸蜀者乃以其不能用剛正之人而近讒䛕<lb/>
之賊故罹此禍豈詩賦之罪㢤臣知為此語者特腐儒<lb/>
<pb n="KR2f0039_WYG_083-48b"/>
不通變耳特背公而營私耳臣愚欲乞陛下速降詔㫖<lb/>
革經義科許天下之士習詩賦以應選仍所問之䇿禁<lb/>
絶虚無惟求古今成敗可以為後世鑑者及通扵時務<lb/>
而有謀斷者則臣将見得人之盛又復如祖宗之朝而<lb/>
致治之美髙邁於熈寜之初矣陛下若能奮發睿斷用<lb/>
臣之䇿則武學足以得虎臣徳望足以捜遺逸制科設<lb/>
而不世之才出矣經義革而博學之士至矣朝廷乏人<lb/>
臣未之信也陛下今日縱為權臣詆毁而不用其䇿然<lb/>
<pb n="KR2f0039_WYG_083-49a"/>
他時經義不足以得偉才亦未免用臣計也與其追用<lb/>
於己事孰若决行於未然幸願陛下裁之然科舉之法<lb/>
又有大不公者臣亦為陛下縷陳之盖比年科舉多為<lb/>
富兒貴族扵詔㫖未下之日預以金帛交結出身之官<lb/>
又復賂監司必差此官以赴本州考試固有得問目宗<lb/>
㫖以歸募文士而預為之者有得成篇以歸俟入塲而<lb/>
寫之者有得一古字三塲通用為㸃記者有與主文故<lb/>
舊以平昔所講之題而問之者有主文受其賂自蘄決<lb/>
<pb n="KR2f0039_WYG_083-49b"/>
得復賂才能之人而成其文庶使不辱於選者甚至考<lb/>
官之来有求見於道周旅邸者有受燕于舉子之家者<lb/>
有携侠客而来陰求賄賂者其所差封彌謄録之人又<lb/>
多受豪强之賂預録才能之士姓名與之慮其軋已於<lb/>
封彌處陰為之記或復尋而焫者有之或投於井者有<lb/>
之或節其文詞使讀之無叙者有之封彌謄録官又徒<lb/>
備貟而不覺察故空號禮闈之嚴有司以歌酒自適殊<lb/>
不以考較為慮洎其及期則除私取之外不過収拾文理<lb/>
<pb n="KR2f0039_WYG_083-50a"/>
合己意者足其額而已故前期十日而其名已達扵外<lb/>
者有之臣甞求中程試之文而讀之其間未必皆無病<lb/>
也或昧於古今而以漢為唐者或不通經㫖而誤引證<lb/>
者或全録前軰時文者或使故事而誤其姓名者或以<lb/>
神祖而為祖考者綴緝不根之語而不荅所問者色色<lb/>
有之致有士人指考官受賂之汚擿舉子謬中之失而<lb/>
訟于有司則上下互相掩覆不為體究故與其選者人<lb/>
不以為榮或素不知經而識字有數者有之或能誦時<lb/>
<pb n="KR2f0039_WYG_083-50b"/>
文而不知經史者有之或塵垢齷齪而言語無味者有<lb/>
之或屠沽博奕軰而誤墨成蠅者有之此皆縁賄賂不<lb/>
公考較無術故也嗚呼祖宗科舉之法本欲網羅俊彦<lb/>
其弊至此不識得若軰可與圖治耶至於孤寒之士棲<lb/>
遲乎道藝之域休息乎編籍之囿博覧强記好古有素<lb/>
談經可以重席下筆㡬扵有神者反以空囊敗槖無為<lb/>
先容遂爾擯斥者紛紛藉藉甚至有知其必不與選不<lb/>
能與羣軰較短量長扵是遁職髙卧而不就試者有之<lb/>
<pb n="KR2f0039_WYG_083-51a"/>
此非科舉之法不公也有司受賂之弊也亦以經義多<lb/>
荒唐之語而能為空文者一人而兼數人故也故凡士<lb/>
人将就試則預採時文膾炙人口者以經意分排門𩔖<lb/>
毎一門撰義數道俟其入塲即以所問之題而參合辭<lb/>
意相𩔖者依本謄録謂之迎題或預料有司所問之題<lb/>
而撰成全篇至有五篇皆偹畧不措意者況此革科以<lb/>
来每一義題兩學前後傳寫不啻數十篇者有之其辭<lb/>
意不岀乎此有識之士不欲襲蹈其迹或穿鑿而為曲<lb/>
<pb n="KR2f0039_WYG_083-51b"/>
説後進無識者或全録而不更一字有司亦不能悉究<lb/>
至於糊名一判則濫進者悉皆與榜信乎經義不足以<lb/>
得人也若選以詩賦則前弊皆可革盖詩賦不可預成<lb/>
縦可料題而為之亦不過得其事實而已其聲律逆順<lb/>
非敢茍也如是則彼方為已猶且不贍何暇及他人㢤<lb/>
臣愚欲乞陛下察臣所陳垂憫孤寒之士無負其稽古<lb/>
之勤嚴降詔㫖痛懲此弊應今後科舉有考試官受賂<lb/>
挟勢而私取人者許士人陳訴監司考覈得實者悉同<lb/>
<pb n="KR2f0039_WYG_083-52a"/>
受枉法贓坐罪仍禮闈取士一切法度乞行嚴察無襲<lb/>
前弊如是則孤寒者得以進身矣此臣所願陳者七也<lb/>
臣竊觀天下所以入於衰亂者皆縁冗食之民衆而無<lb/>
補之費多故國用乏而軍儲不給也臣愚欲乞陛下眀<lb/>
斷一切冗食而無補者悉行罷廢以充軍餽則養兵有<lb/>
糧而無餽乏之患矣臣竊見上皇為姦臣誤國壊亂綱<lb/>
紀漸次陵遲欲去前非尚賴陛下振而起之革而新之<lb/>
則功業昭著而規模宏逺矣若規規於仍舊貫而不能<lb/>
<pb n="KR2f0039_WYG_083-52b"/>
因革損益則天下何望於陛下上皇何急於禪位也盖<lb/>
上皇所以下罪己之詔而禪大寳於陛下者亦知其為<lb/>
姦臣誤謀法度隳廢無以支持誠欲陛下為振其頺綱<lb/>
而已或謂三年無改於父之道然後為孝者此乃儒臣<lb/>
不知權變之言也臣謂方今法度有不便於民不利於<lb/>
國者當一切更張之正孟子所謂如知其非義斯速已<lb/>
矣何待来年是也臣所謂冗食而無補者何也臣觀天<lb/>
下神霄宫實國之大蠧此亦蔡京王黼誘致姦黨共以<lb/>
<pb n="KR2f0039_WYG_083-53a"/>
妖術欺君㒺上故創此宫脩飾華麗所費不貲四時祭<lb/>
醮又蠧國用謂之知宫者不過挟勢欺民規財養婦飲<lb/>
酒茹葷不修身檢恃崇道之勢而動與士大夫為等伍<lb/>
肆為姦賍䧟於憲網者有之求其精䖍祝夀者蔑如也<lb/>
謂之冗食而無補信其然乎况天無二日民無二王天<lb/>
下之歸者本一也今立兩君於宫中者其意安在㢤此<lb/>
蔡京欲為王莽之篡故陰令林靈素以妖言化上皇而<lb/>
為之其意欲為分天下之䜟也又况天子所都者大梁<lb/>
<pb n="KR2f0039_WYG_083-53b"/>
四海九州莫不賓貢于此今遍滿中外州縣皆立王宫<lb/>
是亦蔡京欲兆各據有一方之䜟也祖宗之朝肯為此<lb/>
乎祖宗之臣肯勸勉君父而為此乎然則今日所以亂<lb/>
者未必不兆於此也臣願陛下速降詔㫖悉與罷去所<lb/>
有知宫道衆各令還原觀仍給還其宫與原住僧改正<lb/>
寺額所有儀像乞移扵玉皇殿配享此亦臣慮陛下不<lb/>
欲毁去恐傷父子之仁故也然上皇英斷能以理推今<lb/>
日之難如此欲安我二百年之社稷則豈冝以一己而<lb/>
<pb n="KR2f0039_WYG_083-54a"/>
妨天下之大計㢤此特土偶人耳毁之無傷乎上皇之<lb/>
盛徳而足以成陛下之大功則毁之亦無害也所有神<lb/>
霄宫田多者五十頃少者不下十頃所養之衆不過十<lb/>
數人而已況不能與國家之緩急徒使之斂財於己以<lb/>
為私計臣愚欲乞陛下悉委守令拘守其田立課召民<lb/>
承佃所納稅租及宫中見存養之糧悉充兵儲又籍没<lb/>
天下宫中供器亦可以為養軍之用實良䇿也臣又觀<lb/>
天下應僧寺多田者或至百頃而養僧不逾百貟者有<lb/>
<pb n="KR2f0039_WYG_083-54b"/>
之故凡諸路大禪刹多者為姦猾之僧賄賂監司郡守<lb/>
而求住持酣酒嗜肉而不為焚脩者有之營私剋財而<lb/>
不養僧衆者有之狂殢優倡而不脩戒行者有之故每<lb/>
住一刹則斂國家之常住以為親戚之私藏者比比皆<lb/>
是臣愚欲乞陛下詔諸路専委守令應律寺則契勘見<lb/>
存僧行數目禪刹則契勘逐年所養僧行數目並與量<lb/>
數支給口食田外餘者並没入官所有稅租即量坐之<lb/>
其田亦募民耕以所納租為軍儲與其為猾僧計會之<lb/>
<pb n="KR2f0039_WYG_083-55a"/>
餘則孰若為養兵供餽之費所有道觀亦乞依此法仍<lb/>
天下諸州國忌齋錢欲乞罷之國忌日令禪刹自偹齋<lb/>
食則計天下一嵗之所省亦不輕矣願陛下無猶豫也<lb/>
臣又聞禄者所以代其耕也方今有官君子養之既有<lb/>
常禄其所任之處又或有職田之俸君人者一視而同<lb/>
仁則均有之可也今又或有或無而不均或多或寡而<lb/>
不一臣為陛下今日計莫若下詔應有職田䖏悉皆罷<lb/>
支所納租米乞充軍儲陛下能用臣三計則倉廩實府<lb/>
<pb n="KR2f0039_WYG_083-55b"/>
庫充招軍雖衆無患乎乏糧矣此臣所願陳者八也臣<lb/>
又聞君以兼聴博照為徳臣以獻可替否為忠専己者<lb/>
孤拒諫者塞孤塞之政亡國之風是故立敢諌之鼓置<lb/>
誹謗之木開言者之路来天下之䇿此堯舜禹湯所以<lb/>
昌也比干剖心箕子為奴折直士之節結諌臣之舌此<lb/>
桀紂幽厲所以亡也臺諌雖卑實可與宰相等何則風<lb/>
霜之任彈糾不法發擿有過百僚震恐莫敢為非義者<lb/>
實有頼扵此盖御史䑓為朝廷之紀綱臺綱正則朝廷<lb/>
<pb n="KR2f0039_WYG_083-56a"/>
理朝廷理則天下理矣臣聞頃者蔡京専權懼人議己<lb/>
之失欲掩上皇之聴於是所舉擢而進者多其死黨阿<lb/>
䛕順㫖共成姦惡以茍容曲従為賢以拱黙尸禄為智<lb/>
諌官久虚而不除臺官取庸以充位故苛吏繇役民失<lb/>
農桑之時獄官深刻民受誣殺之辜守令奸賍殘民害<lb/>
民滋甚而朝廷大臣方且愚弄綱紀有同兒戯陰懐叛<lb/>
逆欲分天下而有之無肯為上皇言者浸滛日久遂致<lb/>
大亂幸賴祖宗之靈六賊奸計屢敗未至篡國而已嗚<lb/>
<pb n="KR2f0039_WYG_083-56b"/>
呼臣聞去年春金兵初起邉臣告急奏章累至蔡京父<lb/>
子匿而不達乃収拾金寳宻自為備在朝大臣亦皆作<lb/>
去計略無一分捍禦之意直至金兵漸逼乃始奏聞此<lb/>
臣得之扵陳東書也臣始讀之不覺掩卷浩歎國家何<lb/>
負於大臣乃爾耶疾風知勁草版蕩識誠臣豈虚言㢤<lb/>
既而忿氣拂膺恨不能仗劍悉剖諸大臣肝膽而食之<lb/>
未足以快臣心也臣亦知其所自来矣盖本於不能擢<lb/>
臺諌之臣使常言天下之得失故至此耳尋後竊聞陛<lb/>
<pb n="KR2f0039_WYG_083-57a"/>
下優選忠誼之士以任臺諌之職臣知黎民赤子之幸<lb/>
也扵是洗心傾耳以俟其言天下之大利害試以觀國<lb/>
家之得人想望風采為日久矣今得其言不過紛紜細<lb/>
碎未有大過人者又豈太平而全無可言耶抑亦持禄<lb/>
保位而不肯言耶畏罪謫而不敢言為權臣抑塞而不<lb/>
得言耶以謂太平而無可言則干戈正此紛揉蠻夷尚<lb/>
未賓従政事風俗浸已不振祖宗法度廢而未舉四海<lb/>
俱無歡聲萬民悉有變色天子未必皆善大臣豈能無<lb/>
<pb n="KR2f0039_WYG_083-57b"/>
過非可謂之太平也若欲保位持禄而不肯言則未得<lb/>
位者當修其辭既居其位者當死其官如其為身謀盍<lb/>
亦辭尊而居卑辭富而居貧乎豈可為一己之私而廢<lb/>
天下之大計耶若謂畏罪謫而不敢言則眀主不惡切<lb/>
直以博觀忠臣不避重誅以直諌折檻而呼願得從龍<lb/>
逄比干於地下逰者果何人哉身在諌職則白刄交扵<lb/>
前視死若生矣豈宜畏罪謫而緘口耶若謂權臣抑塞<lb/>
而不得言則有官守者不得其職則去有言責者不得<lb/>
<pb n="KR2f0039_WYG_083-58a"/>
其言則去置笏于地而求退者䏻使上斂容而謝者其<lb/>
誰歟言路既塞則髙飛逺舉為赤松逰可也不然則嬰<lb/>
逆鱗而干斧鉞之誅可也何苦畏權臣不敢直諌㢤臺<lb/>
諌之臣知此而不言則是負陛下也不識今日之所謂<lb/>
諫臣者果有面折廷諍如王陵者乎有守節死義如汲<lb/>
黯者乎有刎血汙車輪者歟有出行避驄馬者歟臣知<lb/>
其必無有也盖天下之士多能載於空言不能見於行<lb/>
事往往在布衣時則能忠言直諌雖犯主之顔色而不<lb/>
<pb n="KR2f0039_WYG_083-58b"/>
辭及其處之以諌諍之職則保位持禄殆有過於阿諛<lb/>
者矣嗚呼此軰何足算哉使臣見之當唾其面而大辱<lb/>
之臣願陛下優選直臣以任此職今朝廷之上謫籍之<lb/>
中布衣之列豈無其人耶陛下第眀鑑而博採之又乞<lb/>
立法應擢臺諫官雖宰相遴選陛下必親䇿于庭試以<lb/>
十事五事評往古之成敗于以觀其所學五事問權臣<lb/>
之得失于以審其敢言如是則可以得人矣若復以柔<lb/>
顔軟語妾婦相者為比則臣将見大臣擅權綱紀大壊<lb/>
<pb n="KR2f0039_WYG_083-59a"/>
又甚扵前日矣臣聞吕元膺出為同州刺史及中謝徳<lb/>
宗問其得失元膺論奏詞氣激切上嘉之謂宰相曰元<lb/>
膺有讜言直氣宜留在左右使言得失卿等以謂如何<lb/>
李藩裴垍賀曰陛下納諌超越百王乃宗社無疆之休<lb/>
請留元膺給事左右臣以是知徳宗所以䏻懲艾奉天<lb/>
之難而復治者盖能廣求諌諍之臣而已雖一人之直<lb/>
尚不遺棄必置之左右而不使外任臣愚欲乞陛下每<lb/>
用諌臣悉以古為法大臣朝見議政事臺諌官得随進<lb/>
<pb n="KR2f0039_WYG_083-59b"/>
與聞仍許臺官退而辯論可否以陳之或三月而不進<lb/>
諌者罷之又乞陛下親灑宸翰榜于朝堂昭告臺諌各<lb/>
宜以忠誼自立應天下之利害朝臣之善惡政令之僻<lb/>
違紀綱之當否敷陳彈奏不宜𨼆情庶使嵌巖遺逸之<lb/>
士知朝廷有従諌如流之美扵是戚戚然動其心峩峩<lb/>
然纓其冠而来㳺于闕下願進其謀謨以致君於堯舜<lb/>
納俗於成康矣此臣所願陳者九也臣又聞上言之以<lb/>
為命下禀之以為令故君命召不俟駕而行者皆欲其<lb/>
<pb n="KR2f0039_WYG_083-60a"/>
盡臣子之禮而無敢怠慢也嗚呼古之委身而為臣者<lb/>
雖遣之赴湯火冒矢石亦犯難而竭節況夫宣布詔令<lb/>
以告于民用心不勞而用力不多者其忍違上之命耶<lb/>
臣竊見比年以来州縣之官施為不法以受賂營私為<lb/>
良圖以奉詔䘏民為餘事朝夕所以念念不過燕逰而<lb/>
已酒色而已財帛而已為子孫計而已曷甞以理民為<lb/>
務㢤至扵國家頒詔本欲使天下士庶悉體聖意以布<lb/>
徳化奈何守令非人略不奉行者有之甚至其言微有<lb/>
<pb n="KR2f0039_WYG_083-60b"/>
被及扵州縣之官則匿而不示遂使天子徳意無由下<lb/>
達故人心携貳事罹艱苦又歸怨扵上盖頑民悍俗不<lb/>
知天子本有恤民之深意而守令不能奉行徒為殘賊<lb/>
耳欺君㒺上莫此為甚臣觀陛下即位以来寛大之詔<lb/>
屢下然州縣官吏前弊未革亦不過掛之屋壁徒為文<lb/>
具而已初未甞見其遵行也今夫周官正嵗帥治官之<lb/>
屬而觀治象之法狥于木鐸盖将以禁人則宜使之皆<lb/>
知不使之皆知及犯令而刑之則是㒺民矣然則先王<lb/>
<pb n="KR2f0039_WYG_083-61a"/>
號令必使家至而户曉之故曰鼔舞萬物者雷風乎鼓<lb/>
舞萬民者號令乎臣竊觀方今詔㫖之下則所知者惟<lb/>
官吏而已或詔下逾年而民未及見者何其風俗衰薄<lb/>
不足以望古耶此非國家之罪郡縣無良吏致然也臣<lb/>
又觀之抗勅命者多矣特上下相蔽而無肯發擿耳臣<lb/>
愚欲乞陛下痛責守令應詔書到日即頒于庭以示百<lb/>
姓仍存問緩急悉令於要閙之地書壁曉諭庶使有目<lb/>
有趾者皆得以仰觀聖詔之懇切而知天子有軫念之<lb/>
<pb n="KR2f0039_WYG_083-61b"/>
勤則人人思奮忠誼矣仍乞督責守令應朝廷有改常<lb/>
憲禁絶民害即令施行無致稽緩或尚循襲舊風有違<lb/>
御筆者即與除名勒停如是則詔㫖無患乎不宣布民<lb/>
情無由而不説服矣此臣所願陳者十也臣所進三書<lb/>
條陳當世利害三十餘事實為切要然其間觸權臣者<lb/>
有之忤天聴者有之或結怨扵富貴之門或貽怒于臺<lb/>
諌之官臣非不知李雲以草茅之士露布上書遂至誅<lb/>
死臣區區不避於此而敢抗直言者實願以身而安天<lb/>
<pb n="KR2f0039_WYG_083-62a"/>
下也臣初則欲乞朝廷以一介之使遣臣奉咫尺之書<lb/>
説金主而使之内附臣當時若有此行亦必烹扵鼎鑊<lb/>
既而此志不遂而猶敢以三書干瀆宸聰者臣知天下<lb/>
大利害皆備載于此而無少遺使其言得達于陛下而<lb/>
萬民受賜則臣雖死于朝不辭也臣願陛下眀斷必用<lb/>
臣計則非徒朝廷安天下之民舉安萬一權臣嫉怨指<lb/>
臣為狂生則乞陛下集朝臣而問之或臨御樓呼行道<lb/>
之人問之召京城耆老而問之必謂臣之計為可行而<lb/>
<pb n="KR2f0039_WYG_083-62b"/>
大臣之言為忌進也昔蘇世長進諌至切唐髙祖色變<lb/>
既而笑曰狂態發耶世長曰為臣私計則狂為國計則<lb/>
忠臣今日亦請以此語為陛下獻陛下用臣之計而賜<lb/>
臣以死則臣死有光輝含笑入地無恨也若不用臣之<lb/>
計而免其罪則臣非所願盖臣以寡援之身必死於他<lb/>
人之手矣史有之曰千人之諾諾不如一士之諤諤臣<lb/>
雖微賤能鯁峭而敢言朝廷有直臣則天下太平矣果<lb/>
辱陛下恕其狂妄則臣尚有骨鯁之言當進天聰豈不<lb/>
<pb n="KR2f0039_WYG_083-63a"/>
䏻裨補國家萬一惟陛下裁之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_083-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷八十三<lb/>
</p>
<p>
</p>
  </div>
</body>
</text>
</TEI>
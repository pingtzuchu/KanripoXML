<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷三百七</head> <lb/>
    <p>
<pb n="KR2f0039_WYG_307-1a"/>
欽定四庫全書<lb/>
　歴代名臣奏議卷三百七<lb/>
　　　　　　　　　　　明　楊士竒等　撰<lb/>
　　灾祥<lb/>
宋孝宗淳熙四年吏部侍郎周必大上奏曰臣竊見隂<lb/>
雨已踰兩旬甚妨收刈陛下焦心勞思徳音屢下決遣<lb/>
囚繋蠲免房緡申詔有司精加祈禱而雨意未止愈勤<lb/>
宸念臣職在論思恨無愚者之慮少裨萬一輙以三事<lb/>
<pb n="KR2f0039_WYG_307-1b"/>
冐昧陳獻伏聞太祖朝以久雨謂左右曰後宫止三百<lb/>
餘人當更放數十人今禁中給使雖少不知可用太祖<lb/>
故事否此一事也近嵗員多闕少到堂及到部官發洩<lb/>
艱滯不知可詔三省及吏部刷具人數隨宜措置撥遣<lb/>
否此二事也陛下裕民之心甚切而州縣奉行多有不<lb/>
至聞浙中諸郡見催積欠頗急不知可降指揮少寛期<lb/>
限否其餘更有寛恤事件望令三省及户部日下條具<lb/>
取㫖施行此三事也臣誠迂陋然懐不自已親書奏聞<lb/>
<pb n="KR2f0039_WYG_307-2a"/>
或有可採乞賜裁擇庶幾人心懽恱指期晴霽<lb/>
八年朱熹上奏曰臣竊惟皇帝陛下臨御以來夙興夜<lb/>
寐畏天恤民誠敬寛仁格于上下宜其天心克享民物<lb/>
阜安而二十年之間水旱盗賊畧無寧嵗邇者垂象差<lb/>
忒識者寒心饑饉連年民多流殍陛下側席興歎進賢<lb/>
退奸分命朝臣振廪出粟凡所以奉承天意慰恱人心<lb/>
者無所不至又宜若可以少回災沴召致和平矣而間<lb/>
者冬氣太温雷電震激嗣嵗之計尚有可憂臣誠愚昧<lb/>
<pb n="KR2f0039_WYG_307-2b"/>
有不識其所以然者嘗竊推迹前事以深求之意者徳<lb/>
之崇者有未至於天歟業之廣者有未及於地歟政之<lb/>
大者有未舉而其小者無所繫歟刑之逺者或不當而<lb/>
其近者或幸免歟君子或有未用而小人或有未去歟<lb/>
大臣或失其職而賤者或竊其柄歟直諒之言罕聞而<lb/>
諂䛕者衆歟徳義之風未著而汙賤者騁歟貨賂或上<lb/>
流而恩澤不下究歟責人或已詳而反躬有未至歟夫<lb/>
必有是數者然後足以召災而致異今以陛下之明聖<lb/>
<pb n="KR2f0039_WYG_307-3a"/>
則豈有是哉然而天心未豫邦本動揺宸慮雖深旱氣<lb/>
未究是則必有說矣臣竊不自量敢冒萬死伏願陛下<lb/>
聽斷之餘虚心靜慮試以前數條者反之於身驗之於<lb/>
事而深自省焉則淵黙之中無微不照而凡此得失之<lb/>
端孰有孰無孰存孰改皆無所遁其情矣若猶以為未<lb/>
也則願濬發徳音布告中外反躬引咎以圖自新内自<lb/>
臣工外及甿庶有能開寤聖心指陳闕政者無間踈賤<lb/>
使咸得以自通然後差擇近臣之通明正直者一二人<lb/>
<pb n="KR2f0039_WYG_307-3b"/>
使各引其所知有識敢言之士三數人寓直殿門凡四<lb/>
方之言有來上者悉令省閱舉其盡忠不𨼆者日以聞<lb/>
于聰聽則夫天人之際譴告所繇將有粲然畢陳於前<lb/>
者然後兼總條貫稱制臨決畫為科品以次施行使一<lb/>
日之間雲消霧散堯天舜日廓然清明則上帝鬼神收<lb/>
還威怒羣黎百姓無不䝉休矣臣以孤逺受恩過深圖<lb/>
報無階抵冒至此惟陛下寛其斧鑕留神財幸<lb/>
熹提舉浙東常平茶鹽公事乞修徳政以弭天變狀曰<lb/>
<pb n="KR2f0039_WYG_307-4a"/>
臣昨為本路旱傷祈禱不應累曾具奏及申尚書省乞<lb/>
為敷奏早作防備近準省劄已䝉聖慈特從所請支錢<lb/>
於明州置場糴米而又伏覩陛下發自宸衷特遣中使<lb/>
降香祈禱臣有以見陛下畏天恤民之心至深至切不<lb/>
勝感激願效愚忠顧恨官有常守無由瞻望清光罄竭<lb/>
血誠庶裨萬一不勝犬馬螻蟻區區之情竊謂累年之<lb/>
旱譴告已深今日之災地分尤廣非惟官府民間儲備<lb/>
已竭而大農之積亦已無餘又當大禮年分户部催督<lb/>
<pb n="KR2f0039_WYG_307-4b"/>
州縣積年欠負官物其勢不容少緩凡所以為施舍賑<lb/>
恤之恩者竊恐又必不能如去年之厚臣竊不勝大懼<lb/>
以為此實安危治亂之機非尋常小小災傷之比也為<lb/>
今之計獨有斷自聖心沛然發號深以側身悔過之誠<lb/>
解謝髙穹又以責躬求言之意敷告下土然後君臣相<lb/>
戒痛自省改以承皇天仁愛之心庶幾精誠感通轉禍<lb/>
為福其次則唯有盡出内庫之錢以供大禮之費為收<lb/>
糴之本而詔户部無得催理舊欠詔諸路漕臣遵依條<lb/>
<pb n="KR2f0039_WYG_307-5a"/>
限檢放稅租詔宰臣沙汰被災路分州軍監司守臣之<lb/>
無狀者遴選賢能責以荒政庶幾猶足以下結民心消<lb/>
其乘時作亂之意如其不然臣恐所當憂者不止於餓<lb/>
殍而在於盜賊䝉其害者不止於官吏而上及於國家<lb/>
也臣䝉恩至深不知死所敢冒鈇鉞為陛下言之觸犯<lb/>
天威恭俟夷滅<lb/>
十二年地震尚書吏部員外郎楊萬里應詔上奏曰臣<lb/>
聞言有事於無事之時不害其為忠也言無事於有事<lb/>
<pb n="KR2f0039_WYG_307-5b"/>
之時其為奸也大矣昔者賈誼陳治安之策有厝火積<lb/>
薪之喻此文帝最盛時也蘇洵獻審敵之策有弊船深<lb/>
淵之喻此仁宗最盛時也西漢之文帝本朝之仁宗何<lb/>
君也後世堯舜之君也以後世堯舜之君而二子有積<lb/>
薪弊船之喻何也臣故曰言有事於無事之時不害其<lb/>
為忠也今則不然南北和好踰二十年一旦絶使敵情<lb/>
不測而或者曰彼有五單于爭立之禍又曰彼有匈奴<lb/>
困於隣近復困於柔然之禍既而皆不驗或者曰彼將<lb/>
<pb n="KR2f0039_WYG_307-6a"/>
畏我或者曰彼不敢圖使果畏我而不敢圖乎道塗相<lb/>
傳繕汴京之城池開海州之漕渠又於河南北簽民兵<lb/>
增驛騎製馬櫪籍井泉又收彼之海舟入彼之内地葺<lb/>
而新之其意甚祕其禁甚嚴而吾之間諜不得以入此<lb/>
何為者耶今夫千金之家有巨盗焉日夜摩厲以圖行<lb/>
刼而奪之貨為千金之子者方且外户不閉般樂飲酒<lb/>
處之以坦然夫有其備而樂之以坦然可也無其備而<lb/>
處之以坦然可乎而說者以為畏我且不敢圖我也臣<lb/>
<pb n="KR2f0039_WYG_307-6b"/>
所謂言無事於有事之時者一也或以謂彼主北歸可<lb/>
以為中國之賀臣以為中國之憂正在此也何也昔者<lb/>
金人之南侵也空國而盡銳於一舉不知夫他人乘其<lb/>
虚而奪之國今度彼之北歸葢創於昔者之空國而南<lb/>
侵也是彼將欲南之必固北之北之者何或者以身填<lb/>
撫其巢而以其雛與婿經營其南也而說者以謂可以<lb/>
為中國賀臣所謂言無事於有事之時者二也臣竊聞<lb/>
論者或謂緩急淮不可守則棄淮而守江是不然有淮<lb/>
<pb n="KR2f0039_WYG_307-7a"/>
所以有江也淮茍無矣安得而有江哉吾果棄淮乎敵<lb/>
以兵居之居之而不去近則通泰之鹽利為彼所據將<lb/>
無以給吾之財用逺則吳蜀之形勢為彼所裂將無以<lb/>
通吾之脉絡葢昔者吳與魏力爭而得合肥然後吳始<lb/>
安李煜失滁揚二州自此南唐始蹙今曰棄淮而保江<lb/>
既無淮矣江可得而保乎臣所謂言無事於有事之時<lb/>
者三也陛下近日之舉亦可觀矣如曰舉邊帥如曰舉<lb/>
都統其說是也其意未也何也今淮之東西凡十五郡<lb/>
<pb n="KR2f0039_WYG_307-7b"/>
所謂守帥不知陛下將使宰相擇之乎抑將使樞廷擇<lb/>
之乎使宰相擇之宰相未必為樞廷慮也使樞廷擇之<lb/>
則除授不自已出也一則不為之慮一則不自已出緩<lb/>
急敗事則皆曰非我也陛下將責之誰乎至於都統則<lb/>
令侍從勿以見任而必曰未顯者是求他日之將才而<lb/>
非求今日之將才也舉者得以塞今日之責受舉者得<lb/>
以逃今日之責是上下相與為媮而已臣所謂言無事<lb/>
於有事之時者四也且南北各有長技若騎若射北之<lb/>
<pb n="KR2f0039_WYG_307-8a"/>
長技也若舟若歩南之長技也今為北之計者尚收其<lb/>
海舟而繕治之至於南之海舟則不聞繕治焉或曰吾<lb/>
舟素具也或曰吾之舟雖未具而憚於擾也自紹興辛<lb/>
巳南北之戰今幾年矣當時山東之功采石之功不以<lb/>
騎也不以射也不以歩也舟焉而已當時之舟勝則勝<lb/>
矣今幾年矣素具之舟其可復用乎且夫斯民一日之<lb/>
擾與社稷百世之安危孰輕孰重也易曰除戎器戒不<lb/>
虞聖人豈不知其擾哉夫固有大於擾者也而曰素具<lb/>
<pb n="KR2f0039_WYG_307-8b"/>
又曰憚於擾臣所謂言無事於有事之時者五也大抵<lb/>
天下之事有緩急當周公相成王之時其急在於懲荆<lb/>
舒當宣王中興之時其急在於伐玁狁當今之時陛下<lb/>
以為何等時耶金人日逼疆埸日憂而未聞防金人者<lb/>
何策保疆埸者何道但聞某日修某禮文也某日進某<lb/>
書史也是以鄉飲理軍以干羽解圍也臣所謂言無事<lb/>
於有事之時者六也臣聞古者人君不能悟之則天地<lb/>
能悟之今也國家之事敵情不測如此而君臣上下處<lb/>
<pb n="KR2f0039_WYG_307-9a"/>
之如太平無事之時是人不能悟之矣故上天見異相<lb/>
傳異時熒惑犯南斗邇日鎮星犯端門熒惑守羽林臣<lb/>
書生不曉天文未敢以為必然也至於王春正月日青<lb/>
無光若有兩日相摩者兹不曰大異乎然天猶恐陛下<lb/>
不信也至於春日載陽和氣播物復有雨雪殺物者兹<lb/>
不曰大異乎然天猶恐陛下又不信也廼五月庚寅又<lb/>
有戊夜地震者兹又不曰大異乎且夫天變在逺臣子<lb/>
不敢奏也不信可也地震在外州郡不敢聞也不信可<lb/>
<pb n="KR2f0039_WYG_307-9b"/>
也今也天變頻仍地震輦轂陛下豈得不信乎信之矣<lb/>
豈得不懼乎臣聞匡衡云隂變則静者動陽蔽則明者<lb/>
晻曷謂陽曰君也徳也中國也君子也曷謂隂曰臣也<lb/>
兵刑也四裔也女謁近習也今也日而無光春而雪寒<lb/>
地而動揺其為隂之咎徴也昭昭矣而君臣不聞警懼<lb/>
朝廷不聞咨訪人不能悟之則天地能悟之臣不知陛<lb/>
下於此悟乎否乎臣謹按國史本朝宣和五年十月京<lb/>
師地震未幾有尼雅滿寇汴京之役紹興三年八月行在<lb/>
<pb n="KR2f0039_WYG_307-10a"/>
所地震未幾有金人寇淮甸之役宣和遇烖而恬不知<lb/>
懼我是以有靖康之禍光堯知變而詔求直言我是以<lb/>
有韓世忠劉光世之捷此近事之驗也不必逺稽之上<lb/>
古也今或者謂天變不足畏地震不足畏陛下胡不引<lb/>
宣和紹興之事而觀之乎臣所謂言無事於有事之時<lb/>
者七也自頻年以來兩浙最近則先旱江淮則又旱湖<lb/>
廣則又旱一方有旱則民之流徙者相續道殣者相枕<lb/>
常平之積名存而實亡入粟之令上行而下不應静而<lb/>
<pb n="KR2f0039_WYG_307-10b"/>
無事尚未知所以振之救之動而有事將何仰以為資<lb/>
耶昔者漢之伐匈奴必實塞下之粟伐先零必糴湟中<lb/>
之粟今也倉廪府庫非徒無餘也且不足也而或者以<lb/>
為無足慮臣所謂言無事於有事之時者八也古者足<lb/>
國裕民惟食與貨所謂貨者今之錢幣是也今之所謂<lb/>
錢者富商巨賈近習閹宦權貴將相皆盈室以藏之列<lb/>
屋以居之積而不洩滯而不流至於百姓三軍之用則<lb/>
惟破楮劵爾一旦緩急破楮劵可用乎當是之時萬一<lb/>
<pb n="KR2f0039_WYG_307-11a"/>
如唐涇原之師因怒糲食蹴而覆之出不遜語遂起朱<lb/>
泚之亂可不為寒心哉臣之大憂實在於此而或者曰<lb/>
楮劵可以富國臣所謂言無事於有事之時者九也臣<lb/>
聞善為備者備兵不若備糧備糧不若備人古者立國<lb/>
必有可畏非畏其國也畏其人也故苻堅欲圖晉而王<lb/>
猛以為不可謂謝安桓沖江左之望是存晉者二人而<lb/>
已矣異時名相如趙鼎張浚名將如岳飛韓世忠此金<lb/>
人所憚也近時劉珙可用則蚤死張栻可用則沮死萬<lb/>
<pb n="KR2f0039_WYG_307-11b"/>
一有緩急不知可以督諸軍者何人可以當一面者何<lb/>
人而金人之所素憚者又何人耶而或者謂今日文武<lb/>
之才皆有其人人之有才用而後見臣聞之記曰茍有<lb/>
車必見其式茍有言必聞其聲今曰有其人而未聞某<lb/>
人如古之名將某人如古之名相是有車而無式有言<lb/>
而無聲也且夫用而後見非臨之以大安危試之以大<lb/>
勝負則莫見其用也平居無以知其人之能否必待大<lb/>
安危大勝負而後見焉見其成事幸矣萬一見其敗事<lb/>
<pb n="KR2f0039_WYG_307-12a"/>
悔何及耶昔者謝𤣥之北禦苻堅而郗超知其必勝桓<lb/>
温之西伐李勢而劉惔知其必克葢𤣥於履屐之間無<lb/>
不當其任温於蒱博不必得則不為二子於平居無事<lb/>
之日葢必有以察其小而後信其大也豈必待用而後<lb/>
見也哉而今之說者曰文武之才皆有其人人之有才<lb/>
用而後見臣所謂言無事於有事之時者十也願陛下<lb/>
超然逺覽昭然逺悟勿矜聖徳之崇髙而増其所未能<lb/>
勿恃中國之生聚而嚴其所未備勿以天地之變異為<lb/>
<pb n="KR2f0039_WYG_307-12b"/>
適然而法宣王之懼烖勿以臣下之苦言為逆耳而體<lb/>
太宗之導諫勿以女謁近習之害政為細故而監漢唐<lb/>
季世致亂之由勿以今日仇讎之包藏為無他而懲宣<lb/>
政晚年受禍之酷責大臣以通知邊事軍務如富弼之<lb/>
請勿以東西二府異其心委大臣以薦進謀臣良將如<lb/>
蕭何所竒勿以文武兩途而殊其轍勿使賂宦者而得<lb/>
旄節如唐大歴之弊勿使貨近幸而得招討如梁叚凝<lb/>
之敗以重蜀之心而重荆襄使東西形勢之相接以保<lb/>
<pb n="KR2f0039_WYG_307-13a"/>
江之心而保兩淮使表裏脣齒之相依勿以海道為無<lb/>
虞勿以大江為可恃増屯聚糧治艦扼險君臣之所咨<lb/>
訪朝夕之所講求姑置不急之務専精備敵之策平居<lb/>
無事常若敵至庶幾上可消於天變下不堕於戎心詩<lb/>
云迨天之未隂雨徹彼桑土綢繆牖户若曰隂雨既至<lb/>
而後徹桑土則伊尹周公孫武穰苴亦不能為矣雖然<lb/>
天下之事有本根有枝葉如臣前之所陳者皆枝葉而<lb/>
已所謂本根臣請誦之臣嘗讀三國志見杜恕上疏於<lb/>
<pb n="KR2f0039_WYG_307-13b"/>
魏明帝臣以為深有當於人心者如曰陛下憂勞萬機<lb/>
或親燈火而庶事不康又曰今朝臣不自以為不能以<lb/>
陛下為不任也不自以為不知以陛下為不問也又曰<lb/>
每有軍事詔書常曰誰當憂此者耶吾當自憂爾又曰<lb/>
知其不盡力也而代之憂其職知其不能也而教之治<lb/>
其事恕之意葢謂人主不可以自用而人臣之不忠者<lb/>
幸於人主之自用人臣不可以不任責而人臣之無能<lb/>
者患於己之任責細故小物而人主自用人臣不任責<lb/>
<pb n="KR2f0039_WYG_307-14a"/>
若未害也至於軍事而猶曰誰當憂此吾當自憂今日<lb/>
之事將無類此臣聞之易曰乾為君乾之道何道也代<lb/>
有終者坤也行水火山澤雷風之用者六子也乾何為<lb/>
哉君道亦然故孔子曰天何言哉四時行焉百物生焉<lb/>
自堯舜至於文武罔不行此道自六經至於語孟罔不<lb/>
講此言惟漢之晁錯以為不然爾其說曰人主不可以<lb/>
不知術數夫以孝景恭儉之資去成康不能以寸然徳<lb/>
減於孝文變生於七國錯實誤之也陛下之聖舍己如<lb/>
<pb n="KR2f0039_WYG_307-14b"/>
舜從諫如湯毋我如孔子無可無不可如漢髙帝而太<lb/>
平未致中興未開敵國冦讎若未有以備之者得無有<lb/>
如晁錯者惑聖聽而誤聖心者乎傳曰木水有本源陛<lb/>
下聖學髙明惟思其所以本源者臣昧死上愚言惟陛<lb/>
下裁擇<lb/>
萬里又因旱上疏曰臣伏覩三省同奉聖㫖政事不修<lb/>
旱暵為虐可令侍從臺諫兩省卿監郎官館職疏陳闕<lb/>
失及當今急務無有所隠臣仰惟聖主在上徳政溥博<lb/>
<pb n="KR2f0039_WYG_307-15a"/>
和氣昭格頻年告豐乃五月以來上天不雨聖心焦然<lb/>
不遑朝夕親御法駕禱于羣望至惻怛也而亢陽為戾<lb/>
時雨未應誕布明詔疇咨在廷臣職在宰掾列在卿監<lb/>
無以報國惟有盡言然臣久不聞聖世求言之詔而驟<lb/>
當聖主下詢之勤竊喜憂民之意足以轉災而為祥又<lb/>
竊歎求言之詔無乃似遲而猶隘也旱及兩月然後求<lb/>
言不曰遲乎上自侍從下止館職不曰隘乎臣請為陛<lb/>
下歴言致旱之由然後精講備旱之策臣聞天地之氣<lb/>
<pb n="KR2f0039_WYG_307-15b"/>
與人之氣貫通而為一者也是氣也常通而不隔則為<lb/>
豐穰為治安一有隔而不通則為水旱為危亂今嵗之<lb/>
所以旱者何也是必有隔而不通者也易曰天道下濟<lb/>
而光明地道卑而上行記曰天氣下降地氣上騰皆言<lb/>
天地之氣相為升降然後相為貫通也今也陽亢於上<lb/>
而不下濟隂伏於下而不上行是必有戾氣隔於其間<lb/>
也然則孰為戾氣斯民歎息之聲此至微也而足以聞<lb/>
于皇天斯民愁恨之念此至隠也而足以達于上帝此<lb/>
<pb n="KR2f0039_WYG_307-16a"/>
戾氣之所從生而天地之氣所從隔也愛民如陛下憂<lb/>
民如陛下而安得愁恨歎息之事哉葢上澤不下流下<lb/>
情不上通而已矣何謂上澤之不下流上有薄賦斂之<lb/>
君而民不被其深仁此臣所謂上澤之不下流也何謂<lb/>
下情之不上通陛下之耳目内寄之於臺諫而臺諫之<lb/>
情有所不盡達外寄之於監司而監司之情有所不盡<lb/>
聞此臣所謂下情之不上通也臣請先言民不受實恵<lb/>
之說陛下之於民田租之課所蠲者不知其幾酒稅之<lb/>
<pb n="KR2f0039_WYG_307-16b"/>
課所蠲者不知其幾茶鹽之課所蠲者不知其幾可謂<lb/>
上有薄賦斂之君矣然民之不受其實恵者何也下之<lb/>
人有以隔之也陛下蠲之版曹督之監司督之州縣督<lb/>
之則是蠲之者言也督之者意也蠲之者名也督之者<lb/>
實也言不掩意實不葢名是罔民也或曰此經常之費<lb/>
也不可得而蠲也若曰經常之費不可得而蠲乎真宗<lb/>
之世嘗因蠲民之賦而出内藏之錢以賜三司以代所<lb/>
蠲矣大臣何不舉此故事以聞於陛下也或曰人主愛<lb/>
<pb n="KR2f0039_WYG_307-17a"/>
民人臣愛官故蠲之者未幾而督之者愈峻也且陛下<lb/>
之愛民令之則必行禁之則必止人臣安得以愛官之<lb/>
故而隔陛下及民之恵也或曰沈復之為秀州葢嘗以<lb/>
獻羨餘而進自此而得樞宻矣錢良臣之為總領葢嘗<lb/>
以巧聚斂而進自此而至參政矣上之人設大官以誘<lb/>
之故下之聚斂者奔而趨之臣竊以為不然陛下之用<lb/>
二臣或以其寸長或以其一能也豈以其獻羨餘巧聚<lb/>
斂而用之哉雖然詩不云乎人之多言亦可畏也願陛<lb/>
<pb n="KR2f0039_WYG_307-17b"/>
下謹其用人之端而勿啓其愛官之源庶乎斯民䝉陛<lb/>
下之實恵也臣故曰上有薄賦斂之君而下不受其實<lb/>
恵者此也臣請次言民不被深仁之說陛下邇者御殿<lb/>
慮囚多從末減非不欽恤又推之於京畿輔郡罔不末<lb/>
減非不欽恤又推之於天下郡縣罔不欽恤可謂上有<lb/>
省刑罰之君矣然民之不被其深仁者何也或曰京畿<lb/>
縣令之獄非有訟也邏者興之也左帑監官之獄亦非<lb/>
有訟也邏者興之也淮商鄭<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>之獄亦非有訟也中人<lb/>
<pb n="KR2f0039_WYG_307-18a"/>
興之也且夫京畿縣令之罪信有罪矣恕之不可也左<lb/>
帑監臨之官信有罪矣恕之不可也然下無吏民之訟<lb/>
上無官長之劾而邏者興之則不可也天下之事惟公<lb/>
可以服人惟正可以治人所謂邏者豈盡公正乎哉周<lb/>
之監謗秦之偶語其端甚微其禍甚大皆此曹為之也<lb/>
宜其人之不服也至於鄭<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>之獄其有罪無罪臣不得<lb/>
而知也但聞其發於中人鄧<graphic n="KR1692" url="https://raw.githubusercontent.com/kanripo/KR-Gaiji/master/images/KR1692.png" mimeType="image/png"/>之請人已不服矣幸而<lb/>
陛下付之於淮西之監司方有開者鞫之果以無罪告<lb/>
<pb n="KR2f0039_WYG_307-18b"/>
陛下赫然震怒貶鄧<graphic n="KR1692" url="https://raw.githubusercontent.com/kanripo/KR-Gaiji/master/images/KR1692.png" mimeType="image/png"/>之秩此齊威王烹左右者之舉<lb/>
也人已大服矣今又有貴戚近習曰鄭興裔者為淮西<lb/>
之帥再欲實鄭<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>之罪以快中人之憤以結中人之援<lb/>
詔下再鞫中外<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>也邇日復聞鄭<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>者詣登聞而乞<lb/>
付廷尉矣此葢恃陛下之明而自歸於君父然今之所<lb/>
謂廷尉者其如張釋之乎其如徐有功乎其能不諂附<lb/>
中人而昭洗無罪乎中外<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>也漢黨錮之獄唐甘露<lb/>
之禍皆此曹為之也可不杜其漸乎臣故曰上有省刑<lb/>
<pb n="KR2f0039_WYG_307-19a"/>
罰之君而下不被其深仁者此也臣請復言臺諫之情<lb/>
有不盡達之說臣竊見臺臣蔣繼周言及軍中鞭死二<lb/>
婦之事其一軍婦也其一民婦也既而又聞繼周以言<lb/>
事失實求罷所職使其果以軍婦為民婦是失實也然<lb/>
臺諫言事許以風聞此祖宗之法所以防姦雄𨼆伏不<lb/>
測之變也既曰風聞則豈能事事盡實也哉今也以言<lb/>
一事失實而遽罷臺職萬一他日有意外不測之姦欲<lb/>
言則無其迹不言則養其患而臺諫之臣懲於失實之<lb/>
<pb n="KR2f0039_WYG_307-19b"/>
罪是豈可不為寒心哉且言一軍婦而失實其罪微矣<lb/>
未至於罷職也罪不至於罷職而遽罷之中外相顧或<lb/>
曰繼周以觸天威而罷也或曰繼周以言近習而罷也<lb/>
或曰繼周以擊權貴而罷也是三說者初無是事也而<lb/>
天下不可以户曉也無是事而有是說皆非所以章陛<lb/>
下之聖徳而適以損聖徳非所以重天朝之國體而適<lb/>
以傷國體陛下受其名繼周受其榮也繼周受其榮亦<lb/>
繼周受其屈也陛下豈得而知之乎臣故曰臺臣為陛<lb/>
<pb n="KR2f0039_WYG_307-20a"/>
下之耳目而臺臣之情有不盡達者此也臣請復言監<lb/>
司之情有不盡聞之說臣竊見浙東監司朱熹以言台<lb/>
州守臣唐仲友而畀祠祿至今六年朝廷藐然不省亦<lb/>
廢然不用天下屈之或曰熹之經學上祖孔孟下師程<lb/>
顥程頤舉而用之必有可觀臣未論也或曰熹之才器<lb/>
大用之則應變小用之則撥煩置之散地深有可惜臣<lb/>
亦未論也臣獨怪熹以監司而劾郡守郡守廢而不用<lb/>
監司亦廢而不用以郡守為是乎猶當伸監司以養其<lb/>
<pb n="KR2f0039_WYG_307-20b"/>
直也不當廢監司也以監司為是乎則當廢郡守矣今<lb/>
也熹與仲友兩廢而兩不用臣不知此為賞耶為罰耶<lb/>
使仲友而無罪仲友何不請詣廷尉以辨之使熹而舉<lb/>
按之不實朝廷何不聲熹之罪以罰之何直為此憒憒<lb/>
也況於細民之寃而求白乎臣故曰監司為陛下之耳<lb/>
目而監司之情有不盡聞者此也由前之二說而推之<lb/>
則上澤之不下流者非一端由後之二說而推之則下<lb/>
情之不上通者非一事亦姑舉臣之所知者而已抑又<lb/>
<pb n="KR2f0039_WYG_307-21a"/>
有可言者臣聞能節用而後能愛人能不傷財而後能<lb/>
不害民故韓昭侯愛一敝袴以待有功非愛弊袴也一<lb/>
絲一縷皆自寒女出也小民絲粟十百之逋官捕而笞<lb/>
之繫之鞭血流地陛下不得而見也號呼徹天陛下不<lb/>
得而聞也然則財之在官者豈可妄用哉如往嵗之雪<lb/>
寒如邇日之火災陛下皆發帑廩以賜軍民誰不恱服<lb/>
者至於史浩之賜金至以千計焉夏侯恪之賜錢以買<lb/>
宅至以萬計焉塗之人皆曰此民之膏血也是二人者<lb/>
<pb n="KR2f0039_WYG_307-21b"/>
何功而得此也弱者嫉焉强者憤焉此亦召戾氣之一<lb/>
端也臣聞聖人擇狂夫之言且狂夫者喪心無知之人<lb/>
也其言果何足取而聖人擇焉者將以來天下之嘉言<lb/>
也側聞講筵讀貞觀政要至於太宗之導諫而恱從陛<lb/>
下慕焉讀陸贄奏議至於徳宗恥屈於正論陛下譏焉<lb/>
人誰不恃陛下之好諫而争為狂言者然自近年以來<lb/>
如賈偉以妄言兵將而貶自此外之小臣相戒而不敢<lb/>
言事矣許知新以妄引指揮而黜自此内之羣臣相戒<lb/>
<pb n="KR2f0039_WYG_307-22a"/>
而不敢言事矣是二事者必不出於陛下之意也而中<lb/>
外大惑也此亦召戾氣之一端也雖然臣前所言者皆<lb/>
非其大者也臣聞洪範之五事其一曰貌曰恭又曰恭<lb/>
作肅又曰肅時雨若葢恭肅者謙而不自盈卑而不自<lb/>
髙之謂也即易之天道下濟記之天氣下降之理也是<lb/>
以為時雨之證故堯之聖不過於允恭舜之聖不過於<lb/>
温恭商之中宗享國五十九年而猶嚴恭以自度衛之<lb/>
武公享夀百年而猶作抑之詩以自儆皆肅時雨若之<lb/>
<pb n="KR2f0039_WYG_307-22b"/>
理也陛下有睿聖不世之資無聲色盤游之過而又春<lb/>
秋寖髙享國愈久閱天下之義理愈多威徳外洽而無<lb/>
疆埸之虞政教内修而有屢豐之應是以大臣仰其清<lb/>
光而莫望敢於將順而不敢於正救臺諫知其無過之<lb/>
可指事於悟言而無事於拂辭是陛下有堯舜舍己從<lb/>
人之聖而羣臣無禹臯予違汝弼之忠臣恐陛下忽心<lb/>
之易生而驕心之易至也何以望肅時雨若之速應哉<lb/>
今日之旱天意或者以是儆陛下之心而進陛下之徳<lb/>
<pb n="KR2f0039_WYG_307-23a"/>
乎成湯遇旱而禱不在於以身為犧而在於六事自責<lb/>
之一語宣王遇旱而懼不在於靡神不舉而在於側身<lb/>
修行之一事臣之此言聞者以為甚迂而知之者以為<lb/>
甚大也惟陛下毋忽惟陛下毋忽至於備旱之急務則<lb/>
臣復有四說焉曰寛州縣曰核積藏曰信勸分之賞曰<lb/>
賞捄荒之官所謂寛州縣者非寛州縣也所以寛吾民<lb/>
也朝廷近時有拘催之官者是代版曹而行督責之政<lb/>
也此已失朝廷之體矣古者錢榖之問不至廟堂而陳<lb/>
<pb n="KR2f0039_WYG_307-23b"/>
平亦曰陛下問錢榖當責治粟内史葢古之治粟内史<lb/>
即今之版曹也版曹有司也有司峻急則朝廷或解而<lb/>
寛之朝廷所以統有司也有司急矣朝廷復自急焉何<lb/>
以解有司之急哉是上下俱行急政也民何堪焉況當<lb/>
旱嵗而督逋益急州縣將何出哉出於旱荒之民而已<lb/>
臣謂版曹逋欠之多如湖秀之類因此大旱而蠲之以<lb/>
非常之恩可乎拘催所逋欠之數皆有名無實無可催<lb/>
理之物亦因此大旱而蠲之以非常之恩可乎所謂核<lb/>
<pb n="KR2f0039_WYG_307-24a"/>
積藏者常平之粟是也今天下常平之粟不許他用其<lb/>
法至重也然有至重之法而無不用之實何也州縣窮<lb/>
空軍人待哺不幸而省倉無粟則不得不支常平之粟<lb/>
矣故常平之粟往往徒有其數耳今核之者核其盈虚<lb/>
多寡而朝廷預為來嵗救荒之弊不至於臨時而無所<lb/>
錯手足也所謂信勸分之賞者朝廷非無賞格也常患<lb/>
於不信而已如淳熙十一年吉州之旱守臣趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>設<lb/>
賞以募富民有鍾其姓者出粟萬石以輸之官州聞之<lb/>
<pb n="KR2f0039_WYG_307-24b"/>
朝廷至今無一級之爵今江西又告旱矣來嵗富民之<lb/>
粟肯從官司之勸分乎此可慮也所謂賞捄荒之官者<lb/>
如乾道江西之旱賞小官者四人如淳熙浙西之旱併<lb/>
賞常平使者擢而登朝之類是也是四說者陛下皆嘗<lb/>
行之矣而臣重及之者所以望陛下之力行也雖然備<lb/>
旱之四說抑末矣請修其本臣一介小臣䝉陛下不鄙<lb/>
夷其愚陋而垂清問焉臣空臆盡言不知忌諱席槀私<lb/>
室以待天誅<lb/>
<pb n="KR2f0039_WYG_307-25a"/>
校書郎兼國史院編修官羅㸃以天旱應詔上言曰今<lb/>
時姦䛕日甚議論凡陋無所可否則曰得體與世浮沈<lb/>
則曰有量衆皆黙已獨言則曰沽名衆皆濁已獨清則<lb/>
曰立異此風不革陛下雖欲大有為於天下未見其可<lb/>
也自旱暵為虐陛下禱羣祠赦有罪曾不足以感動及<lb/>
朝求讜言夕得甘雨天心所示昭然不誣獨不知陛下<lb/>
之求言果欲用之否乎如欲用之則願以所上封事反<lb/>
覆詳熟當者審而後行疑者咨而後決如此則治象日<lb/>
<pb n="KR2f0039_WYG_307-25b"/>
著而亂萌自消矣<lb/>
孝宗時虞允文奏西蜀草木之妖措置水旱盜賊之備<lb/>
疏曰臣竊惟陛下四聰之聽無逺不達四方之憂雖微<lb/>
不置盛徳昭升至誠黙感固足以易妖而為祥革咎而<lb/>
致休矣豈獨全蜀之幸天下之幸矣臣照得今年二月<lb/>
間成都府旁近一帶有李實如菜瓜者桃實如豆莢者<lb/>
杏株發葉如紫莧者棗株拆花如牡丹狀者皆木之孽<lb/>
也或以為應在盜賊及大水葢未幾而卭蜀盜作延及<lb/>
<pb n="KR2f0039_WYG_307-26a"/>
旁郡比來嘉眉瀘敘果有水菑事既小應而亟定但春<lb/>
中彭漢懐安三郡雨雹異常禾稼有傷雖即已依條檢<lb/>
放而今日之所當急者諸郡倉庾多虚未有備菑之儲<lb/>
臣先日具奏乞制置司度牒已分給彭漢石泉等州比<lb/>
又奏乞成都府路經總制司年額外餘剰錢欲於卭蜀<lb/>
等州並行措置和糴又下諸郡以常平司錢隨多寡之<lb/>
數糴義倉米以為一旦水旱不可猝辦之用而夏中積<lb/>
雨成都路往往漂壊隄堰臣之寸心日夜不勝皇皇今<lb/>
<pb n="KR2f0039_WYG_307-26b"/>
仰慿陛下格天之徳雨暘順序秋田當大熟儲積之計<lb/>
可遂而蜀憂寛矣其次當略修兵備日者臣與晁公武<lb/>
共議輙差一提舉官鄧安國前去成都府拘收本路係<lb/>
將不係人再行揀汰團結隊伍依大軍格法教習武藝<lb/>
臣亦已應副衣甲之類使聲勢稍張則盜賊自息人心<lb/>
亦安也自古天菑流行治世有所不免而盜賊之禍不<lb/>
作於有備之國臣之愚慮所以急急於此至於積逋虚<lb/>
額之害明知不可徴取而存之於案籍適所以長吏奸<lb/>
<pb n="KR2f0039_WYG_307-27a"/>
者亦已令總領所逐一開具今别劄繳進乞自睿斷施<lb/>
行所有苛目之當損宿弊之當去凡為民蠧者見不任<lb/>
講求須先經理餘財使有實効乃敢議及寛減以副陛<lb/>
下軫念逺方之意若守令不䖍棄法害民如卭州首亂<lb/>
之地臣已即按劾亦已䝉聖斷施行繼今有貪惡不悛<lb/>
之吏臣敢不仰遵睿訓次第以聞伏乞睿照<lb/>
知長沙王師愈上奏曰臣聞天人之際本無二致究觀<lb/>
人事則天意可卜辛巳之冬金人敗盟大舉入冦自謂<lb/>
<pb n="KR2f0039_WYG_307-27b"/>
談笑可以渡江未幾而天怒人怨變生肘腋竟自斃隕<lb/>
明年陛下誕膺景命嗣有丕圖因知卒已之役天所以<lb/>
眷顧陛下光咨中興延我宋萬世無疆之休葢昭昭矣<lb/>
而臣竊有疑者伏自陛下即位以來災異之作無嵗無<lb/>
之始則飛蝗蔽天災見於昆蟲可謂微矣次則敵人復<lb/>
敗盟淮上流血災生於夷狄亦云逺矣既而連年輔郡<lb/>
大水大火旱熯疾疫死徙者不知其幾其為災異也駸<lb/>
駸乎大且近矣又其甚者雷震於郊祀之旦禍及於骨<lb/>
<pb n="KR2f0039_WYG_307-28a"/>
肉之親益可懼矣竊惟陛下修己任徳未嘗少懈何上<lb/>
天眷顧於前而災異洊臻於後或者以謂應天之實恐<lb/>
有所未盡善耳不然何為而若是也昔商髙宗因升鼎<lb/>
之雉周宣王遭旱魃之虐皆能側身修省為商周中興<lb/>
之賢君以是知災異者乃天心仁愛人君之深亦人君<lb/>
恐懼致福之本也陛下天縱聰明逺過髙宗宣王誠能<lb/>
鑒其弭災之由盡其應天之實則商周中興之功不患<lb/>
難致也<lb/>
<pb n="KR2f0039_WYG_307-28b"/>
衛涇上奏曰臣觀董仲舒告漢武帝曰天人相與之際<lb/>
甚可畏也又曰國家將有失道之敗廼先出災害以譴<lb/>
告之又出怪異以警懼之尚不知變而傷敗廼至以此<lb/>
見天心之仁愛人君而欲止其亂也是知天人之際其<lb/>
應若響災異之變良不虚發自昔帝王未嘗無災異惟<lb/>
睹變思懼則災變自弭轉禍為福未聞安於時數之適<lb/>
然而不思所以應天者也仰惟陛下嚴恭寅畏恪謹天<lb/>
戒二十六年之間兢業之誠有同一日人君患不勤儉<lb/>
<pb n="KR2f0039_WYG_307-29a"/>
陛下宵衣旰食菲飲惡衣勤儉根於天性人君患不慈<lb/>
恕陛下勤恤民隠謙恭接下慈恕本於至誠宫室苑囿<lb/>
無所增崇狗馬珍竒無所玩好游心典籍探賾道原凡<lb/>
君徳之所宜有者陛下兼而全之矣每遇災眚側身修<lb/>
行惟恐不至陛下畏天之誠真得聖人之用心矣竊見<lb/>
五月以來恒暘為沴田苗就槁川澤多枯旱暵之災所<lb/>
及浸廣既踰秋序膏澤尚屯寛恵屢施禱祠幾徧而旱<lb/>
氣盤結卒未盪除雲油然而復收雨將降而輙止陛下<lb/>
<pb n="KR2f0039_WYG_307-29b"/>
焦勞於上百姓嗷嗷於下羣臣左右相顧駭愕莫知所<lb/>
為道路傳聞或云諸郡間亦得雨而畿甸之内獨爾愆<lb/>
期此尤足以見天心愛君之仁正陛下恐懼修省之日<lb/>
也借曰君徳全盡無有闕遺陛下亦安可以是自喜也<lb/>
成湯至聖也政之不節使人之疾苞苴之行讒夫之昌<lb/>
女謁之盛宫室之營宜皆所無有也而桑林之禱必舉<lb/>
此六事以自責葢聖人畏天之深為民之切躬自貶損<lb/>
寧過乎厚出於此心之誠非有所勉强不得已而然也<lb/>
<pb n="KR2f0039_WYG_307-30a"/>
況夫庶事之間容有未正上澤壅格而不得下究下情<lb/>
抑鬰而不能上通天意人心不甚相逺以人求天上下<lb/>
不交則為否矣變異之見非為此乎頃者都城喧傳謂<lb/>
陛下内出詔音求言自輔人人踴躍莫不思奮側聽旬<lb/>
日始命都省降㫖言事而責躬之詔尚遲回而未下陛<lb/>
下豈以是為虚文而所以應天者不在此耶如近日避<lb/>
殿減膳徹樂奏告天地宗廟社稷臣知陛下將次第而<lb/>
舉行之矣臣竊惟仁宗皇帝在位四十二年丕烈懿範<lb/>
<pb n="KR2f0039_WYG_307-30b"/>
未易殫敘求其所以致治之盛莫若盡敬天之誠信史<lb/>
昭垂爛然可覩慶歴四年旱謂輔臣曰方嵗旱而飛蝗<lb/>
滋甚百姓何罪黙禱上帝願移災於朕躬七年以久不<lb/>
雨避殿減膳下詔責躬求直言戒勵百官罷免輔臣以<lb/>
答天戒仁祖敬天為民如此其切何災不弭何福不臻<lb/>
太平之盛冠古莫及良有以也臣願陛下逺監成湯近<lb/>
法仁祖謹思天變駿發徳音布宣罪己之辭益廣直言<lb/>
之路陛下所以應天者至矣盡矣為陛下之臣而不能<lb/>
<pb n="KR2f0039_WYG_307-31a"/>
輔宣主徳實恵生民所以傷和氣而致乖異者宜如何<lb/>
自處也然後嚴敕大臣執政侍從以下及州縣之吏更<lb/>
相警懼思所以致旱之由為所以恤災之備封章來上<lb/>
虚心聽納庶幾下情盡達精意感通上天降康災沴銷<lb/>
釋天下幸甚臣充賦館職恩許言事既得面對拳拳愛<lb/>
君憂國之誠不能自已敢無一言先以開廣陛下之心<lb/>
所有政事闕失及當今急務續具條奏臣冒犯天威罪<lb/>
當萬死<lb/>
<pb n="KR2f0039_WYG_307-31b"/>
時集英殿修撰帥福建趙汝愚以地震乞降詔求言疏<lb/>
曰臣不量鄙陋輙有區區螻蟻之誠冒瀆天聽臣所治<lb/>
福州五月初九日丑時地震臣自夢中驚覺悸懼不知<lb/>
所以但覺所卧牀榻動蕩如船在波浪中窗户棟榱互<lb/>
相摩戞皆雜然有聲如是良久方定臣詢問此方父老<lb/>
皆言前此所未嘗有臣實憂懼因詢問得往來士大夫<lb/>
竊聞江浙閩廣數路皆然而本路漳州獨甚時動止經<lb/>
渉五日方定民居官舍頗多摧陷一時居民亦有被壓<lb/>
<pb n="KR2f0039_WYG_307-32a"/>
而致死者臣已行下本州委自知通多方賑救外臣竊<lb/>
惟坤厚載物本以安静為義今耳目所接綿亘數千里<lb/>
同時俱震此其為變異非小臣不敢逺引諸儒之說繁<lb/>
紊宸嚴姑以目前庶事論之今彊敵在外民力困窮盜<lb/>
賊滋多士卒貧悴有志之士無不深憂雖陛下盛徳在<lb/>
躬動天以實然於政事之間委任之際亦豈無可議者<lb/>
臣嘗讀國朝㑹要伏見景祐熙寧及太上皇帝紹興中<lb/>
皆嘗以地震下詔許羣臣言事豈非徇獨見之明者不<lb/>
<pb n="KR2f0039_WYG_307-32b"/>
如盡衆人之智方此弭災消變尤宜引咎責躬屈己從<lb/>
諫也若聖意勿欲張皇顯言其故則乞遵用祖宗故事<lb/>
祗以手詔詢問闕失或開天章閣命輔臣條畫或御迎<lb/>
陽門召侍從臺諫條對或令中書門下頒告在廷之臣<lb/>
許直言過失或宻札賜舊徳名臣詢問機事所冀誠意<lb/>
昭達羣議畢陳惟捨短而用長斯轉禍而為福<lb/>
汝愚又論客星出傳舍疏曰臣聞之知星者曰自今夏<lb/>
六月有客星出傳舎守之既三月矣臣謹按晉書天文<lb/>
<pb n="KR2f0039_WYG_307-33a"/>
志傳舎九星在華葢之上近河賓客之館主邉人入中<lb/>
國客星守之備姦使亦曰敵兵起臣竊惟華葢之上有<lb/>
傳舍又曰賓客之館若以人事參之即今掖門之外閤<lb/>
門客省是其處也臣聞閤門中有用事者陛下委之招<lb/>
接北來人士蹤跡甚祕其間真偽相雜固不可盡知然<lb/>
竊聞之道路之言或謂亦有姦細之人反用之為間而<lb/>
其人莫之寤者臣始疑之不以為信後徐以事考之然<lb/>
亦有可信者葢西北豪傑之士其資性與南方不同彼<lb/>
<pb n="KR2f0039_WYG_307-33b"/>
忠純者極其忠純其狡詐者亦極其狡詐恐非常識淺<lb/>
慮所能窺測故雖堕其計中而未必寤也臣又聞陛下<lb/>
委以將帥之權付之帷幄之任竒謀祕畫世莫得聞然<lb/>
而不見其形當視其影使陛下用之其人能為陛下選<lb/>
擇將帥訓齊士卒俾中國隠然有不㧞之勢顧雖未能<lb/>
勒銘燕然掃清塞北有識之士固自知其可任今數年<lb/>
以來將帥屢易視所居官有同客寄經營掊斂惟恐或<lb/>
後故軍職遷補類不以公選真才實能之士皆屈沈於<lb/>
<pb n="KR2f0039_WYG_307-34a"/>
下無以自見士卒嗟怨盈於道路此非陛下撫之不勤<lb/>
葢為之主帥者無以素服其心故爾然則緩急之際豈<lb/>
不深悮陛下委令之寄哉今者不幸災異屢見人情動<lb/>
揺誠恐一旦狂狡外興姦宄内應蕭牆之事可為深憂<lb/>
臣又伏思上天垂象端不虚發今昭然示戒獨出於傳<lb/>
舍客館之間若明告陛下於其處者葢是天心仁愛陛<lb/>
下誠欲陛下聖心覺寤庶幾改為猶銷鑠於未然也不<lb/>
然則楚莊王何以無災而致懼耶臣世受國恩義同休<lb/>
<pb n="KR2f0039_WYG_307-34b"/>
戚惟望朝廷所行皆善政所用皆忠臣葢決不敢肆為<lb/>
讒毁以陷害忠良亦非敢賣直要名争權取寵實以事<lb/>
關廟社理切安危故敢採諸輿議瀝陳愚欵惟陛下鑒<lb/>
察<lb/>
袁說友應詔上言曰臣今月九日恭承明詔以雷震非<lb/>
時淫雨為災陛下責己求言命臺諫侍從各以朕躬過<lb/>
失朝政闕違條疏以聞俾之無有所隠臣仰見陛下祗<lb/>
畏奉天恐懼修省思欲培厚聖徳講行仁政上銷天變<lb/>
<pb n="KR2f0039_WYG_307-35a"/>
下慰人心雖湯以六事自責宣王遇災而懼殆不過此<lb/>
誠宗廟社稷之休四海蒼生之幸臣叨綴從列身逢不<lb/>
諱之朝所願披瀝肺肝盡言無隠惟陛下財赦臣聞之<lb/>
書曰皇天無親惟徳是輔又曰惟天降災祥在徳又曰<lb/>
咸有一徳克享天心故修徳者聖王應天之實未有徳<lb/>
不修而能格天者也又曰天明畏自我民明威又曰天<lb/>
視自我民視天聽自我民聽又曰天佑下民作之君作<lb/>
之師故安民者聖王奉天之本未有民不安而能事天<lb/>
<pb n="KR2f0039_WYG_307-35b"/>
者也陛下嗣服之初閱時未久舉行初政每軫聖懐如<lb/>
五日一朝以隆孝治恪意講學以基逺圖收召人才愛<lb/>
惜内帑坐朝不倦荒政修明其於修徳安民次第而舉<lb/>
宜若天意人事相為助順廼者天降災異人心憂疑方<lb/>
當十月之交雷已歸地而震電交作大雨隨至浹三晝<lb/>
夜此葢陽氣弗藏隂出用事考之古占其在劉向五行<lb/>
傳則曰冬大雨水而雷電是陽不閉隂出渉危難其在<lb/>
李尋所占則曰冬靁電葢喜怒賞罰不顧時禁二人之<lb/>
<pb n="KR2f0039_WYG_307-36a"/>
占上係君臨下關民治其親切如此則今日之異葢必<lb/>
有致之者以至熒惑犯心宿弗循軌道天目峯斷裂山<lb/>
復移徙中夜地震都邑水災又皆廹近帝城悉非小異<lb/>
陛下其將隠之於心考之於事豈無有上干和氣下拂<lb/>
衆情者乎豈無有施置未當而徳意未孚者乎臣不敢<lb/>
旁舉逺引以事空言敢以陛下所當修徳而安民者摭<lb/>
其今可舉行凡八條伏惟聖慈垂聽焉臣所謂修徳者<lb/>
有四其一曰恭覩太上皇帝安處夀康已逾三月陛下<lb/>
<pb n="KR2f0039_WYG_307-36b"/>
定省之禮風雨弗渝孝誠之專中外歎仰而尚違膝下<lb/>
未浹親歡父子之意未孚軍民之情猶鬱雖陛下自知<lb/>
親意非外庭所得盡聞然而相見之期或更迤邐不惟<lb/>
浸疑觀聽亦恐别起猜端要當力圖調䕶之方宛轉之<lb/>
䇿陛下内有慈母可以日達誠意外有伯祖元舅可以<lb/>
時道聖衷庶幾委曲既深或可一旦感悟兼日來傳夀<lb/>
康聖體微爽節宣雖未敢信然陛下既未一見則凡慈<lb/>
父之意皆所未知至於夀康宫中左右執侍與凡供御<lb/>
<pb n="KR2f0039_WYG_307-37a"/>
百物果能日應所需否今本宫月得俸料與内帑月所<lb/>
貢獻者總不下數萬緡未知職掌為誰支用應副果惬<lb/>
太上聖意否一或不然則慈抱愈鬱無以自娛司馬光<lb/>
言於英宗皇帝曰嚮者皇太后聽政之時左右侍衛之<lb/>
人不敢不恪求須之物無敢不備既委去政柄臣竊慮<lb/>
有無知小人隨勢傾移侍奉懈慢供給有闕則天下之<lb/>
責皆歸陛下此不可不留意朝夕省察者也臣願陛下<lb/>
於未得一見之前尤當日戒宫中官屬等俾之加意供<lb/>
<pb n="KR2f0039_WYG_307-37b"/>
侍凡有聖意委曲順承惟欲上恱慈顔益保康樂少有<lb/>
怠堕必罰無赦則兩宫安懌親侍有期孝道無闕矣臣<lb/>
側聞已降指揮責以限日修整南内陛下急欲還御正<lb/>
朝宻侍慈極此葢孝念之切故為是圖惟是大行之喪<lb/>
今既在殯陛下久留重華以侍喪几今若於發引之前<lb/>
急還大内則是三月侍喪一朝遽捨追念皇祖情若未<lb/>
安况夀康今已安處倦勤而陛下又數行問安之禮若<lb/>
且留喪側以俟發引然後還内情既可安事亦為順其<lb/>
<pb n="KR2f0039_WYG_307-38a"/>
二曰臣竊觀陛下布政之初倚任大臣塞聰蔽明不以<lb/>
自用深得帝王用人之先務垂拱仰成之要道也仁宗<lb/>
皇帝嘗諭諫官韓絳曰朕固不懌自有處分所慮未中<lb/>
於理而有司奉行則其害己加於人故每欲先盡大臣<lb/>
之慮而後行之大哉聖人之謨訓也葢人主處於深宫<lb/>
凡人才之髙下事情之當否安得而盡知故黜己聰明<lb/>
任人以事以朝廷為基本以大臣為腹心進退人才廢<lb/>
置機務寧屈獨斷惟務循公是以黜陟廢興動合衆望<lb/>
<pb n="KR2f0039_WYG_307-38b"/>
其或慮權柄之下移欲威福之自已聽有偏闇慮或不<lb/>
周小有非宜人情必惑甚則左右乘間竊弄國權主勢<lb/>
浸微危亂立至稽之方册可證弗疑臣願陛下念主勢<lb/>
之輕重實係於朝廷而權柄之下移實由於自用上法<lb/>
仁皇之訓深思獨斷之難凡命由中出少留聖慮則陛<lb/>
下盡為君之體而朝廷無失職之憂矣其三曰臺諫者<lb/>
天子之耳目凡論思獻納箴規劘切而關於人主之身<lb/>
者則臺諫為尤重故臺諫之一進一退實係於人主取<lb/>
<pb n="KR2f0039_WYG_307-39a"/>
捨之公端不可以私意邇言而進退之也唐介為殿中<lb/>
侍御史以論事而去仁宗皇帝念之復畀舊官時論者<lb/>
謂天子優容言事之臣近世未有豈非臺諫者上則示<lb/>
人主之好惡下則係中外之觀瞻一有少差事關理亂<lb/>
綱紀紛糾邪正混淆誠不可忽臣願陛下念朝廷之綱<lb/>
紀本於言責而臺諫之用否切於治功取舍進退重之<lb/>
難之勿輕勿易則紀綱立而邪正分朝廷治而主勢重<lb/>
矣其四曰今嵗水旱為災民以饑饉淮浙諸郡無不告<lb/>
<pb n="KR2f0039_WYG_307-39b"/>
歉饑民流離浸以相望陛下日議賑卹捐金發粟毫髪<lb/>
不靳惟是朝廷樁管所積數目已少版曹經常已乏無<lb/>
可更蠲常平義倉支撥殆盡楮幣度牒印賣已多今去<lb/>
來嵗麥熟之期尚踰半嵗接續賑濟已無長策臣竊觀<lb/>
仁宗皇帝景祐元年以淮南嵗饑出内藏絹二十萬代<lb/>
充上供慶歴四年出内庫銀三萬下陜西糴榖麥以濟<lb/>
饑民皇祐二年以河朔水災出内庫銀四十萬紬絹六<lb/>
十萬以助軍儲是三者皆因嵗歉以捐内帑仁宗之意<lb/>
<pb n="KR2f0039_WYG_307-40a"/>
豈特以朝廷州縣之積已不足用而上軫飢荒之念葢<lb/>
欲急以及民故與之再三而不惜也陛下臨御以來儉<lb/>
以足用浮費盡蠲竊聞内帑之儲今已百倍於前中外<lb/>
聞之無不感歎惟是目今賑濟日月尚長所幸江西湖<lb/>
南皆得上熟可以運米東下以及淮浙臣願陛下念淮<lb/>
浙饑民之甚衆知公家事力之已窮特法仁宗故事多<lb/>
捐内庫金帛付之朝廷措置糴米百萬斛接續以充賑<lb/>
濟陛下仁心仁聞浹于億兆生靈格天之徳孰大於此<lb/>
<pb n="KR2f0039_WYG_307-40b"/>
臣所謂安民者有四其一曰民户嵗輸夏稅其間折錢<lb/>
者總曰折帛當時立價既髙州縣浸復增數積嵗既久<lb/>
民困重輸今中産之家已為希有況於兼并者乎比者<lb/>
臺臣嘗及蠲減折帛之價側聞朝廷見議施行此誠損<lb/>
上益下也臣不敢再述惟是丁錢一項尤切於農民葢<lb/>
游手末作不在科丁之數獨民不得幸免頃嵗各因守<lb/>
臣之請有蠲有減今所存第五等身丁丁鹽綿絹四色<lb/>
皆有上供與州用之數為錢則當四十一萬餘緡而上<lb/>
<pb n="KR2f0039_WYG_307-41a"/>
供者計一十一萬耳餘皆州郡自得支用也臣竊謂此<lb/>
錢既切於農民今水旱為災民方艱食田家枵腹不保<lb/>
朝暮若復征以官賦何止太山之壓也今若未能盡以<lb/>
蠲放臣願陛下深念農民饑饉之廹將來年第五等身<lb/>
丁并丁鹽兩色錢共四十一萬一千餘貫盡與除放其<lb/>
今年未足之錢且令住催上供者則户部别議對補州<lb/>
用者則州郡隨宜措置庶幾田家人人各受實恵足以<lb/>
感召和氣矣其二曰頃嵗朝廷兩下蠲減房金之令葢<lb/>
<pb n="KR2f0039_WYG_307-41b"/>
欲取有餘以恵不足細民受賜誠為弗輕再減之後今<lb/>
已八年而有力之家新剏房廊悉皆髙定賃直以備將<lb/>
來裁減都城新屋尤倍他州臣願陛下特降詔㫖應内<lb/>
外房賃已經再減之後其新造賃屋不曾經減者並照<lb/>
前來指揮三分減一則閭閻細民歡聲洋溢立可召和<lb/>
無不均受厚恩矣其三曰天下州縣稅塲雖各有定額<lb/>
而州郡利於贏餘嵗增其數間有租額素重趂辦實難<lb/>
塲務横征商旅被害貿易既艱公私俱困兩浙諸郡其<lb/>
<pb n="KR2f0039_WYG_307-42a"/>
害尤甚殆非細故也嘉祐六年仁宗皇帝詔三司取天<lb/>
下塲務舊額裁減别立新額征稅既寛商賈被恵今兩<lb/>
浙稅額最重而議者指為常事多不以言臣願陛下明<lb/>
詔兩浙轉運司㑹本路各州應干稅務之額取其所收<lb/>
最少年分之數别立新額明示商賈使之收趂上無厚<lb/>
征之數下無横取之擾庶幾商賈以寛雖居者亦受其<lb/>
恵矣其四曰國家刑辟之制具存三尺而近年監司郡<lb/>
守多有逞威棄法悉由己意刺配之罪出於臨時謂之<lb/>
<pb n="KR2f0039_WYG_307-42b"/>
特配畫一之法視為虚文固有黥配相望于道而以特<lb/>
配行者凡十五六甚亡謂也豈不重干和氣哉臣願陛<lb/>
下申嚴見行條法監司郡守毋得輙用特配之例須情<lb/>
法相當照條結録而後可施行内外臺常切覺察亦足<lb/>
以全民生而召和氣也臣仰惟陛下以天縱之資膺付<lb/>
託之重温恭允塞每以誠意為先寅畏嚴恭不敢以位<lb/>
為樂中外愛戴如出一辭其於畏天之威應天以實必<lb/>
已躬行而身履之矣然而自昔天災流行固未嘗以絶<lb/>
<pb n="KR2f0039_WYG_307-43a"/>
夫人也而況人主代天作子以牧斯民天之黙示儆愛<lb/>
之心在人主尤不可忽漢董仲舒之告武帝曰國家將<lb/>
有失道之敗而天乃先出災異以譴告之不知自省又<lb/>
出怪異以警懼之尚不知變而傷敗廼至於此見天心<lb/>
之仁愛人君而欲止其亂也自非大亡道之世者天盡<lb/>
欲扶持而全安之陛下試觀仲舒之言則知天之所以<lb/>
眷念人主者其委曲綢繆如此陛下繼統御極甫閱一<lb/>
時而天變甚洪昔所少見感召之自雖未易知然皇天<lb/>
<pb n="KR2f0039_WYG_307-43b"/>
譴告警懼之意以冀陛下自省而知變者其彰彰已如<lb/>
此使陛下内發於畏心外形於仁政有闕必補有善必<lb/>
遷忠言必聽不以切直而惡聞長策必圖不以難行而<lb/>
遽止修徳於己而天變自銷安民於下而天意自恱則<lb/>
仲舒謂天盡欲扶持而全安之者真如桴鼓之應矣臣<lb/>
願陛下終始惟一不替厥初凡臣之所謂修徳者日進<lb/>
而不已臣之所謂安民者日行而不怠則受天之祜而<lb/>
享鬼神之靈宗社緜長而端命于上帝殆將與天亡極<lb/>
<pb n="KR2f0039_WYG_307-44a"/>
矣又何災異之可言哉詩曰維此文王小心翼翼昭事<lb/>
上帝聿懐多福厥徳不回以受方國惟陛下深思而力<lb/>
行焉天下幸甚<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_307-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷三百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷三十八</head> <lb/>
    <p>
<pb n="KR2f0039_WYG_038-1a"/>
欽定四庫全書<lb/>
　歴代名臣奏議卷三十八<lb/>
　　　　　　　　　　　明　楊士竒等　撰<lb/>
　　治道<lb/>
宋神宗熙寧六年秘書省著作佐郎充利州路轉運司<lb/>
管勾文字臣馮山上封事曰臣伏覩今年四月四日詔<lb/>
書自冬迄春旱暵為虐四海之内被災者廣應中外文<lb/>
武臣僚並許實封直言朝廷闕失臣伏念聖明憂勤消<lb/>
<pb n="KR2f0039_WYG_038-1b"/>
復之詔不形於天下殆將十年矣一日天下驟聞詔旨<lb/>
盡堯舜禹湯所以求治之意非若漢唐舉故事求空言<lb/>
而已天衷一發物情易感四海内外莫不稱慶恭惟皇<lb/>
帝陛下以盛年聰明之資承累世太平之㑹固宜優逰<lb/>
安逸縱心所為以享帝王奉養之樂乃躬自菲薄而勤<lb/>
於聽斷考名實振統紀羣臣之邪正勤怠萬機之得失<lb/>
本末一出照臨靡有欺隠且累嵗豐稔生民休息求比<lb/>
聖徳希闊無有然去秋以来四方亢旱遍走羣望靡有<lb/>
<pb n="KR2f0039_WYG_038-2a"/>
休應雖天人之際隠於茫昧而報應之速有若影響自<lb/>
陛下避正殿減常膳而諸道雨澤間有得者詔書之下<lb/>
未數日間京師輔郡稍稍沾足臣乃知三才之位雖不<lb/>
同然其本皆一氣也故其神明精誠舉動感應莫不叅<lb/>
㑹聖人推端於天而求盡於人要之通三極之道而已<lb/>
矣易有象書有騐詩有戒禮有制春秋有法大抵以修<lb/>
政教順隂陽為本今陛下以一旱之故即推之於天而<lb/>
求盡者豈間於踈逺卑賤之言哉臣所以不避誅戮輙<lb/>
<pb n="KR2f0039_WYG_038-2b"/>
進狂瞽思有補於聖朝萬分之一也臣竊以變異之起<lb/>
天之所以警戒人君也與夫人臣諄諄而規諫者無異<lb/>
故每至而屢甚焉近年四方郡國地動水溢非大變故<lb/>
固可末殺繼而太華之前僨裂顛倒殊可驚駭而陛下<lb/>
恬然不以為慮大臣傲然不以為憂但即山致祭而已<lb/>
臣竊觀自古荒旱之及止有方所未若今遍諸路歴三<lb/>
時為害之逺也意者國家方講富强之術而財用之本<lb/>
莫不出於民非極旱大歉不足以動陛下之心耶陛下<lb/>
<pb n="KR2f0039_WYG_038-3a"/>
釋然開悟惕然修省斥常數之諛論謹靈承之淵懿足<lb/>
以慰民望當天心臣夙夜嘗為朝廷憂而所望於陛下<lb/>
者不過如此而已復何言哉然臣竊恐事有習熟而以<lb/>
為當然政有更矯而失於過正者臣下方賛揚推稱不<lb/>
肯與陛下慮其逺極其㣲而道之也臣謹畧細故為陛<lb/>
下班班取大體可言者數事以獻願陛下留神而省察<lb/>
焉一曰平罪戾以安人情臣伏見新法之始故老大臣<lb/>
猶以為言況州縣之吏與凡在官者或期會差於頃刻<lb/>
<pb n="KR2f0039_WYG_038-3b"/>
或意旨異於見聞盖不切推究而本非沮難一皆罷黜<lb/>
以警其餘或中以他事遂成痼廢或累經霈澤而未復<lb/>
職任一夫吁嗟王道為虧況犯時之忌遽累重法銜寃<lb/>
靡訴若將終身者非特一人而已又況其下因循差誤<lb/>
雖重得罪不知其由流離道途將轉溝壑者不可遽數<lb/>
度之人情有足悲者始設權以濟事今已事而猶權無<lb/>
乃為陛下至仁之累乎二曰重名器以成治道臣伏見<lb/>
陛下即位以來新法制以舉庶事耀神武以威四夷思<lb/>
<pb n="KR2f0039_WYG_038-4a"/>
皇豪俊共就勲業拘於職任則越次以超擢阻於過累<lb/>
則棄瑕而録用或止於少年而未可逺畧或徒有虚譽<lb/>
而本無長才或藝窮於弧矢而付以將領之權或智辦<lb/>
於斗筲而寄以錢榖之任是由圖欲速之効開易進之<lb/>
門側肩争趨奮臂無恥諂諛阿附以訓子弟欺隠諼詐<lb/>
遂成風俗雖照臨之下間或不容而進任之間猶有存<lb/>
者書曰治亂在庶官未有邪正雜處選任失當而能致<lb/>
治者也今僥倖紛起品序淆亂豈不為陛下天官之累<lb/>
<pb n="KR2f0039_WYG_038-4b"/>
乎三曰正學校以厚風化臣伏見京師廣學舍増生員<lb/>
置經義所修譔官属以養天下之士訓導資育無所不<lb/>
至世謂三代文物之盛不過於此獨臣以為沿虚而失<lb/>
實竊以周制教賢能而賔興之皆属地官卿大夫之職<lb/>
雖國有學止以教遊倅胄子而已至漢以六經殘缺始<lb/>
置博士弟子員於京師然士亦多起畎畝及其末也太<lb/>
學生員至有三千餘人於治亂何有古之養士也未正<lb/>
養其心既正養其材既成養其用未聞於數千里之逺<lb/>
<pb n="KR2f0039_WYG_038-5a"/>
招致而飲食之使之日夜相與綴煩鑿虚汙漫迂闊雜<lb/>
然如釋老之聚其徒而為養也昔陽城為司業而太學<lb/>
諸生辭歸養親者過半今四方之士捨父母去鄉里裹<lb/>
糧糊口坌集於都下不啻五六千人矣日馳騖求匄於<lb/>
公卿之門紛紜周章不本一鄉之法不知三物之教不<lb/>
窮六藝之原本不見歴代之興廢惟誦新義習莊老雖<lb/>
増至萬員廣成十舍道不足以通逹治體教不足以化<lb/>
成人文徒賊糧食害風教損人才而已臣又以為仲尼<lb/>
<pb n="KR2f0039_WYG_038-5b"/>
不生六經之義未定也苐使學者求之而無倦發之而<lb/>
曰新茍不出於仁義之大方則其庶乎道也何必譊譊<lb/>
推尊立為定說以分限人之情性使之必歸於我哉臣<lb/>
恐沿虚而失實它日必為陛下養賢之累也四曰復臺<lb/>
諫以廣言路臣伏見數年以來臺官以言新法等事而<lb/>
責降者近數十人若將遂廢而不用朝廷設此職以待<lb/>
言者欲其敢言爾今反讐其言故天下不能無疑也且<lb/>
士大夫至精之選莫若臺諫博贍通敏厚重方正始可<lb/>
<pb n="KR2f0039_WYG_038-6a"/>
居此職是數十人者雖未必盡然然其來也以公議其去<lb/>
也無大過當其遇事輙言豈憚嫌怨一日失勢使奔走<lb/>
俯伏於衆人之下若故摧恥以快讐敵聖朝人物之盛<lb/>
如數子者九牛一毛無所多損然所惜者朝廷之舉動<lb/>
爾昔唐髙宗時長孫無忌褚遂良等以勁切得罪天下<lb/>
不聞直言者二十餘年今當言責者顧望畏縮而不敢<lb/>
言者數年矣前日或聞御史裏行黄履言市易事搢紳<lb/>
之士以為鳳鳴朝陽尋即報罷且市易果便耶果不便<lb/>
<pb n="KR2f0039_WYG_038-6b"/>
耶履之言果是耶非耶市易果便履之言果非尚當嘉<lb/>
其守正敦奬優借以廣言路況其便與不便是與非特<lb/>
未定也然則循黙茍容勇於進取而樂觀時變者乃為<lb/>
稱職豈不為陛下聽納之累乎五曰復常平以簡法令<lb/>
臣竊以青苖之法本以抑兼并賙窮困朝廷恵民之意<lb/>
何所不可而喧譁齟齬者數年今法制已定論議已息<lb/>
臣猶冐萬死以言者雖不知變苐恐無益於振貸徒煩<lb/>
督責所重者國家之大體爾或謂請者既衆則無不便<lb/>
<pb n="KR2f0039_WYG_038-7a"/>
之理然未嘗知浮浪之人與夫不能自業者持片紙獲<lb/>
見緡茍且於目前姦欺於限外今皆指新以填舊額取<lb/>
私債以償公息自此之後官有常得民有常負不幸而<lb/>
少歉則負者至於流亡而得者并失之矣此非所謂賙<lb/>
窮困者也今質貸之家不減前日何則盖青苖之法與<lb/>
期雖逺然過限有罪貧乏之民無所資仰不免寄性命<lb/>
於富商大賈之門其取之尤急則償利愈多此非所謂<lb/>
抑兼并者也又郡縣之治主風教平獄訟禁盜賊均賦<lb/>
<pb n="KR2f0039_WYG_038-7b"/>
徭今皆置而不問日夜惶駭從事於青苖出納簿書細<lb/>
故之間然猶少差毫釐而立見停罷者相繼雖朝廷遣<lb/>
使風厲州縣亦不過議歛散校圭撮促期㑹而已非國<lb/>
家大政非天下急務强起而力行之此古人所謂直服<lb/>
人之口者爾豈不為陛下宜民之累乎六曰罷兵戍以<lb/>
厚邦本臣伏見湖南隴右用兵以來建議開邊之士亹<lb/>
亹相繼而起其講究利害有以當聖心者不過以夷狄<lb/>
喣撫之過侵噬猖獗邊民無聊且當為中國之<lb/>
<pb n="KR2f0039_WYG_038-8a"/>
故雖糞土邦計草芥人命爵賞貿亂君臣宵旰而不知<lb/>
悔也且天下之至難處者兵也今以易言之臣恐兵之<lb/>
禍自此始矣王者之師以仁義動末世以功名舉昆吾<lb/>
之禦玁狁之逐盖起而應之其義在於禁暴安民而已<lb/>
建武開元之君銳於功名奮兵以逐夷狄邊機一發而<lb/>
入物補官出貸除罪轉漕假貸塩鐵榷酤請筭占緡均<lb/>
輸平準和糴率貸度僧進奉宣索増稅青苖間架竹木<lb/>
茶鹽銅錫之名百出卒不能佐用度雖悔痛於末年終<lb/>
<pb n="KR2f0039_WYG_038-8b"/>
不免流為後世子孫患也然度當時所得不過數幅空<lb/>
地圖而已臣嘗計熙河溪洞之獲在漢唐百分之一而<lb/>
費已不貲況將盡而有之哉當陜西無事川峽上供物<lb/>
帛無慮數百萬悉歸於中帑以供天子用度慶歴寳元<lb/>
用兵之後皆為河東關右截留猶靳靳未足常仰給於<lb/>
度支矣況今重有熙河一路軍興之費哉近日洮西之<lb/>
警互有得失正如鬭博之酣方瞋目盛氣以決勝負雖<lb/>
親信在傍勢不可解臣竊恐嚢虚足跌為陛下太平之<lb/>
<pb n="KR2f0039_WYG_038-9a"/>
累也臣愚不曉世務復久官逺方不習國家之典故不<lb/>
知廟堂之謀議但私於士論而求之物情是非不疑利<lb/>
害可見如此為陛下所累者六雖年榖豐稔嘉瑞荐臻<lb/>
猶可以止其流絶其源以銷未然之患況天變昭昭於<lb/>
上人言籍籍於下寧能捨此而不為之慮哉今若以罪<lb/>
戾為慮則臣伏願陛下詔今日以前以新法事得罪者<lb/>
許自陳述為興置一司看詳不問重輕一切除放如此<lb/>
則人情可安也以名器為慮則臣伏願陛下慎重爵賞<lb/>
<pb n="KR2f0039_WYG_038-9b"/>
澄汰偷墯奔趨之勤不足以臨事㨗給之對不足以議<lb/>
政曲存老成以共大事稍抑文華以求實効按察之任<lb/>
必考其素侍從之列必觀其守以至領一將事加一職<lb/>
名非其人無以服衆失其實無以勸善更相薦引先察<lb/>
於時論精别除授必歸於宸斷如此則治道可成也以<lb/>
學校為慮則臣伏願陛下詔限太學生員以五百人為<lb/>
額本貫非開封府輔郡與命官子弟不得入學數外舉<lb/>
人遣還鄉里罷修經義官属減省直講員數又詔天下<lb/>
<pb n="KR2f0039_WYG_038-10a"/>
解發各以進士之所自得大義優長文辭厚重者為合<lb/>
格不得以向背新義而去取之也至於武之極則暴法<lb/>
之弊則姦所益者小所損者大宜廢二學以塞原本如<lb/>
此則風俗可厚也以臺諫為慮則臣伏願陛下斷浮議<lb/>
發明詔録侍從臺諫以言而得罪與無名而隂廢者度<lb/>
其才而用之以勵公卿之莭以厭朝野之望觀其既去<lb/>
而無憾愈窮而有守若起而助陛下為治當有過人者<lb/>
何必紛紛求攀縁附託易進之人於外哉如此則言路<lb/>
<pb n="KR2f0039_WYG_038-10b"/>
可廣也以青苖為慮則臣伏願陛下詔有司取常平舊<lb/>
制而稍増損之其餘煩碎條約一皆罷去如此則法令<lb/>
可省也以兵戍為慮則臣伏願陛下趨罷出塞之師常<lb/>
為備邉之策少休士馬隂計財用以十年為期俟勇者<lb/>
奮而謀者決然後一舉而復幽燕之地彼户口之衆租<lb/>
賦之厚厭敵已久日夜思漢我朝得而暮資之視西南<lb/>
區區汗僕馬斃鷹犬與豺狼校性命於荆棘間以求一<lb/>
肉之快者逺甚如此則邦本可厚也至於既有其名未<lb/>
<pb n="KR2f0039_WYG_038-11a"/>
知其實可行於今而不計其後與夫縁陛下所問者五<lb/>
縁臣所言者六而記念無以宜於世者臣愚未能盡其<lb/>
說必有慷慨之士為陛下言之矣臣愚不知五行之說<lb/>
嘗謂劉向以降諸儒妄指意人事以傅㑹天變而失於<lb/>
洪範皇極之義故臣不敢即旱所起臆而不經以欺罔<lb/>
陛下然臣嘗讀易至否㤗之際治亂安危其極必返聖<lb/>
朝升平百餘年盖古未有至陛下處泰而益亨履豐而<lb/>
愈光更革懲創將期於盡雖然裁成輔相之道貴於適<lb/>
<pb n="KR2f0039_WYG_038-11b"/>
中其過也等歸於否而已矣臣願陛下慎始而慮終使<lb/>
平而不陂往而不復則天下之幸亦萬世之福也昔漢<lb/>
文帝唐太宗忠恕仁明主也賈誼劉洎辯論切直往往<lb/>
責君之難二主者雖明譽其直道而隂銜其訐逆其卒<lb/>
也賈誼以他事廢劉洎以無罪誅嗚呼言之難也如此<lb/>
臣才㣲而言拙位下而迹孤徒有劉賈愛君憂國之心<lb/>
獨意妄議以干天聽不顧犯陛下之威觸大臣之權伏<lb/>
惟陛下裁察若棄其身而用其言則雖死無恨臣不任<lb/>
<pb n="KR2f0039_WYG_038-12a"/>
拳拳激切之至<lb/>
九年司徒富弼上疏曰臣近者因拜謝章輙敢畧具南<lb/>
事附奏伏計愚懇尋逹天聽蠻宼大擾即已竄歸然王<lb/>
師遂行必謀弔伐水陸並進威徳兼施若夫討禦之方<lb/>
得失之際則非臣庸之所預知也伏望陛下宻詔郭逵<lb/>
等俟至二廣熟計攻守利害速具奏聞可往則往如不<lb/>
可往則令别圗去就以全王師之重海嶠阻逺恐難責<lb/>
其固必也臣又竊聞秦隴之外數年用兵尅取熙河等<lb/>
<pb n="KR2f0039_WYG_038-12b"/>
五州别立一路闢地進境開拓故疆誠為國朝美事足<lb/>
光史冊也然而逺近共傳當時殺戮人命不可勝計費<lb/>
耗財用莫知紀極是皆主事者公為欺罔不以實數上<lb/>
奏致陛下無由得聞而進止也今既成立部分建置官<lb/>
属屯兵守禦各有定制即須所得之地所出之物以供<lb/>
贍一路自能取足不假外求然後可為長逺之利遂成<lb/>
開拓之益則向者人命不為枉殺財用不為虚費也奈<lb/>
何罷兵後唯聞朝廷自京師輦運金帛監司從内支撥<lb/>
<pb n="KR2f0039_WYG_038-13a"/>
粮草増添轉遽逓舖奔走不絶於道滔滔而去尚云不<lb/>
足一二年来又云彼中米麥每㪷計錢四五百文賤亦<lb/>
不減三百以上公私皇皇汲汲日憂不逮若常如此則<lb/>
不唯枉殺虚費而又自此國家府庫如何供億民間物<lb/>
力如何出辦遂使官司俱困得之何用況陜西乏用即<lb/>
今上下窮窘已甚事茍得實臣竊憂之伏望陛下親選<lb/>
無所畏憚公忠臣寮不與其時用事人為黨者往彼案<lb/>
視土地可耕否所收物財足用否人情可安否久逺可<lb/>
<pb n="KR2f0039_WYG_038-13b"/>
守否俟得其實然後委二府會議方見經久利害如何<lb/>
若不審行考校但務竭力勞費臣謂末等之家有十金<lb/>
之産者且猶未肯如是況乎為天下之計哉惟陛下深<lb/>
切留意也唐宣宗時北方亦曽自舉十數州内附未嘗<lb/>
少加攻取既而供饋闕乏終却叛去唐亦不復顧藉更<lb/>
乞畧賜檢詳亦可以為證矣臣又竊聞代北之地敵人<lb/>
妄有争占意在先發殊無義理朝廷以其倔疆難制遂<lb/>
欲盡與此說傳播甚盛然終未知虚的萬一是的則聞<lb/>
<pb n="KR2f0039_WYG_038-14a"/>
者莫不憂駭何哉盖異域貪婪後患彌大彼曲我直事<lb/>
甚明白且宜以理辨析未易可許昔趙王欲賂强秦六<lb/>
城而虞卿不從東胡欲求匈奴甌脱而冒頓弗與觀其<lb/>
簡冊足為龜鑑願陛下取此二説以今疆事反覆叅校<lb/>
始末輕重與二府議定決然利害奏禀而後行此須特<lb/>
出宸斷也臣又竊聞累年新法所行之事條目甚多陛<lb/>
下近已深見為害但虚懐隠忍未即更張此誠大得為<lb/>
君之道從容優裕而不欲廹急也然所謂為害者皆害<lb/>
<pb n="KR2f0039_WYG_038-14b"/>
及天下之人被害既久則豈尚容舒緩哉度今事勢正<lb/>
如解倒垂之急唯恐解之不速也亦如人之感疾疾深<lb/>
則難愈木之受蠧蠧深則難補惟陛下所見害事既明<lb/>
芽蘖已著宜早圖之必無太早之失更或稍緩則遂成<lb/>
疾蠧深患朝廷益難奠枕矣況天下不以賢愚共知陛<lb/>
下始欲講求大治比迹唐虞前代帝王用心非所能及<lb/>
而不意為人所誤至此事皆成弊究其端由實非陛下<lb/>
之失唯是衆口共責為謀者恨不食其肉焉今聖情既<lb/>
<pb n="KR2f0039_WYG_038-15a"/>
已開悟稔知其非而猶隠忍䕶惜不速更張却恐遂玷<lb/>
聖徳也臣更願陛下於左右臣寮中不以職位髙下常<lb/>
視其反覆狡獪者疎之純良方正者與之反覆狡獪者<lb/>
雖有姦才强辨可惑人其如自取名位及援引親舊結<lb/>
成朋黨互相保庇表裏膠固牢不可破如此之𩔖者豈<lb/>
可置之左右而任之以事乎盖本無一定之志不恥不<lb/>
仁不畏不義不見利不勸必無忠藎慤實安肯乃心於<lb/>
國家也純良方正者才辨誠有不及狡獪之人然其心<lb/>
<pb n="KR2f0039_WYG_038-15b"/>
不二持守堅篤中立不倚傍無朋比用之則直道而進<lb/>
捨之則奉身而退不為利回不為義疚忠亮之節至死<lb/>
不移不肯欺昧朝廷自求多福如此等人終無妄誤必<lb/>
能為國家立事假有未能立事者亦不為害也陛下臨<lb/>
御既久當盡照見固難上逃聖鑑此尤宜常掛宸念恐<lb/>
非須㬰可忽也縁誤用一二姦人則展轉援致連茹而<lb/>
進分布中外大為朝廷之患卒難救整唐文宗所謂破<lb/>
河北賊易破朝廷黨難者正謂此也天子無職事唯辨<lb/>
<pb n="KR2f0039_WYG_038-16a"/>
别大臣邪正而進退之此其職也切乞謹之臣狂瞽之<lb/>
說有愛君憂國之心固無他志伏乞俯賜聽納早賜裁<lb/>
處不勝宗社生靈之幸<lb/>
元豐六年富弼薨手封遺奏使其子紹庭上之其大畧<lb/>
云陛下即位之初邪臣納説圖任之際聽受失宜上誤<lb/>
聰明浸成禍患今上自輔臣下及多士畏禍圖利習成<lb/>
敝風忠詞讜論無復上逹臣老病將死尚何顧求特以<lb/>
不忍上負聖明輙傾肝膽冀哀憐愚忠曲垂採納去年<lb/>
<pb n="KR2f0039_WYG_038-16b"/>
徐禧之敗兵民死亡者數十萬今久戍未解百姓困窮<lb/>
豈諱過恥敗不思救禍之時乎天地至仁豈與羌夷校<lb/>
曲直勝負願歸其侵地休兵息民使關陜之間稍遂生<lb/>
理兼陜西再團保甲又葺教塲州縣奉行勢侔星火人<lb/>
情惶駭難以復用不若寖罷以綏懐之臣之所陳急於<lb/>
濟事若夫要道則在聖人所存與所用之人君子小人<lb/>
之辨耳陛下觀天下之勢豈以為無足慮耶<lb/>
神宗時知諫院范純仁奏乞任羣臣疏曰臣伏見陛下<lb/>
<pb n="KR2f0039_WYG_038-17a"/>
即位以来孜孜求治親決庶政日煩聖謨萬乗増宵旰<lb/>
之勤羣下負尸素之責君勞臣逸顛倒衣裳異天徳不<lb/>
言而成虧聖人無為之治又況人主詔令當務簡而必<lb/>
行萬機之多寧免一失先有司則不容差謬當職者得<lb/>
以糾繩出上意則事關綸言為臣者難於輕議行之寖<lb/>
久益少損多盖夫尊者當領其要卑者當任其詳尊卑<lb/>
之殊其職亦異盡心謹職督察細事者有司之職也經<lb/>
國阜民選賢任官者宰相之職也容載如天地廣大如<lb/>
<pb n="KR2f0039_WYG_038-17b"/>
江河巍巍蕩蕩無得而名者王者之徳也以卑僭尊則<lb/>
不恭而失職以上逼下則大察而勞神故易稱黄帝堯<lb/>
舜曰垂衣裳而天下治又孔子稱堯曰惟天為大惟堯<lb/>
則之詩稱文王曰不識不知順帝之則是皆簡易愽大<lb/>
無為之明效也惟聖心稽而行之易若反掌伏惟陛下<lb/>
察虞舜叢脞之戒取老氏清浄之言潜晦聰明頥養聖<lb/>
意擇宰司而委以萬務慎庶長而責其成功廣聽納以<lb/>
導群情察邇言而安庶政大臣無不以之怨多士懐得<lb/>
<pb n="KR2f0039_WYG_038-18a"/>
職之喜愚智效力上下盡心自然端拱垂衣太平可致<lb/>
純仁又奏乞清心簡事尊徳委賢狀曰臣伏見陛下即<lb/>
位已來切於求治思欲革去舊弊速致太平此固聖明<lb/>
之君盛徳之舉也然而道逺者理當馴致事大者不可<lb/>
速成人才不可以急求積弊不可以頓革道不馴致則<lb/>
有揠苗之患事欲速成則有不逹之憂人急求則才佞<lb/>
進而巧偽生弊頓革則人情擾而怨憤作所以景帝削<lb/>
七國而眺錯受戮東漢疾横議而黨錮大興宋襄公急<lb/>
<pb n="KR2f0039_WYG_038-18b"/>
於求覇以致喪師唐文宗切於除姦而訓注禍作此皆<lb/>
前世之明效而後王之龜鑑也故帝王之圖治必在顯<lb/>
仁藏用自下升髙人材以長育而成功徳以積累而大<lb/>
通其變而使民不倦神其化而使民不知無象無為而<lb/>
天下自安矣故傳稱堯之徳曰蕩蕩乎民無能名焉稱<lb/>
舜曰夫何為哉恭已正南靣而已矣稱文王則曰不識<lb/>
不知順帝之則是皆聖人之治以無為而成也又稱孔<lb/>
子曰毋固毋必毋意毋我又曰無適也無莫也義之與<lb/>
<pb n="KR2f0039_WYG_038-19a"/>
比洪範曰無有作好遵王之道無有作惡遵王之路無<lb/>
偏無黨王道蕩蕩無黨無偏王道<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>平此則聖人之心<lb/>
毋固毋必無適無莫不作偏黨好惡而邪正自辨萬事<lb/>
無惑也故水止則方能鑑物心清則可以理事自古人<lb/>
君有以才畧自任果於興作欲其事功速就必為憸佞<lb/>
所乗迎合之人則以才能被寵忠直之論皆以沮誹見<lb/>
疑以沮誹被疑則不暇察其忠以合意為才則無以覺<lb/>
其佞自然善惡無辨賞罰不明人情怨怒而不知禍亂<lb/>
<pb n="KR2f0039_WYG_038-19b"/>
已成而莫見以至國家顛危者多矣此果於興作之害<lb/>
也孔子曰予無樂乎為君惟其言而莫予違也不幾乎<lb/>
一言而喪邦乎此有以見小人承順之言可懼也陛下<lb/>
聰明仁孝修已篤恭自有堯舜之資可以垂衣而治不<lb/>
須急務於近效乃雜五覇之為豈唯徒勞睿思寔恐以<lb/>
小妨大伏望陛下清心簡事尊徳委賢以知人安民為<lb/>
大方以富國强兵為末務覆之如天容之如地四海被<lb/>
不言之化生民躋仁夀之域與三王並美唐虞比隆使<lb/>
<pb n="KR2f0039_WYG_038-20a"/>
後世歌頌無窮在陛下留神而已<lb/>
時王安石用事參知政事趙抃屢斥其不便韓琦上疏<lb/>
極論青苗法帝語執政令罷之時安石家居求去抃曰<lb/>
新法皆安石所建不若俟其出既出安石持之愈堅抃<lb/>
大悔恨即上言制置條例司建使者四十軰騷動天下<lb/>
安石强辨自用詆天下公論以為流俗違衆罔民順非<lb/>
文過近者臺諫侍從多以言不聽而去司馬光除樞宻<lb/>
不肯拜且事有輕重體有大小財利於事為輕而民心<lb/>
<pb n="KR2f0039_WYG_038-20b"/>
得失為重青苖使者於體為小而禁近耳目之臣用捨<lb/>
為大今去重而取輕失大而得小懼非宗廟社稷之福<lb/>
也<lb/>
翰林學士張方平上言曰陛下即阼以來顧諟天之明<lb/>
命慮而後言議而後動欲以身先而率天下以正可謂<lb/>
盛徳矣然始初清明中外觀聽朝廷風體顧當先其大<lb/>
者逺者若夫厚風俗美教化修典刑正紀律以通天下<lb/>
之志以成天下之務此今之所當先者也而近日政令<lb/>
<pb n="KR2f0039_WYG_038-21a"/>
未見有可以慰天下之心者而但聞利害相傾愛惡相<lb/>
攻議論紛紜斥免繼踵臣恐四方有以窺時政者矣國<lb/>
家設官分職置臺諌官臺官以糾邪慝繩愆違肅朝倫<lb/>
諫官以拾遺補闕規君過歴代具員各揚其職仁宗虚<lb/>
懐盡下容納無擇先帝英明健粹令出惟行陛下祗遹<lb/>
成憲以端治本王道正直在執厥中所言是耶事固當<lb/>
無大而必從所言非也事亦當無小而必察取其至當<lb/>
何所依違天無私覆日月無私照帝王之心如是而已<lb/>
<pb n="KR2f0039_WYG_038-21b"/>
矣又方今朝廷之大弊政事所以因循人情所以不盡<lb/>
止為避煩言恤形迹事小嫌廢大體名曰公道其實徇<lb/>
私名曰慎重其實茍且以此為適治之路是猶北轅而<lb/>
之楚也伏願陛下廓大明恢逺度有以率勵群下革此<lb/>
敝風俾協恭和衷共成雅俗如此則君體以尊人倫以<lb/>
穆紀律可得而正風俗庶㡬乎厚陛下以此圖於執政<lb/>
推是而廣之觸𩔖而長之治路由此而適顧為近爾<lb/>
蔣之竒轉殿中侍御史上謹始五事一曰進忠賢二曰<lb/>
<pb n="KR2f0039_WYG_038-22a"/>
退姦邪三曰納諫諍四曰逺近習五曰閉女謁神宗顧<lb/>
之曰斜封墨敇必無有至於近習之戒孟子所謂觀逺<lb/>
臣以其所主者也之竒對曰陛下之言及此天下何憂<lb/>
不治<lb/>
監察御史裏行彭汝礪奏曰陛下懲茍簡之敝悼事功<lb/>
之廢教農夫興水利開邊境造出法度付之有司使車<lb/>
絡繹出求遺策其始求深而其欲速纎人附託急功趨<lb/>
利貪功盜賞誤陛下事多矣水監言為陛下興水利者<lb/>
<pb n="KR2f0039_WYG_038-22b"/>
也如異時開南京白溝河所役工數百萬而為之死者<lb/>
數千百人一州府庫皆至空竭終以無可成罷之如京<lb/>
師開丁字河其言利者必以為無窮者也以其利無窮<lb/>
故國家亦輕厚費而成之堰成今二年矣陛下試使人<lb/>
察之其利何在也如濬川司所役日三千人日給錢三<lb/>
十以嵗計之工積至百十萬以月計之金積至三千緡<lb/>
其他物至廪禄衣賜一未論也其利害則陛下固自試<lb/>
之久矣司農言為陛下養民者也如為方田手實海内<lb/>
<pb n="KR2f0039_WYG_038-23a"/>
為之騷然税終不能均如異時以布衣為使教種稻田<lb/>
置農器立農舎紛紛㡬年旋以罷廢矣如兩安撫司募<lb/>
人歸京東教蠶者數十户而道路流離凍餒以死者幾<lb/>
盡焉而學士大夫猖狂妄言争提空名以盜實利故上<lb/>
有不貲之費而下無經久之計民有無窮之害而官取<lb/>
甚優之賞古今豈有此理凡臣所陳皆陛下耳目所及<lb/>
也而為誕謾如此推至於所不及盖有不勝言者矣以<lb/>
此知事之不可易也方舜禹之盛相與有為於上固無<lb/>
<pb n="KR2f0039_WYG_038-23b"/>
遺策矣而所以相戒亦曰率作興事慎乃憲欽哉則興<lb/>
事之難非獨今也盖聖人吉凶與民同患則不能無事<lb/>
而其動随而不先故與四時相先後而不遺其法應而<lb/>
不倡故與萬物相酬酢而不匱其功緩而不廹故與萬<lb/>
物相終始而無盡夫豈嘗有意哉子曰因所利而利之<lb/>
不亦惠而不費乎擇可勞而勞之不亦勞而不怨乎今<lb/>
之事雖勞之不能無怨而所費不足為恵矣惟陛下加<lb/>
察焉<lb/>
<pb n="KR2f0039_WYG_038-24a"/>
汝礪又奏曰臣聞天下之法非制之難而變之亦難非<lb/>
變之難而當於理之為難盖有為者嘗始於勤而卒於<lb/>
怠方其乗可為之勢而内有至誠惻怛之心在彼惟無<lb/>
所言有所言皆行之在我惟無所行有所行皆至焉及<lb/>
其久也或已為而無狀或已行而有弊而浸潤之言入<lb/>
危疑之説進而心怵然為戒為之回顧為之躊躇不進<lb/>
而昔之至誠之心解矣惟其所養育之人材與所感動<lb/>
之風俗已如是念所以焦勞而成之者又如是欲棄之<lb/>
<pb n="KR2f0039_WYG_038-24b"/>
則嘆息已著之前功欲革之則遲疑未然之來効此改<lb/>
變之所難也夫理有是非故容有取捨事有利害故容<lb/>
有損益然知其為是非利害而不知其所以為是非利<lb/>
害則雖以為是而非固已勝之雖以為利而害固已随<lb/>
之陛下造事議法多古人之深意而小人不能奉承明<lb/>
詔急於功利故改為㡬十年而事功未至成就而使陛<lb/>
下有疑焉如罷河防司歸都水監罷帳司委提舉司未<lb/>
㡬皆復焉人於此有以窺陛下矣臣願陛下加詳焉無<lb/>
<pb n="KR2f0039_WYG_038-25a"/>
忽慮不可以不前定不前定則揺令不可以數易數易<lb/>
之則輕盖今天下之勢如大廈之已構矣其為門闌堂<lb/>
室之體其為髙下廣狹之制其方員象天地其内外法<lb/>
隂陽其晦明象日月盖已成矣而材未備勢未完疾風<lb/>
淩雨並至而乗之而居者不安焉為匠氏計易棟楹榱<lb/>
桷之傾邪橈折者補堂塗盖瓦之破闕者飾丹雘之未<lb/>
至者於已壊者修於已完者加固如此則益善矣使不<lb/>
顧其已善而欲以一日之力盡革出而鼎新之臣恐且<lb/>
<pb n="KR2f0039_WYG_038-25b"/>
成者復壊欲為者未集邦家之基危矣臣願陛下加慎<lb/>
焉然臣所論興事非為事卒於不可興也欲加詳而已<lb/>
所論變法非為法卒於不可變也欲加慎而已始以一<lb/>
人之言而興之而不計其為害終以一人之言而廢之<lb/>
而不存其為利物必有受其弊者矣左右皆曰可為未<lb/>
可也諸大夫皆曰可為未可也國人皆曰可為然後察<lb/>
之見可為焉然後為之左右皆曰可廢未可也諸大夫<lb/>
皆曰可廢未可也國人皆曰可廢然後察之見可廢焉<lb/>
<pb n="KR2f0039_WYG_038-26a"/>
然後廢之夫所廢興者與衆共之雖更萬世之久盡天<lb/>
下議論不可奪矣何則其理固同也盖天下之是非為<lb/>
其理而已茍循其理何所為而不得邪惟陛下裁幸<lb/>
汝礪又奏曰昔先王之為國也其所以總領而維持之<lb/>
者可謂備矣九州四海之逺所君者一人而已以為不<lb/>
足也則分天下之土為公侯伯子男凡五等猶以為不<lb/>
足也則列天下之國為属長連帥卒正者凡七等猶以<lb/>
為不足也則并諸侯之國而為之伯者二人上下相維<lb/>
<pb n="KR2f0039_WYG_038-26b"/>
若網之在綱而天下總萬國之逺制於一堂之上諸侯<lb/>
蹶角稽首又聽號令循法度若指之應臂其有不率則<lb/>
其長得而治之然又以為未足也於是有廵守焉至於<lb/>
其邦問百年者就見之命太師陳詩以觀民風命市納<lb/>
賈以觀民之好惡命典禮考時月定日同律度量衡禮<lb/>
樂制度衣服正之而有刑有流有討有賞此諸侯所以<lb/>
謹度而民莫不安也自侯國之廢學士之言不及此矣<lb/>
今天下縣有令郡有守列郡有提刑有轉運有發運所<lb/>
<pb n="KR2f0039_WYG_038-27a"/>
治者財榖而已於民事有不與也有安撫鈐轄有總管<lb/>
經畧所制者兵而已而民事或不與也夫古之侯國其<lb/>
徳之所以相長者如此之衆而今之郡縣所以總領者<lb/>
如此之約而任之未必當責之未必久此無怪乎天下<lb/>
之未治也臣欲乞因今之所謂安撫鈐轄而以重臣任<lb/>
之稍并衆任使職司皆得以統攝而一道之利害黜責<lb/>
皆得以安撫領使如古之州伯也三嵗遣近臣出使以<lb/>
盡民間之禍福利害而察百官之賢智愚不肖使如古<lb/>
<pb n="KR2f0039_WYG_038-27b"/>
之巡守也如此則逺近内外無有不安者矣<lb/>
金君卿奏曰臣竊嘗考古之道觀今之宜切於治要者<lb/>
莫若節冗費使國用充足而民力有餘謹法令使下必<lb/>
奉行而無姑息茍且之弊敦風教勵名節使人知㢘恥<lb/>
而無澆競之俗朝廷固當留意於斯而言事之人未能<lb/>
别白指陳使可施行殆亦垂之空言而已伏惟皇帝陛<lb/>
下天資仁智宵旰勵精詢謀臣工以圖極治故有大廷<lb/>
轉對之訪雖甚狂狷皆優容之㣲臣故敢吐忠獻愚條<lb/>
<pb n="KR2f0039_WYG_038-28a"/>
上三策願陛下賜臣須㬰之暇使得口陳以展盡其意<lb/>
然後乞賜財擇覬其必行臣不勝幸甚仰黷宸旒臣無<lb/>
任激切屏營之至<lb/>
　一事臣前所謂節冗費使國用充足而民有餘力者<lb/>
　　臣且粗陳其一每嵗可減冗費數百萬貫竊聞天<lb/>
　　下州軍招置廂軍人數多少不等每嵗増耗無有<lb/>
　　定額治平間總五十一萬人臣嘗籌之以廂軍諸<lb/>
　　處則例參以軍分上下約度除招軍例物賞給外<lb/>
<pb n="KR2f0039_WYG_038-28b"/>
　　所支錢糧衣賜等物毎一名約嵗費緡錢三十七<lb/>
　　貫已來且以五十一萬人約之嵗費錢一千八百<lb/>
　　八十七萬貫自明道已來數十年間每嵗之數亦<lb/>
　　有止於四十三萬人已來嘉祐中只有四十五萬<lb/>
　　人向時天下漕運占役之處亦無闕事今其數既<lb/>
　　多嵗月縻耗庫廪不得不空以至諸州支領綱運<lb/>
　　火児工錢之費亦無所減制詔謂賦入日増而國<lb/>
　　用日虧者豈不由此也臣又聞皇祐中置司減省<lb/>
<pb n="KR2f0039_WYG_038-29a"/>
　　冗費治平間宣勑亦以兵冗之故戒敕官司不得<lb/>
　　妄有占役朝廷節費省民之意不為不至矣臣今<lb/>
　　愚見欲乞在京特置官司及遣使與諸州軍例合<lb/>
　　占役要用廂軍人數立定常額且以州府軍監大<lb/>
　　小或通江河或居僻左以綱運多少縣鎮倉場及<lb/>
　　官司占役等處裁定人數然後以多補少移於闕<lb/>
　　人州軍選不任役使虚食廪稍者減放旋關申在<lb/>
　　京減省官司更將諸州人數參詳損益大率以仁<lb/>
<pb n="KR2f0039_WYG_038-29b"/>
　　宗朝已来四十餘年廂軍人數約度取其中數裁<lb/>
　　定逐州常額今後須是額數闕人方得招填臣愚<lb/>
　　試約度且以四十四萬人為額可減放七萬人每<lb/>
　　嵗且減費緡錢二百五十九萬貫其所減招軍例<lb/>
　　物又不下六十餘萬貫臣試以向来西北餌胡之<lb/>
　　費較之可減其數三倍朝廷方欲富國息民宜無<lb/>
　　遺此策臣昨守任澶州雄州日竊見逐州半糧兵<lb/>
　　士不下五七百人諸州𩔖多如此皆占閒慢去處<lb/>
<pb n="KR2f0039_WYG_038-30a"/>
　　甚可裁減臣守任池州日本州所管過犯軍七百<lb/>
　　餘人況僻逺山郡此𩔖衆多或因飢饉亦不可不<lb/>
　　虞臣欲乞今後諸州有過犯配軍滿百人即仰聞<lb/>
　　奏乞權住配朝廷亦嘗有指揮委監司體量配軍<lb/>
　　罪犯輕者聞奏經年嵗間得減放還鄉者百無一<lb/>
　　二臣欲乞指揮雖因罪犯本非巨蠧自配充軍二<lb/>
　　十年而年六十五已上者可盡行減放其逃亡及<lb/>
　　因差役久不歸營不曽開閣請受冒請錢糧其弊<lb/>
<pb n="KR2f0039_WYG_038-30b"/>
　　極多乞因此根磨仍令都監司及糧料官司常切<lb/>
　　關防免虚破廪食更乞嚴行條禁諸州有招小弱<lb/>
　　疲羸之人充數今後亦乞重行約束令諸路監司<lb/>
　　常切㸃檢比來向南州軍抽差軍人往諸處工役<lb/>
　　未㡬放還其死亡已過半臣竊計疲弱軍人嵗月<lb/>
　　間縻耗廪食以丁壯一時之役較之所費既少而<lb/>
　　用力倍多欲乞今後有得朝㫖興修河防之𩔖令<lb/>
　　優與工直雇召丁夫充役如必要抽差廂軍亦須<lb/>
<pb n="KR2f0039_WYG_038-31a"/>
　　揀選堪役之人相兼丁夫役使又西北沿邊州軍<lb/>
　　設有不堪征役之人尤難餽給候諸處減定然後<lb/>
　　相度量與裁損其禁軍亦乞特賜裁酌臣未敢悉<lb/>
　　條其事恐煩聖覽如朝廷以臣言為然乞命大臣<lb/>
　　置司行遣令臣得叅預其議然後别開陳條件奏<lb/>
　　請施行必收此策冗費自銷庫廪封實民有餘財<lb/>
　　可翹足而待也<lb/>
　二事臣前所謂謹法令使下必奉行而無茍且姑息<lb/>
<pb n="KR2f0039_WYG_038-31b"/>
　　之弊者臣竊聞朝廷命令之出非不丁寧戒敕然<lb/>
　　州縣之吏或多因循其名雖曰行下鮮能收其實<lb/>
　　者向來朝廷須降條貫州縣亦甚有因循去處臣<lb/>
　　不敢悉數又如赦勅内合頒行條件往往經歴官<lb/>
　　司逾年不能結絶使上之徳澤塞而不流此盖官<lb/>
　　吏奉法不謹之故也制詔謂州縣之官課空文而<lb/>
　　尸素者良謂此也臣欲乞申敕有司今後宣勅指<lb/>
　　揮州縣施行除程限外經半年不奏報及赦勅内<lb/>
<pb n="KR2f0039_WYG_038-32a"/>
　　合行條件一年内不盡遵行結絶者委監司按舉<lb/>
　　或言事之官彈劾以聞當職官吏重行黜責不在<lb/>
　　去官原赦之限又軍中教閲之法朝廷之所留意<lb/>
　　臣昨守任邊州見諸處武臣全不以此為意皆云<lb/>
　　督促教閲便致生事姑息之弊以至於此而欲精<lb/>
　　兵鋭卒緩急應用不可得也臣愚欲乞更賜約束<lb/>
　　令監司㸃檢武臣課績别以一項明述教閲精否<lb/>
　　為殿最而黜陟之如此則州縣之吏軍旅之政皆<lb/>
<pb n="KR2f0039_WYG_038-32b"/>
　　知奉法舉職而無姑息茍且之弊也<lb/>
　三事臣前所謂敦風教礪名節使人知㢘恥而無澆<lb/>
　　競之俗者臣竊見比来士人往往有不顧名節澆<lb/>
　　薄日甚設以如此等人為州縣長吏而欲民知㢘<lb/>
　　恥息争心不可得也此盖士人學無本原又取士<lb/>
　　之法難求行實之故古者取士先以鄉里孝悌之<lb/>
　　行今貢士既多其間得無浮濫雖有縣令保明之<lb/>
　　法然不過取質於村耆坊正之言又不逞之徒自<lb/>
<pb n="KR2f0039_WYG_038-33a"/>
　　相為保而縣令且非久任難以盡責其保臣今欲<lb/>
　　乞毎遇科場發解後令知州通判更察其行迹其<lb/>
　　得解舉人中不以解名髙下有經術履行為鄉里<lb/>
　　所共推髙者特與旌别保眀聞奏如擢科第乞與<lb/>
　　升甲名或守選者與免選除注其間却有不行止<lb/>
　　及有虧孝悌不為鄉里所齒者許明其事迹彈舉<lb/>
　　其人雖已及第亦未得理選限後來却能改過自<lb/>
　　勵候有本貫知州通判縣令職事官一員同罪保<lb/>
<pb n="KR2f0039_WYG_038-33b"/>
　　奏方與理選限差注如此行之每次科場稍警策<lb/>
　　其一二自然相率皆脩行檢也又國庠賢士之關<lb/>
　　風教所自出欲乞置五經博士傳以小經令學者<lb/>
　　各授一經諸州學者亦皆倣此各專經術每遇科<lb/>
　　試三策中將一策問其所學經義所貴學有本原<lb/>
　　而經明行修之士出矣臣又聞朝廷開薦舉之路<lb/>
　　惟務得人不專閥閲今後臣僚每嵗保薦人數有<lb/>
　　全不及孤寒者許言事之官彈劾以聞臣又聞詔<lb/>
<pb n="KR2f0039_WYG_038-34a"/>
　　百官轉對本求民間利病其間有專以愛憎攻訐<lb/>
　　者頗傷刻薄朝廷近行黜責聳伏群聽欲乞更明<lb/>
　　降詔書戒敕百僚使知寛大之意制詔謂變風俗<lb/>
　　之澆訛臣敢以此為獻臣之淺聞姑陳其一二庶<lb/>
　　㡬士重名節民知㢘恥而成美治之俗也<lb/>
右謹具如前臣人賤言鄙不足以上副詔書丁寧詢訪<lb/>
之意惟陛下赦臣淺陋浼瀆天聽之罪臣不勝幸甚<lb/>
右司諫蘇轍上奏曰臣謹按青苖免役保甲市易四事<lb/>
<pb n="KR2f0039_WYG_038-34b"/>
得失最為易見上自中外臣僚下至田夫野老無有一<lb/>
不知者但以朝廷所行言其是則有功言其非則有罪<lb/>
是以畏避鉗黙不敢正言今謹採衆議人所共知灼然<lb/>
可見者畫一開坐如後<lb/>
　一議者皆謂富民假貸貧民坐收倍稱之息是以富<lb/>
　　者日富貧者日貧今官散青苖取息二分收富人<lb/>
　　兼并之權而濟貧人緩急之求貸不異於民間而<lb/>
　　息不至於倍稱公私皆利莫便於此然公家之貸<lb/>
<pb n="KR2f0039_WYG_038-35a"/>
　　其實與私家之貸不同私家雖取利或多然人情<lb/>
　　相通别無候法今嵗不取而取償於來嵗米粟不<lb/>
　　給而繼之以芻稾雞豚狗彘皆可以還債也無嵗<lb/>
　　月之期無給納之費出入閭里不廢農作欲取即<lb/>
　　取願還即還非如公家動有違礙故雖或取息過<lb/>
　　倍而民恬不知今官貸青苖責以見錢催随二稅<lb/>
　　隣里相保結狀請錢一家不至九家坐待奔赴城<lb/>
　　市糜費百端一有逋竄均及同保貧富相迨要以<lb/>
<pb n="KR2f0039_WYG_038-35b"/>
　　皆斃而後已朝廷雖設法度以救其失而其實無<lb/>
　　益也<lb/>
　一議者又謂平時差役破壊民家一夫為役舉家失<lb/>
　　業故使逐户出錢官為雇人謂之免役出錢雖多<lb/>
　　而民免於破家之患以此為説行之不疑然不知<lb/>
　　三代之民以力事上不專以錢近世因其有無各<lb/>
　　聽其便有力而無財者使效其力有財而無力者<lb/>
　　皆得雇人人各致其所有是以不勞而具今也棄<lb/>
<pb n="KR2f0039_WYG_038-36a"/>
　　其自有之力而一取於錢民雖有餘力不得效也<lb/>
　　於是賣田宅伐桑柘鬻牛馬以供免役而天下始<lb/>
　　大病矣且夫錢者官之所為米粟布帛者民之所<lb/>
　　生也古者上出錢以權天下之貨下出米粟布帛<lb/>
　　以補上之闕上下交易故無不利今青苖免役皆<lb/>
　　責民出錢是以百物皆賤而惟錢最貴欲民之無<lb/>
　　貧不可得也至如京師百司郡縣刑法之吏無禄<lb/>
　　而役為日久矣周制庶人在官雖曰有禄而事簡<lb/>
<pb n="KR2f0039_WYG_038-36b"/>
　　吏少勢或易供非如今日員數猥多不可供億況<lb/>
　　三代兵出於民而今世之兵坐而仰給若又兼舉<lb/>
　　大費為力實難然議者以為給之以禄然後可責<lb/>
　　之以㢘盖朝廷選吏之精必不如擇官之慎禄吏<lb/>
　　之厚必不如禄官之多今慎擇多禄之官猶不免<lb/>
　　於貪而況於吏人乎且昔之為法也計贓得罪無<lb/>
　　禄者減等今用倉法則吏之得罪反重於官顛倒<lb/>
　　失宜尤為未可若朝廷誠患吏貪但使官得其人<lb/>
<pb n="KR2f0039_WYG_038-37a"/>
　　則吏之受賕自有分限若猶未也則雖重禄深法<lb/>
　　不能禁矣<lb/>
　一議者又謂三代之盛兵出於農故團結伍保以寓<lb/>
　　軍今朝廷喜其近古亦謂可行然而三代之民受<lb/>
　　田於官官之所以養之者厚故出身為兵而無怨<lb/>
　　今民買田以耕而後得食官之所以養之者薄而<lb/>
　　欲責其為兵其勢不可得矣盖自唐以來民以租<lb/>
　　庸調與官而免於為兵今租庸調變而為兩稅則<lb/>
<pb n="KR2f0039_WYG_038-37b"/>
　　兩稅之中兵費具矣且又有甚者民之納錢免役<lb/>
　　也以為終身不復為役矣今也既已免役而於捕<lb/>
　　盜則用為耆長壯丁於催稅則用為户長里正於<lb/>
　　巡防則用為巡兵弓手一人三役具焉民將何以<lb/>
　　堪之且其為巡兵弓手也一保甲之中丁壯既出<lb/>
　　老弱守舎盜賊乗間如入無人之境而其上畨之<lb/>
　　期又不過旬日坐作進退未能知也代者既至相<lb/>
　　率而反往來道路勞弊何益至使盜賊縱横官吏<lb/>
<pb n="KR2f0039_WYG_038-38a"/>
　　䝉責嘯聚群黨攻剽州縣未必不由此也古之循<lb/>
　　吏使民賣劒買牛今也使之棄其農具而置兵器<lb/>
　　小民無知縁以為惡良民之畏事者一入而終身<lb/>
　　不得脫姦民之好權者一補而終身不得免其為<lb/>
　　患害有不可勝言者矣<lb/>
　一議者常患百貨輕重制在富民少則貴賣以取贏<lb/>
　　多則賤買以要利利有所壅商賈難通於是置市<lb/>
　　易之官以平貴賤有司誠守此議不更别有所營<lb/>
<pb n="KR2f0039_WYG_038-38b"/>
　　則雖繁碎難行然亦未有深害今自置市易無物<lb/>
　　不買無利不籠命官遣人販賣南北放債取利公<lb/>
　　行不疑杜絶利源不與民共觀其指趣非復制其<lb/>
　　有無權其輕重而已也徒使小民失業商旅不行<lb/>
　　空取專利之名實失商税之利國體卑辱海内離<lb/>
　　心巍巍盛朝何若於此況復小民好利𩔖無逺見<lb/>
　　争取官債以救目前欺謾父兄妄引抵當期限既<lb/>
　　迫逃竄無所婦子離散行路咨嗟柰何為此陷穽<lb/>
<pb n="KR2f0039_WYG_038-39a"/>
　　誘而納之也至於姦民巨賈窺伺間隙取利或多<lb/>
　　或輸滯積不售之貨以易見錢或指殘破無用之<lb/>
　　屋以賖實貨巧智百出難以盡言有司蒙蔽指以<lb/>
　　為利泉幣一散汗漫難收官之所藏徒文具而已<lb/>
　　竊聞朝廷近日將議窮究然而既弊之法施行未<lb/>
　　已買賣百物猶且如故譬如含茹毒藥喉舌破敗<lb/>
　　胷腹脹滿知其非矣然且閉口不吐安坐切脉廣<lb/>
　　求方書其於速愈之術疏矣<lb/>
<pb n="KR2f0039_WYG_038-39b"/>
右臣所陳畫一事件皆是耳目所接衆庶共知朝廷清<lb/>
明豈有不察若誠有意改易非復難行但朝出一紙詔<lb/>
書四弊夕去非如前代積弊或在列國或在四夷欲議<lb/>
改更恐其動揺海内故且維持含養茍自便安今事在<lb/>
朝廷出命則已衆所係望勢難久留而私自顧戀遲遲<lb/>
不決以失天下之心臣竊不取也愚蠢之人志在憂國<lb/>
言詞激切干犯典刑區區寸誠甘竢誅戮<lb/>
吕元鈞對策曰臣聞大智者聖人之徳而虞舜察邇言<lb/>
<pb n="KR2f0039_WYG_038-40a"/>
盖萬事之統顧省不遺而慮之深也中行者君子之能<lb/>
而仲尼與狂狷盖匹夫之志固守難奪而不可棄也此<lb/>
二者施諸君臣之際而要其歸則上有求善之美而下<lb/>
不失為盡節不欺之士各崇所尚義何虧焉今陛下席<lb/>
太平之基運獨化之術元臣良輔講磨原本於内庶官<lb/>
群吏奔走職業於外經制立而可以庇萬嗣號令出而<lb/>
可以肅四方治定功成信有日矣然猶詔舉賢良方正<lb/>
之士親策於庭退託不明延訪得失者豈非虚已好問<lb/>
<pb n="KR2f0039_WYG_038-40b"/>
求盡天下之情歟臣愚不肖不足以備當今之下執事<lb/>
雖竭盡傾寫安能補陛下萬分之一乎然不敢以荒畧<lb/>
無取為解而逆探朝廷之意願獻於前者盖以為賢良<lb/>
之義貴犯而不貴隠惡斯義之廢自臣始也且人各有<lb/>
異能而所以取之者必主於一求將帥主於勇求守令<lb/>
主於㢘求法吏主於文而求賢良主於直捨是則雖有<lb/>
異能而亦不取矣今將帥不言其勇而言其仁守令不<lb/>
言其㢘而言其通法吏不言其文而言其樸則陛下取<lb/>
<pb n="KR2f0039_WYG_038-41a"/>
之歟臣雖不肖而所以進者賢良也敢不一於所主而<lb/>
求伸其志哉恭惟聖策有曰昔明王之治仁風翔洽徳<lb/>
澤汪濊四時調萬物和兵革不試刑辟不用雋賢居位<lb/>
戎夷嚮風建皇極以承天歛時福以錫民日星雨露鳥<lb/>
獸草木效祥薦祉陛下甚慕之而訪臣以致之之術者<lb/>
此陛下深思治體而究其所由欲均大利於四海也臣<lb/>
愚何足以知之然臣聞人事有本末物理有始終王道<lb/>
之施設固有先後端本所以治末慎始所以圗終施之<lb/>
<pb n="KR2f0039_WYG_038-41b"/>
宜先則不可後於一日乃治體之所起也昔春秋以五<lb/>
始明王法謂一為元者視大始而欲正本深探其本而<lb/>
所貴者始也然則人君之即位者天下之大本而王道<lb/>
之始乎兆民億姓延頸企踵而覬其撫養也則必有以<lb/>
慰其望公卿輔佐致忠竭節而副其任使也則必有以<lb/>
結其心外藩邉衆悚意懾慮而仰其懐徠也則必有以<lb/>
悦其情古之賢王深知端本慎始之義而施設之具無<lb/>
先於此藴之而為盛徳發之而為大政如日月之照臨<lb/>
<pb n="KR2f0039_WYG_038-42a"/>
雨露之潤澤使人人聞之率皆聳動鼓舞以為吾君之<lb/>
有某善則吾之幸也吾君之舉某事則吾將享其利焉<lb/>
是故散而為仁風霈而為徳澤幽可以調四序明可以<lb/>
和萬物兵不試而威立刑不用而政成俊傑在位而百<lb/>
職舉邉人欵塞而九貢集大中之道建而上順乎天五<lb/>
韙之福應而下休乎民日星雨露鳥獸草木諸福之物<lb/>
可致之祥莫不畢至而王道終矣書稱髙宗之徳曰作<lb/>
其即位嘉靖商邦至於小大無時或怨詩稱成王之嗣<lb/>
<pb n="KR2f0039_WYG_038-42b"/>
政則以小毖慎㣲恭敬進戒為先務豈非端本慎始之<lb/>
意乎及其明驗大效之見於後則徳業昭著教化深厚<lb/>
措世乂安傳祚永久得不盛哉今陛下承五聖之統講<lb/>
求治具而以任大守重為之憂故臣敢以端本慎始為<lb/>
獻願陛下不惑理財之説以慰生民不間老成之謀以<lb/>
結公卿不興疆埸之事以懐外國惟陛下深思而切究<lb/>
之則堯舜之治可以積久而致何在昔明王之足慕哉<lb/>
聖策曰人君即位必求端於天而正諸己惟五事得其<lb/>
<pb n="KR2f0039_WYG_038-43a"/>
常則庶徴協其應享國以来靡敢自肆而和氣猶欝大<lb/>
異數見迺元年日食三朝洎仲秋地震數路而冀方之<lb/>
廣為灾最甚者此陛下畏天命而求所以順也臣聞天<lb/>
人之際精祲有以相感洪範之陳五事春秋之書灾異<lb/>
眘其㣲也然世之説者有兩端焉一曰彼穹然居上者<lb/>
何預於人事乎日月星辰之淩錯隂陽水旱之愆亢皆<lb/>
大數使之然未必發於政事是天之與人離為二而言<lb/>
非嚴恭寅畏之道也一曰灾變之來率以𩔖應某政之<lb/>
<pb n="KR2f0039_WYG_038-43b"/>
失則召某祥某事之非則召某異盖自兩漢諸儒若劉<lb/>
向董仲舒郎顗襄楷之徒皆指時事一二以明之牽連<lb/>
遷合務必其驗是不能推明天人之端以啟導世主而<lb/>
徒溺於禨祥也臣則謂之不然夫天之降命於君而付<lb/>
以大器者必有扶持全安之心警懼告戒之意矣示以<lb/>
灾沴諭以變怪者欲其飭躬而務徳慎事而圖寧也非<lb/>
無預於人事也非指其一二之失而致也天人之際如<lb/>
是而已陛下即位以來勵精庶政蟲魚草木率被煦飬<lb/>
<pb n="KR2f0039_WYG_038-44a"/>
而改元之嵗日食三朝者天心之憂陛下而告以始終之<lb/>
義也改元者陛下踰年須政之始更新萬事之時日者<lb/>
至明之物不可輙晦天意若曰陛下宜慎之於始輝光<lb/>
盛徳而不可少虧也仲秋之後九州之地大半震動大<lb/>
至裂陷小亦覆壓京師亦震冀方最甚者天心之佑陛<lb/>
下而示以安危之端也地者至静之物常處其安者也<lb/>
一失其常動而不已天意若曰静而有常則安動而失<lb/>
道則危願陛下居安慮危也祖宗由河朔起則冀方如<lb/>
<pb n="KR2f0039_WYG_038-44b"/>
本封陛下以四海為家則京師如堂室震動之變形於<lb/>
斯者非獨外憂可虞抑亦内患可慮也疆圉之憂生於<lb/>
綏御之失術軍旅之憂生於威愛之偏任環衛之患生<lb/>
於防遏踈畧近習之患生於任使之過重此四者世嘗<lb/>
有之非臣之私憂過計也至於虹貫日地生毛太白經<lb/>
天熒惑失度此又警戒之深也教化有未備乎徳澤有<lb/>
未至乎賦税過重乎刑罰失濫乎干戈可虞乎盜賊不<lb/>
戢乎大槩有以感之故天意諄諄而不已也易曰其亡<lb/>
<pb n="KR2f0039_WYG_038-45a"/>
其亡繋於包桑言泰通之世深念其危則悔吝不生矣<lb/>
詩曰肇允彼桃蟲拚飛惟鳥言蒞政之初慎其小則禍<lb/>
敗不至矣願陛下思天人之交窮詩易之戒則大異弭<lb/>
去而和氣感召如影響焉聖䇿曰圖講政務則日至中昃<lb/>
而猶多茍簡之習烝進人材則官無虚假而頗乏績用<lb/>
之美者臣聞古之聖人未嘗不勤文王之治日至中昃<lb/>
而不遑暇食然至於庶言庶獄庶慎則罔攸兼之惟有<lb/>
司牧夫之是任盖勞扵求才逸於用賢故也且帝王之道<lb/>
<pb n="KR2f0039_WYG_038-45b"/>
與天地參天地之化分任四時以生成萬物而不專於<lb/>
一草一木之長育盖元氣統於上而萬物無不遂者矣<lb/>
帝王之道慎擇群賢以翊輔萬政而不偏於一物一事<lb/>
之修飾盖至權歸於中而萬政無不舉矣恭惟陛下體<lb/>
乾之剛以運動法離之明以照逺既得群賢以任之又<lb/>
舉綱要以濟之則文王勤治之徳偕美於古而虞舜無<lb/>
為之功復見於今也茍簡之習何慮不革哉若夫烝進<lb/>
人材而乏績用則臣畧究其端矣夫唐虞之盛九年而<lb/>
<pb n="KR2f0039_WYG_038-46a"/>
黜陟姬周之隆三嵗而大計盖磨以嵗月而觀其能否<lb/>
然後進退之深慎名器而不敢妄與也今之自選部而<lb/>
升京秩者為考六七為舉主五六人而後得自京秩而<lb/>
至郎官者凡四嵗一遷焉其於名器不輕而重也信矣<lb/>
陛下至誠待物急於得人㧞擢俊良於㣲賤之中而置<lb/>
在髙位者數矣此皆賢能不次而用非若向之碌碌者<lb/>
限以嵗月也然賢能不次而用王政之一端耳人之能<lb/>
否可不察哉孟子曰左右皆曰賢未可也諸大夫皆曰<lb/>
<pb n="KR2f0039_WYG_038-46b"/>
賢未可也國人皆曰賢然後察之見賢焉然後用之盖<lb/>
小人之性役於利禄而好為趨時希世之事揣知人主<lb/>
之意而務求其合茍可以取寵於上則不暇量已之材<lb/>
能與否也陛下急賢而用不次進之則其心何負於天<lb/>
下之士哉然天下之士則有負陛下者此衆心之所惑<lb/>
也盖嘗以邊幾進者而將帥辨其構怨於外羌也又嘗<lb/>
有可任御史者而言者謂其薄於孝也始而聽其言中<lb/>
而試以事終而驗其能否則天下之士不能負陛下而<lb/>
<pb n="KR2f0039_WYG_038-47a"/>
績用不乏矣聖策曰種羌非不懐徠也而邊候或時繹<lb/>
騷以至臨遣輔臣憺明威武者臣聞中國之於四夷若<lb/>
天地之於萬物遍覆包函而使之自遂耳安用較其力<lb/>
之勇怯責其心之去留哉厥或侮慢不庭則征伐亦不<lb/>
得已而自用也朝廷之於西羌可謂厚矣加之王爵而<lb/>
襲其土賜之金繒而未嘗缺然自近嵗以来逆心日甚<lb/>
多遣介使以伸難塞之請起犯邊吏以求克㨗之效此<lb/>
固宜俘擒而殄戮之矣是以陛下臨遣輔臣而將伸九<lb/>
<pb n="KR2f0039_WYG_038-47b"/>
伐之令也然臣愚以為中國之力有盈虚外域之勢有<lb/>
强弱則必量而後動度而後行焉至道中天下之全盛<lb/>
也兵之强民之富將之豪傑足以威制四夷而無憚矣<lb/>
然猶五路之入卒無成功此長驅深入得失之驗也康<lb/>
定間比於至道則三者皆不及矣是以邊聲一動而逺<lb/>
近騷然以四海之力事一方而猶為汲汲饋運之勞累<lb/>
嵗不息而朝廷深有厭兵之心卒用間謀與之和解而<lb/>
生民始知休息之漸則兵不易動亦明矣以今之兵今<lb/>
<pb n="KR2f0039_WYG_038-48a"/>
之將擬於康定則未必過之而民又不及矣向者陛下<lb/>
即政之嵗乗諒祚殘忍之極旱饑相仍部族怨貳是以<lb/>
王師一舉而輙復綏城之地然人之戰沒者盖已萬計<lb/>
財之耗壊者凡幾百萬耶近者秦慶二路寇入輙勝臣<lb/>
竊疑其勢力非復向時旱饑之餘矣金湯之固非粟不<lb/>
守而塞下之積多者止再嵗少者不數月也藩籬之户<lb/>
倚以為援而强者逋逃而無幾弱者不足恃也寛文法<lb/>
而豪縱之將可以致死而細過多從於吏議也飽金帛<lb/>
<pb n="KR2f0039_WYG_038-48b"/>
則覘候之士可以知㣲而薄惠不足以使人也廣屯田<lb/>
則可以豐軍食而有司曠廢其事也恤土兵則可以助<lb/>
戍而平居未嘗少寛也此皆我之未備矣以我之未備<lb/>
乗彼未易量則莫若講求守禦之具而徐為之謀也朝<lb/>
廷必有以制之臣愚不能處也陛下謂威而必服邪則<lb/>
威亦有未服謂戰而必勝邪則戰亦有未勝就使必服<lb/>
必勝則生民供餽亦已勞矣若猶未也則兵連禍結何<lb/>
時而息乎關陕一擾則寇盜必乗而起種羌之患未解<lb/>
<pb n="KR2f0039_WYG_038-49a"/>
則西宜備蜀北亦慮胡矣夫逺夷之不討與元元之重<lb/>
困孰為輕重起一方之事而召三隅之憂孰為得失願<lb/>
陛下權量其宜而行之昔漢宣帝欲擊匈奴而魏相以<lb/>
為不可報怨逺夷是以享三世稱藩之效唐太宗欲征<lb/>
突厥而長孫無忌願且戢兵是以終正觀太平之績臣<lb/>
故曰願陛下權量其宜而行之也聖策曰蒸民非不愛<lb/>
養也而生業或未寛富以至外馳使者宣布惠教臣聞<lb/>
陛下愛民之心均於赤子矣而生業或未完者其大弊<lb/>
<pb n="KR2f0039_WYG_038-49b"/>
有三焉一曰郡吏之不足役及上農而使之破産竭財<lb/>
而斃於凍餒此天下之深不平也今夫細民之家牛羊<lb/>
耒耜糇糧裘葛苟有數十金之直則舉而籍之於公以<lb/>
備役之之費矣方其役之將至而知其必及於死也則<lb/>
其心如避重誅其力如捍巨寇焚滅屋廬戕伐桑柘以<lb/>
求其不及甚者乃服浮圖𨽻兵籍以一身自陷於非𩔖<lb/>
而覬幸於斯世又其甚者子嫁其母而昆弟得以離居<lb/>
父子謀為自經而求省其丁口此暴役之弊也二曰天<lb/>
<pb n="KR2f0039_WYG_038-50a"/>
灾間作穡事不登則有除賦之令以恤其流亡而有司<lb/>
以掊刻為勞而務足功利霜雹旱蝗五種之入無分毫<lb/>
矣而輸入之數十猶五六此重賦之弊也三曰負於公<lb/>
而情不欺者赦宥為之蠲釋以寛其貧窮而主者網羅<lb/>
疑似索求罅缺幸其少戾於法而督之益嚴及其委棄<lb/>
溝壑而勢不可得則猶能鞭笞其子孫縲械其鄰里而<lb/>
有望於下此積逋之弊也臣願陛下慎擇忠厚之吏以<lb/>
為守宰而使之不妄舉立為寛通之制以便衆庶而使<lb/>
<pb n="KR2f0039_WYG_038-50b"/>
之不重困則休養生息皆陛下之實恵矣雖使者冠盖<lb/>
不交於道而恵教安有不宣者乎捨是則雖朝遣一使<lb/>
暮置一官又何益於治乎陛下不先責此徒刻薄更張<lb/>
之為臣愚之所未諭也聖策曰國用雖節而尚煩於調<lb/>
度兵籍雖衆而未精於簡稽者臣亦粗聞其説矣天下<lb/>
之財有常而國家有餘不足之無常者盖取財與用財<lb/>
之道異也善取則財雖多而常不足善用則財雖寡而<lb/>
常有餘今天下之所謂利凡四總二十八品之餘百物<lb/>
<pb n="KR2f0039_WYG_038-51a"/>
有禁盖盡之矣而出無餘者未明節之之要也未慎用<lb/>
之之道也節其可已而備其不可已用其不可費而可<lb/>
以足費則善矣國之大費六宗枝之禄也萬官之養也<lb/>
冗兵之食也二邊之賜也郊祀之錫也河防之備也皆<lb/>
不可一日而節若乃賜與有横濫服用有侈靡掖庭燕<lb/>
私廪給之盛百工技巧冗食之多此皆可節之矣臣願<lb/>
量時制宜一切減損以蕃貨財以備六費之大此之謂<lb/>
節其可已備其不可已若夫興利者功易見省事者功<lb/>
<pb n="KR2f0039_WYG_038-51b"/>
難知易見則取信於人難知則置疑於衆惟其易見難<lb/>
知而信疑之兩出此財之所以日匱也今天下之利有<lb/>
博於解池者乎嵗入百餘萬耳有百萬之利獻陛下儻<lb/>
從而𣙜之則其人之功豈不易見哉然綏城之兵一用<lb/>
而費六百萬是四嵗解池之利去矣有以綏州之不足<lb/>
城告陛下者儻從而棄之則是能置四嵗之解池矣然<lb/>
其言主於省事而不主於興利則其功豈不難知哉究<lb/>
其歸則興利之利不如省事之為利願陛下反求其端<lb/>
<pb n="KR2f0039_WYG_038-52a"/>
而慮焉是之謂用其不費而可以足費知此二者而不<lb/>
競於錐刀之末則調度將不煩而民力寛矣臣又聞國<lb/>
家患兵之冗而講求其術已久矣向者容其癃老今則<lb/>
黥其壯子弟向者簡閲之不宻今則毫毛不敢欺向者<lb/>
慢於訓習今則朝夕從事以金鼓此三術者方今以為<lb/>
練兵之要臣復何言哉然臣之言繼於三術之後而究<lb/>
其情狀耳夫四方兇悍之徒群聚而安閒驕惰而不足<lb/>
用盖有年矣今一旦遽責之以去留立辨之以强弱則<lb/>
<pb n="KR2f0039_WYG_038-52b"/>
其心豈免於怨乎孰謂怨不損於王治而不恤也詩曰<lb/>
悦以使民民忘其死豈有驅人於死而先啗之以怨乎<lb/>
施諸用兵尤非全勝之道也三路者用兵之地也今未<lb/>
老者多黜而失其歸壯者則憂其將老而見黜臣恐有<lb/>
以動其徒𩔖之心乗而生變不足禦寇而足以為宼甚<lb/>
非朝廷之利也聖策曰損器玩之巧而工弗戒者臣謂<lb/>
非獨法禁之不宻亦教化未之至也夫民之於上從其<lb/>
好不從其令髙髻大袖其説舊矣今陛下雖行純儉以<lb/>
<pb n="KR2f0039_WYG_038-53a"/>
風天下而百工之肆日夜謀工巧求利於時是必有以<lb/>
導之也且法之行自近始教之至自上率願澄其源以<lb/>
潔其流則天下之工無不戒者也聖策曰風俗浮薄根<lb/>
於取士之無本教導之不明臺閣之論所執不一豈無<lb/>
救弊之道者臣謂非土著而不任鄉議取浮文而不根<lb/>
經術較工拙而不考素行今日取士之大弊矣比者朝<lb/>
廷講求群議而思有以救之雖論有異同而所以為弊<lb/>
者不過此也夫待人以薄者不可責其厚今養之取之<lb/>
<pb n="KR2f0039_WYG_038-53b"/>
之制大異於古則安怪其㢘恥衰息哉臣願量時而立<lb/>
法貴其可以適用則莫若大均薦選之目而使衆寡適<lb/>
其平無幸與不幸則土著莫能遷矣限以一藝之習而<lb/>
試之家法髙説上第義叅於文而取之則經術孰敢廢<lb/>
矣孝弟之科詔監司郡守時加詢察秩滿而薦之一二<lb/>
則素行可得而知矣本庠序之教而繼以三者則取士<lb/>
之道庶幾無失又何必變常動衆而求紛紛歟聖策曰<lb/>
刑罰煩重出於設法之多門沿襲之不革將加仁恩之<lb/>
<pb n="KR2f0039_WYG_038-54a"/>
政使死少緩必有可行之術者臣謂治而有刑非養威<lb/>
務刻而求勝斯民盖欲使之畏罪而遷善也後世忘其<lb/>
本源而峻文宻法以籠四海民之手足殆無所措此世<lb/>
主所以裁量揆叙而損益其間也陛下患刑之宻而重<lb/>
報者衆將少緩焉此堯舜好生之徳也然臣愚猶有獻<lb/>
焉夫所謂緩之之術者得非以他罪抵死則斬其左趾<lb/>
歟得非欲復古之肉刑歟夫他罪抵而斬其左趾則仁<lb/>
矣孰若出於權斷而貸其一死之快彼幸而不死而又<lb/>
<pb n="KR2f0039_WYG_038-54b"/>
為完人則豈不天地陛下之賜哉安俟施諸刀鋸以為<lb/>
罪次此景興之論愈於鍾繇也夫三代既衰而養民教<lb/>
民之具不可復見民之觸罪者盖亦有不幸矣此肉刑<lb/>
難施於後世也養之薄而責之厚也教之䟱而禁之宻<lb/>
也昔漢之去周未逺一罷肉刑而笞有至死者民猶不<lb/>
以為怒是知肉刑之重而笞刑之輕也今笞不至死而<lb/>
去漢又千餘年一日復之民豈以為宜乎此衛度之論<lb/>
不及孔融也願陛下詳其折衷而已聖策曰欲興七教<lb/>
<pb n="KR2f0039_WYG_038-55a"/>
兼乎三至以底聖人之道者臣謂七教者生民之先務<lb/>
陛下舉為治本而濟以三至之用力行於上則聖人之<lb/>
道盡矣何愧於曽參之言乎若乃欲民眀六親盡乎五<lb/>
法以極天下之治者臣謂六親者人倫之大原陛下奉<lb/>
為政體而奉以五法之具周施於下則天下之治畢矣<lb/>
何違於管氏之説乎聖策曰仲舒之言班固謂切於當<lb/>
世可施於今日者何策臣謂仲舒之對本於春秋以陳<lb/>
王道故班氏美之就求其説而有曰任徳而不任刑損<lb/>
<pb n="KR2f0039_WYG_038-55b"/>
文而用忠則亦可施於今也聖策曰崔實之論范曄謂<lb/>
明於政體有益於時者何事臣謂崔實之論極於理要<lb/>
不泥一隅故范曄稱之就求其説而有曰補綻決壊枝<lb/>
柱傾邪則亦有益於時也聖策曰無以古人之陳迹既<lb/>
久而不可舉無以本朝之成法已定而不可改者臣謂<lb/>
先王之政久必有弊不革而救之非所謂知變也然革<lb/>
之當否安可不慎乎易曰窮則變變則通此救弊之説<lb/>
也書曰各守爾典以承天休言法之不可易也使革而<lb/>
<pb n="KR2f0039_WYG_038-56a"/>
當耶則雖古人之迹有可舉而用矣使革不當邪則本<lb/>
朝之成法有不可改者矣謂古人之迹皆可舉則周之<lb/>
井地可行於漢夏之九州可復於魏矣謂本朝之法皆<lb/>
可改則成王不必憲文武之舊章孝景不必遵文帝之<lb/>
業矣聖策曰言之非艱臣是以不敢侈言而誇説凡天<lb/>
下之利病所謂可行與否者臣既畧陳於前皆其迹之<lb/>
粗者易曰神而明之存乎人故臣於終也願陛下思所<lb/>
以神明之孔子曰足食足兵民信之矣既而曰去兵又<lb/>
<pb n="KR2f0039_WYG_038-56b"/>
曰去食而民之信之也卒不可去是以古之聖人縱横<lb/>
反覆無所往而不遂者豈有他哉惟民之信而已是故<lb/>
湯為匹夫報仇而民不以為暴文王以民力為臺沼而<lb/>
民不以為為己及其不信則行仁義作禮樂而民始疑<lb/>
矣今陛下行假貸之政孟子所謂耕斂也豈有舉息之<lb/>
心哉復租庸之制周禮所謂大均也豈有困鰥寡之心<lb/>
哉㧞士於貧賤之中漢帝唐太宗之用人也豈有尚功<lb/>
利之心哉増宫廟之員優致仕之禄此三代之養老也<lb/>
<pb n="KR2f0039_WYG_038-57a"/>
豈有退耆耇之心哉損律定令臯陶之明刑也豈有廢<lb/>
法行意之心哉併軍蒐卒五覇之制兵也豈有輕士重<lb/>
禄之心哉其措意立法則皆幾於堯舜可謂盛矣陛下<lb/>
之心如此而天下之論乃如彼陛下見其紛紛而以咎<lb/>
天下之議者臣愚以為未安也盍亦反而思之豈未有<lb/>
以深信之歟先之以至㢘則雖取之而不疑其貪況與<lb/>
之乎首之以至仁則雖殺之而不疑其暴況生之乎二<lb/>
者皆陛下之先務而未之深信則常平之議肉刑之法<lb/>
<pb n="KR2f0039_WYG_038-57b"/>
宜乎元元無知而懼之也詩曰左之左之君子宜之右<lb/>
之右之君子有之記曰至誠如神夫君子之於物左右<lb/>
而無不宜者惟誠而已矣臣敢以此獻<lb/>
監察御史裏行劉摯上疏曰陛下起居言動躬蹈徳禮<lb/>
夙夜厲精以親庶政天下未至於安且治者誰致之耶<lb/>
陛下注意以望太平而自以太平為己任得君専政者<lb/>
是也二三年間開闔動揺舉天下無一物得安其所者<lb/>
盖自青苖之議起而天下始有聚斂之疑青苖之議未<lb/>
<pb n="KR2f0039_WYG_038-58a"/>
允而均輸之法行均輸之法方擾而邊鄙之謀動邊鄙<lb/>
之禍未艾而助役之事興至於求水利行淤田併州縣<lb/>
興事起新難以徧舉其議財則市井屠販之人皆召至<lb/>
政事堂其征利則下至歴日而官自鬻之推此而往不<lb/>
可究言輕用名器淆混賢否忠厚老成者擯之為無能<lb/>
侠少儇辯者取之為可用守道憂國者謂之流俗敗常<lb/>
害民者謂之通變凡政府謀議經畫除用進退獨與一<lb/>
掾屬決之然後落筆同列預聞反在其後故奔走乞丐<lb/>
<pb n="KR2f0039_WYG_038-58b"/>
之人其門如市今西夏之欵未入反側之兵未安三邊<lb/>
瘡痍流漬未定河北大旱諸路大水民勞財乏縣官減<lb/>
耗聖上憂勤念治之時而政事如此皆大臣誤陛下而<lb/>
大臣所用者誤大臣也<lb/>
　<lb/>
　<lb/>
　<lb/>
　歴代名臣奏議卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議卷二百七十三</head> <lb/>
    <p>
<pb n="KR2f0039_WYG_273-1a"/>
欽定四庫全書<lb/>
　厯代名臣奏議卷二百七十三<lb/>
　　　　　　　　　　　明　楊士竒等　撰<lb/>
　　理財<lb/>
宋寧宗時青田縣主簿陳耆卿上奏曰臣聞錢猶母也<lb/>
楮猶子也母子所以相權也不可重子而輕母也夫有<lb/>
錢而後有楮其楮益多則其壅底益甚甚則稱提之說<lb/>
興焉厥今在朝在野日夜講畫而奉行者非稱提不急<lb/>
<pb n="KR2f0039_WYG_273-1b"/>
也而未甞有言及錢者楮日多錢日少禁楮之折閱者<lb/>
日嚴而禁錢之漏泄者日寛夫非果寛也寛於大而獨<lb/>
嚴於小則雖謂之寛可也闉闍之間有腰百金以出者<lb/>
吏卒已目送之積而至於數百則攟摭之鞭笞之矣髙<lb/>
檣巨舳出没江海有豪家窟宂其中則人不敢仰視間<lb/>
能捐毫末以餌邏卒則如履康莊矣若是者不知㡬數<lb/>
百邪夫豪家之弊猶可言也富商之弊不可言也豪家<lb/>
泄之於近而富商泄之於逺泄於近則猶在中國也泄<lb/>
<pb n="KR2f0039_WYG_273-2a"/>
於逺則轉及外國而不可復返矣稽諸令甲動合坐死<lb/>
今死者幾人邪夫一金之鑄其為費不啻數金一金之<lb/>
博易其為利亦不啻數金朝廷常以數金之費而為富<lb/>
商媒數金之利錢既日耗則其命遂歸於楮其弊遂積<lb/>
於楮而上下之間遂一切併力於楮不知楮之所以難<lb/>
行者不獨以楮之多而亦正以錢之少也存者既少藏<lb/>
者愈牢故雖以重法欲散出之彼將曰吾之錢吾所自<lb/>
有吾所藏也彼以中國之所有而散之外國上不之禁<lb/>
<pb n="KR2f0039_WYG_273-2b"/>
而何以咎我為哉是故家可空身可辱而其心不可服<lb/>
盍亦反其本乎故臣以為今日之務不專在於稱提楮<lb/>
弊又在於稱提銅錢也盖今銅錢之法大率犯者罰輕<lb/>
而捕者賞輕犯者罰輕則人易為姦捕者賞輕則吏不<lb/>
盡力臣愚欲望聖慈申飭攸司嚴漏泄之憲優掩獲之<lb/>
典其捕至若干者特與附𩔖獲盜改秩以風厲之庶幾<lb/>
各務罄竭以從上之令誠使錢不甚荒則楮不偏勝此<lb/>
稱提本務也惟陛下赦其愚<lb/>
<pb n="KR2f0039_WYG_273-3a"/>
耆卿又奏曰臣聞豐歉在天而制其豐歉者在人三年<lb/>
耕必有一年之蓄九年耕必有三年之蓄此古人事不<lb/>
可施於今日矣倣其意而行之莫如和糴和糴將以利<lb/>
民也而民或以為害是可不詳其故哉夫有粟者之欲<lb/>
錢猶有錢者之欲粟也彼既欲之則惟恐和糴之不行<lb/>
爾而乃以為害者非其懵於事情而然有由也夫民與<lb/>
民為市此其所樂也民與官為市此其所畏也畏官而<lb/>
復虐於官故茍閉户以失利毋寧傾囷以賈害市之價<lb/>
<pb n="KR2f0039_WYG_273-3b"/>
増官之價減一害也市無斛面而官有斛面二害也市<lb/>
以一人操槩量無他費焉而官之監臨者多誅求者無<lb/>
藝三害也市先得錢而官先槩粟有偵伺之苦有錢陌<lb/>
不足之弊四害也四害不去故凶年未見其利而豐年<lb/>
已罹其擾是豈和糴之不可行哉名雖為和實則强之<lb/>
也比嵗郡國之間間苦水潦而亦多以稔告民得粟即<lb/>
飽未暇為飢饉謀也朝廷降度牒以收糴此意甚溥臣<lb/>
亦預在犇走一人之數奉行惟謹區區愚慮猶恐所在<lb/>
<pb n="KR2f0039_WYG_273-4a"/>
州縣未能痛戢吏姦萬一如前四害之陳則其關繋邦<lb/>
本不輕而重而況邉備方殷積粟實塞之策尤今所急<lb/>
隄防貴宻計慮貴精誠宜播告有司每遇收糴則必增<lb/>
其價而先予之錢蠲其斛面而俾自操其槩量吏有騷<lb/>
動取贏者必寘于罰如是則雖一日萬斛彼將樂趨之<lb/>
不暇裕民實邉二責併塞失今不圖後將愈難惟陛下<lb/>
財幸<lb/>
江西提舉袁燮上便民䟽曰臣聞書稱監于成憲詩美<lb/>
<pb n="KR2f0039_WYG_273-4b"/>
率由舊章盖聖哲之規模子孫所不可易也我孝宗皇<lb/>
帝頒楮幣于天下常通而不壅常重而不輕無他道焉<lb/>
有以收之而已自開禧用兵造幣甚廣知散而不知收<lb/>
故其價甚賤今日更定其法固將流通而不窮其可不<lb/>
法孝宗所以收之者乎盖楮之為物也多則賤少則貴<lb/>
收之則少矣賤則壅貴則通收之則通矣雖然朝廷收<lb/>
之可也州郡若何收之曰是在長吏而已長吏而賢何<lb/>
事不集今公清者少貪濁者衆肆為蟊賊無所忌憚尚<lb/>
<pb n="KR2f0039_WYG_273-5a"/>
何望其財用之積而楮幣之收乎我朝家法最為忠厚<lb/>
而獨於贓吏之罰甚峻深知其蠧不得不然當今之務<lb/>
謂宜痛懲貪濁崇奬公清盖公清之士必能正身律下<lb/>
而黠吏莫措其姦必能愛惜財物而冗費無所不節必<lb/>
能選擇官僚講理財之䇿必能寛裕民力養豐財之源<lb/>
薄關市之征則商旅四集謹鉟銷之防則銅錢不耗嚴<lb/>
交易稅契之法則泉貨頓增守錢㑹相半之制則藏鏹<lb/>
可出財既裕矣視時楮價其賤耶亟従而收之何憂其<lb/>
<pb n="KR2f0039_WYG_273-5b"/>
不貴既貴矣日月<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>乆價將復賤則又收之非常收也<lb/>
賤而後收也此孝宗之規模也今為郡守者不知出此<lb/>
或拘民間米塩並従官賣或科有餘之家彊以買㑹或<lb/>
令民間輸納非買楮於官者不與收接甚者課吏牧豕<lb/>
聽其自賣而輸緡錢於官朝夕紛紛與民爭利可為太<lb/>
息可為寒心非治世之事也惟聖君速救之<lb/>
爕又上䟽曰臣聞易之繋曰何以聚人曰財盖財者人<lb/>
之命脉也茍惟不足則無以相生相養而遂至於離散<lb/>
<pb n="KR2f0039_WYG_273-6a"/>
此豈小故哉今之蠧財者固非一端臣不暇枚舉姑以<lb/>
其至切者為陛下言之聞諸道路内帑之儲枵然蔑有<lb/>
財之所當用者多以乏告俸之所當得者不以時給富<lb/>
有四海供億至厚一月之間所供者幾何所費者幾何<lb/>
具載于籍歴歴可考初非難知也而空乏如是豈不殆<lb/>
哉臣聞自古立國必有紀綱表裏扶持相與為一内廷<lb/>
知公議可畏不私其有使外廷得以與聞外廷以公道<lb/>
自任不敢阿私使内廷有所顧忌紀綱常存何至不足<lb/>
<pb n="KR2f0039_WYG_273-6b"/>
若各分畛域私立籓籬非有明白洞逹之心而交壊其<lb/>
紀綱則何自而足哉孟軻有言無政事則財用不足軻<lb/>
之所謂政事即臣之所謂紀綱也施於朝廷則為國政<lb/>
行乎宫闈則為家政内帑之不充毋乃家政之猶有闕<lb/>
歟宰輔知其急也欲以楮幣度牒補之夫此二物者皆<lb/>
國用也數十年来創例增益輸之禁中者不為不多矣<lb/>
馴致于今惟見乏絶若又增之遂成永例而國用益虧<lb/>
矣陛下當積弊之餘可不慨然發憤革其故而圖其新<lb/>
<pb n="KR2f0039_WYG_273-7a"/>
乎昔成周之制嵗終則㑹惟王及后世子不㑹注云不<lb/>
㑹計多少優尊者若攽賜羣臣則計之以是知其非皆<lb/>
不㑹也故大宰均節財用中外一體而内宰亦㑹内宫<lb/>
之財用雖極於崇貴而不得自如此所謂至公也為今<lb/>
之計亦宜付之外廷窒其滲漏督其逋欠敢不如式必<lb/>
罰無赦則内帑之積立見其有餘矣昔藝祖皇帝憤北<lb/>
敵之强府庫儲蓄不可勝計甞謂敵人之首可盡以絹<lb/>
易之神宗用兵始於西陲遂欲收復燕薊尤致意於儲<lb/>
<pb n="KR2f0039_WYG_273-7b"/>
蓄甞親製御詩以一字為一庫多可知矣孝宗志在恢<lb/>
復二十八年之間帑藏盈溢陛下仰觀先朝之雄富俯<lb/>
視今日之匱乏得失是非相去如此汲汲皇皇繩其祖<lb/>
武以助軍旅之費當今之急務也惟陛下留神<lb/>
燮知江州時上便民䟽曰臣聞楮幣之用至今而窮立<lb/>
法而稱提之所以濟其窮也然今日之所謂稱提者果<lb/>
能有濟乎始以法令従事兊不以省陌者必罰無赦未<lb/>
幾従民之便又未幾而有三分七分之說展轉屢變而<lb/>
<pb n="KR2f0039_WYG_273-8a"/>
卒歸于銅錢楮幣之相半是復其舊也是猶未始稱提<lb/>
也經乆可行之䇿顧不在兹乎今議者急於豐財欲用<lb/>
鐵錢與銅錢並當不足之時倏易有餘寧不可喜而其<lb/>
實有不然者往時楮幣多故銅錢少而又益以鐵錢不<lb/>
愈少乎往時楮幣多故物價貴今又益以鐵錢不愈貴<lb/>
乎銅鐵之價固不相若鑄以為錢孰貴孰賤兼用之於<lb/>
市而實得銅錢之直得無徒費鐵錢乎兩淮虚耗甚矣<lb/>
運鐵錢於江南貿易而歸固将裕之也然江南之楮幣<lb/>
<pb n="KR2f0039_WYG_273-8b"/>
易淮甸之鐵錢厥價三倍姦巧之民争先取之此盈而<lb/>
彼虚矣鐵錢日以朘削銅錢禁不得徃淮人將安所用<lb/>
哉名曰裕之其實蹙之臣不知其可也且夫鐵錢之易<lb/>
就非若銅錢之難成盜鑄如雲而起楮之輕也滋甚譬<lb/>
之人方病寒又以涼劑投之祗益其疾而已内不足以<lb/>
權楮外不足以裕淮将何便於此哉或曰楮幣之用今<lb/>
已窮矣不變而通之可乎曰變而通之是也革而當其<lb/>
悔乃亡變之而不善不若勿變之為愈也然則柰何曰<lb/>
<pb n="KR2f0039_WYG_273-9a"/>
詳於立法不若嚴於守法法已明具固守而力行之自<lb/>
足以維持斯世有法不守而别立之法徒為此紛紛爾<lb/>
且今日楮幣之輕得非以銅錢之寡歟海舶之洩未始<lb/>
無法也而檢空之委得於情懇納其私賄縦其私載則<lb/>
連檣而去奸民相結貯錢小舟潛徃海洋納諸巨舶稇<lb/>
載而歸此錢之所由少也獨不可申嚴其禁乎銷錢為<lb/>
器未始無法也而獲利十倍人競趨之所在公行若當<lb/>
然者句容天台四明池陽臨川之所鑄者以精巧名人<lb/>
<pb n="KR2f0039_WYG_273-9b"/>
皆貴之此錢之所以銷也獨不可痛懲其奸乎鼓鑄之<lb/>
司令甲至嚴也每嵗增之何可勝用自黠吏既漁其利<lb/>
而場户復濟其姦憚取銅之難銷錢以輸之幸其精練<lb/>
無復致詰錢安得而不耗獨不可堅明其約束乎邦有<lb/>
常典講若畫一人不畏法以法䋲之誰敢不服若夫守<lb/>
法之地人所觀瞻而先自廢法罪莫大焉銅楮相半之<lb/>
制其来舊矣乃創為新例輸楮於官者必令貼納是利<lb/>
其贏也是弛相半之法而置錢於無用之地也奸民乗<lb/>
<pb n="KR2f0039_WYG_273-10a"/>
之逞其私欲毀之匿之者不勝其衆是孰為之倡㢤臣<lb/>
竊觀當今州郡大抵兼行楮幣所在填委而錢常不足<lb/>
間有純用銅錢不雜他幣者而錢每有餘以是知楮惟<lb/>
能害銅非能濟銅之所不及也加之以貼納豈貨泉之<lb/>
利也㢤朝廷深懲徃事革三分七分之弊而復二者均<lb/>
平之法此乾道淳熈之美意也人情翕然僉曰至當守<lb/>
法之便昭晣如此夫法有常守則觀聽不惑而民有定<lb/>
志法不一定則前後相戾而人無信心守銅楮相半之<lb/>
<pb n="KR2f0039_WYG_273-10b"/>
法悠乆不變而異時謀利撓法之蠧蕩滌無餘尚何憂<lb/>
銅錢之寡而楮幣之輕乎此當今之急務也惟明主留<lb/>
神天下幸甚<lb/>
理宗時兵部侍郎袁甫論㑹子䟽曰臣仰惟聖上宵旰<lb/>
勤政尤以㑹子極弊為憂廟堂大臣鑒前事之誤悉意<lb/>
經畫自去嵗遣官置局随所在州軍任責橑紙今端緒<lb/>
已見豈容輕易施行而至於再誤乎前此朝廷措置㑹<lb/>
子其說屢變矣然每變每失而迄無成效何若下朴實<lb/>
<pb n="KR2f0039_WYG_273-11a"/>
工夫庶無屢變之悔朝廷因㑹子給降黄榜亦屢矣然<lb/>
榜愈多人愈玩何若勿復紛紛出令庶可以消玩侮之<lb/>
心大抵朝廷行事患在事未舉而人先疑近者因有更<lb/>
張之說猶未見諸施行而中外之人已自惶惑兩月之<lb/>
間物價驟增㑹價頓削城市荒索氣象蕭條臣區區愚<lb/>
慮以為在我工夫真是靠實縦無全利之䇿然亦利多<lb/>
害少較之變法易令乍行乍改徒啓人心之疑畏者盖<lb/>
不侔矣臣請先將白劄子所言一一别白言之然後臣<lb/>
<pb n="KR2f0039_WYG_273-11b"/>
之所謂靠實工夫者乃可得而畢陳焉目今十六十七<lb/>
兩界㑹子五十千萬數日夥價日低其術可謂窮矣救<lb/>
弊之䇿幸有十八界新㑹一着又幸有已撩到紙數此<lb/>
正運轉斡旋之機四方人心傾耳以聽若善用之猶可<lb/>
以救弊若不善用之則適所以滋弊今白劄子遽欲以<lb/>
十八界㑹子旋印旋支其說謂一新之直可當舊之五<lb/>
六故欲停舊造新然新者當造而不當遽用機括所繋<lb/>
殆不可輕白劄子之說盖謂不貴重新㑹則無以扶持<lb/>
<pb n="KR2f0039_WYG_273-12a"/>
舊㑹故欲暗收舊㑹而旋出新㑹舊因新而價增新因<lb/>
舊而價定其思慮亦甚勞剖析亦甚明柰何事理之未<lb/>
盡然也盖十八界之未出也則人之望朝廷區處惟兩<lb/>
界舊㑹耳十八界之既出也則新舊三界雜然並行而<lb/>
區處愈費力矣據白劄子雖云以新㑹照時價買舊㑹<lb/>
而暗毁之然當此用度窘迫既曰不必頓造新㑹則安<lb/>
能每月以三分之一而買舊㑹必致三界並行愈多愈<lb/>
賤此事理之當審者一也見錢㑹子子毋相權白劄子<lb/>
<pb n="KR2f0039_WYG_273-12b"/>
云不必措置見錢又云宜放都城㑹價與城外相等意<lb/>
欲以重楮輕錢之術神之而人心實未易愚終有輕楮<lb/>
重錢之心官司雖嚴刑重罰勒令新㑹従官價舊㑹従<lb/>
民價然三界並行民聽易惑新舊㑹之價不一新必為<lb/>
舊所牽而倒用於軍則軍以此售之民必欲作官陌行<lb/>
用民或不受必致交争用於民則甲信乙疑官司强以<lb/>
官陌必致商旅不通店肆停閉此事理之當審者二也<lb/>
向無新㑹則兵劵請給與之以舊㑹彼自無辭今既旋<lb/>
<pb n="KR2f0039_WYG_273-13a"/>
旋頒行新㑹萬一羣起願得新㑹而不欲舊㑹朝廷於<lb/>
新㑹既未甞有蓄積外而三緫内而版曹設或告急其<lb/>
将何以應之此事理之當審者三也目今舊㑹散在民<lb/>
間者為數五十千萬就如白劄子所云三緫所嵗支見<lb/>
錢不過二百萬貫姑即其言為諸州入納見錢之數且<lb/>
以見錢一貫紐時價折納舊㑹不過一千萬貫而已假<lb/>
使朝廷果能盡將上件一千萬貫截鑿則所銷舊㑹未<lb/>
及五十分之一白劄子雖言許民間應干稅賦盡將舊<lb/>
<pb n="KR2f0039_WYG_273-13b"/>
㑹照時價入納及其他官錢收納解發並許用舊㑹搪<lb/>
折然入納解發之數有限又未免随收随支果何足以<lb/>
消此四十九千萬之數深恐舊㑹必且益賤物價必將<lb/>
愈貴此事理之當審者四也方民間初納夏稅折帛錢<lb/>
照時價紐筭舊㑹之時則舊㑹之價必略增暨至州郡<lb/>
以舊㑹解發到三緫及户部之時則舊㑹之價必大減<lb/>
何者盖因白劄子明言欲待年嵗間稅賦徑令用新㑹<lb/>
入納此聲一播則舊㑹之價驟削也固宜白劄子乃謂<lb/>
<pb n="KR2f0039_WYG_273-14a"/>
諸軍所請一半之錢紐支舊㑹不知三緫及户部將依<lb/>
民間入納時價折支以給兵劵耶抑將别有一項㑹子<lb/>
准備陪貼以給兵劵也不貼陪則諸軍豈無諠譁之憂<lb/>
貼陪則三緫户部寧無不繼之慮此事理之當審者五<lb/>
也三緫户部嵗支見錢白劄子指擬於朝廷樁積錢内<lb/>
支撥照得端平初元因換㑹子遂出累朝所積金銀棄<lb/>
之輕於泥沙至今帑藏枵虗言之可為哀痛僅有昇潤<lb/>
所積見鏹六七百萬及行都所積見鏹三四百萬視為<lb/>
<pb n="KR2f0039_WYG_273-14b"/>
根本若又掃而空之犯端平之大失豈不重可惜㢤況<lb/>
樁積之錢其數有限三緫所若不願得樁積有限之錢<lb/>
自願依舊錢㑹中半朝廷縦欲強緫所之聽命而緫所<lb/>
以軍情有請於朝廷展轉紛紜恐終不能奪緫所之說<lb/>
此事理之當審者六也緫餉諸軍及殿歩兩司合支見<lb/>
錢白劄子既指射於樁積錢内支撥諸州廂禁軍春冬<lb/>
衣賜係是見錢不知従何處得見錢以給之白劄子雖<lb/>
令於諸郡且以樁管見錢兊與軍人却以所兊之㑹依<lb/>
<pb n="KR2f0039_WYG_273-15a"/>
舊樁管初無所閱殊不思諸郡之有見錢者能幾縦有<lb/>
見錢使之以實錢而博虚㑹㑹價不及官陌安得不謂<lb/>
之折閱白劄子又云毋慮軍人不願受㑹盖今来朝廷<lb/>
既許以純㑹納税民間必皆出錢以買㑹軍人執劵於<lb/>
市便以易錢何不樂之有詳味此言亦可見期望新㑹<lb/>
之意甚切但談河止渇何救目前入納純㑹之害先見<lb/>
而随手便可易錢之効難必此事理之當審者七也今<lb/>
朝廷尚欠諸閫及緫所科撥錢不下一千數百餘萬況<lb/>
<pb n="KR2f0039_WYG_273-15b"/>
諸閫三緫簿厯見管不無舊㑹自新指揮既攽之後不<lb/>
知便當如入納之例照時價每貫作五貫折支耶抑毎<lb/>
貫自作一貫行使也若毎貫作五貫折支則在官之數<lb/>
未免平白折陷若毎貫作一貫行使則在上之令自行<lb/>
背馳此事理之當審者八也白劄子云諸郡應干稅賦<lb/>
一半見錢並許折納純㑹如用十六十七界舊㑹則照<lb/>
各處民價如用十八界新㑹則照官價盖新㑹之價既<lb/>
定錢即㑹也㑹即錢也所以斬然罷一半見錢而純用<lb/>
<pb n="KR2f0039_WYG_273-16a"/>
㑹臣竊惑焉且新㑹作七百七十陌行使姑以意逆之<lb/>
耳非已有此實事也萬一黄榜頒行之後新㑹果為舊<lb/>
㑹牽倒不作七百七十陌行使朝廷業已棄見錢而重<lb/>
新㑹軍兵却恐輕新㑹而願見錢綱解既無見錢不知<lb/>
従何趣辦白劄子云稅賦許用全㑹則無㑹者必皆蓄<lb/>
㑹而捨錢而㑹價為之頓重此言似亦近於人情然臣<lb/>
則以為人情亦不盡然也吾意其捨錢而民於錢終不<lb/>
肯捨吾意其蓄㑹而民於㑹終不肯蓄終不肯捨則錢<lb/>
<pb n="KR2f0039_WYG_273-16b"/>
不得不重終不肯蓄則㑹不得不輕此事理之當審者<lb/>
九也㑹子立界分立年限其法始於蜀中當換界之時<lb/>
差内外兩場官吏辨驗真偽互相考覈方與交收外場<lb/>
辦驗到一貫偽㑹追賞至七十貫内場辨驗到一貫偽<lb/>
㑹所追賞錢視外場又倍之凡賞錢皆置歴拘𣙜專以<lb/>
激犒髙吏斷斷不敢侵移他用民間知將来換㑹之時<lb/>
偽㑹必不逃兩場辨驗自然偽㑹不至通行今白劄子<lb/>
乃欲新㑹不立界限是盖未知立法防姦之深意彼偽<lb/>
<pb n="KR2f0039_WYG_273-17a"/>
㑹何其幸耶又謂間有年深損壊許民間用此入納諸<lb/>
郡用此解發朝廷自従而暗毁之夫一片之楮乆而損<lb/>
壊此乃必然之理上下相示貴於明白洞逹使其不毁<lb/>
何名為毁毁則當明何名為暗端平所行正縁有截鑿<lb/>
之名無截鑿之實徒滋民之疑惑非所以昭大信於天<lb/>
下此事理之當審者十也臣既以十條䟽列于右若夫<lb/>
區處之䇿亦非有新竒驚人之論大抵成大事者不可<lb/>
為煩碎之舉致大利者必當有堅忍之謀立定規摹善<lb/>
<pb n="KR2f0039_WYG_273-17b"/>
用新撩之紙為一頓換易之計則庶乎其可矣臣請索<lb/>
言之厥今民間皆知朝廷紐舊㑹之陌換易新㑹大率<lb/>
以五舊易一新舊㑹計五十千萬必得十千萬新㑹則<lb/>
舊㑹可以盡易今諸州撩到新㑹紙已及二千六百萬<lb/>
尚欠七千餘萬以一嵗計之毎州撩一千萬合七州則<lb/>
来年之夏可及十千萬而換易之數不虧但日印舊㑹<lb/>
自目下積至来夏又增十千萬通計舊㑹六十千萬矣<lb/>
若然則以六舊易一新可也而臣則謂約其大數或者<lb/>
<pb n="KR2f0039_WYG_273-18a"/>
五舊自足以易一新何者如湖南江西等處舊㑹價極<lb/>
低如京城及京口等處舊㑹價稍髙稍髙處一新雖不<lb/>
可得五舊然極低處一新又不止得五舊合諸郡而論<lb/>
價稍髙僅一二處價極低乃徧天下絶長補短通而計<lb/>
之則十千萬新㑹畧亦足用今其要惟在作急辦紙而<lb/>
已雖曰都司提綱諸郡恊力然更須磨勵精神申嚴號<lb/>
令能以國事為意而奉行如期者旌以厚賞不以國事<lb/>
為懐而慢令不䖍者加重罰賞罰既明官吏競勸則紙<lb/>
<pb n="KR2f0039_WYG_273-18b"/>
必辦集矣辦紙固不可緩印造尤所當急舊楮日印以<lb/>
應支遣今既未可遽然住造新楮十千萬之數尤當作<lb/>
急措置併力䟎趣務在速辦然後一朝盡行換易舉五<lb/>
六十千萬之舊㑹悉易以十千萬之新㑹工夫靠實効<lb/>
驗可立致矣白劄子所言三界㑹價混雜並用舊㑹一<lb/>
價也新㑹又一價也價既二三則新㑹之價為舊㑹所<lb/>
牽恐不可以守七百七十陌若従臣之言一頓換易自<lb/>
来夏以後更無舊㑹一劵行於世間獨有一色新㑹則<lb/>
<pb n="KR2f0039_WYG_273-19a"/>
民間自然貴重安得不盡従官陌乎此非獨臣之說也<lb/>
白劄子固云頓造新㑹其說徑㨗但事力有所不逮又<lb/>
云縦使極力為之亦須二三年可辦是初不以頓造新<lb/>
㑹為非特憂其課効稍遲耳然如白劄子所獻之說亦<lb/>
云行之三四年間則舊㑹可以盡毁是亦非責目前之<lb/>
効也今臣采取白劄子不欲速之說而行之於頓造新<lb/>
㑹恐未為失理臣每見前此朝廷行事往往獨運自私<lb/>
而無博盡下情之心輕易多誤而無審計謹重之意今<lb/>
<pb n="KR2f0039_WYG_273-19b"/>
陛下洞然與天下為公審而後發發而必中此豈非憂<lb/>
深慮逺之至者哉臣區區管見願陛下力持四戒一曰<lb/>
戒新㑹三界並用二曰戒輕變錢㑹中半三曰戒空竭<lb/>
昇潤樁積四曰戒新㑹不立界限此四戒者决不可犯<lb/>
若夫臣之愚說則更乞陛下斷以聖意與二三大臣熟<lb/>
究而審圖之務在簡而易知要而易行勿以来夏為賖<lb/>
勿以頓造為憚愛惜寸隂力救積弊實天下生靈幸甚<lb/>
　貼黄又竊詳白劄子所陳不欲明換而欲暗銷者盖<lb/>
<pb n="KR2f0039_WYG_273-20a"/>
　　恐一新易五舊非民所樂故只令紐價輸賦神而<lb/>
　　化之耳意非不善也然日来物直翔踴正縁舊㑹<lb/>
　　數多之故民方苦之如能五分銷去其四使新㑹<lb/>
　　頓復官陌則凡物十千之價者只兩千可得米碩<lb/>
　　絹疋色色如之豈非衆所願欲慮其不樂者過也<lb/>
　　況既以時直准㑹而輸賦民間折閱與以一易五<lb/>
　　則同雖避其名民不可愚也與其暗銷恐不若明<lb/>
　　白收換之為愈又照得紹興間四川錢引價低固<lb/>
<pb n="KR2f0039_WYG_273-20b"/>
　　甞以一易四人無異論亦非今日剏行伏乞睿照<lb/>
　　臣又竊思撩紙一事須使朝廷州郡通為一體所<lb/>
　　有給降本錢應期發下勿復稽遲庶㡬收買楮皮<lb/>
　　不至闕乏又其間有以楮皮不足来告者須當體<lb/>
　　恤此意使有餘不足彼此通濟如印造舊㑹之紙<lb/>
　　曩時責辦於徽嚴等處者尤當従長區處使新㑹<lb/>
　　時無相妨不致受害偏重如此則朝廷得以責成<lb/>
　　州郡無以藉口兼印造新㑹屋宇器具雖已素備<lb/>
<pb n="KR2f0039_WYG_273-21a"/>
　　其常時所放散造㑹工匠並宜盡行拘上廪給加<lb/>
　　厚勿憚小費務在集事此專在都司主張維持之<lb/>
　　力耳併乞睿照<lb/>
侍御史李鳴復上制國用奏曰臣聞用國而不知國計<lb/>
之虚實此最今日之大患也古者冢宰制國用必於嵗<lb/>
之杪視年之豐耗量入以為出夫量入為出一有司事<lb/>
耳而必為之制必歸之冢宰何也盖天下之財其入也<lb/>
有豐耗之不常則其出也當有增損之各異權其多寡<lb/>
<pb n="KR2f0039_WYG_273-21b"/>
之數酌其費用之宜是之謂制此制一定雖人主不得<lb/>
越制而過取有司不得違制而擅支制與不制之間而<lb/>
國計之盈虧民生之休戚天下之理亂係焉此豈一有<lb/>
司所能辦㢤考之周官太宰之職掌建邦之六典以佐<lb/>
王治國是六官皆屬之冢宰也天官之屬六十宫衞之<lb/>
賤士則領之魚腊醯醢之微物則領之次舎幄帟裘服<lb/>
之末用則領之以至宫寺嬪御洒掃使令之冗役則又<lb/>
領之是王宫之事無貴賤無巨細皆𨽻之冢宰也冢宰<lb/>
<pb n="KR2f0039_WYG_273-22a"/>
日與天子論道經邦則其情親内而王宫外而官府無<lb/>
不統則其權重惟其親則議論所建人主無一不従惟<lb/>
其重則號令所加中外無不聽故九賦九貢既有以致<lb/>
其財矣又以九式均節之周官之均節財用即王制之<lb/>
所謂通制國用也是故國用不制不足以為國冢宰不<lb/>
能制不足以為冢宰由一嵗之近以至三十年之乆皆<lb/>
逆數而通計之其謀之深慮之逺不輕於用其國盖如<lb/>
此漢宰相以錢榖當問治粟内史遂失所謂制國用之<lb/>
<pb n="KR2f0039_WYG_273-22b"/>
意唐宰相下領塩鐵僅供有司之職又失所以任宰相<lb/>
之體是盖不知夫古人設官分職冢宰提其綱羣有司<lb/>
理其目冢宰揆之以道羣有司守之以法耳國朝財用<lb/>
雖掌之三司使而制國用之說憂國者每每及之張方<lb/>
平論支費數廣則乞下中書樞宻院審加圖議范鎮論<lb/>
財匱民困則乞使中書樞宻院通知兵民財利大計至<lb/>
孝宗乾道間則又特命宰相帶兼制國用使叅政同知<lb/>
國用事詔㫖丁寧有曰理國之要裕財為重向来二三<lb/>
<pb n="KR2f0039_WYG_273-23a"/>
大臣専務簡忽用度浸廣漫不加省又曰百姓足君孰<lb/>
與不足量入為出可不念㢤聖謨洋洋曷敢不敬一日<lb/>
進呈條具理財事謂宰執曰户部財計見令供具嵗入<lb/>
名件較之支遣之數每嵗只欠三百餘萬緡若行那移<lb/>
亦可支遣得過是國家大計非獨外庭不敢忽當時雖<lb/>
九重邃宻之地亦未甞不朝夕在念也今日之財用匱<lb/>
矣問之户部户剖莫之知問之宰相宰相亦莫之知也<lb/>
户部不以白宰相宰相不以告陛下府庫已竭而調度<lb/>
<pb n="KR2f0039_WYG_273-23b"/>
方殷根本已空而蠧耗不止廟堂之上縉紳之間不聞<lb/>
他策惟添一撩紙局以為生財之地窮日之力增印楮<lb/>
幣以為理財之術而已楮日益多價日益減號令不足<lb/>
以起其信繼以稱提稱提不足以強其従重以估籍估<lb/>
籍之令行而民不聊生矣民不聊生將激而為亂矣如<lb/>
是焉而猶不早為之計豈不大可懼也㢤往者㑹計有<lb/>
局檢閱有官在上者若致思於國計矣然置郵旁午徒<lb/>
撫空文嵗月遷延莫究實效是雖為而何益論造楮有<lb/>
<pb n="KR2f0039_WYG_273-24a"/>
䟽論省費有䟽在下者若致憂於國用矣然位卑言<lb/>
聽之者未必信事大體重聞之者未必行是雖言而何<lb/>
補臣愚欲望陛下逺體周人制國用之遺意近法孝宗<lb/>
任宰執之成規明詔大臣條陳經畫何道而可以足一<lb/>
嵗之用何術而可以致九年之蓄所入不足於何而取<lb/>
辦所出不敷於何而減損既思之又思之揆事理之當<lb/>
然度時宜而裁酌當必有轉移闢闔之用以副陛下之<lb/>
責望者或曰論國計於今日不過理財節財二事耳理<lb/>
<pb n="KR2f0039_WYG_273-24b"/>
所當理所以防滲漏之弊節所當節所以革冗濫之習<lb/>
是二者夫人皆知之皆見之曷不詳舉以達宸聽必待<lb/>
宰執建明乎臣曰不然天下大政令大更革非人主定<lb/>
其意向則其事難非大臣進其謀謨則其言泛意出於<lb/>
人主謀出於大臣上下一心君臣同徳有所不言言無<lb/>
不行有所不行行無不效夫如是則國事濟矣臣故開<lb/>
其端而欲陛下與二三大臣自為決擇正懼其輕且泛<lb/>
也冢宰制國用必於嵗之杪此正其時厥今要務孰大<lb/>
<pb n="KR2f0039_WYG_273-25a"/>
於此惟陛下留意<lb/>
鳴復又論理内之道當以節財為急奏曰臣竊見陛下<lb/>
自首正以来日謹萬機慮周四表御筆之特㫖朝廷之<lb/>
撿㑹一號令之出悉當於人心一政教之施皆切於事<lb/>
理大㢤王言一㢤王心真足以感動中外普天之下莫<lb/>
不懽忻恱懌矣顧臣愚陋尚何以為說雖然亦在陛下<lb/>
與二三大臣力行之而已倘言而不行行而不力臣恐<lb/>
一時之懽忻恱懌未必不為異日之怨歎愁恨也厥今<lb/>
<pb n="KR2f0039_WYG_273-25b"/>
邊境暫寧敵情叵測及閒暇而明其政刑戒宴安而嚴<lb/>
其警備獨不在茲時乎臣甞撮其大要言之禦外之䇿<lb/>
莫過於和戰守理内之道莫出於兵民財此雖書生常<lb/>
談譬諸五榖之療飢良藥之愈疾斷不容一日不講求<lb/>
也肖形天地間而一日舎是則凍餒作矣阽危見矣為<lb/>
天下國家而欲外禦風寒内固根本顧乃厭常而好異<lb/>
得乎和戰守之䇿臣已甞言之兵民財之理用敢䟽其<lb/>
說以瀆宸聽且夫兵務精不務多先儒論之詳矣太祖<lb/>
<pb n="KR2f0039_WYG_273-26a"/>
皇帝受天明命撫有大寳戰士不過十餘萬北禦契丹<lb/>
西捍河東以其餘威開荆楚包湖湘卷五嶺吞巴蜀掃<lb/>
江南服呉越太宗皇帝繼之遂拔晋陽一統四海兵固<lb/>
不在衆也今天下兵數視國初何啻數倍而老弱相半<lb/>
蒐揀不加乃者洛陽之衂汴城之潰死於鋒鏑死於蹂<lb/>
踐又不知其㡬其名存實亡者多矣近㫖檢㑹節次指<lb/>
揮而刷兵額居其一又形諸御筆欲令制帥臣練兵繕<lb/>
器使備禦之嚴常如敵至則虚籍之未覈武事之未練<lb/>
<pb n="KR2f0039_WYG_273-26b"/>
陛下固已知之萬一行之不力上下相䝉平居不能究<lb/>
心倉卒復至誤事無益也民惟邦本本固邦寧邦本之<lb/>
當固其来尚矣范鎮言於仁宗曰備契丹莫若寛河東<lb/>
之民備西夏莫若寛關陕之民備雲南莫若寛西川湖<lb/>
廣之民備天下莫若寛天下之民是民固不可重困也<lb/>
數十年来貪風交扇所在焦熬重以兵端妄開軍令峻<lb/>
急户口減耗閭里蕭條民不聊生也甚矣近㫖檢㑹節<lb/>
次指揮而除横斂罷科抑弛邉賦居其三又形諸御筆<lb/>
<pb n="KR2f0039_WYG_273-27a"/>
力役之繁重行户之敷取在邊在都亟加禁絶則官吏<lb/>
之侵漁民生之疾苦陛下固已知之萬一行之不力貪<lb/>
暴自如大吏視為虚文而細民弗沾實惠無益也乃若<lb/>
財用之匱乏此尤陛下與二三大臣所宜加意者而見<lb/>
諸施行不過欲重楮價覈計籍而已理其末而不理其<lb/>
本責其文而不責其實臣竊惑焉徃嵗之冬臣甞以制<lb/>
國用之說進今再易月矣陛下不聞有訪問之㫖大臣<lb/>
不聞有條陳之䇿坐視困竭如罔聞知其以國用為不<lb/>
<pb n="KR2f0039_WYG_273-27b"/>
當制耶或入出之數大相遼絶欲制之而未能也臣採<lb/>
之輿言謂欲豐財當自節財始今之所以蠧財者邊費<lb/>
為重浮費次之經費之泛者又次之自邊帥以興兵誤<lb/>
國而帑藏盡空府庫皆竭其車載舟運以備犒賞卒之<lb/>
棄置道路卷歸囊槖者不知幾千萬億也今朝廷已令<lb/>
斂戍則鑿空架漏以誘賺錢物者自宜一一屏絶尚慮<lb/>
以新復州郡為辭則亦更當随宜裁制耳此邊費所當<lb/>
節一也自故相以人力抗天理欝攸之後輪奐鼎新后<lb/>
<pb n="KR2f0039_WYG_273-28a"/>
戚王宫争相誇尚以儉陋為耻以豪華為榮斤斧之聲<lb/>
至今未已其所剥削皆國家元氣斯民膏血也又祖宗<lb/>
置内藏庫所以為軍旅不測之用似聞支用不節賜予<lb/>
無度閹寺蠧之於内緇黄耗之於外若此等費豈宜不<lb/>
甚顧惜此浮費所當節二也至如經費則内庭供奉官<lb/>
吏俸給軍兵請受雖若有一定之額然日廣月增有益<lb/>
無損建炎紹興之始乾道淳熈之間決不至若是繁且<lb/>
夥也兵之冗者當汰官吏之冗者獨不當汰乎行之外<lb/>
<pb n="KR2f0039_WYG_273-28b"/>
庭者既加裁約始自宫掖者獨不冝裁約乎以有限之<lb/>
費養無用之人於國家奚利此經費所當節三也節此<lb/>
三費而且捜羅其滲漏剔抉其姦欺必使一嵗之入足<lb/>
以敷一嵗之出則國家大計庶乎其裕矣不然弊原不<lb/>
革而徒僥覬乎楮價之重實政不講而惟遷延於計籍<lb/>
之覈臣未知其可也禦外曰和戰守其說雖三而當以<lb/>
固守為重理内曰兵民財其事雖三而當以節財為急<lb/>
盖守固則可以和可以戰財裕則兵以足民以寛雖無<lb/>
<pb n="KR2f0039_WYG_273-29a"/>
新竒可喜之功而自有安彊可恃之理此皆先儒之所<lb/>
已言先朝之所已試非臣臆說也書不云乎知之非艱<lb/>
行之惟艱惟陛下留神<lb/>
監察御史陳求魯上言曰議者謂楮便於運轉故錢廢<lb/>
於蟄藏自稱提之屢更故圜法為無用急於扶楮者至<lb/>
嗾盜賊以窺人之閫奥峻刑法以發人之窖藏然不思<lb/>
患在於錢之荒而不在於錢之積夫錢貴則物宜賤今<lb/>
物與錢俱重此一世之所共憂也蕃舶巨艘形若山嶽<lb/>
<pb n="KR2f0039_WYG_273-29b"/>
乗風駕浪深入遐陬返於中國者皆浮靡無用之異物<lb/>
而泄於外國者乃國家富貴之操柄所得㡬何所失者<lb/>
不可勝計矣京城之銷金衢信之鍮器醴泉之樂具皆<lb/>
出於錢臨川興隆桂林之銅工尤多於諸郡姑以長沙<lb/>
一郡言之烏山銅爐之所六十有四麻潭鵝羊山銅戸<lb/>
數百餘家錢之不壊於器物者無㡬今京邑鍮銅器用<lb/>
之𩔖鬻賣公行於都市畿甸之近一䋲以法由内及外<lb/>
觀聽聿新則鉟銷之姦知畏矣香藥象犀之𩔖異物之<lb/>
<pb n="KR2f0039_WYG_273-30a"/>
珍竒可恱者本無適用之實服御之間昭示儉徳自上<lb/>
化下風俗丕變則漏泄之弊少息矣此端本澄源之道<lb/>
也<lb/>
殿中侍御史朱熠上言曰塩之為利博矣以蜀廣浙數<lb/>
路言之皆不及淮塩額之半盖以斥鹵彌望可以供煎<lb/>
烹蘆葦阜繁可以備燔燎故環海之湄有亭户有鍋户<lb/>
有正塩有浮塩正塩出於亭户歸之公上者也浮塩出<lb/>
於鍋户鬻之商販者也正塩居其四浮塩居其一端平<lb/>
<pb n="KR2f0039_WYG_273-30b"/>
之初朝廷不欲使浮塩之利散而歸之於下於是分置<lb/>
十局以收買浮塩以嵗額計之二千七百九十三萬斤<lb/>
十數年来鈔法屢更公私俱困真揚通泰四州六十五<lb/>
萬袋之正塩視昔猶不及額尚何暇為浮塩計邪是以<lb/>
貪墨無耻之士大夫知朝廷住買浮塩龍斷而籠其利<lb/>
纍纍竈戸列處沙洲日籍銖兩之塩以延旦夕之命今<lb/>
商賈既不得私販朝廷又不與收買則是絶其衣食之<lb/>
源矣為今之計莫若遵端平之舊式收鍋户之浮塩所<lb/>
<pb n="KR2f0039_WYG_273-31a"/>
給塩本當過於正塩之價則人皆與官為市郤以此塩<lb/>
售於上江所得塩息徑輸朝廷一則可以絶戎閫争利<lb/>
之風二則可以續鍋户烹煎之利<lb/>
宗正少卿兼權右郎官趙必愿上言曰財非天雨鬼輸<lb/>
豈可輕施妄用長此不已必至顛覆異時或得罪今之<lb/>
大夫不能為國生財程异皇甫鎛之徒乗間㨗出推敲<lb/>
剋剥以術相勝鑿空取辦以計巧取事掊斂獻羨餘間<lb/>
架緡錢之令下而唐祚愈促矣願陛下精思熟慮約已<lb/>
<pb n="KR2f0039_WYG_273-31b"/>
愛民必如勾踐之卧薪甞膽必如衞文公之帛衣布冠<lb/>
可也<lb/>
洪舜俞進故事曰梁冀在位二十餘年窮極滿盛收冀<lb/>
財貨縣官斥賣合三十餘萬萬以充王府用減天下租<lb/>
稅之半散其苑囿以業窮民<lb/>
　臣聞財用之在天下如血脉行乎一身可通而不可<lb/>
　壅王者藏富於民覇者藏富於國其下富不在國又<lb/>
　不在民而在聚斂臣之家盖自王道不行而人心壊<lb/>
<pb n="KR2f0039_WYG_273-32a"/>
　人心壊而吏治壊舎義趨利假公售私朘民自封一<lb/>
　孔不貸柄國者又為生姦受盜之府而天下之富偏<lb/>
　聚焉此冀所以積至三十餘萬萬而未屬饜也夫財<lb/>
　本吾國之有而取以助國財皆吾民之出而還以予<lb/>
　民其理順其政公故收冀家以充王府而減租稅天<lb/>
　下以為快後世莫以為非不謂威帝能行之也<lb/>
劉克莊進故事曰元祐初以李常為户部尚書鮮于侁<lb/>
為京東漕<lb/>
<pb n="KR2f0039_WYG_273-32b"/>
　臣甞考論古今自漢中葉筦𣙜之法行上而公卿下<lb/>
　而賢良文學各持一論然公卿之論常勝雖合賈誼<lb/>
　董仲舒諸名儒唇敝舌腐而不能少殺其勢惟本朝<lb/>
　則不然所用三司使如寇準蔡齊王堯臣包拯宋祁<lb/>
　張方平蔡襄之流其人平日既持賢良文學之論一<lb/>
　旦居公卿之位施為建置終不敢背儒者大㫖此其<lb/>
　所以異於漢也熈寧改法初猶用程顥蘇轍為官屬<lb/>
　其後薛向呉居厚之徒始進於是司馬光得政内擢<lb/>
<pb n="KR2f0039_WYG_273-33a"/>
　李常為版書外擢鮮于侁為漕以救其弊元祐相業<lb/>
　第一義也臣謂國家此一氣脉宜迓續不冝間斷宜<lb/>
　培養不宜椓伐顧今天下兵不可汰官不可省郊廟<lb/>
　之禮不可闕掖庭之用不可㑹臣非敢立髙虚之論<lb/>
　直以理財為非也昔之理財者摧抑富商巨賈之盜<lb/>
　利權者爾逐什一以養口體者不問也削弱豪家大<lb/>
　姓之侵細民者爾營斗升以育妻子者不問也天地<lb/>
　所産海之魚塩藪之薪蒸漆枲絺紵之百貨械器陶<lb/>
<pb n="KR2f0039_WYG_273-33b"/>
　冶之一藝盖販夫販婦園夫紅女所資以為命者苟<lb/>
　操斡之無遺則歎愁之寧免漢筭緡錢下逮末作之<lb/>
　人唐為宫市害及鬻樵之夫治世氣象不宜如此向<lb/>
　也𣙜酟𣙜契信有遺利今囊括殆盡弓張未施猝失<lb/>
　利源邑困繭絲之取邑無生意民受池魚之殃治世<lb/>
　氣象不宜如此議者排之愈力執事者持之愈堅踵<lb/>
　漢庭塩鐵論之弊失先朝前軰儒臣治賦之意麟趾<lb/>
　之澤息蠆尾之謗興將安取此臣觀今日事勢損上<lb/>
<pb n="KR2f0039_WYG_273-34a"/>
　未易言也酌中制以取之足矣裕民未易言也捐末<lb/>
　利以還之足矣昔陳恕令三司吏各條茶法第為三<lb/>
　等曰上者取利太深可行之商賈不可行之朝廷吾<lb/>
　用其中者真計臣之心也王旦遣漕臣曰朝廷𣙜利<lb/>
　至矣真大臣之言也惟陛下詔廟堂省府亟圖之<lb/>
金世宗與宰臣議鑄錢或以鑄錢工費數倍欲使金銀<lb/>
坑冶上曰山澤之利可以與民惟錢幣不當私鑄若財<lb/>
貨流布四方與在官何異石琚進曰臣聞天子之富藏<lb/>
<pb n="KR2f0039_WYG_273-34b"/>
於天下正如泉源欲其流通耳上問琚曰古亦有百姓<lb/>
鑄錢者乎琚曰使百姓自鑄則小人圖利錢愈薄惡古<lb/>
所以禁也<lb/>
宣宗貞祐二年六月宣宗南渡次邯鄲拜髙汝礪為叅<lb/>
知政事次陽隂上聞汴京榖價騰踴慮扈従人至則愈<lb/>
貴問宰臣何以䖏之皆請命留守司約束汝礪獨曰物<lb/>
價低昻朝夕或異然糴多糶少則貴盖諸路之人輻湊<lb/>
河南糴者既多安得不貴若禁止之有物之家皆將閉<lb/>
<pb n="KR2f0039_WYG_273-35a"/>
而不出商旅轉販亦不復入城則糴者益急而貴益甚<lb/>
矣事有難易不可不知今少而難得者榖也多而易致<lb/>
者鈔也自當先其所難後其所易多方開誘務使出粟<lb/>
更鈔例榖價自平矣上従之<lb/>
興定元年十一月汝礪為尚書右丞又上言曰臣聞國<lb/>
以民為基民以財為本是以王者必先愛養基本國家<lb/>
調發河南為重所徵稅租率常三倍于舊今省部計嵗<lb/>
收通寳不敷所支乃于民間科斂桑皮故紙錢七千萬<lb/>
<pb n="KR2f0039_WYG_273-35b"/>
貫以補之近以通寳稍滯又加兩倍河南人户農民居<lb/>
三之二今稅租猶多未足而此令復出彼不糶所當輸<lb/>
租則必減其食以應之夫事有難易勢有緩急今急用<lb/>
而難得者芻粮也出於民力其来有限可緩圖而易為<lb/>
者鈔法也行于國家其變無窮向者大鈔滯更為小鈔<lb/>
小鈔弊改為寳劵寳劵不行易為通寳従權制變皆由<lb/>
於上尚何以煩民為㢤彼悉力以奉軍儲已患不足而<lb/>
又添徴通寳茍不能給則有逃亡民逃亡則農事廢兵<lb/>
<pb n="KR2f0039_WYG_273-36a"/>
食何自而得有司不究逺圖而貪近効不固本原而較<lb/>
末節誠恐軍儲鈔法兩有所妨臣非於鈔法不為意也<lb/>
非與省部故相違也但以鈔法稍滯物價稍增之害輕<lb/>
民生不安軍儲不給之害重耳惟陛下外度事勢俯察<lb/>
臣言特命有司減免則羣心和恱而未足之租有所望<lb/>
矣<lb/>
三年河南頗豐稔民間多積粟汝礪上奏曰國家之務<lb/>
莫重於食今所在屯兵益衆而修築新城其費亦廣若<lb/>
<pb n="KR2f0039_WYG_273-36b"/>
不及此豐年多方營辦防秋之際或乏軍興乞於河南<lb/>
州府驗其物價低昻權宜立式凡内外四品以下雜正<lb/>
班散官及承廕人免當儤使監官功酬或僧道官師徳<lb/>
號度牒寺觀院額等並聽買之司縣官有能勸誘輸粟<lb/>
至三千石者將来注授升本牓首五千石以上遷官一<lb/>
階萬石以上升職一等並注見闕庶幾人知勸慕多所<lb/>
收獲上従之同提舉𣙜貨司王三錫建議𣙜油髙琪以<lb/>
用度方急勸上行之汝礪上言曰古無𣙜法自漢以来<lb/>
<pb n="KR2f0039_WYG_273-37a"/>
始置塩鐵酒𣙜均輸官以佐經費末流至有筭舟車稅<lb/>
間架其征利之術固已盡矣然亦未聞𣙜油也盖油者<lb/>
世所共用利歸於公則害及於民故古今皆置不論亦<lb/>
厭苛細而重煩擾也國家自軍興河南一路嵗入稅租<lb/>
不啻加倍又有額徴諸錢横泛雜役無非出於民者而<lb/>
更議𣙜油嵗收銀數十萬兩夫國以民為本當此之際<lb/>
民可以重困乎若従三錫議是以舉世通行之貨為𣙜<lb/>
貨私家常用之物為禁物自古不行之法為良法竊為<lb/>
<pb n="KR2f0039_WYG_273-37b"/>
聖朝不取也若果行之其害有五臣請言之河南州縣<lb/>
當立務九百餘所設官千八百餘員而胥𨽻工作之徒<lb/>
不與焉費既不貲而又創搆屋宇奪買作其公私俱擾<lb/>
殆不勝言至於提㸃官司有升降決罰之法其課一虧<lb/>
必生抑配之弊小民受病益不能堪其害一也夫油之<lb/>
貴賤所在不齊惟其商旅轉販有無相易所以其價常<lb/>
平人易得之今既設官各有分地輙相侵犯者有罪是<lb/>
使貴處常貴賤處常賤其害二也民家日用不能躬自<lb/>
<pb n="KR2f0039_WYG_273-38a"/>
沽之而轉鬻者增取利息則價不得不貴而用不得不<lb/>
難其害三也塩鐵酒醋公私所造不同易於分别惟油<lb/>
不然莫可辦記今私造者有刑捕告者有賞則無頼輩<lb/>
因之得以誣搆良民枉陷於罪其害四也油户所置屋<lb/>
宇作具用錢已多有司按業推定物力以給差賦今奪<lb/>
其具廢其業而差賦如前何以自活其害五也惟罷之<lb/>
便上是之<lb/>
四年翰林侍講學士趙秉文上奏曰寳劵滯塞盖朝廷<lb/>
<pb n="KR2f0039_WYG_273-38b"/>
初議更張市肆已妄傳其不用因之抑遏漸至廢絶臣<lb/>
愚以為宜立回易務令近上職官通市道者掌之給以<lb/>
銀鈔粟麥縑帛之𩔖權其低昻而出納詔有司議行之<lb/>
元世祖至元二十三年中書傳㫖議更鈔用錢同知江<lb/>
西宣慰司事劉宣獻議曰原交鈔所起漢唐以来皆未<lb/>
甞有宋紹興初軍餉不繼造此以誘商旅為沿邉糴買<lb/>
之計比銅錢易於擎齎民甚便之稍有滯礙即用見錢<lb/>
尚存古人子母相權之意日增月益其法浸弊欲求目<lb/>
<pb n="KR2f0039_WYG_273-39a"/>
前速效未見良䇿新鈔必欲創造用權舊鈔只是改換<lb/>
名目無金銀作本稱提軍國支用不復抑損三數年後<lb/>
亦如元寳矣宋金之弊足為殷鑒鑄造銅錢又當詳究<lb/>
秦漢隋唐宋利病著在史冊不待縷陳國朝廢錢已乆<lb/>
一旦行之功費不貲非為逺計大抵利民權物其要自<lb/>
不妄用始若欲濟丘壑之用非惟鑄造不敷抑亦不乆<lb/>
自弊矣<lb/>
世祖時東平布衣趙天麟上䇿曰臣聞聖明開世混萬<lb/>
<pb n="KR2f0039_WYG_273-39b"/>
國之車書法制臨時便羣機於掌握廟堂電斷區宇風<lb/>
従故得其要則可成長乆之功動其機則可底治安之<lb/>
效欽惟陛下貴為天子所衣不過禦寒而已所食不過<lb/>
適口而已然而智周六合仁濟衆有而不憚煩者盖皇<lb/>
天降命歸于有徳推脩身之餘以理之也臣伏以定已<lb/>
然之事者須據其形審將来之形者莫如於勢察形勢<lb/>
之大者莫大於財力財者義之基也力者徳之資也今<lb/>
國家徳義行乎上而下猶未之盡従財力壯乎末而本<lb/>
<pb n="KR2f0039_WYG_273-40a"/>
猶未之丕定臣所以冒死而言之也欲下民德義之風<lb/>
行宜在上財力之方無失也夫財貨重則榖帛輕財貨<lb/>
輕則榖帛重是以有子母相權銅楮逓用之法焉此盖<lb/>
財之形也方今至元鈔法以一當五可謂審於財之形<lb/>
矣上好義則下亦好之上好利則下亦好之臣但以在<lb/>
上之利皆出於民轉相兼并以至窮困百姓不足君孰<lb/>
與足此盖財之勢也夫曩者之時宋據荆揚則其險要<lb/>
在於江漢金據中原則其險要在於河山以至遼人之<lb/>
<pb n="KR2f0039_WYG_273-40b"/>
海蜀人之棧得一郡則有開疆拓土之勲失一郡則有<lb/>
斷臂亡肩之患此盖力之形也今立行省于外維持錯<lb/>
綜衆建其官有諸侯之鎮而無諸侯之權可謂審於力<lb/>
之形矣然雨露霑濡之地乾坤盖載之區莫非吾之民<lb/>
也但以國家一綂拱於燕都非同金宋遼蜀之君守蕞<lb/>
爾之地以為民主也且𤓰分之國形勢在地一統之運<lb/>
形勢在民約力量財惟軍為甚此盖力之勢也財壯於<lb/>
下而化易行化行而知耻知耻而禮讓興矣力壯於上<lb/>
<pb n="KR2f0039_WYG_273-41a"/>
而權易持權持而民新民新而王政成矣伏望陛下顧<lb/>
形勢之大明財力之源凡息民之務如偃兵戈之𩔖未<lb/>
降者降之凡養民之道如限田産之𩔖未行者行之凡<lb/>
溥天兆姓四逺諸方有銜寃無告者以肺石達之凡軍<lb/>
役之家宜令樞宻院差官随處與鄂囉官一同照戸口<lb/>
産業再行定之臣竊見軍户有財竭力屈丁壯俱無而<lb/>
婦人嬰孺承其門籍者有壯夫百丁良田千頃而亦與<lb/>
貧人一例應軍役者或謂軍籍不敢輕動則是敢於苦<lb/>
<pb n="KR2f0039_WYG_273-41b"/>
貧逸富而不敢行均一之政也凡軍役十年一定限内<lb/>
皆不可改移限至許告消乏凡定軍之法但升降軍籍<lb/>
之家不得已而採工匠之上户以充之可也若然則財<lb/>
力之形勢並壯而徳義之化靡有不従者焉良由形勢<lb/>
係於下民而下民既均且逸矣國家豈有不壯者乎徳<lb/>
義豈有不孚者乎<lb/>
天麟又曰臣聞仁義而已者亞聖之法言允執厥中者<lb/>
聖人之極致仁義合而為道道者利之利也執中變而<lb/>
<pb n="KR2f0039_WYG_273-42a"/>
為過過者利之害也何以言之夫愛人利物謂之仁見<lb/>
得思宜謂之義以致民心恱順基緒堅長如滄海泄於<lb/>
尾閭而百川益以歸之如張弓當乎不足而自然有以<lb/>
補之此雖不言利而利已在其中矣夫取物限多謂之<lb/>
過平限益求亦謂之過以致民生朘削恒業消耗且下<lb/>
之於上猶枝葉之係本器物之在室上之於下猶本之<lb/>
統枝葉室之貯器物未有枝葉朘削而本獨豐器物消<lb/>
耗而室能滿者也此雖力征利而害已在其中矣超然<lb/>
<pb n="KR2f0039_WYG_273-42b"/>
上聖鑒臨萬方明義之當然絶利之可欲守以行已推<lb/>
於教人亦豈併絶其利之利者㢤盖矯枉過直率之於<lb/>
中而後已也今國家誅邪臣之好利者以謝兆人其官<lb/>
吏之嗜利者以委憲職可謂審乎義利之正矣然而聖<lb/>
教流布尚未盡従者利門未杜故也臣竊以財貨委有<lb/>
失漏献言于上亦正義也乃有兇悖之徒傾巧之子平<lb/>
地風波妄謂天下之財貨可商計也有欺蔽也有羨餘<lb/>
也曲成微理足移明聖之心深飾辯言足惑明聖之聽<lb/>
<pb n="KR2f0039_WYG_273-43a"/>
此等已惡於民而其實豈欲增國家之利㢤但欲指名<lb/>
握節侵剥刻除以自濟幸事之辦希功徼賞以自榮也<lb/>
且自濟自榮亦何濟榮之有㢤皆得珠藏腹斃身之𩔖<lb/>
也是故釁彰加戮舉遺業而並破矣臣恐後之人昧未<lb/>
形之禍貪望外之利亦且倣獻利者此盖未盡従聖教<lb/>
之由也臣又以中外官吏志道義者據道義而直行志<lb/>
功名者念功名而自勵以富貴為儻来之物以忠孝為<lb/>
天爵之全豈肯浥下民之膏脂以潤其尺寸之膚㢤臣<lb/>
<pb n="KR2f0039_WYG_273-43b"/>
恐有志富貴者脅肩諂笑於權貴之前昏夜乞哀於要<lb/>
津之下其未得之則患得之之難及既得之則仗市井<lb/>
之謀乗君子之器姦心大逞欲竅旁開蒼蠅之技聞臭<lb/>
而集苟狗之心忍羞而計心計之不足故口求之口求<lb/>
之不足不知身之赴之手之攫之也吾家之何物未造<lb/>
造之吾家何物未完完之王事紛紜委於後矣若見亷<lb/>
者則相顧而笑之曰愚也拙也俸薄而㢘徒自苦也既<lb/>
又相齊而疾之曰汝非原范亦將㢘邪汝不和光同塵<lb/>
<pb n="KR2f0039_WYG_273-44a"/>
將背吾徒邪而陥之而脅之遂使亷之固者受排沮於<lb/>
明時㢘之薄者變琳琅而土苴矣彼一旦禍孽盈溢聞<lb/>
諸憲職於是計賄之多寡而決之而復任之是用被決<lb/>
無耻之徒復臨良民也如此而欲亷耻風行奚自㢤彼<lb/>
習知被決而復獲守職則益無所顧矣此亦未盡従聖<lb/>
教之由也故獻商計羨餘者莫非懐穢之人被笞杖復<lb/>
官者例皆無耻之𩔖穢既懐矣惡能清耻既無矣惡能<lb/>
亷伏望陛下大開離耀明示羣方凡財貨委係未貢而<lb/>
<pb n="KR2f0039_WYG_273-44b"/>
無拘檢者許令陳言凡獻商計羨餘之議者並行禁絶<lb/>
不須擬議而利門自杜於上矣凡中外掌政臨民官吏<lb/>
厚增其俸有受一毫之賂停錮其身不假笞杖而利門<lb/>
自杜於下矣盖以慾心之起小大無殊臨民之官莫先<lb/>
於義也然後能私弊息而公義自行百姓足而君無不<lb/>
足矣<lb/>
許衡代人擬奏劄曰臣聞天下有大利非聚斂財貨之<lb/>
謂也乾之四徳曰利此謂生之遂也故以利為本此謂<lb/>
<pb n="KR2f0039_WYG_273-45a"/>
性之順也聖人遂萬物之生順萬物之情故能致天下<lb/>
之大利後世遂一已之生順一已之情故能致天下之<lb/>
大害利之善惡於此判矣子曰君子喻於義盖物得其<lb/>
宜則無不利故曰利者義之和也子曰小人喻於利盖<lb/>
一於利而無義則害於人故曰放於利而行多怨後世<lb/>
學者不識天下之大利而耻言之故曰利者悉歸於小<lb/>
人以小人而謀利未有不為天下國家之禍者也臣以<lb/>
為謀利者莫如君子盖君子不以利為利以義為利也<lb/>
<pb n="KR2f0039_WYG_273-45b"/>
惟君子之喻於義也必損上以益下蠲無名之征罷不<lb/>
正之供節用度減浮食國家若不足於調度然而土地<lb/>
闢田野治年榖豐登盖藏充溢人民繁阜鳥獸草木咸<lb/>
若以此觀之謂之國貧可乎惟小人之喻於利也必剥<lb/>
下以奉上急暴横之征創苛虐之斂倉廪實府庫充國<lb/>
家若足於用度矣然而土地日削田野荒蕪水旱相仍<lb/>
閭里愁嘆人民凍餒兄弟妻子離散以此觀之謂之國<lb/>
富可乎大畧以富驕而亡國者常多以貧約而失國者<lb/>
<pb n="KR2f0039_WYG_273-46a"/>
常少言利者必曰此特老生之常談而不切於用以今<lb/>
楮幣折閱稱提無術君子茍能謀利盍出一策以為明<lb/>
主獻乎臣敢曰楮幣之折閱斷無可稱提之理直一切<lb/>
罷而不行用耳臣請言其幣之設非古先聖王智慮不<lb/>
及後世而不能用也盖制法無義則古先聖王知其為<lb/>
天下害必不可行也古者為市以榖粟布帛器用之物<lb/>
自相貿易泉貨未鑄安肯持虚劵以易百姓之實貨㢤<lb/>
鹿幣之造特出於漢武虚耗無聊之末計厯千三百年<lb/>
<pb n="KR2f0039_WYG_273-46b"/>
無敢染指於其後夫以數錢紙墨之資得以易天下百<lb/>
倍之貨印造既易生生無窮源源不竭此世人所謂神<lb/>
仙指瓦礫為黄金之術亦何以過此然後世不期於奢<lb/>
侈而自不能不奢侈雖有賢明之資恐不能免也奸民<lb/>
不期於偽造而自不能不偽造雖制以死刑不能絶也<lb/>
此豈良法㢤是故講稱提之䇿者今三四十年矣卒無<lb/>
能為朝廷毫髪之助但見稱提之令每下而百姓每受<lb/>
其害而貫陌益落矣嘉定以一易二是負民一半之貨<lb/>
<pb n="KR2f0039_WYG_273-47a"/>
也端平以五易一是負民四倍之貨也無義為甚今不<lb/>
若以實貨而收虚劵猶足以救前日之過而無媿百姓<lb/>
也實貨者何塩是也言者又曰朝廷倚塩課為國之命<lb/>
脉今乃欲以之易無用之破紙計狂而事左何以為國<lb/>
乎曰不然榖粟布帛銅鐵金銀皆足以充國用厯黄帝<lb/>
以来四千餘年之所通行何獨不可行於今日未論前<lb/>
古只以渡江之初言之外有強敵内有羣盜干戈相尋<lb/>
江左蕭條内立百司庶府外供嵗幣饋餉不鬻官告度<lb/>
<pb n="KR2f0039_WYG_273-47b"/>
牒不造官㑹國家亦漸致富强其所以制國家之財用<lb/>
者亦人耳故曰遂萬物之生順萬物之情故能致天下<lb/>
之大利盖自有道焉其可與俗吏言㢤育萬物者天地<lb/>
也主萬物者陛下也神而化之使民宜之輕重低昻豈<lb/>
不在我惟陛下裁鑒<lb/>
　<lb/>
　<lb/>
　厯代名臣奏議卷二百七十三<lb/>
</p>
<p>
</p>
  </div>
</body>
</text>
</TEI>
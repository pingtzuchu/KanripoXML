<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百四十三</head> <lb/>
    <p>
<pb n="KR2f0039_WYG_243-1a"/>
欽定四庫全書<lb/>
　歴代名臣奏議卷二百四十三<lb/>
　　　　　　　　　　　明　楊士竒等　撰撰<lb/>
　　荒政<lb/>
殷王成湯為天子大旱七年太史占之曰當以人禱湯<lb/>
曰吾所為請者民也若必以人禱吾請自當遂齋戒剪<lb/>
爪斷髪素車白馬身嬰白茅以身為犧牲禱于桑林之<lb/>
野以六事自責曰政不節歟民失職歟宫室崇歟女謁<lb/>
<pb n="KR2f0039_WYG_243-1b"/>
盛歟苞苴行歟讒夫昌歟言未巳大雨方數千里<lb/>
漢武帝即位汲黯為謁者東越相攻上使黯往視之不<lb/>
至至吳而還報曰越人相攻固其俗然不足以辱天子<lb/>
之使河内失火延燒千餘家上使黯往視之還報曰家<lb/>
人失火比屋延燒不足憂也臣過河南河南貧人傷水<lb/>
旱萬餘家或父子相食臣謹以便宜持節發河南倉粟<lb/>
以振貧民臣請歸節伏矯制之罪上賢而釋之<lb/>
宣帝時丞相魏相數條漢興以來國家便宜行事及賢<lb/>
<pb n="KR2f0039_WYG_243-2a"/>
臣賈誼晁錯董仲舒等所言請施行之奏曰臣聞明主<lb/>
在上賢輔在下則君安虞而民和睦臣相幸得備位不<lb/>
能奉明法廣教化理四方以宣聖德民多背本趨末或<lb/>
有饑寒之色為陛下之憂臣相罪當萬死臣相知能淺<lb/>
薄不明國家大體時用之宜惟民終始未得所繇竊伏<lb/>
觀先帝聖德仁恩之厚勤勞天下垂意黎庶憂水旱之<lb/>
災為民貧窮發倉廩振乏餧遣諫大夫博士廵行天下<lb/>
察風俗舉賢良平寃獄冠蓋交道省諸用寛租賦弛山<lb/>
<pb n="KR2f0039_WYG_243-2b"/>
澤陂池禁秣馬酤酒貯積所以賙急繼困慰安元元便<lb/>
利百姓之道甚備臣相不能悉陳昩死奏故事詔書凡<lb/>
二十三事臣謹按王法必謹於農而務積聚量入制用<lb/>
以備㓙災亡六年之畜尚謂之急元鼎二年平原渤海<lb/>
太山東郡溥被災害民餓死於道路二千石不豫慮其<lb/>
難使至於此賴明詔振救乃得䝉更生今歳不登榖暴<lb/>
騰踴臨秋收斂猶有乏者至春恐甚亡以相䘏西羌未<lb/>
平師旅在外兵革相乘臣竊寒心宜蚤圖其備惟陛下<lb/>
<pb n="KR2f0039_WYG_243-3a"/>
留神元元率由先帝盛德以撫海内上施行其策<lb/>
後漢明帝時王望遷青州刺史甚有威名是時州郡災<lb/>
旱百姓窮荒望行部道見饑者裸行草食五百餘人愍<lb/>
然哀之因以便宜出所在布粟給其廩糧為作褐衣事<lb/>
畢上言帝以望不先表請章示百官詳議其罪時公卿<lb/>
皆以為望之專命法有常條鍾離意獨曰昔華元子反<lb/>
楚宋之良臣不禀君命擅平二國春秋之義以為美談<lb/>
今望懐義忘罪當仁不讓若繩之以法忽其本情將乖<lb/>
<pb n="KR2f0039_WYG_243-3b"/>
聖朝養育之㫖帝嘉意議赦而不罪<lb/>
魏文帝欲徙冀州士家十萬户實河南時連蝗民饑羣<lb/>
司以為不可而帝意甚盛侍中辛毗與朝臣俱求見帝<lb/>
知其欲諫作色以見之皆莫敢言毗曰陛下欲徙士家<lb/>
其計安出帝曰卿謂我徙之非邪毗曰誠以為非也帝<lb/>
曰吾不與卿共議也毗曰陛下不以臣不肖置之左右<lb/>
廁之謀議之官安得不與臣議耶臣所言非私也乃社<lb/>
稷之慮也安得怒臣帝不答起入内毗隨而引其裾帝<lb/>
<pb n="KR2f0039_WYG_243-4a"/>
遂奮衣不還良乆乃出曰佐治卿持我何太急邪毗曰<lb/>
今徙既失民心又無以食也帝遂徙其半<lb/>
晉武帝咸寧三年詔曰今年霖雨過差又有蟲災潁川<lb/>
襄城自春以來畧不下種深以為慮王者何以為百姓<lb/>
計促處當之鎮南將軍杜預上疏曰臣輙思惟今者水<lb/>
災東南特劇非但五稼不收居業并損下田所在停汙<lb/>
髙地皆多磽塉此即百姓困窮方在來年雖詔書切告<lb/>
長吏二千石為之設計而不廓開大制定其趣舍之宜<lb/>
<pb n="KR2f0039_WYG_243-4b"/>
恐徒文具所益盖薄當今秋夏蔬食之時而百姓已有<lb/>
不贍前至冬春野無青草則必指仰官榖以為生命此<lb/>
乃一方之大事不可不豫為思慮者也臣愚謂既以水<lb/>
為困當恃魚菜螺蜯而洪波汎濫貧弱者終不能得今<lb/>
者宜大壊兖豫州東界諸陂隨其所歸而宣導之交令<lb/>
饑者盡得水産之饒百姓不出境界之内旦暮野食此<lb/>
目下日給之益也水去之後填淤之田畆收數鍾至春<lb/>
大種五榖五榖必豐此又明年益也臣前啟典牧種牛<lb/>
<pb n="KR2f0039_WYG_243-5a"/>
不供耕駕至於老不穿鼻者無益於用而徒有吏士榖<lb/>
草之費歳送任駕者甚少尚復不調習宜大出賣以易<lb/>
榖及為賞直詔曰孳育之物不宜減散事遂停寢<lb/>
後魏明元帝神瑞二年秋榖不登太史令王亮因華隂<lb/>
公主等言䜟書國家當治鄴應大樂三十年勸太宗遷<lb/>
都博士祭酒崔浩與特進周澹言於太宗曰今國家遷<lb/>
都於鄴可救今年之饑非長久之策也東州之人常謂<lb/>
國家居廣漢之地民畜無算號稱牛毛之衆今留守舊<lb/>
<pb n="KR2f0039_WYG_243-5b"/>
都分家南徙恐不滿諸州之地參居郡縣處榛林之間<lb/>
不便水土疾疫死傷情見事露則百姓意沮四方聞之<lb/>
有輕侮之意屈丐蠕蠕必提挈而來雲中平城則有危<lb/>
殆之慮阻隔恒代千里之險雖欲救援赴之甚難如此<lb/>
則聲實俱損矣今居北方假令山東有變輕騎南出燿<lb/>
威桑梓之中誰知多少百姓見之望塵震服此是國家<lb/>
威制諸夏之長策也至春草生乳酪將出兼有菜果足<lb/>
接來秋若得中熟事則濟矣太宗深然之曰唯此二人<lb/>
<pb n="KR2f0039_WYG_243-6a"/>
與朕意同復使中貴人問浩澹曰今既餬口無以至來<lb/>
秋來秋或復不熟將如之何浩等對曰可簡窮下之户<lb/>
諸州就榖若來秋熟年願更圖也但不可遷都太宗從<lb/>
之於是分民詣山東三州食出倉榖以廩之來年遂大<lb/>
熟<lb/>
孝文帝太和十一年京都大饑韓麒麟表陳時務曰古<lb/>
先哲王經邦立治積儲九稔謂之太平故躬籍千畆以<lb/>
勵百姓用能衣食滋茂禮教興行逮於中代亦崇斯業<lb/>
<pb n="KR2f0039_WYG_243-6b"/>
入粟者與斬敵同爵力田者與孝弟同賞實百王之常<lb/>
軌為治之所先今京師民庶不田者多遊食之口三分<lb/>
居二蓋一夫不耕或受其饑況於今者動以萬計故頃<lb/>
年山東遭水而民有餒終今秋京都遇旱榖價踊貴實<lb/>
由農人不勸素無儲積故也伏惟陛下天縱欽明道髙<lb/>
三五昩旦憂勤思恤民弊雖虞帝一日萬幾周文日昃<lb/>
不暇食蔑以為喻上垂覆載之澤下有凍餒之人皆由<lb/>
有司不為明制長吏不恤其本自承平日久豐穰積年<lb/>
<pb n="KR2f0039_WYG_243-7a"/>
競相矜夸遂成侈俗車服第宅奢僭無限喪葬婚娶為<lb/>
費實多貴富之家童妾侈服工商之族玉食錦衣農夫<lb/>
餔糟糠蠶婦乏短褐故令耕者日少田有荒蕪榖帛罄<lb/>
於府庫寳貨盈於市里衣食匱於室麗服溢於路饑寒<lb/>
之本實在於斯愚謂凡珍玩之物皆宜禁斷吉凶之禮<lb/>
備為格式令貴賤有别民歸朴素制天下男女計口受<lb/>
田宰司四時廵行臺使歳一按撿勤相勸課嚴加賞賜<lb/>
數年之中必有盈贍雖遇灾凶免於流亡矣往年較比<lb/>
<pb n="KR2f0039_WYG_243-7b"/>
户貫租賦輕少臣所統齊州租粟纔可給俸略無入倉<lb/>
雖於民為利而不可長久脱有戎役或遭天灾恐供給<lb/>
之方無所取濟可減絹布増益榖租年豐多積歳儉出<lb/>
賑所謂私民之榖寄積於官官有宿積則民無荒年矣<lb/>
十四年秋七月尚書中書監髙閭上表曰奉癸未詔書<lb/>
以春夏少雨憂饑饉之方臻愍黎元之傷瘁同禹湯罪<lb/>
已之誠齊堯舜引咎之德虞災致懼詢及卿士令各上<lb/>
書極陳損益深恩被於蒼生厚惠流於后土伏惟陛下<lb/>
<pb n="KR2f0039_WYG_243-8a"/>
天啓聖姿利見纂極欽若昊天光格宇宙太皇太后以<lb/>
叡哲賛世稽合三才髙明柔克道被無外七政昭宣於<lb/>
上九功咸序於下君人之量逾髙謙光之㫖彌篤脩復<lb/>
祭儀宗廟所以致敬飾正器服禮樂所以宣和増儒官<lb/>
以重文德簡勇士以昭武功慮獄訟之未息定刑書以<lb/>
理之懼蒸民之姦宄置隣黨以穆之究庶官之勤劇班<lb/>
俸禄以優之知勞逸難均分民土以齊之甄忠明孝矜<lb/>
貧恤獨開納讜言抑絶讒佞明訓以體率土移風雖未<lb/>
<pb n="KR2f0039_WYG_243-8b"/>
勝殘去殺成無為之化足以仰答三靈者矣臣聞皇天<lb/>
無私降鑒在下休咎之徴咸由人召故帝道昌則九疇<lb/>
叙君德衰而彛倫斁休瑞並應享以五福則康于其邦<lb/>
咎徴屢臻罰以六極則害於其國斯乃洪範之實徴神<lb/>
祇之明驗及其厄運所纒世鍾陽九數乖於天理事違<lb/>
於人謀時則有之矣故堯湯逢歴年之災周漢遭水旱<lb/>
之患然立功修行終能弭息今考治則有如此之風計<lb/>
運未有如彼之害而陛下殷勤引過事邁前王從星澍<lb/>
<pb n="KR2f0039_WYG_243-9a"/>
雨之徴指辰可必消災滅禍之符灼然自見雖王畿之<lb/>
内頗為少雨關外諸方禾稼仍茂茍動之以禮綏之以<lb/>
和一歳不收未為大損但豫備不虞古之善政安不忘<lb/>
危有國常典竊以北鎮新徙家業未就思親戀本人有<lb/>
愁心一朝有事難以禦敵可寛其往來頗使欣慰開雲<lb/>
中馬城之倉以賑恤之足以感德致力邊境矣明察畿<lb/>
甸之民饑甚者出靈丘下館之粟以救其乏可以安慰<lb/>
孤貧樂業保土使幽定安并四州之租隨運以溢其處<lb/>
<pb n="KR2f0039_WYG_243-9b"/>
開關弛禁薄賦賤糴以消其費清道路恣其東西隨豐<lb/>
逐食貧富相贍可以免度凶年不為患苦又聞常士困<lb/>
則濫竊生匹婦餒則慈心薄凶儉之年民輕違犯可緩<lb/>
其使役急其禁令宜於未然之前申敇外牧又一夫幽<lb/>
枉王道為虧京師之獄或恐未盡可集見囚於都曹使<lb/>
明折庶獄者重加究察輕者即可決遣重者定狀以聞<lb/>
罷非急之作放無用之獸此乃救荒之常法且以見憂<lb/>
於百姓論語曰不患貧而患不安茍安而樂生雖遭凶<lb/>
<pb n="KR2f0039_WYG_243-10a"/>
年何傷於民庶也愚臣所見如此而已<lb/>
孝文帝時祕書丞李彪上封事曰記云國無三年之儲<lb/>
謂國非其國光武以一畆不實罪及牧守聖人之憂世<lb/>
重榖殷勤如彼明君之恤人勸農而相切若此頃年山<lb/>
東饑去歳京師儉内外人庶出入就豐既廢營産疲困<lb/>
乃加又於國體實有虚損若先多積榖安而給之豈有<lb/>
驅督老弱餬口千里之外以今況古誠可懼也臣以為<lb/>
宜析州郡常調九分之二京都度支歳用之餘各立官<lb/>
<pb n="KR2f0039_WYG_243-10b"/>
司年豐糴於倉時儉則加私之二糶之於人如此人必<lb/>
事田以買官絹又務貯財以取官粟年登則常積歳凶<lb/>
則直給又别立農官取州郡户十分之一以為屯人相<lb/>
水陸之宜料頃田之數以贓贖雜物餘財市牛給科令<lb/>
其肆力一夫之田歳責三十斛甄其正課并征戍雜役<lb/>
行此二事數年之中則榖積而人足雖灾不害<lb/>
隋文帝開皇三年度支尚書長孫平見天下州縣多罹<lb/>
水旱百姓不給奏令民間毎秋家出粟麥一石已下貧<lb/>
<pb n="KR2f0039_WYG_243-11a"/>
富差等儲之閭巷以備凶年名曰義倉因上書曰臣聞<lb/>
國以民為本民以食為命勸農重榖先王令軌古者三<lb/>
年耕而餘一年之積九年作而有三年之儲雖水旱為<lb/>
灾而人無菜色皆由勸導有方蓄積先備故也去年亢<lb/>
陽關内不熟陛下哀愍黎元甚於赤子運山東之粟置<lb/>
常平之官開發倉廩普加振賜少食之人莫不豐足鴻<lb/>
恩大德前古未比其強宗富室家道有餘者皆競出私<lb/>
財逓相賙贍此乃風行草偃從化而然但經國之理須<lb/>
<pb n="KR2f0039_WYG_243-11b"/>
存定式於是奏令諸州百姓及軍人勸課當社共立義<lb/>
倉收穫之日隨其所得勸課出粟及麥於當社造倉窖<lb/>
貯之即委社司執帳檢校毎年收積勿使損敗若時或<lb/>
不熟當社有饑饉者即以此榖振給自是諸州儲峙委<lb/>
積<lb/>
唐太宗貞觀初上入苑中見蝗掇數枚祝之曰民以榖<lb/>
為命而汝食之寧食吾之肝腸欲吞之左右諫曰惡物<lb/>
或成疾上曰朕為民受灾何疾之避遂吞之是歳蝗不<lb/>
<pb n="KR2f0039_WYG_243-12a"/>
為灾後關中大饑上謂侍臣曰水旱不調皆朕失德朕<lb/>
之不修天當責朕百姓何罪而多遭困窮聞有鬻男女<lb/>
者朕甚愍之焉乃遣御史大夫杜淹廵檢出御府金寳<lb/>
贖之還其父母<lb/>
髙宗儀鳯二年夏四月江南旱遣御史中丞崔謐等分<lb/>
道賑給侍御史劉思立上疏曰麥秀蠶老農事方殷聚<lb/>
集㕘迎妨廢不少既縁賑給須立薄書本欲安存更成<lb/>
煩擾伏望且委州縣賑給疏奏謐等遂不行<lb/>
<pb n="KR2f0039_WYG_243-12b"/>
中宗時兵部尚書韋嗣立建言曰臣聞國無九年之儲<lb/>
家無三年之蓄家非其家國非其國也故知立國立家<lb/>
皆資於儲蓄矣夫水旱之災關之隂陽運數非人智力<lb/>
所能及也堯遭大水湯遭大旱則知仁聖之君亦所不<lb/>
免當此時百姓不至於困弊者有積也今陛下倉庫之<lb/>
内比稍空竭尋常用度不支一年儻有水旱人須賑給<lb/>
徴發時動兵要資裝則將何以備之其縁倉庫不實妨<lb/>
於政化者觸𩔖而是臣竊見食封之家其數甚衆昨畧<lb/>
<pb n="KR2f0039_WYG_243-13a"/>
問户部云用六十餘萬丁一丁兩匹即是一百二十萬<lb/>
已上匹臣頃在太府知毎年庸調絹數多不過百萬少<lb/>
則七八十萬以來比諸封家所入全少儻有蟲霜旱潦<lb/>
曽不半在國家支供何以取給臣聞自封茅土裂山河<lb/>
皆須業著經綸功白草昩然後配宗廟之享承帶礪之<lb/>
恩皇運之初功臣共定天下當時食封纔只三二十家<lb/>
今以尋常特恩遂至百家已上國家租賦太半私門則<lb/>
資用有餘國家則支計不足有餘則或致奢僭不足則<lb/>
<pb n="KR2f0039_WYG_243-13b"/>
坐致憂危制國之方豈謂為得封户之物諸家自徴或<lb/>
是官典或是奴僕多挾勢逞威陵突州縣凡是封户不<lb/>
勝侵漁或輸物多索裹頭或相知要取中物百姓怨歎<lb/>
逺近共知復有因將貨易轉更生舉徴打紛紛曽下寧<lb/>
息貧乏百姓何以克堪若必限丁物送太府封家但於左<lb/>
藏請受不得輙自徴催則必免侵漁人冀蘇息<lb/>
代宗時關輔旱河東租庸鹽鐵使裴諝入計帝召至便<lb/>
殿問㩁酤利嵗出内幾何諝久不對帝復問曰臣有所<lb/>
<pb n="KR2f0039_WYG_243-14a"/>
思帝曰何邪諝曰臣自河東來渉三百里而農人愁嘆<lb/>
榖菽未種誠謂陛下軫念元元先訪疾苦而乃責臣以<lb/>
利孟子曰治國者仁義而已何以利為故未敢即對帝<lb/>
曰㣲公言朕不聞此拜左司郎中<lb/>
德宗時中書侍郎同中書門下平章事陸贄請遣使臣<lb/>
宣撫諸道遭水州縣狀曰右頻得鹽鐵轉運及州縣申<lb/>
報霖雨為災彌月不止或川瀆泛漲或溪谷奔流淹没<lb/>
田苗損壊廬舍又有漂溺不救轉徙乏糧喪亡流離數<lb/>
<pb n="KR2f0039_WYG_243-14b"/>
亦非少臣等任處台輔職調隂陽一物失宜尸曠斯在<lb/>
五行愆度黜責何逃陛下德邁禹湯恕人咎己臣等毎<lb/>
奉詞㫖倍益慙惶所以僶俛在公不敢頻煩請罪前者<lb/>
面陳事體須遣使撫綏陛下尚謂詢問來人所損殊少<lb/>
即議優恤恐長姦欺臣等旬日已來更審借訪𩔖㑹行<lb/>
旅所説悉與申報符同但恐所聞聖聰或未盡陳事實<lb/>
夫流俗之弊多徇諂諛揣所悦意者則侈其言度所惡<lb/>
聞者則小其事制備失所恒病於斯初聞諸道水災臣<lb/>
<pb n="KR2f0039_WYG_243-15a"/>
等屢訪朝列多云無害於物以為不足致懐退省其私<lb/>
言則頓異霖潦非可諱之事搢紳皆有識之人與臣比<lb/>
肩尚且相媚況乎事或曖昧人或瑣㣲以利己之心希<lb/>
至尊之㫖其於情實固不易知如斯之流足誤視聴所<lb/>
願事皆覆驗則冀言無詐欺大明照臨天下之幸也昔<lb/>
子夏問於孔子曰何如斯可謂人之父母孔子對曰四<lb/>
方有敗必先知之斯可謂人之父母矣蓋以君人之道<lb/>
子育為心雖深居九重而慮周四表雖恒處安樂而憂<lb/>
<pb n="KR2f0039_WYG_243-15b"/>
及困窮近取諸身如一體之於四支其疾病無不恤也<lb/>
逺取諸物如兩曜之於萬𩔖其鑒照無不均也故時有<lb/>
凶害而人無流亡恃天聴之必聞知上澤之必至是以<lb/>
有母之愛有父之尊古之聖王能以天下為一家中國<lb/>
為一人用此術也今水潦為敗綿數十州奔告於朝日<lb/>
月相繼若哀其疾苦固宜降㫖優矜儻疑其詐欺亦當<lb/>
遣使臣廵視安可徇往來之浮説忘惠卹之大猷失人<lb/>
得財是將焉用況災害已甚申奏亦頻縱不䝉恩復除<lb/>
<pb n="KR2f0039_WYG_243-16a"/>
自當准式蠲免徒失事體無資國儲恐須速降德音深<lb/>
示憂憫分道命使明勅弔災寛息征徭省察寃濫應<lb/>
家有溺死及漂没居産都盡父子不存濟者各量賜粟<lb/>
帛便委使臣與州府以當處官物給付其損壊廬舍田<lb/>
苗者亦委使任與州府據所損作分數等第聞奏量與<lb/>
蠲減租税如此則没者䝉瘞酹之惠存者霑煦嫗之恩<lb/>
霈澤下施孰不欣戴所費者財用所收者人心若不失<lb/>
人何憂乏用臣等已約支計所費亦不甚多倘䝉聖恩<lb/>
<pb n="KR2f0039_WYG_243-16b"/>
允從即具條件續進臣又聞聖人作則皆以天地為本<lb/>
隂陽為端慶賞者順陽之功故行於春夏刑罰者法隂<lb/>
之氣故用之秋冬事或愆時人必罹咎是以月令所載<lb/>
夏行秋令則苦雨數來丘隰水潦夏行冬令則後乃大<lb/>
水敗其城郭典籍垂誡言固不誣天人同符理當必應<lb/>
既有繫於舒慘是能致於災祥頃自夏初大臣得罪親<lb/>
黨坐累其徒實繁邦憲已行宸嚴未解畏天之怒中外<lb/>
竦然若以月令推之水潦或是其應雖天所降沴不在<lb/>
<pb n="KR2f0039_WYG_243-17a"/>
郊畿然海内為家無論遐邇伏願滌瑕以德消沴以和<lb/>
威惠之相濟合宜隂陽之運行自序臣等不勝覩災慙<lb/>
負之至謹奉狀陳請以聞<lb/>
贄又論淮西管内水損處請同諸道遣宣慰使狀曰右<lb/>
奉進止淮西管内貢賦既闕所縁水損簡擇宣慰使此<lb/>
道亦不要遣去者臣聞聖王之於天下也人有不得其<lb/>
所者若己納之於隍故夏禹泣辜殷湯引罪蓋以率土<lb/>
之内莫非王臣或有昏迷不恭是由教化未至常以善<lb/>
<pb n="KR2f0039_WYG_243-17b"/>
救則無棄人自希烈亂常汙染淮甸職貢廢闕責當有<lb/>
歸在於編甿豈任其咎陛下息師含垢宥彼渠魁惟兹<lb/>
下人久罹脇制想其翹望聖化誠亦有足哀傷倘𢎞善<lb/>
救之心當軫納隍之慮今者遣使宣命本縁卹患弔災<lb/>
諸道災患既同朝廷弔卹或異是使慕聲教者絶望懐<lb/>
反側者得詞棄人而固其寇讎恐非所以為計也昔晉<lb/>
饑乞糴于秦大夫百里奚曰天災流行國家代有救災<lb/>
卹鄰道也行道有福丕豹則請因而伐之穆公用百里<lb/>
<pb n="KR2f0039_WYG_243-18a"/>
奚之言拒丕豹之請且曰其君是惡其人何罪遂輸粟<lb/>
以救之其後秦饑乞糴於晉晉大夫虢射曰無損於怨<lb/>
而益於寇不如勿與慶鄭曰幸災不仁貪愛不祥怒隣<lb/>
不義不如與之惠公信虢射之謀違慶鄭之義遂閉糴<lb/>
以絶焉是歳晉國復饑秦伯又饋之粟曰吾怨其君而<lb/>
卹其人終於秦穆霸強晉惠擒辱是知棄怨而施惠者<lb/>
可以懐敵計利而忘義者罔不失人此乃列國諸侯猶<lb/>
務卹鄰救灾矧君臨天下而可使德澤不均被者乎議<lb/>
<pb n="KR2f0039_WYG_243-18b"/>
者多謂淮右洊饑國家之利臣等愚見以為不然必若<lb/>
興有征之師問不庭之罪因災幸濟已爽德政倘又難<lb/>
於用兵望其艱窘自弊利害之勢或未可知夫悍獸之<lb/>
情窮則攫搏暴人之態急則猖狂當其迫阨之時尤資<lb/>
撫馭茍得招攜以禮便可底寧備慮乖方亦足生患竊<lb/>
以帝王之道頗與敵國不同懐柔萬邦唯德與義寧人<lb/>
負我我無負人故能使億兆歸心逺邇從化猶有凶迷<lb/>
不復必當人鬼同誅此其自取覆亡尚亦不足含怒今<lb/>
<pb n="KR2f0039_WYG_243-19a"/>
因供税有闕遂令施惠不均責帥及人恐未為允伏惟<lb/>
聖鑒更審細裁量其所擇諸道使並未敢宣行伏候進<lb/>
止<lb/>
贄又請依京兆所請折納事狀曰京兆府先奏當管蟲<lb/>
食豌豆全然不收請據數折納大豆奉勅宜依度支續<lb/>
奏稱時估豌豆毎斗七十價已上大豆毎斗三十價已<lb/>
下京兆府所請將大豆替豌豆望令據估計錢數折納<lb/>
則冀免損官司者求瘼救灾國之令典求瘼在知其所<lb/>
<pb n="KR2f0039_WYG_243-19b"/>
患救灾在卹其所無只如螟<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>為殃豌豆全損撿覆若<lb/>
非虚謬地税固合免徵直道而行大體斯在府司折納<lb/>
充數已為剋下從權度支準估計錢乃是幸灾窺利所<lb/>
得無幾其傷實多傷風得財非謂理道且豌豆為物入<lb/>
用甚㣲舊例所支唯充畜料準數迴給大豆諸司誰曰<lb/>
不然計價剰徴義將安在理無所據事不可從望依前<lb/>
勅處分未審可否<lb/>
監察御史韓愈上論天旱人饑狀曰右臣伏以今年以<lb/>
<pb n="KR2f0039_WYG_243-20a"/>
來京畿諸縣夏逢亢旱秋又早霜田種所收十不存一<lb/>
陛下恩踰慈母仁過春陽祖賦之間例皆蠲免所徴至<lb/>
少所放至多上恩雖宏下困猶甚至聞有棄子逐妻以<lb/>
求口食拆屋伐樹以納税錢寒餒道塗斃踣溝壑有者<lb/>
皆已輸納無者徒被追徴臣愚以為此皆羣臣之所未<lb/>
言陛下之所未知者也臣竊見陛下憐念黎元同於赤<lb/>
子至或犯法當戮猶且寛而宥之況此無辜之人豈有<lb/>
知而不救又京師者四方之腹心國家之根本其百姓<lb/>
<pb n="KR2f0039_WYG_243-20b"/>
實宜倍加優卹今瑞雪頻降來年必豐急之則得少而<lb/>
人傷緩之則事存而利逺伏乞特勅京兆府應今年税<lb/>
錢及草粟等在百姓腹内徴未得者並且停徴容至來<lb/>
年蠶麥庶得少有存立臣至陋至愚無所知識受恩思<lb/>
效有見輙言無任懇欵慙懼之至謹録奏聞<lb/>
憲宗時翰林學士白居易上奏曰右伏以聖心憂軫重<lb/>
降德音欲令實惠及人無如減放租税昨正月中所降<lb/>
德音量放去年錢米伏聞所放數内已有納者縱未納<lb/>
<pb n="KR2f0039_WYG_243-21a"/>
者多是逃亡假令不放亦徴不得而旱損州縣至多所<lb/>
放錢米至少百姓未經豐熟又納今年税租疲乏之中<lb/>
重此徴迫人力困苦莫甚於斯却是今年伏望聖恩更<lb/>
與宰臣及有司商量江淮旱損州縣分數更量放今年<lb/>
租税當疲困之際降惻隱之恩感動人情無出於此敢<lb/>
竭愚見以副聖心<lb/>
僖宗乾符元年關東旱饑翰林學士盧攜上書曰國家<lb/>
之有百姓如草木之有根柢若秋冬培溉則春夏滋榮<lb/>
<pb n="KR2f0039_WYG_243-21b"/>
今關東旱灾所至皆饑人無依投待盡溝壑其蠲免餘<lb/>
税實無可徴而州縣督趣甚急動加捶撻雖撤屋伐木<lb/>
雇妻鬻子止可供所由酒食之費未得至於府庫也朝<lb/>
廷倘不撫存百姓實無生計乞勅州縣一切停徴仍發<lb/>
義倉亟加賑給敇從其言而有司竟不能行<lb/>
宋太宗端拱二年冬京城旱左諫議知制誥王禹偁上<lb/>
疏云臣聞一榖不收謂之饉五榖不收謂之饑饉則大<lb/>
夫以下皆損其禄饑則盡無禄廩食而已今旱雲未霑<lb/>
<pb n="KR2f0039_WYG_243-22a"/>
宿麥未茁既無積蓄民饑可憂望下詔直云君臣之間<lb/>
政教有闕自乗輿服御下至百官奉料非宿衛軍士邊<lb/>
庭將帥悉第減之上答天譴下厭人心俟雨足復故臣<lb/>
朝行中家最貧奉最薄亦願首減奉以贖耗蠧之咎外<lb/>
則停歳市之物内則罷工巧之伎近城掘土侵塚墓者<lb/>
瘞之外州配𨽻之衆非贓盜者釋之然後以古者猛虎<lb/>
渡河飛蝗越境之事戒敇州縣官吏其餘軍民刑政之<lb/>
弊非臣所知者望委宰臣裁議頒行但感人心必召和<lb/>
<pb n="KR2f0039_WYG_243-22b"/>
氣<lb/>
真宗時楊億上奏曰臣本州自去年已來秋稼薄熟時<lb/>
物雖至騰踴人户免於流離爰自今春雨水調適粟麥倍<lb/>
稔蠶績頗登餱糧漸充菜色稍減然以山越之俗陸種<lb/>
甚㣲所仰者水田所食者秔稻矧又地勢斗絶塗潦不停<lb/>
仍歳亢旱泉源罄竭儻旬浹不雨即溝瀆揚塵稻畦焦<lb/>
枯善苗立死非三數日一降膏澤無以望於秋成伏日<lb/>
夏至後絶少時雨烈日流爍炎風數興髙仰之田殆至<lb/>
<pb n="KR2f0039_WYG_243-23a"/>
枯槁卑溼之地如沸如羮比户嗷嗷大命近止臣遂率<lb/>
軍州僚吏精意祈求闔境之名山及大川近郭之𤣥宫<lb/>
梵刹廟貎之列祀典者罔不徧走湫潭之庇水族者<lb/>
亦用致祠造龍於壇聿遵古法徙市於野克體前經而<lb/>
雲漢昭回藴隆彌甚尋於前月十六日相次降雨不及寸<lb/>
餘清塵有餘沃焦無益臣夙夜憂慄罔敢遑寧編列之<lb/>
民殆於殞穫比至今月將半旱氣益加一郡之中靡神<lb/>
不禱精誠備盡靈貺蔑然臣忽記憶往年在院供職日<lb/>
<pb n="KR2f0039_WYG_243-23b"/>
適值嵗旱學士承㫖宋白為臣言今御史中丞魏庠三<lb/>
十年前嘗薄遊關輔寓居佛舍㑹天久不雨村民數十<lb/>
輩詣寺祈禱僧有善胡法者捕蜥蜴十數枚置一瓮中<lb/>
漬之以水䝉之以雜樹葉取童男數人衣青衣青塗面<lb/>
及手足人持栁枝沾水散灑且祝曰蜥蜴蜥蜴興雲吐<lb/>
霧雨今霶沲汝今歸去如是者無晝夜嬰繞而言明日<lb/>
大雨逺近告足臣潛疏於牘背至是檢閲得焉即以十<lb/>
二日初旭與知麗水縣事殿中丞甄旦詣城北集福院<lb/>
<pb n="KR2f0039_WYG_243-24a"/>
如其法請禱少頃臣與甄旦出自北門各遵歸路忽有<lb/>
㣲雲自東北起良久彌漫至午未間暴雨及寸餘由是<lb/>
隂結未解至十三日大雨連晝夜約及三四尺溪谷漲<lb/>
滿溝塍流溢禾黍之藁然者芃芃而發秀草樹之瘁然<lb/>
者欣欣而向榮村民荷臺笠以謳耕夫奮襏襫而舞萬<lb/>
室之安堵如故百姓之邪心不生民之幸也陛下之賜<lb/>
也臣忝備守土獲遇有年慶抃之誠萬萬常品臣又念<lb/>
鳴吠之伎前哲不遺芻蕘之言上聖斯採所陳祈請之<lb/>
<pb n="KR2f0039_WYG_243-24b"/>
術親獲感應之徴理近怪神事不經見頗為猥鄙有黷<lb/>
髙明蓋小道之可觀表事君之無隱昔東方朔有言曰<lb/>
謂之為龍又無角謂之蛇又有足跂跂脈脈善縁壁是<lb/>
非守宫即蜥蜴雄亦云執蝘蜒而嘲龜龍又故刑部侍<lb/>
郎張洎嘗謂臣言昔使髙麗汎海忽隂曀舟人譁言龍<lb/>
見洎亟起視之見垂尾於雲間正如蝘蜒之狀良久雨<lb/>
大作即知蜥蜴者亦龍之𩔖也臣既獲嘉應敢不上言<lb/>
干冒宸嚴伏増戰越<lb/>
<pb n="KR2f0039_WYG_243-25a"/>
翰林學士李迪嘗歸沐忽傳詔對内東門真宗出三司<lb/>
使馬元方所上歳出入財用數以示迪時頻歳蝗旱問<lb/>
何以濟迪請發内藏庫以佐國用則賦斂寛民不勞矣<lb/>
帝曰朕欲用李士衡代元方俟其至當出金帛數百萬<lb/>
借三司迪曰天子於財無内外願下詔賜三司以示恩<lb/>
德何必曰借帝悦<lb/>
集賢院權管幹通進銀臺司田錫上奏曰臣今月二十<lb/>
五日所進實封為霸州乾寧軍死傷人户等自二十六<lb/>
<pb n="KR2f0039_WYG_243-25b"/>
日至今又據莫州奏饑死一十六口滄州奏全家饑死<lb/>
一十七户雖有指揮下轉運司相度及減斗斛價賑糶<lb/>
即未見别行指揮若有司只如此行遣實未稱陛下憂<lb/>
勞之心也陛下為民父母使百姓饑死乃是陛下孤負<lb/>
百姓也宰相調燮隂陽啓導聖德而惠澤不下流王道<lb/>
未融明是宰相孤負陛下也今陛下何不引咎如禹湯<lb/>
罪已畧降德音下饑餓殺人處州府民心知陛下憂恤<lb/>
然後振廩給貸以救其死若倉廩虚而饋運邊備未足<lb/>
<pb n="KR2f0039_WYG_243-26a"/>
即日無可給貸則是執政素不用心所致昔伊尹作相<lb/>
恥一夫不獲今餓殺人如此所謂焉用彼相今陛下可<lb/>
將此事以理道畧面責宰臣以下觀其何辭以對視其<lb/>
有無怍色有無憂色待三日而後或旬浹以來不上表<lb/>
待罪不拜章求退是忍人也何良相之為乎既非良相<lb/>
而猶用之則是陛下不以百姓心為心也若不别進用<lb/>
賢臣恐危亂之萌將來滋蔓難圖也語曰十室之邑必<lb/>
有忠信況今皇家富有萬國豈無人焉可於常參官自<lb/>
<pb n="KR2f0039_WYG_243-26b"/>
來五日一轉對中觀其所上之言有逺大謀畧經綸才<lb/>
業者可非次擢用若有其言而無其實退之以禮亦合<lb/>
理體不然則臣恐國家未能早致太平也豈唯太平之<lb/>
未能致其憂患不獨在邊防而叛亂在内地也此是陛<lb/>
下纉嗣先帝萬世基業之急務也所急之務莫先於此<lb/>
惟聖聰睿鑒詳㣲臣之言陸贄云貪因循者終有大患<lb/>
今若因循不早為謀則慮大患至矣今臣所奏且可先<lb/>
降德音以禹湯責躬之意以謝天以堯舜至仁之心以<lb/>
<pb n="KR2f0039_WYG_243-27a"/>
待下使饑餓地分知陛下憂恤之心也臣職在深嚴日<lb/>
有見聞不敢不奏<lb/>
仁宗明道二年詔議復義倉不果景祐中集賢校理王<lb/>
琪請復置令五等已上户隨夏秋二税二斗别輸一升<lb/>
水旱減税則免輸州縣擇便地置倉貯之領於轉運使<lb/>
計以一中郡正税歳入十萬石則義倉可得五千石推<lb/>
而廣之則利博矣明道中饑歉國家欲盡貸饑民則軍<lb/>
食不足故民有流轉之患是時兼并之家出粟數千石<lb/>
<pb n="KR2f0039_WYG_243-27b"/>
即補吏是豈以官爵為輕歟特愛民濟物不獲己為之<lb/>
爾且兼并之家占田常廣則義倉所入常多中下之家<lb/>
占田常狹則義倉所入常少及水旱振濟則兼并之家<lb/>
未必待此而濟中下之民實先受其賜矣事下有司㑹<lb/>
議議者異同而止<lb/>
景祐二年御史中丞杜衍乞詳定常平制度疏曰臣聞<lb/>
農者國之本不可不勸其業榖者民之命不可不為之<lb/>
儲盖歳有豐凶榖有貴賤計本量委欲及其時散滯取<lb/>
<pb n="KR2f0039_WYG_243-28a"/>
贏宜究其術前志曰欲人務農人有所利粟有所歸謂<lb/>
官以法收之也今豪民富家乗時賤收拙業之人旋致<lb/>
罄竭及穡事不興小有水旱則稽貨不出須其翔踴以<lb/>
謀厚利農民貴糴纔充口腹往復受弊無復窮己雖勸<lb/>
課之官家至日見亦奚益於事哉管子曰令有緩急物<lb/>
有輕重人君不治則蓄賈游市乗人不給百倍其利矣<lb/>
又曰萬室之邑必有萬鍾之藏藏鏹千萬千室之邑必<lb/>
有千鍾之藏藏鏹百萬由此言之則平糴常平之制其<lb/>
<pb n="KR2f0039_WYG_243-28b"/>
來久矣非始於漢宣之世也國家列郡置常平倉所以<lb/>
利農民備饑歳也然而有名無實者制度不立耳臣以<lb/>
謂立制度在乎量州郡之逺邇計户口之衆寡取賤出<lb/>
貴差别其饑熟信賞必罰責課於官吏出納無壅増減<lb/>
有制本息之數勿假以供軍斂導之時禁其爭利六斛<lb/>
四㪷曰鍾萬室之邑萬鍾則今萬戸郡常平倉可收六<lb/>
萬四千斛已上也俟本息増贏即加其元額歳有大中<lb/>
小饑亦有大中小熟常謹察以出入之節今欲立制度<lb/>
<pb n="KR2f0039_WYG_243-29a"/>
而無賞罰則法不得行以其外計諸州縣官吏宜立功<lb/>
過之差以示必行每趨時收糴應急出糶無令所司壅<lb/>
遏則利可及人也歳豐則増市價而糴所増錢毎㪷不<lb/>
得過一十文饑則减市價而糶到數三分支一分與告<lb/>
首人糴畢則不禁至於蜀漢狭境交廣寛鄉或通川易<lb/>
地之殊或邊郡巖邑之異各立條教以節盈虚限囘易<lb/>
之歳時虞其損敗制立典之侵刻督以嚴科則瘠瘦可<lb/>
充饑饉有備也今則不然九榖散於穰歳而不能儲峙<lb/>
<pb n="KR2f0039_WYG_243-29b"/>
兆民困於凶年而無以振業饒贍之道固若斯乎誠嚴<lb/>
敕州郡據本處有無見管常平倉錢斛今後漸令隨户<lb/>
口趂額收糴轉運司等不得以運軍須為名奏乞假借<lb/>
其逐處合備貫石數目若有缺少令多方計度供給倘<lb/>
有全然少本無可圓融之處伏乞霈然下詔出府庫乳<lb/>
香犀象真珠之𩔖相度隨處減價出賣添備倉本凡此<lb/>
珍異之物饑不可食寒不可衣常時則曠日可以漸次<lb/>
出賣速賣則雖减價數倍人亦不可取也宜及平歳鬻<lb/>
<pb n="KR2f0039_WYG_243-30a"/>
之以為豐國惠下之本上以章去奢崇儉之仁下以成<lb/>
敦本惠民之道俟州郡有本息増羨之處令外計逺近<lb/>
均融各足其額除邊逺之郡及山險之地糴貯不得過<lb/>
定額外沿路州府亦許就賤多糴仍先乞指揮有司將<lb/>
見行常平倉條貫并臣此劄子重别詳定具為條件務<lb/>
令精宻經久為例并立定逐州軍合糴額數畫一開坐<lb/>
聞奏朝廷更為裁酌頒行此法之設蓋以抑兼并惠貧<lb/>
弱茍行之必信守之必堅本息漸増則公私獲利矣比<lb/>
<pb n="KR2f0039_WYG_243-30b"/>
夫義社之制别生賦斂官吏侵削急速假借害大利小<lb/>
創於隋時而唐戴胄者猶請復之頗得其利矧兼惠農<lb/>
末振塞利孔之術可忽其名而不務乎議者若云聖朝<lb/>
不當以出息為名此又不稽其實者也周公制民貸者<lb/>
以國服為之息又貸萬泉者入息五百亦取之以其道<lb/>
耳必也倉儲充羨國用富強雖有凶荒不至捐瘠則仁<lb/>
聖域民之道莫大於此也臣以狂瞽輙効涓埃冒瀆威<lb/>
顔伏深殞越<lb/>
<pb n="KR2f0039_WYG_243-31a"/>
慶歴二年右正言歐陽修論乞賑救饑民劄子曰臣伏<lb/>
見近降大雪雖是將來豐熟之兆然即日陜西饑民流<lb/>
亡者衆同華河中尤甚往往道路遺棄小兒亦乞早降<lb/>
指揮令長吏收卹仍聞京西東大雪不止毁折桒柘不<lb/>
少切慮向去絲蚕税賦無所出致貧民起為盜賊亦乞<lb/>
特降指揮體量臣切見國史書祖宗朝毎奏一兩州軍<lb/>
小有灾傷亦隨多少賑卹或蠲免税租盖以所放者少<lb/>
不損國用又察民疾苦㣲細不遺所以國恩流布民不<lb/>
<pb n="KR2f0039_WYG_243-31b"/>
怨嗟不必須待灾傷廣闊方行賑救也方今人貧下怨<lb/>
之際不厭頻推恩惠伏望聖慈特賜矜憫<lb/>
修又論救賑雪後饑民劄子曰臣風聞京城大雪之後<lb/>
民間饑寒之人甚多至有子母數口一時凍死者雖豪<lb/>
貴之家往往亦無薪炭則貧弱之人可知矣盖京師小<lb/>
民例無蓄積只是朝夕旋營口食一日不營求則頓至<lb/>
乏絶今大雪已及十日使市井之民十日不營求雖中<lb/>
人亦乏絶矣況小民哉雪於農民雖為利澤然農畆之<lb/>
<pb n="KR2f0039_WYG_243-32a"/>
利逺及春夏細民所苦急在目前日夕已來民之凍死<lb/>
者漸多未聞官司有所賑救欲乞特降聖㫖下開封府<lb/>
或分遣使臣遍録民間貧凍不能自存者量散口食并<lb/>
各於有官塲柴炭草處就近支散救其將死之命至於<lb/>
諸營出軍家口亦宜量加存卹以示聖恩所散不多所<lb/>
利者衆仍令兩府條件應有軍士在外辛苦及民人支<lb/>
移税賦殘零輸送艱辛等處並與擘畫早加存卹若使<lb/>
戍兵愁苦道路怨嗟饑凍之尸列於京邑則大雪之澤<lb/>
<pb n="KR2f0039_WYG_243-32b"/>
其利未見而數事之失所損已多伏乞聖慈特賜留意<lb/>
修又論救賑江淮饑民劄子曰臣伏見近出内庫金帛<lb/>
賜陜西以救饑民風聞江淮以南今春大旱至有井泉<lb/>
枯竭牛畜瘴死雞犬不存之處九農失業民庶嗷嗷然<lb/>
未聞朝廷有所存卹陛下至仁至聖憂民愛物之心無<lb/>
所不至但患逺方疾苦未逹天聰茍有所聞必須留意<lb/>
下民疾苦臣職當言昨江淮之間去年王倫蹂踐之後<lb/>
人户不安生業倫賊纔滅瘡痍未復而繼以飛蝗自秋<lb/>
<pb n="KR2f0039_WYG_243-33a"/>
至春三時亢旱今東作已動而雨澤未霑此月不雨則<lb/>
終年無望加又近年已來省司屢於南方斂率錢貨而<lb/>
轉運使等多方刻剥以貢羨餘江淮之民上被天灾下<lb/>
苦賊盜内應省司之重斂外遭運使之誅求比於它方<lb/>
被苦尤甚今若不加存卹將來繼以凶荒則饑民之與<lb/>
疲怨者相呼而起其患不比王倫等偶然狂叛之賊也<lb/>
臣以為民怨已久民疲可哀因其甚困宜速賜惠不惟<lb/>
消弭盜賊之患兼可以悦其疲怨之心伏望聖慈特遣<lb/>
<pb n="KR2f0039_WYG_243-33b"/>
一二使臣分詣江淮名山祈禱雨澤仍下轉運并州縣各<lb/>
令具逐處亢旱次第奏聞及一面多方擘畫賑濟窮民<lb/>
無至失時以生後患<lb/>
右正言余靖論借支常平本錢疏曰臣聞天下無常安<lb/>
之勢無常勝之兵無常足之民無常豐之嵗由是古先<lb/>
聖王守之有道制之有術倘有緩急不可無備伏覩真<lb/>
宗皇帝景德中詔天下以逐州户口多少量留上供錢<lb/>
起置常平倉付司農寺係帳三司不問出入毎年夏秋<lb/>
<pb n="KR2f0039_WYG_243-34a"/>
兩熟準市價加錢收糴其出息本利錢只委司農寺主<lb/>
掌三司轉運司不得支撥自後毎遇灾傷賑貸使國有<lb/>
儲蓄民免流散者用此術也前三司使姚仲孫今春以<lb/>
來於京東等處借支司農常平倉以給和買雖然借支<lb/>
官錢以充官用循常視之似無妨碍若於經逺之謀深<lb/>
所未便臣切惟真宗皇帝聖慮深逺臣敢梗槩言之當<lb/>
今天下金榖之數諸路州軍年支之外悉充上供及别<lb/>
路經費見在倉庫更無餘羨所留常平本錢及斛㪷等<lb/>
<pb n="KR2f0039_WYG_243-34b"/>
若以賑濟饑荒此固常所及矣萬一不幸方隅小有緩<lb/>
急賞給資糧倉卒可備豈非先皇暗以數百萬之資蓄<lb/>
於四方者乎今若先為三司所支則天下儲蓄盡矣伏<lb/>
乞特降指揮三司先借支常平本錢去處並仰疾速撥<lb/>
還今後不得更支撥並依景德元降敇命施行<lb/>
三年靖又乞寛租賦防盜賊疏曰臣伏覩春夏以來旱<lb/>
勢至廣陛下憂勞勤恤躬行祈禱雖獲佳應而夏田先<lb/>
已損矣臣以古者三年耕必有一年之蓄九年耕必有<lb/>
<pb n="KR2f0039_WYG_243-35a"/>
三年之蓄無三年之蓄曰國非其國故雖堯水湯旱民<lb/>
無菜色者有備灾之術也方今官多冗費民無私蓄一<lb/>
歳不登逃亡滿道盖上下皆無儲積故也臣切謂當今<lb/>
備灾之術最急者寛租賦防盜賊而已誠知國家邊甲<lb/>
未解經費日廣不宜更減民賦自窘財用其如農收有<lb/>
限當量民力而取之雖或差減尚有數分之入今若同<lb/>
取一旦不堪其求必致流亡之患則永失常賦矣今天<lb/>
府之民九重不逺其訴旱者尚或半得申明半遭抑退<lb/>
<pb n="KR2f0039_WYG_243-35b"/>
況逺方之人其無告必矣陜關已西尤須撫之伏望朝<lb/>
廷特降詔命應遭旱州軍委清強官體量實旱損夏苗<lb/>
去處特與量減夏税分數不得容有僥倖此乃惠民之<lb/>
實效也若待有逃亡然後賑救將無及矣臣又聞衣食<lb/>
不足雖堯舜在上不能使民不為盜賊若水旱之後盜<lb/>
賊滋長勢之常也近聞解州鄧州羣賊入城劫掠人户<lb/>
此乃都監押廵檢不得其人之所致也似此階漸不宜<lb/>
滋蔓伏乞朝廷申明捕捉之科嚴賞罰之典其不獲強<lb/>
<pb n="KR2f0039_WYG_243-36a"/>
盜賊人不得將竊盜比折特行勒停替降之法庶幾戮<lb/>
力同心以折盜賊之勢<lb/>
慶歴中陜西經畧安撫使范仲淹奏乞差官陜西祈雨<lb/>
疏曰臣今月五日至華州華隂縣入西嶽廟燒香切見<lb/>
本廟有老醫官一員監當其廟廷闊逺舍屋甚多只有<lb/>
剰員一十四人盡是老年病患供應洒掃不前在國家<lb/>
崇奉五嶽之意似非嚴謹今來關中大旱永興同華陜<lb/>
虢以來無二三分秋苗粟米毎㪷一百五十文足兼鄉<lb/>
<pb n="KR2f0039_WYG_243-36b"/>
村無可收糴人心嗷嗷賊盜不少欲乞聖慈選精謹使<lb/>
命至西嶽廟專行祭告并於陜西靈湫等處祈雨澤以<lb/>
救生民仍乞委轉運使一員赴西嶽廟㸃檢廟貌祭器<lb/>
法物并添差兵士洒掃防䕶所貴崇奉之禮不致廢墜<lb/>
皇祐四年集賢殿修撰知梓州何郯上奏曰臣伏聞近<lb/>
日累差内臣往諸路監督州郡官吏捕蝗縁内臣是出<lb/>
入宫掖親信之人以事勢量之州縣必過有迎奉往來<lb/>
行李亦須要人州郡猶有兵士給使至於縣邑即須差<lb/>
<pb n="KR2f0039_WYG_243-37a"/>
貧下人户蟲蝗未能除去人民被此勞役已先起一害<lb/>
矣如去歳遣内臣入蜀祈雨所至差百姓五七十人擔<lb/>
擎行李盖外方不知朝廷恤民本意茍見貴近之臣即<lb/>
嚮風承迎不顧勞擾非必使人自要如此也況捕蝗除<lb/>
害本繫民事乃郡縣守宰之職今捨守宰不任而朝廷<lb/>
為之遣人監捕即是容官司之慢而不責其職業也伏<lb/>
乞特降敕命應有蝗蟲生長處專責知州通判督促屬<lb/>
縣官吏速行打捕委本路轉運司嚴切提舉部内州郡<lb/>
<pb n="KR2f0039_WYG_243-37b"/>
候屏除盡日具實以聞如經奏報後却致滋長為害其<lb/>
知州通判知縣主簿並行停殿轉運使黜降差遣如此<lb/>
嚴行督責官司必自能究心除害聖意如何即乞速降<lb/>
指揮其見在逐處内臣仍乞抽回<lb/>
五年右司諫賈黯乞立民社義倉疏曰臣伏以天下無<lb/>
事年榖豐熟則人民安樂父子相保一遇水旱則流離<lb/>
死亡捐棄道路發倉廩以賑之則糴不給課粟富人則<lb/>
力不贍轉輸千里則不及事移民就榖則逺近交困朝<lb/>
<pb n="KR2f0039_WYG_243-38a"/>
廷之臣郡縣之吏倉卒不知所出則民饑而死者已過<lb/>
半矣夫水旱之灾雖堯湯所不能免今不思所以備灾<lb/>
之術而歳幸年榖之熟則是求出於堯湯之所不可必<lb/>
者也臣嘗讀隋史見所謂立民社義倉者取之以時而<lb/>
藏之於民下足以備凶灾而上實無利焉願倣隋制詔<lb/>
天下州軍遇年榖豐熟立法勸課蓄積以備灾此孟子<lb/>
所謂樂歳粒米狼戾多取之而不為虐者也況取之以<lb/>
為民邪疏既上上下其説司農寺且命李充與黯合議<lb/>
<pb n="KR2f0039_WYG_243-38b"/>
以聞乃下諸路度可否而以為可行者纔四路餘或謂<lb/>
税賦之外兩重供輸或謂恐招盜賊或謂已有常平以<lb/>
贍給或謂置倉煩擾於是黯復上奏曰臣嘗判尚書刑<lb/>
部見天下歳斷死刑多至四千餘人其間盜賊率十六<lb/>
七盖愚民迫於饑寒因之水旱枉陷重辟故臣請復民<lb/>
社義倉以備凶歳今諸路所陳𩔖皆妄議若謂賦税之<lb/>
外兩重供輸則義倉之意乃教民儲積以備水旱官為<lb/>
立法非以自利行之既久民必樂輸若謂恐招盜賊盜<lb/>
<pb n="KR2f0039_WYG_243-39a"/>
賊利在輕貨不在粟麥今鄉村富室有貯粟數萬石者<lb/>
不聞有劫掠之虞且盜賊之起本由貧困臣建此議欲<lb/>
使民有貯積雖遇水旱不憂乏食則人人自愛而重犯<lb/>
法此正消除盜賊之原也若謂有常平足以振給則常<lb/>
平之設盖以準平榖價使無甚貴甚賤之傷或遇凶饑<lb/>
發以振捄既已失其本意而費又出公帑今國用頗乏<lb/>
所蓄不厚近歳非無常平小有水旱輙流離餓莩起為<lb/>
盜賊則是常平果不足仰以振給也若謂置倉廩斂材<lb/>
<pb n="KR2f0039_WYG_243-39b"/>
木恐為煩擾則今州縣修治郵𫝊驛舍皆歛於民豈於<lb/>
義倉獨畏煩擾人情可與樂成不可與謀始願自朝廷<lb/>
斷而行之然當時牽於衆論終不果行<lb/>
仁宗時秘閣校理呉及言春秋有告糴陛下恩施動植<lb/>
視人如傷然州郡官司各專其民擅造閉糴之令一路<lb/>
饑則鄰路為之閉糴一郡饑則隣郡為之閉糴夫二千<lb/>
石以上所宜同國休戚而坐視流離豈聖朝子兆民之<lb/>
意哉遂詔鄰路鄰州灾傷而輙閉糴論如違制律<lb/>
<pb n="KR2f0039_WYG_243-40a"/>
監察御史包拯請救濟江淮饑民疏曰臣聞天以五星<lb/>
為府人以九榖為命五星紊於上則灾異起於下九榖<lb/>
絶於野則盜賊興於外天之於人上下相應故天變於<lb/>
其上則人亂於其下是天人相與之際甚可畏也若變<lb/>
異上著則恐懼脩省以謝於下年榖不登則振貸己責<lb/>
而恤其困盖不使天有大變而民有飢色則人獲富<lb/>
壽而國享安寧矣方今灾異之變尤甚臣近已論列詳<lb/>
矣惟江淮六路連歳亢旱民食艱阻流亡者比比皆是<lb/>
<pb n="KR2f0039_WYG_243-40b"/>
朝廷昨遣使命安撫振貸以救其弊而東南歳運上供<lb/>
米六百萬石近雖減一百萬石縁逐路租税盡已蠲復<lb/>
則糧斛從何而出未免州縣配糴以充其數由是民間<lb/>
所出悉輸入官民儲已竭配者未巳縱有米價率無可<lb/>
糴父子皇皇相顧不捄老弱者死於溝洫少壯者聚為<lb/>
盜賊不幸姦雄乗間而起則不可制矣當以何道而卒<lb/>
安之哉且國家之患未有不縁此而致可不熟慮乎欲<lb/>
望聖慈特降指揮應江淛六路灾傷州縣凡是配糴及<lb/>
<pb n="KR2f0039_WYG_243-41a"/>
諸般科率一切止絶如敢故犯並坐違制庶幾少釋疲<lb/>
民倒垂之急其上供米數若不敷元額即候向去豐熟<lb/>
補填仍令州縣官吏多方擘畫捄濟饑民不得失所兼<lb/>
委逐路提轉專切提舉如不用心捄濟以致流亡及結<lb/>
成羣黨即乞一例重行降黜<lb/>
拯又請支義倉米賑給百姓疏曰臣訪聞江浙荆湖等<lb/>
路自去秋亢旱田苗一例灾傷即日米價甚髙民食不<lb/>
足若不速令捄濟必致流亡強壯者起為盜賊老弱者<lb/>
<pb n="KR2f0039_WYG_243-41b"/>
轉死溝洫因此生事為患不細縁逐州除軍糧常平倉<lb/>
外别無大段斛斗准備切知王琪見起義倉所在現管<lb/>
米數稍多州縣未必敢專輙支用若一取候朝廷指揮<lb/>
往復數月當此艱食之際恐無所及欲望特降指揮逐<lb/>
路轉運司勘㑹轄下元係灾傷州縣如委實人户闕食<lb/>
即令畫時將義倉米速行賑給以濟貧民如允臣所奏<lb/>
即乞早賜指揮<lb/>
拯權三司使請免江淮兩淛折變疏曰臣切見淮南江<lb/>
<pb n="KR2f0039_WYG_243-42a"/>
浙荆湖等州軍數年以來例皆薄熟去秋亢旱尤甚可<lb/>
熟三二分當年夏税見錢一例科折内第一等折納小<lb/>
綾毎匹一貫六百六十文省官絁毎匹二貫八百五十<lb/>
文省其第二等已下至客户並折納小麥毎斗三十四<lb/>
文省續據發運司准中書劄子據三司奏乞將慶歴三<lb/>
年上供額斛六百萬石内將小麥一百萬石大豆十五<lb/>
萬石折納見錢發運司遂相度小麥毎斗并耗添估九<lb/>
十四文省大豆毎斗并耗八十八文省比逐處見糶價<lb/>
<pb n="KR2f0039_WYG_243-42b"/>
例兩倍已上應該小麥一石納見錢九百四十文省尋<lb/>
又准五月九日中書劄子據發運司奏切慮豆麥價髙<lb/>
人户難得見錢奉聖㫖宜令本司疾速指揮逐路州軍<lb/>
據合折夏税豆麥令人户如願納見錢者即仰逐處依<lb/>
起納日在市價例錢數送納如只願納本色斛斗亦聴<lb/>
從便雖有前件聖㫖指揮本處官吏並不遵禀但一面<lb/>
抑令人户納元估價錢不許納本色斛斗以致豆麥益<lb/>
賤錢貨難得下等人户尤更不易發運司但務歳計充<lb/>
<pb n="KR2f0039_WYG_243-43a"/>
盈不慮民力困竭上下相䝉無所訴告為國斂怨莫甚<lb/>
於此且民者國之本財用所出安危所繫而横賦暴取<lb/>
不知紀極若因此流亡相應而起塗炭郡邑則將何道<lb/>
可以卒安之況已萌之兆不可不深慮耳兼自淮以南<lb/>
又兩浙荆湖從去秋至今春並未得雨二麥不秀耕種<lb/>
失時民心熬熬日懐憂懼欲望聖慈特降詔勅委逐路<lb/>
轉運提刑不住廵歴體量應是諸雜科率權且停罷若<lb/>
向去蠶麥稍熟今年夏税諸色錢等除第一第二等户<lb/>
<pb n="KR2f0039_WYG_243-43b"/>
各令依舊折納外其第三等已下并客户特與免諸般<lb/>
支移折變只令各納本色庶使重困之民稍獲蘇息<lb/>
拯為三司户部副使請差灾傷路分安撫疏曰臣切聞<lb/>
江淮兩浙荆湖南北路近歳旱澇相繼粒食踴貴淮南<lb/>
西路蘄黄等州尤甚去秋霖雨隕霜損害苗稼今夏大<lb/>
水飄流居人兼又官中配糴民間之蓄盡輸入官官糴<lb/>
既多迨今五月不雨秋苗悉已枯槁米價斗二百文縱<lb/>
江淮稔時米雖賤而民有饑者況遇凶年亦何卒歳為<lb/>
<pb n="KR2f0039_WYG_243-44a"/>
其無備故也今則民間之蓄盡為軍儲矣民失其賴流<lb/>
亡日衆故賊盜充斥聚集成羣大者近百人小亦不下<lb/>
數十人所在剽虜官司不能禁自光壽以南距江亦皆<lb/>
如是州縣上下逓相䝉蔽不以上聞使朝廷無繇知之<lb/>
況今秋苗稼既槁則望在來夏而凋殘之民朝不謀夕<lb/>
豈能及來夏子且天之降咎必在於凶年者盖年凶則<lb/>
民饑饑則盜起盜起則姦雄出姦雄出則不可制矣豈<lb/>
可不深懼而豫防之哉伏望聖慈申明執政大臣應江<lb/>
<pb n="KR2f0039_WYG_243-44b"/>
淮兩浙荆湖等州軍自去夏至今秋灾傷甚處選差臣<lb/>
寮遍令體量安撫從便宜而振貸之夫捄灾卹患國之<lb/>
常也若忽而不顧寖成大患得不為朝廷之深憂乎<lb/>
　<lb/>
　<lb/>
　<lb/>
　<lb/>
　歴代名臣奏議卷二百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百十八</head> <lb/>
    <p>
<pb n="KR2f0039_WYG_118-1a"/>
欽定四庫全書<lb/>
　歴代名臣奏議卷一百十八<lb/>
　　　　　　　　　　　明　楊士竒等　撰<lb/>
　　禮樂<hi>統言禮樂及統言禮</hi>
魯隱公五年九月考仲子之宫將萬焉<hi>萬舞也</hi>公問羽數<lb/>
於衆仲對曰天子用八諸侯用六大夫四士二夫舞所<lb/>
以節八音而行八風故自八以下公從之於是初獻六<lb/>
羽始用六佾也<lb/>
<pb n="KR2f0039_WYG_118-1b"/>
漢成帝時犍為郡於水濱得古磬十六枚議者以為善<lb/>
祥劉向因是說上宜興辟雍設庠序興禮樂隆雅頌之<lb/>
聲盛揖攘之容<hi>攘古讓字</hi>以風化天下如此而不治者未之<lb/>
有也或曰不能具禮禮以養人為本如有過差是過而<lb/>
養人也刑罰之過或至死傷今之刑非臯陶之法也而<lb/>
有司請定法削則削筆則筆<hi>削者謂有所刪去以刀削簡牘也筆者謂有所增益</hi>
<hi>以筆就而書也</hi>救時務也至於禮樂則曰不敢是敢於殺人不<lb/>
敢於養人也為其俎豆筦絃之間小不備因是絶而不<lb/>
<pb n="KR2f0039_WYG_118-2a"/>
為是去小不備而就大不備大不備或莫甚焉夫教化<lb/>
之比於刑法刑法輕是舎所重而急所輕也且教化所<lb/>
恃以為治也刑法所以助治也今廢所恃而獨立其所<lb/>
助非所以致太平也自京師有誖逆不順之子孫至於<lb/>
䧟大辟受刑戮者不絶繇不習五常之道也夫承千歲<lb/>
之衰周繼暴秦之餘敝民漸漬惡俗貪饕險詖不閑義<lb/>
理不示以大化而獨敺以刑罰終已不改故曰導之以<lb/>
禮樂而民和睦初叔孫通將制定禮儀見非於齊魯之<lb/>
<pb n="KR2f0039_WYG_118-2b"/>
士然卒為漢儒宗業垂後嗣斯成法也成帝以向言下<lb/>
公卿議<lb/>
東漢明帝即位博士曹充上言曰漢再受命仍有封禪<lb/>
之事而禮樂崩闕不可為後嗣法五帝不相沿樂三王<lb/>
不相襲禮大漢自制禮以示百世帝問制禮樂云何充<lb/>
對曰河圖括地象曰有漢世禮樂文雅出尚書琁璣鈐<lb/>
曰有帝漢出徳洽作樂名予帝善之詔曰今且改太樂<lb/>
官曰太予樂詩曲操以俟君子拜充侍中<lb/>
<pb n="KR2f0039_WYG_118-3a"/>
章帝時曹褒徴拜博士會帝欲制定禮樂褒上疏曰昔<lb/>
者聖人受命而王莫不制禮作樂以著功徳功成作樂<lb/>
化定制禮所以救世俗致禎祥為萬姓獲福於皇天者<lb/>
也今皇天降祉嘉瑞並臻制作之符甚於言語宜定文<lb/>
制著成漢禮丕顯祖宗盛徳之美章下太常太常巢堪<lb/>
以為一世大典非褒所定不可許帝知羣僚拘攣難與<lb/>
圖始朝廷禮憲宜時刋立明年復下詔其畧曰漢遭秦<lb/>
餘禮壊樂崩且因循故事未可觀省有知其說者各盡<lb/>
<pb n="KR2f0039_WYG_118-3b"/>
所能褒省詔遂復上疏具陳禮樂之本制改之意拜褒<lb/>
侍中<lb/>
和帝永元九年司空張奮上疏曰聖人所美政道至要<lb/>
本在禮樂五經同歸而禮樂之用尤急孔子曰安上治<lb/>
民莫善於禮移風易俗莫善於樂又曰揖讓而化天下<lb/>
者禮樂之謂也先王之道禮樂可謂盛矣孔子謂子夏<lb/>
曰禮以修外樂以制内丘已矣夫又曰禮樂不興則刑<lb/>
罰不中刑罰不中則民無所厝其手足臣以為漢當制<lb/>
<pb n="KR2f0039_WYG_118-4a"/>
作禮樂是以先帝聖徳數下詔書愍傷崩缺而衆儒不<lb/>
逹議多駮異臣累世台輔而大典未定私竊為憂不忘<lb/>
寢食臣犬馬齒盡誠冀先死見禮樂之定十三年更召<lb/>
拜太常復上疏曰漢當改作禮樂圖書著明王者化定<lb/>
制禮功成作樂謹條禮樂異議三事願下有司以時考<lb/>
定昔者孝武皇帝光武皇帝封禪告成而禮樂不定事<lb/>
不相副先帝詔曹褒今陛下但奉而承之猶周公斟酌<lb/>
文武之道非自為制誠無所疑久執謙謙令大漢之業<lb/>
<pb n="KR2f0039_WYG_118-4b"/>
不以時成非所以章顯祖宗功徳建太平之基為後世<lb/>
法<lb/>
晉愍帝建興初正旦作樂熊逺諫曰謹按尚書堯崩四<lb/>
海遏宻八音禮云凶年天子徹樂减膳孝懐皇帝梓宫<lb/>
未反豺狼當塗人神同忿公明徳茂親社稷是賴今杜<lb/>
弢蟻聚湘川比歲征行百姓疲弊故使義衆奉迎未舉<lb/>
履端元日正始之初貢士鱗萃南北雲集有識之士於<lb/>
是觀禮公與國同體憂容未歇昔齊桓貫澤之會有憂<lb/>
<pb n="KR2f0039_WYG_118-5a"/>
中國之心不召而至者數國及葵丘自矜叛者九國人<lb/>
心所歸惟道與義將紹皇綱於既徃恢霸業於來今表<lb/>
道徳之軌闡忠孝之儀明仁義之統𢎞禮樂之本使四<lb/>
方之士退懐嘉則今榮耳目之觀崇戲弄之好懼違雲<lb/>
韶雅頌之美非納軌物有塵大教謂宜設饌以賜羣下<lb/>
而已<lb/>
成帝咸康七年尚書蔡謨奏八年正會儀注唯作鼓吹<lb/>
鐘鼓其餘伎樂盡不作侍中張澄給事黄門侍郎陳逵<lb/>
<pb n="KR2f0039_WYG_118-5b"/>
駮以為王者觀時設教至於吉凶殊斷不易之道也今<lb/>
四方觀禮陵有儐弔之位庭奏宫懸之樂二禮兼用哀<lb/>
樂不分體國經制莫大於此詔曰今既以天下體大禮<lb/>
從權宜三正之享宜盡用吉禮也至娛耳目之樂所不<lb/>
忍聞故闕之耳事之大者不過上夀酒稱萬歲已許其<lb/>
大不足復闕鐘鼓鼓吹也澄逵又啓今大禮雖降事吉<lb/>
於朝然儐弔顯於園陵則未滅有哀禮服定於典文義<lb/>
無盡吉是以咸寧之會有徹樂之典實先朝稽古憲章<lb/>
<pb n="KR2f0039_WYG_118-6a"/>
垂式萬世者也詔曰若元日大享萬國朝宗庭廢鐘鼓<lb/>
之奏遂闕起居之節朝無磬制之音賓無蹈履之度其<lb/>
於事義不亦闕乎惟可量輕重以制事中散騎侍郎顧<lb/>
臻表曰臣聞聖王制樂讚揚政道養以仁義防其淫佚<lb/>
上享宗廟下訓黎元體五行之正音協八風以陶物宫<lb/>
聲正方而好義角聲堅齊而率禮弦歌鐘鼓金石之作<lb/>
備矣故通神至化有率舞之感移風易俗致和樂之極<lb/>
末世之伎設禮外之觀逆行連倒頭足入笞之屬皮膚<lb/>
<pb n="KR2f0039_WYG_118-6b"/>
外剝肝心内摧敦彼行葦猶謂勿踐矧伊生靈而不惻<lb/>
愴加四海朝覲言觀帝庭耳聆雅頌之聲目覩威儀之<lb/>
序足以蹋天頭以履地反天地之至順傷彜倫之大方<lb/>
今夷狄對岸外禦為急兵食七升忘身赴難過秦之戲<lb/>
日廩五斗方掃神州經畧中甸若此之事不可示逺宜<lb/>
下太常纂備雅樂簫韶九成惟新於盛運功徳頌聲永<lb/>
著于來葉此乃所以燕及皇天克昌厥後者也諸伎而<lb/>
傷人者皆宜除之流簡儉之徳邁康哉之詠清風既行<lb/>
<pb n="KR2f0039_WYG_118-7a"/>
下應如草此之謂也愚管之誠惟垂採察<lb/>
後魏文成帝和平六年特進征南將軍刁雍上表曰臣<lb/>
聞有國有家者莫不以禮樂為先故樂記云禮所以制<lb/>
外樂所以修内和氣中釋恭敬溫文是以安上治民莫<lb/>
善於禮移風易俗莫善於樂且於一民一俗尚須崇而<lb/>
用之况統御八方陶鈞六合者哉故帝堯修五禮以明<lb/>
典章作咸池以諧萬𩔖顯皇軌於云岱揚鴻化於介丘<lb/>
令木石革心鳥獸率舞包天地之情逹神明之徳夫感<lb/>
<pb n="KR2f0039_WYG_118-7b"/>
天動神莫近於禮樂故大樂與天地同和大禮與天地<lb/>
同節和故百物阜生節故報天祭地禮行於郊則上下<lb/>
和肅肅者禮之情和者樂之致樂至則無怨禮至則不<lb/>
違揖讓而治天下者禮樂之謂歟惟聖人知禮樂之不<lb/>
可以已故作樂以應天制禮以配地所以承天之道治<lb/>
人之情故王者治定制禮功成作樂虞夏殷周易代而<lb/>
起及周之末王政陵遲仲尼傷禮樂之崩亡痛文武之<lb/>
將墜自衛返魯各得其中逮乎秦皇翦棄道術灰滅典<lb/>
<pb n="KR2f0039_WYG_118-8a"/>
籍坑燼儒士盲天下之目絶象魏之章簫韶來儀不可<lb/>
復矣賴大漢之興改正朔易服色協音樂制禮儀正聲<lb/>
古禮粗欲周備至於孝章每以三代損益優劣殊軌歎<lb/>
其薄徳無以易民視聽博士曹褒覩斯詔也知上有制<lb/>
作之意乃上疏求定諸儀以為漢禮終於休廢寢而不<lb/>
行及魏晉之日修而不備伏惟陛下無為以恭已使賢<lb/>
以御世方鳴和鸞以陟岱宗陪羣后以昇中岳而三禮<lb/>
闕於唐辰象舞替於周日夫君舉必書古之典也柴望<lb/>
<pb n="KR2f0039_WYG_118-8b"/>
之禮帝王盛事臣今以為有其時而無其禮有其徳而<lb/>
無其樂史闕封石之文工絶清頌之享良由禮樂不興<lb/>
王政有缺致也臣聞樂由禮所以象徳禮由樂所以防<lb/>
淫五帝殊時不相沿三王異世不相襲事與時並名與<lb/>
功偕故也臣識昧儒先管窺不逺謂宜修禮正樂以光<lb/>
大聖之治詔令公卿集議<lb/>
唐太宗時以慶善樂為文舞破陣樂為武舞詔魏徵及<lb/>
虞世南褚亮李百藥等為之詞太宗謂侍臣曰昔周公<lb/>
<pb n="KR2f0039_WYG_118-9a"/>
相成王製禮作樂久之乃成逮朕即位數年之間成此<lb/>
二樂五禮又復刋定未知堪為後代法否朕觀前王有<lb/>
功於人者作事施令有即為法所貴不忘其徳者也朕<lb/>
既平定天下安堵海内若徳惠不倦有始善終自我作<lb/>
古何慮不法若遂無徳於物後代何所遵承以此而言<lb/>
後法不法猶在朕耳徵對曰陛下撥亂反正功髙百王<lb/>
自開闢已來未有如陛下者也更創新樂兼修大禮自<lb/>
我作古萬代取法豈止子孫而已<lb/>
<pb n="KR2f0039_WYG_118-9b"/>
髙宗上元元年大酺上御翔鸞閣觀之分音樂為東西<lb/>
朋使雍王賢主東朋周王顯主西朋角勝為樂郝處俊<lb/>
諫曰二王春秋尚少志趣未定當推梨讓栗相親如一<lb/>
今分二朋逓相誇競非所以崇禮義勸敦睦也上瞿然<lb/>
曰卿逺識非衆人所及也遽止之<lb/>
開耀元年以立太子宴百官及命婦於宣政殿引九部<lb/>
伎及散樂自宣政門入太常博士袁利貞上疏曰正寢<lb/>
非命婦宴會之地路門非倡優進御之所請命婦會於<lb/>
<pb n="KR2f0039_WYG_118-10a"/>
别殿九部伎自東西門入而停散樂上乃更命置宴於<lb/>
麟徳殿賜利貞帛百匹<lb/>
𤣥宗開元中裴耀卿請行禮樂化導三事表曰三者禮<lb/>
樂化導也州牧縣宰所守者宜揚禮樂典書經籍所教<lb/>
者返古還朴上奉君親下安鄉族若皆和氣浹洽自然<lb/>
化理清平由此言之不在刑法聖朝制禮作樂雖行之<lb/>
自久而外州逺郡俗習未知徒聞禮樂之名不知禮樂<lb/>
之實竊見鄉飲酒禮頒於天下比來惟有貢舉之日畧<lb/>
<pb n="KR2f0039_WYG_118-10b"/>
用其儀閭里之間未通其事臣在州日率當州所管縣<lb/>
二與百姓勸導行禮奏樂歌至白華華黍由庚等章言<lb/>
孝子養親及羣物遂性之義或有泣者則知人心有感<lb/>
不可盡誣但臣州久絶雅聲不識古樂伏計太常具有<lb/>
樂器大樂久備和聲伏望令天下三五十大州簡有性<lb/>
識於太常調習雅聲仍請笙竽琴瑟之𩔖各三兩事令<lb/>
比州轉次造習每年各備禮儀准令式行禮稍加勸奬<lb/>
以示風俗又以州縣之學本以勸人祿在其中聞於學<lb/>
<pb n="KR2f0039_WYG_118-11a"/>
也今計天下州縣所置學生不減五六萬人及諸色并<lb/>
國子每年薦舉擢第過百人已上雖有司明試務在擇<lb/>
才而學校衰微居然可驗州縣補學生之日皆不願為<lb/>
逺郡送鄉貢之時多有不願來集恐成頽弊不可因循<lb/>
伏望詳擇其宜微加勸革<lb/>
徳宗時杜佑上三朝行禮樂制議曰晉司律中郎将陳<lb/>
頎云昔杜䕫𫝊舊雅樂四曲一曰鹿鳴二曰騶虞三曰<lb/>
伐檀四曰文王皆古聲辭太和中左延年改䕫騶虞伐<lb/>
<pb n="KR2f0039_WYG_118-11b"/>
檀文王三曲更作聲節其名雖存而聲實異惟䕫鹿鳴<lb/>
今不改易也魏代正朝大會太尉奉羣后行禮東廂雅<lb/>
常作者也後有三篇第一曰於赫篇詠武帝聲律與古<lb/>
鹿鳴同第二曰魏魏篇詠文帝用左延年所改騶虞聲<lb/>
第三曰洋洋篇詠明帝亦用左延年所改文王聲第四<lb/>
復用鹿鳴之聲重用而除古伐檀及晉初食舉亦用鹿<lb/>
鳴按左𫝊穆叔如晉晉侯享之工歌鹿鳴之三三拜鹿<lb/>
鳴所以嘉寡君也敢不拜嘉毛詩云鹿鳴燕羣臣嘉賓<lb/>
<pb n="KR2f0039_WYG_118-12a"/>
也既飲食之又實其幣帛筐篚以將其厚意然後忠臣<lb/>
嘉賓得盡其心也詩𫝊並無行禮及叔孫通所制漢儀<lb/>
復無别行禮事荀氏云魏氏行禮食舉再取周詩鹿鳴<lb/>
又以宴嘉賓無取於朝考之舊聞未知所應荀朂乃除<lb/>
鹿鳴舊歌更作行禮詩四篇先陳三朝朝祭之義食舉<lb/>
歌詩十二篇化肇羣后奉璧趨步拜起莫非行禮豈容<lb/>
别設一樂謂之行禮耶荀譏鹿鳴之失似悟昔謬還制<lb/>
四篇復襲前軌<lb/>
<pb n="KR2f0039_WYG_118-12b"/>
宋太宗時鄉貢進士田錫請復鄉飲禮書曰臣聞聖人<lb/>
建大業得大位制禮以經邦國作樂以和神人五禮行<lb/>
於朝廷逺方之民有終身不得觀之者六樂奏於宗廟<lb/>
逺方之俗有終身不得聞之者於是制鄉飲之禮行鄉<lb/>
校之間俾人徧知冀人易識蓋其禮甚辨其儀甚詳有<lb/>
獻祭之儀有俎豆之數命鄉人之賢者為主延鄉人之<lb/>
老者為賓揖讓拜起皆有儀升降進退必有位以金石<lb/>
之樂和其節以雅頌之詩導其情自秦承周衰漢邇秦<lb/>
<pb n="KR2f0039_WYG_118-13a"/>
亂不能行之至後漢世祖行之世祖之後復廢至西晉<lb/>
復之西晉之後又廢至皇唐用之明著禮文散頒郡國<lb/>
咸俾長吏以化黎元至開元中宣州刺史裴耀卿以為<lb/>
鄉飲之儀惟於貢士之日畧得舉用其餘寢停豈聖王<lb/>
化俗之心豈良吏知禮之大於是拜章奏以上言自恭<lb/>
儉而行禮月而習之歲而行之于是宣州耆老宣庭僚<lb/>
吏每聞歌白華之什華黍之詩南陔之篇由庚之頌言<lb/>
孝子養親之道述萬物遂性之旨觀者皆踴躍聽者有<lb/>
<pb n="KR2f0039_WYG_118-13b"/>
感泣蓋禮樂之感於外而精神之發於中也在唐之世<lb/>
為唐之牧守唐之世祚垂三百載唐之牧守凡㡬千人<lb/>
唯耀卿能於一郡之間獨奉先王之禮樂猶化其俗尚<lb/>
移其風以是知先王之禮不徒行先王之樂不徒用但<lb/>
後人行之不得其道用之不知其微國家大禮與天地<lb/>
同節大樂與天地同和禋天地祭宗廟祠山川正齒胄<lb/>
迨封册冠昏之禮軍旅賓客之容陛下皆舉百王之禮<lb/>
而行之以六代之樂而明之所謂禮樂刑伐自天子出<lb/>
<pb n="KR2f0039_WYG_118-14a"/>
矧國家括地三百州拓土一萬里年榖屢豐民氣太和<lb/>
朝廷之禮既崇而逺方之民有未親見之者朝廷之樂<lb/>
既備而逺方之俗有未親聞之者願陛下申明舊典舉<lb/>
行新政頒鄉飲之禮修鄉飲之儀使其觀祭獻之嚴則<lb/>
知不忘報本矣覩蘋藻之祀則知所貴者誠矣見賢者<lb/>
為主則知懋徳者可尊矣視老者為賓則知髙年者可<lb/>
恭矣閱揖讓拜起之式則知謙恭撙節之可學矣見升<lb/>
降進退之容則知折旋俯仰之可習矣聞白華南陔之<lb/>
<pb n="KR2f0039_WYG_118-14b"/>
詩則知孝於父母矣聽雅音正聲之奏則恱於和樂矣<lb/>
月而習之歲而行之稔於禮而自熟漬於道而彌深訐<lb/>
愎化為柔和很戾遷為貞順革惡歸善流邪復正其何<lb/>
然哉蓋性相近也習相逺也不覺自生於知恥之性既<lb/>
無過又知恥國家雖設刑而無淫慝可刑矣朝廷雖設<lb/>
禁而無過差可禁矣若是則為父者以慈而為教也為<lb/>
子者以孝而自守也為兄者以友愛而自得也為弟者<lb/>
以恭謹而自恱也為夫者以和而有其室家也為婦者<lb/>
<pb n="KR2f0039_WYG_118-15a"/>
以柔而事於舅姑也一家率之一鄉慕之一邑化之一<lb/>
郡榮之一國興之天下同之得非王者厲精於禮樂而<lb/>
致之諸侯折節於禮樂而奉之若以為古之禮也不可<lb/>
復行則世祖承盗莽之後而能行之晉氏承元魏之亂<lb/>
而能復之太宗革隋季之淫而能用之若以為俗之薄<lb/>
也難驟化之則裴耀卿何以化之宣州之民何以順之<lb/>
是知三代絶迹千古曠禮猶可繕完補葺損益裁酌沿<lb/>
其俗適其時而明之况貞觀之風開元之化左顧不逺<lb/>
<pb n="KR2f0039_WYG_118-15b"/>
右盻可及彜章不泯令式斯在昔舜庭奏樂而鳥獸率<lb/>
舞燕谷吹律而草木遂萌文王行禮而虞芮懐慙范宣<lb/>
護功而欒黶知變夫金石至和非有樂於鳥獸而鳥獸<lb/>
自舞草木無情非必應於律吕而律吕能通西伯之仁<lb/>
不以化虞芮而爭訟自息晉卿之讓不以矯欒黶而汰<lb/>
虐自亡蓋禮樂之進物也速而謙讓之服人也深况欲<lb/>
以賓主之禮以明之以獻祭之儀而示之以金石之樂<lb/>
以和之以升降之度而化之以揖讓之容以導之以尊<lb/>
<pb n="KR2f0039_WYG_118-16a"/>
賢之序以命之以養老之道以喻之人之心物之性得<lb/>
不優而柔之而自趨之感而慕之而自化之鄉飲之禮<lb/>
化民導俗夫如是之速也願陛下詢公卿而復之望陛<lb/>
下勅牧守而行之行之朞年則民知恥行之再歲則民<lb/>
知教行之三載則民知禮行之而不輟用之而能久則<lb/>
比屋可封之俗不獨堯帝之時也聖代當復見矣聞樂<lb/>
而感之者不獨宣州有之也天下當盡然也天下幸甚<lb/>
海内幸甚惟陛下裁之臣不勝慺慺思理之誠謹昧死<lb/>
<pb n="KR2f0039_WYG_118-16b"/>
奉書以聞<lb/>
真宗景徳元年北征凱旋京師是日以懿徳皇后忌詔<lb/>
徹鹵簿鼓吹禮官議曰班師振旅國之大事后之忌日<lb/>
家之私事今大駕凱旋軍容宜肅昔武王伐紂在諒闇<lb/>
中猶前歌後舞夫諒闇是重逺忌是輕以此而論舉樂<lb/>
無爽况春秋之義不以家事辭王事其還京日法駕鼓<lb/>
吹音樂並請振作<lb/>
寧宗時朱熹乞修三禮劄子曰臣聞之六經之道同歸<lb/>
<pb n="KR2f0039_WYG_118-17a"/>
而禮樂之用為急遭秦滅學禮樂先壊漢晉以來諸儒<lb/>
補緝竟無全書其頗存者三禮而已周官一書固為禮<lb/>
之綱領至其儀法度數則儀禮乃其本經而禮記郊特<lb/>
牲冠義等篇乃其義說耳前此猶有三禮通禮學究諸<lb/>
科禮雖不行而士猶得以誦習而知其說熙寧以來王<lb/>
安石變亂舊制廢罷儀禮而獨存禮記之科棄經任傳<lb/>
遺本宗末其失已甚而博士諸生又不過誦其虚文以<lb/>
供應舉至於其間亦有因儀法度數之實而立文者則<lb/>
<pb n="KR2f0039_WYG_118-17b"/>
咸幽㝠而莫知其源一有大議率用耳學臆斷而已若<lb/>
乃樂之為教則又絶無師授律尺短長聲音清濁學士<lb/>
大夫莫有知其說者而不知其為闕也故臣頃在山林<lb/>
嘗與一二學者考訂其說欲以儀禮為經而取禮記及<lb/>
諸經史雜書所載有及於禮者皆以附於本經之下具<lb/>
列注疏諸儒之說畧有端緒而私家無書檢閱無人抄<lb/>
寫乆之未成會蒙除用學徒分散遂不能就而鍾律之<lb/>
制則士友間亦有得其遺意者竊欲更加參考别為一<lb/>
<pb n="KR2f0039_WYG_118-18a"/>
書以補六藝之闕而亦未能具也欲望聖明特詔有司<lb/>
許臣就袐書省太常寺闗借禮樂諸書自行招致舊日<lb/>
學徒十餘人踏逐空閒官屋數間與之居處令其編𩔖<lb/>
雖有官人亦不繫銜請俸但乞逐月量支錢米以給飲<lb/>
食紙札油燭之費其抄寫人即乞下臨安府差撥貼司<lb/>
二十餘名候結局日量支犒賞别無推恩則於公家無<lb/>
甚費用而可以興起廢墜垂之永乆使士知實學異時<lb/>
可為聖朝制作之助則斯文幸甚天下幸甚<lb/>
<pb n="KR2f0039_WYG_118-18b"/>
　右綂言禮樂<lb/>
魯桓公二年夏取郜大鼎于宋納于太廟非禮也臧哀<lb/>
伯諫曰君人者將昭徳塞違以臨照百官猶懼或失之<lb/>
故昭令徳以示子孫是以清廟茅屋大路越席太羮不<lb/>
致粢盛不鑿昭其儉也衮冕黻珽帯裳幅舄衡紞紘綖<lb/>
昭其度也藻率鞞鞛鞶厲游纓昭其數也火龍黼黻昭<lb/>
其文也五色比象昭其物也鍚鸞和鈴昭其聲也三辰<lb/>
旂旗昭其明也夫徳儉而有度登降有數文物以紀之<lb/>
<pb n="KR2f0039_WYG_118-19a"/>
聲明以發之以臨照百官百官於是乎戒懼而不敢易<lb/>
紀律今滅徳立違而寘其賂器於太廟以明示百官百<lb/>
官象之其又何誅焉國家之敗由官邪也官之失徳寵<lb/>
賂章也郜鼎在廟章孰甚焉武王克商遷九鼎于雒邑<lb/>
義士猶或非之而况將昭違亂之賂器於太廟其若之<lb/>
何公不聽周内史聞之曰臧孫逹其有後於魯乎君違<lb/>
不忘諫之以徳<lb/>
莊公二十四年秋哀姜至公使宗婦覿用幣非禮也御<lb/>
<pb n="KR2f0039_WYG_118-19b"/>
孫曰男贄大者玉帛小者禽鳥以章物也女贄不過榛<lb/>
栗棗脩以告䖍也今男女同贄是無别也男女之别國<lb/>
之大節也而由夫人亂之無乃不可乎<lb/>
齊景公與晏子坐于路寢公歎曰美哉室其誰有此乎<lb/>
晏子曰敢問何謂也公曰吾以為在徳對曰如君之言<lb/>
其陳氏乎陳氏雖無大徳而有施於民豆區釜鍾之數<lb/>
其取之公也薄其施之民也厚公厚斂焉陳氏厚施焉<lb/>
民歸之矣詩曰雖無徳與女式歌且舞陳氏之施民歌<lb/>
<pb n="KR2f0039_WYG_118-20a"/>
舞之矣後世若少惰陳氏而不亡則國其國也已公曰<lb/>
善哉是可若何對曰惟禮可以己之在禮家施不及國<lb/>
民不遷農不移工賈不變士不濫官不滔大夫不收公<lb/>
利公曰善哉我不能矣吾今而後知禮之可以為國也<lb/>
對曰禮之可以為國也乆矣與天地並君令臣共父慈<lb/>
子孝兄愛弟敬夫和妻柔姑慈婦聽禮也君令而不違<lb/>
臣共而不貳父慈而教子孝而箴兄愛而友弟敬而順<lb/>
夫和而義妻柔而正姑慈而從婦聽而婉禮之善物也<lb/>
<pb n="KR2f0039_WYG_118-20b"/>
公曰善哉寡人今而後聞此禮之上也對曰先王所禀<lb/>
於天地以其為民也是以先王上之<lb/>
楚靈王合諸侯于申椒舉言於楚子曰臣聞諸侯無歸<lb/>
禮以為歸今君始得諸侯其慎禮矣霸之濟否在此會<lb/>
也夏啓有鈞臺之享商湯有景亳之命周武有孟津之<lb/>
誓成有岐陽之蒐康有酆宫之朝穆有塗山之㑹齊桓<lb/>
有召陵之師晉文有踐土之盟君其何用宋向戍鄭公<lb/>
孫僑在諸侯之良也君其選焉王曰吾用齊桓宋太子<lb/>
<pb n="KR2f0039_WYG_118-21a"/>
佐後至椒舉請辭焉曰屬有宗祧之事於武城敢謝後<lb/>
見徐子吳出也以為貳焉故執諸申楚子示諸侯侈椒<lb/>
舉曰夫六王二公之事皆所以示諸侯禮也諸侯所由<lb/>
用命也夏桀為仍之㑹有緡叛之商紂為黎之蒐東夷<lb/>
叛之周幽為太室之盟戎狄叛之皆所以示諸侯汰也<lb/>
諸侯所由棄命也今君以汰無乃不濟乎王弗聽<lb/>
趙武靈王平晝閒居肥義侍坐曰王慮世事之變權甲<lb/>
兵之用念簡襄之迹計胡狄之利王曰嗣立不忘先徳<lb/>
<pb n="KR2f0039_WYG_118-21b"/>
君之道也錯質務明主之長臣之論也是以賢君靜而<lb/>
有道民便事之教動有明古先世之功為人臣者窮有<lb/>
弟長辭讓之節通有補民益主之業此兩者君臣之分<lb/>
也今吾欲繼襄王之業啓胡狄之鄉而卒世不見也敵<lb/>
弱者用力小而功多可以無盡百姓之勞而享徃古之<lb/>
勲夫有髙世之功者必負遺俗之累有獨智之慮者必<lb/>
被庶人之恐今吾將胡服騎射以教百姓而世必議寡<lb/>
人矣肥義曰臣聞之疑事無功疑事無名今王即定負<lb/>
<pb n="KR2f0039_WYG_118-22a"/>
遺俗之慮殆無顧天下之議矣夫論至徳者不和於俗<lb/>
成大功者不謀於衆昔舜舞有苗而禹袒入裸國非以<lb/>
養欲而樂志也欲以論徳而要功也愚者暗於成事智<lb/>
者見於未萌王其遂行之王曰寡人非疑胡服也吾恐<lb/>
天下笑之狂夫之樂智者哀焉愚者之笑賢者戚焉世<lb/>
有順我者則胡服之攻未可知也雖敺世以笑我胡地<lb/>
中山我必有之王遂胡服使王孫緤告公子成曰寡人<lb/>
胡服且將以朝亦欲叔之服也家聽於親國聽於君古<lb/>
<pb n="KR2f0039_WYG_118-22b"/>
今之公行也子不反親臣不逆主先王之通誼也今寡<lb/>
人作教胡服而叔不服吾恐天下議之也夫制國有常<lb/>
而利民為本從政有經而令行為上故明徳在於論賤<lb/>
行政在於信貴今胡服之意非以養欲而樂志也事有<lb/>
所出功有所止事成功立然後徳可見也今寡人恐叔<lb/>
逆従政之經以輔公叔之議且寡人聞之事利國者行<lb/>
無邪因貴戚者名不累故寡人願慕公叔之義以成胡<lb/>
服之功使緤謁之叔請服焉公子成再拜曰臣固聞王<lb/>
<pb n="KR2f0039_WYG_118-23a"/>
之胡服也不佞寢疾不能趨走是以不先進王今命之<lb/>
臣固敢竭其愚忠臣聞之中國者聰明睿知之所居也<lb/>
萬物貨財之所聚也聖賢之所教也仁義之所施也詩<lb/>
書禮樂之所用也異敏技藝之所試也逺方之所觀赴<lb/>
也蠻夷之所義行也今王釋此而襲逺方之服變古之<lb/>
教易古之道逆人之心畔學者離中國臣願大王圖之<lb/>
使者報王王曰吾故聞叔之病也即之公叔成家自請<lb/>
之曰服者所以便用也禮者所以便事也是以聖人觀<lb/>
<pb n="KR2f0039_WYG_118-23b"/>
其鄉而順宜因其事而制禮所以利其民而厚其國也<lb/>
被髮文身錯臂左衽甌越之民也黑齒雕題鯷冠秫縫<lb/>
大吳之國也禮服不同其便一也是以鄉異而用變事<lb/>
異而禮易是故聖人茍可以利其民不一其用果可以<lb/>
便其事不同其禮儒者一師而禮異中國同俗而教離<lb/>
又况山谷之便乎故去就之變智者不能一逺近之服<lb/>
聖賢不能同窮鄉多異曲學多辨不知而不疑異於已<lb/>
而不非者公於求善也今卿之所言者俗也吾之所言<lb/>
<pb n="KR2f0039_WYG_118-24a"/>
者所以制俗也今吾國東有河薄洛之水與齊中山同<lb/>
之而無舟檝之用自常山以至代上黨東有燕東胡之<lb/>
境西有樓煩秦韓之邉而無騎射之備故寡人且聚舟<lb/>
檝之固求水居之民以守河薄洛之水變服騎射以備<lb/>
燕其叅胡樓煩秦韓之邉且昔者簡子不塞晉陽以及<lb/>
上黨而襄王兼戎取代以攘諸胡此愚智之所先時中<lb/>
山負齊之强兵侵掠吾地系累吾民引水圍鄗非社稷<lb/>
之神靈即鄗幾不守先王忿之其怨未能報也今騎射<lb/>
<pb n="KR2f0039_WYG_118-24b"/>
之服近可以備上黨之形逺可以報中山之怨而叔也<lb/>
順中國之俗以逆簡襄之意惡變服之名而忘國事之<lb/>
恥非寡人所望於子公子成再拜稽首曰臣愚不逹於<lb/>
王之議敢道世俗之聞今欲繼簡襄之意以順先王之<lb/>
志臣敢不聽令再拜乃賜胡服趙文進諫曰農夫勞而<lb/>
君子養焉政之經也愚者陳意而智者論焉教之道也<lb/>
臣無隱忠君無敝言國之祿也臣雖愚願竭其忠王曰<lb/>
慮無變擾忠無過罪子其言乎趙文曰當世輔俗古之<lb/>
<pb n="KR2f0039_WYG_118-25a"/>
道也衣服有裳禮之制也循法無愆民之職也三者先<lb/>
聖之所以教今君釋此而襲逺方之服變古之教易古<lb/>
之道故臣願王之圖之王曰卿言世俗之間常民溺於<lb/>
習俗學者沈於所聞此兩者所以成官而順政也非所<lb/>
以觀逺而論始也且夫三代不同服而王五霸不同教<lb/>
而政知者作教而愚者制焉賢者議俗不肖者拘焉夫<lb/>
制於服之民不足與論心拘於俗之衆不足與致意故<lb/>
勢與俗化而禮與變俱聖人之道也承教而動循法無<lb/>
<pb n="KR2f0039_WYG_118-25b"/>
私民之職也知學之人能與聞遷逹於禮之變能與時<lb/>
化故為已者不待人制今者不法古子其釋之趙适諫<lb/>
曰隱忠不竭姦之屬也以私誣國賤之𩔖也犯姦者身<lb/>
死賤國者族宗此兩者先王之明刑臣下之大罪也臣<lb/>
雖愚願盡其忠無遁其死王曰竭意不讓忠也上無蔽<lb/>
言明也忠不辟危明不距人子其言乎趙适曰臣聞之<lb/>
聖人不易民而教智者不變俗而動因民而教者不勞<lb/>
而成功據俗而動者慮經而易見也今王易禮不循俗<lb/>
<pb n="KR2f0039_WYG_118-26a"/>
胡服不顧世非所以教民而成禮也且服竒者志淫俗<lb/>
僻者亂民是以蒞國者不襲竒僻之服中國不近蠻夷<lb/>
之行非所以教民而成禮者也且循法無過修禮無邪<lb/>
臣願王之圖之王曰古今不同俗何古之法帝王不相<lb/>
襲何禮之循伏羲神農教而不誅黄帝堯舜誅而不怒<lb/>
及至三王觀時而制法因事而制禮法度制令各順其<lb/>
宜衣服器械各便其用故禮世不一其道便國不必法<lb/>
古聖人之興也不相襲而王夏殷之衰也不易禮而滅<lb/>
<pb n="KR2f0039_WYG_118-26b"/>
然則反古未可非而循禮未足多也且服竒而志淫是<lb/>
鄒魯無竒行也俗僻而民易是吳越無俊民也是以聖<lb/>
人利身之為服便事之為教進退之為節衣服之為制<lb/>
所以齊常民非所以論賢者也故聖與俗流賢與變俱<lb/>
諺曰以書為御者不盡馬之情以古制今者不逹事之<lb/>
變故循法之功不足以髙世法古之學不足以制今子<lb/>
其勿反也<lb/>
漢髙祖并天下諸侯共尊為皇帝於定陶博士叔孫通<lb/>
<pb n="KR2f0039_WYG_118-27a"/>
就其儀號<hi>就成也</hi>髙帝悉去秦儀法為簡易羣臣飲爭功<lb/>
醉或妄呼拔劒擊柱上患之通知上悉饜之說上曰夫<lb/>
儒者難與進取可與守成臣願徵魯諸生與臣弟子共<lb/>
起朝儀髙帝曰得無難乎通曰五帝異樂三王不同禮<lb/>
禮者因時世人情為之節文者也故夏殷周禮所因損<lb/>
益可知者謂不相復也<hi>復重也因也</hi>臣願頗采古禮與秦儀<lb/>
雜就之上曰可試為之令易知度吾所能行為之於是<lb/>
通使徵魯諸生三十餘人魯有兩生不肯行曰公所事<lb/>
<pb n="KR2f0039_WYG_118-27b"/>
者且十主皆面䛕親貴今天下初定死者未葬傷者未<lb/>
起又欲起禮樂禮樂所由起百年積德而後可興也吾<lb/>
不忍為公所為公所為不合古吾不行公徃矣毋汙我<lb/>
通笑曰若真鄙儒不知時變遂與所徵三十人西及上<lb/>
左右為學者與其弟子百餘人為綿蕞野外<hi>謂以茅剪樹地為纂</hi>
<hi>位尊卑之次也蕞與蕝同並音子恱反</hi>習之月餘通曰上可試觀上使行<lb/>
禮曰吾能為此廼令羣臣習肄<lb/>
武帝元封七年司馬遷等議改正朔時御史大夫兒寛<lb/>
<pb n="KR2f0039_WYG_118-28a"/>
明經術上廼詔寛曰與博士共議今宜何以為正朔服<lb/>
色何上寛與博士賜等議皆曰帝王必改正朔易服色<lb/>
所以明受命於天也創業變改制不相復推𫝊序文則<lb/>
今夏時也臣等聞學褊陋不能明陛下躬聖發憤昭配<lb/>
天地臣愚以為三統之制後聖復前聖者二代在前也<lb/>
今二代之統絶而不序矣唯陛下發聖徳宣考天地四<lb/>
時之極則順隂陽以定大明之制為萬世則<lb/>
宣帝時琅琊王吉為諫大夫上疏言欲治之主不世出<lb/>
<pb n="KR2f0039_WYG_118-28b"/>
公卿幸得遭遇其時未有建萬世之長策舉明主於三<lb/>
代之隆者也其務在於簿書斷獄聽訟而已此非太平<lb/>
之基也今俗吏所以牧民者非有禮義科指世世通行<lb/>
者也以意穿鑿各取一切茍順一時非正道是以詐偽<lb/>
萌生刑罰無極質樸日消恩愛寖薄孔子曰安上治民<lb/>
莫善於禮非空言也願與大臣延及儒生述舊禮明王<lb/>
制驅一世之民躋之仁夀之域則俗何以不若成康夀<lb/>
何以不若髙宗<lb/>
<pb n="KR2f0039_WYG_118-29a"/>
東漢章帝元和三年博士曹褒請著漢禮班固以為宜<lb/>
廣集諸儒共議得失帝曰諺言作舎道邉三年不成會<lb/>
禮之家名為聚訟互生疑異筆不得下昔堯作大章一<lb/>
䕫足矣乃拜褒侍中<lb/>
桓帝延熹九年郎中荀爽對策陳便宜曰臣聞之於師<lb/>
曰漢為火徳火生於木木盛於火故其徳為孝其象在<lb/>
周易之離夫在地為火在天為日在天者用其精在地<lb/>
者用其形夏則火王其精在天温煖之氣養生百木是<lb/>
<pb n="KR2f0039_WYG_118-29b"/>
其孝也冬時則廢其形在地酷烈之氣焚燒山林是其<lb/>
不孝也故漢制使天下誦孝經選吏舉孝㢘夫喪親自<lb/>
盡孝之終也今之公卿及二千石三年之喪不得即去<lb/>
殆非所以增崇孝道而克稱火徳者也徃者孝文勞謙<lb/>
行過乎儉故有遺詔以日易月此通時之宜不可貫之<lb/>
萬世古今之制雖有損益而諒闇之禮未嘗改移以示<lb/>
天下莫遺其親今公卿羣僚皆政教所瞻而父母之喪<lb/>
不得奔赴夫仁義之行自上而始敦厚之俗以應乎下<lb/>
<pb n="KR2f0039_WYG_118-30a"/>
傳曰喪祭之禮闕則人臣之恩薄背死忘生者衆矣曾<lb/>
子曰人未有自致者必也親喪乎春秋𫝊曰上之所為<lb/>
民之歸也夫上所不為而民或為之故加刑罰若上之<lb/>
所為民亦為之又何誅焉昔翟方進以自備宰相而不<lb/>
敢踰制至遭母憂三十六日而除夫失禮之源自上而<lb/>
始古者大喪三年不呼其門所以崇國厚俗篤化之道<lb/>
也事失宜正過勿憚改天下通喪可如舊禮臣聞有夫<lb/>
婦然後有父子有父子然後有君臣有君臣然後有上<lb/>
<pb n="KR2f0039_WYG_118-30b"/>
下有上下然後有禮義禮義備則人知所厝矣夫婦人<lb/>
倫之始王化之端故文王作易上經首乾坤下經首咸<lb/>
恒孔子曰天尊地卑乾坤定矣夫婦之道所謂順也堯<lb/>
典曰釐降二女於媯汭嬪于虞降者下也嬪者婦也言<lb/>
雖帝堯之女下嫁於虞猶屈體降下勤修婦道易曰帝<lb/>
乙歸妹以祉元吉婦人謂嫁曰歸言湯以娶禮歸其妹<lb/>
於諸侯也春秋之義王姬嫁齊使魯主之不以天子之<lb/>
尊加於諸侯也今漢承秦設尚主之儀以妻制夫以卑<lb/>
<pb n="KR2f0039_WYG_118-31a"/>
臨尊違乾坤之道失陽唱之義孔子曰昔聖人之作易<lb/>
也仰則觀象於天俯則察法於地覩鳥獸之文與地之<lb/>
宜近取諸身逺取諸物以通神明之徳以𩔖萬物之情<lb/>
今觀法於天則北極至尊四星妃后察法於地則崐山<lb/>
象夫卑澤象妻覩鳥獸之文鳥則雄者鳴鴝雌能順服<lb/>
獸則牡為唱導牝乃相従近取諸身則乾為人首坤為<lb/>
人腹逺取諸物則木實屬天根荄屬地陽尊隂卑蓋乃<lb/>
天性且詩初篇實首闗雎禮始冠婚先正夫婦天地六<lb/>
<pb n="KR2f0039_WYG_118-31b"/>
經其㫖一揆宜改尚主之制以稱乾坤之性遵法堯湯<lb/>
式是周孔合之天地而不謬質之鬼神而不疑人事如<lb/>
此則嘉瑞降天吉符出地五韙咸備各以其序矣昔者<lb/>
聖人建天地之中而謂之禮禮者所以興福祥之本而<lb/>
止祻亂之源也人能枉欲從禮者則福歸之順情廢禮<lb/>
者則祻歸之推祻福之所應知廢興之所由來也衆禮<lb/>
之中婚禮為首故天子娶十二天之數也諸侯以下各<lb/>
有等差事之降也陽性純而能施隂體順而能化以禮<lb/>
<pb n="KR2f0039_WYG_118-32a"/>
濟樂節宣其氣故能豐子孫之祥致老夀之福及三代<lb/>
之季淫而無節瑶臺傾宫陳妾數百陽竭於上隂隔於<lb/>
下故周公之戒曰不知稼穡之艱難不知小人之勞惟<lb/>
躭樂之従時亦罔或克夀是其明戒後世之人好福不<lb/>
務其本惡祻不易其軌截趾適屨孰云其愚何與斯人<lb/>
追欲喪軀誠可痛也臣竊聞後宫采女五六千人従官<lb/>
侍史復在其外冬夏衣服朝夕稟糧耗費縑帛空竭府<lb/>
藏徵調增倍十而稅一空賦不辜之民以供無用之女<lb/>
<pb n="KR2f0039_WYG_118-32b"/>
百姓窮困於外隂陽隔塞于内故感動和氣災異屢臻<lb/>
臣愚以為諸非禮聘未曾幸御者一皆遣出使成妃匹<lb/>
一曰通怨曠和隂陽二曰省財用實府藏三曰修禮制<lb/>
綏眉夀四曰配陽施祈螽斯五曰寛賦役安黎民此誠<lb/>
國家之𢎞利天人之大福也夫寒熱晦明所以為歲尊<lb/>
卑奢儉所以為禮故以晦明寒暑之氣尊卑侈約之禮<lb/>
為其節也易曰天地節而四時成春秋𫝊曰唯器與名<lb/>
不可以假人孝經曰安上治民莫善於禮禮者尊卑之<lb/>
<pb n="KR2f0039_WYG_118-33a"/>
差上下之制也昔季氏八佾舞於庭非有傷害困於人<lb/>
物而孔子猶曰是可忍也孰不可忍洪範曰惟辟作威<lb/>
惟辟作福惟辟玉食凡此三者君所獨行而臣不得同<lb/>
也今臣僭君服下食上珍所謂害于而家凶于而國者<lb/>
也宜畧依古禮尊卑之差及董仲舒制度之别嚴督有<lb/>
司必行其命此則禁亂善俗足用之要<lb/>
宋文帝元嘉六年駙馬都尉奉朝請徐道娛上表曰謹<lb/>
按晉博士曹𢎞之議立秋御讀令上應著緗幘遂改用<lb/>
<pb n="KR2f0039_WYG_118-33b"/>
素相承至今臣淺學管見竊有惟疑伏尋禮記月令王<lb/>
者四時之服正月駕倉龍載赤旂衣自衣服黑玉季夏<lb/>
則黄文極於此無白冠則某履某舄也且幘又非古服<lb/>
出自後代上附於冠下不屬衣冠固不革而幘豈容異<lb/>
色愚謂應恒與冠同色不宜隨節變綵土令在近謹以<lb/>
上聞如或可採乞付外詳議太學博士荀萬秋議伏尋<lb/>
幘非古者冠冕之服禮無其文案蔡邕獨斷云幘是古<lb/>
卑賤供事不冠人所服又董仲舒止雨書曰其執事皆<lb/>
<pb n="KR2f0039_WYG_118-34a"/>
赤幘知並不冠之服也漢元始用衆臣率従故司馬彪<lb/>
輿服志曰尚書幘名曰納言迎氣五郊各如其色從章<lb/>
服也自兹相承迄于有晉大宋受命禮制因循斯既歴<lb/>
代成凖謂宜仍舊有司奏謹案道娛啓事以土令在近<lb/>
謂幘不宜變萬秋雖云幘宜仍舊而不明無讀土令之<lb/>
文今書舊事于左魏臺雜訪曰前後但見讀春夏秋冬<lb/>
四時令至於服黄之時獨闕不讀今不解其故<lb/>
十四年帝以新撰禮論付太常傅隆使下意隆上表曰<lb/>
<pb n="KR2f0039_WYG_118-34b"/>
臣以下愚不渉師訓孤陋閭閻面墻靡識謬䝉詢逮愧<lb/>
懼流汗原夫禮者三千之本人倫之至道故用之家國<lb/>
君臣以之親用之婚冠少長以之仁愛夫妻以之義順<lb/>
用之鄉人友朋以之三益賓主以之敬讓所謂極乎天<lb/>
蟠乎地窮髙逺測深厚莫尚於禮也其樂之五聲易之<lb/>
八象詩之風雅書之典誥春秋之微婉勸懲無不本乎<lb/>
禮而後立也其源逺而流廣其體大而義精非夫叡哲<lb/>
大賢孰能明乎此哉况遭暴焚亡百不存一漢興始徵<lb/>
<pb n="KR2f0039_WYG_118-35a"/>
召故老捜集殘文其體例紕繆首尾脫落難可詳論幸<lb/>
髙堂生頗識舊義諸儒各為章句之說既明不獨逹所<lb/>
見不同或師資相𫝊共枝别幹故聞人二戴俱事后蒼<lb/>
俄已分異盧植鄭𤣥偕學馬融人各名家又後之學者<lb/>
未逮曩時而問難星繁充斥兼兩摛文列錦煥爛可觀<lb/>
然而五服之本或差哀敬之制舛雜國典未一於四海<lb/>
家法參駮於搢紳誠宜考詳逺慮以定皇代之盛禮者<lb/>
也伏惟陛下欽明𤣥聖同規唐虞疇咨四岳興言三禮<lb/>
<pb n="KR2f0039_WYG_118-35b"/>
而伯夷未登微臣竊位所以大懼負乗形神交惡者無<lb/>
忘夙夜矣而復猥充博採之數與聞爰發之求實無以<lb/>
仰酬聖旨萬分之一不敢廢嘿謹率管穴所見五十二<lb/>
事上呈蚩鄙茫浪伏用竦赧<lb/>
明帝泰始二年有司奏皇太子所生陳貴妃禮秩既同<lb/>
儲宫未詳宫臣及朝臣並有敬否妃主有内相見又應<lb/>
何儀博士王慶緒議百僚内外禮敬貴妃應與皇太子<lb/>
同其東朝臣𨽻理歸臣節太常丞虞愿等同慶緒尚書<lb/>
<pb n="KR2f0039_WYG_118-36a"/>
令建安王休仁議稱禮云妾既不得體君班秩視子為<lb/>
序母以子貴經著明文内外致敬貴妃誠如慶緒議天<lb/>
子姬嬪不容通音介於外雖義可致䖍不應有牋表參<lb/>
詳休仁議為允詔可<lb/>
南齊明帝永泰元年尚書令徐孝嗣上議曰夫人倫之<lb/>
始莫重冠婚所以尊表成徳結歡兩姓年代汙隆古今<lb/>
殊則繁簡之儀因時或異三加廢於王庶六禮限於天<lb/>
朝雖因習未久事難頓改而大典之要深宜損益案士<lb/>
<pb n="KR2f0039_WYG_118-36b"/>
冠禮三加畢乃醴冠者醴則唯一而已故醴辭無二若<lb/>
不醴則每加輙醮以酒故醮辭有三王肅云醴本古其<lb/>
禮重酒用時味其禮輕故也或醴或醮二三之義詳許<lb/>
於經文今皇王冠畢一酌而已即可擬古設醴而猶用<lb/>
醮辭實為乖衷尋婚禮實篚以四爵加以合巹既崇尚<lb/>
質之理又象泮合之義故三飯卒食再酳用巹先儒以<lb/>
禮成好合事終於三然後用巹合儀注先酳巹以再以<lb/>
三有違㫖趣又郊特牲曰三王作牢用陶匏言大古之<lb/>
<pb n="KR2f0039_WYG_118-37a"/>
時無共牢之禮三王作之而用太古之器重夫婦之始<lb/>
也今雖以方樏示約而彌乖昔典又連巹以鏁蓋出近<lb/>
俗復别有牢燭雕費采飾亦虧曩制方今聖政日隆聲<lb/>
教惟穆則古昔以敦風存餼羊以愛禮沿襲之規有切<lb/>
治要嘉禮實重宜備舊章謂自今王侯已下冠畢一酌<lb/>
醴以遵古之義醴即用舊文於事為允婚亦依古以巹<lb/>
酌終酳之酒竝除金銀連鏁自餘雜器悉用埏陶堂人<lb/>
執燭足充<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>燎牢燭華侈亦宜停省庶斲雕可期移俗<lb/>
<pb n="KR2f0039_WYG_118-37b"/>
有漸參議並同奏可<lb/>
梁武帝普通六年尚書僕射徐勉上修五禮表曰臣聞<lb/>
立天之道曰隂與陽立人之道曰仁與義故稱導之以<lb/>
徳齊之以禮夫禮所以安上治人𢎞風訓俗經國家利<lb/>
後嗣者也唐虞三代咸必由之在乎有周憲章尤備因<lb/>
殷革夏損益可知雖復經禮三百曲禮三千經文三百<lb/>
威儀三千其大歸有五即宗伯所掌典禮吉為上凶次<lb/>
之賓次之軍次之嘉為下也故祠祭不以禮則不齊不<lb/>
<pb n="KR2f0039_WYG_118-38a"/>
莊喪紀不以禮則背死忘生者衆賔客不以禮則朝覲<lb/>
失其儀軍旅不以禮則致亂於師律冠婚不以禮則男<lb/>
女失其時為國修身於斯攸急洎周室大壊王道既衰<lb/>
官守斯文日失其序禮樂征伐出自諸侯小雅盡廢舊<lb/>
章缺矣是以韓宣適魯知周公之徳叔侯在晉辨郊勞<lb/>
之儀戰國従横政教愈泯暴秦滅學掃地無餘漢氏鬱<lb/>
興日不暇給猶命叔孫於外野方知帝王之為貴末葉<lb/>
紛綸逓有興毁或以武功銳志或好黄老之言禮義之<lb/>
<pb n="KR2f0039_WYG_118-38b"/>
式於焉中止及東京曹褒南官制述集其散畧百有餘<lb/>
篇雖寫以尺簡而終闕平奏其後兵革相尋異端互起<lb/>
章句既淪俎豆斯輟方領矩歩之容事滅於旌鼓蘭臺<lb/>
石室之文用盡於帷蓋至乎晉初爰定新禮荀顗制之<lb/>
於前摯虞刪之於末既而中原䘮亂罕有所遺江左草<lb/>
創因循而已釐革之風是則未暇伏惟陛下睿明啓運<lb/>
先天改物撥亂惟武經時以文作樂在乎功成制禮𢎞<lb/>
於業定光啓二學皇枝等於貴逰闢兹五館草萊升以<lb/>
<pb n="KR2f0039_WYG_118-39a"/>
好爵爰自受命迄于告成盛徳形容備矣天下能事畢<lb/>
矣明明穆穆無得而稱焉至若𤣥符靈貺之祥浮溟機<lb/>
山之賮固亦日書左史副在司存今可得而略也是以<lb/>
命彼羣才捜甘泉之法延兹碩學闡曲臺之儀淄上淹<lb/>
中之儒連蹤繼軌負笈懐鉛之彦匪旦伊夕諒以化穆<lb/>
三雍人従五典秩宗之教勃焉以興伏尋所定五禮起<lb/>
齊永明三年太子步兵校尉伏曼容表求制一代禮樂<lb/>
于時參議置新舊學士十人止修五禮諮禀衛將軍丹<lb/>
<pb n="KR2f0039_WYG_118-39b"/>
陽尹王儉學士亦分住郡中製作歴年猶未克就及文<lb/>
憲薨殂遺文散逸後又以事付國子祭酒何𦙍經涉九<lb/>
載猶復未畢建武四年𦙍還東山齊明帝敕委尚書令<lb/>
徐孝嗣舊事本末隨在南第永元中孝嗣於此遇祻又<lb/>
多零落當時鳩斂所餘權付尚書左丞蔡仲熊驍騎將<lb/>
軍何佟之共掌其事時修禮局住在國子學中門外東<lb/>
昏之代頻有軍火其所散失又踰大半天監元年佟之<lb/>
啓審省置之宜敕使外詳時尚書參詳以天地初革庶<lb/>
<pb n="KR2f0039_WYG_118-40a"/>
務權輿宜俟隆平徐議刪撰欲且省禮局併還尚書儀<lb/>
曹詔㫖云禮壊樂缺故國異家殊實宜以時修定以為<lb/>
永准但頃之修撰以情取人不以學進其掌知者以貴<lb/>
總一不以稽古所以歴年不就有名無實此既經國所<lb/>
先外可議其人人定便即撰次於是尚書僕射沈約等<lb/>
參議請五禮各置舊學士一人人各自舉學士二人相<lb/>
助抄撰其中有疑者依前漢石渠後漢白虎隨源以聞<lb/>
請㫖斷决乃以舊學士右軍記室參軍明山賓掌吉禮<lb/>
<pb n="KR2f0039_WYG_118-40b"/>
中軍騎兵參軍嚴植之掌凶禮中軍田曹行參軍兼太<lb/>
常丞賀瑒掌賓禮征虜記室參軍陸璉掌軍禮右軍參<lb/>
軍司馬裴掌嘉禮尚書左丞何佟之總參其事佟之後<lb/>
以鎮北諮議參軍伏暅代之後又以暅代嚴植之掌凶<lb/>
禮暅尋遷官以五經博士繆昭掌凶禮復以禮儀深廣<lb/>
記載殘缺宜須博論共盡其致更使鎮軍將軍丹陽尹<lb/>
沈約太常卿張充及臣三人同參厥務臣又奉别敕總<lb/>
知其事末又使中書侍郎周捨庾於陵二人復豫參知<lb/>
<pb n="KR2f0039_WYG_118-41a"/>
若有疑義所掌學士當職先立議通諮五禮舊學士及<lb/>
參知各言同異條牒啓聞决之制㫖疑事既多歲時又<lb/>
積制㫖裁斷其數不少莫不網羅經誥玉振金聲義貫<lb/>
幽微理入神契前儒所不釋後學所未聞凡諸奏决皆<lb/>
載篇首其列聖㫖為不刋之則洪規盛範冠絶百王茂<lb/>
實英聲方垂千載寧孝宣之能擬豈孝章之足云五禮<lb/>
之職事有繁簡及其列畢不得同時嘉禮儀注以天監<lb/>
六年五月七日上尚書合十有二秩百一十六卷五百<lb/>
<pb n="KR2f0039_WYG_118-41b"/>
四十六條賓禮儀注以天監六年五月二十日上尚書<lb/>
合十有七秩一百三十卷四十五條軍禮儀注以天監<lb/>
九年十月二十九日上尚書合十有八秩一百八十九<lb/>
卷二百四十條吉禮儀注以天監十一年十一月十日<lb/>
上尚書合二十有六秩二百二十四卷一千五條凶禮<lb/>
儀注以天監十一年十一月十七日上尚書合四十有<lb/>
七秩五百一十四卷五千六百九十三條大凡一百二<lb/>
十秩一千一百七十六卷八千一十九條又列副秘閣<lb/>
<pb n="KR2f0039_WYG_118-42a"/>
及五經典書各一通繕寫校定以普通五年二月始獲<lb/>
寫畢竊以撰正履禮歴代罕就皇明在運厥功克成周<lb/>
代三千舉其盈數今之八千隨事附益質文相變故其<lb/>
數兼倍猶如八卦之爻因而重之錯綜成六十四也昔<lb/>
文武二王所以綱紀周室君臨天下公旦修之以致太<lb/>
平龍鳳之瑞自斯厥後甫備兹日孔子曰其有繼周雖<lb/>
百代可知豈所謂齊功比美者歟臣以庸識謬司其任<lb/>
淹留歴稔允當斯責兼勒成之初未遑表上寔由才輕<lb/>
<pb n="KR2f0039_WYG_118-42b"/>
務廣思力不周永言慙惕無忘寤寐自今春輿駕将親<lb/>
六師捜尋軍禮閱其條章靡不該備所謂郁郁文哉煥<lb/>
乎洋溢信可以懸諸日月頒之天下者矣愚心喜忭彌<lb/>
思陳述兼前後官一時皆逝臣雖幸存耄已將及慮皇<lb/>
世大典遂闕謄奏不任下情輒具載撰修始末并職掌<lb/>
人所成卷秩條目之數謹拜表以聞<lb/>
後魏孝明帝熙平元年六月中侍中劉騰等奏曰中宫<lb/>
僕刺列車輿朽敗自昔舊都禮物頗異遷京已來未復<lb/>
<pb n="KR2f0039_WYG_118-43a"/>
更造請集禮官以裁其制靈太后令曰付尚書量議太<lb/>
常卿穆紹少卿元端博士鄭六劉臺龍等議按周禮王<lb/>
后之五輅重翟錫面朱總厭翟勒面繢總安車彫面鷖<lb/>
總皆有容蓋翟車貝面組總有握輦車組輓有翣羽蓋<lb/>
重翟后従王祭祀所乗厭翟后従王賓享諸侯所乗安<lb/>
車后朝見於王所乗翟車后出桑則乗輦車后宫中所<lb/>
乗謹以周禮聖制不刋之典其禮文尤備孔子云其或<lb/>
繼周者雖百世可知也以其法不可踰以此言之後王<lb/>
<pb n="KR2f0039_WYG_118-43b"/>
輿服典章多放周式雖文質時變輅名宜存雕飾雖異<lb/>
理無全捨當今聖后臨朝親覽庶政輿駕之式宜備典<lb/>
禮臣等學缺通經叨參議末輒率短見宜凖周禮備造<lb/>
五輅雕飾之制隨時增减太學博士王延業議按周禮<lb/>
王后有五輅重翟以従王祠厭翟以従王享賔客安車<lb/>
以朝見于王翟車以親桑輦車宫中所乗又漢輿服志<lb/>
云秦并天下閱三代之禮或曰殷瑞山車金根之色殷<lb/>
人以為大輅於是始皇作金根之車漢承秦制御為乗<lb/>
<pb n="KR2f0039_WYG_118-44a"/>
輿太皇太后皇太后皆御金根車加交絡帷裳非法駕<lb/>
則乗紫罽軿車雲<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫輈黄金塗五末蓋𤓰在右騑<lb/>
駕三馬阮諶禮圖并載秦漢已來輿服亦云金根輅皇<lb/>
后法駕乗之以禮婚見廟乗輅后法駕乗之以親桑安<lb/>
車后小駕乗之以助祭山軿車后行則乗之紺罽軿車<lb/>
后小行則乗之以哭公主邑君王妃公侯夫人入閤輿<lb/>
后出入閤宫中小逰則乗之晉先蠶儀注皇后乗雲母<lb/>
安車駕六騩按周秦漢晉車輿儀式互見圖書雖名號<lb/>
<pb n="KR2f0039_WYG_118-44b"/>
小異其大較畧相依擬金根車雖起自秦造即殷之遺<lb/>
制今之乗輿五輅是其象也華飾典麗容觀壯美司馬<lb/>
彪以為孔子所謂乗殷之輅即此之謂也案阮氏圖桑<lb/>
車亦飾以雲母晉之雲母車即是一與周之翟車其用<lb/>
正同安車既名同周制又用同重翟山軿車案圖飾之<lb/>
以紫紺罽軿車雖制用異於厭翟而實同用於今入閤<lb/>
輿與輦其用又同案圖今之黑漆畫扇輦與周之輦車<lb/>
其形相似竊以為秦滅周制百事剏革官名軌式莫不<lb/>
<pb n="KR2f0039_WYG_118-45a"/>
殊異漢魏因循繼踵仍舊雖時有損益而莫能反古良<lb/>
由去聖乆逺典儀殊缺時移俗易物隨事變雖經賢哲<lb/>
祖襲無改伏惟皇太后叡聖淵凝照臨萬物動循典故<lb/>
貽則後王今輒竭管見稽之周禮考之漢晉採諸圖史<lb/>
驗之時事以為宜依漢晉法駕則御金根車駕四馬加<lb/>
交絡帷裳御雲母車駕四馬以親桑其非法駕則御紫<lb/>
罽軿車駕三馬小駕則御安車駕三馬以助祭小行則<lb/>
御紺罽軿車駕三馬以哭公主王妃公侯夫人宫中出<lb/>
<pb n="KR2f0039_WYG_118-45b"/>
入則御畫扇輦車案舊事比之周禮唯闕從王享賓客<lb/>
及朝見於王之乗竊以為古者諸侯有朝會之禮故有<lb/>
従享之儀今無其事宜従省畧又今之皇居宫掖相逼<lb/>
就有朝見理無結駟即事考實亦宜闕廢又哭公主及<lb/>
王妃周禮所無施之於今寔合事要損益不同用捨隨<lb/>
時三代異制其道然也又金根及雲母駕馬或三或六<lb/>
訪之經禮無駕六之文今之乗輿又皆駕四義符古典<lb/>
宜仍駕四其餘小駕宜従駕三其制用形飾備見圖志<lb/>
<pb n="KR2f0039_WYG_118-46a"/>
司室領尚書令任城王澄尚書左僕射元暉尚書右僕<lb/>
射李平尚書齊王蕭寳夤尚書元昭尚書左丞盧仝右<lb/>
丞元洪超考功郎中劉懋北主客郎中源子恭南主客<lb/>
郎中游思進三公郎中崔鴻長兼駕部郎中薛恱起部<lb/>
郎中杜遇左主客郎中元韡騎兵郎中房景先外兵郎<lb/>
中石士基長兼右外兵郎中鄭幼儒都官郎中李秀之<lb/>
兼尚書左士郎中朱元旭度支郎中谷頴左民郎中張<lb/>
均金部郎中李仲東庫部郎中賈思同國子博士薛禎<lb/>
<pb n="KR2f0039_WYG_118-46b"/>
邢晏髙諒奚延太學博士邢湛崔瓚韋朏鄭季期國子<lb/>
助教韓神固四門博士楊那羅唐荆寳王令儁吳珍之<lb/>
宋婆羅劉燮髙顯邕杜靈儁張文和陳智顯楊渇侯趙<lb/>
安慶賈天度艾僧㯹吕太保王當百槐貴等五十人議<lb/>
以為皇太后稱制臨朝躬親庶政郊天祭地宗廟之禮<lb/>
所乗之車宜同至尊不應更有製造周禮魏晉雖有文<lb/>
辭不辨形制假令欲作恐未合古制而不可以為一代<lb/>
典臣以太常國子二議為疑重集羣官並従今議唯恩<lb/>
<pb n="KR2f0039_WYG_118-47a"/>
裁决靈太后令曰羣官以後議折中者便可如奏<lb/>
孝明帝時胡太后數幸宗戚勲貴之家侍中崔光表諫<lb/>
曰禮諸侯非問疾弔䘮而入諸臣之家謂之君臣為謔<lb/>
不言王后夫人明無適臣家之義夫人父母在有歸寧<lb/>
沒則使卿寧漢上官皇后將廢昌邑霍光外祖也親為<lb/>
宰輔后猶御武帳以接羣臣示男女之别也願陛下簡<lb/>
息㳺幸則率土屬頼含生仰恱矣不聽<lb/>
北齊文宣帝天保元年皇太子監國在西林園冬會羣<lb/>
<pb n="KR2f0039_WYG_118-47b"/>
議皆東面二年於北城第内冬會又議東面吏部郎陸<lb/>
卬疑非禮魏收改為西面邢子才議欲依前曰凡禮有<lb/>
同者不可令異詩說天子至於大夫皆乗四馬况以方<lb/>
面之少何可皆不同乎若太子定西面者王公卿大夫<lb/>
士復何面邪南面人君正位今一官之長無不南面太<lb/>
子聽政亦南面坐議者言皆晉舊事太子在東宫西面<lb/>
為避尊位非為向臺殿也子才以為東普博議依漢魏<lb/>
之舊太子普臣四海不以為嫌又何疑於東面禮世子<lb/>
<pb n="KR2f0039_WYG_118-48a"/>
絶旁親世子冠於阼冡子生接以太牢漢元著令太子<lb/>
絶馳道此皆禮同於君又晉王公世子攝命臨國乗七<lb/>
旒安車駕用三馬禮同三公近宋太子乗象輅皆有同<lb/>
處不以為嫌况東面者君臣通禮獨何為避明為向臺<lb/>
所以然也近皇太子在西林園在於殿猶且東面於北<lb/>
城非宫殿之處更不得邪諸人以東面為尊宴㑹避案<lb/>
燕禮燕義君位在東賓位則在西君位在阼階故有武<lb/>
王踐阼篇不在西也禮乗君之車不敢曠左君在惡空<lb/>
<pb n="KR2f0039_WYG_118-48b"/>
其位左亦在東不在西也君在阼夫人在房鄭注人君<lb/>
尊東也前代及今皇帝宴㑹接客亦東堂西面若以東<lb/>
面為貴皇太子以儲后之禮監國之重别第宴臣賓自<lb/>
得申其正位禮者皆東宫臣屬公卿接宴觀禮而已若<lb/>
以西面為卑實是君之正位太公不肯北面說丹書西<lb/>
面則道之西面乃尊也君位南面有東有西何可皆避<lb/>
且事雖少異有可相比者周公臣也太子子也周公為<lb/>
冡宰太子為儲貳明堂尊於别第朝諸侯重於宴臣賓<lb/>
<pb n="KR2f0039_WYG_118-49a"/>
南面貴於東面臣疎於子冡宰輕於儲貳周公攝政得<lb/>
在明堂南面朝諸侯今太子監國不得於别第異宫東<lb/>
面宴客情所未安且君行以太子監國君宴不以公卿<lb/>
為賔明父子無嫌君臣有嫌按儀注親王受詔冠婚皇<lb/>
子皇女皆東面今不約王公南面而獨約太子何所取<lb/>
邪議者南尊改就西面轉君位更非合禮方面既少難<lb/>
為節文東西二面君臣通用太子宜然於禮為允魏收<lb/>
議云去天保初皇太子監國冬㑹羣臣於西園都亭坐<lb/>
<pb n="KR2f0039_WYG_118-49b"/>
従東面義取於向中宫臺殿故也二年於宫冬㑹坐乃<lb/>
東面收竊以為疑前者遂有别議議者亦同之邢尚書<lb/>
以前定東面之議復申本懐此乃國之大禮無容不盡<lb/>
所見收以為太子東宫位在於震長子之義也按易八<lb/>
卦正位向中皇太子今居北城於宫殿為東北南面而<lb/>
坐於義為背也前者立議據東宫為本又案東宫舊事<lb/>
太子宴會多以西面為禮此又成證非徒言也不言太<lb/>
子常無東南二面之坐但用之有所至如西園東面所<lb/>
<pb n="KR2f0039_WYG_118-50a"/>
不疑也未知君臣車服有同異之議何為而發就如所<lb/>
云但知禮有同者不可令異不知禮有異者不可令同<lb/>
茍别君臣同異之禮恐重紙累札書不盡也子才竟執<lb/>
東面收執西面援引經據大相徃復其後竟従西面為<lb/>
定<lb/>
　<lb/>
　<lb/>
　<lb/>
<pb n="KR2f0039_WYG_118-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷八十七</head> <lb/>
    <p>
<pb n="KR2f0039_WYG_087-1a"/>
欽定四庫全書<lb/>
　歴代名臣奏議卷八十七<lb/>
　　　　　　　　　　　眀　楊士竒等　撰<lb/>
　　經國<lb/>
宋髙宗建炎間編脩官胡銓論符離之敗䟽曰臣聞古<lb/>
者或多難以固其國啓其疆宇或無難以䘮其國失其<lb/>
守宇齊有仲孫之難而小白以興晉有里㔻之難而重<lb/>
耳以起漢髙有平城之難而成帝業光武有王郎之難<lb/>
<pb n="KR2f0039_WYG_087-1b"/>
而興漢統唐太宗有渭水之難而大業以昌徳宗有奉<lb/>
天之難而唐祚益固何則以其畏多難而思所以保其<lb/>
國其操心危而慮患深也城濮之役晉無楚<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>以敗扵<lb/>
邲邲之役楚無晉偹以敗扵鄢衛邢無難敗亦䘮之晉<lb/>
武既平呉何曽知其將亂隋文既平陳房喬知其必亡<lb/>
何則以其恃無難而不思所以固其國其操心不危而<lb/>
慮患不深也故曰或多難以固其國啓其疆宇或無難<lb/>
以䘮其國失其守宇豈不然㢤陛下思復不戴天之大<lb/>
<pb n="KR2f0039_WYG_087-2a"/>
讎䖏心積慮誓與敵人不俱生雖古人枕戈甞膽未能<lb/>
逺過近者淮上之衂盖天以是厲陛下之志使陛下動<lb/>
心忍性増益其所不能臣有以見天心之愛陛下也篤<lb/>
矣臣願陛下益强其志毋以小衂以自沮蒐乗補卒休<lb/>
兵息民期扵身濟大業實宗廟社稷之福<lb/>
紹興元年户部尚書葉夢得上奏曰臣准吏部牒備坐<lb/>
都省劄子臣僚上言邊事未寜乞大詢衆庶備禦之筞<lb/>
聖㫖令行在職事官以上具所見實封聞奏仍限五日<lb/>
<pb n="KR2f0039_WYG_087-2b"/>
者臣以踈拙不才罪戾廢棄之餘仰䝉陛下過聴收召<lb/>
今者備列六官之長恩厚徳大雖在承平無事之時猶<lb/>
當感激奮勵圗報萬一況此中外艱虞陛下焦勞旰食<lb/>
日不暇給之際且復屈已下逮思盡羣筞主憂臣辱義<lb/>
當即死雖其愚陋敢不竭盡犬馬之誠或冀千慮一得<lb/>
竊惟金人不道憑陵中國四年于兹矣所舉無不中所<lb/>
為無不成卒莫能少挫其鋒者豈以荒穢暴起之餘越<lb/>
數千里之地虐用其民二十餘年叛天逆理流毒于我<lb/>
<pb n="KR2f0039_WYG_087-3a"/>
而我合天下之智真不能與之抗乎其患在扵始謀不<lb/>
臧動失機㑹因循橫潰養成其勢是以在彼者日益肆<lb/>
在我者日益困于今救之於末為愈難也夫兵機事也<lb/>
不度時不料敵則不可為故機㑹一失則為之每難於<lb/>
靖康之初矣若以今春視去冬盖又有難者焉去冬所<lb/>
聞出没於陕西河北之間者或曰㳺騎或曰簽軍未知<lb/>
主謀揔衆者何人今聞尼雅滿甞親至相州又至濮州又<lb/>
至開徳府是主兵者在尼雅滿此難者一也去冬以開徳<lb/>
<pb n="KR2f0039_WYG_087-3b"/>
府守河我尚恃河以保南境故敵屢撃橋我輙争得之<lb/>
今開徳既陷河已非我有則河南之地惟敵所欲徃此<lb/>
難者二也去冬河北京東諸郡存者尚衆南倚開徳北<lb/>
倚大名東倚東平此三大鎮者鼎足相峙而滄州又在<lb/>
其北徳博與濮更為脣齒其力猶足以相抗今惟東平<lb/>
巋然獨當宋魏之衝滄州孤絶在後此難者三也南京<lb/>
自古最為南北咽喉闗鍵唐安史之亂張廵許逺以死<lb/>
守之卒全江淮今又京師糧道所寄㳂汴而下距維揚<lb/>
<pb n="KR2f0039_WYG_087-4a"/>
無十日之程視唐利害尤重澶魏既破道途之言皆謂<lb/>
敵騎甞已至楚丘萬一遂薄南京則上可絶京師下可<lb/>
廹楚泗此難者四也京東河北諸郡初固皆欲死守故<lb/>
我力雖不能經紀而一方自為嬰城之計民社各欲保<lb/>
其鄉里者猶有可恃自開徳等陷人情震駭皆無固志<lb/>
聞徳州乃望風迎降而廵社之民亦或反為之用則見<lb/>
存諸郡豈復可保此難者五也只此三兩月之間難易<lb/>
不同又復如此不早為計敵既多得吾地遂擇膏腴利<lb/>
<pb n="KR2f0039_WYG_087-4b"/>
便之所以為巢穴重誘吾民脅之以威駸駸四出今日<lb/>
復振則三兩月復陷一州以漸及於東南取者不復可<lb/>
得陷者不復可振則三兩月之後其救之豈不更難於<lb/>
今日乎又況猖獗之志有不止扵此者臣竊觀敵前年<lb/>
冬去年春先破西京長安而去冬抽還陕西京西軍馬<lb/>
未㡬河北京東諸郡相繼遂陷盖其為謀自有次第是<lb/>
必欲潜窺淮甸而懼京西陜西與河北之民踵躡其後<lb/>
故先去其援今既得志矣則乗間而南不在今春必在<lb/>
<pb n="KR2f0039_WYG_087-5a"/>
今秋若先自單州趨南京次又趨宿州次又自淮陽軍<lb/>
趨楚州則㳂汴一帶皆不可支吾然是特為淮甸慮而<lb/>
已何者我猶可恃江以為之限也若更分兵一自陳潁<lb/>
出和州渡宣化采石以趨金陵一自唐汝出襄陽抵鄂<lb/>
州荆南以處上流則長江之險我亦不得専吾復何以<lb/>
為計哉此臣所以私憂也為今之計必先深戒靖康機<lb/>
㑹之失然後論起備禦之策所為靖康之失者何也固<lb/>
守京師而不知避是也古之帝王一嵗而四廵狩初不<lb/>
<pb n="KR2f0039_WYG_087-5b"/>
以為難後世廵狩之禮雖廢然事有急緩必不得已而<lb/>
従權者未甞有人主跬歩不去王室之義臣在經筵甞<lb/>
因魏恵王遷都扵梁之事論之矣以謂王者無故而遷<lb/>
都則不可因事而廵狩則無不可自昔變難擾攘之際<lb/>
未有不因遷避而存遅疑固守而亡故唐眀皇以安禄<lb/>
山幸蜀代宗以吐蕃幸陜徳宗以朱泚幸梁僖宗以黄<lb/>
巢再幸蜀此五君者雖一時不免奔趨逺適之勞而後<lb/>
日皆保安全無事之福惟晉成帝當蘇峻之變而不避<lb/>
<pb n="KR2f0039_WYG_087-6a"/>
故危梁武帝當侯景之亂而不避故亡此已事之眀驗<lb/>
不待深考而知者靖康主謀之臣不知論此乃合遷都<lb/>
廵狩為一事不料敵之弱彊不度我之勝負徒襲宣和<lb/>
末議以固守京師為得計已大誤矣又復决意謂敵必<lb/>
不再至逺則邊境未甞為防托力拒之謀近則大河未<lb/>
甞為經畫必守之計終嵗分爭扵口舌之間者僅在戰<lb/>
和二說以逞其私緩其所可急急其所可緩逮期至事<lb/>
廹始命李回復蹈何瓘之覆轍以數萬衆守河而旋設<lb/>
<pb n="KR2f0039_WYG_087-6b"/>
四輔回至則盡潰四輔兵未集敵已過河訖束手不能<lb/>
效一戰禍遂至扵不可言此天下所以痛心疾首不能<lb/>
釋也今揚州則京師也東京京西見存諸郡則邊境也<lb/>
長淮則大河也陛下視靖康之失如彼則今日之圗其<lb/>
緩急先後宜何如㢤且天子居而在京師則以京師為<lb/>
家而外以經營四方出而在外則擇外之安存深固之<lb/>
地為家而外以經營四境為家者一定應事之機往来<lb/>
進退而以馬上治之固不以所一定者自為域也漢髙<lb/>
<pb n="KR2f0039_WYG_087-7a"/>
帝起於漢中東向而當項羽故以咸陽為家而蕭何守<lb/>
之咸陽有定而髙帝徃来進退必至於擒羽者未甞有<lb/>
定也光武起於南陽西向而當羣賊故以河内為家而<lb/>
以宼恂守之河内有定而光武之往来進退必至於誅<lb/>
賊者未甞有定也使髙帝不離咸陽光武不離河内不<lb/>
唯天下得失未可必安知無坐困於敵人者㢤臣愚以<lb/>
謂今隆祐太后六宫既在錢塘者陛下之咸陽河内所<lb/>
宜為家者也陛下若㝎家錢塘鑾輿進則負江而北退<lb/>
<pb n="KR2f0039_WYG_087-7b"/>
則阻江而南惟便利之所在不必固守維揚以順動為<lb/>
重陛下與大臣講此宜詳矣今敵猖獗大約已可見臣<lb/>
所不知者朝暮緩急之勢也慎重國體固欲舉措得宜<lb/>
精審敵情亦必機㑹中節伏望陛下博通下情廣逺斥<lb/>
候如勢必至扵過江則願以進退順動之意預㝎其期<lb/>
亟下詔書明喻中外無幸其不来而使得倉猝乗吾不<lb/>
意所處既定扈從臣子之心安矣四方形勢之望彊矣<lb/>
則備禦之策惟吾力行而已臣謂今日之務有當為而<lb/>
<pb n="KR2f0039_WYG_087-8a"/>
未可為者有不可不為者有不得已而預為者臣聞敵<lb/>
雖得吾兩河諸郡然事勢猶未成人心猶未一吾能乗<lb/>
其未成未一之際併兵力戰復過大河以與河北見在<lb/>
諸郡山寨水寨之衆相為表裏因以待釁驅逐使不得<lb/>
安吾境此當為者也然勢未可為先且厚慰撫兩河然<lb/>
後専事京東京西淮南控扼之地謀其藩籬内拒淮為<lb/>
險以塞南牧之路使不得覬覦此不可不為者也則當<lb/>
速為淮狹而難守江闊而易守萬一三路藩籬不能捍<lb/>
<pb n="KR2f0039_WYG_087-8b"/>
而淮不可保必退而守江則鎮江金陵與上㳺荆南襄<lb/>
鄂之地擇其要害抗以舟師此不得已而為之者也然<lb/>
不可不預為請試一二陳之今夫敵之驟强誠天假之<lb/>
連年戰勝之威百倍於我兩至京城如蹈無人之境殘<lb/>
破州郡唯其所欲我之不敵亦已審矣而臣方以可復<lb/>
過河驅逐出境者夫較强弱雖在力而論强弱所由致<lb/>
則在理天下無常弱唯理之所在而已我得其理則其<lb/>
氣伸其氣伸則其勢不激而自强不在力之衆也我失<lb/>
<pb n="KR2f0039_WYG_087-9a"/>
其理則其氣屈其氣屈則其勢不挫而自弱不在力之<lb/>
寡也昔後唐荘宗父事契丹阿保機及荘宗之難阿保<lb/>
機謂其使者姚坤曰吾聞此兒有宫婢二千人樂官千<lb/>
人放鷹走狗嗜酒好色任用不肖不惜人民此其所以<lb/>
敗也我自聞其禍則舉家斷酒解放鷹犬罷㪚樂官我<lb/>
亦有諸部樂官千人非公宴不用由此言之契丹亦人<lb/>
𩔖未可謂㝠然全無知識者也及徳光援石敬瑭破張<lb/>
逹敬瑭問所以速戰而勝者曰吾謂唐兵能守鴈門而<lb/>
<pb n="KR2f0039_WYG_087-9b"/>
扼諸險則事未可知今兵長驅深入而無阻吾知大事<lb/>
必濟且吾兵多難久宜以神速破之此所以勝也然則<lb/>
徳光雖彊亦必視形勢地利度其所可濟而後決勝宣<lb/>
和之末邊臣失計既與敵通又與之来我中國政事之<lb/>
過覘之多矣深謀狡智乗我而重輕之者既已窺於前<lb/>
逮其兩入我所以待之者未甞有一事一為當其節彼<lb/>
復謂我無能為而可侮者又有以察扵後則飽其吞噬<lb/>
之氣以馴致其彊者豈無自而然㢤今陛下若能監宣<lb/>
<pb n="KR2f0039_WYG_087-10a"/>
和致寇之失而一切盡反之屏聲色逺䜛佞抑僥倖戒<lb/>
奢靡簡誅求撫彫瘵凡可以興衰扶危者無不為左右<lb/>
大臣能承陛下之意深求靖康誤國之弊而一切盡矯<lb/>
之收人心作士氣擇將帥練軍伍較地利料敵情凢可<lb/>
以救災捍患者無不舉夫彼既以是覘而乗我亦必以<lb/>
是覘我而知其不可乗既以是察而侮我亦必以是察<lb/>
我而知其不可侮我亦持此以感人而人服率此以用<lb/>
衆而衆従其理一易而氣隨之彼豈終怙其彊我豈終<lb/>
<pb n="KR2f0039_WYG_087-10b"/>
屈其弱乎且周世宗之興中國契丹之勢未有以異也<lb/>
奮然一起以唐晉之兵治唐晉之敵不血刄而復三闗<lb/>
虜遁逃折北之不暇彊弱之易變扵此可見矣竊聞兩<lb/>
河山寨水寨之民動以萬計其怨敵深入骨髓仰懐祖<lb/>
宗二百年徳澤蟠結之久南向號呼以待中國之救者<lb/>
未甞一日而忘我誠能力行前之所陳於内而使人重<lb/>
撫此遺民以收其用於外數月之後徐為大舉臣知大<lb/>
勢一返當如轉圜石於千仞之上王尋之師非不衆而<lb/>
<pb n="KR2f0039_WYG_087-11a"/>
光武破之扵昆陽曹操之師非不彊周瑜敗之扵赤壁<lb/>
苻堅之師非不銳而謝𤣥潰之扵淝水事不至此未可<lb/>
以定中興之期所謂當為而未可為者此也天下之勢<lb/>
在州郡州郡能立形勢者在將與兵祖宗以来處河北<lb/>
河東陜西三邉之術略可見矣緫之有帥命之有將屬<lb/>
之有兵以某郡為帥府則與之將者若干人與之兵者<lb/>
若干人險要之地如何為堡寨捍禦之卒如何為屯戍<lb/>
如是而守如是而戰如是而分如是而合有定法也其<lb/>
<pb n="KR2f0039_WYG_087-11b"/>
自中出者唯選帥命將出師之節而已臣獨怪兵興之<lb/>
後我之境土日蹙則前日號為邉面者皆迤邐次遷於<lb/>
腹裏而朝廷未甞以三邉之法處之除一二大帥之外<lb/>
其餘州郡雖與敵境相接猶一用承平故事吏按籍以<lb/>
書生文吏計資考而為之守朝夕所従事猶在簿書獄<lb/>
訟期㑹往来之間將之有無未甞問也兵之多寡未甞<lb/>
知也忽遇卒變扵内盜賊聚扵外則時出行在之兵為<lb/>
之誅討事已復歸泰然相忘守一定之法而治不急之<lb/>
<pb n="KR2f0039_WYG_087-12a"/>
務與従容無事之時無以異主兵者不過兵官廵尉為<lb/>
兵者不過弓手疲卒幸而隨其守之才或粗能招集軍<lb/>
民或其僚屬間有可用皆各出扵私意自保朝暮帥臣<lb/>
有名無實一旦有事戰守無所取謀合㪚無所聴命勝<lb/>
不相聞敗不相救如向者潁昌蔡州等諸郡棄城逃遁<lb/>
守臣例不過以力不足藉口朝廷亦莫能詰而日近濮<lb/>
州冀州等處雖能固守外無一兵一騎以為之援亦卒<lb/>
至扵陷没而後已以此治邉面敵何懼而不吾侵也臣<lb/>
<pb n="KR2f0039_WYG_087-12b"/>
願亟取淮南京東京西三路要害之郡與敵相近者一<lb/>
以前日三路極邊之法治之東則鄆州徐州南京西則<lb/>
潁州夀州和州南則唐州襄州荆南各隨其逺近立為<lb/>
軍數或使之召募或為之分𨽻而命以大將與其帥叅<lb/>
治中擇近臣眀敏宏毅忠信沈逺者一人為之揔帥以<lb/>
節制之小郡與偏禆聮扵大郡大郡與將聮扵緫帥應<lb/>
州郡常事一皆命之餘官守將専領軍事各條其所為<lb/>
者上之朝廷為擇其可者頒扵緫帥而授扵所部敵未<lb/>
<pb n="KR2f0039_WYG_087-13a"/>
至則如何守既至則如何戰攻某州則某州應援入某<lb/>
地則某州牽制預定成筭日久按習緩急有事舉而盡<lb/>
行必使腹心可以相倚臂指可以相及守者如檀道濟<lb/>
之在夀陽援者如曹景宗之在鍾離撃者如韋叡之在<lb/>
合肥拒者如臧質之在盱眙縦今人才寡少未必皆得<lb/>
如數人然不可不以是求而用之雖未能克敵豈遽以<lb/>
單弱奔潰孤絶陷没乎所謂不可不為而速為者此也<lb/>
保江下策也敵勢既未可測則我亦當為不可測之備<lb/>
<pb n="KR2f0039_WYG_087-13b"/>
去年秋始獲進對即甞論敵或師河洛分兵鼓行直趨<lb/>
襄沔横據荆渚因我舟楫人卒順流進逼江左即王濬<lb/>
等入呉之路以為彼之上策自許蔡而南一出歴陽徑<lb/>
斷采石以趨金陵即蘇峻所従亂晉夲朝曹彬所從下<lb/>
江南以為彼之中策是時河南與京東諸郡尚存敵之<lb/>
去就猶逺姑自河洛言之而已今既不止扵此則尤當<lb/>
過為之防敢終言其詳自古有事扵東南未甞不先以<lb/>
舟師出上流盖所以奪我者以勢不以力也王濬自益<lb/>
<pb n="KR2f0039_WYG_087-14a"/>
州至荆南作大船連舫百二十步受二千餘人以木為<lb/>
城馳馬其上及既進自巴丘十四日至牛渚蘇峻在歴<lb/>
陽即今和州其襲姑孰進慈湖盖今太平州之間由采<lb/>
石而渡我曹彬下李氏亦循用其迹敵騎去春甞已至<lb/>
汝州蔡州矣自汝州入襄州至荆渚自蔡州入光州至<lb/>
厯陽固不難則江之可防非一道也然是猶有可言者<lb/>
濬與彬皆中國人也濬在益州作船七年而後成度敵<lb/>
雖得荆南其勢未必遽能至是然敵多燕人粗能知書<lb/>
<pb n="KR2f0039_WYG_087-14b"/>
或竊取濬之餘意而效之與襲蘇峻之故道則亦未易<lb/>
可當但其驅我人而用之吾固亦可以我人而拒之無<lb/>
足憚者若欲自為之謀則棄鞍馬而事舟楫捨所長而<lb/>
用所短我視平原易地得筭為終多也唯控扼者如何<lb/>
耳臣甞建議欲以鄂州與荆南别為一路置帥府此實<lb/>
上流控扼之要而襄漢之所從出呉孫氏嘗都以拒魏<lb/>
唐始以岳鄂為觀察使後陞為節度其意可見若鎮江<lb/>
金陵韓滉在唐最為近事築石頭五城脩塢壁起建業<lb/>
<pb n="KR2f0039_WYG_087-15a"/>
抵京峴樓雉相望建業即金陵京峴即鎮江之境也造<lb/>
樓船三千柁以舟師由海門大閱至申浦復與揚州陳<lb/>
少㳺以甲士三千臨江㑹于金山當朱泚之亂東南賴<lb/>
以安靜今車駕或駐兩浙則鎮江金陵尤所當先治舟<lb/>
師不講已久去冬雖嘗募海船四百餘艘扵鎮江然而<lb/>
戰陣之習未聞其嚴也鎮江之師止可為鎮江之用未<lb/>
見金陵所以待上流者江東之俻當以江東之舟與人<lb/>
用之又鎮江有子城而無外城未有無城而能守險者<lb/>
<pb n="KR2f0039_WYG_087-15b"/>
今若速以鄂州與荆南各分一路以抗扵上而命鎮江<lb/>
金陵揚州三帥力舉韓滉故事脩之以至於下則彼度<lb/>
地之利害較技之短長必有覘而知畏者所謂不得已<lb/>
而預為者此也恭惟陛下以聖神文武之資誕受中興<lb/>
之業躬履囏勤克己願治其長慮却顧宜無不至今日<lb/>
復以敵勢之廹下詢於衆易曰天地設位聖人成能人<lb/>
謀鬼謀百姓與能夫聖人成天地之能而並立於其間<lb/>
者不過明則謀之人幽則謀之鬼而百姓之安危天下<lb/>
<pb n="KR2f0039_WYG_087-16a"/>
之安危也既盡人謀而同其安危則内可以保一己外<lb/>
有以保天下百姓其誰捨之乎洪範九疇其次七稽疑<lb/>
曰汝有大疑謀及乃心謀及卿士謀及庶人謀及卜筮<lb/>
汝則從龜從筮從卿士從庶民從是之謂大同身其康<lb/>
彊子孫其逢吉謀衆稽疑之道其效盖如此陛下既用<lb/>
是道則不可不求是效若臣所見常智皆所共察利害<lb/>
得失顯然易明竊料陛下亦嘗熟計扵胷中矣今卿士<lb/>
之言亦或宜有與臣同者陛下果嘗計於胷中而臣又<lb/>
<pb n="KR2f0039_WYG_087-16b"/>
言之卿士又同之則願陛下斷而必行耳雖然陛下無<lb/>
乃以方祈請二聖宇文虚中奉使未廻意和議可恃不<lb/>
欲重見兵端乎臣以為不然夫靖康所以曠日持久不<lb/>
力為俻者正以耿南仲持和議墮敵計中而不悟今虚<lb/>
中之請成否未可知安可捨目前之急而待萬里之報<lb/>
盍姑存其説而不廢幸而有成不過虚為之備如其不<lb/>
成固無後悔必欲還二聖非我形勢先彊彼肯遽有順<lb/>
從今但自為備非彼見廹我不交鋒不可謂之兵端臣<lb/>
<pb n="KR2f0039_WYG_087-17a"/>
智識凡陋思慮短狹不足以仰塞明詔不勝拳拳憂國<lb/>
愛君之誠惟陛下垂恵采擇<lb/>
八年夢得提舉臨安府洞霄宫上奏曰右臣今月十八<lb/>
日戌時准尚書省遞伏䝉聖上恩賜臣詔書一道以敵<lb/>
人初退陛下深懐善後之計俯以攻戰之利守偹之宜<lb/>
措置之方綏懐之略特加訪逮臣材質朽鈍識慮褊淺<lb/>
不足上禆大議然念頃嵗擢自閒廢驟承聖知度越稠<lb/>
人濫聞政事雖竒窮闇拙奉事清光之日無㡬而眷遇<lb/>
<pb n="KR2f0039_WYG_087-17b"/>
識拔天地生成之賜實與衆異銘鏤肺腑乆未知報日<lb/>
夕愧負若無所容比者逆臣劉豫敢挾金人稱兵内侮<lb/>
犬馬之誠雖不勝忠憤而職在㪚地朝廷成筭非所預<lb/>
知是以不敢犯分妄言姑因職守所當行竊獻其末議<lb/>
今敵衆敗亡王威始震陛下天縦神武坐制彊敵之餘<lb/>
尚懐謙慎博詢羣議不遺䟱逺曲記孤愚此見陛下戰<lb/>
勝而不矜功成而不有舎己従人至誠樂與之意必將<lb/>
上追堯舜文武之用心以還祖宗之盛扵此不言臣罪<lb/>
<pb n="KR2f0039_WYG_087-18a"/>
大矣敢殫竭底藴試效萬一惟陛下垂恵採擇臣聞洪<lb/>
範言人君三徳曰正直曰剛曰柔天下之變無窮古之<lb/>
帝王御之不過有二茍非平康之世彊弗友則克之以<lb/>
剛燮友則克之以柔而已自陛下即位及今敵凡三入<lb/>
宼其始衝突至扵維揚臨江而不敢渡眀年渡江至扵<lb/>
錢塘四眀歸而立劉豫今遂與豫合謀併兵長驅並至<lb/>
方其臨江不敢渡盖不能無畏扵我棄而不守故眀年<lb/>
復為南渡之計然猶未敢有意中原敵歸之後我不即<lb/>
<pb n="KR2f0039_WYG_087-18b"/>
撫定置而不問者累月故始萌其姦計取而與豫我復<lb/>
委而不與之争遽别為此疆爾界視豫真若吾鄰遷延<lb/>
顧避入宼者不得撃歸順者不敢納豫驕扵上民絶扵<lb/>
下所以偃然自謂得志無復忌憚隂導敵人以圗儌倖<lb/>
我愈退敵愈進我愈怯敵愈彊此其故何㢤殆吾謀臣<lb/>
失計而一於用柔者勝也向使維揚之後有以御之固<lb/>
無錢塘四眀之役錢塘四眀之後有以御之固無今日<lb/>
之役今幸賴陛下睿眀英武赫然獨斷出敵不意決策<lb/>
<pb n="KR2f0039_WYG_087-19a"/>
親征是以兇焰首摧狼狽失措曠日持久卒至於遁歴<lb/>
嵗之失一朝正之天下孰不鼓舞感恱豫計已窮敵氣<lb/>
已懾此乃陛下宏濟艱難反於用剛之時不可不乗此<lb/>
遂定興王之業臣前嘗妄謂克復大統平定中原當自<lb/>
此始者誠有待扵是然為之當有其序盖有進討之策<lb/>
有招納之策數路并進一舉而蕩平之此進討之策也<lb/>
廣敷徳意以次而懐徕之此招納之策也進討而不及<lb/>
招納招納而不及進討皆未免有偏勝何者進討之策<lb/>
<pb n="KR2f0039_WYG_087-19b"/>
非兵强將選財豐食足未可遽動招納之策苟因人心<lb/>
無不可為數年之間欲以郡歸有如海州者欲以縣歸<lb/>
有如宿遷者舉衆内附少者數百人多者數千人亦無<lb/>
時而無陛下察此人心豈嘗一日忘夲朝乎果吾進討<lb/>
之具無不兼俻舉而用之固不為難若猶未也則先招<lb/>
納後進討自不失其序臣請言之臣往年待罪江東得<lb/>
豫情實最詳豫闒冗凡材年踰七十其子璘狂悖惨刻<lb/>
尤不為其下所伏自行什一法重斂扵民外以奉敵嵗<lb/>
<pb n="KR2f0039_WYG_087-20a"/>
㡬三百餘萬又逺事闗中疲竭内地民困貪暴痛入骨<lb/>
髓日夜引領以望王師之至其告於吾人者或曰天兵<lb/>
速来過今年則人心慢或曰我非順畨但能以大兵主<lb/>
張得我我無不歸此言人所共聞也今敵復以十餘萬<lb/>
衆屯聚㡬百日數路騷然彊者簽為簽軍弱者聚而轉<lb/>
餉調度百色必非豫能素辦皆當盡出誅求荷戈帶甲<lb/>
三冬暴露非特民怨兵且怨矣非特豫困敵且困矣若<lb/>
陛下以天地大徳涵覆無外盡洗従偽之民而一新之<lb/>
<pb n="KR2f0039_WYG_087-20b"/>
許其来歸孰敢不從待其昬迷不恭尚懐頋望則臨之<lb/>
以兵孰敢不服臣願陛下與大臣熟議定此二者先下<lb/>
哀痛之詔開喻偽境歴叙日者不即撫定之意深自引<lb/>
咎若曰非民忘我我自失之原其淪陷出不得已使廓<lb/>
然皆知陛下待之與豫父子者異則立為賞格以募之<lb/>
以州降者授以州以縣降者授以縣挺身或舉衆来歸<lb/>
者處之皆勿失其所命邊吏多募信實之人深入傳告<lb/>
或說客辯士因其人而動之必有相繼送欵如海州宿<lb/>
<pb n="KR2f0039_WYG_087-21a"/>
遷者此吾不血刄而坐復境土之道也益戒有司訓練<lb/>
將士儲積糧餉若秋冬之間敵與豫復至不過進則攻<lb/>
戰退則守備而已前日已事之驗固自可見若敵與豫<lb/>
不至而吾民猶有畏敵不即聽者則待吾進討之具備<lb/>
申飭諸路約日齊舉而深入之彼孰肯終捨順從逆捨<lb/>
寛従虐㢤豫孤身獨立衆㪚親離少假嵗月非我擒豫<lb/>
則豫必棄而奔敵或吾民有圗豫而獻者此必至之勢<lb/>
也二議既行陛下詔臣四事自存乎其間所謂攻戰之<lb/>
<pb n="KR2f0039_WYG_087-21b"/>
利者見可攻而攻見可戰而戰不可預言但紀律脩眀<lb/>
士氣奮張將帥樂於為用不懐顧郤勝而不驕不用而<lb/>
不墯則在我有常勝之道今之兵勇鋭視前不侔矣尚<lb/>
恐罷冗者未盡汰驕墯者未甚戢將帥之材猶未甚廣<lb/>
盖自軍興號為兵者皆大將自募與招安之盜賊貴多<lb/>
而不貴精偏禆亦出其選朝廷藉之為用未嘗别自簡<lb/>
擢臣願稍脩軍律以前後號令約束損益立為法制以<lb/>
整齊之徐令自汰其不足用而誅其不律者統制統領<lb/>
<pb n="KR2f0039_WYG_087-22a"/>
官各使上其材能勲閥朝廷更加審覈時抜其能者付<lb/>
之以事或使自當一面兵將無濫法令眀肅開闔在上<lb/>
權不偏重則何往而不勝也所謂守備之宜者防秋防<lb/>
冬之事前此戒嚴則舉解嚴則廢未嘗修之於無事之<lb/>
日是以事至旋謀亦多茍簡文具今要害之地莫大於<lb/>
擇人近嵗或専委武夫或取之負犯之吏或姑録其人<lb/>
不問所長幸而得人或遷徙無常或不與之兵或有兵<lb/>
無食至扵鄰比策應牽制相為掎角皆未嘗預講其尤<lb/>
<pb n="KR2f0039_WYG_087-22b"/>
為大害者斥堠不眀往嵗維揚師在泗州猶疑其非敵<lb/>
今者承州入境而後知之夫以大軍㑹集數月而後興<lb/>
越數千里而後至尚不及知況其他乎臣願應守禦之<lb/>
地亟擇人分任量其守之大小而與之兵與之兵必足<lb/>
其食使各條上方略可自守則如何守自守不足則如<lb/>
何援凡山川險易道里逺近鎮戍䟱宻控扼急緩詳考<lb/>
利害一二規畫朝廷與大將擇其便利必可行者授之<lb/>
以為成法無事則習之有警則行之少假其權以盡其<lb/>
<pb n="KR2f0039_WYG_087-23a"/>
䏻久其任以責其效别立探報之法廣行收募不必拘<lb/>
以一色使敵情虚實進退皆前期而知無出所不及則<lb/>
何守而不固也所謂措置之方者其目不一要莫先於<lb/>
財用今朝廷之兵付之諸路大將者皆非承平之所有<lb/>
而糧餉調度猶以有司之常法責之轉運使否則出内<lb/>
帑之積以濟之設有非常之用則旋為經畫或不免取<lb/>
扵民未有一定之制此豈可久㢤天下之財非不足但<lb/>
嵗久法弊廢而不舉及當因時而為之者未講也唐制<lb/>
<pb n="KR2f0039_WYG_087-23b"/>
諸道貢賦别而為三有上供有留州有送使本朝大略<lb/>
因之上供之外留州者逐州之所用也送使者轉運使<lb/>
之所領也唐制財用通而為一本朝轉運使所領非兩<lb/>
税常入其他皆别為諸司自軍興職守不嚴事多權宜<lb/>
監司一於侵奪州縣一於𨼆蔵苟濟目前寖生欺弊盖<lb/>
上供猶有闕者其餘遺漏失陷雖朝廷不盡察也臣竊<lb/>
以為宜盡取天下諸司所掌㑹其實數稍分别之嚴其<lb/>
上供留州送使之辨應行在支費有定式者以上供責<lb/>
<pb n="KR2f0039_WYG_087-24a"/>
之户部諸鎮大將逐月供億以送使責之轉運使别為<lb/>
一司盡緫其餘財賦一金以上皆使通領周知其數而<lb/>
斡旋之應户部轉運使所不足取以均濟他皆籍之以<lb/>
待非常之用叅較虚實鈎稽出入凡法令所當變通職<lb/>
守所當分合利害所當興變有無所當乗除存而封樁<lb/>
轉而支移非常法所得拘者一以付之朝廷但制其可<lb/>
否之節取與之度事有専責而權不分則緩急可以取<lb/>
辦也所謂綏懐之略者招納之策既行大者固已舉矣<lb/>
<pb n="KR2f0039_WYG_087-24b"/>
更令邉吏未收復者勿輙侵擾以待其至已收復者數<lb/>
下詔令蠲其疾苦以慰其心時遣使命導之温言以通<lb/>
其意阜通商賈濟其乏絶察吏人害民者去之轉徙復<lb/>
業者量借之種糧豫猶敢来争則為出師以捍禦其領<lb/>
衆来歸者隨其多寡授之鄰近逃絶户之田舊有官者<lb/>
復其官有才能者時擢而用之則居者不失其所安来<lb/>
者不失其所歸也論豫之事所以處中國者不過扵是<lb/>
若敵之變詐則不可盡測議者或謂敵黷扵用武二十<lb/>
<pb n="KR2f0039_WYG_087-25a"/>
餘年武竒邁與尼雅滿分國並處自不相制契丹亦有興<lb/>
者其國已衰弱乃天亡之日必不能再舉以仇我或曰<lb/>
彼欲搏噬扵我久矣方藉累勝之資跨有燕晋困獸猶<lb/>
闘豈以一敗遂不復較豫本無功扵敵非有腹心締固<lb/>
之交導之使来無成而歸或懲其輕妄更有廢置或懼<lb/>
而改圗别出竒詭此皆不可知然臣嘗論自古中國與<lb/>
遐裔本不相為盛衰匈奴雄扵北方至冒頓而愈熾漢<lb/>
髙帝以三十萬衆圍扵平城僅以身免然不害其降子<lb/>
<pb n="KR2f0039_WYG_087-25b"/>
嬰誅項籍以有天下至於元成之際五單于争立呼韓<lb/>
邪單于来朝為之改元不復更能窺邉而漢亦自是不<lb/>
振奪於權臣矣突厥當隋末控弦百萬羣盗悉臣尊之<lb/>
唐髙祖藉始畢可汗兵以定亂亦為之屈然不害其父<lb/>
子並興創建數世之業至宣懿之後素所患者吐蕃破<lb/>
散離析以數十州来降者相繼而唐亦廹扵藩鎮而亡<lb/>
矣中外異域天固限之兩盛不能相傾兩衰不能相救<lb/>
誠有漢髙帝唐髙祖父子雖冒頓始畢何害即紛亂如<lb/>
<pb n="KR2f0039_WYG_087-26a"/>
五單于殘滅如吐蕃何補元成宣懿之治自靖康以来<lb/>
常患以敵之盛衰為我之彊弱故事每拘制不得盡為<lb/>
今敵在萬里之外既不可必得其實則亦不必觀彼而<lb/>
後為之所陛下以至誠不息之心日新盛徳作興扵上<lb/>
小大之臣咸懐忠良國爾忘家公爾忘私奔走扵下脩<lb/>
眀庶政共成内治則敵雖彊尚不足畏況扵豫乎二聖<lb/>
未還陛下聖孝純至必有拳拳扵敵者然連年遣使初<lb/>
不得其要領今兵端自彼我固有辭非使有所聳動安<lb/>
<pb n="KR2f0039_WYG_087-26b"/>
能懼而悔禍臣久伏田野不知時事管穴所窺實為迂<lb/>
陋干冒天威無任惶懼激切屏營之至<lb/>
二年布衣呉伸上書曰臣嘗讀太史公叙布衣王蠋状<lb/>
扵田單賛曰昔燕之初入齊聞王蠋賢令軍中環畫邑<lb/>
三十里無入已而使人謂蠋曰齊人多髙子之義吾欲<lb/>
以子為將封子萬家蠋固謝燕人曰子不聴吾引三軍<lb/>
而屠畫邑王蠋聞之曰忠臣不事二君貞女不更二夫<lb/>
余豈助桀為暴㢤遂自經其頸扵木枝自奮絶脰而死<lb/>
<pb n="KR2f0039_WYG_087-27a"/>
臣讀至此未嘗不廢卷涕泣扼腕而太息也何㢤齊一<lb/>
小國也且有慷慨忠義之士今天下之大四海之廣得<lb/>
無其人乎況天下之士自崇觀以来䝉被國家教養雖<lb/>
山林臯壌巖谷海隅靡不承長育而受恩徳者矣可以<lb/>
大國之人不如小國之布衣乎臣固有意扵是今臣至<lb/>
貧且賤初非以富貴為心爵禄為念又非欲以片言幸<lb/>
陛下之用從而求賞揣臣之心實無纎毫覬覦況臣曽<lb/>
立功扵近世者屢矣亦未嘗論功而求仕進則今日之<lb/>
<pb n="KR2f0039_WYG_087-27b"/>
言無意扵爵賞也明矣無意扵爵賞而有言者非它臣<lb/>
恐萬世之下罪我聖宋無忠臣義士故以臣所聞所見<lb/>
盡臣之忠竭臣之愚為陛下陳之伏望天慈畢賜睿覽<lb/>
不惟臣一身之幸將為社稷之福天下生靈之幸也臣<lb/>
竊觀陛下有孝悌之大徳而二帝之問不通陛下有湯<lb/>
武之聖眀而敵國之陵不已陛下有太王之至仁而土<lb/>
地之封日削陛下躬堯舜之節儉而國用之富不饒陛<lb/>
下震雷霆之天威而盗賊之鋒未戢凡此五者非特臣<lb/>
<pb n="KR2f0039_WYG_087-28a"/>
得以疑之使三尺之童有知有識亦將有所惑焉何㢤<lb/>
二帝之問不通者臣竊謂非陛下忘父兄之遷也非大<lb/>
臣忘君父之恩也盖亦人力有所不及思慮有所未至<lb/>
焉臣竊觀趙王之入燕也使者十輩既不能逹國之音<lb/>
又不能全身扵外當時在朝若張耳陳餘之徒非不賢<lb/>
也非不謀也獨不如一廝養能以片言說燕卒與其君<lb/>
俱載而歸今兩國之難未解而鼎峙之形已分使者雖<lb/>
數十軰金帛雖數十萬能免偽齊之盗乎此遣使不如<lb/>
<pb n="KR2f0039_WYG_087-28b"/>
用廝養眀矣敵國之陵不已者臣竊謂陛下忍小耻之<lb/>
太過也示小敵之太怯也盖敵人之性飄忽飛揚若或<lb/>
避之從而陵逼臣竊觀苻堅之陵晉也興師百萬力足<lb/>
以移山岳鞭足以填江河謝𤣥以計沮之敗衂淝水設<lb/>
使當時忍耻示怯奔而避之由江迤南當為秦之屬郡<lb/>
矣故古人有言曰可以計勝難以力屈即此觀之雖得<lb/>
闘將十萬不如一謀士眀矣土地之封日削者臣竊謂<lb/>
陛下視疆埸之太輕任藩屏之太易也臣竊觀越王勾<lb/>
<pb n="KR2f0039_WYG_087-29a"/>
踐之脫於吳也甞膽以苦其心任賢以廣其謀雖一飲<lb/>
一食未甞不以滅呉為念故當時其耻雖大其國雖削<lb/>
數年之間復其疆而雪其耻當今陛下國政之屬如大<lb/>
夫種者誰歟軍旅之託如范蠡者誰歟然陛下移蹕而<lb/>
去之者屢矣百姓從之者如歸市雖太王之仁不過此<lb/>
也昔太王之去邠而之岐山今陛下去汴而之呉越跡<lb/>
實似之謀則異也臣未見陛下有辟土地之心復父兄<lb/>
之讎此臣所以曉夜太息為之不平國用之富不饒者<lb/>
<pb n="KR2f0039_WYG_087-29b"/>
臣竊謂陛下千里寄託之非人四方土地之多曠也臣<lb/>
竊觀司馬宣王之輔魏也先廣田蓄然後為滅賊之計<lb/>
當時鄧艾著濟河之論又陳屯田之利其言以二萬人<lb/>
屯淮北以二萬人屯淮南合四萬之衆且田且守嵗入<lb/>
米五百萬斛十萬之衆可給一年之食臣竊見今日自<lb/>
常潤抵界至于大江極目百里盡成荒墟所謂良田不<lb/>
知其㡬十頃自淮迤南荒蕪之田又不知其㡬千頃疲<lb/>
卒既多冗官不減若於此時且耕且戰則軍食何患不<lb/>
<pb n="KR2f0039_WYG_087-30a"/>
足矣盜賊之鋒不息者臣竊謂陛下姑息之徳太厚而<lb/>
殺戮之威不張也臣竊觀宓子賤之治單父齊寇至魯<lb/>
人不及自刈父老請民出刈宓子不許且曰今年亡麥<lb/>
眀年可種若使不耕者得麥則其民樂有寇也其言雖<lb/>
小可以喻大今之盜賊未戢亦有樂寇之𩔖臣竊謂盜<lb/>
賊不可不滅昔光武中興未甞不以討賊為先故殺之<lb/>
則彼畏而自息招之則彼安而復叛臣以謂用盜賊攻<lb/>
盜賊則草寇無患乎不平矣此五者雖若國之急務然<lb/>
<pb n="KR2f0039_WYG_087-30b"/>
猶未足為陛下輕重臣復見國勢如累卵之危生靈有<lb/>
塗炭之厄臣曉夕為之寒心臣竊聞太祖皇帝之有天<lb/>
下也奄有九有席卷八荒東漸于海西被流沙北極單<lb/>
于南底交趾四方四隅罔不臣服當其四夷未賔之初<lb/>
止有中原錢俶望風納土由是置五王宅以待其自至<lb/>
其後李昱欲以臣屬乞為藩屏遣使請命太祖皇帝曰<lb/>
天無二日殿庭之上豈可容鼾睡者是欲天下一家中<lb/>
國一人也明矣創此基業垂之十帝可謂盛㢤太平日<lb/>
<pb n="KR2f0039_WYG_087-31a"/>
久偶因邉臣失守致使敵人長驅而入賴祖宗之靈社<lb/>
稷之福使兆民有託于陛下當時龍興南都天下之人<lb/>
皆知陛下孝慈不忍父兄之逺播而居其已破之城今<lb/>
此駐蹕久在東南之一隅臣竊為陛下疑之不識陛下<lb/>
欲復祖宗之故業乎止欲為東晉之南據乎臣竊謂復<lb/>
祖宗之故業則陛下有萬世垂統之基若止於東晉之<lb/>
南據則不過有百年之世祚然百年之計尚恐土地日<lb/>
削社稷日危亦未必安於百年也臣聞自淮迤北見屬<lb/>
<pb n="KR2f0039_WYG_087-31b"/>
偽齊自古遐裔不能有中原此金人以中原攻中原者<lb/>
也近世説者必曰朝廷賴偽齊以為藩籬以捍金人臣<lb/>
竊謂不然邊圉之患患在手足中國之患患在心腹不<lb/>
識説者將謂偽齊今不為盜能保其子不為盜乎復能<lb/>
保其孫不為盜乎不識偽齊俟金人既定之後去僭偽<lb/>
之大號還土地之故疆乎為復割據中原久假而不歸<lb/>
乎若曰臣無伐君則武王何為而并天下若曰國可並<lb/>
立則隋髙何為而擒叔寳良由勢不兩立尊無二上者<lb/>
<pb n="KR2f0039_WYG_087-32a"/>
也昔秦齊之强猶不敢久僭帝號今因金人竊我名器<lb/>
不歸他人獨授劉豫則知豫必以姦計為金人謀也既<lb/>
為謀主則無臣子之心眀矣況人臣之位與人君之尊<lb/>
不可同年而語彼肯捨尊而就卑乎則知劉豫無復納<lb/>
欵又眀矣臣甞譬之巨室之家假人以堂室之奥而自<lb/>
處門廊之隅則居堂室者豈無吞門廊之心乎今劉豫<lb/>
所以卑辭自遜者良由人心未歸而羽毛未成爾縦使<lb/>
劉豫止欲割據一方豈不為姦雄開基又況自古南北<lb/>
<pb n="KR2f0039_WYG_087-32b"/>
雌雄之勢但見以北并南未聞以南并北者也臣竊觀<lb/>
國之所重者三昔我神祖留意太學盖欲籠絡天下之<lb/>
英賢而網羅天下之姦雄也陛下駐蹕維揚之時猶有<lb/>
随駕學生今悉罷去而劉豫乃為學校以延多士是誘<lb/>
陛下之英賢可知矣今諸軍士卒皆河北山東之人其<lb/>
初止因金人所苦故偷生南方望陛下升斗之養也前<lb/>
此兩年兵食皆足邇来竊見如劉光世軍中士卒一月<lb/>
之糧或闕其半里巷私語皆曰健兒不如乞兒各懐去<lb/>
<pb n="KR2f0039_WYG_087-33a"/>
心悉有竄志而劉豫大彰聲勢廣示富饒省刑薄歛䘏<lb/>
衆安民彼思鄉之人一有所聞豈不動心是誘陛下之<lb/>
士卒可知矣南北往来商賈如織厚増其利售我物貨<lb/>
闗市無征阜通無禁既闢商賈之路遂雜五間之徒古<lb/>
人夷闗折符使命猶且不通況於往来弗禁者乎臣竊<lb/>
見朝廷内外事無巨細往往皆前期而知此無他從商<lb/>
賈之便者然也從商賈之便則是誘陛下之行旅可知<lb/>
矣誘陛下之英賢則謀謨可得而策矣誘陛下之士卒<lb/>
<pb n="KR2f0039_WYG_087-33b"/>
則戰闘可得而用矣誘陛下之行旅則國之虚實可得<lb/>
而知矣臣竊見中國之士子不由科舉進者往往多不<lb/>
得齒扵仕版至如貧賤之士雖有嘉謨嘉猷非有左右<lb/>
先為之容無因至陛下之前則好名貪禄之士豈不有<lb/>
如齊之心乎臣竊見中國之士卒飽則稍安飢則心離<lb/>
懐鄉樂土人情所同又況丘隴之所繋嗜慾之所趨今<lb/>
移北就南嵗久無歸彼懐土之人豈不有如齊之心乎<lb/>
臣竊見中國之商賈近縁軍興征求百倍為監官者以<lb/>
<pb n="KR2f0039_WYG_087-34a"/>
奉上為心以刻剥為志行旅怨恨痛入骨髄由是百物<lb/>
不通征商又倍至如偽齊取民有制彼貪利亡耻之徒<lb/>
豈不有如齊之心乎凡此三者悉有離心則陛下國勢<lb/>
日以孤危臣又見劉麟猖狂尤甚狠戻居多父子異同<lb/>
悖逆若一僭偽二年鼎勢已立今劉豫不自量力往往<lb/>
自比文王而以其禍付之扵麟陛下若稍緩其嵗月彼<lb/>
將先收民心足食足兵形勢漸固則中原無復為陛下<lb/>
有矣中原既喪則偽齊反得太祖皇帝奄有中原坐收<lb/>
<pb n="KR2f0039_WYG_087-34b"/>
四方之策矣臣又聞金人重兵悉趨陕西志在吞蜀萬<lb/>
一不幸蜀有變動彼將順流而下水陛並進則陛下豈<lb/>
可復有乗桴之行乎臣聞兵法有曰我不欲戰雖畫地<lb/>
而守之彼不得與我戰者乖其所之也臣竊謂先平偽<lb/>
齊則是乖其所之也又況偽齊有聲無實若即伐之如<lb/>
摧枯拉朽爾古人有言曰今不取後世必為子孫憂今<lb/>
之偽齊若不亟平之不特為子孫患臣以為陛下憂也<lb/>
臣伏覩九月有星彗于東南陛下肆赦其文自責可謂<lb/>
<pb n="KR2f0039_WYG_087-35a"/>
上畏天戒之深也臣雖不曉天文疑其非灾何以眀之<lb/>
昔楚將公子心欲與齊戰時有彗星出柄在齊占者曰<lb/>
柄所在者勝齊恃得柄而不為<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>所以敗績今柄在東<lb/>
南所謂得勝之道也若不因天時而制勝臣恐復如昔<lb/>
之齊也故曰天與不取反受其咎臣觀東南之地本非<lb/>
帝王之都歴考古今未有卜世之久者何㢤西北之地<lb/>
土厚而水深東南之地山秀而水清故土厚者其山髙<lb/>
水深者其流長由古至今卜都扵西北者或過乎十世<lb/>
<pb n="KR2f0039_WYG_087-35b"/>
而僭號於東南者未踰扵百年是亦土地之厚薄流水<lb/>
之淺深者然也又況呉越之地形勢尤薄實非帝王駐<lb/>
蹕之地萬一未復神京而建康古都亦可以暫駐鑾輿<lb/>
臣願陛下整我六師用張天威特回聖駕臨幸秣陵庶<lb/>
漸向於中原無久居於海隅也昔孟子曰王者中天下<lb/>
而立定四海之民故漢髙祖用劉敬之策而唐神堯從<lb/>
太宗之謀所以享國日久也臣竊觀自古帝王之興兵<lb/>
權未甞重假扵人如髙帝光武皆親御六師獨有唐末<lb/>
<pb n="KR2f0039_WYG_087-36a"/>
藩鎮之權太重故有朱全忠之禍今陛下親御之衆不<lb/>
如藩鎮之多也臣竊憂之臣願陛下簡練卒伍繕治器<lb/>
甲親征不庭恭行天罸則擒縦在我而權勢不奪臣竊<lb/>
觀陛下之兵尚有百萬而精鋭之士又有數萬若傾國<lb/>
出師又不知其㡬萬設或併力北伐則父兄之仇可復<lb/>
中興之業可圖臣復願陛下天謀早決如晋之平呉唐<lb/>
之伐蔡斷自宸衷不容衆議又況利於人君者必不利<lb/>
於人臣利於人臣者必不利於人君且人臣趨戰扵敵<lb/>
<pb n="KR2f0039_WYG_087-36b"/>
與坐享於家安危不同是豈棄安而就危乎今遁逃不<lb/>
發逗留嵗月皆人臣自便為安逸之謀然而臣則安矣<lb/>
君將危焉此正所謂利於人臣必不利於人君之謂也<lb/>
古人有言曰兵聞拙速未覩巧之久也今伐齊之策萬<lb/>
一少遲年嵗事必不濟何以言之金人之所利者玉帛<lb/>
子女且如蜀中富庶遐邇共知敵人留意必悉衆共攻<lb/>
東北之地屯兵必少加之既立偽齊必以為恃况彼素<lb/>
欺吾怯斷不為俻此天以中原歸于陛下灼然明矣兵<lb/>
<pb n="KR2f0039_WYG_087-37a"/>
法有曰攻其無俻出其不意此全勝之道也國之安危<lb/>
在此一舉陛下若猶豫不斷金人得蜀必復立僭割據<lb/>
成國陛下土地止有東南雖有智臣知不能善其後也<lb/>
臣聞之為王者可陞而為帝為帝者不可復降而為王<lb/>
萬一止有東南不過為小國之君其去帝業逺矣臣願<lb/>
陛下勿謂力有所未及時有所未至因循茍安以東南<lb/>
自滿恐成大禍當以歸命侯長城公自安之言為戒也<lb/>
臣竊觀周衰之末戰國縦横無敢僭帝位者今此劉豫<lb/>
<pb n="KR2f0039_WYG_087-37b"/>
首為亂階自古首亂者雖不能成事臣恐如湯武驅民<lb/>
者桀與紂也觀其姓名復符南宋此亦可慮陛下雖欲<lb/>
忍而容之獨如宗廟社稷何獨如天下蒼生何況劉光<lb/>
世韓世忠皆擁重兵久在江左坐食糜費於國有損若<lb/>
即北伐正所謂因糧於敵者也伏望陛下痛察臣言上<lb/>
以祖宗創業艱難為念下以生靈塗炭為憂焚舟決戰<lb/>
如勾踐欲殺妻子焚寳器之時誓與三軍觸戰共存共<lb/>
亡則危國可以復安亡地可以復得臣聞之一人有慶<lb/>
<pb n="KR2f0039_WYG_087-38a"/>
兆民咸賴國既傾危百姓雖有糓粟安得而食諸萬一<lb/>
出師糧食稍闕亦可權借扵民斷在一舉明喻利害設<lb/>
使盡百姓之儲以贍軍獨不優金人殺而奪之乎臣聞<lb/>
之古人有言曰有叛卒無叛民盖民有業而卒無生故<lb/>
也況卒之所仰者官給錢粮今既財賦不足則兵食不<lb/>
繼兵食不繼則叛心日生叛心日生正如呉起所謂舟<lb/>
中之人盡為敵國矣今臣伏願陛下重以軍糧為念昔<lb/>
張邦昌僭號之時所幸士卒之心未離而去太平之日<lb/>
<pb n="KR2f0039_WYG_087-38b"/>
未逺人懐祖宗之徳故未為國患今此離亂積嵗士卒<lb/>
暴露日久咸欲息肩正猶水性趨西随所決而流也今<lb/>
若乏食其心必離臣恐大事去矣臣又見近日㳂邉州<lb/>
軍多用武人為守或不識字或不曉法州郡被害莫此<lb/>
為甚而又或起扵卒伍或招扵賊徒毒心不改逆謀猶<lb/>
存或以州叛而順畨或恃守勢而虐民重念祖宗廣土<lb/>
四百餘郡比為敵人割據將去大半今自淮迤南若守<lb/>
臣不得其人則州郡逐時陷没不知陛下㳂邉州郡復<lb/>
<pb n="KR2f0039_WYG_087-39a"/>
有㡬矣臣以謂武人深不可用為郡守至如統兵亦須<lb/>
擇其善者若賀若弼有謀將闘將之辨正此之謂也臣<lb/>
甞觀桞宗元有言曰削尾大之勢者莫如置郡守救土<lb/>
崩之難者莫如建諸侯今之江北可謂土崩矣臣竊見<lb/>
近置安撫大使正如唐之節鎮各有屬郡亦置部曲有<lb/>
分權之勢無補國之威文臣為之則不知兵者有焉武<lb/>
臣為之則貪汚寡謀者有焉設有寇至皆是提重兵以<lb/>
自衛統部伍以奔逃或坐視而不救或伺隙以自便昔<lb/>
<pb n="KR2f0039_WYG_087-39b"/>
唐之割據皆此兆也又況自古以来國破者必易其君<lb/>
國亡者未必易其臣在亡國之為將相者未必不為興<lb/>
國之將相扵人君則有利害在人臣初無損益正如馮<lb/>
道歴事四姓是也去此就彼鑒之前代則有馮道驗之<lb/>
今世則有杜充陛下於此不可不自為之計也臣竊觀<lb/>
周以同姓之親而昌唐任異姓之權而亡不可不戒臣<lb/>
為陛下計之當今之難莫若以㳂邉之郡十州之地建<lb/>
一諸侯以宗室之親者主之彼有人民復有社稷且耕<lb/>
<pb n="KR2f0039_WYG_087-40a"/>
且戰足為屏翰上合天數下安邊庭金枝玉葉布在四<lb/>
方可以伐敵國之謀可以絶亂臣之望臣前言願陛下<lb/>
伐齊者策之上也不得已而建諸侯者策之次也捨此<lb/>
二者復有祕策當俟對天顔而後靣陳非紙筆得以盡<lb/>
也臣竊見近日遣使未出我疆已為賊刼此乃以武臣<lb/>
守邉之禍然所喪雖多似乎天以其策付之陛下矣臣<lb/>
昔見酈食其與唐儉為死間事與今日頗相契合古人<lb/>
用間為上萬一陛下以臣前言可采臣願為食其唐儉<lb/>
<pb n="KR2f0039_WYG_087-40b"/>
出使偽齊說謀將定陛下興師從而伐之臣雖遭偽齊<lb/>
鼎鑊之烹而忠誼可以激礪亂臣賊子臣死之日如生<lb/>
之年也臣竊自料臣死有三陛下怒臣狂愚之言而殺<lb/>
之通衢臣亦死也陛下用臣狂愚之言而遣之死間臣<lb/>
亦死也陛下不聼臣言他日或如王蠋自經扵木枝臣<lb/>
亦死也有此三者必死之道臣豈好死而惡生臣實為<lb/>
忠義所激不頋微軀此心願為聖宋之鬼不忍為偽齊<lb/>
竊國之民也臣又聞主憂則臣辱主辱則臣死竊見大<lb/>
<pb n="KR2f0039_WYG_087-41a"/>
宋未有肯辱肯死者臣復恐為萬世笑故以狂愚一得<lb/>
之慮為陛下陳其梗槩昔比干剖心子胥鴟夷二子皆<lb/>
獲美名而以惡聲歸於其主此又非臣之所欲也今臣<lb/>
不貪爵禄不釣名譽不畏誅戮其所欲者欲陛下静而<lb/>
思之欲陛下聽而行之庶㡬上可以回天意下可以收<lb/>
人心況太平之數在年嵗間陛下不脩太平之業將以<lb/>
太平之業屬扵誰乎臣之愚忠巳貫日月臣自謂無求<lb/>
扵陛下而陛下必有求言扵臣矣臣竊觀世俗之所好<lb/>
<pb n="KR2f0039_WYG_087-41b"/>
者莫好於富貴今臣視之如浮雲故終始以不貪為言<lb/>
況趙孟之貴趙孟能賤之臣萬一得為太平之民豈不<lb/>
優亂世之將相乎臣又見魯仲連談笑而却秦軍平原<lb/>
君欲封之魯仲連笑而謝曰所謂貴於天下之士者為<lb/>
人排患釋難解分亂而無取也即有取者是商賈之士<lb/>
也臣雖不材持此心久矣臣曩扵鄉曲里巷猶且患難<lb/>
相救危厄相助況扵君父艱難之時乎臣竊見近為陛<lb/>
下陳其利害者其志將以求爵禄也其大將以沽名譽<lb/>
<pb n="KR2f0039_WYG_087-42a"/>
也書或再三至于數十往往陛下見之既繁視以為常<lb/>
雖間有竒謀異策想見待遇一槩今臣之書已盡愚衷<lb/>
歴陳扵前無復再上孔子曰用之則行捨之則藏正愚<lb/>
臣之謂也言甚拙直不事雕琢止取其利害之大意或<lb/>
可或否願陛下詳加擇焉<lb/>
三年呉伸新授監廣州寘口場鹽稅上書曰臣聞天無<lb/>
二日民無二王日並出則争光王並立則争强勢不兩<lb/>
立尊無二上者也昔劉項共興争奪相殺卒分雌雄之<lb/>
<pb n="KR2f0039_WYG_087-42b"/>
勢陳隋兩立强弱相陵遂興吞并之師故忠人之國者<lb/>
願殺身以成仁不易朝而事主若商之夷齊齊之王蠋<lb/>
是也今南北有真偽之君淮汴如鴻溝之界忠臣誼士<lb/>
一念及此涕淚交頤臣雖不才而慕夷齊之髙風懐前<lb/>
人之卓行昨居畎畆猶存憂國之心今荷宸恩豈忘報<lb/>
稱之効臣頃自布衣陳芻蕘之言者良由忠誠貫日義<lb/>
在捐軀而陛下不以臣愚不肖聽其狂瞽采其愚慮臣<lb/>
自顧無左右先為之容獨以片言上逹宸聽䝉陛下知<lb/>
<pb n="KR2f0039_WYG_087-43a"/>
臣於草茅之賤命臣以初品之官臣之遭遇又非特賈<lb/>
生馬周之比也臣上有垂白之母自受命之後豈不能<lb/>
歸拜慈親誇耀鄉曲仰念有君如此之聖如此之賢聽<lb/>
諫納言雖唐虞之主不過如是矣臣當誓報聖恩國爾<lb/>
忘家臣生則願捐軀如王蠋以激勵臣子臣死則願為<lb/>
厲祟如張巡以殃祻敵人臣之忠義上徹白昴自謂移<lb/>
孝為忠正在此時故雖過門而不入也其勤勤念念唯<lb/>
興利除害是圖慮危求安是務扵是逰江浙之塗采往<lb/>
<pb n="KR2f0039_WYG_087-43b"/>
来之議視敵人之虛實觀國勢之安危講將帥之賢愚<lb/>
論財賦之得失究士卒之能否瞻天時之變動察人事<lb/>
之従違訂禦侮之後先臣既有所知聞不敢自黙復以<lb/>
管見上干天聽伏望聖慈察臣無覬覦之心憐臣有忠<lb/>
義之節特賜睿覽使臣區區胷臆得以陳前臣雖受僭<lb/>
越之誅赴之鼎鑊亦為快幸臣聞之順天者存逆天者<lb/>
亡邇者金人逞其貪心肆其荼毒驅脅我宋賊殺無辜<lb/>
屠戮生靈發掘墳隴奪其子女攘取金帛雖浮圖佛宇<lb/>
<pb n="KR2f0039_WYG_087-44a"/>
名山神像靡不受害觀夫彼之暴興豈不暴亡又況寃<lb/>
殺之氣上聞于天毒虐之暴幽及鬼神天將悔禍殄滅<lb/>
有期圖䜟所載死亡無日觀其謀謨止扵金帛子女而<lb/>
已今天下殘破兵火㡬遍獨我西蜀富庶有年敵人窺<lb/>
伺盖亦有日適因險阻未及即下故悉驅金人以為蟻<lb/>
附彼既傾衆以西則劉豫孤然而東豫之孤危得不設<lb/>
詭即此觀之敵人虛實不卜而可知也臣聞之中原者<lb/>
天下之根本也四方者中原之枝葉也秦漢之君莫不<lb/>
<pb n="KR2f0039_WYG_087-44b"/>
得中原而後成帝業唐室之亂至于二三如明皇徳宗<lb/>
之時是也其亂之甚不過數月或年嵗間而皇綱復振<lb/>
者無他良由即復中原則四方易定今陛下以聦明睿<lb/>
智之資應命世千載之運承大統扵已危之時振中興<lb/>
扵顛覆之末華夏知圖䜟之有歸符瑞表天人之有證<lb/>
是宜中天下而立定四海之民今乃屈翠華之尊而幸<lb/>
蠻海之隅臣未之曉也昔太王居邠以避狄人今陛下<lb/>
居吳以避勍敵太王之所避者特一狄人耳正如兵法<lb/>
<pb n="KR2f0039_WYG_087-45a"/>
所謂不敵則能逃之陛下之所避者復生劉豫獨不念<lb/>
國削則身危之謂乎況金人得吾土地不能守得吾人<lb/>
民不可用正為貽患害於劉豫昔元帝渡江終晋之世<lb/>
不能有中原當時僭竊皆異域之人猶且不能制矧今<lb/>
劉豫以中原之人而據中原之位乎臣一思及之略無<lb/>
生意萬一劉豫未滅則國之安危不卜而可知也臣聞<lb/>
之將者國之輔也輔周則國必强輔隙則國必弱茍以<lb/>
世胄擇人則趙括為名將之後必能全勝苟以勇鋭擇<lb/>
<pb n="KR2f0039_WYG_087-45b"/>
人則武信君有戰勝之功必能自保今陛下付兵權之<lb/>
重寵爵位之尊不過二三人耳其有道家所忌則趙括<lb/>
之徒可憂也其有戰勝而驕則武信君之禍可戒也又<lb/>
況國恃之為安危民恃之為司命豈可不擇嘗聞古之<lb/>
命將也以謀將為先鬬將為次智將為先猛將為次至<lb/>
扵大將則兼智謀而有之尚欲其通古今知成敗如孫<lb/>
權之命呂䝉就學是矣又觀古之為將者進不求名退<lb/>
不避罪唯民是保唯國是憂故戰則必勝攻則必取後<lb/>
<pb n="KR2f0039_WYG_087-46a"/>
世有異此謀靡不覆敗昔唐之衰也首因黄巢之亂當<lb/>
時諸道節鎮擒一黄巢如摧枯拉朽爾人各坐視留賊<lb/>
邀功卒使唐祚不能支持今劉豫無黄巢之衆而陛下<lb/>
富唐室之兵其如諸將自為之計坐視安危何況夫庸<lb/>
將之見但求利己豈復憂君盖賊滅則將帥無要君之<lb/>
權士卒無頻濫之賞其有包蔵<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>心者則坐觀成敗恃<lb/>
其主兵漸成跋扈古人師克在和今陛下將士雖衆孰<lb/>
講㢘藺之歡由此觀之將帥賢愚不卜而可知也臣聞<lb/>
<pb n="KR2f0039_WYG_087-46b"/>
之上下征利其國必危今之主將無非營私背公蠧國<lb/>
害民之徒何以眀之居扵市則有回易之庫居扵水則<lb/>
有回易之舟所至擅㩁酤之利則官課為之不登州郡<lb/>
恣無厭之欲則民力為之減耗坐縻廩禄無補事功加之<lb/>
主將利其家則士卒利其身使民無措手足之地孔子<lb/>
曰百姓不足君孰與足古人居則隠兵扵農出則因糧<lb/>
於敵且如羊祜之鎮南夏也初無百日之粮及至季年<lb/>
有十嵗之積曷甞須求國家月費億計止自營田之利<lb/>
<pb n="KR2f0039_WYG_087-47a"/>
以勤羸弱之兵臣觀今之將帥征求市利無所不為止<lb/>
速私家之富靡䘏國用之殫況國家所入止有東南數<lb/>
郡其得既少於昔時而其用復倍於曩日良由諸軍唯<lb/>
慕虚聲不求實效廣收羸弱之兵以益請粮之數觀其<lb/>
一軍之内堪岀戰者復有㡬矣備虚名者又復有㡬矣<lb/>
以有限之物贍無用老弱之卒則財賦之得失不卜而<lb/>
可知也臣聞之人無勇怯唯其所用世之説者必曰呉<lb/>
人怯而汧隴之人勇昔呉王夫差敗齊於艾陵辱晋於<lb/>
<pb n="KR2f0039_WYG_087-47b"/>
潢池兵無敵於天下則呉人安得謂之怯苻堅擁百萬<lb/>
之衆當淮淝之敗草行露宿聞風聲鶴唳而恐則汧隴<lb/>
之人安得謂之勇今國家所賴者止知有西北之兵不<lb/>
知有東南之士古人有言曰勇怯在乎法成敗在乎智<lb/>
怯人使以刑則勇勇人使以賞則死臣觀西北之兵刑<lb/>
不可以威賞不可以勸何㢤良由雜烏合之徒混招安<lb/>
之衆刑之太重則去此而就彼賞之太輕則志惰而心<lb/>
離又況諸軍無非潰亡之黨子女既足金帛亦豐常人<lb/>
<pb n="KR2f0039_WYG_087-48a"/>
之情無子女則以子女為好無金帛則以金帛為貴今<lb/>
二者將既自富士亦不乏彼不待賞而足又將何以勸<lb/>
觀今之士卒當其敵人稍息邉境蹔寜則偷生戎旅以<lb/>
干廪食若或蹔當移屯驟爾行役且興怨謗之辭欲生<lb/>
奔北之志況扵臨敵用命豈不潰亡由此觀之士卒之<lb/>
能否不卜而可知也臣聞之蛇虹彌天東晋所以止於<lb/>
呉而不能有中原故曰天垂象見吉凶聖人則之自艱<lb/>
難已来金人猖獗一陷維揚長驅京邑縦肆殺戮陵虐<lb/>
<pb n="KR2f0039_WYG_087-48b"/>
行在社稷之危甚於綴旒賴歴數之有歸致舊物之不<lb/>
替敵人一去四年不敢加兵盖亦知我宋方興而未艾<lb/>
也奈何滅裂常經悖逆天道竊神器于劉豫分神州為<lb/>
偽齊雖欲使中原自相攻取而天祚我宋億兆攸歸曽<lb/>
無有二故日月齊明星辰順紀上則懸象無差次則雨<lb/>
暘協序古人有言曰天視自我民視天聽自我民聽今<lb/>
謳歌者無不吟諷徽猷獄訟者無不思于聖徳由是天<lb/>
意漸回而中興有兆臣謂天時之得不卜而可知也臣<lb/>
<pb n="KR2f0039_WYG_087-49a"/>
聞之天時不如地利地利不如人和故百姓歸往之謂<lb/>
王百姓去之則為匹夫臣竊觀京畿隕䘮九服崩離天<lb/>
下囂然將帥士卒鮮不背叛忘君親之辱偷一時之安<lb/>
大臣或降扵敵將士或㪚為盗辜負國家蔑存忠誼往<lb/>
往十有八九獨我宋民懐祖宗之徳樂陛下之仁從駕<lb/>
者正猶邠人之歸市太王安業者正猶百姓之謳歌大<lb/>
舜衣帛首飾悉圖二聖之歸凋弊瘡痍欲復戴天之報<lb/>
邇無異言逺無異望咸有一節初無二心今天下但聞<lb/>
<pb n="KR2f0039_WYG_087-49b"/>
卒叛未聞民叛何以驗之臣聞京東之民見屬偽齊劉<lb/>
豫行十一之征可謂取民有制民以為虐痛思宋惪南<lb/>
望王師如旱望雲簞食壺漿家家為偹積糓助粮人人<lb/>
有心巷聞徯后之嗟里有来蘇之望民心如此宋復何<lb/>
憂臣以謂人事之和不卜而可知也臣聞之先發制人<lb/>
後發制於人故事有緩急勢有先後昔東晋之有全呉<lb/>
者以其得淮南故也當苻堅興傾國之衆取孤旅之晋<lb/>
設若恃長江之險退堡江左縦使堅衆未即南渡而對<lb/>
<pb n="KR2f0039_WYG_087-50a"/>
壘淮上相持嵗月則晋豈復有百年之永乎賴謝安之<lb/>
謀謝𤣥之銳迎敵於壽春敗賊於淝水所謂得先發之<lb/>
道也今淮南虚有屯駐之名而無必戰之實重兵皆在<lb/>
江南而輕兵獨當淮右萬一敵人得計奪我上流奄我<lb/>
淮甸掠我州郡對壘江旁勝負雖若未分而雌雄豈逃<lb/>
一决若坐以相持乆扵嵗月使舟車不能通粮食不相<lb/>
及偹前而後寡備左而右寡豈國之利乎今淮南非特<lb/>
脣齒之地實腹心之圖臣聞敵人窺我襄漢則陵侮之<lb/>
<pb n="KR2f0039_WYG_087-50b"/>
萌不卜而可知也今夫知敵人之虚實則制人不可不<lb/>
先也知國勢之安危則圖難不可不豫也知將帥之賢<lb/>
愚則委任不可不擇也知財賦之得失則國用不可不<lb/>
圖也知天時之變動則天與不可不取也知人事之従<lb/>
違則民利不可不興也知陵侮之有萌則敵謀不可不<lb/>
伐也臣觀天下之情當其事緩之時則可因循及其急<lb/>
廹之際則宜力斷今天下可謂急廹矣臣聞之中原者<lb/>
譬如國朝之心西蜀者譬如國朝之腹中原既割據於<lb/>
<pb n="KR2f0039_WYG_087-51a"/>
偽齊西蜀復㡬陷於勍敵如人之身心腹割裂其能活<lb/>
乎向也國家之難止扵安危今也國家之難繋之存亡<lb/>
何哉東南之地不過百郡土地日削形勢日卑於天下<lb/>
無三分之二其地狹一也地傾而人衆山多而物稀居<lb/>
中原之一偏其人貧二也其土地薄而不厚其水清而<lb/>
不深無興王之氣非帝王之州三也有此三者雖陛下<lb/>
謙徳自保於全呉至仁不争扵天下而百萬之師坐糜<lb/>
廪禄一嵗之間國用不貲設有旱乾水溢之年將如之<lb/>
<pb n="KR2f0039_WYG_087-51b"/>
何又況土地日削則財賦日少財賦日少則何以給士<lb/>
卒之費乎臣竊謂中原不取則帝業不恢中興無期危<lb/>
亡有兆何則金人雖强實不足慮劉豫雖微其祻可憂<lb/>
且如金人其来有時其居不久来則避之去則復業此<lb/>
不足慮也明矣且如劉豫以臣竊國因敵僭君素無人<lb/>
望唯多詐謀彼以一旅之衆當孤危之時不一平之設<lb/>
有大扵劉豫復據一方將何以處之嗚呼晋室之亂起<lb/>
於元海繼踵僭竊終不能平没晉之世不復故疆今劉<lb/>
<pb n="KR2f0039_WYG_087-52a"/>
豫恃金人之勢露不臣之心自揣悖逆與我聖宋必不<lb/>
兩立勢無俱存彼若以利害痛誘金人進屯淮右雖不<lb/>
交兵縦未南渡無所不備無所不寡兩軍相持積之嵗<lb/>
月必有存亡將何所逃臣以謂先擒劉豫則金人自定<lb/>
昔羊祜有言曰期運雖天所授而功業必由人而成不<lb/>
一大舉掃滅則衆役無時得安今陛下國勢如彼之危<lb/>
不毅然舉兵以決勝負臣恐因循嵗月大<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>將至臣嘗<lb/>
譬之病者沈痾積月而藥石自疑服之温則疑其實服<lb/>
<pb n="KR2f0039_WYG_087-52b"/>
之凉則疑其虚雖有醫工議論不同處之無斷既惑藥<lb/>
石遷延嵗月殊不知日月既深病亦彌篤逮至膏肓毉<lb/>
所不及臣以謂今之時勢存亡顯著事理灼然若曰今<lb/>
日未可舉兵不知何時而可也兵法有曰不戰而屈人<lb/>
之兵善之善也今天下之人皆知以不戰為善殊不知<lb/>
力能勝人謀能制人則不戰為善臣竊評天下之議者<lb/>
不過曰金人之强昔苻堅非不强也不過曰金人之衆<lb/>
昔王莽非不衆也以苻堅之强王莽之衆光武東晉避<lb/>
<pb n="KR2f0039_WYG_087-53a"/>
之可也不戰可也唯其勢不可避亦不可不戰因其必<lb/>
危必亡之勢而為死戰却敵之計是以成功臣竊觀自<lb/>
䘮亂之後未甞接戰設或遇敵非因戰敗多由潰亡今<lb/>
無戰勝之功而責人自服不亦難乎又況皮幣不足以<lb/>
塞其貪事之以皮幣則不得免焉犬馬不足以充其欲<lb/>
事之以犬馬則不得免焉金玉不足以厭其求事之以<lb/>
金玊則不得免焉和議不足以必其信求之以和議則<lb/>
不得免焉金人反覆陛下知之詳矣今又割中原以假<lb/>
<pb n="KR2f0039_WYG_087-53b"/>
劉豫其志不特以中原攻中原也將以并吾土地也非<lb/>
特欲吾土地也將以危其社稷也臣竊謂祖宗創業之<lb/>
艱難累聖繼承之不易天下一統垂二百年今鼎足分<lb/>
列於賊臣國勢受制於勍敵雖有大江之南已失祖宗<lb/>
之業回首中原神人共怒尚宜力謀克復以雪大耻況<lb/>
彼吞并之萌已兆而危亡之祻將及豈可不為之計也<lb/>
臣聞金人以劉豫為所愛以中原為所謀臣願先奪其<lb/>
所愛伐其所謀彼必氣讋膽䘮萬一舊惡不悛長驅復<lb/>
<pb n="KR2f0039_WYG_087-54a"/>
来俟其深入誓師血戰痛掃醜𩔖彼必蹈苻堅之覆車<lb/>
而陛下享光武之中興矣昔晉室之强取呉之弱易扵<lb/>
反掌議論異同至於數載設非羊祜謀之於前而張華<lb/>
杜預賛之扵後豈復成功臣以此知能斷大謀者少而<lb/>
樂因循者多也臣嘗聞否終則傾物極必反昔光武以<lb/>
數千之衆當王莽百萬之師謝𤣥以七萬之卒迎苻堅<lb/>
九十七萬之衆强弱固不等矣衆寡固不敵矣卒能敗<lb/>
王尋之衆衂苻堅之師者無他正如兵法所謂投之亡<lb/>
<pb n="KR2f0039_WYG_087-54b"/>
地而後存䧟之死地然後生者也今敵人無王莽苻堅<lb/>
之衆而陛下數倍光武東晉之師加之否終䘮亂危扵<lb/>
光武東晉之時不一大舉其將焉恃又況金人不能自<lb/>
却劉豫不能自滅國論未能僉同將帥未盡樂戰唯陛<lb/>
下有宗廟社稷之重繼統承休之託上則有君父戴天<lb/>
之讎下則有黔首塗炭之厄利害繫乎陛下一人臣前<lb/>
書論馮道杜充詳矣伏望應天順時恭行天罸願宸衷<lb/>
之獨斷毋築室于道謀嗚呼二聖䝉塵扵沙漠豈不朝<lb/>
<pb n="KR2f0039_WYG_087-55a"/>
思暮想望陛下復中原而為歸期宗廟遷移於亂臣豈<lb/>
不幽愁冥忿望陛下復中原以歸祭祀陛下幽眀有此<lb/>
責望豈可安於東南而不為克復計也臣固知陛下天<lb/>
姿純孝懐思二聖屢軫聖憂朔望遥瞻愁慘天地盖亦<lb/>
忍耻含羞以圖後效雖天聦之屢決奈衆議之不回致<lb/>
使稽遅嵗月坐待危亡臣竊觀陛下下求言之詔開忠<lb/>
讜之路可謂有意於中興矣言之悖謬者無罪言之切<lb/>
當者有賞可謂有意扵聽納矣今雖賞可采之言未見<lb/>
<pb n="KR2f0039_WYG_087-55b"/>
行可采之事豈左右之臣以謂計不出已功不在身執<lb/>
一偏之見而惑陛下之英斷歟不然何其能善善而不<lb/>
能用也今臣所陳痛切可見萬一復有議者以臣狂妄<lb/>
沮惑聖㫁伏願膾臣之心以謝不忠之臣臣竊觀回禄<lb/>
之禍嵗嵗為災雖生靈之可傷亦天意之有自然天道<lb/>
幽逺人所難測而臣以臆說敢試明之夫火生於寅其<lb/>
旺於午宋火徳也駐蹕南方正當旺地故其患不在於<lb/>
朝廷而其灾常及扵百姓今上象無變而大灾屢焚豈<lb/>
<pb n="KR2f0039_WYG_087-56a"/>
天亦欲陛下歸中原以正其位乎不然何其屢祻百姓<lb/>
以為警戒陛下誠能垂日月之明奮乾剛之斷念生民<lb/>
之無辜知火徳之獨旺整我六師克復神京上則順於<lb/>
天道下則安扵百姓則今日之灾安知不為成王之雷<lb/>
風宣王之旱魃反為生民之福也臣又聞國使之来問<lb/>
好雖通以臣料之情亦可慮何則金人反覆詭詐萬端<lb/>
可以力勝難以義服今此之来非國有變故則重有須<lb/>
求臣聞道路之言金國近年自相吞噬夫敵人之性反<lb/>
<pb n="KR2f0039_WYG_087-56b"/>
覆不常時則傾心相與時則怒目相視欲其必争可試<lb/>
以利今也子女玉帛富充其國因此争闘亂復何疑萬<lb/>
一果如道路之言則劉豫孤立無所救援必藉来使安<lb/>
此人情緩我嵗月胡不聞唐儉為使而李靖因之食其<lb/>
為使而韓信襲之已驗之祻不可不戒設或無此數謀<lb/>
必將重求割土厚責嵗幣强我所難奪我必争従之則<lb/>
國削身危違之則起瑕生釁其従與違將何以處臣以<lb/>
此思之晝則忘食夜則忘寝痛為陛下惜也今使命將<lb/>
<pb n="KR2f0039_WYG_087-57a"/>
至不可中輟萬一厚有須求臣願陛下陽諾隂違俟其<lb/>
還報乗其不疑一怒親征劉豫可擒臣竊觀天無變象<lb/>
扵上人無離心扵下時哉時哉機不可失陛下不於此<lb/>
時親御六師躬行天討則必有後時之悔也臣竊見陛<lb/>
下設髙爵以寵將而將不加勸竭廪禄以贍軍而軍不<lb/>
加銳彼敢戰之士一嵗驕惰扵一嵗而懐鄉之卒一年<lb/>
離心於一年若曰繕甲治兵養銳待時臣未之聞也臣<lb/>
觀今之兵權委寄太重且如衆軍相呼必曰某姓某家<lb/>
<pb n="KR2f0039_WYG_087-57b"/>
之兵觀其稱呼自相爾汝度其權勢必不統一嗚呼食<lb/>
土之毛莫非王民今不知有陛下但知有將帥者無他<lb/>
良由下權太重而上威不張也平居無事既相爾汝互<lb/>
相招誘認為已軍萬一當敵誰肯相救臣以謂陛下若<lb/>
不收回兵權親御兆衆方且姑息將帥之不暇豈䏻却<lb/>
强敵而取中原乎臣觀今之士卒已無鬭心其論敢戰<lb/>
必不若淮南之民而淮南又不若京東之民臣聞京東<lb/>
之民苦於劉豫思我聖澤猶子懐父大兵臨境彼必倒<lb/>
<pb n="KR2f0039_WYG_087-58a"/>
戈自為攻取有征無戰但當明其政刑戒其士卒弔民<lb/>
伐罪慎無騷擾若使京東之民自戰而勝則吾之士卒<lb/>
豈不懐慚自相激勵軍威既張士氣復振然後躬率勁<lb/>
旅克復故疆夫何難㢤臣聞智者千慮必有一失愚者<lb/>
千慮必有一得臣雖至愚豈無一得古人有負日之暄<lb/>
欲獻於其君者其謀雖拙其忠可嘉今臣以至愚之言<lb/>
而𩔖負暄之獻區區之誠盖亦可見臣非得已而不已<lb/>
者況臣已䝉陛下命之以官夫復何求良由忠唯許國<lb/>
<pb n="KR2f0039_WYG_087-58b"/>
義在救危止知愛君不知斧鉞之可畏也止知憂國不<lb/>
頋微軀之存亡也於是譊譊不已復有所言盖臣之忠<lb/>
義能為人之所不能也今臣所陳或有可采願陛下試<lb/>
臣以難萬一忠義之跡言與行違臣甘膏其斧鉞以戒<lb/>
天下狂生况臣初非自衒亦非躁進實以國家存亡為<lb/>
憂中原䘮亂為念偽齊未滅臣無生理臣恐如夷齊死<lb/>
扵國亡之後無補敗滅故始以天無二日為喻而終以<lb/>
必擒劉豫為請言雖率爾其理甚明伏望陛下聽而納<lb/>
<pb n="KR2f0039_WYG_087-59a"/>
焉天下幸甚<lb/>
五年伸授䖍州信豐縣主簿上書曰臣聞人君之御天<lb/>
下有帝者之徳必為帝者之業有覇者之略必為覇者<lb/>
之事是故覇者之事不可以為帝者之業帝者之業不<lb/>
可以行覇者之事此上天之所以眷頋下民之所以瞻<lb/>
視亙古及今千萬世不能易也恭惟皇帝陛下以天縦<lb/>
上聖之資當艱難顛覆之運國祚中廢扵金人繼體㡬<lb/>
絶於大寳天未厭宋挺生聖人勍敵雖形吞滅之心而<lb/>
<pb n="KR2f0039_WYG_087-59b"/>
上帝復昭繼絶之命維揚追騎㑹稽乗舟去大駕之匪<lb/>
遥何敵騎之自遁灼見天意遺我神宗無疆之休也上<lb/>
考諸天下視諸民非有帝者之徳未易當此今陛下有<lb/>
帝王之徳而行覇者之事臣有所不取焉何謂帝者之<lb/>
徳天下者太祖太宗之天下也社稷者太祖太宗之社<lb/>
稷也以父傳子則上皇多男而天下社稷必不及於陛<lb/>
下以兄傳弟則淵聖多弟而天下社稷亦不及扵陛下<lb/>
不因兵革之亂則陛下無必傳之位不有陛下之聖則<lb/>
<pb n="KR2f0039_WYG_087-60a"/>
我宋無再造之功今陛下以上皇之子而傳上皇之位<lb/>
則異乎光武之繼漢也以淵聖之弟而傳淵聖之位則<lb/>
異乎元帝之繼晉也仰觀諸天而天無變象是天與之<lb/>
也俯察諸民而民無離心是人與之也以太祖上皇之<lb/>
孫子而當天民之向往不謂有帝者之徳可乎何謂覇<lb/>
者之業太伯建國止及七王錢氏據吳不能四世為地<lb/>
則卑去海不逺自古非興王之地於今豈壮帝之居新<lb/>
建太廟營脩内庭此未有去呉之心也車駕親征由蘇<lb/>
<pb n="KR2f0039_WYG_087-60b"/>
返杭此未有歸國之心也居呉則左右之臣皆便去呉<lb/>
則左右之臣不樂但知重遷不為國計殊不知居呉之<lb/>
久便於苟安不思進取土地促而國削百姓貧而財竭<lb/>
稅賦則預借一年度牒則敷及萬户始也剥百姓之膚<lb/>
終焉搥百姓之髓造無用之戰舟耗國家之財賦虚役<lb/>
工匠殃及良民従官則人人兼侍講侍讀之稱在位則<lb/>
録録無脩政攘敵之慮隋煬帝之博學李後主之能文<lb/>
不謂覇者之業可乎今大敵在前賊臣僭君以言其數<lb/>
<pb n="KR2f0039_WYG_087-61a"/>
則我宋今嵗得其數以言乎時則我宋今嵗得其時陛<lb/>
下不於今嵗以帝王之徳而建帝王之業將以帝王之<lb/>
業屬於誰乎臣聞兵法有言曰無恃其不来恃吾有以<lb/>
待之也無恃其不攻恃吾有不可攻也去嵗賊臣犯我<lb/>
邊境忽然而来倏然而去初非大戰亦非小衂將非驟<lb/>
易彼非畏吾之將帥也士非他求彼非怯吾之士卒也<lb/>
何未交鋒一夕而遁以臣料之賊人之謀必欲困我師<lb/>
旅耗我糧食示我以怯誘我以利俟我㢮偹必為衝突<lb/>
<pb n="KR2f0039_WYG_087-61b"/>
觀其夙謀初甞小攻終或大舉京城之圍㑹稽之襲皆<lb/>
用此計度彼今嵗必有異圖聞彼簽軍將為鏖戰萬一<lb/>
来宼何以為備臣聞之將天下之兵者莫如將御天下<lb/>
之將者莫如相今之廟堂但聞取吏部之闕應知識之<lb/>
求起奔競之風使相府如市往往士大夫相遇則曰今<lb/>
日見丞相干某差遣得之者則曰某有夤縁之舊或𤓰<lb/>
葛之親不得者則曰某無一日之雅無根柢之容間有<lb/>
獻一二言者不過目前小利為藉手贄見之禮求其長<lb/>
<pb n="KR2f0039_WYG_087-62a"/>
慮却頋為陛下憂今嵗之事則無有也縦使宰執良明<lb/>
而日應干求之不暇亦何暇為陛下思父兄之仇為久<lb/>
逺之謀也臣甞聞蕭何為髙帝進韓信房𤣥齡為太宗<lb/>
進杜如晦皆以將相之材識之必以將相之材用之今<lb/>
當顛危之時尤宜以此薦人尤宜如此擢用若曰取與<lb/>
未公用舍渉私汨汨扵州縣拘拘扵格法亦何補今日<lb/>
之顛危也昔李吉甫拜平章事泣謂裴垍曰流落逺地<lb/>
十有餘年後進人物罕所知識卿多精鑒今之才傑為<lb/>
<pb n="KR2f0039_WYG_087-62b"/>
我言之垍陳三十餘人數月之間選用略盡當時翕然<lb/>
稱吉甫得人崔祐甫代常衮為相除吏多是親故而當<lb/>
時亦稱允當二子者知識不同而任用合公自心無疑<lb/>
故天下是之嗟乎不知其人則當問之既知其人則當<lb/>
任之豈偹位之久不聞薦一賢士如韓信如晦以驚世<lb/>
俗之耳目乎臣竊見近日雖有擇人之名而無得人之<lb/>
實今日除某監司倅守明日除某臺諫侍従未聞拔一<lb/>
賢士拜之大將如謝安之舉姪呂䝉之薦友為却敵之<lb/>
<pb n="KR2f0039_WYG_087-63a"/>
計今以無益之除擢為急務而忽敵人入寇之大患臣<lb/>
竊為陛下危之兵法有曰先發制人後發制於人此今<lb/>
日之急計也何謂先發制人臣聞古人之言我利春夏<lb/>
彼利秋冬以我利之時出不意之師分遣將士以寡擊<lb/>
衆倍道兼程直趨河朔無擾良民止擒劉豫伐彼隂謀<lb/>
成此大計為萬世之良圖作今日之上策詳觀此時伐<lb/>
齊之謀其利有六一曰震陛下雷霆之威二曰成陛下<lb/>
孝悌之心三曰恢陛下帝王之徳四曰蘇陛下凋瘵之<lb/>
<pb n="KR2f0039_WYG_087-63b"/>
民五曰復陛下祖宗之業六曰省陛下財賦之用萬一<lb/>
猶豫不斷少緩天誅赦而未伐其害有六一曰損陛下<lb/>
雷霆之威二曰失陛下孝悌之心三曰玷陛下帝王之<lb/>
徳四曰困陛下凋瘵之民五曰棄陛下祖宗之業六曰<lb/>
耗陛下財賦之用何謂震陛下雷霆之威自金人猖獗<lb/>
國歩艱難興兵十年車駕屢徙未見敵兵望風逃遁匪<lb/>
由戰敗多以潰亡致彼賊臣因而僭君使萬乗之尊屈<lb/>
臨海甸去滄溟之地逺無百里其國可謂削也為上皇<lb/>
<pb n="KR2f0039_WYG_087-64a"/>
之後唯陛下一人其身可謂危也今以國削身危之時<lb/>
為焚舟却敵之計勝則擒之否則撓之兹不曰震雷霆<lb/>
之威乎何謂成陛下孝悌之心二帝北遷九年不返嵗<lb/>
月易度愁戚難堪不有陛下彼將灰心既立陛下寧不<lb/>
動心念又況久遷遐方混彼異𩔖中原隔闊頓絶音塵<lb/>
陛下雖追思扵深宫而天下有所未知陛下雖感泣扵<lb/>
九重而異域有所未聞孰若以復父兄之仇為辭迎兩<lb/>
宫之還為念使天下曉然臣子感慨知陛下為父兄而<lb/>
<pb n="KR2f0039_WYG_087-64b"/>
取中原知陛下念父兄而為死戰兹不曰成孝悌之心<lb/>
乎何謂恢陛下帝王之徳孝經曰必有尊也言有父也<lb/>
必有先也言有兄也孝悌之至通于神明聖人之徳無<lb/>
以加於孝乎今安於東南雖朝勤夕念思及二聖天下<lb/>
必曰安而忘危存而忘亡將有漢髙分羮之譏今趨兵<lb/>
中原雖未勝敵以向二帝天下必曰聖君思父聖君念<lb/>
兄將有四國順之之美陛下誠能斷然大舉決爾復仇<lb/>
懐思二聖誓迎兩宫身以孝悌率天下而天下必以孝<lb/>
<pb n="KR2f0039_WYG_087-65a"/>
悌為移忠兹不曰恢帝王之徳乎何謂蘇陛下凋瘵之<lb/>
民東南生靈實吾邦本西北赤子亦吾舊氓東南既困<lb/>
於須求西北亦重於力役干戈未息祻患式同西北赤<lb/>
子雖䧟偽齊各思舊君東南生靈雖厭科須亦思一戰<lb/>
若或師舉萬全衆役獲安陛下歸中原而統一師徒渡<lb/>
河朔以因糧救西北於水火拯東南扵溝中瘡痍少息<lb/>
賦斂稍寛兹不曰蘇凋瘵之民乎何謂復陛下祖宗之<lb/>
業中民十金猶世相承祖宗天下豈容自棄又况祖宗<lb/>
<pb n="KR2f0039_WYG_087-65b"/>
得之為至艱累聖守之為不易嗟呼宋祚中微皇天不<lb/>
絶獨留陛下以承天休今天下非金人之天下也中原<lb/>
非劉豫之中原也實我太祖皇帝受天明命億萬斯年<lb/>
天意中缺以警子孫劉豫不量擅為已有今以陛下之<lb/>
睿烈憑祖宗之英靈親御六師恭行天討擒叛臣如驅<lb/>
羊取故壘若拾芥克復神京中天下而立兹不曰復祖<lb/>
宗之業乎何謂省陛下財賦之用祖宗建國奄有四方<lb/>
陛下遷都僻在一隅以四方之官吏糜一隅之俸以四<lb/>
<pb n="KR2f0039_WYG_087-66a"/>
方之軍師蠶一隅之食國用日費扵一年財賦日少扵<lb/>
一嵗今帑蔵已空民力已竭取之於國而國已乏取之<lb/>
於民而民已窮金帛不能天降榖粟不能地湧若遲嵗<lb/>
月坐食而亡況當財少食乏之時必危必亡之勢思其<lb/>
坐盡與之戰敗等歸危亡孰若誓師血戰併力首圖掃<lb/>
清中原分食天下兹不曰省財賦之用乎臣竊料世之<lb/>
議者必曰取中原非難守中原為難此膠柱調瑟不為<lb/>
國家乆逺之謀也若或得之臣固有守之之術但恐陛<lb/>
<pb n="KR2f0039_WYG_087-66b"/>
下憚扵舉兵惑扵衆議遅其嵗月不能善後爾臣聞去<lb/>
冬車駕親征廵幸平江及其宼退人望移蹕不趨秣陵<lb/>
復還臨安天下失望有識共駭人人皆曰趙鼎能勸陛<lb/>
下親征而不能回姦臣之謀進大駕扵建康天下往往<lb/>
以此罪之何哉進幸建康其得有五稽留錢塘其失亦<lb/>
五何謂五得一曰順隂陽而得時制二曰迎水陸而便<lb/>
舟車三曰因險阻而固其國四曰向中原而絶窺伺五<lb/>
曰近重地而激諸將何謂五失一曰經賊臣之擅廢立<lb/>
<pb n="KR2f0039_WYG_087-67a"/>
二曰曠古今而非帝都三曰逺諸將而防衝突四曰便<lb/>
安逸而忘父兄五曰偏一隅而費挽漕有彼五得有此<lb/>
五失陛下何憚而不為遷都計也臣聞左右之臣居呉<lb/>
日久室廬之盛臺榭之樂飲食之便居䖏之安陳其異<lb/>
論力留聖駕殊不知為臣則安為君則危陛下豈可不<lb/>
自為之謀也臣甞觀農夫之茅廬也擇其地得其時面<lb/>
層巒之秀背長岡之䧺然後耕則遂其求食亦卒其嵗<lb/>
既優㳺扵田桑將永保其康止其或處山之巔臨水之<lb/>
<pb n="KR2f0039_WYG_087-67b"/>
滸前無所迎後無所據則亦榖不足扵晝絲不足扵夜<lb/>
農夫之居猶且相其隂陽況夫萬乗之尊富有天下宜<lb/>
如何㢤今錢塘言隂陽則不順言風水則卑薄不須逺<lb/>
舉夫差錢鏐之國秪以苖傳逆亂言之亦足為陛下忌<lb/>
豈可恬然自安以従左右之便也矧建康古都昔有王<lb/>
氣埋金所鎮方册具載臣以謂居秣陵則速興居錢塘<lb/>
則速祻地勢使然亦不可不軫聖慮也臣向論劉豫必<lb/>
叛今果叛矣甞論親征必勝今果勝矣唯遷都一事陛<lb/>
<pb n="KR2f0039_WYG_087-68a"/>
下未如臣請若従臣言中原克復亦已久矣臣又見近<lb/>
日諸路打造戰船勞民動衆耗國損財往往取笑賊臣<lb/>
見嗤勍敵臣来自豫章道路聞愁歎之聲居民有逃移<lb/>
之患臣請為陛下略陳其要臣聞造舟之害其說有四<lb/>
一曰不合度而費其工二曰不適用而損其財三曰不<lb/>
可戰而費其人四曰致搔擾而妨民時何以言之今之<lb/>
造舟豫章之工已取法扵楊么諸郡之工復取式扵豫<lb/>
章豫章之工猶未洞曉他郡之匠豈能巧述況夫輪軸<lb/>
<pb n="KR2f0039_WYG_087-68b"/>
之轉移髙下之増減若使一舟先成衆所共睹随宜增<lb/>
損棄短取長尚恐臨當機要不中繩墨今十舟並作衆<lb/>
役同興所見不同互有巧拙往往施之江湖必不合度<lb/>
此費工之一也其長則二十餘丈其闊則二百餘尺髙<lb/>
及五尋厚方十寸遇風則不可戰欲速則不得前火攻<lb/>
則易焚砲攻則易破將欲捍江所用不少將欲破賊已<lb/>
出賊計今一舟之費動以數萬若十舟之費不知㡬萬<lb/>
設使可用雖勞民役衆興一時之利小害何嫌若曰長<lb/>
<pb n="KR2f0039_WYG_087-69a"/>
則去遅髙則降風臨戰之日或不可用此損財之二也<lb/>
輪軸之運用卒數旅戰闘之士不容一師今十舟之行<lb/>
須二萬人粗能移動二萬之卒用之老弱則力不及用<lb/>
之强壮則妨戰士古人造樓船作戰舸止以聲為實今<lb/>
以實為聲況夫出戰之士猶慮不足豈宜減戰士以操<lb/>
無用之舟此費人之三也材植不能天降必取之扵州<lb/>
縣州縣不能自俻必取之扵百姓加之督責之官不問<lb/>
有無唯求事集不察可否止欲塞責至如板之大小枋<lb/>
<pb n="KR2f0039_WYG_087-69b"/>
之長短堪兩相接者竭家資以貿求貧者攜妻孥而逃<lb/>
竄臣聞江西之民因戰舟致遁者十有二三今農民在<lb/>
田布種當務若造舟既急督責不已豈不騷動此妨民<lb/>
之四也以一路言之其害如此其他諸路往往皆然所<lb/>
造之舟不下百隻所費之直不啻萬金觀今國用不足<lb/>
民力困竭諸軍日費動以千金正宜靳惜財賦薄䘏民<lb/>
力豈可使民因此逃移書曰民為邦本本固邦寧孔子<lb/>
亦曰百姓不足君孰與足願陛下圖之臣又聞近日正<lb/>
<pb n="KR2f0039_WYG_087-70a"/>
字已上各舉守令此又見用事之臣謬用其心胡不聞<lb/>
孟子曰諸大夫皆曰賢未可也國人皆曰賢然後察之<lb/>
國人之言猶且致察況扵諸大夫乎朋黨之風其来久<lb/>
矣諸大夫所知不過識其外貌至扵心腹不可得而知<lb/>
也不過聞其所言至扵所行不可得而知也其或渉扵<lb/>
私恩溺扵親舊不無偏見不無妄聽知識有所不及薦<lb/>
舉由是不公又況賢否溷殽真偽紊雜薦引既多銓擇<lb/>
不暇彼既薦舉不可不用此既量才不能不繁然後廟<lb/>
<pb n="KR2f0039_WYG_087-70b"/>
堂之事愈多而任用之弊愈甚以臣計之莫若許千里<lb/>
之民舉其守百里之民舉其令苟便扵民民願舉之苟<lb/>
有不便民自受害是豈肯以千百里之害而為私舉乎<lb/>
守令既得之至公廟堂亦従而事簡遂使宰臣可以留<lb/>
意破敵専為克復之計今若以事之細者小者盡費經<lb/>
綸雖使周公復生聦明有限亦必敗事況扵中下之才<lb/>
乎臣之愚見痛為執政惜其繁夥之事枉使疲精耗神<lb/>
若提其綱紀緫其凡要分任百辟何事不成臣又見近<lb/>
<pb n="KR2f0039_WYG_087-71a"/>
年宰執之權太重遂使人主之威不震何以驗之臣聞<lb/>
天下里巷之談皆曰結知扵人主者不若結知扵宰相<lb/>
何㢤今之宰執其所引援皆是故舊大則致身侍従次<lb/>
則薦對改官不問人之賢否不究才之短長平日交結<lb/>
者雖貪婪巧佞之徒闒茸鄙薄之軰或居外補或致要<lb/>
途而素昧平生者雖抱伊周之才挾管晏之術功徳加<lb/>
乎百姓聞望振扵朝廷或棄遐方或沈下僚皆不得而<lb/>
進用矣陛下胡不試回聖慮深思其因自建炎已来身<lb/>
<pb n="KR2f0039_WYG_087-71b"/>
居畎畆憂及國家自進讜言上結主知命之以官其人<lb/>
有㡬如車千秋之驟進者有㡬矣如馬周之任用者又<lb/>
有㡬矣若曰言無所補何用命之以官若曰言有可用<lb/>
何為置而不問為復来天下之言為文具官直言之人<lb/>
為虚聲乎抑亦主知雖深而掣肘有人乎抑亦宰臣除<lb/>
吏如田蚡而陛下不得自任乎況一言之合于上心一<lb/>
言之寤于聖意必有大過人者若使之盡其所長施扵<lb/>
有為略試其難有功則進之無功則黜之亦足以見賞<lb/>
<pb n="KR2f0039_WYG_087-72a"/>
罸明而取與當矣今也採忠讜之論而命之以官自官<lb/>
之外不復任用苟無逹官為之薦引必沉百僚之底是<lb/>
使孤寒無容之人特立獨行之士雖有忠義之心何縁<lb/>
自効雖有將相之才何由自試嗚呼隗始之事不可復<lb/>
見今以下僚羈言者之身正猶以爵禄鉗天下之口臣<lb/>
恐為敵人所笑昔晉文公逰獵逐禽而遇農夫老古諫<lb/>
之以獵為過文公受諫而歸告武子曰寡人逰獵失禽<lb/>
而得善言武子曰其人安在文公曰猶在澤武子曰取<lb/>
<pb n="KR2f0039_WYG_087-72b"/>
其言而棄其人者盗也文公使人迎而禮之古人之扵<lb/>
聼言任用尤不忍忽君既知之臣亦助之今君既知之<lb/>
而助之如武子者誰歟況當天下離亂勍敵侵陵不有<lb/>
君子其能國乎今憂國之勤者莫如臣而知臣之忠者<lb/>
莫如陛下竊意左右往往以直言而忌臣而臣往往自<lb/>
負忠誼而疾惡臣若不以敵人未平劉豫未滅為心則<lb/>
將退處林泉老死丘壑陛下雖有安車蒲輪不可得而<lb/>
召矣重惟報國之志大平亂之慮深故譊譊不已今之<lb/>
<pb n="KR2f0039_WYG_087-73a"/>
所陳非敢自薦深以執政之權太重人主之柄不張致<lb/>
天下有結主知不若結知扵宰相之說痛為陛下惜也<lb/>
臣前後三書力圖劉豫誓不與之俱生將與我國家共<lb/>
安共危共存共亡正猶同舟之子渉于大川風濤沉濟<lb/>
患難共之若陛下毅然舉兵親征不庭臣願為前驅雖<lb/>
使之赴水蹈火皆所樂従若曰饑死首陽經死木枝則<lb/>
將悔其死之晩也今臣不知忌諱不頋死亡獻忠陛下<lb/>
人臣之節亦已立矣激切之辭亦已至矣陛下如或不<lb/>
<pb n="KR2f0039_WYG_087-73b"/>
聼恐致危亡不可救藥臣願陛下追臣之官殺臣之身<lb/>
無使偽齊得臣微軀或被杻械未得即死豈不玷臣平<lb/>
生忠誼之行負臣平生忠誼之心興言及此貫日以之<lb/>
席藁待罪唯陛下少加察焉<lb/>
六年伸再上書曰五月二十日右文林郎監潭州南嶽<lb/>
廟臣吳伸謹齋沐昧死百拜獻書于皇帝陛下臣嘗讀<lb/>
五代史至王朴傳觀其為周世宗畫平邉之策其言且<lb/>
曰攻取之道従易者始當時未以為然及我太祖皇帝<lb/>
<pb n="KR2f0039_WYG_087-74a"/>
受天眀命削平僭偽一如朴策臣是以知攻取之道貴<lb/>
夫知難知易知堅知脆不特可用於當時固亦可用於<lb/>
今日何以驗之臣請借王朴之言為喻朴甞以呉為大<lb/>
而脆以并為小而堅盖李氏割據江南其北帶江其東<lb/>
距海其地則廣而可撓其人則輕而易搖雖號大國實<lb/>
脆敵也劉氏割據河東左有常山之險右有大河之固<lb/>
北有契丹之援其人則悍而輕死雖號小國實堅敵也<lb/>
故朴以大而脆者為易攻小而堅者為難取易者宜先<lb/>
<pb n="KR2f0039_WYG_087-74b"/>
難者宜後國初所以先呉而後并迄用有成也難易堅<lb/>
脆之策曉然如是用兵之道不能知此雖使曠日持久<lb/>
必不成功往往敗績若王邑不聼嚴尤之謀至於自斃<lb/>
昆陽是矣臣雖踈逖不才非敢自比王朴然當國歩艱<lb/>
難之時正宜輸忠効芹願裨一二況臣昨在畎畆之中<lb/>
已䝉陛下知遇之深臣曉夕思慮補報之心唯有一死<lb/>
臣軀甚微若捐軀有益國家雖赴湯蹈火亦願自試奈<lb/>
何無左右之容致使臣犬馬之力無所施設而臣傾心<lb/>
<pb n="KR2f0039_WYG_087-75a"/>
勞思未嘗不為國家慮也今日攻取之術正有難易臣<lb/>
輙以管見上干天聼伏望聖慈畢賜睿覽縦使一得之<lb/>
慮未足禆補廟筭亦可以見臣憂國之勤也臣竊見劉<lb/>
豫悖逆天道僭據中原神怒于幽人怨于眀天下之人<lb/>
欲將共起而誅之惜乎取之後時滅之太晩臣以謂在<lb/>
紹興之初擒之極易在今日擒之稍難臣扵紹興之初<lb/>
力乞親征誅鋤僭逆盖恐其滋蔓難圖已而果然何以<lb/>
言之在紹興之初劉豫初僭羽毛未成兵猶未足食亦<lb/>
<pb n="KR2f0039_WYG_087-75b"/>
不繼加之金人方有事於蜀中彼且盡鋭以攻四川其<lb/>
實無備扵東北當是之時若親御六師攻其無備出其<lb/>
不意正如迅雷不及掩耳此萬全之計擒之所以必易<lb/>
在今之日僭偽既久形勢已成又況王師盡屯淮右彼<lb/>
知其力屈勢弱必當死請于金人金人以日得萬緡之<lb/>
利必應力援扵劉豫借使金人不渡大河按兵視兩家<lb/>
之弊正用刺虎之術益堕其計擒之所以必難以難擒<lb/>
之時而為必擒之謀臣恐非先後之術也臣竊覩闗中<lb/>
<pb n="KR2f0039_WYG_087-76a"/>
之地劉豫認為已有彼方待敵扵我西北之備想見弛<lb/>
慢臣欲乞擇一偏師用二萬人𢷬其虚以呉玠應之五<lb/>
路之地可傳檄而定既得五路蜀中民力亦可少蘇此<lb/>
所謂従易者始也又況吳玠坐守四川民力困弊昔諸<lb/>
葛亮且田且守尚不能取中原若田守皆不及亮又如<lb/>
之何萬一不為此謀臣恐年嵗之間蜀中亦非陛下有<lb/>
也今分遣二萬之衆與吳玠㑹於闗中是斷劉豫之臂<lb/>
既得闗中劉豫自危嵗月之間可不戰而擒矣若棄易<lb/>
<pb n="KR2f0039_WYG_087-76b"/>
従難臣謂相持師老勝敗之機皆未可必臣竊料劉豫<lb/>
之謀秋髙馬肥彼强亦来彼弱亦来盖强則以勢恐之<lb/>
弱則以計撓之皆不過為自固之術爾臣以謂不若號<lb/>
令諸將休兵秣馬以佚待勞此又萬全之計也臣竊觀<lb/>
今之士卒亦漸精鋭其為主將間有勇敢諸軍内外謀<lb/>
智之士未聞其人臣聞之易曰天地設位聖人成能人<lb/>
謀鬼謀百姓與能聖人且有謀焉司命所繫豈可無也<lb/>
用兵之在謀主有則勝無則負盖亦可驗昔漢得三傑<lb/>
<pb n="KR2f0039_WYG_087-77a"/>
而興楚失范増而亡曹公跣足迎許攸而破冀州陳餘<lb/>
捨左車而死泜水用與不用灼然甚明何今日而忽諸<lb/>
臣在紹興甲寅固嘗論列張浚可用陛下察其非辜未<lb/>
㡬召還果能平湖外之宼然而張浚自秉鈞軸出揔帥<lb/>
權下士之譽日減一日與古之名將用心大相遼邈臣<lb/>
竊意其無他欲懲前此信任小人之弊而畏慎之殊不<lb/>
知進見一人聞見果寡機㑹果暗物理果乖人情果昧<lb/>
則斥之可也謝絶可也其有通當世之務明道徳之歸<lb/>
<pb n="KR2f0039_WYG_087-77b"/>
謀畫如良平議論如許李若一槩遇之得非懲於羮者<lb/>
吹虀之謂歟昔周亞夫得劇孟喜曰呉楚舉大事不求<lb/>
劇孟吾知其無能為也本朝縦張元而元昊叛留姚嗣<lb/>
宗而邉患息故呉楚成敗繋之劇孟邉陲安危見於張<lb/>
姚匹夫去就所繋不輕則豪傑之士豈可忽哉臣審訂<lb/>
此理不特為張浚惜亦將為陛下惜也何則今天下分<lb/>
裂於賊臣劉豫僭號於中原雖非正君亦似兩國豪傑<lb/>
之士可南可北非猶昔日天下一家之時也將多方以<lb/>
<pb n="KR2f0039_WYG_087-78a"/>
羅之重法以禁之尚恐不能盡為我用況於置而不問<lb/>
縦而弗禁者乎臣昨見杜充為宰相順畨遂帥大郡龔<lb/>
若虚以校尉投敵立作郎曹自可誅夷其族朝廷復下<lb/>
所屬撫存其家臣每念之未曉其義況夫捨此就彼必<lb/>
不我利今反撫存其家是縦天下之人為杜充龔若虚<lb/>
之徒也既有其人而不能用既去其人而不能禁可痛<lb/>
惜哉臣聞之劉豫聲言曰南朝每有一官未闕必三五<lb/>
人共之今我州郡皆以見闕任人不年嵗間南方士大<lb/>
<pb n="KR2f0039_WYG_087-78b"/>
夫當盡歸我審如此言豈可不察古人有言曰已棄之<lb/>
而資敵者敗敵取之而助已者勝在今日不可不慮也<lb/>
臣又見今之都督如張浚者不可多得臣但惜其自任<lb/>
太專待人太薄猜忌太過所謂幕府従事者非親則舊<lb/>
皆闒茸偹貟㑹聚之日不過叙寒温問安否而已其有<lb/>
條陳利害論列可否靣折庭諍咸無其人若然則張浚<lb/>
幕客皆是不如已者又安能策得失之計而協濟於料<lb/>
敵㢤昔韓信非無智謀也見李生則再拜師事之曹公<lb/>
<pb n="KR2f0039_WYG_087-79a"/>
非無智謀也見許子則跣足而迎之今張浚自視與韓<lb/>
曹孰賢果自以為不及則下士之禮豈可怠也臣固欲<lb/>
靣見其人箴規其失重以前年春間衆謗並起獨臣雪<lb/>
其非辜有此小嫌不無疑忌今若緘黙尚恐張浚幕客<lb/>
無一賢士復蹈富平之轍有悞國事臣又安得不為陛<lb/>
下詳言之況臣紹興甲寅曽論張浚忠有餘而智不足<lb/>
言猶在耳今若自恃其賢不任謀士復恐敗績欲望聖<lb/>
慈撿㑹前書及以臣今日所陳明示張浚庶使知其小<lb/>
<pb n="KR2f0039_WYG_087-79b"/>
疵若或改之則韓曹之功不難到也臣聞春秋責偹於<lb/>
賢者今日扶持正有望於張浚臣固責之深矣臣憂國<lb/>
之心不能自已或有難臣之謀以謂臣初所上書乞誅<lb/>
劉豫其言則曰萬一少遲事必不濟今此果然朝廷不<lb/>
用臣言一至於此尚何譊譊未已臣則應之曰臣之存<lb/>
亡與國同其休戚又非其他臣庶之比奮忠竭節尤當<lb/>
先於衆人何以言之臣前後數書皆是乞誅劉豫誓不<lb/>
與之俱生往往劉豫視臣亦為死讎萬一國家安則臣<lb/>
<pb n="KR2f0039_WYG_087-80a"/>
亦安國家危則臣亦危臣非畏死臣恐死於劉豫之手<lb/>
無益國事今臣非貪禄躁進沽名釣譽良為天下之大<lb/>
獨臣一人與國同其安危至如其他臣下事偽事真略<lb/>
無甚大利害況前有馮道歴四姓而不替之鑒伏望陛<lb/>
下痛加察焉不唯臣一身之幸亦將為廟社久長之計<lb/>
也干冒冕旒臣無任俯伏待罪之至臣仲昧死百拜<lb/>
　<lb/>
　<lb/>
<pb n="KR2f0039_WYG_087-80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷八十七<lb/>
</p>
<p>
</p>
  </div>
</body>
</text>
</TEI>
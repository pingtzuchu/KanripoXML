<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議卷二百七十一</head> <lb/>
    <p>
<pb n="KR2f0039_WYG_271-1a"/>
欽定四庫全書<lb/>
　厯代名臣奏議卷二百七十一<lb/>
　　　　　　　　　　　明　楊士竒等　撰<lb/>
　　理財<lb/>
末孝宗時提舉浙東常平茶鹽公事朱熹上奏曰臣聞<lb/>
欲救巨患者不可惜小費欲除實弊者不可徇虚名臣<lb/>
等叨䝉聖恩備數東浙竊見紹興和買之患民所不堪<lb/>
巧詐之徒奸弊百出前此議者非不欲救而除之而往<lb/>
<pb n="KR2f0039_WYG_271-1b"/>
往過為國家顧惜小費下比流俗茍徇虚名是以因循<lb/>
終莫能革臣等不肖誠不足仰窺聖徳之萬分然有以<lb/>
知陛下愛民之心燭理之明於此必有所不屑者是以<lb/>
敢昧萬死而一言之伏惟陛下留神財擇臣等契勘浙<lb/>
東七州除温州無和買外其餘六州共管和買二十八<lb/>
萬一千六百四十匹二丈二尺紹興一州獨當一十四<lb/>
萬六千九百三十八匹乃占諸州一半以上縁此重困<lb/>
人不能堪所以子戸詭名巧為奸弊雖有重法終不能<lb/>
<pb n="KR2f0039_WYG_271-2a"/>
禁且如㑹稽一縣經界之初舊例雖是物力三十八貫<lb/>
五百以上起科和買然以通數計之實及四十七貫方<lb/>
滿一匹今亦自三十八貫五百起科以通數計之乃自<lb/>
十八貫六百單一文已科一匹則是向来科納一匹者<lb/>
今增為二匹半矣官之所入不加贏田之在民不加損<lb/>
止縁人苦其重避免者多以故奸偽日滋以至此極向<lb/>
来官吏之有意於民者莫不知有此弊亦未甞不為之<lb/>
惻然動心評議措畫亦既多端而利害相形終無定說<lb/>
<pb n="KR2f0039_WYG_271-2b"/>
如欲首併詭戸則懼其告訐成風徒敗風俗而暫併復<lb/>
分終不能禁欲以畝頭均紐則縱舎㳺末重困農民輕<lb/>
重之間亦未為允欲科有産無丁之戸則彼能立詭戸<lb/>
者固不憚更立虚丁而寡妻弱子實無丁籍者反受其<lb/>
弊如欲減退物力等則或作鼠尾推排則彼昔者既能<lb/>
析而為三十八貫五百以下之戸矣今豈不能再析而<lb/>
為若干錢以下之戸乎故甞叅酌前後衆人之論而折<lb/>
衷之獨有通訃家活浮財物力貫頭均紐之說稍為無<lb/>
<pb n="KR2f0039_WYG_271-3a"/>
弊雖第五等户昔無今有者未免有言然於其間真偽<lb/>
亦復相半若真貧民輸一户之和買不過丈尺彼自不<lb/>
較惟是子户詭名之奸頓輸數户積計甚多故尤不以<lb/>
為便而必争之其力又足以挟下户唱浮論以揺衆聽<lb/>
故不察其實者遂以自疑而莫能復措其說此和買之<lb/>
議所以汹汹累年而和買之害固未甞有一毫之損也<lb/>
然竊甞深究其受病之原則無他焉直以元額之太重<lb/>
而已故今臣等相與熟議輙陳此說欲望聖慈先發徳<lb/>
<pb n="KR2f0039_WYG_271-3b"/>
音痛減嵗額然後用貫頭均敷之說以定其制惟慮所<lb/>
敷第五等户之中真下户者或受其弊則請叅用髙下<lb/>
等第均敷及減免下户丁錢之說以優恤之但使真下<lb/>
户者審知此法之行不為厲已而無他辭則彼奸民之<lb/>
浮論亦可以置而不問矣謹畫一條具如後<lb/>
　一所以先裁減嵗額者臣聞祖宗初立和預買法先<lb/>
　　支見錢後納紬絹民間實賴其利至有形於歌謡<lb/>
　　者而當是時本路漕臣有私於越州者其吏復私<lb/>
<pb n="KR2f0039_WYG_271-4a"/>
　　於㑹稽故此郡縣所抛獨多其後請本之數遂為<lb/>
　　歲額而錢不復支絹日益貴以至今日而白着之<lb/>
　　科遂反為一州無窮之害故建炎元年五月一日<lb/>
　　光堯夀聖憲天體道性仁誠徳經武緯文太上皇<lb/>
　　帝登極赦書有曰和預買法本支實價訪聞官司<lb/>
　　立價甚低或高擡他物價直準折或以無實虚劵<lb/>
　　充數甚者直至受納未支本錢不遵條限前期起<lb/>
　　催急於星火今来上供之𩔖欲依祖宗法其和預<lb/>
<pb n="KR2f0039_WYG_271-4b"/>
　　買有前項違戾守令并轉運司並以違制論加二<lb/>
　　等仍委提刑司覺察毎歲於依限後一月内具有<lb/>
　　無違戾聞奏不以實聞與同罪仰味大哉之言則<lb/>
　　是太上皇帝再造之初聖慮之深固已及於此矣<lb/>
　　而兩聖相承於今五十餘年迫以軍國之須所資<lb/>
　　至廣卒未能有以仰稱睿謨預支實價以復祖宗<lb/>
　　之舊者臣等竊思其次獨有擇其甚處如紹興府<lb/>
　　者有以少解其倒垂之急為庶幾焉爾然今欲去<lb/>
<pb n="KR2f0039_WYG_271-5a"/>
　　紹興和買之害使無奸弊稍得均平而不先減其<lb/>
　　當日請本之額譬如負千鈞者背膂之力既已不<lb/>
　　堪乃不知減其所負之物但欲移而寘之懐袖亦<lb/>
　　必無益於事矣故今臣等於此首陳減額之說而<lb/>
　　議者顧以為有虧經費無所從補徒然奏陳必不<lb/>
　　聽許則臣等雖愚有以知其必不然也臣等仰觀<lb/>
　　陛下愛育黎元如親父母有以病告如切其身如<lb/>
　　頃年四川之虚額饒州之金徽州之絹汀州之銀<lb/>
<pb n="KR2f0039_WYG_271-5b"/>
　　青陽星子之稅放免蠲除不可勝計而連年水旱<lb/>
　　施舎貸給何啻數十巨萬何獨於此知其為害之<lb/>
　　甚而不出捐數萬匹者以紓之乎又况近者已䝉<lb/>
　　聖恩減免天慶櫕陵等處和買二千餘匹固已漸<lb/>
　　示救患除弊之端矣然通而計之人户所減毎匹<lb/>
　　纔及一尺有竒而坊本煎鹽坍江放生四色所放<lb/>
　　尚未除免則臣等所以望於陛下者不但如此而<lb/>
　　已也臣等竊見浙西和買最重去處無如臨安府<lb/>
<pb n="KR2f0039_WYG_271-6a"/>
　　者而其數纔及八萬餘匹欲望聖慈將紹興府且<lb/>
　　依此例為額而蠲其餘數至扵版曹經費或有所<lb/>
　　闕則乞量撥内帑之蓄以補其數蓋如本路坊場<lb/>
　　課利出剰錢數歲輸内帑者至若干萬貫皆是近<lb/>
　　嵗曹泳創置窠名即非舊法所當供者如此之𩔖<lb/>
　　儻捐一二歸之版曹還以補填本路上供蠲減之<lb/>
　　數則聖澤下流人知徳意舊弊庶乎其可革矣<lb/>
　一所以謂貫頭均紐之說為無弊者蓋今和買之重<lb/>
<pb n="KR2f0039_WYG_271-6b"/>
　　人悉規避詭為下户長姦滋弊莫可關防如經界<lb/>
　　之初㑹稽一縣凡為物力錢一百二十六萬餘貫<lb/>
　　而四等以上科納和買者當一百一十萬餘貫今<lb/>
　　来四十年所謂四等以上止有物力錢三十七萬<lb/>
　　九千四百六十貫六百文而轉入五等者乃至七<lb/>
　　十二萬五百餘貫皆縁和買之重姦猾之民争為<lb/>
　　子户詭名以避均敷而其淳謹畏法不敢為者顧<lb/>
　　乃為之代受所免之數幾再倍於其舊政之不平<lb/>
<pb n="KR2f0039_WYG_271-7a"/>
　　莫甚於此従来為州縣者灼知其弊非不嚴詭户<lb/>
　　之禁往往随併随分終莫能革今若䝉恩先次痛<lb/>
　　減嵗額却以貫頭均敷自物力一文以上並紐寸<lb/>
　　尺則髙下多寡其數一定而奸弊無所従出矣若<lb/>
　　猶以真實下户創科為慮則所謂髙下等第科敷<lb/>
　　以及減免下户身丁之說臣等請得而備陳之<lb/>
　一所謂髙下等第均敷者上户舊科和買數多今用<lb/>
　　貫頭均敷則其數却須少減下户舊不曾科和買<lb/>
<pb n="KR2f0039_WYG_271-7b"/>
　　今用貫頭均敷則其數乃是頓增若使頓増數中<lb/>
　　皆是子户詭名則固不足恤第其間却有真實下<lb/>
　　户不能無咨怨者故今復為此法以優恤之如第<lb/>
　　一等物力四十貫當科和買一匹則第二等四十<lb/>
　　五貫乃科一匹等而下之至扵五等則户愈卑而<lb/>
　　科愈少矣如此施行庶幾下戸所增不多不至反<lb/>
　　有重困<lb/>
　一所謂減免下户丁錢者大率第五等中有丁者多<lb/>
<pb n="KR2f0039_WYG_271-8a"/>
　　是真實下户無丁者多是子户詭名今若将第五<lb/>
　　等户所納丁錢特與除放則真實下户雖増和買<lb/>
　　而得除此色官物其乗除之間亦略足以相補矣<lb/>
右謹件如前欲望聖慈特賜省覽直降睿㫖悉與施行<lb/>
則不惟臣等之幸實紹興闔境百萬生靈數十百年永<lb/>
永無窮之幸<lb/>
熹又奏鹽酒課及差役利害状曰臣竊見本司所管鹽<lb/>
酒課利國計所資為甚廣而民情所患為甚深若不根<lb/>
<pb n="KR2f0039_WYG_271-8b"/>
索弊原别行措畫竊恐民力日困亦非國家乆逺之利<lb/>
臣雖書生不曉錢糓然其大體亦竊講求乆欲條奏以<lb/>
聞顧以救荒方急有所不暇今以罪疾力請投閒惓惓<lb/>
之私懐不能已輙有已見冒昧奏陳如有可採欲乞别<lb/>
選忠厚通敏之臣付以其事令其詳細稽考因事制冝<lb/>
使民情亟得去其所患而國計永不失其所資實為利<lb/>
便至於差役一事亦屬本司所管今亦有少利害并具<lb/>
其說如後須至奏聞者<lb/>
<pb n="KR2f0039_WYG_271-9a"/>
　一浙東所管七州而四州瀕海既是産鹽地分而民<lb/>
　　間食鹽必資客鈔州縣又有空額比較增虧此不<lb/>
　　便之大者夫産鹽地分距亭場去處近或跬歩之<lb/>
　　間逺亦不踰百里故其私鹽常賤而官鹽常貴利<lb/>
　　之所在雖有重法不能禁止故販私鹽者百十成<lb/>
　　群或用大船般載廵尉既不能訶州郡亦不能詰<lb/>
　　反與通同資以自利或乞覓財物或私收税錢如<lb/>
　　前日所奏台州一歲所收二萬餘貫是也以此之<lb/>
<pb n="KR2f0039_WYG_271-9b"/>
　　故除明越兩州稍通客販粗有課利外台温兩州<lb/>
　　全然不成次第民間公食私鹽客人不復請鈔至<lb/>
　　有一場一監累月之間不收一袋不支一袋而官<lb/>
　　吏糜費吏卒騷擾有不可勝言者然已有比較之<lb/>
　　法州縣恐有殿罰則不免創立鹽鋪抑勒民户妄<lb/>
　　作名色抑令就買出入暗昧不可稽考大略瘠民<lb/>
　　以肥吏困農民以資㳺手為州縣為提舉主管者<lb/>
　　非不之知然皆以國計所資不敢輙有陳說日深<lb/>
<pb n="KR2f0039_WYG_271-10a"/>
　　月乆民愈無聊若不變通恐成大患臣生長福建<lb/>
　　竊見本路下四州軍舊行産鹽之法令民随二稅<lb/>
　　納産鹽錢而請鹽於官近嵗官鹽雖不支給而民<lb/>
　　間自食私鹽官司既得産鹽稅錢亦不復問其私<lb/>
　　販雖非正法然實兩便欲乞聖慈特詔本司取㑹<lb/>
　　福建路轉運司下四州軍見行産鹽法將本路地<lb/>
　　里逺近鹽價髙低比附叅考立為沿海四州鹽法<lb/>
　　其餘州軍自依舊法施行則亦革弊救民之一事<lb/>
<pb n="KR2f0039_WYG_271-10b"/>
　　也伏乞聖慈詳酌施行<lb/>
　一酒坊之弊其說有四一曰官監二曰買撲三曰拍<lb/>
　　户抱額四曰萬户抱額臣竊以為莫不便於官監<lb/>
　　莫便於萬户其他則亦互有利害而萬户之中亦<lb/>
　　不能無少利害要在講究詳盡然後施行則庶乎<lb/>
　　其弊之可革矣今官監之害朝廷既知而罷之矣<lb/>
　　然州郡占吝多不遵稟户部漕司所撲仍不廢罷<lb/>
　　此則害雖除而未盡者也買撲之害在買人有消<lb/>
<pb n="KR2f0039_WYG_271-11a"/>
　　折本柄破壊家産之患在衆人有掗托抑勒捕捉<lb/>
　　欺淩之擾雖加禁防法式眀備然勢之所在終不<lb/>
　　能革拍户抱額則庶幾矣然或額重而抱納不前<lb/>
　　或籍此而掗托騷擾則其弊亦不異於買撲唯萬<lb/>
　　户抱額最為簡便然須以一州或一縣通計田畆<lb/>
　　浮財物力而均出之使無官户民户之殊城居村<lb/>
　　居之異一㮣均敷立為定籍乃為盡善若舎官户<lb/>
　　而敷民户舎城居而困村居不立官簿而私置草<lb/>
<pb n="KR2f0039_WYG_271-11b"/>
　　簿使吏得以隂肆出没走弄於其間則又病矣此<lb/>
　　法本路處州見已施行四五十年民無争訟官省<lb/>
　　禁防雖其小害尚不能無然入其封境觀其氣象<lb/>
　　宛然樂國與諸州不同今欲便取其法行於諸州<lb/>
　　則恐本州課額素輕或非他州之比未可遽議然<lb/>
　　他州課額雖多從来拘催少曾登足皆是虚名徒<lb/>
　　掛空簿若䝉聖恩深詔有司取淳熈六年七年八<lb/>
　　年三嵗實催到庫之數叅校取中立為定額然後<lb/>
<pb n="KR2f0039_WYG_271-12a"/>
　　以此科敷俾為萬戸則亦庶幾安民省事之一端<lb/>
　　也伏乞聖慈詳酌施行<lb/>
　一臣於今年二月内曾具差役利害事申尚書省幾<lb/>
　　數千言内有徐詡所畫歇役年限一條最為詳宻<lb/>
　　而近準户部行下乃無一言見施行者臣生長田<lb/>
　　間頗諳鄙事竊謂其言若得聖明一賜觀覽決須<lb/>
　　有可采者欲望聖慈特賜宣索觀其大槩然後付<lb/>
　　之愛民曉事老成詳細之臣令其看詳擇可行者<lb/>
<pb n="KR2f0039_WYG_271-12b"/>
　　具為條畫别降指揮施行庶於陛下愛民之意少<lb/>
　　有裨補臣不勝萬幸<lb/>
葉適上財緫論曰財用今日大事也必盡究其本末而<lb/>
後可以措於政事欲盡究今日之本末必先考古者財<lb/>
用之本末盖考古雖若無益而不能知古則不能知今<lb/>
故也夫財之多少有無非古人為國之所患而今世乃<lb/>
以為其患最大而不可整救此其說安從出哉盖自舜<lb/>
禹始有貢賦之法以會計天下之諸侯比於堯嚳以前<lb/>
<pb n="KR2f0039_WYG_271-13a"/>
為宻矣今禹貢之所載是也然□秸米粟不及於五百<lb/>
里之外九州之貢入較於今世乃充庭之儀品盖千百<lb/>
之一二耳周公之為周治其財用視舜禹為已詳然王<lb/>
畿千里之外法或不及千里之内猶不盡取盖三代之<lb/>
所取者正天下之疆理而借民力以治公田為其無以<lb/>
阜通流轉則作幣鑄金以權之當是之時不聞其以財<lb/>
少為患而以財多為功也雖然此其事逺矣鹽筴末利<lb/>
起自春秋魯之中世田始有稅然諸侯各以其國自足<lb/>
<pb n="KR2f0039_WYG_271-13b"/>
而無煎熬逼迫之憂盖漢興文景之盛而天下之財不<lb/>
以入關中人主不租稅天下而諸侯若呉人者亦不租<lb/>
稅其國光武明章未聞其以財少自困而中年常更盜<lb/>
賊夷狄之難内外征討亦不大屈惟秦始皇豪暴有頭<lb/>
㑹箕斂之譏漢武帝奢侈有均𣙜征筭之政而西園聚<lb/>
錢大鬻天下之官爵以致之盖兩漢雖不足以言三代<lb/>
而其以財為病非若今世也雖然此其事逺矣分為三<lb/>
國裂為南北無嵗不戰無時少安且其運祚迫蹙禍變<lb/>
<pb n="KR2f0039_WYG_271-14a"/>
繁興至於調度供億猶日有序而亦豈若今日之貧窘<lb/>
漏底哉此皆具載册書可即而見者雖然此其事逺矣<lb/>
隋最富而亡唐最貧而興唐之取民以租以庸以調過<lb/>
此無取也而唐之武功最多闢地最廣用兵最乆行師<lb/>
最勝此其事則差近而可言矣致唐之治有唐之勝其<lb/>
不待財多而能之也決矣然則其所以不若唐者非以<lb/>
財少為患也故財之多少有無非古人為國之所患所<lb/>
患者謀慮取捨定計數必治功之間耳非如今世以一<lb/>
<pb n="KR2f0039_WYG_271-14b"/>
財之不足而百慮盡廢奉頭竭蹙以較錙銖譬若惰夫<lb/>
淺人劫劫焉徒知事其口腹而已者也以財少為患之<lb/>
最大而不可整救其說稍出於唐之中世盛於本朝之<lb/>
承平而極甚乃至於今日其為國之名物采章精神威<lb/>
望一切消耗内之所以取恱其民外之所以示武於敵<lb/>
者一切無有習為寛緩迂逺之常說以文其無用而盡<lb/>
力於茍且督迫鞭撻疲民舞役小吏而謂之有能陛下<lb/>
回顧而加聖思必有大不可安者故臣以為不究今日<lb/>
<pb n="KR2f0039_WYG_271-15a"/>
財之本末推古之本末循而至於本朝以去其錯繆而<lb/>
不合於常經者則無以知財之多少有無不足為國家<lb/>
之患此而不知則天下之大計皆不可得而預論而况<lb/>
望其有所施行以成效哉<lb/>
適又上論曰唐末藩鎮自擅財賦散失更五代而不能<lb/>
收加以非常之變屢作排門空肆以受科斂之虐而財<lb/>
之匱甚矣故太祖之制諸鎮以執其財用之權為最急<lb/>
既而僭偽次第平一諸節度伸縮惟命遂强主威以去<lb/>
<pb n="KR2f0039_WYG_271-15b"/>
其尾大之患者財在上也至於太宗真宗之初用度自<lb/>
給而猶不聞以財為患及祥符天禧以後内之蓄藏稍<lb/>
已空盡而仁宗景祐明道天災流行繼而西事暴興五<lb/>
六年不能定夫當仁宗四十二年號為本朝至平極盛<lb/>
之世而財用始大乏天下之論擾擾皆以財為慮矣當<lb/>
是時也善人君子以為昔之已取者固不可去而今之<lb/>
所少者不可復取皆甘心於不能所謂精悍駔儈之吏<lb/>
亦深自藏抑不敢奮頭角以裒斂為事雖然極天下之<lb/>
<pb n="KR2f0039_WYG_271-16a"/>
大而無終嵗之儲焦勞苦議乎鹽茗𣙜貨之間而未得<lb/>
也是以熈寧新政重司農之任更常平之法排兼并專<lb/>
斂散興利之臣四出候望而市肆之㑹關津之要㣲至<lb/>
於小商賤𨽻十百之獲皆有以征之盖財無乏於嘉祐<lb/>
治平而言利無甚於熈寧元豐其借先王以為說而率<lb/>
上下以利曠然大變其俗矣崇觀以來蔡京專國柄任<lb/>
以為其策出於王安石曾布吕惠卿之所未工故變鈔<lb/>
法走商賈窮地之寳以佐上用自謂其蓄藏至五千萬<lb/>
<pb n="KR2f0039_WYG_271-16b"/>
富足以備禮和足以廣樂百侈並鬭竭力相奉不幸黨<lb/>
與異同屢復屢變而至王黼又欲出於蔡京䇿畫之所<lb/>
不及者加以平方臘則加斂於東南取燕山則重困於<lb/>
北方而西師凡二十年關陜尤病然後靖康之難作矣<lb/>
方大元帥建府於河北而張慤任饋餉之責者鹽鈔數<lb/>
十萬緡而已及來維揚而黄潛善吕頥浩葉夢得之流<lb/>
汲汲乎皆以𣙜貨自營而收舊經緫錢之議起矣況乎<lb/>
大將殖私軍食自制無復承統轉運所至剗刷攫拏朝<lb/>
<pb n="KR2f0039_WYG_271-17a"/>
廷科降大書文移守令丞佐持巨校將五百追捉鄉户<lb/>
號痛無告贜貪之人又因之以為已利而經緫制之窠<lb/>
名既立添酒折帛月樁和糴皆同常賦於是言財之急<lb/>
自古以来莫今為甚而財之乏少不繼亦莫今之為甚<lb/>
也自是以後辛巳之役甲申之役邊一有警賦斂輙增<lb/>
既增之後不可復減甞試以祖宗之盛時所入之賦比<lb/>
於漢唐之盛時一再倍於熈寧元豐以後随處之封樁<lb/>
役錢之寛剰青苗之結息比治平以前數倍而蔡京變<lb/>
<pb n="KR2f0039_WYG_271-17b"/>
鈔法以後比熈豐又再倍矣王黼之免夫至六千餘萬<lb/>
緡其大半不可鈎考然要之渡江以至於今其所入財<lb/>
賦視宣和又再倍矣是自有天地而財用之多未有今<lb/>
日之比也然其所以益困益乏皇皇營聚不可一朝居<lb/>
者其故安在夫計冶道之興廢而不計財用之多少此<lb/>
善於為國者也古者財愈少而愈治今者財愈多而愈<lb/>
不治古者財愈少而有餘今者財愈多而不足然則善<lb/>
為國者將従其少而治且有餘乎多而不治且不足乎<lb/>
<pb n="KR2f0039_WYG_271-18a"/>
而況於多者勞而少者逸豈惡逸喜勞而至是㢤故臣<lb/>
請論今日財之四患一曰經總制錢之患二曰折帛之<lb/>
患三曰和買之患四曰茶鹽之患四患去則財少財少<lb/>
則有餘有餘則逸有餘而逸以之求治朝令而夕改矣<lb/>
何謂經總制錢之患昔李憲經始熈河始有所謂經制<lb/>
財用者其後童貫繼之亦曰經制盖其所措畫以足一<lb/>
方之用而已非今之所謂經制也方臘既平東南殘破<lb/>
郡縣事須興復陳亨伯以大漕兼經總使移用諸路財<lb/>
<pb n="KR2f0039_WYG_271-18b"/>
計其時所在艱窘無以救急故減役錢除頭子賣糟酵<lb/>
以相補足靖康召募勤王兵翁彦國以知江寧兼總制<lb/>
强括民財以數百萬計已散者視若泥沙未用者弃之<lb/>
溝壑維揚駐警國用益困吕頥浩葉夣得實總財事四<lb/>
顧無䇿扵是議用陳亨伯所收經制錢者其說以為征<lb/>
商雖重未有能强之而使販賣酒雖貴未有能强之而<lb/>
使飲若頭子之𩔖特取扵州縣之餘而可供猝迫之用<lb/>
夢得號為士人而其言如此盖辦目前者不暇及逺亦<lb/>
<pb n="KR2f0039_WYG_271-19a"/>
無恠也然而其所取止扵一二百萬而已其後内則為<lb/>
户部外則為轉運使不計前後動添窠名黄子㳺栁約<lb/>
之徒或以造運船或以供軍興逓添酒稅随刻頭子趙<lb/>
鼎張浚相繼督師悉用取給而孟庾以執政之重當總<lb/>
制之名耆户長壮丁雇錢始行起發役法由此大壊二<lb/>
制並出色額以數十計州縣之所趂辦者不過數條𤓰<lb/>
剖棊布皆以分𨽻一州則通判專之一路則提㸃刑獄<lb/>
督之胥吏疲扵磨筭屬官倦扵催發酒有栁運副王祠<lb/>
<pb n="KR2f0039_WYG_271-19b"/>
部都督府二分本柄虧折官本茶有秤頭篰息油單靨<lb/>
面商稅有増添七分免役有一分寛剰得業有勘合典<lb/>
賣有牙契至扵後也僧道有免丁截撥有糜費故酒之<lb/>
為勝也幾至扵二百頭子之法貫也至於五十六而其<lb/>
所收之多也以貫計者至於千七百萬凡今截取以畀<lb/>
緫領所之外户部經常之用十八出於經緫制錢士方<lb/>
其入仕執筆茫然莫知所謂老胥猾吏從旁而嗤之上<lb/>
之取財其多名若是於是州縣之所以誅求者江湖為<lb/>
<pb n="KR2f0039_WYG_271-20a"/>
月樁兩浙福建為印板帳其名尤繁其籍尤雜上下焦<lb/>
然役役以度日月者五十年於此向之學士大夫猶有<lb/>
知其不善歎息而不能拯今之新進後出有智者矜有<lb/>
力者奮視兩稅為何物而況逺及先王貢賦之法乎臣<lb/>
甞計之自王安石始正言財利其時青苖免役之所入<lb/>
公上無所用坊場河渡免行茶湯水磨堆垜之額止以<lb/>
給吏禄而已前有薛向後有呉居厚可謂刻薄矣蔡京<lb/>
繼之行鈔法改錢幣誘賺商旅以盜賊之道利其財可<lb/>
<pb n="KR2f0039_WYG_271-20b"/>
謂甚矣然未有收拾零細解落貫陌飲人不貲之酒其<lb/>
患如經緫制之甚者盖王安石之法桑𢎞羊劉晏之所<lb/>
不道蔡京之法又安石之所不道而經緫制之為錢也<lb/>
雖呉居厚蔡京亦羞言之矣至其急迫皇駭無所措其<lb/>
手足則雖紹興以来號為名相如趙鼎張浚者皆安焉<lb/>
又以遺後人而秦檜權忮劫脅一世而出其上及其取<lb/>
於弃餘瑣屑之間以為國命者是何其無耻之至是也<lb/>
哉故經緫制錢不除一則人才日衰二則生民日困三<lb/>
<pb n="KR2f0039_WYG_271-21a"/>
則國用日乏陛下誠有意加惠天下以圖興復以報仇<lb/>
怨㧞才養民以報國用在一出令而已且何謂人才日<lb/>
衰本朝人才所以衰弱不逮古人者直以文法繁宻每<lb/>
事必守度程按故例一出意則為妄作矣當其風流之<lb/>
成名節之厲猶知利之不當言財之不當取盖處而學<lb/>
與出而仕者雖不能合而猶未甚離也今也不然其平<lb/>
居道先古語仁義性與天道者特雅好耳特美觀耳特<lb/>
科舉之餘習耳一日為吏簿書期㑹迫之於前而操切<lb/>
<pb n="KR2f0039_WYG_271-21b"/>
無義之術用矣曰彼學也此政也學與政判然為二縣<lb/>
則以板帳月樁無失乎郡之經常為無罪郡則以經緫<lb/>
制無失乎户部之經常為有能而已矣夫置守令監司<lb/>
以寄之人民社稷其所任必有大於此者而今也推是<lb/>
術以往風流日散名節日壊求還祖宗盛時豈復可得<lb/>
是則人才日衰者經緫制錢使之也又何謂生民日困<lb/>
俗吏小人之說必曰經緫制錢者朝廷所以取州縣之<lb/>
弃餘而板帳月樁各自以力趂辦其於民固未甞明加<lb/>
<pb n="KR2f0039_WYG_271-22a"/>
之賦斂也贏縮多少惟人而已臣請以事驗之知州去<lb/>
民尚逺而知縣去民最近者也月樁板帳多者至萬餘<lb/>
緡少者猶不下數千緡昔之所謂窠名者强加之名而<lb/>
已今已追之所以通融收簇者用十數爪牙吏百計罔<lb/>
民日月消削盖昔之號為壯縣富州者今所在皆不復<lb/>
可舉手今之所謂富人者皆其智足以兼并與縣官抗<lb/>
衡及衣冠勢力之家在耳若夫齊民中産衣食僅足昔<lb/>
可以耕織自營者皆令轉徙為盜賊凍餓矣若經緫制<lb/>
<pb n="KR2f0039_WYG_271-22b"/>
錢不除州縣破壊生民之困未有已也又何謂國用日<lb/>
乏今嵗得緡錢千五百萬昔三代漢唐不能進焉所以<lb/>
裕國也而何乏之敢言陛下知夫博者乎其驟為孤注<lb/>
與不博而丐其贏之一二者皆其本先竭者也為國有<lb/>
大計自始至末必有品節條章豈有左右望而羅其細<lb/>
碎不收之物且均之為朝廷出納也又從而刻削其頭<lb/>
子賣酒取數倍之息若此者猶可以為國乎使國不貧<lb/>
宜不至此既至此矣何以能富故經緫制不除則取之<lb/>
<pb n="KR2f0039_WYG_271-23a"/>
雖多斂之雖急而國用之乏終不可救也今欲變而通<lb/>
之莫若先削今額之半正其窠名之不當取者罷去然<lb/>
後令州縣無敢為板帳月樁以困民黜其舊吏刻削之<lb/>
不可訓誨者而拔用惻怛愛利之人使稍修牧養之政<lb/>
其次罷和買其次罷折帛最後議茶鹽而寛減之若此<lb/>
則人才不衰生民不困矣夫財用之所以至是者兵多<lb/>
使之也財與兵相為變通則兵數少而兵政舉若此則<lb/>
國用不乏矣陛下豈有愛於多財多兵哉直未得其所<lb/>
<pb n="KR2f0039_WYG_271-23b"/>
以去之之道耳一舉而天下定王業之所由始也又何<lb/>
謂和買之患經緫制錢之為患也自州縣而後至於民<lb/>
民猶怨州縣而後及於朝廷和買則正取之於民而已<lb/>
國以二稅為常賦也豈宜使經用有不足於二稅之内<lb/>
而復有所求哉經用不足則大正其名實可也承平以<lb/>
前和買之患尚少民有以乏錢而須賣官有以先期而<lb/>
使民今也舉昔日和買之數委之於民使與夏稅並輸<lb/>
民自物力錢之外浮財營運生生之具悉從折計且若<lb/>
<pb n="KR2f0039_WYG_271-24a"/>
此者上下皆明知其不義獨困於無䇿而莫之敢蠲耳<lb/>
陛下斷然出命以號天下曰自今並罷和買取和買之<lb/>
為上供者所用紬絹惟軍衣未可裁損其他宫禁官吏<lb/>
時節支賜格令之所應與者一切不可行也和買既罷<lb/>
取民之名正義聲暢於海内矣又何謂折帛之患支移<lb/>
折變昔者之弊事固多矣而今莫甚於折帛折帛之始<lb/>
以兵興絹價太踊至十餘千而朝廷又方乏用於是計<lb/>
臣始創為折帛其說曰寛民而利公其後絹價既平而<lb/>
<pb n="KR2f0039_WYG_271-24b"/>
民之所納折帛錢乃三倍於本色既有夏稅折帛又有<lb/>
和買折帛且本以有所不足於夏稅而和買以足之今<lb/>
乃使二者均折於事何名而取何義乎其事無名其取<lb/>
無義平居自治其國且不可而況欲大有為於天下乎<lb/>
雖然折帛之為錢多矣所資此以待用者廣矣陛下必<lb/>
鈎考其凡目而後可以有所是正若經緫制錢不減和<lb/>
買折帛不罷舎目睫之近而遊視於八荒此方召不能<lb/>
為將良平不能為謀者也又何謂茶鹽之患𣙜之太甚<lb/>
<pb n="KR2f0039_WYG_271-25a"/>
利之太深刑之太重此其事已在於建炎紹興之先今<lb/>
用度既繁經制未能一一復古減經緫制罷和買折帛<lb/>
而捨茶鹽則無以立國故最在後雖然𣙜之不寛取利<lb/>
不輕制刑不省亦終不可以為政於天下使措置諸事<lb/>
有緒二三年之後臣請言之<lb/>
敷文閣待制周必大上奏曰臣竊觀近世理財之術殆<lb/>
無餘藴加之陛下天性節儉絲毫不以輕用盖甞損已<lb/>
以裕民未甞瘠民以供已然中外廩廩尚以闕乏為憂<lb/>
<pb n="KR2f0039_WYG_271-25b"/>
安得不為之制且如兩浙所部舊皆富州故轉運司最<lb/>
號財賦之淵藪比聞儲蓄頗罄不免遣官假貸於諸郡<lb/>
僅有應副一二千緡者漕臣近在轂下非敢妄費直以<lb/>
用度浸廣無所從出耳兩浙尚爾外路可知陛下方戒<lb/>
有司務寛民力所謂茶鹽之法酒稅之利又已數倍於<lb/>
承平之日不復可增加矣惟有一䇿臣試妄言之謹按<lb/>
仁宗寳元二年因天章閣侍講賈昌朝上書乞罷省不<lb/>
急之用詔樞宻直學士張若谷諫議大夫任中師右司<lb/>
<pb n="KR2f0039_WYG_271-26a"/>
諫韓琦與三司詳所奏定奪減省慶厯二年再命御史<lb/>
中丞賈昌朝直集賢院田況知諫院張方平入内内侍<lb/>
省都知張永和同三司議減浮費四嵗之間兩降詔㫖<lb/>
於是上自内廷下逮百司不急之用悉加裁減臣願陛<lb/>
下舉此成憲委官力行之然後徧諭諸道帥守監司體<lb/>
上徳之恭儉思邦用之未裕茍可約已便民悉意奉行<lb/>
下逮將迎之侈費饋送之違制毋得復遵舊例曲徇私<lb/>
情又擇㢘清公正之人身為之帥而擿其不如詔者顯<lb/>
<pb n="KR2f0039_WYG_271-26b"/>
黜之斯救弊之要術也<lb/>
左司李樁奏減茶引價錢䟽曰臣竊見累年以来茶寇<lb/>
滋盛動輙百十為羣多至數百人或相讎殺或恣刼掠<lb/>
前年鄂州武昌縣黄州興國軍界茶寇兩次讎殺官司<lb/>
不能誰何臣備員湖北漕臣日曾具奏聞去年湖南比<lb/>
界首茶寇數百人讎殺者數十人帥司遣兵收捕捉獲<lb/>
百餘人方始稍戢至茶出之時又復前来臣赴四川任<lb/>
至潭州益陽縣界正是茶冦出没去處因詢問土人多<lb/>
<pb n="KR2f0039_WYG_271-27a"/>
稱自茶引增價以来客旅艱於興販所以私販公行莫<lb/>
能制遏或行刼掠居民或奪取客人買下茶貨或彊掠<lb/>
婦女或押鐵匠打造器甲以致民不奠居臣契勘得長<lb/>
引每道販茶一百二十斤價錢二十四貫有竒短引每<lb/>
道販茶百斤價錢二十三貫有竒長引又有兩淮京西<lb/>
路畨引錢又有過淮錢共十五貫有竒臣累任湖南州<lb/>
縣差遣備見官司抑勒牙鋪承買茶引亦有違法科于<lb/>
稅户者提舉司亦甞按發可見茶引價髙願買者少竊<lb/>
<pb n="KR2f0039_WYG_271-27b"/>
縁𣙜茶與其他𣙜貨不同如鹽礬乳香鉛錫酒皆有所<lb/>
𣙜之物唯有𣙜茶止是空引客人自行買茶置篰搬擔<lb/>
費用固多計其每引不下四五十千委是引錢太重商<lb/>
旅難於圖利遂致私販日廣本為商賈變而為盜至於<lb/>
民被其害若不改革以救之其患不可勝言臣愚欲望<lb/>
出自宸斷將茶引價錢痛行裁減以救其弊竊縁湖南<lb/>
北所産之茶江浙不食臣欲乞將湖南北路茶引每道<lb/>
販茶六十斤引價錢三貫文是長引元販一百二十斤<lb/>
<pb n="KR2f0039_WYG_271-28a"/>
今減其半價錢元係二十四貫其半當一十二貫今減<lb/>
作三貫是四分之一却計每年兩路茶額科降引數以<lb/>
四倍給之付逐處官司紙墨之費不多招邀筭請必不<lb/>
更有科抑之弊㳺手失業之人有三千便可興販官茶<lb/>
况今来私販之多百倍於有引販茶之數今来茶引價<lb/>
輕公販有利則私販日消將不止可補四分之數臣愚<lb/>
謂因此可變盜賊為商賈化兇惡為良善若直待遣兵<lb/>
捕殺僅能勝之所損多矣其兩淮京西畨引過淮貼納<lb/>
<pb n="KR2f0039_WYG_271-28b"/>
更不增減畨引錢於沿江稅務送納貼納錢於近𣙜場<lb/>
稅務送納其不經畨引欲過淮者一倂送納沿淮關防<lb/>
稍加緊宻則無透漏其有江浙所産茶乞從逐路監司<lb/>
相度茶事雖𨽻提舉司縁臣備員職司親見民間疾苦<lb/>
不敢緘黙<lb/>
椿奏折錢之弊䟽曰臣聞古者四民而士也工也商也<lb/>
皆食於農又兵寓於農也故曰國以農為本自釋氏之<lb/>
教入中國生僧以食於農自張說相唐募兵而兵農分<lb/>
<pb n="KR2f0039_WYG_271-29a"/>
又生兵以食於農自改差役為募役又生役人以食於<lb/>
農古者四民而食於農者三今有七民而食於民者六<lb/>
則所謂農者勞苦可知矣加以兼并之家責債役使終<lb/>
年力田而所得無幾及至收穫之時僅能償其欠負卒<lb/>
嵗之計茫然往往典賣失業大抵農家皆為有力之家<lb/>
坐享其利且農家之所出者布帛五榖也而使之輸帛<lb/>
乃其職也今多折變而輸錢且錢非農所出而輸錢不<lb/>
已安得不致其困窮未有民困窮而能足國用者也傳<lb/>
<pb n="KR2f0039_WYG_271-29b"/>
曰百姓不足君孰與足非虚語也仰惟陛下勵精求治<lb/>
躬行儉約矜恤黎庶遴選監司守臣豈不以斯民窮困<lb/>
上勤聖慮乎抑豈非未得救之之理乎救之之理唯重<lb/>
榖帛而輕寳貨抑兼并而寛農民導之復業勤於耕桑<lb/>
二稅惟征榖帛不使輸錢則民漸富庶民富庶而國用<lb/>
不足者未之有也議者必謂二稅不征錢則官兵俸給<lb/>
愈不足是未之思爾且錢者出於官者也使能禁出異<lb/>
域及銷毁鼓鑄如法毋省銅毋吝工毋鑄當二毋雜鉛<lb/>
<pb n="KR2f0039_WYG_271-30a"/>
砂毋縱私鑄又何患錢之不足也哉臣願講明而亟行<lb/>
之天下幸甚伏乞睿照<lb/>
椿奏二稅輸本色别定禄令䟽曰臣聞古者卿大夫士<lb/>
禄各有差士禄足以代其耕也漢禄自百石至二千石<lb/>
茍有榖帛以榖帛為俸禄何為不可今荆襄湖北兩淮<lb/>
荒田迷望土皆膏腴果能導民耕布裁種嵗收榖帛不<lb/>
知幾千萬億乃是生財之實也今上下交急於錢故錢<lb/>
愈闕官私不務於榖帛榖帛益貴闕錢而榖帛貴上下<lb/>
<pb n="KR2f0039_WYG_271-30b"/>
何得不困窮乎榖帛所以養人者也使榖帛足則人無<lb/>
飢凍之憂雖乏錢緩之可也無榖帛則雖吏不免飢凍<lb/>
守錢何益也古人欲令黄金齊土價者豈非知務本者<lb/>
乎今日轉運使下至縣令俱帶勸農有勸農之實者未<lb/>
之見也古者課民植桑嵗户植五十株十年則户五百<lb/>
株絲綿不可勝用矣今惰農蔬茹亦多用錢買而不自<lb/>
種似此之𩔖豈非勸農者失職乎張全義亂世之一夫<lb/>
也守洛陽於荒殘之後委十數人招誘流移之人以事<lb/>
<pb n="KR2f0039_WYG_271-31a"/>
農桑不數年遂為盛藩況聖君在上擇人而任之豈無<lb/>
全義之才以牧斯民乎臣願陛下詔有司乆任守令責<lb/>
勸農者課桑植勸牧養視其田野荒闢農民勤惰為之<lb/>
殿最毋為虚文二稅免輸錢惟賦地土所出雖頭脚縻<lb/>
費皆不得收錢止輸本色别定禄令多給榖帛少給見<lb/>
錢或盡用榖帛庶幾民漸務本安其家業盜賊消弭有<lb/>
以稱陛下求治之意伏乞睿照<lb/>
椿通判亷州未赴召對奏曰臣仰惟國家養兵禄士固<lb/>
<pb n="KR2f0039_WYG_271-31b"/>
當以理財為務臣愚謂理財宜務於本而不宜急於末<lb/>
何謂本榖帛是也何謂末錢是也榖帛出於民而所以<lb/>
濟飢寒者也使民著農桑之業盡地之利而不奪其時<lb/>
則榖帛不可勝用榖帛豐餘則人無飢寒之患矣錢不<lb/>
出於民而所以平百貨者也飢不可食寒不可衣今榖<lb/>
帛之稅多變而征錢錢既非民之所自出不得不逐一<lb/>
切之利以應官司所需既逐一切之利則不專於農桑<lb/>
不專於農桑則榖帛不足榖帛不足故其價髙征錢愈<lb/>
<pb n="KR2f0039_WYG_271-32a"/>
急故錢愈少錢少而榖帛貴上下困弊必然之理也況<lb/>
國家嵗入之錢十倍於唐之最盛時數倍於祖宗之時<lb/>
而用度猶且不足者盖用其末而不用其本故也今也<lb/>
茍不務豐其榖帛而上下交急於錢不以濟飢寒為急<lb/>
臣慮將見其弊有不可勝言者臣竊見兩淮襄漢湖北<lb/>
州郡荒田甚廣湖南江西陸地亦多荒蕪是皆可以出<lb/>
布帛榖粒之原理宜使民盡力況自轉運守倅縣令皆<lb/>
帶勸農職事非無任責者從来但為文具而已臣愚欲<lb/>
<pb n="KR2f0039_WYG_271-32b"/>
望陛下詔有司先責勸農之實戢游手之民以開墾為<lb/>
勸農者殿最務在必行期於野無曠土然後正征賦之<lb/>
法更俸賜之制用榖帛以省用錢之原庶幾上下免困<lb/>
窮之弊宗社享無疆之休天下幸甚<lb/>
椿為司農卿又奏措置支遣米斛䟽曰臣竊以行朝天<lb/>
下之根本贍養諸軍百司月用米十四萬五千碩嵗用<lb/>
百七十萬碩有閏月百八十八萬餘碩若有非泛及截<lb/>
用便費二百萬碩今来倉廩空乏至于每月旋營支遣<lb/>
<pb n="KR2f0039_WYG_271-33a"/>
臣到官之初㑹計所有至㣲為之寒心尋具劄子申户<lb/>
部及申朝廷訖及每五日約度申部竊縁司農寺職事<lb/>
止當出納及約度所有科撥合從省部將有指準米料<lb/>
撥降施行候綱運到岸即時拘收方屬本寺今来闕乏<lb/>
如此其責雖各有司存若不申乞措置萬一闕食實繫<lb/>
國家重害之事豈宜相視不言或以謂見有樁管米斛<lb/>
然樁管米斛不滿百萬止可為七月之計豈可恃以為<lb/>
足且如今年兩浙江東路上供米數多有災傷檢放又<lb/>
<pb n="KR2f0039_WYG_271-33b"/>
有截使則省倉指準支遣之數皆是欠闕臣甞約今年<lb/>
嵗計未有半年指準雖是見今和糴而米價既騰糴本<lb/>
絶少臣若不以實告陛下深慮闕悞事體非輕臣欲望<lb/>
聖慈作訪聞委省部速行措置未能為三年之儲且約<lb/>
一年之計常當有二百萬碩在倉才有不及即須措置<lb/>
補足亦不必以樁管為名但通有二百萬碩庶不闕悞<lb/>
椿輪對奏劄曰竊聞獨木橋之謂𣙜𣙜貨者謂有以導<lb/>
之使商旅必行不得而他之此𣙜貨所以歸公上今也<lb/>
<pb n="KR2f0039_WYG_271-34a"/>
重取其利又於不可取之地而取之而民不從如人過<lb/>
水橋斷而不可履舟漏而不可濟則必渉水而渡不可<lb/>
禁遏茶法之弊正𩔖乎此使民不知履橋之安乗舟之<lb/>
濟而不畏渉水之險甘於陷溺而不悔豈可不思有以<lb/>
救之救之之道在導民於安平而脫乎陷溺也𣙜貨皆<lb/>
有其物惟茶之𣙜也乃無其茶自數十年来每随𣙜鹽<lb/>
而增其價盖未察有無不同茶不可同鹽價增長罪賞<lb/>
益嚴愚民逐利是一切不顧其罪而犯之既負重罪則<lb/>
<pb n="KR2f0039_WYG_271-34b"/>
輕其生所以敢抗拒官司不畏其死以成近日之患所<lb/>
損多矣而尚欲守其斷爛之橋破漏之舟驅民而濟將<lb/>
見民之渉水陷溺未有止期也<lb/>
椿又奏曰甞聞之經曰何以聚人曰財竊見朝廷養兵<lb/>
禄士以錢榖為急今来倉庾所用每月旋營帑藏支遣<lb/>
逐旬那兊則錢榖可謂匱之矣而米有豐儲倉之積錢<lb/>
有南上庫之樁則錢榖固自在也所謂積者樁者本非<lb/>
有餘移東就西奪彼與此尔數年以来朝廷户部遂分<lb/>
<pb n="KR2f0039_WYG_271-35a"/>
彼此貸借索還有如市道殊非國體此陽城所以切齒<lb/>
於裴延齡者以其欺誕冐寵誑君誤國為萬世罪人今<lb/>
觀史者惡其所為也仰惟主上剛明大臣方正而於予<lb/>
奪移就之弊未能革而正之識者咸知其非莫敢有言<lb/>
者委靡之風未振惟恐言出禍生故士夫相與俛仰度<lb/>
日但為身謀而不謀國事椿衰老庸陋加以疾病纏綿<lb/>
三年之乆未能脫然無望於世矣誤䝉君父異知朝廷<lb/>
擢用茍有欲言而不吐露則含恨就死豈不辜負天地<lb/>
<pb n="KR2f0039_WYG_271-35b"/>
父母之恩用是不敢有隠伏望朝廷監前代之失懲佞<lb/>
臣之欺凡百政事不止於錢榖各付所司委任責成勤<lb/>
勞者賞之誠實者信任之賢能者奬進之庸謬者免之<lb/>
有過者罰之慢易者責之黨私者逐之欺罔者誅之則<lb/>
舉無不治之事矣聖君大臣圖治人材教化政令軍國<lb/>
大事坐而論之收支細事樁撥借還有如市道豈宜上<lb/>
瀆聖君而浼煩大臣耶伏乞鈞察<lb/>
椿又上奏曰甞讀易之謙象曰君子以裒多益寡稱物<lb/>
<pb n="KR2f0039_WYG_271-36a"/>
平施節之彖曰節以制度不傷財不害民盖謙居大有<lb/>
之後如山居地中謙之至也聖人以有餘補不足為訓<lb/>
謙雖美徳而不可過也故雜卦戒之以輕節居渙散之<lb/>
後如水在澤上所以節止之也聖人慮後世不節也故<lb/>
於六三著誰咎之戒又慮後世節之過也故於上六著<lb/>
苦節之訓又丁寧於彖曰節以制度不傷財不害民聖<lb/>
人之意惟恐不得其中也竊見監司郡守有以羨餘為<lb/>
獻助者果有餘而合乎裒多益寡之義耶果有制度不<lb/>
<pb n="KR2f0039_WYG_271-36b"/>
傷財不害民耶愚素貧賤流落頗知閭閻之甘苦乆在<lb/>
州縣備見州縣之窘乏竊料今獻羨餘者但見大農之<lb/>
不足竭力以奉上則有之未必合聖人之中道況未足<lb/>
以濟國計百分之一愚又慮其獻者被褒則希進者喜<lb/>
於聚斂畏罪者勉為誅求斯民有不堪其害者矣共惟<lb/>
主上執謙徳之柄居甘節之中宵旰求治軫念斯民聽<lb/>
獻羨餘決非主上及朝廷之意是必有司之未察也亘<lb/>
古以来有天下者地廣無過於唐唐之言財計者無過<lb/>
<pb n="KR2f0039_WYG_271-37a"/>
於劉晏晏之能今猶稱之其長於財計可知而考其所<lb/>
入較之於今今所入逺過於晏之時數倍國家理財之<lb/>
術不為不盡晏能使天下無甚貴甚賤之物兼并之家<lb/>
不能肆其欲百姓富實今所未及耳欲望朝廷明告獻<lb/>
羨餘者所獻之錢非横斂别科乎非減剋移用乎後可<lb/>
以繼乎監司獻則併訪之於州州獻則併訪之於縣具<lb/>
奏其来歴庶幾朝廷不為人欺罔生民不被其誅剥仍<lb/>
詔有司㑹計天下實有所入之財量入為出去冗食崇<lb/>
<pb n="KR2f0039_WYG_271-37b"/>
節儉重榖帛輕寳貨不在増聚斂之術大農無不足之<lb/>
患矣<lb/>
廣西提㸃刑獄林光朝奏廣南兩路鹽事利害狀曰臣<lb/>
竊聞廣南路鈔鹽行之三十年而利害常相反今西路<lb/>
日不足而東路嵗有増羨兩路利源出於一本豈西路<lb/>
官每每不辦事而東路多能吏耶盖不求立法之意而<lb/>
欲利害多寡出於一體無時而可也臣所領惟一路刑<lb/>
獄至於鹽課似非臣所當議然財屈人貧用度不繼則<lb/>
<pb n="KR2f0039_WYG_271-38a"/>
有盜賊之虞盜賊不能禁所責在臣此臣於受君命之<lb/>
日便如是過計臣生長閩嶠閩之父兄官於嶺海者不<lb/>
為不多耳目所接乃如鄉井今廣南鹽事提舉官初無<lb/>
東西路之别即利害多寡宜出一體不應東路常有餘<lb/>
西路常不足如梧藤柳象去處粒米狼戾嵗上熟米斗<lb/>
三十錢中熟下熟以是為差大率不過五六十錢是西<lb/>
路終嵗勞苦米價常低小東路鹽船别無回貨其所得<lb/>
米如泥沙廣東販鹽上西江多是小客未及數嵗即為<lb/>
<pb n="KR2f0039_WYG_271-38b"/>
富商西路農人日以貧東路商人日以富東路一籮鹽<lb/>
至西路或得米十四五石其傷農也如是而有司不以<lb/>
為意今之領一郡則不恤他郡領一路則不恤他路領<lb/>
一州一路度其事可用之一二年即斷然行之於一二<lb/>
年之外有所不暇恤悠悠海内相習成風雖丁寧告戒<lb/>
無虚日而此風未易言也仰惟陛下相傳一道髙視百<lb/>
王必擇部使者分布諸路必於臨遣之日錫之話言其<lb/>
於數千萬里何甞有此疆爾界限隔之殊廣南路鈔鹽<lb/>
<pb n="KR2f0039_WYG_271-39a"/>
此特一細事爾若精白體國之人與之謀利害可以數<lb/>
語而定也今東路賣官鈔官鈔不足而鹽率有餘乃至<lb/>
給由子候官鈔到日比折是東路鹽流通每如是西路<lb/>
所運乃石康鹽石康鹽到他處須官中自運前此可以<lb/>
茍嵗月盖縁厚賦有所謂折苗錢米一石不過四五百<lb/>
錢納折苗錢至十倍其數是合納一石乃費十石安得<lb/>
不困僻逺州縣雖縣有愁歎無從上聞昨者漕臣乞罷<lb/>
休折苗錢取廣州石康鹽散賣本路界内人食本土所<lb/>
<pb n="KR2f0039_WYG_271-39b"/>
有之鹽而東路鹽船勢須隔斷東鹽不出即西米常有<lb/>
餘是以漕計自足民力自紓此為西路之計莫善於此<lb/>
然東路鈔鹽别無發泄處東路州縣多是瀕海海上之<lb/>
人豈可抑配令賣鈔鹽此東路官吏又不得不力争欲<lb/>
其仍舊何暇為西路計也今西路已罷折苗錢又聽東<lb/>
路鹽船依舊来西江每鈔面雖有定額然嵗額常不足<lb/>
嵗額不足乆之轉甚今柳州象州去處俸給多闕沿邊<lb/>
一帶每費支吾嵗一不登盜賊間作則有足深憂者臣<lb/>
<pb n="KR2f0039_WYG_271-40a"/>
竊聽前後有言廣南兩路鹽事不便者亦可數陛下必<lb/>
洞見其利害若廣南鹽事初無東西路之别自合通融<lb/>
認嵗額今以西路為貿易之場而息錢盡歸東路西路<lb/>
所入惟鈔面一件耳東路嵗額五十萬而西路四十萬<lb/>
所入多寡有此相逺而所定嵗額其不相逺如是今若<lb/>
使兩路同辦嵗額除鹽本錢照兩路舊例合用之數其<lb/>
餘息錢於米賤之時自可於所在招糴以為水旱振恤<lb/>
之備閩中仰食於二廣閩人足食則其餘米船或可以<lb/>
<pb n="KR2f0039_WYG_271-40b"/>
到浙東此其為利自不少也又廣南西路從来不立義<lb/>
倉若嵗一不熟沿邊州縣及羈縻溪洞仰食於我豈可<lb/>
無備臣素不更事以利害切心乃有此喋喋前後論此<lb/>
者章䟽具在欲望陛下皆作聖意行下令兩路共認嵗<lb/>
額仍令兩路帥臣監司條具經乆可用之法即駱越之<lb/>
人䝉被朝廷均一之澤不勝幸甚<lb/>
唐仲友上奏曰臣聞理財之道中正為主茍過與不及<lb/>
必有偏受其患者令出於朝廷而行乎郡邑雖小大之<lb/>
<pb n="KR2f0039_WYG_271-41a"/>
不同然貴乎中正則一而已上有督責之令則下有暴<lb/>
吏上有姑息之令則下有猾民故出令不可以不中正<lb/>
也行令苛急則傷民民傷則本蹷行令弛慢則縱吏吏<lb/>
縱則用匱故行令不可以不中正也臣竊惟國家自祖<lb/>
宗以来建立法度以經理天下之財賦明白周備無非<lb/>
中正儻能上下同心謹守勿壊豈惟僅足雖致富可也<lb/>
然出令者惑於浮議則法有時而變行令者牽於私意<lb/>
則法有時而壊變數而壊多則胥吏因縁為姦而斯民<lb/>
<pb n="KR2f0039_WYG_271-41b"/>
深受其弊公家之用亦從而乏矣臣願陛下内飭朝廷<lb/>
謹守祖宗之法度毋數以浮議而變外戒郡邑謹守朝<lb/>
廷之法度毋輙以私意而壊内外逺近精白一意共由<lb/>
中正之道庶幾姦猾無所容而善良均受其賜足國裕<lb/>
民可以兼得少副陛下培固基本規恢治功之意<lb/>
仲友又上奏曰臣聞政事財用初非兩塗故孟子曰無<lb/>
政事則財用不足此理盖灼然也且以郡邑財用言之<lb/>
不過夏秋兩稅𣙜酒征商之屬爾若詞訟淹延追呼煩<lb/>
<pb n="KR2f0039_WYG_271-42a"/>
擾則農桑必至妨廢差徭不公豪猾放縱則戸口必有<lb/>
逃移理索不得其中則貧富無以相資過割不及其時<lb/>
則版籍至於貿亂若是而欲夏秋兩稅之及時可得乎<lb/>
寇攘不禁則道路充斥質劑不信則商旅留滯醖釀不<lb/>
善則人不樂酤滲漏不檢則利歸私室若是而欲𣙜酒<lb/>
征商之登羨可得乎若乃吏姦不柅文書不明人情不<lb/>
通法守不謹則又百弊之所由生難以厯數無政事而<lb/>
欲財用之足臣不敢信也臣觀比年監司之於郡守之<lb/>
<pb n="KR2f0039_WYG_271-42b"/>
邑茍財賦倚辦其他率多闊略假借而又守令權任浸<lb/>
輕儻有奉公恤民之心則猾胥豪民之所不利多方中<lb/>
傷有不幸罹于罪者而含糊不斷以茍嵗月𩔖獲善罷<lb/>
更相懲創務為茍簡趣辦之計但得官物不欠則慶以<lb/>
為職舉至於民事𩔖不經意詞狀有彌旬而後受者追<lb/>
呼有累月而不到者獄訟版圖契劵要㑹視為不急胥<lb/>
吏因縁為姦豪猾得志善良抑塞催科既急勾稽不明<lb/>
形勢鮮或誰何下户重併追擾户長破産代納數年未<lb/>
<pb n="KR2f0039_WYG_271-43a"/>
免監繫雖財計目下取辦其於中産良民寖就朘削財<lb/>
用之源日以耗竭非所以仰承陛下愛恤斯民培植本<lb/>
根之意願降睿㫖戒敕郡邑之吏使以政事理財用無<lb/>
以財用廢政事凡監司察舉守宰郡守察舉縣令並其<lb/>
政事修舉財用兼足者若專務趣辦緩於民事者毋得<lb/>
薦舉其刻剥偷惰取怨於民必加糾劾庶使守宰奉法<lb/>
循理兼盡撫字催科之能兩得保障繭絲之利不為小<lb/>
補<lb/>
<pb n="KR2f0039_WYG_271-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷二百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷七十八</head> <lb/>
    <p>
<pb n="KR2f0039_WYG_078-1a"/>
欽定四庫全書<lb/>
　歴代名臣奏議卷七十八<lb/>
　　　　　　　　　　　眀　楊士竒等　撰<lb/>
　　經國<lb/>
晋侯假道於虞以伐虢宫之竒諫曰虢虞之表也虢亡<lb/>
虞必従之晋不可啓宼不可翫一之謂甚其可再乎諺<lb/>
所謂輔車相依唇亡齒寒者其虞虢之謂也公曰晋吾<lb/>
宗也豈害我㢤對曰太伯虞仲大王之昭也大伯不従<lb/>
<pb n="KR2f0039_WYG_078-1b"/>
是以不嗣虢仲□叔王季之穆也為文王卿士勲在王<lb/>
室藏於盟府将虢是滅何愛於虞且虞能親於桓荘乎<lb/>
其愛之也桓荘之族何罪而以為戮不惟偪乎親以寵<lb/>
偪猶尚害之況以國乎公曰吾享祀豐潔神必據我對<lb/>
曰臣聞之鬼神非人實親惟徳是依故周書曰皇天無<lb/>
親惟徳是輔又曰黍稷非馨眀徳惟馨又曰民不易物<lb/>
惟徳其物如是則非徳民不和神不享矣神所馮依将<lb/>
在徳矣若晋取虞而眀徳以薦馨香神其吐之乎<lb/>
<pb n="KR2f0039_WYG_078-2a"/>
秦饑使乞糴于晋晋人弗與慶鄭曰背施無親幸災不<lb/>
仁貪愛不祥怒隣不義四徳皆失何以守國虢射曰皮<lb/>
之不存毛将安傅慶鄭曰棄信背隣患孰恤之無信患<lb/>
作失援必斃是則然矣虢射曰無損於怨而厚於寇不<lb/>
如勿與慶鄭曰背施幸災民所棄也近猶讎之況怨敵<lb/>
乎弗聽退曰君其悔是㢤<lb/>
魏王以秦救之故欲親秦而伐韓以求故地公子無忌<lb/>
謂魏王曰秦與戎翟同俗有虎狼之心貪戻好利無信<lb/>
<pb n="KR2f0039_WYG_078-2b"/>
不識禮義徳行茍有利焉不頋親戚兄弟若禽獸耳此<lb/>
天下之所識也非有所施厚積徳也故太后母也而以<lb/>
憂死穰侯舅也功莫大焉而竟逐之兩弟無罪而再奪<lb/>
之國此於親戚若此而況於仇讎之國乎今王與秦共<lb/>
伐韓而益近秦患臣甚惑之而王不識則不眀羣臣莫<lb/>
以聞則不忠今韓氏以一女子奉一弱主内有大亂外<lb/>
交强秦魏之兵王以為不亡乎韓亡秦有鄭地與大梁<lb/>
隣王以為安乎王欲得故地今負强秦之親王以為利<lb/>
<pb n="KR2f0039_WYG_078-3a"/>
乎秦非無事之國也韓亡之後必将更事更事必就易<lb/>
與利就易與利必不伐楚與趙矣是何也夫越山踰河<lb/>
絶韓上黨而攻强趙是復得閼與之事秦必不為也若<lb/>
道河内倍鄴朝歌絶漳滏水與趙兵決於邯鄲之郊是<lb/>
知伯之祻也秦又不敢伐楚道渉山谷行三千里而攻<lb/>
㝠阨之塞<hi>楚之險塞也</hi>所行甚逺所攻甚難秦又不為也若<lb/>
道河外倍大梁左蔡召陵與楚兵決於陳郊秦又不敢<lb/>
故曰秦必不伐楚與趙矣又不攻衛與齊矣夫韓亡之<lb/>
<pb n="KR2f0039_WYG_078-3b"/>
後兵出之日非魏無攻已秦固有懐茅邢丘城垝津以<lb/>
臨河内河内共汲必危有鄭地得垣雍決滎澤水灌大<lb/>
梁大梁必亡王之使者過而惡安陵氏於秦秦之欲誅<lb/>
之久矣秦葉陽昆陽與舞陽鄰聽使者之惡之隨安陵<lb/>
氏而亡之繞舞陽之北以東臨許南國必危國無害已<lb/>
夫憎韓不愛安陵氏可也夫患秦不愛南國非也異日<lb/>
者秦在河西晋國去梁千里有河山以䦨之有周韓以<lb/>
間之從林鄉軍以至于今秦七攻魏五入囿中邊城盡<lb/>
<pb n="KR2f0039_WYG_078-4a"/>
拔文臺墮垂都焚林木伐麋鹿盡而國繼以圍又長驅<lb/>
梁北東至陶衛之郊北至平監所亡於秦者山南山北<lb/>
河外河内大縣數十名都數百秦乃在河西晋去梁千<lb/>
里而祻若是矣又況於使秦無韓有鄭地無河山而䦨<lb/>
之無周韓而間之去大梁百里禍必由此矣異日者從<lb/>
之不成也楚魏疑而韓不可得也今韓受兵三年秦撓<lb/>
之以講識亡不聽投質於趙請為天下鴈行頓刃楚趙<lb/>
必集兵皆識秦之欲無窮也非盡亡天下之國而臣海<lb/>
<pb n="KR2f0039_WYG_078-4b"/>
内必不休矣是故臣碩以從事王王速受楚趙之約趙<lb/>
挾韓之質以存韓而求故地韓必效之此士民不勞而<lb/>
故地得其功多於與秦共伐韓而又與强秦隣之祻也<lb/>
夫存韓安趙而利天下此亦王之天時已通韓上黨於<lb/>
共寗使道安成出入賦之是魏重質韓以其上黨也今<lb/>
以其賦足以富國韓必徳魏愛魏重魏畏魏韓必不敢<lb/>
反魏是韓則魏之縣也魏得韓以為縣衛大梁河外必<lb/>
安矣今不存韓二周安陵必危楚趙大破衛齊甚畏天<lb/>
<pb n="KR2f0039_WYG_078-5a"/>
下西鄉而馳秦入朝而為臣不久矣<lb/>
蘇秦西至秦秦孝公卒說恵王曰秦四塞之國被山帶<lb/>
渭東有闗河西有漢中南有巴蜀北有代馬此天府也<lb/>
以秦士民之衆兵法之教可以吞天下稱帝而治秦王<lb/>
曰毛羽未成不可以高蜚文理未眀不可以并兼方誅<lb/>
商鞅疾辯士弗用乃東之趙趙肅侯令其弟成為相號<lb/>
奉陽君奉陽君弗說去㳺燕嵗餘而後得見說燕文侯<lb/>
曰燕東有朝鮮遼東北有林胡樓煩西有雲中九原南<lb/>
<pb n="KR2f0039_WYG_078-5b"/>
有滹沱易水地方二千餘里帶甲數十萬車六百乘騎<lb/>
六千匹粟支數年南有碣石鴈門之饒北有棗栗之利<lb/>
民雖不佃作而足於棗栗矣此所謂天府者也夫安樂<lb/>
無事不見覆車殺将無過燕者大王知其所以然乎夫<lb/>
燕之所以不犯寇被甲兵者以趙之為蔽於南也秦趙<lb/>
五戰秦再勝而趙三勝秦趙相斃而王以全燕制其後<lb/>
此燕之所以不犯寇也且夫秦之攻燕也踰雲中九原<lb/>
過代上谷彌地數千里雖得燕城秦計固不能守也秦<lb/>
<pb n="KR2f0039_WYG_078-6a"/>
之不能害燕亦眀矣今趙之攻燕也發號出令不至十<lb/>
日而數十萬之衆軍於東垣矣渡滹沱渉易水不至四<lb/>
五日而距國都矣故曰秦之攻燕也戰於千里之外趙<lb/>
之攻燕也戰於百里之内夫不憂百里之患而重千里<lb/>
之外計無過於此者是故碩大王與趙従親天下為一<lb/>
則燕國必無患矣文侯曰子言則可然吾國小西迫强<lb/>
趙南近齊齊趙强國也子必欲合從以安燕寡人請以<lb/>
國從於是資秦車馬金帛以至趙而奉陽君已死即說<lb/>
<pb n="KR2f0039_WYG_078-6b"/>
趙肅侯曰天下卿相人臣及布衣之士皆髙賢君之行<lb/>
義皆碩奉教陳忠於前之日久矣雖然奉陽君妒君而<lb/>
不任事是以賔客㳺士莫敢自盡於前者今奉陽君捐<lb/>
館舍君乃今復與士民相親也臣故敢進其愚慮竊為<lb/>
君計者莫若安民無事且無庸有事於民也安民之本<lb/>
在於擇交擇交而得則民安擇交而不得則民終身不<lb/>
安請言外患齊秦為兩敵而民不得安倚秦攻齊而民<lb/>
不得安倚齊攻秦而民不得安故夫謀人之主伐人之<lb/>
<pb n="KR2f0039_WYG_078-7a"/>
國常苦出辭斷絶人之交也碩君慎勿出於口請别白<lb/>
黒所以異隂陽而已矣君誠能聽臣燕必致旃裘狗馬<lb/>
之地齊必致魚塩之海楚必致橘柚之園韓魏中山皆<lb/>
可使致湯沐之奉而貴戚父兄皆可以受封侯夫割地<lb/>
包利五霸之所以覆軍擒将而求也封侯貴戚湯武之<lb/>
所以放弑而争也今君髙拱而兩有之此臣之所以為<lb/>
君碩也今大王與秦則秦必弱韓魏與齊則齊必弱楚<lb/>
魏魏弱則割河外韓弱則効宜陽宜陽効則上黨絶河<lb/>
<pb n="KR2f0039_WYG_078-7b"/>
内割則道不通楚弱則無援此三䇿者不可不熟計也<lb/>
夫秦下軹道則南陽危刼韓包周則趙氏自銷鑠據衛<lb/>
取淇卷則齊必入朝秦秦欲已得乎山東則必舉兵而<lb/>
嚮趙矣秦甲渡河踰漳據畨吾則兵必戰於邯鄲之下<lb/>
矣此臣之所以為君患也當今之時山東之建國莫强<lb/>
於趙趙地方二千餘里帶甲數十萬車千兩騎萬匹粟<lb/>
支十年西有常山南有河漳東有清河北有燕國燕固<lb/>
弱國不足畏也秦之所害於天下者莫如趙然而秦不<lb/>
<pb n="KR2f0039_WYG_078-8a"/>
敢舉兵伐趙者何也畏韓魏之議其後也然則韓魏趙<lb/>
之南蔽也秦之攻韓魏也無有名山大川之限稍蠶食<lb/>
之𫝊國都而止韓魏不能支秦必入臣於秦秦無韓魏<lb/>
之隔則祻必中於趙矣此臣之所以為君患也臣聞堯<lb/>
無三夫之分舜無咫尺之地以一天下禹無百人之聚<lb/>
以王諸侯湯武之士不過三千車不過三百乘卒不過<lb/>
三萬立為天子誠得其道也是故眀主外料其敵之强<lb/>
弱内度其士卒賢不肖不待兩軍相當而勝敗存亡之<lb/>
<pb n="KR2f0039_WYG_078-8b"/>
機固已形于胷中矣豈揜于衆人之言以㝠㝠決事㢤<lb/>
臣竊以天下之地圖案之諸侯之地五倍於秦料度諸<lb/>
侯之卒十倍於秦六國為一并力西鄉而攻秦秦必破<lb/>
矣今西面而事之見臣於秦夫破人之與見破於人也<lb/>
臣人之與見臣於人也豈可同日而論㢤夫衡人者皆<lb/>
欲割諸侯之地以予秦秦成則髙臺榭美宫室聽竽瑟<lb/>
之音前有樓闕軒轅後有長姣美人國被秦患而不與<lb/>
其憂是故夫衡人日夜務以秦權恐喝諸侯以求割地<lb/>
<pb n="KR2f0039_WYG_078-9a"/>
故碩大王熟計之也臣聞眀主絶疑去讒屏流言之迹<lb/>
塞朋黨之門故尊主廣地强兵之計臣得陳忠於前矣<lb/>
故竊為大王計莫如一齊楚韓魏燕趙之從親以畔秦<lb/>
令天下之将相會於洹水之上通質刳白馬而盟要約<lb/>
曰秦攻楚齊魏各出銳師以佐之韓絶其糧道趙渉河<lb/>
漳燕守常山之北秦攻韓魏則楚絶其後齊出銳師而<lb/>
佐之趙渉河漳燕守雲中秦攻齊則楚絶其後韓守成<lb/>
臯魏塞其道趙渉河漳博關燕出銳師以佐之秦攻燕<lb/>
<pb n="KR2f0039_WYG_078-9b"/>
則趙守常山楚軍武關齊渉渤海韓魏皆出銳師以佐<lb/>
之秦攻趙則韓軍宜陽楚軍武關魏軍河外齊渉清河<lb/>
燕出銳師以佐之諸侯有不如約者以五國之兵共伐<lb/>
之六國從親以擯秦則秦甲必不敢出於函谷以害山<lb/>
東如此則霸王之業成矣趙王曰寡人年少立國日淺<lb/>
未嘗得聞社稷之長計也今上客有意存天下安諸侯<lb/>
寡人敬以國從乃飾車百乘黄金千鎰白璧百雙錦繡<lb/>
千純以約諸侯是時周天子致文武之胙於秦恵王恵<lb/>
<pb n="KR2f0039_WYG_078-10a"/>
王使犀首攻魏禽将龍賈取魏雕隂且欲東兵蘇秦恐<lb/>
秦兵之至趙也乃激怒張儀入于秦於是說韓宣惠王<lb/>
曰韓北有鞏洛成臯之固西有宜陽商阪之塞東有宛<lb/>
穰洧水南有陘山地方九百餘里帶甲數十萬天下之<lb/>
强弓勁弩皆從韓出谿子少府時力距來者皆射六百<lb/>
歩之外韓卒超足而射百發不暇止逺者括臂洞胷近<lb/>
者鏑揜心韓卒之劍㦸皆出於𡨕山棠谿墨陽合賻鄧<lb/>
師宛馮龍淵太阿皆陸斷牛馬水截鵠鴈當敵則斬堅<lb/>
<pb n="KR2f0039_WYG_078-10b"/>
甲鐵幕革抉㕹芮無不畢具以韓卒之勇被堅甲蹠勁<lb/>
弩帶利劍一人當百不足言也夫以韓之勁與大王之<lb/>
賢乃西面事秦交臂而服羞社稷而為天下笑無大於<lb/>
此者矣是故碩大王熟計之大王事秦秦必求宜陽成<lb/>
臯今兹效之眀年又復求割地與則無地以給之不與<lb/>
則棄前功而受後祻且大王之地有盡而秦求無已以<lb/>
有盡之地而逆無已之求此所謂市怨結祻者也不戰<lb/>
而地已削矣臣聞鄙諺曰寧為雞口無為牛後今西面<lb/>
<pb n="KR2f0039_WYG_078-11a"/>
交臂而臣事秦何異於牛後乎夫以大王之賢挾强韓<lb/>
之兵而有牛後之名臣竊為大王羞之於是韓王勃然<lb/>
作色攘臂瞋目按劍仰天太息曰寡人雖不肖必不能<lb/>
事秦今主君詔以趙王之教敬奉社稷以從又說魏襄<lb/>
王曰大王之地南有鴻溝陳汝南許郾昆陽召陵舞陽<lb/>
新都新郪東有淮潁煑棗無胥西有長城之界北有河<lb/>
外卷衍酸棗地方千里地名雖小然而田舍廬廡之數<lb/>
曽無所芻牧人民之衆車馬之多日夜行不絶輷輷殷<lb/>
<pb n="KR2f0039_WYG_078-11b"/>
殷若有三軍之衆臣竊料大王之國不下楚然衡人怵<lb/>
王交强虎狼之秦以侵天下卒有秦患不顧其禍夫援<lb/>
疆秦之勢以内刼其主罪無過此者魏天下之强國也<lb/>
王天下之賢主也今乃有意西面而事秦稱東藩築帝<lb/>
宫受冠帶祠春秋臣竊為大王耻之臣聞越王勾踐以<lb/>
散卒三千人禽夫差于遂武王卒三千人革車三百乘<lb/>
制紂於牧野豈其士卒衆㢤誠能奮其威也今竊聞大<lb/>
王之卒武士二十萬蒼頭二十萬奮擊三十萬廝徒十<lb/>
<pb n="KR2f0039_WYG_078-12a"/>
萬車六百乗騎五千匹此其過越王勾踐武王逺矣今<lb/>
乃聽於羣臣之說而欲以事秦夫事秦必割地以效實<lb/>
故兵未用而國已虧矣況羣臣之言事秦者皆姦人非<lb/>
忠臣也夫為人臣割其主之地以求外交偷取一時之<lb/>
功而不顧其後破公家而成私門外挾强秦之勢内刼<lb/>
其主以求割地碩大王熟察之周書曰緜緜不絶蔓蔓<lb/>
柰何毫釐不伐将用斧柯前慮不定後有大患将柰之<lb/>
何大王誠能聽臣六國從親專心并力一意則必無强<lb/>
<pb n="KR2f0039_WYG_078-12b"/>
秦之患故敝邑趙王使臣效愚計奉眀約在大王之詔<lb/>
詔之魏王曰寡人不肖未嘗得聞眀教今主君以趙王<lb/>
之詔詔之敬以國從因東說齊宣王曰齊南有泰山東<lb/>
有琅琊西有清河北有渤海此所謂四塞之國也齊地<lb/>
方二千餘里帶甲數十萬粟如丘山三軍之良五家之<lb/>
兵進如鋒矢戰如雷霆解如風雨即有軍役未嘗倍泰<lb/>
山絶清河渉渤海也臨菑之中七萬户臣竊度之不過<lb/>
户三男子三七二十一萬不待發於逺縣而臨菑之卒<lb/>
<pb n="KR2f0039_WYG_078-13a"/>
固已二十一萬矣臨菑甚富而實其民無不吹竽鼓瑟<lb/>
彈琴擊筑闘雞走狗六博蹋鞠者臨菑之塗車轂撃人<lb/>
肩摩連衽成帷舉袂成幕揮汗成雨家殷人足志高氣<lb/>
揚夫以大王之賢與齊之强天下莫能當今乃西面而<lb/>
事秦臣竊為大王羞之且夫韓魏之所以重畏秦者為<lb/>
與秦接壤界也兵出而相當不出十日而戰勝存亡之<lb/>
機決矣韓魏戰而勝秦則兵半折四境不守戰而不勝<lb/>
則國已危亡隨其後是故韓魏之所以重與秦戰而輕<lb/>
<pb n="KR2f0039_WYG_078-13b"/>
為之臣也今秦之攻齊則不然倍韓魏之地過衛晋陽<lb/>
之道徑乎亢父之險車不得方軌騎不得比行百人守<lb/>
險千人不敢過也秦雖欲深入則狼顧恐韓魏之議其<lb/>
後也是故恫疑虛喝驕矜而不敢進則秦之不能害齊<lb/>
亦眀矣夫不深料秦之無柰齊何而欲西面而事之是<lb/>
羣臣之計過也今無臣事秦之名而有强國之實臣是<lb/>
故碩大王少留意計之齊王曰寡人不敏僻逺守海窮<lb/>
道東境之國也未嘗得聞餘教今足下以趙王詔詔之<lb/>
<pb n="KR2f0039_WYG_078-14a"/>
敬以國從乃西南說楚威王曰楚天下之强國也王天<lb/>
下之賢主也西有黔中巫郡東有夏州海陽南有洞庭<lb/>
蒼梧北有陘塞郇陽地方五千餘里帶甲百萬車千乘<lb/>
騎萬匹粟支十年此霸王之資也夫以楚之强與王之<lb/>
賢天下莫能當也今乃欲西面而事秦則諸侯莫不西<lb/>
面而朝章臺之下矣秦之所害莫如楚楚强則秦弱秦<lb/>
强則楚弱其勢不兩立故為大王計莫如從親以孤秦<lb/>
大王不從秦必起兩軍一軍出武關一軍下黔中則鄢<lb/>
<pb n="KR2f0039_WYG_078-14b"/>
郢動矣臣聞治之其未亂也為之其未有也患至而後<lb/>
憂之則無及已故碩大王早熟計之大王誠能聽臣臣<lb/>
請令山東之國奉四時之獻以承大王之眀詔委社稷<lb/>
奉宗廟練士厲兵在大王之所用之大王誠能用臣之<lb/>
愚計則韓魏齊燕趙衛之妙音美人必充後宫燕代槖<lb/>
駝良馬必實外廐故從合則楚王衡成則秦帝今釋霸<lb/>
王之業而有事人之名臣竊為大王不取也夫秦虎狼<lb/>
之國也有吞天下之心秦天下之仇讎也衡人皆欲割<lb/>
<pb n="KR2f0039_WYG_078-15a"/>
諸侯之地以事秦此所謂養仇而奉讎者也夫為人臣<lb/>
割其主之地以外交虎狼之秦以侵天下卒有秦患不<lb/>
顧其祻夫外挾强秦之威以内刼其主以求割地大逆<lb/>
不忠無過此者故從親則諸侯割地以事楚衡合則楚<lb/>
割地以事秦此兩䇿者相去逺矣二者大王何居焉故<lb/>
敝邑趙王使臣效愚計奉眀約在大王詔之楚王曰寡<lb/>
人之國西與秦接境秦有舉巴蜀并漢中之心秦虎狼<lb/>
之國不可親也而韓魏迫於秦患不可與深謀與深謀<lb/>
<pb n="KR2f0039_WYG_078-15b"/>
恐反人以入於秦故謀未𤼵而國已危矣寡人自料以<lb/>
楚當秦不見勝也内與羣臣謀不足恃也寡人卧不安<lb/>
席食不甘味心揺揺如縣旌而無所終薄今主君欲一<lb/>
天下收諸侯存危國寡人謹奉社稷以從於是六國從<lb/>
合而并力焉蘇秦為從約長<lb/>
齊閔王時蘇秦說王曰臣聞用兵而喜先天下者憂約<lb/>
結而喜主怨者孤夫後起者藉也而逺怨者時也是以<lb/>
聖人從事必藉於權而務興於時夫權藉者萬物之率<lb/>
<pb n="KR2f0039_WYG_078-16a"/>
也而時勢者百事之長也故無權藉倍時勢而能事成<lb/>
者寡矣今雖干将莫邪非得人力則不能割劌矣堅箭<lb/>
利金不得弦機之利則不能逺殺矣矢非不銛而劍非<lb/>
不利也何則權藉不在焉何以知其然也昔者趙氏襲<lb/>
衛車舍人不休傳衛國城割平衛八門土而二門墮矣<lb/>
此亡國之形也衛君跣行告愬於魏魏王身被甲抵劍<lb/>
挑趙索戰邯鄲之中騖河山之間亂衛得是藉也亦收<lb/>
餘甲而北面殘剛平墮中牟之郭衛非强於趙也辟之<lb/>
<pb n="KR2f0039_WYG_078-16b"/>
衛矢而魏弦機也藉力魏而有河東之地趙氏懼楚人<lb/>
救趙而伐魏戰扵州西出梁門軍舍林中馬飲於大河<lb/>
趙得是藉也亦襲魏之河北燒棘蒲墜黄城故剛平之<lb/>
殘也中牟之墮也黄城之墜也棘蒲之燒也此皆非趙<lb/>
魏之欲也然二國勸行之者何也衛眀於時權之藉也<lb/>
今世之為國者不然矣兵弱而好敵强國罷而好衆怨<lb/>
事敗而好鞠之兵弱而憎下人地狹而好敵大事敗而<lb/>
好長詐行此六者而求伯則逺矣臣聞善為國者順民<lb/>
<pb n="KR2f0039_WYG_078-17a"/>
之意而料兵之能然後從於天下故約不為人主怨伐<lb/>
不為人挫强如此則兵不費權不輕地可廣欲可成也<lb/>
昔者齊之與韓魏伐秦楚也戰非甚疾也分地又非多<lb/>
韓魏也然而天下獨歸咎於齊者何也以其為韓魏主<lb/>
怨也且天下徧用兵矣齊燕戰而趙氏兼中山秦楚戰<lb/>
韓魏不休而宋越專用其兵此十國者皆以相敵為意<lb/>
而獨舉心於齊者何也約而好主怨伐而好挫强也且<lb/>
夫强大之祻常以王人為意也夫弱小之殃常以謀人<lb/>
<pb n="KR2f0039_WYG_078-17b"/>
為利也是以大國危小國滅也大國之計莫若後起而<lb/>
重伐不義夫後起之藉與多而兵勁則是以衆强適罷<lb/>
寡也兵必立也事不塞天下之心則利必附矣大國行<lb/>
此則名號不攘而至伯王不為而立矣小國之情莫如<lb/>
僅静而寡信諸侯僅静則四隣不反寡信諸侯則天下<lb/>
不賣外不賣内不反則稸積朽腐而不用幣帛矯蠧而<lb/>
不服矣小國道此則不祠而福矣不貸而見足矣故曰<lb/>
祖仁者王立義者伯用兵窮者亡何以知其然也昔呉<lb/>
<pb n="KR2f0039_WYG_078-18a"/>
王夫差以强大為天下先襲郢而棲越身從諸侯之<lb/>
君而卒身死國亡為天下戮者何也此夫差平居而謀<lb/>
王强大而喜先天下之禍也昔者莱莒好謀陳蔡好詐<lb/>
莒恃越而滅蔡恃晋而亡此皆内長詐外信諸侯之殃<lb/>
也由此觀之則强弱大小之禍可見於前事矣語曰騏<lb/>
驥之衰也駑馬先之孟賁之倦也女子勝之夫駑馬女<lb/>
子筋骨力勁非賢於騏驥孟賁也何則後起之藉也今<lb/>
天下之相與也不並滅有案兵而後起寄怨而誅不直<lb/>
<pb n="KR2f0039_WYG_078-18b"/>
微用兵而寄於義則伯天下可跼足而須也眀於諸侯<lb/>
之故察於地形之理者不約親不相質而固不趨而疾<lb/>
衆事而不反交割而不相憎俱强而加以親何則形同<lb/>
憂而兵趨利也何以知其然也昔者燕齊戰於桓之曲<lb/>
燕不勝十萬之衆盡胡人襲燕樓煩數縣取其牛馬夫<lb/>
胡之與齊非素親也而用兵又非約質而謀燕也然而<lb/>
甚於相趨者何也形同憂而兵趨利也由此觀之約<lb/>
於同形則利長後起則諸侯可趨役也故明主察相<lb/>
<pb n="KR2f0039_WYG_078-19a"/>
誠欲以伯王為志則戰攻非所先戰者國之殘也而<lb/>
都縣之費也殘費已先而能從諸侯者寡矣彼戰者之<lb/>
為殘也士聞戰則輸私財而富軍市輸飲食而待死士<lb/>
令折轅而炊之殺牛而觴士則是路窘之道也中人禱<lb/>
祝君翳醸通都小縣置社有市之邑莫不正事而奉王<lb/>
則此虛中之計也夫戰之明日尸死扶傷雖若有功也<lb/>
軍出費中哭泣則傷主心矣死者破家而葬夷傷者空<lb/>
財而共藥完者内酺而華樂故其費與死傷者鈞故民<lb/>
<pb n="KR2f0039_WYG_078-19b"/>
之所費也十年之田而不償也軍之所出矛㦸折鐶弦<lb/>
絶傷弩破車罷馬亡矢之大半甲兵之具宫之所私出<lb/>
也士大夫之所匿廝養士之所竊十年之田而不償也<lb/>
天下有此再費者而能從諸侯寡矣攻城之費百姓理<lb/>
襜蔽舉衝櫓家雜緫身窟穴中罷於刀金而士困於土<lb/>
功将不釋甲期數而能抜城者為亟耳上倦於教士斷<lb/>
於兵故三下城而能勝敵者寡矣故曰彼戰攻者非所<lb/>
先也何以知其然也昔智伯瑶攻范中行氏殺其君滅<lb/>
<pb n="KR2f0039_WYG_078-20a"/>
其國又西圍晋陽吞兼二國而憂一主此用兵之盛也<lb/>
然而智伯卒身死國亡為天下笑者何謂也兵先戰攻<lb/>
而滅二子患也日者中山悉起而迎燕趙南戰於長子<lb/>
敗趙氏北戰於中山克燕軍殺其将夫中山千乗之國<lb/>
也而攻萬乗之國二再戰比勝此用兵之上節也然而<lb/>
國遂亡君臣於齊者何也不嗇於戰攻之患也由此觀<lb/>
之則戰攻之敗可見於前事今世之所謂善用兵者終<lb/>
戰比勝而守不可拔天下稱為善一國得而保之則非<lb/>
<pb n="KR2f0039_WYG_078-20b"/>
國之利也臣聞戰大勝者其士多死而兵益弱守而不<lb/>
可拔者其百姓罷而城郭露夫士死於外民殘於内而<lb/>
城郭露於境則非王之樂也今夫鵠的非咎罪於人也<lb/>
便弓引弩而射之中者則善不中則愧少長貴賤則同<lb/>
心於貫之者何也惡其示人以難也今窮戰比勝而守<lb/>
必不拔則是非徒示人以難也又且害人者也然則天<lb/>
下仇之必矣夫罷士露國而多與天下為仇則眀君不<lb/>
居也素用强兵而弱之則察相不事彼眀君察相者則<lb/>
<pb n="KR2f0039_WYG_078-21a"/>
五兵不動而諸侯從辭讓而重賂至矣故眀君之攻戰<lb/>
也甲兵不出於軍而敵國勝衝櫓不施而邊城降士民<lb/>
不知而王業至矣彼眀君之從事也用財少曠日逺而<lb/>
為利長者故曰兵後起則諸侯可趋役也臣之所聞攻<lb/>
戰之道非師者雖有百萬之軍北之堂上雖有闔閭呉<lb/>
起之将禽之户内千丈之城抜之尊爼之間百尺之衝<lb/>
折之衽席之上故鍾鼓竽瑟之音不絶地可廣而欲可<lb/>
成和樂倡優侏儒之笑不乏諸侯可同日而致也故名<lb/>
<pb n="KR2f0039_WYG_078-21b"/>
配天地不為尊利制海内不為厚故夫善為王業者在<lb/>
勞天下而自佚亂天下而自安諸侯無成謀則其國無<lb/>
宿憂也何以知其然佚治在我勞亂在天下則王之道<lb/>
也銳兵來則拒之患至則趨之使諸侯無成謀則其國<lb/>
無宿憂矣何以知其然也昔者魏王擁土千里帶甲三<lb/>
十六萬恃其强而拔邯鄲西圍定陽又從十二諸侯朝天<lb/>
子以西謀秦秦王恐之寢不安席食不甘味令於境内<lb/>
盡堞中為戰具竟為守備為死士置将以待魏氏衛鞅<lb/>
<pb n="KR2f0039_WYG_078-22a"/>
謀於秦王曰夫魏氏其功大而令行於天下有十二諸<lb/>
侯而朝天子其與必衆故以一秦而敵大魏恐不如王<lb/>
何不使臣見魏王則臣請必北魏矣秦王許諾衛鞅見<lb/>
魏王曰大王之功大矣令行於天下矣今大王之所從<lb/>
十二諸侯非宋衛也則鄒魯陳蔡此固大王之所以鞭<lb/>
箠使也不足以王天下大王不若北取燕東伐齊則趙<lb/>
必從矣西取秦南伐楚則韓必從矣大王有伐齊楚心<lb/>
而從天下之志則王業見矣大王不如先行王服然後<lb/>
<pb n="KR2f0039_WYG_078-22b"/>
圖齊楚魏王說於衛鞅之言也故身廣公宫制丹衣柱<lb/>
建九斿從七星之旟此天子之位也而魏王處之於是<lb/>
齊楚怒諸侯奔齊齊人伐魏殺其太子覆其十萬之軍<lb/>
魏王大恐跣行按兵於國而東次於齊然後天下乃舍<lb/>
之當是時秦王垂拱受西河之外而不以德魏王故<lb/>
衛鞅之始與秦王計也謀約不下席言於樽爼之間謀<lb/>
成於堂上而魏将已擒於齊矣衝櫓未施而西河之外<lb/>
入於秦矣此臣之所謂北之堂上擒将户内拔城於樽<lb/>
<pb n="KR2f0039_WYG_078-23a"/>
爼之間折衝席上者也<lb/>
楚懐王時秦欲伐齊患其與楚從親乃使張儀說楚王<lb/>
曰大王誠能閉關而絶約於齊臣請獻商於之地六百<lb/>
里使秦女得為大王箕箒之妾楚王恱而許之羣臣皆<lb/>
賀陳軫獨弔王怒曰何弔也對曰夫秦之所以重楚以<lb/>
其有齊也今絶齊而楚孤秦奚貪夫孤國與之商於之<lb/>
地六百里㢤儀至秦必負王是王北絶齊交而西生患<lb/>
於秦也兩國之兵必俱至矣王曰碩子閉口母復言以<lb/>
<pb n="KR2f0039_WYG_078-23b"/>
待寡人得地乃厚賜張儀而閉關絶約於齊使一将軍<lb/>
隨張儀至秦儀佯墮車不朝三月楚王聞之曰儀以寡<lb/>
人絶齊未甚邪乃使勇士宋遺借宋之符北罵齊王齊<lb/>
王大怒折節而事秦齊秦之交合儀乃朝見楚使者曰<lb/>
子何不受地自某至某廣袤六里使者還報楚王大怒<lb/>
欲發兵攻秦陳軫曰軫可發口言乎攻之不如賂以一<lb/>
名都與之并兵而攻齊是我亡地於秦而取償於齊也<lb/>
今已絶齊而又責欺於秦是我合齊秦之交而來天下<lb/>
<pb n="KR2f0039_WYG_078-24a"/>
之兵也國必大傷矣王不聽使屈匄帥師伐秦秦亦發<lb/>
兵使庶長章撃之後秦恵王使告楚懐王請以武關之<lb/>
外易黔中地楚王曰不願碩得張儀而獻黔中儀請行<lb/>
秦王曰楚将甘心於子奈何儀曰秦彊而楚弱大王在<lb/>
楚不宜敢求臣且臣善其嬖臣靳尚尚得事幸姬鄭袖<lb/>
袖言王無不聼者遂徃楚王囚将殺之尚謂袖曰秦王<lb/>
甚愛張儀将以六縣及美女贖之王重地尊秦秦女必<lb/>
貴而夫人斥矣於是袖日夜泣於王曰臣各為其主耳<lb/>
<pb n="KR2f0039_WYG_078-24b"/>
今殺張儀秦必大怒妾請子母俱遷江南母為秦所魚<lb/>
肉也王乃赦儀而厚禮之儀因說曰夫為從者無異於<lb/>
驅羣羊而攻猛虎不格眀矣今王不事秦秦刼韓驅梁<lb/>
而攻楚則楚危矣又自巴蜀治船積粟浮岷江而下一<lb/>
日行三百餘里不十日而距扞關扞關驚則黔中巫郡<lb/>
非王之有又舉甲而出武關則北地絶矣秦之攻楚危<lb/>
難在三月之内而楚待諸侯之救在半嵗之外此臣所<lb/>
為大王患也大王誠聽臣請令秦楚長為兄弟之國楚<lb/>
<pb n="KR2f0039_WYG_078-25a"/>
王已得儀而重出地乃許之儀遂說韓王曰韓地險惡<lb/>
山居國無二嵗之食見卒不過二十萬而秦兵百餘萬<lb/>
山東之卒被甲冐胄以會戰秦人捐甲徒裎以趨敵此<lb/>
無異垂千鈞於鳥卵之上必無幸矣大王不事秦秦下<lb/>
甲據宜陽塞成臯則王之國分矣為大王計莫如事秦<lb/>
而攻楚以轉禍而恱秦韓王許之儀歸報秦封以六邑<lb/>
號武信君復使東說齊王曰從人說大王者必曰齊蔽<lb/>
於三晋地廣民衆兵彊士勇雖有百秦将無奈齊何大<lb/>
<pb n="KR2f0039_WYG_078-25b"/>
王賢其說而不計其實今秦楚嫁娶韓獻宜陽梁效河<lb/>
外趙割河間大王不事秦秦驅韓梁攻南地悉趙兵指<lb/>
博關臨菑即墨非王有也齊王許之儀西說趙王曰大<lb/>
王收率天下以擯秦秦兵不敢出函谷關者十五年唯<lb/>
大王有意督過之也今以大王之力舉巴蜀并漢中包<lb/>
兩周守白馬之津秦雖僻逺然而心含忿怒之日久矣<lb/>
今有敝甲凋兵軍於澠池願渡河踰漳據畨吾會邯鄲<lb/>
之下碩以甲子合戰正殷紂之事謹使使臣先聞左右<lb/>
<pb n="KR2f0039_WYG_078-26a"/>
今楚與秦為昆弟韓梁稱藩臣齊獻魚塩之地此斷趙<lb/>
之右肩也夫斷右肩而與人闘失其黨而孤居求欲無<lb/>
危得乎今秦發三将軍塞午道軍成臯澠池約四國為<lb/>
一以攻趙趙服必四分其地臣竊為大王計莫若與秦<lb/>
約為兄弟之國也趙王許之儀北說燕王曰趙已事秦<lb/>
大王不事秦秦下甲雲中九原驅趙攻燕則易水長城<lb/>
非王之有矣燕王請獻常山之尾五城以和儀歸報未<lb/>
至而恵王薨子武王立武王自為太子時不說儀諸侯<lb/>
<pb n="KR2f0039_WYG_078-26b"/>
聞之皆畔衡約而復合從<lb/>
楚頃襄王十八年楚人有好以弱弓微繳加歸鴈之上<lb/>
者王聞召而問之對曰小臣之好射鶀鴈羅鸗小矢之<lb/>
發也何足為大王道也且稱楚之大因大王之賢所弋<lb/>
非直此也昔者三王以弋道徳五覇以弋戰國故秦魏<lb/>
燕趙者鶀鴈也齊魯韓衛者青首也鄒費郯邳者羅鸗<lb/>
也外其餘則不足射者見鳥六雙以王何取王何不以<lb/>
聖人為弓以勇士為繳時張而射之此六雙者可得而<lb/>
<pb n="KR2f0039_WYG_078-27a"/>
嚢載也其樂非特朝夕之樂也其獲非特鳬鴈之實也<lb/>
王朝張弓而射魏之大梁之南加其右臂而徑屬之於<lb/>
韓則中國之路絶而上蔡之郡壊矣還射圉之東解魏<lb/>
左肘而外擊定陶則魏之東外棄而大宋方與二郡者<lb/>
舉矣且魏斷二臂顛越矣膺撃郯國大梁可得而有也<lb/>
王綪繳蘭臺飲馬西河定魏大梁此一發之樂也若王<lb/>
之於弋誠好而不厭則出寳弓碆新繳射噣鳥於東海<lb/>
還盖長城以為防朝射東莒夕𤼵浿丘夜加即墨顧據<lb/>
<pb n="KR2f0039_WYG_078-27b"/>
午道則長城之東收而太山之北舉矣西結境於趙而<lb/>
北逹於燕三國布<graphic n="KR2180" url="https://raw.githubusercontent.com/kanripo/KR-Gaiji/master/images/KR2180.png" mimeType="image/png"/>則從不待約而可成也北逰目於<lb/>
燕之遼東而南登望於越之會稽此再發之樂也若夫<lb/>
泗上十二諸侯左營而右拂之可一旦而盡也今秦破<lb/>
韓以為長憂得列城而不敢守也伐魏而無功擊趙顧<lb/>
病則秦魏之勇力屈矣楚之故地漢中析酈可得而復<lb/>
有也王出寳弓碆新繳渉鄳塞而待秦之倦也山東河<lb/>
内可得而一也勞民休衆南面稱王矣故曰秦為大鳥<lb/>
<pb n="KR2f0039_WYG_078-28a"/>
負海内而處東面而立左臂據趙之西南右臂傅楚鄢<lb/>
郢膺擊韓魏垂頭中國處既形便勢有地利奮翼鼓<graphic n="KR2180" url="https://raw.githubusercontent.com/kanripo/KR-Gaiji/master/images/KR2180.png" mimeType="image/png"/>
方二千里則秦未可得獨招而夜射也欲以激怒襄王<lb/>
故對以此言襄王因召與語遂言曰夫先王為秦所欺<lb/>
而客死於外怨莫大焉今以匹夫有怨尚有報萬乘白<lb/>
公子胥是也今楚之地方五千里帶甲百萬猶足以踊<lb/>
躍中野也而坐受困臣竊為大王弗取也於是頃襄王<lb/>
遣使於諸侯復為從欲以伐秦<lb/>
<pb n="KR2f0039_WYG_078-28b"/>
越王勾踐自會稽歸七年拊循其士民欲用以報呉大<lb/>
夫逄同諫曰國新流亡今乃復殷給繕飾備利呉必懼<lb/>
懼則難必至且鷙鳥之撃也必匿其形今夫呉兵加齊<lb/>
晋怨深於楚越名髙天下實害周室徳少而功多必淫<lb/>
自矜為越計莫若結齊親楚附晉以厚呉呉之志廣必<lb/>
輕戰是我連其權三國伐之越乘其弊可克也勾踐曰<lb/>
善<lb/>
秦昭王時客卿范睢說王曰秦韓之地形相錯如繡秦<lb/>
<pb n="KR2f0039_WYG_078-29a"/>
之有韓也譬如木之有蠧也人之有心腹之病也天下<lb/>
無變則已天下有變其為秦患者孰大於韓乎王不如<lb/>
收韓王曰吾固欲收韓韓不聽為之奈何對曰韓安得<lb/>
不聽乎王下兵而攻滎陽則鞏成臯之道不通北斷大<lb/>
行之道則上黨之師不下王一興兵而攻滎陽則其國<lb/>
斷而為三夫韓見必亡安得不聽乎若韓聽而覇事因<lb/>
可慮矣王曰善<lb/>
三十六年穰侯為秦将欲越韓魏而伐齊綱壽以廣其<lb/>
<pb n="KR2f0039_WYG_078-29b"/>
陶封雎乃上書曰臣聞眀主立政有功者不得不賞有<lb/>
能者不得不官勞大者其禄厚功多者其爵尊能治衆<lb/>
者其官大故無能者不敢當職焉有能者亦不得蔽隐<lb/>
使以臣之言為可碩行而益利其道以臣之言為不可<lb/>
久留臣無為也語曰庸主賞所愛而罰所惡眀主則不<lb/>
然賞必加於有功而刑必斷於有罪今臣之胷不足以<lb/>
常椹質而要不足以待斧鉞豈敢以疑事嘗試於王㢤<lb/>
雖以臣為賤人而輕辱獨不重任臣者之無反復於王<lb/>
<pb n="KR2f0039_WYG_078-30a"/>
耶且臣聞周有砥砨宋有結緑梁有縣藜<hi>縣藜一曰美玉</hi>楚有<lb/>
和璞此四寳者土之所生良工之所失也而為天下名<lb/>
噐然則聖王之所棄者獨不足以厚國家乎臣聞善厚<lb/>
家者取之於國善厚國者取之於諸侯天下有眀主則<lb/>
諸侯不得擅厚者何也為其割榮也良醫知病人之死<lb/>
生而聖主明於成敗之事利則行之害則舎之疑則少<lb/>
嘗之雖舜禹復生不能改已語之至者臣不敢載之於<lb/>
書其淺者又不足聽也意者臣愚而不概<hi>音溉</hi>於王心邪<lb/>
<pb n="KR2f0039_WYG_078-30b"/>
無乃言臣者賤而不可用乎自非然者臣願得少賜㳺<lb/>
觀之間望見顔色一語無效請伏斧質<lb/>
昭王謂左右曰今日韓魏孰與始强對曰弗如也王曰<lb/>
今之如耳魏齊孰與孟嘗芒卯之賢對曰弗如也王曰<lb/>
以孟甞芒卯之賢帥强韓魏之兵以伐秦猶無奈寡人<lb/>
何也今以無能之如耳魏齊帥弱韓魏以攻秦其無奈<lb/>
寡人何亦眀矣鍾期推琴對曰王之料天下過矣昔者<lb/>
六晋之時智氏最强滅破范中行又帥韓魏以圍趙襄<lb/>
<pb n="KR2f0039_WYG_078-31a"/>
子於晋陽決晋水以灌晋陽城不沉者三板耳智伯出<lb/>
行水韓康子御魏桓子驂乘智伯曰始吾不知水之可<lb/>
亡人之國也乃今知之汾水利以灌安邑絳水利以灌<lb/>
平陽魏桓子肘韓康子康子履魏桓子躡其踵肘足接<lb/>
於車上而智氏分矣身死國亡為天下笑今秦之强不<lb/>
能過智伯韓魏雖弱尚賢其在晋陽之下也此乃方其<lb/>
用肘足時也願王之勿易也<lb/>
漢元年髙帝為沛公時至髙陽傳舍酈生食其入謁因<lb/>
<pb n="KR2f0039_WYG_078-31b"/>
言六國従横時沛公喜賜酈生食問曰計将安出酈生<lb/>
曰足下起糾合之衆收散亂之兵不滿萬人欲以徑入<lb/>
彊秦此所謂探虎口者也夫陳留天下之衝四通五逹<lb/>
之郊也今其城又多積粟臣善其令請得使之令下足<lb/>
下即不聽足下舉兵攻之臣為内應於是遣酈生行沛<lb/>
公引兵隨之<lb/>
漢王數困滎陽成臯計欲捐成臯以東屯鞏洛以拒楚<lb/>
廣野君酈食其因曰臣聞知天之天者王事可成不知<lb/>
<pb n="KR2f0039_WYG_078-32a"/>
天之天者王事不可成王者以民為天而民以食為天<lb/>
夫敖倉天下轉輸久矣臣聞其下廼有藏粟甚多楚人<lb/>
拔滎陽不堅守敖倉廼引而東令適卒分守成臯此乃<lb/>
天所以資漢也方今楚易取而漢反却自奪其便臣竊<lb/>
以為過矣且兩雄不俱立楚漢久相持不決百姓騷動<lb/>
海内揺蕩農夫釋耒工女下機天下之心未有所定也<lb/>
願足下急復進兵收取滎陽據敖倉之粟塞成臯之險<lb/>
杜太行之道距蜚狐之口守白馬之津以示諸侯效實<lb/>
<pb n="KR2f0039_WYG_078-32b"/>
形制之勢則天下知所歸矣方今燕趙已定唯齊未下<lb/>
今田廣據千里之齊田閒将二十萬之衆軍於歴下諸<lb/>
田宗彊負海阻河濟南近楚人多變詐足下雖遣數十<lb/>
萬師未可以嵗月破也臣請得奉眀詔說齊王使為漢<lb/>
而稱東藩上曰善廼從其畫<lb/>
項羽立沛公為漢王而三分關中地王秦降将以距漢<lb/>
王漢王怒欲謀攻羽周勃灌嬰樊噲皆勸之蕭何諫曰<lb/>
雖王漢中之惡不猶愈於死乎漢王曰何為乃死也何<lb/>
<pb n="KR2f0039_WYG_078-33a"/>
曰今衆弗如百戰百敗不死何為周書曰天予不取反<lb/>
受其咎語曰天漢其稱甚美夫能詘於一人之下而信<lb/>
於萬乘之上者湯武是也臣碩大王王漢中養其民以<lb/>
致賢人收用巴蜀還定三秦天下可圖也漢王曰善乃<lb/>
遂就國以何為丞相<lb/>
漢王拜韓信為大将信已拜上坐王曰丞相數言将軍<lb/>
将軍何以教寡人計䇿信謝因問王曰今東鄉争權天<lb/>
下豈非項王邪上曰然信曰大王自料勇悍仁彊孰與<lb/>
<pb n="KR2f0039_WYG_078-33b"/>
項王漢王黙然良久曰弗如也信再拜賀曰唯信亦以<lb/>
為大王弗如也然臣嘗事項王請言項王為人也項王<lb/>
喑啞叱咤千人皆廢然不能任属賢将此特匹夫之勇<lb/>
也項王為人恭謹言語姁姁人有病患涕泣分食飲至<lb/>
使人有功當封爵刻印刓忍不能予此所謂婦人之仁<lb/>
也項王雖覇天下而臣諸侯不居關中而都彭城又背<lb/>
義帝約而以親愛王諸侯不平諸侯之見項王逐義帝<lb/>
江南亦皆歸逐其主自王善地項王所過亡不殘滅多<lb/>
<pb n="KR2f0039_WYG_078-34a"/>
怨百姓百姓不附特刼於威强服耳名雖為覇實失天<lb/>
下心故曰其强易弱今大王誠能反其道任天下武勇<lb/>
何不誅以天下城邑封功臣何不服以義兵從思東歸<lb/>
之士何不散且三秦王為秦将将秦子弟數嵗而所殺<lb/>
亡不可勝計又欺其衆降諸侯至新安項王詐阬秦降<lb/>
卒二十餘萬人唯獨邯欣翳脫秦父兄怨此三人痛於<lb/>
骨髓今楚强以威王此三人秦民莫愛也大王之入武<lb/>
關秋豪亡所害除秦苛法與民約法三章耳秦民亡不<lb/>
<pb n="KR2f0039_WYG_078-34b"/>
欲得大王王秦者於諸侯之約大王當王關中關中民<lb/>
户知之王失職之蜀民亡不恨者今王舉而東三秦可<lb/>
傳檄而定也於是漢王大喜自以為得信晚遂聽信計<lb/>
三年項羽急圍漢王於滎陽漢王憂恐與酈食其謀撓<lb/>
楚權<hi>撓弱也</hi>酈生曰昔湯伐桀封其後把武王誅紂封其<lb/>
後宋今秦無道伐滅六國無立錐之地陛下誠復立六<lb/>
國後此皆争戴陛下徳義碩為臣妾徳義已行南面稱<lb/>
伯楚必斂衽而朝漢王曰善趣刻印先生因行佩之酈<lb/>
<pb n="KR2f0039_WYG_078-35a"/>
生未行張良從外來謁漢王漢王方食曰客有為我計<lb/>
撓楚權者具以酈生計告良良曰誰為陛下畫此計者<lb/>
陛下事去矣漢王曰何㢤良曰臣請借前著以籌之昔<lb/>
湯武伐桀紂封其後者度能制其死命也今陛下能制<lb/>
項籍死命乎其不可一矣武王入殷表商容閭式箕子<lb/>
門封比干墓今陛下能乎其不可二矣發鉅橋之粟散<lb/>
鹿臺之財以賜貧窮今陛下能乎其不可三矣殷事以<lb/>
畢偃革為軒倒載干戈示不復用今陛下能乎其不可<lb/>
<pb n="KR2f0039_WYG_078-35b"/>
四矣休馬華山之陽示無所為今陛下能乎其不可五<lb/>
矣息牛桃林之埜示天下不復輸積今陛下能乎其不<lb/>
可六矣且夫天下㳺士左親戚棄墳墓<hi>左者言其乖避而委離之以従</hi>
<hi>漢也</hi>去故舊從陛下者但日夜望咫尺之地今乃立六國<lb/>
唯無復立者<hi>既立國後土地皆盡無以封功勞之人故云無復立者唯者發語之辭</hi>㳺士<lb/>
各歸事其主從親戚反故舊陛下誰與取天下乎其不<lb/>
可七矣且楚唯無强六國復撓而從之<hi>唯當使楚無强强則六國弱而</hi>
<hi>從之</hi>陛下焉得而臣之其不可八矣誠用此謀陛下事去<lb/>
<pb n="KR2f0039_WYG_078-36a"/>
矣漢王輟食吐哺罵曰竪儒幾敗廼公事令趣銷印<lb/>
四年項羽自知少助食盡韓信又進兵撃之羽乃與漢<lb/>
約中分天下割洪溝以西為漢以東為楚九月羽歸吕<lb/>
后太公解而東歸漢王欲西歸張良陳平諫曰今漢有<lb/>
天下大半而諸侯皆附楚兵罷食盡此夭亡之時不因<lb/>
其幾而遂取之所謂養虎自遺患也漢王從之<lb/>
五年冬十月漢王追項羽至陽夏南止軍與韓信彭越<lb/>
期會撃楚至固陵不會楚撃漢軍大破之漢王復入壁<lb/>
<pb n="KR2f0039_WYG_078-36b"/>
深壍而守謂張良曰諸侯不從奈何良曰楚兵且破二<lb/>
人未有分地其不至固宜君王能與共天下可立致也<lb/>
齊王信之立非君王意信亦不自堅彭越本定梁地始<lb/>
君王以魏豹故拜越為相國今豹死越亦望王而君王<lb/>
不早定今能取睢陽以北至榖城皆以王彭越從陳以<lb/>
東傅海與齊王信信家在楚其意欲復得故邑能出捐<lb/>
此地以許兩人使各自為戰則楚易敗也於是漢王發<lb/>
使使韓信彭越至皆引兵來<lb/>
<pb n="KR2f0039_WYG_078-37a"/>
六年冬十月人告楚王韓信謀反上用陳平計偽逰雲<lb/>
夢十二月會諸侯于陳楚王信迎謁因執之詔曰天下<lb/>
既安豪傑有功者封侯新立未能盡圖其功身居軍九<lb/>
年或未習法令或以其故犯法大者死刑吾甚憐之其<lb/>
赦天下田肯賀上曰甚善陛下得韓信又治秦中秦形<lb/>
勝之國也帶河阻山縣隔千里持㦸百萬秦得百二焉<lb/>
地勢便利其以下兵於諸侯譬猶居髙屋之上建瓴水<lb/>
也夫齊東有琅邪即墨之饒南有泰山之固西有濁河<lb/>
<pb n="KR2f0039_WYG_078-37b"/>
之限北有渤海之利地方二千里持㦸百萬縣隔千里<lb/>
之外齊得十二焉此東西秦也非親子弟莫可使王齊<lb/>
者上曰善賜金五百斤<lb/>
劉敬從匈奴來因言匈奴河南白羊樓煩王去長安近<lb/>
者七百里輕騎一日一夜可以至秦中秦中新破少民<lb/>
地肥饒可益實夫諸侯初起時非齊諸田楚昭屈景莫<lb/>
能興今陛下雖都關中實少人北近胡寇東有六國之<lb/>
族宗强一日有變陛下亦未得髙枕而卧也臣碩陛下<lb/>
<pb n="KR2f0039_WYG_078-38a"/>
徙齊諸田楚昭屈景燕趙韓魏後及豪傑名家居關中<lb/>
無事可以備胡諸侯有變亦足率以東伐此强本弱末<lb/>
之術也上曰善迺使劉敬徙所言關中十餘萬口<lb/>
髙后崩諸吕謀危劉氏丞相陳平太尉周勃朱虛侯劉<lb/>
章等共誅之謀立代王遂使人迎之郎中令張武等議<lb/>
皆曰漢大臣皆故髙帝時將習兵事多謀詐其属意非<lb/>
止此也特畏髙帝吕太后威耳今已誅諸吕新蹀血京<lb/>
師以迎大王為名實不可信碩稱疾無徃以觀其變中<lb/>
<pb n="KR2f0039_WYG_078-38b"/>
尉宋昌進曰羣臣之議皆非也夫秦失其政豪傑並起<lb/>
人人自以為得之者以萬數然卒踐天子位者劉氏也<lb/>
天下絶望一矣髙帝王子弟地犬牙相制所謂磐石之<lb/>
宗也天下服其强二矣漢興除秦煩苛約法令施徳恵<lb/>
人人自安難動揺三矣夫以吕太后之嚴立諸吕為三<lb/>
王擅權專制然而太尉以一節入北軍一呼士皆袒左<lb/>
為劉氏畔諸吕卒以滅之此乃天授非人力也今大臣<lb/>
雖欲為變百姓弗為使其黨寧能專一耶内有朱虛東<lb/>
<pb n="KR2f0039_WYG_078-39a"/>
牟之親外畏呉楚淮南琅邪齊代之彊方今髙帝子獨<lb/>
淮南王與大王大王又長賢聖仁孝聞於天下故大臣<lb/>
因天下之心而欲迎立大王大王勿疑也<lb/>
東漢光武初起兵主簿馮異因間進說曰天下同苦王<lb/>
氏思漢久矣今更始諸将從横暴虐所至虜掠百姓失<lb/>
望無所依戴今公專命方面施行恩徳夫有桀紂之亂<lb/>
乃見湯武之功人久飢渇易為充飽宜急分遣官属循<lb/>
行郡縣理寃結布恵澤光武納之<lb/>
<pb n="KR2f0039_WYG_078-39b"/>
鄧禹聞光武起兵安集河北即杖䇿北渡追及於鄴光<lb/>
武見之甚歡謂曰我得專封拜生逺來寧欲仕乎禹曰<lb/>
不願也光武曰即如是何欲為禹曰但碩眀公威徳加<lb/>
於四海禹得効其尺寸垂功名於竹帛耳光武笑因留<lb/>
宿間語<hi>間私也</hi>禹進說曰更始雖都關西今山東未安赤<lb/>
眉青犢之属動以萬數三輔假號徃徃羣聚更始既未<lb/>
有所挫而不自聽斷諸将皆庸人屈起<hi>屈音求勿反</hi>志在財<lb/>
幣争用威力朝夕自快而已非有忠良眀智深慮逺圖<lb/>
<pb n="KR2f0039_WYG_078-40a"/>
欲尊主安民者也四方分崩離析形勢可見眀公雖建<lb/>
藩輔之功猶恐無所成立於今之計莫如延攬英雄務<lb/>
恱民心立髙祖之業救萬民之命以公而慮天下不足<lb/>
定也光武大恱因令左右號禹曰鄧将軍常宿止於中<lb/>
與定計議及王郎起兵光武自薊至信都使禹發奔命<lb/>
得數千人令自将之别攻抜樂陽從至廣阿光武舎城<lb/>
樓上披輿地圖指示禹曰天下郡國如是今始乃得其<lb/>
一子前言以吾慮天下不足定何也禹曰方今海内殽<lb/>
<pb n="KR2f0039_WYG_078-40b"/>
亂人思眀君猶赤子之慕慈母古之興者在徳薄厚不<lb/>
以大小光武恱之<lb/>
光武北至薊會王郎兵起和成太守邳彤與帝會信都<lb/>
帝以兵衆未合議欲因信都兵西還長安彤廷對曰議<lb/>
者之言皆非也吏民歌吟思漢久矣故更始舉尊號而<lb/>
天下嚮應三輔清宫除道以迎之一夫荷㦸大呼則千<lb/>
里之将無不捐城遁逃虜伏請降自上古以來亦未有<lb/>
感物動民其如此者也又卜者王郎假名因勢驅集烏<lb/>
<pb n="KR2f0039_WYG_078-41a"/>
合之衆遂震燕趙之地況眀公奮二郡之兵揚嚮應之<lb/>
威以攻則何城不克以戰則何軍不服今釋此而歸豈<lb/>
徒空失河北必更驚動三輔墮損威重非計之得者也<lb/>
若眀公無復征伐之意則雖信都之兵猶難會也何者<lb/>
眀公既西則邯鄲城民不肯捐父母背城主而千里送<lb/>
公其離散亡逃可必也帝善其言而止<lb/>
光武為蕭王時諸将上尊號不許至南平棘固請又不<lb/>
許諸将且出耿純進曰天下士大夫捐親戚棄土壤從<lb/>
<pb n="KR2f0039_WYG_078-41b"/>
大王於矢石之間者其計固望攀龍鱗附鳳翼以成其<lb/>
所志耳今大王留時逆衆不正位號純恐士大夫望絶<lb/>
計窮則有去歸之思無為久自苦也大衆一散難可復<lb/>
合純言甚誠切王深感曰吾将思之行至鄗召馮異問<lb/>
四方動静異曰更始必敗宗廟之憂在於大王宜從衆<lb/>
議會儒生彊華自關中奉赤伏符來詣王曰劉秀發兵<lb/>
捕不道四夷雲集龍闘野四七之際火為主羣臣因復<lb/>
請乃即位于鄗南<lb/>
<pb n="KR2f0039_WYG_078-42a"/>
光武謂大中大夫來歙曰今西州未附子陽稱帝道里<lb/>
阻逺諸将方務關東思西州方畧未知所在柰何歙曰<lb/>
臣嘗與隗囂相遇長安其人始起以漢為名臣願得奉<lb/>
威命開以丹青之信囂必束手自歸則述自亡之勢不<lb/>
足圖也帝然之令歙使於囂<lb/>
蜀漢先主屯新野徐庶薦諸葛亮先主遂詣亮凡三徃<lb/>
乃見因屏人曰漢室傾頽姦臣竊命主上䝉塵孤不度<lb/>
徳量力欲信大義於天下而智術淺短遂用猖獗至于<lb/>
<pb n="KR2f0039_WYG_078-42b"/>
今日然志猶未已君謂計将安出亮荅曰自董卓已來<lb/>
豪傑並起跨州連郡者不可勝數曹操比於袁紹則名<lb/>
微而衆寡然操遂能克紹以弱為强者非惟天時抑亦<lb/>
人謀也今操已擁百萬之衆挾天子以令諸侯此誠不<lb/>
可與争鋒孫權據有江東已厯三世國險而民附賢能<lb/>
為之用此可與為援而不可圖也荆州北據漢沔利盡<lb/>
南海東連呉會西通巴蜀此用武之國而其主不能守<lb/>
此殆天所以資将軍将軍豈有意乎益州險塞沃野千<lb/>
<pb n="KR2f0039_WYG_078-43a"/>
里天府之土高祖因之以成帝業劉璋闇弱張魯在北<lb/>
民殷國富而不知存恤智能之士思得眀君将軍既帝<lb/>
室之胄信義著於四海緫攬英雄思賢如渇若跨有荆<lb/>
益保其巖阻西和諸戎南撫夷越外結好孫權内脩政<lb/>
理天下有變則命一上将将荆州之軍以向宛洛将軍<lb/>
身率益州之衆以出秦川百姓孰敢不簞食壺漿以迎<lb/>
将軍者乎誠如是則覇業可成漢室可興矣先主曰善<lb/>
於是與亮情好日宻<lb/>
<pb n="KR2f0039_WYG_078-43b"/>
諸葛亮留鎮荆州龎統隨先主入蜀益州牧劉璋與先<lb/>
主會涪統進䇿曰今因此㑹便可執之則将軍無用兵<lb/>
之勞而坐定一州也先主曰初入他國恩信未著此不<lb/>
可也璋既還成都先主嘗為璋北征漢中統復説曰隂<lb/>
選精兵晝夜兼道徑襲成都璋既不武又素無預備大<lb/>
軍卒至一舉便定此上計也楊懐高沛璋之名将各杖<lb/>
强兵據守關頭聞數有牋諫璋使發遣将軍還荆州将<lb/>
軍未至遣與相聞説荆州有急欲還救之並使装束外<lb/>
<pb n="KR2f0039_WYG_078-44a"/>
作歸形此二子既服将軍英名又喜将軍之去計必乗<lb/>
輕騎來見将軍因此執之進取其兵乃向成都此中計<lb/>
也退還白帝連引荆州徐還圖之此下計也若沈吟不<lb/>
去将致大困不可久矣先主然其中計即斬懐沛還向<lb/>
成都所過輙克<lb/>
先主以龎統為軍師中郎将統説先主曰荆州荒殘人<lb/>
物殫盡東有呉孫北有曹氏鼎足之計難以得志今益<lb/>
州國富民强户口百萬四部兵馬所出必具寳貨無求<lb/>
<pb n="KR2f0039_WYG_078-44b"/>
於外今可權借以定大事先主曰今指與吾為水火者<lb/>
曹操也操以急吾以寛操以暴吾以仁操以譎吾以忠<lb/>
每與操反事乃可成耳今以小故而失信義於天下者<lb/>
吾所不取也統曰權變之時固非一道所能定也兼弱<lb/>
攻昧五伯之事逆取順守報之以義事定之後封以大<lb/>
國何負於信今日不取終為人利耳法正説先主曰曹<lb/>
操一舉而降張魯定漢中不因此勢以圖巴蜀而留夏<lb/>
侯淵張郃屯守身遽北還此非其智不逮而力不足也<lb/>
<pb n="KR2f0039_WYG_078-45a"/>
必将内有憂偪故耳今䇿淵郃才畧不勝國之将帥舉<lb/>
衆徃討則必可克之克之日廣農積榖觀釁伺隙上可<lb/>
以傾覆寇敵尊奨王室中可以蠶食雍涼廣拓境土下<lb/>
可以固守要害為操久之計此盖天以與我時不可失<lb/>
也先主善其䇿乃率諸将進兵漢中正亦從行<lb/>
後主建興五年丞相諸葛亮伐魏率諸軍北駐漢中臨<lb/>
發上表曰先帝創業未半而中道崩殂今天下三分益<lb/>
州疲弊此誠危急存亡之秋也然侍衛之臣不懈於内<lb/>
<pb n="KR2f0039_WYG_078-45b"/>
忠志之士忘身於外者盖追先帝之殊遇欲報之於陛<lb/>
下也誠宜開張聖聽以光先帝遺徳恢𢎞志士之氣不<lb/>
宜妄自菲薄引喻失義以塞忠諫之路也宫中府中俱<lb/>
為一體陟罰臧否不宜異同若有作奸犯科及為忠善<lb/>
者宜付有司論其刑賞以昭陛下平明之理不宜偏私<lb/>
使内外異法也侍中侍郎郭攸之費禕董允等此皆良<lb/>
實志慮忠純是以先帝簡抜以遺陛下愚以為宫中之<lb/>
事事無大小悉以咨之然後施行必能裨補闕漏有所<lb/>
<pb n="KR2f0039_WYG_078-46a"/>
廣益将軍向寵性行淑均曉暢軍事試用於昔日先帝<lb/>
稱之曰能是以衆議舉寵為督愚以為營中之事悉以<lb/>
咨之必能使行陣和睦優劣得所親賢臣逺小人此先<lb/>
漢所以興隆也親小人逺賢臣此後漢所以傾頽也先<lb/>
帝在時每與臣論此事未嘗不歎息痛恨於桓靈也侍<lb/>
中尚書長史參軍此悉貞良死節之臣願陛下親之信<lb/>
之則漢室之隆可計日而待也臣本布衣躬耕於南陽<lb/>
茍全性命於亂世不求聞逹於諸侯先帝不以臣卑鄙<lb/>
<pb n="KR2f0039_WYG_078-46b"/>
猥自枉屈三顧臣於草廬之中諮臣以當世之事由是<lb/>
感激遂許先帝以驅馳後值傾覆受任於敗軍之際奉<lb/>
命於危難之間爾來二十有一年矣先帝知臣謹慎故<lb/>
臨崩寄臣以大事也受命以來夙夜憂歎恐託付不效<lb/>
以傷先帝之眀故五月渡瀘深入不毛今南方已定兵<lb/>
甲已足當奨率三軍北定中原庶竭駑鈍攘除姧凶興<lb/>
復漢室還于舊都此臣所以報先帝而忠陛下之職分<lb/>
也至於斟酌損益進盡忠言則攸之禕允之任也碩陛<lb/>
<pb n="KR2f0039_WYG_078-47a"/>
下託臣以討賊興復之效不效則治臣之罪以告先帝<lb/>
之靈責攸之禕允等之慢以彰其咎陛下亦宜自謀以<lb/>
諮諏善道察納雅言深追先帝遺詔臣不勝受恩感激<lb/>
今當逺離臨表涕零不知所言<lb/>
亮聞孫權破曹休魏兵東下關中虛弱又上表曰先帝<lb/>
慮漢賊不兩立王業不偏安故託臣以討賊也以先帝<lb/>
之眀量臣之才故知臣伐賊才弱敵强也然不伐賊王<lb/>
業亦亡惟坐而待亡孰與伐之是故託臣而弗疑也臣<lb/>
<pb n="KR2f0039_WYG_078-47b"/>
受命之日寢不安席食不甘味思惟北征宜先入南故<lb/>
五月渡瀘深入不毛并日而食臣非不自惜也顧王業<lb/>
不可得偏全於蜀都故冒危難以奉先帝之遺意也而<lb/>
議者謂為非計今賊適疲於西又務於東兵法乗勞此<lb/>
進趨之時也謹陳其事如左高帝眀並日月謀臣淵深<lb/>
然渉險被創危然後安今陛下未及髙帝謀臣不如<lb/>
平而欲以長計取勝坐定天下此臣之未解一也劉繇<lb/>
王朗各據州郡論安言計動引聖人羣疑滿腹衆難塞<lb/>
<pb n="KR2f0039_WYG_078-48a"/>
胷今嵗不戰眀年不征使孫䇿坐大遂并江東此臣之<lb/>
未解二也曹操智計殊絶於人其用兵也髣髴孫呉然<lb/>
困於南陽險於烏巢危於祁連偪於黎陽㡬敗伯山殆<lb/>
死潼關然後偽定一時耳況臣才弱而欲以不危而定<lb/>
之此臣之未解三也曹操五攻昌霸不下四越巢湖不<lb/>
成任用李服而李服圖之委夏侯而夏侯敗亡先帝每<lb/>
稱操為能猶有此失況臣駑下何能必勝此臣之未解<lb/>
四也自臣到漢中中間朞年耳然喪趙雲陽羣馬玉閻<lb/>
<pb n="KR2f0039_WYG_078-48b"/>
芝丁立白壽劉郃鄧銅等及曲長屯将七十餘人突将<lb/>
無前賨叟青羌散騎武騎一千餘人此皆數十年之内<lb/>
所糾合四方之精銳非一州之所有若復數年則損三<lb/>
分之二也當何以圖敵此臣之未解五也今民窮兵疲<lb/>
而事不可息事不可息則住與行勞費正等而不及虛<lb/>
圖之欲以一州之地與賊持久此臣之未解六也夫難<lb/>
平者事也昔先帝敗軍於楚當此時曹操拊手謂天下<lb/>
以定然後先帝東連呉越西取巴蜀舉兵北征夏侯授<lb/>
<pb n="KR2f0039_WYG_078-49a"/>
首此操之失計而漢事将成也然後呉更違盟關羽毁<lb/>
敗秭歸蹉跌曹丕稱帝凡事如是難可逆見臣鞠躬盡<lb/>
力死而後已至於成敗利鈍非臣之眀所能逆覩也<lb/>
七年呉孫權稱尊號其羣臣以並尊二帝來告議者咸<lb/>
以為交之無益而名體弗順宜顯眀正義絶其盟好諸<lb/>
葛亮上言曰權有僭逆之心久矣國家所以畧其釁情<lb/>
者求掎角之援也今若加顯絶讎我必深便當移兵東<lb/>
戍與之角力須并其土乃議中原彼賢才尚多将相輯<lb/>
<pb n="KR2f0039_WYG_078-49b"/>
穆未可一朝定也頓兵相持坐而須老使北賊得計非<lb/>
䇿之上者昔孝文卑辭匈奴先帝優與呉盟皆應權通<lb/>
變𢎞思逺益非匹夫之為分者也今議者咸以權利在<lb/>
鼎足不能并力且志望以滿無上岸之情推此皆似是<lb/>
而非也何者其智力不侔故限江自保權之不能越江<lb/>
猶魏賊之不能渡漢非力有餘而利不取也若大軍致<lb/>
討彼髙當分裂其地以為後規下當畧民廣境示武於<lb/>
内非端坐者也若就其不動而睦於我我之北伐無東<lb/>
<pb n="KR2f0039_WYG_078-50a"/>
顧之憂河南之衆不得盡西此之為利亦已深矣權僣<lb/>
之罪未宜眀也乃遣衛尉陳震慶權正號<lb/>
魏眀帝時太尉華歆上疏曰兵亂以來過踰二紀大魏<lb/>
承天受命陛下以聖徳當成康之隆宜𢎞一代之治紹<lb/>
三王之迹雖有二賊負險延命茍聖化日躋逺人懐徳<lb/>
将襁負而至夫兵不得已而用之故戢而時動臣誠碩<lb/>
陛下先留心於治道以征伐為後事且千里運糧非用<lb/>
兵之利越險深入無獨克之功如聞今年徴役頗失農<lb/>
<pb n="KR2f0039_WYG_078-50b"/>
桑之業為國者以民為基民以衣食為本使中國無饑<lb/>
寒之患百姓無離土之心則天下幸甚二賊之釁可坐<lb/>
而待也臣備位宰相老病日篤犬馬之命将盡恐不復<lb/>
奉望鑾盖不敢不竭臣子之懐唯陛下裁察帝報曰君<lb/>
深慮國計朕甚嘉之賊憑恃山川二祖勞於前世猶不<lb/>
克平朕豈敢自多謂必滅之㢤諸将以為不一探取無<lb/>
由自弊是以觀兵以闚其釁若天時未至周武還師乃<lb/>
前事之鑒朕敬不忘所戒<lb/>
<pb n="KR2f0039_WYG_078-51a"/>
呉孫權時蜀先主徃見之周瑜上䟽曰劉備以梟雄之<lb/>
姿而有闗羽張飛熊虎之将必非久屈為人用者愚謂<lb/>
大計宜徙備置呉盛為築宫室多其美女玩好以娱其<lb/>
耳目分此二人各置一方使如瑜者得挾與攻戰大事<lb/>
可定也今猥割土地以資業之聚此三人俱在疆埸恐<lb/>
蛟龍得雲雨終非池中物也權以曹公在北方當廣擥<lb/>
英雄又恐備難卒制故不納<lb/>
曹操新破袁紹兵威日盛下書責孫權質任子權召羣<lb/>
<pb n="KR2f0039_WYG_078-51b"/>
臣會議張昭秦松等猶豫不能決權意不欲遣質乃獨<lb/>
将周瑜詣母前定議瑜曰昔楚國初封於荆山之側不<lb/>
滿百里之地繼嗣賢能廣土開境立基於郢遂據荆陽<lb/>
至於南海傳業延祚九百餘年今将軍承父兄餘資兼<lb/>
六郡之衆兵精糧多将士用命鑄山為銅煑海為塩境<lb/>
内富饒人不思亂汎舟舉帆朝發夕到士風勁勇所向<lb/>
無敵有何偪迫而欲送質質一入不得不與曹氏相首<lb/>
尾與相首尾則命召不得不徃便見制於人也極不過<lb/>
<pb n="KR2f0039_WYG_078-52a"/>
一侯印僕從十餘人車數乘馬數匹豈與南面稱孤同<lb/>
㢤不如勿遣徐觀其變若曹氏能率義以正天下将軍<lb/>
事之未晚若圖為暴亂兵猶火也不戢将自焚将軍韜<lb/>
勇抗威以待天命何送質之有權母曰公瑾議是也公<lb/>
瑾與伯符同年小一月耳我視之如子也汝其兄事之<lb/>
遂不送質<lb/>
呉之羣臣歩隲朱然等上䟽云自蜀還者咸言欲背盟<lb/>
與魏交通多作舟船繕治城郭又蔣琬守漢中聞司馬<lb/>
<pb n="KR2f0039_WYG_078-52b"/>
懿南向不出兵乗虛以掎角之反委漢中還近成都事<lb/>
已彰灼無所復疑宜為之備權揆其不然曰吾待蜀不<lb/>
薄聘享盟誓無所負之何以致此又司馬懿前来入舒<lb/>
旬日便退蜀在萬里何知緩急而便出兵乎昔魏欲入<lb/>
漢川此間始嚴亦未舉動會聞魏還而止蜀寧可復以<lb/>
此有疑邪又人家治國舟船城郭何得不獲今此間治<lb/>
軍寧復欲以禦蜀邪人言若不可信朕為諸君破家保<lb/>
之蜀竟自無謀如權所籌<lb/>
<pb n="KR2f0039_WYG_078-53a"/>
周瑜薦魯肅才宜佐時權即見肅與語甚恱之衆賔罷<lb/>
退獨引肅還合榻對飲因宻議曰今漢室傾危四方雲<lb/>
擾孤承父兄餘業思有桓文之功君既恵頋何以佐之<lb/>
肅對曰昔髙帝區區尊事義帝而不獲者以項羽為害<lb/>
也今之曹操猶昔項羽将軍何由得為桓文乎肅竊料<lb/>
之漢室不可復興曹操不可卒除為将軍計惟有鼎足<lb/>
江東以觀天下之釁規模如此亦自無嫌何者北方誠<lb/>
多務也因其多務勦除黄祖進伐劉表竟長江所極據<lb/>
<pb n="KR2f0039_WYG_078-53b"/>
而有之然後建號帝王以圖天下此髙帝之業也權曰<lb/>
今盡力一方冀以輔漢耳此言非所及也張昭非肅謙<lb/>
下不足頗訾毁之權不以介意益貴重之會劉表死肅<lb/>
進說曰夫荆楚與國鄰接水流順北外帶江漢内阻山<lb/>
陵有金城之固沃野萬里士民殷富若據而有之此帝<lb/>
王之資也今表新亡二子素不輯睦軍中諸将各有彼<lb/>
此加劉備天下梟雄與操有隙寄寓於表表惡其能而<lb/>
不能用也若備與彼協心上下齊同則宜撫安與結盟<lb/>
<pb n="KR2f0039_WYG_078-54a"/>
好如有離違宜别圖之以濟大事肅請得奉命弔表二<lb/>
子并慰勞其軍中用事者及說備使撫表衆同心一意<lb/>
共治曹操備必喜而從命如其克諧天下可定也今不<lb/>
速徃恐為操所先<lb/>
陸遜拜定威校尉軍屯利浦權以兄䇿女配遜數訪世<lb/>
務遜建議曰方今英雄棊跱豺狼闚望克敵寧亂非衆<lb/>
不濟而山冦舊惡依阻深地夫腹心未平難以圖逺可<lb/>
大部伍取其精銳權納其䇿<lb/>
<pb n="KR2f0039_WYG_078-54b"/>
嘉禾三年太子登臨終上䟽曰臣以無状嬰抱篤疾自<lb/>
省微劣懼卒隕斃臣不自惜念當委離供養埋胔后土<lb/>
長不復奉望宫省朝覲日月生無益於國死貽陛下重<lb/>
慼以為哽結耳臣聞死生有命長短自天周晋顔回有<lb/>
上智之才而尚夭折況臣愚陋年過其壽生為國嗣沒<lb/>
享榮祚於臣已多亦何悲恨㢤方今大事未定逋寇未<lb/>
討萬國喁喁係命陛下危者望安亂者仰治願陛下棄<lb/>
忘臣身割下流之恩脩黄老之術篤養神光加羞珍膳<lb/>
<pb n="KR2f0039_WYG_078-55a"/>
廣開神眀之慮以定無窮之業則率土幸頼臣死無恨<lb/>
也皇子和仁孝聦哲徳行清茂宜早建置以繋民望諸<lb/>
葛恪才畧博逹噐任佐時張休顧譚謝景皆通敏有識<lb/>
斷入宜委腹心出可為𤓰牙范慎華融矯矯壮節有國<lb/>
士之風羊衜辯㨗有專對之材刀元優𢎞志履道真裴<lb/>
欽博記翰采足用蔣修虞飜志節分眀凡此諸臣或宜<lb/>
廊廟或任将帥皆練時事眀習法令守信固義有不可<lb/>
奪之志此皆陛下日月所照選置臣宫得與從事備知<lb/>
<pb n="KR2f0039_WYG_078-55b"/>
情素敢以陳聞臣重惟當今方外多虞師旅未休當厲<lb/>
六軍以圖進取軍以人為衆衆以財為寳竊聞郡縣頗<lb/>
有荒殘民物凋弊姦亂萌生是以法令繁滋刑辟重切<lb/>
臣聞為政聽民律令與時推移誠宜與将相大臣詳擇<lb/>
時宜博采衆議寛刑輕賦均息力役以順民望陸遜忠<lb/>
勤於時出身憂國謇謇在公有匪躬之節諸葛瑾歩隲<lb/>
朱然全琮朱據吕岱吾粲闞澤嚴畯張承孫怡忠於為<lb/>
國通達治體可令陳上便益蠲除苛煩愛養士馬撫循<lb/>
<pb n="KR2f0039_WYG_078-56a"/>
百姓五年之外十年之内逺者歸復近者盡力兵不血<lb/>
刃而大事可定也臣聞鳥之将死其鳴也哀人之将死<lb/>
其言也善故子囊臨終遺言戒時君子以為忠豈況臣<lb/>
登其能已乎碩陛下留意聽采臣雖死之日猶生之年<lb/>
也<lb/>
烏程侯寳鼎二年徐陵亭侯華覈上䟽諫曰臣聞漢文<lb/>
之世九州晏然秦民喜去慘毒之苛政歸劉氏之寛仁<lb/>
省役約法與之更始分王子弟以藩漢室當此之時皆<lb/>
<pb n="KR2f0039_WYG_078-56b"/>
以為泰山之安無窮之基也至於賈誼獨以為可痛哭<lb/>
及流涕者三可為長嘆息者六乃曰當今之勢何異抱<lb/>
火積薪之下而寢其上火未及然而謂之安其後變亂<lb/>
皆如其言臣雖下愚不識大倫竊以曩時之事揆今之<lb/>
勢誼云復數年間諸王方剛漢之傅相稱疾罷歸欲以<lb/>
此為治雖堯舜不能安今大敵據九州之地有大半之<lb/>
衆習攻戰之餘術乗戎馬之舊勢欲與中國争相吞之<lb/>
計其猶楚漢勢不兩立非徒漢之諸王淮南濟北而已誼<lb/>
<pb n="KR2f0039_WYG_078-57a"/>
之所欲痛哭比今為緩抱火卧薪之喻於今而急大皇<lb/>
帝覽前代之如彼察今勢之如此故廣開農桑之業積<lb/>
不訾之儲恤民重役務養戰士是以大小感恩各思竭<lb/>
命期運未至早棄萬國自是之後强臣專政上詭天時<lb/>
下違衆議忘安存之本邀一時之利數興軍旅傾竭府<lb/>
藏兵勞民困無時獲安今之存者乃創夷之遺衆哀苦<lb/>
之餘民耳遂使軍資空匱倉廪不實布帛之賜寒暑不<lb/>
周重以失業家户不贍而北積榖養民專心東向無復<lb/>
<pb n="KR2f0039_WYG_078-57b"/>
他警蜀為西藩土地險固加承先主統御之術謂其守<lb/>
御足以長久不圖一朝奄至傾覆脣亡齒寒古人所懼<lb/>
交州諸郡國之南土交阯九真二郡已沒日南孤危存<lb/>
亡難保合浦以北民皆揺動因連避役多有離叛而備<lb/>
戍減少威鎮轉輕常恐呼吸復有變故皆海虜窺窬東<lb/>
縣多得離民地習海行狃於徃年鈔盗無日今胷背有<lb/>
嫌首尾多難乃國朝之厄會也誠宜住建立之役先備<lb/>
豫之計勉墾殖之業為饑乏之救惟恐農時将過東作<lb/>
<pb n="KR2f0039_WYG_078-58a"/>
向晚有事之日整嚴未辦若舍此急盡力功作卒有風<lb/>
塵不虞之變當委版築之役應烽燧之急驅怨苦之衆<lb/>
赴白刃之難此乃大敵所因為資也如但固守曠日持<lb/>
久則軍糧必乏不待接刃而戰士已困矣昔太戊之時<lb/>
桑榖生庭懼而脩徳恠消殷興熒惑守心宋以為災景<lb/>
公下從瞽史之言而熒惑退舍景公延年夫徳脩於身<lb/>
而感異𩔖言發於口而通神眀臣以愚蔽誤忝近署不<lb/>
能翼宣仁澤以感靈祗仰慙俯愧無所投處退伏思惟<lb/>
<pb n="KR2f0039_WYG_078-58b"/>
熒惑桑榖之異天示二主至如他餘錙介之妖近是門<lb/>
庭小神所為驗之天地無有他變而徴祥符瑞前後屢<lb/>
臻眀珠既覿白雀繼見萬億之祚實靈所挺以九域為<lb/>
宅天下為家不與編户之民轉徙同也又今之宫室先<lb/>
帝所營卜土立基非為不祥又揚市土地與宫接連若<lb/>
大功畢竟輿駕遷徃門行之神皆當轉移猶恐長久未<lb/>
必勝舊屢遷不可留則有嫌此乃愚臣所以夙夜為憂<lb/>
灼也臣省月令季夏之月不可以興土功不可以會諸<lb/>
<pb n="KR2f0039_WYG_078-59a"/>
侯不可以起兵動衆舉大事必有大殃今雖諸侯不會<lb/>
諸侯之軍與會無異六月戊巳土行正王既不可犯加<lb/>
又農月時不可失昔魯隐公夏城中丘春秋書之垂為<lb/>
後戒今築宫為長世之洪基而犯天地之大禁襲春秋<lb/>
之所書廢敬授之上務臣以愚管竊所未安又恐所召<lb/>
離民或有不至討之則廢役興事不討日月滋蔓若悉<lb/>
並到大衆聚會希無疾病且人心安則念善苦則怨叛<lb/>
江南精兵北土所難欲以十卒當東一人天下未定深<lb/>
<pb n="KR2f0039_WYG_078-59b"/>
可憂惜之如此宫成死叛五千則北軍之衆更増五萬<lb/>
若到萬人則倍益十萬病者有死亡之損叛者傳不善<lb/>
之語此乃大敵所以歡喜也今當角力中原以定彊弱<lb/>
正於際會彼益我損加以勞困此乃雄夫智士所以深<lb/>
憂臣聞先王治國無三年之儲曰國非其國安寧之世<lb/>
戒備如此況敵强大而忽農忘畜今雖頗種殖間者大<lb/>
水沈沒其餘存者當須耘穫而長吏怖期上方諸郡身<lb/>
渉山林盡力伐材廢農棄務士民妻孥羸小墾殖又薄<lb/>
<pb n="KR2f0039_WYG_078-60a"/>
若有水旱則永無所獲郡見米當待有事冗食之衆仰<lb/>
官供濟若上下空乏運漕不供而北敵犯疆使周召更<lb/>
生良平復出不能為陛下計眀矣臣聞君眀者臣忠主<lb/>
聖者臣直是以慺慺昧犯天威乞垂哀省書奏不納<lb/>
建衡二年陸抗都督信陵西陵夷道樂鄉公安諸軍事<lb/>
治樂鄉抗聞都下政令多闕憂深慮逺乃上䟽曰臣聞<lb/>
徳均則衆者勝寡力侔則安者制危盖六國所以兼并<lb/>
於强秦西楚所以北面於漢髙也今敵跨制九服非徒<lb/>
<pb n="KR2f0039_WYG_078-60b"/>
闗右之地割據九州豈但鴻溝以西而已國家外無連<lb/>
國之援内非西楚之彊庶政陵遲黎民未乂而議者所<lb/>
恃徒以長川峻山限帶封域此乃書𫝊之末事非智者<lb/>
之所先也臣毎逺惟戰國存亡之符近覽劉氏傾覆之<lb/>
釁考之典籍騐之行事中夜撫枕臨餐忘食昔匈奴未<lb/>
滅去病辭舘漢道未純賈生哀泣況臣王室之出世荷<lb/>
光寵身名否泰與國同慼死生契闊義無茍且夙夜憂<lb/>
怛念至情慘夫事君之義犯而勿欺人臣之節匪躬是<lb/>
<pb n="KR2f0039_WYG_078-61a"/>
殉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_078-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷七十三</head> <lb/>
    <p>
<pb n="KR2f0039_WYG_073-1a"/>
欽定四庫全書<lb/>
　歴代名臣奏議卷七十三<lb/>
　　　　　　　　　　　明　楊士竒等　撰<lb/>
　　儲嗣<lb/>
宋仁宗嘉祐元年知制誥吳奎上奏曰臣聞王者以社<lb/>
稷為本宗廟為重社稷必有奉宗廟必有主今陛下在<lb/>
位三十四年而嗣續未立天地祖宗開發聖意不然何故<lb/>
陛下無大過朝廷無甚失輙降如此之災異乎在禮大<lb/>
<pb n="KR2f0039_WYG_073-1b"/>
宗無嗣則擇支子之賢者漢成之於哀帝孝和之於安帝<lb/>
皆兄弟之子也若以昭穆言之則太祖太宗曽孫以近親<lb/>
言之則太宗之曽孫陛下所宜建立用繫四海之心者也陛<lb/>
下春秋猶盛嗣有皇子則退所為後者頗優其禮於宗室<lb/>
臣子之心誰曰不然陛下勿聽隂邪巧計以誤大事假如倉<lb/>
卒之際柄有所歸致社稷宗廟不血食書之史册為萬世<lb/>
憤臣不願陛下以聖明之資當危亡之比也此事不宜優游<lb/>
願速裁定定之不速必有姦人隂賊其間然亦不獨陛下之<lb/>
<pb n="KR2f0039_WYG_073-2a"/>
過輔弼之臣未聞力争致宗祀無本欝結羣望感召沴<lb/>
氣毒流天下所宜深罪推之咎罰無大于此<lb/>
祕閣校理李大臨上奏曰臣竊以比來大雨入都門壊<lb/>
廬舎溺人民祖宗以來未之有也謹按漢書五行志曰<lb/>
簡宗祀不禱祠則水不潤下今朝廷祭祀非不恭時享<lb/>
非不至而反謂簡慢者何皇嗣未立主鬯有闕故也夫<lb/>
水萬物之本太子天下之本今天下之根本未立上天<lb/>
深示災變伏望陛下鑒天之戒早擇儲嗣以前定天下<lb/>
<pb n="KR2f0039_WYG_073-2b"/>
之心古者天子即位必有儲副以受宗廟易曰主器者<lb/>
長子又曰明两作離大人以繼明照四方是天子必有<lb/>
儲副而天下獲安今儲副未定祭祀幾廢故天之變示<lb/>
深切著明也伏乞陛下無逆天時為社稷蒼生留意焉<lb/>
臣之朴忠憂國大計昧死以聞<lb/>
觀文殿學士昭徳軍節度使知并州龐籍上奏曰臣伏<lb/>
以中外之任各有分局職外陳事皆為出位在臣則不<lb/>
然早自寒儒偶升朝序荷陛下千世之遇寘于侍從付<lb/>
<pb n="KR2f0039_WYG_073-3a"/>
之權任遂登樞府迨冠台司臣之椎愚進無他路凡在<lb/>
恩擢莫非帝力今身已頽憊猶居一方上将之位則國<lb/>
家大事敢以守屏自外忍黙不言上負大恩慚責重矣<lb/>
恭惟陛下至聖臨御三紀日謹一日徳全業大憂勤機<lb/>
務焦勞夙夜今春之初偶嬰微疹萬方臣庶心如焚灼<lb/>
祈禱穹昊冀集福聖躬天地降休廟社垂慶藥劑有喜<lb/>
亟臻平復夀康之永人神有賴然臣今昧萬死而思有<lb/>
所陳者盖以陛下儲嗣未立宫坊虚位誠願陛下深思<lb/>
<pb n="KR2f0039_WYG_073-3b"/>
祖宗統緒之重下察臣民系望之懇發日之明親加精<lb/>
慮歴選宗室宜為嗣者速決聖斷制命一出四海懽忭<lb/>
天序既定羣心大安如此則陛下増基業之固奉宗廟<lb/>
之孝無大於此也至如天禧之時先帝違豫溥率之誠<lb/>
雖懐憂戚而中外帖然安心者以陛下在東宫故也此<lb/>
理昭昭扵耳目矣伏見唐世方鎮之臣上儲宫者數人<lb/>
當時不以為非而並䝉采用遂得福歸王室況臣感主<lb/>
之深愛君之切茍以益國而死愈扵負恩而生所以冒<lb/>
<pb n="KR2f0039_WYG_073-4a"/>
重禍而不疑不悔也且臣年垂七十逼扵休退固無他<lb/>
希冀惟陛下保萬世之業䝉無窮之幸乃臣之大願矣<lb/>
瀝血上控祈賜裁擇不勝輸誠待罪之至<lb/>
起居舎人知諫院范鎮奏曰伏惟陛下置諫官者為宗<lb/>
廟社稷計也諫官而不以宗廟社稷計事陛下者是不<lb/>
知諫官之任也陛下不以臣愚任之諫官臣敢不以宗<lb/>
廟社稷計獻于陛下乎二月中臣使契丹還過河北河<lb/>
北之人藉藉紛紛皆謂陛下方不豫時有言曰我為宗<lb/>
<pb n="KR2f0039_WYG_073-4b"/>
廟社稷計以廣孝道憂勞而成此疾陛下所謂宗廟社<lb/>
稷計而憂且勞者得非皇嗣未立乎是時中外皇皇莫<lb/>
知所為而陛下方以宗廟社稷為念是陛下之計慮至<lb/>
深且明也今陛下既已平復御殿聽政願推向者之言<lb/>
而終行之行之之術非明則不審非果則不決惟審與<lb/>
決而宗廟社稷之計定矣方今祖宗後裔蕃衍盛大信<lb/>
厚篤實伏惟陛下擇其尤賢者優其禮數試之以政與<lb/>
圖天下之事以系天下之心異時誕育皇嗣復遣還邸<lb/>
<pb n="KR2f0039_WYG_073-5a"/>
則真宗皇帝時故事是也初周王既薨真宗皇帝取宗<lb/>
室子飬之宫中此天下之大慮也太祖皇帝捨其子而<lb/>
立太宗皇帝者天下之大公也宗廟社稷之至計也伏<lb/>
惟陛下觀太祖皇帝之公心考真宗皇帝時故事斷于<lb/>
聖心以幸天下臣不勝至願稽之於昔叅之於今謀之<lb/>
於心書之於䟽䟽成而累月不上者大懼無益於事死<lb/>
今之世以累陛下之明伏惟赦臣萬死之罪審之決之<lb/>
以定宗廟社稷之至計非獨臣䝉更生之賜乃天下之<lb/>
<pb n="KR2f0039_WYG_073-5b"/>
人之心也不勝區區之愚<lb/>
鎮又奏曰臣聞傳曰決者智之君需者事之賊盖言有<lb/>
所需待而不決則害智而賊於事也季文子三思而後<lb/>
行孔子曰再斯可矣何則再思則是非定至于三則惑<lb/>
況過於三者乎然則是非已定而復思之者惑也孔子<lb/>
之所不與也臣近奏叅考祖宗故事選宗室子優其禮<lb/>
數以係天下人心竢有聖嗣復遣還邸此是非之至辨<lb/>
而無可惑者及今月餘不決故天雨而不止雲隂而不<lb/>
<pb n="KR2f0039_WYG_073-6a"/>
觧此其應也陛下方不豫時尚不忘宗廟社稷之計而<lb/>
形於言今已平復其肯忘宗廟社稷之計而不行之邪<lb/>
必不然也臣恐大臣不為陛下将明之爾陛下恭事宗<lb/>
廟仁覆海内上天之報必生聖嗣臣今所請乃祖宗時<lb/>
故事以權係天下人心者何惑而不為之乎伏惟上觀<lb/>
天意乆雨之變速加䖏定以示中外臣不勝大願<lb/>
鎮又奏曰臣伏見天下以水灾奏者日有十數都城大<lb/>
水天雨不止所謂水不潤下也傳曰簡宗廟不禱祠廢<lb/>
<pb n="KR2f0039_WYG_073-6b"/>
祭祀逆天時則水不潤下陛下恭事天地神祇肅祇祖<lb/>
宗山川之祀罔不秩舉至於號令必順天時非逆天時<lb/>
也非廢祭祀也非不禱祠也然而上天出此變者曉諭<lb/>
陛下以簡宗廟乎陛下即位以来虚副貳之位三十五<lb/>
年矣臣近奏擇宗子賢者優其禮數試之以政以繫天<lb/>
下人心竢有聖嗣復遣還邸及今两月餘日不行正謂<lb/>
簡宗廟也此天變所以發也伏惟陛下深念宗廟之重<lb/>
必有副貳以臣前所上章降付執政大臣速為裁定以<lb/>
<pb n="KR2f0039_WYG_073-7a"/>
塞天變<lb/>
鎮又奏曰臣前後六奏宗廟社稷大計四奏進入兩奏<lb/>
奉聖㫖送中書陛下不以臣章留中而令送中書者是<lb/>
欲使中書大臣奉行也臣兩至中書而中書大臣迭相<lb/>
設辭以拒臣以此觀之是陛下欲為宗廟社稷計而大<lb/>
臣不欲為也為大臣而不欲為宗廟社稷計非所謂為<lb/>
大臣也臣竊原大臣之意恐行之而事有中變故畏避<lb/>
而為容身之計也今星變主急兵萬一兵起大臣家族<lb/>
<pb n="KR2f0039_WYG_073-7b"/>
首領顧不保其為身計亦已踈矣就使事有中變而死<lb/>
陛下之職與其死於亂兵不猶愈乎乞陛下以臣此章<lb/>
示大臣使其自擇死所<lb/>
鎮又奏曰臣伏見天禧三年六月彗星見未㡬而冊陛<lb/>
下為皇太子方是時真宗皇帝只有陛下一人天下人<lb/>
心已有所係然真宗皇帝遽立陛下為皇太子者欲預<lb/>
正名分以塞覬覦之路也非私於陛下也為宗廟社稷<lb/>
之計與應天譴之變皆當然也今陛下未有皇嗣天下<lb/>
<pb n="KR2f0039_WYG_073-8a"/>
人心無有所係故天初見流星繼以大水告陛下以簡<lb/>
宗廟之罰陛下君臣不知覺悟故天又出彗以告陛下<lb/>
而陛下君臣晏然復如前時此臣當言之責所以恐懼<lb/>
而待罪也初流星示變時大臣豈意必有大水乎及大<lb/>
水入都城大臣親領徒役以捍水患今大水已定而不<lb/>
知致大水之本本由簡宗廟而不為宗廟計故天又出<lb/>
彗也彗之變主急兵大臣又不知先定大計以備兵變<lb/>
及兵如水之至而後親捍之雖勤勞如捍水之時亦無<lb/>
<pb n="KR2f0039_WYG_073-8b"/>
益矣陛下為民父母已視民有壓溺之患又忍使遭戮<lb/>
辱之禍而不為宗廟社稷計以荅天譴乎<lb/>
鎮又奏曰近除臣侍御史知雜事本臺見闕官奉聖㫖<lb/>
令受敕告速赴臺供職者臣近以都城大水及彗星適<lb/>
見為變非常故乞速定大計以荅天譴闔門待罪祈以<lb/>
死請臣人微言輕固不足以動聖聼然所陳者乃天之<lb/>
戒陛下縦不用臣之言可不畏天之戒乎彗星尚在朝<lb/>
廷不知警懼彗星既滅則天不復有所告戒後雖欲言<lb/>
<pb n="KR2f0039_WYG_073-9a"/>
亦無以為辭此臣所以懼恐而必以死請也今除臣侍<lb/>
御史知雜事則臣之言責益重於前所有告敕未敢祇<lb/>
受<lb/>
鎮又奏曰臣伏見古之人有以死諫忘其身之計唯宗<lb/>
廟之是憂者盖有官守與忠義之所發也臣今日之為<lb/>
亦猶古之人也有官守也忠義之所發也肯愛其身而<lb/>
忘宗廟之憂以自愧古人乎所以前後奏議者凡十一<lb/>
上矣是皆陳天地之大變與述天下之人之心也伏乞<lb/>
<pb n="KR2f0039_WYG_073-9b"/>
陛下以臣前所奏議盡付執政大臣速加䖏決以應天<lb/>
變以慰人心以為宗廟社稷之計臣之區區不勝大願<lb/>
鎮又奏曰臣前後三准中書劄子聖㫖指揮令臣疾速<lb/>
赴臺供職臣未敢從命者非慢陛下之命也欲陛下行<lb/>
臣之言而為宗廟社稷計也夫君命有固不可違者亦<lb/>
有固可違者君命是而臣執之非者固不可違者也違<lb/>
之誅之可也君命非而臣執之是者固可違者也違之<lb/>
寛之可也伏乞陛下問大臣臣言是邪非邪如以臣言<lb/>
<pb n="KR2f0039_WYG_073-10a"/>
為是伏乞寛臣之罪因此大禮擇定副貳誕告中外以<lb/>
為宗廟社稷計以臣言為非伏乞誅臣以為妄言之戒<lb/>
所有知雜御史之職臣未敢輒受<lb/>
鎮又奏曰臣前後三准中書劄子聖㫖指揮令臣疾速<lb/>
赴臺供職有以見陛下愛臣之深也初臣待罪陛下不<lb/>
加以罪而又遷擢之臣未即赴職而陛下又三降聖㫖<lb/>
敦趣之是陛下之恩意於臣篤且至也而臣終不敢輒<lb/>
輕就者自陛下擢臣為諫官臣已将身許陛下也今日<lb/>
<pb n="KR2f0039_WYG_073-10b"/>
之事乃是臣致命之秋陛下不用臣之言賜臣之死則<lb/>
臣一身之輕何足卹也陛下感悟臣言而為宗廟社稷<lb/>
計則臣之言甚可重也不以一身之輕而廢甚可重之<lb/>
言者臣之職也臣之身一人之私也臣之言衆人之公<lb/>
也宗廟社稷之計也陛下與其卹一人之私孰若行衆<lb/>
人之公以為宗廟社稷計誠能因大禮定大議決然大<lb/>
告於庭則陛下收納諫之名以慰天下之心豈不美哉<lb/>
如是而臣就死無所憾也生而進之可也退之亦可也<lb/>
<pb n="KR2f0039_WYG_073-11a"/>
於陛下職事無所負也於臣之初心亦無所負也<lb/>
鎮又上奏曰臣待罪中䝉除知雜御史七降聖㫖臣雖<lb/>
甚愚知陛下必以臣言為是然乆而不知決者竊恐左<lb/>
右近習以為陛下已安不用為此以惑陛下是皆佞邪<lb/>
無識之人不可不察古人所謂小人愛人以姑息者正<lb/>
謂此軰臣愚謂陛下既安尤當為之以荅天意天意報<lb/>
貺必䝉子孫無疆之慶此天人相與之際必然之理願<lb/>
陛下黜小人姑息之淺見察臣之至言則大臣不敢畏<lb/>
<pb n="KR2f0039_WYG_073-11b"/>
避必能盡力輔佐陛下以為宗廟之計臣前後上章凡<lb/>
十九次竊恐留中大臣不盡得見今具録進呈乞付中<lb/>
書樞宻大臣同共叅議有異議者乞與臣廷辨謂臣不<lb/>
然即乞明加臣罪觧臣言責臣之至情盡在於此<lb/>
二年翰林學士歐陽脩上奏曰臣聞言天下之難言者<lb/>
不敢冀必然之聽未必聽而不可不言者所以盡為忠<lb/>
之心況臣遭遇聖明容納諫諍言之未必不聼其可黙<lb/>
而不言臣伏見自去嵗以来羣臣多言皇嗣之事臣亦<lb/>
<pb n="KR2f0039_WYG_073-12a"/>
嘗因災異竊有奏陳雖聖度包容不加誅戮而愚誠懇<lb/>
至天聼未回臣實不勝愛君之心日夜區區未嘗忘此<lb/>
思欲再陳狂瞽而未知所以為言今者伏見兖國公主<lb/>
近已出降臣因竊思人之常道莫親於父子之親人之<lb/>
常情亦莫樂於父子之樂雖在聖哲異於凡倫其為天<lb/>
性於理則一陛下曏雖未有皇嗣而有公主之愛上慰<lb/>
聖顔今既出降漸疎左右則陛下萬幾之暇䖏深宫之<lb/>
中誰可承顔色臣愚以謂宜因此時出自聖意於宗室<lb/>
<pb n="KR2f0039_WYG_073-12b"/>
之中選材賢可喜者録以為皇子使其出入左右問安<lb/>
侍膳亦足以慰恱聖情臣考於書史竊見自古帝王雖<lb/>
曰至尊未嘗獨䖏也其出而居外也不止百司公卿奏<lb/>
事而已必有儒臣學士講論於閒宴又有左右侍從顧<lb/>
問語言其入而居内也不止宦官宫妾在於左右而已<lb/>
其平居燕寢也則有太子問安侍膳於朝夕其優游宴<lb/>
樂也多與宗室子弟懽然相接如家人計其一日之中<lb/>
未嘗一時獨䖏也今陛下日御前後殿百司奏事者往<lb/>
<pb n="KR2f0039_WYG_073-13a"/>
往仰瞻天顔而退其甚幸者得承一二言之徳音君臣<lb/>
之情不通上下之意不接其餘在庭之臣儒學侍従之<lb/>
列未聞一人從容親近於左右入而居内則至於問安<lb/>
侍膳亦闕於朝夕則陛下富有四海之廣躬享萬乗之<lb/>
尊居外則無一人可親居内則無一人得親此臣所以<lb/>
區區而欲言也伏惟陛下荷祖宗之業承宗廟社稷之<lb/>
重皇子未降儲位乆虚群臣屢言大議未決臣前所奏<lb/>
陳以謂未必立為儲貳而且飬為子既可以徐察其賢<lb/>
<pb n="KR2f0039_WYG_073-13b"/>
否亦可以待皇子之降生於今為之亦其時也臣言狂<lb/>
計愚伏俟斧鉞<lb/>
仁宗春秋髙未有嗣集賢校理韓宗彦上書曰漢章帝<lb/>
詔諸懐姙者賜胎養榖人三斗復其夫勿筭一嵗著為<lb/>
令臣考尋世次帝八子長則和帝而質安以下諸帝皆<lb/>
其係胄請修胎飬之令且曰人君務繁毓其民則天亦<lb/>
昌衍其孫子矣<lb/>
三年吳及改右正言上䟽曰帝王之治必敦骨肉之愛<lb/>
<pb n="KR2f0039_WYG_073-14a"/>
而以至親夹輔王室詩曰懐徳惟寧宗子惟城故同姓<lb/>
者國家之屏翰儲副者天下之根本陛下以海宇之廣<lb/>
宗廟之重而根本未立四方無所係心上下之憂無大<lb/>
於此謂宜發自聖斷擇宗室子以備儲副以服属議之<lb/>
則莫如親以人望言之則莫如賢既兼親賢然後優封<lb/>
爵以寵異之選重厚樸茂之臣以教導之聽入侍禁中<lb/>
示欲為後使中外之人悚然瞻望曰宫中有子矣陛下<lb/>
他日有嫡嗣則異其恩禮復令歸邸於禮無嫌於義為<lb/>
<pb n="KR2f0039_WYG_073-14b"/>
順弭覬覦之心属天下之望宗廟長乆之䇿也既而又<lb/>
言開寳詔書内侍臣年三十無飬父者聽飬一子為嗣<lb/>
并以名上宣徽院違者扺死比年此禁益弛天地之理<lb/>
隂累聖嗣願詔大臣明示舊制上順天意以綏福佑<lb/>
四年右諫議大夫權御史中丞包拯上疏曰臣伏讀前<lb/>
史見聖王之御天下也初纂大業即建儲貳盖所以安<lb/>
億兆危疑之心絶中外覬覦之望乃有國之常典而歴<lb/>
代所遵守者也伏自陛下紹隆丕搆已逾三紀仁孝恭<lb/>
<pb n="KR2f0039_WYG_073-15a"/>
儉之徳格于上下孜孜求治未嘗一日少怠兹固群臣<lb/>
仰望清光之不暇但以東宫虚位日乆天下之心憂危<lb/>
至切雖前後臣僚論列者多矣卒不聞有所䖏置未審<lb/>
聖意持乆不決者何也夫萬物皆有根本而太子天下<lb/>
之根本也根本不立禍孰大焉今既皇嗣未降亦當采<lb/>
詩人盤維之義固天下根本之地不可忽也臣願陛下<lb/>
特出宸斷宻與執政大臣協議精擇宗室中親而有徳<lb/>
望衆所推重者優以封爵置在左右日加訓朂仍與増<lb/>
<pb n="KR2f0039_WYG_073-15b"/>
補僚属選用厚重方正之士令就禁邸諭以善道益其<lb/>
聞見如此則不惟表異親賢抑亦鞏固王室可以挫姦<lb/>
雄觀望之意也竢皇嗣誕育則以優禮而進退之此亦<lb/>
古今之通義陛下何憚而不為哉伏況藝祖以艱難得<lb/>
天下以聖繼聖傳於陛下垂及百年陛下豈可不念祖<lb/>
宗之業當傳之無窮若乃徇目前之適忽經乆之䇿必<lb/>
稔禍於将來恐非社稷之福也陛下得不留神而熟慮<lb/>
乎臣以踈外之迹累當言責之任今陛下以臣愚直擢<lb/>
<pb n="KR2f0039_WYG_073-16a"/>
在憲府若畏罪不言是上孤陛下委用之意臣不忍為<lb/>
惟陛下審其當否斷而行之則天下幸甚<lb/>
拯嘗奏曰東宫虚位日乆天下以為憂陛下持乆不決<lb/>
何也仁宗曰卿欲誰立拯曰臣不才備位乞豫建太子<lb/>
者為宗廟萬世計也陛下問臣欲誰立是疑臣也臣年<lb/>
七十且無子非邀福者帝喜曰徐當議之<lb/>
時群牧使宋祁卒上遺奏曰陛下享國四十年東宫虚<lb/>
位天下係望人心未安為社稷深計莫若擇宗室賢才<lb/>
<pb n="KR2f0039_WYG_073-16b"/>
進爵親王為匕鬯之主若六宫有就館之慶聖嗣蕃衍<lb/>
則宗子降封郡王以避正嫡此定人心防禍患之大計<lb/>
也<lb/>
六年翰林學士胡宿上奏曰臣被㫖令為青詞禱諸陵<lb/>
山川以求儲嗣臣聞漢文帝二年有司請豫建太子是<lb/>
時文帝已有元子猶對有司稱楚王吴王淮南王皆秉<lb/>
徳以陪朕何為不豫哉太祖皇帝感昭憲太后遺言捨<lb/>
魏王而立太宗自開闢以來神武英斷未有如太祖皇<lb/>
<pb n="KR2f0039_WYG_073-17a"/>
帝陛下必待聖嫡然後擬議非居安思危之道願察宗<lb/>
室敦厚慈仁可以為副君者立之則儲貳之分定天下<lb/>
之心安矣欲望聖慈特賜睿斷臣不勝區區之情<lb/>
首相韓琦上奏曰臣竊見近嵗以來内外忠孝之臣以<lb/>
陛下臨御四海已四十年而皇嗣未育天下無所係心<lb/>
不避重誅繼有論奏乞於宗室中擇幼而可教者權為<lb/>
嗣陛下慈仁崇儉冠絶今古天監至明非晚必生聖子<lb/>
以為廟社無疆之慶至時宗室中權為嗣者優加職秩<lb/>
<pb n="KR2f0039_WYG_073-17b"/>
使之退就宫邸誠善議也臣愚竊恠陛下何疑而不行<lb/>
之然兹事至大當獨斷於聖心雖至親至近之人不可<lb/>
預議如陛下素有所属已得其人則望宣示中書樞宻<lb/>
院使奉而行之以慰中外之意若謂賢愚難審選擇當<lb/>
謹則臣曽乞於内中建學取宗室中幼而謹厚勤於為<lb/>
學者置於内學陛下每於聼斷之暇或休假之日親幸<lb/>
學舎觀其道業進退應對長短不年嵗間陛下必盡知<lb/>
其能否然後聖慮取其可属者權而命之則無不當矣<lb/>
<pb n="KR2f0039_WYG_073-18a"/>
臣䝉陛下非次拔擢使待罪宰相思有以報上而事無<lb/>
重於此者故昧死盡言惟聖度寛納則天下幸甚<lb/>
琦遷昭文館大學士監修國史時帝既連失三王自至<lb/>
和中得疾不能御殿中外惴恐臣下争以立嗣固根本<lb/>
為言包拯范鎮尤激切積五六嵗依違未之行言者亦<lb/>
稍怠至是琦乗間進曰皇嗣者天下安危之所係自昔<lb/>
禍亂之起皆由䇿不早定陛下春秋髙未有建立何不<lb/>
擇宗室之賢者以為宗廟社稷計帝曰後宫将有就館<lb/>
<pb n="KR2f0039_WYG_073-18b"/>
者姑待之已又生女一日琦懐漢孔光傳以進曰成帝<lb/>
無嗣立弟之子彼中材之主猶能如是況陛下乎願以<lb/>
太祖之心為心則無不可者又與曽公亮張昇歐陽脩<lb/>
極言之會司馬光吕誨皆有請琦進讀二疏未及有所<lb/>
啓帝遽曰朕有意乆矣誰可者琦皇恐對曰此非臣軰<lb/>
所可議當出自聖擇帝曰宫中嘗養二子小者甚純近<lb/>
不慧大者可也琦請其名帝以宗實告宗實英宗舊名<lb/>
也琦等遂力賛之議乃定英宗居濮王䘮議起知宗正<lb/>
<pb n="KR2f0039_WYG_073-19a"/>
琦曰事若行不可中止陛下斷自不疑乞内中批出帝<lb/>
意不欲宫人知曰只中書行足矣命下英宗固辭帝復<lb/>
問琦琦對曰陛下既知其賢而選之今不敢遽當盖器<lb/>
識逺大所以為賢也願固起之英宗既終䘮猶堅卧不<lb/>
起琦言宗正之命初出外人皆知必為皇子不若遂正<lb/>
其名乃下詔立為皇子<lb/>
吕誨上奏曰臣竊聞中外臣僚屢有宻䟽以聖嗣未立<lb/>
精擇旁繼指斥祖宗分别裔緒臣子之心詎當如是盖<lb/>
<pb n="KR2f0039_WYG_073-19b"/>
憂懼隕穫發於忠誠而深虞機會之失也雖然宗室有<lb/>
親踈天資有賢愚委付親賢當出聖慮人臣安得陳露<lb/>
事機以萌非冀惟陛下思忠言奮剛斷遏未然之亂無<lb/>
使後時此防微之深慮也又聞近日奏彗星躔心宿請<lb/>
備西北謹按天文志三星天王之正位中曰明堂前為<lb/>
太子後為庶子星直則失勢明則見祥質之知星者以<lb/>
謂既直且闇而妖星所犯變見之驗恐不在西北臣又<lb/>
聞自夏秋京師滛雨諸路水潦數州地震江河泛溢民<lb/>
<pb n="KR2f0039_WYG_073-20a"/>
户墊溺斯隂盛之沴固有冥符唐神龍初洛水暴盛宋<lb/>
務光曰自登皇極未建元良非所以守器承祧飬徳賛<lb/>
美姻戚之間謗議所集積疑成災厥罰斯至乃已然之<lb/>
明驗有以知皇天愛陛下之深數以災異感動若尚不<lb/>
加警悟殆非畏天保國之深慮也臣又聞近宗室中訛<lb/>
言事露流傳四方人心驚疑是亦隂沴之應窺覦之心<lb/>
不可不知其漸伏望陛下念根本之重為宗廟之計檢<lb/>
會前後臣僚奏議延對大臣周爰忠讜審擇宫邸以親<lb/>
<pb n="KR2f0039_WYG_073-20b"/>
賢稽合天意況宗枝蕃茂豈無賢徳上副聖念脫或宸<lb/>
謀已定當使天下共知以安乆系萬一姦臣隂有附會<lb/>
陽為忠實以緩上心此最為患之大者不可不察也漢<lb/>
成帝惑王根邪說捨中山而立定陶及孝安之際梁冀<lb/>
姦謀貪樂安冲幼而畏清河嚴明卒至於亂茍有正人<lb/>
讜論則東西二京基祚可量哉惟陛下念祖宗造宋之<lb/>
艱難鑒成安隳漢之基祚窒奸臣附會之漸絶後世窺<lb/>
覦之患早為定斷慰安人心天下大幸<lb/>
<pb n="KR2f0039_WYG_073-21a"/>
同知諌院吕誨又上奏曰臣伏覩淮陽郡王宫置翊善<lb/>
侍講等官又聞翊善王陶等請郡王當拜禮者臣竊思<lb/>
之盖名有不正禮固失宜敢不論列上裨宸聼今王出<lb/>
閤儀非開府當且設師友未宜建置僚属國朝至道元<lb/>
年中書奏案唐文宗朝李石言太子有侍讀諸王亦有<lb/>
侍讀無隆殺之禮請改為奉諸王講讀皇姪皇孫是環<lb/>
衛之職請以教授為名從之先帝為夀春郡王命張士<lb/>
遜崔遵度為友至天禧中士遜為諫議大夫兼太子庶<lb/>
<pb n="KR2f0039_WYG_073-21b"/>
子詣資善堂叅見猶令升階列拜自是始有跪受之禮<lb/>
事體甚明臣欲乞朝廷先正陶等職任名位既正禮分<lb/>
自安又況郡王年已長立當早出閤以奉朝請如此開<lb/>
府建官翊善侍講自為寮属於禮宜矣<lb/>
殿中侍御史裏行陳洙上奏曰臣聞孟子之言曰生亦<lb/>
我所欲也義亦我所欲也二者不可得兼舎生而取義<lb/>
可也臣官為御史身有言責當世之事繫安危興亡之<lb/>
本原者計身而不言則失事君之大義切言而不避則<lb/>
<pb n="KR2f0039_WYG_073-22a"/>
蹈死亡之顯誅臣敢捨生取義攄瀝肝膽仰聞於陛下<lb/>
誅之容之惟君父命伏以陛下仁侔帝堯孝同周武體<lb/>
元居正已四十年惠滂澤流浹民肌骨陛下視億兆之<lb/>
人如赤子億兆之人視陛下如慈父未有為人之子而<lb/>
不憂其父之憂者也天下之本未立吾君之子未育此<lb/>
天下所以皇皇而同慮也臣輙探天下之心採天下之<lb/>
論而開陳之方今皇嗣未降人心未安公府大臣無敢<lb/>
言者朝廷安危莫大於是歴代治亂之迹甚明臣不復<lb/>
<pb n="KR2f0039_WYG_073-22b"/>
條舉姑借東漢之事言之順冲質之際漢祚幾絶清河<lb/>
王蒜最親賢而不得立奸臣梁冀立蠡吾侯志是為威<lb/>
帝忠臣杜喬李固雖力争就死曽何益於漢哉威帝既<lb/>
立政移五倖刑淫三獄而宗社自此危矣迹其所以然<lb/>
盖辨之不早計之後時也嚮使李杜之䇿行於前梁冀<lb/>
之謀不得用則炎厯長乆其可量乎思東漢之事則知<lb/>
奸邪之臣幸時失制廢明立昏棄長扶幼以危亡其邦<lb/>
家皆可見也然則可不預為乆安之䇿哉臣愚伏願陛<lb/>
<pb n="KR2f0039_WYG_073-23a"/>
下決自清衷發於聖斷擇宗室之賢者立為皇子寘之<lb/>
左右使日聞陛下之訓言日觀陛下之徳政則天下之<lb/>
憂去而奸臣之謀戢矣皇天輔徳其應如響陛下至仁<lb/>
至義至慈至孝行将天錫聖嗣繼照四海復俾宗室退<lb/>
還舊藩九州四海之人孰曰不然夫先機而謀則事克<lb/>
濟失時而慮則禍已萌臣失今不言而異時倉猝言之<lb/>
不過能效李杜之死耳曽何益於朝廷哉陛下如不亮<lb/>
臣愚忠以臣為懐異日之圖莫若先殺臣之身而用臣<lb/>
<pb n="KR2f0039_WYG_073-23b"/>
之言臣雖死之日猶生之年也伏望聖慈宣示臣章付<lb/>
執政大臣而行之天下大幸<lb/>
七年右正言王陶上奏曰臣伏覩自至和中聖躬不豫<lb/>
之後天下之人顒顒惴惴無所寄命日望上穹眷命降<lb/>
生聖嗣内承九廟祀享之重外安四海億兆之心天貺<lb/>
莫期未如民志朝廷百執事州郡之吏下至韋布草莱<lb/>
之士抗疏交章引古今陳灾異請擇宗室親賢早建儲<lb/>
嗣危言切語感動天聽者以數百夫為是議者豈皆懐<lb/>
<pb n="KR2f0039_WYG_073-24a"/>
不忠不孝為姦利託附之人哉盖發於至誠為宗廟社<lb/>
稷無窮大計他日四海生靈死亡之命豫求安全深思<lb/>
逺慮而已陛下納諫從善博通古今治亂之要知聖人<lb/>
先天而天不違後天而奉天時之道在乎順民欲而安<lb/>
衆心也故嵗親發徳音稽唐故事擇宗子使知宗正寺<lb/>
上以先後天心導迎景貺而俟與子之祥次以尊崇宗<lb/>
廟欽重祭享而脩主鬯之職下以順恱人情表的聖意<lb/>
而示強宗之勢中外聞之咸謂此舉設施安稳不驚人<lb/>
<pb n="KR2f0039_WYG_073-24b"/>
耳目而天下揺揺之心一旦而㝎他日聖嗣降育則稍<lb/>
遷其秩使歸本邸進退之命無傷國體莫不稱慶陛下<lb/>
有堯之至仁舜之大孝漢文之恭遜而睿謀英斷非近<lb/>
代中庸之主所可跂及厥後寖聞稽緩四方觀聽豈免<lb/>
憂疑或罪宗實以為自唐以来判宗正寺者皆用宗子<lb/>
求之典故乃一尋常差遣何必過為辭避或者流言云<lb/>
事白宫中嬪御宦臣姑息之言聖恩因而微惑且婦人<lb/>
近幸不識國家大計茍務一時慰恱陛下而不知返沮<lb/>
<pb n="KR2f0039_WYG_073-25a"/>
壊美政暌隔英斷為害甚大也風聞宗實自有此命而<lb/>
来夙夜恐懼閉門不敢見人昨自二月服除今半年有<lb/>
餘矣臣恐天下之人謂陛下始者順天心人欲而命之<lb/>
今者聽左右姑息之言而疑之不獨百世之後使人歎<lb/>
息聖政始卒之不一亦恐自今逺近中外奸雄之人得<lb/>
以窺伺間隙矣自古天下禍亂之始未有不由繼嗣不<lb/>
立付属之心不豫定而遂致後世争奪危亡使天下赤<lb/>
子糜爛塗地而受弊者也況數嵗以来灾異頻數不可<lb/>
<pb n="KR2f0039_WYG_073-25b"/>
勝紀今春徐陳許蔡迨京畿之民訛言相傳掘土而食<lb/>
近又龍鬪於南京之舊驛盛夏火王金當消又太白芒<lb/>
角盛大陵犯熒惑又太白經天與嵗星晝見天地人事<lb/>
皆見變異其占為兵為凶為人心不安為甚可懼太史<lb/>
必有以其術為陛下言之者陛下於此時豈可尚復優<lb/>
游不斷恐懼脩省急荅天戒哉夫天下者聖祖神宗之<lb/>
天下傳至陛下使陛下永置生民於安全之地陛下當<lb/>
思先帝付託之重使宗廟社稷生民有所依賴天下忠<lb/>
<pb n="KR2f0039_WYG_073-26a"/>
臣節士有所取正無令漢成帝獨有美名也前日未命<lb/>
宗實人人言早建儲嗣今日乃無一人敢言者非今日<lb/>
之人不忠盖前日未有主名泛為公言而陛下不疑也<lb/>
今日補一宗正官雖非繼嗣似有主名又陛下猶豫遲<lb/>
疑自冬徂秋十月矣中外之人無貴賤賢愚人人自顧<lb/>
私計懼陛下見疑獲罪不敢出一言但日聽朝廷所為<lb/>
以卜治亂而已臣職為諫官倘又不言則誰為陛下言<lb/>
者故臣區區憂國之心顛沛彷徨而不能自已也<lb/>
<pb n="KR2f0039_WYG_073-26b"/>
仁宗春秋髙皇嗣未立監察御史傅堯俞請建宗室之<lb/>
賢以慰天下望及英宗為皇子有司闕供餽仁宗未知<lb/>
堯俞言陛下既以宗社之重建皇嗣宜以家人禮使皇<lb/>
子朝夕侍饍左右以通慈孝之誠今禮遇有闕非所以<lb/>
隆親親重國本也於是詔有司供具甚厚<lb/>
英宗初即位同知諫院吕誨上奏曰臣竊以事之遽者<lb/>
歩寧思於中矩心之切者言何假於文為況任居言責<lb/>
世有憂危焉敢恝然自持為全身之計哉臣以謂王者<lb/>
<pb n="KR2f0039_WYG_073-27a"/>
所以尊髙於人上慘舒於天下以賞罰之柄專其有也<lb/>
故威福不可移於下謹重操守而已恭惟陛下踐祚以<lb/>
来聖體違豫雖天光臨下而徳音鮮聞萬機之事未嘗<lb/>
可否悉付中書宻院然皇太后關決於中自匪輔臣雖<lb/>
承㫖兩制近侍亦不得造簾箔之下況疎逺之臣耶如<lb/>
是爵賞刑威一歸於政府盡公則已脱或差謬何繇取<lb/>
正下情不無於蔽壅所以中外慊然未安者此也尚頼<lb/>
忠良一意上下無間萬一姦邪得進盜弄威福勢不可<lb/>
<pb n="KR2f0039_WYG_073-27b"/>
不防其漸也為陛下謀者莫若早建元良自輔號令威<lb/>
福自中而出人知所歸則下無異心此當今之速效也<lb/>
漢文帝即位之初有司請豫建太子文帝英睿之君景<lb/>
帝賢明之嗣尚以不豫為憂誠有謂也況淮陽王天資<lb/>
敏悟位當冢嫡速宜建立以固本根旁絶窺覬慰安人<lb/>
心斯萬世之慮也伏望陛下大開聦聽俯納愚忠審操<lb/>
柄不可移於下思機會不可失於時法漢文豫建之䇿<lb/>
為廟社長乆之計上有聖后之翊輔下有元良之倚賴<lb/>
<pb n="KR2f0039_WYG_073-28a"/>
陛下髙拱巖廊仰成庻政臣私謂雖泰山之安莫安於<lb/>
此也清静不言而化人神胥恱天意昭輔勿藥之喜計<lb/>
日可期天下幸甚<lb/>
誨又上慈聖皇后乞調治聖躬建立儲副奏曰臣竊以<lb/>
兩漢而後諸侯王入繼聖統者甚衆或以功或以賢或<lb/>
以親或以黨四者之繼隆替之所係以功與親賢者何<lb/>
嘗不興隆於寳緒繇黨附而至者未有不基乎禍亂哀<lb/>
平威靈之𩔖是也千百載之下為之監戒今上生而敏<lb/>
<pb n="KR2f0039_WYG_073-28b"/>
睿天資英哲先帝知其厯數在躬又當近属實以親而<lb/>
賢授之寳器及誕告于外讙聲翕然殿下以積勲之後<lb/>
配徳仁宗主宣隂教天下䝉福上自潜徳之初殿下鞠<lb/>
育保䕶者三十年矣先皇厭代宣導遺㫖掌握機柄佐<lb/>
佑聖嗣克安天下永我帝業丕功茂實固不待愚臣一<lb/>
二而談矣上違豫而来重煩聽斷庶務允輯中外賴焉<lb/>
比聞流議宣傳上疾未間言或荒忽承顔之禮時有所<lb/>
闕殿下幾至不能容覆外臣罔測謂之然矣臣竊慮小<lb/>
<pb n="KR2f0039_WYG_073-29a"/>
人乗間幸兩宫如是隂為交鬪以生他事殿下察其素<lb/>
履知其有疾故當責忠臣之輔助擇太醫之調理又聞<lb/>
上意自倦服藥以致醫工乆無效驗然病者苦其瞑眩<lb/>
斯亦常情誠恐奉御之人但能備禮不敢强以服餌積<lb/>
日之深其誤不細惟殿下廣乎容納之度忘其惰慢之<lb/>
禮親閱湯劑力為調治強之以嚴威撫之以恩愛如此<lb/>
人神和悦得不降祐上之起居必遂安適不然恩禮中<lb/>
闕慈孝兩失人言不已其如天下何其如宗廟何其如<lb/>
<pb n="KR2f0039_WYG_073-29b"/>
先帝何三十年保育之功一朝而棄臣竊為殿下惜之<lb/>
臣重思療治之法即如是言萬世之計敢不為殿下陳<lb/>
論漢馬皇后畢明帝世克全美徳以至鞠飬章帝勞悴<lb/>
過於所生母子慈愛始終無纎介之隙章帝終為賢聖<lb/>
之主其保助亦已明矣史册書美世逺益光臣伏願殿<lb/>
下循修以為法度念先帝之顧體聖躬之憂危宫中間<lb/>
言不可不察方四海顒顒日期振治萬幾取決不可持<lb/>
疑雖神宇暫勞而宋祚安矣俟上躬平和還居清浄愉<lb/>
<pb n="KR2f0039_WYG_073-30a"/>
怡夀考豈不休哉況淮陽王及諸孫天資淳篤宜均撫<lb/>
育以盡愛慈繼繼承承本根為重儲副之位安可暫虚<lb/>
殿下宜上承天意下順人心謀乃輔臣助成君徳早議<lb/>
建立旁絶闚覦則廟社之福天下之幸<lb/>
知諌院司馬光上劄子曰臣伏見陛下差直史館王陶<lb/>
充皇子伴讀秘閣校理孫思恭充本位說書此誠國家<lb/>
之首務聖哲之逺圖然臣聞三代令王置師傅保以教<lb/>
其子又置三少與之燕居至於左右前後侍御僕從之<lb/>
<pb n="KR2f0039_WYG_073-30b"/>
人皆選孝悌端良之士逐去邪人毋得在側使之日見<lb/>
正事聞正言然後道明而徳盛心愉而體安福被兆民<lb/>
功流萬世此教之所以為益也今陶等雖為皇子官属<lb/>
若不日日得見或見而遽退語言不洽志意不通未嘗<lb/>
與之論經術之精㣲辨人情之邪正究義理之是非考<lb/>
行已之得失教者止於供職學者止於備禮而左右前<lb/>
後侍御僕從或有佞邪讒巧之人雜䖏其間出入起居<lb/>
朝夕相近誘之以非禮導之以不義納之以諂諛濟之<lb/>
<pb n="KR2f0039_WYG_073-31a"/>
以詐偽雖皇子資性聰明端慤難移然親近易習積乆<lb/>
易遷諂䛕易入詐偽易惑如此則雖有碩儒端士為之<lb/>
師傅終無益也臣聞孟子曰雖有天下易生之物一日<lb/>
暴之十日寒之未有能生者也吾見亦罕矣吾退而寒<lb/>
之者至矣又曰一齊人傅之衆楚人咻之雖日撻而求<lb/>
其齊言不可得也臣愚伏望陛下多置皇子官属博選<lb/>
天下有學行之士以充之使每日在皇子側與皇子居<lb/>
䖏燕遊講論道義聳善抑惡輔成懿徳其左右前後侍<lb/>
<pb n="KR2f0039_WYG_073-31b"/>
御僕從亦皆選小心端恪之人使所属官司結罪保明<lb/>
然後得入仍專委伴讀官提舉覺察若有佞邪䜛巧之<lb/>
人誘導皇子為非禮之事者委伴讀官糺舉施行即時<lb/>
斥逐不令在側若皇子自有過失再三規誨不從者亦<lb/>
聽以聞如此則必進徳修業日就月将善人益親邪人<lb/>
益踈誠天下之幸也大理評事趙彦若孝友温良謹潔<lb/>
正固博聞強記難進易退國子監直講李寔好學有文<lb/>
修身慎行秘閣校理孟恂清純愷悌始終如一此臣之<lb/>
<pb n="KR2f0039_WYG_073-32a"/>
所知也伏望陛下擇此三人及廣求其尤以備皇子官<lb/>
属臣推心盡忠不敢形迹僭越妄言伏俟譴謫<lb/>
殿中侍御史傅堯俞上奏曰臣竊嘗讀傳記採國家之<lb/>
要務見聖人之教其子也未有不思所以護其闕而養<lb/>
其全是以事作軌儀物為防檢盖夫恩惟父子義則君<lb/>
臣必恩義之兩行實古今之通道天下之本庸可易乎<lb/>
故滯愛生愆具存規誡異宫而䖏用别嫌疑臣雖至愚<lb/>
輒有深慮竊見淮陽郡王爵分茅社位列鼎司體何但<lb/>
<pb n="KR2f0039_WYG_073-32b"/>
於勝衣年已踰於志學雖即外傅尚居中禁臣謂非所<lb/>
以養其徳望而廣其嚴恭者也伏願陛下稍抑私情務<lb/>
存大體俾之出外居别館稍親諸務問安内寢著為定<lb/>
規然后飲食起居必有常度左右前後皆用正人上以<lb/>
隆父子之恩下以著君臣之義養全教本此其始乎<lb/>
治平二年監察御史裏行吕大防上奏曰臣伏覩皇子<lb/>
頴王以元子之重幼年盛徳出閤開府二年于兹雖陛<lb/>
下聖心謙遜未遑正位東宫而社稷之本天下之望實<lb/>
<pb n="KR2f0039_WYG_073-33a"/>
有繫焉至于師友寮寀宜用道徳英俊一時之賢或以<lb/>
方嚴見憚或以行義可法庶可以行輔導之職發揮皇<lb/>
子聰明仁義之姿屢觀前古未嘗不謹於此故在虞則<lb/>
有夔周有周召史佚太顛散宜生閎夭漢則有留候四<lb/>
皓二䟽石奮丙吉韋𤣥成鄧禹桓榮晉則有山濤張華<lb/>
王導賀循皆以元臣巨儒輔正儲貳故宣廣言於宣帝<lb/>
曰太子國儲副君師友必天下英俊張佚言扵光武曰<lb/>
為天下立太子則宜用天下賢才此可見其遴選之意<lb/>
<pb n="KR2f0039_WYG_073-33b"/>
所以重國本而尊宗廟也竊見近除頴王府記室陳薦<lb/>
侍講孫固道義無聞學問至淺初薦之被選已為時論<lb/>
所非而固之獲進重取識者之笑皆以為諂事公卿致<lb/>
身於此又安能儀刑藩邸輔翼元良也哉臣愚以為宜<lb/>
飭輔臣更選經行脩明可為師範者以備王府官属薦<lb/>
固之才量其所堪改授别職及乞依舊令置王傅友官<lb/>
擇兩制之臣有道徳學問者充其任則朝廷尊榮天下<lb/>
幸甚<lb/>
<pb n="KR2f0039_WYG_073-34a"/>
三年翰林學士張方平上奏曰臣竊惟頴王地居嫡長<lb/>
春秋鼎盛方當稽古向學修誠進徳若其左右前後有<lb/>
位之士所以朝夕納誨咨告法度出入起居罔有不欽<lb/>
一人元良萬國以貞社稷之本也今遴選官寮進用時<lb/>
俊嵗年之間即復遷易於此假途以陞要近乃令縉紳<lb/>
之列指為仕宦捷徑非所以資王之重也願留聖慮申<lb/>
諭執政王府記室顧當兼用詞翰之選至于翊善保傅<lb/>
之業亦宜於兩省以上推擇老誠舊望行安而節和者<lb/>
<pb n="KR2f0039_WYG_073-34b"/>
得以乆䖏其職俾典領宫中之政至于侍御僕從便僻<lb/>
側媚以非正之事云為者察而聞於王小者懲戒大者<lb/>
上聞而斥之無有憸人得在王門以著王之令聞兹國<lb/>
家無疆之休惟陛下留神幸察<lb/>
英宗不豫儲嗣未正劉庠拜疏謂太子天下本漢文帝<lb/>
於初元即為無窮計頴王長且賢宜亟立使日侍禁中<lb/>
閱四方章奏帝皆行之<lb/>
神宗熈寧九年宣徽使張方平上言曰臣聞王者大居<lb/>
<pb n="KR2f0039_WYG_073-35a"/>
正謂王者君國當先正其統本也三代逺矣漢唐之盛<lb/>
君即位太后太子多同時建立立太子不以長幼其緩<lb/>
者不過二三年不然則必有故史䇿具存矣本朝太祖<lb/>
開國知天命属有太宗故不與子然以儲位寓於京尹<lb/>
太宗自京尹踐祚真宗自京尹登儲位仁宗未嘗出閤<lb/>
即登儲位先帝入纂大統尋登尊位尹京故事盖未有<lb/>
陛下即位及今九年受天之祜早有前星之慶正統大<lb/>
本謂宜時定上以尊宗廟下以係天下之心國之大事<lb/>
<pb n="KR2f0039_WYG_073-35b"/>
僭議罪也然陛下特以恩意留臣在朝愚慮所及敢有<lb/>
不盡故不避嚴憲輙陳忠悃<lb/>
神宗數失皇子太史言民墓多迫京城故不利國嗣詔<lb/>
悉改卜無慮數十萬計衆洶懼知開封府王安禮諌曰<lb/>
文王卜世三十其政先於掩骼埋胔未聞遷人之冡以<lb/>
利其嗣者帝惻然而罷<lb/>
元豐六年禮部尚書黄履上奏曰臣聞古之至治之時<lb/>
太子雖在孩提有識之間必選天下孝悌博聞之士以<lb/>
<pb n="KR2f0039_WYG_073-36a"/>
衞翊之盖欲其見正事聞正言行正道也恭聞皇太子<lb/>
妙齡寖加保傅未立雖其神靈徇齊得於天縱而樂以<lb/>
修内禮以修外至於其成也懌而恭敬温文深知父子<lb/>
君臣之道則亦有所教也伏惟皇帝陛下動容周旋莫<lb/>
不中禮使之觀之固有黙然而喻者聖學髙逺肆口所<lb/>
言皆可為法使之聞之固有曉然而循者然而主之以<lb/>
恩不責以善必立傅以養之審道以示之觀徳以喻之<lb/>
盖二帝三王之盛亦莫不然也臣愚不肖不足以明當<lb/>
<pb n="KR2f0039_WYG_073-36b"/>
世要務與夫先王立治之本徒守愚學輒傅經以言臣<lb/>
不勝惓惓犬馬之情<lb/>
徽宗時劉元承論謹擇皇子官属疏曰臣聞天下之本<lb/>
有三法度人材皇子是也而法度人材又以皇子為之<lb/>
本皇帝陛下詳延俊良列于庶位恢張綱目細大畢舉<lb/>
實社稷無疆之業迺者皇子就傅選置官属為之輔導<lb/>
獨出宸鑒之所識擢可謂急所本矣臣聞賈誼言曰天<lb/>
下之本繫之太子太子之善在於早設諭教與選左右<lb/>
<pb n="KR2f0039_WYG_073-37a"/>
夫翊善侍講記室之職實掌教諭前日慎柬既已精矣<lb/>
而左右者亦不可不慎盖教諭之官趨見有時左右之<lb/>
臣朝夕于側所以服習積貫者為賴已多必得其人乃<lb/>
克有補方今近侍之臣其賢與否固已不逃陛下之熟<lb/>
察矣臣願慎擇莊恪純厚而愽學者以充左右之選左<lb/>
右罔非正人則所聞皆正言所見皆正行元良正而天<lb/>
下定矣茍群枉雜進則治忽以分可不畏哉可不慎哉<lb/>
欽宗時御史胡舜陟奏向者晁說之乞皇太子講孝經<lb/>
<pb n="KR2f0039_WYG_073-37b"/>
讀論語間日讀爾雅而廢孟子夫孔子之後深知聖人<lb/>
之道者孟子而已願詔東宫官遵舊制先讀論語次讀<lb/>
孟子又奏涪陵譙定受易於郭雍究極象數逆知人事<lb/>
洞曉諸葛亮八陣法宜厚禮招之<lb/>
髙宗時知漳州廖剛奏曰准尚書禮部符偹奉手詔節<lb/>
文太陽有異氛氣四合中外侍從之臣其遵前後詔書<lb/>
各舉能直言極諫之士一人將詳延于廷諏以過失次<lb/>
第施行用承天意者右臣奉詔㫖歴思平生所知識之<lb/>
<pb n="KR2f0039_WYG_073-38a"/>
士覬有以仰承休徳雖學問文采不無其人求所謂賢<lb/>
良方正真能直言極諌而文詞敏贍足以應科目者迄<lb/>
未有得乆稽裁奏臣誠惶誠懼不知所䖏除不住更捜<lb/>
訪外竊復思念侍従之臣以論思獻納為職艱厄未濟<lb/>
變異仍彰陛下側身咨訪亟圖銷弭之方此臣等所當<lb/>
披露心腹竭所見聞庶幾仰補聖政之萬一亦何暇轉<lb/>
索之於疎逺草萊之士而望其能言者哉臣誠不自揆<lb/>
姑欲以區區愚見仰塞明詔伏望陛下廓天地之度霽<lb/>
<pb n="KR2f0039_WYG_073-38b"/>
雷霆之威少垂聦聽使狂言獲經聖慮雖就鼎鑊臣所<lb/>
無憾恭惟陛下謙恭責已勤儉冝民聲色不邇問學是<lb/>
好嘗膽父兄之耻仄席仁賢之求臣實未見聖徳之或<lb/>
缺然則變見之異曷為其然臣聞應天以實不以文自<lb/>
靖康已來天之譴怒甚矣不必日蝕地震之為異也陛<lb/>
下嘗試隠之於心應天之誠其亦有未至耶臣願有說<lb/>
於此陛下昨者慨然念往轍之或非懼天譴之有在於<lb/>
是有建國公之封盖將以承天意而示公於天下後世<lb/>
<pb n="KR2f0039_WYG_073-39a"/>
者也然而不遂正名為子者豈尚有所待邪有所待則<lb/>
是應天之誠未至也人君之舉事惟上有以當天心下<lb/>
有以合天下之公議而幽無負於神明則在誠以行之<lb/>
而已倘非發於誠心而曰姑若是云耳則有始而無卒<lb/>
者有矣曽不足以服匹夫匹婦之心而況可以動天乎<lb/>
臣願陛下昭告藝祖在天之靈正建國儲君之位布告<lb/>
中外不匿厥指使四方萬里乃至九夷八蠻皆知陛下<lb/>
此舉出於誠心而志先定矣異時雖有百斯男不復變<lb/>
<pb n="KR2f0039_WYG_073-39b"/>
易此於聖徳豈不光哉豈不大哉是誠足以荅天意而<lb/>
轉禍為福感人心而變逆為順彼逺裔聞之亦將慕義<lb/>
而率服者矣此所謂行小變而初不失其大常陛下亦<lb/>
何吝而不為乎臣竊以為陛下之得失獨在於此置此<lb/>
之大而欲飾小善行小恵以銷天變非臣所敢知也且<lb/>
作善降祥天鑒靡忒自古命以義者後世子孫往往復<lb/>
受天命如仲雍避季而夀夢有呉宣公立和而與夷有<lb/>
宋之𩔖是也臣非敢以此為說辭欲陛下知天理之昭<lb/>
<pb n="KR2f0039_WYG_073-40a"/>
昭如此孟軻曰責難於君謂之恭謂吾君不能謂之賊<lb/>
陛下方求直言極諌臣故敢以堯舜之所為望陛下伏<lb/>
幸聖慈未賜狂瞽之誅而加采納焉實宗社生靈無窮<lb/>
之福臣不勝惶恐戰越待罪之至<lb/>
建炎四年至越上虞丞婁寅亮上疏曰先正有言太祖<lb/>
舎其子而立弟此天下之大公周王薨章聖取宗室育<lb/>
之宫中此天下之大慮也仁宗感悟其說詔英祖入繼<lb/>
大統文子文孫宜君宜王遭罹變故不斷如帶今有天<lb/>
<pb n="KR2f0039_WYG_073-40b"/>
下者獨陛下一人而已属者椒寢未繁前星不耀孤立<lb/>
無助有識寒心天其或者深戒陛下追念祖宗公心長<lb/>
慮之所及乎崇寕以來䛕臣進說獨推濮王子孫以為<lb/>
近属餘皆謂之同姓遂使昌陵之後寂寥無聞奔迸藍<lb/>
縷僅同民庶恐祀豊于昵仰違天監太祖在天莫肯顧<lb/>
歆是以二聖未有回鑾之期金人未有悔禍之意中原<lb/>
未有息肩之日臣愚不識忌諱欲乞陛下于子行中遴<lb/>
選太祖諸孫有賢徳者視秩親王俾牧九州以待皇嗣<lb/>
<pb n="KR2f0039_WYG_073-41a"/>
之生退䖏藩服并選宣祖太宗之裔材武可稱之人升<lb/>
為南班以備環衛庶幾上慰在天之靈下係人心之望<lb/>
紹興元年召赴行在復上䟽曰陛下轍迹所環六年于<lb/>
外險阻艱難備嘗之矣然而二聖未還金人未滅四方<lb/>
未靖者何哉天意若曰天祚宋徳太祖不私其子而保<lb/>
之不幸姦邪悮國而壊之将使嗣聖念祖思危而後獲<lb/>
之乃所以申其永命也臣誠狂妄去嵗上章請陛下取<lb/>
太祖諸孫之賢者視秩親王使牧九州誤䝉采聽赦而<lb/>
<pb n="KR2f0039_WYG_073-41b"/>
不誅兹盖在天之靈發悟聖心為社稷計非愚臣之所<lb/>
及也伏望宣告大臣行之他日皇子之生使之退䖏清<lb/>
暇不過増一節度使爾陛下以太祖之心行章聖之慮<lb/>
自然孝弟感通兩宫回蹕澤流萬世<lb/>
紹興元年張浚上言曰臣荷陛下恩徳之厚有踰等倫<lb/>
顧事有干於宗社大計臣知而不言誰為陛下言者惟<lb/>
陛下察其用心貸其萬死臣恭惟陛下自即位以來念<lb/>
兩宫倚託之重夙夜憂勤不近聲色不事玩好雖古賢<lb/>
<pb n="KR2f0039_WYG_073-42a"/>
王之用心持身無以加此是宜天地感格祖宗垂祐受<lb/>
福無窮決致中興臣之區區亦冀依日月之末光獲保<lb/>
終年少效補報臣竊見西漢之制人君即位首建儲嗣<lb/>
所以固基本属人心臣願陛下特詔大臣講明故事仍<lb/>
乞多擇宗室之賢者優禮厚飬以為藩屏臣無任懇禱<lb/>
激切之至<lb/>
孝宗時張浚上言曰臣竊惟人君即位必蚤建太子所<lb/>
以承祖宗廣孝愛固根本懐萬方也漢髙帝初定關中<lb/>
<pb n="KR2f0039_WYG_073-42b"/>
付蕭何以居守之任首建太子文帝自代邸繼大統即<lb/>
位未數月有司請蚤建太子以尊宗廟其為天下國家<lb/>
之計甚厚也仰惟太上皇帝以帝堯之心付受陛下光<lb/>
照萬古邈不可及為陛下計所當立萬世之基拯生民<lb/>
之難揚祖宗之烈用以仰副太上皇帝之心西漢故事<lb/>
其在今日不可不舉伏望陛下蚤賜睿斷不勝幸甚<lb/>
信州守王師愈奏曰臣恭惟陛下長慮逺識早建儲宫<lb/>
立天下大本以為社稷宗廟永永無疆之休甚盛舉也<lb/>
<pb n="KR2f0039_WYG_073-43a"/>
至乃叅用至道故事命皇太子領臨安府尹外間未能<lb/>
深諭竊惟皇太子副貳宸極繫四海之望以紹承統業<lb/>
當居春宫日親師傅講論治道尋繹經義臨安府尹一<lb/>
州長吏耳非所以浼皇太子之尊而示天下廣大也雖<lb/>
有至道故事臣猶以為不然何者藝祖太宗同起軍旅<lb/>
素習勞辱煩劇事故藝祖既登極命太宗尹京以彈壓<lb/>
鎮撫當時太宗亦藩臣耳於領天府事體為順三代時<lb/>
諸侯入為王官者固多若已正儲貳則與列國諸侯州<lb/>
<pb n="KR2f0039_WYG_073-43b"/>
郡長吏不同矣況自藝祖以来天府多用藩王兼領遂<lb/>
為故事建隆初太宗皇帝以使相尹京進封晉王太宗<lb/>
即位則秦王尹京秦王得罪則許王尹京許王既卒真<lb/>
宗皇帝乃以襄王尹京進封夀王尹京八年始升儲升<lb/>
儲之後自合觧府事入䖏東宫以全儲貳之尊當時因<lb/>
循不暇釐正止稍加崇重已是大臣失於討論雖有故<lb/>
事豈可復舉真宗既即位即藩王不復尹京矣盖親王<lb/>
尹京所以繫人望将以正儲未聞已升儲乃始尹京者<lb/>
<pb n="KR2f0039_WYG_073-44a"/>
惟欽宗皇帝以皇太子出牧開封二日而即位事出倉<lb/>
卒非可為法真宗皇帝以至道元年九月升儲至三年<lb/>
三月即位自升儲至即位止一年半府僚郡政相仍未<lb/>
乆故未見有不便今陛下春秋鼎盛方宵衣旰食以濟<lb/>
大業未至倦勤若以皇太子監國撫軍無所不可若浼<lb/>
以一州吏事誠非所宜也真宗皇帝在東宫講讀勸諭<lb/>
之官汨沒州郡吏事勢必不能專心致志以輔導啓迪<lb/>
從容議論唯日困於簿書期會無乃失職乎恭惟皇太<lb/>
<pb n="KR2f0039_WYG_073-44b"/>
子英禀異常天性夙成他日不患不能臨決民事在涵<lb/>
養睿徳日新又新以躋堯舜之盛而已恐領臨安府尹<lb/>
非所以浼儲貳也且太上南渡以來臨安止暫為駐蹕<lb/>
之地所以不為建都立邑之制者誠以繫中原之望兼<lb/>
今日臨安府事與舊日京尹大段不同今陛下方以恢<lb/>
復神京自任建儲之際乃首舉尹京故事於臨安四方<lb/>
安知聖意所在皆曰臨安已作京師無恢復意矣豈不<lb/>
絶中原之望疑四海之心臣踈逺愚昧不知朝廷故事<lb/>
<pb n="KR2f0039_WYG_073-45a"/>
僭越狂妄罪死不赦伏惟陛下少加思慮寛假誅殛則<lb/>
天下幸甚天下幸甚<lb/>
太子詹事王十朋上疏曰臣恭聞陛下斷自宸衷首建<lb/>
國本天下相賀以為社稷無疆之福臣初至闕下聞太<lb/>
子有尹京之議臣竊以為未然臣聞三王之教世子也<lb/>
不過教之以禮樂樂以治内禮以治外俾知父子君臣<lb/>
之義而已成王之為太子也召公為保周公為傅太公<lb/>
為師保保其身體傅傅之徳義師導之教訓未聞其尹<lb/>
<pb n="KR2f0039_WYG_073-45b"/>
京也國朝雖有真宗故事至仁宗為太子則不然當時<lb/>
左右前後罔匪正人養成仁厚之性四十二年之治雖<lb/>
堯舜亡以加初不由尹京然也況今天府事繫其所委<lb/>
任之臣未必有如畢士安者使太子裁決事事皆善亦<lb/>
不足以為太子之聦明増太子之盛徳萬一少有過差<lb/>
十手所指小人易得浮議傳聞四方所損非細非所以<lb/>
愛太子也大抵太子之職在於問安視膳而已至於撫<lb/>
軍監國皆非得已事也陛下但與之遴擇師友僚属俾<lb/>
<pb n="KR2f0039_WYG_073-46a"/>
日與端人正士游養成徳性相與講論古今治亂之理<lb/>
他日民情吏事不患不知臣願陛下與一二大臣議之<lb/>
寢尹京之議以安國本社稷之福天下之幸也<lb/>
孝宗嘗有㫖令皇子慶王非時招延講讀官相與議論<lb/>
時政期盡規益屯田貟外郎兼直講林栗以為不可乃<lb/>
䟽言漢武帝為戾太子開博望苑卒敗太子唐太宗為<lb/>
魏王泰立文學館卒敗魏王古者教世子與吾祖宗之<lb/>
所以輔導太子諸王惟以講經讀史為事他無預焉若<lb/>
<pb n="KR2f0039_WYG_073-46b"/>
使議論時政則是對子議父古人謂之無禮不可不留<lb/>
聖意<lb/>
光宗時嘉王感疾左丞相留正言陛下只有一子隔在<lb/>
宫墻外非便迺今蚤正元良之位入居東宫則朝夕相<lb/>
見甚順又奏太子天下本傳曰豫建太子所以重宗廟<lb/>
社稷漢文帝即位即建太子本朝皇子居冢嫡有未出<lb/>
閤而正儲位者皇子嘉王既居冢嫡出閤已乆宜早正<lb/>
儲位以定天下本再月不報檢漢文帝紀及本朝真宗<lb/>
<pb n="KR2f0039_WYG_073-47a"/>
立仁宗典故并吕誨張方平兩奏節其要語繳奏<lb/>
寧宗時衛涇奏曰臣等蚤上奏事間恭奉玉音皇太子<lb/>
叅决事朕有此意甚乆昨日趙彦逾經筵求去奏及此<lb/>
此事斷自朕意不欲因人言批出卿等可商量教穏當<lb/>
欲待批出臣等仰見陛下聖明獨斷為宗社大計不繇<lb/>
臣下奏請不勝慶抃臣象祖奏陛下欲得皇太子習知<lb/>
朝廷政事此宗社大計非臣下所敢奏陳出自英斷尤<lb/>
見陛下聖明臣彌逺奏此事當出自陛下宸斷臣涇奏<lb/>
<pb n="KR2f0039_WYG_073-47b"/>
陛下適所宣諭誠出獨斷然今日與真宗天禧間故事<lb/>
不同亦與夀皇淳熈末年故事不同天禧間真宗聖體<lb/>
不豫所以有此淳熈間夀皇已有倦勤之意今陛下春<lb/>
秋鼎盛正當躬親聼斷之時聖意不過以皇太子年齒<lb/>
長楙欲得習知政事今與宰執聚議庶幾習熟天下事<lb/>
體他時付托得人日逐扵侍膳問安初無相妨臣所慮<lb/>
者恐外人不知妄有傳播撰造語言陛下聖明必能洞<lb/>
照臣象祖等惟朝殿奏事得侍清光退後凡有事件多<lb/>
<pb n="KR2f0039_WYG_073-48a"/>
是繳入非時無縁可得通逹内外之意所以向来韓侂<lb/>
胄因此得以竊弄威福稔成姦惡幾危國家今得皇太<lb/>
子會議臣等奏事既退或陛下有所宣諭或臣等有敷<lb/>
陳未盡之意皇太子扵侍膳問安之際皆可以從容奏<lb/>
禀内外不至扞格不通且更不容外間别有人出入禁<lb/>
闥干預朝政豈非宗社大幸奏事畢臣等又奏適来所<lb/>
聞玉音聖意已定容臣等退而商議以聖意擬定御筆<lb/>
進入今謹用别幅擬進更乞睿覽如合聖意即乞御筆<lb/>
<pb n="KR2f0039_WYG_073-48b"/>
批降施行<lb/>
理宗時恭知政事李鳴復奏曰臣嘗讀國史見真宗皇<lb/>
帝以緑車旄節迎養濮王于禁中至仁宗生用簫韶部<lb/>
樂送還邸其後授防禦使累拜節度使封汝南郡王兩<lb/>
典大宗正寺人人莫不畏愛而心服當時美之後世頌<lb/>
之皆禁中教養之力也皇嗣未定而養之扵内皇嗣既<lb/>
生而送之扵邸先朝典禮具在可行伏乞睿照<lb/>
金世宗太定二十五年皇太子薨司徒兼樞宻使徒克坦<lb/>
<pb n="KR2f0039_WYG_073-49a"/>
克寧表請立金源郡王為皇太孫以係天下之望其略<lb/>
曰今宣孝皇太子陵寢已畢東宫虗位此社稷安危之<lb/>
事陛下明聖超越前古寧不察此事貴果斷不可緩也<lb/>
緩之則起覬覦之心来䜛佞之言䜛佞之言起雖欲無<lb/>
疑得乎兹事深可畏大可慎而不畏不慎豈惟儲位乆<lb/>
虗而骨肉之禍自此始矣臣愚不避危身之罪伏願亟<lb/>
立嫡孫金源郡王為皇太孫以釋天下之惑塞覬覦之<lb/>
端絶搆禍之萌則宗廟獲安臣民䝉福臣備位宰相不<lb/>
<pb n="KR2f0039_WYG_073-49b"/>
敢不盡言惟陛下裁察<lb/>
宣宗即位改元貞祐左諌議大夫張行信以皇嗣未立<lb/>
無以係天下之望上䟽曰自古人君即位必立太子以<lb/>
為儲副必下詔以告中外竊見皇長子每遇趨朝用東<lb/>
宫儀衛及至丹墀還列諸王班況已除侍臣而今未定<lb/>
其禮可謂名不正言不順矣昔漢文帝元年首立子啓<lb/>
為太子者所以尊祖廟重社稷也願與大臣詳議酌前<lb/>
代故事蚤下明詔以定其位慎選宫僚輔成徳器則天<lb/>
<pb n="KR2f0039_WYG_073-50a"/>
下幸甚上嘉納之<lb/>
四年哀宗為皇太子春宫所設師保賛諭之官多非其<lb/>
人於是監察御史完顔蘓蘭上章言臣聞太子者天下<lb/>
之本也欲治天下先正其本正本之要無他在選人輔<lb/>
翼之耳夫生於齊者能齊言而不能楚語未習之故也<lb/>
人之性亦在夫習之而已昔成王在襁褓中即命周召<lb/>
以為師保戒其逸豫之心告以持守之道終之功光文<lb/>
武垂休無窮欽惟陛下順天人之心預建春宫皇太子<lb/>
<pb n="KR2f0039_WYG_073-50b"/>
仁孝聦明出於天資緫制樞務固已綽然有餘倘更選<lb/>
賢如周召之儔者使之夹輔則成周之治不足侔矣<lb/>
知大原府事烏庫哩徳升上言皇太子聦明仁孝保訓<lb/>
之官已備更宜選徳望素著之士朝夕左右之日聞正<lb/>
言見正行此社稷之洪休生民之大慶也<lb/>
元世祖至元十五年會立詹事院中書省掾劉容上言<lb/>
曰太子天下本茍不得端人正士左右輔翼之使傾邪<lb/>
側媚之徒進必有損令徳聞者是之俄命為太子司議<lb/>
<pb n="KR2f0039_WYG_073-51a"/>
時東平趙天麟上䇿曰臣聞未宜輕舉者四海之宗不<lb/>
可常空者三台之位是以貞臣守道虞人違析羽之招<lb/>
明主防微漢帝拒郎官之請斯皆小節尚貫大經矧此<lb/>
國基係乎太子方其㓜也但可齒學而振風及其長也<lb/>
但可安心而行孝奚暇乎他事哉今國家鋪張治具整<lb/>
頓條綱内焉三公九卿外焉而庶疆諸尹例皆舉賢推<lb/>
徳使宅髙下之員揆務分司嚴糾傾邪之𩔖盖欲有生<lb/>
皆樂無物不安旁推惻隐之心迓續文明之治至於中<lb/>
<pb n="KR2f0039_WYG_073-51b"/>
書一令樞宻一使嘗使東宫領之連旬累月望儲闈銅<lb/>
輦之來臨虚榭空帷設銀棨金墀之太坐事專歸於副<lb/>
相政並決於同僚臣以為中書者機務之闗津天門之<lb/>
鎻鑰挈四海蒼生之命掌萬眷皇闕之家任之而當則<lb/>
奠枕磐石任之未當則瘝官病政此實國家股肱心膂<lb/>
之臣也樞宻者疆場之守衛熊虎之維綱武臣效力而<lb/>
有所歸依強寇寒心而潜消變故良才司令則坐撫塵<lb/>
清昧者持衡則多生僻事此實國家爪牙統領之臣也<lb/>
<pb n="KR2f0039_WYG_073-52a"/>
由此觀之軍民二柄治亂所闗具其貟而非其才尚恐<lb/>
難行設其位而曠其貟云何可治且太子正名之後雖<lb/>
諸王莫得而同有三師三少之徒立詹事属官之院凡<lb/>
在臣民而咸仰但惟父母之常尊君行則守有守則從<lb/>
從曰撫軍守曰監國為天子之元子其貴無以尚矣任<lb/>
天下之副君其盛蔑以加矣又何須銀章玉帯耀一品<lb/>
之華階宥府都堂占大臣之上位名為重之適所以輕<lb/>
之也東宫之領此職非臣之所獲知若謂藉其重以鎮<lb/>
<pb n="KR2f0039_WYG_073-52b"/>
之邪則朝臣政事無不奏聞是天威已鎮之矣何煩太<lb/>
子鎮之哉若謂他人不可為此職邪則太師太保國王<lb/>
暨劉公為之矣太傅司徒亦有為之者矣觀彼四職不<lb/>
下於此皆令異姓為之何獨人不敢為此職哉況耶律<lb/>
公已甞作中書令乎太子之道春誦夏絃秋習禮冬讀<lb/>
書研磨往古之攸行爰證當今之可務龍樓問寢慇懃<lb/>
於内豎之前甲觀尊師懇惻於春官之側以徽柔為本<lb/>
以仁孝為先及其既冠則有記過之史徹膳之宰進善<lb/>
<pb n="KR2f0039_WYG_073-53a"/>
之旌敢諫之鼓習與智長故切而不媿化與心成故中<lb/>
道若性三代之𦙍祚長乆者輔翼太子有此具也太子<lb/>
之善在於早諭教教得而左右正左右正則太子正矣<lb/>
太子正而天下定矣此所以周公示法於成王賈子忠<lb/>
告於漢文也以陛下之聖猶立保傅在太子以奚疑伏<lb/>
望陛下慎選碩人輔導太子無令降居臣職以輕其身<lb/>
當使益増其明以成其孝如此則乾符永握黔黎知大<lb/>
本之安震徳惟新天地有長男之美更望陛下近擇宗<lb/>
<pb n="KR2f0039_WYG_073-53b"/>
室旁及岩穴舉大賢充令使之官即聖主錫軍民之福<lb/>
也愚臣妄議實係亂言但以詔文許陳朝廷得失故冒<lb/>
死以言之爾<lb/>
世祖問䖏士羅英誰可大用者對曰張雄飛真公輔器<lb/>
帝然之命驛召雄飛至問以方今所急對曰太子天下<lb/>
本願早定以繫人心閭閻小人有升斗之儲尚知付託<lb/>
天下至大社稷至重不早建儲貳非至計也向使先帝<lb/>
知此陛下能有今日乎帝方卧矍然起稱善者乆之<lb/>
<pb n="KR2f0039_WYG_073-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_073-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷七十三<lb/>
</p>
<p>
</p>
  </div>
</body>
</text>
</TEI>
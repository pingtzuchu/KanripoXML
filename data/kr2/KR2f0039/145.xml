<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百四十五</head> <lb/>
    <p>
<pb n="KR2f0039_WYG_145-1a"/>
欽定四庫全書<lb/>
　歴代名臣奏議卷一百四十五<lb/>
　　　　　　　　　　　明　楊士竒等　撰<lb/>
　　用人<lb/>
宋孝宗時蔡戡論用人上奏曰臣聞為治莫如求賢求<lb/>
賢莫如變俗俗所趨向視上之好惡而已自古人君未<lb/>
嘗借材於異代所用者不過當世之人在人君作而成<lb/>
之祖宗盛時韓范文富余尹歐蔡比肩於朝故能成四<lb/>
<pb n="KR2f0039_WYG_145-1b"/>
十二年太平之治固萬世不㧞之基元祐初載司馬光<lb/>
吕公著范純仁吕大防劉摯蘇轍輩相繼用事一時侍<lb/>
從臺諫之臣皆天下選故後世謂元祐之治有嘉祐風<lb/>
非天之降才獨萃於此時盖祖宗所以作成之者固有<lb/>
道也祖宗之制莫重制科其次則進士髙第制科第三<lb/>
等進士第一人初授職官或知縣代還升通判再任滿<lb/>
方試館職制科第四等進士第二人以下及諸科任子<lb/>
從可知矣祖宗以文學取之故以州縣試之欲其諳練<lb/>
<pb n="KR2f0039_WYG_145-2a"/>
民事而適於用也今則不然進士髙第雖授外任闕期<lb/>
未及召命已下詞科出身今日拜命明日升朝又有初<lb/>
非異科不歴外任夤緣交結徑登朝籍曽不數年持節<lb/>
擁麾而去州縣之事懵然不曉材者猶不免付之胥吏<lb/>
經年累月習而後知不材者終身憒憒惟吏是從民被<lb/>
其害不可勝言甚非祖宗立法之意祖宗之制凡執政<lb/>
侍從未有不歴省府而後大用蔡齊進士第一亦先為<lb/>
三司使歐陽修一代名儒亦先知開封府然後為執政<lb/>
<pb n="KR2f0039_WYG_145-2b"/>
蘇軾制科異等亦先為開封府推官吕公著素有時名<lb/>
亦先除户部判官然後為侍從其他名公鉅卿莫不如<lb/>
此祖宗求之以名用之以實故人皆可用而事無不立<lb/>
也今則不然凡中詞科舉進士者盖有不離闕廷不歴<lb/>
繁劇自館閣升左右史入禁近大率十年可致卿相下<lb/>
視六部七寺號曰冗局簿書獄訟目為鄙事不屑為之<lb/>
往往不通世務不達吏道天下無事尚可充員萬一緩<lb/>
急鮮不敗事甚非祖宗用人之意臣謂今日卿士大夫<lb/>
<pb n="KR2f0039_WYG_145-3a"/>
屬袂於下不為無人陛下當饋每有才難之歎盖非乏<lb/>
材也作成人材未得其道也臣願陛下特賜睿㫖討論<lb/>
祖宗舊制因時斟酌之凡制科詞科及進士三人用近<lb/>
日李垕例特與添差職官任滿方許収召其餘進士任<lb/>
子必歴州縣差遣六考以上仍有宰執侍從監司郡守<lb/>
舉薦召對而後除職事官凡館職學官太常宗正等将<lb/>
作軍器監官必兼劇曹其問才學之士可以大用者必<lb/>
歴省府邊藩次第而至卿相舎是則守一官效一職終<lb/>
<pb n="KR2f0039_WYG_145-3b"/>
身無榮進之望天下之士既知聖意所在莫不洗滌磨<lb/>
礪各奮所長以赴功名之會祖宗得人之盛将復見於<lb/>
今日<lb/>
戡又論委官差人侵擾州縣上奏曰臣恭惟國家設官<lb/>
分職上下相繩大小相維如臂之使指故内則省部外<lb/>
則諸司州縣凡有文移次第而下符檄所至敢不聽從<lb/>
比年以来文移既繁期會無信前後相牾新故相仍州<lb/>
縣疲於應酬不無違滯於是委官差人相望絡繹公私<lb/>
<pb n="KR2f0039_WYG_145-4a"/>
煩擾不可勝言所委之官憑藉權勢妄作威福陵轢守<lb/>
宰鞭箠吏胥州縣奉承惟恐不至公庫非時宴餉驛劵<lb/>
計日批支凡所干求惟命是應少不如意謗罵隨之甚<lb/>
者捜摘隠微造作言語還司之後公肆詆誣譛愬既行<lb/>
隂被其害前者未去後人復来旁午道塗充滿驛舎又<lb/>
有使臣承局計囑文移托追索之名為取給之具所在<lb/>
州縣常有數人此曹無知惟利是視茍不厭其所欲廹<lb/>
脅吏輩慢侮官曹踰月累旬坐待不去州縣之擾莫甚<lb/>
<pb n="KR2f0039_WYG_145-4b"/>
於斯臣愚欲望睿㫖嚴飭有司凡省部追索州縣金榖<lb/>
以次移之諸司諸司移之屬郡屬郡移之屬縣凡有慢<lb/>
令者亦以次而劾之大者罷黜小者鐫秩諸司有追索<lb/>
於屬郡屬郡冇追索於屬縣亦如之輙委官差人侵擾<lb/>
部内者必置諸罰庶㡬此弊頓革州縣之吏得以展布<lb/>
四體趨事赴功仰副陛下願治之意<lb/>
戡又論用人不當上奏曰臣聞自古人君立事用人未<lb/>
有違衆自任而能成功者也未問事之是非人之賢否<lb/>
<pb n="KR2f0039_WYG_145-5a"/>
先觀衆心之向背如何書曰謀及乃心謀及卿士謀及<lb/>
庶人謀及卜筮夫謀而至於庶人可以已矣又且質諸<lb/>
鬼神不聞逆多從少而其事可立也孟子曰左右皆曰<lb/>
賢未可也諸大夫皆曰賢未可也國人皆曰賢然後察<lb/>
之見賢焉然後用之夫國人皆曰賢可以已矣又且察<lb/>
其人焉不聞國人皆曰不可而其人可用也故人心之<lb/>
所不欲雖有良法聖人不能必行人心之所不與雖有<lb/>
典故聖人不敢必用盖違衆而立事事雖可立亦必不<lb/>
<pb n="KR2f0039_WYG_145-5b"/>
濟違衆而用人人雖可用亦必無功而況事未必是人<lb/>
未必賢詎可輕咈人心乎古之稱堯者曰稽於衆舎己<lb/>
從人稱舜者曰舎己從人樂取諸人以為善堯舜聖之<lb/>
盛者天下後世不可及矣宜其任已而自用也方且舎<lb/>
己從人盖謂一己之聰明或有所偏不若天下之聰明<lb/>
為公也恭惟陛下體堯蹈舜冠徳百王方欲規恢逺圖<lb/>
紹復大業人心向背不可不察夫立一事而人心不欲<lb/>
必其事之不可立也用一人而人心不與必其人之不<lb/>
<pb n="KR2f0039_WYG_145-6a"/>
可用也彊人心而為之非徒無功臣恐適所以害之也<lb/>
臣願陛下法堯舜舎己從人之美稽箕子謀及庶人之<lb/>
言詳孟軻國人皆賢之説於立事用人之際博採公議<lb/>
俯徇人心人心之所同即天意之所在能順人心則合<lb/>
天意以此立事何事不立以此圖功何功不成惟陛下<lb/>
所欲為耳<lb/>
戡又乞遴選監司上奏曰臣聞漢制部刺史秩六百石<lb/>
位下大夫掌奉詔條察二千石居所部久舉為守相夫<lb/>
<pb n="KR2f0039_WYG_145-6b"/>
以小制大以卑臨尊輕重若不相準然當時所遣非御<lb/>
史丞相史則諫大夫博士皆朝廷要官也夫嘗仕朝廷<lb/>
則徳意具悉而知所以欽承嘗為要官則名望素重而<lb/>
知所以自愛秩卑則樂進賞厚則勸功故漢部刺史得<lb/>
人為多其後更置州牧秩真二千石行之未久功效陵<lb/>
夷姦軌不禁卒仍其舊國朝選任監司畧循漢制多以<lb/>
朝臣為之雖執政侍從為郡太守皆得㢘按其權顧不<lb/>
重歟比年以来此選寖輕往往自守貳循次而至監司<lb/>
<pb n="KR2f0039_WYG_145-7a"/>
不復選擇故其名望不足以服衆風采不足以動人州<lb/>
縣亦多易之部内一有達官要人趨走奉承唯恐或後<lb/>
職業之不修獄訟之不理寃抑之不伸莫敢過問甚則<lb/>
饋遺相徃来酒食相追逐一為所啗夫復何言此監司<lb/>
之所以失職州縣之所以被害也而況川廣去朝廷最<lb/>
逺所賴外臺耳目之寄激濁揚清戢姦恵良以稱臨遣<lb/>
之意茍非其人上下䝉蔽逺民何所控訴乎今諸路監<lb/>
司不過五十人臣愚欲望睿慈明詔大臣選朝廷要官<lb/>
<pb n="KR2f0039_WYG_145-7b"/>
有風力才幹者更迭用之庶㡬監司得人㢘按稱職州<lb/>
縣之間無復有貪暴偷惰之吏天下幸甚<lb/>
王質奏論使材二疏一曰無責全材臣嘗論曰聖人之<lb/>
用天下常使人欣欣有自喜之心下自一介之吏等而<lb/>
升之人各自顧負荷可用於世才者常思奮其才智者<lb/>
常思泄其智一旦茍可以施為則激昻馳騁惟恐後時<lb/>
而不發當此之時天子優游於上而天下之人奔走於<lb/>
下大者則為之勞心以集大事小者則為之勞力以濟<lb/>
<pb n="KR2f0039_WYG_145-8a"/>
其職孜孜矻矻以自逞其能疲弊辛苦終其身而不倦<lb/>
甚者蹈白刄觸湯鑊冒患難而不知辭惟夫自以為無<lb/>
用於世則氣消意壊雖有才智久而散緩腐敗以至於<lb/>
枵然而無用夫天下之才智可作而不可沮也世之良<lb/>
弓激而發之一寸之鏃可使有千歩之勢弛而放之與<lb/>
仆株朽木同故聖人常以有用引天下以為無用而自<lb/>
絶則其可用盖無㡬矣臣嘗歎息唐八司馬皆天下雄<lb/>
豪偉特之才如栁宗元劉禹錫其所藴藏盖百分未試<lb/>
<pb n="KR2f0039_WYG_145-8b"/>
其一故其陵厲軒昻之氣雖憂深憔悴之中猶自見其<lb/>
文章議論而不可没其精華果鋭盤屈而低折不得已<lb/>
而暴露於荒州僻郡之間盖亦有過人者而程异晚年<lb/>
復振則唐之財用遂霈然此豈可以不惜也盖嘗讀洪<lb/>
範之書以為皇極之道廣大而不狹寛厚而不苛而堯<lb/>
舜禹湯文武所以用天下之術頗可以推見於此何者<lb/>
有猷者有謀畧也有為者有膽力也有守者有志節也<lb/>
有謀畧者能畫有膽力者能辦有志節者能立此不可<lb/>
<pb n="KR2f0039_WYG_145-9a"/>
不念也故曰汝則念之雖然有謀畧者或至於詐而不<lb/>
知正有膽力者或至於縱而不知法有志節者或至於<lb/>
執而不知懼盖非天下之中道矣雖然茍未麗於惡者<lb/>
亦不可以不受也故曰不協於極不罹於咎皇則受之<lb/>
嗟夫皇極之道非聖人孰能行之荀彧崔浩張華王猛<lb/>
之謀畧杜黄裳李徳裕張柬之郭崇韜之膽力申屠嘉<lb/>
張昭竇武何進之志節此固硜硜者有所不録也臣聞<lb/>
昔者太祖皇帝以大度致天下之士深知趙普之貪曹<lb/>
<pb n="KR2f0039_WYG_145-9b"/>
翰之横而包涵覆盖未嘗見於辭色故趙普曹翰俱得<lb/>
以為名臣自雍熈端拱之後用法愈詳而責人愈宻盖<lb/>
其弊至於今有二一曰記舊惡而不開其新二曰録其<lb/>
暫失而不責其後效且天下之士誰能無援而進者陛<lb/>
下以天下之權付之宰相凡取予黜陟皆出其手而今<lb/>
之議者曰某人故相黨也臣愚不知誰非其黨歟既斥<lb/>
其尤則其他自可以淬磨洗濯而與之更始故臣以為<lb/>
莫若棄其舊而開其新夫人一辭令之不當一措置之<lb/>
<pb n="KR2f0039_WYG_145-10a"/>
不審雖大智有所不免而何必銖稱寸量於其間銖稱<lb/>
寸量則自公卿大夫以下至於州縣之丞尉其破碎而<lb/>
不全者甚多而非可以一二數也故臣以為莫若畧其<lb/>
暫失而責其後效故夫天下之勢要使輕重兩適其平<lb/>
而已臺諫者列善惡之實而致諸天子天子者權善惡<lb/>
之宜而置諸士大夫是以能平輕重之勢何者臺諫列<lb/>
善惡之實而處之以公故人無邪心天子權善惡之宜<lb/>
而行之以恕故人無棄才此所謂並行而不相悖者然<lb/>
<pb n="KR2f0039_WYG_145-10b"/>
臣之論非所施於大姦慝也<lb/>
二曰無拘定制臣嘗論之曰聖人之於天下惟其我取<lb/>
必於人而人不能取必於我是以天下惟聖人之為聽<lb/>
何者我取必於人則權在我人取必於我則權在人人<lb/>
主之所為奔走於天下者權也以奔走天下之具而委<lb/>
之於人則欲富者富欲貴者貴如執券取償其勢不得<lb/>
不應隨其所欲而應之則我之富貴有限而彼之所欲<lb/>
無窮置而不應則閧然有不平於其心浮躁者則怨怒<lb/>
<pb n="KR2f0039_WYG_145-11a"/>
而形於色辭而長厚者亦不免歎息滯悶而不能一日<lb/>
釋其意以為天子爵禄彼當予我而我當得也倚之以<lb/>
必予而不予以為吝計之以必得而不得以為枉故人<lb/>
主多負謗於天下而天下多不盡力於其君所貴夫聖<lb/>
人者不牽於天下之私情而附合於天下之公論彼天<lb/>
下之私情孰不欲富孰不欲貴而聖人一以公論槩乎<lb/>
其間必其有可以得富貴之理然後遺之以富貴之資<lb/>
故得之則釋然有以自慰其意而不得者亦慊然有以<lb/>
<pb n="KR2f0039_WYG_145-11b"/>
自愧自慰以當天下欲為之心而自愧以作天下不為<lb/>
之氣臣嘗讀西漢百官年表以為武帝規模法度固不<lb/>
若古帝王之粹而其役用天下皆聖人不言之妙術也<lb/>
張歐為中尉九年而遷而寗成之遷四年韓安國之遷<lb/>
一年商丘成為大鴻臚十二年而遷而田千秋之遷一<lb/>
年田廣明之遷五年故臣以為武帝之用人有不可以<lb/>
遲速推漢制宰相之闕則取諸三公三公之闕則取諸<lb/>
九卿然而石慶之死御史大夫當遷而不遷而太僕公<lb/>
<pb n="KR2f0039_WYG_145-12a"/>
孫賀得之公孫賀之死御史大夫商丘成當遷而不遷<lb/>
而涿郡太守劉屈氂得之御史大夫延廣之罷九卿當<lb/>
遷者甚衆無何取諸濟南太守之王卿御史大夫公孫<lb/>
𢎞之相九卿當遷者甚衆無何取諸河東太守之番係<lb/>
故臣謂武帝之用人有不可以次第度彼武帝者以為<lb/>
吾之爵禄而使天下以意揣而情窺則吾爵禄之權将<lb/>
折而歸諸天下是故示之以不可知之端而引之以不<lb/>
可窮之緒使天下惟知愛之而為為之而力而終莫敢<lb/>
<pb n="KR2f0039_WYG_145-12b"/>
有所歆羨邀持於其問此固武帝之所以為雄材大畧<lb/>
也邇者大臣之議患夫在朝廷者居之數月則悄悄然<lb/>
已有欲進之心居之滿嵗則汲汲然遂有必進之意又<lb/>
少遲之則<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然不可留也是以故嵗之詔定日月以<lb/>
為遷易之限曰将以沮躁進者之心也患夫在朝廷者<lb/>
不量淺深不度髙下無故而遷不媿不得而得不遜也<lb/>
是以故嵗之詔循序以為進擢之格曰将以塞僥倖之<lb/>
路也此二者其意則甚公而其名則甚美然臣之所慮<lb/>
<pb n="KR2f0039_WYG_145-13a"/>
者士大夫取必於朝廷之爵祿而朝廷又自開其必取<lb/>
之門臣之所不識也夫天下惟不可為此必然之説也<lb/>
為此必然之説則人将有必然之心今将致其力者則<lb/>
先令之曰行百里予百金而未至於百里百金固不可<lb/>
得也至於百里雖跛蹩者亦無以却之矣其初欲以致<lb/>
有力者而其終不能却跛蹩此必然者之過為今日之<lb/>
計莫若參其才之優劣揆其績之髙下廢置予奪雜出<lb/>
於必然之間使天下之人知之而不能名名之而不能<lb/>
<pb n="KR2f0039_WYG_145-13b"/>
議然後有以深服天下之心而致天下之力夫使天子<lb/>
之爵禄而日月可以馴致資序可以必得雖童子皆能<lb/>
逆計之矣而烏能以鼓舞天下哉<lb/>
質又論馭臣勿窮恩上疏曰臣嘗論之聖人之服天下<lb/>
惟其我無望於人而人不能無望於我夫是以能鼓舞<lb/>
天下才俊豪傑之士至於奔走勞苦終其身而不厭夫<lb/>
天下之才俊豪傑所為奔走勞苦終其身而不厭者何<lb/>
也有所深慕而不可以遽取有可得之方而無必得之<lb/>
<pb n="KR2f0039_WYG_145-14a"/>
理欲進則有所格欲退則有所不忍捨聖人黙然其顧<lb/>
盻顰笑而天下争先為役而聖人漠然終未嘗有所求<lb/>
於天下夫使天下才俊豪傑之士稍有所長則挾其所<lb/>
習以邀其上軒然自以為天子不可一日無我也而天<lb/>
子盻盻然惟其欲之為狥慊然亦自以為天下不可以<lb/>
一日而無斯人也天子以為天下不可以一日而無斯<lb/>
人則斯人亦以為天子不可以一日而無我夫如是則<lb/>
黄帝堯舜不能以號召天下嗟夫天下誠不可無才俊<lb/>
<pb n="KR2f0039_WYG_145-14b"/>
豪傑之士也而不可使之失機故聖人駕馭才俊豪傑<lb/>
之士㢘於用恩而信於用法大抵以為我之所賴於爾<lb/>
者輕而爾之所托於我者重我可以無爾而爾不可以<lb/>
無我然聖人之所以憑藉而倚伏者甚重而不輕也是<lb/>
之謂機昔者髙祖倔起於匹夫之微而與秦楚争天下<lb/>
所藉以為心膂爪牙者惟二三豪傑是賴然髙帝銖分<lb/>
寸量未嘗有以大慰其心下某城則得某邑破某敵則<lb/>
錫某爵否則終嵗不遷至於以一齊而授韓信猶靳靳<lb/>
<pb n="KR2f0039_WYG_145-15a"/>
而不肯予彼髙帝非有所嗇以為我之官爵有時而窮<lb/>
土地有時而盡也要使有時而窮者常若無窮有時而<lb/>
盡者常若無盡使夫豪傑之士相與回旋曲折於無窮<lb/>
盡之中而莫自知此固髙帝之所以為善将将者也唐<lb/>
明皇寵一安禄山自營州都督十遷而至宰相自平盧<lb/>
一軍五増而兼三道之兵祿山之才未盡而爵禄已窮<lb/>
矣臣聞之習鷹者搏擊之權在鷹而飲食之權在人故<lb/>
鷹之於人常不惜其博擊之力以易其飲食之資而人<lb/>
<pb n="KR2f0039_WYG_145-15b"/>
之於鷹常重惜其飲食之資以邀其擊搏之力而後能<lb/>
用鷹有淺丈夫者惴惴然惟恐其不可使也則雉兎雞<lb/>
鼠日陳於前其不颺去者鮮矣而安能為盡力於擊搏<lb/>
哉明皇之於禄山是養鷹而飽者也臣嘗論禄山逆計<lb/>
萌於天寳之中年然而隠忍涵養以爵祿之窮而後發<lb/>
是故役使天下豪傑之士必使彼之才有盡而我之爵<lb/>
祿不可窮今之為大将平居無事為天子統會士卒而<lb/>
已非有攻城畧地之功汗馬之勞也然而無故而進某<lb/>
<pb n="KR2f0039_WYG_145-16a"/>
階加某職夫今之為大将者𩔖非小官也馴致不已不<lb/>
數月可以極人臣之位昔者曹彬克江南太祖皇帝惜<lb/>
一節度使不與拳拳留之以待巴蜀之平狄青交廣逐<lb/>
儂智髙議者欲寵以樞宻使獨宰相龎藉以為西北猶<lb/>
未平後有大功何以賞之盖其深謀逺慮以為寧使之<lb/>
常有所不足而不可使之自安於有餘今無故而窮之<lb/>
何也且天下未嘗無緩急也窮之於無事之時則何以<lb/>
使之於有事之際乎臣懼其才未足而爵祿先窮也<lb/>
<pb n="KR2f0039_WYG_145-16b"/>
樞宻院檢詳文字李椿上奏曰臣仰惟陛下宵衣旰食<lb/>
勵精求治親攬權綱進退人材宜乎内外咸康亟臻至<lb/>
治以稱陛下焦勞圖回之志而外則吏强官弱民志不<lb/>
伸田野未闢物價翔踴州縣窘匱百姓窮苦游手不戢<lb/>
盜賊時有内則主勞於上臣逸於下百寮茍且多為身<lb/>
謀直言不聞相狥成俗命令數更未適攸當其故何哉<lb/>
臣愚竊意陛下腹心無謀畫之臣規模無一定之計故<lb/>
百僚茍且相狥成俗者不識陛下之規模也命令數更<lb/>
<pb n="KR2f0039_WYG_145-17a"/>
未適攸當者腹心無臣以謀陛下之事也陛下非不求<lb/>
謀畫腹心之臣以圖至治盖求之未有其人也然則多<lb/>
士在朝寰宇之廣豈無其人足以為國家用者臣愚竊<lb/>
意陛下用人進之欲速退不盡禮進之欲速故多不勝<lb/>
其任退不盡禮則真才實能隠晦而不出矣臣愚欲望<lb/>
陛下審擇其人以用之陛下聞其賢矣置之左右與之<lb/>
論天下之事其剖析如流者固易見也其遲疑不決者<lb/>
亦易見也陛下知其才矣察其操守觀其志趣皆不逃<lb/>
<pb n="KR2f0039_WYG_145-17b"/>
聖鑒矣既賢且才則與之謀畫治天下一定之規模使<lb/>
百僚知所趣嚮莫敢茍且内外弊風俱不勞而變矣陛<lb/>
下圖治之心遂矣臣疎逺小臣唯知盡忠不知忌諱僭<lb/>
擬狂妄之誅惟陛下寛之以来忠讜之言天下幸甚<lb/>
椿又轉對曰臣竊謂人材不可不擇天下本非乏材也<lb/>
顧作成之如何耳陛下臨御以来収拾人物多出親擢<lb/>
至郡守監司兵将官其參辭悉令陛對大開言路雖微<lb/>
賤之士皆得論事陛下未嘗憚煩焦心勞思以圖治功<lb/>
<pb n="KR2f0039_WYG_145-18a"/>
宜乎多士在廷盡忠竭力共濟國事四海福康使陛下<lb/>
端拱無為不勞而治斯可矣比者泛使之来未測其意<lb/>
大小之臣以至細民俱懐疑懼而不聞一士為陛下謀<lb/>
者臺諫侍從亦皆緘黙袖手以觀賴陛下神聖獨斷自<lb/>
有以服之人情乃寧享陛下髙爵厚禄者不為不多而<lb/>
一有小事而莫能有毫髮之助可不謂人材乏乎至如<lb/>
州縣闕乏當申之於漕司計度之以有餘補不足漕司<lb/>
不足則當申之省部科撥足矣至於煩陛下遣中使宣<lb/>
<pb n="KR2f0039_WYG_145-18b"/>
問又差奉使會計累月徃来僅能罷一人易一人且諸<lb/>
路數百州一一溷瀆聖躬如此可不謂人材乏乎先儒<lb/>
以為天生一世人自足以了一世事今非無人也但不<lb/>
任其職也何以不任其職風俗使然也風俗若何主勞<lb/>
而臣逸也陛下親攬權綱聖主之事也謂如近日陛下<lb/>
逐臺諫罷執政可以銷朋黨破姦邪正紀綱保善𩔖羣<lb/>
臣莫不厭服陛下之英斷所謂親攬權綱如是而已可<lb/>
也若會計州縣之収支譏察小臣之微罪臣願陛下不<lb/>
<pb n="KR2f0039_WYG_145-19a"/>
必經聖慮也提綱振領舉其大者則小者莫不舉也臣<lb/>
仍願陛下嚴禁臣寮游權倖親近之門為士大夫而游<lb/>
近倖之門臣知陛下必深惡之然勢或使然也陛下每<lb/>
惡腐儒及為巧佞所誤致陛下於進退人材之際無所<lb/>
取信則必求所以宻察之術以宻察人不自膚近何從<lb/>
而知之故得罪而不由中書者或以謂近習所察也得<lb/>
進而不由中書者或以謂權倖所薦也未必實然萬一<lb/>
有此理也規進之士不知義命唯進是求或以苞苴或<lb/>
<pb n="KR2f0039_WYG_145-19b"/>
以諂䛕交結附麗寖以成風人材所以委靡臣仰惟陛<lb/>
下聖明之朝而目覩此風實痛惜之臣流落寒士隻影<lb/>
孤立本無才術誤䝉陛下擢用行年六十有四疾病在<lb/>
身来日無㡬茍有所見畏忌而不言是臣負陛下恩遇<lb/>
也臣切切之心無由上達天聰今因轉對得露愚誠臣<lb/>
又願陛下選擇有人望負道徳之重者進用之使負道<lb/>
徳之士進退人材議論得失必不忍負陛下而任私意<lb/>
矣以公道用人以名節取士則士風振而人材出矣晉<lb/>
<pb n="KR2f0039_WYG_145-20a"/>
琅琊王初過江東王導輩以未有人望歸之以為憂故<lb/>
収拾東土之望顧榮賀循紀瞻卞壼之流進用之遂能<lb/>
立國盖人望者國之基本也其可忽諸然則何以知負<lb/>
道徳之重者以唐明皇之所以用宋璟仁宗皇帝之所<lb/>
以用富弼則易知之矣臣狂瞽之言冒犯天威死有餘<lb/>
罪臣不任戰懼待罪伏乞睿照<lb/>
椿兼檢正乞擢用北人上奏曰臣愚庸無取屢䝉陛下<lb/>
親擢廷對之際親承玉音以臣北人所以召用則臣荷<lb/>
<pb n="KR2f0039_WYG_145-20b"/>
陛下特達之知且知陛下不忘中原之意也仰惟陛下<lb/>
欲用北人豈不以其性多忠實豈非惡傾巧之人所以<lb/>
進忠實之士則臣固當以忠實事陛下不敢求竒巧圖<lb/>
迎合以希覬官爵庶㡬有以上稱陛下用北人之本㫖<lb/>
臣竊惟伏自太上皇帝南渡艱難之時任吕頥浩所以<lb/>
能誅逆臣破羣宼扶宗社立紀綱可謂有大勲勞及叛<lb/>
臣挾敵勢侵犯淮甸太上皇帝用趙鼎遣諸将破敵軍<lb/>
而後國勢張宗社固天下翕然歸重此二臣者皆北人<lb/>
<pb n="KR2f0039_WYG_145-21a"/>
也當時若非二臣決未必能立此功業自二臣遷廢死<lb/>
亡其家皆破碎北人立朝者殆鮮況北人南来今五十<lb/>
年矣所存無㡬其近年歸正之士又亦屈指可數且北<lb/>
人性多拙直孤立以拙直孤立處之機巧奔競風波之<lb/>
内其何能立也不唯不能立臣亦慮必将有受害者矣<lb/>
又有流落失所之士飢寒切身俯仰於人干求進望不<lb/>
復有北方直實之氣味者不可不察也故陛下雖有用<lb/>
北人之意未有以上副聖心所欲也臣嘗聞晉琅琊王<lb/>
<pb n="KR2f0039_WYG_145-21b"/>
初過江東王導輩以未有人望歸之以為憂故収拾東<lb/>
土之望顧榮賀循紀瞻卞壼之流進用之遂能立國臣<lb/>
願陛下兼収並進惟賢是用惟道徳是尊不必曉然露<lb/>
欲用北人之意庶不失東南士心亦足以保全彫殘流<lb/>
落北方之士果有剛敏材器如吕頥浩學術方正如趙<lb/>
鼎者願陛下尊而用之然後有以稱陛下用人之心也<lb/>
伏乞睿照<lb/>
椿兼尹京又奏曰臣伏聞漢陳平以智稱不以徳稱者<lb/>
<pb n="KR2f0039_WYG_145-22a"/>
也任宰相不答刑獄錢榖之對號知宰相之職所以能<lb/>
成不世之勲唐稱賢相前有房杜後有姚宋表表在人<lb/>
耳目於今稱美房杜不言功盖舉皆得宜故無功可稱<lb/>
姚崇薦郎吏明皇仰視不答以謂言郎吏非宰相事崇<lb/>
聞歎服後世稱其得體宋璟自南海至都下不與中使<lb/>
交談當時為人歸重至今<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然可尊不惟五人之能是<lb/>
文帝太宗明皇用人得其道也故能成刑措貞觀開元<lb/>
之治非偶然也仰惟陛下睿智仁明上希堯舜賢於文<lb/>
<pb n="KR2f0039_WYG_145-22b"/>
帝太宗明皇逺矣十餘年間焦勞求治躬攬權綱三帝<lb/>
之勤政未足上擬聖徳之彷彿而考實其治則未及漢<lb/>
唐全盛之時何哉主勞於上臣逸於下天下之事無任<lb/>
責之人故用力多而見功寡其以此也臣每自逺方来<lb/>
與士大夫處但聞得失升沈之計罕聞憂國為民之言<lb/>
以奉公者為野以真實者為愚習以成風上下茍且故<lb/>
政無大小皆待陛下躬自與決才無能否皆待陛下親<lb/>
行進退至於出納之吝上浼聖躬士大夫惟知圖進不<lb/>
<pb n="KR2f0039_WYG_145-23a"/>
復以國家治亂闗於心所以未臻至治也易曰君子安<lb/>
而不忘危存而不忘亡治而不忘亂是以身安而國家<lb/>
可保也食君之禄不留意於此烏足以為士君子哉臣<lb/>
愚願陛下飭大臣戒百寮各使不忘聖人之戒明安危<lb/>
存亡治亂之理盡心臣道各率乃職毋勞君父以圖自<lb/>
逸共禆聖政日躋至治天下幸甚<lb/>
椿又曰臣聞晉室之南渡也王導實佐之始至江東深<lb/>
以東南人望為念故収拾顧榮紀瞻等用之所以能立<lb/>
<pb n="KR2f0039_WYG_145-23b"/>
國南北雖分而能保其正統者得人心故也仰惟國家<lb/>
仁厚之政洽於民心雖遭艱難阻隔而人情不忘歸仰<lb/>
非東晉可以比擬伏自陛下臨馭以来未嘗一日忘中<lb/>
原故孜孜以人材為念中原之士尤荷選擇至如臣之<lb/>
愚亦䝉異眷洊被超擢臣仰體陛下聖慮以北人禀性<lb/>
忠實者多所以収用期於忘身徇國以圖治具徳至渥<lb/>
也臣自念生長河朔賦性愚拙流寓江湖五十餘年每<lb/>
歎人材之難得盖緣士風之不振願陛下惟才是用不<lb/>
<pb n="KR2f0039_WYG_145-24a"/>
拘南北兼北人至此無㡬況陛下兩宫身居南土不可<lb/>
不固結其心惟臣言之無嫌承平全盛之時北人立朝<lb/>
尚以疎直不得行其志矧今日絶無而僅有陛下雖欲<lb/>
全之適所以尤難其全矣此臣所以痛心疾首願陛下<lb/>
深思逺慮選才於公論毋取於交結信任其忠實毋取<lb/>
於詭隨庶㡬士風漸革真才輩出不患不能輔佐聖時<lb/>
以圖至治也臣不勝皇懼待罪<lb/>
衛涇奏論人才疏曰臣聞人君臨制天下所與建功立<lb/>
<pb n="KR2f0039_WYG_145-24b"/>
業者惟人才是賴然自古及今未有儲之不廣養之不<lb/>
素而能備大有為之用者也仰惟陛下臨御日久博觀<lb/>
今日人材熟矣以為果有餘也果未足也以為不足則<lb/>
内而朝廷外而郡縣百司庶府其在任者員備而無缺<lb/>
其待選者倍蓰而又多以為有餘則因循玩嵗而職業<lb/>
不舉委靡從俗而士行不修執政大臣所以圖回於廟<lb/>
堂左右侍從所以論思於邇列皆陛下所親信委任非<lb/>
臣疎賤所得知也至於當世知名之士一時簡記之臣<lb/>
<pb n="KR2f0039_WYG_145-25a"/>
皆陛下異時之所㧞擢録用陛下亦嘗致察於斯乎其<lb/>
自任以重輔導君徳不汲引親舊以為黨與不棄遺疎<lb/>
逖以誤信用足以當腹心之任者㡬人昌言正色别白<lb/>
賢否務存大體而不責苛細務振紀綱而不望風㫖足<lb/>
以任耳目之司者㡬人持節刺舉肅清所部不結權要<lb/>
以自售不借孤寒以示公足以膺臨遣之寄者㡬人勸<lb/>
課農桑使民安業不為姑息以要譽不肆貪暴以害民<lb/>
足以稱牧養之責者㡬人一旦邊陲有警羽檄交馳臨<lb/>
<pb n="KR2f0039_WYG_145-25b"/>
機料敵彈壓三軍之衆威聲徳望鎮撫中外之心足以<lb/>
備緩急之用者㡬人聖明在上天涵地育臣不敢謂舉<lb/>
無其人也聞之議者竊謂今之士大夫徇利而不顧義<lb/>
矜名而不務實習成軟熟則謂之得體稍知激昻則指<lb/>
為生事公清鯁亮者苦落落而難合脂韋容悦者常齪<lb/>
齪以自媒忠誠篤實者以迂闊而見疎貪鄙巽懦者以<lb/>
僥求而倖進是以氣節頽敗而不立風采銷萎而無餘<lb/>
庸庸垂紳黙黙尸位若大若小渾然一律前至者冒寵<lb/>
<pb n="KR2f0039_WYG_145-26a"/>
而無耻後来者效尤而何憚賈山曰士修於家而壊於<lb/>
天子之庭此之謂也風俗成矣國家何賴而況邪徑未<lb/>
塞羣小争趨苞苴賄賂之公行干託請求之無厭附炎<lb/>
逐臭希寵争榮陛下以至公之心而猶牽於毁譽之偏<lb/>
私以至明之見而未免於人情之曲狥邪正之辯未盡<lb/>
昭白是非之論未盡公當頽弊風俗沮壊人材莫甚於<lb/>
此臣願陛下光昭聖徳奮自宸𠂻念國勢之所以未張<lb/>
思人材之所以未振廣薦賢之路必惟賢者而後任盡<lb/>
<pb n="KR2f0039_WYG_145-26b"/>
任賢之道毋使不肖參其間窒其邪枉之門時出非常<lb/>
之斷崇奨骨鯁之士則䛕黙之風自革簡㧞静退之人<lb/>
則躁進之徒自逺廣寛容之度毋疑人臣之為近名養<lb/>
敢言之氣毋使人臣之懐畏罪儲之日廣養之日厚風<lb/>
俗丕變賢能輩出一旦取而器使之唯陛下所志而曰<lb/>
人材不足者臣不信也将見主威以隆國體以固静足<lb/>
以强根本動足以復土疆何弊之不革何事之不成何<lb/>
功之不立哉惟陛下留神省察豈惟臣之幸天下之幸<lb/>
<pb n="KR2f0039_WYG_145-27a"/>
也<lb/>
涇繳徐柟祠録上奏曰臣竊惟御史耳目之司朝廷紀<lb/>
綱所繫惟無私乃能體國正己斯可律人必振揚風采<lb/>
砥礪㢘隅然後風憲尊嚴百辟整肅伏見朝奉郎徐柟<lb/>
素乏聲稱誤膺簡㧞自頃入臺凡所論奏多不厭塞衆<lb/>
望其劾翁㸃也反為㸃上章詆毁指其所言率挾私意<lb/>
柟雖苦詞辨數訖無以自解識者固已譏其辱臺所宜<lb/>
引避乃偃然自安已而蘇師旦之敗交通之跡尤為彰<lb/>
<pb n="KR2f0039_WYG_145-27b"/>
露物議甚喧亦可以言去就矣而柟包羞居職如罔聞<lb/>
知累月以来一無建明日惟覬望遷擢此其風采銷靡<lb/>
㢘耻道喪尚足以稱陛下糾繩之任乎近因縱容親戚<lb/>
販鬻私酒暨塲務捕獲動以千計付之有司公行可也<lb/>
乃力與庇䕶甚至縱令僕廝争奪紛競都人聚觀請屬<lb/>
守臣必欲釋放遂至徹聞天聽陛下曲全事體猶頒與<lb/>
郡之命今因其引疾畀以祠禄陛下所以待柟可謂厚<lb/>
矣而柟不自愛重上負陛下久尸要任敗壊臺綱若不<lb/>
<pb n="KR2f0039_WYG_145-28a"/>
别白言之切慮中外莫知其故反疑陛下輕去臺臣有<lb/>
累聖徳臣愚欲乞睿斷将徐柟祠禄指揮特賜寝罷俾<lb/>
之循省庶㡬上以彰陛下黜陟之公下以釋搢紳疑似<lb/>
之論不勝幸甚臣雖時暫兼攝不敢隠嘿隳廢職守所<lb/>
有録黄臣未敢書讀謹録奏聞<lb/>
涇又繳兵部郎官劉炳除江西提舉上奏曰臣竊惟常<lb/>
平使者之任分一道刺舉之權若昔先朝選掄特重在<lb/>
外必登最郡課綽有治聲在内必服勤郎省著聞朝蹟<lb/>
<pb n="KR2f0039_WYG_145-28b"/>
始與兹選是為㧞擢儻授非其人則公論不置臣伏見<lb/>
新除江西提舉劉炳試州逺外資望甚淺夤緣収召遂<lb/>
廁朝列繼以宣司辟置諮議超躐郎選以寵其行而炳<lb/>
天資闇愚材術疎短職在禆賛補報蔑如進退之間義<lb/>
當自審顧方入部就職偃然安居物議沸騰乃謀去就<lb/>
復徼倖使節迄遂所欲丐外之章不知引咎猶謂非不<lb/>
欲趨事赴功敢為大言欺罔衆聽學士大夫宜知禮義<lb/>
㢘耻行不顧言當如是乎縱朝廷寛大不欲加罪使之<lb/>
<pb n="KR2f0039_WYG_145-29a"/>
善去幸矣況炳為丞未久為郎又纔數日凡郎曹久次<lb/>
而去者亦不過得節是宜幽黜而反被㧞擢人雖置而<lb/>
不問炳獨不知愧乎臣愚欲望聖慈特發睿斷将劉炳<lb/>
新除江西提舉指揮特賜寝罷且與待闕州軍差遣庶<lb/>
㡬朝廷不至過予在炳受之亦安乃所以全其進退之<lb/>
節不勝幸甚所有録黄臣未敢書行謹録奏聞<lb/>
衛博上殿劄子曰臣聞人主無它職以進退大臣為職<lb/>
大臣無它職以佐天子進退百執事為職在列之臣有<lb/>
<pb n="KR2f0039_WYG_145-29b"/>
一賢焉以復於上而進之可也有一不肖焉以復於上<lb/>
而退之可也知賢而進之知不肖而退之大臣之職然<lb/>
矣近世以来廟朝之論進賢則有聞矣於不肖者之退<lb/>
則未之或聞也職業之不修行誼之不立冗瑣之冒進<lb/>
貪邪之自植非彈擊之来上㢘問之發舒則清議不加<lb/>
憲章不及者有之沿襲之風從来久矣聖人在上朝廷<lb/>
清明小大之臣罔不精白以承休徳固不容不肖者濫<lb/>
吹其間然於大臣所以佐人主進賢退不肖之職豈宜<lb/>
<pb n="KR2f0039_WYG_145-30a"/>
有偏而不舉之弊臣愚欲望聖慈明詔在廷各恭乃事<lb/>
厲乃行一乃心俾二三大臣精校而審覈之以揚進退<lb/>
之任庶㡬賢不肖之别不致混淆真材實能奮迅而出<lb/>
有以上副陛下厲精求治之意<lb/>
博又上劄子曰臣聞人各有能有不能羿之射精矣而<lb/>
不能敵秋之奕造父之馭至矣而不能舉烏獲之任鏤<lb/>
冰者不可使琢玉刻朽者不可以鑚堅瞽之樂刖之門<lb/>
宫之守雖聖人不能廢其用夔之樂垂之工臯陶之理<lb/>
<pb n="KR2f0039_WYG_145-30b"/>
雖大舜不能更其任所貴乎量才授職因事賦官者正<lb/>
在是爾今之仕者自一命而至於公卿自箠楚簿書而<lb/>
至於稽古禮文之事莫不欲擅其能茍以一藝自名一<lb/>
能自售者非特其心歉然不滿而人固亦小之此古之<lb/>
所以職業設而萬事治後之所以職業設而萬事隳方<lb/>
且喟然有乏材之歎則亦厚誣天下之士矣仰惟陛下<lb/>
焦心望治虚己任人士有尺寸之長未嘗不録舜之所<lb/>
以為舜陛下盖得之矣雖然張湯官御史大夫而仍兼<lb/>
<pb n="KR2f0039_WYG_145-31a"/>
治獄劉晏位宰相而不去鹽鐵度支此特漢唐近事堂<lb/>
堂聖朝豈固因循軌轍而分處昔人之下哉臣愚欲望<lb/>
聖慈詔執事大臣無責人以全技無强人以不能明習<lb/>
典章者則使之居臺閣善調盈虚者則使之主國計治<lb/>
獄者必法理之士分閫者必智勇之臣録所長䕶所短<lb/>
久任而責成之将見百工熈庶績凝䇿勲乎三五之上<lb/>
矣<lb/>
侍御史王十朋上奏曰臣聞古之為民師帥者能以徳<lb/>
<pb n="KR2f0039_WYG_145-31b"/>
化人則人耻於為盜能以威服人則人不敢為盜能以<lb/>
智畧屈人則可以除一時之盜三者皆無焉則何以為<lb/>
民師帥共理天下乎臣竊見廣賊海宼久未撲滅上勞<lb/>
聖慮者盖繇帥守不得其人既不能使之懐徳畏威又<lb/>
無智畧以勦除之也朝廷不詰其致亂之由懲其不職<lb/>
之罪又從而遷為大藩因而久任亦可謂失刑矣臣竊<lb/>
見知明州韓仲通不能防禦海宼致昌國定海諸縣皆<lb/>
被其毒而海道為之不通初有捕致海宼者仲通從而<lb/>
<pb n="KR2f0039_WYG_145-32a"/>
縱之遂致其徒益熾昌國令嘗獻謀於郡仲通忽而不<lb/>
聽四明人莫不切齒朝廷既不罷黜之又除知紹興府<lb/>
仲通不能治一郡其可以典大藩帥一路乎知静江府<lb/>
俞良弼不能弭雷化之盜遂致蔓廷而二廣為之騷然<lb/>
運使鄧酢用䖍吉茶商以禽淩鉞良弼忌酢併與茶商<lb/>
等皆不奏功致茶商憤然嘯呼而起醜黨數千人陷沒<lb/>
州縣殺戮官軍守臣有死者其勢方熾朝廷不能正良<lb/>
弼之罪乃因而久任之安能使䑕竊狗偷輩即時殄滅<lb/>
<pb n="KR2f0039_WYG_145-32b"/>
乎仲通刻薄小人昔為秦檜鷹犬其惡備見於白簡臣<lb/>
不復論之議者猶謂其有麄才可以任使及治四明最<lb/>
無善状專用公帑交結黨援海盜猖獗畧無計畫其才<lb/>
亦可見矣良弼雖無仲通之惡然聞其老繆不事事況<lb/>
二廣去朝廷為最逺斯民所恃以為命者惟師帥之臣<lb/>
爾良弼為大帥而盜賊充斥如此何以安逺人乎臣欲<lb/>
乞睿斷罷仲通紹興之除奪良弼静江之帥别擇有用<lb/>
之才以代之将見海廣二宼不誅而自滅矣<lb/>
<pb n="KR2f0039_WYG_145-33a"/>
十朋又上疏曰臣聞有㫖令龍大淵徃兩淮撫諭者仰<lb/>
見聖心憂念将士故遣左右心腹之臣為勞来旋歸之<lb/>
使或出於大淵不憚勞苦慨然請行亦可嘉也然命令<lb/>
初下議者囂然咸謂自古遣使或廵行天下或撫諭軍<lb/>
民皆於士大夫中遴選人才如漢之八使用張綱等唐<lb/>
之十一使用庾何等是也太上皇建炎紹興間亦嘗遣<lb/>
使撫諭矣或用臺察或用郎官出於遴選時號得人今<lb/>
大淵雖為潜藩舊臣議者謂非出於朝廷遴選之公銜<lb/>
<pb n="KR2f0039_WYG_145-33b"/>
命撫師有輕國體又慮大淵之出聞者謂是陛下所親<lb/>
信之人州縣必希意而将迎諸軍或望風而交結萬一<lb/>
復致人言如前日臺諫給舎之論列豈不重貽聖憂亦<lb/>
非所以保全大淵也臣以謂王師之還陛下已降詔慰<lb/>
撫之矣今只委張浚勞来安集之不必更遣撫諭之使<lb/>
切恐将士以宿州不利而還未測朝廷之意忽聞使命<lb/>
之出心必懐疑不如寝而勿行以安反側不然乞命宰<lb/>
相於朝列中擇其忠實通曉者敦遣之以重光華之使<lb/>
<pb n="KR2f0039_WYG_145-34a"/>
以塞中外之議不勝幸甚<lb/>
十朋為著作郎上疏曰臣聞人主之職莫大於論相尤<lb/>
宜遴選於嗣位之初論相得人則可以相與大有為遴<lb/>
選於嗣位之初斯可以慰天下惟新之望昔舜之受命<lb/>
也選於衆而首舉臯陶湯之革命也選於衆而首舉伊<lb/>
尹髙宗中興也首求諸野而爰立傅説成王訪落也首<lb/>
以師保而並處周召漢髙祖首相蕭何而成創業之功<lb/>
唐太宗首相房杜而致貞觀之治明皇首相姚崇憲宗<lb/>
<pb n="KR2f0039_WYG_145-34b"/>
首相杜黄裳武宗首相李徳裕我太祖之有天下也宰<lb/>
相雖因周舊其自圖任也則首用趙普仁宗即位之始<lb/>
則相王曽又以李廸張知白魯宗道為宰執皆正人也<lb/>
英宗因舊相韓琦曽公亮而委任之又起富弼為元樞<lb/>
用歐陽修為參政治平之治最號得人神宗又因治平<lb/>
宰相而委任之及韓琦既去則代以富弼元祐垂簾之<lb/>
際首用司馬光又起文彦博於已老平章軍國重事又<lb/>
相吕公著又並相吕大防范純仁元祐人才於兹為盛<lb/>
<pb n="KR2f0039_WYG_145-35a"/>
歴代帝王與我祖宗任用大臣皆極一時之選又皆遴<lb/>
擇於新政之初足以厭伏天下人心君臣相與有為各<lb/>
成一代之勲業人主之職其有大於此乎恭惟太上皇<lb/>
授陛下以大寳之位又以一相遺之虚右揆以待陛下<lb/>
自擇天下莫不拭目以觀此舉臣願陛下擇諸内外千<lb/>
官百辟之中孰有清徳雅望負王佐才者孰有兼資文<lb/>
武可以救時活國者必諸大夫國人皆曰賢天下蒼生<lb/>
望其起者然後用之可也茍惟不然寧虚位以俟之不<lb/>
<pb n="KR2f0039_WYG_145-35b"/>
可使庸人鄙夫僥倖而得以失天下之望非特此也人<lb/>
主之職雖在於論相至若侍從臺諫亦不可不親自識<lb/>
擢宰相得人則内可以奠安宗社外可以鎮服四夷又<lb/>
得賢侍從以論思獻納真諫官以拾遺補過才御史以<lb/>
糾肅姦邪如是則内之百執事外之監司郡縣皆可以<lb/>
得人陛下端拱一堂之上羣天下人才如意而任使之<lb/>
内修外攘中興之功不日可冀矣<lb/>
十朋代越帥王尚書上疏曰臣聞唐杜牧論兵謂上䇿<lb/>
<pb n="KR2f0039_WYG_145-36a"/>
莫如自治夫内修政事盖自治之䇿也任賢使能又自<lb/>
治之要者昔漢以汲黯寝淮南之謀晉以謝安破苻堅<lb/>
之衆唐以陸贄濟奉天之難我國家寳元慶歴間西夏<lb/>
叛命仁宗皇帝以經畧安撫之任付之范仲淹韓琦軍<lb/>
中有一韓一范西賊破膽之謡兵不大用而元昊已服<lb/>
今我與敵强弱不敵惟當以人才勝之茍得仗節死義<lb/>
如汲黯輩則謀當自寝風流雅望如謝安輩則敵當自<lb/>
退忠謀讜論如陸贄之徒則難當自解兼資文武宏材<lb/>
<pb n="KR2f0039_WYG_145-36b"/>
偉畧如韓范二臣則敵當自服所謂一士止百萬之師<lb/>
一賢制千里之難者也臣又聞范仲淹初以言事得罪<lb/>
仁宗尤為宰相吕夷簡所惡斥逐於外及西方用事仁<lb/>
宗思用仲淹夷簡亦力薦之仲淹果能成功夷簡不失為<lb/>
賢今邊境未寧正是側席求賢之日臣願陛下以仁宗<lb/>
之心為心大臣以吕夷簡之事為法相與任用天下之<lb/>
賢才以為排難解紛之計仍詔侍從臺諫監司郡守各<lb/>
舉人才勿遺疎賤朝奏暮召如恐不及如是則異人輩<lb/>
<pb n="KR2f0039_WYG_145-37a"/>
出可以供陛下之任使矣夫猛虎在山藜藿不採國有<lb/>
人焉難當自消自治之術莫大於此<lb/>
知畨陽王師愈論養人才上奏曰臣聞致治者必資於<lb/>
人材願治之君輔治之臣皆能知之皆能言之然而每<lb/>
患人材之難得者豈天下果乏材也哉自古成大業者<lb/>
未嘗借材於異代況我國家聲教所暨不為不廣受天<lb/>
地之中以生者今猶古也顧所以養之取之用之如何<lb/>
耳鄧林之木信美矣必培其本根茂其枝幹斯能成可<lb/>
<pb n="KR2f0039_WYG_145-37b"/>
用之質大匠覩其質而採伐之斵削其樸斯能成堪任<lb/>
之器因其小大度其長短或為杗桷莫不各適其宜然<lb/>
後大廈可成矣凡用人材者亦若是嘗觀有周之時菁<lb/>
菁者莪在彼中阿豈非樂育於其始乎追琢其章金玉<lb/>
其相豈非作成於其中乎疏附先後奔奏禦侮各當厥<lb/>
職非器使之効乎此所以濟濟多士獨稱於有周也今<lb/>
之用人似恐不然一時俊乂稍有稱於世忌嫉者衆不<lb/>
指其小瑕則索其舊愆或誣以昧昧難明之過必使之<lb/>
<pb n="KR2f0039_WYG_145-38a"/>
困躓而後已吁是誠何心哉況夫人之所禀賦負材術<lb/>
者不能無可議之失尚氣節者未必有應變之具必欲<lb/>
求全肆毁奚可哉茍或見用又且不度其力小而責以<lb/>
任重不假以嵗月而責其速效宜乎歴年之久治效之<lb/>
未成也臣愚欲望聖慈逺鑑有周之隆近察鄧林之木<lb/>
凡曰人材始則保䕶愛惜之次則磨礱作成之終則隨<lb/>
器久任之其不能成事功者臣未之信也管見瞽言冒<lb/>
黷天威戰兢之至<lb/>
<pb n="KR2f0039_WYG_145-38b"/>
師愈又奏曰臣聞自漢罷侯置守秩二千石任共理之<lb/>
寄其禄厚矣其任專矣其權重矣故當時郡守多有治<lb/>
功著於方冊迨至武帝置刺史以臨之秩止六百石盖<lb/>
欲以小制大稍殺其權未至太輕其任之專固自若也<lb/>
人亦奮勵以成治功惟我國朝待遇守臣禮固甚厚禄<lb/>
亦不薄二年成資添置監郡任已不專矣又置監司以<lb/>
臨之權已輕矣雖欲自奮已不若兩漢之肆近嵗以来<lb/>
二年成資者十無二三監司統監其員益衆郡守之權<lb/>
<pb n="KR2f0039_WYG_145-39a"/>
輕無如是之甚者且以江東一路言之止九郡耳有兩<lb/>
總領兩運使兩提刑又有安撫提㸃提舉各一員是則<lb/>
一人守郡臨之者九人十羊九牧猶未足以況也至若<lb/>
監司置司之郡益又甚焉豈非長官尊大為郡守者欲<lb/>
行一事欲下一令動輙掣其肘而吏卒撓政未可槩舉<lb/>
稍加繩治交闘釁隙郡守必至斥去而後已監司縱有<lb/>
賢者欲懲其弊而吏卒之徒耻其不勝必多方為計使<lb/>
監司墯其術中而不自知吁可歎也哉安平之時已難<lb/>
<pb n="KR2f0039_WYG_145-39b"/>
於成事功涵容調䕶尚可愒日或有盜賊之警兵革之<lb/>
用必致敗事甚失建侯作屏之意臣愚欲望聖慈明詔<lb/>
宰執凡監司之郡必擇宰執侍從及曽任臺諫有風力<lb/>
者為之守其位望頗重庶可展其所長不然止令監司<lb/>
兼領郡事必久其任責以治効至若㑹府帥臣之權頗<lb/>
與之均尚庶㡬焉<lb/>
師愈直煥章閣知長沙論作邑之難上奏曰臣聞字民<lb/>
之官莫親於縣令陛下愛育斯民如保赤子重縣令之<lb/>
<pb n="KR2f0039_WYG_145-40a"/>
選嚴黜陟以别善否徳至渥也為縣令者孰敢不仰體<lb/>
聖意恪修厥職然而官卑權輕法宻責重上下皆得以<lb/>
鈴制害之者太衆乞為陛下詳陳之願少垂聽覽上焉<lb/>
有監司守倅始則敺之冒法以辦事末則寘之深文以<lb/>
自解況又有私喜怒於其間無所分訴此其一也次則<lb/>
有屬官冇曹職官有本縣同官有寄居有過客多欲遂<lb/>
其私為賢令者豈能盡如其所欲往往撰造是非譛之<lb/>
監司守倅為監司守倅者畧不加察從而罪之此其二<lb/>
<pb n="KR2f0039_WYG_145-40b"/>
也下則有本縣人吏有豪强上户有教唆把持健訟之<lb/>
猾民相為表裏又皆欲遂其私為賢令者豈肯徇其所<lb/>
欲於是人吏伺缺失豪强率錢帛教唆把持者議状本<lb/>
装㸃虚詞遣健訟者訟之輕則欲其逐去甚則使之敗<lb/>
官䘮身破家而後已此其三也抑又有監司州府之案<lb/>
吏與夫承局排軍院虞候散從官平時持一紙引傲睨<lb/>
無禮下視縣令厚有所求稍不如其欲装事端以譖訴<lb/>
監司守倅者聽之屬官曹職官助之其不被害者鮮矣<lb/>
<pb n="KR2f0039_WYG_145-41a"/>
此其四也陛下擇字民之官為甚重而上下小大害之<lb/>
者如此其衆雖使卓魯復生欲展其材詎可得乎是以<lb/>
作邑者莫不苦其難上官者亦皆知其難苐莫肯加卹<lb/>
耳甚負陛下任官愛民之意然而京朝官作邑尚敢不<lb/>
顧其害與衆為敵間有善政至若選人作邑抑又難焉<lb/>
選人非無賢材然而皆懐寸進之心皆為改官之計鮮<lb/>
不彌縫上下以干虚譽甚者兑易官錢以買舉状相習<lb/>
成風上下知其所急者在此尤得以制之故選人作邑<lb/>
<pb n="KR2f0039_WYG_145-41b"/>
為尤難也臣愚欲望聖慈罷選人作邑盡令京朝官為<lb/>
之庶可革其希進之弊責以字民之効仍敕監司帥守<lb/>
凡知縣顯然姦贓無状者依公按劾重寘典憲誠不足<lb/>
卹其謬懦不材者逐之亦無害唯是清强賢令為上下<lb/>
所不喜者當保䕶愛惜之或為人所誣當直其寃庶㡬<lb/>
賢材可行其志字民之効著矣<lb/>
　<lb/>
　歴代名臣奏議卷一百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百二十八</head> <lb/>
    <p>
<pb n="KR2f0039_WYG_228-1a"/>
欽定四庫全書<lb/>
　歴代名臣奏議卷二百二十八<lb/>
　　　　　　　　　　　明　楊士竒等　撰<lb/>
　　征伐<lb/>
吳大帝初以張紘爲長史從征合肥大帝率輕騎將往<lb/>
突敵紘諫曰夫兵者凶器戰者危事也今麾下恃盛壯<lb/>
之氣忽强暴之虜三軍之衆莫不寒心雖斬將搴旗威<lb/>
震敵場此乃偏將之任非主將之宜也願抑賁育之勇<lb/>
<pb n="KR2f0039_WYG_228-1b"/>
懐霸王之計權納紘言而止旣還明年將復出軍紘又<lb/>
諫曰自古帝王受命之君雖有皇靈佐於上文德播於<lb/>
下亦賴武功以昭其勲然而貴於時動乃後爲威耳今<lb/>
麾下值四百之厄有扶危之功宜且隱息師徒廣開播<lb/>
殖任賢使能務崇寛惠順天命以行誅可不勞而定也<lb/>
於是遂止<lb/>
時魏曹操遣廬江太守朱光屯皖大開稻田吕䝉言於<lb/>
大帝曰皖田肥美若一收熟彼衆必増宜早除之權乃<lb/>
<pb n="KR2f0039_WYG_228-2a"/>
親攻皖城諸將欲作土山添攻具吕䝉曰治攻具及土<lb/>
山必歴日乃成城備旣脩外救亦至不可圖也且吾乘<lb/>
雨水以入若留經日水必向盡還道艱難䝉竊危之今<lb/>
觀此城不能甚固以三軍勢氣四面並攻不移時可拔<lb/>
及水以歸全勝之道也從之<lb/>
黄龍元年欲遣偏師取夷州及珠崖皆以諮上大將軍<lb/>
右都護陸遜遜上疏曰臣愚以爲四海未定當須民力<lb/>
以濟時務今兵興歴年見衆損減陛下憂勞聖慮忘寢<lb/>
<pb n="KR2f0039_WYG_228-2b"/>
與食將逺規夷州以定大事臣反覆思惟未見其利萬<lb/>
里襲取風波難測民易水土必致疾疫今驅見衆經涉<lb/>
不毛欲益更損欲利反害又珠崖絶險民猶禽獸得其<lb/>
民不足濟事無其兵不足虧衆今江東見衆自足圖事<lb/>
但當畜力而後動耳昔桓王創基兵不一旅而開大業<lb/>
陛下承運拓定江表臣聞治亂討逆須兵爲威農桑衣<lb/>
食民之本業而干戈未戢民有饑寒臣愚以爲宜育養<lb/>
士民寛其租賦衆克在和義以勸勇則河渭可平克有<lb/>
<pb n="KR2f0039_WYG_228-3a"/>
一統矣<lb/>
公孫淵背盟大帝欲往征之上大將軍右都護陸遜又<lb/>
上疏曰淵憑險恃固拘留大使名馬不獻實可讎忿蠻<lb/>
夷猾夏未染王化鳥竄荒裔拒逆王師至令陛下爰赫<lb/>
斯怒欲勞萬乘汎輕越海不慮其危而涉不測方今天<lb/>
下雲擾羣雄虎爭英豪踴躍張聲大視陛下以神武之<lb/>
姿誕膺期運破操烏林敗備西陵禽羽荆州斯三虜者<lb/>
當世雄桀皆摧其鋒聖化所綏萬里草偃方蕩平華夏<lb/>
<pb n="KR2f0039_WYG_228-3b"/>
總一大猷今不忍小忿而發雷霆之怒違垂堂之戒輕<lb/>
萬乘之重此臣之所惑也臣聞志行萬里者不中道而<lb/>
輟足圖四海者匪懐細以害大彊宼在境荒服未庭陛<lb/>
下乘桴逺征必致闚𨵦慼至而憂悔之無及若使大事<lb/>
時㨗則淵不討自服今乃逺惜遼東衆之與馬奈何獨<lb/>
欲捐江東萬安之本業而不惜乎乞息六師以威大虜<lb/>
早定中夏垂曜將來帝用納焉<lb/>
三年薛綜爲尚書僕射時公孫淵降而復叛大帝盛怒<lb/>
<pb n="KR2f0039_WYG_228-4a"/>
欲自親征綜上疏諫曰夫帝王者萬國之元首天下之<lb/>
所繫命也是以居則重門擊柝以戒不虞行則清道案<lb/>
節以養威嚴盖所以存萬安之福鎮四海之心昔孔子<lb/>
疾時託乘桴浮海之語季由斯喜拒以無所取才漢元<lb/>
帝欲御樓船薛廣德請刎頸以血染車何則水火之險<lb/>
至危非帝王所宜涉也諺曰千金之子坐不垂堂況萬<lb/>
乘之尊乎今遼東疎逺小國無城池之固備禦之術器<lb/>
械銖鈍荒亂無政往必禽克誠如明詔然其方土寒埆<lb/>
<pb n="KR2f0039_WYG_228-4b"/>
榖稼不殖民習鞌馬轉徙無常卒聞大軍之至自度不<lb/>
敵鳥驚獸駭長驅奔竄一人匹馬不可得見雖獲空地<lb/>
守之無益此不可一也加又洪流滉瀁有成山之難海<lb/>
行無常風波難免倐忽之間人船異勢雖有堯舜之德<lb/>
智無所施賁育之勇力不得設此不可二也加以鬰霧<lb/>
冥其上鹹水蒸其下善生流腫轉相洿染凡行海者稀<lb/>
無所患此不可三也天生神聖顯以符瑞當乘平喪亂<lb/>
康比民物嘉祥日集海内垂定逆虜凶虐滅亡在近中<lb/>
<pb n="KR2f0039_WYG_228-5a"/>
國一平遼東自斃但當拱手以待耳今乃違必然之圖<lb/>
尋至危之阻忽九州之固肆一朝之忿既非社稷之重<lb/>
計又開闢以來所未嘗有斯誠羣僚所以傾身側息食<lb/>
不甘味寢不安席者也惟陛下抑雷霆之威忍赫斯之<lb/>
怒遵乘橋之安逺履冰之險則臣子賴祉天下幸甚時<lb/>
羣臣多諫帝遂不行<lb/>
嘉禾元年公車徴陸瑁拜議即選曹尚書大帝忿公孫<lb/>
淵之巧詐反覆欲親征之瑁上疏諫曰臣聞聖王之御<lb/>
<pb n="KR2f0039_WYG_228-5b"/>
逺夷羈縻而已不常保有故古者制地謂之荒服言慌<lb/>
惚無常不可保也今淵東夷逺服屏在海隅雖託内面<lb/>
與梗化無異國家所爲不愛貨寳遠以加之者非嘉其<lb/>
德義也誠欲誘納愚弄以規其馬耳淵之驕黠恃遠負<lb/>
命此乃荒貊常態豈足深怪昔漢諸帝亦嘗銳意以事<lb/>
外夷馳使散貨充滿西域雖有恭從然其使人見害財<lb/>
貨并没不可勝數今陛下不忍悁悁之忿欲越巨海身<lb/>
踐其土羣臣愚議竊謂不安何者北部與國壤地連接<lb/>
<pb n="KR2f0039_WYG_228-6a"/>
茍有間隙應機而至夫所以越海求馬曲意於淵者爲<lb/>
赴目前之急除腹心之疾也而更棄本追末捐近治遠<lb/>
忿以改規激以動衆斯乃猾虜所願聞非大吳之至計<lb/>
也又兵家之術以功役相疲勞逸相待得失之間所覺<lb/>
輒多且沓渚去淵道里尚遠今到其岸兵勢三分使彊<lb/>
者進取次當守船又次運糧行人雖多難得悉用加以<lb/>
單步負糧經遠深入賊地多馬邀截無常若淵狙詐與<lb/>
北未絶動衆之日脣齒相濟若實孑然無所憑賴其畏<lb/>
<pb n="KR2f0039_WYG_228-6b"/>
怖遠迸或難卒滅使天誅稽於朔野山虜承間而起恐<lb/>
非萬安之長慮也帝未許瑁重上疏曰夫兵革者固前<lb/>
代所以誅暴亂威四夷也然其役皆在奸雄已除天下<lb/>
無事從容廟堂之上以餘議議之耳至於中夏鼎沸九<lb/>
域槃互之時率須深根固本愛力惜費務自將養以待<lb/>
鄰敵之闕未有正於此時舎近治遠以疲軍旅者也昔<lb/>
尉佗叛逆僭號稱帝于時天下乂安百姓殷阜帶甲之<lb/>
數糧食之積可謂多矣然漢文猶以遠征不易重興師<lb/>
<pb n="KR2f0039_WYG_228-7a"/>
旅告喻而已今凶桀未殄彊埸猶警雖蚩尤鬼方之亂<lb/>
故當以緩急差之未宜以淵爲先願陛下抑威住計暫<lb/>
寧六師潛神嘿規以爲後圖天下幸甚帝再覽瑁書嘉<lb/>
其辭理端切遂不行<lb/>
赤烏四年零陵太守殷札言於大帝曰今天棄曹氏喪<lb/>
誅累見虎爭之際而幼童蒞事陛下身自御戎取亂侮<lb/>
亡宜滌荆揚之地舉彊羸之數使彊者執㦸羸者轉運<lb/>
西命益州軍於隴右授諸葛瑾朱然大衆指事襄陽陸<lb/>
<pb n="KR2f0039_WYG_228-7b"/>
遜朱桓别征壽春大駕入淮陽歴青徐襄陽壽春困於<lb/>
受敵長安以西務對蜀軍許洛之衆勢必分離掎角瓦<lb/>
解民必内應將帥對向或失便宜一軍敗績則三軍離<lb/>
心便當秣馬脂車陵蹈城邑乘勝逐北以定華夏若不<lb/>
悉軍動衆循前輕舉則不足大用易於屢退民疲威消<lb/>
時往力竭非出兵之䇿也時弗能用之<lb/>
烏程侯皓寳鼎元年五官中郎將丁忠使晉還說曰北<lb/>
方守戰之具不設弋陽可襲而取皓訪羣臣鎮西大將<lb/>
<pb n="KR2f0039_WYG_228-8a"/>
軍陸凱曰夫兵不得已而用之耳且三國鼎立以來更<lb/>
相侵伐無嵗寧居今強敵新并巴蜀有兼土之實而遣<lb/>
使求親欲息兵役不可謂其求援於我今敵形勢方強<lb/>
而欲徼幸求勝未見其利也車騎將軍劉纂曰天生五<lb/>
才誰能去兵譎詐相雄有自來矣若其有闕庸可棄乎<lb/>
宜遣間諜以觀其勢皓隂納纂言且以蜀新平故不行<lb/>
然遂自絶<lb/>
時師旅仍動鎮軍大將軍陸抗上疏曰臣聞易貴隨時<lb/>
<pb n="KR2f0039_WYG_228-8b"/>
傳美觀釁故有夏多罪而殷湯用師紂作淫虐而周武<lb/>
授鉞苟無其時玊䑓有憂傷之慮孟津有反斾之軍今<lb/>
不務富國強兵力農畜榖使文武之才效展其用百揆<lb/>
之署無曠厥職明黜陟以厲庶尹審刑罰以示勸沮訓<lb/>
諸司以德而撫百姓以仁然後順天承運席卷宇内而<lb/>
聽諸將徇名窮兵黷武動費萬計士卒彫瘁宼不爲衰<lb/>
而我已大病矣今爭帝王之資而昧十百之利此人臣<lb/>
之姦便非國家之良䇿也昔齊魯三戰魯人再克而亡<lb/>
<pb n="KR2f0039_WYG_228-9a"/>
不旋踵何則大小之勢異也況今師所克獲不補所喪<lb/>
哉且險兵無衆古之明鑒誠宜暫息進取小規以畜士<lb/>
民之力觀釁伺隙庶無悔吝<lb/>
晉武帝咸寧五年王濬上疏曰吳孫皓荒淫凶逆宜速<lb/>
征伐若皓死更立賢主則強敵也臣作船七年日有朽<lb/>
敗臣年七十死亡無日三者一乖則難圖矣願陛下無<lb/>
失事機帝於是決意伐吳<lb/>
武帝宻有滅吳之計而朝議多違惟度支尚書杜預及<lb/>
<pb n="KR2f0039_WYG_228-9b"/>
羊祜張華與帝意合祜病舉預自代及祜卒拜預爲鎮<lb/>
南大將軍都督荆州諸軍事預啓請伐吳之期帝報待<lb/>
明年方欲大舉預表陳至計曰自閏月以來賊但勅嚴<lb/>
下無兵上以理勢推之賊之窮計力不兩完必先認上<lb/>
流勤保夏口以東以延視息無縁多兵西上空其國都<lb/>
而陛下過聽便用委棄大計縱敵患生此誠國之遠圖<lb/>
使舉而有敗勿舉可也事爲之制務從完牢若或有成<lb/>
則開太平之基不成不過費損日月之間何惜而不一<lb/>
<pb n="KR2f0039_WYG_228-10a"/>
試之若當須後年天時人事不得如常臣恐其更難也<lb/>
陛下宿議分命臣等隨界分進其所禁持東西同符萬<lb/>
安之舉未有傾敗之患臣心實了不敢以曖昧之見自<lb/>
取後累惟陛下察之<lb/>
預旬月之中又上表曰羊祜與朝臣多不同不先博畫<lb/>
而宻與陛下共施此計故益令多異凡事當以利害相<lb/>
較今此舉十有八九利其一二止於無功耳其言破敗<lb/>
之形亦不可得直是計不出己功不在身各恥其前言<lb/>
<pb n="KR2f0039_WYG_228-10b"/>
故守之也自頃朝廷事無大小異意鋒起雖人心不同<lb/>
亦由恃恩不慮後難故輕相同異也昔漢宣帝議趙充<lb/>
國所上事效之後詰責諸議者皆叩頭而謝以塞異端<lb/>
也自秋以來討賊之形頗露若今中止孫皓怖而生計<lb/>
或徙都武昌更完修江南諸城遠其居人城不可攻野<lb/>
無所掠積大船於夏口則明年之計或無所及時帝與<lb/>
中書令張華圍棊而預表適至華推枰斂手曰陛下聖<lb/>
明神武朝野清晏國富兵強號令如一吳主荒淫驕虐<lb/>
<pb n="KR2f0039_WYG_228-11a"/>
誅殺賢能當今討之可不勞而定帝乃許之<lb/>
愍帝時琅邪國侍即王鑒勸元帝親征杜弢丞相叅軍<lb/>
熊遠上疏曰皇綱失綂中夏多故聖主肇祚遠奉西都<lb/>
梓宫外次未反園陵逆寇遊魂國賊未夷明公憂勞乃<lb/>
心王室伏讀聖教人懐慷慨杜弢小豎寇抄湘川比年<lb/>
征討經載不夷昔高宗伐鬼方三年乃剋用兵之難非<lb/>
獨在今伏以古今之霸王遭時艱難亦有親征以隆大<lb/>
勲亦有遣將以平小寇今公親征文武將吏度支籌量<lb/>
<pb n="KR2f0039_WYG_228-11b"/>
舟輿器械所出若足用者然後可征愚謂宜如前遣五<lb/>
千人徑與水軍進征既可得速必不後時昔齊用穰苴<lb/>
燕晉退軍秦用王翦剋平南荆必使督護得才即賊不<lb/>
足慮也<lb/>
東晉元帝初杜弢作逆江湘流弊王敦不能制朝廷深<lb/>
以爲憂琅邪國侍郎王鑒上疏勸帝征之曰天禍晉室<lb/>
四海顛覆喪亂之極開闢未有明公遭歷運之厄當陽<lb/>
九之㑹聖躬負伊周之重朝廷延匡合之望方將振長<lb/>
<pb n="KR2f0039_WYG_228-12a"/>
轡而御八荒掃河漢而清天塗所藉之資江南之地盖<lb/>
九州之隅角垂盡之餘人耳而百越鴟視於五嶺蠻蜀<lb/>
狼顧於湘漢江州蕭條白骨塗地豫章一郡十殘其八<lb/>
繼以荒年公私虚匱倉庫無旬月之儲三軍有絶乏之<lb/>
色賦斂搜奪周而復始卒散人流相望於道殘弱之源<lb/>
日深全勝之勢未舉鑒懼雲旗反斾元戎凱入未在旦<lb/>
夕也昔齊旅未朞而申侯懼其老況暴甲三年介胄生<lb/>
蟣蝨而可不深慮者哉江掦本六郡之地一州封域耳<lb/>
<pb n="KR2f0039_WYG_228-12b"/>
若兵不時戢人不堪命三江受敵彭蠡振揺是賊踰我<lb/>
垣墻之内闚我室家之好黷武之衆易動驚弓之鳥難<lb/>
安鑒之所甚懼也去年已來累喪偏將軍師屢失送死<lb/>
之寇兵厭奔命賊量我力矣雖繼遣偏裨懼未足成功<lb/>
也愚謂尊駕宜親幸江州然後方召之臣其力可得而<lb/>
宣熊羆之士其銳可得而奮進左軍於武昌爲陶侃之<lb/>
重建名將於安成連甘卓之壘南望交廣西撫蠻夷要<lb/>
害之地勒勁卒以保之深溝堅壁按精甲而守之六軍<lb/>
<pb n="KR2f0039_WYG_228-13a"/>
旣贍戰士思奮爾乃乘隙騁竒擾其窟穴顯示大信開<lb/>
以生塗杜弢之頸固已鎖於麾下矣<lb/>
成帝咸康五年庾亮欲開復中原表遣諸軍羅布江沔<lb/>
以爲伐趙之規帝下其議太常蔡謨上議曰時有否泰<lb/>
道有屈伸茍不計彊弱而輕動則亡不終日何功之有<lb/>
爲今之計莫若養威以俟時時之可否繫朔之彊弱朔<lb/>
之彊弱繫虎之能否自石勒舉事虎常爲爪牙百戰百<lb/>
勝遂定中原勒死之後虎挾嗣君誅將相内難旣平翦<lb/>
<pb n="KR2f0039_WYG_228-13b"/>
削外寇不失尺土以是觀之虎爲能乎將不能也今征<lb/>
西將自將大軍席卷河南虎必親率其衆來決勝負欲<lb/>
與之戰何如石生若欲城守何如金墉欲阻沔水何如<lb/>
大江欲拒石虎何如蘇峻石生猛將關中精兵征西之<lb/>
戰殆不能勝也金墉險固劉曜十萬衆不能拔又當是<lb/>
時洛陽關中皆舉兵擊虎今此三鎮反爲其用方之於<lb/>
前倍半之勇也石生不能敵其半而征西欲當其倍愚<lb/>
所疑也蘇峻之彊不及石虎沔水之彊不及大江大江<lb/>
<pb n="KR2f0039_WYG_228-14a"/>
不能禦蘇峻而欲以沔水禦石虎又所疑也昔袓士稚<lb/>
在譙佃於城北界豫置軍屯以禦其外榖熟敵至丁夫<lb/>
戰於外老弱穫於内多持炬火急則燒糓而走如此數<lb/>
年竟不獲利當其時敵唯據河北方之於今四分之一<lb/>
耳士稚不能捍其一而征西欲以禦其四又所疑也然<lb/>
此但論征西旣至之後耳尚未論道路之慮也自沔以<lb/>
西水急岸髙魚貫泝流首尾百里若敵無宋襄之義及<lb/>
我未陣而擊之將如之何今王土與敵水陸異勢便習<lb/>
<pb n="KR2f0039_WYG_228-14b"/>
不同彼若送死則敵之有餘若棄江遠進以我所短擊<lb/>
彼所長懼非廟勝之筭也朝議多與謨同乃詔亮不聽<lb/>
移鎮<lb/>
成帝時左衞將軍陳光上疏請北伐詔令攻壽陽征西<lb/>
將軍都督徐兗諸軍事領徐州刺史假節蔡謨又上疏<lb/>
曰今壽陽城小而固自壽陽至琅邪城壁相望其間遠<lb/>
者裁百餘里一城見攻衆城必救且王師在路五十餘<lb/>
日劉仕一軍早已入淮又遣數部北取生壁大軍未至<lb/>
<pb n="KR2f0039_WYG_228-15a"/>
聲息乆聞而賊之郵驛一日千里河北之騎足以來赴<lb/>
非唯隣城相救而已夫以白起韓信項籍之勇猶𤼵梁<lb/>
焚舟背水而陣今欲停船水渚引兵造城前對堅敵顧<lb/>
臨歸路此兵法之所誡也若進攻未拔北騎卒至懼桓<lb/>
子不知所爲而舟中之指可掬今征軍五千皆王都精<lb/>
銳之衆又光爲左衞遠近聞之名爲殿中之軍宜令所<lb/>
向有征無戰而頓之堅城之下勝之不武不勝爲笑今<lb/>
以國之上駟擊寇之下邑得之則利薄而不足損敵失<lb/>
<pb n="KR2f0039_WYG_228-15b"/>
之則害重而足以益寇懼非䇿之長者臣愚以爲聞寇<lb/>
而致討賊退而振旅於事無失不勝管見謹冒陳聞<lb/>
時蘇峻反庾翼將悉郢漢之衆以事中原軍次安陸尋<lb/>
轉襄陽中書侍即范汪上疏曰臣伏思安西將軍翼今<lb/>
至襄陽倉卒致討凡百草創安陸之調不復爲襄陽之<lb/>
用而𤣥冬之月沔漢乾涸皆當魚貫而行排推而進設<lb/>
一處有急勢不相救臣所至慮一也又旣至之後桓宣<lb/>
當出宣往剪豺狼之林招攜貳之衆待之以至寛御之<lb/>
<pb n="KR2f0039_WYG_228-16a"/>
以無法田疇墾闢生産始立而當移之必有嗷然悔吝<lb/>
難測臣所至慮二也襄陽頓益數萬口奉師之費皆當<lb/>
出於江南漕運之難船人之力不可不熟計臣之所至<lb/>
慮三也且申伯之尊而與邊將並驅又東軍不進殊爲<lb/>
孤懸兵書云知彼知此百戰不殆知彼不知此一勝一<lb/>
負賊誠衰弊然得臣猶在我雖方隆今實未暇而連兵<lb/>
不解患難將起臣之所至慮四也翼豈不知兵家所患<lb/>
常在於此顧以門户事任憂責莫大晏安終年非心情<lb/>
<pb n="KR2f0039_WYG_228-16b"/>
所安是以抗表輒行畢命原野以翼宏規經略文武用<lb/>
命忽遇釁㑹大事便濟然國家之慮常以萬全非至安<lb/>
至審王者不舉臣謂宜嚴詔諭翼還鎮養銳以爲後圖<lb/>
若少合聖意乞宻出臣表與車騎臣氷等詳共集議<lb/>
武帝寧康間苻堅寇涼州車騎將軍桓沖遣宣城内史<lb/>
朱序豫州刺史桓伊率衆向壽陽淮南太守劉波汎舟<lb/>
淮泗乘虚致討以救涼州乃表曰氐賊自并東部醜𩔖<lb/>
實繁而蜀漢寡弱西涼無備斯誠暴與疾顛祗速其亡<lb/>
<pb n="KR2f0039_WYG_228-17a"/>
然而天未勦絶屢爲國患臣聞勝於無形功立事表伐<lb/>
謀之道兵之上略況此賊陸梁終必越逸北狄陵縱常<lb/>
在秋冬今日月迅邁髙風行起臣輒較量畿甸守衞重<lb/>
複又淮泗通流長江如海荆楚偏遠宻邇寇讎方城漢<lb/>
水無天險之實而邉備之重勢在西門臣雖凡庸識乏<lb/>
武略然猥荷重任思在投袂請率所統徑進南郡與征<lb/>
西將軍臣豁參同謀猷賊若果驅犬羊送死沔漢庶仰<lb/>
慿正順因致人利一舉乘風掃清氛穢不復重勞王師<lb/>
<pb n="KR2f0039_WYG_228-17b"/>
有事三秦則先帝盛業永隆於聖世宣武遺志無恨於<lb/>
在昔如其懾惮皇威闚𨵦計屈則觀兵伺釁更議進取<lb/>
振旅旋斾遲速唯宜伏願陛下覽臣所陳特垂聽許<lb/>
宋武帝復欲北討行意甚盛奉常鄭鮮之上表諫曰伏<lb/>
思聖略深遠臣之愚管無所措其意然臣愚見竊有所<lb/>
懷敵凶狡情狀可見自關中再敗皆是帥師違律非是<lb/>
内有事故致外有敗傷敵聞殿下親御六軍必謂見伐<lb/>
當重兵潼關其勢然也若陵威長驅臣實見其未易若<lb/>
<pb n="KR2f0039_WYG_228-18a"/>
輿駕頓洛則不足上勞聖躬如此則進退之機宜在熟<lb/>
慮敵不敢乘勝過陜遠攝天威故也今盡用兵之筭事<lb/>
從屈申遣師撲討而南夏清晏敵方懼將來永不敢動<lb/>
若輿駕造洛而反凶醜更生揣量之心必啓邊戎之患<lb/>
此旣必然江南顒顒傾注輿駕忽聞遠伐不測師之深<lb/>
淺必以殿下大申威靈未還人情恐懼事又可推往年<lb/>
西征劉鍾危殆前年刼盜破廣州人士都盡三吳心腹<lb/>
之内諸縣屢敗皆由勞役所致又聞處處大水加遠師<lb/>
<pb n="KR2f0039_WYG_228-18b"/>
民敝敗散自然之理殿下在彭城刼盜破諸縣事非偶<lb/>
爾皆是無賴凶慝凡順而撫之則百姓思安違其所願<lb/>
必爲亂矣古人所以救其煩穢正在於斯漢高身困平<lb/>
城吕后受匃奴之辱魏武軍敗赤壁宣武喪師枋頭神<lb/>
武之功一無所損況偏師失律無虧於廟堂之上者耶<lb/>
即之事實非敗之謂唯齡石等可念耳若行也或速其<lb/>
禍反覆思惟愚謂不煩殿下親征小刼西虜或為河洛<lb/>
之患今正宜通好朔部則河南安河南安則濟泗靜伏<lb/>
<pb n="KR2f0039_WYG_228-19a"/>
願聖鑒察臣愚懷<lb/>
文帝元嘉二十七年帝將北討步兵校尉沈慶之諫曰<lb/>
馬步不敵爲日已乆矣請舍遠事且以檀到言之道濟<lb/>
再行無功彦之失利而返今料王𤣥謩等未踰兩將六<lb/>
軍之盛不過往時將恐重辱王師難以得志上曰小醜<lb/>
竊據河南脩復王師再屈自别有以亦由道濟養寇自<lb/>
資彦之中塗疾動敵所恃唯馬夏水浩汗河水流通泛<lb/>
舟北指則碻磝必走滑臺小戍易可覆拔克此二戍館<lb/>
<pb n="KR2f0039_WYG_228-19b"/>
榖弔民虎牢洛陽自然不固比及冬間城守相接敵馬<lb/>
過河便成禽也慶之又固陳不可丹陽尹徐湛之吏部<lb/>
尚書江湛竝在坐上使湛之等難慶之曰治國譬如治<lb/>
家耕當問奴織當訪婢陛下今欲伐國而與白面書生<lb/>
輩謀之事何由濟<lb/>
元嘉二十九年帝欲更北伐訪之羣臣中庶子何偃議<lb/>
曰内幹胡法宗宣詔逮問北伐伏計敵審有殘福烏合<lb/>
易亂殱殄非難誠如天㫖今雖廟筭無遺而士未精習<lb/>
<pb n="KR2f0039_WYG_228-20a"/>
縁鎮戍充實者寡邊民流散多未附業控引所資取給<lb/>
根本虧根本以殉邊患宜動必萬尅無虞往歳挫傷續<lb/>
以内釁侮亡取亂誠爲沛然然淮泗數州實亦彫耗流<lb/>
傭未歸創痍未起且攻守不等客主形異薄之則勢艱<lb/>
圍之則曠日進退之間姦虞互起竊謂當今之弊易衂<lb/>
方來之寇不深宜含垢藏疾以齊天道<lb/>
文帝聞魏世祖殂更謀北伐青州刺史劉興祖上言以<lb/>
爲河南阻飢野無所掠脫諸城固守非旬月可拔稽留<lb/>
<pb n="KR2f0039_WYG_228-20b"/>
大衆轉輸方勞應機乘勢事存急速今僞帥始死兼逼<lb/>
暑時國内猜擾不暇遠赴愚謂宜長驅中山據其關要<lb/>
冀州以北民人向豐兼麥已尚熟因資爲易若中州震<lb/>
動黄河以南自當消潰臣請發青冀兵入其心腹若前<lb/>
驅克勝則衆軍宜一時濟河並建司牧撫柔初附西拒<lb/>
太行北塞軍都因事指麾隨宜加授若能成功清壹可<lb/>
待若不克㨗不爲大傷宋主意止存河南亦不從<lb/>
時祕書監謝靈運上表陳疾上賜假東歸將行上書勸<lb/>
<pb n="KR2f0039_WYG_228-21a"/>
伐河北曰自中原喪亂百有餘年流離寇戎湮沒殊𩔖<lb/>
先帝聦明神武哀濟羣生將欲盪定趙魏大同文軌使<lb/>
乆凋反於正化偏俗歸於華風運謝事乖理違願絶仰<lb/>
德抱悲恨存生盡況陵塋未㡬强敵伺隙預在有識誰<lb/>
不憤歎而景平執事竝非其才且遘紛京師豈慮託付<lb/>
遂使孤城窮陷莫肯極忠烈囚朔漠緜河三千翻爲寇<lb/>
有晩遣鎮戍皆先朝之所開拓一旦淪亡此國恥宜雪<lb/>
被於近事者也又北境自染逆虜窮苦備罹徴調賦斂<lb/>
<pb n="KR2f0039_WYG_228-21b"/>
靡有止已所求不獲輒致誅殞身禍家破闔門比屋此<lb/>
亦仁者所爲傷心者也咸云西虜舎末遠師隴外東虜<lb/>
乘虚呼可掩襲西軍旣反得據關中長圍咸陽還路已<lb/>
絶雖遣救援停住河東遂乃遠討大城欲爲首尾而西<lb/>
寇深山重阻根本自固徒棄巢窟未足相拯師老於外<lb/>
國虚於内時來之㑹莫復過此觀兵燿威實在兹日若<lb/>
相持未已或生事變忽值新起之衆則異於今苟乖其<lb/>
時難爲經略雖兵食倍多則萬全無必矣又歴觀前代<lb/>
<pb n="KR2f0039_WYG_228-22a"/>
𩔖以兼弱爲本古今聖德未之或殊豈不以天時人事<lb/>
理數相得興亡之度定期居然故古人云旣見天殃又<lb/>
見人災乃可以謀昔魏氏之彊平定荆冀乃乘袁劉之<lb/>
弱晉世之盛拓開吳蜀亦因葛陸之衰此皆前世成事<lb/>
著於史䇿者也自羌平之後天下亦謂敵當俱滅長驅<lb/>
滑臺席卷下城奪氣喪魄指日就盡但長安違律潼關<lb/>
失守用緩天誅假延歲月日來至今十有二載是謂一<lb/>
紀曩有前言況五部代數齊世敵期餘命盡於來年自<lb/>
<pb n="KR2f0039_WYG_228-22b"/>
相攻伐兩取其困卞莊之形驗之今役仰望聖澤有若<lb/>
渇飢注心南雲爲日已乆來蘇之冀實歸聖明此而弗<lb/>
乘後則未兆即日府藏誠無兼儲然凡造大事待國富<lb/>
兵彊不必乘㑹於我爲易貴在得時器械旣充衆力粗<lb/>
足方於前後乃當有優常議損益乆證冀州口數百萬<lb/>
有餘田賦之沃著自貢典先才經創基址猶存澄流引<lb/>
源桑麻蔽野彊富之實昭然可知爲國長乆之計孰若<lb/>
一往之費邪或懲關西之敗而謂河北難守二境形勢<lb/>
<pb n="KR2f0039_WYG_228-23a"/>
表裏不同關西雜居種𩔖不一昔在前漢屯軍霸上通<lb/>
火甘泉況乃遠戍之軍值新故交代之際者乎河北悉<lb/>
是舊户差無雜人連嶺判阻三關作隘若遊騎長驅則<lb/>
沙漠風靡若嚴兵守塞則冀方山固昔隴西傷破鼂錯<lb/>
興言匈奴慢侮賈誼憤歎方於今日皆爲賒矣晉武中<lb/>
主耳值孫皓虐亂天祚其德亦由鉅平奉䇿荀賈折謀<lb/>
故能業崇當年區宇一綂況今陛下聰明聖哲天下歸<lb/>
仁文德與武功竝震霜威共素風俱舉恊以宰輔賢明<lb/>
<pb n="KR2f0039_WYG_228-23b"/>
諸王美令岳牧宣烈虎臣盈朝而天或遠命亦何敵不<lb/>
滅矧伊頑梗假日而已哉伏惟深機志務乆定神謨臣<lb/>
卑賤側陋竄景巖穴實仰希太平之道傾覩岱宗之封<lb/>
雖乏相如之筆庶免史談之憤以此謝病京師萬無恨<lb/>
矣乆欲上陳懼在觸置䝉賜恩假暫違禁省消渴十年<lb/>
常慮朝露抱此愚志昧死以聞<lb/>
南齊武帝永明末欲北伐使毛惠秀畫漢武北伐圖使<lb/>
丹陽令中書郎王融掌其事融好功名因此上疏曰臣<lb/>
<pb n="KR2f0039_WYG_228-24a"/>
聞情慉自中事符則感象構於始機動斯彰莊敬之道<lb/>
可宗㑹揖讓其彌肅勇烈之士足貴應鼙鐸以増思肇<lb/>
植生民厥祥旣緬降及興運維道有徴莫不有所因循<lb/>
而升皇業者也若夫膏腴旣稱天乙知五方之富皮幣<lb/>
已列帝劉測四海之尊異封禪之文則升中之典攸鬯<lb/>
嘆輿地之圖乃席卷之庸是立伏惟陛下窮神盡聖緫<lb/>
極居中偶化兩儀均明二耀拯𤣥綱於頺絶反至道於<lb/>
澆淳可謂區㝢儀刑齊民先覺者也臣亦遭逢生此嘉<lb/>
<pb n="KR2f0039_WYG_228-24b"/>
運鑿飲耕食自幸唐年而識用昏霾經術疎淺將薖且<lb/>
軸豈蕨與薇皇鑒燭幽天高聽下賞片言之或善矜一<lb/>
物之失時湔拂塵䝉霑飾光價拔足草廬廁身朝序復<lb/>
得拜賀歳時瞻望日月於臣心願曽已畢矣但千祀一<lb/>
逢休明難再思䇿鈆駑樂陳㳙壒竊習戰陣攻守之術<lb/>
農桑牧藝之書申商韓墨之權伊周孔孟之道常願待<lb/>
詔朱闕俯對青蒲請閒宴之私談當世之務位賤人㣲<lb/>
徒深傾𣢾方今九服清怡三靈和晏木有附枝輪無異<lb/>
<pb n="KR2f0039_WYG_228-25a"/>
轍東鞮獻舞南辮傳歌羌僰踰山秦屠越海舌象翫委<lb/>
體之懃輶譯厭瞻巡之數固將開桂林於鳳山創金城<lb/>
於西守而蠢爾獯狄敢讎大邦假息關河竊命函谷淪<lb/>
故京之爽塏變舊邑而荒涼息反坫之儒衣乆伊川之<lb/>
被髪北地殘氓東都遺老莫不茹泣吞悲傾耳戴目翹<lb/>
心仁政延首王風若試馳咫尺之書具甄戎旅之卒徇<lb/>
其墮城納其降徒可弗勞弦鏃無待干戈真皇王之兵<lb/>
征而不戰者也臣乞以執殳先邁式道中原澄瀚渚之<lb/>
<pb n="KR2f0039_WYG_228-25b"/>
恒流掃狼山之積霧係單于之頸屈左賢之膝習呼韓<lb/>
之舊儀拜鑾輿之巡幸然後天移雲動勒封岱宗咸五<lb/>
登三追蹤七十百神肅警萬國具僚璯弁星離玊帛雲<lb/>
聚集三燭於蘭席聆萬歳之禎聲豈不盛哉豈不韙哉<lb/>
昔桓公志在伐莒郭牙審其幽趣魏后存心去漢德祖<lb/>
究其深言臣愚昧忖誠不足以知㣲然伏揆聖心規模<lb/>
𢎞遠旣圖載其事必克就其功臣不勝歡喜圖成上置<lb/>
琅邪城射堂壁上遊幸輒觀視焉<lb/>
<pb n="KR2f0039_WYG_228-26a"/>
時朝廷討雍州刺史王奐丹陽令中書郎王融又上疏<lb/>
曰臣每覽史傳見憂國忘家捐生報德者未曽不撫卷<lb/>
嘆息以爲今古共情也然或以片言㣲感一湌小惠參<lb/>
國士之眄同布素之遊耳豈有如臣獨拔無聞之伍過<lb/>
超非分之位名器雙假榮禄兩升而宴安昃罷之晨優<lb/>
游旰食之日所以敢布丹愚仰聞宸聽今議者或以西<lb/>
夏爲念臣竊謂之不爾其故何哉陛下聖明羣臣悉力<lb/>
從以制逆上而御下指開賞黜之言㣲示生死之路方<lb/>
<pb n="KR2f0039_WYG_228-26b"/>
域之人皆相爲敵旣兵威遠臨人不自保雖窮鳥必啄<lb/>
固等命於梁鶉困獸斯驚終並懸於厨鹿凱師勞飲固<lb/>
不待晨臣之寸心獨有㣲願自獫狁洊食荒侮伊瀍天<lb/>
道祸淫危亡日至母后内難粮力外虚謡言物情屬當<lb/>
今㑹若籍巫漢之歸師騁士卒之餘憤取函谷如反掌<lb/>
陵關塞若摧枯但士非素蓄無以即用不敎民戰是實<lb/>
棄之特希私集部曲豫加習校若䝉垂許乞𨽻監省拘<lb/>
食人身權備石頭防衛之數臣少重名節早習軍旅若<lb/>
<pb n="KR2f0039_WYG_228-27a"/>
試而無績伏受面欺之誅用且有功仰詶知人之哲<lb/>
陳宣帝時謀取彭汴以問五兵尚書毛喜對曰淮左新<lb/>
平邊民未輯周氏始吞齊國難與爭鋒且棄舟楫用車<lb/>
騎去長就短非我所便不若安民保境寢兵結好斯乆<lb/>
長之術也<lb/>
趙主劉曜勅内外戒嚴將親討渠知光祿大夫游子遠<lb/>
進曰陛下誠能納愚臣之計者不勞大駕親動一月之<lb/>
中可使清定曜曰卿試言之子遠曰彼匪有大志希竊<lb/>
<pb n="KR2f0039_WYG_228-27b"/>
非望也但逼於陛下峻網耳今死者不可追莫若赦諸<lb/>
逆人之家老弱没奚官者使迭相撫育聽其復業大赦<lb/>
與之更始彼生路旣開不降何待若渠知自以罪重不<lb/>
即下者願假臣弱兵五千以爲陛下梟之不敢勞陛下<lb/>
之將帥也不爾者今賊黨旣衆彌川被谷雖以天威臨<lb/>
之恐非年歳可除曜大悅<lb/>
秦主苻堅妾張氏明辯有才識堅將入宼江左羣臣切<lb/>
諫不從張氏進曰妾聞天地之生萬物聖王之馭天下<lb/>
<pb n="KR2f0039_WYG_228-28a"/>
莫不順其性而暢之故黄帝服牛乘馬因其性也禹鑿<lb/>
龍門決洪河因水之勢也后稷之播殖百榖因地之氣<lb/>
也湯武之滅夏商因人之欲也是以有因成無因敗今<lb/>
朝臣上下皆言不可陛下復何所因也書曰天聰明自<lb/>
我民聰明天猶若此況於人主乎妾聞人君有伐國之<lb/>
志者必上觀乾象下採衆祥天道崇遠非妾所知以人<lb/>
事言之未見其可諺言雞夜鳴不利行師犬羣嘷者宫<lb/>
室必空兵動馬驚軍敗不歸秋冬已來毎夜羣犬大嘷<lb/>
<pb n="KR2f0039_WYG_228-28b"/>
衆雞夜鳴伏聞廏馬驚逸武庫兵器有聲吉凶之理誠<lb/>
非㣲妾所論願陛下詳而思之堅曰軍旅之事非婦人<lb/>
所豫也遂興兵張氏請從堅果大敗於壽春張氏乃自<lb/>
殺<lb/>
後魏道武帝討姚興問定州大中正李先曰興屯天渡<lb/>
平據柴壁相爲表裏今欲殄之計將安出先對曰臣聞<lb/>
兵以正合戰以竒勝如聞姚興欲屯兵天渡利其粮道<lb/>
及其未到之前遣竒兵先邀天渡柴壁左右嚴設伏兵<lb/>
<pb n="KR2f0039_WYG_228-29a"/>
備其表裏以陛下神䇿觀時而動興欲進不得退又乏<lb/>
粮夫高者爲敵所棲深者爲敵所囚兵法所忌而興居<lb/>
之可不戰而取太祖從其計興果敗歸<lb/>
明元帝聞劉裕死欲取洛陽虎牢滑臺白馬公崔浩曰<lb/>
陛下不以劉裕欻起納其使貢裕亦敬事陛下不幸今<lb/>
死乘喪伐之雖得之不令春秋晉士丐率師侵齊聞齊<lb/>
侯卒乃還君子大其不伐喪以爲恩足以感孝子義足<lb/>
以動諸侯今國家亦未能一舉而定江南宜遣人弔祭<lb/>
<pb n="KR2f0039_WYG_228-29b"/>
存其孤弱恤其凶災布義風於天下令德之事也如此<lb/>
則化被荆揚南金象齒羽毛之珍可不求而自至裕新<lb/>
死黨與未離兵臨其境必相率拒戰功不可必不如緩<lb/>
之待其惡稔如其彊臣爭權變難必起然後命將揚威<lb/>
可不勞士卒而収淮北之地太宗銳意南伐詰浩曰劉<lb/>
裕因姚興死而滅其國裕死我伐之何爲不可浩固執<lb/>
曰興死二子交争裕乃伐之太宗大怒不從浩言遂遣<lb/>
奚斤南伐議於監國之前曰先攻城也先畧地也斤曰<lb/>
<pb n="KR2f0039_WYG_228-30a"/>
宜先攻城浩曰南人長於守城苻氏攻襄陽經年不拔<lb/>
今以大國之力攻其小城若不時剋挫損軍勢敵得徐<lb/>
嚴而來我怠彼銳危道也不如分軍畧地至淮爲限列<lb/>
置守宰収斂租榖滑臺虎牢反在軍北絶望南救必沿<lb/>
河東走若或不然即是囿中之物公孫表請先圖其城<lb/>
斤等濟河先攻滑臺經時不拔表請濟師太宗大怒乃<lb/>
親南巡<lb/>
太武帝神䴥三年治兵將伐夏羣臣咸曰劉義隆兵猶<lb/>
<pb n="KR2f0039_WYG_228-30b"/>
在河中捨之西行前寇未可必克而義隆乘虚濟河則<lb/>
失山東矣崔浩曰義隆與赫連定遥相招引以虚聲唱<lb/>
和莫敢先入譬如連雞不得俱飛無能爲害臣始謂義<lb/>
隆軍來當屯止河中兩道北上東道向冀西道衝鄴如<lb/>
此則陛下當自討之不得徐行今則不然東西列兵徑<lb/>
二千里一處不過數十形分勢弱此不過欲固河自守<lb/>
無北度意也赫連定殘根易摧擬之必仆克定之後東<lb/>
出潼關席卷而前則威震南極江淮以北無立草矣上<lb/>
<pb n="KR2f0039_WYG_228-31a"/>
從之<lb/>
太武帝時河西王沮渠牧犍内有貳意世祖將討焉先<lb/>
問於司徒崔浩浩對曰牧犍惡心已露不可不誅官軍<lb/>
往年北伐雖不剋獲實無所損于時行者内外軍馬三<lb/>
十萬匹計在道死傷不滿八千歳常羸死恒不減萬乃<lb/>
不少於此而遠方承虛便謂大損不能復振今出其不<lb/>
意不圖大軍卒至必驚駭騷擾不知所出擒之必矣且<lb/>
牧犍劣弱諸弟驕恣爭權從横民心離解加比年以來<lb/>
<pb n="KR2f0039_WYG_228-31b"/>
天災地變都在秦涼成滅之國也世祖曰善吾意亦以<lb/>
爲然命公卿議之𢎞農王奚斤等三十餘人皆曰牧犍<lb/>
西垂下國雖心不純臣然繼父職貢朝廷接以蕃禮又<lb/>
王姬釐降罪未甚彰謂宜羈縻而已今士馬勞止宜可<lb/>
小息又其地鹵斥略無水草大軍旣到不得乆停彼聞<lb/>
軍來必完聚城守攻則難拔野無所掠於是尚書古弼<lb/>
李順之徒皆曰自温圉河以西至於姑臧城南天梯山<lb/>
上冬有積雪深一丈餘至春夏消液下流成川引以灌<lb/>
<pb n="KR2f0039_WYG_228-32a"/>
漑彼聞軍至決此渠口水不通流則致渴乏去城百里<lb/>
之内赤地無草又不住乆停軍馬斤等議是也世祖乃<lb/>
命浩以其前言與斤共相難抑諸人不復餘言唯曰彼<lb/>
無水草浩曰漢書地理志稱涼州之蓄爲天下饒若無<lb/>
水草何以畜牧又漢人爲居終不於無水草之地築城<lb/>
郭立郡縣也又雪之消液纔不斂塵何得通渠引漕灌<lb/>
漑數百萬頃乎此言大詆誣於人矣李順等復曰耳聞<lb/>
不如目見吾曹目見何可共辨浩曰汝曹受人金錢欲<lb/>
<pb n="KR2f0039_WYG_228-32b"/>
爲之辭謂我目不見便可欺也世祖隱聽聞之乃出親<lb/>
見斤等辭㫖嚴厲形於神色羣臣乃不敢復言唯唯而<lb/>
已於是遂討涼州而平之多饒水草如浩所言<lb/>
帝西巡至東雍親臨汾曲觀薛永宗壘進軍圍之永宗<lb/>
出兵欲戰帝問司徒崔浩曰今日可擊不浩曰永宗未<lb/>
知陛下自來人心安閒北風迅疾宜急擊之須臾必破<lb/>
若待明日恐其見官軍盛大必夜遁走帝從之永宗潰<lb/>
滅車駕濟河前驅告賊在渭北帝至洛水橋賊已夜遁<lb/>
<pb n="KR2f0039_WYG_228-33a"/>
詔問浩曰盖吳在長安北九十里渭北地空榖草不備<lb/>
欲渡渭南西行何如浩對曰盖吳營去此六十里賊魁<lb/>
所在擊蛇之法當須破頭頭破則尾豈能復動宜乘勢<lb/>
先擊吳今軍往一日便到平吳之後回向長安亦一日<lb/>
而至一日之内未便損傷愚謂宜從北道若從南道則<lb/>
盖吳徐入北山卒未可平帝不從乃渡渭南吳聞帝至<lb/>
盡散入北山果如浩言軍無所克<lb/>
時宋劉義隆侵邊遣安南大將軍司馬楚之距之楚之<lb/>
<pb n="KR2f0039_WYG_228-33b"/>
上疏曰臣奉命南伐受任一方而智力淺短誠節未効<lb/>
所以夙夜憂惶忘寢與食臣屢遣人至荆揚所在陳說<lb/>
具論天朝盛化之美莫不忻承聖德傾首北望而義隆<lb/>
兄弟知人情揺動遣臣私讎順爲司州刺史統淮北七<lb/>
郡代垣苗守懸瓠自鞏洛滑䑓敗散已來義隆恥其敗<lb/>
北多加罪罰到彦之削位退同卒伍殺姚聳夫於壽春<lb/>
斬竺靈秀於彭城王休元託疾檀道濟斥放凡在腹心<lb/>
悉懷疑阻民怨臣猜可謂今日臣聞平殄寇逆必乘戰<lb/>
<pb n="KR2f0039_WYG_228-34a"/>
勝之威建立功勲亦因離貳之勢伏惟陛下聖德膺符<lb/>
道光四海神旌所指莫不摧服其未賔者義隆而已今<lb/>
天網遐舉殊方仰德固宜掃清東南齊一區宇使濟濟<lb/>
之風被於江漢世祖以兵乆勞不從<lb/>
太武帝末年蕭衍遣將康絢遏淮將灌揚徐左僕射郭<lb/>
祚表曰蕭衍狂悖擅㫁川瀆役苦民勞危亡已兆然古<lb/>
諺有之敵不可縱夫以一酌之水或爲不測之淵如不<lb/>
時滅恐同原草宜命一重將率統軍三十人領羽林一<lb/>
<pb n="KR2f0039_WYG_228-34b"/>
萬五千人并科京東七州虎旅九萬長驅電邁遄令撲<lb/>
討擒斬之勲一如常制賊資雜物悉入軍人如此則鯨<lb/>
鯢之首可不日而懸誠知農桑之時非發衆之日茍事<lb/>
理宜然亦不得不爾昔韋顧跋扈殷后起昆吾之師玁<lb/>
狁孔熾周王興六月之伐臣職忝樞衡獻納是主心之<lb/>
所懷寧敢自嘿并宜勅揚州選一猛將遣當州之兵令<lb/>
赴浮山表裏夾攻朝議從之<lb/>
文成帝時定陽侯曹安表曰拾寅今保白蘭多有金銀<lb/>
<pb n="KR2f0039_WYG_228-35a"/>
牛馬若擊之可以大獲議者咸以先帝忿拾寅兄弟不<lb/>
穆使晉王伏羅高涼王那再征之竟不能剋拾寅雖復<lb/>
遠遁軍亦疲勞今在白蘭不犯王塞不爲人患非國家<lb/>
之所急也若遣使招慰必求爲臣妾可不勞而定也王<lb/>
者之於四荒羈縻而已何必屠其國有其地安曰臣昔<lb/>
爲澆河戍將與之相近明其意勢若分軍出其左右拾<lb/>
寅必走保南山不過十日牛馬草盡人無所食衆必潰<lb/>
叛可一舉而定也詔從之<lb/>
<pb n="KR2f0039_WYG_228-35b"/>
獻文帝時蠕蠕犯塞帝引見羣臣議之尚書僕射元目<lb/>
辰進曰若車駕親行恐京師危懼不如持重固守自安<lb/>
虜懸軍深入粮無繼運以臣量之自退不乆遣將軍追<lb/>
擊破之必矣中曹給事中張白澤曰陛下欽明則天比<lb/>
蹤前聖而蠢爾荒愚輕犯王略寇乃顛沛於遠圖我將<lb/>
宴安於近毒仰惟神略則不然矣今若鑾輿親動賊必<lb/>
望麾崩散寧容仰挫神兵坐而縱敵萬乘之尊嬰城自<lb/>
守進失可乘之機退非無前之義惟陛下留神帝從之<lb/>
<pb n="KR2f0039_WYG_228-36a"/>
遂大破虜衆<lb/>
孝文帝曰長驅之謀廟筭已定今大軍將進公等更欲<lb/>
何云輔國大將軍李沖進曰臣等不能折衝帷幄坐制<lb/>
四海而令南有竊號之渠實臣等之咎陛下以文軌未<lb/>
一親勞聖駕臣等誠思亡軀盡命効死戎行然自離都<lb/>
淫雨士馬困弊前路尚遥水潦方甚且伊洛境内小水<lb/>
猶尚致難況長江浩汗越在南境若營舟檝必須停滯<lb/>
師老粮乏進退爲難矜喪反斾於義爲允帝曰一同之<lb/>
<pb n="KR2f0039_WYG_228-36b"/>
意前已具論卿等正以水雨爲難然天時頗亦可知何<lb/>
者夏旣炎旱秋故雨多𤣥冬之初必當開爽比後月中<lb/>
間若雨猶不已此乃天也脫於此而晴行則無害古不<lb/>
伐喪謂諸侯同軌之國非王者綂一之文已至於此何<lb/>
容停駕沖又進曰今者之舉天下所不願唯陛下欲之<lb/>
漢文言吾獨乘千里馬竟何至也臣有意而無其辭敢<lb/>
以死請帝大怒曰方欲經營宇宙一同區域而卿等儒<lb/>
生屢疑大計斧鉞有常卿勿復言<lb/>
<pb n="KR2f0039_WYG_228-37a"/>
帝攻鍾離未剋將於淮南脩故城而置鎮戍以撫新附<lb/>
之民賜相州刺史髙閭璽書具論其狀閭表曰南土亂<lb/>
亡僣主屢易陛下命將親征威陵江左望風慕化剋拔<lb/>
數城施恩布德攜民襁負可謂澤流邊方威惠普著矣<lb/>
然元非大舉軍興後時本爲迎降戎卒實少兵法十則<lb/>
圍之倍則攻之所率旣寡東西懸闊難以並稱伏承欲<lb/>
留戍淮南招撫新附昔世祖以回山倒海之威兵騎數<lb/>
十萬南臨𤓰歩諸郡盡降而盱眙小城攻而弗剋班師<lb/>
<pb n="KR2f0039_WYG_228-37b"/>
之日兵不戍一郡土不闢一廛夫豈無人以大鎮未平<lb/>
不可守小故也堰水先塞其源伐木必拔其本源不塞<lb/>
本不拔雖剪枝竭流終不可絶矣壽陽盱眙淮隂淮南<lb/>
之源本也三鎮不剋其一而留兵守郡不可自全明矣<lb/>
旣逼敵之大鎮隔深淮之險少置兵不足以自固多留<lb/>
衆粮運難可充又欲脩渠通漕路必由于泗口泝淮而<lb/>
上須經角城淮隂大鎮舟船素蓄敵因先積之資以拒<lb/>
始行之路若元戎旋斾兵士挫怯夏雨水長救援實難<lb/>
<pb n="KR2f0039_WYG_228-38a"/>
忠勇雖奪事不可濟淮隂東接山陽南過江表兼近江<lb/>
都海西之資西有盱眙壽陽之鎮且安土樂本人之常<lb/>
情若必留戍軍還之後恐爲敵擒何者鎮戍新立懸在<lb/>
異境以勞禦逸以新擊舊而能自固者未之有也昔彭<lb/>
城之役旣剋其城戍鎮已定而思叛外向者猶過數萬<lb/>
角城蕞爾處在淮北去淮陽十八里五固之役攻圍歴<lb/>
時卒不能剋以今比昔事兼數倍今以向熱水雨方降<lb/>
兵刄旣交難以恩恤降附之民及諸守令其可徙置淮<lb/>
<pb n="KR2f0039_WYG_228-38b"/>
北如其不然進兵臨淮速度士卒班師還京踵太武之<lb/>
成規營皇居於伊洛畜力以待敵釁布德以懷遠人使<lb/>
中國清穆化被遐裔淮南之鎮自効可期天安之㨗指<lb/>
辰不遠<lb/>
髙閭爲給事中又上表曰伏見廟筭有事淮海雖成事<lb/>
不說猶可思量臣以愚劣本非武用至於軍旅尤所不<lb/>
學直以無諱之朝敢肆狂瞽區區短見竊有所疑臣聞<lb/>
兵者凶器不得已而用之今天下開泰四方無虞豈宜<lb/>
<pb n="KR2f0039_WYG_228-39a"/>
盛世干戈妄動疑一也淮北之城凡有五處難易相兼<lb/>
皆須攻擊然攻守難圖力懸百倍反覆思量未見其利<lb/>
疑二也縱使如心於國無用發兵遠入費損轉多若不<lb/>
置城是謂空爭疑三也脫不如意當延日月屯衆聚費<lb/>
于何不有疑四也伏願思此四疑時速返斾文明太后<lb/>
令曰六軍電發有若摧朽何慮四難也遷尚書中書監<lb/>
侍中趙郡公陳建與侍中晉陽侯元仙德殿中尚書長<lb/>
樂王穆亮比部尚書平原王陸叡宻表曰皇天輔德命<lb/>
<pb n="KR2f0039_WYG_228-39b"/>
集大魏臣等父祖翼賛初興勤過蜀漢誓固山河享兹<lb/>
景福寵辱休戚與國均焉臣以凡近識無逺達階藉先<lb/>
寵遂荷今任彼已之譏播於羣口仰感生成俯自䇿厲<lb/>
顧省駑鈍終於無益然飲水驚寐實懷慚負至於願天<lb/>
髙地厚何日忘之自永嘉之末封豕横噬馬叡南據奄<lb/>
有荆楚及桓劉跋扈祸難相繼岱宗隔望秩之敬青徐<lb/>
限見德之風獻文皇帝髫齔龍飛道光率土干戚暫武<lb/>
淮海從風車書旣同華裔將一昊天不弔奄背萬邦竊<lb/>
<pb n="KR2f0039_WYG_228-40a"/>
聞劉昱天亡權臣殺害思正之民翹想罔極愚謂時不<lb/>
再來機宜易失毫分之差致悔千里天與不取反受其<lb/>
咎所謂見而不作過在介石者也宜簡雄將號令八方<lb/>
義陽王臣昶深悟存亡逺同孫氏茍歴運響從則吳㑹<lb/>
可定脫事有難成則振旅而返進可以揚義聲於四海<lb/>
退可以通德信於遐裔宜乘之㑹運鍾今日如合聖聽<lb/>
乞速施行脫悟天心願存臣表徐觀後驗賞罰隨焉髙<lb/>
祖嘉之<lb/>
<pb n="KR2f0039_WYG_228-40b"/>
時議伐蕭賾黄門侍即盧淵表曰臣誠識不周覽頗尋<lb/>
典籍自魏晉以前承平之世未有皇輿親御六軍決勝<lb/>
行陣之間者勝不足爲武不勝有虧威德明千鈞之弩<lb/>
不爲鼷鼠發機故也昔魏武以弊卒一萬而袁紹土崩<lb/>
謝𤣥以步兵三千而苻堅瓦解勝負不由衆寡成敗在<lb/>
於須臾若用田豐之謀則生制孟德矣魏既并蜀迄于<lb/>
晉世吳介有江水居其上流大小勢殊德政理絶然猶<lb/>
君臣恊謀垂數十載逮孫皓暴戾上下攜爽水陸俱進<lb/>
<pb n="KR2f0039_WYG_228-41a"/>
一舉始克今蕭氏以簒殺之燼政虐役繁又支屬相圖<lb/>
人神同棄吳㑹之民延踵皇澤正是齊軌之期一同之<lb/>
㑹若大駕南巡必左袵革面閩越倒戈其猶運山壓卵<lb/>
有征無戰然愚謂萬乘親戎轉漕難繼千里饋粮士有<lb/>
飢色大軍之後必有凶年不若命將簡銳盪滌江右然<lb/>
後鳴鑾巡省告成東岳則天下幸甚率土戴賴<lb/>
　<lb/>
　<lb/>
<pb n="KR2f0039_WYG_228-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百二十八<lb/>
</p>
<p>
</p>
  </div>
</body>
</text>
</TEI>
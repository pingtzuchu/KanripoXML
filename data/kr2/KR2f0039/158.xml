<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百五十八</head> <lb/>
    <p>
<pb n="KR2f0039_WYG_158-1a"/>
欽定四庫全書<lb/>
　歴代名臣奏議卷一百五十八<lb/>
　　　　　　　　　　　明　楊士竒等　撰<lb/>
　　知人<lb/>
宋理宗寳慶元年冬宗正寺簿梁成大轉對首言大佞<lb/>
似忠大辯似訥或好名以自鬻或立異以自詭或假髙<lb/>
尚之節以要君或飾矯偽之學以欺世言若忠鯁心實<lb/>
回衺一不察焉薰蕕同器涇渭襍流矣言不逹變謀不<lb/>
<pb n="KR2f0039_WYG_158-1b"/>
中機或巧辯以為能或詭訐以市直或設竒險之說以<lb/>
駴衆聽或肆妄誕之論以惑士心所行非所言所守非<lb/>
所學一不辨焉枘鑿不侔矛盾相激矣<lb/>
理宗時翰林學士知制誥真徳秀伸雪葉莫誣枉乞加<lb/>
録用狀奏曰臣恭覩皇帝陛下躬親大政以来開衆正<lb/>
杜羣枉進君子退小人積年䝉蔽之餘一旦豁然天日<lb/>
澄霽至於䟱逺小臣行治有聞者多預召擢誣枉斥廢<lb/>
者亦被洗湔公道昭明衆志用勸今有人焉嘗捐軀命<lb/>
<pb n="KR2f0039_WYG_158-2a"/>
委家族為一方翦除兇叛而扼於讒口困躓弗伸者殆<lb/>
將十年其事實闗於臣臣而不言誰當言者臣嘉定之<lb/>
末竢辠湖湘所部武岡軍守臣司馬遵不善撫循致激<lb/>
戎伍之變臣以本軍簽書判官㕔公事葉莫寛和得衆<lb/>
委以攝郡宻授方畧俾為之圖莫能外示函容而隂設<lb/>
規畫不數旬間誅斬兇渠闔郡底定臣即奏于朝䝉恩<lb/>
特進三秩就陞通判以奬其忠勞既又改倅江陵欲付<lb/>
以事任而司馬遵者間廢頗久志圖復用撰造誣罔之<lb/>
<pb n="KR2f0039_WYG_158-2b"/>
辭以媒言路言者適其郷曲不暇審詳遽行彈奏削秩<lb/>
免官其後辟倅汀州又以劾免今按其所論大要有三<lb/>
曰脅長吏而奪之印也曰諭賊黨以逐郡守也曰掩諸<lb/>
卒禽賊之功以為已有也臣身與其事謹為條析而辨<lb/>
明之司馬遵當叛卒囂譁之初皇恐失措以疾為辭牒<lb/>
送印記又以手帖懇嘱叮嚀郡之官僚亦合辭致請時<lb/>
事變叵測人情憂危莫不獲已出任撫定之責而數申<lb/>
諸司求免攝郡臣為檄永州通判魏泌前徃究實欲以<lb/>
<pb n="KR2f0039_WYG_158-3a"/>
代之泌至武岡而永守適以論罷有㫖令交與次官泌<lb/>
既亟歸零陵臣遂復以付莫迄能顯立功效不負骫令<lb/>
然其本心盖求免而不獲非欲攝以規利也文移具在<lb/>
一一可覆而謂莫廹而奪之印可乎其誣一也臣既劾<lb/>
遵于朝又慮其久留竢命萬一不測或生他虞則賊之<lb/>
兇焰又將愈熾一境生靈皆有魚肉之憂不獲已令遵<lb/>
先次離任而嚴督廵尉䕶出數程戒諭卒徒毋得凌犯<lb/>
遵於枕蛟藉虎之時得自拔以去盡室獲全莫之保護<lb/>
<pb n="KR2f0039_WYG_158-3b"/>
不為無力而謂諭賊黨以逐之可乎其誣二也臣聞變<lb/>
之後與莫書問徃来輒為隱語使用以賊攻賊之策時<lb/>
諸營千餘人悉已從賊而莫能於中擇可仗者數人出<lb/>
臣所下賞榜文帖宻以示之諭以禍福結以恩信然後<lb/>
陳喜李成等踴躍效命非莫發縱指示雖百陳喜安能<lb/>
成功其間當賞之人皆莫保明申上未幾命下補承信<lb/>
校尉者四人莫於諸卒亦無負矣而謂掩其功以為已<lb/>
有可乎其誣三也方是時叛卒恣横求得欲従諸郡之<lb/>
<pb n="KR2f0039_WYG_158-4a"/>
兵争相慕傚有瞋目語難之態而邵州之勢尤急臣繆<lb/>
尸帥事日夕軫憂幸莫功成聞者惕息憂端頓弭軍律<lb/>
用張臣之薦辭謂其事雖止一方其利實及一路盖以<lb/>
此也而遵不思由已以致變乃反嫁罪而誣人使莫以<lb/>
慈祥豈弟之資而被凶險傾邪之目詆誣至此可謂欺<lb/>
天言者未必有心遵實織成其罪莫既鐫斥遵遂得祠<lb/>
懲勸易施重為可歎臣平居念此每為拂膺今者天啓<lb/>
聖明宏開公道而臣猥以不肖受任全閩莫之本貫在<lb/>
<pb n="KR2f0039_WYG_158-4b"/>
臣治所祠廪之給又在本州議幕虚員委令承攝亦能<lb/>
多所裨益似此人材豈宜久棄且昔嘗賴之以免責今<lb/>
可不為之訟寃事之本末不敢悉塵天聽已偹録申尚<lb/>
書省外莫以儒科入仕治邑有稱兩任通判共歴貳考<lb/>
八月有竒今以朝請大夫主管建昌軍仙都觀資歴已<lb/>
深治行無闕伏望聖慈念其捐身弭亂之功憫其遭誣<lb/>
家食之久優加録用使天下之士知能為國宣力者雖<lb/>
見枉於一時終獲伸於異日其於勸厲實非小補湏至<lb/>
<pb n="KR2f0039_WYG_158-5a"/>
奏聞者得㫖以莫知贛州<lb/>
淳祐十二年秘書少監兼侍立修注官髙斯得奏曰臣<lb/>
竊觀仁宗皇帝朝歐陽修為諫官因小人唱為朋黨之<lb/>
説以誣君子進朋黨論謂朋黨非所患在辨君子與小<lb/>
人而已其言深切著明可以一洗千古朋黨之論為人<lb/>
君者所當篤信而力行之也夫修謂周武之臣三千人<lb/>
共為一朋自古為朋之多且大莫如周而周用以興言<lb/>
善人不厭乎多也今善人方患其少而或者尚指以為<lb/>
<pb n="KR2f0039_WYG_158-5b"/>
黨欲排去之抑何與脩異見乎臣竊見近者名臣去位<lb/>
係國安危臣謂舉朝之士皆將起而争之矣然以事闗<lb/>
諫臣畏威懼禍自宰執而下留行者不過八九人諫臣<lb/>
誣劾其人留之不可能與諫臣争是非者又不過四五<lb/>
人可謂至寡而不能為朋矣諫臣反謂其要私黨以乞<lb/>
留又謂逐去其人則朋黨可消以激怒陛下嗚呼天下<lb/>
安有四五人而可以謂朋黨者哉夫虞周之朋不厭其<lb/>
多彼諫臣者固不足以知此矣若以漢唐之朋黨言之<lb/>
<pb n="KR2f0039_WYG_158-6a"/>
則漢之三君八俊八頋八及八厨唐之八闗十六子與<lb/>
其徒充斥朝廷布滿天下如是而指為朋黨猶可也今<lb/>
蹈方據正之士䟱稀牢落有如晨星方患其氣勢單弱<lb/>
不足以敵群小而主公議而猶欲以朋黨陷之不亦欺<lb/>
天誣人之甚乎且仁宗之諫臣持論如此而陛下之諫<lb/>
臣持論如彼公私邪正固不待辨然亦可以觀世道矣<lb/>
臣願陛下置脩所著於坐隅朝夕省覽以虞周信用君<lb/>
子者自勉毋惑於小人誣陷之言庶幾善良獲安宗社<lb/>
<pb n="KR2f0039_WYG_158-6b"/>
有賴不然脩所言漢唐末世鋤去朋黨之祻甚可懼也<lb/>
可不監哉<lb/>
淳祐間侍御史陳垓誣劾程公許右正言蔡榮誣劾黄<lb/>
之純二公罷出六館相顧失色太學生劉黻率諸生上<lb/>
書言黻等䝉被教養視國家休戚利害若已痛癢朝廷<lb/>
進一君子臺諫發一公論則彈冠相慶喜溢肺膺至若<lb/>
君子欝而不獲用公論沮而不克伸則憂憤忡結寢食<lb/>
俱廢臣聞扶植宗社在君子扶植君子在公論陛下在<lb/>
<pb n="KR2f0039_WYG_158-7a"/>
位幾三十年端平間公正萃朝忠讜接武天下翕然曰<lb/>
此小元祐也淳祐初大姦屏迹善𩔖在位天下又翕然<lb/>
曰此又一端平也奈何年来培養保䕶之初心不能不<lb/>
為之轉移祖宗建置臺諫本以伸君子而折小人昌公<lb/>
論而杜私説廼今老饕自肆姦種相仍以諂䛕承風㫖<lb/>
以傾險設機阱以淟涊盜官爵陛下非不識拔羣賢彼<lb/>
則忍於空君子之黨陛下非不容受直言彼則勇於倒<lb/>
公議之戈不知陛下何負此軰而彼乃負陛下至此耶<lb/>
<pb n="KR2f0039_WYG_158-7b"/>
當陛下詔起彚髦之秋而公許起自家食正君子覘之<lb/>
以為進退之機廼今坐席未温彈章已上一公許去若<lb/>
未害也臣恐草野諸賢見幾深遁而君子之脉自此絶<lb/>
矣比年朋邪扇焰緘黙成風奏事者不過襲陳言應故<lb/>
事而已幸而之純兩䟽差强人意廼今軟媚者全身鯁<lb/>
直者去國一之純去若未害也臣恐道路以目欲言輒<lb/>
沮而公論之脉自此絶矣況今天下可言之事不為少<lb/>
可攻之惡不為不多術窮桑孔浸有逼上之嫌勢挟金<lb/>
<pb n="KR2f0039_WYG_158-8a"/>
張濫處牧民之職以乳臭騃子而躐登從槖以光範私<lb/>
人而累典輔藩錢神通靈於旁徯公器反𩔖於互市天<lb/>
下皆知之豈陛下獨不知之政惟為陛下紀綱者知為<lb/>
身謀不為陛下謀陛下明燭事幾詎可堕此軰䝉蔽術<lb/>
中何忍以祖宗三百年風憲之司而壊於一二小人之<lb/>
手耶臣汝騰陛下之劉向也則以忠鯁斥臣子才臣棟<lb/>
臣伯玉陛下之汲黯也則以切直罷遂使淳祐諸君子<lb/>
日消月磨至今幾為之一空彼誠何心哉髙宗紹興二<lb/>
<pb n="KR2f0039_WYG_158-8b"/>
十年之詔有謂臺諫風憲之地年來用人非據與大臣<lb/>
為支黨濟其喜怒甚非耳日之寄臣竊觀近事不獨臺<lb/>
諫為大臣支黨内簡相𫝊風㫖相諭且甘為鷹犬而聽<lb/>
其指嗾焉宰相所不樂者外示優容而隂實頥指臺諫<lb/>
以去之臺諫所彈擊者外若不相為謀而隂實奉承宰<lb/>
相以行之方公許之召也天下皆知獨斷於宸衷及公<lb/>
許之来也天下亦知嘗得罪於時宰豈料陛下之恩終<lb/>
不足恃宰相之嗔竟不可逃耶陛下萬機之暇試以公<lb/>
<pb n="KR2f0039_WYG_158-9a"/>
許之純與垓滎等熟思而静評之其言論孰正孰邪孰<lb/>
忠孰佞雖中智以下之主猶知判别是非況以陛下明<lb/>
聖而顧不察此近見公許奏䟽嘗告陛下揭至公以示<lb/>
天下垓則以袐宻之說惑上聽公許嘗告陛下以寵賂<lb/>
日章官邪無警欲塞倖門絶曲徑垓則縱狎客以兜攬<lb/>
闗節持闊扁以脅取舉狀開賂門以簸弄按章至若之<lb/>
純之告陛下力伸邪正之辨明斥媚相之非謇謇諤諤<lb/>
流出肺肝滎身居言責聞其風聲自當愧死尚敢妄肆<lb/>
<pb n="KR2f0039_WYG_158-9b"/>
萋菲略無人心乎且陛下擢用臺諫若臣磊臣卿臣咨<lb/>
夔臣應起臣漢弼臣凱臣燧光明俊偉卓為天下稱首<lb/>
然甫入而遽遷或一鳴而輒斥獨垓滎軰貪饕頑忍久<lb/>
汙要津根據而不拔劉向所謂用賢轉石去佞拔山者<lb/>
乃今見之可不畏哉矧今國嗣未正事會方殷民生膏<lb/>
血朘削殆盡所賴以祈天命係人心惟君子與公論一<lb/>
脉耳小人以不恤之心為無忌憚之事其意不過欲爵<lb/>
禄日穹權勢日盛以富貴遺子孫耳豈暇為國家計哉<lb/>
<pb n="KR2f0039_WYG_158-10a"/>
自昔天下之患莫大於舉朝無公論空國無君子我朝<lb/>
本無大失徳於天下而乃有宣靖之祻夫豈無其故哉<lb/>
始則邪正交攻更出迭入中則朋邪翼偽隂陷潜詆終<lb/>
則倒置是非變亂黒白不至於黨祻不止向使劉安世<lb/>
陳瓘諸賢尚無恙楊畏張商英周秩軰不久據臺綱其<lb/>
祻豈至此烈古語云前車覆後車戒今朝廷善𩔖無幾<lb/>
心懐姦險者則以文藻飾佞舌志在依違者則以首鼠<lb/>
持圓機宗社大計孰肯明目張膽為陛下伸一喙者則<lb/>
<pb n="KR2f0039_WYG_158-10b"/>
其勢必終於空國無君子舉朝無公論無君子無公論<lb/>
脫有緩急彼一二憸人者陛下獨可倚仗之乎若垓之<lb/>
罪又浮於滎雖兩觀之誅四裔之投猶為輕典陛下留<lb/>
之一日則長一日之禍異時雖借尚方劒以斷其首尚<lb/>
何救於國事之萬一哉又曰自昔大奸巨孽投閑散地<lb/>
惟覘朝廷意向以圖進用之機元祐間章惇吕恵卿皆<lb/>
在貶所自吕大防用楊畏為御史初意不過信用私人<lb/>
牢䕶局面不知小人得志揺脣鼔吻一時正人旋被斥<lb/>
<pb n="KR2f0039_WYG_158-11a"/>
逐繼而章惇復柄用雖大防亦不能安其身於朝廷之<lb/>
上今右轄久虚姦臣垂涎有日矣聞之道路餽遺不止<lb/>
於鞭鞾脉絡潜通於禁近正陛下明察事機之時若公<lb/>
論不明正人引去則遲回展轉鈞衡重寄必歸於章惇<lb/>
等乃止今日之天下乃祖宗艱難積累之天下豈堪此<lb/>
軰再壊耶<lb/>
理宗時董重珎為秘書郎兼莊文府教授入對上五事<lb/>
且曰隱蔽君徳昔咎故相故臣得以專詆權臣昭明君<lb/>
<pb n="KR2f0039_WYG_158-11b"/>
徳今在陛下故臣得以責難君父乞召真徳秀魏了翁用<lb/>
之帝謂之曰人主之職無他惟辨君子小人重珎對曰<lb/>
小人亦指君子為小人此為難辨人主當精擇人望處<lb/>
之要津正論日聞則必知君子姓名小人情狀矣<lb/>
吳昌裔論君子小人上奏曰臣蜀人也無荷殳之力以<lb/>
備戎行無卻兵之智以衛郷國獨以文墨議論委質中<lb/>
朝孤立危言靡所禆益兹蒙陛下過聽擢臣於禮樂之<lb/>
司付臣以軍旅之事君命為義何敢辭難今當逺離䝉<lb/>
<pb n="KR2f0039_WYG_158-12a"/>
恩賜對深惟根本大計不勝臣子至情輒竭愚忠仰禆<lb/>
睿覽臣聞君子小人之間天地隂陽之大分也禀剛善<lb/>
者公明正大而無纎芥之可疑得隂柔者私暗回邪而<lb/>
有變態之難測君子如鳯麟如松柏髙翔特立無所依<lb/>
憑小人如蛇蚓如藤蘿非附他物不能自起盖嘗以此<lb/>
博觀當世之士而忠邪善惡有如氷炭不同故守道据<lb/>
正靖共爾位者君子也希進競利茍志於得者小人也<lb/>
竭莭盡言中立不倚者君子也隱情惜已隨時上下者<lb/>
<pb n="KR2f0039_WYG_158-12b"/>
小人也有直質無流心所言常依於義者君子也有口<lb/>
才無實行其辯足以飾非者小人也端良忠實自結主<lb/>
知而不肯曲奉權要者君子也詭詐狡獪不安常分而<lb/>
專欲捷出他徑者小人也砥善首公力行好事䕶持氣<lb/>
𩔖者君子也隂毁陽譽設為危機陷害善良者小人也<lb/>
寛平無我咨諏善道常與公論為主者君子也險愎自<lb/>
用媢嫉人言率與公論立敵者小人也樂行憂違難進<lb/>
易退道合則從不合則奉身以去者君子也尸禄素餐<lb/>
<pb n="KR2f0039_WYG_158-13a"/>
頑鈍無恥利合則交利盡則反目相扼者小人也㢘不<lb/>
近名義不黷貨一介有所不取者君子也行汙寄治身<lb/>
私託公患失無所不至者小人也勤彊夙夜盡瘁百為<lb/>
常以天下之重自任者君子也畏避形迹互觀顔靣不<lb/>
以至公之道事君者小人也鞠躬盡力忠於職分雖歴<lb/>
夷險不貳其行者君子也恫疑虚喝敢為大言脫有緩<lb/>
急不可保信者小人也大抵君子為陽小人為隂陽明<lb/>
勝則治象盛其道浸登於明昌隂濁勝則亂機萌其勢<lb/>
<pb n="KR2f0039_WYG_158-13b"/>
漸趨於暗塞自古小人衆而君子孤亂世多而治世少<lb/>
無他亦視君徳之强弱而已盖人君始初清明中有所<lb/>
主不為物慾流轉則如正陽方升而羣隂退聽及其壯<lb/>
志消平主不勝客或為好惡移奪則如隂氣盛長而陽<lb/>
徳日消消長分數之不同此正邪聚散之證候也故滯<lb/>
於所偏信則邇言入惑於不當疑則逺臣懼自聖而謂<lb/>
莫已若則拂士日逺有言而曰莫予違則佞人日庸以<lb/>
讒慝為愛憎則是非雜揉以意見為厚薄則邪正倒植<lb/>
<pb n="KR2f0039_WYG_158-14a"/>
寄耳目於小臣則詭遇之徒獲進翦羽翼於忠諫則知<lb/>
幾之士不来其始機括之轉浸滛不知而其弊至於國<lb/>
空主勢孤立可不畏哉仰惟陛下天地其量日月其心<lb/>
虚已受人開道求諫凡人之彦聖言之切直寔能容之<lb/>
其心非不休休然也而比年以來初意漸變好賢善念<lb/>
既衰於更化之初而從諫盛心寖移於親事之後始未<lb/>
嘗不信君子而卒無近効則不免猜疑初未嘗不容正<lb/>
人而數有危言則遂生厭薄於是有經術明大誼者指<lb/>
<pb n="KR2f0039_WYG_158-14b"/>
之為迂好議論有風節者目之為險犯顔敢諫者謂為<lb/>
好閙指佞觸邪者謂為近名昔之所進今不知其所亡<lb/>
前之乍賢後忽以為乍佞善人國之嘉禾而今以為無<lb/>
用之病樗忠言國之良劑而今以為難近之烏喙至於<lb/>
有言責者徃徃華以羙遷而出之是豈陛下之本心哉<lb/>
盖由讒人害正之謀利口傾善之計所以留根而為毒<lb/>
者至今尚深也大學之論心曰有所忿懥則不得其正<lb/>
有所好樂則不得其正洪範之建極曰無有作好遵王<lb/>
<pb n="KR2f0039_WYG_158-15a"/>
之道無有作惡遵王之路此言私喜怒之不可有而偏<lb/>
好惡之所當無也豈非萬世人君治心建極之準的哉<lb/>
臣願陛下虚心平聽燭理並觀察大學之所有謹洪範<lb/>
之所無茍有才誠合一者進之雖不快于心勿棄也有<lb/>
心迹自異者黜之雖順適已志勿取也有砥節礪行為<lb/>
世所予者予之雖意之所憎勿廢也有懐私誤國為衆<lb/>
所棄者棄之雖心之所愛勿徇也不以左右親眤而私聼<lb/>
斷不以外庭踈逺而生猜疑使自心腹以至耳目喉舌<lb/>
<pb n="KR2f0039_WYG_158-15b"/>
之地皆不容有毫髪邪氣留於其間則以之永天命而<lb/>
固以之收人心而凝若此則盜賊聞風亦有所憚矣臣<lb/>
奉命従軍不當復與國事然每見諸葛亮出師一䟽拳<lb/>
拳以君子小人為言且三致意於宫中府中之事公誠<lb/>
懇惻㝡有王佐氣象盖軍旅之事尚才能朝廷之士先<lb/>
名節外之得以奔奏禦侮而就功名者未有不由内之<lb/>
孝友忠純者有以養君心而斷國論也一有忌功嫉能<lb/>
之人雜之則其躬不閲而惎間至矣尚何暇議勝敗哉<lb/>
<pb n="KR2f0039_WYG_158-16a"/>
詩云憂心悄悄愠于羣小臣之愚慮惟陛下察之<lb/>
許應龍破朋黨進故事曰孝宗皇帝嘗曰朋黨不難去<lb/>
惟賢是進惟不肖是退弗問其他則黨論自消漢唐末<lb/>
世朋黨皆數十年不能觧以至祻亂其患在人君聽納<lb/>
之不明耳若能公是公非惟理適従何朋黨之有當時<lb/>
大臣因奏曰用人惟論賢否則無朋黨如唐之牛李論<lb/>
者謂徳裕之黨多君子宗閔之黨多小人然徳裕之黨<lb/>
豈無白敏中之傾險宗閔之黨豈無周墀之正直但扵<lb/>
<pb n="KR2f0039_WYG_158-16b"/>
兩黨中用賢者黜不肖者則其黨自破矣<lb/>
　臣聞朋黨之患其来久矣不患是非之難知而患考<lb/>
　察之不審自古欲空人之國而盡去君子者必進朋<lb/>
　黨之論欲孤人主之勢而蔽其聦明者亦進朋黨之<lb/>
　說此言一入則無分可否不辨真偽一槩而去之遂<lb/>
　至朋家作仇兆釁無已茍能公心無我靜觀潜察不<lb/>
　問其黨與之有無而惟論其人之賢否使其奉公守<lb/>
　正協恭和衷雖更相稱譽豈為比周則信之任之何<lb/>
<pb n="KR2f0039_WYG_158-17a"/>
　嫌其為黨使其同惡相濟假公濟私文飾姦言觝排<lb/>
　善𩔖則當斥之絶之以破其植黨如此則淑慝洞分<lb/>
　疑似莫惑當使衆賢和於朝而小人無所容其迹矣<lb/>
　尚何朋黨之足慮哉柰何世之人主意見或偏進一<lb/>
　人焉則意其𩔖之皆賢也並蓄兼收而不察其真與<lb/>
　偽退一人焉則疑其徒之皆黨也斥逐無遺而不辨<lb/>
　其是與非況進退之間或出一時之好惡未必合於<lb/>
　天下之至公烏可併其𩔖而為之升黜縱使為君子之<lb/>
<pb n="KR2f0039_WYG_158-17b"/>
　黨其間豈無雜偽假真而巧於附麗者乎安可例以<lb/>
　為賢而是信是使縦使為小人之所引其間豈無和<lb/>
　而不同而介然有守者乎安可疑以為不賢而盡屏<lb/>
　盡棄然則孝宗聖訓所謂若能公是公非惟理適従<lb/>
　何朋黨之有真萬世之龜鑑也抑又聞髙宗皇帝嘗<lb/>
　謂朝廷用人止論其才不才言者好以朋黨罪士大<lb/>
　夫乃朝廷使之為黨非所以奬賢才而厚風俗也然<lb/>
　則為人上者惟當任賢勿貳去邪勿疑以至公為心<lb/>
<pb n="KR2f0039_WYG_158-18a"/>
　而盡破朋黨之論則君子道長小人道消可以常為<lb/>
　泰而不為否矣<lb/>
考功郎官趙景緯論監司守令其說曰知人之難自古<lb/>
已然人才乏使莫今為甚或觀望而撓於勢或阿私而<lb/>
徇於情或是非不公而以枉為直或毁譽失實而以汙<lb/>
為㢘遂使舉刺不當不足以服天下之心與其糾劾於<lb/>
有罪之後而未必盡得其情孰若精擇於未用之先而<lb/>
使之各稱其職<lb/>
<pb n="KR2f0039_WYG_158-18b"/>
起居舍人牟子才上劄子曰臣竊惟陛下月正元日誕<lb/>
布宸奎以用人為第一義且曰古今治亂之原由正邪<lb/>
用舎之故臣拜手稽首作而歎曰大哉王言陛下之及<lb/>
此世道之福也夫自昔人主莫不好治而惡亂進君子<lb/>
而退小人然治日常少而亂日常多君子常退而小人<lb/>
常進者何哉由辨之不早辨也夫人主無他職在於辨<lb/>
君子小人而已今陛下濬發睿衷形之明詔必灼然有<lb/>
以見治亂之所闗邪正之所在而知所以辨之矣此臣<lb/>
<pb n="KR2f0039_WYG_158-19a"/>
所以深為世道幸也詩曰豊水有芑武王豈不仕以言<lb/>
人才之盛於涵養也蒹葭蒼蒼白露為霜以言人才之<lb/>
成於患難也陛下圖任以來善𩔖招旌四出凡光明碩<lb/>
大剛中端厚之士莫不並列於朝既足以為豊芑數世<lb/>
之儲矣而其流落不偶如積被摧抑者如新䝉湔沷者<lb/>
如持麾莭于逺外者甘於家食淹於倅貳困於幕府之<lb/>
下僚者大抵皆蒼葭白露之餘老於憂患而堅實可用<lb/>
茍不及時收召臣恐其歳月侵尋而骨鯁消靡良可惜<lb/>
<pb n="KR2f0039_WYG_158-19b"/>
也此在陛下加之意而已然臣嘗深思静慮以為陛下<lb/>
端平以来未嘗不用君子也其後疑君子為無功而喜<lb/>
小人之有材循至近嵗誤任大姦遂使空國無君子而<lb/>
用一副黨人凶慝參會怨憤流行卒召祻患使非鹿磯<lb/>
一捷則宗廟社稷可為寒心陛下亦豈知其祻之至於<lb/>
此哉覆車未逺所謂小人者定皆絶意勿用如人之飢<lb/>
終不食烏喙渴終不飲鴆漿可也今大姦既殞而餘毒<lb/>
遺烈入人者深惟陛下盡聚諸賢養元氣以敵外邪然<lb/>
<pb n="KR2f0039_WYG_158-20a"/>
如胡安國有云仁宗皇帝所養之君子既久且逺日以<lb/>
消亡而王安石所教之小人方蕃息未艾臣恐分數多<lb/>
少之間正所當慮也且小人無材何以動人主彼其治<lb/>
辦也似能其權譎也似智其奉上也似忠而不知鷙忍<lb/>
祻賊實國家之斧斤生民之乳虎蒼鷹而善𩔖之鬼蜮<lb/>
蝮蝎也凶于而國害于而家其可再誤耶夫所謂一介<lb/>
臣斷斷猗無他技其心休休其如有容以保子孫黎民<lb/>
者固在此而不在彼也儻忽於㡬㣲辨之不早臣恐汲<lb/>
<pb n="KR2f0039_WYG_158-20b"/>
黯不足以勝公孫𢎞張湯裵度不足以勝异鏄陸贄不<lb/>
足以勝延齡邪正反復而世道随之矣易之坤曰履霜<lb/>
堅氷至泰曰無平不陂無徃不復姤曰繋于金柅柔道<lb/>
牽也可不謹哉臣嘗觀元祐之時司馬光文彦博吕公<lb/>
著在朝位吕大防韓維劉摯范純仁在政府蘇轍孫覺<lb/>
梁燾鮮于侁朱光庭傅堯俞吕陶在臺諫蘇軾在翰苑<lb/>
范百禄曽肇劉□蘇轍在詞掖范祖禹在給舎傅堯俞<lb/>
韓維范祖禹趙彦若程頥在經筵可謂盛矣一隙不謹<lb/>
<pb n="KR2f0039_WYG_158-21a"/>
而楊畏李清臣鄧伯温之徒已議其後天下事盖有不<lb/>
可勝言者不然雖百年元祐可也臣不勝惓惓<lb/>
子才輪對論君子小人聚散劄子曰臣待罪著庭凡七<lb/>
閲月一無補報比因水灾冒羾愚慮荷陛下寛貸不賜<lb/>
誅夷在愚臣已深感幸兹當輪對洊瀆宸嚴臣聞國於<lb/>
天地所恃以立者人才耳然人才之在天下有賢有否<lb/>
有聚有散賢而聚邪則精神之運動心術之流行皆足<lb/>
以福天下不幸而散則世道之所闗非國家之福也不<lb/>
<pb n="KR2f0039_WYG_158-21b"/>
賢而聚耶則妖孽之薰蒸刻薄之流注皆足以祻天下<lb/>
幸而散則人情之所喜亦國家之福也然則君子之聚<lb/>
乃所以為小人之散而君子之散又復為小人之聚一<lb/>
聚一散相為循環此正天運闔闢之樞世數屈伸之候<lb/>
國祚修短之端生民休戚之限世道隆汚之幾一息少<lb/>
有間焉則小徃而大来陽消而隂長有天下者不可不<lb/>
鑒也我國家五星聚奎實主文治列聖相承惟以收攬<lb/>
人才為第一事雖棫樸之能官人卷阿之用吉士不是<lb/>
<pb n="KR2f0039_WYG_158-22a"/>
過也咸平景徳之間渾然不見其際所謂人才之太極<lb/>
政事之太和也天聖以来王曽吕夷簡相君子嘗一聚<lb/>
矣未幾而散於景祐百官之一圖又散於慶歴聖徳之<lb/>
一詩又散於王拱辰打就之一網是天聖以来之人才<lb/>
散於忠邪之相激然其害止於散而已神宗初年富弼<lb/>
復相至和嘉祐之君子未至於散也熙寧之邪說一進<lb/>
而先朝之大臣最先散未幾而議新法不合者盡散未<lb/>
幾而條例司之賢者亦散是熈豐之人才散於法令之<lb/>
<pb n="KR2f0039_WYG_158-22b"/>
變更也然其害止於散而已元祐初司馬光相吕公著<lb/>
文彦博相繼輔政君子又聚矣品流太分事故反覆濫<lb/>
觴於吏額之小争浸淫扵調停之初議滔天於策題之<lb/>
分辨而君子之黨盡散極而至於朝堂之榜黨碑之鐫<lb/>
躪藉忠賢曽草菅之不若是元祐之人才散於别白之<lb/>
太過其為祻盖不止於散也建中靖國初起范純仁相<lb/>
韓忠彦君子又聚矣天下方以快活差除為喜而曽布<lb/>
温益志在朋奸置政事局而輕元祐重元符進愛助圖<lb/>
<pb n="KR2f0039_WYG_158-23a"/>
而左軾轍右京卞意向一偏而君子遂盡去而元符上<lb/>
書人一皆以邪目之是建靖之人才散於中非中而靖<lb/>
非靖其為祻盖不止於散也中興以来張浚趙鼎為相<lb/>
君子又聚矣未幾秦檜當國力主和議一時讜論如胡<lb/>
銓等三十二人不肯附麗如李綱等八十餘人率皆擯<lb/>
棄或死於囹圄或死於貶所或流落於魑魅之區累赦<lb/>
不移或棲遲於林泉之下屏逐不出是紹興之人才散<lb/>
於多主戰而少主和其為祻又不止於散也慶元初趙<lb/>
<pb n="KR2f0039_WYG_158-23b"/>
汝愚相凡一時知名之士朝除暮拜略已無遺姦憸小<lb/>
人相與側目而慼怨恨之餘亟引非𩔖布居臺評於是<lb/>
汝愚引用之人以次而去大者貶竄小者斥退而舉幡<lb/>
六士屏竄朋黨之禁愈嚴士大夫之祻愈酷是慶元之<lb/>
人才散於嫉専門而禁道學其為祻又不止於散也臣<lb/>
嘗通考國朝之人才大抵屢散有散之大者散之小者<lb/>
有散之緩者散之速者有散之遽者散之極者始而君<lb/>
子攻小人其變也君子攻君子甚至於君子而力引於<lb/>
<pb n="KR2f0039_WYG_158-24a"/>
小人始而小人攻君子其變也小人攻小人甚至於小<lb/>
人而陽附於君子推移不一僨起相尋然要其極亦不<lb/>
過散而聚聚而散耳閲汗青而慨歎撫徃事以興嗟今<lb/>
日正當君子大聚散之秋其可不先幾微而逆致其防<lb/>
哉陛下即位幾三十年君子之𩔖凡三聚而三散矣端<lb/>
平親政一聚散也甲辰改紀二聚散也丁未更化三聚<lb/>
散也今日二相並建公道復明加壁招旌翕若少聚矣<lb/>
然方剛忠鯁者淹之外服魁壘卓傑者屈之家食抱負<lb/>
<pb n="KR2f0039_WYG_158-24b"/>
耿介者多欝沈操守端靖者罕拔擢或者猶以為未聚<lb/>
也来者不合而旋去居者靡固而易揺落如晨星索如<lb/>
霜葉則又幾於散矣夫聚之常覺其難散之常覺其易<lb/>
何也君子不為富貴所掀則去就輕去就輕則知醴酒<lb/>
不設楚人市箝之幾必先幾而去矣然不知其初費幾<lb/>
召莭也君子不為利慾所迷則出處定出處定則知刳<lb/>
胎毁卵鳳凰不来之意必以兆而行矣然不知其初費<lb/>
幾綸詔也此聚之所以難而散之所以易也君子敢言<lb/>
<pb n="KR2f0039_WYG_158-25a"/>
以抗小人之鋒雖有大艱難不復計其身之濟否也雖<lb/>
有大機穽不復計其身之利害也君子敢為以摧小人<lb/>
之銳雖有大祻患不暇頋其身之死生也雖有大讒毁<lb/>
不暇頋其身之合否也此聚之所以難而散之所以易<lb/>
也然其聚也常以君相好賢之篤其散也常以黨人媢<lb/>
疾之深其聚也常以至誠樂與之實其散也常以疑惎<lb/>
不容之過其聚也常以氣𩔖汲引之公其散也常以意<lb/>
向異同之别其聚也以尊敬之積其散也以厭薄之形<lb/>
<pb n="KR2f0039_WYG_158-25b"/>
其聚也以培植之加其散也以摧抑之遽其聚也以去<lb/>
邪逺佞其散也以崇讐醜正其聚也以戶庭坦夷其散<lb/>
也以城府深阻其聚也以朝廷清明其散也以流品淆<lb/>
雜其聚也以公其散也以私其聚也以義其散也以利<lb/>
聚散之權常寄於若有若無之中而聚散之機常決於<lb/>
且信且疑之際故羣凶闚觀時或小瞢弩羽疊至散之<lb/>
幾也徒中倒戈自相撃觸一彼一此散之幾也論事如<lb/>
争意向小異釁隙漸生散之幾也表正曝邪鼔虚成實<lb/>
<pb n="KR2f0039_WYG_158-26a"/>
撼揺其居設局張穽柔聲宛舌射影中傷散之幾也寓<lb/>
意歌詩更相賢聖自取議譏散之幾也招納黨人平治<lb/>
舊怨兼用正邪散之幾也顯爭力抵激動忿心陡分利<lb/>
害散之幾也操舟共濟實左虚右輕重不倫散之幾也<lb/>
顧懐私恩妄談彼善潜疑人心散之幾也此十幾者其<lb/>
造端甚微其為祻實大月暈而風礎汗而雨事有其兆<lb/>
識者隐憂且小人失職在外揺毒含蠆其姦足以熒惑<lb/>
主聽其辨足以煽揺人心其機權智術足以怵中立之<lb/>
<pb n="KR2f0039_WYG_158-26b"/>
人其錢財氣力足以張異議之勢彼見朝廷舉動少有<lb/>
暌違即萌睥睨之心搢紳議論稍有係吝即開姗笑之<lb/>
口天時不順則幸灾而樂祻國本未定即乗間而抵巇<lb/>
茍得一隙即伺隙以肆其姦茍得一機即縁機以逞其<lb/>
志今日謂某賢必當逐去明日謂某姦且將召用訛撼<lb/>
靡已朋𩔖實繁又有君子之似者心懐卵翼之恩進則<lb/>
不能旅於君子退則恥為伍於小人於是立為狡獪閃<lb/>
鑠之論以洗其附麗之迹言雖若公意則有為若是者<lb/>
<pb n="KR2f0039_WYG_158-27a"/>
如言八闗五鬼之𩔖耳其操心用意雖鬼神莫窺其際<lb/>
使此說得行則為毒也忿戾而不可觧亦有小人之靡<lb/>
者心懐汲引之恩進則不𩔖於君子退則無間於小人<lb/>
於是立為誕荒卑謟之論以晦其茍合之迹言雖可玩<lb/>
意則難量若是者亦猶三變兩来之𩔖耳其處心積慮<lb/>
雖公輸莫諭其巧使其說得售則為害也隂沈而不可<lb/>
藥邪氣日盛元氣日微此聚之所以不可常而其勢必<lb/>
至於散彼豈不知聚而為解散而為屯聚而為泰散而<lb/>
<pb n="KR2f0039_WYG_158-27b"/>
為否然不能不散者上無以保之下無以安之則散亦<lb/>
勢之常也臣愚欲乞陛下聖心豁然察君子體國之忠<lb/>
誠亮君子救時之實意勿以好名疑之勿以訐直惡之<lb/>
勿以迂䟱棄之保全愛䕶使是非由此而定邪正由此<lb/>
而别公論由此而明私情由此而熄朋黨由此而消國<lb/>
是由此而凝天命由此而迓續主勢由此而不孤相業<lb/>
由此而光大則用儒之效礴際於兩間流行於四海昭<lb/>
彰於萬世豈不為邦家之榮生靈之福哉不然君子一<lb/>
<pb n="KR2f0039_WYG_158-28a"/>
散其祻殆未知所終也臣私憂過計懼君子之不能久<lb/>
安也歴數我朝聚散之故實叅以今日聚散之危機為<lb/>
陛下獻詩曰予其懲而毖後患惟陛下深念之臣不勝<lb/>
拳拳<lb/>
元世祖在潜邸聞李冶賢遣使召之且曰素聞仁卿學<lb/>
優才贍潜徳不耀久欲一見其勿他辭既至問河南居<lb/>
官者孰賢對曰險夷一莭惟完顔仲徳又問完顔哈達<lb/>
及頗幹何如對曰二人將畧短少任之不疑此金所以<lb/>
<pb n="KR2f0039_WYG_158-28b"/>
亡也又問魏徴曹彬何如對曰徴忠言讜論知無不言<lb/>
以唐諍臣觀之徴為第一彬伐江南未嘗妄殺一人儗<lb/>
之方叔召虎可也漢之韓彭衛霍在所不論又問今之<lb/>
臣有如魏徴者乎對曰今以側媚成風欲求魏徴之賢<lb/>
寔難其人又問今之人材賢否對曰天下未嘗乏材求<lb/>
則得之舍則失之理勢然耳今儒生有如魏璠王鶚李<lb/>
獻卿蘭光庭趙復郝經王博文軰皆有用之材又皆賢<lb/>
王所嘗聘問者舉而用之何所不可但恐用之不盡耳<lb/>
<pb n="KR2f0039_WYG_158-29a"/>
然四海之廣豈止此數子哉王誠能旁求於外將見集<lb/>
於明廷矣<lb/>
世祖時布衣趙天麟上太平金鏡策論考幽明曰臣聞<lb/>
一人在上握四海之權衡四海承風仰一人之造化功<lb/>
名之要地榮利之宏機㢘士貪夫文儒武帥或欲呈其<lb/>
才徳而冀其道之得行或欲肆其姦回而冀其情之獲<lb/>
恣故正人指邪人為邪而邪人亦指正人為邪忠者以<lb/>
佞者為佞而佞者亦以忠者為佞交攻不一雖曰難分<lb/>
<pb n="KR2f0039_WYG_158-29b"/>
立法取中亦為極易也唐朝以體貌豐偉為貴所謂市<lb/>
𤓰喜大而或失其香晉室以清談虚曠為先所謂畫餅<lb/>
充飢而委無真用此唐之不能及三代而晉之不能及<lb/>
漢唐也今國家入仕之門太多考選之方太闕臣以為<lb/>
王者之左右攜僕亦貴乎正不正則如蝎蠧之内生天<lb/>
下之大官小吏並須乎賢不賢則如蝗螟之外起臣謹<lb/>
依經考史斷以愚意條陳聖人之九徴及當今所切二<lb/>
十六美之三十九𩔖與夫三要惟陛下察之所謂九徴<lb/>
<pb n="KR2f0039_WYG_158-30a"/>
者一曰逺使之而觀其忠二曰近使之而觀其敬三曰<lb/>
煩使之而觀其能四曰卒然問焉而觀其智五曰急與<lb/>
之期而觀其信六曰委之以財而觀其仁七曰告之以<lb/>
危而觀其莭八曰醉之以酒而觀其則九曰雜之以處<lb/>
而觀其色所謂二十六美之三十九𩔖者一曰文史之<lb/>
美三𩔖草制飾詔諄悉詞情也校書正字可為定體也<lb/>
教誨後學徳多成也二曰禮官之美三𩔖補衮拾遺將<lb/>
順其美也朝會祭祀儀章丕舉也宣慰風俗雍熙聿致<lb/>
<pb n="KR2f0039_WYG_158-30b"/>
也三曰樂官之美一𩔖金石宫商理協聲正也四曰知<lb/>
人之美一𩔖善惡周覽洞曉于心也五曰敬賢之美一<lb/>
𩔖推轂進士常若不及也六曰考校之美一𩔖彰善癉<lb/>
惡照文無失也七曰糾察之美一𩔖彈劾所至不避權<lb/>
豪也八曰廉訪之美二𩔖㢘察官吏儆懼肅清也訪問<lb/>
風俗化成禮義也九曰宿衛之美一𩔖小心周宻京輦<lb/>
増威也十曰籌計之美二𩔖帷幄畫計遐衝倒戈也排<lb/>
壘整陣臨時合權也十一曰督領之美三𩔖器械精完<lb/>
<pb n="KR2f0039_WYG_158-31a"/>
士卒閑習也號令嚴明部伍齊肅也臨敵耀威身先什<lb/>
伍也十二曰鎮防之美一𩔖守堅持重寇盜難窺也十<lb/>
三曰屯田之美一𩔖勸勵稼穡勤事多獲也十四曰芻<lb/>
養之美一𩔖孳畜頭疋茁壯蕃滋也十五曰使臣之美<lb/>
二𩔖喉舌宣納成美昭光也委幹事務辨濟平允也十<lb/>
六曰決斷之美三𩔖勾檢考覆瑕隙無隱也要察圓明<lb/>
囚無間言也疑獄得情處置合律也十七曰農桑之美<lb/>
一𩔖董督樹藝水旱有俻也十八曰董役之美一𩔖監<lb/>
<pb n="KR2f0039_WYG_158-31b"/>
役合宜丁夫恱事也十九曰闗津之美一𩔖姦詐不漏<lb/>
行旅不壅也二十曰營造之美一𩔖練事分功捷扵供<lb/>
奉也二十一曰明利之美一𩔖出納有常簿籍易照也<lb/>
二十二曰筭數之美一𩔖多寡有方了然胷臆也二十<lb/>
三曰僧官之美一𩔖𢎞宣釋教守戒精嚴也二十四曰<lb/>
道官之美一𩔖𢎞宣道教守徳精嚴也二十五曰醫官<lb/>
之美二𩔖科品明分舉無不應也開發後學成材者衆<lb/>
也二十六曰隂陽之美二𩔖厯法推歩授時無舛也卜<lb/>
<pb n="KR2f0039_WYG_158-32a"/>
筮循經不為詭異也所謂三要者一曰公二曰㢘三曰<lb/>
勤徑情服事不邀功利謂之公賄賂在前不以為念謂<lb/>
之㢘服勞王室悉心竭力謂之勤九徴之徴盡矣二十<lb/>
六美之𩔖偹矣三要之要具矣選法考校之源委終矣<lb/>
伏望陛下以九徴考左右攜僕僕臣正而厥后益以正<lb/>
矣更望陛下以二十六美之三十九𩔖與夫三要之說<lb/>
明諭選曹及内外百官若三年當考之時凡一美三要<lb/>
者為上等凡一美二要者為中等凡一美一要者有要<lb/>
<pb n="KR2f0039_WYG_158-32b"/>
無美者有美無要者皆為下等凡美要並無而雖無大<lb/>
罪者亦停免之凡罪犯顯明則有憲職在焉始以三徳<lb/>
八才用之終以二十六美三要考之則自中及外大小<lb/>
官吏將若玉壺之氷秋霄之月<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>乎其清皎乎其明矣<lb/>
至元間言者訟丞相史天澤親黨布列中外威權日盛<lb/>
漸不可制詔罷天澤政事使待鞫問中書右丞㢘希憲<lb/>
進曰天澤事陛下久知天澤深者無如陛下始自潜藩<lb/>
多經任使將兵牧民悉有治效陛下知其可付大事用<lb/>
<pb n="KR2f0039_WYG_158-33a"/>
為輔相小人一旦有言陛下當熟察其心跡果有肆横<lb/>
不臣者乎今日信臣故臣得預此㫖他日有訟臣者臣<lb/>
亦遭疑矣臣等備貟政府陛下之疑信若此何敢自保<lb/>
天澤既罷亦當罷臣帝良久曰卿且退朕思之明日帝<lb/>
召希憲諭曰昨思之天澤無對訟者事遂解<lb/>
　<lb/>
　<lb/>
　<lb/>
<pb n="KR2f0039_WYG_158-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百五十八<lb/>
</p>
<p>
</p>
  </div>
</body>
</text>
</TEI>
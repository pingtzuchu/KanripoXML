<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三百二十八</head> <lb/>
    <p>
<pb n="KR2f0039_WYG_328-1a"/>
欽定四庫全書<lb/>
　歴代名臣奏議巻三百二十八<lb/>
　　　　　　　　　　　明　楊士竒等　撰<lb/>
　　禦邊<lb/>
宋仁宗時翰林學士宋祁議減邊兵上奏曰臣本書生<lb/>
不當妄言兵革但以事勢料之參驗今古有灼然易了<lb/>
者敢為奏請臣伏見自古以來防邊守塞未有屯結兵<lb/>
馬經年亘嵗常在城砦無有休息者傳曰乆暴師則國<lb/>
<pb n="KR2f0039_WYG_328-1b"/>
不足雖有智者不能善其後只如秦漢時與匃奴更相<lb/>
酬報出入鈔掠亦是兵罷即歸不令屯結亦不如聖朝<lb/>
長令兵馬守偹邊上既不出攻坐費粮運是故用兵未<lb/>
及六年天下之財已告匱竭良由邊將不知休兵朝廷<lb/>
不授成筭億萬之費耗散而不計若更十年未知多少<lb/>
財用可濟其艱臣請言其驗賊界自三月後馬瘦放在<lb/>
草野不能負重關陜人皆知之則背春向夏賊不能大<lb/>
舉其驗一也賊無餽運毎入漢界常因糧於中國中國<lb/>
<pb n="KR2f0039_WYG_328-2a"/>
自三月以後才有麥熟其餘禾稼未成無糧可因賊不<lb/>
能大舉其驗二也又有髙山大川溪谷相衝春夏之後<lb/>
雨水時行霖潦為阻賊不能大舉其驗三也是賊兵鋭<lb/>
於秋冬而屈於春夏其勢可見臣欲乞朝廷詳度許令<lb/>
應沿邊州軍城砦毎年自三月後抽減一半兵馬入内<lb/>
地州府就糧直至九月却往元駐劄去處號為防秋況<lb/>
所抽兵士雖在内郡其校習訓練一如邊上此乃事之<lb/>
至便不足多疑一則邊上州軍愛惜得年支糧草二則<lb/>
<pb n="KR2f0039_WYG_328-2b"/>
兵馬有休息之時三則兵士到内地州府易為裹費四<lb/>
則關陜之民免得轉般糧草是邊上一年支準可展為<lb/>
二年也識者必難臣曰賊知朝廷自三月後抽退兵馬<lb/>
必選擇壯騎精兵出人不意入來漢界作過恐大段深<lb/>
入鈔掠人民破蕩城砦何以為偹臣對曰假如令賊有<lb/>
壯馬精兵能於盛夏入漢界作過三五萬只是抄掠得<lb/>
界上些小熟户人民且無糧草可食賊又不㑹攻打城<lb/>
壁朝廷但只令所在城砦堅守不出兵及州軍只坡城<lb/>
<pb n="KR2f0039_WYG_328-3a"/>
立栅相對不與賊戰則見在一半人馬已自足用萬一<lb/>
假令賊敢謀深入即令内郡就糧兵馬旬日内可以勾<lb/>
集令大將將數萬之兵結陣徐驅往彼救應亦只立硬<lb/>
砦相持勿與賊争鋒使賊進則不敢退又粘逐常擇便<lb/>
地自逗留至二十日以上賊必有糧盡或雨水之阻又<lb/>
何能破蕩城砦大段深入也但自來朝廷不肻明下成<lb/>
筭與邊將令抽退兵馬是以邊將畏避責罰長要占留<lb/>
在邊上圖常有準擬其添到軍馬以死固執無因肻減<lb/>
<pb n="KR2f0039_WYG_328-3b"/>
一人一騎今若朝廷明降成筭使之遵守如賊非時入<lb/>
界萬一有少敗衂朝廷自任其責自然邊將必無固執<lb/>
斯議者也伏望降付中書樞宻院仔細商量取進止<lb/>
祁知成徳軍論蠻夷利害劄子曰右臣竊聞用兵者不<lb/>
幸敵之亂而欲已之不可亂不畏彼之侵而患所以來<lb/>
其侵也今聞契丹興端造隙欲敗和誓外倚虚驕摇脇<lb/>
近邊不顧曲直惟利是視是謂貪兵兵貪者亂此可乗<lb/>
而取之然陛下無良將邊陲之臣類皆才下又甲胄不<lb/>
<pb n="KR2f0039_WYG_328-4a"/>
完宻弓弩不射逺行無䭾幕出無營壘馬乏精突士習<lb/>
饞墯外不能扞患内能為患此陛下未有冀敵之不能<lb/>
亂也邕溪之蠻最脆弱者今乃離去巢窟略地千里弄<lb/>
兵安行無一能拒䖟飛蠅營挐而不散此官濫吏庸招<lb/>
其所以侵也事弊及此不振而張之不可謂謀謀之不<lb/>
臧使得遺祻不可謂國臣伏見陛下諸臣急則念治緩<lb/>
則偷安天下無事時見利害之小者則鄙之以為不足<lb/>
事及大利害則憚曰安可卒行又曰據今日之安亦未<lb/>
<pb n="KR2f0039_WYG_328-4b"/>
及于危小者鄙之大者難之逺者蔑之於是天下之事<lb/>
日損一日嵗耗一嵗經制不立紀綱頺陵頼陛下盛徳<lb/>
四海晏然然無法而治不可以恃今幸二邊少警朝廷<lb/>
焦意寒心士各獻謀人意必向臣請先舉二方言之今<lb/>
河北既分部署等路各有屬州是唐諸節度兵也然而<lb/>
未有都統以節進退臣請因建大帥以一之使部分各<lb/>
得其人則金鼓旗幟卒伍號令便當一禀於其帥綴鎧<lb/>
磨兵益養馬閲師而討之講求法度朝廷宻詔以敵入<lb/>
<pb n="KR2f0039_WYG_328-5a"/>
某處以某部署軍當之某路以師援某所以糧濟咨大<lb/>
帥而聽命焉擊首尾應擊尾首應犄角屈伸包裹彌縫<lb/>
明立賞罰閫外之務不從中制此所謂不可亂也不亂<lb/>
則陛下可用而勝彼之亂也嶺南外區瘴癘熏蒸北方<lb/>
戍人夏秋往者九死一在多發兵則糧乏少發則事不<lb/>
集急責功則蠻獠遁逃不肻出緩則復來擾人是宜有<lb/>
以制之也今聞發北方兵踰萬人已戍嶺外下濕上蒸<lb/>
病死必多料羣蠻勢不乆屯擊之必散臣謂不如選一<lb/>
<pb n="KR2f0039_WYG_328-5b"/>
二健將嵗纔留北兵五千人分屯要害處得善吏十數<lb/>
人完治諸州募土人為郷軍復其租調視州大小户多<lb/>
少為之數統以部伍教以進退習以彼所長伎與相追<lb/>
逐率百人給北兵三十以勁弩利兵佐之冬春則使深<lb/>
入擾其居夏秋則使謹守防其略彼雖能誘納中國亡<lb/>
命要之食盡必出擄掠若其來也一大斬獲則終身創<lb/>
矣我威已立然後可議招來與之盟則固許之臣則乆<lb/>
逺期五年近止三年南方無事矣臣竊恐有司茍且復<lb/>
<pb n="KR2f0039_WYG_328-6a"/>
仍舊弊多留客兵自取死亡又不先以威而務招懐不<lb/>
為逺圖而求近効故雖盟必違雖臣必叛夫前日之失<lb/>
已不可追自今之利便當審料恐諸將功成之後議者<lb/>
泰然遂便因循授吏鹵莽設防不為陛下議長乆計雖<lb/>
一賊死而百賊生故臣曰彼侵不足畏患所以來其侵<lb/>
也臣愚陋不識禁忌惟陛下裁赦用之<lb/>
祁知定州上便宜奏曰右臣伏念行年五十有六素自<lb/>
衰怯不逮人宜内治一郡習刀筆簿領計校米塩與俗<lb/>
<pb n="KR2f0039_WYG_328-6b"/>
吏争課最以報萬分不意陛下過聽乃使守邊居真定<lb/>
不半年徙定武任過所能早夜震惶然常聞天下根本<lb/>
在河北河北根本在鎮定以其扼賊衝為國門户且契<lb/>
丹强悍五十年習不畏人很態貪心不能無動今䑛齶<lb/>
垂涎欲肆囓者惟定與鎮二軍不戰則進搏深趙邢洺<lb/>
咋脆撞虚血吻婪婪無有患矣臣所以日夜深計者以<lb/>
為欲兵之強莫如多糓與財欲士而練莫如善擇將欲<lb/>
人歆艷樂闘莫若賞重而罰嚴欲賊顧望不敢前莫如<lb/>
<pb n="KR2f0039_WYG_328-7a"/>
使鎮重而定強夫耻怯尚勇好論事甘得而忘死河北<lb/>
之人殆天性然陛下少勵之不憂不戰以欲戰之士不<lb/>
得善將雖闘猶負無糓與財雖鎮金城定湯壕勢必輕<lb/>
今朝廷擇將練卒制財糧反以陜西河東為先河北為<lb/>
後非計也夫西戎兵鋭士寡能略邊不能深入河東天<lb/>
險敵憚為宼惟河北不然失長城之防自薊而南直視<lb/>
千里敵鼓而前如莞衽上行故曰謀契丹患不得不先<lb/>
河北謀河北捨定與鎮無可議矣故臣願先入糓鎮定<lb/>
<pb n="KR2f0039_WYG_328-7b"/>
鎮定己充可入糓餘州列將在陜西河東有功狀者得<lb/>
遷鎮定則鎮定重天下久平馬益少臣請多用步兵夫<lb/>
䦑然聚霍然去雲奔飈馳抄後掠前此馬之長也強弩<lb/>
巨梃長槍利刀什什相聨伍伍相遮大呼薄戰此步之<lb/>
長也臣料朝廷與敵相攻必不深入窮追敺而去之及<lb/>
境則止然則不待馬而步可用矣臣請損馬而益步故<lb/>
馬少則騎精步多則闘健我能用步所長雖契丹多馬<lb/>
無所用之夫鎮定一體也勢不可離今判為二恐謀之<lb/>
<pb n="KR2f0039_WYG_328-8a"/>
未詳自先帝為一道帥專而師不分故定揕其胷則鎮<lb/>
𢷬其脅勢自然耳今其顯顯有害者屯寨山川要險之<lb/>
地裂而有之平時號令文移不能一賊脱叩壘則彼此<lb/>
不相謀誰肻任責耶臣請合鎮定為一路願以將相大<lb/>
臣領之無事時以鎮為治所有事則遷治定指授諸將<lb/>
諸將權一而責有歸無茍且意策之上也惟陛下與中<lb/>
書樞宻院當安慮危熟計所長必待事至而後圖之殆<lb/>
矣河東馬強士習善馳突與鎮定若表裏然東下井陘<lb/>
<pb n="KR2f0039_WYG_328-8b"/>
不百里入鎮定矣賊若深走以河東健馬佐鎮定兵掩<lb/>
契丹之墯若歸者萬出萬全此一竒也臣聞事切於用<lb/>
者不可以文陳臣所論増步兵及入糓分兵𨽻禆將等<lb/>
諸條件目繁碎要待刀筆吏委曲可曉臣已便俗言之<lb/>
輙别封上至擇善將多蓄財乞委樞宻院三司條具以<lb/>
聞臣一諸生弗知軍旅事偶有所見不敢隠特以受大<lb/>
恩思亟報也恐議涉迂暗有司疑詰更乞付臣令悉意<lb/>
條陳然後施行<lb/>
<pb n="KR2f0039_WYG_328-9a"/>
至和二年祁又進禦敵論表曰臣去皇祐四年秋七月<lb/>
待罪成徳軍五年二月改定武軍皆兼本路安撫部署<lb/>
兩司此河北極選賢士大夫日夜所望立功名者也臣<lb/>
某誠恐誠懼頓首頓首臣不肖少服儒業幸得秉筆代<lb/>
天子制令奉職弗稱遂用外遷不謂尊號皇帝陛下擢<lb/>
自踈冗付以劇使俾專一靣䕶諸將貴重體雄日靡皇<lb/>
寧出入三年無毫髪之報竊以持兵擁甲野戰乗城皆<lb/>
非臣所能勉加體力早衰年向六一謀不逮逺識不先<lb/>
<pb n="KR2f0039_WYG_328-9b"/>
事姑奉陛下經武之略赧然汗發于背然所至詢疆埸<lb/>
事所以制敵大畧目見耳聞非獨一端輙次為禦狄論<lb/>
七篇其語不文以便事也弗泥於古從權宜也直取今<lb/>
日利害決為可行也不足示後時異則計有所不用也<lb/>
伏以中書樞宻院皆忠力大臣謨謀閎深奉承聖筭明<lb/>
燭萬里敵無遁情臣今所上乃廊廟殘計策牘弃語猶<lb/>
敢冐昧上陳者欲明邊臣思不出職亦上佐朝聽芻蕘<lb/>
千慮之冀也干冐宸覽臣無任愧羞戰栗之至其論謹<lb/>
<pb n="KR2f0039_WYG_328-10a"/>
附表投獻以聞臣某誠恐誠懼頓首頓首謹言<lb/>
　　篇之一<lb/>
客問臣子為陛下守中山直契丹西鄙天下精兵處敵<lb/>
敢引弓南靣射最先薄戰自先帝咸平以來常以重將<lb/>
臨統子今出入三年頗知賊情偽乎臣應曰太守本諸<lb/>
生朝廷不知其愚使護諸屯未嘗履軍䧟陣又無横縱<lb/>
之辯王霸之術烏能論戰乎雖然傳曰知彼知已太守<lb/>
誠不肖粗能舉其凡客曰願子無讓請以今事言之竊<lb/>
<pb n="KR2f0039_WYG_328-10b"/>
聞西羌與北敵觧仇申約復為甥舅信乎臣曰契丹使<lb/>
一介叩朝廷言夏人臣順事驅馬羊納有司果信矣然<lb/>
則兩敵合而無隙彼將連衡以擾二邊柰何臣曰合則<lb/>
有之隙未平也契丹地大兵衆而猥羌地狹卒寡而精<lb/>
以大臨狹則羌弗獲已而合以精抗猥彼何敢安受其<lb/>
臣哉且北酋與羌兒戰一不勝殺卒二萬餘其主僅自<lb/>
脱北築威武金蕭等城跨河而守者五年矣訖無尺寸<lb/>
功是契丹窮於侵羌倦於守矣故卑辭厚幣以休兵甲之<lb/>
<pb n="KR2f0039_WYG_328-11a"/>
勞羌非真畏敵<hi>原本缺</hi>子女麗金錢多故思隙而連和<lb/>
以軋吾境鈔刼係纍各飽其私安得不合臣曰不然如<lb/>
客所謂兹易與耳國家嵗棄金帛五十萬與北敵以五<lb/>
萬與西羌彼有背盟為不臣者我幣五十五萬固不出<lb/>
境若隂以十萬許羌人赦其罪以攜之彼必以中國合<lb/>
還兵而抗北北失西援且狼狽不敢前我又隂許還北<lb/>
敵三十萬與之平則二敵之仇結不觧矣北敵之怨必嫁<lb/>
于西羌西羌之怒且銜于北朝廷安視其祻以虚饋操<lb/>
<pb n="KR2f0039_WYG_328-11b"/>
二國重輕何所患哉客曰羌人自元昊以來勢始張國<lb/>
褊而兵寡離與合恐不足為重輕對曰不然元昊善用<lb/>
兵其左右皆賢故數亂西垂未嘗少衂焉雖挾勝而不<lb/>
敢不來臣知事大之體也既父子戕死而諸酋扶孀嫗<lb/>
抱嬰雛南靣而朝人惕息相與守舊君法無違徳南抗<lb/>
中國東支契丹養馬按兵自如四隣不敢侵中國有年<lb/>
無疾疫死亡意者天假之幸是且將興烏得不為重輕<lb/>
哉<lb/>
<pb n="KR2f0039_WYG_328-12a"/>
　　篇之二<lb/>
客曰子謂契丹與古孰強臣曰耶律一姓王二百年今<lb/>
其衰也歟客曰彼兼奚黒水髙麗逹靼新羅數十國薄<lb/>
海而東南包燕薊肥腴之地孳養族類戢戢林林重穢<lb/>
北荒與中國争長六十年今又得西夏而臣之何云衰<lb/>
耶臣曰客詫其表不責其裏請為客道所聞敵主懦庸<lb/>
其弟悍剽好戰本許傳國故盡以奚契丹兵屬之敵主<lb/>
有子且長更為王以燕薊華人屬之然其弟常右蕃卑<lb/>
<pb n="KR2f0039_WYG_328-12b"/>
漢數請犯中國子常佐漢鄙狄願與中國和又寡老嫗<lb/>
在焉故敵主依違不能有所決華人之輔政者皆附主<lb/>
與子蕃長之當國者附其弟是此敵一軀裂為二支祻<lb/>
難待時作耳有如君長一日有疾病很弟即位愛子能<lb/>
相下為君臣乎能為君臣無疑忌乎華蕃大臣能合而<lb/>
不限乎幸而寡嫗未死肻捨其子而助其孫乎内不能<lb/>
定必大誅殺安得不亂亂必有黨黨必争争未必有能<lb/>
國也彼髙麗逹靼等苦為契丹屬乆矣誅求無時調發<lb/>
<pb n="KR2f0039_WYG_328-13a"/>
無度一日契丹亂彼將蝟毛而奮自王其國且何恃而<lb/>
強又和戎以來北人習見朝廷袍笏之美百官之富肴<lb/>
果餼醪炙瀹甘珎衣服噐彛薰澤光鮮皆競浮靡厭質<lb/>
樸改移異俗慕為華風時時道詩書語竊問儒者禮樂<lb/>
等事争貨紈綃纎䌨之麗橙茗辛馥之竒以相夸尚此<lb/>
賈誼所謂五餌壊其耳目腹心者也客曰五餌等語班<lb/>
固詆以為踈子何據之臣曰然誼於治體深故其言奥<lb/>
其事乆而効固俗儒也見誼不為文帝用便以誼為空<lb/>
<pb n="KR2f0039_WYG_328-13b"/>
言固則陋矣且自古外國所以強中國者隨水草無常<lb/>
居耐霜雪以鞍馬為家此其勝邑居城郭也射狐鹿兎<lb/>
麞飲其血服其皮脯肉而糗之此其勝耕歛囷廩也喜<lb/>
相羣怒相殺殺人者取償而止有罪即誅凡召發傳一<lb/>
箭哄然皆集此其勝文檄簿領也生能挽弓傳矢帶刀<lb/>
劒孺妻弱子皆習熟此其勝營伍教督也不解節文習<lb/>
熟制度精詳君臣並肱而踞情一而志通此其勝禮文<lb/>
親䟽嫌疑等差也今則不然反殺而強仁反戰而崇和<lb/>
<pb n="KR2f0039_WYG_328-14a"/>
弃粗糲甘饔飱美衣食酣聲樂所以勝中國之具者一<lb/>
切䘮矣是耳目腹心壊而不復完徒操虚強以摇中國<lb/>
太守知其無能為也<lb/>
　　篇之三<lb/>
客曰景徳契丹數宼河北我諸將謀必敗戰必走何耶<lb/>
敵既負勝由是鼓而前破五六城突魏觸澶躨跜無所<lb/>
畏子識所以然乎臣曰識之中國失虎北之隘自幽而<lb/>
南地如衽席然何承矩始畜陂障建屯田塍而畦之限<lb/>
<pb n="KR2f0039_WYG_328-14b"/>
賊馳突然東不盡海西薄常山數百里輙止外無所阨<lb/>
故敵常掃穹廬而來厲壯馬走平地以大衆加中國其<lb/>
時也馬適肥士適飽人人貪抄刼之以利氣適無前我<lb/>
諸將常迎其鋭薄之又以寡抗衆故敵常勝吾常負失<lb/>
所以制敵之術也曰然則何不待其氣弱而後戰臣曰<lb/>
得已而然哉夫大將在外必有貴臣監軍貴臣見敵至<lb/>
不課彼已強弱不待便利促其將使闘闘而敗閉壘不<lb/>
敢出矣然後敵以數萬騎綴廣信安肅二軍嬰保州則<lb/>
<pb n="KR2f0039_WYG_328-15a"/>
定武僅能自守敵精兵獵瀛冀犯深趙瀛冀自不支其<lb/>
穿西山而出者繞鎮右行鎮兵雖急戰不能禁其入由<lb/>
是蹂邢躪洺而睥睨澶魏矣客曰䇿安出臣曰在擇將<lb/>
以閫外事付之夫任一則權不分故外不見脅於中上<lb/>
不見狃於下值隙而後攻逢利而後為可而奮不可而<lb/>
止避其鋭間其墯邀其歸厭其所不能無促以功則功<lb/>
易成無必其期則戰易勝此亦一端也客曰未也請衍<lb/>
而申之臣曰敵人之來因粮於漢聞景徳時大帥固營<lb/>
<pb n="KR2f0039_WYG_328-15b"/>
不動而游騎四出發窖竇掠馬牛係老弱刼樵採旦而<lb/>
出夕而内之軍中仰以濟師當此時諸將熟視不出一<lb/>
卒以乗其弊敵由是肆然燔室廬殘邑聚逮於講和河<lb/>
北為空此一失也又詔書勅諸將逐敵無深入及境則<lb/>
止故敵勝則驅而進不勝則不畏追逐也是塞之人按<lb/>
堵而吾鄙不聊生矣此再失也夫戎人安知恐懼修省<lb/>
哉悍然其貪利而逐便也惟勁鏃遺胷長刀築脅乃怖<lb/>
耳當鈔騎之出我若以邊人邏士邀之或㢁其左或戹<lb/>
<pb n="KR2f0039_WYG_328-16a"/>
其右蔽林伏垠掩所不防但令無所獲而走不過五日<lb/>
七日衆飢師老矣以吾飽乗敵飢何攻不破何擊不北<lb/>
耶敵之入塞掠吾老弱畜産若干我伺其便以五六月<lb/>
敵馬瘦弓弛勒偏將出塞虜其部族牛羊亦若干相當<lb/>
輙止敵所恃以為富者特幽薊耳彼能殘我河北吾一<lb/>
支病也我能殘其幽薊彼一軀廢也若是則敵懲艾計<lb/>
較必不敢輕入而為寇矣漢武帝使衛青霍去病深入<lb/>
鏖闘斬匈奴首級最凡十四萬而已北敵遂衰此驗在<lb/>
<pb n="KR2f0039_WYG_328-16b"/>
前可質也故曰不殺不怖不傷不刈不得其當不止此<lb/>
上術也客曰太守計雖審然與嚴尤班固之説戾而不<lb/>
合何哉尤之言曰周秦漢三家征匈奴未有得上策者<lb/>
周得中策漢得下策秦無策焉又言宣王時獫狁内侵<lb/>
至於涇陽命將征之盡境而還故天下稱明固之言曰<lb/>
來則懲而御之去則備而守之此聖王制御蠻夷之常<lb/>
道也臣對曰尤固皆中人俗儒不足與論天下計彼特<lb/>
得皮忘髓齧胲膍而未知雋腴也唐牛僧孺嘗詆尤以<lb/>
<pb n="KR2f0039_WYG_328-17a"/>
為禦戎無上策秦為無策非是世謂知言夫戎人既可<lb/>
以術羈糜之班固所言是不可以道徳仁義化也道徳<lb/>
仁義不可化則無上策矣必以強武服之所謂武未有<lb/>
不殺而能威之以武秦漢是已然秦與漢自以它失為<lb/>
後世譏病於計匈奴不為無功尤盛贊宣王以及境則<lb/>
止為明非也宣王興厲王之後奮衰氣逐強敵威不能<lb/>
加於敵故及境而止詩人姑美其能中興不美不追賊<lb/>
也易稱髙宗伐鬼方三年克之伐而克非道徳可化章<lb/>
<pb n="KR2f0039_WYG_328-17b"/>
章矣故曰來則懲而御去則備而守殊可嗤怪必如其<lb/>
言是兵常在邊而弛甲無期矣故曰尤固不足與論天<lb/>
下計<lb/>
　　篇之四<lb/>
客曰敵之來常因吾粮故朝廷以清野困之常獵吾民<lb/>
故堅壁挫之今日北邊髙城濬池樓櫓堅宻比景徳有<lb/>
加焉一日契丹送腰領其可以制敵乎對曰能捍敵未<lb/>
足以制敵也吾野雖清吾壁雖堅若鎮㝎兵不出敵猶<lb/>
<pb n="KR2f0039_WYG_328-18a"/>
敢負戎馬足直驅深入𢷬虚而奪人氣也曰然則奈何<lb/>
曰敵中軍其大渠常自將我若使鎮㝎兵從之與相上<lb/>
下吾常環車固壘出輕騎擾其餉擊其鈔夜譟其營彼<lb/>
求戰不得攻不能下掠無所獲大衆老而懼吾因其懼<lb/>
而舉薄之無不勝矣前日敵人犯㝎軍夾唐河以陣敵<lb/>
不能勝因捨㝎攻瀛破其外郛又不能克乃直走澶淵<lb/>
是時定軍尚未出也由此觀之吾失在不戰矣太守是<lb/>
以知今日邊臣專修守械不為攻戰計未足以制敵也<lb/>
<pb n="KR2f0039_WYG_328-18b"/>
客曰然則今日樓櫓城隍果勝於異時臣曰不然祖宗<lb/>
時有北復燕易意故不專於守今者專於守故城益髙<lb/>
隍益深勢自當然非今人工昔人拙也客曰今日朝廷<lb/>
分河北為四路可以經制乎對曰甚善無事時訓師徒<lb/>
撫風俗便事之宜治葺保障督官吏能否鼎峙而立其<lb/>
效過異時逺甚一日軍興猶須即河北安撫為大使統<lb/>
而一之乃可責功又鎮定不可裂付二將宜及平時并<lb/>
為一路使將佐部分有臂指之勢輕重相權誰不曰宜<lb/>
<pb n="KR2f0039_WYG_328-19a"/>
滄州東薄海南倚濵棣斜視淄青北與敵接其間漢蕃<lb/>
弃地各數百里土鹹舄水泉不可食夏蚊如雲不可居<lb/>
也至冬萑葦際天姦細商賈未嘗行故朝廷輕其戍列<lb/>
數堡而已景徳之後守臣廣陂障蓄水接海又黄河限<lb/>
其南是以議者超然不以滄州為劇地自河決横壟商<lb/>
胡游波紆浸貝丘盪永静環海而北破乾寧恣肆妄流<lb/>
以入于海凡㳺塞下陂水數百里皆為平地則濱棣淄<lb/>
青失河之險未有以恃也我未有恃則啓戎心故敵不<lb/>
<pb n="KR2f0039_WYG_328-19b"/>
可不虞也是宜權建滄州為一道以扞東垂伐敵之謀<lb/>
然止十年計河若用道滄可廢矣客曰塘水之險可恃<lb/>
乎吾聞議者或謂不然對曰塘水東西袤六百里其闊<lb/>
百里或五十里夏浪冬冰淺不可載舟深不可亂而濟<lb/>
足以挫敵騎突怒省亭堡之防也然議或不同何哉盖<lb/>
語塘之利者不列其害謂害者不該其利是以聽之似<lb/>
可用質之似無有也客曰其害奈何對曰昔之蓄水為<lb/>
塘其制曰若干地淺若干尺若干地掘而浚之若干尺<lb/>
<pb n="KR2f0039_WYG_328-20a"/>
相錯如繡是謂深不可度馬淺不可載舟也後人忘向<lb/>
時之制惟因霖潦時漲而廣之故壊民良田無有涯極<lb/>
而議者詆無涯之害因忘設險之利也客曰若何而可<lb/>
曰邢鎮定皆西倚山水泉悉輸東北其地西髙東下若<lb/>
建瓴於霤然昔之為塘必掘而浚之所以留水也今若<lb/>
案舊法為塘之限闊不過百里狹不下五十里隄而限<lb/>
之亦足制北敵之入為中國十二又得良田還與民則<lb/>
利害曉然判矣客曰可為無窮利乎曰百年計耳水潦<lb/>
<pb n="KR2f0039_WYG_328-20b"/>
自髙而注者必嵗淤而月廞如今不掘而浚弗出百年<lb/>
為平原矣<lb/>
　　篇之五<lb/>
客曰北敵負其衆中國常為之屈將天運乎亦人謀有<lb/>
未至耶臣曰儒者不可捨人而言天意者謀有未至爾<lb/>
祖宗事太守不及知直以慶歴時驗之北敵乗西鄙方<lb/>
擾裒其衆首䑕叩境作謾言求關南十縣時議臣倉卒<lb/>
直以十縣嵗賦才二十萬為對故嵗益金幣二十萬與<lb/>
<pb n="KR2f0039_WYG_328-21a"/>
之因欲塞求地之請敵由是得自大謂不遺鏃缺刃而<lb/>
成功妄為醜言夸示其下由是縣官用度益急矣殊不<lb/>
知與敵二十萬則其地故其有也彼且縁為辭曰吾不<lb/>
取賦而還吾縣即是朝廷植今日之禍根取它年之亂<lb/>
實已失吾財又亡吾地尚謂國有謀乎故曰未有至焉<lb/>
客曰不然是時不許其求則戰我兵未合必為敵乗故<lb/>
為一切之權必亂其謀子何昧焉對曰等為之權不如<lb/>
直以百萬賂之使罷兵既不為無窮之饋又使它年絶<lb/>
<pb n="KR2f0039_WYG_328-21b"/>
旁縁之辭不猶愈乎客曰北敵得朝廷之賜充足其欲<lb/>
然常以虚計搖邊何耶答曰契丹君臣合謀以為取二<lb/>
十萬于我為無名謂我且嘗膽以圖其國刷耻取償焉<lb/>
是以嵗閲馬料衆治橋路郵舍以自張大示將狼貪無<lb/>
厭者外又挾漢為重制服諸戎太守固知虚矯而實衰<lb/>
也客曰如此何計而宜對曰莫如自治所謂思患而預<lb/>
防者也今朝廷英俊林立豈謂無人但莫適任患故功<lb/>
不立粮可廣入也而便糴曰改法下不信則塞下之倉<lb/>
<pb n="KR2f0039_WYG_328-22a"/>
庾空財可預積也而有司辭以用乏吝而不出則塞下<lb/>
之帑庫空馬可孶養也議者啽阿日推月引苟安其任<lb/>
終不肻盡力則塞下之牧廐空不止三空又有五可誚<lb/>
騎軍多馬少三分其人馬才居一士既不可為步是畜<lb/>
無用之兵一可誚河決澶滑横流不制壊陂障破漕渠<lb/>
失國所恃以為防者又破滄州嵗貲七十萬朝廷玩之<lb/>
不為塞二可誚舉河北義勇且三十萬著令嵗一大習<lb/>
盡一月止用古一時講武之義而州縣避事或嵗未稔<lb/>
<pb n="KR2f0039_WYG_328-22b"/>
民且困即罷之又惜數萬碩之廪嵗為此言雖有教閲<lb/>
者不為部伍行陣如小兒戲即止又流亡物故皆不補<lb/>
十耗三四自謂便民民之便國之不便也三可誚縁邊<lb/>
守將輕授而重任之重任而輕易之衆皆知不肖而朝<lb/>
廷謂之能見效無狀而歴任累其年一日警急是軰巽<lb/>
愞奔走敗軍損國者也若廼公忠材猷嶄然風采士不<lb/>
肻衮衮雷同欲卓爾自立時或有之但一失意於銜命<lb/>
小臣則飛奏朋毁使内不能自明上有以為惑一紙詔<lb/>
<pb n="KR2f0039_WYG_328-23a"/>
移它路矣是以不材者在而材者去四可誚近年議邊<lb/>
臣公用錢尤急計校出入剖粒析毫監司督察急為威<lb/>
峻至於探候間諜無財貨募召皆不能入敵境比蕭徳<lb/>
吴湛筭告西人之和足及藁街尚未得其奉使意此乃<lb/>
所責小所失大五可誚故曰三空宜早實五誚宜速除<lb/>
居安慮危之至計也然朝廷毎得敵人一好言便釋然<lb/>
髙枕至邊戍奏請罕復報下得一妄語焦心不終日督<lb/>
切邊臣宣勅紛然此似未盡其情夫用兵以狙詐為本<lb/>
<pb n="KR2f0039_WYG_328-23b"/>
凡不足示人以有餘強示人以弱兵家常策也景徳時<lb/>
北敵窮兵深入豕突澶淵先時令王繼忠累表乞和兵<lb/>
益急表益來㑹伏弩射殺敵將敵母大懼因遂講好先<lb/>
帝不窮其姧而與之盟此已驗之效也故得敵好言可<lb/>
聽而不可怠得敵惡言可防而不足懼不懼謂何自治<lb/>
有素矣<lb/>
　　篇之六<lb/>
客曰敵常籍諸戎兵席卷來寇故河朔之勢不支子何<lb/>
<pb n="KR2f0039_WYG_328-24a"/>
以禦之茍如子之策可決勝乎對曰大衆不足恃也其<lb/>
取勝者在中軍而已中軍不振諸酋長且土崩雖衆何<lb/>
賴為夫鎮定在河朔兵第一今使悉衆從敵中軍與相<lb/>
進退令瀛魏軍當酋長縱竒兵擊鈔騎河南列屯營謹<lb/>
守澶淵餘州皆清野以待不逾月敵必飢飢必求戰我<lb/>
畜鋭不發以羸畜弱卒嘗之待其争而囂則整師犯之<lb/>
無不敗衆塗地矣然中國不用兵五十年軍有所未習<lb/>
先屈而後勝未可知用之數年習知委曲則士心侈而<lb/>
<pb n="KR2f0039_WYG_328-24b"/>
樂闘矣士見所得財珎馬羊皆自取也所上首級厚賞<lb/>
也死事者卹其後奔怯者無衆寡必戮罰信而賞明則<lb/>
士氣鋭將謀果人心定不止禦自來之敵可北圖燕薊<lb/>
矣夫燕薊契丹恃以為強也故太宗巳平河東而先取<lb/>
幽州聖謀深矣故不復慮北契丹不可臣客曰子言太<lb/>
髙恐不為時所信且陛下為四海屈已斥銀幣五十萬<lb/>
為年賜使者賀正月慶誕曰廷勞答貺又十餘萬西夏<lb/>
亦十餘萬大抵直百萬嵗弃之二垂安天下元元徳至<lb/>
<pb n="KR2f0039_WYG_328-25a"/>
厚也子欲輕動干戈為國生事非策之宜對曰唯唯太<lb/>
守所云非謂欲朝廷舉兵討也直因其來寇而豫為計<lb/>
耳敵之南牧必先犯鎮定邢趙瀛魏以地平戰易民富<lb/>
有易擾而多獲也所在發掘鈔略終無顧巢窟意夫敵<lb/>
留吾境大衆不輕動吾可用竒矣若令輕騎挾半月粮<lb/>
出河東以殘雲應出雄州以襲幽燕治戰舠數千載半<lb/>
嵗食出青萊浮海以動營州縱諜者告敵能安然不畏<lb/>
乎比敵之還吾輕騎戰舠歸矣故彼歸我出我出彼歸<lb/>
<pb n="KR2f0039_WYG_328-25b"/>
不數年敵山川險要無不究則彼自保不暇矣朝廷又<lb/>
出寳貨募使者走間道賂新羅逹靼黒水等諸戎以諜<lb/>
士隨説之許以重爵割地與之平使叛契丹彼不從必<lb/>
露言於敵敵且内相疑若聽吾命敵固失援矣此皆伐<lb/>
謀紓難可先計而後用者也客曰或言契丹嵗得銀幣<lb/>
五十萬庫積充滿安肻自為送死計彼之來不過略河<lb/>
北數十州固無五十萬之獲敵雖愚肻捨安受之賄與<lb/>
朝廷決不可必之勝也子試策之此言是乎非耶答曰<lb/>
<pb n="KR2f0039_WYG_328-26a"/>
今者敵君臣皆不肖殆有是矣彼其臣為王謀曰宋所<lb/>
輸珎寳君皆自得之今若縱兵鈔略所得財皆𣪚於下<lb/>
有功者君又將傾府庫以賞然則違盟而戰下得所欲<lb/>
上䘮所蓄君但有勝負之虞將何事焉太守策之此北<lb/>
敵所以遷延自安未肻作反計昭昭矣<lb/>
　　篇之七<lb/>
客詰曰子策契丹不反然子之在中山所統九州軍修<lb/>
樓櫓濬壕隍畜粮増馬勒部伍無日不討於兵何不自<lb/>
<pb n="KR2f0039_WYG_328-26b"/>
安對曰客言非也兵家有云無恃敵不攻恃吾所不可<lb/>
攻也彼雖未叛吾備何得弛乎常治所以待亂也不虞<lb/>
是其可虞也前所謂彼主孱其子長也而弟又凶徳一<lb/>
日其主殂以疾弟與子必争其位争而勢分有弱有強<lb/>
強者與我為敵則弱者求吾為助許之強者怒不許弱<lb/>
者必致讎于我彼習知邊鄙怯懦漢地富有故攻所易<lb/>
攻以自長雄不可不為之備又其弟得國必恣狂勃先<lb/>
剽劫于邊左右素不慊者將妄誅夷雖不保終要能為<lb/>
<pb n="KR2f0039_WYG_328-27a"/>
疆埸患朝廷尤須以兵鎮撫所謂亂也慶厯時彼主將<lb/>
叛乞師於諸戎皆以兵從之約曰所獲人畜財貲皆自<lb/>
取諸部喜日夜馳且南向㑹與彼和各罷歸諸部皆恚<lb/>
曰欺我使來因大掠幽薊間數十縣去契丹不能禁也<lb/>
今彼主再遣王綱約諸國借師皆曰又欲如前欺我乎<lb/>
不肻出兵故去年八月遣使叩塞告與西夏絶正言甘<lb/>
而禮厚以反謀未成為詭計訹朝廷之北敵耳異時能<lb/>
得諸戎兵即又尋隙責言肆其沓貪此謂可虞也故太<lb/>
<pb n="KR2f0039_WYG_328-27b"/>
守欲朝廷自治以待彼亂常備不虞奚待可虞也又況<lb/>
嵗出貲百萬賜二陲此寧無窮垂子孫計耶水旱疾疫<lb/>
古今代有假如萬分一中國遭三年之水旱數千里疾<lb/>
疫南方治課不豋而上取無涯之財填沙幕之北是自<lb/>
困天下者也天下窮則厚取於民厚取於民則怨怨而<lb/>
不亂者未之有也彼將乗吾之困民之怨責吾所輸恚<lb/>
氣直辭歸曲於我此不謂倒太阿假敵以柄乎太守聞<lb/>
異時縣官嵗與銀皆還入漢邊相貿易官得什六嵗益<lb/>
<pb n="KR2f0039_WYG_328-28a"/>
三四則略足自慶厯後敵禁止銀不得復入邊州且十<lb/>
年此欲困中國非一日計也自和盟以來嵗與三十萬<lb/>
者四十年五十萬者十年契丹所得銀幣凡七千百萬<lb/>
矣春秋許敵國者不一而足有如他日敵復壓境又欲<lb/>
如慶厯時増嵗入之物與之盟乎故莫若先自治待其<lb/>
來勒兵固以威武示之如前所陳者我威一立與之盟<lb/>
則固與之惠則悦而易臣有所賜與不過二三十萬則<lb/>
天下之財不至乏垂之後世而易遵焉<lb/>
<pb n="KR2f0039_WYG_328-28b"/>
慶厯七年樞宻使文彦博論討戎瀘小夷不必自秦鳳<lb/>
興師奏曰臣今覩梓州路奏稱涓并監夷人作過事體<lb/>
不小乞依慶厯四年例於秦鳳路差撥兵馬赴本路救<lb/>
應事臣勘㑹慶厯四年夏瀘州界夷人作過是時臣任<lb/>
秦鳳路都部管經略等使准朝旨令臣發禁軍兩指揮<lb/>
赴瀘州救應臣以秦州去戎瀘四十餘程地逺必赴救<lb/>
不及枉有拖曵兵甲臣雖知不便當時以朝旨丁寧不<lb/>
敢稽留異議遂發禁軍兩指揮赴瀘州未及中路夷人<lb/>
<pb n="KR2f0039_WYG_328-29a"/>
果已退去其上件兩指揮兵士只到遂州駐泊是時川<lb/>
界州軍見此兵士經過人情頗亦驚恐兼為遂州官吏<lb/>
不曉軍政不能平心撫馭動有猜疑㡬至生事臣知益<lb/>
州日鑒此舉動之失曽具利害擘畫聞奏以謂戎瀘些<lb/>
小夷人作過只是本處白艻子弟及寧逺兵士自可禦<lb/>
遏若賊勢稍大則計㑹梓夔益利兩路就近差那兵甲<lb/>
可以討擊盖蠢爾小蠻來則禦之不可窮其窟穴豈煩<lb/>
遠自秦鳯興師空自勞弊兼恐别有驚擾況嘉眉州皆<lb/>
<pb n="KR2f0039_WYG_328-29b"/>
是益州鈐轄司屯兵之處若發兵救應乗舟下水不三<lb/>
四日便至瀘州赴救之勢最為神速臣之奏章必在樞<lb/>
府可以復視伏乞更不自秦鳳發兵只令速計㑹益州<lb/>
鈐轄司相度量差兵甲由水路赴瀘州策應尤為允當<lb/>
仁宗時王堯臣為學士知審官院陜西用兵為體量安<lb/>
撫使將行請曰故事使者所至稱詔存問官吏將校而<lb/>
不及於民自元昊反三年于今關中之民凋弊為甚請<lb/>
以詔勞來仍諭以賊平蠲租賦二年仁宗從之使還上<lb/>
<pb n="KR2f0039_WYG_328-30a"/>
言陜西兵二十萬分屯四路然可使戰者止十萬賊衆<lb/>
入寇常數倍官軍彼以十戰一我以一戰十故三至而<lb/>
三勝由衆寡不侔也涇原近賊巢穴最當要害宜先備<lb/>
之今防秋甚邇請益團土兵以二萬屯渭州為鎮戎山<lb/>
外之援萬人屯涇州為原渭聲勢二萬屯環慶萬人屯<lb/>
秦州以制其衝突且賊之犯邊不患不能入患不能出<lb/>
也並塞地形雖險易不同而兵行須由大川大川率有<lb/>
砦柵為控扼賊來利在虜掠人自為戰故所向無前若<lb/>
<pb n="KR2f0039_WYG_328-30b"/>
延州之金明塞門砦鎮戎之劉璠定川堡渭州山外之<lb/>
羊牧隆城静邊砦皆不能扼其來故賊不患不能入也<lb/>
既入漢地分行鈔略驅虜人畜刧掠財貨士馬疲困奔<lb/>
趨歸路無復闘志若以精兵扼險彊弩注射旁設竒伏<lb/>
斷其首尾且追且擊不敗何待故賊之患在不能出也<lb/>
賊屢乗戰勝重掠而歸諸將不能追擊者由兵寡而勢<lb/>
分也若尚循故轍必無可勝之理又論延州鎮戎軍渭<lb/>
州山外三敗之由皆為賊先據勝地誘致我師將帥不<lb/>
<pb n="KR2f0039_WYG_328-31a"/>
能據險擊歸而多倍道趨利兵方疲頓乃與生羌合戰<lb/>
賊始縱鐡騎衝我軍繼以步奚挽彊注射鋒不可當遂<lb/>
致掩覆此主帥不思應變以懲前失之咎也願敕邊吏<lb/>
常逺斥候遇賊至度逺近立營砦然後量敵奮擊毋得<lb/>
輕出詔以其言戒邊吏<lb/>
監察御史包拯進張田邊説疏曰右臣以懦庸之質荷<lb/>
邊帥之任才輕責重不能稱職進退隕越罔知所措伏<lb/>
自北敵請和以來邊境無事垂五十載守禦之備因循<lb/>
<pb n="KR2f0039_WYG_328-31b"/>
寖乆將領之選未甚得人卒伍之軰復多驕惰若不精<lb/>
加擢擇一旦緩急用之以庸謬之將緫驕惰之卒必先<lb/>
事而敗雖有犀甲利器焉所施哉況敵中日有事宜姦<lb/>
詐萬狀不可謂要盟甚固萬無負徳往年之事亦可明<lb/>
矣孫子曰無恃其不來恃吾有以待之也無恃其不攻<lb/>
恃吾之不可攻也若沿邊長吏兵官悉得有才之士委<lb/>
而用之上下協濟庶㡬後患可弭臣昨待罪諫署未嘗<lb/>
不論列及此今叨邊寄安敢循黙而不傾竭愚慮圖所<lb/>
<pb n="KR2f0039_WYG_328-32a"/>
以為報哉臣竊見殿中丞通判信安軍張田性質端勁<lb/>
文藝該博周知河朔之事嘗著邊説七篇詞理切直深<lb/>
究時病輙敢繕寫進呈伏望陛下萬機之暇少賜觀覽<lb/>
則㳂邊利害粲然可見仍乞宣諭兩府大臣參議可否<lb/>
鋭意而預圖之實天下幸甚<lb/>
拯又論契丹事宜疏曰臣伏見契丹近遣人使復有請<lb/>
求今朝廷重遣使命以答其意者盖覊縻不絶之誼也<lb/>
且北敵自先朝請盟之後邊鄙無事垂四十年近因昊<lb/>
<pb n="KR2f0039_WYG_328-32b"/>
賊背畔以來邀乞無厭情偽可見臣訪聞敵中官吏薄<lb/>
於俸給人民窘於衣食故自將相而下以及族帳乆萌<lb/>
南牧之心所未欲者特其主耳亦非甲兵用度之未足<lb/>
種落上下之未和其力固有餘也所以然者以國家嵗<lb/>
入數十萬計往還聘問之禮未之或闕無舋而動佳兵<lb/>
不祥不欲曲在彼耳非有服仁義崇徳讓之道也其貪<lb/>
而好利忍而好殺強則驕傲弱則卑順率敵人之天性<lb/>
也故自古聖王以大度涵之來則敺而御之去則<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>而<lb/>
<pb n="KR2f0039_WYG_328-33a"/>
守之此制異域之常道然無代不為中國之患議者或<lb/>
謂四夷乃支體之疾夫支體之疾亦根於心腹矣茍支<lb/>
體未寧則心安得無患願陛下深鑒於此慎無忽焉又<lb/>
慮陛下左右或言事者有以敵中無事以安聖意謂彼<lb/>
君臣樂我和好盟誓甚固萬不負徳竊恐有誤於陛下<lb/>
也兵法曰無恃其不來恃吾有以待之也無恃其不攻<lb/>
恃吾之不可攻也今既無故遣使是必以不可從之事<lb/>
為請乃其詭計耳但小不如意則欲以為詞況今夏地<lb/>
<pb n="KR2f0039_WYG_328-33b"/>
震於并代之境盖隂盛之象且異域者中國之隂也又<lb/>
震於純隂之地此天之有以示戒也豈徒然乎彼必有<lb/>
潛謀構隙之志尤不可不深慮也臣竊知沿邊諸將未<lb/>
甚得人皆售進市恩結援固寵不講方略不訓士卒撫<lb/>
馭無術勞逸不均以致邊偹未完邊廪未實一旦急用<lb/>
必先事而敗且河朔地方千餘里列郡數十與敵界連<lb/>
接深入之患甚可虞也而郡無善將營無勝兵卒有來<lb/>
如疾電去如脱兎緩急之際曷以禦之臣毎念至此寒<lb/>
<pb n="KR2f0039_WYG_328-34a"/>
生毛骨況觀今來事勢乃必然之兆雖命兩府重臣往<lb/>
逐路宣撫措置更望陛下頻召執政大臣與緫兵將帥<lb/>
乞丁寧訓諭俾圖議謀策選求將帥精練卒伍廣為積<lb/>
聚以大警備之不然則懼貽陛下之深憂也臣區區之<lb/>
心無所云補惟陛下裁擇<lb/>
拯又上疏曰臣聞異域為中國之患其來乆矣以古揆<lb/>
今未有恃盟好舍武備而不為後患者國家自契丹請<lb/>
命逾四十年沿邊卒驕將惰糧匱器朽主兵者非綺紈<lb/>
<pb n="KR2f0039_WYG_328-34b"/>
少年即罷職老校隠蔽欺誕趣過目前但持張皇引惹<lb/>
之説訓練有名無實得不熟慮乎臣昨奉命出境敵中<lb/>
情偽頗甚諳悉自創雲州作西京以來不輟添置營寨<lb/>
招集軍馬兵糧積聚不少但以西討為名其意殊不可<lb/>
測縁雲州至并代州至近從代州至應州城壁相望只<lb/>
數十里地絶坦平此中與外古今所共出入之路也自<lb/>
失山後五鎮此路尤難控扼萬一侵軼則河東深可憂<lb/>
也不可信其虛聲弛其實備兼聞代州以北累年來蕃<lb/>
<pb n="KR2f0039_WYG_328-35a"/>
户深入南界侵占地土居止耕田甚多盖邊臣畏懦不<lb/>
能畫時禁止今若不令固守疆界必恐日加滋蔓窺伺<lb/>
邊隙寖成大害銀方城等亦縁此而致切不可忽也況<lb/>
邊上將帥尤在得人昔太祖經營四方選勇幹忠實者<lb/>
分控邊陲以何繼筠滄景李漢超關南以備北邊郭進<lb/>
邢州以禦太原姚令斌慶州董遵誨通逺軍以捍西戎<lb/>
傾心委之錫賚殊異皆一任十餘年不遷卒獲其效今<lb/>
則不然蒞事未㡬即從遷徙又何暇於訓練備禦乎臣<lb/>
<pb n="KR2f0039_WYG_328-35b"/>
欲乞今後應沿邊要衝之處專委執政大臣精選素習<lb/>
邊事之人以為守將其代州尤不可輕授如得其人責<lb/>
以實效雖有微累不令非次移替所貴軍民安其政令<lb/>
緩急不至敗事<lb/>
拯為河北轉運使乞河北添糴粮草上疏曰臣累曽上<lb/>
言以河北河東沿邊守將未甚得人特乞精選帥臣訓<lb/>
練卒伍廣為聚積以防後患而位疎言賤未賜開納臣<lb/>
昨奉命出疆詢訪敵中情偽亦甚諳悉盖彼處官吏薄<lb/>
<pb n="KR2f0039_WYG_328-36a"/>
於俸給人民苦於衣食其下族帳各萌南牧之心所未<lb/>
欲者獨其主與一二將相而已亦非兵力用度之不足<lb/>
盖利國家嵗入數千萬不欲無舋而動耳然㸃集軍馬<lb/>
創造兵器無日無之觀廼所為其志不小而議者但欲<lb/>
少安聖意謂彼君臣樂我和好盟誓甚固萬不負徳竊<lb/>
恐有誤於陛下也孫武曰無恃其不來恃吾有以待之<lb/>
也無恃其不攻恃吾之不可攻也況河北河東京東地<lb/>
震尤甚沿邊大水並隂氣極盛之象兼又五星屢失躔<lb/>
<pb n="KR2f0039_WYG_328-36b"/>
次此皆災異之大者且天之示變盖不虚發所以警悟<lb/>
於陛下勤勤如是固不可推咎四夷以忽天戒也其邊<lb/>
上事宜不可不速為備禦之具今雖遣臣寮往三路便<lb/>
糴縁逐處少得見錢恐難集事欲望特出宸斷許於内<lb/>
帑支見錢或絹百餘萬匹逐路乗此之便相兼収糴俾<lb/>
邊廪稍實有數年之蓄庻少寛聖慮然後日御便殿召<lb/>
執政大臣與緫兵戎帥丁寧訓論俾謀議畫策講求將<lb/>
帥練習兵旅繕完城壘以先警脩之況當此可為之際<lb/>
<pb n="KR2f0039_WYG_328-37a"/>
若不鋭意逺圖但務因循憚於更張措置恐非宗社之<lb/>
福必貽陛下之深憂也臣區區之心不能自已惟陛下<lb/>
留神省察<lb/>
拯再請移那河北兵馬及罷公用回易臣竊見天下之<lb/>
患在乎三路而河朔為患最甚冗兵耗於上公用蠧於<lb/>
下内則致帑廪空竭外則致生靈困敝臣前後累次論<lb/>
列乞那移兵馬於河南州軍及罷諸處公用回易尋委<lb/>
逐處安撫轉運司相度終未見果決施行況北敵請和<lb/>
<pb n="KR2f0039_WYG_328-37b"/>
四十餘年嵗遺金帛數十萬者是欲寛國用而舒民力<lb/>
爾今邊鄙不聳正是保國息民之時而屯兵益衆用度<lb/>
益廣毎年河北便糴糧斛三四百萬石約支見錢四五<lb/>
百萬貫僅有二三年之備雖朝廷竭力應副亦所不逮<lb/>
日甚一日恐數嵗之後必有不可捄之患至如寳元以<lb/>
前天下無事財貨充足一旦昊賊猖獗調發旁午公私<lb/>
窘絶迄今未復以今事勢較之往日則不侔甚矣萬一<lb/>
或有警急何以取濟且邊疆者四支也河朔者心腹也<lb/>
<pb n="KR2f0039_WYG_328-38a"/>
幸而外無邊警之虞而令河朔塗炭如此是防手足未<lb/>
然之患而自潰其心腹也則朝廷安可不深慮而務捄<lb/>
之之策乎若上下協心更張措置如反掌之易而有太<lb/>
山之安又何憚而不為哉欲望聖慈宣諭兩府執政大<lb/>
臣應沿邊及近裏州軍兵馬除合留防守外其屯駐駐<lb/>
泊諸軍悉令歸營就糧諸軍即分屯於河南兖鄆等諸<lb/>
州率三年一代遇有邊事即時舉發不旬日可到豈有<lb/>
後期不及者邪其諸州公用錢其沿邊及人使路分州<lb/>
<pb n="KR2f0039_WYG_328-38b"/>
軍量與増添外諸路一切禁止並不得回易則國用民<lb/>
力漸可完復惟陛下矜念元元斷在必行若更令逐路<lb/>
相度則互執所見益無涯矣臣區區之心不能自巳伏<lb/>
乞陛下留神省察<lb/>
拯又請擇探候人上疏曰臣竊見沿邊州軍探候事宜<lb/>
於體最急舊日何承矩李允則識敵之情偽大小必得<lb/>
其實後來葛懐敏亦能使人自王徳基王仁朂後惟務<lb/>
邀功冐名所遣既不得慎宻之人且從而聲張之是致<lb/>
<pb n="KR2f0039_WYG_328-39a"/>
契丹累次捉過漢人去界上多添廵邏驗認于今全不<lb/>
能深入只是到得四𣙜塲及齒涿間傳得民間常語及<lb/>
虛偽之事便為事宜且諸處自有機宜一司所管金幣<lb/>
不少自來只備支賜與探事人近年甚有侵借過處兼<lb/>
沿邊守將類不得人但圖進取殊不以此為意正恐一<lb/>
日敵及境而不知也欲乞應係沿邊自來探候事宜州<lb/>
軍宻令知州通判及舊例管機宜人等盡籍見勾當事<lb/>
人姓名仍具機宜司見管金幣多少自來毎得甚事支<lb/>
<pb n="KR2f0039_WYG_328-39b"/>
與何等物㡬月日可來一報仍令多方求訪舊日曽經<lb/>
探事人使用新差少年不諳事者並令廢罷及只令探<lb/>
首領所在任將相何人山前山後人哀樂如何諸國臣<lb/>
與不臣并訓練㸃集兵馬造作姦謀年嵗豐凶轉移糧<lb/>
草凡干大事即許申報自餘打圍移帳放赦修城細碎<lb/>
尋常衆人所見虚偽傳聞之事並不可納徒廢金幣無<lb/>
益於事伏望聖慈特降指揮仍乞嚴賜約束不得漏洩<lb/>
所貴逐處官吏用心緩急免致誤事<lb/>
<pb n="KR2f0039_WYG_328-40a"/>
時陜西用兵判國子監葉清臣上言曰當今將不素蓄<lb/>
兵不素練財無乆積小有邊警外無驍將内無重兵舉<lb/>
西北二陲觀之若濩落大瓠外示雄壯其中空侗了無<lb/>
一物脱不幸戎馬猖突腹内諸城非可以計術守也自<lb/>
元昊僭竊因循至於延州之寇中間一嵗矣而屯戍無<lb/>
術資糧不充窮年畜兵了不足用連監牧馬未㡬已虚<lb/>
使蚩蚩之氓無所倚而安者此臣所以孜孜憂大瓠之<lb/>
穿也今羌戎稍却變詐亡窮豈宜乗即時之小安忘前<lb/>
<pb n="KR2f0039_WYG_328-40b"/>
日之大辱又將泰然自處則後日視今猶今之視前也<lb/>
仁宗御便殿訪近臣以備邊之策清臣為翰林學士權<lb/>
三司使上對曰陛下臨御天下二十八年未嘗一日自<lb/>
暇自逸而西夏契丹頻嵗為患者豈非將相大臣不得<lb/>
其人不能為陛下張威徳而攘四夷乎昔王商在廷單<lb/>
于不敢仰視郅都臨代匈奴不敢犯邊今内則輔相寡<lb/>
謀綱紀不振外則兵不素練將不素蓄此外寇得以内<lb/>
侮也慶厯初劉六符來執政無術略不能折衝爼罇之<lb/>
<pb n="KR2f0039_WYG_328-41a"/>
間以破其謀六符初亦疑大國之有人藏奸計而未發<lb/>
既見表裏遂肆陸梁只煩一介之使坐致二十萬物永<lb/>
匱膏血以奉强敵此有識之士所以為國長太息也今<lb/>
詔問北使詣闕以伐西戎為名即有邀求何以答之臣<lb/>
聞誓書所載彼此無求元昊叛邊累年致討契丹坐觀<lb/>
金鼓之出豈有毫髮之助今彼國出師輙求我助奸盟<lb/>
違約不亦甚乎若使辯㨗之人判其曲直要之一戰以<lb/>
破其謀我直彼曲豈不憚服茍不知咎或肆侵陵方河<lb/>
<pb n="KR2f0039_WYG_328-41b"/>
朔灾傷之餘野無廬舍我堅壁自守縱令深入其能乆<lb/>
居既無所因之糧則亟當遁去然後選擇驍勇遏絶歸<lb/>
師設伏出竒邀擊首尾若不就禽亦且大敗矣詔問輔<lb/>
翊之能方靣之才與夫帥領偏禆當今孰可以任此者<lb/>
臣以為不患無人患有人而不能用今輔翼之臣抱忠<lb/>
義之深者莫如富弼為社稷之固者莫如范仲淹諳古<lb/>
今故事莫如夏竦議論之敏者莫如鄭戬方靣之才嚴<lb/>
重有紀律者莫如韓琦臨大事能斷者莫如田況剛果<lb/>
<pb n="KR2f0039_WYG_328-42a"/>
無顧避者莫如劉渙宏逹有方略者莫如孫沔至於帥<lb/>
領偏禆貴能坐運籌策不必親當矢石王徳用素有威<lb/>
名范仲淹深練軍政龐籍乆經邊任皆其選也狄青范<lb/>
全頗能馭衆蒋偕沉毅有術畧張亢倜儻有膽勇劉貽<lb/>
孫材武剛斷王徳基張慤勁勇此可以補偏裨者也詔<lb/>
謂朔方灾傷軍儲缺乏此則三司失計置轉運使不舉<lb/>
職固非一日既往固已不咎來者又復不追臣未見其<lb/>
可也且如施昌言承乆弊之政方欲竭思慮辦職事一<lb/>
<pb n="KR2f0039_WYG_328-42b"/>
與賈昌朝違戾遂被移徙軍儲何由不乏自去年秋八<lb/>
月計度市糴而昌朝執異議仲春尚未與奪財賦何縁<lb/>
得豊先朝置内帑本備非常今為主者之吝自分彼我<lb/>
緩急不以為備則臣不知其所為也至如粒食之重轉<lb/>
徙為難莫若重立爵等少均萬數豪民詿誤使得入粟<lb/>
以免杖笞必能速辦夫能儉嗇以省費漸至於從容徳<lb/>
音及此天下之福也比日多以卑官躐請厚俸或身為<lb/>
内供奉而有遥刺之給或為觀察使便占留後之封倖<lb/>
<pb n="KR2f0039_WYG_328-43a"/>
門日開賜予無藝若令有司執守率循舊規庶㡬物力<lb/>
亦獲寛弛詔問戰馬乏絶何䇿可使足用臣前在三司<lb/>
嘗陳監牧之弊占良田九萬餘頃嵗費錢百萬緡天閑<lb/>
之數纔三四萬急有徴調一不可用今欲不費而馬立<lb/>
辦莫若賦馬於河北河東陜西京東西五路上户一馬<lb/>
中户二户一馬養馬者復其一丁如此則坐致戰馬二<lb/>
萬疋不為難矣<lb/>
　<lb/>
<pb n="KR2f0039_WYG_328-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議巻三百二十八<lb/>
</p>
<p>
</p>
  </div>
</body>
</text>
</TEI>
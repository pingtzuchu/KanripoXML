<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百五十</head> <lb/>
    <p>
<pb n="KR2f0039_WYG_250-1a"/>
欽定四庫全書<lb/>
　歴代名臣奏議卷二百五十<lb/>
　　　　　　　　　　　明　楊士竒等　撰<lb/>
　　水利<lb/>
宋仁宗時知陳州宋祁乞開治渒河奏曰臣知壽州日<lb/>
伏見本州安豐縣有芍陂自古所傳元引龍穴山水及<lb/>
渒河水入陂每歲灌田萬頃近年多被泥沙淤淀陂池<lb/>
地漸髙畜水轉少龍穴山一𣲖水源既小今來只藉渒<lb/>
<pb n="KR2f0039_WYG_250-1b"/>
河注水入陂後來渒河一道水渠本縣又不脩開遂致<lb/>
水道咽塞陂水淺涸臣自到任後併值二年乾旱去年<lb/>
自六月放竭陂水只是救灌得側近一二千頃是以壽<lb/>
州米價踴貴官私妨闕臣切聞得壽州正是出米之地<lb/>
全藉此一陂舊來陂水若滿常無乾旱是以縣名安豐<lb/>
蓋取此義臣欲乞朝㫖直下本州委知州通判親往陂<lb/>
上相度開治渒河令水渠深快於渒河内其堪闌水入<lb/>
渠注滿陂内髙築陂岸及重開撅陂内於淀之處令稍<lb/>
<pb n="KR2f0039_WYG_250-2a"/>
深闊其工亦不甚多只乞就來春農隙之時少借隣縣<lb/>
并本縣人夫三五千人約功一月可見次第如陂水滿<lb/>
足則溉田萬頃永無凶年兼得陳潁至京都一路官私<lb/>
米斛有可供應<lb/>
神宗熈寧二年司馬光乞優賞宋昌言劄子曰臣聞國<lb/>
家大政在於賞罰若賞罰明當功無不成臣去冬奉勅<lb/>
與張茂則相度二股河及生隄利害當時都水監丞宋<lb/>
昌言建議欲於二股河口西岸新灘上置立上約擗欄<lb/>
<pb n="KR2f0039_WYG_250-2b"/>
水勢令入東流候向去東流漸深北流於淺即閉塞斷<lb/>
北流放出御河胡蘆河下流以除恩冀深瀛以西諸州<lb/>
軍水患臣等因得其言尋具此利害奏聞䝉朝廷聽許<lb/>
令修置上約自後昌言同列提舉修生隄者以䇿非已<lb/>
出百端沮毁以為二股河必不可成不如併力修生隄<lb/>
及李立之赴闕上殿所言陛下所親聞也賴陛下聖明<lb/>
斷在不疑必使之修置上約今秋擗攔得水勢一併入<lb/>
東流其北流尋已閉斷雖頗漂溺損近東滄徳等州民<lb/>
<pb n="KR2f0039_WYG_250-3a"/>
田廬舍然恩冀深瀛以西州軍䝉利亦為不少其宋昌<lb/>
言不可謂之無功今若與同列稱二股河不可成者一<lb/>
例受賞臣竊恐當官之人覩之無所沮勸況昌言因去<lb/>
嵗職當在外河決棗强獨奪一官今若止復舊官則是<lb/>
衆人受賞而昌言獨不得賞也設使曏者修置上約不<lb/>
成或背了二股併入北流其同列豈肻分昌言之罪伏<lb/>
望聖慈察昌言建議之功特與復舊官外更與董役之<lb/>
人等第别加酬奬庶使向去用心向公者朝廷必不負<lb/>
<pb n="KR2f0039_WYG_250-3b"/>
之也<lb/>
四年開修漳河役兵萬人袤一百六十里帝因與大臣<lb/>
論財用文彦博曰足財用在乎安百姓安百姓在乎省<lb/>
力役且河乆不開不出於東則出於西利害一也今發<lb/>
夫開治徙東從西何利之有王安石曰使漳河不由地<lb/>
中行則或東或西為害一也治之使行地中則有利而<lb/>
無害勞民先王所謹然以佚道使民雖勞不可不勉㑹<lb/>
京東河北大風三月詔曰風變異常當安靜以應天灾<lb/>
<pb n="KR2f0039_WYG_250-4a"/>
漳河之役妨農來歲為之未晚中書格詔不下尋有㫖<lb/>
權令罷役<lb/>
五年發運使羅拯欲自洪澤而上鑿龜山裏河以逹于<lb/>
淮帝深然之㑹發運使蔣之竒入對建言上有清汴下<lb/>
有洪澤而風浪之險止百里淮邇歲溺公私之載不可<lb/>
計凡諸道轉輸渉湖行江已數千里而覆敗於此百里<lb/>
間良為可惜宜自龜山蛇浦下屬洪澤鑿左肋為複河<lb/>
取淮為源不置堰牐可免風濤覆溺之患帝遣都水監<lb/>
<pb n="KR2f0039_WYG_250-4b"/>
丞陳祐甫經度祐甫言往年田棐任淮南提刑嘗言開<lb/>
河之利其後淮隂至洪澤竟開新河獨洪澤以上未克<lb/>
興役今既不用牐蓄水惟隨淮靣髙下開深河底引淮<lb/>
通流形勢為便但工費浩大帝曰費雖大利亦博矣祐<lb/>
甫曰異時淮中歲失百七十艘若捐數年所損之費足<lb/>
濟此役帝曰損費尚小如人命何乃調夫十萬開治既<lb/>
成命之竒撰記刻石龜山後<lb/>
八年程昉與劉璯言衞州沙河湮没宜自王供埽開濬<lb/>
<pb n="KR2f0039_WYG_250-5a"/>
引大河水注之御河以通江淮漕運仍置斗門以時啓<lb/>
閉其利有五王供危急免河勢變移而别開口地一也<lb/>
漕舟出汴横絶沙河免大河風濤之患二也沙河引水<lb/>
入于御河大河漲溢沙河自有限莭三也御河漲溢有<lb/>
斗門啓閉無衝注淤塞之弊四也徳博舟運免數百里<lb/>
大河之險五也一舉而五利附焉請發卒萬人一月可<lb/>
成從之九年秋昉奏畢功中書欲論賞帝令河北監司<lb/>
案視保明大名安撫使文彦博覆實十月彦博言去秋<lb/>
<pb n="KR2f0039_WYG_250-5b"/>
開舊沙河取黄河行運欲通江淮舟檝徹於河北極邊<lb/>
自今春開口放水後來漲落不定所行舟栰皆輕載有<lb/>
害無利枉費功料極多今御河上源止是百門泉水其<lb/>
勢壯猛至衞州以下可勝三四百斛之舟四時行運未<lb/>
嘗阻滯隄防不至髙厚亦無水患今乃取黄河水以益<lb/>
之大即不能吞納必致決溢小則緩漫淺澀必致淤澱<lb/>
凡上下千餘里必難歲歲開濬況此河穿北京城中利<lb/>
害易覩今始初冬已見阻滯恐年歲間反壞乆來行運<lb/>
<pb n="KR2f0039_WYG_250-6a"/>
儻謂通江淮之漕即尤不然自江浙淮汴入黄河順流<lb/>
而下又合於御河大約歲不過一百萬斛若自汴順流<lb/>
經入黄河達于北京自北京和雇車乗陸行入倉約用<lb/>
錢五六千緡却於御河裝載赴邊城其省工役物料及<lb/>
河清衣糧之費不可勝計又去冬外監丞欲於北京黄<lb/>
河新堤開置水口以通行運其策尤疎此乃熈寧四年<lb/>
秋黄河下注御河之處當時朝廷選差近臣督役修塞<lb/>
所費不貲大名恩冀之人至今瘡痍未平今奈何反欲<lb/>
<pb n="KR2f0039_WYG_250-6b"/>
開口導水耶都水監雖令所屬相視而官吏恐忤建謀<lb/>
之官止作遷延回報謂俟修固御河堤防方議開置河<lb/>
口況御河堤道僅如蔡河之𩔖若欲吞納河水須如汴<lb/>
岸増修猶恐不能制蓄乞别委清彊官相視利害并議<lb/>
可否又言今之水官尤為不職容易建言僥倖恩賞朝<lb/>
廷便為主張中外莫敢異議事若不效都無譴罰臣謂<lb/>
更當選擇其人不宜令狂妄輩横費生民膏血已而都<lb/>
水監言運河乞置雙牐例放舟船實便與彦博所言不<lb/>
<pb n="KR2f0039_WYG_250-7a"/>
同十二月命知制誥熊本與都水監河北轉運司官相<lb/>
視本奏河北州軍賞給茶貨以至應接沿邊𣙜塲要用<lb/>
之物並自黄河運至黎陽出卸轉入御河費用止於客<lb/>
軍數百人添支而已向者朝廷曽賜米河北亦於黎陽<lb/>
或馬陵道口下卸倒装轉致費亦不多昨因程昉等擘<lb/>
畫於衞州西南循沙河故跡決口置牐鑿堤引河以通<lb/>
江淮舟檝而實邊郡倉廪自興役至畢凡用錢米功料<lb/>
二百萬有竒今後每歲用物料一百一十六萬廂軍一<lb/>
<pb n="KR2f0039_WYG_250-7b"/>
千七百餘人約費錢五萬七千餘緡開河行水纔百餘<lb/>
日所過船栰六百二十五而衞州界御河淤淺已及三<lb/>
萬八千餘歩沙河左右民田渰浸者幾千頃所免租稅<lb/>
二千貫石有餘有費無利誠如議者所論然尚有大者<lb/>
衞州居御河上游而西南當王供向著之㑹所以捍黄<lb/>
河之患者一堤而已今穴堤引河而置牐之地纔及堤<lb/>
身之半詢之土人云自慶厯八年後大水七至方其盛<lb/>
時游波有平堤者今河流安順三年矣設復礬水暴漲<lb/>
<pb n="KR2f0039_WYG_250-8a"/>
則河身乃在牐口之上以湍悍之勢而無隄防之阻泛<lb/>
濫衝溢下合御河臣恐墊溺之禍不特在乎衞州而瀕<lb/>
御河郡縣皆罹其患矣夫此河之興一歲所濟船栰其<lb/>
數止此而萌每歲不測之患積無窮不貲之費豈陛下<lb/>
所以垂世裕民之意哉臣博采衆論究極利病咸以謂<lb/>
葺故堤堰新口存新牐而勿治庶可以銷淤澱決溢之<lb/>
患而省無窮之費萬一他日欲由此河轉粟塞下則暫<lb/>
開亟止或可紓飛輓之勞<lb/>
<pb n="KR2f0039_WYG_250-8b"/>
十年八月河決鄭州滎澤文彦博上言曰臣正月嘗奏<lb/>
徳州河底淤澱泄水稽滯上流必至壅遏又河勢變移<lb/>
四散漫流兩岸俱被水患若不預為經制必溢魏博恩<lb/>
澶等州之境而都水畧無施設止固䕶東流北岸而已<lb/>
適累年河流低下官吏希省費之賞未嘗增修堤岸大<lb/>
名諸埽皆可憂虞謂如曹村一埽自熈寧八年至今三<lb/>
年雖每計春料當培低怯而有司未嘗如約其埽兵又<lb/>
皆給他役實在者十有七八今者果大決溢此非天灾<lb/>
<pb n="KR2f0039_WYG_250-9a"/>
實人力不至也臣前論此并乞審擇水官今河朔京東<lb/>
州縣人被患者莫知其數嗸嗸籲天上軫聖念而水官<lb/>
不能自訟猶汲汲希賞臣前論所陳出於至誠本圖補<lb/>
報非敢激訐也<lb/>
熈寧中監察御史裏行劉摯上奏曰臣伏見内臣程昉<lb/>
大理寺丞李宜之於河北開修漳河功力浩大凡九萬<lb/>
夫所用物料本不預備需索倉猝出於非時官私應急<lb/>
勞費百倍除轉運司供應稈草梢樁之外又自差官採<lb/>
<pb n="KR2f0039_WYG_250-9b"/>
漳堤榆柳及監牧司地内柳株共十餘萬皆是逐州自<lb/>
管津般河北難得薪柴村農惟以麥䕸等燒用及經冬<lb/>
泥補而昉等妄奏民間不用已料一萬餘工差本司兵<lb/>
士散就州縣民田内自行收刈所役人夫莫非虐用往<lb/>
往逼使夜役蹂踐田苗發掘墳墓殘壞桑柘不知其數<lb/>
愁怨之聲流播道路傳至京師而昉等妄奏民間樂於<lb/>
功役無不恱喜民夫既散役兵尚衆本路廂軍剗刷都<lb/>
盡諸處無不闕事而昉等奏陳不已形跡州縣淩侮官<lb/>
<pb n="KR2f0039_WYG_250-10a"/>
吏仍乞於洺州調起急夫又欲令役兵不分番次其急<lb/>
功擾攘至於如此本路監司畏昉之勢不敢言其非而<lb/>
上下以目臣不知昉之為是役其利安在或聞欲泄邢<lb/>
州大名等處積水今使此水如昉之意通行而北縁下<lb/>
流狹無所容受不免泛溢乃是移此就彼易地為患今<lb/>
來朝廷既令權罷則利害姑置之如聞昉為見罷役忿<lb/>
恚偃蹇有退休之請朝㫖又令緫領淤田司事臣謹按<lb/>
程昉李宜之將命興事初不以事之可否實聞于朝貪<lb/>
<pb n="KR2f0039_WYG_250-10b"/>
功幸進擾民殘物前後奏報事皆欺罔而昉又敢邀君<lb/>
肆慢在於典憲可誅無赦若尚令昉以都水丞領事河<lb/>
上伏恐生事興患未有窮已伏乞明布昉等罪狀重行<lb/>
貶竄以慰一方殘弊之民使天下皆知此役之害非朝<lb/>
廷意且以戒徼幸希賞罔上賊民之人謹具彈効以奏<lb/>
元豐元年五月西頭供奉官張從惠言汴口歲開閉修<lb/>
堤防通漕纔二百餘日往時數有建議引洛水入汴患<lb/>
黄河嚙廣武山須鑿山嶺十數丈以通汴渠功大不可<lb/>
<pb n="KR2f0039_WYG_250-11a"/>
為去年七月黄河暴漲水落而稍北距廣武山麓七里<lb/>
退灘髙闊可鑿為渠引洛入汴范子淵知都水監丞畫<lb/>
十利以獻又言汜水出五仙山索水出嵩渚山合洛水<lb/>
積其廣深得二千一百三十六尺視今汴流尚贏九百<lb/>
七十四尺以河洛湍緩不同得其贏餘可以相補猶慮<lb/>
不足則旁堤為塘滲取河水每百里置木牐一以限水<lb/>
勢兩旁溝湖陂濼皆可引以為助禁伊洛上源私引水<lb/>
者大約汴舟重載入水不過四尺今深五尺可濟漕運<lb/>
<pb n="KR2f0039_WYG_250-11b"/>
起鞏縣神尾山至士家堤築大堤四十七里以捍大河<lb/>
起沙谷至河隂縣十里店穿渠五十二里引洛水屬于<lb/>
汴渠疏奏上重其事遣使行視<lb/>
元豐中河決小呉北注界河東入于海詔東流故道淤<lb/>
髙勿塞乃開大呉以䕶北都都水王令圖請還河故道<lb/>
同知院事趙瞻議曰自河決已八年未有定論今遽興<lb/>
大役役夫三十萬用木二千萬臣竊憂焉朝廷方遣使<lb/>
相視若以東流未便宜亟從之若以為可回宜為數歲<lb/>
<pb n="KR2f0039_WYG_250-12a"/>
之計以緩民力議者又謂河入界河而北則失中國之<lb/>
險昔澶淵之役非河為限則北兵不止瞻曰王者恃徳<lb/>
不恃險昔堯舜都蒲冀周漢都咸鎬皆歴年數百不聞<lb/>
以河障外國澶淵之役蓋廟社之靈章聖之徳將相之<lb/>
智勇故敵帥授首豈獨河之力哉後使者以東流非便<lb/>
水官復請塞北流瞻固爭之卒詔罷役如瞻所議<lb/>
神宗時郟亶奏曰臣准中劄莭文奉㫖令臣候到兩浙<lb/>
相度利害即詣司農寺商量臣今已到池州切縁臣所<lb/>
<pb n="KR2f0039_WYG_250-12b"/>
言蘇州水利與自來建議之人不同蓋自來建議不知<lb/>
古人治田之法但循目今決水之末合小務大畧近治<lb/>
遠求効欲速而久逾無功糜費雖多而水灾仍舊臣擘<lb/>
畫以治田為先決水為後由小以成大自近以及遠要<lb/>
利雖乆而收功甚速用工雖大而為役不勞所以與自<lb/>
來建議者不同也臣今欲再乞先詣司農將臣元所上<lb/>
文字地圖與今再陳利害及將來合行事件曲折辨㭊<lb/>
子細陳白則利可盡於一食之頃工可定於數月之内<lb/>
<pb n="KR2f0039_WYG_250-13a"/>
小効可見於一年大効可成於五歲臣今往真州聽候<lb/>
朝㫖先具到治田利害大槩畫一聞奏所有將來合行<lb/>
擘畫事件容臣前路譔成文字至司農日供上謹具所<lb/>
陳利害<lb/>
　一論古人治低田髙田之法昔禹時震澤為患東有<lb/>
　　堽阜以隔截其流禹乃鑿堽阜䟽為三江東入海<lb/>
　　而震澤始定然環湖之地尚有二百餘里可以為<lb/>
　　田而地皆卑下猶在江水之下與江湖相連民既<lb/>
<pb n="KR2f0039_WYG_250-13b"/>
　　不能耕植而水面又復平闊足以容受震澤下流<lb/>
　　使水勢散漫而三江不能疾趨於海其㳂海之地<lb/>
　　亦有數百里可以為田而地皆髙仰反在江水之<lb/>
　　上與江湖相遠民既不能取水以灌溉而地勢又<lb/>
　　多西流不得畜聚春夏之雨澤以浸潤其地是環<lb/>
　　湖之地常有水患而沿海之地每有旱灾如之何<lb/>
　　而可以種藝耶古人遂因其地之髙下井之而為<lb/>
　　田其環湖之地則於江之南北為縱浦以通於江<lb/>
<pb n="KR2f0039_WYG_250-14a"/>
　　又於浦之東西為横塘以接其勢而棊布之有圩<lb/>
　　田之象焉其塘浦闊者三十餘丈狹者不下二十<lb/>
　　餘丈深者二三丈淺者不下一丈且蘇州除太湖<lb/>
　　之外江之南北别無水源而古人使塘深闊若此<lb/>
　　者蓋欲取土以為堤岸髙厚足以禦其湍悍之流<lb/>
　　故塘浦因而闊深水亦因之而流耳非專為闊其<lb/>
　　塘浦以使決積水也故古者堤岸髙者須及二丈<lb/>
　　低者不下一丈且如塘靣闊三十丈底闊二十五<lb/>
<pb n="KR2f0039_WYG_250-14b"/>
　　丈深一丈積土二萬七千五百尺分為兩岸則毎<lb/>
　　岸積土一萬三千七百五十尺故岸基可闊五丈<lb/>
　　面可闊一丈而髙二丈已上然其間塘浦亦有淺<lb/>
　　狹處并所取之土未必盡能為岸故曰髙者二丈<lb/>
　　低者不下一丈也今蘇州水田之岸髙者不過四<lb/>
　　五尺低者三二尺而已塘浦闊者六七丈狹者止<lb/>
　　三五丈而欲禦湍悍之水其可得乎借令大水之<lb/>
　　年江湖之水髙於民田五七尺而堤岸髙出於塘<lb/>
<pb n="KR2f0039_WYG_250-15a"/>
　　浦之外三五尺至一丈故雖大水不能入於民田<lb/>
　　既不容水則塘浦之水自髙於江而江水亦髙於<lb/>
　　海不須決泄而水自湍流矣故三江常浚而水田<lb/>
　　常熟其堽阜之地亦因江水稍髙得以畎引灌溉<lb/>
　　此古人浚三江治低田之法也所有沿海髙仰之<lb/>
　　地近於江者既因江流稍髙可以畎引近於海者<lb/>
　　又有早晚一潮可以灌溉故亦於沿江之地及江<lb/>
　　之南北或五里七里而為一縱浦又五里七里而<lb/>
<pb n="KR2f0039_WYG_250-15b"/>
　　為横浦其塘港之闊狹與低田同而其深往過之<lb/>
　　且堽阜之地髙於積水之處四五尺七八尺遠於<lb/>
　　積水之處四五十里至百餘里固非決水之道也<lb/>
　　然古人為塘浦闊深若此者蓋欲畎引江海之水<lb/>
　　周流於堽阜之地雖大旱歲亦可車畎以溉田而<lb/>
　　大水之年積水或從此而泄之耳非專為闊深塘<lb/>
　　浦以決低田之水也至於地勢西流之處又設堽<lb/>
　　門堰門斗門以瀦畜之是雖大旱堽阜之地皆可<lb/>
<pb n="KR2f0039_WYG_250-16a"/>
　　耕以為田此古人治髙田畜雨澤之法也故低田<lb/>
　　常無水患髙田常無旱灾而數百里地常獲豐熟<lb/>
　　也<lb/>
　二論後世廢低田髙田之法古人治田髙下既皆有<lb/>
　　法方是時也田各成圩圩必有長每一年率逐圩<lb/>
　　之人脩築隄防治浦港故低田之隄防常固旱田<lb/>
　　之浦港常通古之田雖各成圩然所名不同或謂<lb/>
　　之段或謂之圍今崑山低田皆沈在水中而俗呼<lb/>
<pb n="KR2f0039_WYG_250-16b"/>
　　之名猶有野鶴段大泗段湛段及和尚圍盛墩圍<lb/>
　　之𩔖至錢氏有國而常撩清指揮之名此其遺法<lb/>
　　也開河之卒而名之為撩清者隄防常存而逐年<lb/>
　　撩治之謂若今之河清然洎乎年祀綿遠古法隳<lb/>
　　壞其水田之隄防或因田户行舟及安舟之便而<lb/>
　　破其圩古者人户各有田舍在田圩中因以為家<lb/>
　　欲其行舟及安舟之便乃鑿為小涇小浜即臣昨<lb/>
　　來所陳某家涇某家浜之𩔖是也說者謂浜安泊<lb/>
<pb n="KR2f0039_WYG_250-17a"/>
　　船也涇浜既小堤岸不髙遂至壞却田圩為白水<lb/>
　　也今崑山栢家灢水底之下尚有民家堦甃之遺<lb/>
　　址此古者民在圩中住居之舊跡也今崑山富戸<lb/>
　　如陳新顧晏陶湛等田舍皆在田圍之中每至大<lb/>
　　水年亦是外水髙於田舍數尺此今人在田圩中<lb/>
　　作田舍之驗也或因人户請射下脚而廢其堤塘<lb/>
　　浦乆不浚治故肥泥増漲人户不顧乆遠之利請<lb/>
　　射為田官中利於租稅或因請托逐圩給付始作<lb/>
<pb n="KR2f0039_WYG_250-17b"/>
　　小堤於外終無大堤於内萬一小澇遂蕩然隳壞<lb/>
　　或因官中開淘而減少丈尺每州縣擘畫乞開浚<lb/>
　　塘浦不知古人闊其塘浦髙其堤岸之意乃謂只<lb/>
　　欲行舟決水不須如此深闊兼恐上司及朝廷不<lb/>
　　從多是小破工料少計日月比至興役則將一條<lb/>
　　塘變為三條塘也自小虞浦至和塘並闊三二十<lb/>
　　丈累經開淘今小虞浦只闊十餘丈至和塘止闊<lb/>
　　六七尺此目所睹也或因田主只收租課而不脩<lb/>
<pb n="KR2f0039_WYG_250-18a"/>
　　堤岸蘇州租米上田每畆一石下田只五六斗又<lb/>
　　輸納苖稅借使年年遇熟每畝不過剰得三五斗<lb/>
　　若一次做岸每畝約用錢三二百文故田主寧肻<lb/>
　　没田不肻做岸或因租戸利於易田而故要渰没<lb/>
　　呉人以一易再易之田謂之白塗田所收倍於常<lb/>
　　稔之田而所納租亦依常數而租户樂於間年渰<lb/>
　　没也或因決破古堤張捕魚蝦而漸致破損或因<lb/>
　　邊圩之人不肻出田與衆做岸一圩之内既是衆<lb/>
<pb n="KR2f0039_WYG_250-18b"/>
　　人之田邊圩之人往往侵削邊圩之田以為已田<lb/>
　　及其圩岸既壞邊圩之人豈肻更出已田與衆人<lb/>
　　做岸所以無由完復舊堤矣或因一圩雖完旁圩<lb/>
　　無力而連延隳壞或因貧富同圩而出力不齊或<lb/>
　　因公私相吝而因循不治百姓既無力浚塘脩岸<lb/>
　　官司又謂本是民田不肻調發夫役與之脩治上<lb/>
　　下因循遂成白水故隄防盡壞而低田漫然復在<lb/>
　　江水之下也每春夏之交天雨未盈尺湖水未漲<lb/>
<pb n="KR2f0039_WYG_250-19a"/>
　　二三尺而蘇州低田一抹盡為白水其間雖有堤<lb/>
　　岸亦皆狹小沈在水底不能固田唯大旱常潤湖<lb/>
　　秀之田及蘇州堽阜之地並皆枯旱其堤岸方始<lb/>
　　露見而蘇州水田幸得一熟耳蓋由無隄防禦水<lb/>
　　之具也民田既不能容水故水與江平而潮直至<lb/>
　　蘇州之東一二十里之地各反與江湖民田之水<lb/>
　　相接故水不能湍流而三江不浚臣伏睹昨議狹<lb/>
　　汴河者謂汴闊處水靣散漫不至深決湖汴河淤<lb/>
<pb n="KR2f0039_WYG_250-19b"/>
　　澱今蘇州水靣動連一二百里而太湖水不可及<lb/>
　　黄湍迅而欲三江不淤不可得也今二江已塞而<lb/>
　　一江又淺倘不完復堤岸驅低田之水盡入於松<lb/>
　　江而使江流湍急但恐數十年之後松江愈塞則<lb/>
　　震澤之患不止蘇而已矣此低田不治之由也其<lb/>
　　髙田之廢始由田法隳壞民不相率以治港浦港<lb/>
　　浦既淺地勢既髙沿於海者則潮不應沿於江者<lb/>
　　又因水田隄防隳壞水得瀦聚於民田之間而江<lb/>
<pb n="KR2f0039_WYG_250-20a"/>
　　水漸低故髙田復在江水之上至於西流之處又<lb/>
　　因人户利於行舟之便壞其堽門而不能畜水故<lb/>
　　髙田一望盡為旱地每至四五月間春水未退低<lb/>
　　田尚未能施工而堽阜之田已乾枯矣唯大水年<lb/>
　　湖秀二州與蘇州低田渰没淨盡則堽阜之田幸<lb/>
　　一大熟耳此蓋不浚浦港以畎引江海之水不復<lb/>
　　堽門以畜聚春夏之雨澤也此髙田廢田也蘇州<lb/>
　　不有旱灾即有水患但水田近城郭為士人所見<lb/>
<pb n="KR2f0039_WYG_250-20b"/>
　　而稅復重旱田遠城郭士人所不見而稅輕故議<lb/>
　　者止論治旱也<lb/>
亶又奏曰臣已於五月二十日罷廣南東路安撫司機<lb/>
宜文字職任六月十九日起離廣州今已於韶州出陸<lb/>
前去兩浙次切緣臣所陳水利委實浩大蓋蘇州之水<lb/>
田東南美利而隄防不立溝洫不通二三百年間風波<lb/>
蕩蝕僅若平湖議者見其如此乃謂舊本澤國不可使<lb/>
之為田上偷下安恬不為怪至如堽身之田皆肥衍豐<lb/>
<pb n="KR2f0039_WYG_250-21a"/>
厚毎遇大水一熟其收倍蓰於水田只因隄堰隳壞不<lb/>
能瀦水而歲為旱地深可痛惜夫天生時而地生財人<lb/>
者承天之時順地之宜作為衣食以自資也今乃不能<lb/>
承時順宜而止欲隨天之水旱任地之髙下幸其自成<lb/>
為民者既不知所以承順之方為吏者又不施所以教<lb/>
導之力而欲吾民富庶不可得也臣籍係崑山家居太<lb/>
倉正在水田旱田之間備知利害伏見自來治水者不<lb/>
過取其舊所開所治者隨曲直闊狹浚決之而已臣之<lb/>
<pb n="KR2f0039_WYG_250-21b"/>
所陳殊異於此方欲順地形髙下之宜求古人蓄泄之<lb/>
跡髙其隄防大其溝澮曲者使直狹者使廣通民之往<lb/>
來而害田者塞之雖民田而可為溝澮者決之如此僅<lb/>
可治水若夫依隨故道而茍免一時之勞切恐空費公<lb/>
私終非經久之利臣今欲乞先詣司農司陳白利害然<lb/>
後往兩浙運司倉司提刑司同商量謹具狀奏聞伏候<lb/>
勅㫖<lb/>
右司諫蘇轍論京西水櫃狀曰臣三月中奏乞令汴口<lb/>
<pb n="KR2f0039_WYG_250-22a"/>
以東州縣各具水櫃所占頃畝及每歲有無除放二稅<lb/>
仍具水櫃可與不可廢罷如決不可廢即當如何給還<lb/>
民田以免怨望尋䝉朝㫖令都水監差官相度到中牟<lb/>
管城等縣水櫃元舊浸壓頃畝及見今積水所占及退<lb/>
出數目應退出地皆撥還本主應水占地皆以官地對<lb/>
還如無田可還即給還元估價直聖恩深厚棄利與民<lb/>
無所靳惜所存甚遠然臣訪聞水所占地至今無官地<lb/>
可以對還而退出之田亦以迫近水櫃為雨水浸淫占<lb/>
<pb n="KR2f0039_WYG_250-22b"/>
壓未得耕鑿知鄭州岑象求近奏稱自宋用臣興置水<lb/>
櫃以來元未曽以此水灌注清汴清汴水流自足不廢<lb/>
漕運乞盡廢水櫃以便失業之民臣愚以為信如象求<lb/>
之言則水櫃誠可廢罷欲乞朝廷體念二縣近在畿甸<lb/>
民貧無告特差無干碍水部官重行體量若信如象求<lb/>
所請特賜施行不勝幸甚<lb/>
哲宗元祐二年左司諫朱光庭上奏曰臣竊以君論一<lb/>
相相擇百官各任其職而天下治古今不易之道也今<lb/>
<pb n="KR2f0039_WYG_250-23a"/>
日朝廷内外無事唯治河為大役竊縁河之所以可治<lb/>
朝廷難以遥度責在水官任職而已其所用物料所役<lb/>
兵夫水官既任責則朝廷自合應副將來成功則當不<lb/>
惜重賞設或敗事亦當必行重責如此則上有所取信<lb/>
而不致過舉下不敢欺罔而以實從事臣今日所聞則<lb/>
異於此朝廷只知河之當竭財力以應副而水官不任<lb/>
其責僥倖成功則自稱已力以冀重賞以至敗事則推<lb/>
過朝廷茍免重責此不可之甚者也伏見此役非小役<lb/>
<pb n="KR2f0039_WYG_250-23b"/>
也其所責物料所役兵夫萬數不少若水官自不任責<lb/>
則朝廷何所取信而興此大役伏乞朝廷指揮下脩河<lb/>
司取責水官委實可以廻復大河結罪狀庶使身任其<lb/>
責以實從事不至朝廷有所過舉所繫事體甚大伏望<lb/>
聖慈早賜指揮<lb/>
右司諫王覿上言曰河北人户轉徙者多朝廷責郡縣<lb/>
以安集空倉廪以振濟又遣專使察視之恩徳厚矣然<lb/>
耕耘是時而流轉於道路者不已二麥將熟而寓食於<lb/>
<pb n="KR2f0039_WYG_250-24a"/>
四方者未還其故何也盍亦治其本矣今河之為患三<lb/>
泛濫渟滀漫無涯涘吞食民田未見窮已一也縁邊漕<lb/>
運獨賴御河今御河於澱轉輸艱梗二也塘泊之設以<lb/>
限南北濁水所經即為平陸三也欲治三患在遴擇都<lb/>
水轉運而責成耳今轉運使范子竒反覆求合都水使<lb/>
者王孝先暗繆望别擇人時知樞宻院事安燾深以東<lb/>
流為是兩疏言朝廷久議回河獨憚勞費不顧大患蓋<lb/>
自小吳未決以前河入海之地雖屢變移而盡在中國<lb/>
<pb n="KR2f0039_WYG_250-24b"/>
故京師恃以北限彊敵景徳澶淵之事可驗也且河決<lb/>
每西則河尾每北河流既益西決固已北抵境上若復<lb/>
不止則南岸遂屬遼界彼必為橋梁守以州郡如慶厯<lb/>
中因取河南熟户之地遂築軍以窺河外已然之効如<lb/>
此蓋自河而南地勢平行直抵京師長慮却顧可為寒<lb/>
心又朝廷捐東南之利半以宿河北重兵備預之意深<lb/>
矣使敵能至河南則邈不相及今欲便於治河而緩於<lb/>
設險非計也尚書王存等亦言使大河決可東回而北<lb/>
<pb n="KR2f0039_WYG_250-25a"/>
流遂斷何惜勞民費財以成經久之利今孝先等自未<lb/>
有必然之論但僥幸萬一以冀成功又預求免責若遂<lb/>
聽之將有噬臍之悔乞望選公正近臣及忠實内侍覆<lb/>
行按視審度可否興工未晩庚子三省樞宻院奏事延<lb/>
和殿文彦博吕大防安燾等謂河不東則失中國之險<lb/>
為契丹之利范純仁王存胡宗愈則以虛費勞民為憂<lb/>
存謂今公私財力困匱惟朝廷未甚知者賴先帝時封<lb/>
樁錢物可用耳外路往往空乏奈何起數千萬物料兵<lb/>
<pb n="KR2f0039_WYG_250-25b"/>
夫圖不可必成之功且御契丹得其道則自景徳至今<lb/>
八九十年通好如一家設險何與焉不然如石晉末耶<lb/>
律徳光犯闕豈無黄河為阻況今河流未必便衝過北<lb/>
界耶太后曰且熟議存宗愈亦奏昨親聞徳音更令熟<lb/>
議然累日猶有未同或令建議者結罪任責臣等本謂<lb/>
建議之人思慮有所未逮故乞差官覆按若但使之結<lb/>
罪彼所見不過如此後或誤事加罪何益臣非不知河<lb/>
決北流為患非一淤沿邊塘泊斷御河漕運失中國之<lb/>
<pb n="KR2f0039_WYG_250-26a"/>
險遏西山之流若能全回大河使由孫村故道豈非上<lb/>
下通頼但恐不能成功為患甚於今日故欲選近臣按<lb/>
視若孝先之說決可成則積聚物料接續興役如不可<lb/>
為則令沿河踏行自恩魏以北塘泊以南别求可以䟽<lb/>
導歸海去處不必專主孫村此亦三省共曽商量望賜<lb/>
詳酌存又奏自古惟有導河并塞河導河者順水勢自<lb/>
髙導令就下塞河者為河堤決溢脩塞令入河耳不聞<lb/>
斡引大河令就髙行流也於是収回戊戍詔書<lb/>
<pb n="KR2f0039_WYG_250-26b"/>
侍御史王岩叟乞詔大臣早決河議奏曰臣伏以朝廷<lb/>
知大河橫流為北道之患日益以深故遣專使命水官<lb/>
相議便利欲順而導之以拯一路生靈於墊溺甚大惠<lb/>
也臣竊意朝廷黙有定論必欲紓患矣然昔者專使未<lb/>
還不知何疑而先罷議洎致專使反命不知何所取信<lb/>
而議復興既勅都水使者揔護役事調兵起工有定日<lb/>
矣已而復罷數十日間而變議者再三何以示四方他<lb/>
日雖有命令眞不可易誰將信之夫利害之際自古以<lb/>
<pb n="KR2f0039_WYG_250-27a"/>
來不能無二三之説必朝廷之上力主一議斷而必行<lb/>
乃克有濟不容一人言之輙興一人言之輙廢大事大<lb/>
議而易興易奪臣恐天下有以窺朝廷也今有大害者<lb/>
七焉不可不早為計爾北塞之所恃以為險者在塘泊<lb/>
若河堙没勢雖退流猝不可濬浸失此塞險固之利一<lb/>
也使百萬生靈居無廬耕無田流散而不復二也乾寧<lb/>
孤壘危絶不足道而大名深冀腹心郡縣皆有終不自<lb/>
保之勢三也滄州扼北邊海道自河不東流滄州在河<lb/>
<pb n="KR2f0039_WYG_250-27b"/>
之南直抵京師無有限隔四也并吞御河邊城失轉輸<lb/>
之便五也河北轉運司歲耗財用陷租賦以百萬計六<lb/>
也六七月之間河流交漲占没西路阻絶敵使進退不<lb/>
能兩朝以為憂七也非此七者之害則委之可也緩而<lb/>
未治之可也且去歲之患已甚於前歲今歲之患又甚<lb/>
焉則將奈何伏惟陛下深拱九重此事之可否必以仰<lb/>
大臣大臣固當為陛下審慮謹發而謹持之以救大患<lb/>
不可坐視而無所處也伏望聖慈深詔執政大臣早決<lb/>
<pb n="KR2f0039_WYG_250-28a"/>
河議而責成之實廟社生靈之幸臣不勝愚忠<lb/>
尚書右僕射范純仁論回河乞付有司熟議䟽曰伏覩<lb/>
内降指揮黄河未復故道終為河北之患王孝先等所<lb/>
議已嘗興役不可中罷宜接續功料向去決要回復故<lb/>
道者臣聞聖人有三寳曰慈曰儉曰不敢為天下先此<lb/>
言三道人君當保而持之不失者也又曰惟天為大惟<lb/>
堯則之蓋天不言而四時成所以堯舜垂衣拱手而天<lb/>
下大治者用此道也且君心欲如盤水常使平正而無<lb/>
<pb n="KR2f0039_WYG_250-28b"/>
所趣則免偏側傾覆之患蓋天下大勢惟人君所向羣<lb/>
下競趨如川之流如山之摧小失其道則非一言一力<lb/>
之可回故居上者不可不慎也臣今竊詳所降指揮謂<lb/>
決要回復故道似聖意已有所向而為天下先矣臣聞<lb/>
先朝因人建議以謂夏國微弱若不早取必為北敵所<lb/>
兼偶先帝不出建議者之名但以御批令邊臣相度而<lb/>
希㫖生事之徒以為萬全之勝剋日可得遂興靈武之<lb/>
師至今疲耗未復此陛下所親見不可不為深鑑也臣<lb/>
<pb n="KR2f0039_WYG_250-29a"/>
乞面諭執政前日降出文字卿等已見但一面商量却<lb/>
使進入若别有所見亦須各自開陳如此則免希合之<lb/>
臣妄測聖意輕舉大役上誤朝廷所有黄河利害乞付<lb/>
之羣臣有司子細商量以求必當此則聖心不勞而堯<lb/>
舜之治可致矣切見自來邊事陛下多委樞宻院及邊<lb/>
帥典禮亦委執政并禮官今來河事正與此同況利害<lb/>
尚在久逺不至倉卒可容詳熟商量<lb/>
純仁再論回河畫一䟽曰臣伏見昨日議論河事大臣<lb/>
<pb n="KR2f0039_WYG_250-29b"/>
各有所見聖心慎於裁決天下幸甚臣輙更陳一二仰<lb/>
禆宸聽具畫一如左<lb/>
　一大河為中國之險此乃人所共知今欲改移須先<lb/>
　　審驗河勢所向地形髙下可為則為固不可以人力<lb/>
　　國財强與水爭前來執政輕信事不預慮已枉用<lb/>
　　過人功物料不少今來又欲不度可否決要施功<lb/>
　　只恐將來用過財力漸多朝廷欲罷不能財匱人<lb/>
　　勞别生它事則設險之利未成而疲耗之弊難救<lb/>
<pb n="KR2f0039_WYG_250-30a"/>
　　矣昨來止用兵卒二萬亦聞逃亡至多若下諸州<lb/>
　　取䝉放減生還人數便見的實<lb/>
　一凡欲舉事雖小亦必預計財料先備人工然後度<lb/>
　　力可為方議下手豈有大河之役繫半天下生民<lb/>
　　休戚未曽計定的確人工物料便欲興工將來事<lb/>
　　至垂成水勢壅遏上下危急之際方却旋有増添<lb/>
　　公私既無預備倉卒科率於民何由可辦擾人害<lb/>
　　國莫此為大所以宜加深慮也<lb/>
<pb n="KR2f0039_WYG_250-30b"/>
　一河役所費既廣則既回之後亦要數年安流若水<lb/>
　　小之時僅能閉塞至水大之後更復横流及恐壅<lb/>
　　住北流或東向舊河吞納不快却致别處決溢則<lb/>
　　為害愈甚此事須當建議相度之臣審度保明然<lb/>
　　後定議如此則民力國財不至耗用朝廷所舉不<lb/>
　　為天下竊議<lb/>
　一議者本欲回復黄河今見議論不同已自不敢執<lb/>
　　守却稱來年且先開減水河以試探水勢若些小<lb/>
<pb n="KR2f0039_WYG_250-31a"/>
　　工料猶可茍為試探若大段費耗豈得不先審度<lb/>
　　便從舉事及云將來若河有改易不罪水官此是<lb/>
　　姦人希賞逃罪之本兼黄河北流今已數年未曽<lb/>
　　别為大患而議者先事回改恐失中國之利正如<lb/>
　　西夏本不曽為邊患而好事者以為不取恐失幾<lb/>
　　㑹遂興靈武之師所以臣言與向時邊事正同望<lb/>
　　聖意深察<lb/>
純仁為觀文殿大學士知潁昌府又論回河利害䟽曰<lb/>
<pb n="KR2f0039_WYG_250-31b"/>
臣聞堯舜之治不過知人安民知人則不輕信安民則<lb/>
不妄動縁小人之情希功好進行險生事於聖明無事<lb/>
之朝則必妄說利害覬朝廷舉事以求爵賞朝廷若輕<lb/>
信其言則民不安矣國家之弊常必由斯臣不敢遠引<lb/>
古昔只以近事言之國家自仁宗以前天下無事百姓<lb/>
安樂雖有元昊曽叛獨陜西應副不易未聞四方匱乏<lb/>
百姓有嗟嘆之聲也自王安石輕信小人之言勸先皇<lb/>
更改法令而後乗間妄作者紛然矣主用兵之謀至於<lb/>
<pb n="KR2f0039_WYG_250-32a"/>
勸興靈武之役而生民被害衆矣且以先帝聖明舉動<lb/>
固欲詳審然小人利口欺誤執政而致執政復誤朝廷<lb/>
也其勸更法令者則曰君臣千載一遇時不可失及勸<lb/>
興靈武之師者復曰將為北敵所并時不可失臣前在<lb/>
政府又見欲回復大河者又曰河勢方東恐變改不定<lb/>
時不可失臣以前車之戒是以深畏其言故嘗屢有奏<lb/>
陳以謂百姓久勞方賴陛下安養不急之務不可遽興<lb/>
䝉陛下專遣范百禄趙君錫相度歸陳回河之害甚明<lb/>
<pb n="KR2f0039_WYG_250-32b"/>
䝉宸斷宣諭大臣令速罷脩河司臣預奉行詔㫖深以<lb/>
復見堯舜知人安民為慶三兩月來却聞孫村有溢岸<lb/>
水自然東行議者以謂可因水勢以成大利朝廷遂捨<lb/>
向來范百禄趙君錫之議而復興回河之役臣觀今之<lb/>
舉動次苐是用時不可失之説而欲竭力必成臣更不<lb/>
敢以難成及雖成三五年間必有決溢為慮只且以河<lb/>
水東流之後増添兩岸隄防鋪分大段數多逐年防守<lb/>
之費所加數倍則財用之耗蠧與生民之勞擾無有已<lb/>
<pb n="KR2f0039_WYG_250-33a"/>
時更望聖慈特降睿㫖再下有司預約回河之後逐年<lb/>
兩岸埽鋪防捍工費比之今日所増幾何及逐年錢物<lb/>
於甚處出辦則利害灼然可見若利多害少尚覬徐圖<lb/>
茍利少害多尤宜安靜臣受陛下不次拔擢之恩雖養<lb/>
痾補外不敢自同衆人坐視成敗所以㒺避僭越之愆<lb/>
而伸補報之萬一區區愚誠惟聖聰憐察<lb/>
戸部侍郎蘇轍論開孫村河䟽曰臣為戸部右曹兼領<lb/>
金倉二部任居天下財賦之半適當中外匱竭不繼之<lb/>
<pb n="KR2f0039_WYG_250-33b"/>
時日夜憂惶常慮敗事竊見左藏見緡一月出納之數<lb/>
大抵皆五十餘萬畧無贏餘其他金帛諸物雖小有羡<lb/>
數亦不足賴臣之愚怯常恐天灾流行水旱作沴西羗<lb/>
旅距邊鄙繹騷河議失當賦役橫起三事有一大計不<lb/>
支雖使桒羊劉晏復生計無從出矣而況於臣之駑下<lb/>
乎今者幸賴二聖慈仁恭儉大地垂貺諸道秋稼稍復<lb/>
成熟雖京西陜西灾旱相接而一方之患未為深憂羌<lb/>
人困窮旋聞𣢾塞惟有黄河西流議復故道事之經歲<lb/>
<pb n="KR2f0039_WYG_250-34a"/>
役兵二萬人蓄聚梢樁等物三千餘萬方河朔灾傷困<lb/>
敝之餘而興必不可成之功吏民竊歎勞苦已甚而莫<lb/>
大之役尚在來歲天啓聖意灼知民心特召河北轉運<lb/>
司官吏訪以得失近聞回河大議已寢不行臣平日過<lb/>
憂頓然釋去然尚聞議者固執開河分水之筞雖權罷<lb/>
大役而兵功小役竟未肻休如此則河北來年之憂亦<lb/>
與今年何異今者小吳決口入地已深而孫村所開丈<lb/>
尺有限不獨不能回河亦必不能分水況黄河之性急<lb/>
<pb n="KR2f0039_WYG_250-34b"/>
則通流緩則淤澱既無東西皆急之勢安有兩河並行<lb/>
之理哉縱使兩河並行不免各立隄防其為費耗又倍<lb/>
今日矣臣聞自古聖人不能無過過而能改善莫大焉<lb/>
故君子之過如日月之食過也人皆見之更也人皆仰<lb/>
之朝廷舉動義當如此今議河失當知其害人中道而<lb/>
復本何所愧雖使天下知之亦足以明二聖憂民之深<lb/>
為之改過不吝今乃顧惜前議未肻曠然更張果於遂<lb/>
非難於遷善臣實為朝廷惜之然臣聞議者初建開河<lb/>
<pb n="KR2f0039_WYG_250-35a"/>
分水之筞其說有三其一曰御河堙滅失饋運之利其<lb/>
二曰恩冀以北漲水為害公私損耗其三曰河徙無常<lb/>
萬一自敵界入海邊防失備凡其所以熒惑聖聰沮難<lb/>
公議皆以三説藉口夫河決西流勢如建瓴引之復東<lb/>
勢如登屋雖使三說可信亦莫如之何矣況此三説皆<lb/>
未必然臣請得具言之昔大河在東御河自懐衞經北<lb/>
京漸歴邊郡饋運既便商賈通行今河既西流御河堙<lb/>
滅失此大利誰則不知天實使然人力何及若議者能<lb/>
<pb n="KR2f0039_WYG_250-35b"/>
復澶淵故道則御河有可復之理今河自小吳北行占<lb/>
壓御河故地雖使如議者之意自北京以南折而東行<lb/>
則御河堙滅已一二百里亦無由復見矣此御河之説<lb/>
不足聽一也河之所行利害相半夏潦漲溢浸敗秋田<lb/>
濵河數十里為之破稅此其害也漲水既去淤厚累尺<lb/>
宿麥之利比之他田其收十倍寄居丘冡以避淫潦民<lb/>
習其事不甚告勞此其利也今河水在西勢亦如此遠<lb/>
為隄防不與之爭正得漢賈遜治河之意比之故道歲<lb/>
<pb n="KR2f0039_WYG_250-36a"/>
省兵夫梢芟其數甚廣而故道已退之地桑麻千里賦<lb/>
稅完復為利不貲安用逆天地之性移西流之憂為東<lb/>
流之患哉此恩冀以北漲水為害之說不足聽二也河<lb/>
昔在東自河以西郡縣與敵接境無山河之限邊臣建<lb/>
為塘水以捍敵馬之衝今河既西行則西山一帶敵馬<lb/>
可行之地已無幾矣其為邊防之利不言可知然議者<lb/>
尚恐河復北徙則海口出敵界中造舟為梁便於南牧<lb/>
臣聞敵中諸河自北南注以入於海蓋地形北髙河無<lb/>
<pb n="KR2f0039_WYG_250-36b"/>
北徙之道而海口深浚勢無徙移臣雖非目見而習北<lb/>
方之事者為臣言之大畧如此可以遣使按視圖畫而<lb/>
知此河入敵界邊防失備之説不足聽三也臣願以此<lb/>
三說質之議者則開河分水之說誠不足復為矣又臣<lb/>
訪聞今歲四五月間河上役兵勞苦無告嘗有數百人<lb/>
持板築之械訪求都水使者意極不善賴防邏之卒擁<lb/>
拒而散盛夏苦役病死相繼使者恐朝廷知之皆於垂<lb/>
死放歸本郡斃於道路者不知其數若今冬放凍來歲<lb/>
<pb n="KR2f0039_WYG_250-37a"/>
春暖復調就役則意外之患復當如前臣不知朝廷何<lb/>
苦而不罷此役哉今建議之臣恥於不效而堅持之於<lb/>
上小臣急於利祿不顧可否随而和之於下上下膠固<lb/>
以罔朝廷其間正言不避權要纔一二人耳然事非本<lb/>
職亦不敢盡言臣以戸部休戚計在此河若復緘黙誰<lb/>
當言者惟斷自聖心盡罷其議則天下不勝幸甚<lb/>
轍再論回河䟽曰臣頃聞朝廷議罷回河來年當用役<lb/>
兵開河分水臣以為天下財賦匱竭河朔灾傷之後民<lb/>
<pb n="KR2f0039_WYG_250-37b"/>
力未復未堪此役輙奏言不便既而採察衆議聞河北<lb/>
轉運使謝卿材到闕昌言於朝曰黄河自小吳決口乗<lb/>
髙注下水勢奔快上流隄防無復決怒之患而下流湍<lb/>
駛行於地中日益深浚朝廷若以河事付臣臣請不役<lb/>
一夫不費一金十年之間保無河患大臣以其異已罷<lb/>
歸本任而使王孝先俞瑾張景先三人重畫回河之計<lb/>
三人利在回河雖言其便而亦知其難成故於議狀之<lb/>
末復言若將來河勢變移乞免修河官吏責罰都下<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
<pb n="KR2f0039_WYG_250-38a"/>
<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>傳笑以為口實蓋回河之非斷可知矣然近日復聞<lb/>
内批降付三省如云若河流不復故道終為河朔之患<lb/>
外廷踈遠不知此説信否然衆心憂懼深恐羣臣由此<lb/>
觀望不敢正言得失臣職在財賦憂責至深不敢畏避<lb/>
誅戮願畢陳其說方今回河之策中外講之熟矣雖大<lb/>
臣固執亦心知其非無以藉口矣獨有邊防一說事係<lb/>
安危可以竦動上下伸其曲說陛下深居九重羣言不<lb/>
得盡逹是以遲遲不決耳昔眞宗皇帝親征澶淵拒破<lb/>
<pb n="KR2f0039_WYG_250-38b"/>
契丹因其敗亡與結歡好自是以來河朔不見兵革幾<lb/>
百年矣陛下試思之此豈獨黄河之功哉昔石晉之敗<lb/>
黄河非不在東而祥符以來非獨河南無烽警河北亦<lb/>
自無兵患由此觀之交接敵國顧徳政何如耳未聞逆<lb/>
天地之性引趨下之河升積髙之地興莫大之役冀不<lb/>
可成之功以為設險之計者也昔李垂孫民等號知河<lb/>
事嘗建言乞導河西行復禹舊跡以為河水自西山北<lb/>
流東赴海口河北諸州盡在河南平日契丹之憂遂可<lb/>
<pb n="KR2f0039_WYG_250-39a"/>
無慮今者天祚中國不因人力河自西行正合昔人之<lb/>
策自今以往北岸決溢漸及敵境雖使異日河復北徙<lb/>
則敵地日蹙吾土日紓其為憂患正在契丹耳而大臣<lb/>
過計以為中國之懼遂欲罄竭民力導河東流其為契<lb/>
丹謀則多為朝廷慮則踈矣議者或謂河入敵境彼或<lb/>
造舟為梁長驅南牧非國之利臣聞契丹長技在鞍馬<lb/>
舟楫之利固非所能且跨河繫橋當先兩岸進築馬頭<lb/>
及伐木為船其功不細契丹物力寡弱勢必不能就使<lb/>
<pb n="KR2f0039_WYG_250-39b"/>
能之今兩界脩築城柵比舊小増輙移文詰問必毁而<lb/>
後已豈有坐視大役而不能出力止之乎假設敵中遂<lb/>
成此橋黄河上流盡在吾地若沿河州郡多作戰艦養<lb/>
兵聚糧順流而下則長艘巨䌫可以一炬而盡形格勢<lb/>
禁彼將自止矣臣竊恠元老大臣久更事任而力陳此<lb/>
說意其謀已出口重於改過而假此不測之憂以取必<lb/>
於朝廷耳不然豈肯於天下困弊河朔灾傷之後興數<lb/>
十萬夫費數千萬物料而為此萬無一成之功哉夫大<lb/>
<pb n="KR2f0039_WYG_250-40a"/>
役既興勢不中止預約功料有少無多官不獨辦必行<lb/>
科配官出其一民出數倍公私費耗必有不可勝言者<lb/>
矣茍民力窮竭事變之出不可復知饑餓相逼必為盜<lb/>
賊昔秦築長城以備邉城既成而民叛今欲回大河以<lb/>
設險臣恐河不可回而民勞變生其計又出秦下異日<lb/>
雖欲悔之不可得也陛下數年以來休養民物如恐傷<lb/>
之今河已安流契丹無變而强生瘡痏以擾之非計之<lb/>
得也故臣願陛下斷之於心罷此大役唯留神察之自<lb/>
<pb n="KR2f0039_WYG_250-40b"/>
河決小吳於今九年不為不久矣然敵情恭順與事祖<lb/>
宗無異陛下誠重違大臣姑復以三年觀之事久情見<lb/>
大臣之言與天下公議可以坐而察也臣不勝區區憂<lb/>
國之誠干犯斧鉞死無所避<lb/>
輙三論回河䟽曰臣近者聞有内批降付三省言黄河<lb/>
若不復故道終為河北之患初聞此㫖中外無不驚愕<lb/>
以為黄河西行已成河道大臣横議欲壅令復東異同<lb/>
之論方相持未決而此㫖復降臣下觀望誰敢正言方<lb/>
<pb n="KR2f0039_WYG_250-41a"/>
衆心憂疑之際旋聞復有聖㫖收入前降批語羣臣釋<lb/>
然咸知陛下虛已無心欲來公議深得古先聖王改過<lb/>
不吝之美正人端士始有樂告善道之意然臣竊聞近<lb/>
又降敇以北京封樁京東新法䀋錢三十五萬貫指揮<lb/>
河北收買開河梢草繼又商量調發來歲開河役兵二<lb/>
事既出中外復疑何者朝廷近遣范百禄等按行河事<lb/>
利害若開河之議可行無疑則安用遣使若猶遣使則<lb/>
開河之議尚在可疑今使未出門而一面收買梢草調<lb/>
<pb n="KR2f0039_WYG_250-41b"/>
發役兵則是眀示必開之形欲令使者嘿喻欲開之㫖<lb/>
臣雖愚暗竊恐非陛下虛已無心欲來公議之意也伏<lb/>
乞速降指揮收回買梢發兵二事使范百禄等明知聖<lb/>
意無所偏係得以盡心體量不至阿附大臣以誤國計<lb/>
今中外財賦匱竭見錢最為難得新法䀋錢不屬户部<lb/>
要是百姓膏血不可輕用況河北灾傷之餘明年大役<lb/>
決不可興雖如今歲止用役兵如臣前奏所言役苦財<lb/>
傷為害已甚將來若范百禄等以開河為便猶當計校<lb/>
<pb n="KR2f0039_WYG_250-42a"/>
利害寛展歲月調兵買梢皆非今歲所急范百禄等以<lb/>
開河為不便則聚兵積梢梢草輕脆稍經歲月化為糞<lb/>
壤皆非計也況所用梢草動計千萬一時收買價必踴<lb/>
貴若止令和買則所費不貲必非止三十五萬貫可了<lb/>
若令配買則河北灾傷之餘民間大有陪備或生意外<lb/>
之患不可不慮也臣受聖恩至深至厚位下力微竊不<lb/>
自量再三干與國論罪當萬死不敢逃避<lb/>
　<lb/>
<pb n="KR2f0039_WYG_250-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議卷二百六十九</head> <lb/>
    <p>
<pb n="KR2f0039_WYG_269-1a"/>
欽定四庫全書<lb/>
　厯代名臣奏議卷二百六十九<lb/>
　　　　　　　　　　　明　楊士奇等　撰<lb/>
　　理財<lb/>
宋神宗熈寧初蘇轍論蜀茶五害状曰右臣伏見朝廷<lb/>
近罷市易事不與商賈争利四民各得其業欣戴聖徳<lb/>
無有窮已唯有益利秦鳳熈河等路茶場司以買賣茶<lb/>
虐害四路生靈又以茶法影蔽市易販賣百物州縣監<lb/>
<pb n="KR2f0039_WYG_269-1b"/>
司不敢呵問為害不細而朝廷未知禁止臣聞五代之<lb/>
際孟氏竊據蜀土國用褊狭始有𣙜茶之法及藝祖平<lb/>
蜀之後放罷一切横斂茶遂無禁民間便之其後淳化<lb/>
之間牟利之臣始議掊取大盗王小波李順等因販茶<lb/>
失職窮為剽劫凶燄一扇兩蜀之民肝腦塗地久而後<lb/>
定自後朝廷始因民間販賣量行收稅所取雖不甚多<lb/>
而商賈流行為利自廣近嵗李把初定茶法一切禁止<lb/>
民間私買然猶所收之息止以四十萬貫為額供億熈<lb/>
<pb n="KR2f0039_WYG_269-2a"/>
河至劉佐蒲宗閔提舉茶事取息太重立法太嚴逺人<lb/>
始病是時知彭州吕陶奏乞改法只行長引令民自販<lb/>
茶毎茶一貫出長引錢一百更不得取息得旨依奏民<lb/>
間聞之方有息肩之望又却差孫逈李稷入川相度始<lb/>
議極力掊取因建言乞許茶價随時増減茶法既有増<lb/>
减之文則取息依舊由是息錢長引二說並行而民間<lb/>
轉不易矣而稷等又益以販鹽布乃能増額及六十萬<lb/>
貫及李稷引陸師閔共事又増額至一百萬貫師閔近<lb/>
<pb n="KR2f0039_WYG_269-2b"/>
嵗又乞於額外以一百萬貫為獻朝廷許之於是奏乞<lb/>
於成都府置都茶場客旅無見錢買茶許以金銀諸貨<lb/>
折博遂以折博為名多遣公人牙人公行拘欄民間物<lb/>
貨入場賤買貴賣其害過於市易又以本錢質典諸物<lb/>
公違條法欺罔朝廷盖茶法始行至今法度凡四變矣<lb/>
每變取利益深民益困弊然供億熈河止於四十萬貫<lb/>
其餘以供給官吏及非理進獻希求㤙賞而害民之餘<lb/>
辱國傷教又有甚者夫逐州通判本以按察吏民諸縣<lb/>
<pb n="KR2f0039_WYG_269-3a"/>
令佐亦以撫字百姓而計筭息錢均與牙儈分利至於<lb/>
監茶之官發茶萬馱即轉一官知縣亦減三年磨勘國<lb/>
之名器輕以與人遂使貪冒滋彰㢘耻不立深可痛惜<lb/>
又案盜賊之法贓及二貫止徒一年出賞五貫今民有<lb/>
以錢八百私買茶四十斤者輙徒一年出賞三十貫又<lb/>
逓鋪文字事干軍機及非常盜賊急脚逓日行四百里<lb/>
馬逓日行三百里違二日者止徒一年今茶逓往還日<lb/>
行四百里違一日輙徒一年立法太深茍以自便不顧<lb/>
<pb n="KR2f0039_WYG_269-3b"/>
輕重之宜盖造立茶法皆傾險小人不識事體但以逺<lb/>
民無由伸訴而他司畏憚不敢辯理是以公行不道自<lb/>
始至今十餘年矣臣切聞朝廷近日察知其弊差官體<lb/>
量然猶恐未知其詳臣今訪聞稍得其實謹具條件五<lb/>
害如左　其一曰益利路所在有茶其間卭蜀彭漢綿<lb/>
雅洋等州興元府三泉縣人戸以種茶為生自官榷茶<lb/>
以來以重法脅制不許私賣抑勒等第髙秤低估逓年<lb/>
減價見今止得舊價之半茶官又於毎嵗秋成糴米髙<lb/>
<pb n="KR2f0039_WYG_269-4a"/>
估米價強俵茶戸謂之茶本假令米石八百錢即作一<lb/>
貫支俵仍勒出息二分春茶既發茶户納茶又例抑半<lb/>
價兼壓以大秤所損又半謂之青苗及至賣茶本法止<lb/>
許收息二分今多作名目如牙錢打角錢之𩔖至收五<lb/>
分以上買茶商旅其勢必不肻多出價錢皆是減價虧<lb/>
損園户以求易售又昔日官未𣙜茶園戸例收晚茶謂<lb/>
之秋老黄茶不限早晚随時即賣榷茶之後官買止於<lb/>
六月晩茶入官依條毁棄官既不收園戸須至私賣以<lb/>
<pb n="KR2f0039_WYG_269-4b"/>
陷重禁此園戸之害一也　其二曰川茶本法止於官<lb/>
自販茶其法已陋今官吏縁法為姦遂又販布販大寧<lb/>
塩販甆器等物并因販茶還脚販觧塩入蜀所販觧塩<lb/>
仍分配州縣多方變賣及折博雜物貨為害不一及近<lb/>
嵗立都茶場縁折博之法拘欄百貨出賣收息其間紗<lb/>
羅皆販入陕西奪商賈之利至於買賣之餘則又加以<lb/>
質當去年八九月間為成都買撲酒坊人李安典糯米<lb/>
一萬貫毎斗出息八錢半年未贖仍更出息二分其他<lb/>
<pb n="KR2f0039_WYG_269-5a"/>
非法𩔖皆如此今四方䝉賴聖㤙罷去市易抵當之弊<lb/>
而蜀中茶官獨因縁茶法潛行二事使西南之民獨不<lb/>
䝉恵澤此平民之害二也　其三曰昔官未𣙜茶陕西<lb/>
商旅皆以觧塩及藥物等入蜀販茶所過州軍已出一<lb/>
重稅錢及販茶出蜀兼帶蜀貨㳂路又復納税以此省<lb/>
稅増羨今官自販茶所至雖量出稅錢比舊十不及一<lb/>
縱有商旅興販諸䖏稅務畏憚茶官又利於分取息錢<lb/>
例多欺詐以稅為息由此省稅益耗假有作稅錢上歴<lb/>
<pb n="KR2f0039_WYG_269-5b"/>
嵗終又不撥還轉運司但添作茶官嵗課公行欺罔又<lb/>
茶官違法販賣百物商旅不行非唯稅虧兼害酒課蜀<lb/>
中舊使交子唯有茶山交易最為浩瀚今官自買茶交<lb/>
子因此價賤此省課之害三也　其四曰蜀道行於溪<lb/>
山之間最號嶮惡般茶至陕西人力最苦元豐之初始<lb/>
以成都府路廂軍數百人貼鋪般運不一二年死亡畧<lb/>
盡茶官遂令州縣和雇人夫和雇不行即差稅戸其為<lb/>
騷優不可勝言後遂添置逓鋪十五里輙立一鋪招兵<lb/>
<pb n="KR2f0039_WYG_269-6a"/>
五十人起屋六十間官破錢一百五十六貫益以民力<lb/>
僅乃得成今已置百餘鋪矣若二百鋪皆成則是添兵<lb/>
萬人衣糧嵗費二十萬貫見招填不足旋貼諸州廂軍<lb/>
逐州闕人百事不集又茶逓一人日般四馱計四百餘<lb/>
斤回車却載觧塩往還山行六十里稍遇泥潦人力不<lb/>
支逃匿求死嗟怨滿道至去年八九月間劒州劒陽一<lb/>
鋪人全然走盡㳂路號茶鋪為納命場此逓鋪之害四<lb/>
也　其五曰陕西民間所用食茶盖有定數茶官貪求<lb/>
<pb n="KR2f0039_WYG_269-6b"/>
羨息般運過多出賣不盡逐州多虧嵗額遂於毎斤増<lb/>
價俵賣與人元豐八年鳳州准茶官指揮毎茶一斤添<lb/>
錢一百其餘州郡准此可見又茶法初行賣茶地分止<lb/>
於秦鳳熈河今遂東至陕府侵奪蠟茶地分所損必多<lb/>
此陕西之害五也五害不除蜀人泣血無所控告臣乞<lb/>
朝廷哀憐逺民罷放𣙜法令細民自作交易但收稅錢<lb/>
不出長引止令所在場務據數抽買博馬茶勿失朝廷<lb/>
武備而已如此則救民於網羅之中使得再生以養父<lb/>
<pb n="KR2f0039_WYG_269-7a"/>
母妻子不勝幸甚如朝廷以為陕西邊事未寧不欲頓<lb/>
罷茶事即乞先弛𣙜禁因民販茶正稅之外仍收長引<lb/>
錢一嵗之入不下數十萬貫而商旅通行東西諸貨日<lb/>
夜流轉所得茶稅雜稅錢及酒課増羨又可得數十萬<lb/>
貫而罷置茶逓無養兵衣糧及官吏縁茶所費食錢息<lb/>
錢之類其數亦自不少則𣙜茶可罷灼然易見若異日<lb/>
西邊無事然後更罷長引錢如舊收稅而止然臣再詳<lb/>
師閔所營茶利雖使之裒斂一一如數止於二百萬貫<lb/>
<pb n="KR2f0039_WYG_269-7b"/>
無復贏餘矣若以前件茶引茶稅雜稅酒課利等錢約<lb/>
七八十萬貫折除即止約有利一百二十餘萬貫若更<lb/>
除茶逓養兵衣糧及官吏縁茶所費約三四十萬貫即<lb/>
是師閔百端非理<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>虐細民止得八十萬貫假令萬一<lb/>
蜀中稍有饑饉之灾民不堪命起為盜賊或如淳化之<lb/>
比臣不知朝廷用兵㡬何費錢幾何殺人幾何可得平<lb/>
定今但得七八十萬貫錢置此不慮臣切惑也兼臣訪<lb/>
聞陸師閔去年自成都移治永興仍取成都供給有本<lb/>
<pb n="KR2f0039_WYG_269-8a"/>
府衙前楊日新者為之賣酒至十一月中師閔自覺非<lb/>
法始移牒永興成都止就用永興供給其違法差衙前<lb/>
賣酒及多請過成都供給即不曽舉覺其貪冐無耻一<lb/>
至如此亦乞令所差官便行體量如是詣實乞重行黜<lb/>
謫以慰逺方積年之憤<lb/>
轍為中書舍人論䖏置川茶未當状曰朝廷若罷益利<lb/>
路榷茶之法只𣙜陕西㳂邊諸郡不許客旅私販仍将<lb/>
㳂邊每嵗合用益利諸場茶色及斤重配在諸場令及<lb/>
<pb n="KR2f0039_WYG_269-8b"/>
時立限和買官買數足方許私下交易除㳂邊所榷地<lb/>
分外一任客人興販如此擘畫比之頃年全𣙜益利及<lb/>
陕西諸州其利有五益利茶户不被官場以賤大秤抑<lb/>
勒收買一也昔茶未有𣙜民間採茶凡有四色牙茶早<lb/>
茶晚茶秋茶是也採茶既廣茶利自倍自𣙜茶以來官<lb/>
中只要早茶其餘三色遂棄不採民失茶利過半今既<lb/>
通商則四色茶俱復採二也官所運茶止於邊郡所須<lb/>
比𣙜茶之日所運減半則茶逓役兵州郡雇脚皆得輕<lb/>
<pb n="KR2f0039_WYG_269-9a"/>
減三也陕西茶商既行岐雍之間民皆食賤茶四也益<lb/>
利諸州百貨通行酒稅課利理當自倍五也若比之今<lb/>
來有司所議但𣙜名山梁洋三䖏放行益利諸場茶貨<lb/>
其利有四名山梁洋三䖏𣙜法如舊而不𣙜之地犬牙<lb/>
相錯𣙜與不𣙜茶戸利害相遼例皆王民而咫尺之間<lb/>
不宜頓有此異一也𣙜與不𣙜地分不逺小人易以起<lb/>
動茶戸借如名山之西南出茶之地尚有雅州盧山榮<lb/>
經等䖏若放令此茶北出道過名山彼此相雜不可辨<lb/>
<pb n="KR2f0039_WYG_269-9b"/>
認若放令此茶由水路入嘉眉則名山之茶亦當從此<lb/>
走失寛則𣙜法自廢急則民遭誣罔横被徒配二也官<lb/>
中所買只用早茶則牙茶晩茶秋茶亦為棄物民失厚<lb/>
利與頃嵗無異三也㳂邊諸州蕃部所要茶色各别今<lb/>
只将名山梁洋三色茶與之彼既未諳茶性必有不售<lb/>
四也若比之今來或人之説兼𣙜陕西裏外諸州據合<lb/>
用茶數於益利諸場和買官自般賣和買之餘成都路<lb/>
客人販茶不得過陕西其害有三盡奪茶利商賈不行<lb/>
<pb n="KR2f0039_WYG_269-10a"/>
百課不通酒稅課利自減一也運茶既多逓鋪役兵及<lb/>
州郡雇脚勞費與頃年無異二也岐雍之民仍食貴茶<lb/>
三也由此觀之朝廷若但和買邊郡合用茶數只於邊<lb/>
郡立𣙜法其餘率皆通商此法一行則上件三說之弊<lb/>
自除至於供給蕃部收買戰馬之利則與三說無異以<lb/>
此較之利害可見<lb/>
熈寧中權開封府推官蘇軾上言曰均輸徙貴就賤用<lb/>
近易逺然廣置官屬多出緡錢豪商大賈皆疑而不敢<lb/>
<pb n="KR2f0039_WYG_269-10b"/>
動以為雖不眀言販賣既已許之變易變易既行而不<lb/>
與商賈争利未之聞也夫商賈之事曲折難行其買也<lb/>
先期而予錢其賣也後期而取直多方相濟委曲相通<lb/>
倍稱之息由此而得今先設官置吏簿書廪禄為費已<lb/>
厚非良不售非賄不行是官買之價比民必貴及其賣<lb/>
也弊復如前商賈之利何縁而得朝廷不知慮此乃捐<lb/>
五百萬緡以予之此錢一出恐不可復縱使其間薄有<lb/>
所獲而征商之額所損必多矣帝方惑於王安石之說<lb/>
<pb n="KR2f0039_WYG_269-11a"/>
言皆不行<lb/>
時青苗法行屯田員外郎知山隂縣舜俞不奉令上䟽<lb/>
自劾曰民間出舉財物取息重止一倍約償緡錢而榖<lb/>
粟布縷魚塩薪蔌耰鉏釡錡之屬得雜取之朝廷募民<lb/>
貸取有司約中熟為價而必償緡錢欲如私家雜償他<lb/>
物不可得故愚民多至賣田宅質妻孥有識耆老戒其<lb/>
鄉黨子弟未甞不以貫貸為苦祖宗著令以財物相出<lb/>
舉任從書契官不為理其保全元元之意深逺如此今<lb/>
<pb n="KR2f0039_WYG_269-11b"/>
誘之以便利督之以威刑方之舊法異矣詔謂振民乏<lb/>
絶而抑兼并然使十戸為甲浮浪無根者毋得給俵則<lb/>
乏絶者已不䝉其恵此法終行愈為兼并地爾何以言<lb/>
之天下之有常平非能人人計口受餉但權榖價貴賤<lb/>
之柄使積貯者不得深藏以邀利爾今散為青苗唯恐<lb/>
不盡萬一饑饉洊至必有乗時貴糶者未知将何法以<lb/>
制之官制既放錢取息富室藏鏹坐待鄰里逋欠之時<lb/>
田宅妻孥随欲而得是豈不為兼并利哉雖分為夏秋<lb/>
<pb n="KR2f0039_WYG_269-12a"/>
二料而秋放之月與夏斂之期等夏放之月與秋斂之<lb/>
期等不過展轉計息以給為納使吾民終身以及世世<lb/>
毎嵗兩輸息錢無有窮已是别為一賦以敝海内非王<lb/>
道之舉也<lb/>
熈寧十年和彭州吕陶上奏曰朝廷欲寛力役立法召<lb/>
募初無過斂民財之意有司奉行過當増添科出謂之<lb/>
寛剰自熈寧六年施行役法至今四年臣本州四縣已<lb/>
有寛剰錢四萬八千七百餘貫今嵗又須科納一萬餘<lb/>
<pb n="KR2f0039_WYG_269-12b"/>
貫以成都一路計之無慮五六十萬推之天下見今約<lb/>
有六七百萬貫寛剰在官嵗嵗如此泉幣絶乏貨法不<lb/>
通商旅農夫㝡受其弊臣恐朝廷不知免役錢外有此<lb/>
寛剰數目乞契勘見在約支㡬嵗不至闕乏霈發徳音<lb/>
特免數年或逐年限定不得過十分之一所貴民不重<lb/>
困<lb/>
陶又上奏曰臣今具本路置場買茶往熈河博賣并盡<lb/>
諸州茶貨入官便收三分利息旋行出賣致令細民失<lb/>
<pb n="KR2f0039_WYG_269-13a"/>
業枉陷刑憲大於逺方不便謹具畫一條例如後<lb/>
　一臣伏以國家富有四海山澤之利多與民共自仁<lb/>
　　祖臨御以來深知東南數路茶法之害制詔有司<lb/>
　　一切弛放任令通商貨法流行徳澤深厚聖時盛<lb/>
　　事髙出前世今天下茶法既通而蜀中獨行禁𣙜<lb/>
　　此盖言利之臣不知本末茍於勞費而妄為之非<lb/>
　　所以安静逺方之意況川峡四路所出茶貨比方<lb/>
　　東南等䖏十不及一日月所照文軌混同法無二<lb/>
<pb n="KR2f0039_WYG_269-13b"/>
　　門仁不異逺豈可諸路通商兩川却為禁地虧損<lb/>
　　治體莫甚於斯乃為害之大者故臣敢先言之伏<lb/>
　　望聖慈特寛茶禁所貴法令平一以幸逺方<lb/>
　一本路既為置場買茶将往熈河等䖏并逐旋取利<lb/>
　　出賣之後更不許民間衷私買賣遂令諸色人告<lb/>
　　捕依編勅禁㩁茶法㫁罪州縣承此指揮後來累<lb/>
　　有成都府邛州百姓馬吉等為衷私賣茶被人告<lb/>
　　捕有至徒罪各追賞錢一路之民遂生怨誹盖縁<lb/>
<pb n="KR2f0039_WYG_269-14a"/>
　　立法大重有害於人大凡官中元有之物民間私<lb/>
　　侵其利方是犯禁只如觧州有塩民間煎者乃是<lb/>
　　私塩晉州有礬山民間煉者乃是私礬今川蜀茶<lb/>
　　園本是百姓兩稅田地不出五榖只是種茶賦稅<lb/>
　　一例折科役錢亦須均出自來採茶貨賣以充衣<lb/>
　　食伏縁此茶本非官地所産乃是百姓己物顯與<lb/>
　　觧塩晉礬事體不同一旦立法須令中賣與官或<lb/>
　　敢私下交易便成犯禁斤數稍重乃至徒刑仍沒<lb/>
<pb n="KR2f0039_WYG_269-14b"/>
　　納随行物色别理賞錢恭惟陛下仁聖恤物之心<lb/>
　　必不如此伏乞别立條約以救苛刻之弊免使刑<lb/>
　　辟滋彰有傷和氣<lb/>
　一本州導江縣蒲村堋口小唐興木頭等鎮各准茶<lb/>
　　馬司指揮盡數收買茶貨入官並已施行民之受<lb/>
　　弊大率均一惟導江縣一䖏尤為切害盖縁本䖏<lb/>
　　是西山八州軍隘口自來通放入城郭部落博易<lb/>
　　買賣其蕃部别無見錢交易只是将到椒蠟草藥<lb/>
<pb n="KR2f0039_WYG_269-15a"/>
　　之類於鋪户䖏換易茶貨歸去食用謂之茶米或<lb/>
　　有疾病用此療治旦暮不可暫闕今來官中須要<lb/>
　　見錢出賣則蕃部難更将椒蠟等物入場博買若<lb/>
　　於鋪户䖏博易則官茶毎斤取三分息錢鋪戸價<lb/>
　　例自然増長蕃部買賣便致阻隔況茂州軍興之<lb/>
　　後人情方始安帖豈宜更使茶貨不通别生邊事<lb/>
右謹具如前所有茶禁不通細民失業刑辟太重㝡於<lb/>
逺方不便事理並已條析如前臣切見熈寧七年朝廷<lb/>
<pb n="KR2f0039_WYG_269-15b"/>
差李把蒲宗閔入川相度買茶往熈河博馬等事當時<lb/>
使者急於進用不察事體遂認逐年息錢四十萬貫應<lb/>
副熈河後來運茶積滯嵗課不足即便擘畫却於彭漢<lb/>
二州逐年收買狭布各十萬疋名為折當脚錢其實将<lb/>
布上所得之息充入茶利自後又恐買布亦難敷及元<lb/>
數則乞却雇囬船車般觧塩入川洎至塩法難行則又<lb/>
乞将川中有茶去䖏並行收買前後乖錯非止一事只<lb/>
是欲竊功賞不卹民間弊病臣愚伏望聖慈特賜采察<lb/>
<pb n="KR2f0039_WYG_269-16a"/>
所貴逺方之俗被恵安生至如官吏費耗道途阻莭稅<lb/>
額虧損得不補失則臣不敢喋喋開陳以浼天聽伏乞<lb/>
以臣此奏下本路安撫轉運提刑司相度利害特賜施<lb/>
行<lb/>
神宗時薛向任發運使行均輸法於六路同脩起居注<lb/>
范純仁言臣甞親奉徳音欲脩先王補助之政今乃效<lb/>
桑羊均輸之法而使小人為之掊克生靈斂怨基禍安<lb/>
石以富國强兵之術啓迪上心欲求近功忘其舊學尚<lb/>
<pb n="KR2f0039_WYG_269-16b"/>
法令則稱商鞅言財利則背孟軻鄙老成為因循棄公<lb/>
論為流俗異已者為不肖合意者為賢人劉琦錢顗等<lb/>
一言便䝉降黜在廷之臣方大半趋附陛下又從而驅<lb/>
之其将何所不至道逺者理當馴致事大者不可速成<lb/>
人材不可急求積敝不可頓革倘欲事功亟就必為憸<lb/>
佞所乗宜速還言者而退安石答中外之望<lb/>
純仁為起居舍人知諫院又論發運均輸状曰臣伏覩<lb/>
近降勅命委江淮發運司行均輸之法此盖制置條例<lb/>
<pb n="KR2f0039_WYG_269-17a"/>
之臣不務逺圖欲希近效畧取周禮賖斂之制理市之<lb/>
法而謂可以均平百物抑奪兼并以求陛下之信其實<lb/>
用桑羊商賈之術将籠諸路物貨買賤賣貴漁奪商人<lb/>
毫末之利以開人主侈大之心甚非堯舜三代務本養<lb/>
民之意也臣聞傳稱先王之化民曰陳之以徳義而民<lb/>
興行先之以恭㢘而民不争導之以禮樂而民和睦示<lb/>
之以好惡而民知禁今使貪鄙之吏多引其𩔖習商賈<lb/>
之態以市道誘民固異先王陳徳義示好惡之意而欲<lb/>
<pb n="KR2f0039_WYG_269-17b"/>
民之興㢘知禁不可得已且成湯不殖貨利孔子罕言<lb/>
利孟軻亦曰何必曰利聖賢非以財利為不可用也盖<lb/>
惡其誘導民心以滋貪慾之風耳夫上之所好下必有<lb/>
甚焉詩曰爾之教矣民胥效矣茍國家得末利而敗風<lb/>
俗非治世之道也王者治財惟在務農桑禁㳺惰開衣<lb/>
食之原莭無用之費上率下以儉下化上以勤上下勤<lb/>
儉則自然公私有餘矣今耕桑之人不勸衣食之原不<lb/>
廣朝廷不先莭儉百姓率多㳺惰不務生財之道乃使<lb/>
<pb n="KR2f0039_WYG_269-18a"/>
小人扇好利之風而欲國家財用富足是猶縁木而求<lb/>
魚也不獨傷教無益之如此而又将有害之大者焉夫<lb/>
百姓者陛下之赤子也教養之道不可不至撫之以仁<lb/>
則孝愛生導之以利則争奪起則其所施之法所任之<lb/>
人安得不慎㢤今執政不眀引用小人使専利病而其<lb/>
人素有貪饕之行屢為欺罔之姦必将以羨餘恱朝廷<lb/>
以賄賂結權倖加以吏民貧弱官吏承風君門九重朝<lb/>
廷萬里有掊剋之患而不得訴有瘡痍之苦而不得伸<lb/>
<pb n="KR2f0039_WYG_269-18b"/>
怨憤一興何所不至陛下雖有子恵黎元之意天下何<lb/>
由而信之㢤伏望陛下思聖人之訓黜霸者之術以農<lb/>
桑為衣食之本以殖貨為敗俗之端特降詔旨追改前<lb/>
勅以近者東南郡縣多被水灾其均輸未得施行則必<lb/>
中外生民咸仰盛徳若謂已行之命不可遽止則乞先<lb/>
罷某人但委逐路監司只用常平舊法凡物之賤者貴<lb/>
價以斂之物之貴者賤價以發之無令抑配人民務求<lb/>
羨息亦足以均平物價沮抑兼并又何必過為更張以<lb/>
<pb n="KR2f0039_WYG_269-19a"/>
傷大徳㢤臣職叨言路義切愛君知而不敢不言言之<lb/>
不敢不盡惟望聖慈留神納聽不獨臣之幸甚實天下<lb/>
幸甚<lb/>
純仁又乞詔御史覺察轉運使刻剥為政状曰臣切以<lb/>
天下財用出於耕桑耕桑出於民力民力有餘則財用<lb/>
足民力困弱則財用匱故傳曰百姓不足君孰與足如<lb/>
此則財用以民力為根本未有弱其根本而盛其枝葉<lb/>
者矣向聞京東轉運使因進羨財公私窘廹今又聞本<lb/>
<pb n="KR2f0039_WYG_269-19b"/>
路官将綿俵與人户每十三兩折和買絹一匹人户却<lb/>
須減價賣易如有斤兩折耗比給見錢甚有虧損及至<lb/>
納絹之日所陪益多及聞荆湖北路監司令民進納授<lb/>
官有人戸家財不能滿數者須令三四戸同共進納内<lb/>
只一户受官受官者既使他人助錢太為僥倖同納者<lb/>
無名被斂徒抱怨嗟陛下方患國用不足正宜愛惜根<lb/>
本今轉運使所為如此安得民力不傷孔子謂與其有<lb/>
聚斂之臣寧畜盜臣盖謂盜臣止侵末財聚斂必傷根<lb/>
<pb n="KR2f0039_WYG_269-20a"/>
本伏望聖慈下逐路體量如實有上件事状宜與重行<lb/>
責降仍乞詔御史臺覺察諸路轉運使有敢以刻剥為<lb/>
政者速行彈奏所冀民力漸蘇王道可行<lb/>
監察御史裏行劉摯乞復錢禁奏曰先王之制錢幣也<lb/>
所以御萬物通有無而調虚盈人主之所操天下之利<lb/>
勢也鼓鑄之權一制於公上而下不得私之其發散交<lb/>
易流布運用雖或積于公或藏于民轉移出入之不常<lb/>
而要皆為縣官之物使不出于中國用爾是以糜毁之<lb/>
<pb n="KR2f0039_WYG_269-20b"/>
奸散泄之弊不可以無禁也天下諸路監冶所鑄入于<lb/>
王府嵗亡慮數十百萬緡自國朝以來積而至此其數<lb/>
㡬何謂宜公私沛然有餘裕矣然今都内之藏既不聞<lb/>
於貫朽而民間之匱時或謂之錢荒此何謂也其故大<lb/>
者在泄之於四夷而已曩時著令銅錢出中國界者云<lb/>
云數及一貫其罪抵死立重賞以購告捕而居停資給<lb/>
與夫官吏之失檢察者皆罪有差今熈寧制刪去此條<lb/>
而徒聞㳂邊有毎貫稅之之令利之所在民不憚於冒<lb/>
<pb n="KR2f0039_WYG_269-21a"/>
法前日殺之猶莫能制况遂弛其令㢤使四夷不勞而<lb/>
獲中國之利以為利三邊之所漏海舶之所運日積一<lb/>
日臣恐竭吾貨財窮吾工力不足以給之而區區之筭<lb/>
稅權其得失何啻相萬哉夫錢以銅為本銅之必禁前<lb/>
世固已有禍福之論今朝廷方増置錢冶而刪去銅令<lb/>
官之所積日益發散民間得以買賣肆為器用以牟厚<lb/>
利盖非獨失銅而已也而又至於銷毁法錢盖縁錢者<lb/>
和煉之已精其工費尤簡變而為器有數倍之利然則<lb/>
<pb n="KR2f0039_WYG_269-21b"/>
既泄之又壊之欲錢之充溢不可校如古之盛理宜無<lb/>
有也故臣愚欲乞申嚴邊制以塞流散之路復立銅禁<lb/>
以蕃鼓鑄之本而息銷毁之患<lb/>
淮南轉運使蘇頌奏乞減定淮南塩價䟽曰臣伏見淮<lb/>
南一路財賦之數㝡為浩繁尤藉毎嵗賣塩額錢一百<lb/>
餘萬貫資助經費而近嵗已來連併不敷議者咸謂不<lb/>
能禁絶私販之人侵奪公利而致然耳且瀕海之地潟<lb/>
鹵所生而又宿亳諸州連接京東西通商地分販者不<lb/>
<pb n="KR2f0039_WYG_269-22a"/>
宿昔而獲厚利雖峻以刑誅亦不可禁絶加以私貨美<lb/>
而價賤官貨惡而價貴民間既利於私易則官塩無由<lb/>
出賣得行往往只是抑配與坊郭人户及過往舟船如<lb/>
此課額何從而登辦也夫塩味之於人日食而不可闕<lb/>
者非同茗酤用之有時也以一路生齒之繁食塩者不<lb/>
可勝計而百萬之課前後登虧不同非昔之食者衆而<lb/>
今之食者寡也盖未思所以制其本耳臣竊聞曩時數<lb/>
有建言者欲将一路官塩設法減價出賣或有欲只減<lb/>
<pb n="KR2f0039_WYG_269-22b"/>
出産州軍價直者臣以謂逺近一槩減價誠未易遽行<lb/>
若且於出産地分通泰楚海州漣水軍及通商隣境宿<lb/>
亳夀泗等州減定使公私之價不甚遼絶則民間樂買<lb/>
者必衆而私販之人自知利薄而重犯法矣茍度越一<lb/>
州而販入他州界則道路潛匿必艱於隣境官司捕搦<lb/>
亦易為禁止也若行之三數年間課額稍登然後於近<lb/>
裏州軍一例裁減此誠移私貨官利之法也<lb/>
張方平上䟽論國計事曰臣切惟天之生民以衣食為<lb/>
<pb n="KR2f0039_WYG_269-23a"/>
命聖人因是而為之均莭立君臣貴賤等威之分以止<lb/>
其争且亂故禮也者文飾此者也刑也者防禁此者也<lb/>
凡所謂賞罰法令仁義㢘耻皆縁此而後立者也衣食<lb/>
不足何禮刑之有㢤内無以保其社稷外無以制其侮<lb/>
亂國非其國矣故貨食者人事之確論非髙談虚辭之<lb/>
可致者也今京師砥平衝㑹之地連營設衞以當山河<lb/>
之險則是國依兵而立兵待貨食而後可聚此今天下<lb/>
之大勢也臣在仁宗朝慶厯中充三司使嘉祐初再領<lb/>
<pb n="KR2f0039_WYG_269-23b"/>
邦計嘗為朝廷精言此事累有奏議所陳利害安危之<lb/>
體究其本原冗兵㝡為大患畧計中等禁軍一卒嵗給<lb/>
約五十千十萬人嵗費五百萬緡臣前在三司勘㑹慶<lb/>
厯五年禁軍之數比景祐以前増置八百六十餘指揮<lb/>
四十餘萬人是増嵗費二千萬緡也太祖皇帝制折杖<lb/>
法免天下徒初置壮城牢城備諸役使謂之廂軍後乃<lb/>
展轉増創軍額今遂與禁軍數目㡬等此其嵗增衣粮<lb/>
㡬何是皆出於民力則天下安得不困臣慶厯五年取<lb/>
<pb n="KR2f0039_WYG_269-24a"/>
諸路塩酒商稅嵗課比景徳計㑹録皆増及三數倍以<lb/>
上景徳中收商稅四百五十餘萬貫慶厯中一千九百<lb/>
七十五萬餘貫景徳中收酒課四百二十八萬餘貫慶<lb/>
厯中收一千七百一十萬餘貫景徳中收塩稅課三百<lb/>
三十五萬餘貫慶厯中收七百一十五萬餘貫但茶亦<lb/>
有増而不多爾天下和買紬絹本以利民初行於河北<lb/>
但資本路軍衣遂通其法以及京東淮南江浙景祐中<lb/>
諸路所買不及二百萬疋慶厯中乃至三百萬疋自爾<lb/>
<pb n="KR2f0039_WYG_269-24b"/>
時及今二十年但聞比校督責不聞有所寛減如此浚<lb/>
取天下豈復有遺利自古有國者貨利之入無若是之<lb/>
多其費用亦無若是之廣也昔唐室自天寳之亂肅代<lb/>
之後國力大窘禁軍乏餉畿甸百姓至挼穂以供兵食<lb/>
登都城門以望四方貢奉之至可謂危蹙已然患難既<lb/>
平則兵有時而觧兵觧則民力紓矣今中外諸軍坐而<lb/>
衣食無有觧期天下困敝已如此而上下恬然不圖云<lb/>
救寳元康㝎中夏戎阻命西師在野既聚軍馬即須入<lb/>
<pb n="KR2f0039_WYG_269-25a"/>
中粮草在京支還交鈔銀錢物帛一嵗約支一千萬貫<lb/>
以上三司無以計置即須内帑供給慶厯二年三年連<lb/>
年支撥内庫銀紬絹只此兩次六百萬疋兩三司以補<lb/>
不足尋即支盡西事已㝎二紀于兹中間亦不聞有所<lb/>
䖏置者邦家不幸大變仍臻頒賚之餘府庫虚匱宿嵗<lb/>
舊積盖無餘㡬萬一因之以飢饉加之以宼戎臣恐智<lb/>
者難以善於後矣夫茍且者臣下及身之謀逺慮者陛<lb/>
下家國之計立事體大在陛下所憂無先於此財計之<lb/>
<pb n="KR2f0039_WYG_269-25b"/>
任雖三司之職日生煩務常程計度簿書期㑹則在有<lb/>
司至于議有繫於軍國之體事有闗於安危之機其根<lb/>
本在於中書樞宻院非有司可得預也今夫賦斂必降<lb/>
勅支給必降宣是祖宗規摹二府共司邦計之出入也<lb/>
今欲保大豐財安民固本當自中書樞宻院同心協力<lb/>
脩眀真宗已前舊典先由兵籍減省以次舉其為敝之<lb/>
大若宗室之制官人之法諸生事造端非簡便者裁而<lb/>
正之至于微末細故於國計盈虚不足為損益屬之有<lb/>
<pb n="KR2f0039_WYG_269-26a"/>
司可矣提其綱則衆目張澄其源則下流清易曰窮則<lb/>
變變則通通則久又曰變而通之以盡利莭卦之辭曰<lb/>
莭以制度不傷財不害民故傷財害民之事當為制度<lb/>
以莭之爾若但遵常守故齪齪細文避猜嫌顧形迹恤<lb/>
浮議而廢逺圖忽人謀而徼天幸日月逝矣嵗不我與<lb/>
後雖噬臍何嗟及矣臣服在近列荷㤙三朝切見時事<lb/>
日以廹急不勝憂憤輙罄狂瞽惟陛下留神省察<lb/>
時銅鐵官多建言鑄錢事不盡行而又自弛錢禁民之<lb/>
<pb n="KR2f0039_WYG_269-26b"/>
銷毁與夫䦨出境外者為多方平諌曰禁銅造幣盜鑄<lb/>
者抵罪至死示不與天下共其利也故事諸監所鑄錢<lb/>
悉入于王府嵗出其竒羨給之三司方流布于天下然<lb/>
自太祖平江南江池饒建置爐嵗鼓鑄至百萬緡積百<lb/>
年所入宜乎貫朽於中藏充足於民間矣比年公私上<lb/>
下並苦乏錢百貨不通人情窘迫謂之錢荒不知嵗所<lb/>
鑄錢今将安在夫鑄錢禁銅之法舊矣令敕具載而自<lb/>
熈寧七年頒行新敕刪去舊條削除錢禁以此邊闗重<lb/>
<pb n="KR2f0039_WYG_269-27a"/>
車而出海舶飽載而回聞㳂邊州軍錢出外界但毎貫<lb/>
收稅錢而已錢本中國寳貨今乃與四夷共用又自廢<lb/>
罷銅禁民間銷毁無復可辨銷鎔十錢得精銅一兩造<lb/>
作器用獲利五倍如此則逐州置鑪毎鑪増數是猶畎<lb/>
澮之益而供尾閭之泄也<lb/>
監察御史裏行彭汝礪上奏曰臣聞古之所謂理財者<lb/>
以義理之而已非謂奪而有之也如今所謂市易盖㡬<lb/>
於奪矣凡民之所用皆聚而待之凡民之所利皆取而<lb/>
<pb n="KR2f0039_WYG_269-27b"/>
専之道路之所販不得於私而必之於公市肆之所資<lb/>
不得售於私而必取於公又為假貸以招民於凍餒百<lb/>
姓為之怨傷愁苦而上之人方以此<hi>原本闕</hi>知東南為詳<lb/>
江以南其地利在茶浙江東西所利在物帛州鄉之𩔖<lb/>
以此為生而商賈者資焉毎嵗舟浮輦運絡繹於路官<lb/>
得其征以禄百官以養軍旅以事父母以育妻子視京<lb/>
師如歸焉今而市易既自遣使以専其利而商賈不行<lb/>
矣利入市易而三司之稅有損利歸公家而百姓之用<lb/>
<pb n="KR2f0039_WYG_269-28a"/>
不足其弊非難知也且市易之法非不善也誠使如詔<lb/>
書斂市之不售貨之滯於民者以其賈買之雖舉天下<lb/>
為之可也而其利亦無窮且如江東今年夏旱米斗三<lb/>
百銀毎兩不至千浙東西今年絲毎斤不至四百民在<lb/>
窮乏方無所售使有司因此時取之以待公家之乏利<lb/>
實在民而公家亦與焉今不知出此使牙儈小人日與<lb/>
市民争毫髪絲粟之息此計之至不善也盖昔之御商<lb/>
賈之法權其盛衰而已方其盛厚征以抑之方其衰簿<lb/>
<pb n="KR2f0039_WYG_269-28b"/>
稅以揚之未甞専其利而有之也唐劉晏權萬貨輕重<lb/>
使天下無甚貴賤兵興數年斂不及民而用度足君子<lb/>
或賤之今為計晏下矣聞之冢宰制國用必以嵗之杪<lb/>
五榖皆入然後制國用量入以為出廪人以嵗之上下<lb/>
數邦用以知足否以治年之豐耗不足則詔王殺國用<lb/>
國家嵗比不登而稅賦之入比異時十失三四亦以此<lb/>
言於陛下乎天之豐歉無常而國之用有定以無常支<lb/>
有定此固已不給矣而開邊境鑿河渠興圩垾而所費<lb/>
<pb n="KR2f0039_WYG_269-29a"/>
益侵此亦無恠上下内外之俱告乏也臣願少罷一切<lb/>
力役視浮費而損之以需有嵗焉古者三年一郊以致<lb/>
誠於天地以天地之徳為不可報也故牲幣服器一於<lb/>
簡而已自漢及唐浮文滋長矣而恩賞之例尤過於厚<lb/>
使尚文為是邪於救世則今當從質矣以尚豐為是邪<lb/>
於趨時則今當用約矣況未必當於禮也古者以義養<lb/>
君子以利養小人今軍伍之賞且以為因循難廢而羣<lb/>
臣幸以才藝數䝉陛下休命平時㤙施厚矣於是時得<lb/>
<pb n="KR2f0039_WYG_269-29b"/>
封其祖考及其妻子施于子孫又以無功安受無名之<lb/>
賞此非不可莭也人皆曰養財有道為此者私憂過計<lb/>
矣夫養財固有道用之獨可無禮乎不止於平時而莭<lb/>
之而圖之於不及不於貴者而均之而變於其下亦不<lb/>
足以言仁智矣惟陛下察之<lb/>
判三班院曽鞏上奏曰臣聞古者以三十年之通制國<lb/>
用使有九年之蓄而制國用者必於嵗杪盖量入而為<lb/>
出國之所不可儉者祭祀也然不過用數之仂則先王<lb/>
<pb n="KR2f0039_WYG_269-30a"/>
養財之意可知矣盖用之有莭則天下雖貧其富易致<lb/>
也漢唐之始天下之用甞屈矣文帝太宗能用財有莭<lb/>
故公私有餘所謂天下雖貧其富易致也用之無莭則<lb/>
天下雖富其貧亦易致也漢唐之盛時天下之用甞裕<lb/>
矣武帝眀皇不能莭以制度故公私耗竭所謂天下雖<lb/>
富其貧亦易致也宋興承五代之敝六聖相繼與民休<lb/>
息故生齒既庶而財用有餘且以景徳皇祐治平校之<lb/>
景徳户七百三十萬墾田一百七十萬頃皇祐户一千<lb/>
<pb n="KR2f0039_WYG_269-30b"/>
九十萬墾田二百二十五萬頃治平户一千二百九十<lb/>
萬墾田四百三十萬頃天下嵗入皇祐治平皆一億萬<lb/>
以上嵗費亦一億萬以上景徳官一萬餘員皇祐二萬<lb/>
餘員治平并幕職州縣官三千三百餘員捴二萬四千<lb/>
員景徳郊費六百萬皇祐一千二百萬治平一千三百<lb/>
萬以二者校之官之衆一倍於景徳郊之費亦一倍於<lb/>
景徳官之數不同如此則皇祐治平入官之門多於景<lb/>
徳也則皇祐治平用財之端多於景徳也誠詔有司按<lb/>
<pb n="KR2f0039_WYG_269-31a"/>
尋載籍而講求其故使官之數入者之多門可考而知<lb/>
郊之費用財之多端可考而知然後各議其可罷者罷<lb/>
之可損者損之使天下之入如皇祐治平之盛而天下<lb/>
之用官之數郊之費皆同於景徳二者所省者盖半矣<lb/>
則又以𩔖而推之天下之費有約於舊而浮於今者有<lb/>
約於今而浮於舊者其浮者必求其所以浮之自而杜<lb/>
之其約者必本其所以約之由而徔之如是而力行以<lb/>
嵗入一億萬以上計之所省者十之一則嵗有餘財一<lb/>
<pb n="KR2f0039_WYG_269-31b"/>
萬萬馴致不已至於所省者十之三則嵗有餘財三萬<lb/>
萬以三十年之通計之當有餘財九億萬可以為十五<lb/>
年之蓄自古國家之富未有及此也古者言九年之蓄<lb/>
者計毎嵗之入存十之三耳盖約而言之也今臣之所<lb/>
陳亦約而言之今其數不能盡同然要其大致必不逺<lb/>
也前世之於彫敝之時猶能易貧而為富今吾以全盛<lb/>
之勢用財有莭其所省者一則吾之一也其所省者二<lb/>
則吾之二也前世之所難吾之所易可不論而知也伏<lb/>
<pb n="KR2f0039_WYG_269-32a"/>
惟陛下沖靜質約天性自然乘輿器服尚方所造未甞<lb/>
用一竒巧嬪嬙左右掖庭之間位號多闕躬履莭儉為<lb/>
天下先所以憂憫元元更張庶事之意誠至惻怛格于<lb/>
上下其於眀法度以養天下之財又非陛下之所難也<lb/>
臣誠不自揆敢獻其區區之愚陛下裁擇<lb/>
鞏又奏曰臣甞言皇祐治平嵗入皆一億萬以上而嵗<lb/>
費亦畧盡之景徳官一萬餘員皇祐治平皆三萬餘員<lb/>
景徳郊費六百萬皇祐治平皆一千萬以上是二者費<lb/>
<pb n="KR2f0039_WYG_269-32b"/>
皆倍於景徳使皇祐治平入官之門多於景徳者可考<lb/>
而知皇祐治平郊費之端多於景徳者可考而知然後<lb/>
議其可罷者罷之可損者損之使嵗入如皇祐治平而<lb/>
禄吏奉郊之費同於景徳則二者所省盖半矣則又以<lb/>
𩔖推而省之以嵗入一億萬計之所省者十之一則嵗<lb/>
有餘財一萬萬所省者十之三則嵗有餘財三萬萬以<lb/>
三十年之通計之當有餘財九億萬可以為十五年之<lb/>
蓄自古國家之富未有及此也陛下謂臣所言以莭用<lb/>
<pb n="KR2f0039_WYG_269-33a"/>
為理財之要世之言理財者未有及此也令付之中書<lb/>
臣待罪三班按國初承舊以供奉官左右班殿直為三<lb/>
班立都知行首領之又有殿前承旨班院别立行首領<lb/>
之端拱以後分東西供奉又置左右侍禁及承旨借職<lb/>
皆領于三班三班之稱亦不改初三班吏員止於三百<lb/>
或不及之至天禧之間廼緫四千二百有餘至於今廼<lb/>
捴一萬一千六百九十宗室又八百七十盖景徳員數<lb/>
已十倍於初而以今考之殆三倍於景徳畧以三年出<lb/>
<pb n="KR2f0039_WYG_269-33b"/>
入之籍較之熈寧八年入籍者四百八十有七九年五<lb/>
百四十有四十年六百九十而死亡退免出籍者嵗或<lb/>
過二百人或不及之則是嵗嵗有増未見其止也臣又<lb/>
畧考其入官之繇條於别記以聞議其可罷者罷之可<lb/>
損者損之惟陛下之所擇臣之所知者三班也吏部東<lb/>
西審官與天下他費尚必有近於此者惟陛下試加考<lb/>
察以𩔖求之盖有約於舊而浮於今者有約於今而浮<lb/>
於舊者其浮者必求其所以浮之自而杜之其約者必<lb/>
<pb n="KR2f0039_WYG_269-34a"/>
本其所以約之由而從之如是而力行使天下嵗入億<lb/>
萬而所省者什三計三十年之通當有十五年之蓄夫<lb/>
財用天下之本也使國家富盛如此則何求而不得何<lb/>
為而不成以陛下之聖質而加之勵精以變因循茍簡<lb/>
之敝方大脩法度之政以幸天下詒萬世故臣敢因官<lb/>
守以講求其損益之數而終前日之説以獻惟陛下裁<lb/>
擇<lb/>
哲宗初即位資政殿大學士吕公著上奏曰臣伏見陛<lb/>
<pb n="KR2f0039_WYG_269-34b"/>
下自臨朝以來留神庶政以休息生民為念凡所施為<lb/>
皆中義理如罷導洛堆垜等局減放市易見欠息錢罷<lb/>
人户養馬放積欠租稅差官體量茶塩法使者之刻剥<lb/>
害民如吴居厚霍翔王子京等内臣之生事斂怨如李<lb/>
憲宋用臣等皆従罷去中外聞之無不欣喜踴躍今來<lb/>
復䝉陛下不遺踈拙特降清問臣雖無状敢不竭盡愚<lb/>
見臣伏思先帝初即位召臣充翰林學士當時親見先<lb/>
帝至誠求治甞令臣草詔書以寛省民力為意自王安<lb/>
<pb n="KR2f0039_WYG_269-35a"/>
石秉政變易舊法羣臣有論其非便者則以為沮壊法<lb/>
度必加廢斥自是青苗免役之法行而取民之財盡保<lb/>
甲保馬之法行而用民之力竭市易茶塩之法行而奪<lb/>
民之利悉若此之𩔖甚衆今陛下既已深知其弊至公<lb/>
獨斷不為衆論所惑則更張之際當須有術不在倉卒<lb/>
且如青苖之法但罷逐年比較則官司既不邀功百姓<lb/>
自免抑勒之患免役之法當須少取寛剰之數度其差<lb/>
雇所宜無令下户虚有輸納上户取其財中户取其力<lb/>
<pb n="KR2f0039_WYG_269-35b"/>
則公私自然均濟保甲之法止令就冬月農隙教習仍<lb/>
只委本路監司提按既不至妨農害民則衆庶相得安<lb/>
業無轉為盜賊之患如此三事並須别㝎良法以為長<lb/>
久之利至於保馬之法先朝已知有司舉行之謬市易<lb/>
之法先帝尤覺其有害而無利及福建江南等路配賣<lb/>
茶塩過多逺方之民殆不聊生俱非朝廷本意恐當一<lb/>
切罷去而南方塩法三路保甲尤宜先革者也以上數<lb/>
事皆畧陳大槩其他詳悉非書所能盡然臣所深慮者<lb/>
<pb n="KR2f0039_WYG_269-36a"/>
陛下必欲更脩庶政使不驚物聽而實利及民莫若任<lb/>
人為急故臣前日輙獻愚誠乞陛下廣開言路選置臺<lb/>
諫官誠得中正之士布在要職使講求天下利害議所<lb/>
以更脩之術朝廷上下協心同力斟酌而裁制之則天<lb/>
下不難為矣若不得其人則雖有欲治之意終不可以<lb/>
濟事功臣又切慮議事者以為若更張青苗助役等法<lb/>
則向去國用必至不足然自來提舉常平司等䖏錢物<lb/>
並係封樁自不許撥充軍國常費況今日正是息民省<lb/>
<pb n="KR2f0039_WYG_269-36b"/>
事之時既外不輕用兵革内無土木横費自然國計易<lb/>
給兼罷得上件掊斂則民力已覺漸舒只如近日方罷<lb/>
導洛司堆垜場㳂汴稅額已有増數此古人所謂百姓<lb/>
足君孰與不足者也<lb/>
監察御史王巖叟論河北𣙜塩之害䟽曰臣切見河北<lb/>
二年以來新行塩法考觀其文纎悉皆具所以用意於<lb/>
國家收利於公上不為不至然立法之初必以謂官不<lb/>
勞而法可行民無苦而利可得臣今觀之大異於此運<lb/>
<pb n="KR2f0039_WYG_269-37a"/>
載之車名為和雇而郡縣鎮寨或無可雇者則不免有<lb/>
配車於上户之擾主司移文則未知和雇郡縣應辦則<lb/>
其實均科一嵗之間或至數四其能勝乎載而至官官<lb/>
自賣之勢須準留以備消耗故買者又不免有分兩不<lb/>
足之弊平日商旅通行随力大小乗時輦置塩亦有餘<lb/>
民間不知有闕絶之患今車脚既艱運載不續則又不<lb/>
免有時時無數謂之良法固如此乎臣切度計議之人<lb/>
必曰止籠商賈之利以歸公家而無所増於民今則在<lb/>
<pb n="KR2f0039_WYG_269-37b"/>
在䖏䖏民間塩價増貴一倍乃是既奪商賈之利又増<lb/>
居民之價以為息爾所以萬口咨嗟以謂不慣日食貴<lb/>
塩如此又未甞買之艱難如此也仍聞去城稍逺貧家<lb/>
下户往往不復食塩至有以塩比藥之語夫増價於民<lb/>
而收息於官以為異效其誰不能雖十倍之亦無難也<lb/>
顧於百姓何如爾伏惟河朔天下根本祖宗以來推此<lb/>
為恵願陛下不以損於民為利而以益於民為利復塩<lb/>
法如故以為河北數百萬生靈無窮之賜<lb/>
<pb n="KR2f0039_WYG_269-38a"/>
　貼黄稱慶厯六年甞有臣寮擘劃塩法一嵗之間止<lb/>
　　舊數可増錢五十九萬二千八百餘貫利之所得<lb/>
　　可謂厚矣仁宗曽不以為意而惻然發徳音云朕<lb/>
　　慮河北軍民頓食貴塩可且令依舊至今耆舊言<lb/>
　　之往往流涕其勅書刻石於北京今録本上進庶<lb/>
　　㡬陛下得見仁宗之意體而法之以益盛徳為社<lb/>
　　稷無疆之休又稱慶厯六年塩稅額止一十九萬<lb/>
　　餘緡今若依元豐六年末推行㩁法以前嵗收塩<lb/>
<pb n="KR2f0039_WYG_269-38b"/>
　　稅為額自己三十三萬餘緡比舊亦増矣<lb/>
巖叟又奏曰臣伏覩朝旨差范諤相度河北轉運使范<lb/>
子竒所奏乞令塩稅收十分稅錢事臣昨在河北亦知<lb/>
商賈有自請於官乞罷㩁買而願納倍稅者此盖出於<lb/>
商賈患㩁買之奪其利而巧為此謀主計者但知能於<lb/>
商賈倍得稅緡以為利不知商賈将於民間復増賣價<lb/>
以為㝎也臣近因論河北塩法㩁買不便且録慶厯六<lb/>
年仁宗勅書繳進意謂得經聖覽不復更有此指揮今<lb/>
<pb n="KR2f0039_WYG_269-39a"/>
既未然理當再有論列伏以仁宗既不行三司搉買之<lb/>
法又不從都運司増稅之請直批云朕慮河北軍民頓<lb/>
食貴塩可且依舊一言感人淪於骨髄刻之琬琰眀若<lb/>
日星方是時計嵗所増㡬六十萬緡仁宗豈不為公家<lb/>
之利博且多邪意以謂藏之官不若藏之民圖於近不<lb/>
若圖之逺故特捐數十萬緡無窮之息以為數百家無<lb/>
窮之恵嵗月雖舊而㤙意則新今陛下即位之始正宜<lb/>
復以祖宗一言感恱天下豈宜以小利失人心也夫小<lb/>
<pb n="KR2f0039_WYG_269-39b"/>
利得之易人心得之難陛下豈不惜邪借此使者復命<lb/>
以増為可行陛下遂将用其言而増之邪然則如仁宗<lb/>
勅書之語自河而北人人共知不可違而違之如陛下<lb/>
名義何臣誠知陛下初無此心特為朝議者未之思耳<lb/>
且以利害義非善謀也以怨易㤙非忠告也要之前日<lb/>
之徳音不可忘今日之驩心不可失至理在目了無可<lb/>
疑臣乞罷諤勿遣特以慶厯勅書申諭言者以昭陛下<lb/>
恵愛之心以塞計臣聚斂之意則不獨河北之人幸甚<lb/>
<pb n="KR2f0039_WYG_269-40a"/>
實天下幸甚<lb/>
元祐元年巖叟乞罷青苗奏曰臣等累日前連章上言<lb/>
乞依臺諫官前後論列早賜罷支青苗錢事尚未䝉指<lb/>
揮施行臣等未諭聖意仰惟自青苗之法行天下困弊<lb/>
日甚一日不如昔時陛下靜則以堯舜之心為心動則<lb/>
以祖宗之法為法髙明博大無所不通必知行青苗以<lb/>
來百姓皇皇日甚一日天下之人議論沸騰者今十六<lb/>
七年矣必不肯復以為便力主而行之切聞有大臣妄<lb/>
<pb n="KR2f0039_WYG_269-40b"/>
進奸言惑亂聖聽謂恐國用不足覬陛下以此為富國<lb/>
之計便可見其無識今匹夫放債取利為之不已而終<lb/>
必自敗況為國乎富國有大道養民有大本豈有匹夫<lb/>
朝夕之事可為富國長久之計㢤比者四民不循其分<lb/>
不安其業故所得者皆茍得所圖者皆茍圖今陛下即<lb/>
位以來四民得安其分得安其業天下之富自将有餘<lb/>
為士者不敢狂言妄作徼功倖進以生事於四方而耗<lb/>
公私之財嵗之所惜自己無窮此一富也為農者絶誅<lb/>
<pb n="KR2f0039_WYG_269-41a"/>
求之苦息調發之勞罷不急之役寛非時之擾天下從<lb/>
此無逃民四海從此無荒田耕桑以時常賦不闕嵗之<lb/>
所入不可勝計此一富也為工者不窮竭材用以治兵<lb/>
器不傾極功能以事土木崇儉尚朴而華靡纎巧無所<lb/>
陳於前日有所省月有所積而富不可勝用也為商者<lb/>
無均輸之政以害其生無市易之法以奪其利而後皆<lb/>
得自竭其計自運其財以流行於四方人人之得有餘<lb/>
而國家征稅之入無筭此其富不可勝用也四者所得<lb/>
<pb n="KR2f0039_WYG_269-41b"/>
孰與青苗之息乎為陛下大臣不知以此開陛下之心<lb/>
而乃嵗初而出之嵗終而入之朝而出之暮而入之以<lb/>
求毫分之息以自利者匹夫富者之事也豈有為天下<lb/>
而為匹夫之事㢤陛下只當思養民不須思富國若主<lb/>
於富國則民必自窮若志在養民則國将自富發之於<lb/>
心曽靡毫釐之差覩之於事遂争千里之逺惟在審䖏<lb/>
之也伏望陛下檢㑹臣等前奏留神省納早賜施行<lb/>
岩叟請詔有司講究商賈利病奏曰伏以祖宗盛際四<lb/>
<pb n="KR2f0039_WYG_269-42a"/>
方之商賈交出於塗而萬貨無所滯公私共享其利優<lb/>
㳺乎豐樂而不自知其後利専於公上商賈為之不行<lb/>
通都㑹邑至有寂寞之嘆非獨商賈之患也而上下均<lb/>
受其弊陛下即位之始首發徳音廢導洛罷市易還民<lb/>
衣食之源以恵養困窮人人䝉福如遂更生有司固無<lb/>
復争利之端矣然二年于今不為不久商賈猶病乎不<lb/>
通而國家未獲其益何也必法有蔽於中而講之未盡<lb/>
其術也伏望特詔有司深究利病以通天下之商賈下<lb/>
<pb n="KR2f0039_WYG_269-42b"/>
以祫百姓而上以資縣官庶㡬人物熈然復及祖宗之<lb/>
盛臣愚不勝區區<lb/>
朝奉郎前知登州軍州事蘇軾状奏曰臣切聞議者謂<lb/>
近嵗京東㩁塩既獲厚利而無甚害以謂可行以臣觀<lb/>
之盖比之河北淮浙用刑稀少因以為便不知舊日京<lb/>
東販塩小客無以為生大半去為盜賊然非臣職事所<lb/>
當言者故不敢以聞獨臣所領登州計入海中三百里<lb/>
地瘠民貧商賈不至所在塩貨只是居民喫用今來既<lb/>
<pb n="KR2f0039_WYG_269-43a"/>
㩁入官官買價賤比之竈户賣與百姓三不及一竈户<lb/>
失業漸以逃亡其害一也居民咫尺大海而令頓食貴<lb/>
塩深山窮谷遂至食淡其害二也商賈不來塩積不散<lb/>
有入無出所在官舍皆滿至於露積若行配賣即與福<lb/>
建江西之患無異若不配賣即一二年間舉為糞土坐<lb/>
棄官本官又被責専副破家其害三也官無一毫之利<lb/>
而民受三害決可廢罷切聞萊州亦是元無客旅興販<lb/>
事體與此同欲乞朝廷相度不用行臣所言只乞出自<lb/>
<pb n="KR2f0039_WYG_269-43b"/>
聖意先罷登萊兩州㩁塩依舊令竈户賣與百姓官收<lb/>
塩稅其餘州軍更委有司詳講利害施行<lb/>
軾為朝奉郎試中書舍人時乞不給散青苗錢斛状曰<lb/>
准中書録黄先朝初散青苗本為利民故當時指揮並<lb/>
取人户情願不得抑配自後因提舉官速要見功務求<lb/>
多散諷脅州縣廢格詔書名為情願其實抑配或舉縣<lb/>
勾集或排門抄劄亦有無頼子弟謾昧尊長錢不入家<lb/>
亦有他人冒名詐請莫知為誰及至追催皆歸本户朝<lb/>
<pb n="KR2f0039_WYG_269-44a"/>
廷深知其弊故悉罷提舉官不復立額考校訪聞人情<lb/>
安便昨於四月二十六日有敕令給常平錢斛限二月<lb/>
或正月只為人户欲借請者及時得用又令半留倉庫<lb/>
半出給者只為所給不得輙過此數至於取人户情願<lb/>
亦不得抑配一遵先朝本意慮恐州縣不曉朝廷本意<lb/>
将為朝廷復欲多散青苗錢榖廣收利息勾集抑配督<lb/>
責嚴急一如向日置提舉官時八月二日三省同奉聖<lb/>
旨令諸路提㸃刑獄司告示州縣並須候人户自執状<lb/>
<pb n="KR2f0039_WYG_269-44b"/>
結保赴縣乞請常平錢榖之時方得勘㑹依條支給不<lb/>
得依前勾集抄劄強行抑配仍仰提㸃刑獄常切覺察<lb/>
如有官吏似此違法騷擾者即時取勘施行若提㸃刑<lb/>
獄不切覺察委轉運安撫司覺察聞奏仍先次施行者<lb/>
右臣伏見熈寧已來行青苗免役二法至今二十餘年<lb/>
法日益弊民日益貧刑日益煩盜日益熾田日益賤榖<lb/>
帛日益輕細數其害不可勝言者今廊廟大臣皆異時<lb/>
痛心疾首流涕太息欲已其法而不可得者況二聖恭<lb/>
<pb n="KR2f0039_WYG_269-45a"/>
已惟善是從免役之法已盡革去而青苗一事乃獨因<lb/>
舊稍加損益欲行紾臂徐徐月攘一雞之道如人服藥<lb/>
病日益増體日益羸飲食日益減而終不言此藥不可<lb/>
服但損其分劑變其湯使而服之可乎熈寧之法本不<lb/>
許抑配而其害至此今雖復禁其抑配其害故在也農<lb/>
民之家量入為出縮衣莭口雖貧亦足若令分外得錢<lb/>
則費用自廣何所不至況子弟欺謾父兄人户冒名詐<lb/>
請如詔書所云似此之𩔖本非抑勒所致昔者州縣並<lb/>
<pb n="KR2f0039_WYG_269-45b"/>
行倉法而給納之際十費二三今既罷倉法不免乞取<lb/>
則十費五六必然之勢也又官吏無状於給散之際必<lb/>
令酒務設鼓樂倡優或闗撲賣酒牌子農民至有徒手<lb/>
而歸者但毎散青苗即酒課暴増此臣所親見而為流<lb/>
涕者也二十年間因欠青苗至賣田宅雇妻女投水自<lb/>
縊者不可勝數朝廷忍復行之乎臣謂四月二十六日<lb/>
指揮以散及一半為額與熈寧之法初無小異而今月<lb/>
二日指揮猶許人戸情願請領未免於役法網民使快<lb/>
<pb n="KR2f0039_WYG_269-46a"/>
一時非理之用而不慮後日催納之患二者皆非良法<lb/>
相去無㡬也今者已行常平糶糴之法恵民之外官亦<lb/>
稍利如此足矣何用二分之息以賈無窮之怨或云議<lb/>
者以為帑廪不足欲假此法以贍邊用臣不知此言虚<lb/>
實若果有之乃是小人之邪說不可不察昔漢宣帝世<lb/>
西羌反議者欲使民入榖邊郡以免罪蕭望之以為古<lb/>
者藏於民不足則取有餘則與西邊之役雖户賦口斂<lb/>
以贍其乏古之通議民不以為非豈可遂開利路以傷<lb/>
<pb n="KR2f0039_WYG_269-46b"/>
既成之化仁宗之世西師不觧盖十餘年不行青苗有<lb/>
何妨闕況二聖恭儉清心省事不求邊功數年之後帑<lb/>
廪自溢有何危急而以萬乗君父之尊負放債取利之<lb/>
謗錐刀之末所得㡬何臣雖至愚深為朝廷惜之欲乞<lb/>
特降指揮青苗錢斛今後更不給散所有已請過錢斛<lb/>
候豐熟日分作五年十料随二稅送納或乞聖慈念其<lb/>
累嵗出息已多自第四等以下人户並與放免庶使農<lb/>
民自此息肩亦免後世有所譏議兼近日謫降吕恵卿<lb/>
<pb n="KR2f0039_WYG_269-47a"/>
告詞云首建青苗力行助役若不盡去其法必致姦臣<lb/>
有詞流傳四方所損不細<lb/>
門下侍郎司馬光論錢榖宜歸一䟽曰臣切以洪範八<lb/>
政食貨為先故古者國用必使冢宰制之祖宗之制天<lb/>
下錢榖自常平倉𨽻司農寺外其餘皆緫於三司一文<lb/>
一勺以上悉申帳籍非條例有㝎數者不敢擅支故能<lb/>
知其大數量入為出詳度利害變通法度分畫移用取<lb/>
彼有餘濟此不足指揮百司轉運使諸州如臂使指朝<lb/>
<pb n="KR2f0039_WYG_269-47b"/>
廷常選健吏精於理財者為三司官如陳恕林特李參<lb/>
之𩔖皆稱職有名者也其餘非通曉錢榖者亦罕得叨<lb/>
居其任故能倉庫充溢用度有餘民不疲乏邦家乂安<lb/>
自改官制以來備置尚書省六曹二十四司及九寺三<lb/>
監各有職事将舊日三司所掌事務散在六曹及諸寺<lb/>
監應支用錢物五曹得以自專有司得符即時應副而<lb/>
户部不能制申發帳籍又不盡歸户部户部既不得緫<lb/>
天下財賦無由盡知錢榖出内見在之數既不盡知何<lb/>
<pb n="KR2f0039_WYG_269-48a"/>
由量入為出又五曹及内外百官各具理財之法申奏<lb/>
施行户部不得一一闗預無由盡究其間利害今之户<lb/>
部尚書舊三司使之任也而左曹𨽻尚書右曹不𨽻尚<lb/>
書天下之財分而為二視彼有餘視此不足不得移用<lb/>
天下皆國家之財而分張如此無專主之者誰為國家<lb/>
公共愛惜通融措置者乎譬人家有財必使一人專主<lb/>
管支用若使數人主之各務已分所有者多互相侵奪<lb/>
又人人得取而用之財有増益者乎故利權不一雖使<lb/>
<pb n="KR2f0039_WYG_269-48b"/>
天下財如江海亦恐有時而竭況民力及山澤所出有<lb/>
限劑乎此臣所以日夜為國家深憂者也今縱未能大<lb/>
有更張欲乞且令尚書兼領左右曹侍郎則分職而治<lb/>
其右曹所掌錢物尚書非奏請得旨不得擅支諸州錢<lb/>
榖金帛𨽻提舉常平倉司者毎月亦須具帳申戸部六<lb/>
曹及寺監欲支用錢物皆須先闗户部符下支撥不得<lb/>
一面奏乞直支應掌錢物諸司不見户部符不得應副<lb/>
其舊日三司所管錢榖財用事有散在五曹及諸寺監<lb/>
<pb n="KR2f0039_WYG_269-49a"/>
者並乞收歸户部若謂户部事多官少難以辦集即乞<lb/>
減户部冗末事務付閒曹比司兼領而通𨽻户部如此<lb/>
則利權歸一若更選用得人則天下之財庶㡬可理矣<lb/>
監察御史上官均上奏曰臣聞財用出於一司則有無<lb/>
多少得以相通差繆攘盜得以稽察故財無妄出之費<lb/>
而國無不足之憂然後可以裕民之財力而仁澤被於<lb/>
天下矣周之太府掌九貢九賦九功之貳受財貨之入<lb/>
所以待王之膳服賔客祭祀賜予玩好之𩔖皆緫于太<lb/>
<pb n="KR2f0039_WYG_269-49b"/>
府嵗終㑹財賄之出入可謂財用出於一故有無多少<lb/>
得以相通差繆攘盜得以稽察而國無不足之憂自漢<lb/>
及唐其理財設官不若周之條理詳備其計入為出不<lb/>
若周之法制全宻則上下鰓鰓然常以不給為患不亦<lb/>
宜乎先朝自新官制盖有意合理財之局緫於一司故<lb/>
以金部右曹案主行内藏受納寳貨資借拘催之事而<lb/>
奉宸内藏庫受納又𨽻太府寺然按其所領不過闗報<lb/>
寳貨之所入為數若干其不足若干為之拘催嵗入之<lb/>
<pb n="KR2f0039_WYG_269-50a"/>
數而已至於支用多少不得以㑹計文籍舛繆不得以<lb/>
稽察嵗久朽腐不得以轉貿緫領之者止中官數十人<lb/>
彼惟知謹扃鑰塗窻牖以為固宻耳承平嵗久寳貨山<lb/>
積多不可校至於陳朽蠧敗謾不知省又安能鈎考其<lb/>
出入多少與夫所蓄之數㢤臣切聞昨來内藏斥賣逺<lb/>
年縑帛每匹只二三百文夫自方郡之逺至内帑毎縑<lb/>
之直須近二千餘斥賣之直止於十之一二此不貿貿<lb/>
易移用之弊矣夫不知理府庫之財而外求於民不知<lb/>
<pb n="KR2f0039_WYG_269-50b"/>
莭用之術而為多斂之計此有司之罪也臣以為宜因<lb/>
官制之意令户部太府寺於内藏諸庫得加檢察而轉<lb/>
貿其嵗久之貨幣則帑藏有盈羨之實而無棄敗之患<lb/>
國用足而民財裕矣<lb/>
監察御史陳次升上奏曰臣切以民財有限取之不可<lb/>
以過多邦賦有常用之不可以無莭熈寧以前上供錢<lb/>
物無額外之求州縣無非法之斂自後獻利之臣不原<lb/>
此意唯務刻削以為已功若減一事一件則據其所減<lb/>
<pb n="KR2f0039_WYG_269-51a"/>
色額責令轉運封樁上供别有増置合用之物又合自<lb/>
辦上供名件嵗益加多有司財用日惟不足既無家資<lb/>
之可助又無鄰粟之可貸必至多方以取於民非法之<lb/>
征其來乃自乎是且人主莫不有惻隠之心豈無愛民<lb/>
之意比年監司多以掊取相髙者盖迫於嵗計不足其<lb/>
勢不得已而然也伏自陛下臨御以來輕徭役薄賦斂<lb/>
澄汰掊刻崇尚忠厚天下之人莫不咸被徳澤歡欣鼓<lb/>
舞屬心内附拭目以觀太平之極致然而額外上供之<lb/>
<pb n="KR2f0039_WYG_269-51b"/>
數未除竊恐異日供應不辨官司則有失職之責茍欲<lb/>
避免侵漁之患復從而生未足以副陛下仁厚之徳臣<lb/>
欲乞聖慈特降指揮勘㑹熈寧以來於舊上供額外剏<lb/>
行封樁錢物並與放罷庶使官吏不至過有誅求而民<lb/>
無騷擾之害<lb/>
　<lb/>
　<lb/>
　厯代名臣奏議卷二百六十九<lb/>
</p>
<p>
</p>
  </div>
</body>
</text>
</TEI>
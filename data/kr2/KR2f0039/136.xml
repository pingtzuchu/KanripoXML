<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百三十六</head> <lb/>
    <p>
<pb n="KR2f0039_WYG_136-1a"/>
欽定四庫全書<lb/>
　歴代名臣奏議卷一百三十六<lb/>
　　　　　　　　　　　明　楊士奇等　撰<lb/>
　　用人<lb/>
宋神宗熈寜元年翰林學士鄭獬論今世亦有房杜之<lb/>
才上奏曰臣比因賜對論及房喬杜如晦陛下問臣今<lb/>
世有此人否臣對以房杜者曠世無之茍所見未至則<lb/>
安知今世無有如房杜者哉臣退思陛下思得房杜用<lb/>
<pb n="KR2f0039_WYG_136-1b"/>
之此唐太宗之用心也而在陛下求之至與未至耳自<lb/>
古帝王何嘗求異世之士而用之當大業之際富貴乎<lb/>
廟堂之上者天下止知有宇文述虞世基而已又孰知<lb/>
有房杜也則房杜者乃隋室之棄士也及太宗龍躍乎<lb/>
太原於是二人者攀鱗而起左攜右挈遂定天下當是<lb/>
時天下灑然始知有房杜焉則今之處幽約甘藜糝者<lb/>
焉知其人不及房杜者耶顧陛下網之未宻搜之未至<lb/>
耳夫天下之士有材在己者思有為於世猶寒者之欲<lb/>
<pb n="KR2f0039_WYG_136-2a"/>
衣饑者之欲食其求用之心尤切於世主求賢之意而<lb/>
其迹無繇而至前或湮廢而不遂者可勝言哉惟有道<lb/>
之士以義自勝則雖老死於巖穴間無憾也至於雄傑<lb/>
之士則不然如其差跌則潛心世變幸有風埃之警遂<lb/>
躡而擾之故劉備久不跨馬而髀肉生見而流涕此其<lb/>
志豈斯須忘功業哉而欲漢室之不揺豈可得乎故世<lb/>
主必渠渠懇懇欲得賢而為我用者正為此也虚懷屈<lb/>
己以訪之髙爵厚禮以來之上之所好其下必有應者<lb/>
<pb n="KR2f0039_WYG_136-2b"/>
好之而未至不可遽曰今世無房杜髙宗思賢其精誠<lb/>
乃通乎夣寐於是得傅說焉此用心之顓也臣願陛下<lb/>
推此心繼之以不倦則必有如房杜者杖策而至矣言<lb/>
陋意拙惟陛下裁赦<lb/>
獬又論薦士及求直言䟽奏曰臣聞舉天下之事者不<lb/>
患乎知不及而常患乎力不足力不足則舉而不勝其<lb/>
勢必屈故知之而不能窮天下之理必任羣力而舉之<lb/>
茲所以汲汲而求賢也自陛下即位以來未聞卓然褒<lb/>
<pb n="KR2f0039_WYG_136-3a"/>
進一賢者天下之事猶如前日而欲起太平之治者難<lb/>
矣然陛下深拱九重固未能周知羣臣之能否夫天子<lb/>
所以寄耳目者公卿大夫也公卿大夫日與庶官接宜<lb/>
熟知其所為其下固有豪偉非常之士而未奮者臣願<lb/>
陛下降明詔俾按察官及兩制正刺史已上各許特薦<lb/>
文武官之有才能者舉如不實令御史劾奏請論以法<lb/>
如此則宜得實才陛下按其籍眡其所舉者衆則茲人<lb/>
必有過人者美官有缺因而次補之績效既明則又顯<lb/>
<pb n="KR2f0039_WYG_136-3b"/>
擢之不下席天下之賢能積於此矣臣又聞天下之事<lb/>
無窮雖堯舜之明而欲盡無窮之事臣知其必殆然卒<lb/>
所以能為堯舜者以其能兼聽無窮之言也事機出於<lb/>
彼羣言會於此雖至深至隠皆可羅列而陳於前矣傳<lb/>
曰舜好問其弗信己乎臣亦願陛下降明詔許中外臣<lb/>
僚草萊之士皆得上封事極言無諱陛下緫羣策而處<lb/>
之則明徹乎萬里之外矣豈惟得言哉又將以得士矣<lb/>
言如詣理或可賜對柔顔懌色以索其所蘊則天下之<lb/>
<pb n="KR2f0039_WYG_136-4a"/>
才何逃乎二者皆陛下基命之初急務也如可施用則<lb/>
乞付翰林草詔中書具為條約詔下之日必有畜才而<lb/>
待用者翹然而出矣敢冀陛下留意<lb/>
神宗時獬又論用材劄子曰臣以為今之急務莫急於<lb/>
得士士之材不材必試而后見臣觀陛下勞於求賢而<lb/>
疑於任使有兼采之名而無必用之實故天下治功未<lb/>
能興起者繇此乎夫求士必於其賢者其人茍賢矣進<lb/>
言曰某士可用也陛下乃以為未又參訪之他人他人<lb/>
<pb n="KR2f0039_WYG_136-4b"/>
以為非也則陛下沈豫往復終疑而不用也以疑心而<lb/>
欲覺天下士安得豪傑之徒犇走而盡力哉昔魏文公<lb/>
謂唐太宗曰貞觀之初賢者所舉即信而任之比來以<lb/>
衆賢舉而用以一人毁而棄不察其原而使讒佞得行<lb/>
也陸贄亦謂徳宗求才不如武后時非徒人薦士亦許<lb/>
自薦而徳宗賞鑒獨任難於公舉武后以易得人徳宗<lb/>
以精失士此皆世主疑於任人之弊也然而陛下不能<lb/>
遂用者豈聖意恐用非其才而招四方之指議乎故必<lb/>
<pb n="KR2f0039_WYG_136-5a"/>
審訪其真偽直須材而后試之如此則其擇愈詳其失<lb/>
愈遠矣何則人非美䏑安能飽衆人之口葢有愛憎忌<lb/>
疾者廁其間以仲尼之才將用於齊其勢易進也而晏<lb/>
子言遂逐之況幽昧一介之士欲求遇於天下之主其<lb/>
勢至甚難也而不知幾晏子攢頰而議是以天下士絶<lb/>
望於陛下而相與爭馳於大臣之門其志豈遂甘於背<lb/>
陛下哉蓋附陛下不如附大臣附陛下則不得用附大<lb/>
臣則得用其參據於要地者必多於陛下之所自擢其<lb/>
<pb n="KR2f0039_WYG_136-5b"/>
某人為某門下士可概而數也此陛下不能自信舉而<lb/>
棄之以資大臣之黨耳然而陛下用人而不精亦復何<lb/>
患乎天下之指議哉陛下之所持賞罰之柄者將焉用<lb/>
之昔之舜與鯀皆四岳之薦一為聖人一為凶人而堯<lb/>
且用之以四岳賢者也不用且恐失士及其試而績不<lb/>
成於是舜起而誅之是堯舜之進退豈不明白哉茍賢<lb/>
者進言曰其士可用陛下何不隨其所長而用之圖其<lb/>
新不計其素録其長不責其短兼收而並用之則天下<lb/>
<pb n="KR2f0039_WYG_136-6a"/>
豈有遺材如其有成績則賞而進之有敗事則罰斥之<lb/>
至於所舉陞黜亦如之不過數年其進而在上者必敦<lb/>
實材力之士其退而在下者必空踈躁妄之徒則又孰<lb/>
敢以虚名不材者以欺陛下哉<lb/>
獬又論責任有司劄子曰臣聞舉天下者繁治之則難<lb/>
周簡治之則易通此理然也凡天下一日有機事陛下<lb/>
必欲手挈而縷解之不亦難為力乎此陛下所以御朝<lb/>
至日旰或不暇食不避苦寒酷暑之淩薄曉夕不得休<lb/>
<pb n="KR2f0039_WYG_136-6b"/>
息而二府亦焦然相與駢聚而議其文牒之判字日不<lb/>
足則斂而歸諸私第至薄晚闔扉乃出至於繫安危之<lb/>
大計則又何暇賜清閑之對君臣從容講摩於都俞之<lb/>
間哉此其故是所以繁治之也是陛下未嘗明職分而<lb/>
以賞罰責下也故羣有司之事則取決二府二府之事<lb/>
則取決陛下如此則上愈勞而下愈不治大綱愈廢而<lb/>
小目愈繁從何而得優為之哉昔舜謂禹曰汝作司空<lb/>
平水土契為司徒敷五教臯陶作士五刑有服各任以<lb/>
<pb n="KR2f0039_WYG_136-7a"/>
職而舜無為若舜者可謂知為君哉唐太宗謂房喬曰<lb/>
公為僕射當助朕訪賢材比聞閱牒訟豈暇求人乎若<lb/>
太宗者真能責宰相哉臣以為天子者宜以安危大計<lb/>
責二府以庶事廢置責羣有司凡文治委之東府武治<lb/>
委之西府俾其定議以聞不得取決於上陛下畫可而<lb/>
行之行之而害天下則定議者受責羣有司之事不得<lb/>
取決二府據理以行行之而害於事則有司受責故上<lb/>
所治者彌簡而下所治者獨顓簡則易舉而明顓則不<lb/>
<pb n="KR2f0039_WYG_136-7b"/>
勞而通則萬事有所歸矣臣願陛下先詔二府凡事之<lb/>
叢冗不繫於利害者一切省之合歸於有司可顓而行<lb/>
也二府之事省則俾之顓慮以謀國慮之不精謀之不<lb/>
明行而害天下於是黜而去之提大柄以臨羣下此至<lb/>
要之術也則陛下可以髙拱乎巖廊之上以觀乎天下<lb/>
之治與萬民共承無疆之福豈不休哉<lb/>
熈寜元年左丞蒲宗孟上仕進抑塞書前夔州觀察判<lb/>
官蒲宗孟謹昧死百拜上書皇帝陛下臣聞聖人之持<lb/>
<pb n="KR2f0039_WYG_136-8a"/>
天下不幸而至於極弊大壞之際欲更變律令猶當以<lb/>
不可測之術不可知之權風動天下使天下安趨而樂<lb/>
從奔走而不知故未嘗倉卒亟暴為駭擾之法以逆人<lb/>
之欲拂人之情强人之所不喜違衆戾物以招怨取怒<lb/>
斂大憤起深憾而離天下之心也況不至於極弊大壞<lb/>
之際安可無故而為矯世動俗之事結怏怏不快於天<lb/>
下耶爰自邇時朝廷惡官多而吏道雜一切塞絶之如<lb/>
防㓂盜如捍讎敵如備狼虎惟患去之不盡而不患其<lb/>
<pb n="KR2f0039_WYG_136-8b"/>
有傷梗棘堤障其路苛文峻法離合其薦員增廣其年<lb/>
祀柅絶其遷升常恐其應條目而符格令合制度而契<lb/>
圈模以取一日之榮也自古厭士未有如今日之甚簡<lb/>
賤王官未有如今日之障也彰灼著明而鼔衣冠之怨<lb/>
未有如今日之暴也白衣下士至於吏部選人上及朝<lb/>
廷之所謂郎曹卿列無一人不被窒遏無一人不拂其<lb/>
所欲此皆前世好治之君孜孜降已貪求渇選賴而共<lb/>
與為理者而今日舉將去之不啻於屏丐人斥遣奴僕<lb/>
<pb n="KR2f0039_WYG_136-9a"/>
之易如之何使英偉自重之士竭謀盡慮為國家喜奮<lb/>
事功流風迹哉精才奇智之人素守㢘隅素謹徳行素<lb/>
重名節不忍捨簮紱而從負販有父母妻子之迫又不<lb/>
忍去而之山林持其不得已之心含恥强顔出入人上<lb/>
黾勉茍過此甚可歎向者大臣為法以節約進士經生<lb/>
之數舉天下而計之三年之間率多數十萬人而取三<lb/>
四百也又裁減任子之令朞歳而補者增為三歳三歳<lb/>
者增為再郊三丞告老之澤十八道使者遷任之寵例<lb/>
<pb n="KR2f0039_WYG_136-9b"/>
皆寢罷大較比舊每歳已有千餘人不占仕籍矣入仕<lb/>
之難既如此既仕之後又多為不可進之格以沮之故<lb/>
舉職官之令行而京官歳損者常百餘員朝廷猶以為<lb/>
未也召見引對之際又不用銓筦正律不循祖宗故事<lb/>
予奪無準出於臨時使天下有偶得偶失之歎惶惑驚<lb/>
擾以為不便而今年六月己未之詔又令天下通判之<lb/>
人率不得舉京官而轉運判官亦減其當舉之數士人<lb/>
何所恃而進也前無榮華以誘其心後無溫飽以足其<lb/>
<pb n="KR2f0039_WYG_136-10a"/>
衣食陛下尚欲責之治黎元養赤子不已踈乎不徒如<lb/>
此其甚者又有增年遷秩之法止郎限卿之令止郎而<lb/>
限卿是又何也堯舜已來未嘗有也古之爵禄王者所<lb/>
以厲世磨鈍而今之爵禄朝廷務以沮善而惰志豈聖<lb/>
人把持天下之術耶仕宦而有可止之時則人之為善<lb/>
有可止之心矣為善而可止則朝廷尚誰與共天下哉<lb/>
陛下豈不思入仕之人乎方今所貴而寵用者進士一<lb/>
科以進士言之使天下入仕者率三十而得仕四十而<lb/>
<pb n="KR2f0039_WYG_136-10b"/>
京官比及引年之日不過為陛下中行郎中耳然而其<lb/>
間幾何而至此其補奏而得仕誦書而入官者又豈人<lb/>
人四十而盡京官耶以此而較安在明為科條嚴設禁<lb/>
令止郎限卿以取萬載之譏乎此㝡清朝深失之議而<lb/>
治世無謂之法殆獻計者慮之不精求之不熟趨目前<lb/>
而忘遠圖思小利而不知無益逞一時之見動天下之<lb/>
心使怨府歸於朝廷釁根蟠於天下不足以懲弊革蠧<lb/>
秪以收憾而取怨矣腐儒小生不曉治體凡以謂天下<lb/>
<pb n="KR2f0039_WYG_136-11a"/>
之事皆當洗剔痛治然後可以置於太平遂陳快意之<lb/>
論恱耳之說以亂陛下視聽不知陛下新有大寳正當<lb/>
以至恩厚德結人而不宜為苛察拂戾之事駭擾天下<lb/>
也嗚呼最易得者天下之勢最難得者天下之心昔武<lb/>
王有亂臣十人同心同徳而周室以興紂有亂臣三千<lb/>
離心離德不能保天下夫人之心不可失也如此臣願<lb/>
陛下精意極慮不憚亟更而陳已之失喜進取惡擯棄<lb/>
人之常情也是以古之明王因其情之所喜順而誘之<lb/>
<pb n="KR2f0039_WYG_136-11b"/>
無不得其欲故知人之惡饑寒也與之禄使至於飽煖<lb/>
知人之惡貧賤也與之爵使至於富貴知人之惡擯棄<lb/>
也與之榮名使榮於進取惟其如是所以天下聰明才<lb/>
俊豪邁雄傑舉世不可屈服之人皆樂為之用喜為之<lb/>
盡力其故何耶是非有奇策異算蓋亦順其情而已今<lb/>
也舉違其情而欲與之共天下臣未見其可也願陛下<lb/>
勿為太過已甚之事廓然開其可進之路䟽其窒塞之<lb/>
源使轉運判官與列郡通判復得依舊舉官以誘州縣<lb/>
<pb n="KR2f0039_WYG_136-12a"/>
仕宦之心使郎無可止之期卿無可限之數以破清望<lb/>
官塞絶之歎使選人至於改官而資地應格者不奪於<lb/>
臨時以杜銓選惶惑之擾則天下榮望復在衣冠進路<lb/>
復通而仕宦復尊而朝廷復重矣治平之法減京官舉<lb/>
職官使京朝已上四年而磨勘持此之術行之十年仕<lb/>
途自清吏員自守何必巧為術以障之曲為防以蔽之<lb/>
乎百日之疾求一日以愈之必知不可而五六十年之<lb/>
弊乃欲盡去不已遽乎願陛下從容安意以待之倉卒<lb/>
<pb n="KR2f0039_WYG_136-12b"/>
亟暴恐非天下之福臣過計論事罪在不贖惟陛下裁<lb/>
赦臣宗孟昧死再拜<lb/>
二年右諫議大夫吕誨論王安石姦詐十事第二狀曰<lb/>
臣伏䝉宸慈差内臣李舜舉宣諭為言王安石事敢不<lb/>
上體聖意震恐無地況臣世受國恩家有忠範惟知死<lb/>
節以圖報効竊以我朝開基一百餘年四方無事前古<lb/>
未聞然太平之久事固有繫於聖慮者以是思之尤當<lb/>
謹於措置謀謨在於得人安危在所倚任圖任舊徳推<lb/>
<pb n="KR2f0039_WYG_136-13a"/>
廣恩信以至萬務講求利病在乎沈機黙運不當形迹<lb/>
因事制宜脩敝補廢上應天灾務以安靜乃今日之事<lb/>
也王安石者本以文章進豈意遽為輔弼惟逢迎陛下<lb/>
之意張皇一時之事祖宗法度首議變更天下利源皆<lb/>
欲揺動斥逐近侍盜弄威權傾危老臣欲速相位人情<lb/>
甚欝公議不容獨陛下未悟信任安石與之講求治道<lb/>
之要進退天下之士臣恐無益於盛時徒有累於知人<lb/>
陸象先曰天下本無事但庸人擾之賈誼曰天下大器<lb/>
<pb n="KR2f0039_WYG_136-13b"/>
也置之安處即安置之危處即危斯真廟堂之論可為<lb/>
保邦之術也臣伏望陛下深思社稷之重判别忠邪之<lb/>
人應天以篤實之誠置器審安危之地垂拱泰寜天下<lb/>
之福也安石進說少加澄省如臣者久居要職實無補<lb/>
報陛下不當奪生靈之資而益無用之臣雖聖度并容<lb/>
而公議不與敢偷安處以累公朝瀝懇而言惟祈鑒照<lb/>
監察御史裏行程灝乞留張載上疏曰臣伏聞差著作<lb/>
佐郎張載往明州推勘苖振公事竊謂載經術德義久<lb/>
<pb n="KR2f0039_WYG_136-14a"/>
為士人師法近侍之臣以其學行論薦故得召對䝉陛<lb/>
下親加延問屢形天奬中外翕然陛下崇髙儒學優禮<lb/>
賢俊為善之人孰不知勸今朝廷必欲䆒觀其學業詳<lb/>
試其器能則事固有繫教化之本源干政治之大體者<lb/>
儻使之講求議論則足以盡其所至夫推按詔<hi>一作訟</hi>獄<lb/>
非謂儒者之不當為臣今所論者朝廷待士之道爾蓋<lb/>
試之以治獄雖足以見其鈎深練覈之能攻摘斷撃之<lb/>
用止可試諸能吏非所以盡儒者之事業徒使四方之<lb/>
<pb n="KR2f0039_WYG_136-14b"/>
人謂朝廷以儒術賢業進人而以獄吏之事試之則抱<lb/>
道修潔之士益難自進矣於朝廷尊賢取士之體將有<lb/>
所失況苗振罪犯明白情狀已具得一公平幹敏之人<lb/>
便足了事伏乞朝廷别賜選差貴全事體謹具狀奏聞<lb/>
兼御史知雜事劉述乞留吕誨上奏曰臣伏覩罷御史<lb/>
中丞吕誨差知鄧州坐言事失實故也臣伏思本臺舊<lb/>
制御史所以許風聞言事者以事方萌芽未至形見及<lb/>
展轉詢採難以䆒知其詳能先時而言之則可以遏絶<lb/>
<pb n="KR2f0039_WYG_136-15a"/>
禍亂之原救藥事機之失其間固容有不審而於大體<lb/>
無甚害也今聞吕誨因言章辟光狂妄離間岐王以連<lb/>
及輔臣長短乃是誨盡忠於陛下以捄朝政之闕耳豈<lb/>
有他哉今遽然絀之士大夫相與驚歎甚為陛下惜此<lb/>
舉也陛下踐祚方三年已罷五中丞矣天下之人不知<lb/>
端末將謂陛下惡聞直言但欲人阿意順指耳豈惟汚<lb/>
損聖徳之不細實恐公忠之人由此解體奸邪之黨縁<lb/>
隙而進以白為黑以正為邪陛下覺悟而悔之已後時<lb/>
<pb n="KR2f0039_WYG_136-15b"/>
矣而況誨之為人公正峭直知無不為四方之士交口<lb/>
稱譽乃人之望也中司之任朝綱之所寄今乃轉為動<lb/>
揺自壞綱紀臣所未諭也臣愚伏望陛下察誨之無它<lb/>
矜誨之過小追還前詔俾復舊職上全國體下慰人望<lb/>
臣之至願也臣非不知斯言之入即取權臣之怒誠不<lb/>
忍孤陛下之任使耳臣不勝徬徨待罪之至<lb/>
神宗時王安石參知政事帝下詔專令中丞舉御史不<lb/>
限官髙卑趙抃爭之弗得劉述為吏部郎中上言舊制<lb/>
<pb n="KR2f0039_WYG_136-16a"/>
舉御史官須中行員外郎至太常博士資任須實歴通<lb/>
判又必翰林衆學士與本臺丞雜互舉蓋衆議僉舉則<lb/>
各務盡心不容有偏蔽私愛之患今專委中丞則愛憎<lb/>
在於一己若一一得人猶不至生事萬一非其人將受<lb/>
權臣屬託自立黨援不附己者得以中傷媒糵誣䧟其<lb/>
弊不一夫變更法度其事不輕止是參知政事二人同<lb/>
書劄子且宰相富弼暫謁告曾公亮已入朝臺官今不<lb/>
闕人何至急疾如此願收還前㫖俟弼出與公亮同議<lb/>
<pb n="KR2f0039_WYG_136-16b"/>
然後行之<lb/>
孫固知審刑院神宗問王安石可相否對曰安石文行<lb/>
甚髙處侍從獻納之職可矣宰相自有其度安石狷狹<lb/>
少容必欲求賢相吕公著司馬光韓維其人也凡四問<lb/>
皆以此對<lb/>
朱京擢監察御史時中丞及同僚多罷去京抗疏曰御<lb/>
史假之則重略之則輕今耳目之官屢進屢卻則言者<lb/>
不若靜黙為賢直者不若柔從為智偷安取容雖得此<lb/>
<pb n="KR2f0039_WYG_136-17a"/>
百數亦何益國耶<lb/>
起居舍人同知諫院范純仁奏乞詔還吕誨䟽曰臣竊<lb/>
見前御史中丞吕誨坐言事失實奪職降知鄧州縁誨<lb/>
賦性質直素秉忠義朝廷許其風聞言事誨亦得之不<lb/>
疑既有所聞遇事輙發論議雖有過當其情實可<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>容<lb/>
又況陛下舉直錯枉遏惡揚善之時如誨之臣不宜謫<lb/>
去四方不知其罪無以奬勸正人伏望特回睿恩放罪<lb/>
詔還雖是已補中丞亦可别與職任留之左右實激忠<lb/>
<pb n="KR2f0039_WYG_136-17b"/>
良<lb/>
純仁又論孫永且令依舊知秦州狀曰臣前次上殿親<lb/>
承徳音以孫永守邊失策更且責其後效有以見聖心<lb/>
寛大使過責成深得秦繆公任孟明視之道矣今日却<lb/>
聞孫永降職移知和州以李師中代為秦帥臣竊以帥<lb/>
臣之職尤須久任方能諳熟邉事經緝逺略若因事屢<lb/>
更則不惟迎送勞人兼亦百事更變兵民之情不無煩<lb/>
擾兼臣舊與孫永李師中相識各粗知其性行孫永忠<lb/>
<pb n="KR2f0039_WYG_136-18a"/>
謹慎靜足可使之安守李師中實有材力急難可用然<lb/>
好進任術不能靖安其職若邊事稍寜必須躁動别圖<lb/>
進用如此則久長之效未必得如孫永欲乞且依前來<lb/>
聖訓孫永與降職且令依舊知秦州以責後效李師中<lb/>
且令在河東可徐觀其政績兼免移易勞人庶事煩擾<lb/>
純仁又論富弼䟽曰臣聞股肱惟人良臣惟聖則君之<lb/>
倚良臣猶人之須手足也手足不可舉則無以為人大<lb/>
臣不任事則無以為國故虞舜作歌戒其臣曰股肱喜<lb/>
<pb n="KR2f0039_WYG_136-18b"/>
哉元首起哉是股肱之臣喜於任用則元首之徳日以<lb/>
興起也陛下即位以來慎求輔相冢宰之位闕以逾年<lb/>
近得富弼委之大柄四方士民莫不鼓舞以謂聖主既<lb/>
得賢臣則徳澤日新太平可待而弼登用以來屢以舊<lb/>
疾謁告入則隨衆循舊不欲有為退則謝客杜門罕通<lb/>
人事雖陛下丁寜宣召而弼終未樂職竊以中書政事<lb/>
日有萬幾朝夕之間贊㐮是賴在陛下萬乘之尊尚以<lb/>
宗廟社稷之重惟日孜孜旰昃不暇而弼乃以養痾自<lb/>
<pb n="KR2f0039_WYG_136-19a"/>
便處之晏然臣逸君勞於義安忍或以謂陛下待弼恩<lb/>
禮雖厚而誠有所未至用弼雖重而任有所未專使弼<lb/>
不盡其才所以欝欝失職而迤邐求去也以臣思之竊<lb/>
謂不然且弼起自布衣仁宗擢為宰相先皇帝暨陛下<lb/>
倚為宿徳元老四方士民望弼為賢臣碩輔在弼報稱<lb/>
之義自應如何況陛下懼灾求治之時而弼位居冢席<lb/>
君臣之際不宜形跡當自任以天下之重盡陳其所欲<lb/>
為必曰方今何事可憂何人可任何利可興何弊可革<lb/>
<pb n="KR2f0039_WYG_136-19b"/>
何者為先務何者宜緩行然後審陛下用捨之意而弼<lb/>
之去就自明何必僶勉媕阿自為卷縮是非不欲明辨<lb/>
進退不敢顯言苐且移疾於家使人主厭於容養然後<lb/>
翻然決去方為善謀者哉臣必慮弼惑道家全神養氣<lb/>
之言徇曲士忘名忌滿之節不以天下之重易其愛身<lb/>
不以萬務之急妨其養性恤已則深於恤物憂疾則過<lb/>
於憂邦但能早退自全即為明哲之術殊聖人朝聞夕<lb/>
死之義而弼以為得此又弼之過計也且詩曰雖無老<lb/>
<pb n="KR2f0039_WYG_136-20a"/>
成人尚有典刑則是朝之老成過於典刑之重也易曰<lb/>
王臣蹇蹇匪躬之故則是人臣之分不以一身為恤也<lb/>
今弼若迤邐遂去則致陛下有不用老臣之迹弼亦有<lb/>
不能竭節匪躬之名不用老成則於聖徳有虧不能匪<lb/>
躬則於臣節無取則弼之處身致主兩皆失宜而望儀<lb/>
刑四方表率百辟難矣臣又自念弼與先臣素有契義<lb/>
在臣當有忠告之言而以待罪諌垣不敢私通書謁伏<lb/>
望聖慈將臣此奏宣示弼如臣妄詆大臣則乞重行貶<lb/>
<pb n="KR2f0039_WYG_136-20b"/>
責如以臣言為是則弼宜恐懼修省不可更如前日倚<lb/>
疾自便速當靖恭厥位同寅戮力竭致主安民之慮講<lb/>
興治補弊之術延訪多士採擇羣才上以副陛下倚毗<lb/>
下以副士民属望使虞舜之賡歌不獨見美於前世微<lb/>
臣不勝大願聞弼以足疾迎送有妨不見賓客則將何<lb/>
以詢訪事幾别識人材竊計弼雖在家養疾不過安坐<lb/>
靜室賓客既知弼有足疾必不責其迎送之禮若只坐<lb/>
與之語於弼有何所損亦乞聖慈宣諭此意<lb/>
<pb n="KR2f0039_WYG_136-21a"/>
純仁又論劉琦等不當責降第一狀曰臣今日忽聞詔<lb/>
令以臺官劉琦等言多失實事輒近名擅去官曹動喧<lb/>
朝聽等罪各落御史降充監當者聞命之際中外震驚<lb/>
葢人臣以率職為忠人君以納諌為美率職之臣獲罪<lb/>
則忠勤不勸納諫之風或闕則君徳有虧是以仁宗皇<lb/>
帝開廣言路優容諍臣執政不敢任情小人不能害政<lb/>
以致太平日久億兆歸心先皇帝容納直言未嘗變色<lb/>
是時吕誨等與臣為御史亦嘗擅納告身皆䝉慰諭封<lb/>
<pb n="KR2f0039_WYG_136-21b"/>
回自是誨等力求外補此陛下之所親見固為萬世之<lb/>
光陛下述事繼明思紹先烈而因二三執政不能以道<lb/>
事君教化或失其後先刑賞或乖於輕重中書藏其本<lb/>
末但致外議喧騰凡居言責之臣敢不即時論奏既許<lb/>
風聞言事即是過失得原而柄臣遂非捃摭其罪欲其<lb/>
畏避搐縮遇事不敢輒論雖於政府便安而陛下將何<lb/>
所賴且執政王安石以文學自負以議論得君專任已<lb/>
能不曉時事而又性頗率易輕信難回舉意發言自謂<lb/>
<pb n="KR2f0039_WYG_136-22a"/>
中理近以陛下切於求治安石不度己才欲求近功忘<lb/>
其舊學舍堯舜知人安民之道講五覇富國强兵之術<lb/>
尚法令則稱商鞅言財利則背孟軻鄙老成為因循之<lb/>
人棄公論為流俗之語異己者指為不肖合意者即謂<lb/>
賢能所以薦薛向為通才指吕誨為無用致陛下無從<lb/>
諫之美使時政有揠苖之憂臣常失望痛心故已屢有<lb/>
陳奏孟子曰不以舜之所以事堯事君不敬其君者也<lb/>
不以堯之所以治民治民賊其民者也陛下有堯舜之<lb/>
<pb n="KR2f0039_WYG_136-22b"/>
資而安石議桑羊之術不恭甚矣四方百姓未安而安<lb/>
石欲使小人以擾之賊之甚矣加以曾公亮年髙不退<lb/>
廉節已虧且欲安石見容惟務雷同茍且舊則好拘文<lb/>
法今則一切依隨趙抃心知其非而詞辨不及安石凡<lb/>
事不能力捄徒聞退有後言此皆陛下大臣所為安得<lb/>
政令無失求諫尚恐不及何暇深責諍臣蓋以安石之<lb/>
心將欲果於興事所以深惡言者懲戒後來殊不知成<lb/>
湯罪已而興禹拜昌言曰聖周道既衰則有防川之蔽<lb/>
<pb n="KR2f0039_WYG_136-23a"/>
秦法雖暴而有敢怒之民陛下睿知聰明洞照古今豈<lb/>
可啓寵偏聽而失天下之心伏望陛下平氣虚懐深為<lb/>
國計將琦等責降告敕速賜追還安石不可久在中書<lb/>
必恐任性生事宜速解其機務或且置之經筵足以答<lb/>
中外之心弭未然之患如是則商湯改過之美可復見<lb/>
於今帝堯從欲之仁不獨稱於古臣不勝大願然臣久<lb/>
居諫列智慮不明不能救止未然遂致聖政有失雖陛<lb/>
下不憚改作而臣之職事已隳豈敢復在諌垣輒以居<lb/>
<pb n="KR2f0039_WYG_136-23b"/>
家待罪自今月十日更不供職伏乞重行貶竄以戒百<lb/>
官<lb/>
　貼黄今後政府臣寮每欲主張親知但只先同議論<lb/>
　　後至簽敕之時别作回避則言者無由奏彈陛下<lb/>
　　豈可不察劉述方被勘劾恐執政陷以稽遲之罪<lb/>
　　劉述既見事有未安自當不敢行下本是盡心職<lb/>
　　事却䝉執政深怒況王安石舊作中書舍人糾察<lb/>
　　在京刑獄亦曾繳納詞頭不肯入謝今日不存忠<lb/>
<pb n="KR2f0039_WYG_136-24a"/>
　　恕以至於此亦乞陛下詳察<lb/>
第二狀曰臣昨日上言乞追還劉琦等責降誥敕臣已<lb/>
居家待罪以俟竄殛然有愛君之心尚冀一伸伏縁臺<lb/>
官為天子耳目將使警察百辟以防權倖之非今琦等<lb/>
一言柄臣便䝉落職監當若指君父之過則將何法以<lb/>
加之況自先皇帝已來人主未嘗自有過失皆因大臣<lb/>
舉措不謹玷累朝廷且君父既為人所玷累則忠臣孝<lb/>
子寜忍不言陛下不察其心更加貶竄不惟自摧耳目<lb/>
<pb n="KR2f0039_WYG_136-24b"/>
乃使忠孝莫伸方今多士盈庭大半趨附執政陛下更<lb/>
以法令驅之使畏大臣則其任性恣行何所不至陛下<lb/>
雖欲制馭必傷終始之恩所以人主雖當仰成執政而<lb/>
督察之任委之臺官俟有過愆則使彈擊下以使大臣<lb/>
知懼上以全君臣之恩此是從古以來馭臣之要道也<lb/>
陛下將臣此奏反覆䆒詳特與追還二人以正朝廷之<lb/>
失則臣死之日猶生之年<lb/>
熈寜三年直舍人院吕大防論御臣之要上奏曰臣伏<lb/>
<pb n="KR2f0039_WYG_136-25a"/>
見陛下求治之意可謂至矣四方孤遠卑賤之吏或一<lb/>
善可稱或一詞可録不問其秩之髙下皆傳召而見之<lb/>
燕閒從容盡其所蘊聖心退託猶以為未至又詔百官<lb/>
之在朝者各封上其所欲言而以次對於廷下自爾以<lb/>
來且將數年伏惟陛下觀天下之人才不為不多而閲<lb/>
天下之事理不為不衆矣然人才多則賢不肖並進而<lb/>
難知事理衆則可與不可雜至而易惑恭惟聖鑒之明<lb/>
固無遁照然區區之愚竊謂古今人主之臨涖動則皆<lb/>
<pb n="KR2f0039_WYG_136-25b"/>
稱御葢天下者車也羣臣者馬也法度者轡策也要在<lb/>
人主善御之而已御得其要則車安而馬習轡緩而策<lb/>
簡御失其要則車危而馬敝轡急而策煩人主之所以<lb/>
貴要者無他在此而已臣愚以謂御臣之要必先退纎<lb/>
柔而進樸直略言詞而責行實然後為得臣竊見近年<lb/>
被召見用之臣其善事固不少矣而以浮辯巧說而進<lb/>
者或有之臣竊原其理蓋有二途或以一切逢迎徼倖<lb/>
速進及考其成敗則不足經逺或援引古義以證已見<lb/>
<pb n="KR2f0039_WYG_136-26a"/>
不度宜適而謂今世可行者雖所以言者異而敗事蠧<lb/>
理其害則同此陛下不可不熟察也自古雖聖人在上<lb/>
未嘗不以巧言為戒者蓋美言之於人易眩而難察易<lb/>
聽而難行故雖堯舜在上亦以巧言令色為畏以靜言<lb/>
庸違為患以壬人讒說為憂況其下者哉以此論之故<lb/>
宜專進崇實忠良之士以奉成聖化雖言有拂戾行有<lb/>
簡直乍若不合者亦在陛下容養而成就之漢武帝愛<lb/>
司馬遷嚴助之才華而尊汲黯卜式唐太宗好許敬宗<lb/>
<pb n="KR2f0039_WYG_136-26b"/>
李義府之文章而信任王珪魏徵此明主之鑒有以區<lb/>
處之矣以陛下之文明致治將躋於二帝三王之盛而<lb/>
知人之辯必不在漢唐二主之後也<lb/>
知審官院蘇頌同李大臨等繳李定詞頭第一劄子曰<lb/>
臣等檢㑹熈寜三年七月六日奉聖㫖今後臺官有闕<lb/>
委御史中丞奏舉不拘官職髙下令兼權如所舉非其<lb/>
人令言事官覺察聞奏臣四月二十八日上殿面奉聖<lb/>
㫖將上件條貫赴舍人院商量草除李定官制者臣等<lb/>
<pb n="KR2f0039_WYG_136-27a"/>
尋將上件條貫赴院同共看詳蓋為從前臺官須得於<lb/>
太常博士以上中行員外郎以下奏舉稱職後來為朝<lb/>
行中難得資序相當之人故朝廷特開此制云不拘官<lb/>
制髙下者只是不限博士與中行員外郎耳即非謂選<lb/>
人亦許奏舉也所謂兼權者如舊官資序不相當三丞<lb/>
以下未可為監察故且令上權前行員外郎以上不可<lb/>
為侍御故令下兼詳此皆不為選人設也若不拘官職<lb/>
髙下并選人在其間則是秀州判官亦可以權裏行不<lb/>
<pb n="KR2f0039_WYG_136-27b"/>
必更改中允也以此言之選人不可超授臺官明矣至<lb/>
如程顥王子韶等並已先轉京官因中丞薦舉方䝉特<lb/>
遷中允上權監察今李定是初等職官資序若特與改<lb/>
官只合轉大理寺丞且選人特改京官已是優異若更<lb/>
授超朝籍處之憲臺恩命重疊陞擢非常先朝已來未<lb/>
有此比未知李定有何所長而可當此殊命也臣等所<lb/>
以喋喋有言不避斧鉞之誅者非他也但為愛惜朝廷<lb/>
之法制而遵守有司之職業耳且爵禄賞罰進退黜陟<lb/>
<pb n="KR2f0039_WYG_136-28a"/>
皆陛下得以專之無所不可者若事下有司則具有條<lb/>
制當官者須奉行而固執也大抵條例戒於妄開今日<lb/>
行之他日遂為故事若有司因循漸致隳紊誠恐倖門<lb/>
一開則仕途奔競之人皆有倖求希望不次之擢朝廷<lb/>
名器有限焉得人人而滿其意哉前世所以謹重爵賞<lb/>
不以假人雖有奇才異倫亦須試以職事俟有成效然<lb/>
後超擢者以此也兼臣等前來論列雖不具記上件條<lb/>
貫亦只指陳選人超授臺官為過當耳如宋敏求言去<lb/>
<pb n="KR2f0039_WYG_136-28b"/>
歳驟用京官而遷之今又以幕職官便陞朝著而峻處<lb/>
糾繩之地竊恐即循官制之舊未壓羣議臣大臨言秀<lb/>
州判官除授監察御史裏行不惟超越資序未壓羣言<lb/>
抑亦有乖國朝從來法制臣頌言去歳詔㫖專令中丞<lb/>
舉官雖不限資品猶以京秩薦授人所以無言者以前<lb/>
有詔令故也詳此與今來檢舉到不拘官職髙下條制<lb/>
亦不至違戾以此臣等所以須至再執守初議也臣等<lb/>
非不知再拒嚴㫖獲罪不輕但以意在盡公不敢自為<lb/>
<pb n="KR2f0039_WYG_136-29a"/>
反覆上誤朝廷耳所有臣大臨昨日當草薛昌朝除官<lb/>
制初亦疑慮未得允當既而思之昌朝雖非御史之薦<lb/>
朝廷特除縁是京官為有程顥王子韶近例所以不敢<lb/>
違拒非如李定選人之比也欲望聖慈更加詳察臣等<lb/>
惓惓之誠所有李定除官制臣等未敢具草<lb/>
第二劄子曰臣今月二十一日准中書劄子右諫議大<lb/>
夫知制誥宋敏求奏今月十九日當直中書刑房送到<lb/>
前秀州軍州事判官李定特除太子中允權監察御史<lb/>
<pb n="KR2f0039_WYG_136-29b"/>
裏行詞頭伏以御史之官國朝以來其任頗重去歳驟<lb/>
用京官而選之今又以幕職官便陞朝著而峻處糾繩<lb/>
之地臣恐弗循官制之舊而未厭羣議所有詞頭未敢<lb/>
具草奉御批速送别官命草臣伏以國朝近制進補臺<lb/>
官皆詔御史中丞知雜與翰林學士更互於太常博士<lb/>
以上中行員外郎以下曾任通判官中奏舉充三院其<lb/>
未歴通判者即須特㫖方許薦為裏行儻非其人或至<lb/>
連坐所以慎重臺閣之選也去歳詔㫖專令中丞舉官<lb/>
<pb n="KR2f0039_WYG_136-30a"/>
雖不限資品猶以京秩薦授縁已有前詔故人無間言<lb/>
今定自支郡幕職官入居朝廷糾繩之任超越資序近<lb/>
歳未有臣恐有違官法無益治朝敏求所以惓惓而進<lb/>
言者納忠而舉職也議者或曰唐世自諸侯幕府入登<lb/>
臺省者多矣而定之此除豈為過耶臣以謂不然在唐<lb/>
方鎮盛時有奏辟郎官御史以充幕府者由此幕府連<lb/>
茹增重祖宗深鑒此弊一切釐改州郡僚佐皆從朝廷<lb/>
補授大臣出鎮或許辟官亦皆隨資注擬滿歳遷秩並<lb/>
<pb n="KR2f0039_WYG_136-30b"/>
循銓格非復如唐世之比而今之三院事任又重於昔<lb/>
時況定官未終更非時召對不由銓考擢授朝列不縁<lb/>
御史之薦直寘憲臺雖朝廷急於用才度越常格然隳<lb/>
紊法制必致人言所益者小所損者大再詳敏求前奏<lb/>
頗得允當所有李定除官制未敢具草<lb/>
第三劄子曰臣今月二十三日准中書劄子節文尚書<lb/>
工部郎中知制誥李大臨狀所有李定除官制内有未<lb/>
便奉聖㫖令蘓頌依前降指揮撰詞臣竊以官品有髙<lb/>
<pb n="KR2f0039_WYG_136-31a"/>
下職事有閒劇皆所以待才能之士擢授有資級保任<lb/>
有常法亦所以抑奔競之塗由古以來兹道不易祖宗<lb/>
之朝或有自起孤逺而登顯要者葢天下初定士或棄<lb/>
草萊而不用故不得不廣搜揚之路自真宗仁宗以來<lb/>
每有除授雖幽人異行亦不至超越資品葢承平之代<lb/>
事有紀律故不得不循用資品選授之法今朝廷清明<lb/>
俊乂並用進任臺閣動有成規而定以遠州幕官非有<lb/>
積累之資明白之効偶因召對一言稱㫖便授臺官政<lb/>
<pb n="KR2f0039_WYG_136-31b"/>
府既已奉行有司不能抗議使制命遂行四方聳聞仕<lb/>
進之間豈無觖望況今天下之廣英豪之衆他日或更<lb/>
有非常之人又過於此夤縁進見奏對稱㫖則復以何<lb/>
官處之寖漸不已誠恐髙官要職或可以岐路而致事<lb/>
有萬一不可不防臣所以區區建言者上以遵朝廷之<lb/>
法制下以盡有司之職業耳謹按六典中書舍人之職<lb/>
凡詔㫖制勅皆按典故而起草制勅既行有誤則奏而<lb/>
正之故前後舍人論列差除用典故而䝉改正者非一<lb/>
<pb n="KR2f0039_WYG_136-32a"/>
今三院御史須中丞學士薦舉朝臣乃典故也或不應<lb/>
此其敢無言去歳以京官除授所以無言者以前有詔<lb/>
令故也今若先立定制許於幕職官中選擢三院則臣<lb/>
等復有何言而敢違拒邪況定之此制前日敏求大臨<lb/>
洎臣皆知不應近制是以各有論奏今再被詔㫖若便<lb/>
奉行是臣故違官守自作二三上累聖明孰任其責竊<lb/>
謂威福之柄人主得以自專官守有責臣下得以固執<lb/>
若朝廷以定才實非常則當特與改官别授職任隨資<lb/>
<pb n="KR2f0039_WYG_136-32b"/>
超用無所不可不必棄越近制處之憲綱若臣上懼嚴<lb/>
誅靦顔起草誠慮門下封駮不肯放過縱門下不舉則<lb/>
言事之臣必須重有論列或定畏議固執不敢祗受是<lb/>
臣一廢職事而致論議互起煩瀆聖聽則臣之罪戾死<lb/>
有餘責所有李定除官制未敢具草<lb/>
第四劄子曰臣今月一日准中書劄子節文李定除太<lb/>
子中允監察御史裏行詞頭奉聖㫖劄與蘓頌所除李<lb/>
定係是特㫖不礙近條令疾速撰詞臣為詳自來本院<lb/>
<pb n="KR2f0039_WYG_136-33a"/>
凡有中書送到詞頭並是當制舍人奉行惟是當制日<lb/>
曾封還詞頭其詞頭再下若元封還之官却再當日即<lb/>
轉送以次官命詞昨日中書劄子送舍人院是臣當制<lb/>
所以獨具劄子奏陳今日輪當李大臨直日上件劄子<lb/>
合是本官奏行却專送臣處顯見不依得自來更直承<lb/>
受體例是同一職事而差使有異臣豈敢越次承受若<lb/>
云因臣論列除改不合條例便送臣處分縁上件論奏<lb/>
是與李大臨一狀同議事體不殊却不依常例送本院<lb/>
<pb n="KR2f0039_WYG_136-33b"/>
輪次承受其劄子已具狀繳納中書門下伏乞依自來<lb/>
體例施行去訖兼臣與李大臨等前後論列李定差除<lb/>
未得允當葢是遵守朝廷之法制奉行有司之職業初<lb/>
等職官超授朝列兼權御史不應近制所以未敢具草<lb/>
今來中書劄子稱係是特㫖除授不礙近降條制臣切<lb/>
謂若果出聖意拔擢即須是非常之人名聲顯聞於時<lb/>
然後可以厭服羣議為朝廷美事不然則進用之路自<lb/>
有階漸耳昔馬周為常何作奏條陳得失二十餘事皆<lb/>
<pb n="KR2f0039_WYG_136-34a"/>
當世切務唐太宗拔於布衣近世張知白上書言事論<lb/>
議卓越真宗皇帝拔於河陽職官此二臣者可謂有顯<lb/>
狀矣逢時遇主可謂非常矣然周猶召直門下省明年<lb/>
方用為御史裏行知白召對稱㫖亦命試舍人院然後<lb/>
授以正言非如定逺州職官素無聲稱偶因孫覺論薦<lb/>
一賜召對便䝉超授縱有竒謀碩畫亦未顯著於時豈<lb/>
足以上稱不次之擢但用其言不試以實天下才辨之<lb/>
士聞之皆思趨走勢要以希薦用此門一開未必為國<lb/>
<pb n="KR2f0039_WYG_136-34b"/>
家之福也故前代用人之法必加詳試俟見成效然後<lb/>
陞擢者亦所以防僥倖之路也今臣不避誅戮再貢瞽<lb/>
言者誠見陛下容受直言可不思獻納少冀裨補耶其<lb/>
李定特㫖除授欲望陛下早賜采納羣議或詢近臣若<lb/>
謂定之才果足以副陛下特㫖之擢則臣自當受妄言<lb/>
之罪萬一臣言不虛即乞再加詳酌或别授一官寘之<lb/>
京師俟他時見其實狀進用未晚如此不惟臣等職事<lb/>
得舉兼亦可以養成定之才資免貽異日之論議也臣<lb/>
<pb n="KR2f0039_WYG_136-35a"/>
不勝夙夜惓惓納忠之至然臣已是五次論列累拒詔<lb/>
命罪在不赦戰恐待罪不敢遑寜<lb/>
知制誥宋敏求繳李定詞頭上奏曰臣今月十九日當<lb/>
直中書刑房送到前秀州軍事判官李定特除太子中<lb/>
允權監察御史裏行詞頭伏以御史之官國朝以來其<lb/>
任頗重雖列属三院各有等差至於肅政外朝紀綱所<lb/>
寄號為清峻選擇葢均舊制須太常博士經兩任通判<lb/>
方許舉奏入臺蓋以歴任既深則更事益多朝廷之儀<lb/>
<pb n="KR2f0039_WYG_136-35b"/>
得以詳熟景祐初以資任難有相當者遂計奏舉博士<lb/>
以上通判未滿任者為御史裏行去歳驟用京官而遷<lb/>
之今又以幕職官便陞朝著而峻處糾繩之地臣竊恐<lb/>
弗循官制之舊而未厭羣議所有詞頭未敢具草<lb/>
知制誥李大臨繳李定詞頭奏曰臣以今月二十二日<lb/>
准中書劄子令看詳宋敏求蘇頌所奏委得公當伏以<lb/>
御史之職糾正内外自國朝故事每有員闕必用太常<lb/>
博士已上官然後補之仍須曾歴通判方許舉薦今李<lb/>
<pb n="KR2f0039_WYG_136-36a"/>
定秀州判官除監察御史裏行不惟超越資序未厭羣<lb/>
言抑亦有乖國朝從來法制敏求頌之所陳蓋亦有補<lb/>
於朝廷伏望早賜詳酌所有李定除官制未敢具草<lb/>
大臨又奏曰臣今月三日准中書劄子送下蘇頌繳納<lb/>
李定除太子中允監察御史裏行詞頭奉聖㫖所除李<lb/>
定出自特㫖並不礙近制令舍人院疾速撰詞輪次是<lb/>
臣當制切縁臣與蘇頌前後累次論列屢煩聖聽非不<lb/>
知狂率僭易罪當萬死然猶喋喋不已者無它也蓋以<lb/>
<pb n="KR2f0039_WYG_136-36b"/>
職在近列參贊書命詔勅未便理合奏論既有所懷豈<lb/>
敢緘黙竊以李定自初等職官超授御史不次遷擢舊<lb/>
例所無若云差除特自聖㫖不礙近制大凡朝廷爵賞<lb/>
之出稍有優異皆可謂之特㫖或事有未當豈可以特<lb/>
㫖之故而不許當官者以職事而論列耶以陛下之聖<lb/>
度聰明容納必無不許之理以此臣得以盡所懷而終<lb/>
言之且定自處仕塗未聞有卓然稱譽為時所推若謂<lb/>
之有經術行誼則召對數刻之間陛下豈能盡見其所<lb/>
<pb n="KR2f0039_WYG_136-37a"/>
蘊之深淺也若陛下以其辨論可取急於任用則遷之<lb/>
以一官可也徐觀其所為然後别加遷擢可也不當遽<lb/>
然置在憲臺駭動物聽於定未安於國體亦有所損故<lb/>
前頌之所論唐太宗用馬周先置門下省眀年方為御<lb/>
史裏行國朝用張知白亦先試於舍人院然後授以正<lb/>
言蓋為此也今定之除既未厭羣議若制命一出豈免<lb/>
門下之封駮臺諫之章疏耶臣當此時雖欲自劾請罪<lb/>
亦無及矣縱陛下容恕不加誅責然臣復何靣目以處<lb/>
<pb n="KR2f0039_WYG_136-37b"/>
陛下之左右耶以此須至先事建言儻䝉聽察不惟在<lb/>
臣職業粗得所守亦於朝廷萬分裨益臣不勝兢惶隕<lb/>
越待罪之至其李定除官制未敢具草伏望聖慈更賜<lb/>
詳酌<lb/>
神宗時校書郎晁補之奏舉趙元緖狀曰伏見本府居<lb/>
住朝奉郎新差監在京物料庫趙元緖父故太子少師<lb/>
致仕概在仁宗朝曾與韓琦曾公亮歐陽修同執政時<lb/>
仁宗初命英宗領宗正槩言宗正非所以為重乞立為<lb/>
<pb n="KR2f0039_WYG_136-38a"/>
皇子後預顧命定策立英宗嗣大寳功施社稷同時勲<lb/>
臣之子皆䝉次第褒擢多已通顯而槩之嗣子獨沈常<lb/>
調簮組之傳不絶如綫元緒刻意承家學問自立吏事<lb/>
足稱勘㑹知揚州蘇頌知應天府何正臣權京東轉運<lb/>
副使吕溫卿皆嘗論概之功薦元緖之才可備任使未<lb/>
䝉施行臣竊覩英宗在東宫答槩書云首定大策固已<lb/>
措時於久安世䝉顯休方當與國而長懋槩之有勲王<lb/>
室事固灼著其墳墓居第在宋歳時闕人照管伏望聖<lb/>
<pb n="KR2f0039_WYG_136-38b"/>
慈檢㑹前後臣僚奏乞特賜甄録其子元緖與一南京<lb/>
差遣庶以廣國家求舊念功之美意而勸臣子之為忠<lb/>
孝者<lb/>
監察御史陳師錫上奏曰臣聞堯舜禹稷之相遇其朝<lb/>
夕都俞勸戒不過於任賢勿貳去邪勿疑蓋為君之先<lb/>
務在此也夫知任賢矣而任之之意不專賢不可得而<lb/>
任矣知去邪矣而遲疑不斷雖有去邪之意邪亦不可<lb/>
得而去矣昔齊桓公問管仲曰吾欲酒腐於爵肉腐於<lb/>
<pb n="KR2f0039_WYG_136-39a"/>
俎得無害覇乎管仲曰此極非其善者然非害覇也任<lb/>
賢而使小人間之害覇也又曰郭何以亡管仲曰以其<lb/>
善善而惡惡桓公曰善善而惡惡何以亡管仲曰善善<lb/>
而不能用惡惡而不能去郭由是亡由此言之人君不<lb/>
得任賢去邪之道大不可以王小不可以覇守而不變<lb/>
將至於亡其能覇且王乎管仲且猶知此況不為管仲<lb/>
者乎宋興百五十餘載矣號稱太平享國長久遺民至<lb/>
今思之者莫如仁宗皇帝臣竊嘗考致治之本亦不過<lb/>
<pb n="KR2f0039_WYG_136-39b"/>
於開納直言善御羣臣賢必進邪必退自明道中初親<lb/>
覽萬幾見政事之多僻知輔佐之失職自宰相吕夷簡<lb/>
樞密使張耆參副夏竦陳堯佐范雍晏殊等一日皆罷<lb/>
去天下已服其英斷矣寳元之初地震冬雷用諫官韓<lb/>
琦之言而宰相王隨及同列陳堯佐盛度韓億石中立<lb/>
同時見黜嘗用夏竦為樞密使諫官歐陽修論其姦邪<lb/>
即日罷竦判河陽晏殊為宰相諫官蔡㐮言其不恤邊<lb/>
事廣置田宅即日出殊知潁州其後不次擢用杜衍范<lb/>
<pb n="KR2f0039_WYG_136-40a"/>
仲淹富弼韓琦以致慶歴嘉祐之治為本朝甚盛之時<lb/>
逺過漢唐幾有三代之風若仁宗牽於偏聽優柔不斷<lb/>
臺諫備位言不見用賢善不進朋姦不去則安能享四<lb/>
十二年太平之福乎臣願陛下逺思堯舜禹稷任賢去<lb/>
邪之道中采齊桓管仲善善惡惡之戒近法仁祖納諫<lb/>
御臣之意則太平之盛指日可見臣以疎逺樸陋誤䝉<lb/>
收擢敢竭所聞上裨萬一伏望陛下留神省察倘䝉加<lb/>
意豈獨一介小臣之幸實社稷生民之福也<lb/>
<pb n="KR2f0039_WYG_136-40b"/>
黄廉為監察御史裏行建言成天下之務莫急於人才<lb/>
願令兩制近臣及轉運使各得舉士詔各薦一人繼言<lb/>
寒逺下僚既得名聞於上願令中書審其能而表用則<lb/>
急才之詔不虛行於天下矣<lb/>
知杭州陳㐮薦吳師仁劄子曰新制已前嘗選請到本<lb/>
州進士吳師仁在學充教授體訪得本人履行淳正器<lb/>
識髙逺嘗肄業太學名聞縉紳應舉不第退歸田里甘<lb/>
貧守道專治誠明義理之學而不為異端之說自充教<lb/>
<pb n="KR2f0039_WYG_136-41a"/>
授以來夙夜孜孜誨誘不倦曾未數月學者翕然向風<lb/>
知所勸激使之久處必有成就人才美厚風俗伏望聖<lb/>
慈特賜收采令充本州州學教授<lb/>
熈寜中㐮為侍御史知雜事又論大臣皆以利進上奏<lb/>
曰臣竊聞已有制命除韓絳樞密副使兼參知政事絳<lb/>
以才望序遷固未為過然朝廷所以用絳之意似乎不<lb/>
厚矣陛下始用王安石參預大政首為興利之謀先與<lb/>
知樞宻院事陳升之同領制置三司條例司未幾升之<lb/>
<pb n="KR2f0039_WYG_136-41b"/>
用是遷為丞相而絳又領之曾不數月今又以絳參預<lb/>
政事則是中書選任大臣皆以利進自古致治之朝未<lb/>
有此事也書曰兹惟三公論道經邦燮理隂陽官不必<lb/>
備惟其人此輔相之任也大戊之興也則有伊陟臣扈<lb/>
格于上帝巫咸乂王家髙宗之興也則有甘盤𫝊說而<lb/>
商祀配天成王之立也則周公為師召公為保興作禮<lb/>
樂遂致太平之功不聞以利責之也唐憲宗剛明果斷<lb/>
能立事功以藩鎮漸平肆意侈欲程异皇甫鎛探知其<lb/>
<pb n="KR2f0039_WYG_136-42a"/>
㫖以誅剥財利說之故憲宗獨排物議而以异鎛為相<lb/>
裴度素所親信雖極言論列終亦不悟季年昏惑曾庸<lb/>
主之不若信乎利之蔽人也如此君人者之所任與其<lb/>
所好足以為戒矣今陛下執政之臣凡以利進者三人<lb/>
矣雖聖徳髙明不足以致惑亦不可以不謹也臣欲乞<lb/>
罷絳參知政事今後中書選任大臣必求道徳經術之<lb/>
賢以處之而不得以利進如陛下不欲追寢已行之命<lb/>
即乞將制置條例司與青苗補助之法只歸三司及責<lb/>
<pb n="KR2f0039_WYG_136-42b"/>
之守令相度施行庶不害於王政而足以全大臣之節<lb/>
矣<lb/>
㐮知諫院乞召還范純仁狀曰臣伏覩近降中書劄子<lb/>
内聖㫖就差知河中府兵部員外郎直集賢院范純仁<lb/>
充成都府路轉運使劄付御史臺者比聞御史中丞吕<lb/>
公著右正言知諫院孫覺皆有文字乞留純仁要劇差<lb/>
遣未䝉俞㫖純仁向以諫官言事議論有所不合於義<lb/>
難處懇求外官陛下深示矜容不獲已而與之善郡中<lb/>
<pb n="KR2f0039_WYG_136-43a"/>
外之論已惜其去謂無歳月之久必當召還供職今復<lb/>
使之遠適人情殊駭在陛下之意不過藉其風力安慰<lb/>
遠民然内外資望之臣可以當此一路者猶足選擇如<lb/>
純仁者忠義勁正乃陛下耳目之官嘗以言事被逐而<lb/>
志無所奪輕利信道不為茍且之計求之今日豈易得<lb/>
哉衆口一辭皆以為不當去伏望聖意早賜召歸要近<lb/>
以厭人望非特臣之私言也謹具狀奏聞<lb/>
㐮又依赦文舉陳烈狀曰准御史臺牒准熈寜十年九<lb/>
<pb n="KR2f0039_WYG_136-43b"/>
月七日勅奉聖㫖應内外官待制以上各於文臣内舉<lb/>
才行堪任陞擢官一員令中書審察如所舉不謬取㫖<lb/>
隨材用試即不得舉已係帶職及兩府自已親戚者臣<lb/>
伏見前授安州司戸參軍充國子監直講陳烈心仁氣<lb/>
剛才智卓越學聖人之言而必踐其行稽先王之法而<lb/>
必適於時博通羣經尤明於典禮之奥其為文章淵源<lb/>
浩博肆筆而成求之宿儒未有比者慶歴初嘗與鄉貢<lb/>
試於禮部罷歸田里無復仕進安貧力學積四十年著<lb/>
<pb n="KR2f0039_WYG_136-44a"/>
書數萬言未見其止仁宗朝嘗因近臣論薦及本部監<lb/>
司長吏髙其風節數以名聞累降召命以學官起之辭<lb/>
而不至世以為潔身獨行之士是非知烈者也烈之所<lb/>
學皆孔孟之志觀其事業足以有為自以身載聖賢之<lb/>
道不為茍進可以禮致而不可以利畜如斯而已矣伏<lb/>
思陛下享御以來博延髦雋得人之盛跨越百王如烈<lb/>
之賢不為難致欲望陛下特以禮命召至闕廷賜對清<lb/>
閒親降聖問使陳二帝三王之術六經四子之要與夫<lb/>
<pb n="KR2f0039_WYG_136-44b"/>
當世之務以著於篇必有以上稱陛下尊賢重德之舉<lb/>
今保舉堪充清要不次任使如䝉朝廷擢用後不如所<lb/>
舉臣甘坐面欺之罪謹具狀奏聞<lb/>
㐮又彈李南公除京西運判不當狀曰臣伏准中書劄<lb/>
子太常博士李南公已降勅命就差權發遣京西路轉<lb/>
運判官依舊提舉本路常平廣恵倉兼管勾農田水利<lb/>
差役事劄付御史臺者南公資力甚淺學術無聞雖小<lb/>
有才不足以驟加劇任近為制置司奏辟專以青苗之<lb/>
<pb n="KR2f0039_WYG_136-45a"/>
法為便迎合柄臣曽未赴官遽遷此命雖理權發遣資<lb/>
序其實與轉運使副事權均一使廉按一路所繫不輕<lb/>
非有資望之人豈宜越次輕授況青苗取利之法臣已<lb/>
累次論列乞行寢罷未䝉指揮今來更令轉運判官專<lb/>
領其事外持使者之權内與制置司相為響應足以公<lb/>
行率剥坐致餘贏在於愛民誠為未便所有南公轉運<lb/>
判官之命欲乞追還别與差遣試之以事如其的有顯<lb/>
効然後擢而任之庶使輕揚巧佞之人無由妄進仍乞<lb/>
<pb n="KR2f0039_WYG_136-45b"/>
以臣前後乞罷青苗劄子早賜降付中書裁決施行謹<lb/>
具狀奏聞<lb/>
㐮判尚書都省乞選擇縣令劄子曰臣備位銓衡膺㫖<lb/>
授之寄伏見吏員冗雜無所銓品非國家清源正本之<lb/>
道臣固未敢别有改更但以縣令一職最為親民之尤<lb/>
者上以宣導王澤下以阜安百姓茍非其人則百里䝉<lb/>
其害此固不得不慎擇也自仁宗天聖間舉之令制始<lb/>
行是時天下翕然以為良法雖窮荒至陋之邑皆號得<lb/>
<pb n="KR2f0039_WYG_136-46a"/>
人然臣觀之猶以為未至何則蓋天下之邑至多而被<lb/>
舉之員不足間以常調入令之人衮同差注故未能均<lb/>
得良吏也臣今相度欲乞應係選人知縣縣令處有闕<lb/>
並以奏舉人充仍詔諸路職司長吏今後奏舉縣令須<lb/>
是實有才行政術可以字民者即不得徇私妄有保薦<lb/>
親舊勢要不職之人如有繆舉專委御史臺覺察彈奏<lb/>
每至舉狀到銓委自判銓臣僚將逐人歴任内勞績及<lb/>
舉主人數並具手實校量銓次籍為上下二等仍令諸<lb/>
<pb n="KR2f0039_WYG_136-46b"/>
路轉運司勘㑹轄下州軍將所管逐縣户口多少公事<lb/>
繁簡亦為二等擇其素號繁難不治之邑及京朝官知<lb/>
縣久闕正官之處取係上等手實人以次授之其次等<lb/>
人即與以次縣分作兩等差注如奏舉員數不足即於<lb/>
常調合入令録資序人中選歴任内有京職官縣令舉<lb/>
主三人兊拆令狀與奏舉人一例入等差注如内有賢<lb/>
能之士偶然舉主未足不該入等者然其才術可當繁<lb/>
劇即委判銓同罪保舉入逐等差注每歳判銓二員所<lb/>
<pb n="KR2f0039_WYG_136-47a"/>
舉各不得過十二人其有素行乖越人品猥懦昏耄癃<lb/>
疾之人雖各入等亦委判銓體量降等與常調差注其<lb/>
奏舉入令人並乞與免見職司長吏廷參其資序仍次<lb/>
幕職官之下而在録事參軍之上如到任後政績有聞<lb/>
及舉主五人以上合該磨勘者候得替到銓日其任劇<lb/>
縣者即與截中次等縣者與先次引見如别無治迹及<lb/>
舉主不足自依常選人例施行稍或繆濫違闕不如舉<lb/>
狀者即坐所舉之人如此則天下邑無小大逺近及繁<lb/>
<pb n="KR2f0039_WYG_136-47b"/>
難不治之處舉皆得人偏逺之民咸被聖澤此實陛下<lb/>
安養元元之首務也如以臣言為可采伏乞降付銓司<lb/>
令臣與同判官商議合行條約未盡事件子細具析以<lb/>
聞<lb/>
　<lb/>
　<lb/>
　<lb/>
　歴代名臣奏議卷一百三十六<lb/>
</p>
<p>
</p>
  </div>
</body>
</text>
</TEI>
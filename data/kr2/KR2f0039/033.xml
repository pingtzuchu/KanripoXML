<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻三十三</head> <lb/>
    <p>
<pb n="KR2f0039_WYG_033-1a"/>
欽定四庫全書<lb/>
　歴代名臣奏議巻三十三<lb/>
　　　　　　　　　　　明　楊士竒等　撰<lb/>
　　治道<lb/>
宋仁宗時度支判官王安石上疏曰臣愚不肖蒙恩備<lb/>
使一路今又蒙恩召還闕廷有所任属而當以使事歸<lb/>
報陛下又不自知其無以稱職而敢縁使事之所及冐<lb/>
言天下之事伏惟陛下詳思而擇其中幸甚臣切觀陛<lb/>
<pb n="KR2f0039_WYG_033-1b"/>
下有恭儉之徳有聦明睿智之才夙興夜寐無一日之<lb/>
懈聲色狗馬觀㳺玩好之事無纎介之蔽而仁民愛物<lb/>
之意孚於天下而又公選天下之所願以為輔相者属<lb/>
之以事而不貳於讒邪傾巧之臣此雖二帝三王之用<lb/>
心不過如此而已宜其家給人足天下大治而効不至<lb/>
於此顧内則不能無以社稷為憂外則不能無懼於夷<lb/>
狄天下之財力日以困窮而風俗日以衰壊四方有志<lb/>
之士諰諰然常恐天下之久不安此其故何也患在不<lb/>
<pb n="KR2f0039_WYG_033-2a"/>
知法度故也今朝廷法嚴令具無所不有而臣以謂無<lb/>
法度者何哉方今之法度多不合乎先王之政故也孟<lb/>
子曰有仁心仁聞而澤不加於百姓者為政不法於先<lb/>
王之道故也以孟子之說觀方今之失正在於此而已<lb/>
夫以今之世去先王之世逺所遭之變所遇之勢不一<lb/>
而欲一二脩先王之政雖甚愚者猶知其難也然臣以<lb/>
謂今之失患在不法先王之政者以謂當法其意而已<lb/>
夫二帝三王相去盖千有餘載一治一亂其盛衰之時<lb/>
<pb n="KR2f0039_WYG_033-2b"/>
具矣其所遭之變所遇之勢亦各不同其施設之方亦<lb/>
皆殊而其為天下國家之意本末先後未甞不同也臣<lb/>
故曰當法其意而已法其意則吾所改易更革不至乎<lb/>
傾駭天下之耳目囂天下之口而固已合乎先王之政<lb/>
矣雖然以方今之勢揆之陛下雖欲改易更革天下之<lb/>
事合於先王之意其勢必不能也陛下有恭儉之徳有<lb/>
聦眀睿知之才有仁民愛物之意誠加之意則何為而<lb/>
不成何欲而不得然而臣顧以謂陛下雖欲改易更革<lb/>
<pb n="KR2f0039_WYG_033-3a"/>
天下之事合於先王之意其勢必不能者何也以方今<lb/>
天下之才不足故也臣甞試竊觀天下在位之人未有<lb/>
乏於此時者也夫人才乏於上則有沈廢伏匿在下而<lb/>
不為當時所知者矣臣又求之於閭巷草野之間而亦<lb/>
未見其多焉豈非陶冶而成之者非其道而然乎臣以<lb/>
謂方今在位之人才不足者以臣使事之所及則可知<lb/>
矣今以一路數千里之間能推行朝廷之法令知其所<lb/>
緩急而一切能使民以脩其職事者甚少而不才茍簡<lb/>
<pb n="KR2f0039_WYG_033-3b"/>
貪鄙之人至不可勝數其能講先王之意以合當時之<lb/>
變者盖闔郡之間往往而絶也朝廷毎一令下其意雖<lb/>
善在位者猶不能推行使膏澤加於民而吏輙縁之為<lb/>
姦以擾百姓臣故曰在位之人才不足而草野閭巷之<lb/>
間亦未見其多也夫人才不足則陛下雖欲改易更革<lb/>
天下之事以合先王之意大臣雖有能當陛下之意而<lb/>
欲領此者九州之大四海之逺孰能稱陛下之指以一<lb/>
二推行此而人人蒙其施者乎臣故曰其勢必未能也<lb/>
<pb n="KR2f0039_WYG_033-4a"/>
孟子曰徒法不能以自行非此之謂乎然則方今之急<lb/>
在於人才而巳誠能使天下人才衆多然後在位之才<lb/>
可以擇其人而取足焉在位者得其才矣然後稍視時<lb/>
勢之可否而因人情之患若變更天下之弊法以趨先<lb/>
王之意甚易也今之天下亦先王之天下先王之時人<lb/>
才甞衆矣何至於今而獨不足乎故曰陶冶而成之者<lb/>
非其道故也商之時天下甞大亂矣在位貪毒禍敗皆<lb/>
非其人及文王之起而天下之才甞少矣當是時文王<lb/>
<pb n="KR2f0039_WYG_033-4b"/>
能陶冶天下之士而使之皆有士君子之才然而随其<lb/>
才之所有而官使之詩曰豈弟君子遐不作人此之謂<lb/>
也及其成也微賤兔罝之人猶莫不好徳兔罝之詩是<lb/>
也又況於在位之人乎夫文王惟能如此故以征則服<lb/>
以守則治詩曰奉璋峨峨髦士攸宜又曰周王于邁六<lb/>
師及之言文王所用文武各得其才而無廢事也及至<lb/>
夷厲之亂天下之才又甞少矣至宣王之起所與圖天<lb/>
下之事者仲山甫而巳故詩人嘆之曰徳輶如毛維仲<lb/>
<pb n="KR2f0039_WYG_033-5a"/>
山甫舉之愛莫助之盖閔人才之少而山甫之無助也<lb/>
宣王能用仲山甫推其𩔖以新美天下之士而後人才<lb/>
復衆於是内脩政事外討不庭而復有文武之境土故<lb/>
詩人美之曰薄言采芑于彼新田于此菑畆言宣王能<lb/>
新美天下之士使之有可用之才如農夫新美其田而<lb/>
使之有可采之芑也由此觀之人之才未甞不自人主<lb/>
陶冶而成之者也所謂陶冶而成之者何也亦教之養<lb/>
之取之任之有其道而已所謂教之之道何也古者天<lb/>
<pb n="KR2f0039_WYG_033-5b"/>
子諸侯自國至于鄉黨皆有學博置教道之官而嚴其<lb/>
選朝廷禮樂刑政之事皆在於學學士所觀而習者皆<lb/>
先王之法言徳行治天下之意其材亦可以為天下國<lb/>
家之用茍不可以為天下國家之用則不教也茍可以<lb/>
為天下國家之用者則無不在於學此教之之道也所<lb/>
謂養之之道何也饒之以財約之以禮裁之以法也何<lb/>
謂饒之以財人之情不足於財則貪鄙茍得無所不至<lb/>
先王知其如此故其制禄自庶人之在官者其禄已足<lb/>
<pb n="KR2f0039_WYG_033-6a"/>
以代其耕矣由此等而上之毎有加焉使其足以養㢘<lb/>
恥而離於貪鄙之行猶以為未也又推其禄以及其子<lb/>
孫謂之世禄使其生也既於父子兄弟妻子之養㛰姻<lb/>
朋友之接皆無憾矣其死也又於子孫無不足之憂焉<lb/>
何謂約之以禮人情足於財而無禮以莭之則又放僻<lb/>
邪侈無所不至先王知其如此故為之制度婚喪祭養<lb/>
燕享之事服食器用之物皆以命數為之莭而齊之以<lb/>
律度量衡之法其命可以為之而財不足以具則弗具<lb/>
<pb n="KR2f0039_WYG_033-6b"/>
也其財可以具而命不能為之者不使有銖兩分寸之<lb/>
加焉何謂裁之以法先王於天下之士教之以道藝矣<lb/>
不帥教而待之以屏棄逺方終身不齒之法約之以禮<lb/>
也不循禮則待之以流殺之法王制曰變衣服者其君<lb/>
流酒誥曰厥或誥曰群飲汝勿佚盡執拘以歸于周予<lb/>
其殺夫群飲變衣服小罪也流殺大刑也加小罪以大<lb/>
刑先王所以忍而不疑者以為不如是不足以一天下<lb/>
之俗而成吾治夫約之以禮裁之以法天下所以服從<lb/>
<pb n="KR2f0039_WYG_033-7a"/>
無抵冒者又非獨其禁嚴而治察之所能致也盖亦以<lb/>
吾至誠懇惻之心力行而為之倡凡在左右通貴之人<lb/>
皆順上之欲而服行之有一不帥者法之加必自此始<lb/>
夫上以至誠行之而貴者知避上之所惡矣則天下之<lb/>
不罰而止者衆矣故曰此養之之道也所謂取之之道<lb/>
者何也先王之取人也必於鄉黨必於庠序使衆人推<lb/>
其所謂賢能出之以告於上而察之誠賢能也然後随<lb/>
其徳之大小才之髙下而官使之所謂察之者非專用<lb/>
<pb n="KR2f0039_WYG_033-7b"/>
耳目之聦眀而私聽於一人之口也欲審知其徳問以<lb/>
行欲審知其才問以言得其言行則試之以事所謂察<lb/>
之者試之以事是也雖堯之用舜亦不過如此而已況<lb/>
其下乎若夫九州之大四海之逺百億醜之賤所須士<lb/>
大夫之才則衆矣有天下者又不可以一二自察之也<lb/>
又不可偏属於一人而使之於一日二日之間考試其<lb/>
行能而進退之也盖吾已能察其才行之大者以為大<lb/>
官矣因使之取其𩔖以持久試之而考其能者以告於<lb/>
<pb n="KR2f0039_WYG_033-8a"/>
上而後以爵命禄秩予之而已此取之之道也所謂任<lb/>
之之道者何也人之才徳髙下厚薄不同其所任有宜<lb/>
有不宜先王知其如此故知農者以為后稷知工者以<lb/>
為共工其徳厚而才髙者以為之長徳薄而才下者以<lb/>
為之佐属又以久於其職則上狃習而知其事下服馴<lb/>
而安其教賢者則其功可以至于成不肖者則其罪可<lb/>
以至於着故久其任而待之以考績之法夫如此故智<lb/>
能才力之士則得盡其智以赴功而不患其事之不終<lb/>
<pb n="KR2f0039_WYG_033-8b"/>
其功之不就也偷惰茍且之人雖欲取容於一時而顧<lb/>
僇辱在其後安敢不勉乎若夫無能之人固知辭避而<lb/>
去矣居職任事之日久不勝任之罪不可以幸而免故<lb/>
也彼且不敢冒而知辭避矣尚何有比周讒諂争進之<lb/>
人乎取之既已詳用之既已當䖏之既巳久至其任之<lb/>
也又專焉而不一二以法束縛之而使之得行其意堯<lb/>
舜之所以理百官而熈衆工者以此而已書曰三載考<lb/>
績三考黜陟幽眀此之謂也然堯舜之時其所黜者則<lb/>
<pb n="KR2f0039_WYG_033-9a"/>
聞之矣盖四凶是也其所陟者則臯陶稷契皆終身一<lb/>
官而不徙盖其所謂陟者特加之爵命禄賜而已耳此<lb/>
任之之道也夫教之養之取之任之之道如此而當時<lb/>
人君又能與其大臣悉其耳目心力至誠惻怛思念而<lb/>
行之此其人臣之所以無疑而於天下國家之事無所<lb/>
欲為而不得也方今州縣雖有學取墻壁具而已非有<lb/>
教導之官長育人才之事也唯太學有教導之官而亦<lb/>
未甞嚴其選朝廷禮樂刑政之事未甞在於學學者亦<lb/>
<pb n="KR2f0039_WYG_033-9b"/>
漠然自以禮樂刑政為有司之事而非已所當知也學<lb/>
者之所教講說章句而已講說章句固在古者教人之<lb/>
道也而近嵗乃始教之以課試之文章夫課試之文章<lb/>
非博誦強學窮日之力則不能及其能工也大則不足<lb/>
以用天下國家小則不足以為天下國家之用故雖白<lb/>
首於庠序窮日之力以師上之教及使之從政則茫然<lb/>
不知其方者皆是也盖今之教者非特不能成人之材<lb/>
而已又從而困若毀壊之使不得成才者何也夫人之<lb/>
<pb n="KR2f0039_WYG_033-10a"/>
才成於專而毀於雜故先王之䖏民才䖏工於官府䖏<lb/>
農於畎畆䖏商賈於肆而䖏士於序庠使各專其業而<lb/>
不見異物懼異物之足以害其業也所謂此者又非特<lb/>
使之不得見異物而已一示之以先王之道而百家諸<lb/>
子之異說皆屏之而莫敢習者焉今士之所宜學者天<lb/>
下國家之用也今悉使置之不教而教之以課試之文<lb/>
章使其耗精疲神窮日之力以従事於此及其任之以<lb/>
官也則又悉使置之而責之以天下國家之事夫古之<lb/>
<pb n="KR2f0039_WYG_033-10b"/>
人以朝夕專其業於天下國家之事而猶才有能有不<lb/>
能今乃移其精神奪其日力以朝夕從事於無補之學<lb/>
及其任之以事然後卒然責之以為天下國家之用宜<lb/>
其才之足以有為者少矣臣故曰非特不能成人之才<lb/>
又從而困苦毀壊之使不得成材也又有甚害者先王<lb/>
之時士之所學者文武之道也士之才有可以為公卿<lb/>
大夫有可以為士其才之大小宜不宜則有矣至於武<lb/>
事則随其才之大小未有不學者也故其大者居則為<lb/>
<pb n="KR2f0039_WYG_033-11a"/>
六官之卿出則為六軍之将也其次則比周鄉黨之師<lb/>
亦皆卒兩師旅之帥故邊疆宿衛皆得士大夫為之而<lb/>
小人不得干其任今之學者以為文武異事吾知治文<lb/>
事而已至於邊疆宿衛之任則推而属之於卒伍往往<lb/>
天下姦悍無賴之人茍其才行足以自託於鄉里者未<lb/>
有肯去親戚而從召募者也邊疆宿衛此乃天下之重<lb/>
任而人主之所當慎重者也故古教士以射御為急其<lb/>
他技能則視其人才之所宜而後教之其才之所不能<lb/>
<pb n="KR2f0039_WYG_033-11b"/>
則不疆也至於射則男子之事茍人之生有疾則已茍<lb/>
無疾未有去射而不學者也在庠序之間固甞從事於<lb/>
射也有賔客之事則以射有祭祀之事則以射别士之<lb/>
行能偶則以射於禮樂之事未甞不寓以射而射亦未<lb/>
甞不在於禮樂祭祀之間也易曰弧矢之利以威天下<lb/>
先王豈以射為可以習揖讓之儀而已乎固以為射者<lb/>
武事之尤大而威天下守國家之具也居則以是習禮<lb/>
樂出則以是從戰伐士既朝夕從事於此而能者衆則<lb/>
<pb n="KR2f0039_WYG_033-12a"/>
邊疆宿衛之任皆可以擇而取也夫士甞學先王之道<lb/>
其行義甞見推於鄉黨矣然後因其才而託之以邊疆<lb/>
宿衛之任此古之人君所以推干戈以属之人而無内<lb/>
外之虞也今乃以夫天下之重任人主所當至慎之選<lb/>
推而属之姦悍無頼才行不足自託於鄉里之人此方<lb/>
今所以愢愢然常抱邊疆之憂而虞宿衛之不足恃以<lb/>
為安也今孰不知邊疆宿衛之士不足恃以為安哉顧<lb/>
以為天下學士以執兵為恥而亦未有能騎射行陣之<lb/>
<pb n="KR2f0039_WYG_033-12b"/>
事者則非召募之卒伍孰能任其事者乎夫不嚴其教<lb/>
髙其選則士之以執兵為耻而未甞有能騎射行陣之<lb/>
事固其理也凡此皆教之非其道也方今制禄大抵皆<lb/>
薄自非朝廷侍從之列食口稍衆未有不兼農商之利<lb/>
而能充其養者也其下州縣之吏一月所得多者錢八<lb/>
九千少者四五千以守選待除守闕通之盖六七年而<lb/>
後得三年之禄計一月所得乃實不能四五千少者乃<lb/>
實不能及三四千而已雖廝養之給不窘於此矣而其<lb/>
<pb n="KR2f0039_WYG_033-13a"/>
養生喪死昏姻塟送之事皆當出於此夫出中人之上<lb/>
者雖窮而不失為君子出中人之下者雖泰而不失為<lb/>
小人唯中人不然窮則為小人泰則為君子計天下之<lb/>
士出中人之上下者千百而無十一窮而為小人泰而<lb/>
為君子者則天下皆是也先王以為衆不可以力勝也<lb/>
故制行不以已而以中人為制所以因其欲而利道之<lb/>
以為中人之所能守則其志可以行乎天下而推之後<lb/>
世以今之制禄而欲士之無毀㢘耻盖中人所不能也<lb/>
<pb n="KR2f0039_WYG_033-13b"/>
故今官大者徃徃交賂遺營貲産以負貪汙之毀官小<lb/>
者販鬻乞丐無所不為夫士已甞毀㢘耻以負累於世<lb/>
矣則其偷惰取容之意起而矜奮自強之心息則職業<lb/>
安得而不弛治道何從而興乎又況委法受賂侵牟百<lb/>
姓者徃徃而是也此所謂不能饒之以財也昏喪奉養<lb/>
服食器用之物皆無制度以為之莭而天下以奢為榮<lb/>
以儉為耻茍其財之可以具則無所為而不得有司既<lb/>
不禁而人又以此為榮茍其財不足而不能自稱於流<lb/>
<pb n="KR2f0039_WYG_033-14a"/>
俗則其昏喪之際徃徃得罪於族人昏姻而人以為耻<lb/>
矣故富者貪而不知止貧者則強勉其不足以追之此<lb/>
士之所以重困而㢘耻之心毀也凡此所謂不能約之<lb/>
以禮也方今陛下躬行儉約以率天下此左右通貴之<lb/>
臣所親見然而其閨門之内奢靡無莭犯上之所惡以<lb/>
傷天下之教者有已甚者矣未聞朝廷有所放絀以示<lb/>
天下昔周之人拘群飲而被之以殺刑者以為酒之末<lb/>
流生害有至於死者衆矣故重禁其禍之所自生重禁<lb/>
<pb n="KR2f0039_WYG_033-14b"/>
禍之所自生故其施刑極省而人之抵於禍敗者少矣<lb/>
今朝廷之法所尤重者獨貪吏耳重禁貪吏而輕奢靡<lb/>
之法此所謂禁其末而弛其本然而世之識者以為方<lb/>
今官冗而縣官財用已不足以供之其亦蔽於理矣今<lb/>
之入官誠冗矣然而前世置貟盖甚少而賦禄又如此<lb/>
之薄則財用之所不足盖亦有說矣吏禄豈足計哉臣<lb/>
於財利固未甞學然切觀前世治財之大略矣盖因天<lb/>
下之力以生天下之財取天下之財以供天下之費自<lb/>
<pb n="KR2f0039_WYG_033-15a"/>
古治世未甞以不足為天下之公患也患在治財無其<lb/>
道耳今天下不見兵革之具而元元安土樂業人致其<lb/>
力以生天下之財然而公私常以困窮為患者殆亦理<lb/>
財未得其道而有司不能度世之宜而通其變耳誠能<lb/>
理財以其道而通其變臣雖愚固知増吏禄不足以傷<lb/>
經費也方今法嚴令具所以羅天下之士可謂宻矣然<lb/>
而亦甞教之以道藝而有不帥教之刑以待之乎亦甞<lb/>
約之以制度而有不循理之刑以待之乎亦甞任之以<lb/>
<pb n="KR2f0039_WYG_033-15b"/>
職事而有不任事之刑以待之乎夫不先教之以道藝<lb/>
誠不可以誅其不帥教不先約之以制度誠不可以誅<lb/>
其不循理不先任之以職事誠不可以誅其不任事此<lb/>
三者先王之法所先急也今皆不可得誅而薄物細故<lb/>
非害治之急者為之法禁月異而嵗不同為吏者至於<lb/>
不可勝記又況能一二避之而無犯者乎此法令所以<lb/>
滋而不行小人有幸而兔者君子有不幸而及者焉此<lb/>
所謂不能裁之以刑也凡此皆治之非其道也方今取<lb/>
<pb n="KR2f0039_WYG_033-16a"/>
士強記博誦而略通於文辭謂之茂才異等賢良方正<lb/>
茂才異等賢良方正者公卿之選也記不必強誦不必<lb/>
博略通於文辭而又甞學詩賦則謂之進士進士之髙<lb/>
者亦公卿之選也夫此二科所得之技能不足以為公<lb/>
卿不待論而後可知而世之議者乃以為吾甞以此取<lb/>
天下之士而才之可以為公卿者甞出於此不必法古<lb/>
之取人然後得士也其亦蔽於理矣先王之時盡所以<lb/>
取人之道猶懼賢者之難進而不肖者之雜於其間也<lb/>
<pb n="KR2f0039_WYG_033-16b"/>
今悉廢先王所以取士之道而敺天下之才士悉使為<lb/>
賢良進士則士之才可以為公卿者固宜為賢良進士<lb/>
而賢良進士亦固宜有時而得才之可以為公卿者也<lb/>
然而不肖者茍能雕蟲篆刻之學以此進至乎公卿才<lb/>
之可以為公卿者困於無補之學而以此絀死於嵓野<lb/>
盖十八九矣夫古之人有天下者其所慎擇者公卿而<lb/>
已公卿既得其人因使推其𩔖以聚於朝廷則百司庶<lb/>
府無不得其人也今使不肖之人幸而至乎公卿因得<lb/>
<pb n="KR2f0039_WYG_033-17a"/>
推其𩔖聚之朝廷此朝廷所以多不肖之人而雖有賢<lb/>
智徃徃困於無助不得行其意也且公卿之不肖既推<lb/>
其𩔖以聚於朝廷朝廷之不肖又推其𩔖以備四方之<lb/>
任使四方之任使者又各推其不肖以布於州郡則雖<lb/>
有同罪舉官之科豈足恃哉適足以為不肖者之資而<lb/>
巳其次九經五經學究眀法之科朝廷固已甞患其無<lb/>
用於世而稍責之以大義矣然大義之所得未有以賢<lb/>
於故也今朝廷又開明經之選以進經術之士然明經<lb/>
<pb n="KR2f0039_WYG_033-17b"/>
之所取亦記誦而略通於文辭者則得之矣彼通先王<lb/>
之意而可以施天下國家之用者顧未必得與於此選<lb/>
也其次則恩澤子弟庠序不教之以道藝官司不考問<lb/>
其才能父兄不保任其行義而朝廷輒以官予之而任<lb/>
之以事武王數紂之罪則曰官人以世夫官人以世而<lb/>
不計其才行此乃紂之所以亂亡之道而治古之所無<lb/>
也又其次曰流外朝廷固已擠之於㢘耻之外而限其<lb/>
進取路矣顧属之以州縣之事使之臨士民之上豈所<lb/>
<pb n="KR2f0039_WYG_033-18a"/>
謂以賢治不肖者乎以臣使事之所及一路數千里之<lb/>
間州縣之吏出於流外者徃徃而有可属任以事者殆<lb/>
無二三而當防閑其奸者皆是也盖古者有賢不肖之<lb/>
分而無流品之别故孔子之聖而甞為季氏吏盖雖為<lb/>
吏而亦不害其為公卿及後世有流品之别則凡在流<lb/>
外者其所成立固甞自置於㢘恥之外而無髙人之意<lb/>
矣夫以近世風俗之流靡雖自士大夫之才勢足以進<lb/>
取而朝廷甞奨之以禮義者晚莭末路徃徃怵而為奸<lb/>
<pb n="KR2f0039_WYG_033-18b"/>
況又其素所成立無髙人之意而朝廷固巳擠之於廉<lb/>
恥之外限其進取者乎其臨人親職放僻邪侈固其理<lb/>
也至於邊疆宿衛之選則臣固已言其失矣凡此皆取<lb/>
之非其道也方今取之既不以其道至於任人又不問<lb/>
其徳之所宜而問其出身之後先不論其才之稱否而<lb/>
論其歴任之多少以文學進者且使之治財巳使之治<lb/>
財矣又轉而使之典獄已使之典獄矣又轉而使之治<lb/>
禮是則一人之身而責之以百官之所能備宜其人才<lb/>
<pb n="KR2f0039_WYG_033-19a"/>
之難為也夫責人以其所難為則人之能為者少矣人<lb/>
之能為者少則相率而不為故使之典禮未甞以不知<lb/>
禮為憂以今之典禮皆未甞學禮故也使之典獄未甞<lb/>
以不知獄為恥以今典獄者未甞學獄故也天下之人<lb/>
亦已漸漬於失教被服於成俗見朝廷有所任使非其<lb/>
資序則相議而訕之至於任使之不當其才未甞有非<lb/>
之者也且在位者數徙則不得久於其官故上不能狃<lb/>
習而知其事下不肯服馴而安其教賢者則其功不可<lb/>
<pb n="KR2f0039_WYG_033-19b"/>
以及於成不肖者則其罪不可以至於着若夫迎新将<lb/>
故之勞縁絶簿書之弊固其害之小者不足悉數也設<lb/>
官大抵皆當久於其任而至於所部者逺所任者重則<lb/>
尤宜久於其官而后可以責其有為而方今尤不得久<lb/>
於其官徃徃數日輒遷之矣取之既已不詳使之既已<lb/>
不當䖏之既已不久至於任之則又不專而又一二以<lb/>
法約束縛之使不得行其意臣固知當今在位多非其<lb/>
人稍假借之權而不一二以法束縛之則放恣而無不<lb/>
<pb n="KR2f0039_WYG_033-20a"/>
為雖然在位非其人而恃法以為治自古及今未有能<lb/>
治者也即使在位皆得其人矣而一二以法束縛之不<lb/>
使之得行其意亦自古及今未有能治者也夫取之既<lb/>
已不詳使之既已不當䖏之既已不久任之又不專而<lb/>
一二以法束縛之故雖賢者在位能者在職與不肖而<lb/>
無能者殆無以異夫如此故朝廷明知其賢能足以任<lb/>
事茍非其資序則不以任事而輒進之雖進之士猶不<lb/>
服也明知其無能而不肖茍非有罪為在上者所劾不<lb/>
<pb n="KR2f0039_WYG_033-20b"/>
敢以其不勝任而輒退之雖退之士猶不服也彼誠不<lb/>
肖而無能然而士不服者何也以所謂賢能者任其事<lb/>
與不肖而無能者亦無以異故也臣前以謂不能任人<lb/>
以職事而無不任事之刑以待之者盖謂此也夫教之<lb/>
養之取之任之有一非其道則足以敗亂天下之人才<lb/>
又况兼此四者而有之則在位不才茍簡貪鄙之人至<lb/>
於不可勝數而草野閭巷之間亦少可任之才固不足<lb/>
怪詩曰國雖靡止或聖或否民雖靡膴或哲或謀或肅<lb/>
<pb n="KR2f0039_WYG_033-21a"/>
或艾如彼泉流無淪胥以敗此之謂也夫在位之人才<lb/>
不足矣而閭巷草野之間亦少可用之才則豈特行先<lb/>
王之政而不得也社稷之託封疆之守陛下其能久以<lb/>
天幸為常而無一旦之憂乎盖漢之張角三十六萬同<lb/>
日而起而所在郡國莫能發其謀唐之黄巢横行天下<lb/>
而所至将吏無敢與之抗者漢唐之所以亡禍自此始<lb/>
唐既亡矣陵夷以至五代而武夫用事賢者伏匿消沮<lb/>
而不見在位無復有知君臣之義上下之禮者也當是<lb/>
<pb n="KR2f0039_WYG_033-21b"/>
之時變置社稷盖甚於奕碁之易而元元肝腦塗地幸<lb/>
而不轉死於溝壑者無㡬耳夫人才不足患盖如此而<lb/>
方今公卿大夫莫肯為陛下長慮後顧為宗廟萬世計<lb/>
臣切惑之昔晉武帝趣過目前而不為子孫長逺之謀<lb/>
當時在位亦皆偷合茍容而風俗蕩然弃禮義捐法制<lb/>
上下同失莫以為非有識固知其将必亂矣而其後果<lb/>
至於海内大擾中國列於夷狄者二百餘年伏惟三廟<lb/>
祖宗神靈所以付属陛下固将為萬世血食而大庇元<lb/>
<pb n="KR2f0039_WYG_033-22a"/>
元於無窮也臣願陛下鑒漢唐五代之所以亂亡懲晉<lb/>
武茍且因循之禍明詔大臣思所以陶成天下之才慮<lb/>
之以謀計之以數為之以漸期為合於當世之變而無<lb/>
負於先王之意則天下之人才不勝用矣人才不勝用<lb/>
則陛下何求而不得何欲而不成哉夫慮之以謀計之<lb/>
以數為之以漸則成天下之才甚易也臣始讀孟子見<lb/>
孟子言王政之易行心則以為誠然及見與慎子論齊<lb/>
魯之地以為先王之制國大抵不過百里者以為今有<lb/>
<pb n="KR2f0039_WYG_033-22b"/>
王者起則凡諸侯之地或千里或五百里皆将損之至<lb/>
於數十百里而後止於是疑孟子雖賢其仁智足以一<lb/>
天下亦安能毋刼之以兵革而使數百千里之強國一<lb/>
旦肻損其地之十八九而比先王之諸侯至其後觀漢<lb/>
武帝用主父偃之策令諸侯王地悉得推恩分其子弟<lb/>
而漢親臨定其號名輒别属漢於是諸侯王之子弟各<lb/>
有分土而勢強地大者率以分析弱小然後知慮之以<lb/>
謀計之以數為之以漸則大者固可使小強者固可使<lb/>
<pb n="KR2f0039_WYG_033-23a"/>
弱而不至乎傾駭變亂敗傷之釁孟子之言不為過又<lb/>
況今欲改易更革其勢非若孟子所為之難也臣故曰<lb/>
慮之以謀計之以數為之以漸則其為甚易也然先王<lb/>
之為天下不患人之不為而患人之不能不患人之不<lb/>
能而患已之不勉何謂不患人之不為而患人之不能<lb/>
人之情所願得者善行美名尊爵厚利也而先王能操<lb/>
之以臨天下之士天下之士有能遵之以治者則悉以<lb/>
其所願得者以與之士不能則已矣茍能則孰肯舍其<lb/>
<pb n="KR2f0039_WYG_033-23b"/>
所願得而不自勉以為才故曰不患人之不為患人之<lb/>
不能何謂不患人之不能而患已之不勉先王之法所<lb/>
以待人者盡矣自非下愚不可移之才未有不能赴者<lb/>
也然而不謀之以至誠惻怛之心亦未有能力行而應<lb/>
之者故曰不患人之不能而患已之不勉陛下誠有意<lb/>
乎成天下之才則臣願陛下勉之而巳臣又觀朝廷異<lb/>
時欲有所施為變革其始計利害未甞熟也顧一有流<lb/>
俗僥倖之人不恱而非之則遂止而不敢為夫法度立<lb/>
<pb n="KR2f0039_WYG_033-24a"/>
則人無獨蒙其幸者故先王之政雖足以利天下而當<lb/>
其承敝壊之後僥倖之時其創法之制未甞不艱難也<lb/>
以其剏法立制而天下僥倖之人亦順恱以趨之無有<lb/>
齟齬則先王之法至今存而不廢矣惟其剏法立制之<lb/>
艱難而僥倖之人不肯順恱而趨之故古之人欲有所<lb/>
為未甞不先之以征誅而後得其意詩曰是伐是肆是<lb/>
絶是忽四方以無拂此言文王先征誅而後得意於天<lb/>
下也先王欲立法度以變衰壊之俗而成人之才雖有<lb/>
<pb n="KR2f0039_WYG_033-24b"/>
征誅之難猶忍而為之以為不若是不可以有為也及<lb/>
至孔子以匹夫逰諸侯所至則使其君臣捐所習逆所<lb/>
順強所劣憧憧如也卒困於排逐然孔子亦終不為之<lb/>
變以為不如是不可以有為此其所守盖與文王同意<lb/>
夫在上之聖人莫如文王在下之聖人莫如孔子而欲<lb/>
有所施為變革則其事盖如此矣今有天下勢居先王<lb/>
之位剏立法制非其征誅之難也雖有僥倖之人不恱<lb/>
而非之固不勝天下順恱之人衆也然而一有流俗僥<lb/>
<pb n="KR2f0039_WYG_033-25a"/>
倖不恱之言則遂止而不敢為者惑也陛下誠有意乎<lb/>
成天下之才則臣又願㫁之而巳夫慮之以謀計之以<lb/>
數為之以漸而又勉之以成㫁之以果然而猶不能成<lb/>
天下之才則以臣所聞盖未有也然臣之所稱流俗之<lb/>
所不講而今之議者以謂迂闊而熟爛者也切觀近世<lb/>
士大夫所欲悉心力耳目以補助朝廷者有矣彼其意<lb/>
非一切利害則以為當世所不能行士大夫既以此希<lb/>
世而朝廷所取於天下之士亦不過如此至於大倫大<lb/>
<pb n="KR2f0039_WYG_033-25b"/>
法禮義之際先王之所力學而守者盖不及也一有及<lb/>
此則群聚而笑之以為迂闊今朝廷悉心於一切利害<lb/>
有司法令刀筆之間非一日也然其効可觀矣則夫所<lb/>
謂迂闊而熟爛者惟陛下亦可少留神而察之矣昔唐<lb/>
太宗貞觀之初人人異論如封徳彛之徒皆以為非雜<lb/>
用秦漢之政不足以為天下能使先王之事開太宗者<lb/>
魏鄭公一人爾其所設雖未能盡當先王之意抑其大<lb/>
略可謂合矣故能以數年之間而天下幾致刑措中國<lb/>
<pb n="KR2f0039_WYG_033-26a"/>
安寧夷蠻順服自三王以来未有盛於此時也唐太宗<lb/>
之初天下之俗猶今之世也魏鄭公之言固當時所謂<lb/>
迂闊而熟爛者也然其効如此賈誼曰今或言徳教之<lb/>
不如法令胡不引商周秦漢以觀之然則唐太宗事亦<lb/>
足以觀矣臣幸以職事歸報陛下不自知其駑下無以<lb/>
稱職而敢及國家之大體者誠以臣蒙陛下任使而當<lb/>
歸報竊謂在位之人才不足而無以稱朝廷任使之意<lb/>
而朝廷所以任使天下之士者或非其理而士不得盡<lb/>
<pb n="KR2f0039_WYG_033-26b"/>
其才此亦臣使事之所及而陛下之所宜先聞者也釋<lb/>
此一言而毛舉利害之一二以汙陛下之聦明而終無<lb/>
補於世則非臣所以事陛下惓惓之義也伏惟陛下詳<lb/>
思而擇其中天下幸甚<lb/>
時王安石知制誥又上時政疏曰臣竊觀自古人主享<lb/>
國日久無至誠惻怛憂天下之心雖無暴政虐刑加於<lb/>
百姓而天下未甞不亂自秦已下享國日久有晉之武<lb/>
帝梁之武帝唐之明皇此三帝者皆聦明智略有功之<lb/>
<pb n="KR2f0039_WYG_033-27a"/>
主也享國日久内外無患因循茍且無至誠惻怛憂天<lb/>
下之心趨過目前而不為久逺之計自以禍災可以無<lb/>
及其身徃徃身遇禍災而悔無所及雖或僅得身免而<lb/>
宗廟固已毀辱而妻子固以困窮天下之民固以膏血<lb/>
塗草野而生者不能自脫於困餓刼束之患矣夫為人<lb/>
子孫使其宗廟毀辱為人父母使其比屋死亡此豈仁<lb/>
孝之主所宜忍者乎然而晉梁唐之三帝以晏然致此<lb/>
者自以為其禍災可以不至於此而自不知忽然已至<lb/>
<pb n="KR2f0039_WYG_033-27b"/>
也盖夫天下至大器也非大眀法度不足以維持非衆<lb/>
建賢才不足以保守茍無至誠惻怛憂天下之心則不<lb/>
能詢考賢才講求法度賢才不用法度不脩偷假嵗月<lb/>
則幸或可以無他曠日持久則未甞不終於大亂伏惟<lb/>
皇帝陛下有恭儉之徳有聦明睿知之才有仁民愛物<lb/>
之意然享國日久矣此誠當惻怛憂天下而以晉梁唐<lb/>
三帝為戒之時以臣所見方今朝廷之位未可為能得<lb/>
賢才政事所施未可謂能合法度官亂於上民貧於下<lb/>
<pb n="KR2f0039_WYG_033-28a"/>
風俗日以薄才力日以困窮而陛下髙居深拱未甞有<lb/>
詢考講求之意此臣所以竊為陛下計而不能無慨然<lb/>
者也夫因循茍且逸豫而無為可以徼倖一時而不可<lb/>
以曠日持久晉梁唐三帝者不知慮此故災稔禍變生<lb/>
於一時則雖欲復詢考講求以自救而已無所及矣以<lb/>
古準今則天下安危治亂尚可以有為有為之時莫急<lb/>
於今日過今日則臣恐亦有無所及之悔矣然則至誠<lb/>
詢考而衆建賢才以至誠講求而大明法度陛下今日<lb/>
<pb n="KR2f0039_WYG_033-28b"/>
其可以不汲汲乎書曰若藥不瞑眩厥疾弗瘳臣願陛<lb/>
下以終身之狼疾為憂而不以一日之瞑眩為苦臣既<lb/>
蒙陛下採擢使備從官朝廷治亂安危臣實預其榮辱<lb/>
此臣所以不敢避進越之罪而忘盡規之義伏惟陛下<lb/>
深思臣言以自警戒則天下幸甚<lb/>
安石又上奏曰臣等准今月八日中書劄子奉聖㫖今<lb/>
後舍人院不得申請除改文字切以為舍人者陛下近<lb/>
臣以典掌誥命為職除改乃其職事所當叅審若詞頭<lb/>
<pb n="KR2f0039_WYG_033-29a"/>
所批事情不盡而不得申請則是舍人不得復行其職<lb/>
事而事無可否一聽執政所為自非執政大臣欲傾側<lb/>
而為私則立法不當如此前日具論其故冀蒙陛下省<lb/>
察而至今未奉指揮臣等不知陛下以為是而不改乎<lb/>
将不必以為是而特以出於執政大臣所建而不改乎<lb/>
将陛下視臣等所奏未甞有所可否而執政大臣自持<lb/>
其議而不肯改乎為是而不改則臣等考尋載籍以來<lb/>
未有欲治之世而設法蔽塞近臣議論之端如此者也<lb/>
<pb n="KR2f0039_WYG_033-29b"/>
不必以為是而特以出於執政大臣所建而不改則是<lb/>
陛下不復考問義理之是非一切茍順執政大臣所為<lb/>
而已也若陛下視臣等所奏未甞有所可否而執政大<lb/>
臣自持其議而不肯改則是政已不自人主出而天下<lb/>
之公議廢矣此所以臣等惓惓之義不能自巳者也臣<lb/>
等竊觀陛下自近嵗以來舉天下之事属之七八大臣<lb/>
天下之人初亦翕然幸其有為能救一切之弊然而方<lb/>
今大臣之弱者則不敢為陛下守法以忤諫官御史而<lb/>
<pb n="KR2f0039_WYG_033-30a"/>
專為持禄保位之謀大臣之強者則挟聖㫖造法令恣<lb/>
己所欲不擇義理之是非而諌官御史亦不敢忤其意<lb/>
㫖陛下方且深拱淵黙兩聽其所為而無所問安有朝<lb/>
廷如此而能曠日持久而無亂者乎自古亂之所生不<lb/>
必君臣皆為大惡但無至誠惻怛求治之心擇利害不<lb/>
審辨是非不早以小失為無傷而不改以小善無所補<lb/>
而不為以阿諛順己為恱而其說用以諒直逆己為諱<lb/>
而其言廢積事之不當而失人心者衆矣乃所以為亂<lb/>
<pb n="KR2f0039_WYG_033-30b"/>
也陛下以臣等所言為是則宜以至誠惻怛欲治念亂<lb/>
之心考核大臣改脩政事誠欲改脩政事則今月八日<lb/>
指揮為當先改矣若以臣等所言為非則臣等狂瞽不<lb/>
知治體而誣謗朝廷政事當明加貶斥以懲妄言之罪<lb/>
而别選才能通達之士以補従官臣等受陛下之寵禄<lb/>
典領朝廷職事不得其守則義不得不言而朝廷以為<lb/>
非也則義不敢辭貶斥伏乞詳酌早賜指揮<lb/>
時通判秦州事加直集賢院尹洙上奏曰漢文帝盛徳<lb/>
<pb n="KR2f0039_WYG_033-31a"/>
之主賈誼論當時事勢猶云可為慟哭孝武帝外制四<lb/>
夷以彊主威徐樂嚴安尚以陳勝亡秦六卿簒晉為戒<lb/>
二帝不以危亂滅亡為諱故子孫保有天下者十餘世<lb/>
秦二世時闗東盜起或以反者聞二世怒下吏或曰逐<lb/>
捕今盡不足憂乃恱隋煬帝時四方兵起左右近臣皆<lb/>
隠賊數不以實聞或言賊多者輙被詰二帝以危亂滅<lb/>
亡為諱故秦隋宗社數年為丘墟陛下視今日天下之<lb/>
治孰與漢文威制四夷孰與漢武國家基本仁徳陛下<lb/>
<pb n="KR2f0039_WYG_033-31b"/>
慈孝愛民誠萬萬於秦隋矣至於西有不臣之虜北有<lb/>
彊大之隣非特閭巷盜賊之勢也自西夏叛命四年並<lb/>
塞苦數擾内地疲逺輸兵久於外而休息無期卒有乗<lb/>
弊而起兵法所謂雖有智者不能善其後當此之時陛<lb/>
下宜夙夜憂懼所以慮事變而塞禍源也陛下延訪邊<lb/>
事容納直言前世人主勤勞寛大未有能逺過者然未<lb/>
聞以宗廟為憂危亡為懼此賤臣所以感憤欝悒而不<lb/>
已也何者今命令數更恩寵過濫賜與不莭此三者戒<lb/>
<pb n="KR2f0039_WYG_033-32a"/>
之慎之在陛下所行爾非有難動之勢也而因循不革<lb/>
弊壊日甚臣謂陛下不以宗廟為憂危亡為懼者以此<lb/>
夫命令者人主所以取信於下也異時民間朝廷降一<lb/>
命令皆竦視之今則不然相與竊語以為不久當更既<lb/>
而信然此命令日輕於下也命令輕則朝廷不尊矣又<lb/>
聞群臣有獻忠謀者陛下始甚聴之後復一人沮之則<lb/>
意移矣忠言者以信之不能終頗自詘其謀以為無益<lb/>
此命令數更之弊也夫爵賞陛下所持之柄也近時外<lb/>
<pb n="KR2f0039_WYG_033-32b"/>
戚内臣以及士人或因縁以求恩澤從中而下謂之内<lb/>
降臣聞唐氏政衰或母后專制或妃主擅朝樹恩私黨<lb/>
名為斜封今陛下威柄自出外戚内臣賢而才者當與<lb/>
大臣公議而進之何必襲斜封之弊哉且使大臣從之<lb/>
則壊陛下綱紀不從則沮陛下德音壊紀綱忠臣所不<lb/>
忍為沮徳音則威柄輕於上且盡公不阿朝廷所以責<lb/>
大臣今乃自以私昵撓之而欲責大臣之不私難矣此<lb/>
恩寵過濫之弊也夫賜予者國家所以勸功也比年以<lb/>
<pb n="KR2f0039_WYG_033-33a"/>
來嬪御及伶官太醫之属賜予過厚民間傳言内帑金<lb/>
帛皆祖宗累朝積聚陛下用之不甚愛惜今之所存無<lb/>
㡬疎逺之人誠不能知内府豐匱之數但見取於民者<lb/>
日煩即知畜於公帑者不厚臣亦知國家自西方宿兵<lb/>
用度寖廣帑藏之積未必悉為賜予所費然下民之衆<lb/>
固不可家至而戸曉獨見陛下行事感動爾徃嵗聞邊<lb/>
将王珪以力戰賜金則無不恱服或見優人所得過厚<lb/>
則徃徃憤歎人情不可不察此賜予不莭之弊也臣所<lb/>
<pb n="KR2f0039_WYG_033-33b"/>
論三事皆人人所共知近臣從諛而不言以至今日方<lb/>
今非獨四夷之為患朝政日弊而陛下不寤人心日危<lb/>
而陛下不知故臣願先正於内以正於外然後忠謀漸<lb/>
進紀綱漸舉國用漸足士心漸奮邊境之患庶乎息矣<lb/>
惟深察秦隋惡聞忠言所以亡逺法漢主不諱危亂所<lb/>
以存日新盛徳與民更始則天下幸甚仁宗嘉納之<lb/>
翰林侍讀學士宋綬上言帝王御天下在緫攬威柄而<lb/>
一紀以來令出簾帷自陛下躬親萬務内外延首思見<lb/>
<pb n="KR2f0039_WYG_033-34a"/>
聖政宜懲違革弊以新百姓之耳目而賞罰號令未能<lb/>
有過於前日豈非三事大臣不能推心悉力以輔陛下<lb/>
之治耶頃太后朝多吝除拜而邪幸或徑取升擢議者<lb/>
謂恩出太后今恩賞雖行又謂自大臣出非大臣朋黨<lb/>
罔上何以得此朋黨之為朝廷患古今同之或窺測帝<lb/>
㫖宻令陳奏或附會巳意以進退人大官示恩以招權<lb/>
小人趨利以售進此風寖長有蠧邦政太宗甞曰國家<lb/>
無外憂必有内患外憂不過邊事皆可預防奸邪共濟<lb/>
<pb n="KR2f0039_WYG_033-34b"/>
為内患深可懼也真宗亦曰唐朋黨尤盛王室遂卑願<lb/>
陛下思祖宗之訓念王業艱難整齊綱紀正在今日<lb/>
同知禮院宋祁上疏曰臣伏讀戊寅詔書陛下祗悼變<lb/>
異不忘元元受愆引咎端自克責延問有位廣謀于衆<lb/>
推變所自前事立防将欲還威譴於天極荅震眚於坤<lb/>
順雖姒王罪已商宗念徳蔑以加之群臣莫不延頚企<lb/>
踵恭聽允令誠使有鹵莽之慮窽啓之詞咸樂自效納<lb/>
于聦聽益潤渾渾附輝煌煌以成日新之美臣愚不肖<lb/>
<pb n="KR2f0039_WYG_033-35a"/>
職在史氏位為臺郎𩔖非無知不容自弃輙敢條刺近<lb/>
事上對沖㫖詔曰朕躬之闕遺臣伏惟陛下即位以來<lb/>
十有六年孜孜翼翼動守先訓不侈宫室不飾游畋偃<lb/>
兵緩罰愛重人命無它過失聞于天下雖自謂闕遺遇<lb/>
臣昧死不敢奉詔然有将來可慮者臣願一二陳其崖<lb/>
略陛下試㕘之聖慮揆之人事測之天災質之古義有<lb/>
可行者不以人賤而廢其言則臣生死幸甚臣聞賞罰<lb/>
操決天子之權也奏請可否大臣之事也下陳可否以<lb/>
<pb n="KR2f0039_WYG_033-35b"/>
佐之操決則百度乂寧一人尊強竊見陛下臨視庶政<lb/>
深執謙徳不自先㫁專委大臣使大臣人人如臯陶家<lb/>
家為后稷尚且不可況有託國威而肆忿寄公爵以樹<lb/>
恩者哉臣請粗陳其要且如陛下自欲有所㧞擢大臣<lb/>
以為不可陛下從而罷之又如自欲有所黜去大臣以<lb/>
為不可陛下從而任之如此則權常在臣政不在君昭<lb/>
然可見矣陛下何所忌憚而不略加裁詰遂使中材之<lb/>
人料時之如此欲自結於朝者還附於權黨欲自徇於<lb/>
<pb n="KR2f0039_WYG_033-36a"/>
公者反入於私門威柄寖移人心可繋此将來可慮一<lb/>
也伏望陛下自今以徃審察臣下果有盡忠守正可器<lb/>
用者進擢於朝但論其材勿限資叙陛下以萬機餘景<lb/>
引入便殿賜以清宴普詢闕漏又以所得㕘校時政質<lb/>
其是非俾之中外相應更相維糾則彼之投身納報惟<lb/>
陛下之歸不在他矣臣聞邪之於正譬猶白黒可以立<lb/>
辨今陛下既以此事為正俄而有以為邪者因復中止<lb/>
更為猶豫此最不可之大者夫謀之雖衆決之欲獨劉<lb/>
<pb n="KR2f0039_WYG_033-36b"/>
向曰持不㫁之慮者開群枉之門盖指此也臣願陛下<lb/>
臨事即㫁勿復持疑無令浮議熒惑敗亂美政臣聞忠<lb/>
臣之事君造膝而言跪辭而出所以啟心防患也陛下<lb/>
亦宜隠秘其語保全其人倘漏露主名則為所譏刺者<lb/>
皆切齒而思報矣興誹造謗不退不止一旦罹患而後<lb/>
來者傳以為戒皆茍容偷合背公入黨則陛下雖有盈<lb/>
庭之士朱紫雜襲誰肯與權貴立敵進言而取禍哉此<lb/>
無異挈仇以授奸人自閉其耳目萬事之安危天下不<lb/>
<pb n="KR2f0039_WYG_033-37a"/>
得復聞之矣臣比見茲事巳騐於前伏望陛下考大易<lb/>
失臣之義無襲春秋陽䖏父之枉此将來可慮二也臣<lb/>
伏惟陛下春秋鼎盛皇嗣未立後宫所御當貫魚序進<lb/>
廣求螽斯子孫之福伏望豫示敕誡昭判貴賤使上下<lb/>
有制不相踰越讒謁毁間明垂防禁數詔后妃習知謙<lb/>
退和柔之懿無令僭妬得萌其中此将來可慮三也詔<lb/>
曰執事之阿枉臣不足以慮之然所經怪諫官御史本<lb/>
以選進鯁亮震肅權綱為天子之耳目也今則不然有<lb/>
<pb n="KR2f0039_WYG_033-37b"/>
勢者其奸如山結舌而不問無援者索疵吹毛飛文而<lb/>
歴詆未及滿嵗巳干宰司希兼職而求進秩矣如此則<lb/>
宰司有失諫官御史肯為陛下盡言乎使言者捨當用<lb/>
而取不急陛下果可聽之乎臣故曰諫官御史出宰司<lb/>
之進㧞者非陛下之利也夫輕授重責難以得人但賞<lb/>
不罰難以肅下今若令居是官者終歳不言及言而不<lb/>
當坐不任職退挾持私意有所回慝坐縱誅不畏強禦<lb/>
議劾嚴正者陛下自意擢之無令有司得與此亦救阿<lb/>
<pb n="KR2f0039_WYG_033-38a"/>
枉之一也詔曰政教未臻于理刑罰靡協于中在位有<lb/>
壅蔽之人效官有貪墨之吏臣聞傳曰正其本萬事理<lb/>
又曰人存則政舉人亡則政息茍使天子持柄于上群<lb/>
臣率職於下如臣前所陳者大猷㡬務将交脩畢舉矣<lb/>
安有政未臻理刑靡協中乎至於海縣浩繁官不悉善<lb/>
或察㢘無状或貪冒公行或民窮無訴或事紛未治大<lb/>
且抵死小則免官案章一下交手受械事輕人求曷足<lb/>
應天變而闗國體乎要之災異之發政教之本在朝廷<lb/>
<pb n="KR2f0039_WYG_033-38b"/>
君臣之間耳詔曰擇善而行固非虚飾此誠陛下勤恁<lb/>
悃愊紬繹下情申啟言路必收治效也臣聞徒善不足<lb/>
為政徒法不足自行天之感物不為偽動今陛下偉然<lb/>
日昃已降徳音群臣将畢精極慮随事納說必有可采<lb/>
伏望朝廷開許施行此則順民心承天意轉禍為福聖<lb/>
人銷伏之實也然臣尚有所慮者今臣下準詔例得獻<lb/>
言言不深切則事不明白或恐有昧儀矩罔識禁忌論<lb/>
安危則便云泰山累卵指宴飲則直曰酒池肉林伏望<lb/>
<pb n="KR2f0039_WYG_033-39a"/>
陛下納汙含垢一切裁赦兼容博聽以取其長勿令有<lb/>
坐狂言而得罪者則聖徳光大感無還日矣言髙位下<lb/>
自知不韙臣無任省循狂瞽惶恐待罪之至<lb/>
程頥上疏曰臣伏觀前古聖明之主無不好聞直諫博<lb/>
采芻蕘故視益明而聽益聦紀綱正而天下治昏亂之<lb/>
主無不惡聞過失忽棄正言故視益蔽而聽益塞紀綱<lb/>
廢而天下亂治亂之因未有不由是也伏惟陛下徳侔<lb/>
天地明並日月寛慈仁聖自古無比曷甞害一忠臣<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>
<pb n="KR2f0039_WYG_033-39b"/>
一正士群臣雖有以言事得罪者旋復㧞擢過其分際<lb/>
此千載一遇言事之秋也桀紂暴亂殘賊忠良然而義<lb/>
士不顧死以盡其莭明聖在上其仁如天布衣之士雖<lb/>
非當言責也茍有可以裨聖治何忍黙黙而不言哉今<lb/>
臣竭其愚忠非有斧鉞之虞也所慮進言者至衆豈盡<lb/>
可取狂愚必多而陛下因謂賤士之言無適用者臣雖<lb/>
披心腹瀝肝膽不見省覽秪成徒為此臣之所懼也儻<lb/>
或陛下少留聖慮則非臣之幸實天下之幸臣請自陳<lb/>
<pb n="KR2f0039_WYG_033-40a"/>
所學然後以臣之學議天下之事臣所學者天下大中<lb/>
之道也聖人性之為聖人賢者由之為賢者堯舜用之<lb/>
為堯舜仲尼述之為仲尼其為道也至大其行之也至<lb/>
易三代以上莫不由之自秦而下衰而不振魏晉之属<lb/>
去之逺甚漢唐小康行之不醇自古學之者衆矣而考<lb/>
其得者盖寡焉道必充於已而後施以及人是故道非<lb/>
大成不茍於用然亦有不私其身應時而作者也出䖏<lb/>
無常惟義所在所謂道非大成不茍於用顏回曾參之<lb/>
<pb n="KR2f0039_WYG_033-40b"/>
徒是也天之大命在夫子矣故彼得自善其身非至聖<lb/>
人則不出也在於平世無所用者亦然所謂不私其身<lb/>
應時而作者諸葛亮及臣是也亮感先主三顧之義閔<lb/>
生民塗炭之苦思致天下於三代義不得自安而作也<lb/>
如臣者生逢聖明之主而天下有危亂之虞義豈可茍<lb/>
善其身而不以一言悟陛下哉故曰出䖏無常惟義所<lb/>
在臣請議天下之事不識陛下以今天下為安乎危乎<lb/>
治乎亂乎烏可知危亂而不思救之之道如曰安且治<lb/>
<pb n="KR2f0039_WYG_033-41a"/>
矣則臣請明其未然方今之勢誠何異於抱火厝之積<lb/>
薪之下而寝其上火未及然因謂之安者乎書曰民惟<lb/>
邦本本固邦寧竊惟固本之道在於安民安民之道在<lb/>
於足衣食今天下民刀匱竭衣食不足春耕而播延息<lb/>
以待一嵗失望便須流亡以此而言本未得為固也臣<lb/>
科陛下仁慈愛民如子必不忍使之困苦一至於是臣<lb/>
竊疑左右前後壅蔽陛下聦明使陛下不得而知今國<lb/>
家財用常多不足不足則責於三司三司責諸路轉運<lb/>
<pb n="KR2f0039_WYG_033-41b"/>
轉運何所出誅剥於民爾或四方有事則多非時配率<lb/>
毒害尤深急令誅求竭民膏血徃徃破産亡業骨肉離<lb/>
散衆人觀之猶可傷痛陛下為民父母豈不閔哉民無<lb/>
儲備官廪復空臣觀京師縁邊以至天下率無二年之<lb/>
備卒有連嵗凶災如明道中不知國家何以待之坐食<lb/>
之卒計踰百萬既無以供費将重斂於民而民已散矣<lb/>
強敵乗隙於外奸雄生心於内則土崩瓦解之勢深可<lb/>
虞也太寧之世聖人猶不忘為備必有九年之蓄以待<lb/>
<pb n="KR2f0039_WYG_033-42a"/>
凶嵗況今百姓困苦愁怨之氣上衝于天災沴凶荒是<lb/>
所召也陛下能保其必無乎中民之家有十金之産子<lb/>
孫不能守則人皆謂之不孝陛下承祖宗基業而前有<lb/>
土崩瓦解之勢可不懼哉契丹強盛自古無比幸而目<lb/>
前尚守盟誓果能以金帛厭其欲乎能必料其常為今<lb/>
日之計乎則夫沿邊豈宜無備益以兵則用不足省其<lb/>
戍則力弗支皆非長乆之䇿也前者昊賊叛逆西垂用<lb/>
兵數年之間天下大困盖内外經制多失其宜陜西之<lb/>
<pb n="KR2f0039_WYG_033-42b"/>
民苦毒尤甚及多逃散重以軍法禁之以至人心大怨<lb/>
皆有思寇之言悖逆之心不敢以聞聖聽顧恐陛下亦<lb/>
頗知之故曰無常產而有常心者惟士為能彼庶民者<lb/>
飢寒既切於内父子不相保尚能顧忠義哉非民無良<lb/>
政使然也當時秦中寇盜屢起儻稽樸滅必多響應幸<lb/>
而旬時盡能誅翦尚頼社稷之福西敵亦疲彼如未可<lb/>
遽圖遂且詭辭稱順向若更相牽制未得休兵内釁将<lb/>
生言之可駭今天下勞弊不比景祐以前復有如曩時<lb/>
<pb n="KR2f0039_WYG_033-43a"/>
之役臣愚切恐不能堪矣況為患者豈止西戎臣毎思<lb/>
之神魂飛越不知朝廷議者以為如何亦甞置之慮乎<lb/>
其謂制之無術乎臣竊謂今天下猶無事人命未甚危<lb/>
陛下宜早警惕于𠂻思行王道不然臣恐嵗月易失因<lb/>
循不思事勢觀之理無常爾雖我太祖之有天下救五<lb/>
代之亂不戮一人自古無之非漢唐可比固知趙氏之<lb/>
祀安於泰山然而損陛下之聖明陷斯民於荼毒深可<lb/>
痛也臣料群臣必未甞有為陛下陳王道者以陛下聖<lb/>
<pb n="KR2f0039_WYG_033-43b"/>
明豈有言而不行者乎竊惟王道之本仁也臣觀陛下<lb/>
之仁堯舜之仁也然而天下未治者誠由有仁心而無<lb/>
仁政爾故孟子曰今有仁心仁聞而民不被其澤不可<lb/>
法於後世者不行先王之道也陛下精心庶政常懼一<lb/>
夫不獲其所未甞以一喜怒殺一無辜官吏有犯入人<lb/>
罪者則終身棄之是陛下愛人之深也然而凶年飢嵗<lb/>
老弱轉死於溝壑壮者散而之四方為盜賊犯刑戮者<lb/>
㡬千萬人矣豈陛下愛人之心哉必謂嵗使之然非政<lb/>
<pb n="KR2f0039_WYG_033-44a"/>
之罪歟則何異於刺人而殺之曰非我也兵也三代之<lb/>
民無是病也豈三代之政不可行於今邪州縣之吏有<lb/>
陷人於辟者陛下必深惡之然而民不知義復迫困窮<lb/>
放僻邪侈而入於罪者非陛下陷之乎必謂其自然則<lb/>
教化聖人之妄言耶天下之治由得賢也天下不治由<lb/>
失賢也世不乏賢顧求之之道如何爾今夫求賢本為<lb/>
治也治天下之道莫非五帝三王周公孔子治天下之<lb/>
道也求乎明於五帝三王周公孔子治天下之道者各<lb/>
<pb n="KR2f0039_WYG_033-44b"/>
以其所得大小而用之有宰相事業者使為宰相有卿<lb/>
大夫事業者使為卿大夫有為郡之術者使為刺史有<lb/>
治縣之政者使為縣令各得其任則無職不舉然而天<lb/>
下弗治者未之有也國家取士雖以數科然而賢良方<lb/>
正嵗止一二人而已又所得不過博文強記之士爾明<lb/>
經之属唯專念誦不曉義理尤無用者也最貴盛者惟<lb/>
進士科以詞賦聲律為工詞賦之中非有治天下之道<lb/>
也人學之以取科第積日累久至於卿相帝王之道教<lb/>
<pb n="KR2f0039_WYG_033-45a"/>
化之本豈嘗知之居其位責其事業則未甞學之譬如<lb/>
胡人操舟越客為御求其善也不亦難乎徃者丁度建<lb/>
言祖宗以來得人不少愚瞽之甚議者至今切齒使墨<lb/>
論墨固以墨為善矣今天下未治誠由有君而無臣也<lb/>
豈世無人求之失其道爾茍欲取士必得豈無術哉王<lb/>
道不醇行二千年矣後之愚者皆云時異事變不可復<lb/>
反此則無知之深也然而人主徃徃惑於其言今有人<lb/>
得物於道示玉工曰玉也示衆人曰石也則将以玉工<lb/>
<pb n="KR2f0039_WYG_033-45b"/>
為是乎以衆人為然乎必以玉工為是矣何者識與不<lb/>
識也聖人垂教思以治後世而愚者謂不可行於今則<lb/>
将守聖人之道乎從衆人之言乎謂衆人以王道可行<lb/>
其猶詰瞽者以五色之鮮詢聾者以八音之美其曰不<lb/>
然宜也彼非憎五色而惡八音聞見限也臣觀陛下之<lb/>
心非不憂慮天下也以陛下憂慮天下之心行王道豈<lb/>
難乎哉孟子曰以齊王猶反手也又曰師文王大國五<lb/>
年小國七年必為政於天下矣以諸侯之位一國之地<lb/>
<pb n="KR2f0039_WYG_033-46a"/>
五年可以王天下況陛下居天子之尊令行四海如風<lb/>
之動茍行王政奚啻反手之易哉昔者大禹治水八年<lb/>
於外三過其門而不入思以利天下雖勞苦不避也今<lb/>
陛下行王政非有苦身體勞思慮之難也何憚而不為<lb/>
哉孝經曰立身行道揚名於後世以顯父母孝之終也<lb/>
匹夫猶當行道以顯父母況陛下貴為天子豈不能發<lb/>
憤求治思齊堯舜納民仁夀上光祖考垂休無窮凢所<lb/>
謂孝無大於此者也臣以謂治今天下猶理亂絲非持<lb/>
<pb n="KR2f0039_WYG_033-46b"/>
其端條而舉之不可得而治也故臣前所陳不及歴指<lb/>
政治之闕但明有危亂之虞救之當以王道也然而行<lb/>
王之道非可一二而言願得一面天顔罄陳所學如或<lb/>
有取陛下其置之左右使盡其誠茍實可用陛下其大<lb/>
用之若行而不効當服罔上之誅亦不虚受陛下爵禄<lb/>
也陛下問群臣群臣必謂寒賤之士未可使近上側自<lb/>
臣思之以為不然臣髙祖羽太祖朝年六十餘為縣令<lb/>
一言遭遇聖祖特加㧞擢攀附太宗終於兵部侍郎顧<lb/>
<pb n="KR2f0039_WYG_033-47a"/>
遇之厚群臣無比備存家牒不敢繁述臣曽祖希振既<lb/>
以父任後祖遹復被推恩國家録先世之勲臣父珦又<lb/>
蒙延賞今為國子博士非有横草之功食君禄四世一<lb/>
百年矣臣料天下受國恩之厚無如臣家者臣自識事<lb/>
以來思為國家盡死恨未得其路爾則臣進見宜無疑<lb/>
也或者更為強詞言其不可此乃自負隂私懼防詆訐<lb/>
者也伏望陛下出於聖斷勿徇衆言以王道為心以生<lb/>
民為念黜世俗之論期非常之功昔漢武笑齊宣王不<lb/>
<pb n="KR2f0039_WYG_033-47b"/>
行孟子之說自致不王而不用仲舒之䇿隋文笑漢武<lb/>
不用仲舒之䇿不至於道而不聽王通之言二主之昏<lb/>
料陛下亦甞笑之矣臣雖不敢望三子之賢然臣之所<lb/>
學三子之道也陛下勿使後之視今猶今之視昔則天<lb/>
下不勝幸甚望陛下特留意焉臣愚無任踰越狂狷恐<lb/>
懼之極臣頥昧死頓首謹言<lb/>
　<lb/>
　歴代名臣奏議巻三十三<lb/>
</p>
<p>
</p>
  </div>
</body>
</text>
</TEI>
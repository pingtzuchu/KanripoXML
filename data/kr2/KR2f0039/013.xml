<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻十三</head> <lb/>
    <p>
<pb n="KR2f0039_WYG_013-1a"/>
欽定四庫全書<lb/>
　歴代名臣奏議巻十三<lb/>
　　　　　　　　　　　明　楊士竒等　撰<lb/>
　　敬天<lb/>
宋哲宗元祐八年翰林學士范祖禹上奏曰臣前上仁<lb/>
皇訓典願陛下法則仁宗宜以至誠好學為先今因進<lb/>
講月令聖人奉天之事臣竊以畏天者莫如仁宗故願<lb/>
陛下先誠於事天臣聞聖人之事天也非在於七日戒<lb/>
<pb n="KR2f0039_WYG_013-1b"/>
三日齋執圭幣以饗圜丘之時也天之佑聖人也亦非<lb/>
在於祭則降福之時也聖人無一日而不事天天無一<lb/>
日而不佑聖人昔堯授舜舜授禹皆曰天之歴數在爾<lb/>
躬夫帝王之興受天眷命豈一朝一夕哉由其積行累<lb/>
功素合於天也堯有聖神文武之徳故天命以為天下<lb/>
君孔子曰惟天為大惟堯則之所以事天也元亨利貞<lb/>
乾之四徳君子行仁義禮智以法之天地之大徳曰生<lb/>
聖人之大徳曰仁天敘有典故奉之以五典天秩有禮<lb/>
<pb n="KR2f0039_WYG_013-2a"/>
故奉之以五禮天命有徳故奉之以五服天討有罪故<lb/>
奉之以五刑賞有徳罰有罪皆天之事非人君所得私<lb/>
也故官謂之天官民謂之天民官不可非其人民不可<lb/>
失其心易曰大人者先天而天不違後天而奉天時夫<lb/>
能使天不違者奉天之至也仲虺之誥曰天乃錫王勇<lb/>
智聖人聰明淵懿皆天所與豈可不學以奉天乎湯誥<lb/>
曰爾有善朕弗敢蔽罪當朕躬弗敢自赦惟簡在上帝<lb/>
之心言人有善已有過皆天所知不可誣也聖人推此<lb/>
<pb n="KR2f0039_WYG_013-2b"/>
心於天下故其徳合於天伊尹曰惟尹躬暨湯咸有一<lb/>
徳克享天心夫一者何惟誠而已不誠則有偽故不一<lb/>
不一則無以享天心又曰非天私我有商惟天佑于一<lb/>
徳非商求于下民惟民歸于一徳天之所佑民之所歸<lb/>
惟誠而已召誥曰今天其命哲命吉凶命厯年命哲則<lb/>
有智有不智故不可不一于學命吉凶則有禍有福故<lb/>
不可不一于徳命厯年則有永有不永故不可不一于<lb/>
仁此皆所以事天也詩曰文王陟降在帝左右言文王<lb/>
<pb n="KR2f0039_WYG_013-3a"/>
升降動静皆合天之意也又曰昊天曰明及爾出王昊<lb/>
天曰旦及爾㳺衍言天常與人君出入㳺處不可不畏<lb/>
也夫天之與人同一氣耳故民愁則天為之戚民悦則<lb/>
天為之和書曰天視自我民視天聽自我民聽是也恭<lb/>
惟仁宗深體此意是以能誠於事天誠於畏天臣伏見<lb/>
自去冬郊祀以来天人協應風雨時若有豐年之祥此<lb/>
乃皇天嚮佑陛下至誠之所感也而自中春以来暴風<lb/>
雨雪寒氣過甚節令不時豐年之祥復未可必夫天之<lb/>
<pb n="KR2f0039_WYG_013-3b"/>
於人君亦猶人君之於臣下也小過則戒敕之若其不<lb/>
改然後責罰加焉人君覩小異而不儆戒則大異将至<lb/>
矣是以洊雷震則君子恐懼修省迅雷風烈孔子必變<lb/>
敬天威怒也惟陛下戒之慎之無忽天地之小異側身<lb/>
修徳小銷大異於未然則天心常悦人心常和四海幸<lb/>
甚<lb/>
徽宗時右正言鄒浩上奏曰臣聞天人之應㨗於影響<lb/>
茍知其故而豫處之則轉禍為福斯不難也神宗皇帝<lb/>
<pb n="KR2f0039_WYG_013-4a"/>
常謂輔臣曰事之将兆天常見象但人不能知彗孛示<lb/>
人事甚直猶如語言頋今無深曉天道之人耳古人能<lb/>
知之則能消伏又曰事將萌而天象先見葢人事在下<lb/>
氣積於上積衆人之氣而先見猶人之五臓有疾病而<lb/>
氣色見於面矣非神宗皇帝至神至聖豈能及此此人<lb/>
主之所宜遵用也臣愚欲望睿慈申敕太史無有諱避<lb/>
悉以所占宻具奏聞從而察之以正厥事以為曲突徙<lb/>
薪之計天下幸甚<lb/>
<pb n="KR2f0039_WYG_013-4b"/>
髙宗紹興二年張浚上奏曰自古聖賢之君莫不以畏<lb/>
天為心其意若曰天道雖髙其聽甚邇語黙動静天實<lb/>
臨之故一話一言一舉一措靡不孜孜恭肅務格天心<lb/>
方今大宼憑陵民墜塗炭四方歸心期致太平者責在<lb/>
陛下臣愚伏乞政事之餘平澹自養正心修身自然言<lb/>
行之間可以動天禍難之作指日消弭凡此皆人君格<lb/>
天之實也陛下聖學髙妙固已自得臣愚區區愛君之<lb/>
心願以所知為獻耳<lb/>
<pb n="KR2f0039_WYG_013-5a"/>
髙宗時曹勛論畏天上書曰臣愚既陳定國是之説於<lb/>
前繼此願陛下勉勉愈勵畏天之實以副天意而已臣<lb/>
仰惟陛下誕受丕圖遭家多難臨御以来膺天眷佑大<lb/>
約有十皆深切著明之效至於今日已就安定然後可<lb/>
言臣請偹言之初為質於軍中繼撫軍於河外其歸也<lb/>
孰脱之其出也孰命之厯數在躬遂即大位其眷佑陛<lb/>
下一也鉞旄所指備嘗艱難水陸之行偃薄風雨将究<lb/>
觀於厯試必保安於萬全其眷佑陛下二也四川天下<lb/>
<pb n="KR2f0039_WYG_013-5b"/>
之根本荆州襟帶之上流兩淮形勝之要地頃者四川<lb/>
嚴守闗之師荆州附鄂渚之軍兩淮成犄角之勢截然<lb/>
四固南紀以安原始維持似非人力其眷佑陛下三也<lb/>
巨盗魁宼嘯聚蠭起曽未幾年掃無蹤跡雖資廟筭亦<lb/>
出天亡其眷佑陛下四也連年稔熟濟接以時大兵之<lb/>
後實難於有年有年固難况屢豐乎是以調發之煩科<lb/>
斂之重民力雖困尚堪支持其眷佑陛下五也晉元帝<lb/>
渡江雖逺羯㓂王敦蘓峻迭出為亂庾亮有汙人之塵<lb/>
<pb n="KR2f0039_WYG_013-6a"/>
陶侃有折翼之夢姦宄内訌何以制外陛下廵幸厯時<lb/>
豈復有此憂哉國於天地與有立焉其眷佑陛下六也<lb/>
假劉豫而助之兵尼瑪哈之謀深矣然土龍芻狗卒無所成<lb/>
豫無所成尼瑪哈所以去尼瑪哈去豫所以廢向使尼瑪哈<lb/>
不去劉豫不廢則成三矣三不可和也不和終不定也<lb/>
天意委曲如此皆為我宋其眷佑陛下七也達蘭復我<lb/>
中原而與烏珠異謀雖和必不乆達蘭死烏珠用事欲<lb/>
復取中原而烏舎蕭慶勸其用兵和議去矣臣奉使在<lb/>
<pb n="KR2f0039_WYG_013-6b"/>
敵中烏舎蕭慶見臣即欲投諸鼎鑊何止被㽞哉方擾<lb/>
擾間二人一旦連頸被誅臣所親見也向使烏舎蕭慶<lb/>
不死今日之事尚敢望乎二人之死非天殺之而何其<lb/>
眷佑陛下八也先帝梓宫之還因山之功告成乆矣皇<lb/>
太后乆㽞於北陛下念親之心無一日忘今歸就慈寜<lb/>
之養亦四年矣是豈人力所能致哉非天克相陛下純<lb/>
孝未易就此其眷佑陛下九也庚申之嵗敵人復取中<lb/>
原兵再舉矣南北轉戰至辛酉之春猶未定天下之人<lb/>
<pb n="KR2f0039_WYG_013-7a"/>
皆曰用兵未艾也是年秋九月烏珠又大舉兵而南陛<lb/>
下先遣臣勛劉光逺繼又遣魏良臣王公亮至泗上未<lb/>
㡬敵遣蕭毅邢具瞻来審議和議遂定兵已熾而遽熄<lb/>
事方洶洶而遂大定亦豈人力所能致哉靖康之初國<lb/>
人方以和為請而終不能和辛酉之冬國人皆以和為<lb/>
非而卒從和天之從違可見矣其眷佑陛下十也臣竊<lb/>
窺天意眷佑陛下深切著明之効不可誣如此豈非以<lb/>
陛下明畏天之道必能紹隆祖宗積累之基業乎陛下<lb/>
<pb n="KR2f0039_WYG_013-7b"/>
勉勉愈勵畏天之實以副天意考其既往驗其将来天<lb/>
之眷佑所成就於他日者當如何哉自古創業繼世之<lb/>
主膺天眷佑而能克脩畏天之事未有不愈隆益大而<lb/>
永命者堯舜禹湯文武徳同乎天亦必謹畏天之道載<lb/>
之典謨形乎雅頌班班然也夏少康一廛一旅復禹之<lb/>
績太甲從伊尹之訓髙宗用傅説之戒皆能成中興之<lb/>
業畏天也成康守文武之謨烈而大成畏天也宣王興<lb/>
衰撥亂復文武境土功績之美方見於采芑六月之章<lb/>
<pb n="KR2f0039_WYG_013-8a"/>
而庭燎之箴沔水之規祈父之刺繼作矣始畏天而終<lb/>
忽於畏天也漢髙帝崛起豐沛自謂能用三傑得天下<lb/>
天下未定君臣相與逸樂遽入於無為既老昵愛幾成<lb/>
廢適立庶之誤再世而有吕氏之患天方祚漢特假是<lb/>
以戒其後遂有文景之治天命吉凶之報也武帝始不<lb/>
知畏天終能畏天卒為七制明主唐髙祖不及漢髙逺<lb/>
矣以太宗之明而好大喜功勤兵於逺自違天戒末年<lb/>
用人納諫大不及貞觀時㽞李勣輔髙宗終成武氏之<lb/>
<pb n="KR2f0039_WYG_013-8b"/>
禍又甚於漢之諸吕亦天所命吉凶之報也明皇憲宗<lb/>
始知畏天終不能畏天始則天相之終則天敗之皆視<lb/>
其所為不可欺也聖朝太祖皇帝由揖遜得天下固不<lb/>
可與漢唐同世而語祖功宗徳繼序興隆未易殫數大<lb/>
抵人才以兢業恪公為用風俗以厚實儉嗇為本兵以<lb/>
不用為武刑以不刻為平財以不斂為富一言一為立<lb/>
政立事如天在傍不敢慢忽是以天心克相和平安定<lb/>
三代以来未有如此之盛且乆者熙寜大臣進天命不<lb/>
<pb n="KR2f0039_WYG_013-9a"/>
足畏祖宗不足法人言不足聽之説文恬武嬉牙孽恫<lb/>
怨五十餘年竒禍大作而陛下適膺斯時誕受天命天<lb/>
意畀付盖可見矣臣聞既亂必有定定亂必以治治亂<lb/>
之本先繫於生民之休戚又繫於人材之賢否政事之<lb/>
得失紀綱之廢舉風俗之厚薄陛下以天命之哲天錫<lb/>
之智豈不明此五者為治亂相易之本乎聖意非脱略<lb/>
而不為也前此所未暇也今天下定矣前此所未暇者<lb/>
今可以有為矣亦天之眷佑始終於陛下将以成今日<lb/>
<pb n="KR2f0039_WYG_013-9b"/>
之治臣願陛下勉勉愈勵畏天之實以副天意者區區<lb/>
之忠在是而已臣考秦滅六國而繼周有統而無徳不<lb/>
為天所佑二世而為漢漢亡天下三分統不在吴蜀而<lb/>
在魏者将以與晉也晉得吴蜀合而為一其後不能保<lb/>
其一天使劉石亂華元帝渡江雖南北分統在晉宋繼<lb/>
晉齊繼宋梁繼齊陳繼梁皆得統也五朝而合於隋隋<lb/>
受周禪本無統得陳而有統亦以無徳不為天所佑二<lb/>
世而為唐唐亡天下八分雖朱梁石晉皆可以得統者<lb/>
<pb n="KR2f0039_WYG_013-10a"/>
将以興我宋也五代五十年而為我宋太祖皇帝取吴<lb/>
蜀閩越南唐以并天下太宗皇帝取晉遂混為一靖康<lb/>
之變至是又分南北乃定自秦合天下至漢末而三分<lb/>
至晉而二分其數五百年自隋合天下至唐末而八分<lb/>
至我宋而又分其數又五百年天命可不畏哉晉之分<lb/>
南一姓而北十數姓今日之分南一姓而北亦不一姓<lb/>
晉分而南北不定者又十數年今一分遂定而天命在<lb/>
陛下天之責我者重責彼者輕望彼者略望我者全筭<lb/>
<pb n="KR2f0039_WYG_013-10b"/>
計見効考其既往驗其将来天之眷佑所成就在陛下<lb/>
決非淺淺者臣揆此理甚明願陛下勉勉愈勵畏天之<lb/>
實以副天意而已臣不勝拳拳之誠惟陛下裁赦幸甚<lb/>
光宗紹熙二年司農寺主簿吕祖儉上奏曰臣聞天人<lb/>
相與之際未嘗相逺而人君舉動實與天通詩曰敬之<lb/>
敬之天維顯思命不易哉無曰髙髙在上陟降厥士日<lb/>
監在兹此言天道之流行人君舉動莫不與之俱也是<lb/>
故禮曰天秩典曰天叙賞曰天命刑曰天討動必以天<lb/>
<pb n="KR2f0039_WYG_013-11a"/>
為言而不敢有貳其心即是心而嚴乎假廟則禮文之<lb/>
見於假廟者不敢廢也即是心而盡乎事親則禮文之<lb/>
見於事親者不敢廢也至於有大典禮大休慶之事則<lb/>
舉之以告亦不敢畧其禮文所以承天意而答天休者<lb/>
固如此若迺一用一捨必明乎好惡之公一賞一罰必<lb/>
察乎僣差之失則又蘄合乎天而靡有所易也典禮賞<lb/>
罰悉本諸天動静陟降罔不在是堯舜禹湯文武之為<lb/>
君皆同乎此心而已矣恭惟陛下受天明命性與天合<lb/>
<pb n="KR2f0039_WYG_013-11b"/>
誠自有以深得乎天心然臣之愚猶有不能自已者竊<lb/>
嘗惟念辛亥之春雷雪交作郊禋之夕風雨驟至已而<lb/>
聖躬愆豫中外寒心今兹清明在御如日方升展慶慈<lb/>
闈祗欵原廟天宇開霽神人欣歡而況比年以来夏令<lb/>
雖寒然蔑聞霜雹之為異冬氣雖燠然幸有時雪之應<lb/>
期灾害漸銷和氣浸洽對越之敬政在斯時欲望陛下<lb/>
觀天道之甚邇而益思所以戒懼因天心之昭假而益<lb/>
思所以奉承擴夫正大之情以致謹乎徳刑極夫感通<lb/>
<pb n="KR2f0039_WYG_013-12a"/>
之理以致嚴乎典禮即諸念慮驗諸事為咸加聖心以<lb/>
承天意則往嵗之灾害可以常弭難諶之命可以常保<lb/>
而聖徳隆盛将與天同休矣臣不勝惓惓<lb/>
光宗時醴泉觀使周必大上奏曰臣聞人君所踐者天<lb/>
位所保者天禄故愛民則欲如天之仁勤政則欲如天<lb/>
之健博愛無私以法天存心養性以事天然後可以奉<lb/>
若其道顧諟其命億萬斯年受天之祜矣列聖相傳以<lb/>
為家法至于夀皇尤篤意焉嘗御製敬天圖䟽經傳法<lb/>
<pb n="KR2f0039_WYG_013-12b"/>
語於其下朝夕省覽此圖必在禁中願陛下訪求而觀<lb/>
之則古今成説不待儒生學士鋪張議論固已畢陳於<lb/>
前矣抑臣尚有管見敢併言之揚雄曰史以天占人聖<lb/>
人以人占天如上所奏盖欲陛下以人占天也茍徳脩<lb/>
而化行自然三光宣精百川循理雖無太史之占可也<lb/>
然以堯之聖猶命羲和厯象日月星辰以舜之聖猶在<lb/>
璿璣玉衡以齊七政况後世乎今太史局雖有其官皆<lb/>
以技進名𨽻祕書省不過嵗時㸃檢鐘鼔而已政事或<lb/>
<pb n="KR2f0039_WYG_013-13a"/>
闕于下灾祥或見於上彼何預焉堯舜逺矣羲和固難<lb/>
復置以本朝論之凡提舉司天監皆委忠直近臣如神<lb/>
宗初年首用司馬光元豐間復用王安禮設或躔度稍<lb/>
異必能入告圖消弭之方自然灾害不生禍亂不作所<lb/>
謂風雷弗迷熒惑退舍可拱而俟其助治也大矣臣願<lb/>
陛下酌本朝故事擇侍從臺諫之忠直者提舉太史局<lb/>
此亦復古格天之一端也<lb/>
寧宗嘉定八年袁爕上奏曰臣一介踈庸遭逢盛際誤<lb/>
<pb n="KR2f0039_WYG_013-13b"/>
䝉㧞擢浸厯清華每自念無以稱塞惟有罄竭愚忠庶<lb/>
幾仰酬天造臣聞人君之徳莫大於敬天尤莫大於法<lb/>
天盖法天者敬天之實也宅天位之尊精神運用形見<lb/>
於天下者無往而非天是之謂敬天之實徒曰敬之而<lb/>
不能法之亦猶心慕其人不知效其所為豈真能有益<lb/>
於已哉陛下光紹丕圖垂及二紀嚴恭寅畏常如一日<lb/>
雖古帝王篤於敬天者殆無以過然古之敬天未嘗不<lb/>
以天為法陛下内揆於心其皆與天無間歟抑猶有未<lb/>
<pb n="KR2f0039_WYG_013-14a"/>
合者歟夫天猶父也君猶子也子克肖其父父必為之<lb/>
喜而譴怒不作矣君克配乎天天必降之福而灾變不<lb/>
生矣陛下敬天之心不為不至而前年日有食之不盡<lb/>
如鈎去年大旱之後飛蝗塞空星變異常一夕再見今<lb/>
年日月復相繼薄食則是天意猶未觧也得非法天之<lb/>
誠猶有可議者歟臣愚不識忌諱謹條四事切於當世<lb/>
者上干天威惟陛下裁赦而垂聽焉其一曰臣聞天下<lb/>
大器也惟逹天徳者為能舉之在易之乾天行健君子<lb/>
<pb n="KR2f0039_WYG_013-14b"/>
以自強不息宜健而弱非天徳也故君徳弱則不進紀<lb/>
綱弱則不張法度弱則不修號令弱則不行治内而弱<lb/>
則中國不尊治外而弱則邊圉不懾君天下者當無時<lb/>
而不強豈可一日而弱哉且女真之将亡無智愚皆知<lb/>
之陛下愛惜生靈遵養時晦似未害也而揣摩迎合之<lb/>
流遂欲茍安於無事有言不可者則詆之曰是欲用兵<lb/>
爾加以是名時所至諱則不敢復言盖所以結其舌也<lb/>
而不知我能自奮則威聲震疊自足以不戰而屈人兵<lb/>
<pb n="KR2f0039_WYG_013-15a"/>
我不自強而示人以弱適足以召兵又豈能息兵哉韃<lb/>
靼夏人自昔雄盛新興諸豪兵力亦強皆知中國之弱<lb/>
日夜垂涎伺隙而作吾将若之何竊恐兵端浸啟而禍<lb/>
患未易平也陛下以是思之豈可不法天行健磨厲精<lb/>
神破庸人之論以彊中國之威哉其二曰臣聞人主之<lb/>
大柄有二曰慶賞曰刑威而已然本於公則天下服出<lb/>
於私則公道廢臯陶之陳謨曰天命有徳五服五章哉<lb/>
天討有罪五刑五用哉奉天而行所謂公也陛下更化<lb/>
<pb n="KR2f0039_WYG_013-15b"/>
以来招延俊彦屏去回邪固已上合乎天心矣然用違<lb/>
其才則如勿用言而不行與不用同忠良不得以展布<lb/>
賢智未免於湮欎天之命徳豈其然乎或依勢作威敢<lb/>
於専殺而姑務含容或黨附權姦罪不容誅而隂求抆<lb/>
拭或貪墨著聞士論不耻而復官與祠或總戎締交賄<lb/>
賂公行而匿瑕含垢天之討罪豈其然乎施此二柄而<lb/>
不原乎天則朝綱廢弛而國勢陵夷矣陛下思之至此<lb/>
豈可不大明公道而力救斯弊哉其三曰臣聞惟天恵<lb/>
<pb n="KR2f0039_WYG_013-16a"/>
民惟辟奉天人君之仁民必如天之無不愛可也旱蝗<lb/>
相仍民大飢困上軫淵衷多方賑䘏可謂仁矣然長民<lb/>
之吏慮蠲放太多未必能以實告故飢民不可勝計而<lb/>
濟糶不能徧及或轉於溝壑或輕去鄉井或羣聚借糧<lb/>
或肆行剽掠無所得食勢固宜然今春既分矣而艱食<lb/>
猶衆不知其飢餓而死抑有以虐我而讎其上者乎昔<lb/>
者東晉之末李雄李特之流初起不過流民浸盛廼能<lb/>
據蜀監觀往事可為寒心我朝内帑之儲本為凶荒之<lb/>
<pb n="KR2f0039_WYG_013-16b"/>
備耗於移用誠為可惜所宜特發睿斷申敇攸司止絶<lb/>
他費専以救荒為急推廣天心大施仁政則垂絶之命<lb/>
續而作亂之萌折矣其四曰臣聞廣謀從衆則合於天<lb/>
心聰明明畏皆自乎民所以為天疇咨于衆舍已從人<lb/>
所以為聖今侍從之臣所以資獻納之益也日近清光<lb/>
而不聞有所咨訪通進一司所以逹庶僚之言也虚名<lb/>
僅存而不聞有所規箴則是朝廷之舉事實不與天下<lb/>
共之也天下之大當與天下共圖之豈可不稽謀于衆<lb/>
<pb n="KR2f0039_WYG_013-17a"/>
哉患人才之難得稽謀于衆必将有超卓逸羣之彦患<lb/>
國計之未豐稽謀于衆必将有取與不窮之術患邉備<lb/>
之未修稽謀于衆必将有禦戎制勝萬全之良䇿觸𩔖<lb/>
而長之凡事闗利害皆廣咨博訪是為至公是為天心<lb/>
豈復有不當者哉臣區區愚忠陳此四事一本於天者<lb/>
盖如此陛下天資粹美聖心淵静行此四者易於轉圜<lb/>
而臣猶慮陛下未能盡行者諂䛕之風未息䝉蔽之患<lb/>
方深爾惟私是徇則不知有公惟利是趨則不知有義<lb/>
<pb n="KR2f0039_WYG_013-17b"/>
詭隨以求合脂韋以取容隔絶上下交相為欺萬一陛<lb/>
下少惑其説則凡忠鯁之言何自而能行哉故孔子曰<lb/>
逺佞人佞人殆而孟軻亦云與讒謟面䛕之人居國欲<lb/>
治可得乎崇觀政宣之際此徒實繁所以靖康之禍至<lb/>
大至酷今日所當深戒也去秋大饗明堂至誠昭假熙<lb/>
事告成羣臣争為歸美之詩極其稱賛陛下深念旱蝗<lb/>
之餘抑而不納此亦足以窒導䛕之源矣臣願陛下益<lb/>
堅此志無甘佞辭惟正人是親惟忠言是聴此固天心<lb/>
<pb n="KR2f0039_WYG_013-18a"/>
所望於陛下也奉而承之于以祈天永命不其休哉尊<lb/>
崇異教齋素禱祠事天之末節爾君子無取焉故臣終<lb/>
始以敬天之實上裨聖徳惟陛下勉思臣言天下幸甚<lb/>
嘉定間寧宗有事於眀堂權禮部侍郎㳺景仁上疏言<lb/>
欲盡事天之禮當盡敬天之心心存則政事必適其宜<lb/>
言動必當其理雨暘必循其序夷夏必安其生<lb/>
寧宗時将作監主簿牛大年入對言人主所當先者要<lb/>
以天命人心之所繫致念焉夫以人主居富貴崇髙之<lb/>
<pb n="KR2f0039_WYG_013-18b"/>
位重而承宗社之託尊而為臣辟之戴一指意而衆莫<lb/>
敢違一動作而人孰敢議然而天心靡常則可畏也<lb/>
理宗嘉熙六年屯田郎中王萬因轉對言天命去㽞原<lb/>
於君心陛下一二而思之凡惻然有觸於心而未能安<lb/>
者皆心之所未能同乎天者也天不在天而在陛下之<lb/>
心茍能天人合一永永勿替天命在我矣<lb/>
淳祐十年太師左丞相兼樞宻使鄭清之上䟽曰敬天<lb/>
之怒易敬天之休難天怒可憂而以為易天休可喜而<lb/>
<pb n="KR2f0039_WYG_013-19a"/>
以為難何哉盖憂則懼心生懼則怒可轉而為休喜則<lb/>
玩心生玩則休或轉而為怒帝大喜命史官書之賜詔<lb/>
奨諭<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_013-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議巻十三<lb/>
</p>
<p>
</p>
  </div>
</body>
</text>
</TEI>
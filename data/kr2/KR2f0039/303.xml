<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議卷三百三</head> <lb/>
    <p>
<pb n="KR2f0039_WYG_303-1a"/>
欽定四庫全書<lb/>
　厯代名臣奏議卷三百三<lb/>
　　　　　　　　　　　明　楊士竒等　撰<lb/>
　　灾祥<lb/>
宋神宗元豐三年直舍人院呂大防上奏曰臣伏覩七<lb/>
月二十六日手詔以彗出西方責躬引咎敷求讜言以<lb/>
正厥事臣伏讀感欷以爲天道難知不可𨼆度今聖心<lb/>
恐畏退託損抑有以見不諱之朝度越前古臣愚不肖<lb/>
<pb n="KR2f0039_WYG_303-1b"/>
雖吏守外藩不敢不布肝鬲少禆萬一伏惟神明幸察<lb/>
臣竊以爲方今政事之急謾爲三說九宜上冒天聽一<lb/>
曰治本二曰緩末三曰納言治本之宜有三一宜養民<lb/>
漢之傳國至昭帝而六世藩臣之變外戚之禍數矣唐<lb/>
之傳國至明皇而六世如漢之變而又有巨盜之患今<lb/>
大宋之臨御而陛下之繼統世數與漢唐同而曾無一<lb/>
方之患其得人心可見矣茍非累聖德澤<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>養深厚視<lb/>
之如傷愛之如子則何以固結其心若此伏自陛下布<lb/>
<pb n="KR2f0039_WYG_303-2a"/>
行新政以來參酌古今著爲良法便民者爲不少矣而<lb/>
民情戚戚不以爲安推原其端蓋縁朝廷措置大率急<lb/>
於公家而後於民事竊觀先王之政上之憂下也深則<lb/>
下之報上也厚故其詩曰駿發爾私終三十里上憂下<lb/>
之詩也雨我公田遂及我私下報上之詩也上下之情<lb/>
其相親如此則怨惡不順何由生乎其間哉故馬周之<lb/>
對太宗以爲貞觀初匹絹易斗米而人不怨者知陛下<lb/>
憂之也五六年來匹絹易榖十數斛而民怨者知陛下<lb/>
<pb n="KR2f0039_WYG_303-2b"/>
不憂之也此言極要頗同今日之意臣試舉其一二免<lb/>
役錢本率衆以給庸公家無所利其入今所在猥積至<lb/>
有一縣之人出者半贏者半而取之不已遇水旱未嘗<lb/>
有所蠲減貧下未嘗有所貸免此民情戚戚之一也市<lb/>
易本以抑兼并便衆業而公利在其間民有艱急匱乏<lb/>
之期方之他取於富室則無倍稱之息然吏或不良乘<lb/>
民之急而掊刻無已徒欲収贏取賞而不顧事體之宜<lb/>
與法令之本意誘陷無頼子弟以隳産者有之予民者<lb/>
<pb n="KR2f0039_WYG_303-3a"/>
髙其物估以巧取息者有之一物朝貴賣而夕賤買者<lb/>
有之此民情戚戚之一也保甲者先王什伍教民之法<lb/>
也不專爲兵而已今有司惟以坐作進退射藝精粗爲<lb/>
急而不問推行考察姦盜去惡奬善之意而又富者逸<lb/>
而貧者勞或遇饑饉則將有流散不可號召之虞此民<lb/>
情戚戚之一也凡此特法令之未備或吏奉法不謹之<lb/>
過以陛下之聖明而修正之宜無難者二宜教士舜九<lb/>
德文王作人周公三物皆爲先王教士之實今聞以才<lb/>
<pb n="KR2f0039_WYG_303-3b"/>
選者矣未聞以德進也聞以文詞選者矣未聞以行進<lb/>
也臣竊以非大變其法則終不能得教士之實其變法<lb/>
謂何責之郡縣監司保任其才行以升於尚書各試其<lb/>
所知而命之則士勸於善而不專以文辭設科則士業<lb/>
崇本凡此一改法令則天下從之矣以陛下之聖明而<lb/>
修正之不五六年必収其效三宜重穀自古國家之患<lb/>
未有不縁民飢而起也今縣官積錢所在貫朽而倉廪<lb/>
至無半歲之實誠可憂也蓋自常平之法行而羣司各<lb/>
<pb n="KR2f0039_WYG_303-4a"/>
計其利故轉運司唯有租稅征科之入而已其歲入既<lb/>
不足以充費故於儲蓄之計雖欲賤糴而不暇爲也常<lb/>
平雖有折納歛糴之法而吏多不能推行萬一水旱方<lb/>
千里則積鏹之饒將無用而民之强者衆而爲盜弱者<lb/>
流離溝壑而無以救矣臣近嘗上乘歲豐積穀之議頗<lb/>
合事機而亦可行於久逺伏望財察凡此特法令之未<lb/>
備或吏奉法不謹之過以陛下之聖明而修正之宜無<lb/>
難者緩末之宜有二一宜緩勤逺畧中國本也要荒末<lb/>
<pb n="KR2f0039_WYG_303-4b"/>
也先王之政修徳而不勤兵於逺其為我聲教所暨故<lb/>
舜之命官猾夏者治之然則不爲中國患者王者不治<lb/>
也或者謂我得其地可闢而郡縣之我得其人可冠帶<lb/>
而賦役之竊謂過矣以四海九州之廣而欲苦寒不毛<lb/>
之地以爲富以□民多士之盛而欲桀驁難制之人以<lb/>
爲衆徒見有糜敝所重而未見其可也雖有前代䘮失<lb/>
之地茍非民情來附未足以用衆二宜緩治兵兵者先<lb/>
王所治而非所以爲先也衛君問陳於孔子而孔子荅<lb/>
<pb n="KR2f0039_WYG_303-5a"/>
以爼豆之事蓋禮教有所未修而先之以軍旅之事則<lb/>
語道非其序也今刑政雖講而未可謂盡中禮樂雖修<lb/>
而未可謂盡善教化雖布而未可謂盡行然則今日之<lb/>
政宜有急於兵者焉凡此非可廢之事特在陛下施爲<lb/>
之有先後而已以陛下之聖明留意而條别之宜無不<lb/>
得其序者納言之宜有四一宜廣言路古者羣臣人人<lb/>
得諫故曰工執藝事以諫工尚諫則餘可知矣所謂争<lb/>
臣七人者在位皆諫諫而又當必争者有七人而後可<lb/>
<pb n="KR2f0039_WYG_303-5b"/>
今陛下虚心待下未嘗大聲以色而諫者未始有聞於<lb/>
天下諫而必争者未始見其人方唐太宗之時當亡隋<lb/>
之後人物寡少而諫者滿朝今陛下承累世文明之盛<lb/>
而遂使史筆無書諫諍之事亦可謂闕典矣二宜寛侵<lb/>
官之罰凡人臣之居外見不便於民有害於政者大者<lb/>
聞諸朝小者以其職而行之是也今一切禁止不使相<lb/>
侵則朝廷必有不聞之事而民庶必有失職之苦矣三<lb/>
宜恕誹謗之罪自古有爲之君更制天下之事未有不<lb/>
<pb n="KR2f0039_WYG_303-6a"/>
被毁訾於世者以盤庚之明周公之聖而不免況其下<lb/>
者哉蓋衆人皆常情不逹義理樂因循而憚改作改作<lb/>
之始未見其利而翕然非之聖人於此特恕其無知而<lb/>
寛之可也豈足以與之較量長短是非哉故漢文深知<lb/>
其意直除其罪以容之而已茍設峻令以防之非不遽<lb/>
止然愚庸之情不自知語言之過而非其上矣四宜容<lb/>
異同之論古者衮服之飾必以黻者取其兩已相背而<lb/>
能成政也兩已相背至銘諸躬而日服之以爲監有以<lb/>
<pb n="KR2f0039_WYG_303-6b"/>
見人君御臣之深戒在於喜同而惡異也舜伐三苖禹<lb/>
以爲可益以爲不可然不害並爲九官周公相成王召<lb/>
公不恱然不害同爲十亂洪範謀及卿士則三公之論<lb/>
有不用焉周官詢及萬民則卿士之謀有不取焉夫然<lb/>
後可以通逹衆志輔成大業茍取其所同而捨其所異<lb/>
則晏子所謂以水濟水孰能食之者也非特如此而已<lb/>
茍欲其同則必有誕謾詐欺以附同者矣茍惡其異則<lb/>
必有詭隨面從以免異者矣使人臣皆懐誕謾詭隨以<lb/>
<pb n="KR2f0039_WYG_303-7a"/>
事上殆非朝廷之利也竊聞議者必使廷臣無異論乃<lb/>
謂之一道德爲此說者似不思也夫一道德以同俗者<lb/>
盖謂典常之教不可不同也今以政之殊有可有不可<lb/>
有宜有不宜有損有益而必一而同之恐非聖人之意<lb/>
也所惡異論者豈非以其沮議害事而惡之邪茍導之<lb/>
使言而擇之在我則雖有沮議害事之言在吾所弃固<lb/>
不能爲患也凡此無難改之勢而有速應之實盖在陛<lb/>
下爲之而已如前所陳盖陛下政事之形容於外者臣<lb/>
<pb n="KR2f0039_WYG_303-7b"/>
得以揣度而陳之至如陛下聖性之淵㣲君德之崇厚<lb/>
惟幾以成天下之務惟深以逹天下之志臣之愚陋莫<lb/>
得而測焉伏惟仰觀天心旁考古義詘竒論而用中道<lb/>
則天下幸甚<lb/>
宫邸教授呂大鈞上奏曰臣伏讀詔書寅畏天變引過<lb/>
罪已數求美言以新盛德誠意惻怛發於心畫自足以<lb/>
消變除慝況諫行言聽膏澤逮下必將感召和氣溢爲<lb/>
嘉祥臣愚恨無精識奥學啓寤天聽徒有淺聞近見二<lb/>
<pb n="KR2f0039_WYG_303-8a"/>
事或可以少禆萬一伏惟聖主留神財察幸甚臣聞詩<lb/>
書所稱古先哲王雖清明在躬俊乂在官猶孳孳不倦<lb/>
延禮臣下講求至道之要而推行之夫至道之要莫切<lb/>
於堯舜之言其言曰人心惟危道心惟㣲此言至簡至<lb/>
要古之人君莫能盡行故常爲中材之所忽而獨上聖<lb/>
能勤行者也然則人心者人君之所日用時出以應萬<lb/>
務者也其神恍惚其出入無時其作於中而見於外也<lb/>
邪正糾紛頃刻萬變其危如是安得不日夜存養寧息<lb/>
<pb n="KR2f0039_WYG_303-8b"/>
使之感物應變無所差失乎道心者人心之所黙識躬<lb/>
行以立大本者也凡有生之民無衆寡小大無彼我莫<lb/>
不體之以爲吾心就其間<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>容存養以生吾誠其道茫<lb/>
昧難以言諭唯忠信黙㑹庶幾近之稍或不明則離而<lb/>
不一其㣲如是安得不閒暇燕處求索推明克已體物<lb/>
常使純一則仁義禮智油然根於中睟然見於外然後<lb/>
爲得乎故言動之所發政令之所加始出於善而其終<lb/>
常流爲不善凡此者皆人心不安而易變故也誠意之<lb/>
<pb n="KR2f0039_WYG_303-9a"/>
所存行義之所履始若充盡其終常至於天下不爲一<lb/>
家中國不爲一人凡此者皆道心不明而易失故也由<lb/>
是言之此二心者非有一物也特體用之殊耳使人心<lb/>
一於道心則自不危矣使道心一於人心則自不㣲矣<lb/>
今乘陛下勵精反已之時謂宜博延德義之士儲精垂<lb/>
思相與講求至道之實使浩然之氣充塞天地則何患<lb/>
濬哲不生而明德不暢乎此臣之所謂淺聞者此也臣<lb/>
又聞天下衆人言謂陛下躬勤庶政日不遑暇而有司<lb/>
<pb n="KR2f0039_WYG_303-9b"/>
奉行多不盡理陛下逺略方外軍政修舉而將帥出征<lb/>
多不諭㫖陛下奬勸人材柬抜倚注而或不得其人陛<lb/>
下優假言事之臣未嘗深譴而近日内外望風畏怯莫<lb/>
敢有言青苖免役所以寛民力而下户凋瘵日甚常平<lb/>
儲峙錢穀所以足國用而有司經費日窘訓齊保甲所<lb/>
以禁暴而盜賊如故増置官局所以革弊而文書益煩<lb/>
異時歲饉糴貴小民常取倍息之貴亦能自給今年豐<lb/>
官出輕貸而束手受困異時富商大賈豪奪細民而不<lb/>
<pb n="KR2f0039_WYG_303-10a"/>
甚爲苦今市易均輸平準而負益深凡此皆臣之近見<lb/>
者也然推見無本而求之豈有他哉唯知道心之實則<lb/>
見此時之弊矣傳曰唯道集虚陛下既明發德音虚心<lb/>
待物則道豈難知哉古人謂顧力行何如者此在陛下<lb/>
一動心之間耳可不深念之乎<lb/>
館閣校勘邢恕亦上奏曰臣恭惟皇帝陛下實天祚宋<lb/>
誕生明聖有超卓絶異之姿爰自毓德宫闈仁心仁聞<lb/>
載在群口及初嗣位動率禮法承順兩宮左右就養發<lb/>
<pb n="KR2f0039_WYG_303-10b"/>
於誠孝逺近内外凡厥臣庶莫不矜式太皇太后厭世<lb/>
陛下號慟泣血百僚在位不覺隕涕入臨而出轉以相<lb/>
告有識咨嗟長老嘆息山陵復土外雖變禮從吉而陛<lb/>
下悲哀未怠宫中實服三年夙夜念治躬親政事小大<lb/>
之臣咸各率職十有四年未嘗一日少懈後宫燕㳺聲<lb/>
色嗜好無所聞園囿弋獵輿馬馳騁無所幸方且闢闔<lb/>
乎乾坤而歩驟乎帝皇其視天下如一家中國如一人<lb/>
其設心操術豈待問哉仍年以來威福自出惟所指顧<lb/>
<pb n="KR2f0039_WYG_303-11a"/>
莫不服從曽未謦欬莫不響應赫赫巍巍朝廷益尊四<lb/>
方萬里盜賊消戢閭里安堵陛下誠因此美即此善據<lb/>
此勢藉此時以之上當天心則可使寒暑平風雨時三<lb/>
光軌度以之下順地理則可使五穀熟庶草茂山川晏<lb/>
寧至于景星出卿雲見甘露降醴泉涌鳳凰麒麟可使<lb/>
皆在郊藪天人之際其形氣有以相通其變動有以相<lb/>
感格之以誠應之以實宻與道俱則其荅猶影響其合<lb/>
猶符節也如此則何災不可消何異不可去若夫祈禳<lb/>
<pb n="KR2f0039_WYG_303-11b"/>
小數豈足道哉昔宋景公一諸侯耳出君人之言三熒<lb/>
惑爲之退舍況於陛下之仁聖智勇履席南面之勢不<lb/>
出殿堂之上而廣制海内尺地莫非其有一民莫非其<lb/>
臣者哉以誠感天曽不移刻以德退星曾不旋踵此臣<lb/>
所以殫志畢慮不量其愚不避見嫉之嫌而願畢其惓<lb/>
惓也伏惟陛下留神加察焉踈逺小臣未甞得日望清<lb/>
光奉承德音也然而間從公卿大夫之後竊聽於進見<lb/>
下風者皆以謂陛下才髙天下智出物表既妙思六經<lb/>
<pb n="KR2f0039_WYG_303-12a"/>
而多識前載旁羅百氏典章制度律令勅式靡不淹洽<lb/>
工作器械筭數米鹽無不精宻神機天辨變化無窮退<lb/>
而鮮不自失夫人心畏怯則智勇皆廢雖朝暮禁闥陟<lb/>
降殿陛宻近親習之臣猶且踧踖愧恐唯諾聽從之不<lb/>
暇無能有所開發建明以補助萬一況于單賤鄙逖之<lb/>
人乎雖天之髙不可階而升日月之可仰無得而踰性<lb/>
與天道不可得而聞然匹夫匹婦之於聖人有所與知<lb/>
一有不獲自盡民主罔與成功以大舜之智而自耕稼<lb/>
<pb n="KR2f0039_WYG_303-12b"/>
陶漁以至於爲帝無非取人以爲善以孔子之聖而獄<lb/>
訟文辭可與人共之者不獨有焉則所謂聖智者曷嘗<lb/>
掩衆人之所能而咸蓋羣心之所知哉衆人所見而有<lb/>
以處之使各效其長羣心所知而有以擇之使必從其<lb/>
是竭天下之力盡天下之思慮然猶有所不及而後聖<lb/>
人奮其智能則所以待之者盡矣其所得者博矣其所<lb/>
守者約矣已而有迹其長縁其是則天下之人莫不興<lb/>
起爲之於其才力之所不給計之於其思慮之所不獲<lb/>
<pb n="KR2f0039_WYG_303-13a"/>
則天下之人莫不厭服何必耗血氣疲精神一切親事<lb/>
於法宮之中然後爲得哉臣竊仰陛下之天德常若太<lb/>
髙而或不下接朝廷之舉事常若太速而謀之常患不<lb/>
博雖陛下之聦明睿知百舉百中而愚者千慮之一猶<lb/>
恐有所遺也況或纎芥闕漏略於彌縫而汗渙已施機<lb/>
張已發則誰敢出身試臨不測而輕議於既徃哉且夫<lb/>
履四海之盛位襲五世之極治又有冠古之稱絶俗之<lb/>
事此乃全盛光大之時君子之所以尚消息盈虚也意<lb/>
<pb n="KR2f0039_WYG_303-13b"/>
者陛下或有而矜之所謂日中則昃月盈則食盛衰損<lb/>
益之機其在是矣故易之明夷以蒞衆既濟思患而預<lb/>
防此古先哲王所以安而不忘危存而不忘亡治而不<lb/>
忘亂日新厥德以祈天永命也昔唐太宗自負其文武<lb/>
材略以爲實兼將相然不知帝王自有體下兼將相不<lb/>
足爲能不若漢髙祖豁逹面諭羣臣吾不如子房蕭何<lb/>
韓信也方是時彗星亦嘗變見而太宗悟焉曰吾自謂<lb/>
三王以來撥亂之主莫吾若故負而矜之輕天下士上<lb/>
<pb n="KR2f0039_WYG_303-14a"/>
天見變其謂是手夫謂古人爲莫吾若而輕時人則上<lb/>
下之情不通而無所不至惟太宗爲能知悔而又有魏<lb/>
徵王珪劉洎馬周之徒更戒迭諫然後貞觀之治庶幾<lb/>
三代之風而彗亦不能爲災何況陛下盛德至誠避殿<lb/>
損饍深自引咎以來讜言放出宫女以防隔塞虚心克<lb/>
已效於事實豈特太宗之比哉于以收視反聽澹然與<lb/>
神明俱而黙與造化爲友端拱無營優㳺自得付物以<lb/>
能委任責成情僞之變事物之來有道以揆有節以察<lb/>
<pb n="KR2f0039_WYG_303-14b"/>
不勞而成不動而化兼享堯舜之名永保喬松之壽上<lb/>
以奉寧七廟慰釋皇太后之心以幸惠羣臣而錫爲蒼<lb/>
生福則何變異之足憂哉抑臣又聞惟德動天無逺勿<lb/>
届而天地之大德曰生董仲舒亦曰刑主殺德主生則<lb/>
脩德者莫若好生也朝廷近歲屢起詔獄深識逺見之<lb/>
士竊量陛下聖意之過欲大畏民志究盡事實及至便<lb/>
殿親決時亦有所縱舍郡府奏讞大辟𩔖率從生非必<lb/>
專欲求殺也然而治獄之吏典法之官但見追逮不絶<lb/>
<pb n="KR2f0039_WYG_303-15a"/>
恐不能無妄意朝廷便私自營冀徼盡力首公之名而<lb/>
規闊略縱出之責則必至於滋蔓刻核失出蓋鮮則失<lb/>
入有之及至上奏請決鍜鍊已成文致已白囚人雖有<lb/>
懐欝抑而不得伸朝廷雖欲加寛厚而無所施則是豈<lb/>
國家之意哉臺寺深嚴自非事守相闗焉知其詳然法<lb/>
者設於有罪而使惡人知畏也人無罪者或不自保而<lb/>
善人亦懼矣此臣所以疑也臣知京師玩習久安大抵<lb/>
懈弛而嚮者貴近狃於恩幸不知畏法方陛下勵精爲<lb/>
<pb n="KR2f0039_WYG_303-15b"/>
治有以督過訓齊之誠是也然而矯枉者貴直矯枉過<lb/>
直則是曲而已孟子曰今之與楊墨辯者如追放豚既<lb/>
入其苙又從而招之誠使百司自此莫不飭厲而貴近<lb/>
益遵約束然且求之不已則是亦過直而招之之𩔖也<lb/>
書曰寛而有制從容以和在易之節曰苦節不可貞先<lb/>
王之所以繩檢羣下未嘗無制也然必寛之使赴功有<lb/>
餘地從容而不迫遽故和樂而無憔悴節之爲卦君子<lb/>
所以制數度議德行然至於已甚過中苦而不甘不可<lb/>
<pb n="KR2f0039_WYG_303-16a"/>
以通行持久失其所以爲正是故先王議道自己制法<lb/>
以民也誠以陛下天縱之才日躋之德慮靡不周而志<lb/>
罔或倦舉以程能課事而厚望之於羣臣磨以歲月則<lb/>
鮮不破漏傾覆失其所操持行義有跌於繩墨之間而<lb/>
譴訶有軼於度量之表矣易曰窮則變變則通詩曰四<lb/>
牡騑騑六轡如馳臣意陛下洞逹事機時措之宜必有<lb/>
以變而通之如王良造父御馬緩急控縱而歸和平固<lb/>
已得之於精神之㑹心術之㣲然臣直以耳目所接言<lb/>
<pb n="KR2f0039_WYG_303-16b"/>
之不能無過計也獄吏法官制在陛下視以好惡惟所<lb/>
寛恤易若覆手至于興甲兵之大投民於鋒鏑之間措<lb/>
之矢石之下以其死争一跌而不振則雖有仁智之心<lb/>
不能救患於已然而消禍於既徃是故帝王之師必出<lb/>
於萬全攻不必取不茍勞衆戰不必勝不茍接刃蓋以<lb/>
養國威全人命也近者瀘南之舉師出不爲無名以陛<lb/>
下之威武將吏鼓勇軍士思奮校之以計若老成人之<lb/>
䇿孺子角其有餘不足若孟賁拉侏儒檄馳鋒接萬全<lb/>
<pb n="KR2f0039_WYG_303-17a"/>
必勝而獨克然臣得之傳聞不知是否以謂蠻徼山林<lb/>
阻險道路狹隘溪澗隔絶吏士羊腸魚貫不輕得進地<lb/>
饒瘴疫令人頭痛身熱漚泄霍亂而中州之人不服習<lb/>
其水土使蠻稍桀黠聞大兵將至則逃遁而不出旅距<lb/>
而不可入曠日引久留而不決士卒暴露疾病死亡者<lb/>
衆而餽餉或不給師老械敝浸成遷延不然逆𩔖醜徒<lb/>
上下救死爲首尾之勢旁近種落相與唱和有脣齒之<lb/>
援舉熊羆之士而輕用其鋒以與猨狙之民角逐於﨑<lb/>
<pb n="KR2f0039_WYG_303-17b"/>
嶇偪束濘淖翳薈之間以幸頃刻之勝厮養下卒有一<lb/>
不備於行間雖能梟馘其首領繫纍其徒黨猶不若多<lb/>
筭逺御以全制其弊也如師倦而歸蠻或連結諸種呼<lb/>
嘯並出蜀地狹而人稠雖遇大熟食猶不足比歳錢積<lb/>
於官市用少而益貴米不加多而益賤則農人困矣蜀<lb/>
之所恃以界限蠻夷者山林也今承平日久而虞衡之<lb/>
屬時禁不講界上之民私相交易徃來徃徃有㣲徑潛<lb/>
通道路故號爲險狹者今率行牛林木故可以爲障塞<lb/>
<pb n="KR2f0039_WYG_303-18a"/>
者今皆盡行斤斧不幸而歲饑食不足錢不可以多得<lb/>
本末俱困山林之阻故不設備屬有姦民鄉導外寇表<lb/>
裏俱發郡縣又闕守備則唐之南詔前世之均順豈可<lb/>
以其無能哉古有言兵者㓙器一方有急四面皆從今<lb/>
蜀雖號富饒爲朝廷外府以内外輕重較之則手足標<lb/>
末也五路天下之腹心根本也河北陜西河東又皆控<lb/>
帶戎境率計義勇保甲籍勝兵不減七八十萬然則三<lb/>
路尤爲天下之捍蔽祖宗寛假邊民稅或不及分河北<lb/>
<pb n="KR2f0039_WYG_303-18b"/>
特弛鹽禁誠知天下有急三路最持其重三路不可動<lb/>
揺則天下之勢常安而他皆坐受其利故切封疆捍壁<lb/>
壘輓齎奉饟數履危難之地者則急其力而緩其財守<lb/>
墳墓安鄉里不識戰鬭之事不知死亡之憂者則急其<lb/>
財而緩其力利害之相權勞逸之相均勇怯强弱之相<lb/>
資多寡有無之相濟蓋未冇兼責而獨得者也祖宗初<lb/>
定天下所以任戰者皆黥面之兵固未有義勇保甲也<lb/>
猶且恤之若此況今日乎誠宜先擇三路之守令優爲<lb/>
<pb n="KR2f0039_WYG_303-19a"/>
勸奬之法稍稱職者且使任俾得以拊循其民即安田<lb/>
里因其暇日𨽻習戰守捐其逋負寛其力役平居無追<lb/>
須勞苦之歎則緩急可責其效死果得民兵之實則西<lb/>
北之敵且畏威矣民誠效死敵誠畏威則邊鄙不聳兵<lb/>
刃不頓不過几席之上樽爼之間可以挫四夷因其亂<lb/>
亡之時踐其機投其隙鼓之以道德征之以仁義誘之<lb/>
以恩信則可簞食壺漿以迎王師扶老攜㓜以歸聖德<lb/>
鞭撻不施況血刃乎方天變之來陛下過意抑損即有<lb/>
<pb n="KR2f0039_WYG_303-19b"/>
以反求諸身又有以固結其民酌輕重之宜謹先後之<lb/>
施則夏遼異黨蠻貊荒忽可使歸命向化矧惟宫殿之<lb/>
内左右密勿常從宿衛之臣乎至若推廣象𩔖而脩舉<lb/>
恩澤之政以導迎善氣唯陛下所擇非小臣所得一二<lb/>
言也臣屬近在輦轂之下首聞詔㫖猥先衆人而言陛<lb/>
下赦憐不誅使能言之士得以繼進則四海九州之博<lb/>
内外臣民之衆方九德咸事之時安知不有指陳世故<lb/>
極於天人之分逹於古今之宜足以上荅聖心抑塞星<lb/>
<pb n="KR2f0039_WYG_303-20a"/>
變者哉則是臣於國猶爲有補也<lb/>
神宗時承議郎王安禮上奏曰臣聞和氣致祥乖氣致<lb/>
異人事失於下變象見於上能應之以德則咎異消忽<lb/>
而不戒則禍敗至蓋天以君爲子愛之顧之可謂至矣<lb/>
政一弗廸則垂象譴告將欲人君悔過逺非慎㣲省事<lb/>
以自全安也自昔言災異者皆不出此廼者彗出西方<lb/>
異之甚者陛下恐慄祇畏避宫省膳亟下明詔敷求直<lb/>
言乾道昭然今則消復臣聞無災而懼禍亦不萌患至<lb/>
<pb n="KR2f0039_WYG_303-20b"/>
而思咎將誰執當陛下思變責躬之日臣實不敢懐未<lb/>
信謗已之嫌共惟陛下即位以來憂勤庶政興起敝廢<lb/>
緫持權綱可謂欲治之主不世出矣有仁民愛物之心<lb/>
而澤不下究有温恭好問之實而壅於上聞廣土衆民<lb/>
未躋既富萬方黎獻罔或彚征在位多素餐之譏比屋<lb/>
無圄空之頌是非雜操賢不肖混淆民勞於室謫見于<lb/>
天臣竊思其由未知其實意者左右之臣不均不直謂<lb/>
忠者爲不忠謂不賢者爲賢朋黨比周䜛忌蔽塞以惑<lb/>
<pb n="KR2f0039_WYG_303-21a"/>
陛下之聦明歟任職言事之臣附勢以亂情僞倚法以<lb/>
徇愛憎賞不及功罰不當罪而政事不得其平歟乘權<lb/>
附利之臣不察惠養閔仁之意用力殫於溝瘠取利究<lb/>
於園夫兵民嗷嗷或致愁嘆人不得安而失職歟凡此<lb/>
數者足以干隂陽之和致乖沴之氣天象之差幾在於<lb/>
此陛下慈仁孝友格于皇天外無狗馬玩好之求内無<lb/>
險詖私謁之事是陛下修之於上正之於朝廷而羣臣<lb/>
隳之於私室伏願陛下察親近之行使無以濟其私杜<lb/>
<pb n="KR2f0039_WYG_303-21b"/>
羣枉之門使得以歸於直省不急之改作紓弗勝之力<lb/>
役凡可㢮以利民者一切罷之則善言可以退舍美意<lb/>
可以延年復見於今日矣若夫貶損之舊章祈禳之小<lb/>
數臣竊恐皆非陛下所以昭事上帝之意臣羈孤憃愚<lb/>
旁無佽助獨䝉陛下㧞擢幸得待罪從臣常懼無以報<lb/>
稱故敢冒昧不避斧鉞之誅以先衆臣唯陛下留神裁<lb/>
擇不勝幸甚干冒天威臣俯伏俟命之至<lb/>
張方平上論曰臣䝉恩在朝備員經歲無施補益每爲<lb/>
<pb n="KR2f0039_WYG_303-22a"/>
深愧今被命守藩旦夕出國門適值陛下以垂象之變<lb/>
降御札發德音勅宰司率在廷之臣直言過失改修政<lb/>
事之未協于民者當陛下憂勞之際老臣不爲陛下開<lb/>
一言則忠義之語無復至於天聽上負知眷没有餘責<lb/>
敢以聞見少報重恩臣聞天尊地卑而君臣之分定君<lb/>
君臣臣而後國體正天下安故惟辟作福惟辟作威臣<lb/>
無有作福作威臣而有作福作威其害于而家凶于而<lb/>
國蓋爲國之體猶權衡勢不可使有所偏重偏重之勢<lb/>
<pb n="KR2f0039_WYG_303-22b"/>
必成傾覆歴代成敗何不由此伏自近嵗以來災異之<lb/>
作率由隂侵於陽陛下天縱聦明前言徃事無不洞鑑<lb/>
不待臣說也今聖心所以荅天戒責躬變禮可謂精誠<lb/>
之至謂天蓋髙其聽孔卑故不旋日而星變以隱感通<lb/>
昭荅足以明皇天眷佑我有宋之意至矣陛下應之以<lb/>
實固當踐所言今夫政事之未協于民者固有之矣大<lb/>
抵新法行已六年事之利害非一二可悉就中役法一<lb/>
事爲天下害實深累經更變竟無長䇿可以定其法議<lb/>
<pb n="KR2f0039_WYG_303-23a"/>
論日以紛擾公私日以勞敝夫人爲天地之心天地之<lb/>
變人心實爲之故和氣不應災害洊作蓋下令如流水<lb/>
之原取其順流之易也經六年而事功莫効顧其事必<lb/>
有未協于民者矣法既未協事資必改若猶憚改人將<lb/>
不堪憂患一成噬臍安及陛下承六世之業上有二宫<lb/>
家國大事願陛下憂深而思逺寧忍於人情不可忍於<lb/>
社稷也憂患既成人臣各有去就之分家國之憂獨在<lb/>
聖人所以終日不離其輕重謂此也此臣所以爲陛下<lb/>
<pb n="KR2f0039_WYG_303-23b"/>
痛心疾首一夕而九興也況今習俗奔競偷敝成風交<lb/>
黨相傾勢利相軋攻訐起於廟堂獄訟興於臺閣非所<lb/>
以昭聖化也毁譽移於好惡賞罰偏於愛憎非所以正<lb/>
王度也士大夫習尚如此有爲國家死節仗義臨難虞<lb/>
而不易其操者歟昔堯舜之爲君選于衆舉十六官而<lb/>
與臯夔稷契共治天下猶且明四目逹四聦而後能協<lb/>
和萬邦雖大聖賢未有一人之心力而可以成天下之<lb/>
務也陛下臨御九年中外臣庶皆照臨之下其間必有<lb/>
<pb n="KR2f0039_WYG_303-24a"/>
知忠義不二心之臣簡在聖衷者矣願陛下召之左右<lb/>
從容訪逮譬之金石叩之則鳴人各有心激之則發吉<lb/>
人之辭寡吉人訥於言外若不足其中誠也利口捷給<lb/>
外若有餘其中僞也惟聖鑑精察之若夫導之以言而<lb/>
不能盡者使陳之簡牘必有所効者矣前代明君莫不<lb/>
以是考于下故能廣視聽於扶同之外究得失於幾微<lb/>
之先攬其權綱執其柄鍔慮所以蔵身之固思所以置<lb/>
器於安此惟獨決於神斷而後可非所以謀于人者也<lb/>
<pb n="KR2f0039_WYG_303-24b"/>
夫事有失於前者不可不悔患有在於後者不可不懼<lb/>
如救焚溺勢不可緩緩則無及於救矣魚不可脫於淵<lb/>
國之利器不可以假人㳙㳙可以潰堤熒熒至於燎原<lb/>
釁端厲階不可忽也臣之心惟願國家之善政美事陛<lb/>
下之盛德鴻烈髙越百王之上流光萬世之下天之福<lb/>
祥休嘉之象生而咎證之象不生民之愁嘆怨咨之聲<lb/>
不作而頌聲作使兆民樂事勸功尊君親上欣戴安樂<lb/>
臣退就田里以至暝目泉下猶知懐此幸願也老臣無<lb/>
<pb n="KR2f0039_WYG_303-25a"/>
狀爲陛下慮不敢不精爲陛下言不敢不盡亦惟陛下<lb/>
察此至誠俯垂省納實天下幸甚<lb/>
監察御史裏行彭汝礪上奏曰臣竊惟書叙休咎之證<lb/>
時雨以肅常則以狂時寒以謀常則以䝉蓋各以𩔖焉<lb/>
然天難諶命不可知故先王亦正厥事而已今年春亢<lb/>
陽秋苦雨隂陽之菑各至其後復大水冒郡邑殺人畜<lb/>
淹禾稼流蕩廬舍陛下咨嗟嘆息憂形於色爲出使勞<lb/>
徠安集之則陛下之仁愛可謂至矣然古以醫諭治國<lb/>
<pb n="KR2f0039_WYG_303-25b"/>
欲知其身緩急焉病發於手足而治於手足其力雖勞<lb/>
疾終不加損求其本而治之七年之病可朝暮而定陛<lb/>
下寛慈恭儉仁孝宫闈嬪御非有過溢之寵池臺林籞<lb/>
非有不時之㳺幸母家后族畏法循理非有僭侈如漢<lb/>
之外戚也内外百官承流聽命非有擅威作福如唐之<lb/>
藩鎮也蠻夷畏威非有飛揚跋扈不可制者也而天災<lb/>
仍重宜必有在臣知不足以知天變言不足以中民病<lb/>
願陛下財察之夫豈刑政有不中歟䜛慝苛虐之吏或<lb/>
<pb n="KR2f0039_WYG_303-26a"/>
未逐歟隂邪之人用歟亦其臣有所不稱歟不然何災<lb/>
傷之如此也左右皆曰禍福數也爲此言者非偷則䛕<lb/>
今人君之事天猶人臣之事君其君有所與則附之有<lb/>
所惡則畏之威福之至皆以爲命焉則人事幾廢矣書<lb/>
曰洚水儆予又曰王司敬民此先王所以恐懼修省之<lb/>
意陛下察之五經之學皆陛下所自得亦何庸臣言哉<lb/>
明州通判梁燾以久旱上書論時政曰陛下日者閔雨<lb/>
靖惟政事之闕愓然自責丁卯發詔癸酉而雨是上天<lb/>
<pb n="KR2f0039_WYG_303-26b"/>
顧聽陛下之德言而喜其有及民之意也當四方仰雨<lb/>
十月之久民刻於新法嗷嗷如焦而京師尤甚闤闠細<lb/>
民罔不失職智愚相視日有大變之憂陛下既恵以詔<lb/>
音又施之行事講除刻文蠲損緡筭一日之間歡聲四<lb/>
起距誕節三日而膏澤降是天以雨壽陛下之萬年感<lb/>
聖心於大寤有以還其仁政也然法令乖戻爲毒於民<lb/>
者所變纔能萬一人心之不解故天意亦未釋而雨不<lb/>
再施陛下亦以此爲戒而夙夜慮之乎今陛下之所知<lb/>
<pb n="KR2f0039_WYG_303-27a"/>
者市易事耳法之爲害豈特此耶曰青苖錢也助役錢<lb/>
也方田也保甲也淤田也兼是數者而天下之民被其<lb/>
害青苖之錢未及償而責以免役免役之錢未暇入而<lb/>
重以淤田淤田方下而復有方田方田未息而迫以保<lb/>
甲是徒擾百姓使不得少休於聖澤其爲害之實雖一<lb/>
有言之者必以下主吏主吏妄報以無是則從而信之<lb/>
恬不復問而反坐言者雖間遣使循行而茍且寵禄巧<lb/>
爲妄誕成就其事至請遍行其法上下相隠習以成風<lb/>
<pb n="KR2f0039_WYG_303-27b"/>
臣謂天下之患不患禍亂之不可去患朋黨蔽䝉之俗<lb/>
成使上不得聞所當聞故政日以敝而禍亂卒至也陛<lb/>
下可不深思其故乎<lb/>
哲宗元祐元年梁燾爲右諫議大夫上奏曰臣竊聞華<lb/>
州奏鄭縣界小敷谷山摧損覆居民者臣按春秋傳曰<lb/>
國主山川故山川之變聖人以爲至戒而深懼然變之<lb/>
來也或考之人事而相符或稽諸君德而不𩔖要之皆<lb/>
有天意顧世主所以應天意者何如耳應之得其道則<lb/>
<pb n="KR2f0039_WYG_303-28a"/>
轉禍而爲福失其道則反安而爲危詩曰百川沸騰山<lb/>
冡崒崩髙岸爲谷深谷爲陵此人事相符之變也然幽<lb/>
王曽不以爲䘏故詩人哀之曰胡憯莫懲書曰湯湯洪<lb/>
水方割蕩蕩懐山襄陵浩浩滔天此君德不𩔖之變也<lb/>
然帝堯自以爲戒故命禹之辭曰洚水儆予臣竊伏思<lb/>
陛下即位以來尊用耆哲登崇雋良納天下之善常若<lb/>
不及革天下之弊惟恐不至以百姓之心爲心撫而念<lb/>
之不啻父母之於赤子也四海内外物情人意和樂而<lb/>
<pb n="KR2f0039_WYG_303-28b"/>
舒徐巍乎太平之象矣宜乎美祥嘉瑞交至而迭應今<lb/>
反有山摧之異者何也臣見天心之仁愛陛下欲以篤<lb/>
佑聖治日新又新以盛無疆之休故於未然深示警告<lb/>
願陛下仰思天心而内自勵曰予臨兆民固懔懔乎無<lb/>
不懼矣豈尚有言動之際忽而不恭者乎公言直道固<lb/>
無間而上下交矣豈尚有詖辭邪說反易是非汨吾之<lb/>
明者乎正人君子固並進而朝廷清矣豈尚有不肖渾<lb/>
淆其間亂吾之真者乎天下固安矣豈尚有宿蠧深弊<lb/>
<pb n="KR2f0039_WYG_303-29a"/>
逺而難燭隱而不知或欲改而復存或已除而又作動<lb/>
人之憂者乎四疆固静矣豈尚有惜虚名而甘實弊以<lb/>
養後患未爲至計者乎爵賞不爲不謹也姑息以害公<lb/>
僭差而紊正者一能絶歟刑賞不爲不平也當罪而縱<lb/>
宜直而枉者有不察歟政令不爲不明也煩而寡要輊<lb/>
出而易反以惑民之聽者審於思歟力役不爲不省也<lb/>
用而不切偏而弗均者究之至歟郡邑之治不爲不飭<lb/>
也任非其人遏王澤而不流病吾民者知之盡歟仰願<lb/>
<pb n="KR2f0039_WYG_303-29b"/>
陛下因天之戒凡此𩔖者益加意焉臣愚不勝惓惓昔<lb/>
梁山崩晉侯以傳召伯宗伯宗以重人之言告而晉侯<lb/>
從之以自責春秋賢之夫晉侯列國之君而梁山一國<lb/>
之望耳其變也猶能亟召賢者而謀之況陛下有天下<lb/>
之大華山又五嶽之崇乎其可不畏天之威思所以應<lb/>
其變也伏惟陛下鑒周之失體堯之言采晉之善博資<lb/>
賢人之謀修飭政事以荅天戒社稷幸甚天下幸甚<lb/>
六年燾知鄭州上奏曰臣聞日者衆陽之長人君之象<lb/>
<pb n="KR2f0039_WYG_303-30a"/>
也以清明博照爲德而不容蔽虧侵掩之爲患一有此<lb/>
變則君德傷矣乃今春以來䝉濁霧翳不見清明之景<lb/>
者跨六十日間得一仰暘潔則欣欣然物榮而人喜今<lb/>
又食于五月之朔爲變亦已甚矣詩曰彼月而食則維<lb/>
其常此日而食于何不臧傳曰月食非常也比之日食<lb/>
猶爲常也日食則不善矣惡其主君之占非太平之象<lb/>
也臣竊爲陛下憂之亦以爲陛下之賀也自古衰亂之<lb/>
國必有日食星辰之變而日食爲之最此臣所以憂也<lb/>
<pb n="KR2f0039_WYG_303-30b"/>
自古明昌之君逢災遇變飭躬寅畏應天以誠終回咎<lb/>
謫不損爲聖此臣所以賀也恭惟陛下以上帝眷命早<lb/>
有天下並明文母臨制四方退託謙恭無所專斷言動<lb/>
中禮不聞過舉何其天鑒昭昭示戒如警失道敗度之<lb/>
君甚可畏也或者陛下以盛妙之年居崇髙富貴之位<lb/>
養心之道猶未加焉故天心垂以譴告欲陛下飭躬寅<lb/>
畏應之以誠則除災而集福矣臣願陛下思所以銷變<lb/>
之理而上恱天心夫銷變之道莫如修德修德之要莫<lb/>
<pb n="KR2f0039_WYG_303-31a"/>
如進學進學之敏莫如專志志專於爲善則氣定性復<lb/>
聦明日開真積力久爲聖益聖夫如是可以迎天地之<lb/>
貺揚祖宗之休災害不生禍亂不作澹然髙拱坐擁吉<lb/>
隆之符矣董仲舒有言曰天之仁愛人君欲止其亂自<lb/>
非大亡道之世天盡欲扶持而全安之事在彊勉而已<lb/>
彊勉學問則聞見博而智益明彊勉行道則德日起而<lb/>
大有功此皆可使還至而有效者也詩曰夙夜匪懈書<lb/>
曰懋哉懋哉皆彊勉之謂也陛下以堯舜之資聖敬日<lb/>
<pb n="KR2f0039_WYG_303-31b"/>
躋加以好學之志當爲太平有道之主天之顧諟感應<lb/>
純佑豈止仲舒之所稱者亦在陛下勉之不懈而已夫<lb/>
帝王之學當知其大者逺者不在辨章析句緫攬纎㣲<lb/>
葳蕤文章滂沛議論屑屑若儒臣之爲也所謂逺大者<lb/>
豈無要耶臣謹獻其略夫明主可以靈承上帝者莫如<lb/>
敬臣願陛下事天以敬明主可以得四海之歡心者莫<lb/>
如孝臣願陛下奉親以孝使羣臣之喜樂盡忠者莫如<lb/>
信臣願陛下御臣以信使百姓之家給人足者莫如仁<lb/>
<pb n="KR2f0039_WYG_303-32a"/>
臣願陛下養民以仁使政事惟醇不令而行者莫如勤<lb/>
儉臣願陛下治已以勤儉使左右安寧中外附豫者莫<lb/>
如寛宏臣願陛下容下以寛宏敬天之事蓋多端也非<lb/>
學無以究至誠之實孝親之事蓋多端也非學無以盡<lb/>
愛敬之力信臣之事蓋多端也非學無以辨邪正之情<lb/>
仁民之事蓋多端也非學無以逹富夀之術勤儉之事<lb/>
蓋多端也非學無以適中道之用寛宏之事蓋多端也<lb/>
非學無以識敦大之體惟其進學則盡之矣伏惟陛下<lb/>
<pb n="KR2f0039_WYG_303-32b"/>
屏逺聲色親近書史宫中清燕日深記誦退朝之餘經<lb/>
筵之外間召講讀侍臣咨訪講議不必務求多速常使<lb/>
日力有餘暇而致精樂而忘倦日就月將自成廣博克<lb/>
勤于學則德明而君道彊不勤于學則德㣲而君道弱<lb/>
君道之弱雖無災異足爲懼畏君道之彊雖有災異可<lb/>
以銷伏陛下誠能存畏天之心發進學之志天心聽之<lb/>
恱然降福䝉濁之咎終無辰月之驗薄食之變必有雲<lb/>
雨之應精意所感吉符是隨上寛太母憂勞保䕶之慈<lb/>
<pb n="KR2f0039_WYG_303-33a"/>
下副中外欣戴瞻望之願享國永年比隆仁祖此宗社<lb/>
之慶臣民之幸也臣天與朴忠向亦自竭今不敢以在<lb/>
外踈逺少怠愛君之誠狂直之言惟陛下財赦<lb/>
元祐二年右司諫王覿上奏曰臣聞書曰惟吉凶不僣<lb/>
在人惟天降災祥在德夫人君之德配乎天地而協乎<lb/>
隂陽者也故災祥之來皆隨其德古之人君每見災異<lb/>
則退而自省以修德焉乃可以變災爲祥轉禍爲福伏<lb/>
見去嵗以來旱災屢作今春渉夏亢陽尤甚陛下焦勞<lb/>
<pb n="KR2f0039_WYG_303-33b"/>
惻怛精意祈禱靡神不舉而又傾倉廪之積以賑飢省<lb/>
土木之工以寛役親録囚徒赦過宥罪宜可以致雨矣<lb/>
而雨猶未也然則天意亦必有在矣謹按洪範之五事<lb/>
一曰貌貌曰恭恭作肅見於休徴則曰肅時雨若也夫<lb/>
人君外既有恭莊以著於貎内必有肅欽以生於心然<lb/>
後施於政事一皆主於肅欽則百官羣吏四方萬里莫<lb/>
敢不肅而天應之以時雨此天人相與之際如影響也<lb/>
恭惟陛下春夏以來凡可以致雨者無所不講而雨猶<lb/>
<pb n="KR2f0039_WYG_303-34a"/>
未應意者肅欽之道或有所未備乎陛下起居語黙多<lb/>
在深宫之中非愚臣所得而見其見於政事者臣得以<lb/>
言之也夫中都之官雍容養望者多而紀綱浸隳諸司<lb/>
之吏驕慢玩法者衆而鞭笞罕及此京師官吏之不肅<lb/>
也監司妄意朝廷厭於督責者以茍簡爲適時郡縣妄<lb/>
意朝廷主於寛大者以縱弛爲得計此監司郡縣之不<lb/>
肅也國之凶人可誅竄以明國之刑者或沮格於大臣<lb/>
之言民之巨蠹可黜削以釋民之怨者或稽留於典吏<lb/>
<pb n="KR2f0039_WYG_303-34b"/>
之手此刑罰之不肅也令出惟行弗惟反今發號出令<lb/>
或數日而追或累月而變者此號令之不肅也廣西新<lb/>
州之役以兵將邀功無事受戮者千餘人逺方之民銜<lb/>
寃無訴矣而久不正其罪此軍政之不肅也河北塘泊<lb/>
之險以大河横流漲爲平陸者數百里敵騎之來將通<lb/>
行而無礙矣而莫有任其責者此邊吏之不肅也凡政<lb/>
事之不肅者𩔖如此而求所謂時雨順之不亦難哉夫<lb/>
仁恩豈不可致雨而肅欽乃可以致雨者何耶蓋肅然<lb/>
<pb n="KR2f0039_WYG_303-35a"/>
後仁恩可行也朝廷不肅則小人肆而下有受其弊者<lb/>
矣政事不肅則萬事隳而民不保其生矣夫如是且將<lb/>
亂之不暇尚何仁恩之有況可以感天心而致雨乎惟<lb/>
肅欽然後政事修而仁恩行乃所以致雨之道也然則<lb/>
言動之不可以不肅者臣願躬行之政事之不可以不<lb/>
肅者臣願深圖之庶幾乎雨可致也<lb/>
三年御史中丞蘇轍乞罷五月朔朝㑹劄子曰臣伏見<lb/>
去冬無雪今嵗春夏時雨絶少二麥不収秋種未入旱<lb/>
<pb n="KR2f0039_WYG_303-35b"/>
勢闊逺嵗事可慮伏惟皇帝陛下聖心焦勞禱請備至<lb/>
發倉粟留上供米以救饑饉茍可利民無所愛惜而天<lb/>
意未回旱氣日甚臣實憂之竊惟古之明君遇災恐懼<lb/>
内既竭其誠心嗇用勸分以濟民厄外必避殿減膳廣<lb/>
求直言以荅天意今二聖既勤其内而外事未修五月<lb/>
之旦將御文德朝羣臣臣恐九重之祕憂懼之實民莫<lb/>
得知徒見陛下晏然坐朝臨御大衆民愚無知或謂陛<lb/>
下不畏天災不䘏民瘼人心一疑天意弗順以此救旱<lb/>
<pb n="KR2f0039_WYG_303-36a"/>
所損大矣臣愚伏願陛下舉行祖宗故事明詔有司罷<lb/>
朔㑹避正殿損常膳令百官吏民皆得上封事指陳時<lb/>
政闕失如此施行雖未得雨而人知陛下寅畏天戒不<lb/>
吝改過羣情恱服神亦將助以此救旱非小補也近日<lb/>
執政大臣雖曽奏乞解罷職任以荅天變而所請未力<lb/>
無益於事今若陛下既自引咎則大臣勢難獨止雖未<lb/>
可遽從若且例降一官竢得雨而復君臣協心災庶可<lb/>
止臣備位禁林心有所見不敢緘嘿或加采納乞不出<lb/>
<pb n="KR2f0039_WYG_303-36b"/>
臣此章只作聖意行下於體尤便<lb/>
轍爲户部侍郎論隂雪劄子曰臣伏見自去冬至今隂<lb/>
雪繼作罷民凍餒困斃道路聖心憂勞何所不至蓋嘗<lb/>
命有司發内庫之錢出司農之粟竭大府之炭以濟其<lb/>
急矣猶以爲未也則釋犴獄罷夫役凡可以惠民之事<lb/>
無不爲矣而天意不順雨雪如故臣竊惑之臣嘗觀先<lb/>
儒論五行之說以爲聽之不聦是謂不謀厥咎急厥罰<lb/>
常寒故周之末世舒緩微弱政在臣下則天應之以燠<lb/>
<pb n="KR2f0039_WYG_303-37a"/>
煖秦之末世峻刑暴斂海内重足而立則天應之以寒<lb/>
慄是以周亡無寒歳秦滅無燠年信如此言則朝廷之<lb/>
政今豈失於急歟竊惟二聖臨御以來革敝去煩施恵<lb/>
已責凡所措置雖未盡得而民獲其所欲者多矣茍以<lb/>
爲急雖三尺童子不信也然則隂雪之應其咎安在臣<lb/>
聞商髙宗雉雊於鼎其臣祖已告之曰惟先格王正厥<lb/>
事夫所謂正厥事者無常事也惟因其非而正之耳故<lb/>
臣竊推之古事以爲天大雷電以風而成王應之以逆<lb/>
<pb n="KR2f0039_WYG_303-37b"/>
周公衛國大旱而文公應之以伐邢夫親任三公非所<lb/>
以止風而興師伐人非所以致雨彼既爲之不疑而天<lb/>
亦報之如響者誠得其時當其事耳臣竊惟近者天地<lb/>
之變常半歳苦旱半歲苦隂隂陽之氣一有過差浸滛<lb/>
爛熳而不能反今雨雪既甚久而不止則春夏之際又<lb/>
將復旱此其𩔖似有以致之者古之爲政德刑並用寛<lb/>
猛相濟使天下懐其惠而畏其威民氣充塞而天地從<lb/>
之故陽不過而隂不忒自頃以來朝廷之政專以容恱<lb/>
<pb n="KR2f0039_WYG_303-38a"/>
爲先務上下觀望化而爲一監司之臣以不執有罪爲<lb/>
賢郡縣之官以寛弛租賦縱釋酒稅爲優至於省臺寺<lb/>
監亦未聞有正身治事以辦集聞者也何者朝廷方兼<lb/>
容是非以不事事爲安静以不别白黒爲寛大是以至<lb/>
此極也臣竊惟朝廷之意其始蓋欲以寛治民耳而不<lb/>
知姦臣猾吏乘其閒以侵虐細民其弊不可勝數名雖<lb/>
近寛而其實則虐也陛下誠欲消復此變宜訓敕大臣<lb/>
使之守法度立綱紀信賞必罰使群下澟然知有所畏<lb/>
<pb n="KR2f0039_WYG_303-38b"/>
茍朝廷無偏甚不舉之政則隂陽過差浸滛爛熳往而<lb/>
不反之氣宜可得而止也不然雖空府庫竭倉廪以賑<lb/>
貧窮破囹圄焚鞭朴以縱罪戾臣恐天地之意未易回<lb/>
也臣待罪地官以簿書米鹽爲職出位而言罪在不赦<lb/>
然陛下頃自踈外擢臣而用之二年之間致位於此豈<lb/>
欲責臣齪齪以吏事自效而已哉是以冒萬死獻言惟<lb/>
陛下裁擇<lb/>
四年御史中丞李常上奏曰臣聞漢䇿曰善言天者必<lb/>
<pb n="KR2f0039_WYG_303-39a"/>
有證於人善言古者必有驗於今臣學荒識淺智慮不<lb/>
明豈足以知天烏足以考古又況所謂善言者耶雖然<lb/>
誦詩書之文服師友之訓稽夫往昔驗諸當今以觀天<lb/>
人之際若有可以言者輙妄陳一二干鈇鉞之誅惟陛<lb/>
下裁擇臣伏見今歲已來日色無光雷不時震怒風屢<lb/>
發甘澤弗降上天示變殆非偶然質之前書甚可畏也<lb/>
易曰垂象著明莫大乎日日者君象也照臨下土暉曜<lb/>
所燭無有不及不容有所掩翳而光烈弗舒者也震迅<lb/>
<pb n="KR2f0039_WYG_303-39b"/>
以時發揚隠伏者雷也刑威之象也不容於發生之辰<lb/>
寂然收聲使人無所懼憚也鼓動萬物幽㣲必逹者風<lb/>
也號令之象也不容狂怒輙發蕩然無時以抑止甘雨<lb/>
者也雨之所及膏潤悦懌長養嘉穀惠澤之象也不容<lb/>
更越時序枯槁百生若無意於哀矜者也臣自不雨以<lb/>
來博行訪問雨澤愆少唯王畿獨甚雖請禱備至而嘉<lb/>
應未臻沉隂欲雨輙復隨起霡霂㣲潤尋復收霽天其<lb/>
或者將以此警懼陛下乎且古之聖王不以災譴為患<lb/>
<pb n="KR2f0039_WYG_303-40a"/>
患政刑有所不至耳茍能恐懼省察修明政刑而災譴<lb/>
不弭者未之有也臣夙夜伏思陛下臨御以來發政施<lb/>
仁莫不本之先王法乎至德唯恐一物或失其所聽言<lb/>
納善從之如流惟恐設施未當害及元元宜乎和氣感<lb/>
召風雨順理以佐百穀以寛疲瘵矣又自闕雨至今陛<lb/>
下焦勞惻怛憂形言色犇走幣祝致誠乎天地山川及<lb/>
羣小祀親臨軒陛以寛牢獄命官四出以察寃滯然而<lb/>
終未獲應者將政令之大者有所未盡歟先儒謂心和<lb/>
<pb n="KR2f0039_WYG_303-40b"/>
則氣和氣和則形和形和則聲和聲和則天地之和應<lb/>
矣臣伏見今日政令之最大而設施未安致人情不和<lb/>
者役法是也役法之大溥及四海窮邊逺徼山農野叟<lb/>
無不繫其利害休戚今自改更以來日見未便户部雖<lb/>
巧為損益以求可行猶朽木糞牆本根不善終不能必<lb/>
當四海之人形聲靡和嗸嗸莫訴而陛下曽未之察也<lb/>
執政大臣曽未之䘏也觀望百執事鉗口奉行曽未之<lb/>
告也然則陛下之明有所蔽而不徧照乎四國矣威刑<lb/>
<pb n="KR2f0039_WYG_303-41a"/>
見玩而有所拂矣號令差忒而設施失當矣德澤不及<lb/>
乎黔黎而欲時雨之應期何可得耶臣請詳言力役之<lb/>
為平民患差與雇利病重輕之不同夫耕農之人儻身<lb/>
常在野而不見官府入城市天下之情所同願也自租<lb/>
庸調法廢版籍不明差役寖弊國朝因仍前代雖加損<lb/>
益不免就版籍隨重輕等第差科然破家産廢農業非<lb/>
一日之積矣熈寧中講知差法之弊天下州鎮凡因色<lb/>
役害民之事例皆裁減<hi>如衙前主管厨庫承符散從手力充場庫子接送之𩔖也</hi>就<lb/>
<pb n="KR2f0039_WYG_303-41b"/>
其不可減者悉使召而賦錢平民平民隨力出錢無事<lb/>
於公家遂得以身常在野不見官府入城市孰便於是<lb/>
耶雖然方是時奉令之臣取民過多務於贏積遂有輸<lb/>
錢不逮之歎農民愈貧之憂而不聞其免徭役而事農<lb/>
業於家為病也陛下即位之初采納羣言念歲歲輸錢<lb/>
為非農人之事又不供力役以為非古遂一切罷之復<lb/>
行差法方詔㫖初下愚民未知被差之為害臣於是時<lb/>
亦不能盡知如此四逺之人盖嘗呼而相慶矣行之既<lb/>
<pb n="KR2f0039_WYG_303-42a"/>
久始覺其患有加於嚮日何也盖差法之廢十有餘年<lb/>
版籍愈更不明宜重役者輙輕宜輕役者反重交相糾<lb/>
決獄訟紛然因緣為姦公行賕賄鄉寛户多者僅有休<lb/>
息之期鄉狹户窄者頻年在役況今無限田之制上等<lb/>
極力之人昔輸錢有歲百貫者今止差為弓手歲雇弓<lb/>
手一名以代身役不過用錢三四十貫中下人户舊出<lb/>
錢不過三貫至二貫而雇承符散從手力之𩔖不下三<lb/>
十貫以是校之勞逸苦樂殊為不均至相倍蓗矣然則<lb/>
<pb n="KR2f0039_WYG_303-42b"/>
今所改法徒能使上等人户優便安閑而第三第四等<lb/>
困苦日甚詩云哿矣富人哀此惸獨正謂是也昔臣待<lb/>
罪户部嘗獻議曰法無新陳便民者良法也論無彼已<lb/>
可久者確論也既而典司邦憲亦屢以此干冒聖聦有<lb/>
司收格曽莫之省以臣料之人情豈甚相逺哉不過謂<lb/>
業已施行憚於改易殊不知茫茫四國仰訴無由蚩蚩<lb/>
㣲命相顧受敝聚為不和之氣上動天鑒豈國家之盛<lb/>
事耶臣前所奏尚欲令富者輸錢貧者出力折衷二法<lb/>
<pb n="KR2f0039_WYG_303-43a"/>
而為書今也博訪輿言詳究民瘼在上者既無寛剩之<lb/>
求則下户皆願出錢矣而又四方風俗或不同利害或<lb/>
不一當差而願雇者有之誠能使四方隨俗以為法不<lb/>
以一偏之好惡示四方官吏不得觀上所好惡而講法<lb/>
其歸主於寛民便俗上下均一無有偏重而已今示以<lb/>
一偏之意而為法使四海沸騰細民窮困朝廷晏然不<lb/>
知慮卿士大夫畏忌不敢言況希合之人為監司與夫<lb/>
守令哉持之不以介諸懐使陛下致天怒於上人怨於<lb/>
<pb n="KR2f0039_WYG_303-43b"/>
下豈國家社稷計耶臣謬司典憲陛下許其察利害言<lb/>
得失復有所顧避而不言則臣上負朝廷下孤百姓罪<lb/>
不容誅矣伏望聖慈察天意之甚㣲特詔一二詳練民<lb/>
事臣寮使與賤臣就差雇二法取便百姓者修正之無<lb/>
牽新書無執舊說吾民以為善矣庶乎災變可消和氣<lb/>
可格天下幸甚天下幸甚<lb/>
劉安世為愆亢乞徹樂損膳精誠祈禱状曰臣伏見去<lb/>
冬以來頗愆時雪今春踰月驕亢愈甚詢之四方率多<lb/>
<pb n="KR2f0039_WYG_303-44a"/>
旱暵二麥已損洊飢可憂然而南畆之間苖未至槁近<lb/>
日得雨猶有可救方二聖子育黎庶垂意民事謂宜責<lb/>
躬修政以召和氣而禱祀之禮有所未舉賑救之目有<lb/>
所未行臣雖甚愚竊以為過昔堯有九年之水湯遇七<lb/>
年之旱而國無捐瘠之民者盖備之有素而已宣王遇<lb/>
烖而懼側身修行欲銷去之故雲漢之詩曰不殄禋祀<lb/>
自郊徂宫上下奠瘞靡神不宗此前代聖帝明王所行<lb/>
之事陛下之所宜取法也伏望聖慈祗畏天變徹樂損<lb/>
<pb n="KR2f0039_WYG_303-44b"/>
膳精誠祈禱明敕大臣講求闕政申命中外審決留獄<lb/>
諸路監司謹視所部凶荒州縣廣為賑濟之備或官廪<lb/>
有不充之處仍令勸誘富民納粟以助公上擇其尤者<lb/>
寵以閑官不急工役悉俾停罷庶幾人神和恱早致膏<lb/>
澤事有備豫民無流散<lb/>
安世又乞舉禋祀荒政及求言䘏刑狀曰臣近以時雨<lb/>
愆候旱勢闊逺嘗進狂瞽粗陳銷復之理又舉前代聖<lb/>
帝明王側身修行救災備患之事條列以聞乞賜採擇<lb/>
<pb n="KR2f0039_WYG_303-45a"/>
今已累日未覩施行臣聞田家之言以謂三冬得雪而<lb/>
中春無雨則猶不免於歲歉今内自畿縣外逮諸路率<lb/>
皆旱暵二麥已損嗸嗸下民將罹饑饉凡可以為之救<lb/>
助者安可緩也臣聞聖王為國必有九年之蓄故雖遇<lb/>
旱乾水溢之災民無菜色今歲一不登人且狼顧若有<lb/>
司不度事勢拘執故常必俟春夏之交方行祈禱之禮<lb/>
民已艱食旋為賑貸之計所謂大寒而後索衣裘亦無<lb/>
及矣伏望聖慈特垂軫惻禋祀之典救荒之政先事而<lb/>
<pb n="KR2f0039_WYG_303-45b"/>
講不必待時責躬求言恤刑省役庶召和氣以致膏澤<lb/>
安世為右正言上奏曰臣伏見陛下即位以來于今五<lb/>
載承天順地仁民愛物德澤洋溢施乎方外元元鼓舞<lb/>
歌頌不暇固宜隂陽順序風雨時若諸福協應百嘉蕃<lb/>
昌而歲比不登和氣湮欝饑饉流徙災害頗衆今春及<lb/>
夏旱暵為虐京畿西路二麥失望農民嗷嗷且有菜色<lb/>
雖陛下惻然軫念靡神不宗踈決繫囚降從寛典而沛<lb/>
然之澤終未告足又陜西河北屢聞地震大星晝隕其<lb/>
<pb n="KR2f0039_WYG_303-46a"/>
光燭地旬月之間巨異仍出臣聞天人之際精祲有以<lb/>
相盪善惡有以相推事作乎下象動乎上隂陽之理各<lb/>
應其感隂變則静者動陽蔽則明者晻水旱之災隨𩔖<lb/>
而至此皆天心之仁愛人君而先出災異譴告警懼使<lb/>
之兢慎修省而不至失道之敗也臣竊謂上天之體雖<lb/>
髙而聽卑明主所應惡文而尚實與其為祈禳之小數<lb/>
不若圖銷復之大方臣願陛下夙夜祗畏側身修行特<lb/>
下明詔以示罪已又許中外臣民極言政事之闕失專<lb/>
<pb n="KR2f0039_WYG_303-46b"/>
委近臣考求其當以施有政庶幾下情不至壅塞其諸<lb/>
路災傷州縣流民所至並委守令多方賑濟無俾捐瘠<lb/>
申勅縁邊帥臣及捕盜官吏常切警備以戒不虞今日<lb/>
已前内外營造土木之役茍非要切並乞停罷分命監<lb/>
司按視留獄公卿輔弼同寅協恭以思天變開衆正之<lb/>
路塞羣枉之門誠備災之善經應變之至務也昔宋景<lb/>
公小國之諸侯爾有不忍移禍之誠出人君之言三熒<lb/>
惑為之退舍陛下之明聖發於誠心精意感通何求弗<lb/>
<pb n="KR2f0039_WYG_303-47a"/>
獲臣待罪諫列日聞焦勞輙効愚忠庶禆萬一惟冀聖<lb/>
慈少賜採納不勝幸甚<lb/>
中書舍人曽肇上奏曰臣伏見去年諸路災歉京西陜<lb/>
西人至相食冬間屢得嘉雪粟麥甚茂飢民嗷嗷待此<lb/>
以濟而雨不時應旱氣已盛麥苖萎黄勢將槁死雖有<lb/>
收成之處所得固已無多若飢饉洊臻公私受弊有不<lb/>
可言者此正君臣側身畏懼憂恤百姓之時而恬然莫<lb/>
以為意此非臣之所諭也皇帝陛下太皇太后陛下畏<lb/>
<pb n="KR2f0039_WYG_303-47b"/>
天愛民海内所知豈忍生靈轉徙溝壑恐是上下䝉蔽<lb/>
茍寛聖心但云雨澤小愆未至害事九重深逺何由盡<lb/>
知臣等承乏從官不敢雷同隠黙敢効小補仰禆萬一<lb/>
伏見已定今月十七日春宴臣愚竊謂天菑方作民食<lb/>
未充乃於此時君臣相與飲食燕樂恐無以消伏天災<lb/>
導迎和氣伏望特賜德音為罷春宴使百姓咸知陛下<lb/>
之意人心既恱天意亦順必有膏澤應聲而至猶足以<lb/>
救垂死之苖獲豐登之望盖輟一日之適而成終歳之<lb/>
<pb n="KR2f0039_WYG_303-48a"/>
功在於聖心宜無難者唯留神無忽天下幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_303-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷三百三<lb/>
</p>
<p>
</p>
  </div>
</body>
</text>
</TEI>
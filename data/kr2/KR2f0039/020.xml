<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻二十</head> <lb/>
    <p>
<pb n="KR2f0039_WYG_020-1a"/>
欽定四庫全書<lb/>
　歴代名臣奏議巻二十<lb/>
　　　　　　　　　　　明　楊士竒等　撰<lb/>
　　郊廟<lb/>
宋神宗熙寧元年知諫院吕誨論青城勞費乞建齋宫<lb/>
奏曰臣伏覩累降詔勅裁減煩費有以知講求治體崇<lb/>
儉為先中外共聞莫不慶抃臣切謂裁約用度事體至<lb/>
輕有司奉行當有條理唯南郊青城所須數十萬緡勞<lb/>
<pb n="KR2f0039_WYG_020-1b"/>
費至廣無益奉祠之大者謹按周禮掌次之職旅上帝<lb/>
祀五帝則張大次小次居止於壇壝之外盖所以示虔<lb/>
恭之至矣近世制作無度禮意俱失虚設梁棟純被繒<lb/>
綵規摹宸居極其華麗甚者山亭水池蟲魚之戯綵花<lb/>
交映禽物萬狀逰觀之勝無不具焉前期旬浹縱士庶<lb/>
嬉遊其間是豈蠲潔事神之謂哉徒成侈靡夸大一時<lb/>
臣雖至愚甚為聖朝惜之且大禮尚質猶懼不稱乎天<lb/>
徳而華觀所居恐非得以清乎齋戒儀衞之盛今古不<lb/>
<pb n="KR2f0039_WYG_020-2a"/>
同大次之位豈須幄帟不若營建齋宫以圗永乆臣甞<lb/>
觀太廟齋宫制度儉約事神之體得為中禮臣欲乞規<lb/>
此憲度剏建郊宫中潔齋居外嚴宿衛非特事祀克循<lb/>
簡易庶㡬國用大省勞費我朝興隆一百餘年未暇改<lb/>
為陛下一旦經始人心必恱有益聖徳於事易行伏望<lb/>
留神省察天下幸甚<lb/>
翰林學士承㫖王珪奏曰正月二十三日勅奉聖㫖令<lb/>
兩制待制以上至臺諫官與太常禮院同詳定今年冬<lb/>
<pb n="KR2f0039_WYG_020-2b"/>
至當與未當親行郊禮臣等謹上議曰按王制䘮三年<lb/>
不祭唯祭天地社稷為越紼而行事傳謂不敢以卑廢<lb/>
尊也是則居䘮而可得見天地也春秋僖公三十三年<lb/>
傳凡君薨卒哭而祔祔而作主特祀於主烝甞禘於廟<lb/>
杜預以謂新主既特祀於寢則宗廟四時常祀自當如<lb/>
舊是則居䘮而可得見宗廟也周公稱商髙宗諒闇三<lb/>
年不言子張疑之以問仲尼仲尼荅云何必髙宗古人<lb/>
皆然髙宗不云服䘮三年而云諒闇三年者杜預又謂<lb/>
<pb n="KR2f0039_WYG_020-3a"/>
古者天子諸侯三年之䘮既𦵏而服除諒闇以居心䘮<lb/>
不與士庶同禮也然則服除之後郊廟之祭可勿舉乎<lb/>
南齊以前代人君嗣位或仍前郊之年或别自為郊下<lb/>
有司議而王儉乃援普宋以來皆改元即郊而不用前<lb/>
郊之年又自漢文以來皆即位而謁廟至唐徳宗以後<lb/>
亦踰年而行郊況本朝景徳二年真宗居明徳皇太后<lb/>
之䘮既易月而服除明年遂享太廟而合祀天地於圜<lb/>
丘臣等伏請皇帝將來冬至躬行郊廟之禮其服冕車<lb/>
<pb n="KR2f0039_WYG_020-3b"/>
輅儀物音樂縁飾事者皆不可廢臣等謹議<lb/>
天章閣待制孫固議僖祖祧遷奏曰臣聞先王之禮本<lb/>
之人情而為之莭文者也故不慕古而違時措之宜不<lb/>
因文而失沿情之實親有踈戚世有同異此禮之所以<lb/>
損益變正之不一也伏惟太祖皇帝受天命一四海創<lb/>
業垂統為宋立萬世無窮之基其為宋始祖而配天受<lb/>
饗理在不疑今聞乃欲以僖祖為始封之祖復其祧主<lb/>
夫既以僖祖為始則遂當受東向配天之饗此臣竊所<lb/>
<pb n="KR2f0039_WYG_020-4a"/>
以未安也七世之廟親盡而祧此萬世大公之通法未<lb/>
聞有以易之者也故僖祖之主於陛下世以親盡而祧<lb/>
在禮適為得正而今議者以謂人必本乎祖太祖既已<lb/>
追尊僖祖則今日當以僖祖為本始之祖是未推夫王<lb/>
者興起有殊異而所當之世各不同也夫開國者先甞<lb/>
有功而受封則後之子孫有天下而推以為始祖可矣<lb/>
若未有膺受天命特起而得天下者為太祖亦宜矣此<lb/>
實先王之禮人情之所順而前世之所已行也今為議<lb/>
<pb n="KR2f0039_WYG_020-4b"/>
者乃鄙絶漢唐之所行而純取三代之制以為法故有<lb/>
僖祖之廟與契稷無異之說臣竊以為過矣夫本朝之<lb/>
興與商周異商周之政本由契稷故自湯武而上其流<lb/>
有源皆可推而考之契布五教民以知禮其統緒畧與<lb/>
周同而猶不若周之懿也周自后稷公劉以來教化流<lb/>
行以至太王王季世世修徳益茂迨於文武受命奄有<lb/>
天下則源流之來豈無自哉故仲尼曰郊祀后稷以配<lb/>
天宗祀文王於明堂以配上帝則周公其人也夫周而<lb/>
<pb n="KR2f0039_WYG_020-5a"/>
上堯舜禹湯之世非不羙也其祭之禮仲尼不談而獨<lb/>
舉周者豈非其徳與世獨為備哉故曰周公其人也言<lb/>
惟周公能備此禮爾夫稷當堯民阻飢之時始播百糓<lb/>
使萬世粒食其為功大矣詩曰思文后稷克配彼天言<lb/>
以其徳能配天也夫以文王之徳而不得預配天之祭<lb/>
者特以后稷之功大矣使周無后稷之祖則周公之祀<lb/>
宜不得舍文武而他及且後世之興其先既無周之后<lb/>
稷而郊天之配不先創業之君乃逺取追尊之祖此豈<lb/>
<pb n="KR2f0039_WYG_020-5b"/>
先王之禮而近於人情者哉今之議者又以祭法禘郊<lb/>
祖宗之禮言商周非絶嚳以其自有本統承之本朝自<lb/>
僖祖以上世次不可得知則必以僖祖為始祖臣又以<lb/>
謂不然矣自秦滅學六經皆被焚棄不復為全書而禮<lb/>
經尤為殘蕩其後漢之諸儒髣髴聖人之餘委曲加意<lb/>
而編綴之故多駮雜不經之說附以鄭康成牽合之言<lb/>
而聖人之意益不明若祭法之禘郊宗祖者是其一矣<lb/>
其言曰商人禘嚳而郊㝠祖契而宗湯信斯言也則禘<lb/>
<pb n="KR2f0039_WYG_020-6a"/>
祭宜無易嚳者今商頌之長發大禘之詩也其曰有娀<lb/>
方將帝立子生商又曰𤣥王桓撥受小國是達受大國<lb/>
是達者廼專歌述契之功徳一篇之間了無及嚳之語<lb/>
則祭法之言禘嚳者臣亦未敢取以為信也雖然就其<lb/>
說而考之亦自非大有功徳者不可以郊天取配何則<lb/>
鯀障洪水雖䟽導失宜而禹因之以成功身被殛死故<lb/>
夏人郊之㝠業其官而死於水故商人郊之后稷粒食<lb/>
之功被於萬世故周人郊之今未見㝠稷之功而欲同<lb/>
<pb n="KR2f0039_WYG_020-6b"/>
㝠稷之祀臣竊以為非宜也漢髙之得天下與商周異<lb/>
故太上皇不得為始封而光武之興不敢尊舂陵而祖<lb/>
髙帝且景帝唐室始封之君而元皇帝乃神堯之父髙<lb/>
祖之時以景皇帝為配而太宗之初已奉髙祖於圜丘<lb/>
景皇帝不得預郊天其後杜鴻漸等復請以景皇帝郊<lb/>
配天地黎幹力詰其非禮而正之夫景皇帝親受唐國<lb/>
之封且不得配天則未甞啟有土宇而欲以為始祖臣<lb/>
亦慮其難矣恭惟太祖皇帝削平<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>難功格上天百餘<lb/>
<pb n="KR2f0039_WYG_020-7a"/>
年間天下之人涵泳生養而安樂於無事者太祖之恩<lb/>
徳也今天下唯知尊奉太祖而乃欲替其親郊配天之<lb/>
祀豈厭於人情哉今議者遂將斥絶唐漢上法商周此<lb/>
臣所謂慕古而違當世之宜者也太祖皇帝受周禪僖<lb/>
祖始被追尊而建隆之郊配以宣祖僖祖不得預焉夫<lb/>
以太宗真宗仁宗英宗之世未甞郊配僖祖而陛下一<lb/>
日隆而祀之蓋有所隆者未有所替今使太祖之禮有<lb/>
替於四宗之時此豈孝思之心哉此臣所謂因文而失<lb/>
<pb n="KR2f0039_WYG_020-7b"/>
沿情之實者也夫非所居而祀之則神有所不受非所<lb/>
宜而配之則天有所不饗所謂郊而配天者以天於萬<lb/>
物其徳不可形容故人君之大有功徳被生靈而施後<lb/>
世者謂足以配之而已今僖祖之徳不昭見於生民不<lb/>
明被於後世廼欲以齊后稷之廟當始祖之禮臣恐僖<lb/>
祖之神非所居而不受上帝之靈非所配而不饗非陛<lb/>
下所以尊祖事天之意也陛下為太祖子孫繼太祖基<lb/>
業據南面之尊而饗四海九州之奉皆太祖皇帝之所<lb/>
<pb n="KR2f0039_WYG_020-8a"/>
授也則今日之所尊事宜莫加於太祖矣或曰禮别子<lb/>
為祖契稷皆帝嚳之子而得姓者故商周以為祖而奉<lb/>
之今宋自僖祖為始祖臣曰是又不然也若以得姓者<lb/>
為祖則趙之得姓逺矣自造父封於趙城而趙衰始得<lb/>
姓今若必欲推考其先世則遂欲上祖趙衰其可乎其<lb/>
不可明矣或又曰今朝廷欲存僖祖為始祖爾至於祀<lb/>
天為配亦不輕議也臣曰是不可也今既以僖祖為始<lb/>
祖是必配天僖祖配天則太祖之祀替矣此臣以為不<lb/>
<pb n="KR2f0039_WYG_020-8b"/>
可者也或又曰今毁僖祖之廟藏其主夾室而下祔子<lb/>
孫可乎臣曰是亦一堂夾室在西祧主藏室中而居順<lb/>
祖之右固以順矣盖非所謂下祔子孫之室而替其尊<lb/>
也必猶以為不可者臣今欲乞特為僖祖立室置祧主<lb/>
其中由太祖而上親盡迭毁之主皆藏於僖祖之室當<lb/>
禘祫之時以僖祖之主權居東向之位太祖之主順昭<lb/>
穆之列而從之取其毁廟之主而合食焉則僖祖之尊<lb/>
自有所伸此韓愈所謂祖以孫尊孫以祖屈之義也以<lb/>
<pb n="KR2f0039_WYG_020-9a"/>
僖祖立廟為非則周人别廟以祀姜嫄不可謂非禮今<lb/>
以陛下之時因情立禮取聖人之制為萬世法不亦美<lb/>
歟事與商周有殊禮文從而亦異此臣所謂先王之禮<lb/>
本人情而損益變正之不同者也如曰不然臣恐違古<lb/>
今之義逆天人之情而天地祖宗之神靈有所不饗也<lb/>
伏惟陛下聦明仁孝以宗廟重事恐其於禮有所乖違<lb/>
故令下兩制臣寮議陛下茍以臣言為可用伏乞裁自<lb/>
聖㫁如或猶以為疑乞送禮院叅詳臣竊惟宗廟祧配<lb/>
<pb n="KR2f0039_WYG_020-9b"/>
朝廷大禮反覆思慮於心有所未安不敢茍立異說伏<lb/>
望陛下力加採納<lb/>
判太常寺張師顔等議僖祖祧遷奏曰臣等伏以天下<lb/>
大禮莫重於宗廟崇孝事神以臨照四海是以聖王重<lb/>
之必務極其至當伏惟僖祖神主祧藏夾室於禮不順<lb/>
有司失之矣宜其輔臣建立明詔訪逮而垂為萬世法<lb/>
然議者因其藏主有失遂欲推為始祖臣等敢以此為<lb/>
議昔者商周之興本於契稷考諸前載其指有二曰因<lb/>
<pb n="KR2f0039_WYG_020-10a"/>
其始封也䝉其功徳也契有大功始受封國十有餘世<lb/>
世祀不失至湯而有天下修其世祀因其封國舉天下<lb/>
之大而謂之商者由契以致之也稷有大功始受封國<lb/>
十有餘世世祀不失至武王而有天下修其世祀因其<lb/>
封國舉天下之大而謂之周者由稷以致之也然則契<lb/>
稷為商周之祖其傳已久其禮素定後世固無得而易<lb/>
之矣奉之為太祖以主廟祀有以盡一時之宜也詩之<lb/>
長發言商家興廢之久歴夏之世其來長逺昊天有成<lb/>
<pb n="KR2f0039_WYG_020-10b"/>
命言后稷已有王命生民思文皆歌后稷之功傳稱禹<lb/>
稷躬稼而有天下不可謂為祖不因功徳也後世受命<lb/>
之君功業特起不同先代則親廟迭毁身自為祖鄭康<lb/>
成云夏五廟無太祖自禹與二昭二穆而已唐張薦云<lb/>
夏后以禹始封遂為不遷之祖是也若始封世近上有<lb/>
親廟則始祖上遷而太祖不毁魏祖文帝則處士迭毁<lb/>
晉祖宣帝則征西迭毁唐祖景帝則洪農迭毁此前世<lb/>
祖其始封之君以法契稷之明例也既以法契稷矣則<lb/>
<pb n="KR2f0039_WYG_020-11a"/>
上之親廟不得不毁勢當然也借使魏晉欲不祖武宣<lb/>
而越取處士征西不惟上推世數未知更當及於何人<lb/>
且其如始封何唐有天下因以為法韓愈有言事異商<lb/>
周禮從而變臣等取之矣要之始封世近則親廟不可<lb/>
不立若特以親廟及逺便為始封而抑之則前古未嘗<lb/>
聞也晉琅琊王徳文曰七廟之義自由徳厚流光饗祀<lb/>
及逺非是為太祖申尊祖之祀其説是也禮天子七廟<lb/>
太祖之逺近不可以必故但云三昭三穆與太祖之廟<lb/>
<pb n="KR2f0039_WYG_020-11b"/>
而七未嘗言親廟之首必為始祖也國家治平四年以<lb/>
僖祖親盡而祧之奉景祐詔書以太祖皇帝為帝者之<lb/>
祖自以别子之故非以有功與封國為輕重是不然也<lb/>
别子之法自謂公子不繼世故子孫為大夫士者祖之<lb/>
百世不遷非天子諸侯之禮也使湯武但為諸侯則尚<lb/>
不祖此别子況天下之君而可用大夫士之法乎若夫<lb/>
禹不先鯀則所謂子雖齊聖不先父食自以正文公之<lb/>
逆祀非尊祖之論也唐仲子陵所謂安知非夏后廟數<lb/>
<pb n="KR2f0039_WYG_020-12a"/>
未足之時而言禹不先鯀邪伏惟宋之為宋由太祖皇<lb/>
帝應天受命首創洪業建大號於天下異乎商周之為<lb/>
商周可知也僖祖雖為聖裔之先而有廟直由太祖親<lb/>
盡則遷合之正義今欲以有廟之始為說援而進之以<lb/>
為始祖臣等固疑其與契稷異矣使契稷本無功徳初<lb/>
不受封引以為據庶其或可若其不然臣等不得判然<lb/>
無疑也設欲必據此論則臣等又有可言者焉蓋三昭<lb/>
三穆是不刋之典一定之論也國初張昭任徹之徒不<lb/>
<pb n="KR2f0039_WYG_020-12b"/>
能逺推隆極之制因縁近比請建四廟遂使天子之禮<lb/>
同諸侯若使廟數備六則更當上推兩世而僖祖次在<lb/>
第三亦不可謂之始祖也若謂世次不可推則斯言也<lb/>
詔㫖所不著史臣所不録歴百餘年莫知當時之實不<lb/>
敢以私意逆推而言也謹按建隆四年親郊崇配不及<lb/>
僖祖開國已來大祭虚其東向斯乃祖宗已行之意也<lb/>
自祖宗巳來不以太祖之位易之今而易之恐失祖宗<lb/>
之意矣巍巍太祖如神如天垂祚萬世無以云報奉之<lb/>
<pb n="KR2f0039_WYG_020-13a"/>
以為帝者始祖於禮無不宜者或謂儀禮諸侯及其太<lb/>
祖天子及其始祖之所自出今謂始祖為太祖乃諸侯<lb/>
制也臣等以為逺祖受封子孫世襲親雖盡而廟不毁<lb/>
是謂諸侯及其太祖也若始封之君既以為國之祖矣<lb/>
後世子孫自諸侯而為天子則始祖不易理勢自然是<lb/>
謂天子及其始祖也若必求太㣲之精神靈之感謂為<lb/>
始祖之所自出將見遷就生說寄譎無已彌失聖人之<lb/>
意矣唐神龍初議云既立七廟須崇始祖而張齊賢云<lb/>
<pb n="KR2f0039_WYG_020-13b"/>
始祖即太祖太祖之外更無始祖此前儒講之熟矣大<lb/>
抵契稷不以功徳為祖無必然之論特起之君自為一<lb/>
代之祖無不可之理若乃藏主未順宜必改定蓋夾室<lb/>
者子孫廟之正也或者謂神道尚右失其㫖矣然則僖<lb/>
祖之主必有所歸按周禮守祧掌守先公先王之廟祧<lb/>
其廟則有司修除之其祧則守祧黝堊之所謂廟者后<lb/>
稷文武諸廟也祧者所藏先公先王之遷主也先公遷<lb/>
主藏於后稷之廟僖祖猶周之先公也宜有藏主之祧<lb/>
<pb n="KR2f0039_WYG_020-14a"/>
雖無始封逺祖上為之主而先主之祧不可以闕臣等<lb/>
參詳乞略倣此制築别廟以藏之大祭之嵗祀於其室<lb/>
太廟則依舊制虚東向之位郊配之禮仍舊無改事之<lb/>
宜而情之順也魏晉及唐嘗議逺廟之主矣魏鍾繇髙<lb/>
堂隆衛臻皆當世名儒並云處士當遷故景初之制三<lb/>
祖不毁其餘四廟親盡則遷一如后稷文武廟祧之禮<lb/>
晉永和中尚書議云周人之王太祖世逺故遷有所歸<lb/>
今晉廟宣帝為主而四祖居之是屈祖從孫也祫祭在<lb/>
<pb n="KR2f0039_WYG_020-14b"/>
上是代太祖也范宣謂可别築一室以居四主四主迭<lb/>
遷則宣帝位正矣自虞喜劉詡韋泓王松子蔡謨之徒<lb/>
並同其議唐陳京議請據魏晉舊制改築别廟以藏憲<lb/>
懿柳冕王詔等七十餘人亦同其説雖卒藏於興聖然<lb/>
本無異於别室也惟顔真卿引蔡謨權東向之一句而<lb/>
不本其改築之議獲議於時此前世之論皆有考據本<lb/>
於經意不敢謂後世之史而一切黜之也記曰禮雖先<lb/>
王未之有可以義起又曰亡於禮者之禮况有前人商<lb/>
<pb n="KR2f0039_WYG_020-15a"/>
𣙜盡理之論乎或曰夾室非便當為别廟則既正其大<lb/>
節矣合食要皆孝饗之道但以於屬既尊不可寘昭穆<lb/>
之列依准前代祭之别廟得禮之變復何嫌哉云不可<lb/>
分食當合於太廟不惟永虚東向且使下從子孫孰為<lb/>
得失是則僖祖别藏列聖不動神靈安妥情文皆得其<lb/>
於義也合矣㳟惟陛下仁孝天成尊事宗廟古之盛王<lb/>
所不逮也臣等學術淺陋討論非長徒能述遵朝廷正<lb/>
失之意别白議者未通之論冀以稱上聖因情制禮之<lb/>
<pb n="KR2f0039_WYG_020-15b"/>
道焉惟陛下幸留神詳擇<lb/>
熙寜中翰林承㫖張方平等議同堂八室廟制已定僖<lb/>
祖當祧合於典禮乃於九月奉安八室神主祧僖祖及<lb/>
后祔英宗罷僖祖諱及文懿皇后忌日五年中書門下<lb/>
言僖祖以上世次不可得而知則僖祖有廟與商周契<lb/>
稷疑無以異今毁其廟而藏主夾室替祖考之尊而祔<lb/>
于子孫殆非所以順祖宗孝心事亡如存之義請以所<lb/>
奏付兩制議取其當者時王安石為相不主祧遷之説<lb/>
<pb n="KR2f0039_WYG_020-16a"/>
故復有是請翰林學士元絳等上議曰自古受命之王<lb/>
既以功徳享有天下皆推其本統以尊事其祖故商周<lb/>
以契稷有功於唐虞之際故謂之祖有功若必以有功<lb/>
而為祖則夏后氏不郊鯀矣今太祖受命之初立親廟<lb/>
自僖祖以上世次既不可知則僖祖之為始祖無疑矣<lb/>
儻謂僖祖不當比契稷為始祖是使天下之人不復知<lb/>
尊祖而子孫得以有功加其祖考也傳曰毁廟之主陳<lb/>
于太祖未毁廟之主皆升合食于太祖今遷僖祖之主<lb/>
<pb n="KR2f0039_WYG_020-16b"/>
藏于太祖之室則是四祖祫祭之日皆降而合食也請<lb/>
以僖祖之廟為太祖則合於先王禮意<lb/>
判太常寺韓維議僖祖廟狀曰准勅准中書門下奏准<lb/>
治平四年閏三月八日勅遷僖祖廟主藏之夾室臣等<lb/>
聞萬物本乎天人本乎祖故先王廟祀之制有疏而無<lb/>
絶有逺而無遺商周之王斷自契稷以下者非絶嚳以<lb/>
上而遺之以其自有本統承之故也若夫尊卑之位先<lb/>
後之序則子孫雖齊聖有功不得以先其祖考天下萬<lb/>
<pb n="KR2f0039_WYG_020-17a"/>
世之通道也竊以本朝自僖祖以上世次不可得而知<lb/>
則僖祖有廟與契稷無以異今毁其廟而藏其主夾室<lb/>
替祖考之尊而下祔於子孫殆非所以順祖宗孝心事<lb/>
亡如存之義求之前載雖或有然考合於經乃無成憲<lb/>
因情制禮實在聖時伏惟皇帝陛下仁孝聦明紹天稽<lb/>
古動容周旋惟道之從宗祏重事所宜博考乞以所奏<lb/>
付之兩制詳議而擇取其當勅㫖准今月三日詔中書<lb/>
門下廟祧之制蓋有彛典所以上承先王下法後世朕<lb/>
<pb n="KR2f0039_WYG_020-17b"/>
嗣宅大統寅奉宗祀而世次遷毁禮或未安討論經常<lb/>
屬在哲輔於以佐朕不逮而仰稱祖宗追孝之心朕覽<lb/>
之嬰然敢不祗服宜依所請施行故兹詔示想宜知悉<lb/>
牒奉詔書如前牒至准詔書者伏惟親親之序以三為<lb/>
五以五為九上殺下殺旁殺而親畢聖人制事存送終<lb/>
之禮皆以此為限是衆人之所同也若其不與衆人同<lb/>
者則又因事之宜斷之以義而為之節文也昔先王既<lb/>
有天下迹其基業之所由起奉以為太祖所以推功美<lb/>
<pb n="KR2f0039_WYG_020-18a"/>
重本始也蓋王者之祖有繋天下者矣諸侯之祖有繫<lb/>
一國者矣大夫士之祖繫其宗而止矣亦其理勢然也<lb/>
荀卿曰王者天太祖諸侯不敢壊大夫士有常宗所以<lb/>
别貴始貴始徳之本也蓋有天下之始若后稷有一國<lb/>
之始若周公大夫士之始若三桓所以貴者配天也不<lb/>
祧也有常宗也此其所以别也今直以契稷為本統之<lb/>
祖則是下同大夫士之禮非荀卿之所謂别也或曰湯<lb/>
文武之去契稷皆十有餘世其間子孫衰㣲奔竄者非<lb/>
<pb n="KR2f0039_WYG_020-18b"/>
一湯文武之有天下契稷何與哉曰南宫括曰禹稷躬<lb/>
稼而有天下孔子曰君子哉若人禹之有天下則然矣<lb/>
稷諸侯也而曰有天下何哉豈非積累功徳至文王而<lb/>
興乎孟子曰王不待大湯以七十里文王以百里然則<lb/>
小國亦王之所待也所謂七十里百里者非契稷所受<lb/>
以遺其子孫之國乎由是言之商周所以興契稷不為<lb/>
無所與也則正考父作頌追道契湯髙宗商所以興子<lb/>
夏序詩稱文武之功起於后稷豈虚語也哉國語亦曰<lb/>
<pb n="KR2f0039_WYG_020-19a"/>
契勤商十有四世而興后稷勤周十有五世而興榖梁<lb/>
曰始封必為祖南宫适孟軻卜子夏左丘明榖梁赤生<lb/>
於周代其所言皆親聞而見之者其學問又俱出於孔<lb/>
子宜若可信則尊始祖以其功之所起秦漢諸儒亦有<lb/>
所受之也後世有天下者皆特起無所因故遂為太祖<lb/>
所從來久矣伏惟太祖皇帝孝友仁聖睿智神武兵不<lb/>
血刃坐清大亂子孫遵業萬世䝉澤功徳卓然為宋太<lb/>
祖無少議者僖祖雖於太祖髙祖也然仰迹功業未見<lb/>
<pb n="KR2f0039_WYG_020-19b"/>
其有所因上尋世系又不知所以始若以所事稷契奉<lb/>
之竊恐於古無考而於今有所未安也臣以為均之論<lb/>
議未有以相奪仍舊便若夫藏主合食則歴代常議之<lb/>
矣然今之廟室與古殊制古者每廟異宫今所以奉祖<lb/>
宗者皆在一堂之上西夾室猶處順祖之主考之尊卑<lb/>
之次似亦無嫌至于禘祫自是序昭穆之祭僖祖東嚮<lb/>
禮無不順所謂子雖齊聖不先父食者也孔子曰於其<lb/>
所不知蓋闕如也如臣絳等議非臣所知臣所以闕而<lb/>
<pb n="KR2f0039_WYG_020-20a"/>
不敢同也<lb/>
元豐元年樞宻直學士陳襄論天地合祭為非禮上奏<lb/>
曰臣伏承聖意以天地合祭於圜丘為非禮之正詔令<lb/>
更定臣謹按周禮大司樂以圜鍾為宫冬日至於地上<lb/>
之圜丘奏之六變以祀天神以函鍾為宫夏日至於澤<lb/>
中之方丘奏之八變以祭地示夫祀必以冬日至者以<lb/>
其陽氣來復于上天之始也故宫用夾鍾于震之宫以<lb/>
其帝出乎震也而謂之圜鍾者取其形以象天也三一<lb/>
<pb n="KR2f0039_WYG_020-20b"/>
之變<hi>圜鍾為宫三變黄鍾為角大簇為徴姑洗為羽各一變</hi>合陽竒之數也祭必<lb/>
以夏日至者以其隂氣潜萌于下地之始也故宫用林<lb/>
鍾于坤之宫以其萬物致養于坤也而謂之函鍾者取<lb/>
其容以象地也四二之變<hi>函鍾為宫大簇為角姑洗為徴南吕為羽各二變</hi>合<lb/>
隂偶之數也又大宗伯以禋祀實柴槱燎祀其在天者<lb/>
而以蒼璧禮之以血祭貍沈辜疈祭其在地者而以黄<lb/>
琮禮之皆所以順其隂陽辨其時位倣其形色而以氣<lb/>
類求之此二禮之不得不異也故求諸天而天神降求<lb/>
<pb n="KR2f0039_WYG_020-21a"/>
諸地而地示出得以通精誠以逆福釐以生烝民以阜<lb/>
萬物此百王不易之禮也去周既逺先王之法不行漢<lb/>
元始中姦臣妄議不原經意附㑹周官大合樂之説謂<lb/>
當合祭平帝從而用之故天地共犢禮之失自此始矣<lb/>
由漢歴唐千有餘年之間而以五月親祠北郊者惟四<lb/>
帝而巳如魏文帝之太和周武帝之建徳隋髙祖之開<lb/>
皇唐睿宗之先天皆希濶一時之舉也然而隨得隨失<lb/>
卒無所定垂之本朝未遑釐正恭惟陛下恢五聖之述<lb/>
<pb n="KR2f0039_WYG_020-21b"/>
作舉百王之廢墜典章法度固已比隆先王之時矣豈<lb/>
襲後世一切之禮乎是以臣親奉徳音俾正訛舛之禮<lb/>
首宜正其大者大者不正而末節雖正無益也況天地<lb/>
嵗祀今亦不廢顧惟有司攝事而巳誠未足以上盡聖<lb/>
神㳟事之意也臣以謂既罷合祭則南北自當别祀伏<lb/>
請陛下每遇親祀之嵗先以夏至祭地示於方丘然後<lb/>
以冬日至祀昊天於圜丘此所謂大者正也然議者或<lb/>
謂先王之禮其廢也久不可復行古者齋居近<hi>古者致齋路寢</hi>
<pb n="KR2f0039_WYG_020-22a"/>
儀衛省用度約賜予寡故雖一嵗徧祀而國不費人不<lb/>
勞今也齋居逺儀衛繁用度廣賜予多故雖三嵗一郊<lb/>
而猶或憚之況一嵗兩祀乎必不獲已則三年而迭祭<lb/>
或如後漢以正月上丁祠南郊禮畢次北郊或如南齊<lb/>
以正月上辛祀昊天次辛瘞后土不亦可乎臣竊謂不<lb/>
然記曰祭不欲疎疎則怠夫三年迭祭則是昊天大神<lb/>
六年始一親祀得無已怠乎記曰大事必順天時二至<lb/>
之郊周公之制也捨是而從後王之失禮可謂法歟彼<lb/>
<pb n="KR2f0039_WYG_020-22b"/>
議者徒知茍簡之便而不睹尊奉之嚴也伏惟陛下鑒<lb/>
先王已行之明效舉曠世不講之大儀約諸司之儀衛<lb/>
損大農無名之費使臣得以講求故事參究禮經取太<lb/>
常儀注之文以正其訛謬稽大駕鹵簿之式以裁其繁<lb/>
冗唯以至㳟之意對越大抵以迎至和以格純嘏庶成<lb/>
一代之典以示萬世<lb/>
襄知諫院又上禘祫不廢時祭奏曰臣等看詳大宗伯<lb/>
之職曰以肆獻祼享先王以饋食享先王以祠春享先<lb/>
<pb n="KR2f0039_WYG_020-23a"/>
王以禴夏享先王以嘗秋享先王以烝冬享先王則六<lb/>
享並行而天子禘祫與諸侯異未嘗廢一時祭故毛詩<lb/>
傳曰諸侯夏禘則不礿秋祫則不嘗惟天子兼之孔頴<lb/>
達正義以為天子夏為大祭之禘不廢時祭之礿秋為<lb/>
大祭之祫不廢時祭之嘗則王禮三年一祫與其禘享<lb/>
更為時祭所以别於諸侯所謂其治辨者其禮具也國<lb/>
朝沿襲故常禘祫之月不行時享久未釐正非古之制<lb/>
伏請每遇禘祫之月雖已大祭仍行時享以嚴天子備<lb/>
<pb n="KR2f0039_WYG_020-23b"/>
禮所以丕崇祖宗之義其祫禘雖與時享先後經無明<lb/>
説以臣等考之司尊彞曰凡四時之間祀追享朝享祼<lb/>
用虎彞蜼彞先鄭云追享朝享謂禘祫也在四時之間<lb/>
故曰間祀明禘在礿祭祫在烝祭之間不在其後也故<lb/>
後鄭謂天子先祫而後時祭其郊禮親祠准此如允臣<lb/>
等所議乞賜指揮施行<lb/>
襄為侍御史又上祭天用樂奏曰臣謹按禮祀天以冬<lb/>
日至取微陽洞開天之始也兆於南郊就陽位也即上<lb/>
<pb n="KR2f0039_WYG_020-24a"/>
之圜丘因天事天也燔燎而升煙求陽以氣也玉奠蒼<lb/>
璧牲幣如其色肖洪覆之自然也樂用圜鍾為宫以其<lb/>
上應房心有天地明堂之象也宫聲三奏角徴羽各一<lb/>
奏者合陽竒之數欲神之聽之也祭地以夏日至取隂<lb/>
徳潜萌地之始也坎于北郊從隂義也就澤中方丘因<lb/>
地事地也瘞埋順其性之含藏也方琮而黄幣倣形色<lb/>
也樂用函鍾為宫以其生於未之氣未坤位也宫聲與<lb/>
角徴羽各二奏者合隂偶之數所以八變則地示出焉<lb/>
<pb n="KR2f0039_WYG_020-24b"/>
夫先王求神之意可謂盡矣以為天時者乾坤因之而<lb/>
闔闢陰陽繋之而消長鬼神亦由是而利用出入者也<lb/>
故作大事必順天時又擇其位也為髙必因丘陵為下<lb/>
必因川澤以至於器幣樂舞至纎至悉無不從其類以<lb/>
此事神則神無不饗也漢元始間不原禮意附㑹周官<lb/>
大合樂之文謂之合祭復以正月三陽在下息卦受泰<lb/>
於是諏上辛之日合祭天地于南郊觀其時位與夫器<lb/>
幣樂舞之設是徒寓地祇於綴食之列而意不在焉後<lb/>
<pb n="KR2f0039_WYG_020-25a"/>
漢以正月上丁祠南郊禮畢次北郊下逮南齊又以正<lb/>
月上辛祠昊天次辛瘞后土雖得其位不得其時誠不<lb/>
至而禮不専是亦主為禮天而發耳竊有一證焉記曰<lb/>
御同於長者雖貳不辭偶坐不辭鄭氏曰盛饌不為已<lb/>
也王者事父孝故事天明事母孝故事地察豈可以后<lb/>
土富媪之靈載物無疆之徳而事之僅如偶坐之賓乎<lb/>
深恐柔祗未之饗也臣謹再詳儀注合祭天地於一壇<lb/>
之上其為非禮明甚固當改正然今古異宜沿革殊致<lb/>
<pb n="KR2f0039_WYG_020-25b"/>
三嵗一郊漢唐成憲祖宗以來莫能易也今罷合祭則<lb/>
北郊唯使有司攝事於理未安謂宜以親郊之嵗用夏<lb/>
日至先有事於方澤蓋祭者薦其時也近人而親者無<lb/>
如地取財於地故先祭以明親親之仁逺人而尊者無<lb/>
如天取法於天故後祠以正尊尊之義若青城若張法<lb/>
駕儀物一從簡易務稱尚質之意其扈衞錫與可於郊<lb/>
賞數中豫給五分之一或量加特賜繫自上恩所貴奉<lb/>
事天地不失禮意惟朝廷財幸<lb/>
<pb n="KR2f0039_WYG_020-26a"/>
三年翰林學士張璪論夏至祭地遣冡宰攝事奏曰臣<lb/>
伏見天地合祭議者不一而臣竊謂陽生於十一月隂<lb/>
生於五月則隂陽之生天地致用之始先王於是順隂<lb/>
陽之義以冬日至祀天於地上之圜丘夏日至祭地於<lb/>
澤中之方丘以至牲幣器服詩歌樂舞形色度數莫不<lb/>
傚其象類故天神地示可得而禮由此觀之則夏日祭<lb/>
地於方丘而天子親涖之此萬世不可易之理也議者<lb/>
以謂當今萬乗儀衛加倍於古方盛夏之時不可以躬<lb/>
<pb n="KR2f0039_WYG_020-26b"/>
行乃欲改用他月不唯無所據依又失所以事地順隂<lb/>
之義必不得已臣以謂宜即郊祀之嵗於夏至之日盛<lb/>
禮容具樂舞遣冢宰攝事雖未能皆當於禮庶㡬先王<lb/>
之遺意猶有存焉<lb/>
判太常寺陳薦上奏曰臣竊惟議者以天地合祭始於<lb/>
王莽稽之典禮有所未合故罷之臣竊有疑謹按周頌<lb/>
曰昊天有成命郊祀天地也前漢志載郊祀歌十九章<lb/>
其七章曰惟泰元尊媪神蕃釐説者曰泰元天神也媪<lb/>
<pb n="KR2f0039_WYG_020-27a"/>
神地神也第八章言㳙選休成天地並況此天地同祀<lb/>
可以槩見恐非自王莽始也夫國之大事莫大於天地<lb/>
宗廟之祀有其舉之莫能廢也古者祀事皆天子親行<lb/>
降及後世事與古異或因或革各從其宜故多遣官攝<lb/>
事今聖朝郊廟之際三嵗一親行必先朝饗景靈宫薦<lb/>
太廟然後合祭天地於圜丘蓋參用舊章得禮之中而<lb/>
議者又謂親郊之嵗夏之時不可躬行宜遣冢宰攝事<lb/>
而罷冬至天地合祭臣亦謂夏至方丘之祀決不可躬<lb/>
<pb n="KR2f0039_WYG_020-27b"/>
行雖大備禮樂上公攝祭亦恐此議未能合古終不若<lb/>
天地合祭之日親執圭幣誠志内盡禮容外重也況天<lb/>
子父事天母事地既親禮天神而不親禮地祗質之情<lb/>
文深恐未安陛下聦明睿智聖學深博古今萬事無一<lb/>
不昭其本原其三嵗親郊天地合祭之禮伏乞且循舊<lb/>
制以昭㳟事三神之意<lb/>
知太常禮院趙君錫乞惟設昊天上帝一坐奏曰臣謹<lb/>
按周禮掌次職曰王大旅上帝則張氈桉祀五帝則設<lb/>
<pb n="KR2f0039_WYG_020-28a"/>
大次小次又司服職曰祀昊天上帝則服大裘而冕祀<lb/>
五帝亦如之明上帝與五帝異矣則孝經所謂宗祀文<lb/>
王於明堂以配上帝者非可兼五帝也考之易詩書所<lb/>
稱上帝非一易曰先王作樂崇徳薦之上帝以配祖考<lb/>
詩曰昭事上帝聿懐多福又曰上帝是祗書曰以昭受<lb/>
上帝天其申命用休又曰惟皇上帝降𠂻于下民如此<lb/>
類者豈可皆以五帝而言之自鄭氏之學興乃有六天<lb/>
之説而事非經見至晉泰始初論者始以為非遂於明<lb/>
<pb n="KR2f0039_WYG_020-28b"/>
堂設昊天上帝一坐而已唐顯慶禮亦止祀昊天上帝<lb/>
於明堂今大饗在近議者猶以謂上帝可以及五帝臣<lb/>
等請如聖詔祀英宗皇帝於明堂惟以配上帝至誠精<lb/>
禋以稱皇帝嚴父之意<lb/>
四年詳定郊廟奉祀禮文陸佃上議曰臣看詳冕服有<lb/>
六而周官弁師云掌王之五冕則大裘與衮同冕矣故<lb/>
禮記曰郊之日王被衮以象天戴冕璪十有二旒則天<lb/>
數也又曰服之襲也充美也禮不盛服不充是故大裘<lb/>
<pb n="KR2f0039_WYG_020-29a"/>
不裼此明王服大裘以衮衣襲之也先儒或謂周祀天<lb/>
地皆服大裘而大裘之冕無旒非是矣蓋古者裘不徒<lb/>
服則其上必皆有衣故曰緇衣羔裘黄衣狐裘素衣麑<lb/>
裘如郊祀徒服大裘則是表裘以見天地表裘不入公<lb/>
門而乃欲以見天地可乎且先王之服冬裘夏葛以適<lb/>
寒暑蓋未有能易之者也郊祀天地有裘無衮則夏祀<lb/>
赤帝與夏至日郊祭地示亦將被裘乎然則王者冬祀<lb/>
昊天上帝中裘而表衮明矣至於夏祀天神地示則去<lb/>
<pb n="KR2f0039_WYG_020-29b"/>
裘服衮以順時序周官曰凡四時之祭祀以宜服之明<lb/>
夏必不衣裘也或曰王被衮以象天此魯禮也臣以為<lb/>
記曰周之始郊日以至王被衮以象天則豈得以為魯<lb/>
哉或曰祭天尚質故徒服大裘王被衮則非所以尚質<lb/>
臣以為謂之尚質則明有所尚而巳不皆用質也如蒼<lb/>
璧以禮天黄琮以禮地旂有十二旒龍章設日月此豈<lb/>
用質也哉故曰祭天掃地而祭焉於其質而已矣牲用<lb/>
騂尚赤也用犢貴誠也王被衮以象天戴冕璪十有二<lb/>
<pb n="KR2f0039_WYG_020-30a"/>
旒則天數也旂有十二旒龍章而設日月以象天也夫<lb/>
理豈一端而已亦各有所當也今欲冬至禋祀昊天上<lb/>
帝服裘被衮其餘祀天及祠地示並請服衮去裘各以<lb/>
其宜服之如允臣所議乞賜施行<lb/>
佃又上昭穆議曰臣伏覩中書省批送下張璪何洵直<lb/>
所論宗廟昭穆欲以宣祖為昭翼祖為穆真祖為昭太<lb/>
祖太宗為穆英宗為昭仁宗為穆尊卑失序非禮意也<lb/>
竊謂昭穆者父子之號昭以明下為義穆以㳟上為義<lb/>
<pb n="KR2f0039_WYG_020-30b"/>
方其為父則稱昭取其昭以明下也方其為子則稱穆<lb/>
取其穆以㳟上也豈可膠哉謹按祭法曰去祧為壇去<lb/>
壇為墠議者以為壇立於右墠立於左臣以周制言之<lb/>
太王親盡去右壇為墠王季親盡去左祧為壇左右遷<lb/>
徙無嫌則洵直謂昭常為昭穆常為穆左者不可遷于<lb/>
右右者不可遷于左之説非矣璪謂四時常祀各於其<lb/>
廟不偶坐而相臨武王進居王季之位而不嫌尊於文<lb/>
王反乎合食于祖則王季文王更為昭穆不可謂無尊<lb/>
<pb n="KR2f0039_WYG_020-31a"/>
卑之序臣竊以為古者合食毁廟之主有不皆祫者則<lb/>
璪之説非矣大傳曰大夫士有大事省于其君干祫及<lb/>
其髙祖干者與也言大夫士本無祫祭唯其有功善於<lb/>
其君進使干祫則毁廟之主不皆合食特自髙祖而已<lb/>
假令大夫昭穆以世次計曽祖適為昭髙祖適為穆父<lb/>
適為昭祖適為穆同時合食則將偶坐而相臨義不得<lb/>
以卑而踰尊則璪等將令昭常為昭穆常為穆乎如此<lb/>
則曽祖居尊髙祖居卑父居尊祖居卑矣非所謂父昭<lb/>
<pb n="KR2f0039_WYG_020-31b"/>
子穆昭以明下穆以㳟上之義許慎曰父為昭南面子<lb/>
為穆北面大夫干祫若使曽祖覆為昭髙祖更為穆則<lb/>
是子為昭南面父為穆北面大傳曰旁治兄弟合族以<lb/>
食序以昭穆則是生而居處同室合食亦序昭穆假令<lb/>
甲於上世之次為穆今同堂合食實屬父行乙於上世<lb/>
之次為昭今同堂合食實屬子行而偶坐相臨則甲宜<lb/>
為昭乙宜為穆豈可逺引千嵗以來世次覆令甲居右<lb/>
穆乙居左昭紊同堂父子合食之序乎璪又謂既為昭<lb/>
<pb n="KR2f0039_WYG_020-32a"/>
矣又有時而為穆是亂昭穆之名臣竊以為昭穆父子<lb/>
之號耳茍為昭者不復為穆為穆者不復為昭則是昔<lb/>
甞事父為之子者今雖有子不得為父茍復為父則以<lb/>
為是亂父子之名可乎祭法曰天子立七廟曰考廟曰<lb/>
王考廟曰皇考廟曰顯考廟有二祧焉則天子立廟自<lb/>
親始矣初立考廟於是立王考廟其次立皇考廟又其<lb/>
次立顯考廟猶以為未也於是立二祧焉與太祖之廟<lb/>
而七顯考廟王考廟與左祧為昭皇考廟考廟與右祧<lb/>
<pb n="KR2f0039_WYG_020-32b"/>
為穆所謂三昭三穆如曰成王之世武王為昭文王為<lb/>
穆則武為父不入考廟而入王考廟矣故臣竊謂八廟<lb/>
之制當以僖祖居中翼祖為昭宣祖為穆太祖太宗為<lb/>
昭真宗為穆仁宗入王考廟為昭英宗入考廟為穆是<lb/>
為父昭子穆稱情順理尊卑恊序而議者蔽於所見與<lb/>
臣未同伏乞斷自聖學一正羣議不勝幸甚<lb/>
佃又上廟祭議曰臣放古度今詳定八廟之祭廟各三<lb/>
獻同日而畢盖約其禮務為可行欲以施於春祠而巳<lb/>
<pb n="KR2f0039_WYG_020-33a"/>
至於夏礿秋嘗冬烝當如古制合食于祖蓋古有宗廟<lb/>
之事一日而畢止於祫祭餘祀廟各一日少牢饋食禮<lb/>
曰來日丁亥用薦嵗事于皇祖伯某以某妃配則是丁<lb/>
亥一日纔祭祖妣而巳賈公彦謂大夫三廟少牢筮日<lb/>
止於丁亥則明祭無尊卑廟數多少皆同日而畢設矣<lb/>
蓋祭祀卜日卜其首日而已若大夫丁亥有事于祖廟<lb/>
則其昭廟以戊子祭穆廟以巳丑祭理宜然也且大夫<lb/>
室事不裸又無朝踐之事其禮固畧矣然而薦腥饋熟<lb/>
<pb n="KR2f0039_WYG_020-33b"/>
品其籩豆奉其尊彞修其簠簋遷其鼎爼陳其巾冪升<lb/>
降進退侑尸獻酬賓主百拜餕徹之序品節衆多假令<lb/>
逮闇而祭繼之以燭奔走趨事三廟一日而徧則雖有<lb/>
强力之人不能支矣又況天子禮具樂備品節之多乎<lb/>
然則先王之時各祠其廟無有一日而畢者也謹按王<lb/>
制曰天子犆礿祫禘祫嘗祫烝諸侯礿犆禘一犆一祫<lb/>
嘗祫烝祫鄭氏謂天子言犆礿諸侯言礿犆互明其文<lb/>
則天子言祫嘗祫烝諸侯言嘗祫烝祫亦互明而已也<lb/>
<pb n="KR2f0039_WYG_020-34a"/>
然則古者天子七廟四時之祭春祠各於其廟而夏礿<lb/>
秋嘗冬烝則三昭三穆皆升合食于祖故用旅酬六尸<lb/>
而仲尼燕居曰嘗禘之禮所以仁昭穆也若夫諸侯春<lb/>
亦犆礿烝嘗皆祫于祖而禘則一年犆一年祫下天子<lb/>
也明堂位曰夏礿秋嘗冬烝天子之祭也夫礿祠烝嘗<lb/>
諸侯類有之今魯更以為王禮又不言春祠者春祠特<lb/>
祭天子諸侯同故也其夏礿秋嘗冬烝則天子與諸侯<lb/>
異故曰諸侯礿則不禘禘則不嘗嘗則不烝烝則不礿<lb/>
<pb n="KR2f0039_WYG_020-34b"/>
又曰禘一犆一祫由是觀之雖周春祠特祭而三時亦<lb/>
祫非特夏商之制雖然天子時祫纔及未毁廟之主而<lb/>
已至於三年一祫於是毁廟之主皆合食于太祖故謂<lb/>
之大祫言大以有小故也按文公二年八月丁卯大事<lb/>
于太廟公羊曰大事者何大祫也毁廟之主陳于太祖<lb/>
未毁廟之主皆升合食於太祖榖梁亦謂大事者何大<lb/>
是事也著祫嘗蓋著猶别也三年一祫大於祫嘗祫嘗<lb/>
秋祭也今魯合祠太廟亦以秋祫故言大以别之也且<lb/>
<pb n="KR2f0039_WYG_020-35a"/>
天子七廟日祭月祀各就其廟三時皆合食于祖其毁<lb/>
廟之主則三年然後大祫亦禮之殺也由是觀之先王<lb/>
之祭有祫又有大祫明矣此自漢以來論者未之知也<lb/>
陛下聖學髙妙徳蹈堯禹以操為驗以稽為決復千嵗<lb/>
之墜典實在聖時今欲八廟既立春祠各就其廟而夏<lb/>
礿秋甞冬烝皆升合食于祖既應典禮又與舊儀四時<lb/>
八室並饗少近獨為合古之制宜若可行亦其七廟之<lb/>
主會於祖廟委蛇從祀優而不迫盛禮大樂得以備舉<lb/>
<pb n="KR2f0039_WYG_020-35b"/>
如允臣所議乞下有司叅定儀注施行<lb/>
佃又上先灌議曰臣看詳陽祀自煙始隂祀自血始宗<lb/>
廟之饗自灌鬯始灌鬯所以求之然後作樂以致其神<lb/>
今儀注先作樂後灌鬯非禮之正說者或謂祭祀宜先<lb/>
作樂以降其神然後灌鬯盖所以祭之也臣竊以為不<lb/>
然宗廟之祭灌鬯以求諸隂焫蕭以求諸陽猶以為未<lb/>
也故又詔祝於室坐尸於堂詔祝於室求之内也坐尸<lb/>
於堂求之外也猶以為未也故又納牲於庭升首於室<lb/>
<pb n="KR2f0039_WYG_020-36a"/>
納牲於庭求之下也升首於室求之上也猶以為未也<lb/>
故又直祭祝于主索祭祝于祊直祭祝于主求之近也<lb/>
索祭祝于祊求之逺也猶以為未也明日於是又有繹<lb/>
祭焉蓋孝子不知神之所在於彼乎於此乎是以求之<lb/>
如此其至也禮器曰納牲詔於庭血毛詔於室羮定詔<lb/>
於堂三詔皆不同位蓋道求之而未之得也由是觀之<lb/>
祭者孝子之所以自致其誠也故齋必見其所祭者而<lb/>
求神不於一處或以祼或以樂或在朝踐或在饋食或<lb/>
<pb n="KR2f0039_WYG_020-36b"/>
在明日之繹無所不至豈所謂奏樂獨能致之宜先於<lb/>
灌而自灌而後皆祭之而已也謹按大宗伯曰以六玉<lb/>
禮天地四方牲幣各放其器之色鄭氏云禮謂告神時<lb/>
奠於神坐書曰周公植璧秉圭是也蓋凡樂圜鍾為宫<lb/>
冬日至於地上之圜丘奏之若樂六變則天神皆降可<lb/>
得而禮矣凡樂函鍾為宫夏日至於地中之方丘奏之<lb/>
若樂八變則地示皆出可得而禮矣凡樂黄鍾為宫於<lb/>
宗廟之中奏之若樂九變則人鬼可得而禮矣禮謂告<lb/>
<pb n="KR2f0039_WYG_020-37a"/>
神時以六玉與牲幣禮之則禮神固在灌鬯之後奏樂<lb/>
不得在其先矣經曰殷人尚聲臭味未成滌蕩其聲樂<lb/>
三闋然後出迎牲聲音之號所以詔告於天地之間也<lb/>
周人尚臭灌用鬯臭既灌然後迎牲致隂氣也殷人先<lb/>
求諸隂今宗廟祀事文物大備放周之盛而説者或欲<lb/>
更用商人尚聲之説先樂而後灌臣亦以為不然蓋商<lb/>
人先求諸陽故焫蕭在前灌鬯在後周人先求諸隂故<lb/>
灌鬯在前焫蕭在後經曰二端既立報以二禮建設朝<lb/>
<pb n="KR2f0039_WYG_020-37b"/>
事燔燎羶薌覸以蕭光以報氣也薦黍稷羞肝肺首心<lb/>
覸以夾甒加以鬱鬯以報魄也凡此灌鬯在焫蕭後蓋<lb/>
商禮也又曰鬱合鬯臭隂達於淵泉蕭合黍稷陽達於<lb/>
牆屋凡此焫蕭在灌鬯後蓋周禮也説者如欲更用商<lb/>
人祭地尚聲之説則焫蕭當在前灌鬯當在後矣宗廟<lb/>
儀注縁習故常所宜講正當矣何獨先樂後灌不可改<lb/>
也且既灌於是奏九變之樂以致其神非特應禮易行<lb/>
又其舊無朝踐之獻今既増置此禮而未有樂焉以灌<lb/>
<pb n="KR2f0039_WYG_020-38a"/>
獻舊樂移之朝事蓋兩得之如允臣所議乞更儀注庶<lb/>
協典禮<lb/>
神宗時彭汝礪上南北郊合祭議曰臣准勅節文與兩<lb/>
制尚書侍郎等集議南北郊合祭事是非蓋有定犬馬<lb/>
之誠竊不自勝嘗恐縁諸儒一偏之説紊國家莫大之<lb/>
禮廢朝廷已行之命輙殫悃悰庶禆萬一惟陛下裁幸<lb/>
右臣聞禮者體也體不備君子謂之不成人設之不當<lb/>
猶不備也故先王之交於神明也既祭之以禮又求之<lb/>
<pb n="KR2f0039_WYG_020-38b"/>
以類其時日牲幣器服聲音顔色無或非其類者或非<lb/>
其類謂之非禮非禮之祭鬼神不饗此其言似迂緩而<lb/>
難知然其理甚切至而必驗臣謹以一事明之春為陽<lb/>
故以正月迎於東郊秋為隂故以七月迎於西郊使迎<lb/>
春則在西郊而用秋之時迎秋則在東郊而用春之時<lb/>
雖樵夫野叟猶恠以駭而況於鬼神乎夫天之與人非<lb/>
有異也今應祭方澤也而合於圜丘應用夏至也而用<lb/>
冬至蓋何以異此夫前日之議論非是行之而不至安<lb/>
<pb n="KR2f0039_WYG_020-39a"/>
便昔人蓋有變之者矣先皇帝欽若稽右承順天心罷<lb/>
黜邪説是正太常行之歴年中外禔福聖作明述神明<lb/>
所愜今何疑何恤而欲紛更之也家人小祀尚慎廢舉<lb/>
天地重大豈容輕議臣聞之神無常饗饗于至誠天無<lb/>
私親親于有徳朝廷誠能富民阜財明道崇義致帝者<lb/>
之用成天地之化使粒食之民晏也粲也則上帝是祐<lb/>
而諸福之物皆可畢致務改祀命實非所願惟朝廷慎<lb/>
之重之反復之務求至當以稱先帝所以尊奉聖靈之<lb/>
<pb n="KR2f0039_WYG_020-39b"/>
意焉又曰合祭之議臣等謂不可者二十二人謂可者<lb/>
八人揚子曰人各是其所是非其所非將誰使正之曰<lb/>
萬物紛錯則占諸天衆言淆亂則折諸聖在則人亡則<lb/>
書周禮聖人之言也合祭肇於漢末時其言甚不經朝<lb/>
廷制度考文方告之宗廟行之天地布之天下以憲萬<lb/>
世或委聖言而從不經不可也或曰合祭歴世行之莫<lb/>
之改也夫莫之改者猶行之不可也先帝既改之善矣<lb/>
欲變之不可也或曰親祠未能且從合祭可乎曰親祠<lb/>
<pb n="KR2f0039_WYG_020-40a"/>
非不可行以有事而攝焉亦禮也合祭非禮也舍禮不<lb/>
用而從非禮不可也夫規矩誠設不可欺以方圓繩墨<lb/>
誠陳不可欺以曲直今議祭祀而不從禮議禮而不從<lb/>
經則是非並起終無所歸是猶舍規矩而察方圓舍繩<lb/>
墨而觀曲直不可也先帝留意經術曲折皆有稽據固<lb/>
非羣臣所能窺見髙下小大惟太皇太后陛下皇帝陛<lb/>
下明詔執事質於衆是無從一偏之論決於大公無安<lb/>
順從之説如此則是非可決而經正矣<lb/>
<pb n="KR2f0039_WYG_020-40b"/>
孫洙上奏曰臣嘗考洪範五行傳曰簡宗廟廢祭祀則<lb/>
水不潤下國家比年以來京師仍嵗大水百川暴溢變<lb/>
異甚大臣伏思之竊恐陛下承事宗廟之禮及四時之<lb/>
祭有未合古制者也臣聞古者宗廟四時之祭礿祠烝<lb/>
嘗禘祫皆天子所自親享不使有司攝事也蓋聖人内<lb/>
自竭盡以承其親者惟祭祭非自外至由中出生於心<lb/>
也古者宗廟之祭君親牽牲執鸞刀以割冕而總干以<lb/>
樂皇尸其躬自力以致其誠心如此之盡一也及周衰<lb/>
<pb n="KR2f0039_WYG_020-41a"/>
禮壊樂崩典籍皆滅棄漢興草創禮之存者才一二三<lb/>
事而宗廟之禮蓋闕如也然猶四時車駕間出享廟及<lb/>
八月飲酎以盡孝思繼漢而下荒乎無以禮樂為也唐<lb/>
之盛時可以制作矣而宗廟之祀亦踵習舊常開元之<lb/>
禮雖有天子四時親享太廟之制而行之蓋闊帝王之<lb/>
親享廟者一世不過再三焉豈三代祭法終不可復也<lb/>
而百世莫之相循而失也今國家宗廟之事每嵗四孟<lb/>
及季冬凡五享三年一祫五年一禘皆有司侍祀而天<lb/>
<pb n="KR2f0039_WYG_020-41b"/>
子未嘗親事也唯三嵗親郊一行告廟之禮而已而五<lb/>
神御殿酌獻一嵗徧焉是失禮經之意而相循近世之<lb/>
失也夫四時宗廟之祭大事也神御别殿酌獻小禮也<lb/>
大事不正其本而委之有司小禮煩而車駕數出不合<lb/>
禮意矣夫王者卜宅都邑營建神位而左立七廟誠宜<lb/>
世世子孫嚴祗而奉承之瞻視梁棟而時思之以永念<lb/>
王業之艱難也今春秋霜露之感禘祫昭穆之序禮之<lb/>
最所重者一諉於祠官矣而神御酌獻三嵗告謁禮之<lb/>
<pb n="KR2f0039_WYG_020-42a"/>
輕者而天子躬焉非嚴祖尊考之義也非事神訓民之<lb/>
意也嗚呼宗廟之事王者不自親由漢氏以來失之矣<lb/>
而百世之君曽不知復也陛下起百王之廢典紹三代<lb/>
之墜禮使大孝塞乎天地而横乎四海又以荅塞洪範<lb/>
傳大水之異何則四時親享廟前世未有行者由陛下<lb/>
而立制使萬世子孫承之是天下之盛福也<lb/>
王安禮論明堂配帝第一劄子曰臣伏觀詔書將來祀<lb/>
英宗皇帝於明堂惟以配昊天上帝餘從祀羣神悉罷<lb/>
<pb n="KR2f0039_WYG_020-42b"/>
以臣所聞郊祀后稷以配天宗祀文王於明堂以配上<lb/>
帝蓋圜丘則徧及於天之羣神明堂則弗徧也祭上帝<lb/>
而已所謂上帝者則昊天上帝與五帝是也何以知之<lb/>
肆師之職既曰類造上帝又曰封于大神則是以上帝<lb/>
兼及五帝故又以大神别之也司服之職祀昊天上帝<lb/>
則服大裘而冕祀五帝亦如之若上帝専謂昊天上帝<lb/>
則何故不止曰祀上帝又加以昊天者何也由此觀之<lb/>
則上帝之不専為昊天上帝明矣以周官一書考之其<lb/>
<pb n="KR2f0039_WYG_020-43a"/>
别於五帝則稱昊天上帝其别於昊天上帝則稱五帝<lb/>
其合昊天上帝與五帝而並則稱上帝前後參驗無一<lb/>
不合於此者蓋自昔言禮者皆以明堂専祭五帝不及<lb/>
昊天上帝康成之徒既已乖謬歴代沿襲朝廷方欲是<lb/>
正典禮以革前世之弊雖祀昊天上帝而今又悉廢五<lb/>
帝之祀則是其失與前世等也記曰凡祭有其舉之莫<lb/>
敢廢也接神之際其謹如此況於輕絶五帝之饗違經<lb/>
變古著一代非禮之舉失孰大焉方陛下祗畏天戒此<lb/>
<pb n="KR2f0039_WYG_020-43b"/>
事尢宜加審伏望聖慈以臣所言廣延博聞彊識之士<lb/>
更賜論議<lb/>
　　第二劄子曰<lb/>
臣近曽論列明堂配帝事竊聞禮官所定有與臣言不<lb/>
同者朝廷已從其議縁臣所陳並因周禮正經前後參<lb/>
驗皆有稽據不知禮官復用何説欲變易此論伏以陛<lb/>
下講希闊之典追合先王宗祀嚴配之意此甚盛莫大<lb/>
之事也今欲除前世久行之饗必須當義中禮然後上<lb/>
<pb n="KR2f0039_WYG_020-44a"/>
帝居歆時罔時怨理或未安悔將何及此臣所以夙夜<lb/>
惓惓忘冐昩之誅不能自已者伏望聖慈以臣所論付<lb/>
兩制近臣與太常禮官令以所見異同各據經㫖具議<lb/>
狀聞奏陛下擇其可否<lb/>
　　第三劄子曰<lb/>
臣近因請對曽再論列配帝事伏聞聖論臣以廹於日<lb/>
旰未盡所陳今輙敢援引古義洊瀆宸聽周禮掌次王<lb/>
大旅上帝則張氊案設皇邸朝日祀五帝則張大次小<lb/>
<pb n="KR2f0039_WYG_020-44b"/>
次設重帟重案肆師類造上帝封于大神蓋大旅上帝<lb/>
者以上帝兼昊天故下文以五帝别之則掌次所謂張<lb/>
大次小次設重帟重案者専為五帝而言也類造上帝<lb/>
者以上帝兼五帝故下文以大神别之則肆師所謂封<lb/>
者専為昊天而言也掌次設文正與肆師互相發明則<lb/>
上帝兼昊天與五帝尤為明白矣其謂之昊天上帝者<lb/>
何也夏曰昊天氣之主也而所御者萬物相見之時易<lb/>
曰帝出乎震齊乎巽相見乎離又曰離也者明也萬物<lb/>
<pb n="KR2f0039_WYG_020-45a"/>
皆相見南方之卦也蓋帝體物者也萬物皆相見而帝<lb/>
亦於是與萬物相見故兆昊天於南郊以禋祀祀之也<lb/>
其謂之大神者何也神之為神無乎不在在地則維嶽<lb/>
降神由祖有神之類是也在人則乃聖乃神聖而不可<lb/>
知之謂神之類是也在鬼則神保是饗神具醉止之類<lb/>
是也此以道言之也地則謂之示人則謂之鬼唯天則<lb/>
謂之神者此以禮言之也禮者我無加損焉正其名而<lb/>
已矣故周禮一書在天者皆謂之神唯昊天者則謂之<lb/>
<pb n="KR2f0039_WYG_020-45b"/>
大神若地示人鬼則無有謂之神者蓋以正名為書則<lb/>
不得不爾雖與他經所稱不同其理一也故其稱昊天<lb/>
上帝也五帝也亦各正其名已至於郊祀國祀之説臣<lb/>
已粗陳大畧矣臣智識淺昩學術無取被䝉聖問不敢<lb/>
不盡其説干冐天威死有餘恐唯陛下斷其可否不勝<lb/>
大幸<lb/>
宇文昌齡為太常少卿詔議郊祀合祭論者不一昌齡<lb/>
曰天地之數以髙卑則異位以禮制則異宜以樂舞則<lb/>
<pb n="KR2f0039_WYG_020-46a"/>
異數至於衣服之章器用之具日至之時皆有辨而不<lb/>
亂夫祀者自有以感於無自實以通於虚必以類應類<lb/>
以氣合氣合然後可以得而親可以冀其格今祭地於<lb/>
圜丘以氣則非所合以類則非所應而求髙厚之來享<lb/>
不亦難乎後竟用其議<lb/>
神宗嘗詢天地合祭是非知諫院黄履對曰國朝之制<lb/>
冬至祭天圜丘夏至祭地方澤每嵗行之皆合於古猶<lb/>
以有司攝事未足以盡於是三嵗一郊而親行之所謂<lb/>
<pb n="KR2f0039_WYG_020-46b"/>
因時制宜者也雖施之方今為不可易惟合祭之非在<lb/>
所當正然今日禮文之失非獨此也願敕有司正羣祀<lb/>
為一代損益之制詔置局詳定命履董之北郊之議遂<lb/>
定<lb/>
　<lb/>
　<lb/>
　<lb/>
　歴代名臣奏議巻二十<lb/>
</p>
<p>
</p>
  </div>
</body>
</text>
</TEI>
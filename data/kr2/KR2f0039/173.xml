<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議卷一百七十三</head> <lb/>
    <p>
<pb n="KR2f0039_WYG_173-1a"/>
欽定四庫全書<lb/>
　厯代名臣奏議卷一百七十三<lb/>
　　　　　　　　　　　明　楊士竒等　撰<lb/>
　　去邪<lb/>
魯文公十八年莒紀公生太子僕又生季佗愛季佗而<lb/>
黜僕且多行無禮於國僕因國人以弑紀公以其寳玉<lb/>
來奔納諸宣公公命與之邑曰今日必授季文子使司<lb/>
㓂出諸竟曰今日必達公問其故季文子使太史克對<lb/>
<pb n="KR2f0039_WYG_173-1b"/>
曰先大夫臧文仲教行父事君之禮行父奉以周旋弗<lb/>
敢失隊曰見有禮於其君者事之如孝子之養父母也<lb/>
見無禮於其君者誅之如鷹鸇之逐鳥雀也先君周公<lb/>
制周禮曰則以觀徳悳以處事事以度功功以食民作<lb/>
誓命曰毁則為賊掩賊為藏竊賄為盜盜器為奸主藏<lb/>
為名賴奸之用為大凶悳有常無赦在九刑不忘行父<lb/>
還觀莒僕莫可則也孝敬忠信為吉徳盜賊藏奸為凶<lb/>
徳夫莒僕則其孝敬則弑君父矣則其忠信則竊寳玉<lb/>
<pb n="KR2f0039_WYG_173-2a"/>
矣其人則盜賊也其器則奸兆也保而利之則主藏也<lb/>
以訓則昏民無則焉不度於善而皆在於凶徳是以去<lb/>
之昔髙陽氏有才子八人蒼舒隤敳檮㪦大臨尨降庭<lb/>
堅仲容叔達齊聖廣淵明允篤誠天下之民謂之八愷<lb/>
髙辛氏有才子八人伯奮仲堪叔獻季仲伯虎仲熊叔<lb/>
豹季貍忠肅恭懿宣慈恵和天下之民謂之八元此十<lb/>
六族也世濟其美不隕其名以至於堯堯不能舉舜臣<lb/>
堯舉八愷使主后土以揆百事莫不時序地平天成舉<lb/>
<pb n="KR2f0039_WYG_173-2b"/>
八元使布五教於四方父義母慈兄友弟共子孝内平<lb/>
外成昔帝鴻氏有不才子掩義隱賊好行凶徳醜𩔖惡<lb/>
物頑嚚不友是與比周天下之民謂之渾敦少皥氏有<lb/>
不才子毁信廢忠崇飾惡言靖僭庸回服讒蒐慝以誣<lb/>
盛徳天下之民謂之窮竒顓頊氏有不才子不可教訓<lb/>
不知話言告之則頑舍之則嚚傲狠明徳以亂天常天<lb/>
下之民謂之檮杌此三族也世濟其凶増其惡名以至<lb/>
于堯堯不能去縉雲氏有不才子貪于飲食冒于貨賄<lb/>
<pb n="KR2f0039_WYG_173-3a"/>
侵欲崇侈不可盈厭聚斂積實不知紀極不分孤寡不<lb/>
恤窮匱天下之民以比三凶謂之饕餮舜臣堯賔于四<lb/>
門流四凶族渾敦窮竒檮杌饕餮投諸四裔以禦魑魅<lb/>
是以堯崩而天下如一同心戴舜以為天子以其舉十<lb/>
六相去四凶也故虞書數舜之功曰慎徽五典五典克<lb/>
從無違教也曰納于百揆百揆時叙無廢事也曰賔于<lb/>
四門四門穆穆無凶人也舜有大功二十而為天子今<lb/>
行父雖未獲一吉人去一凶矣於舜之功二十之一也<lb/>
<pb n="KR2f0039_WYG_173-3b"/>
庶㡬免於戾乎<lb/>
定公九年陽虎歸寳玉大弓公伐陽虎陽虎使焚萊門<lb/>
師驚犯之而出奔齊請師以伐魯曰三加必取之齊侯<lb/>
將許之鮑文子諫曰臣嘗為𨽻於施氏矣魯未可取也<lb/>
上下猶和衆庶猶睦能事大國而無天菑若之何取之<lb/>
陽虎𣣔勤齊師也齊師罷大臣必多死亡已於是乎奮<lb/>
其詐謀夫陽虎有寵於季氏而將殺季孫以不利魯國<lb/>
而求容焉親富不親仁君焉用之君富於季氏而大於<lb/>
<pb n="KR2f0039_WYG_173-4a"/>
魯國兹陽虎所欲傾覆也魯免其疾而君又收之無乃<lb/>
害乎齊侯執陽虎將東之適趙氏仲尼曰趙氏其世有<lb/>
亂乎<lb/>
秦昭襄王以范睢為客卿睢日益親用事因說秦王曰臣<lb/>
居山東時聞齊之有孟嘗君不聞有王聞秦有太后穰<lb/>
侯不聞有王夫擅國之謂王能利害之謂王制生殺之<lb/>
謂王今太后擅行不顧穰侯出使不報華陽涇陽擊斷<lb/>
無諱髙陵進退不請四貴備而國不危者未之有也為<lb/>
<pb n="KR2f0039_WYG_173-4b"/>
此四貴者下乃所謂無王也穰侯使者操王之重決制<lb/>
於諸侯剖符於天下征敵伐國莫敢不聼戰勝攻取則<lb/>
利歸於相戰敗則怨結於百姓而禍歸於社稷臣又聞<lb/>
之木實繁者披其枝披其枝者傷其心大其都者危其<lb/>
國尊其臣者卑其主淖齒管齊而弑湣王李兊管趙而<lb/>
囚主父今臣觀四貴之用事此亦齒兊之𩔖也且三代<lb/>
之所以亡國者君專授政於臣縱酒弋獵其所授者妒<lb/>
賢嫉能御下蔽上以成其私不為主計而主不覺悟故<lb/>
<pb n="KR2f0039_WYG_173-5a"/>
失其國今自有秩以上至諸大吏下及王左右無非相<lb/>
國之人者臣見王獨立於朝竊恐萬世之後有秦國者<lb/>
非王子孫也王以為然於是廢太后逐穰侯魏冉華陽<lb/>
君芊戎髙陵君市涇陽君悝於闗外以雎為丞相封應<lb/>
侯<lb/>
秦二世時丞相李斯上書言趙髙之短曰臣聞之臣疑<lb/>
其君無不危國妾疑其夫無不危家今有大臣於陛下<lb/>
擅利擅害與陛下無異此甚不便昔者司城子罕相宋<lb/>
<pb n="KR2f0039_WYG_173-5b"/>
身行刑罰以威行之朞年遂劫其君田常為簡公臣爵<lb/>
列無敵於國私家之富與公家均布恵施悳下得百姓<lb/>
上得羣臣隂取齊國殺宰予於庭即弑簡公於朝遂有<lb/>
齊國此天下所明知也今髙有邪佚之志危反之行如<lb/>
子罕相宋也私家之富若田氏之於齊也兼行田常子<lb/>
罕之逆道而劫陛下之威信其志若韓玘為韓安相也<lb/>
陛下不圗臣恐其為變也<lb/>
漢武帝時田千秋上言曰方士言神仙者甚衆而無顯<lb/>
<pb n="KR2f0039_WYG_173-6a"/>
功請皆罷斥遣之上曰大鴻臚言是也於是悉罷諸方<lb/>
士候神人者是後上毎對羣臣自歎曏時愚惑為方士<lb/>
所欺天下豈有仙人盡妖妄耳節食服藥差可少病而<lb/>
已<lb/>
元帝時京房以孝亷為郎是時中書令石顯顓權房嘗<lb/>
宴見<hi>以閒宴時入見天子</hi>問上曰幽厲之君何以危所任者何人<lb/>
也上曰君不明而所任者巧佞房曰知其巧佞而用之<lb/>
耶將以為賢也上曰賢之房曰然則今何以知其不賢<lb/>
<pb n="KR2f0039_WYG_173-6b"/>
也上曰以其時亂而君危知之房曰若是任賢必治任<lb/>
不肖必亂必然之道也幽厲何不覺悟而更求賢曷為<lb/>
卒任不肖以至於是上曰臨亂之君各賢其臣令皆覺<lb/>
寤天下安得危亡之君房曰齊桓公秦二世亦嘗聞此<lb/>
君而非笑之然則任豎刁趙髙政治日亂盜賊滿山何<lb/>
不以幽厲卜之而覺悟乎上曰唯有道者能以往知來<lb/>
耳房因免冠頓首曰春秋紀二百四十二年灾異以視<lb/>
萬世之君<hi>視讀曰示</hi>今陛下即位以來日月失明星辰逆行<lb/>
<pb n="KR2f0039_WYG_173-7a"/>
山崩泉涌地震石隕夏霜冬雷春凋秋榮隕霜不殺水<lb/>
旱螟蟲民人饑疫盜賊不禁刑人滿市春秋所記灾異<lb/>
甚備陛下視今為治邪亂邪上曰亦極亂耳尚何道房<lb/>
曰今所任用者誰與上曰然幸其瘉<hi>瘉與愈同愈猶勝也</hi>於彼又<lb/>
以為不在此人也房曰夫前世之君亦皆然矣臣恐後<lb/>
之視今猶今之視前也上良久乃曰今為亂者誰哉房<lb/>
曰明主宜自知之上曰不知也如知之何故用之房曰<lb/>
上最所信任與圖事帷幄之中進退天下之士者是矣<lb/>
<pb n="KR2f0039_WYG_173-7b"/>
房指謂石顯上亦知之謂房曰已諭<lb/>
諸葛豐上書謝曰臣豐駑怯文不足以勸善武不足以<lb/>
執邪陛下不量臣能否拜為司𨽻校尉未有以自效復<lb/>
秩臣為光禄大夫官尊責重非臣所當處也又迫年嵗<lb/>
衰暮常恐卒填溝渠無以報厚徳使論議士譏臣無補<lb/>
長獲素餐之名故常願捐一旦之命不待時而斷奸臣<lb/>
之首縣於都市編書其罪使四方明知為惡之罰然後<lb/>
却就斧鉞之誅誠臣所甘心也夫以布衣之士尚猶有<lb/>
<pb n="KR2f0039_WYG_173-8a"/>
刎頸之交今以四海之大曽無伏節死義之臣率盡茍<lb/>
合取容阿黨相為念私門之利忘國家之政邪穢濁溷<lb/>
之氣上感于天是以灾變數見百姓困乏此臣下不忠<lb/>
之效也臣誠耻之亡已凡人情莫不欲安存而惡危亡<lb/>
然忠臣直士不避患害者誠為君也今陛下天覆地載<lb/>
物無不容使尚書令堯賜臣豐書曰夫司𨽻者刺舉不<lb/>
法善善惡惡所得顓之也勉處中和順經術意恩深徳<lb/>
厚臣豐頓首幸甚臣竊不勝憤懣願賜清宴唯陛下裁<lb/>
<pb n="KR2f0039_WYG_173-8b"/>
幸<lb/>
成帝建始元年丞相御史奏石顯舊惡免官徙歸故郡<lb/>
五鹿充宗左遷𤣥莬太守司𨽻校尉王尊劾奏丞相衡<lb/>
御史大夫譚知顯等顓權擅埶大作威福為海内患害<lb/>
不以時白奏行罰而阿䛕曲從附下㒺上懐邪迷國無<lb/>
大臣輔政之義皆不道在赦令前赦後衡譚舉奏顯不<lb/>
自陳不忠之罪而反揚著先帝任用傾覆之徒妄言百<lb/>
官畏之甚於主上卑君尊臣非所宜稱失大臣體於是<lb/>
<pb n="KR2f0039_WYG_173-9a"/>
衡慙懼免冠謝罪上丞相侯印綬<lb/>
成帝時定陵侯淳于長有罪遣就國長以金錢與紅陽<lb/>
侯王立為長求留丞相翟方進劾立懐邪亂政請下獄<lb/>
上曰紅陽侯朕之舅不忍致法遣就國於是方進復奏<lb/>
立黨友曰立素行積為不善衆人所共知邪臣自結附<lb/>
託為黨庶㡬立與政事欲獲其利今立斥逐就國所交<lb/>
結尤著者不宜備大臣為郡守案後將軍朱博鉅鹿太<lb/>
守孫閎故光禄大夫陳咸與立交通厚善相與為腹心<lb/>
<pb n="KR2f0039_WYG_173-9b"/>
有背公死黨之信欲相攀援死而後已皆内有不仁之<lb/>
性而外有雋材過絶於人倫勇猛果敢處事不疑所居<lb/>
皆尚殘賊酷虐苛刻慘毒以立威而亡纎介愛利之風<lb/>
天下所共知愚者猶惑孔子曰人而不仁如禮何人而<lb/>
不仁如樂何言不仁之人亡所施用不仁而多材國之<lb/>
患也此三人皆内懐奸猾國之所患而深相與結信於<lb/>
貴戚奸臣此國家大憂大臣所宜没身而争也昔季孫<lb/>
行父有言曰見有善於君者愛之若孝子之養父母也<lb/>
<pb n="KR2f0039_WYG_173-10a"/>
見不善者誅之若鷹鸇之逐鳥爵也翅翼雖傷不避也<lb/>
貴戚強黨之衆誠難犯犯之衆敵並怨善惡相冒臣幸<lb/>
得備宰相不敢不盡死請免博閎咸歸故郡以銷奸雄<lb/>
之黨絶羣邪之望奏可<lb/>
後漢光武為大司馬時舍中兒犯法軍市令祭遵格殺<lb/>
之大司馬怒命收遵主簿陳副諌曰明公常念衆軍整<lb/>
齊今遵奉法不避是教令所行也乃以遵為刺奸將軍<lb/>
謂諸將曰當備祭遵吾舍中兒犯法尚殺之必不私諸<lb/>
<pb n="KR2f0039_WYG_173-10b"/>
卿也<lb/>
和帝時諸竇雖誅而夏陽侯瓌猶尚在朝御史中丞周<lb/>
紆疾之乃上䟽曰臣聞臧文仲之事君也見有禮於君<lb/>
者事之如孝子之養父母見無禮於君者誅之如鷹鸇<lb/>
之逐鳥雀案夏陽侯瓌本出輕薄志在邪僻學無經術<lb/>
而妄構講舍外招儒徒實㑹奸桀輕忽天威侮慢王室<lb/>
又造作廵守封禪之書惑衆不道當伏誅戮而主者營<lb/>
私不為國計夫㳙流雖寡寖成江河爝火雖㣲卒能燎<lb/>
<pb n="KR2f0039_WYG_173-11a"/>
野履霜有漸可不懲革宜㝷吕產專竊之亂永惟王莾<lb/>
篡逆之禍上安社稷之計下觧萬夫之惑㑹瓌歸國紆<lb/>
遷司𨽻校尉<lb/>
順帝時邵陵令任嘉在職貪穢因遷武威太守後有司<lb/>
奏嘉臧罪千萬徴考廷尉其所牽染將相大臣百有餘<lb/>
人侍中揚倫乃上書曰臣聞春秋誅惡及本本誅則惡<lb/>
消振裘提領領正則毛理今任嘉所坐狼藉未受辜戮<lb/>
猥以垢身改典大郡自非案坐舉者無以禁絶奸萌往<lb/>
<pb n="KR2f0039_WYG_173-11b"/>
者湖陸令張疊蕭令駟賢徐州刺史劉福等釁穢既章<lb/>
咸伏其誅而豺狼之吏至今不絶者豈非本舉之主不<lb/>
加之罪乎昔齊威之覇殺奸臣五人并及舉者以弭謗<lb/>
讟當斷不斷黄石所戒夫聖王所以聽僮夫匹婦之言<lb/>
者猶塵加嵩岱霧集淮海雖未有益不為損也惟陛下<lb/>
留神省察奏御有司以倫言切直辭不遜順下之尚書<lb/>
奏倫深知宻事激以求直坐不敬結鬼薪詔書以倫數<lb/>
進忠言特原之免歸田里<lb/>
<pb n="KR2f0039_WYG_173-12a"/>
時選遣八使循行風俗皆耆儒知名多厯顯位唯御史<lb/>
張綱年少官次最㣲餘人受命之部而綱獨埋其車輪<lb/>
於洛陽都亭曰豺狼當路安問狐狸遂奏曰大將軍梁<lb/>
冀河南尹梁不疑䝉外戚之援荷國厚恩以芻蕘之資<lb/>
居阿衡之任不能敷揚五教翼贊日月而專為封豕長<lb/>
蛇肆其貪叨甘心好貨縱恣無底多樹諂䛕以害忠良<lb/>
誠天威所不赦大辟所宜加也謹條其無君之心十五<lb/>
事斯皆臣子所切齒者也書御<hi>注御謂進也</hi>京師震竦時冀<lb/>
<pb n="KR2f0039_WYG_173-12b"/>
妹為皇后内寵方盛諸梁姻族滿朝帝雖知綱言直終<lb/>
不忍用<lb/>
桓帝時宦官方熾任人及子弟為官布滿天下競為貪<lb/>
淫朝野嗟怨太尉楊秉與司空周景上言曰内外吏職<lb/>
多非其人自頃所徴皆特拜不試致盜竊縱恣怨訟紛<lb/>
錯舊典中臣子弟不得位秉埶而今枝葉賓客布列職<lb/>
署或年少庸人典據守宰上下忿患四方愁毒可遵用<lb/>
舊章退貪殘塞灾謗請下司𨽻校尉中二千石城門五<lb/>
<pb n="KR2f0039_WYG_173-13a"/>
營校尉北軍中候各實覈所部應當斥罷自以狀言三<lb/>
府亷察有遺漏續上帝從之於是秉條奏牧守以下匈<lb/>
奴中郎將燕瑗青州刺史羊亮遼東太守孫宣等五十<lb/>
餘人或死或免天下莫不肅然<lb/>
司空黄瓊上䟽曰臣聞天者務剛其氣君者務强其政<lb/>
是以王者處髙自持不可不安履危任力不可不據夫<lb/>
自持不安則顛任力不據則危故聖人升髙據上則以<lb/>
徳義為首渉危蹈傾則以賢者為力唐堯以徳化為冠<lb/>
<pb n="KR2f0039_WYG_173-13b"/>
冕以稷契為筋力髙而益崇動而愈據此先聖所以長<lb/>
守萬國保其社稷者也昔髙皇帝應天順民奮劒而王<lb/>
掃除秦項革命創制降徳流祚至於哀平而帝道不綱<lb/>
秕政日亂遂使奸佞擅朝外戚專恣所冠不以仁義為<lb/>
冕所蹈不以賢佐為力終至顛蹶滅絶漢祚天維陵弛<lb/>
民鬼慘愴賴皇乾眷命炎徳復輝光武以聖武天挺繼<lb/>
統興業創基氷泮之上立足枳棘之林擢賢於衆愚之<lb/>
中畫功於無形之世崇禮義於交争循道化於亂離是<lb/>
<pb n="KR2f0039_WYG_173-14a"/>
自厯髙而不傾任力危而不跌興復洪祚開建中興光<lb/>
被八極垂名無窮至於中葉盛業漸衰陛下初從藩國<lb/>
爰升帝位天下拭目謂見太平而即位以來未有勝政<lb/>
諸梁秉權䜿宦充朝重封累職傾動朝廷卿校牧守之<lb/>
選皆出其門羽毛齒革明珠南金之寳殷滿其室富擬<lb/>
王府埶回天地言之者必族附之者必榮忠臣懼死而<lb/>
杜口萬夫怖禍而木舌塞陛下耳目之明更為聾瞽之<lb/>
主故太尉李固杜喬忠以直言徳以輔政念國亡身隕<lb/>
<pb n="KR2f0039_WYG_173-14b"/>
歿為報而坐陳國議遂見殘滅賢愚切痛海内傷懼又<lb/>
前白馬令李雲指言宦官罪穢且誅皆因衆人之心以<lb/>
救積薪之敝𢎞農杜衆知雲所言宜行懼雲以忠獲罪<lb/>
故上書陳理之乞同日而死所以感悟國家庶雲獲免<lb/>
而雲既不辜衆又并坐天下尤痛益以怨結故朝野之<lb/>
人以忠為諱昔趙殺鳴犢孔子臨河而反夫覆巢破卵<lb/>
則鳯凰不翔刳牲夭胎則麒麟不臻誠物𩔖相感理使<lb/>
其然尚書周永昔為沛令素事梁冀幸其威勢坐事當<lb/>
<pb n="KR2f0039_WYG_173-15a"/>
罪越拜令職見冀將衰乃陽毁示忠遂因奸計亦取封<lb/>
侯又黄門協邪羣軰相黨自冀興盛腹背相親朝夕圖<lb/>
謀共搆奸軌臨冀當誅無可設巧復記其惡以要爵賞<lb/>
陛下不加清澂審别真偽復與忠臣並時顯封使朱紫<lb/>
共色粉墨雜蹂所謂抵金玉於沙礫碎珪璧於泥塗四<lb/>
方聞之莫不憤歎昔曽子大孝慈母投杼伯竒至賢終<lb/>
於流放夫讒諛所舉無髙而不可升所抑無深而不可<lb/>
淪可不察歟臣至頑駑世荷國恩身輕位重勤不補過<lb/>
<pb n="KR2f0039_WYG_173-15b"/>
然懼於永歿負釁益深敢以垂絶之日陳不諱之言庶<lb/>
有萬分無恨三泉<lb/>
時詔三府掾属舉謡言太尉掾范滂奏刺史二千石權<lb/>
豪之黨二十餘人尚書責滂所劾猥多疑有私故滂對<lb/>
曰臣之所舉自非叨穢奸暴深為民害豈以汚簡札哉<lb/>
間以會日廹促故先舉所急其未審者方更參實臣聞<lb/>
農夫去草嘉榖必茂忠臣除奸王道以清若臣言有貳<lb/>
甘受顯戮吏不能詰<lb/>
<pb n="KR2f0039_WYG_173-16a"/>
靈帝中平元年朱儁護軍司馬傅燮上䟽曰臣聞天下<lb/>
之禍不由於外皆興於内是故虞舜先除四凶然後用<lb/>
十六相明惡人不去則善人無由進也今張角起趙魏<lb/>
黄巾亂六州此皆釁發蕭墻而禍延四海者也臣奉辭<lb/>
伐罪戰無不克黄巾雖盛不足為廟堂憂也臣之所懼<lb/>
在於治水不自其源末流彌増其廣誠使張角梟夷黄<lb/>
巾變服臣之所憂甫益深耳何者夫邪正不宜共國亦<lb/>
猶氷炭不可同器彼知正人之功顯而危亡之兆見皆<lb/>
<pb n="KR2f0039_WYG_173-16b"/>
將巧辭飾說共長虚偽若不詳察忠臣將復有杜郵之<lb/>
戮矣陛下宜思四罪之舉速行讒佞之誅則善人思進<lb/>
奸凶自息常侍趙忠惡之<lb/>
獻帝時太尉公孫瓉奏論袁紹罪狀曰臣聞皇羲以來<lb/>
始有君臣上下之事張化以導民刑罰以禁暴今行車<lb/>
騎將軍袁紹託其先軌寇竊人爵既性暴亂厥行淫穢<lb/>
昔為司𨽻校尉㑹值國家䘮禍之際太后承攝何氏輔<lb/>
政紹專為邪媚不能舉直至令丁原焚焼孟津招來董<lb/>
<pb n="KR2f0039_WYG_173-17a"/>
卓造為亂根紹罪一也卓既入洛而主見質紹不能權<lb/>
譎以濟君父而棄置節傳迸竄迯亡忝辱爵命背上不<lb/>
忠紹罪二也紹為渤海太守黙選戎馬當攻董卓不告<lb/>
父兄至使太傅門户太僕母子一旦而斃不仁不孝紹<lb/>
罪三也紹既興兵渉厯二年不卹國難廣自封殖乃多<lb/>
以資糧專為不急割剥富室收考責錢百姓吁嗟莫不<lb/>
痛怨紹罪四也韓馥之追竊其虚位矯命詔恩刻金印<lb/>
玉璽每下文書皂囊施檢文曰詔書一封邟<hi>邟口浪反</hi>鄉侯<lb/>
<pb n="KR2f0039_WYG_173-17b"/>
印昔新室之亂漸以即真今紹所施擬而方之紹罪五<lb/>
也紹令崔巨業候視星日財貨賂遺與共飲食克期㑹<lb/>
合攻鈔郡縣此豈大臣所當宜為紹罪六也紹與故虎<lb/>
牙都尉劉勲首共造兵勲仍有效又降服張楊而以小<lb/>
忿枉害於勲信用讒慝殺害有功紹罪七也紹又上故<lb/>
上谷太守髙焉故甘陵相姚貢横責其錢錢不備畢二<lb/>
人并命紹罪八也春秋之義子以母貴紹母親為婢使<lb/>
紹實㣲賤不可以為人後以義不宜乃據豐隆之重任<lb/>
<pb n="KR2f0039_WYG_173-18a"/>
忝汚王爵損辱袁宗紹罪九也又長沙太守孫堅前領<lb/>
豫州刺史驅走董卓埽除陵廟其功莫大紹令周昻盜<lb/>
居其位斷絶堅糧令不得入使卓不被誅紹罪十也臣<lb/>
又毎得後將軍袁術書云紹非術𩔖也紹之罪戾雖南<lb/>
山之竹不能載昔姬周政弱王道陵遲天子遷都諸侯<lb/>
背叛於是齊桓立柯亭之盟晉文為踐土之會伐荆楚<lb/>
以致菁茅誅曹衛以彰無禮臣雖闒茸名非先賢蒙被<lb/>
朝恩當此重任職在鈇鉞奉辭伐罪輙與諸將州郡兵<lb/>
<pb n="KR2f0039_WYG_173-18b"/>
討紹等若事克㨗罪人斯得庶續桓文忠誠之效攻戰<lb/>
形狀前後續上遂舉兵與紹對戰紹不勝<lb/>
魏明帝即位時中書監令號為專任闗内侯蔣濟上䟽<lb/>
曰大臣太重者國危左右太親者身蔽古之至戒也往<lb/>
者大臣秉事内外扇動陛下卓然日覽萬機莫不祗肅<lb/>
夫大臣非不忠也然威權在下則衆心慢上勢之常也<lb/>
陛下既已察之於大臣願無忘於左右左右忠正逺慮<lb/>
未必賢於大臣至於便辟取舍或能工之今外所言輙<lb/>
<pb n="KR2f0039_WYG_173-19a"/>
云中書雖使恭慎不敢外交但有此名猶惑世俗況實<lb/>
握事要日前倘因疲倦之間有所割制衆臣見其能推<lb/>
移於事即亦因時而向之一有此端因當内設自完以<lb/>
此衆語私招所交為之内援若此臧否毁譽必有所興<lb/>
功負賞罰必有所易直道而上者或壅曲附左右者反<lb/>
達因微而入縁形而出意所狎信不復猜覺此宜聖智<lb/>
所當早聞外以經意則形際自見或恐朝臣畏言不合<lb/>
而受左右之怨莫適以聞臣竊亮陛下潛神黙思公聽<lb/>
<pb n="KR2f0039_WYG_173-19b"/>
並觀若事有未盡於理而物有未周於用將改由易調<lb/>
逺與黄唐角功近昭武文之迹豈追思而已哉然人君<lb/>
猶不可悉天下事以適已明當有所付三官任一臣非<lb/>
周公旦之忠又非管夷吾之公則有弄機敗官之弊當<lb/>
今柱石之士雖少至於行稱一州智效一官忠信竭命<lb/>
各奉其職可並驅策不使聖明之朝有專吏之名也<lb/>
齊王嘉平間司馬宣王懿上䟽劾曹爽曰臣從遼東還<lb/>
先帝詔陛下秦王及臣升御床把臣臂深以後事為念<lb/>
<pb n="KR2f0039_WYG_173-20a"/>
臣言二祖亦属臣以後事為念此陛下所見無所憂苦<lb/>
萬一有不如意臣當以死奉明詔黄門令董箕等才人<lb/>
侍疾者皆所聞知今大將軍爽背棄顧命敗亂國典内<lb/>
則僭擬外專威權破壞諸營盡據禁兵羣官要職皆置<lb/>
所親殿中宿衛厯世舊人皆復斥出欲置所親以樹私<lb/>
計根據槃互縱恣日甚外既如此又以黄門張當為都<lb/>
監專共交關看察至尊伺候神器離間二宫傷害骨肉<lb/>
天下洶洶人懷危懼陛下但為寄坐豈得久安此非先<lb/>
<pb n="KR2f0039_WYG_173-20b"/>
帝詔陛下及臣升御床之本意也臣雖朽邁敢忘往言<lb/>
昔趙髙極意秦氏以滅吕霍早斷漢祚永世此乃陛下<lb/>
之大鑒臣受命之時也太尉臣濟尚書令臣孚等皆以<lb/>
爽為有無君之心兄弟不宜典兵宿衛奏永寧宫皇太<lb/>
后令勅臣如奏施行臣輙勅主者及黄門令罷爽羲訓<lb/>
吏兵以侯就第不得逗遛以稽車駕敢有稽留便以軍<lb/>
法從事臣輙力疾將兵屯洛水浮橋伺察非常爽得宣<lb/>
王奏事不通迫窘不知所為<lb/>
<pb n="KR2f0039_WYG_173-21a"/>
晉元帝時祖約與陳留阮孚齊名後轉從事中郎典選<lb/>
舉約妻無男而性妒約亦不敢違忤嘗夜寢於外忽為<lb/>
人所傷疑其妻所為約求去職帝不聽約便從右司馬<lb/>
營東門私出司直劉隗劾之曰約幸荷殊寵顯宦選曹<lb/>
銓衡人物衆所具瞻當敬以直内義以方外杜漸防萌<lb/>
式遏寇害而乃變起蕭墻患生婢妾身被刑傷虧其膚<lb/>
髮羣小噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>嚻聲逺被塵穢清化垢累明時天恩含垢<lb/>
猶復慰喻而約違命輕出既無明智以保其身又孤恩<lb/>
<pb n="KR2f0039_WYG_173-21b"/>
廢命宜加貶黜以塞衆謗帝不之罪<lb/>
簡文帝時博平呉興聞人奭上䟽曰驃騎諮議參軍茹<lb/>
千秋協附宰相起自微賤竊弄威權衒賣天官其子夀<lb/>
齡為樂安令贓私狼藉畏法奔迯竟無罪罰傲然還縣<lb/>
又尼姏属𩔖傾動亂時榖賤人饑流殣不絶由百姓單<lb/>
貧役調深刻又振武將軍庾恒鳴角京邑主簿戴良夫<lb/>
苦諫被囚殆至歿命而恒以醉酒見怒良夫以執忠廢<lb/>
棄又權寵之臣各開小府施置吏佐無益於官有損於<lb/>
<pb n="KR2f0039_WYG_173-22a"/>
國䟽奏帝益不平<lb/>
孝武帝時范寗出補豫章太守寗在郡大設庠序遣人<lb/>
往交州採磬石以供學用改革舊制不拘常憲逺近至<lb/>
者千餘人資給衆費一出私禄幷取郡四姓子弟皆充<lb/>
學生課讀五經又起學臺功用彌廣江州刺史王凝之<lb/>
上言曰豫章郡居此州之半太守臣寗入參機省出守<lb/>
名郡而肆其奢濁所為狼籍郡城先有六門寗悉改作<lb/>
重樓復更開二門合前為八私立下舍七所臣伏尋宗<lb/>
<pb n="KR2f0039_WYG_173-22b"/>
廟之設各有品秩而寗自置家廟又下十五縣皆使左<lb/>
宗廟右社稷準之太廟皆資人力又奪人居宅工夫萬<lb/>
計寗若以古制宜崇自當列上而敢專輒惟在任心州<lb/>
既聞知即符從事制不復聽而寗嚴威属縣惟令速立<lb/>
願出臣表下太常議之典禮於是寗以此抵罪<lb/>
宋髙祖初尚書僕射王𢎞奏彈謝靈運曰臣聞閑厥有<lb/>
家垂訓大易作威專戮致誡周書斯典或違刑兹無赦<lb/>
世子左衛率康樂縣公謝靈運力人桂興淫其嬖妾殺<lb/>
<pb n="KR2f0039_WYG_173-23a"/>
興江涘棄尸洪流事發京畿播聞遐邇宜加重劾肅正<lb/>
朝風案世子左衛率康樂縣公謝靈運過䝉恩奬頻叨<lb/>
榮授聞禮知禁為日已久而不能防閑閫闈致兹紛穢<lb/>
罔顧憲軌忿殺自由此而勿治典刑將替請以見事免<lb/>
靈運所居官上臺削爵土收付大理治罪御史中丞都<lb/>
亭侯王淮之顯居要任邦之司直風聲噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>曽不彈舉<lb/>
若知而弗糾則情法斯撓如其不知則尸昧已甚豈可<lb/>
復預班清階式是國憲請免所居官以侯還散輩中内<lb/>
<pb n="KR2f0039_WYG_173-23b"/>
臺舊體不得用風聲舉彈此事彰赫暴之朝野執憲蔑<lb/>
聞羣司循舊國典既頽所虧者重臣𢎞忝承人乏位副<lb/>
朝端若復謹守常科則終莫之糾正所以不敢拱黙自<lb/>
同秉彛違舊之愆伏須准裁髙祖令曰靈運免官而已<lb/>
餘如奏端右簡正風軌誠副所期豈拘常儀自今以為<lb/>
永制<lb/>
文帝時尚書吏部郎庾炳之為有司所奏上於炳之素<lb/>
厚將恕之召問尚書右僕射何尚之尚之具陳炳之得<lb/>
<pb n="KR2f0039_WYG_173-24a"/>
失宻奏曰為國為家何嘗不謹用前典今茍欲通一人<lb/>
慮非哲王御世之長術炳之所行非曖昧而已臣所聞<lb/>
既非一旦又往往眼見事如邱山彰彰若此遂縱而不<lb/>
糾不知復何以為治晉武不曰明主斷鬲令事遂能奮<lb/>
發華廙見待不輕廢錮累年後起止作城門校尉耳若<lb/>
言炳之有誠於國未知的是何事政當云與殷景仁不<lb/>
失其舊與劉湛亦復不踈且景仁當時事意豈復可蔑<lb/>
朝士兩邉相推亦復何限縱有微誠復何足掩其惡今<lb/>
<pb n="KR2f0039_WYG_173-24b"/>
賈充勲烈晉之重臣雖事業不勝不聞有大罪諸臣進<lb/>
說便逺出之陛下聖叡反更遲遲於此炳之身上之舋<lb/>
既自籍籍交結朋黨構扇是非實足亂俗傷風諸惡紛<lb/>
紜過於范曅所少賊一事耳伏願深加三思試以諸聲<lb/>
傳普訪諸可顧問者羣下見陛下顧遇既重恐不敢苦<lb/>
相侵傷顧問之日宜布嫌責之㫖若不如此亦當不辯<lb/>
有所得失臣惷既有所啟要欲盡其心如無可納伏願<lb/>
宥其觸忤之罪時炳之自理不諳臺制令史並言停外<lb/>
<pb n="KR2f0039_WYG_173-25a"/>
非嫌太祖以炳之信受失所小事不足傷大臣尚之又<lb/>
陳曰炳之呼二令史出宿令史諮都令史駱宰宰云不<lb/>
通吏部曹亦咸知不可令史具向炳之說不得停之意<lb/>
炳之了不聽納之非為不觧直是茍相留耳由外悉知<lb/>
此而誣於信受羣情豈了陛下不假為之辭雖是令史<lb/>
出乃逺虧朝典又不得謂之小事謝晦望實非今者之<lb/>
儔一事錯誤免侍中官王珣時賢小失桓𦙍春蒐之謬<lb/>
皆白衣領職況公犯憲制者邪不審可有同王桓白衣<lb/>
<pb n="KR2f0039_WYG_173-25b"/>
例不於任使無損兼可得以為肅戒孔萬祀居右丞之<lb/>
局不念相當語駱宰云炳之貴要異它尚書身政可得<lb/>
無言耳又云不癡不聾不成姑公敢作此言亦為異也<lb/>
太祖猶優㳺之使尚之更陳其意尚之乃備言炳之愆<lb/>
過曰尚書舊有増置幹二十人以元凱丞郎幹之假疾<lb/>
病炳之常取十人私使詢䖏幹闕不得時補近得王師<lb/>
猶不遣還臣令人語之先取人使意常未安今既有手<lb/>
力不宜復留得臣此信方復遣耳大都為人好率懷行<lb/>
<pb n="KR2f0039_WYG_173-26a"/>
事有諸紜紜不悉可曉臣思張遼之言關公雖兄弟曹<lb/>
公父子豈得不言觀今人憂國實寡臣復結舌日月之<lb/>
明或有所蔽然不知臣者豈不謂臣有争競之迹追以<lb/>
悵悵臣與炳之周旋俱被恩接不宜復生厚薄太尉昨<lb/>
與臣言說炳之有諸不可非唯一條逺近相崇畏震動<lb/>
四海凡短人辦得致此更復可嘉虞秀之門生事之累<lb/>
味珍肴未嘗有乏其外别貢豈可具詳炳之門中不問<lb/>
大小誅求張幼緒幼緒轉無以堪命炳之先與劉徳願<lb/>
<pb n="KR2f0039_WYG_173-26b"/>
殊惡徳願自持琵琶甚精麗遺之便復欵然市令盛馥<lb/>
進數百口材助營宅恐人知作虚買劵劉道錫驟有所<lb/>
輸傾南俸之半劉雍自謂得其力助事之如父夏中送<lb/>
甘蔗若新發於州國吏運載樵荻無輟於道諸見人有<lb/>
物鮮或不求聞劉遵考有材便乞材見好燭盤便復乞<lb/>
之選用不平不可一二太尉又云炳之都無共事之體<lb/>
凡所選舉悉是其意政令太尉知耳論虞秀之作黄門<lb/>
太不政若和故得停太尉近與炳之䟽欲用徳願兒作<lb/>
<pb n="KR2f0039_WYG_173-27a"/>
州西曹炳之乃啓用為主簿即語徳願徳願謝太尉前<lb/>
後漏泄賣恩亦復何極縱不加罪故宜出之士庶忿疾<lb/>
之非直項羽楚歌而已也自從裴劉刑罰以來諸將陳<lb/>
力百倍今日事實好惡可問若赫然發憤顯明法憲陛<lb/>
下便可閒卧紫闥無復一事也太祖欲出炳之為丹陽<lb/>
又以問尚之尚之荅曰臣既乏賈生應對之才又謝汲<lb/>
公犯顔之直至於侍坐仰酬毎不能盡昨出伏復深思<lb/>
秪有愚滯今之事跡異口同音便是彰著政未測得物<lb/>
<pb n="KR2f0039_WYG_173-27b"/>
之數耳可為蹈罪負恩無所復少且居官失和未有此<lb/>
比陛下遲遲舊恩未忍窮法為惠之大莫復過此方復<lb/>
有尹京赫赫之授恐悉心奉國之人於此而息貪很恣<lb/>
意者歲月滋甚非但虧㸃王化乃治亂所由如臣所聞<lb/>
天下論議炳之常塵累日月未見一豪増輝今曲阿在<lb/>
水南恩寵無異而協首郡之榮乃更成其形勢便是老<lb/>
王雅也古人云無賞罰雖堯舜不能為治也陛下豈可<lb/>
坐損皇家之重迷一凡人事若復在可否之間亦不敢<lb/>
<pb n="KR2f0039_WYG_173-28a"/>
苟陳穴管今之枉直明白灼然而叡王令王反更不悟<lb/>
令賈誼劉向重生豈不慷慨流涕於聖世邪臣昔啓范<lb/>
曅當時亦懼犯觸之尤苟是愚懐所挹政自不能舒達<lb/>
所謂雖九死而不悔者也謂炳之且出外若能脩改在<lb/>
職著稱還亦不難而可得少明國典粗酬四海之誚今<lb/>
愆舋如山榮任不損炳之若復有彰大之罪誰復敢以<lb/>
聞述且自非殊勲異績亦何足塞今日之尤厯觀古今<lb/>
未有衆過藉藉受貨數百萬更得髙官厚禄如今者也<lb/>
<pb n="KR2f0039_WYG_173-28b"/>
臣毎念聖化中有此事未嘗不痛心疾首設令臣等數<lb/>
人縱横狼藉復如此不審當復云何處之近啓賈充逺<lb/>
鎮今亦何足分外出恐是策之良者臣知陛下不能採<lb/>
臣言故臣不能盡已之愚至耳今䝉恩榮者不少臣何<lb/>
為獨懇懇於斯實是尊主樂治之意伏願試更垂察<lb/>
孝武帝大明中王僧達被誅謂為刺史顔竣所讒構臨<lb/>
死陳竣前後忿懟毎懐言不見從僧達所言頗有相符<lb/>
據御史中丞庾徽之奏竣罪狀曰臣聞人臣之奉主毁<lb/>
<pb n="KR2f0039_WYG_173-29a"/>
家光國竭情無私若乃無禮陵人怙富卑上是以王叔<lb/>
作戒子晳為戮未有背本塞源好利忘義而得自容盛<lb/>
世溷亂清流者也右將軍東揚州刺史建城縣開國侯<lb/>
顔竣因附風雲謬䝉翼長天地更造拔以非次聖朝親<lb/>
攬萬務一歸而窺覘國柄潛圖秉執受任選曹驅扇滋<lb/>
甚出尹京輦形勢彌放傳詔犯憲舊須啓聞而竣以通<lb/>
□忤已輒加鞭辱罔顧威靈莫此為甚嚴詔屢發當官<lb/>
責效竣權恣不行怨懟彌起懐挾奸數苞藏隂慝預聞<lb/>
<pb n="KR2f0039_WYG_173-29b"/>
中㫖罔不宣露罰則委上恩必歸已荷遇之門即加謗<lb/>
辱受譴之室曲相哀撫翻戾朝紀狡惑視聽脅懼上宰<lb/>
激動閭閻未上慮聞内懐猜懼偽請東牧以卜天㫖既<lb/>
獲出蕃怨詈方肆反脣腹誹方之已輕且時有啓奏必<lb/>
協奸私宣示親朋動作羣小前冬母亡詔賜還𦵏事畢<lb/>
不去盤桓經時方構間勲貴造立同異又表示危懼深<lb/>
營身觀曲訪大臣慮不全立遂以已被斥外國道將顛<lb/>
釁積懐抱惡窮辭色兼行闕於家早負世議逮身居崇<lb/>
<pb n="KR2f0039_WYG_173-30a"/>
寵奉兼萬金榮以夸親禄不充養宿憾母弟恃貴輒戮<lb/>
天倫怨毒親交震駭凡所蒞任皆闕政刑輙開丹陽庫<lb/>
物貨借吏下多假資禮觧為門生充朝滿野殆將千計<lb/>
驕放自下妨公害私取監觧見錢以供帳下賔旅酣歌<lb/>
不異平日街談道說非復風聲竣代都文吏特荷天私<lb/>
棄瑕錄用豫參要重勞無汗馬賞班河山出内寵靈踰<lb/>
越倫伍山川之性日月彌滋溪壑之心在盈彌奓虎寇<lb/>
狼貪未足為譬今皇明開耀品物咸亨傷俗㸃化實唯<lb/>
<pb n="KR2f0039_WYG_173-30b"/>
害焉宜加顯戮以彰盛化請以見事免竣所居官下太<lb/>
常削爵土須事御收付廷尉法獄辠上未欲便加大戮<lb/>
且止免官<lb/>
南齊髙帝建元四年太祖崩掌吏部江謐稱疾不入衆<lb/>
頗疑其怨不豫顧命也及世祖即位謐又不遷官以此<lb/>
怨望時世祖不豫謐詣豫章王嶷請間曰至尊非起疾<lb/>
東宫又非才公今欲作何計世祖知之出謐為征虜將<lb/>
軍鎮北長史南東海太守未發上使御史中丞沈沖奏<lb/>
<pb n="KR2f0039_WYG_173-31a"/>
謐前後罪狀曰謐少懐輕躁長習諂薄交無義合行必<lb/>
利動特以奕世更局見擢宋朝而阿諛内外貨賂公行<lb/>
咎盈憲簡戾彰朝聽輿金輦寳取容近習以沈攸之地<lb/>
勝兵强終當得志委心託身嵗暮相結以劉景素親属<lb/>
望重物應樂推獻誠薦子窺窬非望時艱網漏得全首<lb/>
領太祖匡飭天地方知逺圖薄其艱洗之瑕許其革音<lb/>
之效加以非分之寵推以不次之榮列迹勲良比肩朝<lb/>
徳以徃者㣲勤刀筆小用賞廁河山任忝出入輕險之<lb/>
<pb n="KR2f0039_WYG_173-31b"/>
性在貴彌彰貪昧之情雖富無滿重蒞湘部顯行斷盜<lb/>
及居銓衡肆意受納連席同乘皆詖黷舊侣宻筵閒讌<lb/>
必貨賄常客理合升進者以為己恵事宜貶退者並稱<lb/>
中㫖謂販鬻威權奸自不露欺主罔上奸議可掩先帝<lb/>
寢疾彌留人神憂震謐病私舍曽無變容國諱經旬甫<lb/>
蹔入殿參訪遺詔覘忖時㫖以身列朝流宜蒙兼帯先<lb/>
顧不逮舊位無加遂崇飾惡言肆醜縱悖譏誹朝政訕<lb/>
毁皇猷遍嗤忠賢厯詆台相至於蕃岳入授列代恒規<lb/>
<pb n="KR2f0039_WYG_173-32a"/>
勲戚出撫前王彛則而謐妄發樞機坐構嚻論復敢貶<lb/>
謗儲后不顧辭端毁折宗王每窮舌杪皆云誥誓乖禮<lb/>
崇樹失宜仰指天俯畫地希幸灾故以申積憤犯上之<lb/>
跡既彰反噬之情已着請免官削爵土收送廷尉獄治<lb/>
罪詔賜死<lb/>
武帝疾篤暫絶竟陵王子良在殿内太孫未入丹陽令<lb/>
中書郎王融戎服絳衫於中書省閤口斷東宫仗不得<lb/>
進欲立子良上既蘇太孫入殿朝事委髙宗融知子良<lb/>
<pb n="KR2f0039_WYG_173-32b"/>
不得立乃釋服還省歎曰公誤我欝林深忿疾融即位<lb/>
十餘日收下廷尉獄然後使中丞孔稚珪等為奏曰融<lb/>
姿性剛險立身浮競動即驚羣抗言異𩔖近塞外㣲塵<lb/>
若求將領遂招納不逞扇誘荒傖狡弄聲勢專行權利<lb/>
反覆脣齒之間傾動頰舌之内威福自已無所忌憚誹<lb/>
謗朝政厯毁王公謂已才流無所推下事曝逺近使融<lb/>
依源據荅詔賜死<lb/>
梁武帝天監四年讌於華光殿謂羣臣曰朕日昃聽政<lb/>
<pb n="KR2f0039_WYG_173-33a"/>
思聞得失卿幸可謂多士宜各盡獻替尚書左丞范縝<lb/>
𧺫曰司徒謝朏本有虚名陛下擢之如此前尚書令王<lb/>
亮頗有治實陛下棄之如彼是愚臣所不知髙祖變色<lb/>
曰卿可更餘言縝固執不已髙祖不恱御史中丞任昉<lb/>
因奏曰臣聞息夫厯詆漢有正刑白褒一奏晉以明罰<lb/>
況乎附下訕上毁譽自口者哉風聞尚書左丞臣范縝<lb/>
自晉安還語人云我不詣餘人惟詣王亮不餉餘人惟<lb/>
餉王亮輒收縝白從左右萬休到臺辨問與風聞符同<lb/>
<pb n="KR2f0039_WYG_173-33b"/>
又今月十日御餞梁州刺史臣珍國宴私既洽羣臣並<lb/>
已謁退時詔留侍中臣昻等十人訪以政道縝不荅所<lb/>
問而横議沸騰遂貶裁司徒臣胐襃舉庶人王亮臣于<lb/>
時預奉恩留肩隨並立耳目所接差非風聞竊尋王有<lb/>
逰豫親御軒陛義深推轂情均湛露酒闌宴罷當扆正<lb/>
立記事在前記言在後軫早朝之念深求瘼之情而縝<lb/>
言不遜妄陳襃貶傷濟濟之風缺側席之望不有嚴裁<lb/>
憲准將頽縝即主臣謹案尚書左丞臣范縝衣冠緒餘<lb/>
<pb n="KR2f0039_WYG_173-34a"/>
言行舛駮誇諧里落喧詬周行曲學謏聞未知去代弄<lb/>
口鳴舌祗足飾非乃者義師近次縝丁罹艱棘曽不呼<lb/>
門墨縗景附頗同先覺實奉龍顔而今黨協亹餘飜為<lb/>
矛楯人而無恒成兹奸詖日者飲至策勲功㣲賞厚出<lb/>
守名邦入司管轄苞篚罔遺而假稱折轅衣裙所襒讒<lb/>
激失所許與疵廢廷辱民宗自居樞憲糾奏寂寞顧望<lb/>
縱容無至公之議惡直醜正有私訐之談宜寘之徽纆<lb/>
肅正國典臣等參議請以見事免縝所居官輒勒外收<lb/>
<pb n="KR2f0039_WYG_173-34b"/>
付廷尉法獄治罪應諸連逮委之獄官以法制從事<lb/>
太清二年東魏慕容紹宗擊矦景景衆潰走襲據夀春<lb/>
梁以為南豫州牧光禄大夫蕭介諌曰臣聞凶人之性<lb/>
不移天下之惡一也矦景以兇狡之才荷髙歡卵翼之<lb/>
遇歡墳未乾即還反噬逆力不逮乃復迯死關西宇文<lb/>
不容故復投身於我陛下前者受之正欲比属國降胡<lb/>
冀獲一戰之效耳今既亡師失地直是境上之匹夫陛<lb/>
下愛匹夫而失與國臣竊不取若猶待其嵗暮之效則<lb/>
<pb n="KR2f0039_WYG_173-35a"/>
彼棄鄉國如脫屣背君親如遺芥豈知逺慕聖徳為江<lb/>
淮之純臣乎梁主不能用<lb/>
後魏宣武帝時侍中甄琛以朋黨被召詣尚書司徒公<lb/>
録尚書北海王詳等奏曰臣聞黨人為患自古所疾政<lb/>
之所忌雖寵必誅皆所以存天下之至公保靈基於永<lb/>
業者也伏惟陛下纂聖前暉淵鑒幽慝恩斷近習憲軌<lb/>
唯新大政蔚以增光鴻猷於焉永泰謹案侍中領御史<lb/>
中尉甄琛身居直法糺擿是司風邪響黷猶宜劾糾況<lb/>
<pb n="KR2f0039_WYG_173-35b"/>
趙脩奢暴聲著内外侵公害私朝野切齒而琛嘗不陳<lb/>
奏方更往來綢繆結納以為朋黨中外影響致其談譽<lb/>
令布衣之父超登正四之官七品之弟越陟三階之禄<lb/>
虧先皇之選典塵聖明之官人又與武衛將軍黄門郎<lb/>
李慿相為表裏憑兄叨封知而不言及脩釁彰方加彈<lb/>
奏生則附其形死則就地排之竊天之功以為己力仰<lb/>
欺明廷俯罔百司其為鄙詐於兹甚矣不實不忠實合<lb/>
貶黜謹依律科徒請以職除其父中散實為叨越雖皇<lb/>
<pb n="KR2f0039_WYG_173-36a"/>
族帝孫未有此例既得不以倫請下收奪李慿朋附趙<lb/>
脩是親是仗交逰之道不依恒度或晨昏從就或吉凶<lb/>
往來至乃身拜其親妻見其子毎有家事必先請託緇<lb/>
㸃皇風塵鄙正化此而不糾將何以肅整阿䛕奬厲忠<lb/>
槩請免所居官以肅風軌奏可<lb/>
孝明帝正光四年蕭衍弟子西豐侯正徳來降尚書左<lb/>
僕射蕭寳夤表曰伏見揚州表蕭正徳自云避禍逺投<lb/>
宸掖背父叛君駭議衆口深心指趣厥情難測臣聞立<lb/>
<pb n="KR2f0039_WYG_173-36b"/>
身行道始於事親終於事君故君親盡之以恒敬嚴父<lb/>
兼之以博愛斯人倫之所先王教之盛典三千之罪莫<lb/>
大於不孝毁則藏奸常刑靡赦所以晉恭獲謗無所迯<lb/>
死衛汲受誣二子繼没親命匪棄國孰無父況今封豕<lb/>
尚存長蛇未滅偷生江表自安毒酖而正悳居猶子之<lb/>
親竊通侯之貴父榮於國子爵於家履霜弗聞去就先<lb/>
結隔絶山淮温凊永盡定省長違報復何日以此為心<lb/>
心可知矣皇朝綿基累業恩均四海自北徂南要荒仰<lb/>
<pb n="KR2f0039_WYG_173-37a"/>
澤能言革化無思不韙賁玉帛於邱園標忠孝以納賞<lb/>
築藁街于伊洛集華裔其歸心被髮鐻身之酋屈膝而<lb/>
請吏交趾文身之渠欵關而效質至如正徳宜甄義以<lb/>
致貶昔越棲會稽賴宰嚭以獲立漢困彭宋實丁公而<lb/>
獲免吳項已平二臣即法豈不錄其情哉欲明責以示<lb/>
後況遺君忽父狼子是心既不親親安能親人中間變<lb/>
詐或有萬等伏惟陛下聖敬自天欽光纂厯昭徳塞違<lb/>
以臨羣后脫苞此凶醜寘之列位百官是象其何誅焉<lb/>
<pb n="KR2f0039_WYG_173-37b"/>
臣釁結禍深痛纏肝髓日暮途遙復報何日豈區區於<lb/>
一豎哉但才雖庸近職居獻替愚衷寸抱敢不申陳伏<lb/>
願聖慈少垂察覽訪議槐棘論其是非使秋霜春露施<lb/>
之有在相䑕攸刺遄死有歸無令申伋受笑於茍存曽<lb/>
閔淪名於盛世<lb/>
孝明帝時靈太后返政以元叉為尚書令觧其領軍韓<lb/>
子熈與清河王懌中大夫劉定興學官令傅靈<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>賔客<lb/>
張子慎伏闕上書曰竊惟故主太傅清河王職綜樞衡<lb/>
<pb n="KR2f0039_WYG_173-38a"/>
位居論道盡忠貞以奉公竭心膂以事國自先皇崩殂<lb/>
陛下沖幼負扆當朝義同分陜宋維反常小子性若青<lb/>
蠅汗白㸃黑讒佞是務以元叉皇姨之壻權勢攸歸遂<lb/>
相附託規求榮利共結圖謀坐生眉眼誣告國王枉以<lb/>
大逆賴明明在上赫赫臨下泥漬自消玉質還潔謹案<lb/>
律文諸告事不實以其罪罪之維遂無罪出為大郡刑<lb/>
賞僭差朝野恠愕若非宋維與叉為計豈得全其身命<lb/>
方撫千里王以權在寵家塵謗紜雜恭慎之心逾深逾<lb/>
<pb n="KR2f0039_WYG_173-38b"/>
厲去其本宅移住殿西闔門静守親賔阻絶于時吏部<lb/>
諮禀劉騰奏其弟官郡戍兼補及經内呈為王駮退騰<lb/>
由此生嫌私深怨怒遂乃擅廢太后離隔二宫栲掠胡<lb/>
定誣王行毒含齒戴髪莫不悲惋及㑹公卿議王之罪<lb/>
莫不俛眉飲氣唯諮是從僕射㳺肇亢言厲氣發憤成<lb/>
疾為王致死王之忠誠欵篤節義純貞非但藴藏胷襟<lb/>
實乃形於文翰捜括史傳撰顯忠錄區目十篇分卷二<lb/>
十既欲彰忠心於萬代豈可為逆亂於一朝乞追遺志<lb/>
<pb n="KR2f0039_WYG_173-39a"/>
足眀丹欵叉藉寵姻戚恃握兵馬無君之心實懐皂白<lb/>
擅廢太后枉害國王生殺之柄不由陛下賞罰之詔一<lb/>
出於叉名藩重地皆其親黨京官要任必其心腹中山<lb/>
王熈本興義兵不圖神器戮其大逆合門滅盡遂令元<lb/>
略南奔為國巨患奚康生國之猛將盡忠棄市其餘枉<lb/>
被屠戮者不可稱數縁此普天䘮氣匝地憤傷致使朔<lb/>
隴猖狂厯歲為亂荆徐蠢動職此之由昔趙髙秉秦令<lb/>
關東鼎沸今元叉執權使四海雲擾自古及今竹帛所<lb/>
<pb n="KR2f0039_WYG_173-39b"/>
載賊子亂臣莫此為甚開逆之始起自宋維成禍之末<lb/>
良由騰矣而令凶徒奸黨迭相樹置髙官厚禄任情自<lb/>
取非但臣等痛恨終身抑為聖朝懐慙負愧以臣赤心<lb/>
慺慺之見宜梟諸兩觀洿其舍廬騰合斵棺斬骸沈其<lb/>
五族上謝天人幽隔之憤下報忠臣寃酷之痛方乃崇<lb/>
亞三事委以樞端所謂虎也更傅其翼朝野切齒遐邇<lb/>
扼腕蔓草難除去之宜盡臣厯觀曠代緬追振古當斷<lb/>
不斷其禍更生況叉猜忍更居衡要臣中宵九歎竊以<lb/>
<pb n="KR2f0039_WYG_173-40a"/>
寒心實願宸鑒早為之所臣等潛伏閭閻於兹六載旦<lb/>
號白日夕泣星辰叩地寂寥呼天無響衛野納肝秦庭<lb/>
夜哭千古之痛何足相比今幸遇陛下叡聖親覽萬㡬<lb/>
太后仁明更撫四海臣等敢詣闕披陳乞報寃毒書奏<lb/>
靈太后義之乃引子熈為中書舍人後遂剖騰棺賜叉<lb/>
死<lb/>
　<lb/>
　<lb/>
<pb n="KR2f0039_WYG_173-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名臣奏議卷一百七十三<lb/>
</p>
<p>
</p>
  </div>
</body>
</text>
</TEI>
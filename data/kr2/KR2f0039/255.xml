<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百五十五</head> <lb/>
    <p>
<pb n="KR2f0039_WYG_255-1a"/>
欽定四庫全書<lb/>
　歴代名臣奏議卷二百五十五<lb/>
　　　　　　　　　　　明　楊士竒等　撰<lb/>
　　賦役<lb/>
唐徳宗時中書侍郎同中書門下平章事陸贄論度支<lb/>
令京兆府折稅市草事狀曰度支奏縁當年稅草支用<lb/>
不充諸塲和市所得又少所以每至秋夏常有欠缺請<lb/>
令京兆府折今年秋稅和市草一千萬束便令人户送<lb/>
<pb n="KR2f0039_WYG_255-1b"/>
入城輸納每束兼車脚與折錢二十五文既利貧人兼<lb/>
濟公用希顔奉宣進止宜依者伏以制事之體所貴有<lb/>
常順人之情尤重改作革而能當尚恐未孚動且非宜<lb/>
曷由無擾臣等每承睿旨常以百姓為憂審知事不可<lb/>
行安能黙而無述每年蓄聚芻藁所司素有恒規計料<lb/>
稅草不充即便開塲和市既優價直復及農收人皆樂<lb/>
輸事不勞擾陛下追想往年之事豈嘗有縁草不足上<lb/>
關宸慮者乎延齡欲衒已能頗隳舊制茍收經費之用<lb/>
<pb n="KR2f0039_WYG_255-2a"/>
以資贏羨之功遂使儲備空虗支計寥落廐圉告闕頻<lb/>
煩聖聦去歳已然今夏尤甚此乃不遵舊制之過也舊<lb/>
制何害而變之哉臣等謹檢京兆府應徴地稅草數每<lb/>
年不過三百萬束其中除留供諸縣館驛及鎮軍之外<lb/>
應合入城輸納唯二百三十萬而已百姓般運已甚艱<lb/>
辛常逼春農僅能得畢今若更徴一千萬束仍令並送<lb/>
入城即是一年之間併徴三年稅草計其所加車脚則<lb/>
又四倍常時物力有窮求取無藝其為騷怨理在不疑<lb/>
<pb n="KR2f0039_WYG_255-2b"/>
甸服且然四方安仰假使時當豐稔家悉阜殷有草可<lb/>
輸有車可載然於途程往復理須淹歴歳時牛廢耕犁<lb/>
人妨播植東作既缺西成曷期況烝黎之間貧富不等<lb/>
收穫之際豐耗靡均今忽併役車牛雇車傭必騰貴併<lb/>
徴稅草買草價必倍髙是使豪富之徒乗急令以邀其<lb/>
利窮乏之輩因暴斂以毁其家非所謂均節財物準平<lb/>
賦法之術也臣等又勘度支京兆比來雇車估價及所<lb/>
載多少大率每一車載一百二束每一里給傭錢三十<lb/>
<pb n="KR2f0039_WYG_255-3a"/>
五文百束應輸二束充耗今京畿諸縣去城近者七八<lb/>
十里逺者向二百里設令逺近相補通以百里為程則<lb/>
雇車載草百束悉依官司常估猶用錢三千五百文即<lb/>
是一束之草唯計般運已當三十有五文買草本價又<lb/>
更半之而度支曾不計量自我作估徑以胷臆斟酌限<lb/>
為二十五文謂之加徴則法度廢隳謂之和市則名實<lb/>
乖反儻可其奏人何以觀豈如官自置塲要便收市欲<lb/>
少市則平其估以節費欲多市則優其價以招人買賣<lb/>
<pb n="KR2f0039_WYG_255-3b"/>
既和貧富俱便有餘者趨加饒易售之利不足者免轉<lb/>
求貴賃之資比之抑徴固不同等幸有舊制足可遵行<lb/>
何必舍易而即難棄利而從害臣誠暗滯未見其宜伏<lb/>
望戒勅度支令依舊例和市承前既有恒用以後不得<lb/>
闕供稍峻隄防使知懔懼妄作但不施用歳計必免愆<lb/>
違陛下若以軍廐之中馬畜漸衆度支所營藁芻纔可<lb/>
供給當年或慮水旱不虞别須蓄積為備今属歳稔亦<lb/>
是其時但要收斂有方不宜科配致擾若度支併市延<lb/>
<pb n="KR2f0039_WYG_255-4a"/>
齡必復辭難須有區分使之均濟望委京兆尹勾當别<lb/>
和市草五百萬束以充貯備其所和市並随要便官自<lb/>
置塲每塲貯錢旋付價直時估之外仍稍優饒交易往<lb/>
來一依市利勿令官吏催遣道路遮邀但不抑人自當<lb/>
趋利其市草價直並於年支留府錢數内以給用不盡<lb/>
者充每市滿十萬束一度聞奏便以府司郵遞車牛并<lb/>
更雇脚相添轉徙塲所般載送付苑中輸納如蒙聖恩<lb/>
允許臣即依此宣行既免擾人又不增費以資儲蓄足<lb/>
<pb n="KR2f0039_WYG_255-4b"/>
禦凶灾度支謹守恒規亦自不闕常用臣等問度將為<lb/>
合宜謹録奏聞伏聽進止<lb/>
時防秋兵大集國用不充李泌上奏曰自變兩稅法以<lb/>
來藩鎮州縣聚斂𣙜率以為軍資自懼違法匿不敢言<lb/>
請赦其罪但令革正自非於法應留使留州之外悉輸<lb/>
京師其官典逋負可徴者徴之難徴者釋之敢有淪沒<lb/>
者罪之上喜曰卿䇿甚長然立法太寛恐所得無幾對<lb/>
曰寛則人喜於免罪而樂輸所得必多而速急則競為<lb/>
<pb n="KR2f0039_WYG_255-5a"/>
蔽匿非推鞫不能得其實財不足以濟今日之急而皆<lb/>
入於姦吏所得必少而遲矣上曰善<lb/>
上畋於新店入民趙光竒家問百姓樂乎對曰不樂上<lb/>
曰今嵗頗稔何為不樂對曰詔令不信前云兩稅之外<lb/>
悉無他徭今非稅而誅求者殆過於稅又云和糴而實<lb/>
強取之曾不識一錢始云所糴粟麥納於道次今則遣<lb/>
致京西行營動數百里車摧牛斃破産不能支愁苦如<lb/>
此何樂之有上命復其家<lb/>
<pb n="KR2f0039_WYG_255-5b"/>
穆宗時鹽鐵使王播增茶稅十之五以佐用度右拾遺<lb/>
李珏上疏謂𣙜率本濟軍興而稅茶自貞元以來有之<lb/>
方天下無事忽厚歛以傷國體一不可茗為人飲與鹽<lb/>
粟同資若重稅之售必髙其敝先及貧下二不可山澤<lb/>
之産無定數程斤論稅以售多為利若價騰踊則市者<lb/>
稀其稅幾何三不可陛下初即位詔懲聚歛今反增茶<lb/>
賦必失人心帝不納<lb/>
後唐明宗初金部郎中張鑄上言曰國家以務農為本<lb/>
<pb n="KR2f0039_WYG_255-6a"/>
守令以勸課為先廣闢田疇用資倉廪竊見所在鄉村<lb/>
浮户方事墾闢甫成生計種田未至二頃植木未及十<lb/>
年縣司已定色役民畏責歛捨之而去殊乖撫恤之方<lb/>
徒設招攜之令望令諸州應有荒田縱民墾蒔俟及五<lb/>
頃已上三年外始聽差科從之<lb/>
後晉髙祖天福三年金部郎中張鑄上奏曰鄉村浮户<lb/>
種木未盈十年墾田未及三頃似成生業已為縣司收<lb/>
供徭役責之重賦威以嚴刑故不免捐功捨業勇思他<lb/>
<pb n="KR2f0039_WYG_255-6b"/>
適乞自今民墾田及五頃已上三年外乃聽縣司徭役<lb/>
從之<lb/>
宋太宗太平興國中張觀拜監察御史㑹三司言劔外<lb/>
賦稅輕詔觀乗𫝊按行諸州因令稍增之觀上䟽言逺<lb/>
民不宜輕動撓因而撫之猶慮其失所況增賦以擾之<lb/>
乎設使積粟流衍用輸京師愈煩漕輓之力固不可也<lb/>
或以分兵就食亦非安存之䇿徒歛怨於民未見國家<lb/>
之利太宗深以為然<lb/>
<pb n="KR2f0039_WYG_255-7a"/>
太宗時五路進兵討西夏令左諫議大夫張鑑乗𫝊徃<lb/>
環州與李繼隆議䕶送芻糧入靈州及還上䟽曰關輔<lb/>
之民數年以來併有科役畜産蕩盡室廬頓空加以浦<lb/>
洛之行曾經剽刧原州之役又致遷延非獨令之弗從<lb/>
實縁力所不逮況復先棄糧草見今逐處追科本户稅<lb/>
租互遣他州送納往返千里費耗十倍愁苦怨歎充塞<lb/>
路岐自春徂冬曾無暫息糇糧乏絶力用殫窮顧此疲<lb/>
羸尤堪軫恤今若復有差率益致流亡縱令驅廹必恐<lb/>
<pb n="KR2f0039_WYG_255-7b"/>
撓潰願陛下特垂詔㫖無使重勞因茲首春俾務東作<lb/>
況靈州一方僻居絶塞雖西陲之舊地實中夏之蠧區<lb/>
竭物力以供須困甲兵而援送蕭然空壘祗益外虞不<lb/>
若以賜繼遷使懐恩奉籍稍息飛輓之役事當深慮理<lb/>
要預防若待川決而後防火熾而方戢則焚溺之患深<lb/>
矣雖欲拯救其可得乎<lb/>
真宗祥符元年江南轉運使陳靖論江南二稅外㳂征<lb/>
錢物䟽曰臣聞為國之本重乎烝黎致理之先存乎教<lb/>
<pb n="KR2f0039_WYG_255-8a"/>
化烝黎泰而國祚永教化行而理道昌前古哲王光宅<lb/>
天下未有不由是而能君兆庶保宗祧享奕世綿綿無<lb/>
疆之休也然則烝黎之所以奉者必在衣給食足賦均<lb/>
歛平使安得其居樂得其業無非辜而陷法無為盗而<lb/>
憎主故曰民惟邦本本固邦寜是也教化之所以行者<lb/>
必在刑簡政亷徳廣信篤使禮有所設樂有所施無宻<lb/>
法以害人無違分而取利故曰徳惟善政政在養民是<lb/>
也今國家奄有萬國垂五十年聲教所及遐邇必至然<lb/>
<pb n="KR2f0039_WYG_255-8b"/>
臣學非博物材不逮人罔能周知四方是非休戚唯敢<lb/>
極言本職利病根源伏願聖慈子細詳覽而留意焉臣<lb/>
今年正月内准勅差充淮南轉運副使兼同發運事於<lb/>
二月四日到任方欲求民疾苦報國寵光計未遂心治<lb/>
且移所自受江南轉運使僅踰半年俗病民疵十得七<lb/>
八其小者乃當官而行固不避事其大者實干邦計非<lb/>
可自專然或隠不言誠恐得罪且江南偽命日於夏稅<lb/>
正稅外有元征錢物曰鹽博紬絹加耗絲棉户口鹽錢<lb/>
<pb n="KR2f0039_WYG_255-9a"/>
耗脚斗面鹽博斛斗醖酒麹錢率分紙筆錢析生望户<lb/>
錢甲料絲鹽博綿公用錢米鋪襯蘆蕟米麺脚錢等凡<lb/>
一十四件悉與諸路不同乃煜父子僭竊江淮糜費爵<lb/>
禄㝷納朝廷之琛賮又失淮海之土田物力不充征歛<lb/>
苛暴太祖恭行天罰誠欲弔民而自克復之初舊弊不<lb/>
去者盖樊知古始怨偽朝不與名第擔簦去國獻䇿復<lb/>
仇属天運之有歸遂甘心於故土然小人之見無大畧<lb/>
於時既任轉輸罔思鼎革而輙怨怒其主流毒其民使<lb/>
<pb n="KR2f0039_WYG_255-9b"/>
我皇朝只得伐罪之名未見弔民之實因仍舊貫以至<lb/>
于今又其㳂征數内醖酒麹錢鹽博紬絹鹽博斛斗者<lb/>
江南舊日許人私下造酒等第科納麹錢及嘗散與官<lb/>
鹽博換紬絹斛斗歸復之後酒則禁斷鹽則不支上件<lb/>
㳂征准前輸納其次耗脚斗面加耗絲綿詰其所由亦<lb/>
皆𩔖此前後廵撫採訪制置茶鹽承受體量發賑貸等<lb/>
皆承委寄不察疲羸不唯不察疲羸而復益之瘡痏遂<lb/>
使貨家鬻産償積疊之征科去土離鄉入逋亡之簿籍<lb/>
<pb n="KR2f0039_WYG_255-10a"/>
目擊堪嘆天髙莫聞加以累年<graphic n="KR2384" url="https://raw.githubusercontent.com/kanripo/KR-Gaiji/master/images/KR2384.png" mimeType="image/png"/>饑甚不堪命今歳雖<lb/>
稔亦罕寜居實病本之轉滋致仁化而未洽矧夫否極<lb/>
則泰感而遂通通泰之期計在今日伏惟陛下應圗受<lb/>
籙繼業承祧念太祖丕變之實難省太祖治平之不易<lb/>
恭黙思道期庶績以咸熙惕厲為懐畏一物之失所故<lb/>
臣得以有犯無隠者誠謂陛下必能澄流於源也又臣<lb/>
嘗觀周書兼之漢史見文王髙祖開國創業勞苦艱辛<lb/>
無所不至武王孝恵纘功述徳而猶天下多故域中未<lb/>
<pb n="KR2f0039_WYG_255-10b"/>
寜洎乎成周漢文治定刑措者非文王武王不及成王<lb/>
之英睿髙祖孝恵不及文帝之智畧盖開國創業之際<lb/>
定霸争雄也纘功述徳之時去愚取賢也誠雄霸之未<lb/>
分賢愚之相半果斷靡暇舉置惟艱故顯忠遂良然後<lb/>
治定刑措萃於成王文帝之世也我皇朝太祖東掃江<lb/>
浙西克巴岷南平越裳北掃澤潞非定霸争雄歟太宗<lb/>
殄三晉之昏迷斥兩河之㓂擾黜羣邪於荒服採多士<lb/>
於草萊非去愚取賢歟夫如是太祖則文王髙祖之時<lb/>
<pb n="KR2f0039_WYG_255-11a"/>
太宗則武王孝恵之日陛下則成王文帝之世太祖太<lb/>
宗已無愧文武髙恵於前陛下必超邁成王文帝於後<lb/>
也今江南州郡民物凋殘太祖太宗未果安輯非獨二<lb/>
聖遺善以貽嗣君抑亦周漢治平悉在三世噫周祚八<lb/>
百載漢祚四百年歴代延洪無出於是陛下得不動心<lb/>
哉臣所貢芻蕘盖當職任陛下倘允愚計確賜主張則<lb/>
顯忠遂良治定刑措起於此而成於彼亦將不逺矣陛<lb/>
下果賜主張無令沮難則臣願竭忠亦復得為陛下剖<lb/>
<pb n="KR2f0039_WYG_255-11b"/>
析而别白也矧江南歸命二十有七載賦歛闗市山澤<lb/>
𣙜酤至於百貨之珍竒庶物之巨細每嵗所入有增無<lb/>
虧執事於外者得以叙為勞能坐邀恩爵㑹計於内者<lb/>
得以資為績用固保隆崇只謂財帛之繁食貨之富足<lb/>
以實國足以供軍殊不知物貨悖取人民之受弊人民<lb/>
受弊盜賊之必興盜賊必興干戈之不戢干戈不戢郡<lb/>
邑之罔寜郡邑罔寜農桑之失業農桑失業則國食無<lb/>
所出貨帛無所求然後欲圗潤昌不唯不克全有抑亦<lb/>
<pb n="KR2f0039_WYG_255-12a"/>
庶幾于亂則蜀川事商鑒未逺也臣雖甚狂瞽亦識便<lb/>
宜輓粟飛芻誠為本事聚財積榖敢不用心然或踐彼<lb/>
常途昧於至理不過每到州府長索事分接問刑獄之<lb/>
清濫拘檢錢榖之盈虚降次小大之務塲稽考出納之<lb/>
文簿孜孜㸃算一一㸔詳有欺罔則㝷究元由有錯誤<lb/>
則責撻胥吏遇羨剰之額録為己功擅𣙜易之財奪其<lb/>
民利茍且随時之譽希求進秩之榮待至官滿歸朝動<lb/>
不失所如此亦為稱職亦可安身其或有暗君親無益<lb/>
<pb n="KR2f0039_WYG_255-12b"/>
政教臣所不忍也臣今所陳前項㳂征一十四件者並<lb/>
偽朝舊弊也其順歸之後亦更有甚於此者臣未敢輙<lb/>
言陛下睿哲聰明孜孜求理茍或審其子細必是大惻<lb/>
聖懐臣終俟他時盡布愚欵又上件㳂征數内亦有可<lb/>
永且仍舊亦有可易而從新亦有可推作國恩亦可就<lb/>
為民便若微臣專擅擘畫料朝廷必未施行何者供億<lb/>
尚煩儲蓄未備衆人不知别有微㫖或相排沮故也願<lb/>
陛下察此愚管且許留中然後宻抽微臣赴闕質問倘<lb/>
<pb n="KR2f0039_WYG_255-13a"/>
事可采擇則繫於否臧如理渉虗浮則甘俟典憲復慮<lb/>
陛下以臣欲歸京闕别有希求且臣自是逺人所得已<lb/>
踰始望崇階貴秩非敢有心但恨天賦性靈不能茍循<lb/>
時俗致此喋喋煩瀆聖明<lb/>
仁宗天聖九年侍御史劉随上奏曰臣伏覩去年十一<lb/>
月十九日赦書千里之畿四方取則如聞賦租之式倍<lb/>
於郡國之名積有歳年動成逋負豈外臺之俗乆賜輕<lb/>
徭而甸服之民仍供重歛求之於古詎若是乎將救烝<lb/>
<pb n="KR2f0039_WYG_255-13b"/>
民所宜寛恤開封諸縣人户夏秋稅賦及㳂納錢物選<lb/>
差清強官與本縣令佐具逐縣稅數聞奏當議體量減<lb/>
放者伏自太祖開基因仍五代建都汴水是為東京當<lb/>
時江浙淮南荊湖交廣川峽四路并汾一隅各擅土疆<lb/>
不禀正朔國家弔民伐罪二十餘年輓粟飛芻畿内居<lb/>
首但是降國盡去煩苛惟有王畿旋增賦歛昨者徳音<lb/>
濬發歡聲四馳朝廷務在均平將欲絶其僥倖遂令逐<lb/>
户自供地盤嚴切指揮不令隠漏罪及鄰保非不丁寜<lb/>
<pb n="KR2f0039_WYG_255-14a"/>
然自降勅以來頗聞疑懼以為校定此畆必是增添稅<lb/>
租蚩蚩之民多不曉㑹縣胥誑惑窺圗貨財縁而為姦<lb/>
無以禁止然則本欲䘏而安之翻成勞而擾之前史云<lb/>
事有招禍法有起姦好事難行居常如此況畿内之民<lb/>
去秋不熟重遭驚擾益成困窮伏望聖慈體念愚民且<lb/>
令停罷候一二年間大段豐熟民間盡信却乞施行其<lb/>
已載赦書不欲權住即乞更不檢責田段只令為見管<lb/>
夏稅額一例普減分數如此則獄訟不興春農無廢司<lb/>
<pb n="KR2f0039_WYG_255-14b"/>
吏不能作弊鄉村亦自安寜時雨所霑民乃受賜<lb/>
慶歴二年知諌院歐陽脩論方田均稅劄子曰臣竊見<lb/>
近有臣寮上言均天下賦稅已送三司商量施行臣嘗<lb/>
聞自前諸處亦曾有均稅者多是不知均定之術或嚴<lb/>
行刑法或引惹詞訟或姦民欺隠或官吏誅求稅未及<lb/>
均民已大擾臣前任通判滑州日有秘書丞孫琳與臣<lb/>
同官其人言先差往洛州肥鄉縣與郭咨均稅剏立千<lb/>
歩方田法括定民田並無欺隠亦不行刑罰民又絶無<lb/>
<pb n="KR2f0039_WYG_255-15a"/>
詞訟其時均定稅後逃户歸業者五百餘家復得稅數<lb/>
不少公私皆利簡當易行其千歩均田法自有制度二<lb/>
十餘條臣在滑州時因聞此事遂畧行體問隣近州軍<lb/>
大率稅賦失陷一半方欲陳述乞行琳等均田之法今<lb/>
來已有臣寮上言均稅事竊慮未得千歩方田簡當之<lb/>
法其孫琳見任滑州職官郭咨為崇儀副使在外欲乞<lb/>
召此二人送三司令一處商量<lb/>
脩又上義勇指揮代貧民差役奏狀曰右臣準中書批<lb/>
<pb n="KR2f0039_WYG_255-15b"/>
下送二狀河東都轉運司準康定九年九月十四日勅<lb/>
節文河東路強壯應見充指揮使内雖係第一至第三<lb/>
等户者州縣更不得輪次别差色役竊縁義勇指揮使<lb/>
各是鄉村第一第二等力及有家活産業人户今來一<lb/>
年之内只是一季上畨多在本家管勾農業兼當司體<lb/>
量得正副指揮使等俱是上等人户揀充最属僥倖其餘<lb/>
等第人户丁數稍多亦是一半㸃充義勇祇應仍更不<lb/>
免州縣差役所有軍員已是優便仍更依條免放州縣<lb/>
<pb n="KR2f0039_WYG_255-16a"/>
色役頗見影芘却鄉縣重難差役却差下等義勇人户<lb/>
充州縣重難里正或衙前等差役計其勞逸深為不便<lb/>
欲乞朝廷早賜特降指揮下諸處義勇正副指揮使乞<lb/>
依其餘義勇體例各依等第户例輪次差定州縣色役<lb/>
庶得均濟臣勘㑹河東一路鄉兵除係籍強壯不勾追<lb/>
教閱外所有刺手背義勇見管七萬二千八百七十二<lb/>
人每年秋冬上畨官閱州縣因而諸雜役使常於秋冬<lb/>
邉地支移稅賦和糴逺納之時復有上畨之役凡一家<lb/>
<pb n="KR2f0039_WYG_255-16b"/>
三兩丁者一人上州教閱一人供送一人或在州縣執<lb/>
役或逺地輸納稅租所存但有衰老或有全無倚托者<lb/>
廢業忘家不勝其苦其間惟有正副指揮並是州縣中<lb/>
最有物力上等人户常有勞役最豪富者獨得寛優兼<lb/>
自兵事已來州縣差役頻併素來力及之户累世勤儉<lb/>
積蓄只扵三五年重疊差役例各減耗貧虛逃亡破敗<lb/>
而州郡事多差役難減往往將第三等第四等人差充<lb/>
第一等色役亦有主户小處差稍有家活客户充役勾<lb/>
<pb n="KR2f0039_WYG_255-17a"/>
當如此上下窘乏之際惟義勇正副指揮使豈容獨免<lb/>
兼自差管轄義勇以來已避免却數年色役當衆人苦<lb/>
於勞耗之際獨獲寛優之幸已多兼臣累過州軍體問<lb/>
得逐處義勇指揮使等家業例皆物力不減人丁又多<lb/>
若令一例差役可以貧富兼濟稍寛已困之民其都轉<lb/>
運司起請伏乞朝廷特賜允許施行今具奏聞伏候勅<lb/>
㫖<lb/>
嘉祐五年脩為樞宻副使又上奏曰臣為諫官時嘗首<lb/>
<pb n="KR2f0039_WYG_255-17b"/>
言均稅事乞差郭諮孫琳䝉朝廷依臣所言起自蔡州<lb/>
一縣以方田法均稅事方施行而議者多云不便尋即<lb/>
罷之近者伏見朝廷特置均稅一司差官分往河北陜<lb/>
西均稅始聞河北傳言人户虛驚斫伐桑棗尚不為信<lb/>
次見陜西州郡有上言歳儉民饑乞罷均稅者稍已疑<lb/>
此一事果為難行言者遂不能入近者又見河北人户<lb/>
凡千百人聚訴於三司然則道路傳言與州郡上言雖<lb/>
為不足信其如聚集千人於京師此事不可掩蔽則民<lb/>
<pb n="KR2f0039_WYG_255-18a"/>
情可知矣盖均稅非以規利而本以便民如此民果便<lb/>
乎竊知朝廷本只以見在稅數量輕重均之初不令其<lb/>
别生額外之數也近聞衛州通利軍括出民冒佃田土<lb/>
不於見在管催數内均減重者攤與冒佃户却别生立<lb/>
稅數配之此非朝廷本意而民所以喧訴也又聞澶州<lb/>
諸縣見今實額管催數外將帳頭自來樁坐有名無納<lb/>
及開閣將行兩項逺年稅數並係祥符景徳已前以至<lb/>
五代長興年樁管虛數並攤與見今人户又聞以地肥<lb/>
<pb n="KR2f0039_WYG_255-18b"/>
瘠定為四等其下等田有白鹻帯醎地并醎鹵沙薄可<lb/>
殖地死沙不可殖地並一例均攤與稅數謂此雖不可<lb/>
耕種尚可煎鹽且河北之民自祖宗以來䝉賜恩䘏放<lb/>
行鹽不禁只令據鹽斤兩納稅今煎塩者已納鹽稅又<lb/>
令更納田稅豈祖宗所以恵河北之民意又聞河南不<lb/>
殖之地係禁鹽地分者亦均攤與稅又不知使民何以<lb/>
納也澶衛去京師近偶可聞知者如此其餘逺方謂所<lb/>
均稅悉便於民其可得乎以此見朝廷行事至難小人<lb/>
<pb n="KR2f0039_WYG_255-19a"/>
希意承㫖者言利而不言害為國歛害於民朝廷不知<lb/>
則已茍已知之其可不為救其失哉欲望聖慈特賜指<lb/>
揮令均稅所只如朝廷本議將實催見在稅數量輕重<lb/>
均之其餘生立稅數及逺年虛數却與放免及未均地<lb/>
分並且罷均且均稅一事本是臣先建言聞今事有不<lb/>
便臣固不敢緘黙<lb/>
慶歴三年右正言余靖論兩稅折納見錢䟽曰臣切聞<lb/>
三司計度預於淮南江淮浙荆湖等路今年夏秋稅内<lb/>
<pb n="KR2f0039_WYG_255-19b"/>
折納見錢四百貫傳聞道路不知信否臣聞治國之要<lb/>
安民為本地有常産不外其求民有定賦不盡其力男<lb/>
耕於野女蠶於家各輸所有以待國用自堯禹以來守<lb/>
為彛制先期而輸古無此法況累年之間科率頻併當<lb/>
今天下錢貨至少江淮之地名為錢荒謂宜改制泉刀<lb/>
以救其弊而乃令百姓盡委田野蠶絲之利一之於錢<lb/>
必將倍棄其物以就所售百貨既輕兆人嗸嗸力屈財<lb/>
盡散為盗賊雖有噬臍之悔將無及矣臣又聞竭澤而<lb/>
<pb n="KR2f0039_WYG_255-20a"/>
漁明年無魚百姓不足君於何取伏乞聖慈特賜矜允<lb/>
裁減其半令納本色其第四第五等貧下人户願納本<lb/>
色並聽仍各依每年夏秋期限送納於國家賦稅亦無<lb/>
所損而江淮之民不至流散則朝廷之大恵也<lb/>
七年通判蔡州劉敞論折變當随土地之宜䟽曰臣聞<lb/>
聖王之處民也順其性是故居山者不使居川居渚者<lb/>
不使居中原其取民也任其宜是故山虞不以魚鼈為<lb/>
賦川衡不以材木為貢盖順其性者知天者也任其宜<lb/>
<pb n="KR2f0039_WYG_255-20b"/>
者知地者也聖王之功不變天地是以其養易足其教<lb/>
易成其求易供其取不匱今之時善言政者莫不欲富<lb/>
民欲富民而常患奪其財者由有司取之反其性而戾<lb/>
其宜於是或以糓為金或以芻為帛非精也而求之不<lb/>
舍民是以困窮是以流亡是以盗爭朝廷豈不恤哉葢<lb/>
不得已也臣以為方今用度不足之時欲盡如古葢亦<lb/>
未可且勅有司毋責魚鼈於山毋索材木於川則百姓<lb/>
亦庶幾矣臣非敢虛言也臣所治州十縣其五皆種穜<lb/>
<pb n="KR2f0039_WYG_255-21a"/>
稑而有司乃使以糯與粳為賦一不如約吏當坐之若<lb/>
此者上則不順於天下則不因於地中則不恱於人去<lb/>
聖王之功逺矣惟陛下哀憐之臣幸備執事以治民為<lb/>
職詔書問可以寛民者臣切疑莫先於此夫賦稅固自<lb/>
古有之臣願勅諸路轉運使必不得已而折變變其所<lb/>
有毋變其所無變其所可得毋變其所不可得則民疾<lb/>
不困矣<lb/>
仁宗時户部侍郎夏竦上均賦歛奏曰臣聞禹貢之典<lb/>
<pb n="KR2f0039_WYG_255-21b"/>
九州異賦周官之制五地殊征相其土宜平其斂法輕<lb/>
重等則民樂輸逺邇一而國章立夏后氏五十而貢商<lb/>
人七十而助周人百畆而徹雖皆什一之通制盖有公<lb/>
田之定式國家疆治萬國敷同聲教務推恵育休息元<lb/>
元而地征之法未盡均一或同郡鄰邑髙下不等接畛<lb/>
聫疆桀貊有殊或地廣而稅鮮賦多而田寡或不腆受<lb/>
沃衍之征上腴當淳鹵之賦植稻粱而課菽麥無桑柘<lb/>
而責繭稅官府由是生姦豪右于焉得志無告之民積<lb/>
<pb n="KR2f0039_WYG_255-22a"/>
於罷弊伏願陛下霽雷霆之威采狂狷之辭申命有司<lb/>
特著稅令辨肥瘠之地定輕重之法分科列目第為九<lb/>
等上田十頃當賦若許下田百畆當稅幾何分詔能臣<lb/>
頒行天下履其地力裒多益寡斷長補短陸耕水耨並<lb/>
正其征沃野弊田各平其斂標列版圖百世不易垂之<lb/>
後嗣聖法可觀下民之患自除猾吏之欺斯絶易所謂<lb/>
聖人作而萬物覩者也<lb/>
監察御史傅堯俞乞罷均稅奏曰臣伏覩諸路均稅未<lb/>
<pb n="KR2f0039_WYG_255-22b"/>
見其便知河南府王屋縣事髙本嘗有奏陳乞行寢罷<lb/>
其論頗為詳備朝廷不賜允從事行後來勞擾詞訟皆<lb/>
如本言本所論者今不復云以臣所見實難均定借如<lb/>
今日粗得平均富者擇地以兼併貧者薄稅以圗售賣<lb/>
買數年復不均矣兼稅户割移舊有條制縱使逐户開<lb/>
㭊諸色稅數令賣買之日對簿書鑿而州縣鮮得能吏<lb/>
一付胥史依舊為奸況終無必得均平之理若加科條<lb/>
以嚴按括徒更增弊必恐無益今四方多被水旱雖豐<lb/>
<pb n="KR2f0039_WYG_255-23a"/>
稔一二年未便完復又加騷擾重為困苦此乃民所嗟<lb/>
怨臣皆摭實而言伏乞一切罷之以寛疲瘵臣聞先皇<lb/>
帝嘗與宰臣王旦言及此事然訖不見施行以先皇帝<lb/>
之聖王旦之賢夫豈不思必有意也惟陛下留神天下<lb/>
幸甚<lb/>
張方平上論曰臣聞理人之道地著為本分民之要平<lb/>
土為大故古者井田之制必先立歩畆以正經界夫受<lb/>
私田百畆公田十畆是謂什一之法夏氏五十而貢商<lb/>
<pb n="KR2f0039_WYG_255-23b"/>
人七十而助周百畆而徹皆什一也故春秋傳曰什一<lb/>
者天下之中正者也其山林藪澤原陵淳鹵之地準肥<lb/>
磽以為差随厚薄而收入是以春秋譏宣公初稅畆謂<lb/>
履畆而稅擇其善者取之故君子惡公以為於民已悉<lb/>
矣自廬井之壊而王制大亂民生失平稅賦之法不齊<lb/>
矣漢初接秦之暴務安殘氓約用省禁益薄田租至文<lb/>
景之際乃或三十而收一時更盡除勿收可謂寛約矣<lb/>
於時網䟽而民富百姓安樂知重禮義天下之刑獄幾<lb/>
<pb n="KR2f0039_WYG_255-24a"/>
措焉夫厚斂則民困困則姦盗起而刑辟重輕賦則民<lb/>
足足則禮義興而刑罰簡刑辟重則民愁怨而思亂禮<lb/>
義興則民安樂而思治思亂者視其君如仇讐雖箕㣲<lb/>
之仁不能使之安而久思治者愛其君如父母雖蚩尤<lb/>
之孽不能使之動而危盖厚斂起乎荒汰薄賦由乎節<lb/>
用秦自暴政之并天下侈心無極恢大封域北拓邉地<lb/>
南開越境扵是發閭左之戍掃天下之命飛芻輓粟萬<lb/>
里轉餽暴骸露骨積於邉荒内興功事窮極力役創阿<lb/>
<pb n="KR2f0039_WYG_255-24b"/>
房之宫備六國之制胡亥發徒百萬以營驪山及山東<lb/>
兵興聚師待餉此所以收大半之賦而不足也漢初定<lb/>
天下生人困瘁量吏禄度官用以賦扵民孝文躬脩儉<lb/>
節仁愛清静宫室苑囿車馬服御無所增飾有不便輙<lb/>
弛以利民身衣弋綈後宫親幸衣不曵地帷帳無文繡<lb/>
惜百金之費罷露臺而不為匈奴背約犯塞令守邉備<lb/>
不發兵深入無動勞百姓治霸陵因山不增髙器用瓦<lb/>
物不藏金銀又親行耕籍之禮以勸農事務廣儲蓄以<lb/>
<pb n="KR2f0039_WYG_255-25a"/>
備灾沴此所以三十而稅一或盡除勿收而國用足也<lb/>
自後漢叔世吳魏三分司馬氏之南渡中原剖裂外備<lb/>
疆事百役之費内則間以昏僻驕滛之主急征横斂科<lb/>
調雜出是故漢有虐政而作田畆之賦齊有淫政而重<lb/>
休調之租隋有亂政則有先期逆征之暴唐有弊政則<lb/>
有青苖地頭之稅舊弊不革新名日生侵刻疲人自取<lb/>
孤弱是何異割肌膚而滋口腹事枝葉而剔根心反裘<lb/>
負薪徒有惜毛之意斃人以梃不知罪歳之非剥斂之<lb/>
<pb n="KR2f0039_WYG_255-25b"/>
名可謂窮矣國家接衰唐之頽綱經五代之亂軌平四<lb/>
方之僭閏立一王之法式其横出之算無名之征革其<lb/>
弊者多焉比在先朝定民田之租考地之肥瘠制賦之<lb/>
重輕裁使平均本扵寛約利人奉國誠為中典夫古之<lb/>
田制有賦有稅稅以待郊社宗廟百神之祀天子奉養<lb/>
百官禄食之給賦以供車馬甲兵士徒之役充實府庫<lb/>
賜予之用今夫車馬甲兵之資士徒之衆皆縣官素具<lb/>
不復藉於民大率中田畆收一石輸官一斗畿甸之外<lb/>
<pb n="KR2f0039_WYG_255-26a"/>
歳供兩稅無他課調則是今制賦之法抑已簡而有經<lb/>
矣至如山原之地或入稻秔之物陂澤之鄉或有縑綈<lb/>
之稅捨其所有責其所無農人供之其費自倍有者半<lb/>
賈而賣亡者倍稱而取使乗利估販者得操其竒贏此<lb/>
商人所以兼并農人農人所以重困也誠依古制均定<lb/>
壤賦随地所産因民所工省其雜名專為糓帛除折準<lb/>
之令去錢刀之目如此則國之經入如故民之輸出有<lb/>
常利歸扵耕農權奪於富人上之徳澤加扵百姓民之<lb/>
<pb n="KR2f0039_WYG_255-26b"/>
頌聲興扵天下可以制梃而鞭撻歴世之暴君汙吏矣<lb/>
謹論<lb/>
方平又上論曰臣聞王都者天下之根本九州之樞㑹<lb/>
譬之一人之身則京畿為之腹心而四方乃其支末腹<lb/>
心宜泰支末處勞飬身之道也先安京畿後康四方理<lb/>
國之體也今所為租稅之法更徭之制而王畿最重品<lb/>
色尤煩力耕時穫無水旱蟲螟之害田賦適辦銖收毫<lb/>
聚累以歳月生業甫立敺就一役随復破散故甸内之<lb/>
<pb n="KR2f0039_WYG_255-27a"/>
民鮮有盈室昔者明王保邦預備之道惟於平世始可<lb/>
為謀及其已弊救日不暇雖有賢智豈遑經久今内外<lb/>
無事賦入有經而民家壁立野無青草設有横出之調<lb/>
緩急之率不及均逺應近求具則必扶老攜㓜轉死溝<lb/>
壑雖峻刑嚴禁不能止流亡播潰之患矣夫致理之本<lb/>
在乎制度制民之産在乎均平子曰不患寡而患不均<lb/>
盖均亡貧且都城之内大商富賈坐列販賣積貯倍息<lb/>
乗上之令操其竒利不知稼穡之艱難而粱肉常餘乗<lb/>
<pb n="KR2f0039_WYG_255-27b"/>
堅策肥履絲曵綵羞具居室過於侯王淫侈之俗日以<lb/>
輕僭賦調所不加百役所不及優㳺逸豫專事驕靡而<lb/>
農人侵冒寒暑服田力穡以供租稅以給繇役仰不足<lb/>
以飬父母俯不足以畜妻子同為王民而都門内外勞<lb/>
逸之殊如此此豈抑末敦本之道乎又凡國家發徳音<lb/>
布恩令必首及輦轂或曲有所被重罪者末減輕繫者<lb/>
踈宥姦邪桀慝踰軌亂常草竊偽濫不經之民咸霑渙<lb/>
澤而農人積逋舊負錐刀之末不蒙蠲除侵肌斷髓連<lb/>
<pb n="KR2f0039_WYG_255-28a"/>
錮妻孥此豈推恩布恵之道乎兼并之族姦宄之人以<lb/>
幸近於天日故特䝉於庇照而此農人澤不下及臣愚<lb/>
疑其未周也誠天子哀此疲人霈然加恵除其雜調變<lb/>
折之目寛其租入庸役之令採其孝悌力田節義之人<lb/>
賜復其家以勵風俗因制王畿之内嚴立占田之限無<lb/>
使權豪侵併貧弱上以為國備下以勸農功使本業之<lb/>
人得自比於兼并姦宄同被上之恩澤此不亦強幹優<lb/>
本之道歟謹論<lb/>
<pb n="KR2f0039_WYG_255-28b"/>
方平又請減省河北徭役䟽曰伏以國家通好于契丹<lb/>
三十七年于兹矣邉人不知有戰爭之患餉餽之勤保<lb/>
其父子室家安于耕桑畜牧宜乎生業益殖事力加裕<lb/>
而比屋彫瘁率無盖藏一榖不登莫能自濟臣愚竊思<lb/>
其故其弊有三一曰厨傳二曰徭役三曰河防自和好<lb/>
已來邉將無所事惟以酒食宴樂苞苴問遺名聲相傾<lb/>
惟恐不逮公錢不足則取于百姓百姓不足則賈以求<lb/>
贏賈又不足則有傾私槖以繼之者羊豕不得擾于闌<lb/>
<pb n="KR2f0039_WYG_255-29a"/>
雉兔不得安于野行販者不得共其利擔負者不得寜<lb/>
其居此厨傳之弊也又民之大害惟在更徭有才觧州<lb/>
役即被縣差家無兼丁自身營業故凡役事率以雇傭<lb/>
二年一更傭金不減千萬中人之家耗矣夫如是百姓<lb/>
安得不困臣獨竊歎邉陲無事逾四十年不能使公私<lb/>
充實備於無患而竭民之財産於不急之役及官吏口<lb/>
腹逸欲之費一旦倉卒蕭然無所恃彼河防猶為國事<lb/>
所不得已者欲乞朝廷選官與河北轉運使盡取一路<lb/>
<pb n="KR2f0039_WYG_255-29b"/>
郡縣凡民之籍以較徭役之數益減節之所有州郡厨<lb/>
傳餼贈之弊深料此事亦非官吏所願然盖體例相習<lb/>
彼此相形雖有愛民節用之心勢不可獨異臣謂宜明<lb/>
為條約事為之制則雖往來使客亦自絶過望之心至<lb/>
於毁譽愛憎亦當漸自消弭然後裁損用度以充公私<lb/>
之備詢考名實以觀郡縣之政三數年庶乎民之富庶<lb/>
必有加也<lb/>
神宗即位初御史中丞司馬光論衙前劄子曰臣伏見<lb/>
<pb n="KR2f0039_WYG_255-30a"/>
近者陛下特下詔書以州郡差役之煩使民無敢力田<lb/>
積榖求致厚産至有遺親背義自求安全者令中外臣<lb/>
庶條陳利害委官詳定以聞此誠堯舜之用心生民之<lb/>
盛福也臣竊見頃嵗國家以民間苦里正之役廢罷里<lb/>
正置鄉户衙前又以諸鄉貧富不同東鄉上户家業千<lb/>
貫亦為里正西鄉上户家業百貫亦為里正應副重難<lb/>
勞逸不均乃立定衙前人數每遍有闕於一縣諸鄉中<lb/>
選物力最髙者一户補充行之到今已逾十年民間貧<lb/>
<pb n="KR2f0039_WYG_255-30b"/>
困愈甚於舊議者以為一州一縣利害各殊今一槩立<lb/>
法未能盡善又里正只管催稅人所願為衙前所管官<lb/>
物乃有破壊家産者然則民之所苦在於衙前不在里<lb/>
正今廢里正而存衙前是廢其所樂而存其所苦也又<lb/>
嚮者每鄉止有里正一人借使有上等十户一户應役<lb/>
則九户休息可以晏然無事專意營生其所以勞逸不<lb/>
均盖因衙前一槩差遣不以家業所直為準若使直千<lb/>
貫者應副十分重難直百貫者應副一分重難則自然<lb/>
<pb n="KR2f0039_WYG_255-31a"/>
均平今乃將一縣諸鄉混同為一選物力最髙者差充<lb/>
衙前如此則有物力人户常充重役自非家計淪落則<lb/>
永無休息之期矣有司但知選差富户為抑強扶弱寛<lb/>
假貧民殊不知富者既盡賦役不歸扵貧者將安適矣<lb/>
借使今日家産直十萬者充衙前數年之後十萬者盡<lb/>
則九萬者必當之矣九萬者盡則八萬者必當之矣自<lb/>
非磨滅消耗至扵困窮而為盗賊無所止矣故置鄉户<lb/>
衙前以來民益困乏不敢營生富者反不如貧貧者不<lb/>
<pb n="KR2f0039_WYG_255-31b"/>
敢求富日削月朘有減無增以此為富民之術不亦踈<lb/>
乎臣嘗行於村落見農民生具之㣲而問其故皆言不<lb/>
敢為也今欲多種一桑多置一牛蓄二年之糧藏十疋<lb/>
之帛鄰里已目為富室指抉以為衙前矣況敢益田疇<lb/>
葺廬舍乎臣聞其言惄焉傷心安有聖帝在上四方無<lb/>
事而立法使民不敢為久生之計乎凡為國者患在見<lb/>
目前之利不思永久之害故初置鄉户衙前之時人未<lb/>
見其患及今然後知之若因循不改日益久則患益深<lb/>
<pb n="KR2f0039_WYG_255-32a"/>
矣臣愚欲望聖慈特降指揮下諸路州縣相度上件里<lb/>
正衙前與鄉户衙前各具利害奏聞隨其所便别立條<lb/>
法務令百姓敢營生計則家給人足庶幾可望矣<lb/>
熈寜三年光又乞免永興軍路苖役錢劄子曰臣奉勅<lb/>
差充永興軍一路安撫使臣竊見陕西百姓自珹綏州<lb/>
以來供應諸般科配及支移稅賦往近邉州軍日近復<lb/>
有環慶事宜加之今年亢旱五稼不熟人户流移者已<lb/>
聞不少國家所宜汲汲存恤使人户安集臣伏見先所<lb/>
<pb n="KR2f0039_WYG_255-32b"/>
散青苖錢貧破百姓為患不細臣已曾累次上言不敢<lb/>
重煩聖聽今又聞議者欲令州縣將諸色役人一時放<lb/>
罷官為雇人祗應却令人户均定免役錢随二稅送納<lb/>
乃至單丁女户客户寺觀等並令均出若果行此法其<lb/>
為害必又甚扵青苖錢何則上等人户自來更互充役<lb/>
有時休息今歳歳出錢是常無休息之期也下等人户<lb/>
及單丁女户等從來無役今盡使之出錢是孤貧鰥寡<lb/>
之人俱不免役也若錢少則不足以雇人若錢多則須<lb/>
<pb n="KR2f0039_WYG_255-33a"/>
重斂於民雇人不足則公家闕事重斂於民則衆心愁<lb/>
怨自古以來繇役皆出於民今一旦變之未見其利也<lb/>
且受雇者皆浮浪之人使之主守官物則必侵盗使之<lb/>
幹集公事則必為姦事發則挺身逃亡無有田宅宗族<lb/>
之累建議者亦自知其不可乃云若雇召人不足即依<lb/>
例輪差支與逐處所定雇錢足了役事則自當有人應<lb/>
募今既無人應募必是錢少不足充役是徒有免役之<lb/>
名而役猶不免但無故普增數倍之税也彼青苗錢以<lb/>
<pb n="KR2f0039_WYG_255-33b"/>
債與民而取其息已是困民之法今又使横出數倍之<lb/>
税民安有不困蹷者哉以富庶之域猶不能堪況陜西<lb/>
累嵗奉邉民力彫弊豈可復為無益之事以擾之乎伏<lb/>
望聖慈特免永興軍一路青苖免役錢以愛惜民力專<lb/>
奉邉費其餘路分則繫自朝廷裁酌<lb/>
四年御史中丞楊繪論助役䟽曰臣竊以堯舜之為君<lb/>
禹臯陶之為臣可謂至治矣然考之於書臯陶之所以<lb/>
矢謨扵舜而禹亦稱惟帝其難之者在知人在安民二<lb/>
<pb n="KR2f0039_WYG_255-34a"/>
者而已安民則恵豈非治道之先哉又況乎畿甸之民<lb/>
也臣竊見日近有東明等縣百姓約千百人詣開封府<lb/>
告訴為超陞等第出助役錢事本府不肯接狀却稱不<lb/>
曾受得朝㫖及司農寺關報百姓既無所訴遂突入相<lb/>
府宰臣王安石諭云此事相府元不知特與指揮不令<lb/>
超陞等第仍問汝等來時知縣知否並言不知至十五<lb/>
日聚來御史臺前臣為本臺無例收接訴狀㝷諭令散<lb/>
去退而訪聞得司農寺超陞等第因依乃是不依逐縣<lb/>
<pb n="KR2f0039_WYG_255-34b"/>
元定户活等第却從司農寺將見管户口品量等第均<lb/>
定助役錢數抛降與逐名令管認户力次第陞降重别<lb/>
造成牋簿依條限曉示人户知悉須管於農務前了當<lb/>
臣今舉一縣以言之只如酸棗縣鄉村第一等元申一<lb/>
百三十户今司農寺抛降却要二百四户即是陞起七<lb/>
十四户第二等元申二百六十户今司農寺却抛降三<lb/>
百六户乃是陞起四十六户第三等元申三百三十九<lb/>
户今司農寺却抛降四百五十九户乃是陞起一百二<lb/>
<pb n="KR2f0039_WYG_255-35a"/>
十户臣竊謂凡等第陞降盖視人户家治髙下須憑本<lb/>
縣本縣須憑户長里正户長里正須憑鄰里自下而上<lb/>
乃得其實今來却自司農寺畫下數目令本縣依數定<lb/>
簿豈得民心甘服哉譬如所以為帯者為腰也所以為<lb/>
履者為足也帯之長短須随腰之豐瘦履之闊狹須準<lb/>
足之小大今若帯長而有餘則增腰以滿之履狹而不<lb/>
足則削足以就之可乎超陞等第以就多出錢何以異<lb/>
此況京畿者天下之根本不可不掛聖慮據此次第人<lb/>
<pb n="KR2f0039_WYG_255-35b"/>
户紛擾詞訴卒急未了雖欲委府界提㸃脅以止之竊<lb/>
恐川壅而潰其傷必多可不念哉自來措置民事何嘗<lb/>
不自州及縣豈有文字下縣州府不知之理竊詳司農<lb/>
寺不闗報開封府之意顯是自知所行之事扵理未安<lb/>
指望諸縣畏威不敢異議若闗京尹或致爭執則事體<lb/>
稍重有礙施行所以公然不顧直行下縣兼今來已是<lb/>
農務之月如何農務前定要了當欲随夏稅起催乎臣<lb/>
又訪聞得中書見差孫迪張景温下諸縣體量仍令諸<lb/>
<pb n="KR2f0039_WYG_255-36a"/>
縣將不願出錢人户别作一項開坐臣竊恐特將不願<lb/>
出錢人户困以重役以此威脅誰敢不從臣願陛下沈<lb/>
思熟慮畿内之民從來驕飬有同赤子今來已被團保<lb/>
之法行之猝暴惶駭未已若又不住陵虐所憂不細書<lb/>
云民惟邦本本固邦寜民可近不可下詩云商邑翼翼<lb/>
四方是則春秋内中國而外諸夏可不務安之乎今判<lb/>
司農寺乃鄧綰曾布一為都檢正非臣言之誰敢為陛<lb/>
下言之者<lb/>
<pb n="KR2f0039_WYG_255-36b"/>
監察御史裏行劉摯論助役十害䟽曰臣聞孟子曰徒<lb/>
善不足以為政言人君雖有仁心仁聞茍不因先王之<lb/>
道為良法度以行之則亦不免扵民不得被其澤恭惟<lb/>
陛下至誠好治憂念元元謂天下役法久失其平故慨<lb/>
然有意其大均之也然有司建議立法頗無以上副詔<lb/>
旨而下協人情者臣請言之其法曰率錢助役官自雇<lb/>
人臣謂其事不可勝言而畧陳其十害天下户籍均為<lb/>
五等然十七路三百餘州軍千二百餘縣凡人之虛實<lb/>
<pb n="KR2f0039_WYG_255-37a"/>
役之重輕𩔖皆不同今斂錢用等以為率則所謂不同<lb/>
者非一法之所能齊若随其田業腴瘠因其所宜一州<lb/>
一縣一鄉一家各自立法則紛錯散殊何所緫統非所<lb/>
謂畫一者其害一也新法患等籍之不得其實故令品<lb/>
量物力别立等第以定錢數然舊籍既不可信則今之<lb/>
品量何以得其無失不獨騷擾生弊亦使富者或輸少<lb/>
貧者或輸多其害二也上户常少中下之户常多上户<lb/>
之役數而重故或以今之助錢為幸下户之役簡而輕<lb/>
<pb n="KR2f0039_WYG_255-37b"/>
故皆以今之助錢為不幸優富苦貧非法之意其害三<lb/>
也新法所以令品量立等不取舊簿者意欲多得雇錢<lb/>
而患上户之寡故臨時登降升補髙等以充足配錢之<lb/>
數疲匱之人何以堪命近日府界其事已騐其害四也<lb/>
嵗有豐凶而役人有定數助不可闕則是助錢非若賦<lb/>
稅有倚閣减放之期其害五也夏秋二熟農人唯有絲<lb/>
絹麥粟之𩔖而助法皆用見錢故須随時貨易逼於期<lb/>
㑹價必大賤借使許令以物代錢亦復有退揀壅滯及<lb/>
<pb n="KR2f0039_WYG_255-38a"/>
夤縁乞索之患其害六也兩稅及科買貨責色目已多<lb/>
使常無凶災猶病不能了公私之費又起庸錢竭其所<lb/>
有恐斯人無恱而願為農者天下户口日當耗失小則<lb/>
去為商賈為客户為惰㳺或父母兄弟不相保抵冒法<lb/>
禁析而入下户大則聚而為盗賊其害七也徼幸之人<lb/>
又能寅縁法意虛收大計如近日兩浙科起一倍錢數<lb/>
欲自以為功而使國家受聚斂之謗其害八也夫既為<lb/>
之民而服役扵公家廼所謂治扵人者事人天下之通<lb/>
<pb n="KR2f0039_WYG_255-38b"/>
義也況鄉縣定差循環相代上等大役至速者猶須十<lb/>
餘年而一及之至扵下役則動須一二十年乃復一差<lb/>
今使槩出緡錢官自召雇盖雇之之直不重則不足以<lb/>
募不輕則不足以給輕之則法或不行重之則民不堪<lb/>
命其害九也夫役人必用鄉户盖其有常産則必知扵<lb/>
自重性愚實則罕至扵欺公舊法雖有替名鄉人自任<lb/>
其責今既雇募恐止得輕猾浮浪姦偽之人則所謂帑<lb/>
庾場務綱運凡所以主財者不唯不盡心扵幹守亦恐<lb/>
<pb n="KR2f0039_WYG_255-39a"/>
縣官之物不勝其盜用而抵冒法令罪獄日報至扵弓<lb/>
手耆壯承符散從手力胥史之𩔖職在捕察賊盜發行<lb/>
文書追督公事者則恐遇寇有畏逸之患因事有騷擾<lb/>
之姦而舞文鬻事無有虚日其害十也夫民可安<lb/>
而不可動財可通而不可竭以臣之淺聞寡見而所列<lb/>
如此其沸扵民口有大扵此而臣未敢言者其又何窮<lb/>
然臣亦嘗為陛下博訪而深計之盖天下差役莫重扵<lb/>
衙前今司農新法一項云鄉户衙前更不抽差其長名<lb/>
<pb n="KR2f0039_WYG_255-39b"/>
人等並聽依舊將天下官自出賣到酒稅坊場并州縣<lb/>
坊郭人户助役錢數以酬其重難臣謂此法有若可行<lb/>
然坊郭十等户自來已是承應官中配儥之物及饑饉<lb/>
盜賊河防城壘緩急科率郡縣頼之今亦難為使之均<lb/>
出助錢外舊來官中將場務給與衙前對折役過分數<lb/>
然多是估價不盡虧却官中實數今既官自拘收用私<lb/>
價召賣則所入固多又應係衙前當役去處事件官為<lb/>
財省使無舊日糜費而支酬之際稍優其數則人情必<lb/>
<pb n="KR2f0039_WYG_255-40a"/>
當樂為可寛鄉户重役而似無害民之事臣乞陛下將<lb/>
此一法詔有司講求其詳若逐路坊場錢數可以了得<lb/>
本路召雇衙前酬奬則乞詳具條目行而觀之以三二<lb/>
年間若見其利則其他役法更革無難矣所是助錢之<lb/>
法伏望早賜睿斷一切寢議以幸天下夫更令創制可<lb/>
以漸而不可以暴況欲内自畿甸外至海隅一槩率錢<lb/>
可謂重斂又欲廹急而成之使生靈何以自全陛下安<lb/>
得不慎重其事哉<lb/>
<pb n="KR2f0039_WYG_255-40b"/>
摯又奏曰臣近曾上言論助役之法其害有十今奉聖<lb/>
㫖批送下司農寺曾布劄子條件詰難奉聖旨令臣分<lb/>
析者竊以助役之法有大臣主之扵中書有中書之属<lb/>
官及御史知雜者講畫扵司農寺有大臣所選擇監司<lb/>
提舉官行之扵諸路上下布置其勢若此可謂易行矣<lb/>
然曠日彌年未有定論可以為法者其故何也不順乎<lb/>
民心而已矣民之所不欲古今未有可以勢力強而成<lb/>
者也故雖命使者奔馳道路禀之扵内而刼之扵外然<lb/>
<pb n="KR2f0039_WYG_255-41a"/>
其擬議参差條制殊異紛然自不知其可行之計則此<lb/>
法利害明若觀火矣臣有言責也是故前日采中外士<lb/>
民之說敷告扵陛下今司農之辯說既如此陛下以臣<lb/>
言為是耶則事盡於前奏可以覆視陛下以臣言為非<lb/>
耶則貶黜之而已雖復使臣言之亦不過所謂十害者<lb/>
是以不復條陳不唯費辭文過煩紊天聽而風憲之官<lb/>
豈與有司較是非勝負交口相直如市人之詬競者則<lb/>
無乃辱陛下耳目之任哉謂臣等險詖欺誕則上有陛<lb/>
<pb n="KR2f0039_WYG_255-41b"/>
下之聦察而下有中外之公議所謂中有向背則臣所<lb/>
向者公所背者私所向者義所背者利所向者君父所<lb/>
背者權臣今方辨助法之利害而無故立向背之論以<lb/>
朋黨之意教誘天下此可駭也所謂曾無畏忌則陛下<lb/>
之法臣所畏也陛下容受忠直臣為御史實不敢隠情<lb/>
自為忌諱今司農欲使臣畏忌權臣則誠臣之所不能<lb/>
者也伏望陛下將臣前後所論助役章奏與司農之言<lb/>
宣示二府大臣中外百官以考是非若臣言有所取則<lb/>
<pb n="KR2f0039_WYG_255-42a"/>
乞速罷助議以安天下之心若稍有欺罔則乞重行竄<lb/>
逐以謝專權之人而戒妄言者<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_255-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百五十五<lb/>
</p>
<p>
</p>
  </div>
</body>
</text>
</TEI>
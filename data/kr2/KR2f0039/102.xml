<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百二</head> <lb/>
    <p>
<pb n="KR2f0039_WYG_102-1a"/>
欽定四庫全書<lb/>
　歴代名臣奏議卷一百二<lb/>
　　　　　　　　　　　明　楊士竒等　撰<lb/>
　　守成<lb/>
漢恵帝時曹叅為相國子窋為中大夫帝恠叅不治事<lb/>
以為豈少朕與乃謂窋曰若歸試私従容問而父曰髙<lb/>
帝新棄群臣帝富於春秋君為相日飲無所請事何以<lb/>
憂天下乎然無言吾告若也窋既洗沐歸間侍自従其<lb/>
<pb n="KR2f0039_WYG_102-1b"/>
所諫叅叅怒笞窋三百曰趣入侍天下事非若所當言<lb/>
也至朝時恵帝讓叅曰與窋胡治乎乃者我使諌君也<lb/>
叅免冠謝曰陛下自察神武孰與髙帝上曰朕乃安敢<lb/>
望先帝乎曰陛下觀臣能孰與蕭何賢上曰君似不及<lb/>
也叅曰陛下言之是也且髙帝與蕭何定天下法令既<lb/>
明今陛下垂拱叅等守職遵而勿失不亦可乎恵帝曰<lb/>
善君休矣<lb/>
哀帝即位初多改成帝之政更易大臣䇿免何武歸汎<lb/>
<pb n="KR2f0039_WYG_102-2a"/>
鄉侯國大司空師丹乃上書言古者諒闇不言聽於冡<lb/>
宰三年無改於父之道前大行在堂而官爵臣等以及<lb/>
親屬赫然貴寵詔書比下變動政事卒暴無漸臣不能<lb/>
明陳大義復不能牢讓爵位相隨空受封侯増益陛下<lb/>
之過間者郡國多地動水出流殺人民日月不明五星<lb/>
失行此皆舉錯失中號令不定法度失理隂陽溷濁之<lb/>
應也人情無子雖六七十猶博取而廣求孝成皇帝獨<lb/>
以壯年克己立陛下為嗣及棄天下陛下繼體四海安<lb/>
<pb n="KR2f0039_WYG_102-2b"/>
寧百姓不懼此先帝聖徳當合天人之功也臣聞天威<lb/>
不違顔咫尺願陛下深思先帝所以建立陛下之意且<lb/>
克己躬行以觀羣下之従化天下者陛下之家也肺附<lb/>
何患不富貴倉卒若是其不長久矣<lb/>
東漢光武時馮異自長安入朝帝謂公卿曰是我起兵<lb/>
時主簿也為吾披荆棘定闗中乃賜珍寳錢帛詔曰倉卒<lb/>
蕪蔞亭豆粥虖沱河麥飯厚意久不報異稽首謝曰臣<lb/>
聞管仲謂桓公曰願君無忘射鈎臣無忘檻車齊國賴<lb/>
<pb n="KR2f0039_WYG_102-3a"/>
之臣今願國家無忘河北之難小臣不敢忘巾車之恩<lb/>
留十餘日乃還<lb/>
唐貞觀間太宗謂侍臣曰自古帝王亦不能常化假令<lb/>
内安必有外擾當今逺夷率服百榖豐稔賊盗不作内<lb/>
外寧静此非朕一人之力實由公等共相匡輔然安不<lb/>
忘危理不忘亂雖知今日無事亦須思其終始常得如<lb/>
此始是可貴魏徴對曰自古已来元首股肱不能備具<lb/>
或時君稱聖臣即不賢或遇賢臣即無聖主今陛下聖<lb/>
<pb n="KR2f0039_WYG_102-3b"/>
明所以致理向若直有賢臣而君不思化亦無所益天<lb/>
下今雖太平臣等猶恐未以為喜惟願陛下居安思危<lb/>
孜孜不怠耳帝又嘗謂侍臣曰自古人君為善者多不<lb/>
能堅守其事漢髙祖泗上一亭長耳初能拯危誅暴以<lb/>
成帝業然更延十數年縦逸之敗亦不可保何以知之<lb/>
孝恵為嫡嗣之重温恭仁孝而髙帝惑於愛姬之子欲<lb/>
行廢立蕭何韓信功業甚髙蕭既妄繫韓亦濫黜自餘<lb/>
功臣黥布之輩懼而不安以致反逆君臣父子之間悖<lb/>
<pb n="KR2f0039_WYG_102-4a"/>
謬若此豈非難保之明驗也朕所以不敢恃天下之安<lb/>
每思危亡之事以自戒懼用保其終<lb/>
太宗謂公卿曰朕端拱無為四夷咸服豈朕一人之所<lb/>
致實賴諸公之力耳當思善始令終永固鴻業子子孫<lb/>
孫逓相輔翼使豐功厚利令數百年後讀我國史鴻勲<lb/>
茂業粲然可觀豈唯稱隆周盛漢及建武永平故事而<lb/>
已哉房𤣥齡進曰陛下撝挹之志推功羣下致理昇平<lb/>
本闗聖徳臣下何力之有唯願陛下有始有卒則天下<lb/>
<pb n="KR2f0039_WYG_102-4b"/>
永賴太宗又曰朕觀古先撥亂之王皆年踰四十唯光<lb/>
武年三十三但朕年十八舉兵年二十四遂平天下年<lb/>
二十九昇為天子此則武勝於古也少従戎旅不暇讀<lb/>
書貞觀以来手不釋卷知風化之本見政理之源行之<lb/>
數年天下大理風移俗變子孝臣忠此又文過於古也<lb/>
昔周秦以降戎狄内侵今戎狄稽䫙皆為臣妾此又懐<lb/>
逺勝古也此三者朕何徳以堪之既有此功業何得不<lb/>
善始慎終耶<lb/>
<pb n="KR2f0039_WYG_102-5a"/>
太宗謂侍臣曰帝王之業草創與守成孰難尚書左僕<lb/>
射房𤣥齡對曰天地草昩羣雄競起攻破乃降戰勝乃<lb/>
剋由此言之草創為難魏徴對曰帝王之起必承衰亂<lb/>
覆彼昬狡百姓樂推四海歸命天授人與乃不為難然<lb/>
既得之後志趣驕逸百姓欲静而徭役不休百姓凋殘<lb/>
而侈務不息國之衰敝恒由此起以斯而言守成則難<lb/>
太宗曰𤣥齡昔従我定天下備嘗艱苦出萬死而遇一<lb/>
生所以見草創之難也魏徴與我安天下慮生驕逸之<lb/>
<pb n="KR2f0039_WYG_102-5b"/>
端必踐危亡之地所以見守文之難也今草創之難既<lb/>
已徃矣守文之難當思與公等慎之<lb/>
太宗又謂侍臣曰平定天下朕雖有其事守之失圖功<lb/>
業亦復難保秦始皇初亦平六國遽有四海及末年不<lb/>
能善守實可為戒公等宜念公忘私則榮名髙位可以<lb/>
克終其美魏徴對曰臣聞之戰勝易守勝難陛下深思<lb/>
逺慮安不忘危功業既彰徳教復洽恒以此為政宗社<lb/>
無由傾敗矣<lb/>
<pb n="KR2f0039_WYG_102-6a"/>
太宗又嘗謂侍臣曰自古草創之主至子孫多亂何也<lb/>
司空房𤣥齡曰此為幼主生長深宫少居富貴未甞識<lb/>
人間情偽理國安危所以為政多亂太宗曰公意推過于<lb/>
主朕則歸咎於臣夫功臣子弟多無才行藉祖父資䕃<lb/>
遂處大官徳義不脩奢縦是好主既幼弱臣又不才顛<lb/>
而不扶豈能無亂隋煬帝録宇文述在藩之功擢化及<lb/>
於髙位不思報效翻行弑逆此非臣下之過與朕發此<lb/>
言欲公等戒朂子弟使無愆犯即國家之慶也<lb/>
<pb n="KR2f0039_WYG_102-6b"/>
宋太宗時翰林承旨蘇易簡嘗直禁中以水試欹器上<lb/>
宻聞之因晚朝問曰卿所玩得非欹器耶易簡曰然江<lb/>
南徐邈所作也命取試之易簡進曰臣聞日中則昃月<lb/>
滿則虧器盈則覆物盛則衰願陛下持盈守成慎終如<lb/>
始以固丕基則天下幸甚<lb/>
哲宗元祐六年翰林學士梁燾上奏曰臣過被聖恩驅<lb/>
策得侍清光親聞徳音要使静而不擾安而不危内恵<lb/>
中國外綏四方日隆廣問未嘗不及政事之得失臣同<lb/>
<pb n="KR2f0039_WYG_102-7a"/>
天下慶幸陛下聰明可謂知要矣如君臣同徳共行此<lb/>
道數年之間必復見仁宗至治之時比觀朝廷之事似<lb/>
未副聖明之本意者臣甚惑之豈大臣不能将明徳美<lb/>
究宣睿澤以廣為宗社長久安寧之計歟或者聖意稍<lb/>
怠奸人伺隙得進邪説以眩亂聪明歟臣早䝉知遇擢<lb/>
在言路納忠補報難同衆人不忍不為陛下一言也願<lb/>
陛下察臣之志少加聼焉臣聞論者曰致天下之治難<lb/>
守天下之治易臣獨曰致之為易而守之為難也盖自<lb/>
<pb n="KR2f0039_WYG_102-7b"/>
古人主圖治之初莫不急於求賢渇於聞諌得一善唯<lb/>
恐未能行見一不善惟恐不能去潛心於萬事幽微之<lb/>
無形用意於衆人思慮之不到兢兢業業不敢暇豫終<lb/>
至於安樂而無事此天下之治所以致之為易也亦既<lb/>
治矣而放其心氣日益驕志日益怠謂賢者得矣而忽<lb/>
於求謂善言盡矣而厭於聽謂事之微者為不足慮謂<lb/>
患之隠者為不足防奸生而不察禍萌而不悟故終致<lb/>
於敗亂而莫之救此天下之治所以守之為難也易曰<lb/>
<pb n="KR2f0039_WYG_102-8a"/>
君子安不忘危治不忘亂又既濟卦之象曰君子以思<lb/>
患而豫防之盖安有危之理治有亂之機既濟而猶思<lb/>
禍患之潛伏此皆聖人戒懼於治安無患之時者也恭<lb/>
惟陛下臨御七年於今進賢去佞協天下之公興利除<lb/>
害同百姓之欲刑罰清平賦斂均節奸宄已消兵革略<lb/>
戢嵗物豐穰民力寛暇可謂有治之漸矣守而勿失治<lb/>
道可成正是兩宫持守至難之際也恭惟皇帝陛下進<lb/>
學不倦臨政不忽無宫室之好無聲樂之玩無佛老之<lb/>
<pb n="KR2f0039_WYG_102-8b"/>
惑無用武之蔽所以守之者有道矣恭惟太皇太后陛<lb/>
下仁敬明謹濟以大公判别讒邪裁抑僥倖聽斷之間<lb/>
事理常盡照臨之下物無徇情此堯舜之用心也而臣<lb/>
之區區尚以為憂者竊恐陛下以未成之治為己大治<lb/>
以小康之俗為可久安苞桑之慮日懈於心朽索之畏<lb/>
不及於前盖積累而成者為至難怠忽而敗之者為至<lb/>
易臣區區之忠盖已靣陳伏望陛下不以臣言為愚審<lb/>
思而力行之臣屢䝉聖恩降旨開納臣未敢以為喜書<lb/>
<pb n="KR2f0039_WYG_102-9a"/>
曰知之非艱行之惟艱又曰戒哉儆戒無虞願陛下必<lb/>
行可聽之言儆戒無虞之事延洪無疆之休天下幸甚<lb/>
紹聖元年門下侍郎蘇轍上奏曰臣伏見御試策題歴<lb/>
詆近嵗行事有欲復熈寧元豐故事之意臣備位執政<lb/>
不敢不言然臣竊料陛下本無此心其必有妄意陛下<lb/>
牽於父子之恩不復深究是非逺慮安危故勸陛下復<lb/>
行此事此所謂小人之愛君取快於一時非忠臣之愛<lb/>
君以安社稷為恱者也臣竊觀神宗皇帝以天縦之才<lb/>
<pb n="KR2f0039_WYG_102-9b"/>
行大有為之志其所設施度越前古盖有百世而不可<lb/>
變者矣臣請為陛下指陳其略先帝在位近二十年而<lb/>
終身不受尊號裁損宗室恩止袒免減朝廷無窮之費<lb/>
出賣坊埸僱募衙前免民間破家之患罷黜諸科誦數<lb/>
之學訓練諸将慵惰之兵置寄禄之官復六曹之舊嚴<lb/>
重禄之法禁交謁之私行淺攻之策以折西戎之狂収<lb/>
六色之錢以寛雜役之困其微至於設抵當賣熟藥凡<lb/>
如此𩔖皆先帝之聖謨睿筭有利無害而元祐以来上<lb/>
<pb n="KR2f0039_WYG_102-10a"/>
下奉行未甞失墜者也至如其他事有失當何世無之<lb/>
父作之於前而子救之於後前後相濟此則聖人之孝<lb/>
也昔漢武帝外事四夷内興宫室財賦匱竭於是脩塩<lb/>
鐡𣙜酤平準均輸之政民不堪命㡬至大亂昭帝委任<lb/>
霍光罷去煩苛漢室乃定光武顯宗以察為明以䜟決<lb/>
事上下恐懼人懐不安章帝即位深鑒其失代之以寛<lb/>
豈弟之政後世稱焉及我本朝真宗皇帝右文偃革號<lb/>
稱太平而羣臣因其極盛為天書之說及章獻明肅太<lb/>
<pb n="KR2f0039_WYG_102-10b"/>
后臨御攬大臣之議藏書梓宫以泯其迹及仁宗聽政<lb/>
亦絶世不言至今韙之英宗皇帝自藩邸入繼大臣過<lb/>
計創起濮廟群議洶洶者數年及先帝嗣位或請復舉<lb/>
其事寢而不荅遂以安靖夫以漢昭章之賢與吾仁宗<lb/>
神宗之聖豈其薄於孝敬而輕事變易也哉盖事有不<lb/>
可以廟社為重故也是以子孫既獲孝敬之實而父祖<lb/>
不失聖眀之補此真明君之所務不可與流俗議也臣<lb/>
不勝區區願陛下反覆臣言切勿輕事改易若輕變九<lb/>
<pb n="KR2f0039_WYG_102-11a"/>
年已行之事擢任累嵗不用之人懐私忿而以先帝為<lb/>
詞則大事去矣臣不勝憂國之心冒犯天威甘俟譴責<lb/>
元符三年陸佃蔡州召還上奏曰臣伏覩陛下即政之<lb/>
初乾清坤夷玊燭明潤臣民欣戴無有逺邇惟知鼓舞<lb/>
懽呼恭惟陛下仁孝慈儉粹然天成聖神之姿人久屬<lb/>
望加以温恭好問學有光明方将紹承謨烈以登太平<lb/>
如臣凡陋首與収召臣誠不自揆願效涓塵之微竊見<lb/>
神宗皇帝聪明文思延登真儒建立法度布在四方以<lb/>
<pb n="KR2f0039_WYG_102-11b"/>
幸天下後世而元祐之際輙見詆譏紹聖以来又皆稱<lb/>
頌夫事無當否一切紛更國有常刑固在不赦然理有<lb/>
損益不無賡續惟務稱揚亦已過矣爾雅曰賡揚續也<lb/>
夫續前人不必因前所為利則賡之善者揚焉是為善<lb/>
續詩書所稱後世詠嘆不息是也若元祐紛更是知賡<lb/>
之而已不知揚之之罪也紹聖以来率皆稱美是知揚<lb/>
之而已不知賡之之過也伏願陛下咨謀仁賢詢考政<lb/>
事有賡有揚以續大前人之光惟其時物與其當之為<lb/>
<pb n="KR2f0039_WYG_102-12a"/>
貴大中之期實在今日伏惟聖神采擇<lb/>
徽宗時左正言任伯雨上奏曰臣聞有為則艱難無為<lb/>
則逸樂孔子曰無為而治者其舜也歟繼堯故也太祖<lb/>
太宗以艱難創業神考以艱難革弊皆不可以無為故<lb/>
大有為然而神考晚年事功已就漸欲無為與民休息<lb/>
況繼述裕陵之事而可以有為乎臣謂陛下之繼神考<lb/>
猶舜之繼堯當無為而已然恐生事之臣或以為非則<lb/>
前代有曹參之問我家有真祖之言取而用之在陛下<lb/>
<pb n="KR2f0039_WYG_102-12b"/>
耳漢之曹參問恵帝曰陛下自察聖武孰與髙皇帝恵<lb/>
帝曰朕乃安敢望先帝參曰陛下之言是也真宗有言<lb/>
曰二聖功業英睿朕安敢上擬盖以太祖太宗為不可<lb/>
及也臣謂推遜其先以謙為孝可以立本可以趨時故<lb/>
曰取而用之在陛下耳<lb/>
欽宗靖康元年晁說之上奏曰臣伏覩陛下即位之初<lb/>
發明詔脩祖宗故事天下幸甚臣竊以祖宗制度宏逺<lb/>
未易究觀必先得其要以盡其微恭惟太祖皇帝受天<lb/>
<pb n="KR2f0039_WYG_102-13a"/>
丕命削平僭亂混一區宇基業太平夐出百王之上宜<lb/>
世世守之罔或差忒倘少變易則禍亂隨之周人謹文<lb/>
武之績漢家必曰天下者髙祖之天下又曰此髙皇帝<lb/>
之法也有宋之初太祖實曰同符繼而太宗皇帝躬甲胄<lb/>
従太祖不自以為能常視若不足惟太祖之法令是守<lb/>
恐少失之設如太宗時即得好竒務新之士變更太祖<lb/>
之規模竊恐五代之變未必不復出也重惟太祖太宗<lb/>
一徳同功古未之有宜乎真宗皇帝肇建南郊並配之<lb/>
<pb n="KR2f0039_WYG_102-13b"/>
儀國家之盛曰咸平景徳仁宗恭儉在位四十二年日<lb/>
眘一日未嘗一言自大未嘗一言自矜惟畏民愛士今<lb/>
四夷猶聞其風而歎息焉國家聖聖重熈率由此道也<lb/>
臣愚願陛下無忘太祖之創業太宗之善守真宗之清<lb/>
浄仁宗之恭儉以増七廟之徳天下幸甚<lb/>
髙宗時洪遵進故事曰唐書魏徴謂唐太宗曰昔齊桓<lb/>
公與管仲鮑叔牙甯戚四人者飲桓公請叔牙曰盍起<lb/>
為寡人夀叔牙奉觴而起曰願公無忘在莒時使管仲<lb/>
<pb n="KR2f0039_WYG_102-14a"/>
無忘束縳於魯時甯戚無忘飯牛時桓公避席而謝曰<lb/>
寡人與二大夫能無忘夫子之言則社稷不危矣太宗<lb/>
曰朕不敢忘布衣時公不得忘叔牙之為人也<lb/>
　臣聞聖人不畏多難而畏無難何哉方其多難兢兢<lb/>
　業業朝思夕維如朽索之馭六馬如抱火之厝積薪<lb/>
　慎之重之安危存亡之念一日不敢忘於心故雖艱<lb/>
　難多事之時而治功可指日以㡬無難之世上恬下<lb/>
　熈賢不肖並進治功日隳雖以盛大之業乆安之勢<lb/>
<pb n="KR2f0039_WYG_102-14b"/>
　其危且亂盖不旋踵致也唐太宗更百戰以得天下<lb/>
　而持盈守成之念未嘗少弛魏徴猶且慮其不終一<lb/>
　話一言形之諷諌及其歎髙昌之亡徴至援鮑叔牙<lb/>
　之言以對太宗為之卻顧有不敢忘布衣之語明良<lb/>
　契合如此故二十三年間功業烜赫外戸不閉㡬致<lb/>
　措刑視貞觀之初曽不少貶向使太宗功成治定之<lb/>
　後拂亂其所為臣恐捄亡之不暇安能垂祀三百後<lb/>
　世有以慿藉扶持者哉彼梁武帝忘襄陽之危而有<lb/>
<pb n="KR2f0039_WYG_102-15a"/>
　臺城之辱唐莊宗忘河上之戰而有同光之禍二君<lb/>
　豈不躬冒矢石以取天下哉而其終如此嗚呼何足<lb/>
　以語太宗之盛耶<lb/>
元順帝至順二年監察御史陳思謙上言曰秦漢以来<lb/>
上下二千餘年天下一統者六百餘年而已我朝開國<lb/>
百有餘年混一六十餘年土宇人民三代漢唐所未有<lb/>
也民有千金之産猶謹守之以為先人所營況君臨天<lb/>
下承祖宗艱難之業而𫝊祚萬世者乎臣愚以興亡懇<lb/>
<pb n="KR2f0039_WYG_102-15b"/>
懇言者誠以皇上有元之聖主今日乃皇上盛時圖治<lb/>
之機茲不可失也<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百二<lb/>
</p>
<p>
</p>
  </div>
</body>
</text>
</TEI>
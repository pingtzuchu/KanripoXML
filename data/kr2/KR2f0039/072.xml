<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷七十二</head> <lb/>
    <p>
<pb n="KR2f0039_WYG_072-1a"/>
欽定四庫全書<lb/>
　歴代名臣奏議卷七十二<lb/>
　　　　　　　　　　　明　楊士竒等　撰<lb/>
　　儲嗣<lb/>
唐太宗甞謂左庶子于志寧曰古者太子既生士負之<lb/>
即置輔弼昔成王以周召為師傅日聞道習以成性今<lb/>
太子幼卿當輔以正道無使邪僻啓其心勉之官賞可<lb/>
不次得也太子承乾屢有過惡志寧欲救止之上諫苑<lb/>
<pb n="KR2f0039_WYG_072-1b"/>
以諷帝見大悦賜黄金十斤絹三百匹俄兼詹事以母<lb/>
喪免有詔起復本官固請終喪帝遣中書侍郎岑文本<lb/>
敦譬曰忠孝不兩立今太子須人教約卿彊起為我卒<lb/>
輔導之志寧乃就職時太子以農時造曲室累月不止<lb/>
又好音樂過度志寧諫以為今東宫乃隋所營當時號<lb/>
為侈麗豈容復事磨礱彩飾於其間丁匠官奴皆犯法<lb/>
亡命鉗鑿槌杵往來出入監門宿衛直長千牛不得苛<lb/>
問爪牙在外厮役在内其可無憂乎<lb/>
<pb n="KR2f0039_WYG_072-2a"/>
貞觀十七年太宗謂長孫無忌司空房𤣥齡曰三師以<lb/>
徳道人者也若師體卑太子無所取則於是詔令撰太<lb/>
子接三師儀注太子出殿門迎先拜三師答拜毎門讓<lb/>
三師坐太子乃坐與三師書前名惶恐後名惶恐再拜<lb/>
十八年晉王初立為皇太子尚未尊賢重道太宗又甞<lb/>
令太子居寝殿之側絶不往東宫散騎常侍劉洎上書<lb/>
曰臣聞郊迎四方孟侯所以成徳齒學三讓元良由是<lb/>
作貞斯皆屈主禮之尊申下交之義故得芻言咸薦睿<lb/>
<pb n="KR2f0039_WYG_072-2b"/>
問旁通不出軒庭坐知天壤率由兹道永固鴻基者焉<lb/>
至若生乎深宫之中長乎婦人之手未曽識憂懼無由<lb/>
曉風雅雖復神機不測天縱生知而開物成務終由外<lb/>
奨匪夫崇彼干籥聽兹謡頌何以辨章庶𩔖甄覈彛倫<lb/>
歴考聖賢咸資琢玉是故周儲上哲師望奭而加裕漢<lb/>
蓄兩人引園綺而昭徳原夫太子宗祧是繫善惡之際<lb/>
興亡斯在不勤於始将悔於終是以晁錯上書令通政<lb/>
術賈誼獻䇿務知禮教竊惟皇太子玉裕挺生金聲夙<lb/>
<pb n="KR2f0039_WYG_072-3a"/>
振明允篤誠之美孝友仁義之方皆挺自天資非勞審<lb/>
諭固以華夷仰徳翔泳希風矣然則寝門侍膳已表於<lb/>
三朝藝宫論道宜𢎞於四術雖春秋鼎盛飭躬有漸實<lb/>
恐嵗月易往堕業興譏取適宴安言從此始以臣愚短<lb/>
幸叅侍從思廣儲明輕願聞徹不敢曲陳故事請以聖<lb/>
徳言之伏惟陛下誕睿膺圖登庸歴試多才多藝道著<lb/>
於匡時允武允文功成於纂祀萬方即叙九圍清晏尚<lb/>
曰雖休勿休日慎一日求異聞於振古勞睿思於當年<lb/>
<pb n="KR2f0039_WYG_072-3b"/>
乙夜觀書事髙漢帝馬上披卷勤過魏王陛下自勵如<lb/>
此而令太子優㳺棄日不習圖書臣所未諭一也加以<lb/>
暫屏機務即寓雕蟲紆寳思於天文則長河韜暎摛玉<lb/>
華於仙札則流霞成彩固以錙銖萬代冠冕百王屈宋<lb/>
不足以升堂鍾張何偕於入室陛下自好如此而太子<lb/>
悠然静䖏不尋篇翰臣所未諭二也陛下備該衆妙獨<lb/>
秀寰中猶晦天聰俯詢凡識聽朝之隙引見羣官降以<lb/>
温顔詢以今古故得朝廷是非閭里好惡凡有巨細必<lb/>
<pb n="KR2f0039_WYG_072-4a"/>
關聞聽陛下自行如此今太子乆入趨侍不接正人臣<lb/>
所未諭三也陛下若謂無益則何事勞神若謂有成則<lb/>
宜申貽厥蔑而不急未見其可伏願俯推睿範訓及儲<lb/>
君推以良書娯之嘉客朝披經史觀成敗於前蹤晚接<lb/>
賔逰訪得失於當代間以書札繼以篇章則日聞所未<lb/>
聞日見所未見副徳逾光羣生之福也竊以良娣之選<lb/>
遍於中國仰惟聖旨本求典内冀防微慎逺慮羣下所<lb/>
知暨乎徴簡人物則與躬納相違監撫二周未近一士<lb/>
<pb n="KR2f0039_WYG_072-4b"/>
愚謂内既如彼外亦宜然者恐招物議謂陛下重内而<lb/>
輕外也古之太子問安而退所以廣敬於君父異宫而<lb/>
䖏所以分别於嫌疑今太子一侍天闈動移旬朔師傅<lb/>
以下無由接見假令供奉有隙暫還東朝拜謁既䟽且<lb/>
事俯仰規諫之道固所未暇陛下不可以親教宫寀無<lb/>
因以進言雖有具寮竟将何補伏願俯循前躅稍抑下<lb/>
流𢎞逺大之規展師友之義則離徽克茂帝圖斯廣凡<lb/>
在黎元孰不慶頼太子温良恭儉聰明睿哲含靈所悉<lb/>
<pb n="KR2f0039_WYG_072-5a"/>
臣豈不知而淺識勤勤思效愚忠者願蒼溟益潤日月<lb/>
増華也太宗乃令洎與岑文本馬周逓日往來東宫與<lb/>
皇太子談論<lb/>
太宗謂侍臣曰古有胎教世子朕則不暇但近自建立<lb/>
太子遇物必誨諭見其臨食将飯謂曰汝知飯乎對曰<lb/>
不知凡稼穡艱難皆出人力不奪其時常有此飯見其<lb/>
乗馬又謂曰汝知馬乎對曰不知能代人勞苦者也以<lb/>
時消息不盡其力則可以常有馬也見其乗舟又謂曰<lb/>
<pb n="KR2f0039_WYG_072-5b"/>
汝知舟乎對曰不知曰舟所以比人君水所以比黎庶<lb/>
水能載舟亦能覆舟爾方為人主可不畏懼見其依於<lb/>
曲木之下又謂曰汝知此樹乎對曰不知曰此木雖曲<lb/>
得繩則正為人君雖無道受諫則聖此傅説所言可以<lb/>
自鑑<lb/>
太宗於寝宫側别置院居太子褚遂良諫以為朋友深<lb/>
交者易怨父子滯愛者多愆宜許太子間還東宫近師<lb/>
傅專學藝以廣懿徳帝從其言<lb/>
<pb n="KR2f0039_WYG_072-6a"/>
太宗寵愛魏王泰月禀過皇太子逺甚諫議大夫褚遂<lb/>
良諫曰聖人尊嫡卑庶謂之儲君故用物不會與王共<lb/>
之庶子不得為比所以塞嫌萌杜禍源先王法制本諸<lb/>
人情知有國家者必有嫡庶庶子雖愛不得過嫡子如<lb/>
當親者䟽當尊者卑則私恩害公惑志亂國今魏王禀<lb/>
料過東宫議者以為非是昔漢竇太后愛梁王封四十<lb/>
餘城王築苑三百里治宫室為複道費財鉅萬出警入<lb/>
蹕一不得意遂發病死宣帝亦驕淮陽王幾致於敗輔<lb/>
<pb n="KR2f0039_WYG_072-6b"/>
以退讓之臣乃得免今魏王新出閣且當示以節儉自<lb/>
可在後月加歲増又宜擇師傅敦以謙儉勉以文學就<lb/>
成徳器此所謂聖人之教不肅而成也帝又敕泰入居<lb/>
武徳殿侍中魏徴亦言王為陛下愛子欲安全之則不<lb/>
當使居嫌疑之地今武徳殿在東宫之西昔海陵居之<lb/>
矣論者為不可雖時與事異人之多言尚或可畏又王<lb/>
之心亦弗遑舎願罷之成王以寵為懼之美帝悟乃止<lb/>
時魏王泰禮秩如嫡羣臣未敢諫帝從容訪左右曰方<lb/>
<pb n="KR2f0039_WYG_072-7a"/>
今何事尤急岑文本汎言禮義為急帝以不切未頷可<lb/>
遂良曰今四方仰徳誰弗率者惟太子諸王宜有定分<lb/>
帝曰有是哉朕年五十日以衰怠雖長子守器而弟支<lb/>
子尚五十人心常念焉自古宗姓無良則傾敗相仍公<lb/>
等為我柬賢者保傅之夫事人乆情媚熟則非意自生<lb/>
其令王府官不得過四考著為令<lb/>
太子承乾廢魏王泰閒侍帝許立為嗣因謂大臣曰泰<lb/>
昨自投我懐中云臣今日始得為陛下子更生之日也<lb/>
<pb n="KR2f0039_WYG_072-7b"/>
臣惟有一子百年後當殺之傳國晉王朕甚憐之起居<lb/>
郎褚遂良曰陛下失言安有為天下主而殺其愛子授<lb/>
國晉王乎陛下昔以承乾為嗣復寵愛泰嫡庶不明紛<lb/>
紛至今若必立泰非别置晉王不可帝泣曰我不能即<lb/>
詔長孫無忌房𤣥齡李勣與遂良等定䇿立晉王為皇<lb/>
太子<lb/>
太子承乾廢帝欲立晉王未决坐兩儀殿羣臣已罷獨<lb/>
留無忌𤣥齡勣言東宫事因曰我三子一弟未知所立<lb/>
<pb n="KR2f0039_WYG_072-8a"/>
吾心亡聊即投牀取佩刀自向無忌等驚争抱持奪刀<lb/>
授晉王而請帝所欲立帝曰我欲立晉王無忌曰謹奉<lb/>
詔異議者斬帝顧王曰舅許汝矣宜即謝王乃拜帝復<lb/>
曰公等與我意合天下其謂何答曰王以仁孝聞天下<lb/>
乆矣固無異辭有如不同臣負陛下百死於是遂定<lb/>
髙宗時王皇后無子以燕王忠為太子及后廢武后子<lb/>
𢎞甫三歲許敬宗希后旨請立正嫡謂太子忠宜同漢<lb/>
劉彊故事帝問立嫡若何對曰正本則萬事治太子國<lb/>
<pb n="KR2f0039_WYG_072-8b"/>
夲也且東宫所出微今知有正嫡不自安竊位而不自<lb/>
安非社稷計帝曰忠故自讓敬宗曰能為太伯不亦善<lb/>
乎於是降封忠梁王<lb/>
武后時姚班為太子詹事兼左庶子時節愍太子稍失<lb/>
道班凡四上書諫其一曰臣聞賈誼稱選天下端士使<lb/>
與太子居䖏出入故太子見正事聞正言行正道左右<lb/>
前後皆正人也夫習與正人居不能無正習與不正人<lb/>
居不能無不正教得而左右正則太子正太子正天下<lb/>
<pb n="KR2f0039_WYG_072-9a"/>
定矣伏見内置作坊諸工伎得入宫闈之内禁衛之所<lb/>
或言語内出或事状外通小人無知因為詐偽有玷盛<lb/>
徳臣望悉出宫内造作付所司其二曰漢文帝身弋綈<lb/>
足革舄齊髙帝䦨檻用銅者皆易以鐵經侯帶玉貝劍<lb/>
環佩以過魏太子太子不視經侯曰魏國亦有寳乎太<lb/>
子曰主信臣忠魏之寳也經侯委劍佩去杜門不出夫<lb/>
聖賢以簡素為貴皇主以菲薄為徳惟殿下留心恭儉<lb/>
損省玩好以訓天下其三曰前世東宫門閤往來皆有<lb/>
<pb n="KR2f0039_WYG_072-9b"/>
簿籍殿下時有所須唯門司宣令姦偽乗之因縁増損<lb/>
近吕昇之乃代署宣敕頼殿下糾發其姦以後墨令及<lb/>
覆事並請内印畫署冀免詐繆其四曰聖人不專其徳<lb/>
賢智必有所師今司經無學士供奉無侍讀宜視膳時<lb/>
奏請其人俾奉講勸夫經所以立行脩身史所以諳識<lb/>
成敗斯急務也太子雖稱善不能用其言及敗索宫中<lb/>
得班諫書中宗嘉歎<lb/>
時洛陽人王慶之率險佞數百人請以武承嗣為皇太<lb/>
<pb n="KR2f0039_WYG_072-10a"/>
子后不許固請后遣鳳閣侍郎同鳳閣鸞臺平章事李<lb/>
昭徳詰其故昭徳笞殺慶之餘黨敗散因奏曰自古有<lb/>
姪為天子而為姑立廟乎以親親言之天皇陛下夫也<lb/>
皇嗣陛下子也當傳之子孫為萬世計陛下承天皇頋<lb/>
託而有天下又立承嗣臣見天皇不來食矣后乃止<lb/>
張易之甞從容問自安計於鸞臺侍郎同鳳閣鸞臺平<lb/>
章事狄仁傑仁傑曰惟勸迎廬陵王可以免禍會后欲<lb/>
以武三思為太子以問宰相衆莫敢對仁傑曰臣視天<lb/>
<pb n="KR2f0039_WYG_072-10b"/>
人未厭唐徳比匈奴犯邊陛下使梁王三思募勇士於<lb/>
市踰月不及千人廬陵王代之不浹旬輙五萬今欲繼<lb/>
統非廬陵王莫可后怒罷議乆之召謂曰朕數夢雙陸<lb/>
不勝何也於是仁傑與王方慶俱在二人同辭對曰雙<lb/>
陸不勝無子也天其意者以警陛下乎且太子天下本<lb/>
夲一揺天下危矣文皇帝身蹈鋒鏑勤勞而有天下傳<lb/>
之子孫先帝寝疾詔陛下監國陛下掩神器而取之十<lb/>
有餘年乂欲以三思為後且姑姪與子母孰親陛下立<lb/>
<pb n="KR2f0039_WYG_072-11a"/>
廬陵王則千秋萬歲後常享宗廟三思立廟不祔姑后<lb/>
感悟即日遣徐彦伯迎廬陵王於房州王至后匿王帳<lb/>
中召見仁傑語廬陵事仁傑敷請切至涕下不能止后<lb/>
乃使王出曰還爾太子仁傑降拜頓首曰太子歸未有<lb/>
知者人言紛紛何所信后然之更令太子舎龍門具禮<lb/>
迎還中外大悦<lb/>
武后末年太子雖還東宫政事一不與大臣畏禍無敢<lb/>
言冀州武邑人蘇安恒投匭上書曰陛下膺先聖顧託<lb/>
<pb n="KR2f0039_WYG_072-11b"/>
受嗣子揖讓應天順人二十餘年豈不聞虞舜褰裳周<lb/>
公復辟事乎今太子孝謹春秋盛壮使統臨宸極何異<lb/>
陛下身撫天下哉胡不傳位東宫休安聖躬自昔天下<lb/>
無二姓並興且梁河内建昌諸王以親得封恐萬歲後<lb/>
不能良計宜退就公侯任以閒簡又陛下二十餘孫無<lb/>
尺土封非長乆計也請以都督府要州分而王之縱今<lb/>
尚幼且擇立師傅養成徳器藩屏皇家書奏后雖猜刻<lb/>
不能無感乃召見賜食厚慰遣之明年復諫曰臣聞天<lb/>
<pb n="KR2f0039_WYG_072-12a"/>
下者髙祖太宗之天下有隋失馭羣雄鹿駭唐家親事<lb/>
戎旅以平㝢縣指河為誓非李氏不王非功臣不封陛<lb/>
下雖居正統實唐舊基前日太子在諒闇相王非長嗣<lb/>
唐祚中弱故陛下因以即位今太子年徳已盛尚貪有<lb/>
大寳忘母子之恩蔽其元良以據神器何施顔面見唐<lb/>
家宗廟大帝陵寝哉臣謂天意人事逺歸李氏物極則<lb/>
復器滿則覆當㫁不㫁将受其亂誠能髙揖萬幾自怡<lb/>
聖心史臣書之樂府歌之斯盛事也臣聞見過不諫非<lb/>
<pb n="KR2f0039_WYG_072-12b"/>
忠畏事不言非勇陛下以臣為忠則擇是而用以為不<lb/>
忠則斬臣頭以令天下書聞不報<lb/>
中宗初為太子時生懿徳太子重潤髙宗喜甚是歲為<lb/>
皇太孫開府置官屬帝問吏部侍郎裴敬彛郎中王方<lb/>
慶對曰禮有嫡子無嫡孫漢魏太子在子但封王晉立<lb/>
愍懐子為皇太孫齊立文恵子為皇太孫皆居東宫今<lb/>
有太子又立太孫於古無有帝曰自我作古若何對曰<lb/>
禮君子抱孫不抱子可以為王父尸者昭穆同也陛下<lb/>
<pb n="KR2f0039_WYG_072-13a"/>
肇建皇孫本支千億之慶帝悦<lb/>
睿宗初以子憲為太子後復位楚王有功将建東宫未<lb/>
定憲辭曰儲嗣天下公器時平則先嫡國難則先功重<lb/>
社稷也使付授非宜海内失望臣以死請因涕泣固讓<lb/>
帝嘉憲讓遂許之<lb/>
𤣥宗時張九齡奏曰臣伏以皇太子是天下之本為國<lb/>
之貳今則睿質漸長猶在深宫所與近習者未必皆正<lb/>
人端士安於逸樂乆則性成是以古者明王恐其若此<lb/>
<pb n="KR2f0039_WYG_072-13b"/>
雖在赤子先之以教必使耆儒碩徳為之師保故大戴<lb/>
禮云周成王在襁褓之中太公為之太師教之順也周<lb/>
公為之太傅傅其徳義召公為之太保保其身體是故<lb/>
成王能聖周道用康秦始皇使趙髙傅其太子胡亥因<lb/>
教之以獄所習者非斬劓人則夷人之三族也胡亥即<lb/>
位秦氏以亡則明人之性情莫不由習若近正人聞正<lb/>
事雖欲為惡固已不忍若親近細人不聞教諭縱欲行<lb/>
善猶未知所適此必然也胡越之人生則聲同長則語<lb/>
<pb n="KR2f0039_WYG_072-14a"/>
異盖聲者天然語者所習習於胡則胡習於越則越故<lb/>
知成於所習不可不慎臣伏願詳擇典故徴用名賢執<lb/>
經勸學朝夕從事俾皇太子得於所習天下幸甚<lb/>
𤣥宗寵倖恵妃妃訴太子瑛於帝帝大怒欲廢之中書<lb/>
令張九齡諫曰太子諸王日受聖訓天下共慶陛下享<lb/>
國乆子孫蕃衍奈何一日棄三子昔晉獻公惑嬖姬之<lb/>
讒申生憂死國乃大亂漢武帝信江充巫蠱禍及太子<lb/>
京師蹀血晉恵帝有賢子賈后譛之乃至喪亡隋文帝<lb/>
<pb n="KR2f0039_WYG_072-14b"/>
聽后言廢太子勇遂失天下今太子無過二王賢父子<lb/>
之道天性也雖有失尚當掩之惟陛下裁赦帝黙然太<lb/>
子得不廢<lb/>
肅宗時太子妃蕭母部國公主也坐蠱媚幽禁中帝怒<lb/>
責太子太子不知所對中書侍郎李泌入帝數稱舒王<lb/>
賢泌揣帝有廢立意因曰陛下有一子而疑之乃欲立<lb/>
弟之子臣不敢以古事争且十宅諸叔陛下奉之若何<lb/>
帝赫然曰卿何知舒王非朕子對曰陛下昔為臣言之<lb/>
<pb n="KR2f0039_WYG_072-15a"/>
陛下有嫡子以為疑弟之子敢自信於陛下乎帝曰卿<lb/>
違朕意不顧家族邪對曰臣衰老位宰相以諫而誅分<lb/>
也使太子廢佗日陛下悔曰我惟一子殺之泌不吾諫<lb/>
吾亦殺爾子則臣絶祀矣雖有兄弟子非所歆也即噫<lb/>
嗚流涕因稱昔太宗詔太子不道藩王窺伺者兩廢之<lb/>
陛下疑東宫而稱舒王賢得無窺伺乎若太子得罪請<lb/>
亦廢之而立皇孫千秋萬歲後天下猶陛下子孫有也<lb/>
且郜國為其女妒忌而蠱惑東宫豈可以妻母累太子<lb/>
<pb n="KR2f0039_WYG_072-15b"/>
乎争數十意益堅帝悟太子乃得安<lb/>
時軍中謀帥皆屬建寧王廣平王行軍司馬李泌宻白<lb/>
帝曰建寧王誠賢然廣平冢嗣有君人量豈使為呉太<lb/>
伯乎帝曰廣平為太子何假元帥泌曰使元帥有功陛<lb/>
下不以為儲副得乎太子從曰撫軍守曰監國今元帥<lb/>
乃撫軍也帝從之<lb/>
憲宗元和元年左拾遺元稹奏曰臣伏見陛下降明詔<lb/>
修廢學増胄子選司成大哉堯之為君伯夷典禮夔教<lb/>
<pb n="KR2f0039_WYG_072-16a"/>
胄子之深旨也然而事有萬萬急於此者敢冐昧殊死<lb/>
而言之臣聞諸賈生曰三代之君仁且乆者教之然也<lb/>
誠哉是言且夫周成王人之中才也近管蔡則讒入有<lb/>
周召則義聞豈可謂天聰明哉然而克終於道者得不<lb/>
謂教之然耶始其為太子也未生胎教既生保教太公<lb/>
為之師周公為之傅召公為之保伯禽唐叔與之㳺禮<lb/>
樂詩書為之習目不得閲滛艷妖誘之色耳不得聞優<lb/>
笑淩亂之聲口不得習操㫁擊搏之書居不得近容順<lb/>
<pb n="KR2f0039_WYG_072-16b"/>
隂邪之黨㳺不得恣追禽逐獸之樂玩不得有遐異僻<lb/>
絶之珍凡此數者非謂俻之於前而不為也亦将不得<lb/>
見而為之矣及其長而為君也血氣既定㳺習既成雖<lb/>
有放心快已之事日陳於前固不能奪已成之習已定<lb/>
之心矣則彼忠直道徳之言固吾之所習聞也陳之者<lb/>
有以諭焉回佞庸違之説固吾之所積懼也諂之者有<lb/>
以辨焉人之情莫不欲耀其所能而黨其所近茍将得<lb/>
志則必快其所蘊矣物之性亦然是以魚得水而㳺馬<lb/>
<pb n="KR2f0039_WYG_072-17a"/>
逸駕而走鳥乗風而翔火得薪而熾此皆物之快其所<lb/>
藴也今夫成王所藴道徳也所近聖賢也是以舉其近<lb/>
則周公左而召公右伯禽魯而太公齊快其蘊則興禮<lb/>
樂而朝諸侯措刑罰而美教化教之至也可不謂信然<lb/>
哉及夫秦則不然滅先王之學曰将以愚天下黜師保<lb/>
之位曰将以明君臣胡亥之生也詩書不得聞聖賢不<lb/>
得近彼趙髙者詐宦之戮人也而傳之以殘忍戕賊之<lb/>
術且日恣睢盱天下以為貴莫見其面以為尊是以天<lb/>
<pb n="KR2f0039_WYG_072-17b"/>
下之人未盡愚而胡亥固已不能分獸畜矣趙髙之威<lb/>
懾天下而胡亥巳自幽於深宫矣李斯者秦之寵丞相<lb/>
也困讒寃死無以自明而況於疎逺之臣庶乎若此則<lb/>
秦之亡有以致之也漢髙承之以兵革漢文守之以亷<lb/>
謹卒不能蘇復大訓是以景武昭宣天資甚美纔可以<lb/>
免禍亂哀平之間則不能虞簒弑矣然而恵帝廢易之<lb/>
際猶頼羽翼以勝其邪心是後有國之君議教化者莫<lb/>
不以興亷舉孝設學崇儒為意曽不知教化之不行自<lb/>
<pb n="KR2f0039_WYG_072-18a"/>
貴者始畧其貴者教其賤者無乃隣於倒置乎洎我太<lb/>
宗文皇帝之在藩邸以至於為太子也選知道徳者十<lb/>
八人與之㳺習即位之後雖宴逰飲食之間若十八人<lb/>
者實在其中上失無不言下情無不達不四三年而名<lb/>
髙盛古豈一日二日而致是乎㳺習之漸也貞觀已還<lb/>
師傅之官皆宰相兼領其餘宮寮選亦甚重馬周以官<lb/>
髙恨不得為司議郎此其驗也文皇之後漸踈賤之至<lb/>
於武后臨朝剪棄王族當中睿二聖危難之際雖有骨<lb/>
<pb n="KR2f0039_WYG_072-18b"/>
鯁敢言之士既不得在調䕶保安之職終不能措扶衛<lb/>
之一詞而令近胡安金藏剖腹以明之豈不大哀哉兵<lb/>
興以來兹弊尤甚師資保傅之官非疾廢眊瞶不任事<lb/>
者為之即休戎罷帥不知書者䖏之至於友諭賛議之<lb/>
徒踈冗散賤之甚者縉紳耻由之夫以匹夫之愛其子<lb/>
者猶求明哲慈恵之師以教之直諒多聞之友以成之<lb/>
豈天下之元子而可以疾廢毦聵不知書者為之師踈<lb/>
冗散賤不適用者為之友乎此何足反居上之甚也近<lb/>
<pb n="KR2f0039_WYG_072-19a"/>
制宫寮之外往往以沈滯僻老之儒充侍書侍讀之選<lb/>
而又踈棄斥逺之越月踰時不得召見彼又安能傅成<lb/>
道徳而保養其躬哉臣以為積此弊者豈不以皇天眷<lb/>
祐祚我唐徳以舜繼舜以堯繼堯傳陛下十一聖矣莫<lb/>
不生而神明長而仁聖以是為屑屑習儀者故不之省<lb/>
耳臣獨以為於列聖之謀則可也計無窮傳後嗣則不<lb/>
可脱或萬代之後有若周成王中才者而又生於深宫<lb/>
優笑之間無周召保助之教則将不知喜怒哀樂之所<lb/>
<pb n="KR2f0039_WYG_072-19b"/>
自矣況稼穡之艱難乎今陛下以上聖之資肇臨海内<lb/>
是天下之人傾耳注目之日也特願陛下思成王訓導<lb/>
之功念文皇㳺習之漸選重師保慎簡宫寮皆用博厚<lb/>
𢎞深之儒而又練達機務者為之更進迭見日就月将<lb/>
因令皇太子洎諸王定齒胄講業之儀行嚴師問道之<lb/>
禮至徳要道以成之撤膳記過以譬之血氣未定則輟<lb/>
禽色之娯以就學聖質既備則資㳺習之善以𢎞徳此<lb/>
所謂一有元良萬國以貞之化也豈直修廢學選司成<lb/>
<pb n="KR2f0039_WYG_072-20a"/>
而足倫匹其盛哉而又俾則百王莫不幼同師長同術<lb/>
識君道之素定知天倫之自然然後選用賢良樹為藩<lb/>
屏出則有晉鄭魯衛之盛入則有東牟朱虚之強盖所<lb/>
謂宗子維城犬牙盤石之勢又豈與夫魏晉以降囚賊<lb/>
其兄弟而自剪其夲枝者同年而語乎微臣竊不自揆<lb/>
思為陛下建永永無窮之長䇿輙敢冒昧殊死而言之<lb/>
三年學士李絳上言曰古先哲王以天下為大器知一<lb/>
人不可以獨理四海不可以無本故立皇太子以副已<lb/>
<pb n="KR2f0039_WYG_072-20b"/>
設百官以分職然後人心大定宗社永寧有國家者不<lb/>
易之道也陛下嗣膺大寳四年於兹矣而儲闈未立典<lb/>
䇿不行是開窺覦之端乖重慎之義非所謂承宗廟重<lb/>
社稷也且漢魏故事國朝舊制懸諸日月著為憲章伏<lb/>
望陛下抑撝謙之小節行至公之大典用興儲副永固<lb/>
邦家則主鬯承祧必光於萬代問安侍膳道播於百王<lb/>
上曰朕以菲薄獲守社稷而䖍懇未通於天地孝誠未<lb/>
達於宗祧而遽示天下私光及於子孫朕甚惡焉然以<lb/>
<pb n="KR2f0039_WYG_072-21a"/>
卿忠誠累有陳請援引祖宗制度援引經典憲章事重<lb/>
禮崇瞿然増惕宜依所請遂下制司擇日備禮册命即<lb/>
恵昭太子也<lb/>
宣宗時御史中丞魏謩進同中書門下平章事建言今<lb/>
天下粗治惟東宫未立不早以正人傅導之非所以存<lb/>
副貳之重且泣下帝為感動自敬宗後惡言儲嫡事故<lb/>
公卿無敢開陳者時帝春秋髙嫡嗣未辨謩輔政白發<lb/>
其端朝議歸重<lb/>
<pb n="KR2f0039_WYG_072-21b"/>
後唐明宗天成三年張昭遷都官貟外郎時皇子競尚<lb/>
奢侈昭䟽諫曰帝王之子長於深宫安於逸樂紛華之<lb/>
玩絲竹之音日接於耳目不與驕期而驕自至倘非天<lb/>
資英敏識本清明以此蕩心焉能無惑茍不豫為教導<lb/>
何以置之盤牙臣見先帝時皇子皇弟盡喜無稽玩物<lb/>
之言厭聞致治經邦之論入則務飾姬姜出則廣増僕<lb/>
馬親賔滿座食客盈門箴規者少諧謔者多以此而欲<lb/>
託以主鬯不亦難乎臣請諸皇子各置師傅陛下令皇<lb/>
<pb n="KR2f0039_WYG_072-22a"/>
子屈身師事之講論道徳使一日之中止記一事一歲<lb/>
之内所記漸多每月終令師傅具録聞奏或皇子上謁<lb/>
之時陛下更令侍臣面問十中得五為益良多博識安<lb/>
危之理深知成敗之由臣又聞古之人君即位而封太<lb/>
子拜諸王究其所由盖有深旨使庶不亂嫡䟽不間親<lb/>
禮秩有常邪慝不作近代人君失於此道以至邦家搆<lb/>
患釁隙萌生昔隋祖聰明煬帝亦傾楊勇太宗齊聖魏<lb/>
王終覆承乾臣每讀古書深悲其事願於聖代杜此厲<lb/>
<pb n="KR2f0039_WYG_072-22b"/>
階其於卜貳封宗在臣未敢輕議臣請諸皇子於恩澤<lb/>
賜與之間婚姻省視之際依嫡庶而為禮秩據親踈而<lb/>
定節文示以等威絶其徼幸保宗之道莫大於斯明宗<lb/>
覽䟽而不能用<lb/>
宋太宗時寇準出知青州召還入見帝足創甚自褰衣<lb/>
以示準且曰卿來何緩耶準對曰臣非召不得至京師<lb/>
帝曰朕諸子孰可以付神器者準曰陛下為天下擇君<lb/>
謀及婦人中官不可也謀及近臣不可也惟陛下擇所<lb/>
<pb n="KR2f0039_WYG_072-23a"/>
以副天下望者帝俛首乆之屏左右曰襄王可乎準曰<lb/>
知子莫若父聖慮既以為可願即決定帝遂以襄王為<lb/>
開封尹改封夀王於是立為皇太子<lb/>
宋真宗咸平元年侍御史知雜事田錫上言曰臣竊觀<lb/>
唐憲宗即位改元元和四年冬十月御宣政樓册皇太<lb/>
子又按李絳論事集元和三年翰林學士李絳等上言<lb/>
曰古先哲王以天下為大器知一人不可以獨理四海<lb/>
不可以無本故立太子以副已設百司以分職然後人<lb/>
<pb n="KR2f0039_WYG_072-23b"/>
心大定宗社永寧有國家者不易之道也陛下嗣膺大<lb/>
寳四年于兹矣而儲闈未建典册不行是開窺覦之端<lb/>
乖重謹之義非所以承宗廟重社稷也憲宗依所請下<lb/>
制所司擇日備禮册命今陛下自纂承大位改元以來<lb/>
五年于兹矣儲闈未建典册不行豈不慮窺覦之端豈<lb/>
不思重謹之義宜速以宗社永寧為圖也<lb/>
天禧元年兵部員外郎直史館陳靖上奏曰臣伏見皇<lb/>
太子光踐承華照臨方内洊雷成象正位於青宫五輅<lb/>
<pb n="KR2f0039_WYG_072-24a"/>
和鈴炳儀於清廟惟賔寮之具爾獨師保之闕如且夫<lb/>
師者師法其規模保者保安於徳義茍曠厥任未協前<lb/>
經臣是以展轉三思揣摩羣籍冀有確論上賛昌朝粤<lb/>
自五帝選賢三王授子雖揖遜之或異在訓導以攸同<lb/>
虞舜之書則曰教胄子姬周之典則曰延冲人著于格<lb/>
言莫重尊教雖然服冕裘陳鹵簿此可以荘禮容於外<lb/>
也至若就道徳敦孝恭此可以發智理於内也伏願陛<lb/>
下隆邦家之本考沿襲之文延揖公台充備師傅體二<lb/>
<pb n="KR2f0039_WYG_072-24b"/>
聖之基緒副三靈之宅心人謀大同知有尊於調䕶神<lb/>
器光屬亦共貫於守成又惟陛下頒列藩房夙昭聖範<lb/>
歴試京邑之繁重備嘗稼穡之艱難雖勿用以居潜已<lb/>
重暉而合照故太宗皇帝英心奮斷大略制權謂六傅<lb/>
而可虚俾庶務而從簡今皇太子適膺儲位方在妙齡<lb/>
是宜設彼師臣豐其禮數恢七教以興之徳業廣五行<lb/>
俱下之聰明春誦夏絃徧遵行於故事左輔右弼率永<lb/>
頼於正人臣謹案漢書始元五年六月詔曰朕以𣺌身<lb/>
<pb n="KR2f0039_WYG_072-25a"/>
獲保宗廟戰戰慄慄夙興夜寐脩古帝王之事通保傅<lb/>
者是知保傅之重不可不備也又伏覩唐貞觀十七年<lb/>
散騎常侍劉洎以謂皇太子初立宜尊賢重道以昭聖<lb/>
徳遂上書論列亦有憲章然而師傅之名未聞沿革之<lb/>
制臣學識寡陋罔測津涯伏乞陛下選載筆之洪儒俾<lb/>
其檢討召秉鈞之元輔計之乆長庶使左右周儲賴旦<lb/>
奭之耆徳羽翼漢室躡園綺之髙踪上符宗社之靈下<lb/>
副華夷之願臣適當暮齒尚玷周行請老歸田案禮經<lb/>
<pb n="KR2f0039_WYG_072-25b"/>
而愧晚封章言事表臣節之有終倘䝉宸鑒俯回離明<lb/>
増耀不獨臣死生幸甚抑亦使兆庶同歡<lb/>
仁宗皇祐五年太常博士張述上奏曰臣聞漆室之女<lb/>
有憂國之心倚檻而嘆臣位於朝二十五年而區區之<lb/>
慮不蚤為陛下建長世之䇿是漆室之不若也臣實憂<lb/>
之有生之命繫於宗廟社稷之重而以繼嗣為之本匹<lb/>
夫匹婦有百金之産猶能定謀託後事出於素況有天<lb/>
下者哉建隆乾徳之臣子孰不願太祖皇帝享年億萬<lb/>
<pb n="KR2f0039_WYG_072-26a"/>
者而端拱天禧之臣子其心亦莫不若此然天地有運<lb/>
行日月有盈昃隂陽之數有煥有章氣至而回極而變<lb/>
理之必然者也藝祖以神器付太宗太宗以傳真宗真<lb/>
宗以傳陛下陛下承三聖之業傳之於千萬年斯為孝<lb/>
矣而春秋四十四宗廟社稷之繼未有託焉此臣所以<lb/>
夙夜彷徨而憂也陛下知此矣而以嫌疑不決非孝也<lb/>
羣臣知此矣而以避諱不言非忠也陛下享天下之貴<lb/>
而不自怠有天下之富而不自侈過成康文景逺矣謂<lb/>
<pb n="KR2f0039_WYG_072-26b"/>
宜黙祈天地岳瀆分寵六宫用均愛施或未之獲則遴<lb/>
擇宗親才而賢者異以禮秩試以職務俾内外知聖心<lb/>
有所属則天下大幸<lb/>
嘉祐五年述又上奏曰臣聞明兩作離大人以繼明照<lb/>
四方離為日君象也二明相繼故能乆照東升西没一<lb/>
晝一夜數之常也陛下御天下将三紀是日之正中也<lb/>
而未聞以繼照為慮臣誠疑之夫嗣不早定則有一旦<lb/>
之憂而貽萬世之患歴觀前世事出倉猝則或宫闈出<lb/>
<pb n="KR2f0039_WYG_072-27a"/>
令或宦官主謀或姦臣首議貪孩孺以乆其政冀闇昧<lb/>
以竊其權安危之機發於頃刻而朝議恬不為計豈不<lb/>
危哉<lb/>
六年述為職方員外郎提㸃淮浙銅塲又上奏曰臣讀<lb/>
書為儒歴覽經史而効官州縣唯有忠義常盡瘁於職<lb/>
業自登朝列伏見皇嗣未立中外憂之十餘年間已五<lb/>
次上書所言皆指陳宗廟社稷可安可危之事自知卑<lb/>
㣲天聽髙邈伏慮衡石程書之時不足感悟宸聽又恐<lb/>
<pb n="KR2f0039_WYG_072-27b"/>
言詞激切觸犯忌諱為左右隐蔽臣伏念三聖寳位傳<lb/>
付陛下陛下在位既四十年未有繼嗣陛下曽不細思<lb/>
之耶若仔細思之則憂宗廟社稷俾繼嗣不絶矣若未<lb/>
仔細思之耶不當因循委順天命一祖二宗傳付陛下<lb/>
寳位欲其宗廟社稷世世嗣續不絶則陛下方為孝矣<lb/>
臣愚敢引杜太后之言庶激切感悟陛下之心杜太后<lb/>
臨終以藝祖得天下謂無長君所以藝祖得之藝祖奉<lb/>
杜太后之言所以不忍傳之子而傳之太宗是也向使<lb/>
<pb n="KR2f0039_WYG_072-28a"/>
世宗在位更十數年少帝嗣位藝祖豈得應天順人之<lb/>
事乎陛下當思之陛下昔誕育豫王若天意與陛下則<lb/>
今已成立矣近聞一年中誕四公主若天意與陛下則<lb/>
其中有皇子矣上天之意如是陛下合當悟之陛下在<lb/>
位四十年當其安寧萬歲時宜審擇藝祖太宗賢子孫<lb/>
且立為皇子但且異其爵位試之官政繫天下之望陛<lb/>
下詳察有賢徳可以傳付則立之所以謹重大事俾宗<lb/>
廟社稷得其主矣而況天地之大五行休王皆有數在<lb/>
<pb n="KR2f0039_WYG_072-28b"/>
天地之中固不可逃其數也一旦卒有萬一不可諱倉<lb/>
皇之際危急之間寳位神器而欲使宫闈左右中官兩<lb/>
府遞相觀望而一言謀之豈陛下之心輕祖宗之基業<lb/>
如是之易也當陛下安康之時不能擇而為之欲至倉<lb/>
皇之際顧令左右取次謀之此陛下不謹重三聖之基<lb/>
業同尋常之事爾夫繼嗣有賢有不賢則朝政有治有<lb/>
亂宗廟社稷有安有危陛下之心固亦知之矣今陛下<lb/>
在位歲乆萬幾之政稔聞熟見但欲凝神淵黙垂拱仰<lb/>
<pb n="KR2f0039_WYG_072-29a"/>
成威福賞罰雖曰出自朝廷即陛下不專於已賞罰不<lb/>
專於已而威福漸移於下臣愚實憂之書曰惟辟作福<lb/>
漸之時義大矣哉履霜堅氷至盖言漸之不已則東漢<lb/>
陵夷之禍復見於今矣臣愚生不能一益聖世所以吐<lb/>
肝瀝膽觸犯忌諱狂言僭説庶有感悟陛下之心若有<lb/>
所感悟而能擇繼嗣紹隆宗廟社稷俾世世祭享不絶<lb/>
臣雖赴鼎鑊萬死之日猶生之年而名不朽掛於忠義<lb/>
之列所求遂矣<lb/>
<pb n="KR2f0039_WYG_072-29b"/>
至和二年侍御史趙抃上言曰臣聞聖人之制變不可<lb/>
無權宜天下之能事不可失機會至於去禍以歸福却<lb/>
亂以格治救亡以圖存轉危以置安者用權宜適機會<lb/>
也向者伏覩陛下聖體偶一違豫中外人心莫不動揺<lb/>
頼宗廟社稷之降靈天地神明之垂祐四海䝉福宸躬<lb/>
寖康然猶上有謫見之文迨無虚月下有妖言之俗至<lb/>
于再三天其或者豈非以陛下皇嗣未立人心未有所<lb/>
係垂厥祥異明白丁寧警誡陛下意欲陛下深思逺圖<lb/>
<pb n="KR2f0039_WYG_072-30a"/>
亟有所為而然也權宜也機會也今其時矣書曰一人<lb/>
元良萬邦以貞易曰大人以繼明照四方叔孫通以謂<lb/>
天下之本奈何以天下為戯韓愈亦云前定可以守法<lb/>
不前定則争且亂臣不勝大願願陛下思所以答謫見<lb/>
妖言之警誡思所以固三聖百載之基業思所以安中<lb/>
外臣庶之憂惑思所以破姦雄隂賊之窺覦斷宸衷發<lb/>
天意擇用宗室賢善子弟或教育宫闈或封建任使左<lb/>
右以良士輔導以正人磐石維城根本深固有是二者<lb/>
<pb n="KR2f0039_WYG_072-30b"/>
惟陛下示天下以至公而財擇焉伏況陛下春秋富盛<lb/>
福夀延洪一旦皇子慶誕少陽位正儲貳事體何損權<lb/>
宜方今施為且適機會轉禍亂危亡将然之勢為福治<lb/>
安存無疆之基豈不盛哉豈不休哉臣職有言責計無<lb/>
家為戴陛下之恩極泰山之重顧愚臣之命等鴻毛之<lb/>
輕儻一毫有益於朝廷則萬死甘從於鼎鑊干冒旒冕<lb/>
臣無任納忠待罪激切屏營之至<lb/>
三年通判并州司馬光請建儲副状曰竊以人臣之進<lb/>
<pb n="KR2f0039_WYG_072-31a"/>
言者捨其急而議其緩則言益繁而用益寡矣人君之<lb/>
聽納者忽其大而謹其細則心益勞而功益淺矣故明<lb/>
主不惡逆耳之言以察治亂之原忠臣不避滅身之禍<lb/>
以論危安之本是以上下交泰而事業光美也臣竊見<lb/>
陛下自首春以來聖體小有不康天下之人側足而立<lb/>
累氣而息恟恟憂懼若蹈氷炭間者雖已痊平而民間<lb/>
猶有妄為訛言以相驚動者雖有司以嚴刑束之彼口<lb/>
不得言中心惶惶何所不慮邪陛下胡不試思其所以<lb/>
<pb n="KR2f0039_WYG_072-31b"/>
然者何哉豈非儲貳者天下之根本根本未定則衆心<lb/>
不安也賈誼有言抱火措之積薪之下而寢其上火未<lb/>
及然因謂之安當誼之時漢孝文帝春秋鼎盛有孝景<lb/>
以為之太子中外乂安公私富溢誼猶有是言使誼䖏<lb/>
於今日當云何哉陛下好學多聞博覽經史試以前古<lb/>
之事質之治亂安危之幾何嘗不由繼嗣哉得其人則<lb/>
治不得其人則亂分先定則安不先定則危此明白之<lb/>
理皎如日月得失之機間不容髮於朝廷至大至急之<lb/>
<pb n="KR2f0039_WYG_072-32a"/>
務孰先於此而陛下晏然不以為憂羣臣愛身莫以為<lb/>
言此臣所以日夜痛心疾首忘其身之踈賤而不顧鼎<lb/>
鑊之罪者也伏惟陛下哀而察之今夫細民之家有百<lb/>
金之寳猶擇親戚可信任者使謹守之況天下之大乎<lb/>
三代之王以至二漢所以能享天之禄若是其乆者豈<lb/>
非皆親任九族以為藩輔乎使親者猶不可信則踈者<lb/>
庸足恃乎臣竊惟陛下天性純孝振古無倫事無大小<lb/>
關於祖宗者未嘗不謹身苦體小心翼翼以奉承之況<lb/>
<pb n="KR2f0039_WYG_072-32b"/>
所受祖宗光明盛大之基業豈可不為之深思逺慮措<lb/>
之於安平堅固之地以保萬世無疆之休哉臣聞天子<lb/>
之孝非若衆庶止於養親而已盖将慎守前人之業而<lb/>
傳於無窮然後為孝也故經稱天子之孝曰徳教加於<lb/>
百姓刑于四海諸侯之孝曰保其社稷而和其民人卿<lb/>
大夫之孝曰守其宗廟士之孝曰保其禄位而守其祭<lb/>
祀庶人之孝曰謹身節用以養父母此皆聖人之言非<lb/>
臣之狂瞽也今陛下所以奉事祖宗其道至矣若獨於<lb/>
<pb n="KR2f0039_WYG_072-33a"/>
此未留睿意早定大議則曏時純孝巍巍之徳皆無益<lb/>
矣此天下所共為陛下重惜非特愚臣而已臣聞禮大<lb/>
宗無子則同宗為之後為之後者為之子也故為人後<lb/>
者事其所後禮皆如父所行尊尊而親親也伏惟祖宗<lb/>
受天明命功徳在人本支百世子孫千億而陛下未有<lb/>
皇嗣人心憂危伏望陛下深念祖宗之艱難基業之閎<lb/>
美神器之大寳蒼生之重望勿聽茍且之言勿從因循<lb/>
之計斷自聖志昭然勿疑謹擇宗室之中聰明剛正孝<lb/>
<pb n="KR2f0039_WYG_072-33b"/>
友仁慈者使攝居儲貳之位以俟皇嗣之生退居藩服<lb/>
儻聖意未欲然者或且使之輔政或典宿衛或尹京邑<lb/>
亦足以鎮安天下之心如此則天神地祇宗廟社稷實<lb/>
共頼陛下聖明之徳況羣臣兆民其誰不歡呼鼓舞乎<lb/>
昔魯漆室之女憂魯君老太子幼彼匹婦也猶知憂國<lb/>
家之難盖以魯國有難則身必與焉故也況臣食陛下<lb/>
之禄立陛下之朝又得承乏典册之府比於漆室之女<lb/>
斯亦重矣誠不忍坐視國家至大至急之憂而隐黙不<lb/>
<pb n="KR2f0039_WYG_072-34a"/>
言臣誠知言責不在臣言之適足自禍然而必言者萬<lb/>
一冀陛下采而聽之則臣於國家譬如螻蟻而為陛下<lb/>
建萬世無窮之基救四海生民之命臣榮多矣願陛下<lb/>
勿以臣人㣲位賤謂之狂狷而忽之試以臣言自為聖<lb/>
意延問大臣忠於社稷者倘以為非臣請伏妄言之誅<lb/>
倘以為是願陛下決志而速行之焚臣此奏勿以示外<lb/>
足以明臣非敢徼冀毫釐之幸也虞書曰敕天之命惟<lb/>
時惟幾陛下當此之時變危為安變亂為治易於反掌<lb/>
<pb n="KR2f0039_WYG_072-34b"/>
若失時不斷使天下之人有以議陛下之純孝者則臣<lb/>
雖欲畢命捐軀以報陛下亦無及已臣不勝區區憤懣<lb/>
之誠干冒冕旒伏地待罪<lb/>
嘉祐元年光又上言曰臣先於六月十九日輙以瞽言<lb/>
干犯聖聽伏地傾耳以俟明詔於今月餘一無所聞陛<lb/>
下寛仁不加誅於狂愚之臣然亦未賜采納臣竊自痛<lb/>
人品猥細言語吃訥不能發明國家安危大體致陛下<lb/>
輕而棄之此皆臣之罪也雖然臣性誠愚位誠賤而意<lb/>
<pb n="KR2f0039_WYG_072-35a"/>
誠忠語誠切願陛下不以人之愚賤而廢忠切之言少<lb/>
留聖心於宗廟社稷之至計則天下幸甚竊以為國家<lb/>
者政有小大事有緩急知所先後則功無不成議者或<lb/>
曰當今之務大而急者在於水災汎溢是大不然彼水<lb/>
災所傷不過汚下及濵河之民若積雨既止有司少䟽<lb/>
而塞之則民皆復業豈能為國家之患哉又曰然則在<lb/>
於穀帛窘乏是又不然夫以四海之富治平之乆若養<lb/>
之有道用之有節使良有司治之穀帛不可勝用也豈<lb/>
<pb n="KR2f0039_WYG_072-35b"/>
能為國家之患哉又曰然則在於戎狄侵盜是又不然<lb/>
夫戎狄侵盜不過能驚擾邊鄙之民若禦之有道備之<lb/>
有謀可使朝貢相繼豈能為國家之患哉以臣之愚當<lb/>
今最大最急之患在於本根未建衆心危疑釋此不憂<lb/>
而顧憂彼三者是捨其肺腑而救其四肢也不亦左乎<lb/>
借有髙才之臣能復九河之道儲九年之食開千里之<lb/>
邊而本根未建猶無益也況復細於彼三事者烏足道<lb/>
哉今陛下聖體雖安四方之人未能遍知尚有疑懼者<lb/>
<pb n="KR2f0039_WYG_072-36a"/>
陛下不以此時早擇宗室之賢者使攝居儲副之位内<lb/>
以輔衛聖躬外以鎮安百姓萬一有狂妄之人出於意<lb/>
外喧譁驚衆雖知萬全無慮然亦豈可不過為之防哉<lb/>
臣竊意陛下聖智聰明洞照安危䇿慮已定而尚宻之<lb/>
未欲宣示於外審或如此亦恐不可何則今天下之人<lb/>
企踵而立抉耳而聽以須明詔之下然後人人自安又<lb/>
何待而宻哉若以儲副體大非造次可定者或且使之<lb/>
輔政或典宿衛或尹京邑亦足以遏禍難之原靖中外<lb/>
<pb n="KR2f0039_WYG_072-36b"/>
之意今危安之幾間不容髪日失一日貴在及時而朝<lb/>
廷置之意外不為汲汲朝夕所議大抵皆目前常事非<lb/>
甚大而急者臣恐髙拱雍容養成國家之患從而理之<lb/>
用力難矣此臣所以區區寢不能安食不能飽不避死<lb/>
亡之誅進言不已者也伏望陛下察其愚衷特賜詳擇<lb/>
臣前日所奏及今状内事理稍有可施行者乞決計而<lb/>
速行之以安天下元元之心然後理臣僭妄建言之罪<lb/>
不敢辭也<lb/>
<pb n="KR2f0039_WYG_072-37a"/>
光又上言曰臣兩曽上言乞擇宗室賢者進而用之盖<lb/>
以上則輔衛聖躬下則鎮安百姓迄今未聞聖朝少垂<lb/>
采聽臣誠愚昧不達國家髙逺之意若臣所言非邪當<lb/>
明治其罪以示天下若其是邪亦謂聖心不宜棄忽豈<lb/>
可直以臣之愚賤不察其言若投羽毛於滄海之中杳<lb/>
然莫知其所之豈踈逺所望哉臣不勝憤懣敢復剖析<lb/>
肝膽陳布以聞雖抵罪萬死亦無怨悔臣聞書曰逺乃<lb/>
猷詩云猶之未逺是用大諫凡國家之弊在於樂因循<lb/>
<pb n="KR2f0039_WYG_072-37b"/>
而多忌諱不於治安之時豫為長逺之謀此患難所從<lb/>
而生也竊觀漢室以至有唐簡䇿所載帝王即位則立<lb/>
太子此乃古今不易之道也其或謙讓未暇則有司請<lb/>
之所以尊宗廟重社稷皆國家莫大之慶矣未聞人主<lb/>
以為諱惡也及唐中葉以來人主始有惡聞立嗣者羣<lb/>
臣莫敢發言言則刑戮随之是以禍亂相尋不可復振<lb/>
殊不知本強則茂基壮則安此乃國家所當深鑒而不<lb/>
足以為法也今天下之人上自公卿下至庶人茍有知<lb/>
<pb n="KR2f0039_WYG_072-38a"/>
識忠於國家者其心皆知當今之務無此為大無此為<lb/>
急然而各畏忤旨之誅莫敢進言臣獨不愛犬馬之軀<lb/>
為陛下言之陛下豈可不少留聖思而聽察之邪臣嘗<lb/>
歴觀春秋以來迨至國初積一千六百餘年其間天下<lb/>
混一内外無患兵寢不用者不過四百餘年而已至如<lb/>
聖朝芟夷僭亂一統四海内平外順上安下和使在朝<lb/>
在野之人自祖及孫耳目相傳不識戰闘盖自上世以<lb/>
來治平之乆未有若今之盛者也臣竊見國家於州縣<lb/>
<pb n="KR2f0039_WYG_072-38b"/>
倉庫斗粮尺帛未嘗不嚴固扃鐍擇人而守之況如是<lb/>
融明閎茂之業豈可不謹擇親戚可信任者使助陛下<lb/>
守之乎此則賢愚之人所共為陛下重惜者也陛下當<lb/>
此之時頥指如意不早決至䇿以固萬世不拔之基獨<lb/>
不念太祖太宗跋履山川經營天下真宗宵衣旰食以<lb/>
致太平之艱難乎此臣所以夙夜遑遑起則思之卧則<lb/>
夢之感嘆涕泗不能自已不避煩瀆之誅再三進言者<lb/>
也或者謂臣身賤居外而言朝廷之事侵官也臣愚以<lb/>
<pb n="KR2f0039_WYG_072-39a"/>
為治古諫諍無官自公卿大夫士至於庶人百工商旅<lb/>
矇瞍芻蕘無有不得言者所以達下情而察國政也若<lb/>
置官而守之非其官者皆不得言則下情壅而不通如<lb/>
是則國家雖有廹切之憂行道之人皆知之而在上者<lb/>
莫得聞也此其為害豈不深乎況臣食陛下之禄於今<lb/>
三世矣先臣某以亷直恬退特為陛下所知擢自孤㣲<lb/>
升之侍從此恩之重子子孫孫何時敢忘而又陛下曏<lb/>
以水災親下明詔延訪中外勤求得失臣獨何人身逢<lb/>
<pb n="KR2f0039_WYG_072-39b"/>
盛際捨此大節隐而不言其餘瑣碎豈足道哉抑又聞<lb/>
之元后作民父母陛下臣父也安有為人之子見危而<lb/>
不告其父乎伏望陛下察臣區區之心不為私其一身<lb/>
不惜少頃之間取臣前後所奏略賜省覽其中萬一茍<lb/>
有可施行者乞以陛下之意斷而行之宣告中外使逺<lb/>
近渙然無復憂疑則自然神靈悦於上而災異伏衆庶<lb/>
喜於下而姦宄消至於草木昆蟲靡不䝉其福其為功<lb/>
業豈不盛哉夫時者難得而易失惟陛下早留神詳察<lb/>
<pb n="KR2f0039_WYG_072-40a"/>
六年光為起居舎人同知諫院乞建儲上劄子曰臣先<lb/>
於至和三年通判并州事日三曽上言乞陛下早定繼<lb/>
嗣以遏亂源當是之時臣䟽逺在外猶不敢隠忠愛死<lb/>
數陳社稷至計況今日侍陛下左右官以諫諍為名竊<lb/>
惟國家至大至急之務無先於此若捨而不言專以冗<lb/>
細之事煩瀆聖聽厭塞職業是臣懐姦以事陛下罪不<lb/>
容於葅醢伏望陛下取臣曏時所進三状少加省察或<lb/>
有可取乞斷自聖志早賜施行如此則天地神祇宗廟<lb/>
<pb n="KR2f0039_WYG_072-40b"/>
社稷羣臣百姓並受其福惟在陛下一言而已<lb/>
光又乞建儲上劄子曰臣近於前月二十六日上殿敷<lb/>
奏乞檢會臣在并州所奏三狀早定繼嗣事陛下聖意<lb/>
昭然即垂聽納凡所宣諭皆非愚臣所能及此乃天地<lb/>
神祇保佑皇家實萬世無疆之休也臣謂陛下朝夕當<lb/>
發徳音宣告大臣施行其事今将近一月未有所聞豈<lb/>
陛下以兹事體大慎選宗室未得其人将左右之人有<lb/>
所間沮熒惑聖聽臣皆不得而知也臣聞為人後者為<lb/>
<pb n="KR2f0039_WYG_072-41a"/>
之子也著於禮律皆有明文漢孝成帝即位二十五年<lb/>
年四十五以未有繼嗣立弟子定陶王欣為太子今陛<lb/>
下即位之年及春秋皆已過之豈可不為宗廟社稷深<lb/>
思逺慮哉況今亦未使之正東宫之名但願陛下自擇<lb/>
宗室仁孝聰明者養以為子官爵居䖏稍異於衆使天<lb/>
下之人皆知陛下意有所屬以係逺近之心俟他日皇<lb/>
子生復使之退歸藩邸有何所傷此誠天下安危之本<lb/>
願陛下決意而速行之<lb/>
<pb n="KR2f0039_WYG_072-41b"/>
七年光又請早令皇子入内劄子曰臣等伏聞擇今月<lb/>
二十五日差内臣宣皇子曙入内而曙猶復稱病未入<lb/>
臣等竊以臣子有君命召不俟駕之禮使者有受命不<lb/>
受辭之義今曙但以恐懼不敢便當陛下非常恩寵而<lb/>
所差内臣亦合以臣子事君父之禮曉諭切責使即奉<lb/>
命豈得備禮致命黙然往復殊不副陛下聖意其今月<lb/>
二十五日宣曙内臣伏乞特行責降以懲不職之罪況<lb/>
皇子之名本非官職無容避讓今詔命已下二十餘日<lb/>
<pb n="KR2f0039_WYG_072-42a"/>
而曙既為陛下之子禮當朝夕定省備人子之職不宜<lb/>
乆䖏外宅伏望聖慈速賜選差都知御藥諭以君父之<lb/>
命不可違臣子之職不可闕敦廹切責使即時入内并<lb/>
下大宗正司及本宫亦仰以禮敦遣不得更容遷延<lb/>
仁宗始不豫國嗣未立天下寒心而莫敢言諫官范鎮<lb/>
首發其議光為開封府推官在并州聞而繼之且貽書<lb/>
勸鎮以死争至是復面言臣昔通判并州所上三章願<lb/>
陛下果斷力行帝沈思乆之曰得非欲選宗室為繼嗣<lb/>
<pb n="KR2f0039_WYG_072-42b"/>
者乎此忠臣之言但人不敢及耳光曰臣言此自謂必<lb/>
死不意陛下開納帝曰此何害古今皆有之光退未聞<lb/>
命復上䟽曰臣向者進説意謂即行今寂無所聞此必<lb/>
有小人言陛下春秋鼎盛何遽為不祥之事小人無逺<lb/>
慮特欲倉卒之際援立其所厚善者耳定䇿國老門生<lb/>
天子之禍可勝言哉帝大感動曰送中書光見韓琦等<lb/>
曰諸公不及今定議異日禁中夜半出寸紙以某人為<lb/>
嗣則天下莫敢違琦等拱手曰敢不盡力未幾詔英宗<lb/>
<pb n="KR2f0039_WYG_072-43a"/>
判宗正辭不就遂立為皇太子又稱疾不入光言皇子<lb/>
辭不貲之富至於旬月其賢於人逺矣然父召無諾君<lb/>
命召不俟駕願以臣子大義責皇子宜必入英宗遂受<lb/>
命<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_072-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷七十二<lb/>
</p>
<p>
</p>
  </div>
</body>
</text>
</TEI>
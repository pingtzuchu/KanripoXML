<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百三十一</head> <lb/>
    <p>
<pb n="KR2f0039_WYG_131-1a"/>
欽定四庫全書<lb/>
　歴代名臣奏議卷一百三十一<lb/>
　　　　　　　　　　　明　楊士竒等　撰<lb/>
　　用人<lb/>
唐髙祖武德元年河南州縣相繼降唐劉武周降將尋<lb/>
相等多叛去諸將疑尉遲敬德囚之屈突通殷開山言<lb/>
於秦王世民曰敬德若叛豈在尋相之後邪遽命釋之<lb/>
引入卧内賜之金曰丈夫意氣相期勿以小嫌介意吾<lb/>
<pb n="KR2f0039_WYG_131-1b"/>
終不信讒言以害忠良公宜體之必欲去者以此金相<lb/>
資表一時共事之情也世民以五百騎行戰地世充帥<lb/>
歩騎萬餘猝至圍之單雄信引槊直趨世民敬德躍馬<lb/>
大呼横刺雄信墜馬翼世民出圍更帥騎兵還戰屈突<lb/>
通引大兵繼至世充大敗僅以身免世民謂敬德曰公<lb/>
何相報之速也自是寵遇日隆<lb/>
武德中杜如晦爲秦王府兵曹參軍俄遷陜州揔管府<lb/>
長史房𤣥齡曰府寮去者雖多葢不足惜杜如晦聦明<lb/>
<pb n="KR2f0039_WYG_131-2a"/>
識達王佐才也若大王守藩端拱無所用之必欲經營<lb/>
四方非此人莫可秦王自此彌加禮重寄以心腹遂奏<lb/>
爲府屬嘗參謀帷幄<lb/>
太宗即位𤣥齡爲中書令奏言秦府左右未得官者共<lb/>
怨前宫及齊府左右處之先已帝曰古稱至公者葢謂<lb/>
平恕無私丹朱商均子也而堯舜廢之管叔蔡叔兄弟<lb/>
也而周公誅之故知君人者以天下爲心無私於物昔<lb/>
諸葛亮孔明小國之相猶曰吾心如稱不能爲人作輕<lb/>
<pb n="KR2f0039_WYG_131-2b"/>
重況我今理大國乎朕與公等衣食出於百姓百姓人<lb/>
力已奉於上而上恩未被於下今所以擇賢才者葢爲<lb/>
求安百姓也用人但問堪否豈以新故異情凡一靣尚<lb/>
自相親況舊人而頓忘也才若不堪亦豈以舊人而先<lb/>
用今不問能不能而直言其怨嗟豈是至公之道耶魏<lb/>
徵爲太子洗馬帝召責之曰汝離間我兄弟何也徵慷<lb/>
慨自若從容對曰皇太子若從臣言必無今日之禍帝<lb/>
爲之斂容厚加禮異擢拜諌議大夫馮立爲東宫率帝<lb/>
<pb n="KR2f0039_WYG_131-3a"/>
數之曰汝昨者出兵來戰大殺傷我兵將何以逃死立<lb/>
飲泣而對曰立出身事主期以効命當戰之日無所顧<lb/>
憚因歔欷悲不自勝帝慰勉之授左屯衛中郎將<lb/>
太宗時御史大夫杜淹奏諸司文案恐有稽失請令御<lb/>
史就司檢校上以問封德彛對曰設官分職各有所司<lb/>
果有愆違御史自應糾舉而淹所言大爲煩碎淹黙然<lb/>
上問淹何故不復論執對曰德彛所言真得大體臣誠<lb/>
心服不敢遂非上悦曰公等各能如是朕復何憂尚書<lb/>
<pb n="KR2f0039_WYG_131-3b"/>
左僕射杜如晦奏言監察御史陳師合上拔士論兼人<lb/>
之思慮有限一人不可緫知數職以論臣等帝謂戴胄<lb/>
曰朕以至公理天下今任𤣥齡如晦非爲勲舊以其有<lb/>
才行也此人妄事毁謗止欲離間我君臣昔蜀後主昏<lb/>
弱齊文宣狂悖然國稱理者以任諸葛亮楊遵彦不猜<lb/>
之也朕今任如晦等亦復如法流陳師合于嶺外魏徵<lb/>
爲秘書監有告謀反帝曰魏徵昔吾之讎止以忠於所<lb/>
事吾遂拔而用之何乃妄生讒構竟不問徵遽斬所告<lb/>
<pb n="KR2f0039_WYG_131-4a"/>
者<lb/>
帝謂侍臣曰化及與𤣥感即隋大臣受恩深者子孫皆<lb/>
反其故何也岑文本對曰君子乃能懷德荷恩𤣥感化<lb/>
及之徒並小人也古人所以貴君子而賤小人帝曰然<lb/>
太宗嘗謂侍臣曰朕每日夜恒思百姓間事或至夜半<lb/>
不寐惟恐都督刺史堪養百姓以否故於屏風上録其<lb/>
姓名坐卧恒看在官如有善事亦具列於名下朕居深<lb/>
宫之中視聽不能及逺所委者惟都督刺史此軰實理<lb/>
<pb n="KR2f0039_WYG_131-4b"/>
亂所係尤須得人帝又謂侍臣曰爲政之要惟在得人<lb/>
用非其才必難致理今所任用必須以德行學識爲本<lb/>
諫議大夫王珪曰人臣若無學業不能識前言往行豈<lb/>
堪大任漢宣帝時有詐稱衛太子聚觀者數萬人衆皆<lb/>
致惑雋不疑斷以蒯瞶之事宣帝曰公卿大臣當用經<lb/>
術明於古義者此則固非刀筆俗吏所可比擬帝曰信如<lb/>
卿言帝又謂侍臣曰朕看古來帝王以仁義爲治者國<lb/>
祚延長任法御人者雖救一時敗亡亦促既見前王成<lb/>
<pb n="KR2f0039_WYG_131-5a"/>
事足定元龜今欲專以仁義誠信爲治望革近代之澆<lb/>
薄也珪對曰天下凋䘮日久陛下承其餘弊𢎞道移風<lb/>
萬代之福但非賢不理惟在得人帝曰朕思賢之情豈<lb/>
捨夢寐給事中杜正倫進曰世必有才隨時所用豈待<lb/>
夢傅說逢吕尚然後治乎帝納之帝又謂岑文本曰梁<lb/>
陳名臣有誰可稱復有子弟堪招引否文本奏言隋師<lb/>
入陳百司分散莫有留者唯尚書僕射袁憲獨在其主<lb/>
之傍王世充將受隋禪羣僚表請勸進憲子國子司業<lb/>
<pb n="KR2f0039_WYG_131-5b"/>
承家託疾獨不署名此人父子足稱忠烈承家弟承序<lb/>
今爲建昌令清貞雅操實繼先風由是召拜晉王友兼<lb/>
令侍讀尋授𢎞文館學士<lb/>
帝曰百官之内應有堪用者朕未能知之不可造次爲<lb/>
天下主誠亦難朕今行一事則爲天下所觀出一言即<lb/>
爲天下所聽用得好人爲善者皆勸誤用惡人不善者<lb/>
競進賞當其勞無功者自退罰當其罪爲惡者誡懼故<lb/>
知賞罰不可輕行用人彌須審悉侍中魏徵對曰舉選<lb/>
<pb n="KR2f0039_WYG_131-6a"/>
之事自古爲難故考績黜陟察其善惡今欲求人必須<lb/>
先訪其行審知其善然後任之假令此人不能濟事只<lb/>
是才力不及不爲大害誤用惡人假今彊幹爲患極多<lb/>
但亂代爲求其材不顧其行太平必須材行俱兼始可<lb/>
任用也帝曰夫人之身假令無病不免有疥癬及時有<lb/>
小惡處用人求偹理實爲難徵對曰自古爲政但舉大<lb/>
體堯舜之時非全無惡但爲惡者少桀紂之代非全無<lb/>
善但爲惡者多譬如百尺之木豈能無一枝節今官人<lb/>
<pb n="KR2f0039_WYG_131-6b"/>
居職豈能全不爲非但犯罪者少即是大化所司奏淩<lb/>
敬乞貧之狀帝責徵等濫進人徵曰臣等每䝉顧問常<lb/>
具言其長短有學識强諫争是其所長愛生活好經營<lb/>
是其所短今淩敬爲人作碑文教人讀漢書因兹附託<lb/>
回易求利與臣等所說不同陛下未用其長惟見其短<lb/>
以爲臣等欺罔實不敢心服帝納之<lb/>
徵頻論止足之分帝未之許徵曰羣臣委任既乆許其<lb/>
避退權用之次觀其能否既得預察羣才又無獨任之<lb/>
<pb n="KR2f0039_WYG_131-7a"/>
謗使善人得進長㢘讓之風若能行之於今足爲將來<lb/>
永法帝曰信如公言然論者猶有同異時至京下當别<lb/>
議帝嘗坐於丹霄門外之西堂引徵及右僕射李靖中<lb/>
書令温彦博等入宴言及羣臣才行謂靖等曰朕自爲<lb/>
王至於今日官人或上書獻計勸朕爲善者多矣日月<lb/>
稍乆官職漸大志意即移言論漸少無不衰倦唯魏徵<lb/>
與朕爲善官職益髙志節彌厲見朕一事失所甚於己<lb/>
身有過朝夕孜孜終始如一自即位以來唯見此一人<lb/>
<pb n="KR2f0039_WYG_131-7b"/>
而已是以敬之重之同於師傅不以人臣處之其後每<lb/>
謂房𤣥齡等曰魏徵被我㧞擢特異其報我亦深矣君<lb/>
與我契闊艱辛多歴年所勞苦之極人莫能加然自即<lb/>
位以來輔弼我躬安我社稷成我今日功業爲天下所<lb/>
稱君不得與魏徵比矣徵多病辭職帝曰公獨不見金<lb/>
在鑛何足貴邪善冶鍜而爲器人乃寳之朕方自比於<lb/>
金以卿爲良匠而加礪焉卿雖疾未及衰庸得便爾帝<lb/>
又謂羣臣曰爲政者豈待堯舜之君龍益之佐自我驅<lb/>
<pb n="KR2f0039_WYG_131-8a"/>
使魏徵天下乂安邊境無事時和歲稔其忠益如此先<lb/>
是將發十六道黜陟大使畿内道未有其人帝親定之<lb/>
問房𤣥齡等曰此道事最重誰可先使右僕射李靖對<lb/>
曰畿内事非魏徵莫可帝作色曰朕欲向九成事亦不<lb/>
小寧遣魏徵耶朕每行不欲與其相離者適爲其見朕<lb/>
是非必無所隱今從公等語遣去朕若有得失公等能<lb/>
止邪乃令李靖充使魏徴從往九成宫帝又與羣臣論<lb/>
及十六國諸王優劣曰苻永固何獨爲所稱房𤣥齡對<lb/>
<pb n="KR2f0039_WYG_131-8b"/>
曰爲任使得人則見稱無其人則不見稱當時為有王<lb/>
景略帝謂羣臣曰此猶朕之有魏徵徵拜謝焉徵既亡<lb/>
帝使人至其家得書一紙始半藁其可識者曰天下之<lb/>
事有善有惡任善人則國安用惡人則國弊公卿之内<lb/>
情有愛憎憎者惟見其惡愛者止見其善愛憎之間所<lb/>
宜詳慎若愛而知其惡憎而知其善去邪勿疑任賢勿<lb/>
猜可以興矣<lb/>
侍御史馬周上疏曰理天下者以人爲本欲令百姓安<lb/>
<pb n="KR2f0039_WYG_131-9a"/>
樂在刺史縣令縣令既衆不可皆賢若每州得良刺史<lb/>
則合境蘇息天下刺史悉稱聖意則陛下可端拱巖廊<lb/>
之上百姓不慮不安自古郡守縣令皆妙選賢德欲有<lb/>
遷擢爲將相必先試以臨民或從二千石入爲丞相及<lb/>
司徒太尉者朝廷必不可獨重内臣外刺史縣令遂輕<lb/>
其選又刺史多武夫勲人或京官不稱職始出補外折<lb/>
衝果毅身力彊者入爲中郎將其次乃補邊州而以德<lb/>
行才術擢者十不能一所以百姓未安殆由於此帝因<lb/>
<pb n="KR2f0039_WYG_131-9b"/>
謂侍臣曰刺史朕當自簡擇縣令詔京官五品已上各<lb/>
舉一人<lb/>
治書侍御史劉洎以爲左右丞相宜特加精簡上疏曰<lb/>
臣聞尚書萬機實爲政本伏尋此選授任誠難是以八<lb/>
座比於文昌二丞方於管轄爰至曹郎上應列宿苟非<lb/>
稱職竊位興譏伏見比來尚書省詔勅稽停文案壅滯<lb/>
臣誠庸劣請述其源貞觀之初未有令僕于時省務繁<lb/>
雜倍多於今而左丞戴胄右丞魏徵並曉達吏方質性<lb/>
<pb n="KR2f0039_WYG_131-10a"/>
平直應彈舉無所回避陛下又假以恩慈自然肅物百<lb/>
司匪解抑此之由及杜正倫續任右丞頗亦厲下比者<lb/>
綱維不舉並爲勲親在位器非其任功勢相傾凡在官<lb/>
僚未循公道雖欲自强先懼囂謗所以郎中予奪惟事<lb/>
咨禀尚書依違不能斷決或糾彈聞奏故事稽延按雖<lb/>
理窮仍更盤下去無程限來不責遲一經出手便渉年<lb/>
載或希㫖失情或避嫌抑理勾司以案成爲事了不究<lb/>
是非尚書用便僻爲奉公莫論當否互相姑息惟事彌<lb/>
<pb n="KR2f0039_WYG_131-10b"/>
縫且選衆授能非才莫舉天工人代焉可妄加至於懿<lb/>
戚元勲但宜優其禮秩或年髙及耄或積病智昏既無<lb/>
益於時宜當置之以閒逸乆妨賢路殊爲不可將救兹<lb/>
弊且宜精簡尚書左右丞及左右郎中如並得人自然<lb/>
綱維偹舉亦當矯正趨競豈惟息其稽滯哉疏奏尋以<lb/>
洎爲尚書左丞<lb/>
髙宗時魏元忠遷監察御史帝嘗從容曰外以朕爲何<lb/>
如主對曰周成康漢文景也然則有遺恨乎曰有之王<lb/>
<pb n="KR2f0039_WYG_131-11a"/>
義方一世豪英而死草萊議者謂陛下不能用賢帝曰<lb/>
我適用之聞其死顧已無及元忠曰劉藏器行副於才<lb/>
陛下所知今七十爲尚書郎徒歎彼而又棄此帝黙然<lb/>
慙<lb/>
武后時麟臺正字陳子昻上軍國利害疏曰臣伏見陛<lb/>
下憂勞天下百姓恐不得所又發明詔將降九道大使<lb/>
廵察天下諸州兼申黜陟以求人瘼甚大惠也天下百<lb/>
姓幸甚臣竊以爲美矣未盡善也何以言之陛下所以<lb/>
<pb n="KR2f0039_WYG_131-11b"/>
降明使豈非欲令天下黎元衆庶知陛下夙興夜寐憂<lb/>
勤念之邪欲天下賢良忠孝知陛下夙興夜寐思任用<lb/>
之邪欲使天下姦人暴吏亦知陛下夙興夜寐務欲除<lb/>
之耶陛下聖意必若以此而發使乎則愚臣竊見陛下<lb/>
之使有未盡善也若愚臣所謂使者先當雅合時望務<lb/>
爲衆人所推仁愛足以存恤孤惸賢明足以進㧞幽滯<lb/>
剛直足以不避强禦明智足以照察姦非然後使天下<lb/>
姦人畏其明而不敢爲惡也天下强禦憚其直而不敢<lb/>
<pb n="KR2f0039_WYG_131-12a"/>
爲過也天下英竒慕其德而樂爲之用也天下孤寡賴<lb/>
其仁而欣戴其恩也夫如是然後可以論出使矣故輶<lb/>
軒未動於京師天下翕然皆己知矣今陛下使猶未出<lb/>
朝廷行路市井之人皆以爲非任朝廷有識者亦不稱<lb/>
之夫天子之使未出魏闕朝廷之人皆已輕之何況天<lb/>
下之衆哉夫欲黜陟求瘼豈可得也陛下所以有此失<lb/>
者在不選人亦輕此使非天下之大任故陛下遂大失<lb/>
至於此也宰相復以爲尋常但奉詔而行之茍以出使<lb/>
<pb n="KR2f0039_WYG_131-12b"/>
爲名不求任使之實故使愈出而天下愈弊使彌多而<lb/>
天下彌不寧其故何哉是朝廷輕其任也輕其任則不<lb/>
擇人不擇人則使非其實使非其實則黜陟不明刑罰<lb/>
不中朋黨者進貞直者退徒使天下百姓修飾道路送<lb/>
往迎來無益於聖敎耳臣乆爲百姓實委知之陛下欲<lb/>
令天下黎庶知陛下夙興夜寐憂勤政化不可得也故<lb/>
臣以陛下大失在於此也夫欲正其末者必先端其本<lb/>
清其流者必先潔其源自然之符也國家兹弊亦已乆<lb/>
<pb n="KR2f0039_WYG_131-13a"/>
矣今陛下若不重選此使妙得其人天下黎元必謂陛<lb/>
下尚行尋常之政不能革此弊也則賢人必不出貪吏<lb/>
必得志惸獨必哀吟天下百姓無荷賴於陛下此使也<lb/>
臣不勝有願願陛下與宰相更妙選朝廷百官素有威<lb/>
重名節爲衆人所推者陛下因大朝日親御正殿集百<lb/>
僚公卿設禮儀以使者之禮見之於是告以出使之意<lb/>
慇懃儆戒無敢忒愆遂授以旌節而發遣之先自京師<lb/>
而訪犲狼然後攬轡登車以清天下若如是臣必知陛<lb/>
<pb n="KR2f0039_WYG_131-13b"/>
下聖敎不旬月之間天下家見而户習也昔堯舜氏不<lb/>
下席而天下理者葢黜陟幽明能折中耳今陛下方開<lb/>
中興之化建萬代之功天下瞻望冀見聖政此之一使<lb/>
是陛下爲政之大端也諺曰欲知其人觀其所使不可<lb/>
不慎也若陛下必知不可得其人則不如不出使出使<lb/>
煩數無益於化但勞天下之人是猶烹小鱗而數撓之<lb/>
耳伏惟陛下察焉<lb/>
子昻又上論牧宰疏曰臣伏惟陛下當今所共理天下<lb/>
<pb n="KR2f0039_WYG_131-14a"/>
欲致太平者豈非宰相與諸州刺史縣令耶陛下若重<lb/>
此而理天下乎臣見天下理也若陛下輕此而理天下<lb/>
乎臣見天下不得理也何者宰相陛下之腹心刺史縣<lb/>
令陛下之手足未有無腹心手足而能獨理者也臣竊<lb/>
觀當今宰相已畧得其人矣獨刺史縣令陛下尚猶輕<lb/>
之未見得其人是以腹心雖安而手足猶病而天下至<lb/>
今所以未得大利耳臣竊惟刺史縣令之職實陛下政<lb/>
敎之首也陛下布德澤下明詔將示天下百姓必待刺<lb/>
<pb n="KR2f0039_WYG_131-14b"/>
史縣令爲陛下謹宣之故得其人則百姓家見而户聞<lb/>
不得其人但委棄有司而挂牆壁耳陛下欲使家興禮<lb/>
讓吏朂清勤不重選刺史縣令將何道以致之耶愚臣<lb/>
竊見陛下未有舟楫而欲濟江河不可得也臣比在草<lb/>
茅爲百姓乆矣刺史縣令之化臣實委知國之興衰莫<lb/>
不在此職也何者一州得賢明刺史以至公循良爲政<lb/>
者則千萬家賴其福若得貪暴刺史以徇私苛虐爲政<lb/>
者則千萬家受其禍矣夫一州禍福且如此況天下之<lb/>
<pb n="KR2f0039_WYG_131-15a"/>
衆豈得勝道哉故臣以爲陛下政化之首國之興衰在<lb/>
此職也臣伏見陛下憂勤政理欲安天下百姓無使疾<lb/>
苦然猶未以刺史縣令爲念何可得哉臣何以得知陛<lb/>
下未以刺史縣令爲念臣竊見吏部選人補一縣令如<lb/>
補一縣尉耳但以資次考第從宦遊歴即補之不論賢<lb/>
良德行能以化人而拔擢見用者縱吏部侍郎時有不<lb/>
知此弊而欲超越用人則天下小人已囂然相謗矣所<lb/>
以然者習於常而有驚恠也所以天下庸流一雜賢不<lb/>
<pb n="KR2f0039_WYG_131-15b"/>
肖莫分但以資次爲選不以才能得職所以天下淩遲<lb/>
百姓無由知陛下聖德勤勞夙夜之念但以愁怨以爲<lb/>
天子之令遣如此也自有國來此弊最深而未能除也<lb/>
豈不甚哉昔漢宣帝有言曰朕之所共理天下者豈非<lb/>
良二千石乎故宣帝之時能委任矣伏願陛下與宰相<lb/>
深思妙選以救正此弊使天下之人稍得以安臣有計<lb/>
然甚鄙近未能著之於書願陛下興念明宰相圖之以<lb/>
安天下幸甚幸甚<lb/>
<pb n="KR2f0039_WYG_131-16a"/>
武后時魏元忠爲張易之兄弟所構獄方急蘇安恒獨<lb/>
申救曰王者有容天下之量故濟其心能進天下之善<lb/>
故除其惡不然則鬼神馮怒隂陽紛舛陛下始革命勤<lb/>
秉政樞博逮謀猷天下以爲明主暮年厭怠讒佞熾結<lb/>
水火相災百姓不親五品不遜天下以爲暗君邪正糅<lb/>
進獄訟寃劇何昔是而今非邪居安忘危之失也竊見<lb/>
元忠廉直有名位宰相履忠正邪佞之徒嫉之若讎易<lb/>
之兄弟無功無德但以馮附不閲數朞位勢隆極指馬<lb/>
<pb n="KR2f0039_WYG_131-16b"/>
獻蒲先害善良自元忠下獄人人偶語謂易之交亂且<lb/>
及四國烈士撫髀忠臣鉗口懼易之之權恐先諫受戮<lb/>
虛死無名況賊虜方彊賦斂重困而自縱讒慝揺變遐<lb/>
邇臣恐四夷低目窺覘爲邊鄙患百姓託義以清君側<lb/>
逐鹿之人叩闗而至陛衛左右從中以應爭鋒朱雀之<lb/>
門問鼎大明之宫陛下何以謝之臣今計者莫若收雷<lb/>
電之威解恢恢之網復爵還位君臣如初則天下幸甚<lb/>
陛下縱不能斬佞臣塞人望且當抑奪榮寵翦其羽翅<lb/>
<pb n="KR2f0039_WYG_131-17a"/>
無使驕横爲社稷之憂䟽奏易之等大怒遣刺客邀殺<lb/>
之賴鳯閣舍人桓彦範等悉力營解乃免<lb/>
明堂災沂州刺史韋承慶上疏諫曰以文明垂拱後執<lb/>
政者未滿歲率以罪去大抵皆惡逆不道夫構大厦濟<lb/>
巨川必擇文梓艅艎若亟毁而敗則是架朽木乘膠船<lb/>
也臣謂陛下求賢之意切而取人之路寛故一言有合<lb/>
而付大任夫以堯舉舜猶歴試諸難況庸庸者可超處<lb/>
輔相以百揆萬幾畀小人哉書聞不報<lb/>
<pb n="KR2f0039_WYG_131-17b"/>
證聖初詔九品以上陳得失獲嘉主簿劉知幾上言君<lb/>
不虛授臣不虛受妄受不爲忠妄施不爲惠今羣臣無<lb/>
功遭遇輙遷至都下有車載斗量杷推椀脫之諺又謂<lb/>
刺史非三載以上不可徙宜課功殿明賞罰后嘉其直<lb/>
長安中武后謂狄仁傑曰安得一竒士用之仁傑曰陛<lb/>
下求文章資歴今宰相李嶠蘇味道足矣豈文士齷齪<lb/>
不足與成天下務哉后曰然仁傑曰荆州長史張柬之<lb/>
雖老宰相材也用之必盡節於國即召爲洛州司馬它<lb/>
<pb n="KR2f0039_WYG_131-18a"/>
日又求人仁傑曰臣嘗薦張柬之未之用也后曰遷之<lb/>
矣曰臣薦宰相而爲司馬非用也乃授司刑少卿遷秋<lb/>
官侍郎<lb/>
韋嗣立拜鳯閣侍郎同鳯閣鸞臺平章事時州縣非其<lb/>
人后以爲憂李嶠唐休璟曰今朝廷重内官輕外職每<lb/>
除牧守皆訴不行非過累不得遣請選臺閣賢者分典<lb/>
大州自近臣始后曰誰爲朕行嗣立曰内典機要非臣<lb/>
所堪請先行以示羣臣后悅以本官檢校沂州刺史<lb/>
<pb n="KR2f0039_WYG_131-18b"/>
中宗神龍中蕭至忠授中書侍郎同中書門下平章事上<lb/>
疏陳時政曰求治之道首于用賢茍非其才則官曠官<lb/>
曠則事廢事廢則人殘歴代所以陵遲者此也今授職<lb/>
用人多因貴要爲粉飾上下相䝉茍得爲是夫官爵公<lb/>
器也恩倖私惠也王者止可以金帛富之梁肉食之以<lb/>
存私澤也若公器而私用之則公義不行而勞人解體<lb/>
私謁開而正言塞日朘月削卒見凋弊今列位己廣冗<lb/>
貟復倍陛下降不貲之澤近戚有無涯之請臺閣之内<lb/>
<pb n="KR2f0039_WYG_131-19a"/>
朱紫充滿官秩益輕恩賞彌數才者不用用者不才故<lb/>
人不効力官匪其人欲求治固難矣又宰相要官子弟<lb/>
多居美爵並宰才藝而更相諉託詩云私人之子百僚<lb/>
是試或以其酒不以其漿鞙鞙佩璲不以其長此言王<lb/>
政不平而衆官廢職私家子列試榮班徒長其佩爾臣<lb/>
願陛下愛惜爵賞官無虛授進大雅以樞近退小人於<lb/>
閒左使政令惟一私不害公則天下幸甚且貞觀故事<lb/>
宰相子弟多居外職非直抑彊宗亦以擇賢才爾請自<lb/>
<pb n="KR2f0039_WYG_131-19b"/>
宰相及諸司長官子弟並授外官共寧百姓表裏相統<lb/>
帝不納<lb/>
韋嗣立爲兵部尚書論職官多濫上疏曰臣聞設官分<lb/>
職量才置吏此本於理人而務安之也故書曰在知人<lb/>
在安民知人則哲能官人安民則惠黎民懷之能哲而<lb/>
惠何憂乎驩兜何畏乎有苖者是也此明官得其人而<lb/>
天下自理矣古者取人必先採鄉曲之譽然後辟於州<lb/>
郡州郡有聲然後辟於五府才著五府然後升之天朝<lb/>
<pb n="KR2f0039_WYG_131-20a"/>
此則用一人所擇者甚悉擢一士所歴者甚深孔子曰<lb/>
譬有美錦不可使人學製此明用人不可不審擇也用<lb/>
得其才則治非其才則亂治亂所繫焉可不深擇之哉<lb/>
凡今之取人有異此道多未甚試効即頓遷擢夫競趨<lb/>
者人之常情僥倖者人之所趣而今務進不避僥倖者<lb/>
接踵比肩布於文武之列有文者用理内外則有回邪<lb/>
贓汚上下敗亂之憂有武者用將軍戎則有庸懦怯弱<lb/>
師旅䘮亡之患補授無限員缺不供遂至員外置官數<lb/>
<pb n="KR2f0039_WYG_131-20b"/>
倍正闕曹署典吏困於祇承府庫倉儲竭於資俸國家<lb/>
大事豈甚於此古者懸爵待士唯有才者得之若任以<lb/>
無才則有才之路塞賢人君子所以遁跡銷聲常懷歎<lb/>
恨者也且賢人君子守於正直之道逺於僥倖之門若<lb/>
僥倖開則賢者不可復出矣賢者遂退若欲求人安化<lb/>
洽復不可得也人若不安國將危矣陛下安可不深慮<lb/>
之<lb/>
𤣥宗時姚崇嘗於帝前序次郎吏帝左右顧不主其語<lb/>
<pb n="KR2f0039_WYG_131-21a"/>
崇懼再三言之卒不荅崇趨出内侍高力士曰陛下新<lb/>
即位宜與大臣裁可否今崇亟言陛下不應非虛懷納<lb/>
誨者帝曰我任崇以政大事吾當與決至用郎吏崇顧<lb/>
不能而重煩我邪崇聞乃安由是進賢退不肖而天下<lb/>
治<lb/>
宣義郎左拾遺内供奉張九齡上封事曰臣所以上事<lb/>
以臣愚見並當時尤切不敢飾詞伏願陛下親覽可否<lb/>
之宜幸甚幸甚臣伏以陛下自克清内難光宅天下常<lb/>
<pb n="KR2f0039_WYG_131-21b"/>
欲躋人於富壽致國於太平聖慮每勤德音屢發然猶<lb/>
黎人未息水旱爲憂臣竊伏思之有由然矣臣聞乖政<lb/>
之氣發爲水旱天道雖逺其應甚速昔者東海枉殺孝<lb/>
婦旱者乆之一吏不明匹婦非命則天爲之旱以昭其<lb/>
寃況今六合之間元元之衆莫不懸命於縣令宅生於<lb/>
刺史陛下所與共理此尤親於人者也多非其任徒有<lb/>
其名致旱之由豈惟孝婦一事而已是以親人之任宜<lb/>
得其賢用才之道宜重其選而今刺史縣令除京輔近<lb/>
<pb n="KR2f0039_WYG_131-22a"/>
處雄望之州刺史猶擇其人縣令或備員而已其餘江<lb/>
淮隴蜀三河諸處除大府之外稍稍非才但於京官之<lb/>
中出爲州縣者或是縁身有累在職無聲用於牧宰之<lb/>
間以爲斥逐之地或因時附㑹遂忝髙班比其勢衰且<lb/>
無他責入謂之不稱京職亦乃出爲刺史至於武夫流<lb/>
外積資而得官成於經乆不計於有才諸若此流盡爲<lb/>
刺史其餘縣令已下固不可勝言葢甿庶所繫國家之<lb/>
本務本務之職反爲好進者所輕承弊之人每遭非才<lb/>
<pb n="KR2f0039_WYG_131-22b"/>
者所擾陛下聖化從此不宣皆由不重親人之選以成<lb/>
其弊而欲天下和洽固不可得也古者刺史入爲三公<lb/>
郎官出宰百里莫不互有所重勸其所行臣竊怪近俗<lb/>
偏輕此任今朝廷卿士入而不出於其私情遂自得計<lb/>
何則京華之地衣冠所聚子弟之間身名所出從容附<lb/>
會不勞而成一出外藩有異於此人情進取豈忘於私<lb/>
但立法制之不敢違耳原其本意固私是欲今大利在<lb/>
於京職而不在於外郡如此則智能之士欲利之心日<lb/>
<pb n="KR2f0039_WYG_131-23a"/>
夜營營寧肯復出爲刺史縣令而陛下國家之利方賴<lb/>
智能之人此輩既自固而不行在外者又技癢而求入<lb/>
如此則智能之輩常無親人之責陛下又未格之以法<lb/>
無乃甚不可乎故臣愚以爲欲理之本莫若重刺史縣<lb/>
令此官誠重智能者可行正宜懸以科條定其資歴凡<lb/>
不歴都督刺史有高第者不得入爲侍郎列卿不歴縣<lb/>
令有善政者亦不得入爲臺郎給舍即雖逺處都督刺<lb/>
史至於縣令以次差降以爲出入亦不得十年頻任京<lb/>
<pb n="KR2f0039_WYG_131-23b"/>
職又不得十年盡任外官如此設科以救其失則内外<lb/>
通理萬姓獲寧如積習爲常遂其私計陛下獨宵衣旰<lb/>
食天下亦未之理也又古之選用賢良取其稱職或遥<lb/>
聞而辟召或一見而任之是以士修素行不圖僥倖羣<lb/>
小不逮亦用息心以故姦僞自止流品不雜今天下未<lb/>
必理於上古而事務日倍於前誠為不正其本而設巧於<lb/>
末所謂末者吏部條章動盈千百刀筆之吏辯析毫釐<lb/>
節制搶攘溺於文墨胥吏之猾又縁隙而起臣以爲始<lb/>
<pb n="KR2f0039_WYG_131-24a"/>
造簿書以備用人之遺忘耳今反求精於案牘不急於<lb/>
人才亦何異遺劍中流而刻舟以記去之彌逺可爲傷<lb/>
心凡有稱吏部之能者則曰從縣尉與主簿與縣丞斯<lb/>
選曹執文而善知官次者也惟據其合與不合不論賢<lb/>
與不肖大畧如此豈不謬哉陛下若不以吏部尚書侍<lb/>
郎爲賢必不授以職事尚書侍郎既以賢而受委豈復<lb/>
不能知人知人之難雖自古所謹而拔十得五其道可<lb/>
行今則執以格條貴於謹守幸其心能自覺者每選於<lb/>
<pb n="KR2f0039_WYG_131-24b"/>
所拔亦有三人五人若又專固者則亦一人不拔據資<lb/>
配職自以爲能爲官擇人初無此意故使時人有平配<lb/>
之議官曹無得賢之實朱紫同色清濁不分是於聖朝<lb/>
有何裨益故臣以爲選部之法弊於不變變法之易在<lb/>
陛下渙然行之假如今之銓衡欲自爲意亦限行之已<lb/>
乆動必見疑遂用因循益爲浮薄今若刺史縣令精覈<lb/>
其人即每年當管之内應有合選之色先委考其才行<lb/>
堪入品流然後送臺臺又推擇據所用之多少爲州縣<lb/>
<pb n="KR2f0039_WYG_131-25a"/>
之殿最一則州縣慎於所舉必取入官之才二則吏部<lb/>
因其有成無多庸人之數縱有不任送者妄起怨端且<lb/>
猶分謗於外臺不至諠譁於南省今則每歲選者動以<lb/>
萬計京師米物爲之空虛豈多士若斯葢渝濫至此而<lb/>
欲仍舊致理難於改制祗益文法煩碎賢愚渾雜就中<lb/>
以一詩一判定其是非適使賢人君子從此遺逸斯亦<lb/>
明代之闕政有識者之所歎息也又天下雖廣朝臣雖<lb/>
衆而士之名賢誠可知也若使毁譽相亂聽受不明事<lb/>
<pb n="KR2f0039_WYG_131-25b"/>
將已矣無復可說如知其賢能各有品第每一官缺而<lb/>
不以次用之則是知而不爲焉用彼相借如諸司清要<lb/>
之職當用第一之人及其要官缺時或以下等叨進以<lb/>
故時議無高無下惟論得與不得自然清議不立名節<lb/>
不修上善則守志而後時中人則躁求而易操其故何<lb/>
哉朝廷若以令名進人士子亦以修名獲利而利之所<lb/>
出衆則趨焉已而名利不出於清修所趣多歸於人事<lb/>
其小者茍求取得一變而至阿私其大者許以分義再<lb/>
<pb n="KR2f0039_WYG_131-26a"/>
變而成朋黨斯並敎化漸漬使之必然故於用人之際<lb/>
不可不第髙下若髙下有次不可妄干天下士流必刻<lb/>
意修飾思齊日衆刑政自清此皆興衰之大端焉不可<lb/>
不察易曰履霜堅氷至言聖人之見終始之徵矣臣今<lb/>
所言上刺史縣令等事一皆指實縱臣所欲變法不合<lb/>
時宜伏望更發睿圖及詢於執事作爲長算振此頽風<lb/>
使官修其方人受其福天下幸甚伏惟陛下聰明神武<lb/>
動以聖斷正當可爲之運未行反本之法微臣企竦竊<lb/>
<pb n="KR2f0039_WYG_131-26b"/>
有所望伏願少留宸睠稍覽愚誠必無可施行棄之非<lb/>
晚不勝塵露禆補之誠<lb/>
肅宗至德元年北海太守賀蘭進明詣行在上命房琯<lb/>
以爲御史大夫琯以爲攝御史大夫進明入謝上怪之<lb/>
進明因言與琯有隙且曰晉用王衍爲三公祖尚浮虛<lb/>
致中原板蕩今房琯專爲迂闊大言以立虛名所引用<lb/>
皆浮華之黨真王衍之比也陛下用爲宰相恐非社稷<lb/>
之福且琯在南朝佐上皇使陛下與諸王分領節制仍<lb/>
<pb n="KR2f0039_WYG_131-27a"/>
置陛下於沙塞空虛之地又布私黨於諸道分統大權<lb/>
其意以爲上皇一子得天下則已不失富貴此豈忠臣<lb/>
所爲乎上由是踈之<lb/>
代宗大歴十四年常衮言於上曰陛下乆欲用李泌昔<lb/>
漢宣帝欲用人爲公卿必先試理人請且以爲刺史使<lb/>
周知人間利病俟報政而用之<lb/>
初天下用兵官爵冗濫元王秉政賄賂公行及衮爲相<lb/>
思革其弊四方奏請一切不與而無甄别賢愚同滯崔<lb/>
<pb n="KR2f0039_WYG_131-27b"/>
祐甫欲收時望作相未二百日除官八百人前後相矯<lb/>
終不得其適上嘗謂祐甫曰人或謗卿所用多渉親故<lb/>
何也對曰臣爲陛下選擇百官不敢不詳慎茍平生未<lb/>
之識何以諳其才行而用之上以爲然<lb/>
德宗興元元年蕭復奉使自江淮還與李勉盧翰劉從<lb/>
一俱見上勉等退復獨留言於上曰陳少游任兼將相<lb/>
首敗臣節韋臯幕府下僚獨建忠義請以臯代少游鎮<lb/>
淮南使善惡著明上然之<lb/>
<pb n="KR2f0039_WYG_131-28a"/>
貞元十六年義成節度使盧羣卒賈眈曰凡就軍中除<lb/>
節度使必有愛憎向背喜懼者相半故衆心不安自今<lb/>
願陛下只自朝廷除人庶無他變<lb/>
十八年浙東觀察使裴肅既以進奉得進齊總掌後務<lb/>
刻剥以求媚又過之擢爲衢州刺史給事中許孟容封還<lb/>
詔書曰衢州無他虞齊總無殊績忽此超奬深駭羣情<lb/>
若有可録願明書勞課然後超改以解衆疑詔遂留中<lb/>
上召孟容奬之<lb/>
<pb n="KR2f0039_WYG_131-28b"/>
德宗時門下侍郎趙憬陳前世損益當時之變獻審官<lb/>
六議一議相臣曰中外知其賢者用之能者任之責材<lb/>
之偹為不可得二議庶官曰臣嘗謂拔十得五賢愚猶<lb/>
半陛下曰何必五也十二可矣故廣任用明殿最舉大<lb/>
節畧小瑕隨能試事用人之大要也三議京司闕官曰<lb/>
今要官闕多閒官員多要官以材行閒官以恩澤是選<lb/>
拔少優容衆也宜補闕員以育人材四議考課曰今内<lb/>
庶僚外刺史課最尤者擢以不次善矣臣謂黜陟宜責<lb/>
<pb n="KR2f0039_WYG_131-29a"/>
歲限若任要重未當遷者加爵或秩其餘進退宜示遲<lb/>
速之常若課在中考如限者平轉而歴試之即無茍且<lb/>
之心滯淹之慮五議遺滯曰陛下委宰輔舉才不徧知<lb/>
也則訪之庶僚又不徧知也訪之衆人衆聲囂然十譽<lb/>
之未信一毁之可疑臣謂宜采士論以譽多者先用非<lb/>
大故者勿棄六議藩府官屬曰諸使辟署務得才以重<lb/>
府望能否已試則引而置之朝無俾久滯帝皆然之<lb/>
翰林學士陸贄薦袁高等狀曰臣近因奏對言及任人<lb/>
<pb n="KR2f0039_WYG_131-29b"/>
陛下累歎乏才惘然憂見於色臣退而思省且喜且慙<lb/>
所喜者樂陛下急於求賢明君致理之資也所慙者耻<lb/>
近侍不能薦士微臣竊位之罪也輙自揣擇思舉所知<lb/>
猶懼鑒識不明品藻非當反覆參校未果上聞昨䝉宣<lb/>
示中書進擬量移官今臣審看可否者因悟貶降之輩<lb/>
其中甚有可稱臣以素所諳知兼聞公議此狀之内僅<lb/>
得十人狀所不該又有三四或因連累左黜或遭讒忌<lb/>
外遷互有行能咸著名跡寘之清列皆謂良材若但準<lb/>
<pb n="KR2f0039_WYG_131-30a"/>
例量移及令仍舊出守固非陛下愛賢之意亦乖海内<lb/>
望理之心儻䝉特恩追赴行在試垂訪接必有可觀録<lb/>
用棄瑕既符德號振淹求舊亦闡大猷謹録薦陳庶偹<lb/>
採擇其餘差序逺近並具别狀以聞<lb/>
䞇又論替換李楚琳狀奏曰右欽溆奉宣聖㫖李楚琳<lb/>
不可久在鳯翔欲候朕到日簡擇一人替楚琳充節度<lb/>
使楚琳别與一官便隨朕歸京既有迎駕諸軍威勢甚<lb/>
盛因此替換亦是權宜卿宜商量穩便否者臣聞王者<lb/>
<pb n="KR2f0039_WYG_131-30b"/>
有作先懷永圖謀必可傳事必可繼不因利以茍得不<lb/>
乘便而幸成故能上下相安而理可長久也彼楚琳者<lb/>
固是亂人乘國難而肆逞其姦賊邦君而篡居其位按<lb/>
以典法是宜汚瀦既屬多虞不遑致討乃分之以旄鉞<lb/>
又繼之以寵榮逮至南巡頗全外順道途無壅亦有賴<lb/>
焉雖朝命累加盖非獲已然王言一出則不可渝縱闕<lb/>
君臣之恩猶須進退以禮今若因行幸之威勢假迎扈<lb/>
之兵甲易置以歸是同虜執以言乎除亂則不武以言<lb/>
<pb n="KR2f0039_WYG_131-31a"/>
乎務理則不誠禍變繁興爲日久矣負釁居位豈唯一<lb/>
人以此時巡後將安入以此撫御誰其感懷昔漢高僞<lb/>
遊韓信見獲功臣繼叛天下幾危征伐紛紜以至沒代<lb/>
其徼倖之不可也如此陛下得不爲至戒哉議者謂之<lb/>
權宜臣又未諭其理夫權之爲義取類權衡衡者稱也<lb/>
權者錘也故權在於懸則物之多少可準權施於事則<lb/>
義之輕重不差其趣理也必取重而舍輕其逺禍也必<lb/>
擇輕而避重茍非明哲難盡精微故聖人貴之乃曰可<lb/>
<pb n="KR2f0039_WYG_131-31b"/>
與適道未可與立可與立未可與權言知幾之難也今<lb/>
者甫平大亂將復天衢輦路所經首行脅奪易一帥而<lb/>
虧萬乘之義得一方而結四海之疑乃是重其所輕而<lb/>
輕其所重謂之權也不亦反乎以反道爲權以任數爲<lb/>
智君上行之必失衆臣下用之必陷身歴代之所以喪<lb/>
亂而長奸邪由此誤也夫以韓信才略當時莫儔且負<lb/>
嫌猜已遭告訐縱之足以亂區㝢除之可以安國家幸<lb/>
而成擒猶謂失䇿當時被攻戰之害百代流詭詐之譏<lb/>
<pb n="KR2f0039_WYG_131-32a"/>
況楚琳卒伍凡材厮養賤品因時擾攘得肆猖狂非有<lb/>
陷堅殪敵之雄出竒制勝之略頗同狐䑕乘夜睢盱晨<lb/>
光既升勢自跧縮今郊畿已乂武衛方嚴汧隴鎮壓於<lb/>
其西邠涇扼制於其北顧是岐下若居掌中以楚琳𤨏<lb/>
劣之資處掌中控握之地縱令蹢躅何惡能爲願陛下<lb/>
姑務含𢎞普安反側促駕遄止録功犒勤敷肆眚之恩<lb/>
布惟新之令然後徴韋臯楚琳俾入分文武之職擇元<lb/>
勲宿望命出總岐隴之師則彼承詔欣榮奔走不暇安<lb/>
<pb n="KR2f0039_WYG_131-32b"/>
敢蠆介復勞誅鋤措置得宜萬無一跌何遽過動不爲<lb/>
後圖仰希睿聰試更詳慮謹奏<lb/>
贄又答論蕭復狀奏曰右欽溆奉宣聖㫖卿所奏蕭復<lb/>
事朕已具悉假使更無别意終是不識事宜今廵行諸<lb/>
道轉恐事多乖失縁孟曍年老今欲除蕭復爲福建觀<lb/>
察使便令赴任去就亦應得所卿意以爲何如者伏以<lb/>
將相之任所委皆崇中外迭居亦是常理然君臣有禮<lb/>
進退不可以不全理體有宜本末不可以不稱頃盜興<lb/>
<pb n="KR2f0039_WYG_131-33a"/>
都邑駕適郊畿陛下悔征賦之殷繁念黎元之困悴誕<lb/>
降慈㫖深示憫傷特遣大臣普詢疾苦本期還報將議<lb/>
優蠲衆情顒顒日望上逹今若未終前命遽授逺藩則<lb/>
是膏澤將布而復收渙汗已發而中廢事既失望人何<lb/>
以觀斯乃進退之禮不全本末之宜不稱謂爲得所臣<lb/>
實疑之儻慮事乖方不欲淹留在外則當諭以詔㫖促<lb/>
其歸程逺郡廵歴未周但令副介分往待其復命親訪<lb/>
物情革弊垂恩用符德號使務既畢能否益彰徐擇所<lb/>
<pb n="KR2f0039_WYG_131-33b"/>
宜以圖進退庶於事體允得厥中謹奏<lb/>
贄爲中書侍郎同中書門下平章事議汴州逐劉士寧<lb/>
事狀奏曰右希顔奉宣聖㫖適得李萬榮奏劉士寧因<lb/>
出遊獵三軍將士遂閉城門不放入發遣令赴朝廷萬<lb/>
榮安撫軍州今已寧帖卿等宜知悉者伏以劉士寧昏<lb/>
荒暴慢惡貫久盈聖情愛人久爲含忍親離衆叛自取<lb/>
奔亡不勞師徒克靖方鎮恭承宣諭欣賀實深然梁宋<lb/>
之間地當要害鎮壓齊魯控引江淮得其人則安則强<lb/>
<pb n="KR2f0039_WYG_131-34a"/>
失其人則危則弱今士寧見逐雖是衆情萬榮總軍且<lb/>
非朝㫖此亦安危強弱之機也陛下審之慎之或恐奏<lb/>
事之人茍私所奉之將妄陳體勢輙欲徼求承前授任<lb/>
失宜多爲此軰所誤假使心無詐罔其如識乏經通與<lb/>
之籌量鮮不撓敗今軍州既定足得安詳望且選一朝<lb/>
臣馳往宣勞更淹旬日徐察事情見情而後圖之則冀<lb/>
免有差失候至來日續更面陳謹先狀以聞謹奏<lb/>
䞇又論朝官缺員及刺史等改轉倫序狀奏曰右臣聞<lb/>
<pb n="KR2f0039_WYG_131-34b"/>
於經曰濟濟多士文王以寧又曰無曠庶官天工人其<lb/>
代之葢謂士不可不多官不可不偹敦付物以能之義<lb/>
闡恭已無爲之風此理道得失之所由也夫聖人之於<lb/>
愛才不唯側席求思而已乃復引進以崇其術業歴試<lb/>
以發其器能旌善以重其言優禄以全其操歲月積久<lb/>
聲實並豐列之於朝則王室尊分之於土則藩鎮重故<lb/>
詩序太平之君子能長育人才書比梓人之理材既勤<lb/>
樸斵惟施丹雘禮著造士易尚養賢葢以人皆含靈唯<lb/>
<pb n="KR2f0039_WYG_131-35a"/>
所誘致如玉之在璞抵擲則瓦石追琢則珪璋如水之<lb/>
發源壅閼則汚泥䟽濬則川沼是以書籍所載歴代同<lb/>
途祚屬殷昌必時多儁乂運鍾衰季則朝乏英髦當在<lb/>
衰季之時咸謂無人足任及其雄才御㝢淑德應期賢<lb/>
能相從森若林會然則興王之良佐皆在季代之棄才<lb/>
在季而愚當興而智乃知季代非獨遺賢而不用其於<lb/>
養育奬勸之道亦有所不至焉故曰人皆含靈唯所誘<lb/>
致漢髙禀大度故其時多魁傑不覊之材漢武好英風<lb/>
<pb n="KR2f0039_WYG_131-35b"/>
故其時富瓌詭立名之士漢宣精吏能故其時萃循良<lb/>
核實之能迨乎哀平桓靈昵比小人踈逺君子故其時<lb/>
近習操國柄嬖戚擅朝權是知人之才性與時升降好<lb/>
之則至奬之則崇抑之則衰斥之則絶此人才消長之<lb/>
所由也臣每於中夜竊自深惟朝之乏人其患有七不<lb/>
澄源而防末流一也不考實而務博訪二也求精太過<lb/>
三也嫉惡太甚四也程試乖方五也取舍違理六也循<lb/>
故事而不擇可否七也夫多少相繆非嘉量不平輕重<lb/>
<pb n="KR2f0039_WYG_131-36a"/>
相欺非縣衡不定用之茍不得其道則主者實病而權<lb/>
量無尤故按名責實者選吏之權量也宰相者主權量<lb/>
之用也宰相之主吏猶司府之主財主吏在序進賢能<lb/>
主財在平頒秩俸假使用財失節則司之者可以改易<lb/>
而秩俸不可以不頒主吏乖方則宰之者可以變更而<lb/>
賢能不可以不進其行甚易其理甚明頃者命官頗異<lb/>
於是常以除吏多少准量宰相重輕宰相承寵私則援<lb/>
引雖濫而必進宰相見踈忌則擬議雖當而罕俞是使<lb/>
<pb n="KR2f0039_WYG_131-36b"/>
羣材仕進之窮通唯繫輔臣恩澤之薄厚求諸理道未<lb/>
謂合宜夫與奪者人主之利權名位者天下之公器不<lb/>
以公器徇喜心不以利權肆忿志不以寡妨衆不以人<lb/>
廢官或其阻執事而擁羣材所謂不澄源而防末流之<lb/>
患也經曰無以小謀亂大作無以嬖人疾莊士葢務大<lb/>
者不拘於小累謀小者不達於大猷嬖者或行異於莊<lb/>
莊者必性殊於嬖理勢相激宜其不同進賢援能諒君<lb/>
子之事遏惡揚善非小人所能君子以愛才爲心小人<lb/>
<pb n="KR2f0039_WYG_131-37a"/>
以傷善爲利愛而引之則近黨傷而沮之則似公近黨<lb/>
則不辨而遽疑似公則不覆而先信是以大道每隳於<lb/>
横議良才常困於中傷失士啓讒多由於此所謂不考<lb/>
實而務博訪之患也夫人之器局有圓方大小之殊官<lb/>
之典司有難易閒劇之别名稱有虚實之異課績有升<lb/>
降之差將使官不失才才不失序在乎制法以司契擇<lb/>
人而秉鈞制之不得厥中則其法可更而其契不可亂<lb/>
也擇之不當所任則其人可去而其秉不可奪也如或<lb/>
<pb n="KR2f0039_WYG_131-37b"/>
事多錯雜任靡適從而但役智以求精勞神而救弊則<lb/>
所救愈失所求愈麄故書曰元首明哉股肱良哉庶事<lb/>
康哉元首叢脞哉股肱惰哉庶事隳哉頃之輔臣鮮克<lb/>
勝任過䝉容養茍偹職員致勞睿思巨細經慮每有缺<lb/>
官須補或縁將命藉才宰司慎擇上聞必極當時妙選<lb/>
聖情未愜復命别求執奏既不見從則又降擇其次如<lb/>
是至于再至于三所選漸髙所得轉下或斷於獨見罔<lb/>
詢僉諧或擢自旁求不稽公議權衡失柄進取多門等<lb/>
<pb n="KR2f0039_WYG_131-38a"/>
差不倫聲實相反此所謂求精太過之患也臣聞耀乘<lb/>
之珠不能無纇連城之璧不能無瑕矧伊有情寧免愆<lb/>
吝仲尼至聖也猶以五十學易無大過爲言顔子殆庶<lb/>
也尚稱不逺而復無祇悔爲美況自賢人以降孰能不<lb/>
有過失哉珠玉不以瑕纇而不珍髦彦不以過失而不<lb/>
用故𤣥元之敎曰常善救人則無棄人文宣亦云赦小<lb/>
過舉賢才齊桓不以射鈎而致嫌故能成九合之功秦<lb/>
穆不以一眚而掩徳故能復三敗之辱前史序項籍之<lb/>
<pb n="KR2f0039_WYG_131-38b"/>
所以失天下曰於人之功無所記於人之過無所遺管<lb/>
仲論鮑叔牙不可屬國曰聞人之過終身不忘然則棄<lb/>
瑕録用者覇王之道記過遺才者衰亂之源夫登進以<lb/>
懋庸黜退以懲過二者迭用理如循環進而有過則示<lb/>
懲懲而改修則復進既不廢法亦無棄人雖纎芥必懲<lb/>
而才用不匱故能使黜退者克勵以求復登進者警飭<lb/>
以恪居上無滯疑下無蓄怨俾人於變以致時雍陛下<lb/>
英聖統天威莊肅物好善既切計過亦深一抵譴責之<lb/>
<pb n="KR2f0039_WYG_131-39a"/>
中永居嫌忌之地夫以天下士人皆求宦名獲登朝班<lb/>
千百無一其於修身勵行聚學樹官非數十年間勢不<lb/>
能致而以一言忤犯一事過差遂從棄捐沒代不復則<lb/>
人才不能不乏風俗不能不偷此所謂嫉惡太甚之患<lb/>
也臣聞君子約言小人先言君子之道闇然而日章小<lb/>
人之道的然而日亡孔子曰始吾於人也聽其言而信<lb/>
其行今吾於人也察其言而觀其行又曰舉直措諸枉<lb/>
則民服舉枉措諸直則民不服然則舉措不可以不審<lb/>
<pb n="KR2f0039_WYG_131-39b"/>
言行不可以不稽呐呐寡言者未必愚喋喋利口者未<lb/>
必智鄙樸忤逆者未必悖承順惬可者未必忠故明主<lb/>
不以辭盡人不以意選士凡制爵禄與衆共之先論其<lb/>
材乃授以職所舉必試之以事所言必考之於成然後<lb/>
茍妄不行而貞實在位矣如或好善而不擇所用悦言<lb/>
而不驗所行進退隨愛憎之情離合繫異同之趣是由<lb/>
捨繩墨而意裁曲直棄權衡而手揣重輕雖甚精微不<lb/>
能無謬此則所謂程試乖方之患也天之生物爲用罕<lb/>
<pb n="KR2f0039_WYG_131-40a"/>
兼性有所長必有所短材有所合亦有所暌曲成則品<lb/>
物不遺求偹則觸類皆棄是以巧梓順輪桷之用故枉<lb/>
直無廢材良御適險易之宜故駑驥無失性物既若此<lb/>
人亦宜然其於行能固不兼具前志所謂千年一聖五<lb/>
百年一賢者才難不其然乎夫惟聖人方體全德賢之<lb/>
爲目猶有未周且以未周之才彌五百年而有一造次<lb/>
求偹曷由得人若夫一至之能偏禀之性則中人以上<lb/>
迭有所長茍區别得宜付授當器各適其性各宣其能<lb/>
<pb n="KR2f0039_WYG_131-40b"/>
及乎合以成功亦與全才無異但在明鑒大度御之有<lb/>
道而已帝王之盛莫盛於唐虞臣佐之盛莫盛稷禹稷<lb/>
禹之比無非大賢然猶各任所能不務兼偹故尚書序<lb/>
堯舜命官之美自稷禹咎益以降凡二十二人所命典<lb/>
司不踰一職用能平九土播百穀敷五敎序五刑禮樂<lb/>
興和蠻夷率服洎鳥獸魚鼈亦罔不寧葢由舉得其人<lb/>
任得其所鑒擇職授審之於初不求責於力分之外不<lb/>
沮撓於局守之内是以事極其理人盡其材君垂拱於上<lb/>
<pb n="KR2f0039_WYG_131-41a"/>
臣濟羙於下功焯當代名施無窮及其失也則升降<lb/>
任情首末異趣使人不量其器與人不由其誠以一言<lb/>
稱愜爲能而不核虛實以一事違忤爲咎而不考忠邪<lb/>
其稱愜則付任逾涯不思其所不及其違忤則責望過<lb/>
當不恕其所不能是以職司之内無成功君臣之際無<lb/>
定分此所謂取捨違理之患也今之議者多曰内外庶<lb/>
官久於其任又曰官無其人則闕之是皆誦老生之常<lb/>
談而不推時變守舊典之糟粕而不本事情徒眩聰明<lb/>
<pb n="KR2f0039_WYG_131-41b"/>
以撓理化古者人風既朴官號未多但别愚賢匪論資<lb/>
序不責人以朝夕之効不計事於尺寸之差不以小善<lb/>
而襃升不以一眚而罪斥故虞書三載考績三考黜陟<lb/>
幽明是則必俟九年方有進退然其所進者或自側㣲<lb/>
而納于百揆雖久於任復何病哉漢制部刺史秩六百<lb/>
石郡守秩二千石刺史髙第者即遷爲郡守郡守髙第<lb/>
者即入爲九卿從九卿即遷爲亞相相國是乃從六百<lb/>
石吏而至台輔其間所歴者三四轉耳久在其任亦未<lb/>
<pb n="KR2f0039_WYG_131-42a"/>
失宜近代建官漸多列級逾宻今縣邑有七等之異州<lb/>
府有九等之差同謂省郎即有前中後行郎中員外五<lb/>
等之殊並稱諌官則有諫議大夫補闕拾遺三等之别<lb/>
洎諸臺寺率類於斯悉有當資各須循守若依唐虞故<lb/>
事咸以九載爲期是宜髙位常苦於乏人下寮每嗟於<lb/>
白首三代爲理損益不同豈必樂於變易哉葢時勢有<lb/>
不得已也至如鯀陻洪水績用靡成猶終九年然後殛<lb/>
竄後代設有如鯀之比者豈復能九年而始行罰乎臣<lb/>
<pb n="KR2f0039_WYG_131-42b"/>
固知其必不能也行罰欲速而進官欲遲以此爲稽古<lb/>
之方是猶却行而求及前人也頃者臣因奏事論及内<lb/>
外序遷陛下乃言舊例居官歲月皆久朕外祖曾作祕<lb/>
書少監一任經十餘年董晉將順睿情遂奏云臣於大<lb/>
歴中曾任祠部司勲二郎中各經六考陛下之意頗爲<lb/>
宜然以臣惷愚實有偏見凡徵舊例須辨是非是者不<lb/>
必渝非者不必守况於舊例之内自有舛駁之異哉先<lb/>
聖之初權臣用事其於除授類多徇情有一月屢遷有<lb/>
<pb n="KR2f0039_WYG_131-43a"/>
積年不轉迨至中歲君臣搆嫌姑務優柔百事凝滯其<lb/>
於選授尤所艱難始以頗僻失平繼以疑阻成否至使<lb/>
彛倫闕叙庶位多淹是皆可懲曷足爲法夫覈才取吏<lb/>
有三術焉一曰㧞擢以旌其異能二曰黜罷以糾其失<lb/>
職三曰序進以謹其守常如此則髙課者驟升無庸者<lb/>
亟退其餘績非出類守不敗官則循以常資約以定限<lb/>
故得殊才不滯庶品有倫參酌古今此爲中道而議者<lb/>
暗於通理一槩但曰宜久其任得非誦老生之常談而<lb/>
<pb n="KR2f0039_WYG_131-43b"/>
不推時變者乎夫列位分官緝熈帝載匪唯應務兼亦<lb/>
養才是以職事雖有小大閒劇之殊而俱不可曠缺者<lb/>
葢偹於時而用耳故記曰天子以騶虞爲節樂官偹也<lb/>
唯經邦賛國之任則非有盛德不可以居故記曰設四<lb/>
輔及三公不必偹惟其人議者昧於明徵一槩但曰官<lb/>
無其人則闕得非守舊典之糟粕而不本事情者乎今<lb/>
内外羣官考深合轉陛下或言其已有次第須且借留<lb/>
或謂其未著功勞何用數改是乃循黙者既以無聞而<lb/>
<pb n="KR2f0039_WYG_131-44a"/>
不進著課者又有成績而見淹雖能否或差而沈滯無<lb/>
異人之從宦積小成髙至於内列朝行外登郡守其於<lb/>
更歴多已長年孜孜慎修計日思進而又淹逾考限亟<lb/>
易星霜顧懷生涯能不興歎殊異登延之義且乖勸勵<lb/>
之方夫長吏數遷固非理道居官過久亦有弊生何者<lb/>
時俗常情樂新厭舊有始卒者其唯聖人降及中才罕<lb/>
能無變其始也砥礪之心必切其久也因循之意必萌<lb/>
加以盈無不虧張無不弛天地神化且難常全人之所<lb/>
<pb n="KR2f0039_WYG_131-44b"/>
爲安得皆當是以分分而度至丈必差銖銖而稱至鈞<lb/>
必謬蒞職既久寧無咎愆或爲姦吏所持或坐深文所<lb/>
糾偶以一跌盡隳前功至使理行不終能名中缺豈非<lb/>
上失其制而推致以及於斯乎故聖人愛人之才慮事<lb/>
之弊採其英華而使之當其茂暢而奬之不滯人於己<lb/>
成之功不致人於必敗之地是以鋭不挫而力不匱官<lb/>
有業而事有終此理之中庸故書以爲法遷轉甚速則<lb/>
人心茍而職業不固甚遲則人心怠而事守浸衰然則<lb/>
<pb n="KR2f0039_WYG_131-45a"/>
甚速與甚遲其弊一也陛下俯徇浮議謂協典謨久次<lb/>
當進者既曰務欲且留缺員須補者復曰官不必偹則<lb/>
才彦何由進益理化孰與交修此所謂循故事而不擇<lb/>
可否之患也伏惟陛下憂勤務理夣想思賢體陶唐有<lb/>
虞聰明之德以敷求法太宗天后英邁之風以拔擢然<lb/>
而得人之盛尚愧前朝底乂之功未光當代良以七患<lb/>
未去三術未行而又睿察太深宸嚴太峻常人才器曷<lb/>
副天心故雖獲超升亦驟從黜廢人物殘瘁抑斯之由<lb/>
<pb n="KR2f0039_WYG_131-45b"/>
而議者莫究致弊之端但思革弊之策反以廣於進用<lb/>
爲情故以梗於除授爲精詳以避謗爲奉公之誠以擿<lb/>
瑕爲選士之要乃至稱毁紛糅美惡混并凡有遷升必<lb/>
遭掎摭聖德廣納不時發明小人多言益敢隂詐以是<lb/>
眩惑目無全人進用之意轉疑汲引之途漸隘舊齒既<lb/>
凋敗幾盡下位或滯淹罕升故令官序失倫人才不長<lb/>
資望漸薄砥勵浸微髙卑等衰殆不相續臣以竊位屬<lb/>
當序才懼曠庶官亟黷宸扆昧識不足以周物微誠不<lb/>
<pb n="KR2f0039_WYG_131-46a"/>
足以動天徒勤進善之心轉積妨賢之罪慙惶交慮焚<lb/>
灼盈懷凡除吏者非謗刺之所生必怨咎之所聚宰臣<lb/>
獲戾多起於兹屢屢上干何所爲利但以待罪鈞轄職<lb/>
思其憂兼迫於感恩願效之誠不得不冒昧言之耳其<lb/>
於裁擇用舍惟陛下圖之謹奏<lb/>
䞇又論除裴延齡度支使狀奏曰右縁班宏喪亡臣今<lb/>
日面取進止今當此選總有四人杜佑盧徴李衡李巽<lb/>
並曾掌判財賦各有績用可稱資望人才亦堪奬任聖<lb/>
<pb n="KR2f0039_WYG_131-46b"/>
㫖以淮南未可移動盧徴又近改官令臣擇一人與江<lb/>
西追取李衡者臣以支計之司當今所切常須銜制黠<lb/>
吏不可斯須闕人待追李衡數月方到或恐綱條弛紊<lb/>
錢物隱欺李巽近追到城請授給事中且令權判若處<lb/>
理稱職除户部侍郎如材不相當則待李衡到别商量<lb/>
處分既免曠廢於事又得閱試其能兩人之中必有可<lb/>
取陛下累稱穩便許依所奏施行臣又退更詳思以爲<lb/>
無易於此希顔適宣進止李巽知度支恐未相當且空<lb/>
<pb n="KR2f0039_WYG_131-47a"/>
與給事中朕更思量司農少卿裴延齡甚公清有才宜<lb/>
令判度支便進擬狀來其李衡亦從追取者伏以周制<lb/>
六官實司理本冢宰制國用量入爲出司徒掌邦賦敷<lb/>
敎恤人今之度支兼此二柄準平萬貨均節百司有無<lb/>
懋遷豐敗相補利害闗黎元之性命費省繫財物之盈<lb/>
虚加以饋餉邊軍資給禁旅刻吝則生患寛假則容姦<lb/>
若非其人不可輕授裴延齡僻戾而好動躁妄而多言<lb/>
遂非不悛堅僞無恥豈獨有識深鄙兼爲流俗所嗤頃<lb/>
<pb n="KR2f0039_WYG_131-47b"/>
列班行已塵清貫更居要重必斁大猷是將取笑四方<lb/>
貽殃兆庶尸禄之責固宜及於㣲臣知人之明亦恐傷<lb/>
於聖鑒伏願重循前議俯察愚誠更於四人之中選擇<lb/>
取其尤者庶諧僉屬不紊朝經延齡妄誕小人任之交<lb/>
駭物聽臣雖熟知不可猶慮所見未周趙憬眼疾漸瘳<lb/>
後日即合假滿待其朝謁乞更參詳去邪勿疑天下幸<lb/>
甚謹奏<lb/>
贄又論齊暎齊抗官狀奏曰右希顔奉宣進止卿等所<lb/>
<pb n="KR2f0039_WYG_131-48a"/>
進齊暎替李衡縁江南與湖南接近齊暎齊抗既是當<lb/>
家同任方面事非穏便宜别商量者齊暎齊抗同姓别<lb/>
房既非五服之親則與衆人無異聖朝推誠致理未嘗<lb/>
先事示疑曩之李臯李兼鄰接方鎮今之韓潭全義宻<lb/>
邇軍城此例甚多無足爲慮但以中朝要職常苦乏人<lb/>
至如暎抗良才並當臺閣妙選臣等先請授暎禮部聖<lb/>
㫖令且向外商量儻許移鎮江西亦是漸加恩奬齊抗<lb/>
文學足用精敏罕儔掖垣之駮議司言南宫之掌賦承<lb/>
<pb n="KR2f0039_WYG_131-48b"/>
轄俾居其任皆謂當才若蒙追赴闕庭試加顧問察言<lb/>
稽行必有可觀可否之宜伏候敕㫖<lb/>
帝嘗親擇吏宰畿邑而政有狀召宰相語皆賀帝得人<lb/>
兵部侍郎同中書門下平章事柳渾獨不賀曰此特京<lb/>
兆尹職耳陛下當擇臣輩以輔聖德臣當選京兆尹承<lb/>
大化尹當求令長親細事代尹擇令非陛下所宜帝然<lb/>
之<lb/>
憲宗元和三年翰林學士白居易論王鍔欲除官事宜<lb/>
<pb n="KR2f0039_WYG_131-49a"/>
狀奏曰右臣竊聞王鍔見欲除平章事未知何故有此<lb/>
商量臣伏以宰相者人臣極位天下具瞻非有清望大<lb/>
功不合輕授王鍔既非清望又無大功若加此官深爲<lb/>
不可昨日裴均除平章事内外之議早已紛然今王鍔<lb/>
若除則如王鍔之輩皆生冀望之心矣若盡與則典章<lb/>
大壞又未感恩若不與則厚薄有殊或生怨望倖門一<lb/>
啓無可奈何臣又聞王鍔在鎮日不恤凋殘唯務差稅<lb/>
淮南百姓日夜無憀五年誅求百計侵削錢物既足部<lb/>
<pb n="KR2f0039_WYG_131-49b"/>
領入朝號爲羡餘親自進奉凡有耳者無不知之今若<lb/>
授同平章事臣恐四方聞之皆謂陛下得王鍔進奉而<lb/>
與宰相也臣又恐諸道節度使今日已後皆割剥生人<lb/>
營求宰相私相謂曰誰不如王鍔邪故臣以爲深不可<lb/>
也其王鍔歸鎮與在朝伏望並不除宰相臣尚未知所<lb/>
聞信否貴欲先事而言或恐萬一已行即言之無及伏<lb/>
惟聖鍳俯察愚衷謹具奏聞謹奏<lb/>
居易又奏論元稹左降狀曰右伏縁元稹左降事宜昨<lb/>
<pb n="KR2f0039_WYG_131-50a"/>
李絳崔羣等再已奏聞至今未聞宣報伏恐愚誠未懇<lb/>
聖慮未回臣更細思事有不可所以塵黷至於再三臣<lb/>
内察事情外聽衆議元稹左降不可者三何者元稹守<lb/>
官正直人所共知自授御史以來舉奏不避權勢只如<lb/>
奏李公佐等之事多是朝廷親情人誰無私因以挾恨<lb/>
或假公議將報私嫌遂使誣謗之聲上聞天聽臣恐元<lb/>
稹左降已後凡在位者每欲舉事先以元稹爲戒無人<lb/>
肯爲陛下當官執法無人肯爲陛下嫉惡繩愆内外權<lb/>
<pb n="KR2f0039_WYG_131-50b"/>
貴親黨縱横有大過大罪者必相容隱而已陛下從此<lb/>
無由得知其不可者一也昨者元稹所追勘房式之事<lb/>
心雖奉公事稍過當既從重罰足以懲違况經謝恩旋<lb/>
又左降雖引前事以爲責詞然外議諠諠皆以爲元稹<lb/>
與中使劉士元爭廳自此得罪至於爭廳事理已具前<lb/>
狀奏陳况聞劉士元踏破驛門奪將鞍馬仍索弓箭嚇<lb/>
辱朝官承前以來未有此事今中官有罪未見處置御<lb/>
史無過却先貶官逺近聞知實損聖德臣恐從今已後<lb/>
<pb n="KR2f0039_WYG_131-51a"/>
中官出使縱暴益甚朝官受辱必不敢言縱有被淩辱<lb/>
毆打者亦以元稹爲戒但吞聲而已陛下從此無由得<lb/>
聞其不可者二也臣又訪聞元稹自去年已來舉奏嚴<lb/>
厲在東川日枉法收沒平人資産八十餘家又奏王紹<lb/>
違法給劵令監軍神柩及家口入驛又奏裴玢違勅㫖<lb/>
徵百姓草又奏韓臯使軍將封杖打殺縣令如此之事<lb/>
前後甚多屬朝廷法行悉有懲罰計天下方鎮皆怒元<lb/>
稹守官今貶爲江陵判司即是送與方鎮從此方便報<lb/>
<pb n="KR2f0039_WYG_131-51b"/>
怨朝廷何由得知臣聞德宗時有崔善貞宻告李錡必<lb/>
反德宗不信送與李錡李錡大怒遂掘坑縱火燒殺崔<lb/>
善貞未數年李錡果反至今天下爲之痛心臣恐元稹<lb/>
左降後方鎮有過無人敢言皆欲惜身永以元稹爲戒<lb/>
如此則天下有不軌不法之事陛下無由得知此其不<lb/>
可者三也若無此三不可假如朝廷誤左降一御史葢<lb/>
是小事臣何敢煩黷聖聽至於再三乎誠以所損者微<lb/>
所關者大以此思慮敢不極言陛下若以臣此言爲忠<lb/>
<pb n="KR2f0039_WYG_131-52a"/>
又未能别有處置必不得已則伏望且令追制改與一<lb/>
京司閒官免令元稹却事方鎮此乃上裨聖政下愜人<lb/>
情伏望細察事情斷在聖意謹具奏聞謹奏<lb/>
居易又論太原事三件一曰右嚴綬輔光太原事迹其<lb/>
間不可逺近具知臣前日對時已子細面奏今奉宣輔<lb/>
光已替嚴綬續追此皆聖鑒至明左右不能惑聽合於<lb/>
公議斷自宸衷内外人心甚爲愜當其嚴綬早須與替<lb/>
不可更進縁與輔光久相交結軍中補署職掌比來盡<lb/>
<pb n="KR2f0039_WYG_131-52b"/>
由輔光今見别除監軍八人乍失依託或恐嚴綬相黨<lb/>
曲爲妄陳軍情事宜之間須過防慮伏望聖恩速令貞<lb/>
亮赴本道便許嚴綬入朝二曰右貞亮元是舊人曾任<lb/>
重職陛下以太原事弊使替輔光然臣伏聞貞亮先充<lb/>
汴州監軍日自置親兵數千任三川都監日專殺李康<lb/>
兩節度使事迹深爲不可違性自用所在專權若貞亮<lb/>
處事依前即太原却受其弊雖將追改難以成功其貞<lb/>
亮發赴本道之時恐須以承前事切加約束令其戒懼<lb/>
<pb n="KR2f0039_WYG_131-53a"/>
此事至要伏惟聖心不忘三曰右范希朝前在振武威<lb/>
令大行至今蕃戎望風畏伏況又勤儉信實所在士卒<lb/>
歸心今若太原要人無出希朝之右伏恐聖意慮其有<lb/>
年臣又訪聞希朝筋力猶堪驅使但且令鎮撫必愜軍<lb/>
情待其一二年間威制成立然後擇能者即必易守成<lb/>
規則雖老年事須且用其靈武比太原雖小亦是要鎮<lb/>
如納臣愚見伏恐便須擇人與希朝相代謹具奏聞謹<lb/>
奏<lb/>
<pb n="KR2f0039_WYG_131-53b"/>
居易又論嚴綬狀曰奉宣令依中書狀撰制除嚴綬江<lb/>
陵節度使右臣伏以趙宗儒衆稱清介有恒嚴綬衆稱<lb/>
怯懦無耻二人臧否優劣相懸宗儒自到江陵雖無殊<lb/>
政亦聞清淨境内頗安縱要改移即合便擇勝宗儒者<lb/>
且嚴綬在太原之事聖聰偹聞天下之人以爲談柄陛<lb/>
下罷其節制追赴朝廷至今人情以爲至當今忽再用<lb/>
又替宗儒臣恐制書下後無不驚歎兼邪人得計正人<lb/>
憂疑大乖羣情深損朝政臣前後奉宣撰制若非甚不<lb/>
<pb n="KR2f0039_WYG_131-54a"/>
可者亦不敢切論今此除授實甚不可伏望聖意更賜<lb/>
裁量其制未敢便撰伏待聖㫖謹奏<lb/>
居易又論孟元陽狀曰奉宣令依中書狀撰制除孟元<lb/>
陽右羽林軍統軍仍封趙國公食邑三千户右臣伏以<lb/>
孟元陽溵水有功河陽有政自到澤潞戎事頗修但以<lb/>
老年事須與替比諸流輩事迹不同今所除官合加優<lb/>
奬昨者范希朝在太原日昏耄不理人情共知及除統<lb/>
軍衆猶謂屈今元陽事迹不同希朝又除統軍恐似更<lb/>
<pb n="KR2f0039_WYG_131-54b"/>
屈雖加封爵悉是虚名況元陽功效忠勤天下有數今<lb/>
以無能者一例除改無所旌别臣恐今日已後無以勸<lb/>
人以臣所見若改除金吾大將軍輕重之間實爲得所<lb/>
只如柳惟晨李簡之輩有何功業合比元陽猶居此官<lb/>
動逾年嵗伏望聖慈以此裁量其制未敢依中書狀便<lb/>
撰謹奏<lb/>
帝嘗問前古王者所以治亂門下侍郎同中書門下平<lb/>
章事杜黄裳知帝銳於治恐不得其要因推言王者之<lb/>
<pb n="KR2f0039_WYG_131-55a"/>
道在修己任賢而已操執綱領要得其大者至簿書獄<lb/>
訟百吏能否本非人主所自任昔秦始皇帝親程決事<lb/>
見嗤前世魏明帝欲按尚書事陳矯不從隋文帝日昃<lb/>
聽政衛士傳飱太宗笑之故王者擇人任而責成見功<lb/>
必賞有罪信罰孰敢不力孔子之稱帝舜恭已南面以<lb/>
其能舉十六相去四凶而至無爲豈必刓神疲體勞耳<lb/>
目之察然後爲治哉帝以黄裳言忠嘉納之<lb/>
皇甫鎛言利幸於帝隂藉左右求宰相户部侍郎崔羣<lb/>
<pb n="KR2f0039_WYG_131-55b"/>
數言其佞邪不可用既入對及開元天寳事羣因推言<lb/>
其極曰安危在出令存亡繫所任𤣥宗故初得姚崇宋<lb/>
璟盧懷慎蘇頲韓休張九齡則治用宇文融李林甫楊<lb/>
國忠則亂故用人得失所係非輕人皆以天寳十四年<lb/>
安禄山反爲亂之始臣獨以爲開元二十四年罷張九<lb/>
齡相專用李林甫此理亂之所分也願陛下以開元爲<lb/>
法以天寳爲戒社稷之福也<lb/>
上命學士自今奏事必取崔羣連署然後進之羣曰翰<lb/>
<pb n="KR2f0039_WYG_131-56a"/>
林舉動皆爲故事必如是後來萬一有阿媚之人爲之<lb/>
長則下位直言無從而進矣<lb/>
帝嘗御浴堂北廊召學士李絳對上從容言曰朕觀前<lb/>
王任多賢才所以理即今日都無賢才可任何故也絳<lb/>
對曰自古及今帝王未有不任賢則理用邪則亂明著<lb/>
史傳不敢偹陳夫聖主理當代之人祇選當時之賢極<lb/>
其才分便可致理豈借賢於異代以理今日之人近代<lb/>
北齊任楊遵彦則理用髙阿那肱則亂隋代任髙熲則<lb/>
<pb n="KR2f0039_WYG_131-56b"/>
理用楊素則亂國家任房元齡杜如晦魏徵王珪姚崇<lb/>
宋璟則理用李義府許敬宗李林甫楊國忠則亂事狀<lb/>
横於目前理亂存於史策夫致賢之路歴代不同大凡<lb/>
王者不以至尊輕待臣下不以已能葢於凡器折節下<lb/>
士卑躬禮賢天下仰知聖意賢能之人方出是巖穴無<lb/>
晦迹之儔朝廷有佐時之器矣上曰何以知其必賢而<lb/>
任之乎對曰聖問至當誠爲難知堯舜亦以知人爲難<lb/>
況近代澆薄真僞不分固不易知也然以事小驗之必<lb/>
<pb n="KR2f0039_WYG_131-57a"/>
十得七八矣任官清㢘無貪穢之跡當事堅正無阿容<lb/>
之私章䟽諌諍無希望依違之茍在左右獻納無邪佞<lb/>
愉悦之辭言必及逺大行不顧財利如此則可謂近於<lb/>
賢矣若言必諂諛動闗名利但攻人之短不揚人之美<lb/>
求己之售不量己之分觀望主意以希合爲心逢迎君<lb/>
意以恩幸爲志爲主招怨爲身圖利斯可謂之小人也<lb/>
驗之以行事參之輿議然後用之委用以後名聲相副<lb/>
則當任之既任之則當久之使代天下之績久而化成<lb/>
<pb n="KR2f0039_WYG_131-57b"/>
然後聖君垂拱而天下治矣賢者行理端直身寡黨援<lb/>
㧞擢賢彦則小人怨謗杜塞邪徑則奸人搆陷制度畫<lb/>
一則貴戚毁傷忠正進用則諛佞攻擊夫用賢豈容易<lb/>
哉自非聖主明君懸鑒情僞不使毁謗得行疑似生隟<lb/>
盡其材器極其智用然後政化可得而興故齊桓公任<lb/>
管夷吾一則仲父二則仲父齊國大理是任之不疑也<lb/>
管仲對桓公曰既任君子而以小人參之此最害霸也<lb/>
古人以求賢不至則賢者不出故喻以蝸蚓之餌以求<lb/>
<pb n="KR2f0039_WYG_131-58a"/>
吞舟之鱗設釡鍾之禄以致濟代之器不可得也陛下<lb/>
但以數事驗之以言校之以實採之於衆任之以權則<lb/>
賢不肖得矣伏惟聖智詳察上曰卿言得之盡於此矣<lb/>
帝於延英殿謂宰臣曰古人言官不必偹惟其人卿各<lb/>
有親故則必有冗食者卿當與朕惜官以𢎞公道吉甫<lb/>
奏曰臣每用一官未嘗不訪於公議有堪奬進然敢奏<lb/>
陳至於親故不敢援引權德輿曰臣寡親故亦不敢進<lb/>
用今奉宣示更不敢有違聖㫖絳曰至公之道實無親<lb/>
<pb n="KR2f0039_WYG_131-58b"/>
疎惟觀其人才與職位相當若有才雖是親故亦合進<lb/>
用昔建中初德宗臨御天下崔祐甫爲相半年之内除<lb/>
官八百餘員德宗謂祐甫曰卿除授太多又聞多是親<lb/>
故何也祐甫對曰所問當與不當不看多之與少其是<lb/>
臣親故方諳知其才器尚不敢用其不諳者安敢與官<lb/>
德宗賞其言衆以謂所對公當至今人稱之天后朝命<lb/>
官猥多當時有車載㪷量之語及至元中致朝廷赫赫<lb/>
有名望有事績者多是天后所進之人有言拔十失五<lb/>
<pb n="KR2f0039_WYG_131-59a"/>
猶得其半若拱嘿避情故之嫌使聖朝闕濟濟多士之<lb/>
美是依違容悦之臣非聖主至公委任之道也若才位<lb/>
實乖情故可驗臣豈敢逃責以妨賢路上曰如卿所言<lb/>
至公之道不論多少祗在至當爾卿當我倚任勿責斯<lb/>
言<lb/>
帝又問𤣥宗開元時致治天寳則亂何一君而相反耶<lb/>
絳曰治生於憂危亂生於放肆𤣥宗嘗歴試官守知人<lb/>
之艱難臨御初任用姚崇宋璟勵精聽納故左右前後<lb/>
<pb n="KR2f0039_WYG_131-59b"/>
皆正人也洎林甫國忠得君專引傾邪之人分總要劇<lb/>
於是上不聞直言嗜欲日滋内則盗臣勸以興利外則<lb/>
武夫誘以開邊天下騷動故禄山乘隙而奮此皆小人<lb/>
啓導從逸而驕繫時主所行無常治亦無常亂帝曰凡<lb/>
人舉事病不通於理追咎其失古人處此有道耶絳曰<lb/>
事或過差聖哲所不免天子有諫臣所以救過上下同<lb/>
體猶手足之於心膂交相爲用但矜能䕶失常情所蔽<lb/>
聖人改過不吝願陛下以此處之<lb/>
<pb n="KR2f0039_WYG_131-60a"/>
御史中丞柳公綽與宰臣不協爲所隂中帝對李絳忽<lb/>
云柳公綽逐突臺中公事不理我與一逺郡刺史以勵<lb/>
後人何如絳遂奏曰自柳公綽爲中丞公議皆云稱職<lb/>
性素强直不依附於人衆傳掌權之人有忌者輙欲去<lb/>
之伏望聖意審詳根由上大悅曰誠如此且任之如有<lb/>
闕敗去之何晚<lb/>
元和七年以元義方爲鄜坊觀察使義方媚事吐突承<lb/>
璀李吉甫欲自托於承璀擢義方爲京兆尹李絳惡而<lb/>
<pb n="KR2f0039_WYG_131-60b"/>
出之義方入謝因言絳私其同年許季同以爲京兆少<lb/>
尹故出臣鄜坊專作威福明日上以詰絳曰人於同年<lb/>
固有情乎對曰同年乃四海九州之人偶同科第情於<lb/>
何有且陛下不以臣愚備位宰相宰相職在量才授任<lb/>
若其人果才雖在兄弟子姪之中猶將用之況同年乎<lb/>
避嫌而棄才是乃便身非徇公也上曰善遂趣義方之<lb/>
官<lb/>
十三年以皇甫鎛程异同平章事裴度崔羣極諫其不<lb/>
<pb n="KR2f0039_WYG_131-61a"/>
可上不聽度恥與小人同列求退不許乃上疏曰鎛异<lb/>
皆錢穀俗吏佞巧小人陛下一旦寘之相位中外駭笑<lb/>
況鎛在度支專以豐取刻與爲務中外仰給之人無不<lb/>
思食其肉比者裁損江西糧料幾至潰亂程异雖人品<lb/>
庸下然心事和平可處繁劇不宜爲相臣若不退天下<lb/>
謂臣無恥臣若不言天下謂臣負恩今退既不許言又<lb/>
不聼臣如烈火燒心衆鏑叢體所可惜者淮西盪定河<lb/>
北底寧承宗斂手削地韓𢎞輿疾討賊豈朝廷之力能<lb/>
<pb n="KR2f0039_WYG_131-61b"/>
制其命哉直以處置得宜能服其心耳陛下建升平之<lb/>
業十已八九何忍還自墮壞使四方解體乎上以度爲<lb/>
朋黨不之省<lb/>
上謂宰相曰人臣當力爲善何乃好立朋黨度對曰方<lb/>
以類聚物以羣分君子小人志趣同者勢必相合君子<lb/>
爲徒謂之同德小人爲徒謂之朋黨外雖相似内實懸<lb/>
殊在聖主辯其所爲邪正耳<lb/>
憲宗時韓愈論孔戣致仕狀奏曰右臣與孔戣同在南<lb/>
<pb n="KR2f0039_WYG_131-62a"/>
省爲官數得相見戣爲人守節清苦議論平正今年纔<lb/>
七十筋力耳目未覺衰老憂國忘家用意深逺所謂朝<lb/>
之耆德老成人者臣知戣上疏求致仕故往看戣戣爲<lb/>
臣言已䝉聖主允許伏以陛下優賢尚齒見戣頻上二<lb/>
疏言詞懇到重違其意遂即許之此誠陛下仁德之至<lb/>
然如戣軰在朝不過三數人實可爲國家愛惜自古以<lb/>
來及聖朝故事年雖八九十但視聽心慮茍未昏錯尚<lb/>
可顧問委以事者雖求退罷無不殷勤留止優以禄秩<lb/>
<pb n="KR2f0039_WYG_131-62b"/>
不聽其去以明人君貪賢敬老之道也禮大夫七十而<lb/>
致仕若不得謝則必賜之几杖安車七十求退人臣之<lb/>
常禮若有德及氣力尚壯則君優而留之不必年過七<lb/>
十盡許致仕也詩曰雖無老成人尚有典刑此言老成<lb/>
人重於典刑不可不惜而留也今戣幸無疾疹但以年<lb/>
當致仕據禮求退陛下若不聽許亦無傷於義而有貪<lb/>
賢之美況左丞職事亦極清簡若戣尚以繁要爲辭自<lb/>
可别授秩崇而務少者今中外之臣有年過於戣尚未<lb/>
<pb n="KR2f0039_WYG_131-63a"/>
得退戣獨何人得遂其願人皆求進戣獨求退尤可賢<lb/>
重臣所領官無事不敢請對蒙陛下厚恩茍有所見不<lb/>
敢不言伏望聖恩特垂察納<lb/>
愈又舉張籍狀曰登仕郎守秘書省校書郎張籍右件<lb/>
官學有師法文多古風沈黙静退介然自守聲華行實<lb/>
光映儒林臣當司見闕國子監博士一員生徒藉其訓<lb/>
導伏乞天恩特授此官以彰聖朝崇儒尚德之道謹録<lb/>
奏聞伏聽勅㫖<lb/>
<pb n="KR2f0039_WYG_131-63b"/>
愈爲兵部侍郎舉韋顗自代狀曰中散大夫守大理少<lb/>
卿驍騎尉韋顗右伏準建中元年正月五日制常參官<lb/>
上後三日舉一人自代者前件官學識該達器量𢎞深<lb/>
朝推直道代仰清節顯映班序十五年餘夷險一致風<lb/>
猷益茂屈居少列未副羣情文昌政本侍郎官重尚德<lb/>
之舉顗宜當之乞回臣所授庶弭官謗<lb/>
愈爲京兆尹舉馬總自代狀曰銀青光禄大夫檢校尚<lb/>
書右僕射兼户部尚書馬總臣伏以近者京尹用人稍<lb/>
<pb n="KR2f0039_WYG_131-64a"/>
輕所以市井之間盜賊未斷郊野之外疲瘵尚多前件<lb/>
官文武兼資寛猛得所累更方鎮皆有功能若以代臣<lb/>
實爲至當謹録奏聞謹奏<lb/>
穆宗長慶二年以裴度爲司空東都留守諌官争上言<lb/>
時未偃兵度有將相全才不宜置之散地上乃命度入<lb/>
朝<lb/>
六年或告泗州刺史薛謇有異馬不以獻事下度支使<lb/>
廵官徃驗未返上遲之使品官劉泰昕按其事判度支<lb/>
<pb n="KR2f0039_WYG_131-64b"/>
盧坦曰陛下既使有司驗之又使品官繼往豈大臣不<lb/>
足信於品官乎臣請先就黜免上乃召泰昕還<lb/>
敬宗即位王廷湊屠牛元翼之家帝羞惋歎宰輔非其<lb/>
人使兇賊熾肆學士韋處厚上疏曰臣聞汲黯在朝淮<lb/>
南寢謀干木處魏諸侯息兵王霸之理以一士止百萬<lb/>
之師一賢制千里之難裴度元勲巨德文武兼偹若位<lb/>
巖廊委參決必使戎虜畏威幽鎮自臣管仲曰人離而<lb/>
聽之則愚合而聽之則聖治亂之本非有他術陛下當<lb/>
<pb n="KR2f0039_WYG_131-65a"/>
饋而歎恨無蕭曹今一裴度擯棄于外所以馮唐知漢<lb/>
文帝有頗牧不能用也帝感悟<lb/>
寳歴九年王璠等奏李德裕厚賂仲陽隂結漳王圖爲<lb/>
不軌上怒甚路隋曰德裕不至如此果如所言臣亦應<lb/>
得罪乃以德裕爲賓客分司而以隋代之不得面辭而<lb/>
去<lb/>
文宗太和三年路隋平章事言於上曰宰相任重不宜<lb/>
兼金榖𤨏碎之務如楊國忠元載皇甫鎛皆姦臣所爲<lb/>
<pb n="KR2f0039_WYG_131-65b"/>
不足法也上以爲然於是裴度辭度支上許之<lb/>
四年上以塩鐡推官姚朂能鞫疑獄命權知職方員外<lb/>
郎韋温奏郎官朝廷清選不宜以賞能吏上乃以朂檢<lb/>
校禮部郎中仍充舊職楊嗣復曰温志在澄清流品若<lb/>
有吏能者皆不得清流則天下之事孰爲陛下理之恐<lb/>
似衰晉之風然上素重温終不奪其所守<lb/>
宣宗召翰林學士令狐綯與論人間疾苦帝出金鏡書<lb/>
曰太宗所著也卿爲我舉其要綯擿語曰至治未嘗任<lb/>
<pb n="KR2f0039_WYG_131-66a"/>
不肖至亂未嘗任賢任賢享天下之福任不肖罹天下<lb/>
之禍帝曰善朕讀此甞三復乃已綯再拜曰陛下必欲<lb/>
興王業捨此孰先詩曰惟其有之是以似之進中書舍<lb/>
人襲彭陽男遷御史中丞再遷兵部侍郎<lb/>
河陽判官李商隠爲節度使王茂先奏舉韓琮等四人<lb/>
充判官狀曰韓琮右件官早中殊科素推雅度弦柔以<lb/>
直濟伏而清頃佐憲臺且丁家難當䘮而齒未甞見既<lb/>
祥而琴不成聲逮此變除未蒙拔擢臣頃居鎮守琮已<lb/>
<pb n="KR2f0039_WYG_131-66b"/>
列賓僚謀之既臧剛亦不吐願稽中選榮借外藩伏請<lb/>
依資賜授憲官充臣節度判官叚瓌右件官言思無邪<lb/>
學就有道屢爲從事甞佐正人加其富有文辭精於草<lb/>
𨽻雋而且檢通而不流臣所部稍逺京都每繁章奏敢<lb/>
兹上請乞以自隨伏請依資賜授憲官充臣節度掌書<lb/>
記裴蘧右件官魯國名儒邕鄉右族松寒更翠馬老不<lb/>
迷臣昔忝鑿門辟爲記室屬辭而夙構無異論兵而故<lb/>
校多歸委以前籌見其餘地伏以前任大理評事已三<lb/>
<pb n="KR2f0039_WYG_131-67a"/>
十三箇月比於流軰已是滯淹伏請特授憲官充臣觀<lb/>
察支使夏侯曈右件官藏器於身爲仁由己齊莊難犯<lb/>
勁挺不揺臣任切拊循務繁稽勾思留仙尉以重賓階<lb/>
伏請依資改授一官充臣節度巡官以前件狀如前臣<lb/>
四朝受任三鎮叨榮慕碣石之築宫廣延儒雅効西河<lb/>
之擁篲樂得賢才韓琮等並無所因依不由請託久諳<lb/>
才地堪列幕庭伏希殊私盡允誠請謹録奏聞<lb/>
天平節度使令狐楚奏舉杜勝等狀曰臣切見杜勝右<lb/>
<pb n="KR2f0039_WYG_131-67b"/>
件官流慶相門策名詞苑當仁罕讓見義敢爲符彩極<lb/>
髙涯涘難挹臣前任已奏爲判官臨事而每見公方與<lb/>
語而必相𢎞益今臣寄分團練任切訓齊將奉廟謨實<lb/>
在賔彦伏請賜守本官充臣團練判官趙晳右件官洛<lb/>
下名生山東茂族仁寳甚富天爵極髙妙選文場亟任<lb/>
侯國珪璋特達蘭杜芬馨今臣廉問大藩澄清列部藉<lb/>
其謀畫共賛朝經伏請賜守本官充臣觀察判官李潘<lb/>
右件官侯國馳聲賓階擅美口含言瑞身出禮門臣前<lb/>
<pb n="KR2f0039_WYG_131-68a"/>
任已奏爲判官遇下而和易不流臨事而貞方有執今<lb/>
臣職參國政務切軍須實假平均以同計畫伏請賜本<lb/>
官充臣觀察支使盧涇右件官博渉曲經該覆流畧自<lb/>
孔壁所壊汲塜之藏三篋能知五車盡讀加之文采兼<lb/>
以器能前者爲臣屬僚甞在州推獄明斷而不容吏敝<lb/>
哀矜而莫有人寃今者團練之司稽廵是切直思奬勸<lb/>
非敢用情伏請依資賜授法官充臣都團練廵守以前<lb/>
件狀如前伏以長人者必以吏分勞逸開幕者亦用士<lb/>
<pb n="KR2f0039_WYG_131-68b"/>
爲重輕若不樹人何以報國況臣素無勲効謬竊寵榮<lb/>
至於賢材敢恡筐篚前件官並推賓彦堪賛藩條伏希<lb/>
殊私盡允誠請謹録奏聞<lb/>
後晉髙祖天福二年太府少卿邊光範上書曰臣聞唐<lb/>
太宗有言朕居深宫之中視聽不能及逺所委者惟都<lb/>
督刺史則知此官實繫治亂尤須得人今則刺史或因<lb/>
縁世禄或貢奉家財或微立軍功或但循官序實恐撫<lb/>
民無術御吏無方以此牧民而民受其賜鮮矣望選能<lb/>
<pb n="KR2f0039_WYG_131-69a"/>
吏以蘇民瘼用致升平奏入留中不出<lb/>
三年詔百僚各上封事中書舍人竇貞固疏曰臣聞舉<lb/>
善爲明知人則哲聖君在位藪澤豈有隠淪昭代用材<lb/>
政理固無紊亂求賢若渴從諫如流鄭所以譽子皮魯<lb/>
所以譏文仲爲國之要進賢是先陛下方樹丕基宜求<lb/>
多士乞降詔百僚令各司議定一人有何能識堪何職<lb/>
官朝廷依奏用之若能符薦引果謂當才所奏之官望<lb/>
加奬賞如乖其舉或渉徇私所奏之官宜加殿罰自然<lb/>
<pb n="KR2f0039_WYG_131-69b"/>
官由德序位以才升三人同行尚聞擇善十目所視必<lb/>
不濫知臣職在論思敢陳狂狷書奏帝深嘉之命所司<lb/>
著爲令典<lb/>
後周世宗好㧞竒俊有自布衣及下位上書言事者多<lb/>
不次進用兵部尚書張昭疏諫曰昔唐初劉洎馬周起<lb/>
於徒歩太宗擢用爲相其後柳璨朱朴方居下僚昭宗<lb/>
亦加大用此四士者受知於明王然太宗用之而國興<lb/>
昭宗用之而國亡士之難知如此臣願陛下存舊法而<lb/>
<pb n="KR2f0039_WYG_131-70a"/>
用人當以此四士爲鑒戒世宗善之<lb/>
周世宗顯德元年以違衆議破北漢兵自是政無大小<lb/>
皆親決百官受成而已河南府推官髙錫上書諫曰四<lb/>
海之廣萬幾之衆雖堯舜不能獨治必擇人而任之今<lb/>
陛下一以身親之天下不謂陛下聰明睿智足以兼百<lb/>
官之任皆言陛下褊迫疑忌舉不信羣臣耳不若選能<lb/>
知人公正者以爲宰相能愛民聽訟者以爲守令能豐<lb/>
財足食者使掌金榖能原情守法者使掌刑獄陛下但<lb/>
<pb n="KR2f0039_WYG_131-70b"/>
垂拱明堂視其功過而賞罰之天下何憂不治何必降<lb/>
君尊而代臣職屈貴位而親賤事無乃失爲政之本乎<lb/>
不從<lb/>
六年世宗甞問相於兵部尚書張昭昭薦李濤世宗愕<lb/>
然曰濤輕薄無大臣體卿薦之何也對曰陛下所責者<lb/>
細行也臣所舉者大節也昔張彦澤虐殺不辜濤累疏<lb/>
以爲不殺必爲國患漢隠帝之世濤亦上疏請解先帝<lb/>
兵權夫國家安危未形而能見之此真宰相器也<lb/>
<pb n="KR2f0039_WYG_131-71a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_131-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百三十一<lb/>
</p>
<p>
</p>
  </div>
</body>
</text>
</TEI>
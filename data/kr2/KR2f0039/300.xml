<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名臣奏議卷三百</head> <lb/>
    <p>
<pb n="KR2f0039_WYG_300-1a"/>
欽定四庫全書<lb/>
　厯代名臣奏議卷三百<lb/>
　　　　　　　　　　　明　楊士竒等　撰<lb/>
　　灾祥<lb/>
宋仁宗皇祐四年劉敞論天乆不雨䟽曰臣伏以古今<lb/>
之通義主逸而臣勞陛下親聽萬機日昃不倦與羣臣<lb/>
等勤矣今又聞以天乆不雨之故降服徹膳躬自暴露<lb/>
夜輙升壇禱祠逹旦不寐此則聖躬之勞過於羣臣羣<lb/>
<pb n="KR2f0039_WYG_300-1b"/>
臣實未有及陛下者也臣竊聞之不勝其憂且水旱之<lb/>
數未可前測設復彌月連旬不如聖意陛下何能專以<lb/>
萬乘之體爲羣臣代勞哉如令萬一冒風寒霜霧之苦<lb/>
有所不怡陛下當使誰受其責而宗廟社稷之憂獨在<lb/>
陛下陛下不可不自愛也詩書百家聖賢精論皆曰人<lb/>
者天地之心人和則天地之和至矣近者大赦恩及四<lb/>
海解宿逋裁減常稅宥過除罪與之自新德厚如此和<lb/>
氣宜應而愆亢尤甚者臣之愚竊意今日政事所褒進<lb/>
<pb n="KR2f0039_WYG_300-2a"/>
所刑罰所施舍所廢置猶有未合人心不當天意者故<lb/>
令隂陽否隔也陛下誠少加聖恩延問正直日新其德<lb/>
則和氣可致時雨可望何必降服徹膳躬自暴露渉風<lb/>
寒霜霧之險増宗廟社稷之憂非計之安者也陛下視<lb/>
羣臣百姓如子羣臣百姓望陛下如父父以子將失所<lb/>
之故深自克責不避災疾而子方晏然自若不可謂孝<lb/>
臣雖賤切不勝犬馬之心又以謂救旱之術在彼不在<lb/>
此故敢冒昧陳聞惟陛下裁幸<lb/>
<pb n="KR2f0039_WYG_300-2b"/>
至和元年敞知制誥又上奏曰臣前月十一日延和殿<lb/>
奏公事因論吳充馮京謫官本末面䝉宣諭云中書怒<lb/>
其太直不與含容臣其時曾奏言若如是則大臣蔽君<lb/>
之明專君之權而擅作威福也必恐感動隂陽有地震<lb/>
日食風霧之異今臣竊聞鎮戎軍地震一夕三發去臣<lb/>
所言五日之内爾又京師雪後昏霧累日復多風埃太<lb/>
陽黄濁此皆變異之可戒懼者也臣所以先知必然者<lb/>
按五行志云事雖正專之必震況其不正乎又尚書洪<lb/>
<pb n="KR2f0039_WYG_300-3a"/>
範䝉恒風若而京房易傳臣之蔽君則䝉氣起以此數<lb/>
者合之必知有異也然皇天保祐陛下至深至厚以災<lb/>
異隨事輒應欲望陛下覩變自戒永綏四方也不可不<lb/>
思不可不憂今陛下推誠委信大臣而大臣依勢作威<lb/>
政事不平如此甚衆在外畏憚已非常時陛下宜深究<lb/>
天地之意収攬威權無使聦明蔽塞法令不行則足以<lb/>
消伏災異矣臣前已奏陳故敢再述所聞特乞留中詳<lb/>
加省覽<lb/>
<pb n="KR2f0039_WYG_300-3b"/>
二年敞論水旱之本䟽曰臣伏見城中近日流民衆多<lb/>
皆扶老㩦幼無復生意問其所從來或云乆旱耕種失<lb/>
業或云河溢田廬蕩盡竊聞聖慈憫其如此多方救濟<lb/>
此誠陛下爲民父母之意足以感動羣心臣猶謂但可<lb/>
寛目前之急而已非救本之術也譬如良醫療病必先<lb/>
審其病源病源不除彊食無益今百姓之病已可見矣<lb/>
父子兄弟不能相保鰥寡孤獨不能自存彊者流轉弱<lb/>
者死亡所以致此者其源在水旱也所以致水旱者其<lb/>
<pb n="KR2f0039_WYG_300-4a"/>
本在隂陽不和也所以致隂陽不和者其端在人事不<lb/>
修也然則三公之職主和隂陽而議臣之任主明天人<lb/>
陛下何不責三公以其職使之陳隂陽不和之理詢議<lb/>
臣以其學使之述天人相與之際參之聖心以觀今日<lb/>
政事若陛下所委任皆已得人所施爲皆已應天則水<lb/>
旱者蓋無妄之災不足憂矣若天人之際少有不合豈<lb/>
得安然坐視其病心知其源不思救之哉臣言似迂其<lb/>
理實切今羣臣爲陛下謀者不過煑粥糶米名爲救濟<lb/>
<pb n="KR2f0039_WYG_300-4b"/>
其實亦欲欺聦明自解免而已非謀國之體也又今天<lb/>
氣當暑反寒率多常風雨澤愆候秋成不可必願陛下<lb/>
速思所以救其本者召致和氣無令聖心重增焦勞則<lb/>
天下幸甚<lb/>
嘉祐四年敞又上奏曰臣伏以聖王所甚畏事者莫如<lb/>
天所甚聽用者莫如民是故觀天意於災祥察民情於<lb/>
謡俗因災祥以求治之得失原謡俗以知政之善否誠<lb/>
少留意則皆粲然矣前古賢智之君莫不循此以導其<lb/>
<pb n="KR2f0039_WYG_300-5a"/>
下忠信之臣莫不緣此以諷其上上下相飭而自天祐<lb/>
之竊見朝廷每有吉應佳瑞則公卿稱賀至於災異非<lb/>
常可恠之事則寂然莫有言者雖歸美將順臣子之常<lb/>
操而於儆戒吁俞理似未盡陛下復不自延問以求天<lb/>
意恐非所謂小心翼翼昭事上帝聿懐多福者也臣愚<lb/>
以謂五經災異之說最深最切設四方所上竒物恠變<lb/>
妖孽沴疾有非常可疑者宜使儒學之臣據經義傅時<lb/>
事以言若其言是可以當天意若其言非足以廣聖聦<lb/>
<pb n="KR2f0039_WYG_300-5b"/>
如近日雨雪驟寒人有凍死者此亦災變之一端矣唯<lb/>
聦明睿智憂深思逺順時慎微不可不慮也臣忝近列<lb/>
愚不能通古今竊觀前世商髙宗周成王畏天威享福<lb/>
祚之益誠願陛下留意於此不勝區區<lb/>
康定元年知諫院富弼上奏曰臣學術空踈才識庸懦<lb/>
謬䝉奬擢充職諫垣茍有見聞安敢緘黙伏以日者君<lb/>
之象日食則人君恐懼脩省損饍徹樂衣素服避正殿<lb/>
求萬務所失許百寮上封事食於常時已謂非吉況在<lb/>
<pb n="KR2f0039_WYG_300-6a"/>
歲旦尤爲深災今月一日午後伏覩太陽虧蝕衆所觀<lb/>
仰稽諸前籍可謂大異臣竊聞北使在館欲取今日御<lb/>
宴若用常禮盛饌作樂是重敵人而忽天譴殊無恐懼<lb/>
之心臣甚爲陛下不取也假令臣子有過陛下未欲加<lb/>
責且示戒勵而絶無憂恤怠惰如故怒之之意當何如<lb/>
也天之留意於陛下亦猶是焉伏望陛下出自聖慮罷<lb/>
此宴會或恐定制不可遽已即宜令北使就館别日遣<lb/>
近臣押賜御筵更慮北使已入難於中輟即今之㑹秖<lb/>
<pb n="KR2f0039_WYG_300-6b"/>
且徹樂亦無所妨不可謂之張皇亦不謂之輕易天文<lb/>
謫見萬姓皆覩罷㑹徹樂不出内庭非張皇也救天之<lb/>
災惟恐不速感天之意不可不深觀變側身宜不旋踵<lb/>
非輕易也如此則上可以祗警天戒下可以慰說人心<lb/>
亦使敵人見陛下脩德禳災傳聞逺方足爲鉅美僧道<lb/>
法事一切不用此外更乞陛下夙夜戒懼以塞變異則<lb/>
聖躬無疆之慶亦宗社無疆之休臣不勝大願昨日申<lb/>
未時臣赴館宿於街衢間見此虧食遇夜投進文字不<lb/>
<pb n="KR2f0039_WYG_300-7a"/>
及伏望聖慈恕此怱廹之罪<lb/>
龍圖閣直學士知耀州趙師民上䟽曰近覩太陽食于<lb/>
正朔此雖隂陽之事亦慮是天意欲以感動聖心臣非<lb/>
瞽史不知天道但率愚意言之其月在亥亥爲水水爲<lb/>
正隂其日在丙丙爲正陽月掩日隂侵陽下蔽上之象<lb/>
也詩曰十月之交朔日辛卯又曰彼月而微此日而微<lb/>
謂以隂奸陽失其叙也又曰百川沸騰山冡崒崩髙岸<lb/>
爲谷深谷爲陵謂下陵上侵其權也又曰皇父卿士畨<lb/>
<pb n="KR2f0039_WYG_300-7b"/>
維司徒家伯冢宰仲允膳夫棸子内史蹶維趣馬楀維<lb/>
師氏謂大小之臣有不得其人者也宗周之間時王失<lb/>
德今而引喻蓋事有所譬固當不諱凡天之示象由人<lb/>
君有失不然則下蔽其上古人君之失不過暴虐怠慢<lb/>
奢侈縱放不師古始捨是何失道之有今聖心慈仁恭<lb/>
勤儉約自撿動循典禮如此自非下䝉上邪撓正使主<lb/>
恩不下究而誰之咎歟望陛下朝夕咨于丞弼心膂之<lb/>
臣洎左右近侍耳目之官其忠而純者與之慎柬内外<lb/>
<pb n="KR2f0039_WYG_300-8a"/>
百執事及州縣牧宰使主恩究于下不爲羣邪所蔽塞<lb/>
則億兆之幸也<lb/>
慶厯元年右正言直諫院孫沔上奏曰臣竊見經春已<lb/>
來時令失序沈隂不雨䝉氣連宵日景青昏天光惨翳<lb/>
按漢書所述洪範云皇之不極厥咎常隂必有下人竊<lb/>
議上者臣晝夜思之莫知所以天道雖逺災祥不欺人<lb/>
心至微氣志必應豈有變異昭著而終乆無患者也伏<lb/>
惟陛下至明至聖察之謹之臣職當言事心所有疑不<lb/>
<pb n="KR2f0039_WYG_300-8b"/>
敢自隠冀愚者之盡慮也臣又聞臣者君之隂婦者夫<lb/>
之隂邪者正之隂若臣廹於君婦陵於夫邪害於正則<lb/>
有隂䝉之眚蓋人事動於下則天變見于上矣今氣象<lb/>
如是在陛下專精勵意察事求端思所以致感之因行<lb/>
所以消復之道以荅上穹降鑒之兆則天下幸甚伏諒<lb/>
陛下以䘮子感傷宸心悲欝又將廣嗣是念仇淑爲意<lb/>
每於庭墀之下頗聞珠玉之音是沖和未融而結嗇未<lb/>
解也伏望全神省思養器加膳優游適性燕静端居節<lb/>
<pb n="KR2f0039_WYG_300-9a"/>
嗜欲之情戒寵嬖之盛罇爼之間袵席之上無俾過度<lb/>
冀盡防微保聖德於康寧發純剛之斷決察姦謀於臣<lb/>
下嚴左右於禁中若百事先覺則萬福來同庶可以克<lb/>
謹天戒永綏國家者也<lb/>
二年右正言歐陽脩論澧州瑞木䟽曰臣近聞澧州進<lb/>
瑞木成文有太平之道四字其知州馮載本是武人不<lb/>
識事體便爲祥瑞以媚朝廷臣謂前世號稱太平者須<lb/>
是四海晏然萬物得所方今西羌叛逆未平之患在前<lb/>
<pb n="KR2f0039_WYG_300-9b"/>
北敵驕悖藏伏之禍在後一患未減一患已萌加以西<lb/>
則瀘戎南則湖嶺凡與四夷連接無一處無事而又内<lb/>
則百姓困弊盜賊縱横昨京西陜西出兵八九千人捕<lb/>
數百之盜不能一時翦滅只是僅能潰散然却於别處<lb/>
結集今張海雖死而逹州軍賊已刼百人又殺使臣其<lb/>
勢不小興州又奏八九十人州縣惶惶何以存濟以臣<lb/>
視之乃是四海騷然萬物失所實未見太平之象臣聞<lb/>
天道貴信示人不欺臣不敢逺引他事只以今年内事<lb/>
<pb n="KR2f0039_WYG_300-10a"/>
驗之昨夏秋之間太白經天累月不滅金木相掩近在<lb/>
端門考於星占皆是天下大兵將起之象豈有纔出大<lb/>
兵之象又出太平之字一歲之内前後頓殊豈非星象<lb/>
麗天異不虚出凡於戒懼常合修省而草木萬𩔖變化<lb/>
無常不可信慿漸生懈怠臣又思若使木文不僞實是<lb/>
天生則亦有深意蓋其文止曰太平之道者其意可推<lb/>
也夫自古帝王致太平皆自有道得其道則太平失其<lb/>
道則危亂臣視方今但見其失未見其得也願陛下憂<lb/>
<pb n="KR2f0039_WYG_300-10b"/>
勤萬務舉賢納善常如近日不生逸豫則三二歲間漸<lb/>
期修理若以前賊張海等少衰便謂後賊不足憂以近<lb/>
京得雪便謂天下大豐熟見北敵未來便謂必無事見<lb/>
西賊通使便謂可罷兵指望太平漸漸安逸則此瑞木<lb/>
乃悞人事之妖木耳臣見今年曽進芝草者今又進瑞<lb/>
木竊慮四海相俲争造妖妄其所進瑞木伏乞更不宣<lb/>
示臣寮仍乞速詔天下州軍告以興兵累年四海困弊<lb/>
方當責已憂勞之際凡有竒禽異獸草木之類並不得<lb/>
<pb n="KR2f0039_WYG_300-11a"/>
進獻所以彰示聖德感勵臣民<lb/>
至和三年脩爲翰林學士上奏曰臣伏覩近降詔書以<lb/>
雨水爲災許中外臣寮上封言事有以見陛下畏天愛<lb/>
人恐懼修省之意也竊以雨水爲患自古有之然未有<lb/>
水入國門大臣奔走淹浸社稷破壊都城者此蓋天地<lb/>
之大變也至於五城京邑浩如陂湖衝溺奔逃號呼晝<lb/>
夜人畜死者不知其數其幸免者屋宇摧塌無以容身<lb/>
縳棧露居上雨下水纍纍老幼狼藉于天街之中又聞<lb/>
<pb n="KR2f0039_WYG_300-11b"/>
城外墳冢亦被浸注棺槨浮出骸骨漂没此皆聞之可<lb/>
傷見之可憫生者不安其室死者又不得其藏此亦近<lb/>
世水災未有若斯之甚者此外四方奏報無日不來或<lb/>
云閉塞城門或云衝破市邑或云河口決千百歩闊或<lb/>
云水頭髙三四丈餘道路隔絶田苖蕩盡是則大川小<lb/>
水皆出爲災逺方近畿無不被害此陛下所以警懼隱<lb/>
惻至仁之心廣爲諮詢冀以消復竊以天人之際影響<lb/>
不差未有不召而自至之災亦未有已出而無應之變<lb/>
<pb n="KR2f0039_WYG_300-12a"/>
其變既大則其憂亦深臣愚謂非小小有爲可以塞此<lb/>
大異也必當思宗廟社稷之重察安危禍福之機追已<lb/>
往之闕失防未萌之患害如此等事不過一二而已自<lb/>
古人君必有儲嗣所以承宗社之重而不可闕者也陛<lb/>
下臨御三十餘年而儲嗣未立此乆闕之典也近聞臣<lb/>
寮多以此事爲言大臣亦嘗進議陛下聖意乆而未決<lb/>
而庸臣愚士知小忠而不知大體者因以爲異事遂生<lb/>
嫌疑之論此不思之甚也且自古帝王有子至三二十<lb/>
<pb n="KR2f0039_WYG_300-12b"/>
人者其材髙年長羅列於朝者亦衆而爲其君父莫不<lb/>
皆享無窮之安豈有所嫌而斥其子耶若陛下鄂王豫<lb/>
王皆在至今則儲宫之建乆矣世之庸人偶見陛下乆<lb/>
無皇子忽聞此議遂以云爾且禮曰一人元良萬國以<lb/>
正蓋謂定天下之根本上承宗廟之重亦所以絶臣下<lb/>
之邪謀自古儲嗣所以安人主也若果如庸人嫌疑之<lb/>
論是常無儲嗣則人主安有儲嗣則人主危此臣所謂<lb/>
不思之甚也臣又見自古帝王建立儲嗣既以承宗廟<lb/>
<pb n="KR2f0039_WYG_300-13a"/>
之重又以爲國家美慶之事故每立太子則不敢専享<lb/>
其美必大赦天下凡爲人父後者皆被恩澤所以與天<lb/>
下同其慶喜然則非惡事也漢文帝初即位之明年羣<lb/>
臣再三請立太子文帝再三謙遜而後從之當時羣臣<lb/>
不自疑而敢請漢文帝亦不疑其臣有二心者臣主之<lb/>
情通故也五代之主或出武人或出乞養如後唐明宗<lb/>
尤惡人言太子事羣臣莫敢正言有何澤者嘗上書乞<lb/>
立太子明宗大怒謂其子從榮曰羣臣欲以汝爲天子<lb/>
<pb n="KR2f0039_WYG_300-13b"/>
我將歸老於河東由是臣下更不敢言然而漢文帝立<lb/>
太子之後享國長乆爲漢太宗是則何害爲明主也後<lb/>
唐明宗儲嗣不早定而秦王從榮後以舉兵窺覬陷于<lb/>
大禍後唐遂亂此前世之事也況聞臣寮所請但欲擇<lb/>
宗室爲皇子爾未即以爲儲貳也伏惟陛下仁聖聦明<lb/>
洞鑒今古必謂此事國家大計當謹重而不可輕發所<lb/>
以遲之耳非惡人言而不欲爲也然朝廷大議中外已<lb/>
聞不宜乆而不決昨自春首以來陛下服藥于内大臣<lb/>
<pb n="KR2f0039_WYG_300-14a"/>
早夜不敢歸家飲食醫藥侍于左右如人子之侍父自<lb/>
古君臣未有若此之親者也下至羣臣士庶婦女嬰孩<lb/>
晝夜禱祈填咽道路發於至誠不可禁止以此見臣民<lb/>
盡忠䝉陛下之德厚受陛下之恩深故屬陛下之慮逺<lb/>
也今之所請天下臣民所以爲愛君計也陛下何疑而<lb/>
不從乎中外之臣既喜陛下聖躬康復又見皇子出入<lb/>
宮中朝夕問安侍膳于左右然後文武羣臣奉表章爲<lb/>
陛下賀辭人墨客稱述本支之盛爲陛下歌之頌之豈<lb/>
<pb n="KR2f0039_WYG_300-14b"/>
不美哉伏願陛下出於聖斷擇宗室之賢者依古禮文<lb/>
且以爲子未用立爲儲也既可以徐察其賢否亦可以<lb/>
俟皇子之生臣又見樞宻使狄青出自行伍遂掌樞宻<lb/>
始初議者以爲不可今三四年間外未見過失而不幸<lb/>
有得軍情之名且武臣掌國機宻而得軍情豈是國家<lb/>
之利臣前有封奏其說甚詳具述青未是竒材但於今<lb/>
世將率中稍可稱耳雖其心不爲惡不幸爲軍士所喜<lb/>
深恐因此陷青以禍而爲國家生事欲乞且罷青樞宻<lb/>
<pb n="KR2f0039_WYG_300-15a"/>
務任以一州既以保全青亦爲國家消未萌之患蓋緣<lb/>
軍中士卒及閭巷人民以至士大夫間未有不以此事<lb/>
爲言者惟陛下未知之耳臣之前奏乞留中而出自聖<lb/>
斷若陛下猶以臣言爲疑乞出臣前奏使執政大臣公<lb/>
議此二者當今之急務也凡所謂五行災異之學臣雖<lb/>
不能知然其大意可推而見也五行傳曰簡宗社則水<lb/>
爲災陛下嚴奉祭祀可謂至矣惟未立儲貳易曰主器<lb/>
莫若長子殆此之警戒乎至於水者隂也兵亦隂也武<lb/>
<pb n="KR2f0039_WYG_300-15b"/>
臣亦隂也此推𩔖而易見者天之譴告茍不虚發惟陛<lb/>
下深思而早決庶幾可以消弭災患而轉爲福應也臣<lb/>
伏覩詔書曰悉心以陳無有所諱故臣敢及之若其他<lb/>
時政之失必有羣臣應詔爲陛下言臣言狂計愚惟陛<lb/>
下裁擇<lb/>
嘉祐元年脩又上奏曰臣伏覩近降手詔以水災爲變<lb/>
上軫聖憂既一人形罪已之言宜百辟無遑安之意而<lb/>
應詔言事者猶少亦未聞有所施行豈言者不足採歟<lb/>
<pb n="KR2f0039_WYG_300-16a"/>
將遂無人言也豈有言不能用歟然則上有詔而下不<lb/>
言下有言而上不用皆空文也臣聞語曰應天以實不<lb/>
以文動民以行不以言臣近有實封應詔竊謂水入國<lb/>
門大臣奔走淹浸社稷破壞都城此天地之大變也恐<lb/>
非小有所爲可以消弭因爲陛下陳一二大計而言狂<lb/>
計愚不足以感動聽覽臣日夜思惟方今之弊紀綱之<lb/>
壊非一日政事之失非一端水災至大天譴至深亦非<lb/>
一事之所致災譴如此而禍患所應于後者又非一言<lb/>
<pb n="KR2f0039_WYG_300-16b"/>
而可測是則已往而當救之弊甚衆未來而可憂之患<lb/>
無涯亦非獨責二三大臣所能取濟況自古天下之治<lb/>
必與衆賢共之也詩曰濟濟多士文王以寧書載堯舜<lb/>
之朝一時同列者䕫龍稷契之徒二十餘人此特其大<lb/>
者耳其百工在位莫不皆賢也今欲救大弊弭大患如<lb/>
臣前所陳一二大計既未果爲而又不思衆賢以濟庶<lb/>
務則天變何以塞人事何以修故臣復敢進用賢之說<lb/>
也臣材識愚暗不能知人然衆人所知者臣亦知之伏<lb/>
<pb n="KR2f0039_WYG_300-17a"/>
見龍圖閣直學士知池州包拯清節美行著自貧賤讜<lb/>
言正論聞于朝廷自列侍從良多補益方今天災人事<lb/>
非賢罔乂之時拯以小故棄之遐逺此議者之所惜也<lb/>
祠部員外郎直史館知襄州張瓌靜黙端直外柔内剛<lb/>
學問通逹似不能言者至其見義必爲可謂仁者之勇<lb/>
此朝廷之臣非州郡之才也祠部員外郎崇正院檢討<lb/>
呂公著故相夷簡之子清靜寡欲生長富貴而淡於榮<lb/>
利識慮深逺文學優長皆可過人而喜自晦黙此左右<lb/>
<pb n="KR2f0039_WYG_300-17b"/>
顧問之臣也太常博士羣牧判官王安石學問文章知<lb/>
名當世守道不茍自重其身論議通明兼時才之用所<lb/>
謂無施不可者凡此四臣皆難得之士也拯以小過棄<lb/>
之其三人者進退與衆人無異此皆爲世所知者猶如<lb/>
此臣故知天下之廣賢材淪没於無聞者不少也此四<lb/>
臣者名迹已著伏乞更廣詢採亟加進擢置之左右必<lb/>
有禆補凡臣所言者乃願陛下聽其言用其才以濟時<lb/>
艱爾非爲其人私計也若量霈恩澤稍陞差遣之𩔖適<lb/>
<pb n="KR2f0039_WYG_300-18a"/>
足以爲其人累耳亦非臣薦賢報國之本心也臣伏見<lb/>
近年變異非止水災譴告丁寧無所不有董仲舒曰國<lb/>
家將有失道之敗而天乃先出災害以譴告之不知自<lb/>
省又出怪異以警懼之尚不知變而傷敗乃至斯言極<lb/>
矣伏惟陛下切詔大臣深圖治亂廣引賢俊與共謀議<lb/>
未有衆賢並進而天下不治者此亦救災弭患一端之<lb/>
大者臣又竊見京東京西皆有災傷並當存卹而獨河<lb/>
北遣使安撫兩路遂不差人或云就委轉運使此則但<lb/>
<pb n="KR2f0039_WYG_300-18b"/>
虚爲行遣爾兩路運司只見河北遣使便認朝廷之意<lb/>
有所輕重以謂不遣使路分非朝廷優卹之急者兼又<lb/>
放稅賑救皆耗運司用物於彼不便兼又運使未必皆<lb/>
得人其材未必能救災卹患又其一司自有常行職事<lb/>
又豈能專意撫綏故臣以爲虚作行遣爾伏乞各差一<lb/>
使於此兩路安撫雖未能大段有物賑濟至於興利除<lb/>
害臨時措置更易官吏詢求疾苦事既專一必有所得<lb/>
與就委運司其利百倍也又聞兩浙大旱赤地千里國<lb/>
<pb n="KR2f0039_WYG_300-19a"/>
家運米仰在東南今年災傷若不賑濟則來年不惟民<lb/>
饑國家之物自亦闕供此不可不留心也竊以三司今<lb/>
歲京師糧米已有二年准備外有三百五十萬餘碩未<lb/>
漕之物今年東南既旱則來年少納上供此未漕之米<lb/>
誠不可不惜然少輟以濟急時亦未有所闕欲下三司<lb/>
勘會若實如臣所聞則乞量輟五七十萬碩給與兩浙<lb/>
一路令及時賑救一十三州只作借貸他時歲熟不妨<lb/>
還官然所利甚大此非弭災之術亦救災之一端也臣<lb/>
<pb n="KR2f0039_WYG_300-19b"/>
愚狂妄伏望聖慈特賜裁擇<lb/>
慶厯三年知制誥田況上奏曰臣竊見比來災咎頻仍<lb/>
蝗潦繼作陛下責躬引咎不遑寧處以至躬祈道佛並<lb/>
走羣望薫祓之意可謂至矣求當世之弊驗致災之由<lb/>
其實役斂重而民愁和氣傷而爲沴役斂之重由國計<lb/>
之日窘國計之日窘由冗兵之目蕃今天下兵已踰百<lb/>
萬比先朝幾三倍矣自古以來坐費衣食養兵之冗未<lb/>
有如今日者雖欲斂不重民不愁和氣不傷災沴不作<lb/>
<pb n="KR2f0039_WYG_300-20a"/>
不可得也昔董仲舒劉向以謂春秋所書螽螟之災皆<lb/>
政貪賦重之所致今陜西河北河東三路民力凋弊人<lb/>
共知之臣不復言矣且以江淮之間言之今江淮菽麥<lb/>
已登矣而責民輸錢數㪷之費不供一㪷之價物遂大<lb/>
賤而農傷絹已輸矣民間貿易無餘而暴令復下又配<lb/>
市之織絍之家寒不庇體而利盡歸于富賈累年已來<lb/>
刻剥不已民間泉貨已匱竭其凡百科調峻法争利不<lb/>
可勝計便聞東南之民大率中産已下往往絶食民之<lb/>
<pb n="KR2f0039_WYG_300-20b"/>
愁窘致傷和氣如此而未聞陛下與兩府大臣議所以<lb/>
救之之術乃欲以一爐香數祝版上塞譴咎此臣所以<lb/>
不得已而言也夫國之所養之兵其上者戰其下者役<lb/>
茍不能堪此則爲冗食今諸路宣義廣㨗等軍其間孱<lb/>
弱者甚衆大不堪戰小不堪役逐處唯欲廣募邀其賞<lb/>
格豈復顧國家之利害哉宜分遣幹臣選揀諸路宣義<lb/>
廣㨗等軍其不堪戰者並降爲廂軍廂軍之不堪役者<lb/>
並放停議者必曰兵驕日乆一旦遽加澄汰則恐立致<lb/>
<pb n="KR2f0039_WYG_300-21a"/>
亂此慮事者之踈也且孱弱之兵既不堪戰則勇强者<lb/>
耻與爲伍去年韓琦汰邊兵萬餘人豈聞有爲亂者今<lb/>
天下財用不足以贍冗食之兵尚或顧惜細故而不思<lb/>
救弊之原臣切憂之惟陛下裁擇<lb/>
諫官孫甫論赤雪地震䟽曰臣聞洪範五行及前代變<lb/>
驗曰赤雪者赤眚也人君舒緩之應舒緩則政事弛賞<lb/>
罰差百官廢職所以召亂也晉太康中河隂降赤雪時<lb/>
武帝怠於政事荒宴後宫每見臣下多道常事不及經<lb/>
<pb n="KR2f0039_WYG_300-21b"/>
國逺圖故招赤眚之恠終致晉亂地震者隂之盛也隂<lb/>
之象臣也後宫也四裔也三者不可過盛則隂爲變而<lb/>
動矣忻州趙分地震六七年每震則有聲如雷前代地<lb/>
震未有如此者也惟唐髙宗本封于晉及即位晉州經<lb/>
歲地震宰相張行成言恐女謁用事大臣隂謀宜制於<lb/>
未萌其後武昭儀專恣幾移唐祚天地災變固不虚應<lb/>
陛下救舒緩之失莫若自主威福時出英斷以懾奸邪<lb/>
以肅天下救隂盛之變莫若外謹戎備内制後宫謹戎<lb/>
<pb n="KR2f0039_WYG_300-22a"/>
備則切責大臣使之預圖兵防熟計成敗制後宫則凡<lb/>
掖庭非典掌御幸盡出之以省浮費且裁節其恩使無<lb/>
過分此應天之實也<lb/>
甫又上奏曰臣竊見景福内宫祖宗積經費之餘以備<lb/>
非常之用近歲諸路物帛多入内庫中外盡疑宫中之<lb/>
私費唐置瓊林大盈二庫率供燕侈楊炎陸贄請罷之<lb/>
今日景福之積頗𩔖唐之二庫後宫之數臣雖不知但<lb/>
聞三司計肉食者千餘人又有私身當不啻數千人矣<lb/>
<pb n="KR2f0039_WYG_300-22b"/>
臣近聞染院計置染綾羅甚急以備宫中支用言至藏<lb/>
庫所積紅羅去冬已絶他物稱此則浮費可知也陛下<lb/>
省之立可感動人心以消災譴張修媛寵恣市恩禍漸<lb/>
以萌夫后者正嫡也其餘婢妾爾貴賤有等用物不宜<lb/>
過僭自古寵女色初不制而後不能制者其禍不可悔<lb/>
知諫院蔡襄余靖上奏曰臣等伏見自春至今四方亢<lb/>
旱日蝕地震變異相仍有以見上天垂意於陛下至深<lb/>
至厚臣不知陛下何以報天戒之貺乎臣聞古之人君<lb/>
<pb n="KR2f0039_WYG_300-23a"/>
遇一災異循省修飭或以六事自責或避正殿不居或<lb/>
減饍徹樂或遣使廵察求直言於朝䆒愁苦於下於是<lb/>
轉災爲福者有之矣若天之戒告而不懼民之寃隠而<lb/>
不救乘飢旱之會其變不可量也伏望陛下避殿減饍<lb/>
以自修省仍降詔書戒敕百官各舉厥職遣使天下求<lb/>
訪闕失或有官吏貪殘而不糾刑獄寃枉而不治賦斂<lb/>
繁數而不均徭役頻仍而不息孤獨無所養流散無所<lb/>
歸朝廷之惠不逮於下下民之情不逹於上皆得條奏<lb/>
<pb n="KR2f0039_WYG_300-23b"/>
而施行之伏惟陛下鑒前王戒畏之理觀當世安危之<lb/>
勢留意而行天下幸甚<lb/>
襄等又奏曰臣等近以亢旱請行自古帝王消弭災譴<lb/>
之術避殿減饍發詔書遣使者上以荅天戒下以慰民<lb/>
心數日顒然德音未降臣聞天地之氣與人相通隂陽<lb/>
不和本自人召今若不修人事則無以回天意而召至<lb/>
和伏自兵興累年天下困弊外有三邊百萬仰給之卒<lb/>
内有四海億兆愁苦之人方此公私匱乏之時必無拯<lb/>
<pb n="KR2f0039_WYG_300-24a"/>
救災傷之力將來流亡必衆盜賊必多患至後思恐無<lb/>
所及況朝夕以来祈禱未應人心如涸天意益髙陛下<lb/>
爲蒼生憂念非不勤臣等爲國思慮無不至凡人有可<lb/>
爲者皆勉而爲之以救災害况避殿减饍發詔遣使此<lb/>
乃典冊常行之故事帝王修省之盛美伏望陛下早賜<lb/>
施行茍能下恱人心自可上消天譴<lb/>
四年襄等又奏曰臣等伏覩陛下以災變屢見飛蝗爲<lb/>
殃責躬引過祈于天地宗廟社稷不令殃及萬方臣㐲<lb/>
<pb n="KR2f0039_WYG_300-24b"/>
念災變之來實由人事政治闕失感動天地故古之人<lb/>
君或遇災異則避正殿徹常饍深自刻責思所以致之<lb/>
之咎改之之理以至冊免三公者有之詔求直言者有<lb/>
之此皆消災異召和氣之道也方今天下之勢至危矣<lb/>
强鄰驕暴淩脅中國盜賊縱横驚刼郡縣養兵至冗擇<lb/>
將不精配率頻繁公私匱乏内外之官務爲辦事而少<lb/>
矜恤之心天下之民急於供應而有流離之苦治道如<lb/>
此未聞救之之術臣等伏見數年以来天戒屢至朝廷<lb/>
<pb n="KR2f0039_WYG_300-25a"/>
雖有警懼之意然而因循舊弊未甚改更今日災變頻<lb/>
數蓋天意必欲朝廷大修人事以救其患乃可變危爲<lb/>
安也救患之方莫若原其致災之本致災之本由君臣<lb/>
上下之闕失也闕失之事臣等敢次第而言之陛下不<lb/>
專聽斷不攬威權使號令不信於人恩澤不及於下此<lb/>
陛下之失也持天下之柄司生民之命無嘉謀異議以<lb/>
救時弊不盡忠竭節以副任用此大臣之過也朝有闕<lb/>
失而不能救民有疾苦而不能逹陛下寛仁少斷而不<lb/>
<pb n="KR2f0039_WYG_300-25b"/>
能規大臣循黙避事而不能斥百官邪正並進而不能<lb/>
辨四夷交構内侵而不能謀有顧避之心無力諍之節<lb/>
此臣等之罪也今陛下既有引過之言逹於天地神祗<lb/>
矣伏乞陛下必踐其言必行其實踐言行實之要莫若<lb/>
專聽斷攬威權號令信於人恩澤及於下則災異消而<lb/>
和氣應矣其大臣不舉職之過伏乞陛下以致變之由<lb/>
赫然督責之若督責之又無近効則用災異冊免三公<lb/>
故事而去之别求能賢以救大患如臣等䝉陛下非次<lb/>
<pb n="KR2f0039_WYG_300-26a"/>
選擢不能稱職尚致陛下有如此之失大臣有如是之<lb/>
過臣等負罪至深伏乞朝廷逺加竄逐求方正材識之<lb/>
人俾居諫職必能禆賛朝綱上副聖選臣等謹具狀待<lb/>
罪以聞<lb/>
襄等又奏曰臣等伏見陛下以災變屢見飛蝗爲孽引<lb/>
咎責躬告于天地廟社臣等伏念致災之本由君臣上<lb/>
下之闕失列其事而言之終以自劾乞朝廷逺加竄逐<lb/>
别求方正才識之士俾居諫職臣等待罪于今七日曽<lb/>
<pb n="KR2f0039_WYG_300-26b"/>
不得報憂媿益深不知所措竊以今天下之勢外有羌<lb/>
戎結連侵脅之憂内有邊陲守禦戰争之苦兵冗財竭<lb/>
賦斂暴興生民膏血掊取無極譬如投石入井到底乃<lb/>
止不幸有旱澇飢荒之變盜賊乗時而起將何以禦今<lb/>
日視前一二年國用民力固不如矣復且因循無有更<lb/>
改救弊之術後一二年還視今日又可知矣非獨不如<lb/>
今日其患至大縱有知者不能爲謀臣等以諫名官見<lb/>
天下之勢至危如此既不能開廣陛下恩信以固民心<lb/>
<pb n="KR2f0039_WYG_300-27a"/>
又不能紏正大臣闕失以救時弊是致災異頻數中外<lb/>
恐懼臣等上負陛下選擇之恩下負生靈困苦之望憂<lb/>
慮終日譏責滿身尚何顔面入出朝中臣等罪咎實深<lb/>
伏乞朝廷必加竄逐以謝天下<lb/>
京師旱知諫院王素請帝禱於郊帝曰太史言月二日<lb/>
當雨今將以旦日出禱素曰臣非太史然度是日必不<lb/>
雨帝問故曰陛下知其且雨而禱之應天不以誠故臣<lb/>
知不雨帝曰然則明日詣醴泉觀素曰醴泉之近猶外<lb/>
<pb n="KR2f0039_WYG_300-27b"/>
朝耳豈憚暑不逺出邪帝悚然更詔詣西太一宫諫官<lb/>
故不在屬車間廼命素扈從日甚熾埃氛翳空比輿駕<lb/>
還未薄城天大雷電而雨<lb/>
參知政事范仲淹奏災異後合行四事䟽曰臣近日屢<lb/>
聞德音以災異數見畏天罪已此實聖帝明王至仁之<lb/>
體也天下幸甚幸甚昨日宰臣等再奉聖㫖不須謝過<lb/>
但自行事此又濟時責實之要也臣等敢不惶恐思竭<lb/>
誠志以副宵旰之意臣觀自古國家皆有災異但盛德<lb/>
<pb n="KR2f0039_WYG_300-28a"/>
善政及於天下人不敢怨叛則雖有災異而無禍變也<lb/>
如其德衰政暴兆民怨叛故災異之出多成禍變也陛<lb/>
下今既畏天之戒上憂宗社下憂生靈固已得堯湯之<lb/>
心矣如更行堯湯之事使天下受賜其有災異適足増<lb/>
陛下之盛德臣待罪輔臣經年無狀四方多事未敢引<lb/>
退恐負君親擢用之意臣竊觀自祥符年後以至今日<lb/>
火不炎上之災已十數度又累有地震之異今夏蝗秋<lb/>
潦人多妖言雖陛下修德罪已自可以動天地感鬼神<lb/>
<pb n="KR2f0039_WYG_300-28b"/>
而念及生民若不遑處臣請行此數事少助陛下救生<lb/>
民之萬一惟聖心裁擇<lb/>
　一委天下按察使省視官吏老耄者罷之貪濁者劾<lb/>
　　之昏懦者逐之是能去謬吏而糺慢政也至於激<lb/>
　　勸善政之術即未著明其官吏中有畏上位之威<lb/>
　　希意望進或矯修㢘節而争爲猛政求集事之名<lb/>
　　者務爲暴斂求盡公之稱者專用深文政尚虚聲<lb/>
　　人受實弊資産竭於科率舉動觸於刑憲生民困<lb/>
<pb n="KR2f0039_WYG_300-29a"/>
　　苦善人嗟痛此天下怨叛之本也秦以天下怨叛<lb/>
　　而亡漢以救秦之弊而興臣請詔諸路按察官除<lb/>
　　常程糺察舉薦外於轄下知州知縣縣令中别選<lb/>
　　潔已愛民顯有善政得百姓心如倚父母者各具<lb/>
　　有的實事狀舉三兩人特與改官再任或陞陟委<lb/>
　　用如此則天下官吏知陛下憂赤子之心各務愛<lb/>
　　民求理不爲苛政足以息生民之怨叛也如所舉<lb/>
　　不實仰御史臺彈奏當議重行貶黜今别進呈唐<lb/>
<pb n="KR2f0039_WYG_300-29b"/>
　　時選刺史縣令條目便乞約附施行<lb/>
　一天下官吏明賢者絶少愚暗者至多民訟不能辯<lb/>
　　吏姧不能防聽斷十事差失者五六轉運使提㸃<lb/>
　　刑獄但采其虛聲豈能遍閱其實故刑罰不中日<lb/>
　　有枉濫其奏按于朝廷者千百事中一二事耳其<lb/>
　　奏到按牘下審刑大理寺又只據案文不察情實<lb/>
　　惟務盡法豈恤非辜或無正條則引謬例一斷之<lb/>
　　後雖寃莫伸或能理雪百無一二其間死生榮辱<lb/>
<pb n="KR2f0039_WYG_300-30a"/>
　　傷人之情實損和氣者多矣古者一刑不當而三<lb/>
　　年大旱著於史䇿以戒来代非虚言也況天下枉<lb/>
　　濫之法寧不召災沴之應耶臣請詔天下按察官<lb/>
　　專切體量州縣長吏及刑獄法官有用法枉曲侵<lb/>
　　害良善者具事狀奏聞候到朝廷詳其情理别行<lb/>
　　降黜其審刑大理寺乞選輔臣一員兼領以慎重<lb/>
　　天下之法令檢尋自來斷案及舊例削其謬誤可<lb/>
　　存留者著爲例冊<lb/>
<pb n="KR2f0039_WYG_300-30b"/>
　一今諸道常平倉司農寺管轄官小權輕主張不逮<lb/>
　　逐處提㸃刑獄多不舉職盡被州府借出常平倉<lb/>
　　錢本使用致不能及時聚糴每有災沴及其遣使<lb/>
　　安撫雖民委溝壑而倉廪空虚無所振發徒有安<lb/>
　　撫之名且無救恤之實又國家養民之政本尚務<lb/>
　　農因民之利而利之則朝廷不勞心而民自養之<lb/>
　　矣臣請選輔臣一員兼領司農寺力主天下常平<lb/>
　　倉使時聚糴以防災沴并詔諸路提㸃刑獄今後<lb/>
<pb n="KR2f0039_WYG_300-31a"/>
　　得替上殿並先進呈本路常平倉斛㪷數目方得<lb/>
　　别奏公事移任者亦須依此發奏後方得起離仰<lb/>
　　司農寺常切糺舉及委輔臣等速定勸農賞罰條<lb/>
　　約頒行天下<lb/>
　一天下茶鹽出於山海是天地之利以養萬民也近<lb/>
　　古以來官禁其源人多犯法今又絶商旅之路官<lb/>
　　自行販困于運置其民庶私販者徒流兵稍盜取<lb/>
　　者絞配歲有千萬人罹此刑禍是有司與民争利<lb/>
<pb n="KR2f0039_WYG_300-31b"/>
　　作爲此制皆非先王之法也及以官販之利較其<lb/>
　　商旅則増息非多而固䕶之弊未能革者俟陛下<lb/>
　　之睿斷爾臣請詔天下茶鹽之法盡使行商以去<lb/>
　　苛刻之刑以息運置之勞以取長乆之利此亦助<lb/>
　　陛下修德省刑之萬一也<lb/>
仲淹奏乞災異後合行踈決刑獄等六事䟽曰臣今早<lb/>
親聞德音謂復有災異當修德以及民并詔臣等謹省<lb/>
刑法此實見聖人憂畏之心合於天意臣今條奏數事<lb/>
<pb n="KR2f0039_WYG_300-32a"/>
皆陛下増修明德之要一齋誡發誠特降詔命明言災<lb/>
變屢見敢不罪已祇畏以告中外羣臣同心修省二遣<lb/>
使四方踈決刑獄非害人者悉從減降三詔天下州縣<lb/>
長吏訪問民間孤獨不能存活者特行賑䘏四詔逐處<lb/>
籍出陣亡之家察其寡弱别加存養五邊陲之民被敵<lb/>
人驅虜者量支官物贖還本家六詔諸處欠負已該赦<lb/>
恩除放者官司更不得催理違者官吏科違制之罪遇<lb/>
赦不原仍差近臣置司與奪陛下力行此數事下恱民<lb/>
<pb n="KR2f0039_WYG_300-32b"/>
心上荅天戒昔商中宗桑穀共生於朝懼而修德撫綏<lb/>
百姓三年而歸者十六國號爲中興陛下今日因災修<lb/>
德則福及兆人道光千載天下幸甚<lb/>
五年御史李京上奏曰臣伏以陛下因天之戒恐懼修<lb/>
省避正殿減常膳故精意感格日當食而隂雲蔽虧雖<lb/>
商大戊之桑楮並生宋景公之熒惑退舍無以異也然<lb/>
臣區區竊有疑者自寶元初定襄地震壊城郭覆廬舍<lb/>
壓死者數萬人迨今十年震動不已豈非西北二陲有<lb/>
<pb n="KR2f0039_WYG_300-33a"/>
窺中國之意乎二月雷發聲在易爲豫言萬物出地皆<lb/>
恱豫也八月収聲在易爲歸妹言雷復入地避羣隂之<lb/>
害也今孟夏雷未發聲豈非號令之不信乎願陛下敕<lb/>
邊臣備不虞戒輔臣謹出命以厭禍於未形又尚美人<lb/>
棄外館多年比聞復召入必有假媚道以蠱惑天意者<lb/>
宜亟絶之苖繼宗嬪御子弟乃縁恩私爲府界提㸃宜<lb/>
割帷薄之愛重名器之分庶幾不累聖政<lb/>
六年京東兩河地震登萊尤甚胡宿通隂陽五行災異<lb/>
<pb n="KR2f0039_WYG_300-33b"/>
之學廼上䟽曰明年丁亥嵗之刑德皆在北宫隂生於<lb/>
午而極於亥然隂猶强而未即伏陽猶微而不能勝此<lb/>
所以震也是謂龍戰之㑹其位在乾若西北二邊不動<lb/>
恐有内盜起於河朔又登萊視京師爲東北少陽之位<lb/>
今二州置金坑多聚民鑿山谷陽氣耗洩故隂乘而動<lb/>
宜即禁止以寧地道<lb/>
七年知潤州錢彦逺上奏曰臣伏覩兩浙轉運司飜録<lb/>
三月十九日詔敕節文以今春大早應中外文武臣寮<lb/>
<pb n="KR2f0039_WYG_300-34a"/>
並許實封言當世切務者竊念臣近以直言極諫登科<lb/>
恩擢不次敢自緘黙茍養資格謹條方今急政要事水<lb/>
旱原本少盡千慮之得臣聞天地有常數隂陽有常度<lb/>
當進退盈虚之際兩適均等則氣和氣和則風雨時風<lb/>
雨時則萬物育矣然隂盛則水陽盛則旱二者自然之<lb/>
理故陽主德隂主刑德不可以獨任德過則弛刑不可<lb/>
以專任刑過則惨天之愛物甚矣春夏生之必秋冬以<lb/>
節之所以相爲表裏而成歲功求其端正其本繫人之<lb/>
<pb n="KR2f0039_WYG_300-34b"/>
事故在易之泰曰后以裁成天地之道輔相天地之宜<lb/>
言泰極則安而無節無節則過其害猶不及也惟元后<lb/>
輔相而裁成之在春秋魯僖公之三年春王三月夏四<lb/>
月兩書不雨者以僖公能克已求過放佞臣理寃獄精<lb/>
神感天不雩而雨故顯書不雨以旌之此聖人精㣲極<lb/>
致謂天人相與應如影響俾人君戒之謹之之㫖也伏<lb/>
自陛下即位二十餘載内無聲色之娛外無畋漁之逸<lb/>
外戚近侍循循守法未有專權之失前歲地震起雄覇<lb/>
<pb n="KR2f0039_WYG_300-35a"/>
滄登旁及荆湖幅員數千里雖往時定襄之異未有大<lb/>
於此者今復大旱以臣愚料之非他也蓋天警陛下爾<lb/>
誠以國家備寇之術未盡要牧民之吏未盡良天下之<lb/>
民未盡安上天垂意陛下欲因而大治故先出災異告<lb/>
焉陛下知天戒所在因而修之則宗廟社稷之鉅福茍<lb/>
簡忽大事規規求亡用之言唯減常膳避正殿臣愚謂<lb/>
非應天以實不以文之意臣願爲陛下别白明之臣前<lb/>
所謂禦寇之術未盡要者夫西北二冦者我之堅敵天<lb/>
<pb n="KR2f0039_WYG_300-35b"/>
性驁悍以戰爲生業非可與以首争首校一旦之命且<lb/>
古之所謂邉方為禍不若今之烈也其來不過驅略老<lb/>
弱畜産故詩曰薄伐玁狁至于太原逐去則止今契丹<lb/>
据幽燕山後諸鎮元昊盜靈武銀夏皆我之州郡其衣<lb/>
冠車服子女玉帛與我同欲加以日夜伺我間隙收我<lb/>
亡叛迹其深心非止敺略畜産而已徃時元昊負固不<lb/>
服朝廷責戰甚速出入五載邊臣未有效首虜者而天<lb/>
下已騷然困矣下及牛馬諸畜皆殘衂罷極他物可知<lb/>
<pb n="KR2f0039_WYG_300-36a"/>
暨納欵錫命亦朝廷不得已而爲之紓一時之患可也<lb/>
我當按甲蓄威節財嗇用講過救失論長短利害以困<lb/>
虜而臣見自元昊之降上下安然器械城壁治葺稍緩<lb/>
主兵之官備邊長吏皆以次補用不復銓擇士大夫髙<lb/>
冠侈服耻言軍旅臣懼一旦北敵負恩乗利送死西結<lb/>
元昊兩道並來則國家之力未易支也臣嘗中夜以思<lb/>
寒心疾首臣懼如景祐康定中待元昊之謀則殆矣北<lb/>
敵土地廣甲兵壯凶黨多非元昊比也臣願陛下無輕<lb/>
<pb n="KR2f0039_WYG_300-36b"/>
待焉事不預備不可應猝此陛下宜深留意而又湖廣<lb/>
一道蠻獠繹騷聞其戕害劫掠生民流離調發督斂軍<lb/>
須百出而置之不問但責一二儒生非有竒藴祕略但<lb/>
能治文書辦期會深可歎也亦用兵三年未聞尺寸之<lb/>
效歲月持乆其憂不細惟陛下以此三方之急因天戒<lb/>
之明命大臣講長乆之計以安元元性命天下幸甚臣<lb/>
前所謂牧民之吏未盡良者大凡生民之命舒惨休戚<lb/>
繫之刺史縣令雖逺近閒要有郡縣大小然耕田鑿井<lb/>
<pb n="KR2f0039_WYG_300-37a"/>
出租稅皆陛下赤子茍守吏之失則一方受弊旦夕利<lb/>
害切於身飢寒偪於内彼不起爲盜賊則當危苦愁厄<lb/>
而死危苦愁厄之氣所以致水旱臣伏見江淮諸郡地<lb/>
近京輔皆國家之外府而守吏年七十者十率三四往<lb/>
徃耳目昏惑神用耗竭罷癃俯傴唯以圭田稍食爲意<lb/>
縱有心力克壯者則倚其年齒陵轢吏民夫長吏執千<lb/>
里之柄而昏惑耗竭則必輸其柄於下吏下吏操刺史<lb/>
之威而敺良民亡所不至甚於長吏之自貪也江淮一<lb/>
<pb n="KR2f0039_WYG_300-37b"/>
方計之尚或如此況天下僻左之地乎況縣令之猥衆<lb/>
乎臣願陛下悉按其門閱功狀命之納禄致仕優賜子<lb/>
弟官秩俾之自養精擇天下長吏此根本之論也議者<lb/>
將云國家惠養老臣不當如此謂之曰古之養老盖賜<lb/>
珍膳財帛豈任之以政事且陛下不忍此老眊百十軰<lb/>
而何忍天下千萬人受其弊願陛下思之臣前所謂天<lb/>
下之民未盡安者臣聞隋唐之制有賦租庸調四者之<lb/>
入自楊炎變兩稅法天下稱便自五代迄今斂名雜出<lb/>
<pb n="KR2f0039_WYG_300-38a"/>
兩稅之法漸弊民已竭力供矣加以非時配率和市舉<lb/>
放利盡歸官而主計之司不復設輕重均輸之法乗用<lb/>
兵之急唯督取諸路緡錢之用速濟經費至專遣内使<lb/>
四出趣廹郡國承望風㫖竭取乃已殊不知錢者以通<lb/>
流移用則利入公上民得資販今四方之錢月取歲輸<lb/>
一去不復故天下之民嗸嗸商賈失業酒𣙜商筭課入<lb/>
益虧此蓋專取緡錢之過平日已囂囂苦不足況能禦<lb/>
水旱在先朝時常患其若此有三說之法俾商人入粟<lb/>
<pb n="KR2f0039_WYG_300-38b"/>
邉郡而受鹽茗雜物於内郡邊食不復給緡錢則天下<lb/>
之貨通矣其三說之法副在有司朝廷逮事先帝諸臣<lb/>
皆能言之陛下舉而行之然後詔主計者講利害輕重<lb/>
之術不許專取緡錢於諸路俾百姓息肩易曰何以聚<lb/>
人曰財所以感人心而天下和平矣再念臣身逺慮淺<lb/>
實縁陛下詔㫖而言之故安危之語無所隠避伏願陛<lb/>
下不以人廢言不以治忘亂降意才傑謹明賞罰庶幾<lb/>
災異消釋導迎善氣天下幸甚<lb/>
<pb n="KR2f0039_WYG_300-39a"/>
宋庠上奏曰臣伏覩聖㫖以星文垂見特開寺觀三日<lb/>
令臣僚爲民祈福仍許士庶燒香者伏玩沖㫖頗見聖<lb/>
心因星次之匪常荅神理之申戒特使祈請以示禳除<lb/>
然珍宇大門都人駢集群優雜伎列肆賈區遂移清静<lb/>
之場飜爲逰玩之所閭里喧㑹旦暮奔馳甚不副陛下<lb/>
側身修德之本意也臣聞詩曰敬天之怒無敢戯豫敬<lb/>
天之渝無敢馳驅今都下以燒香爲名士女填咽可謂<lb/>
戲豫矣百司以祈福爲名車馬遨逰可謂馳驅矣若令<lb/>
<pb n="KR2f0039_WYG_300-39b"/>
鑒觀在下氣焰爲災以此應天恐貽不韙臣伏乞今後<lb/>
或祇若天意只令宰臣以下恭欵祠庭齋心祈祝更不<lb/>
令士庶喧譁寺觀庶可銷除後咎申逹至誠<lb/>
殿中侍御史梅摯以時有災異引洪範上變戒曰王省<lb/>
惟歲謂王總群吏如歲四時有不順則省其職今日食<lb/>
于春地震于夏雨水于秋一歳而變及三時此天意以<lb/>
陛下省職未至而丁寧戒告也伊洛暴漲漂廬舍海水<lb/>
入台州殺人民浙江潰防黄河溢埽所謂水不潤下陛<lb/>
<pb n="KR2f0039_WYG_300-40a"/>
下宜責躬脩德以回上帝之眷佑隂不勝陽則災異衰<lb/>
止而盛德日起矣<lb/>
皇祐元年昭文館大學士中書門下平章事文彦博等<lb/>
上奏曰臣等各以非才忝居大任不能禆補聖政燮和<lb/>
隂陽以致星文屢有變異下飭人事上貽聖憂陛下曲<lb/>
示包容未賜罷免責以來效使之極言詔㫖丁寧睿恩<lb/>
寛大跪受伏讀兢慙失圖恭以陛下堯舜用心禹湯罪<lb/>
已欽若天戒増修聖政弭災召和宜集休應聖詔曰德<lb/>
<pb n="KR2f0039_WYG_300-40b"/>
政闕修刑賞差濫臣以謂刑不爲貴近而屈賞不可僥<lb/>
倖而求則無差濫矣刑賞不濫則德政自脩又曰人有<lb/>
寃滯而無控雪之路民已匱困而無寛恤之實臣以謂<lb/>
人有寃滯必由郡縣及按察之司節級陳訴若猶未伸<lb/>
又許撿鼓檛訴固無壅遏之理然更須州縣官吏常得<lb/>
其人爲之伸理則民絶寃滯矣今冗費無藝國用窘乏<lb/>
故嵗一不登下民艱食雖欲恤之而力不足也若減不<lb/>
急之務罷無功之賞及兵籍官吏之浮冗者稍澄汰之<lb/>
<pb n="KR2f0039_WYG_300-41a"/>
則庶㡬國用不乏則可以有恤民之實矣又曰官局具<lb/>
設而職務或弛典章備存而紀綱不振臣以謂爲官擇<lb/>
人不使僥倖者求而得之乆於其任考其殿最而升黜<lb/>
之無使屢遷速易不爲茍簡之政則職務焉敢廢弛祖<lb/>
宗之法備在典冊舉而行之似若甚易但不爲權倖所<lb/>
撓則爲至難茍上下一意守兹典章堅如金石行此號<lb/>
令信如四時則綱紀振矣又曰科役煩重肆成暴刻軍<lb/>
政簡惰而莫爲經制臣以謂前之所陳減不急之務罷<lb/>
<pb n="KR2f0039_WYG_300-41b"/>
無功之賞澄汰兵吏之冗則國用不乏國用不乏則可<lb/>
以省科役之煩重州郡官吏常得其人雖有科役亦不<lb/>
至於暴刻矣慎擇將帥稍假威權撫馭士卒不務姑息<lb/>
勿使貴臣驕將撓於其間則軍政自肅而有經制矣又<lb/>
曰教令輕出有所未安賢智在下遺而弗舉臣以謂令<lb/>
出惟行慎乎始出出而不慎故行之未安近歲以來兹<lb/>
弊頗甚由議臣輕建言而須必行行之無効而終無責<lb/>
或雖有嘉謀而事無近効人之多言横爲沮議朝廷不<lb/>
<pb n="KR2f0039_WYG_300-42a"/>
能持之故多中變條其事狀此𩔖尤繁舉賢任官宰相<lb/>
之職宰相不能悉知其人但當慎擇臺省長官及州縣<lb/>
大吏使如近制各舉所知庶幾無遺才矣又曰姦倖妄<lb/>
求而不抑此正今之所患臣等繼日議之矣又曰惠澤<lb/>
施壅而不流臣以謂朝廷推恩靡不下究然恐郡縣之<lb/>
吏不稱朝廷之意或逋負之物合除而未除流竄之人<lb/>
可釋而不釋如此𩔖者更宜申明聖詔曰將此十二條<lb/>
於軍國庶務中推求實事有合更張振舉者宻具條上<lb/>
<pb n="KR2f0039_WYG_300-42b"/>
朕當悉心詳究即議施行有以見陛下求治之心勤切<lb/>
之至所恨臣等空踈不能上副好問雖然敢不罄竭愚<lb/>
短粗有所禆然今所陳乃其大略蓋慮繁詞終成虚語<lb/>
徒煩睿覽無補大猷臣等欲將十二條事日舉一兩條<lb/>
細述合更張振舉事件逐時面奏委曲敷陳所冀言之<lb/>
必行行之必當斯亦舜禹臯陶吁咈都俞之義也臣等<lb/>
不勝區區聖詔曰德政闕修刑賞差濫臣等近奏以謂<lb/>
刑不爲貴近所屈賞不爲僥倖所求則無濫矣臣等請<lb/>
<pb n="KR2f0039_WYG_300-43a"/>
略舉一端如徃年蘇舜欽劉巽以進奏院賽神輙用官<lb/>
錢即皆坐除名去年曽奭宋永宗賽神亦用官錢其罰<lb/>
當與舜欽軰均而曽奭等止停見任近日史昭文等以<lb/>
不覺察手下人吏取受稍場錢物衝替未得與差遣尋<lb/>
有監稍場官閻繼隆等却爲昭文所發亦是不覺察專<lb/>
典取受一例衝替而昭文即時却令與差遣其同事馮<lb/>
經亦連茹牽復而繼隆等衝替如故此蓋昭文曾奭軰<lb/>
以親近而從輕罰舜欽繼隆等以踈逺而受重責又去<lb/>
<pb n="KR2f0039_WYG_300-43b"/>
年親事官作過皇城司官吏當坐重責然皆是近臣貴<lb/>
戚止於降秩補外才逾年即皆復職或更遷官徃年張<lb/>
沔以保州及李敭事降黜數經大赦至今未復舊職言<lb/>
體則皇城司事爲重議罪則張沔等軰爲輕升擢廢弃<lb/>
理似未均不惟刑罰失平實恐貴倖壊法臣等以謂今<lb/>
後用法理當振舉更務均平賞典之濫則如近日司天<lb/>
監周琮李用晦止以選課日辰便乞轉官任子醫官别<lb/>
無勞績妄乞額外轉遷如馮琦潘象蘇惟和沈遇明之<lb/>
<pb n="KR2f0039_WYG_300-44a"/>
軰賴陛下聖斷皆與裁抑然未悉如先朝之制及前後<lb/>
條貫更欲申明遵守聖詔曰人有寃滯而無控雪之路<lb/>
臣等謂人有寃滯必由郡縣按察之官節級陳訴若未<lb/>
申雪又許撿鼓院撾訴計無壅遏之理今欲更敕約轉<lb/>
運司提刑司凡冇理訴並令子細究詳如事理稍渉寃<lb/>
枉即選官就近覆勘勿令煩擾淹延免致貧窮無資不<lb/>
能詣闕者抑而無告聖詔曰民已困匱而無寛恤之實<lb/>
又曰科役煩重肆成暴刻臣等以謂國用窘則科役煩<lb/>
<pb n="KR2f0039_WYG_300-44b"/>
科役煩則民困匱民力既困國用自乏雖欲恤民不可<lb/>
得已臣等請言其國用窘乏之由恭惟祖宗以來置兵<lb/>
與吏及賞賚賜予皆有定制量入以出故財不屈乏自<lb/>
康定用兵之後添募新兵幾四十萬數年以來雖逃亡<lb/>
減廢之後猶不減三十餘萬每歲所費衣糧錢物等共<lb/>
約三千萬貫匹兩石束賞賚之數不在焉兼自慶厯二<lb/>
年後來添給二敵金帛每歳共四十餘萬匹兩加以頻<lb/>
遭水旱復除租賦則國用不得不窘故國用窘則科役<lb/>
<pb n="KR2f0039_WYG_300-45a"/>
煩科役煩則民力困今將恤民之困窮寛民之科役正<lb/>
在省冗費而已省冗費之大者在減冗兵臣等已嘗奏<lb/>
述欲於今冬别立揀兵之格宻降付逐路轉運使俟至<lb/>
春首依常年例計㑹帥臣同共依新格擇選老弱以減<lb/>
冗費其次則罷不急之土木停無功之賜予抑僥倖之<lb/>
求請省員外之冗官衣服用度務從敦質多方節約諸<lb/>
事簡儉年歲之間漸期足用國用既足則科役不煩則<lb/>
是恤民之實矣聖詔曰官局具設而職務或弛典章備<lb/>
<pb n="KR2f0039_WYG_300-45b"/>
存而綱紀不振臣等以謂官得其人職務自舉選才任<lb/>
官正是臣等之責若官須擇人不甚拘以資他事須責<lb/>
實當時校其殿最三載考績必行黜陟百官脩飭孰敢<lb/>
懈弛臣等請略舉其弊只如省府之官及外計之任近<lb/>
歲以來遷改頗速有如假道豈暇舉職所以務爲一切<lb/>
茍簡之政而職業不得不弛臣等欲乞更頒詔敕約束<lb/>
中外之官必須二年之外方許遷替考其殿最而升降<lb/>
之若特敕擢才則不在兹限所謂典章者朝廷之大法<lb/>
<pb n="KR2f0039_WYG_300-46a"/>
祖宗之舊制舉而行之執而用之豈有綱紀不振㢤蓋<lb/>
近歲已來縁貴倖之臣墮大法壊舊制者多矣臣等略<lb/>
舉其尤者祖宗之制官有定員今員外而置官者多矣<lb/>
如勾當皇城軍頭司及醫官使副之比是矣又俸禄之<lb/>
法各有定制等級賦與固不可差今則有任觀察使而<lb/>
請留後俸者如此之𩔖其徒實繁臣等欲乞今後更不<lb/>
溢舊額而置官逾本官而受俸一守祖宗舊制不爲貴<lb/>
倖所侵則綱紀振矣乞持頒一詔敕處分聖詔曰軍政<lb/>
<pb n="KR2f0039_WYG_300-46b"/>
簡墮而莫爲經制臣等嘗謂慎擇將帥不務姑息勿使<lb/>
貴臣驕將害之軍政自肅矣聖詔曰教令輕出有所未<lb/>
安臣等嘗謂慎乃出令令出惟行若輕出之必有未允<lb/>
則數易屢改此爲政之大弊若近日錢令鹽法爲弊不<lb/>
細而建言者謀之不臧未嘗有責此所以致輕改作而<lb/>
易受弊也徃年建言諸州招刺義軍去歲却揀配諸軍<lb/>
人心騷然其始不能詳慎致不數年便有改易臣略舉<lb/>
此數條蓋事之稍大者聖詔曰賢智在下遺而弗舉臣<lb/>
<pb n="KR2f0039_WYG_300-47a"/>
等嘗謂舉賢擇才輔臣之職輔臣不能悉知衆才惟當<lb/>
慎擇臺省長官州郡大吏使如近制各舉所知庶幾無<lb/>
遺才矣然臣等敢不益勵憃愚博求才智將期得士之<lb/>
美上副任賢之心聖詔曰姦倖妄求而不抑臣等以謂<lb/>
近臣貴戚醫工卜祝及諸司人吏因縁請託妄述㣲勞<lb/>
希求内降如此之𩔖盡守條制一切裁抑則官邪之蹊<lb/>
可以漸塞聖詔曰恵澤旋壅而不流臣等嘗謂凡有推<lb/>
恩靡不下究猶恐州郡之吏不稱朝廷之意或逋負之<lb/>
<pb n="KR2f0039_WYG_300-47b"/>
物當除而未除流竄之人可釋而不釋臣等欲乞應經<lb/>
前年大赦合放負欠物色如省司以未見保明文字州<lb/>
郡以未受朝省指揮至今尚行催理者速令勘㑹依赦<lb/>
蠲除編配之人除屬揀選路分外有已經量移情理輕<lb/>
者令具元犯奏聞看詳依赦釋放<lb/>
三年知諫院吳奎上奏曰臣竊見近歲以來水不潤下<lb/>
盜賊横起皆隂盛所致陛下寅畏天命宜格善祥而反<lb/>
應以災沴其故何哉夫帝王之美莫大乎進賢退不肖<lb/>
<pb n="KR2f0039_WYG_300-48a"/>
賢者進則君子各以𩔖升而陽勝陽勝而善祥可致也<lb/>
不肖者退則小人各以𩔖伏而隂虧隂虧而災沴可銷<lb/>
也今天下之人皆謂之賢陛下亦知其賢然不能進天<lb/>
下之人皆謂之不肖陛下亦知其不肖然不能退重以<lb/>
内寵驕恣近習回撓敵人桀驁奸邪交傷隂盛如此寧<lb/>
不致大異哉且朝廷之過常在乎無事之時因循而不<lb/>
為有事之後顛沛而失錯中外臣僚平時建一策舉一<lb/>
官雖有可取皆沮抑而不行又從而媒糵謂之生事如<lb/>
<pb n="KR2f0039_WYG_300-48b"/>
河北河東盜賊行路之人皆已傳布大臣不以為事至<lb/>
執通判傷巡檢然後倉皇於數路之間移易官守立重<lb/>
賞以募之不亦晚乎事將有大於此者将如之何幸陛<lb/>
下留意<lb/>
　<lb/>
　<lb/>
　<lb/>
　歴代名臣奏議卷三百<lb/>
</p>
<p>
</p>
  </div>
</body>
</text>
</TEI>
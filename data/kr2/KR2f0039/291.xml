<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百九十一</head> <lb/>
    <p>
<pb n="KR2f0039_WYG_291-1a"/>
欽定四庫全書<lb/>
　歴代名臣奏議卷二百九十一<lb/>
　　　　　　　　　　　明　楊士竒等　撰<lb/>
　　近習<lb/>
齊桓公問於管仲曰國何患管仲對曰患夫社鼠桓公曰<lb/>
何謂也管仲對曰夫社束木而塗之鼠因徃託焉燻之則<lb/>
恐燒其木灌之則恐敗其塗此鼠所以不可得殺者以社<lb/>
故也夫國亦有社鼠人主左右是也内則蔽善惡於君上<lb/>
<pb n="KR2f0039_WYG_291-1b"/>
外則賣權重於百姓不誅之則為亂誅之則為人主所察<lb/>
據腹而有之此亦國之社鼠也人有酤酒者為器甚潔清<lb/>
置表甚長而酒酸不售問之里人其故里人云公之狗猛<lb/>
人挈器而入且酤公酒狗迎而噬之此酒所以酸不售之<lb/>
故也夫國亦有猛狗用事者也有道術之士欲眀萬乗之<lb/>
主而用事者迎而齕之此亦國之猛狗也左右為社鼠用<lb/>
事者為猛狗則道術之士不得用矣此治國之所患也<lb/>
漢文帝出宦者趙談參乗中郎袁盎伏車前曰臣聞天<lb/>
<pb n="KR2f0039_WYG_291-2a"/>
子所與共六尺輿者皆天下豪英今漢雖乏人陛下獨<lb/>
奈何與刀鋸餘人共載於是上笑下談<lb/>
元帝初元中以石顯為中書令委以政事前將軍蕭望<lb/>
之及光禄大夫周堪宗正劉更生皆給事中望之領尚<lb/>
書事知顯專權邪辟建白以為尚書百官之本國家樞<lb/>
機宜以通明公正䖏之武帝游宴後庭故用宦者非古<lb/>
制也宜罷中書宦官應古不近刑人<lb/>
東漢順帝委縱宦官有識危心御史張網常感激慨然<lb/>
<pb n="KR2f0039_WYG_291-2b"/>
嘆曰穢惡滿朝不能奮身出命掃國家之難雖生吾不<lb/>
願也退而上書曰詩曰不愆不忘率由舊章㝷大漢初<lb/>
隆及中興之世文明二帝德化尤盛觀其理為易循易<lb/>
見但恭儉守莭約身尚德而已中官常侍不過両人近<lb/>
倖賞賜纔滿數金惜費重人故家給人足夷狄聞中國<lb/>
優富任信道德所以姦謀自消而和氣感應而頃者以<lb/>
來不遵舊典無功小人皆有官爵富之驕之而復害之<lb/>
非重人重器承天順道者也伏願陛下少㽞聖思割損<lb/>
<pb n="KR2f0039_WYG_291-3a"/>
左右以奉天心<lb/>
時中常侍張防特用權勢每請託受取司𨽻校尉虞詡<lb/>
輙案之而屢寢不報詡不勝其憤乃自繫廷尉奏言曰<lb/>
昔孝安皇帝任用樊豊遂交亂嫡統㡬亡社稷今者張<lb/>
防復弄威柄國家之祻將重至矣臣不忍與防同朝謹<lb/>
自繫以聞無令臣襲楊震之跡書奏防流涕訴帝詡坐<lb/>
論輸左校宦者孫程張賢等知詡以忠獲罪乃相率奏<lb/>
乞見程曰陛下始與臣等造事之時常疾姦臣知其傾<lb/>
<pb n="KR2f0039_WYG_291-3b"/>
國今者即位而復自為何以非先帝乎司𨽻校尉虞詡<lb/>
為陛下盡忠而更被拘繫常侍張防贓罪明正反搆忠<lb/>
良今客星守羽林其占宫中有姦臣宜急収防送獄以<lb/>
塞天變下詔出詡還假印綬<lb/>
朱穆為冀州刺史宦者趙忠䘮父歸葬安平僭為璵璠<lb/>
玉匣偶人穆聞之下郡案驗吏畏其嚴明遂發墓剖棺<lb/>
陳尸出之而収其家属帝聞大怒徴穆詣廷尉輸作左<lb/>
校太學書生劉陶等數千人詣闕上書訟穆曰伏見施<lb/>
<pb n="KR2f0039_WYG_291-4a"/>
刑徒朱穆䖏公憂國拜州之日志清姦惡誠以常侍貴<lb/>
寵父子兄弟布在州郡競為虎狼噬食小人故穆張理<lb/>
天綱補綴漏目羅取殘祻以塞天意由是内官咸共恚<lb/>
疾謗讟煩興讒隙仍作極其刑謫輸作左校天下有識<lb/>
皆以穆同勤禹稷而被共鯀之戾若死者有知則唐帝<lb/>
怒於崇山重華忿於蒼墓矣當今中官近習竊持國柄<lb/>
手握王爵口含天憲運掌則使餓𨽻富於季孫呼翕則<lb/>
令伊顏化為桀跖而穆獨亢然不顧身害非惡榮而好<lb/>
<pb n="KR2f0039_WYG_291-4b"/>
辱惡生而好死也徒感王綱之不攝懼天網之乆失故<lb/>
竭心懐憂為上深計臣願黥首繫趾代穆校作帝覽其<lb/>
奏乃赦之<lb/>
桓帝延熹六年尚書朱穆上䟽曰案漢故事中常侍參<lb/>
選士人建武以後乃悉用宦者自延平以來浸益貴盛<lb/>
假貂璫之飾䖏常伯之任天朝政事一更其手權傾海<lb/>
内寵貴無極子弟親戚並荷榮任故放濫驕溢莫能禁<lb/>
禦凶狡無行之徒媚以求官恃勢怙寵之軰漁食百姓<lb/>
<pb n="KR2f0039_WYG_291-5a"/>
窮破天下空竭小人愚臣以為可悉罷省遵復往初率<lb/>
由舊章更選海内清淳之士明逹國體者以補其䖏即<lb/>
陛下可為堯舜之君衆僚皆為稷契之臣庶黎甿蒙被<lb/>
聖化矣<lb/>
穆後復口陳曰臣聞漢家舊典置侍中中常侍各一人<lb/>
省尚書事黄門侍郎一人傳發書奏皆用姓族自和熹<lb/>
太后以女主稱制不接公卿乃以閹人為常侍小黄門<lb/>
通命两宫自此以來權傾人主窮困天下宜皆罷遣博<lb/>
<pb n="KR2f0039_WYG_291-5b"/>
選耆儒宿德與參政事帝怒不應<lb/>
八年以李膺為司𨽻校尉時小黄門張譲弟朔為野王<lb/>
令貪殘無道畏膺威嚴逃還京師匿於兄家合柱中膺<lb/>
率吏卒破柱取朔付獄受辭畢即殺之譲訴寃帝召膺<lb/>
詰之對曰昔仲尼為魯司宼七日而誅少正夘今臣到<lb/>
官已積一旬私懼以稽㽞為愆不意獲速戾之罪自知<lb/>
釁責死不旋踵乞㽞五日剋殄元惡退就鼎鑊始生之<lb/>
願也帝顧譲曰汝弟之罪司𨽻何愆自此諸宦官皆鞠<lb/>
<pb n="KR2f0039_WYG_291-6a"/>
躬屏氣休沐不敢出宫省帝問其故並扣頭泣曰畏李<lb/>
校尉<lb/>
太尉楊秉上奏曰臣案舊典宦官本任給使省闥司昏<lb/>
守夜而今猥受過寵執政操權中常侍侯覽弟參貪殘<lb/>
元惡自取祻滅覽知釁重必有自疑之意臣愚以為覽<lb/>
宜急屏斥送歸本郡<lb/>
桓帝時國政多失内官專寵李膺杜宻等為黨事考逮<lb/>
城門校尉竇武上䟽諫曰臣聞明主不諱譏刺之言以<lb/>
<pb n="KR2f0039_WYG_291-6b"/>
探幽暗之實忠臣不䘏諌争之患以暢萬端之事是以<lb/>
君臣並熈名奮百世臣幸得遭盛明之世逢文武之化<lb/>
豈敢懐禄逃罪不竭其誠陛下初從藩國爰登聖祚天<lb/>
下逸豫謂當中興自即位以來未聞善政梁孫宼鄧雖<lb/>
或誅滅而常侍黄門續為祻虐欺罔陛下競行譎詐自<lb/>
造制度妄爵非人朝政日衰姦臣日彊伏㝷西京放恣<lb/>
王氏佞臣執政終䘮天下今不慮前事之失復循覆車<lb/>
之軌臣恐二世之難必將復及趙高之變不朝則夕近<lb/>
<pb n="KR2f0039_WYG_291-7a"/>
者姦臣牢脩造設黨議遂収前司𨽻校尉李膺太僕杜<lb/>
宻御史中丞陳翔太尉掾范滂等逮考連及數百人曠<lb/>
年拘録事無效驗臣惟膺等建忠抗節志經王室此誠<lb/>
陛下稷契伊吕之佐而虛為姦臣賊子之所誣枉天下<lb/>
寒心海内失望惟陛下㽞神澄省時見理出以厭人鬼<lb/>
喁喁之心臣聞古之明君必須賢佐以成政道今臺閣<lb/>
近臣尚書令陳蕃僕射胡廣尚書朱㝢荀緄劉祐魏朗<lb/>
劉矩尹勲等皆國之貞士朝之良佐尚書郎張陵嬀皓<lb/>
<pb n="KR2f0039_WYG_291-7b"/>
苑康楊喬邊韶戴恢等文質彬彬明逹國典内外之職<lb/>
羣才並列而陛下委任近習專樹饕餮外典州郡内幹<lb/>
心膂宜以次貶黜案罪糾罰抑奪宦官欺國之封案其<lb/>
無状誣㒺之罪信任忠良平決臧否使邪正毁譽各得<lb/>
其所寳愛天官唯善是授如此咎徴可消天應可待間<lb/>
者有嘉禾芝草黄龍之見夫瑞生必於嘉士福至實由<lb/>
善人在德為瑞無德為災陛下所行不合天意不宜稱<lb/>
慶<lb/>
<pb n="KR2f0039_WYG_291-8a"/>
時小黄門趙津南陽大猾張汜等奉事中官乗埶犯法<lb/>
太原太守劉瓆南陽太守成瑨考案其罪雖經赦令而<lb/>
並竟考殺之宦官怨恚有司承㫖遂奏瓆瑨罪當棄市<lb/>
又山陽太守翟超没入中常侍侯覽財産東海相黄浮<lb/>
誅殺下邳令徐宣超浮並坐髠鉗輸作左校太尉陳蕃<lb/>
上䟽曰臣聞齊桓修覇務為内政春秋於魯小惡必書<lb/>
宜先自整勅後以及人今宼賊在外四支之疾内政不<lb/>
理心腹之患臣寢不能寐食不能飽實憂左右日親忠<lb/>
<pb n="KR2f0039_WYG_291-8b"/>
言以踈内患漸積外難方深陛下超從列侯繼承天位<lb/>
小家畜産百萬之資子孫尚恥愧失其先業況乃産兼<lb/>
天下受之先帝而欲懈怠以自輕心乎誠不愛已不當<lb/>
念先帝得之勤苦耶前梁氏五侯毒徧海内天啟聖意<lb/>
收而戮之天下之議冀當小平明鑒未逺覆車如昨而<lb/>
近習之權復相扇結小黄門趙津大滑張汜等肆行貪<lb/>
虐姦媚左右前太原太守劉瓆南陽太守成瑨糾而戮<lb/>
之雖言赦後不當誅殺原其誠心在乎去惡至於陛下<lb/>
<pb n="KR2f0039_WYG_291-9a"/>
有何悁悁而小人道長熒惑聖聼遂使天威為之發怒<lb/>
如加刑謫已為過甚況乃重罰令伏歐刀乎又前山陽<lb/>
太守翟超東海相黄浮奉公不撓疾惡如讐超没侯覽<lb/>
財物浮誅徐宣之罪至蒙刑坐不逢赦恕覽之從横没<lb/>
財已幸宣犯釁過死有餘辜昔丞相申屠嘉負責鄧通<lb/>
洛陽令董宣折辱公主而文帝從而請之光武加以重<lb/>
賞未聞二臣有專命之誅而令左右羣豎惡傷黨𩔖妄<lb/>
相交搆致此刑譴聞臣是言當復號訴陛下深宜割塞<lb/>
<pb n="KR2f0039_WYG_291-9b"/>
近習豫政之源引納尚書朝省之事公卿大臣五日一<lb/>
朝簡練清髙斥黜佞邪如是天和於上地洽於下休徴<lb/>
符瑞豈逺乎哉陛下雖厭毒臣言凡人主有自勉强敢<lb/>
以死陳<lb/>
靈帝建寧元年竇太后臨朝竇武白太后曰故事黄門<lb/>
常侍但當給事省内門户主近署財物耳今乃使與政<lb/>
事任重權子弟布列專為貪暴天下匈匈正以此故宜<lb/>
悉誅廢以清朝廷太后曰故事世有宦官但當誅其有<lb/>
<pb n="KR2f0039_WYG_291-10a"/>
罪者豈可盡廢耶<lb/>
時陳蕃為太傅志誅宦官㑹竇武亦有謀蕃自以旣從<lb/>
人望而德於太后必謂其志可申乃先上䟽曰臣聞言<lb/>
不直而行不正則為欺乎天而負乎人危言極意則羣<lb/>
凶側目祻不旋踵鈞此二者臣寧得祻不敢欺天也今<lb/>
京師囂囂道路諠譁言侯覽曹莭公乗昕王甫鄭䬃等<lb/>
與趙夫人諸女尚書並亂天下附從者升進忤逆者中<lb/>
傷方今一朝羣臣如河中木耳汎汎東西耽禄畏害陛<lb/>
<pb n="KR2f0039_WYG_291-10b"/>
下前始攝位順天行誅蘇康管覇並伏其辜是時天地<lb/>
清明人鬼歡喜奈何數月復縱左右元惡大姦莫此之<lb/>
甚今不急誅必生變亂傾危社稷其祻難量願出臣章<lb/>
宣示左右並令天下諸姦知臣疾之太后不納朝廷聞<lb/>
者莫不震恐<lb/>
光和元年封中常侍吕强為都鄉侯不受因上䟽曰宦<lb/>
官品卑人賤妄授茅土開國承家小人是用隂陽乖剌<lb/>
㒺不由兹采女數千衣食之費日數百金終年積聚豈<lb/>
<pb n="KR2f0039_WYG_291-11a"/>
無憂怨蔡邕對問毁剌貴臣譏呵宦官陛下不宻其言<lb/>
令羣邪咀嚼致邕刑罪今羣臣皆以邕為戒臣知朝廷<lb/>
不復得聞忠言矣段熲武勇冠世勲烈獨昭一身旣斃<lb/>
而妻子逺播天下惆悵功臣失望宜徴邕授任反熲家<lb/>
属則忠貞路開衆怨弭矣帝知其忠而不能用<lb/>
中平元年郎中張鈞上書曰張角所以能興兵作亂萬<lb/>
民所以樂附之者其源皆由十常侍宗親賔客典據州<lb/>
郡辜𣙜財利侵掠百姓百姓寃無所訴故聚為盗賊宜<lb/>
<pb n="KR2f0039_WYG_291-11b"/>
斬十常侍縣頭南郊以謝百姓遣使者布告天下可不<lb/>
須師旅而大㓂自消帝怒鈞曰此真狂子也十常侍固<lb/>
當有一人善者不御史遂誣奏鈞學黄巾道収掠死獄<lb/>
中<lb/>
靈帝時傅燮為䕶軍司馬素疾中官因上䟽曰臣聞天<lb/>
下之祻不由於外皆興於内是故虞舜升朝先除四凶<lb/>
然後用十六相明惡人不去則善人無由進也臣之所<lb/>
懼在於治水不自其源末流彌増其廣耳陛下仁德寛<lb/>
<pb n="KR2f0039_WYG_291-12a"/>
容多所不忍故閹豎弄權忠臣不進何者夫邪正之人<lb/>
不宜共國亦猶氷炭不可同器彼知正人之功顯而危<lb/>
亡之兆見皆將巧辭飾説共長虛偽夫孝子疑於屢至<lb/>
市虎成於三夫若不詳察真偽忠臣將復有杜郵之戮<lb/>
矣陛下宜思虞舜四罪之舉速行䜛佞放殛之誅則善<lb/>
人思進姦凶自息臣聞忠臣之事君猶孝子之事父焉<lb/>
得不盡其情使臣身備鈇鉞之戮陛下少用其言國之<lb/>
福也<lb/>
<pb n="KR2f0039_WYG_291-12b"/>
魏齊王正始八年尚書何晏奏曰善為國者必先治其<lb/>
身治其身者慎其所習所習正則其身正其身正則不<lb/>
令而行所習不正則其身不正其身不正則雖令不從<lb/>
是故為人君者所與游必擇正人所觀覽必察正象旅<lb/>
鄭聲而弗聼逺佞人而弗近然後邪心不生而正道可<lb/>
𢎞也季末闇主不知損益斥逺君子引近小人忠良䟽<lb/>
逺便辟䙝狎亂生近暱譬之社䑕考其昏明所積以然<lb/>
故聖賢諄諄以為至慮舜戒禹曰鄰哉鄰哉言慎所近<lb/>
<pb n="KR2f0039_WYG_291-13a"/>
也周公戒成王曰其朋其朋言慎所與也詩云一人有<lb/>
慶兆民賴之可自今以後御幸式乾殿及游豫後園皆<lb/>
大臣侍從因從容戲宴兼省文書詢謀政事講論經義<lb/>
為萬世法<lb/>
呉烏程侯時何定弄權閹官預政大將軍陸抗上䟽曰<lb/>
臣聞開國承家小人勿用靖譛庸回唐書攸箴是以雅<lb/>
人所以怨刺仲尼所以歎息也春秋已來爰及秦漢傾<lb/>
覆之釁未有不由斯者也小人不明理道所見旣淺雖<lb/>
<pb n="KR2f0039_WYG_291-13b"/>
使竭盡情莭猶不足任況其姦心素篤而憎愛移易哉<lb/>
茍患失之無所不至今委以聦明之任假以專制之威<lb/>
而冀雍熈之聲作肅清之化立不可得也方今見吏殊<lb/>
才雖少然或冠冕之胄少漸道教或清苦自立資通足<lb/>
用自可随才授職抑黜羣小然後俗化可清庶政無穢<lb/>
也<lb/>
漢主劉聦時羣閹用事殺尚書王琰等太宰劉易大將<lb/>
軍劉敷御史大夫陳元逹金紫光禄大夫王延等詣闕<lb/>
<pb n="KR2f0039_WYG_291-14a"/>
諫曰臣聞善人者乾坤之紀政教之本也邪佞者宇宙<lb/>
之螟□王化之蟊賊也故文王以多士基周桓靈以羣<lb/>
閹亡漢國之興亡未有不由此也自古明王之世未嘗<lb/>
有宦者與政武元安順豈足為故事乎今王沈等乃䖏<lb/>
常伯之位握生死予奪於中勢傾海内愛憎任之矯弄<lb/>
詔㫖欺誣日月内諂陛下外佞相國威權之重侔於人<lb/>
主矣王公見之駭目卿宰望塵下車銓衡廹之選舉不<lb/>
復以實士以属舉政以賄成多樹姦徒殘毒忠善知王<lb/>
<pb n="KR2f0039_WYG_291-14b"/>
琰等忠臣必盡莭於陛下懼其姦萌發露陷之極刑陛<lb/>
下不垂三察猥加誅戮怨感穹蒼痛入九泉四海悲惋<lb/>
賢愚傷懼沈等皆刀鋸之餘背恩忘義之𩔖豈能如士<lb/>
人君子感恩展效以答乾澤也陛下何故親近之何故<lb/>
貴任之昔齊桓公任易牙而亂孝懐委黄皓而滅此皆<lb/>
覆車於前殷鑒不逺比年地震日蝕雨血火災皆沈等<lb/>
之由願陛下割翦凶醜與政之流引尚書御史朝省萬<lb/>
機相國與公卿五日一入㑹議政事使大臣得極其言<lb/>
<pb n="KR2f0039_WYG_291-15a"/>
忠臣得逞其意則衆災自弭和氣呈祥今遺晉未殄巴<lb/>
蜀未賔石勒潜有跨趙魏之志曹嶷宻有王全齊之心<lb/>
而復以沈等助亂大政陛下心腹四支何䖏無患復誅<lb/>
巫咸戮扁鵲臣恐遂成桓侯膏肓之疾後雖欲療之其<lb/>
如病何請免沈等官付有司定罪<lb/>
唐太宗貞觀十年謂侍臣曰太子師保古難其選成王<lb/>
幼小以周召為保傅左右皆賢足以長仁致化稱為聖<lb/>
主及秦之胡亥始皇所愛趙高作傅教以刑法及其簒<lb/>
<pb n="KR2f0039_WYG_291-15b"/>
也誅功臣殺親戚酷烈不已旋踵亦亡以此而言人之<lb/>
善惡誠由近習朕弱冠交游唯柴紹竇誕然則誕等為<lb/>
人旣非三益及朕居寳位經理天下雖不及堯禹之明<lb/>
庶免乎孫皓高緯之暴以此言之復不由染何也魏徴<lb/>
對曰中人可與為善亦可與為惡然上智之人自無所<lb/>
染陛下受命自天平定宼亂救兆人之命旋致昇平豈<lb/>
紹誕之徒能累聖德但傳云放鄭聲逺佞人近習之間<lb/>
尤宜深慎太宗稱善<lb/>
<pb n="KR2f0039_WYG_291-16a"/>
太宗時閹豎使還妄有所奏發太宗甚怒魏徴進諫曰<lb/>
閹豎雖㣲狎近左右時有言語輕而易信浸潤之譛為<lb/>
患特深以今日之明必無所慮為子孫教不可不杜絶<lb/>
其原太宗笑曰非公朕安得聞此言<lb/>
德宗時蕭復上言曰宦官為監軍恃恩縱横此属但應<lb/>
掌宫掖之事不宜委以兵權國政上不悦<lb/>
憲宗元和五年河南尹房式有不法事東臺監察御史<lb/>
元稹奏攝之擅令停務朝廷以為不可罰俸召還至敷<lb/>
<pb n="KR2f0039_WYG_291-16b"/>
水驛有内侍後至破驛門入擊稹傷靣上復引稹前過<lb/>
貶之李絳崔群言稹無罪白居易言中使陵辱朝士中<lb/>
使不問而稹先貶恐自今中使出外益暴横人無敢言<lb/>
者又稹為御史多所舉奏不避權勢切齒者衆恐自今<lb/>
無人肯為陛下當官執法有大姦猾陛下無從得知上<lb/>
不聼<lb/>
六年出知内侍省事吐突承璀為淮南監軍上問李絳<lb/>
曰朕出承璀何如對曰外人不意陛下遽能如是上曰<lb/>
<pb n="KR2f0039_WYG_291-17a"/>
此家奴耳曏以其驅使之乆故假以恩私若有違犯朕<lb/>
去之輕如一毛耳<lb/>
憲宗時任宦人為館驛使恃恩倨傲宰相李吉甫奏罷<lb/>
之㑹伐蔡復以中人領使左補闕裴潾諫曰凡驛有官<lb/>
專尸之畿内以京兆尹道有觀察使刺史相監臨臺又<lb/>
御史為之使以察過闕猶有不職則宜明科條督責之<lb/>
誰不惕懼若復以宫闈臣領之則内人而及外事職分<lb/>
亂矣夫事不善誡於初體有非不必大方開太平澄本<lb/>
<pb n="KR2f0039_WYG_291-17b"/>
正末宜塞侵官之原出位之漸<lb/>
翰林學士李絳極論宦官權倖侵害政事構毁忠政誷<lb/>
惑聖聦上曰此軰從古而有非朕特置已其何敢誷惑<lb/>
構毁朕豈用其言哉絳對曰陛下不信試取聖意素所<lb/>
美之事假以上㫖為惡問之即為不顧事實好惡便随<lb/>
順聖心而言此豈忠信所為實傾邪也中人本性唯在<lb/>
財利若趨邪行賄者雖事𩔖蹻跖智如豺狼而因便陳<lb/>
啟悉謂賢才若守正不通者雖行同顏閔理等龔黄因<lb/>
<pb n="KR2f0039_WYG_291-18a"/>
事中傷謂為貪冐不知仁義不分邪正此其天性也臣<lb/>
不敢言聖意知其如此遂其喜怒盖以常在左右積於<lb/>
狎習能用傾巧之智搆成疑似之端上聞而怒之因而<lb/>
信之却謂之為公也如此事状備載史言巧拙為真今<lb/>
古同病上曰此等是朕奴豈有信其毁譛如有此事卿<lb/>
等一一奏論朕當䖏置勿希朕㫖<lb/>
宣宗大中八年有敕使過陜右怒餅黒鞭驛吏見血高<lb/>
少逸以聞上責敕使謫配恭陵其後上召翰林學士韋<lb/>
<pb n="KR2f0039_WYG_291-18b"/>
澳屏左右問之曰近日内侍權勢如何對曰陛下威㫁<lb/>
非前朝之比上閉目揺首曰全未全未尚畏之在䇿將<lb/>
安出對曰若與外廷議之恐有太和之變不若就其中<lb/>
擇有才識者與之謀上曰此乃末䇿朕已試之矣自衣<lb/>
緋已下皆感恩纔衣紫則相與為一矣上又與令狐綯<lb/>
謀盡誅宦官綯恐濫及無辜宻奏曰但有罪勿捨有闕<lb/>
勿補自然漸耗至於盡矣<lb/>
僖宗時黄頭將郭琪夜燒營剽城邑帝與田令孜保東<lb/>
<pb n="KR2f0039_WYG_291-19a"/>
城自守羣臣不得見左拾遺孟昭圖請對不召因上䟽<lb/>
極陳君與臣一體相成安則同寧危則共難昔日西幸<lb/>
不告南司故宰相御史中丞京兆尹悉碎于賊唯兩軍<lb/>
中尉以扈乗輿得全今百官之在者率冐重險出百死<lb/>
者也昨昔黄頭亂火照前殿陛下唯與令孜閉城自守<lb/>
不召宰相不謀羣臣欲入不得求對不許且天下者高<lb/>
祖太宗之天下非北司之天下陛下固九州天子非北<lb/>
司之天子北司豈悉忠於南司廷臣豈無用於敕使文<lb/>
<pb n="KR2f0039_WYG_291-19b"/>
宗時宫中災左右廵使不到皆被顯責安有天子播越<lb/>
而宰相無所豫羣司百官棄若路人已事誠不足諫而<lb/>
來者冀可追也䟽入令孜匿不奏<lb/>
昭宗龍紀元年宦者楊復恭常乗肩輿至太極殿是日<lb/>
上與宰相言及四方反者孔緯曰陛下左右有將反者<lb/>
況四方乎上矍然問之緯指復恭曰復恭陛下家奴乃<lb/>
肩輿造前殿多飬壯士為假子使典禁兵或為方鎭非<lb/>
反而何復恭曰子壮士欲以收士心衛國家豈反耶上<lb/>
<pb n="KR2f0039_WYG_291-20a"/>
曰然則何不使姓李而姓楊乎復恭無以對<lb/>
天復元年上悉以軍國事委崔𦙍宦官側目𦙍欲盡除<lb/>
之韓偓曰事禁太甚此軰亦不可全無恐其黨廹切更<lb/>
生他變𦙍不從上獨召偓問之對曰東内之難敕使誰<lb/>
非同惡䖏之當在正旦今已失其時矣上曰當是時卿<lb/>
何不為崔𦙍言之對曰陛下詔書云四家之外餘無所<lb/>
問夫人主所重莫大於信旣下此詔則守之宜堅若復<lb/>
戮一人則人人懼死矣然後來所去已為不少此其所<lb/>
<pb n="KR2f0039_WYG_291-20b"/>
以恟恟不安也今不若擇其尤無良者數人明示其罪<lb/>
寘之於法然後撫諭其餘擇其忠厚者使為之長有善<lb/>
則奬有罪則懲則咸自安矣此曹在公私者以萬數豈<lb/>
可盡誅耶夫帝王之道當以重厚鎮之公正御之至於<lb/>
瑣細機巧此機生則彼機應矣終不能成大功所謂理<lb/>
絲而棼之者也況今朝廷之權散在四方茍能先収此<lb/>
權則事無不可為者矣上深以為然<lb/>
宋仁宗慶厯元年右正言孫沔上奏曰臣竊聞内侍别<lb/>
<pb n="KR2f0039_WYG_291-21a"/>
立主司中官自通禁省有唐四品不過於典制五局兼<lb/>
置於令丞所以分中閫之政不使挾外庭之議如此檢<lb/>
莭尚至侵陵故聖宋以來明制斯在太宗著令式之文<lb/>
真皇述箴規之訓能詔近習各守行藏豈令輕干國柄<lb/>
竊弄天機一言成於毁譽三事出於吹嘘所繫安危尤<lb/>
加約束是以先朝秦翰等數人履行端謹莭義深厚心<lb/>
皆好善意不害人出則揔邊方之寄歸則守内庭之職<lb/>
俾之兼領亦不侵官止守使名終無殊命今聞欲以都<lb/>
<pb n="KR2f0039_WYG_291-21b"/>
知押班之資外干閤門引進之上隳國家之舊典起宦<lb/>
寺之威權況内殿起居則别班外朝集㑹則不預安用<lb/>
異數竊據横行盖因幹當局務之間多與文武官員同<lb/>
事争列名銜自尊位號遂欲改革品秩僥冀寵榮誰啟<lb/>
厲階輙敗經制今邊陲用武賞罰是先遴揀官資尚難<lb/>
激勸豈宜閽寺之人更居侯伯之上竊恐將帥之臣耻<lb/>
居其下䇿勲之際不重此官大紊紀綱事亦非細伏望<lb/>
陛下守祖宗之規式戒左右之權倖則朝廷之福天下<lb/>
<pb n="KR2f0039_WYG_291-22a"/>
之幸也所有先降劄子下閤門重定都知押班立次乞<lb/>
更不施行<lb/>
知諫院張方平上奏曰臣昨聞重定二省都知押班等<lb/>
着在閤門使之上物議雜起深以為非當時有司無人<lb/>
論執茍從其請旣已失之今又聞二省陳乞奏授子孫<lb/>
恩澤於常秩上更加一等此事若行不唯違越祖宗法<lb/>
度隳紊朝廷典章必致陛下有私近習之名大臣有阿<lb/>
親倖之醜内侍有恣横之議諫官御史有隐黙之尤且<lb/>
<pb n="KR2f0039_WYG_291-22b"/>
都知押班地䖏親近宜為朝廷愛惜事體動循軌度孜<lb/>
孜徇公如此僥求何以示外易曰履霜堅氷至言當戒<lb/>
其漸也漢之事臣嘗為陛下言之矣伏望聖㫁深賜察<lb/>
納其都知押班奏䕃恩例伏乞一仍舊制<lb/>
方平又上宦者論曰臣聞三代之制凡在君側皆卿大<lb/>
夫士夏商之世未聞有宦者周官雖有閽人之職止乎<lb/>
掌王宫中門之禁幾出入時啟閉掃門庭而已非所以<lb/>
預政令摠權務者也周道衰㣲官紀紊亂而寺人巷伯<lb/>
<pb n="KR2f0039_WYG_291-23a"/>
稍見乎詩傳至於秦漢列為近職然帷幄親宻之地省<lb/>
闥左右之任宣受詔命陪從輿輦自諸常侍謁者之職<lb/>
多為士人儒者之選自武帝臨御長乆留連盤娯數燕<lb/>
逰乎後庭頗踈隔乎朝士故請奏機事多由宦者而始<lb/>
得政矣遂為兩京䘮敗之基焉東漢自孝安之後繼以<lb/>
女主臨朝隂勢相乗中官遂大專㫁國命掌握衡軸賢<lb/>
才死於鈎黨黎民弊於塗炭三綱錯亂四海飜離害徧<lb/>
生靈毒滿區夏而桓帝乃始比超悺於伊旦靈帝方更<lb/>
<pb n="KR2f0039_WYG_291-23b"/>
指讓忠為翁母書傳所載覆亡之迹未若桓靈之際也<lb/>
唐太宗定制内省官階不得逾四品而其數不及百員<lb/>
但分掌五局及在閤門守禦黄衣廪食而已後明皇纉<lb/>
御崇重宫臣乃至爵為國公門施棨㦸中官之數遂及<lb/>
三千則有銜命四方監軍諸道宣傳宻㫖主當要務詣<lb/>
一郡至一軍誅索貨賕必千萬計揺動天下紊亂朝經<lb/>
内則思藝為林甫之腹心外則璆琳為禄山之耳目以<lb/>
至養成祻變傾覆基祚于後肅宗有輔國之逼而不得<lb/>
<pb n="KR2f0039_WYG_291-24a"/>
全父子孝慈之性代宗為元振所制而不能庇將相股<lb/>
肱之臣德宗自山南䝉塵而還不欲武臣典親兵乃置<lb/>
兩中尉分掌左右神䇿天威等軍而委宦者主之由是<lb/>
禁衛兵權之重悉歸於中官矣蘭錡將臣藩嶽戎帥自<lb/>
其蓄育由之遣置威福之柄非復天子所執元和神武<lb/>
之功猶不書葬昭愍童昏之亂宜難自全士良虎視於<lb/>
太和之朝令孜鴞張於乾符之後逮其季世王室如燬<lb/>
南北朋比中外乖疑内則隂邪惡𩔖秉樞機外則險賊<lb/>
<pb n="KR2f0039_WYG_291-24b"/>
姦人居相位争權交噬刺骨相復故崔昌遐軰連結强<lb/>
帥鄉導全忠本為自援之謀遂成移國之祻是非一朝<lb/>
一夕之故所由來者漸矣或曰三代而下一統承平之<lb/>
治國惟漢唐焉而其顚覆䘮敗之祻同由此迹歴世則<lb/>
不然何歟臣對曰是惟一統承平之治國而後同此祻<lb/>
也何歟曰夫為國者不在外難必有内憂自非聖人孰<lb/>
能戒慎乎無患憂愓於旣安當其一統為大無艱虞之<lb/>
急承平乆治有驕汰之志匪勤惟懈逸欲是㝷幾務宻<lb/>
<pb n="KR2f0039_WYG_291-25a"/>
猷委之近習大臣從容而議存大體而畧細故憸人窺<lb/>
伺其隙乗機㑹而竊事權故弊積於甚㣲慝生乎所忽<lb/>
此漢唐之所以亂也夫魏氏至於江左疆事外擾朝廷<lb/>
多虞雖有暴慢之君荒殘滛辟危窘斃滅勢不得長嬖<lb/>
佞奸孽旋亦夷殛故上權之墜于下也無滋蔓深固之<lb/>
勢抑時有緩急其間不足容乎因循之暇爾臣故曰是<lb/>
惟一統承平之治國乃同此祻也噫弊之來也旣乆矣<lb/>
其亦奈何姑可取戒乎漢桓靈之事勿使預乎刑獄以<lb/>
<pb n="KR2f0039_WYG_291-25b"/>
免其誣染善良之虐乎姑可取戒乎唐明皇之事勿使<lb/>
銜命出使以省其怖動郡縣之威乎姑可取戒乎肅代<lb/>
德之事勿使侵盗軍旅以収其把握天下之柄乎是三<lb/>
者不失則人君之所以據圖御世士大夫之所以輸忠<lb/>
事主烝民之所以宅生託命可以保全而不陷于非道<lb/>
矣<lb/>
三年知諫院歐陽脩上䟽曰臣伏見内官馮承用近因<lb/>
過失為臣寮論奏陛下親發睿斷不私小人聼納羣言<lb/>
<pb n="KR2f0039_WYG_291-26a"/>
逐去左右中外之士莫不相慶然初聞朝議將與外任<lb/>
至今多日未見指揮近日外靣虗傳云却得教坊勾當<lb/>
㽞在京師竊以方今内外臣寮若有罪犯便須勘劾依<lb/>
法行遣今承用本因有過超轉官資只與外任尚為優<lb/>
幸若更遲㽞不遣則使今後伏事陛下左右者恣為過<lb/>
惡無以戒勸承用從來過犯甚衆人皆畏懼不敢明言<lb/>
自其罷却入内已來舊跡漸多彰露内庭之事臣不細<lb/>
知外邊作過頗有實状今若未行逺黜則言事臣寮不<lb/>
<pb n="KR2f0039_WYG_291-26b"/>
免再有論奏勾連獄訟生事轉多其馮承用伏乞早與<lb/>
一外任閒慢差遣便令出京可以戒勵後人外弭物論<lb/>
皇祐元年侍御史何郯上奏曰臣伏聞近日入内内侍<lb/>
省都知職次有闕例當逓遷縁此職任日夕在陛下左<lb/>
右最為親近所宜遴選擇循謹無過之人充選其有罪<lb/>
累降出之流不可復議除授況朝廷近日申明内臣條<lb/>
約曽經落職更不許充入内内侍省都知等職次自再<lb/>
立此條約今方第一次遷改切宜遵行以明命令之信<lb/>
<pb n="KR2f0039_WYG_291-27a"/>
其或自弃定制除授失當竊恐命行之後羣情不允必<lb/>
致人言煩黷聖聼臣所以先事論列者欲冀朝廷採擇<lb/>
凡一爵賞無有過差以厭人心伏望聖慈特賜宣諭中<lb/>
書樞宻院大臣今來逓年入内内侍省都知等職次並<lb/>
令依近日申明條貫施行其過犯曽經落職内臣不在<lb/>
進擬之限所貴遴擇親侍預選必䖍<lb/>
　<lb/>
　<lb/>
<pb n="KR2f0039_WYG_291-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百九十一<lb/>
</p>
<p>
</p>
  </div>
</body>
</text>
</TEI>
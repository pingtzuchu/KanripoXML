<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2f0039_WYG_289-1a"/>
欽定四庫全書<lb/>
　　歴代名臣奏議卷二百八十九<lb/>
　　　　　　　　　　　　明　楊士竒等　撰<lb/>
　　外戚<lb/>
宋仁宗天聖七年羣牧判官龎籍上奏曰帝王行法必從<lb/>
近始使左右貴戚畏而不犯犯而不捨則天下孰敢輕重哉<lb/>
夫左右之臣貴宻之戚出入禁闥綢繆寵遇凡常之見所望<lb/>
惟恩望恩不已驕怨漸積諸葛亮所謂寵之以位位極則賤<lb/>
<pb n="KR2f0039_WYG_289-1b"/>
順之以恩恩極則慢夫有賤位之心繼以慢恩之意未有不<lb/>
猖獗踰檢縱肆無憚者矣過惡既盈然後寘之文法此前代<lb/>
之亡身覆族者皆由驕之太過制之不早故也所謂將欲福<lb/>
之適足禍之不若以義而斷其恩以法而制其漸知有過不<lb/>
捨則大過不生矣知無故不賞則僥望自息矣諸葛亮所謂<lb/>
威之以法法行則知恩限之以爵爵加則知榮是也使其<lb/>
操履自守常有懼禍之心寵渥所被必懐感恩之意永保元<lb/>
吉與國同休豈非王者待左右親戚之至仁乎孰若養成<lb/>
<pb n="KR2f0039_WYG_289-2a"/>
癰疽使至決潰也臣頃為開封府兵曹㕘軍伏見王世<lb/>
融因毆本府客司軍將仇保法當贖銅特勅勒任且仇<lb/>
保京府一走吏耳世融貴戚之子也陛下責其横恣越<lb/>
法停官此實國家用法之至當而保全戚里之深心也<lb/>
若陛下制馭左右貴戚皆如世融則何患法不行而人<lb/>
不畏乎況此數年事耳固未忘扵聖心近聞作坊料物<lb/>
庫監官連宫掖之戚侵盜官物事發而逃三司案捕之<lb/>
次降㫖不令窮究此非臣本職得自風傳萬一有之未<lb/>
<pb n="KR2f0039_WYG_289-2b"/>
為美事陛下何不使推窮其事付之於法俟其知過後<lb/>
或因赦文稍加収叙或以衣食豢養不使任職若因而<lb/>
悛改是陛下再造其身也此乃公法不屈私恩亦隆臣<lb/>
切惑聖㫁異扵曩時也計過則此重而彼輕也論屬則<lb/>
彼親而此䟱也議罪則彼加法而此貸刑也臣恐中外<lb/>
有或效之者繩之以法是同罪異罰矣因而寛之是法<lb/>
憲廢矣昔漢武時隆憲公主病因以金千斤錢千萬為<lb/>
子昭平君豫贖死罪上許之隆慮公主卒昭平君驕醉<lb/>
<pb n="KR2f0039_WYG_289-3a"/>
殺人廷尉請論武帝曰法令者先帝所造也用弟故而<lb/>
誣先帝之法吾何面目入髙廟乎又下負萬民乃可其<lb/>
奏哀不能自止且隆慮帝妹也昭平帝婿也復已許其<lb/>
贖死而終不貸貰者盖食言之媿小而廢法之失大也<lb/>
故臣願陛下謹法制以齊中外也<lb/>
景祐三年右司諫供諫職韓琦上奏曰臣歴觀方牘槩<lb/>
見后黨率從憑藉罕務檢脩是故抑其勢則獲安縱其<lb/>
欲則招禍矧屬聖神御宇慈愛及親既務全恩誠宜杜<lb/>
<pb n="KR2f0039_WYG_289-3b"/>
漸臣竊以新授成州防禦使楊景宗起扵寒悴本無勲<lb/>
績特縁戚里遂冒貴階洊警盜於列城復緫戎於要地<lb/>
肆情犯法所在奏論矜貸寔多豪暴無改近者荘恵皇<lb/>
太后上僊乗驛歸闕所宜哀號夙夜以極追懐而乃未<lb/>
及解装遽思廣第丁謂故宅晋已賜給制度宏壯宇室<lb/>
延袤都畿之下鮮克倫比況乎左右民舍己從安處一<lb/>
旦驟令移徙不容尋卜所居遂至毁擊閭閻驚驅老幼<lb/>
悉令暴露咸使怨嗟復近扵殿廷恣其忿誚輒成喧厲<lb/>
<pb n="KR2f0039_WYG_289-4a"/>
必達上聦恭惟宻禁至嚴清光甚邇臣下所履跼蹐為<lb/>
常在扵宫掖之間猶無畏忌使之州郡之内孰遏侵陵<lb/>
茍不舉劾其非誡勉扵後是使無知之性居職任寖為<lb/>
小過謂親寵而不問稔成巨慝豈憲律之當捨是則有<lb/>
漸而故滋其蔓推恩而不保其終徒惻上仁足傷醲化<lb/>
臣欲乞詔下有司明按其罪或屈法以俾之嚮善或申<lb/>
罰以懲其不恭盡繫宸衷少塞輿議臣猥參諫職但罄<lb/>
所聞固不敢乘隙以傾人相時而言事盖欲陛下全外<lb/>
<pb n="KR2f0039_WYG_289-4b"/>
族而隆孝治存國體也<lb/>
慶歴四年右司諫供諫職余靖上奏曰臣竊聞已降敕<lb/>
命差職方貟外郎張堯佐提㸃府界諸縣鎮公事外議<lb/>
皆言堯佐識見淺近依託後宫嬪嬙之勢已得内降指<lb/>
揮改賜章服又從内批與省府差遣大臣依違不能堅<lb/>
執遂與府界提㸃伏惟陛下損節浮費放減後宫絶斜<lb/>
封之官無私謁之寵此皆日来親行至美之事安得更<lb/>
使人言籍籍如此臣深為陛下惜之大凡嬪御親姻但<lb/>
<pb n="KR2f0039_WYG_289-5a"/>
多與財帛足表恩意至如堯佐進士出身自當随其才<lb/>
望與之差遣何必躐等待之以騰物議府界提㸃比省<lb/>
府判官固是降等其如吕公弼亦是辭三司判官就此<lb/>
差遣未及半年早已遷陟議者不論其才但言是故相<lb/>
之子所以進用太速將来堯佐若循此例昇進外議亦<lb/>
只謂是斜封私謁之𩔖竊恐上累聖徳若陛下必欲愛<lb/>
之不若與有職田一近郡正以表陛下屈己從人之徳<lb/>
扵堯佐資序亦無所損也<lb/>
<pb n="KR2f0039_WYG_289-5b"/>
八年殿中侍御史何郯上奏曰臣伏覩近日后族戚里<lb/>
非次改官稍多朝廷爵賞本以寵待勞臣非素有勲績<lb/>
即須循年考今横恩過寵輕授無度竊恐近戚之家迭<lb/>
相攀援人懐異望若各從所求即是名器髙下皆以恩<lb/>
授陛下至公在御凡一爵賞皆循典制推此恩澤必是<lb/>
近嵗戚姻入内有所干求聖心念親親之故不欲拒絶<lb/>
所以致冒賞貪進之人衆而煩黷聖聴況舊有條約皇<lb/>
親命婦不許因入内投進文字求内批指揮差遣及非<lb/>
<pb n="KR2f0039_WYG_289-6a"/>
次改轉恩澤如有内批指揮即令樞宻院進呈具此條<lb/>
貫執奏不得輒便施行朝廷著令如此明白臣下尚不<lb/>
遵此若從而遂之即是啟僥倖之門塞公平之路此風<lb/>
寖行為害不細伏望聖慈以義㫁恩特賜指揮其近戚<lb/>
干求非次改轉恩澤一切止絶所貴重惜爵秩以允公<lb/>
議<lb/>
皇祐元年郯又奏曰臣伏聞祖宗典故宗室姻戚未嘗<lb/>
委之典禁兵及任要官近年因李昭亮授管幹殿前馬<lb/>
<pb n="KR2f0039_WYG_289-6b"/>
歩軍都指揮使公事郭承祐相繼被用遂成此例縁自<lb/>
先朝至今宗室諸院尚未有預領民事者今以兵權付<lb/>
之近戚竊恐競相扳援漸干國政至公任使雖無親䟱<lb/>
然扵防㣲杜漸之道固為逺慮伏望詔中書門下樞宻<lb/>
院稽求列聖故事自今與宗室連姻臣僚更不得除授<lb/>
典掌侍衛及樞要之任仍立為永制以絶後来非冀之<lb/>
人<lb/>
三年郯出知漢州又奏曰臣伏見三司使禮部侍郎張<lb/>
<pb n="KR2f0039_WYG_289-7a"/>
堯佐慶歴三年冬從開州来是時猶作南宫散郎自頃<lb/>
至今不五六年間遂歴盡要近廼尹京邑乃司計籍縁<lb/>
堯佐雖由進士登第歴官無他過然驟被寵用人情皆<lb/>
以止縁後宫之親非復以才能許之況三司使位望任<lb/>
使為二府之亞跂歩便至今堯佐充三司使已踰年若<lb/>
大饗訖事衆議謂陛下以醻勞為名必當進用堯佐在<lb/>
兩府果如衆議命行之日言事之臣必以死争當是之<lb/>
時陛下欲決用堯佐則當黜言者聴用言者即須罷堯<lb/>
<pb n="KR2f0039_WYG_289-7b"/>
佐酌之兩塗必難並立然用堯佐而黜言者則累徳聴<lb/>
言者而罷堯佐則傷恩累徳則損歸聖躬傷恩則怨起<lb/>
近戚欲聖躬無所損外戚無所怨莫如富貴堯佐而不<lb/>
假之以權如李用和處之正得宜也前古近戚成敗之<lb/>
間其鑒不逺崇寵過當則不免禍咎抑損得所則必能<lb/>
安全禍咎安全不唯其家繫之抑亦國随而興衰也此<lb/>
書傳所載不可悉數陛下聪明固宜監觀往事以為社稷<lb/>
之計前嵗陛下備禮册命貴妃外廷紛紜已有物議然<lb/>
<pb n="KR2f0039_WYG_289-8a"/>
臣當時未嘗論列者盖以天子列嬪妃之位明有典章<lb/>
若不干預政事置亦無害今用堯佐至三司使已是預<lb/>
政事況扵進處二府則天下之議當以為如何堯佐進<lb/>
用與否固亦未測陛下之意然而已進用而後言縦能<lb/>
追罷其人臣頗獲直名扵陛下已損盛徳固莫若先事<lb/>
而言冀陛下審處其事使無過差則君臣上下之道兩<lb/>
得之矣臣以言責在陛下左右周旋四五年但事干朝<lb/>
廷大體及大姦大蠧無不論列䝉陛下多賜采納今以<lb/>
<pb n="KR2f0039_WYG_289-8b"/>
親老方將外補唯扵堯佐一事心知不可而遂不建一<lb/>
言則異時臣負懐情不盡之責故扵將行不敢黙黙而<lb/>
復布腹心焉伏望陛下幸採臣章俯從公議不徇一時<lb/>
之愛以全千古之名則雖盡南山之竹不足載徳美之<lb/>
盛與夫寵一人而失天下之心者不可同日而語也<lb/>
皇祐間知諫院錢彦達上奏曰臣風聞閤門使李璋欲<lb/>
除軍中職名竊以李璋本由戚屬恩澤入官三五年間<lb/>
坐躋顯仕未補邉防經歴事任加以人才懦弱别無勲<lb/>
<pb n="KR2f0039_WYG_289-9a"/>
勞委之師旅未協公議安危之本所繫非輕且諸將有<lb/>
久戍沙漠早立勲績者及外戚貴屬在李璋上者引李<lb/>
璋為比乞軍中職名則朝廷何以却之與之則恩賞失<lb/>
宜不與之則中心觖望可否之際措置頗難且李璋既<lb/>
主兵馬即須出屯疆埸素無韜畧之藴訓練之嚴萬一<lb/>
胡人小出斯人何以捍禦本謂愛之寔害之也或朝廷<lb/>
以李璋戚屬宜加恩禮不若俟其少有勲勞擢進官資<lb/>
則事體兩全名實相副欲乞出自聖意特賜寖罷李璋<lb/>
<pb n="KR2f0039_WYG_289-9b"/>
管軍指揮庶合中外公議<lb/>
知諫院包拯上奏曰臣伏覩陛下即位僅三十年奉承<lb/>
祖宗謨訓未有反道敗徳之事陛下固知之乃五六年<lb/>
超擢張堯佐羣臣皆切議于下然而迹其過不在陛下<lb/>
在女謁近習及執政大臣也何以言之盖女謁近習動<lb/>
伺陛下之所為知陛下繼嗣未立而有所私莫不潜有<lb/>
趨向而附結之執政大臣不思規陛下以大義乃從䛕<lb/>
順指髙官要職惟恐堯佐不滿其意使陛下有私昵後<lb/>
<pb n="KR2f0039_WYG_289-10a"/>
宫之過也此豈愛君之心哉且以本朝故事言之昭憲<lb/>
皇太后誕生祖宗有基命之烈其諸弟杜審肇輩窮老<lb/>
纔有得一節度使者雷有終以工部侍郎討平西川得<lb/>
宣徽使李至扵先朝有東宫之舊自工部尚書參知政<lb/>
事才用為武勝軍節度使錢若水任樞宻副使李士衡<lb/>
以尚書左丞為三司使以及陛下之朝李維為翰林學士<lb/>
承旨刑部尚書陳堯咨為翰林學士知開封府並止換<lb/>
觀察使夏竦立兩府自三司使户部尚書止得散節度<lb/>
<pb n="KR2f0039_WYG_289-10b"/>
使後二年方加宣徽使鄭戬亦曽任樞宻副使以資政<lb/>
殿大學士知并州後方加宣徽使又一年乃除節度使<lb/>
今堯佐謂之親則孰若杜審肇兄弟乎謂之賢而功孰<lb/>
若雷有終李至錢若水乎而宣徽節度使并以與之若<lb/>
非内外協應䝉惑攘竊寧至此哉堯佐叨據如此慙羞<lb/>
不知真清朝之穢汚白晝之魑魅也況下制之日陽精<lb/>
闇塞氛霧繼起天道固扵人事不逺伏望陛下斷以大<lb/>
義稍割愛情追寝堯佐過越之恩必不得已宣徽節度<lb/>
<pb n="KR2f0039_WYG_289-11a"/>
使擇與其一仍罷羣牧制置使之命俾之外郡以安全<lb/>
之如此則仰合天意俯順人情而重新盛徳矣<lb/>
拯又奏曰臣等伏見張堯佐除授宣徽南院使制命復<lb/>
下物議騰沸況臣等以言為職豈敢私自顧慮各為身<lb/>
謀哉直以誕告再行若固守前議復乞追奪扵朝廷事<lb/>
體亦似未安所以進退惶惑不即論列雖然事體有必<lb/>
須裁制者不可不深察臣等不得不極陳也張堯佐怙<lb/>
恩寵之厚僥求覬望不知紀極始欲得宣徽使今訖行<lb/>
<pb n="KR2f0039_WYG_289-11b"/>
前命付與之矣雖出領外鎮将来必求入覲即圖本院<lb/>
供職以至使相重任名器之大者盡可皆縁恩私無求<lb/>
而不獲必快己欲以熏灼天下此不可不深察也伏望<lb/>
思已然之失為杜漸之制特降詔旨申勅中書門下諭<lb/>
以堯佐比縁恩私不次超擢享此名位已為過越将来<lb/>
更不令處使相之任及不許本院供職仍趣赴河陽任<lb/>
所庶㡬壓塞人情防杜閒隙臣等不勝為國納忠激切<lb/>
之至<lb/>
<pb n="KR2f0039_WYG_289-12a"/>
拯又奏曰臣等伏以陛下凡事克己鮮有過舉止扵堯<lb/>
佐厚甚不無衆口交非若厭物情理須裁抑然自去冬<lb/>
力爭此事幸賜開納天下皆仰聖度能虚懐而徇諫也<lb/>
今来重申前命所以不即論列乞行追奪者盖為朝廷<lb/>
曲全事體耳其如大恩不可頻假羣心不可固違假之<lb/>
頻則損威違之固則兆亂伏望以國家至計為念檢㑹<lb/>
臣等前後劄子必賜施行不勝懇激之極<lb/>
御史中丞王舉正上奏曰臣伏覩張堯佐優異之恩無<lb/>
<pb n="KR2f0039_WYG_289-12b"/>
有其比竊以堯佐素乏材能徒以夤縁後宫僥倖驟進<lb/>
國家計府須材以辦經費堯佐猥尸其職中外咸謂非<lb/>
據近者臺諫繼有論列陛下雖罷其任使而復加崇寵<lb/>
轉踰于前併授四使又賜二子科名賢愚一詞無不嗟<lb/>
駭夫爵賞名數天下之公器不當以後宫䟱戚庸常之<lb/>
材過授寵渥使忠臣義士無所激勸且堯佐居職物論<lb/>
紛紜固當引分辭避而晏然恃賴曽無一言自陳叨竊<lb/>
居位日覬大用及異恩既出復託以假告未祇受其意<lb/>
<pb n="KR2f0039_WYG_289-13a"/>
尚若不足繼有邀求不䖍君命莫甚扵此者昔漢元帝<lb/>
時馮野王以昭儀之兄在位多舉其行能帝曰吾用野<lb/>
王後世必謂我私後宫親戚本朝太宗皇帝孫妃之父<lb/>
止授南班散秩盖保全後宫戚屬不令事勢僭盛以取<lb/>
顛覆伏望陛下逺鑒前古美事近守太宗皇帝聖範追<lb/>
取堯佐新命除與一郡以熄中外之議伏以陛下自臨<lb/>
馭以来孜孜勤政無有失徳今忽行此事有損聖明若<lb/>
濫賞必行則朝綱威柄由此隳紊四方駭任人之失二<lb/>
<pb n="KR2f0039_WYG_289-13b"/>
鄙萌輕國之心臣方叨司憲適覩除命事干國體不敢<lb/>
緘黙望聖慈開納速降指揮或臣言之不行即乞罷臣<lb/>
憲司出補逺郡<lb/>
舉正又奏曰臣近以張堯佐再除宣徽使三嘗論奏且<lb/>
人君御天下惟爵賞為大公受授非當則天下竊議堯<lb/>
佐本常才但以夤縁後宫叨據非分自去年冬罷三司<lb/>
使除宣徽使制命方出中外莫不駭聴其時臣與諫官<lb/>
御史至留班欲廷議而爭之尋罷宣徽使尚忝節度名<lb/>
<pb n="KR2f0039_WYG_289-14a"/>
品今四方多虞災異數見若非奨擢有功任用賢直則<lb/>
何以上答天戒下慰民望哉堯佐自罷宣徽使方逾半<lb/>
年端坐京師以尸厚禄今復授之盖増鄙誚此乃執政<lb/>
不念祖宗基業之重順顔固寵不能執奏制命既行有<lb/>
損聖徳若陛下不納臣盡忠愛君之請必行堯佐濫賞<lb/>
竊位之典即乞黜臣以誡不識忌諱愚直之人<lb/>
殿中丞同知禮院司馬光上奏曰臣聞明主勞心力以<lb/>
求諫和顔色而受之士猶畏懦而不敢進又況震之以<lb/>
<pb n="KR2f0039_WYG_289-14b"/>
威壓之以重而望忠臣之至直言之入難矣臣之不忠<lb/>
言之不直而天下安萬事治者未之有也臣竊見臺諌<lb/>
官屢以張堯佐事上言而陛下執之益堅拒之益固前<lb/>
日臺諫官等守閤請對陛下却而不納中外之人莫不<lb/>
駭愕以為異事昔漢元帝欲用馮昭儀兄野王為御史<lb/>
大夫既而疑曰吾恐後世謂吾私扵後宫遂不用今堯<lb/>
佐有野王之嫌而無其才陛下不次用之數年間自散<lb/>
郎至宣徽使彼雖實有可稱天下之人安可家至户曉<lb/>
<pb n="KR2f0039_WYG_289-15a"/>
使謂陛下不私後宫哉抑又聞之人有種𤓰而甚愛之<lb/>
者盛夏日方中而灌之𤓰不旋踵而萎種而愛之非不<lb/>
勤也然灌之不以其時適所以敗之也今陛下貴用堯<lb/>
佐逺過其分天下已側目扼腕而疾之又復摧折忠諫<lb/>
以重其罪是正日中而灌𤓰也臣竊為堯佐寒心而陛<lb/>
下獨不為之深思逺慮哉非獨如是而已前者臺諫官<lb/>
不得對之日隂霧㝠𡨕跬歩相失寒冰著木終日不解<lb/>
臣謹按洪範五行傳聴之不聪是謂不謀厥咎急厥罰<lb/>
<pb n="KR2f0039_WYG_289-15b"/>
常寒又按京房書謂之䝉氣此皆隂氣太盛壅蔽陽明<lb/>
上下否塞疑惑不決之象天意昭然有如教語行道之<lb/>
人皆知其異陛下純孝嚴恭天命容納直言深明得失<lb/>
此非臣之䛕乃天下所共知也獨奈何以堯佐之故忽<lb/>
天戒而不顧棄人言而不從輕祖宗之爵禄違古今之<lb/>
明鑒書之簡策使天下之人有以議聖徳之萬一或累<lb/>
扵光融髙大之美此臣所以日夜痛心疾首寝不能安<lb/>
食不能飽深為陛下重惜者也臣聞臣之事君猶子事<lb/>
<pb n="KR2f0039_WYG_289-16a"/>
父也豈有父獲大謗扵外而子不以告且不諫哉惟陛<lb/>
下亟召諌臣使竭其所聞采納其言而慰安其意以厭<lb/>
上天之心解外廷之惑闢忠讜之路塞寵倖之門則天<lb/>
下歡然歌頌盛徳豈有窮哉昔漢明帝作徳陽殿鍾離<lb/>
意諫即時罷之後乃復作殿成謂羣臣曰鍾離尚書在<lb/>
此殿不成矣然明帝非不欲為殿也所以屈意罷之者<lb/>
欲全諫臣之節而開直言之端也今臺諫官前後言堯<lb/>
佐者數矣陛下曽不留神省察少為裁減以慰其心夫<lb/>
<pb n="KR2f0039_WYG_289-16b"/>
人主所欲為人臣豈能强變之哉頋自今以往事復有<lb/>
大扵堯佐者在列之臣噤嘿拱手視之而已矣此非朝<lb/>
廷之福也不然羣臣猶朽木陛下猶雷電安可以力校<lb/>
哉惟陛下察之而已矣<lb/>
光又論李瑋知衞州狀曰右臣竊聞駙馬都尉李瑋出<lb/>
知衛州兖國公主入居禁中瑋所生母楊氏歸瑋兄璋<lb/>
之宅其公主宅祇應人等悉令散遣外議籍籍無不恠<lb/>
愕㐲以陛下始者追念章懿太后選瑋使之尚主欲以<lb/>
<pb n="KR2f0039_WYG_289-17a"/>
申固姻戚富貴其家今以公主之故使李氏母子離析<lb/>
家事流落大小憂讋殆不聊生豈始所以結婚之意哉<lb/>
近者章懿太后忌日陛下閱奩中之故物思平生之居<lb/>
處獨能無雨露之感悽愴之心乎臣愚以為陛下宜且<lb/>
留李瑋在京師其公主宅祇應人等除作過者逺加竄<lb/>
逐出外其餘並令如舊儲偫什物皆垵堵不移以俟嵗<lb/>
月之間徐以義理曉諭公主庶㡬回意易慮率徳遵禮<lb/>
復歸本宅則中外之情無不釋然不然公主必無復歸<lb/>
<pb n="KR2f0039_WYG_289-17b"/>
李氏之志者則今日致此衆議紛紜煩瀆聖聴皆由公<lb/>
主縱恣胷臆無所畏憚數違君父之命陵蔑夫家豈可<lb/>
使李瑋獨䝉斥逐出外而公主爵邑請受全無貶損非<lb/>
所以示天下至公之道也<lb/>
嘉祐元年知諫院范鎮上奏曰臣伏見駙馬都尉李瑋<lb/>
家指使小底已及四五十人至今不住傳宣差送又門<lb/>
下出入舉人皆豪室子弟僥倖無賴者又修建主第功<lb/>
役過甚㐲以陛下只有公主一人其駙馬所宜愛之納<lb/>
<pb n="KR2f0039_WYG_289-18a"/>
之扵善不可陷之扵不善今李瑋年少正當向學而多<lb/>
使僥倖無賴之人在其左右修建居室復大僭侈非所<lb/>
謂納之扵善也欲乞指揮約定指使小底人數量留外<lb/>
其餘人放令逐便所有出入舉人亦宜慎選免致將来<lb/>
僥求恩澤别招人言仍定居室之制以防僭侈之萌此<lb/>
皆愛惜李瑋之事㐲惟必賜施行<lb/>
四年江休復上奏曰臣伏見陛下躬親大袷之禮祇見<lb/>
祖宗之靈所以崇祖妣之恩識昭穆之叙凡在宗屬莫<lb/>
<pb n="KR2f0039_WYG_289-18b"/>
不助祭至扵配祔之坐母后之家年祀浸深子孫替墜<lb/>
薦奠之際其何以慰神靈之想哉臣竊見漢章帝詔曰<lb/>
四時陵廟無人助祭先后者朕甚傷之此肅宗所以發<lb/>
徳音也今駿奔在廟者不過一二近戚至扵杜賀之家<lb/>
宋符之族興微紹絶未有聞焉唐開元初除昭成皇后<lb/>
四從叔太子洗馬仍令檢校本宗子弟此亦前代之令<lb/>
典也昭憲皇太后誕育二聖為一代姜任今子弟失序<lb/>
宅宇蕩析唐旌直言尚猶贖第還付其家矧先后之近<lb/>
<pb n="KR2f0039_WYG_289-19a"/>
屬乎臣謂宜因祫享大慶應先后之家子孫替墜者糾<lb/>
合資贍随材擢叙量其厚薄逓加恩恤臣茍有所見不<lb/>
敢緘黙<lb/>
五年知制誥楊畋上奏曰臣竊觀祖宗故事郭進戍西<lb/>
山董遵晦姚内斌守環慶與彊冦對壘十餘年未嘗有<lb/>
轉官之寵盖謹重名器必須平寇難静邉隅然後俾之<lb/>
遷授今李珣等無尺寸裨補之功特以外戚故除之臣<lb/>
恐天下謂陛下忽祖宗謹重名器之訓開親戚僥倖之<lb/>
<pb n="KR2f0039_WYG_289-19b"/>
門曲縁私恩輕用王爵後有扞寇立功者復以何官而<lb/>
賞之是以不敢命詞<lb/>
七年御史中丞王疇上奏曰臣聞為國之要號令必信<lb/>
賞罰必當而後治若號令雖具而不行爵賞雖行而不<lb/>
中欲求貴倖斂縮紀綱振舉不可得已近制武臣刺史<lb/>
以上非有功不得遷此寔陛下謹守祖宗故事欲使爵<lb/>
賞之柄不濫而不私也今劉永年特以章獻太后故過<lb/>
推恩澤使餘人不得援例抑以條例為不足守而朝廷<lb/>
<pb n="KR2f0039_WYG_289-20a"/>
可以自作而自廢耶法令因公扵一人而作之又私扵<lb/>
一人而廢之何以取信扵天下茍謂永年久次而當遷<lb/>
則刺史以上豈更無一人嵗月稍深扵永年者今日指<lb/>
揮但使孤寒之人隔在恩外不得與永年為比豈至公<lb/>
之意乎<lb/>
英宗治平元年知諫院司馬光上奏曰臣竊聞陛下欲<lb/>
加曹佾使相皇太后再三不許又聞有聖旨令皇后本<lb/>
家分析親的骨肉聞奏亦與推恩臣愚以為皇太后既<lb/>
<pb n="KR2f0039_WYG_289-20b"/>
深執謙遜抑損外親則后族亦恐未宜褒進伏望陛下<lb/>
宣諭兩府后族恩澤並未可施行且俟他時徐議其事<lb/>
一則示人子恭孝之心不敢使后族先扵母黨二則示<lb/>
人君即政之初不可以爵禄待賢之具獨私椒房之親<lb/>
其扵聖徳益有光榮<lb/>
神宗時知諫院楊繪上奏曰臣竊以人主之扵恩命不<lb/>
可不謹其源其源一開攀援其例者數十年猶汎濫而<lb/>
不可止矣向氏之宗扵陛下為后族也髙氏之宗扵陛<lb/>
<pb n="KR2f0039_WYG_289-21a"/>
下為母族也曹氏之宗扵陛下為祖母族也伏覩差防<lb/>
禦使向傳範知澶州未行間外皆傳向傳範營亷車之<lb/>
命干東平之守臣獨不信之未㡬果有改差雖不轉觀<lb/>
察使果知鄆州兼一路安撫使之任臣誠不諳國朝典<lb/>
故然耳目所接近制未省有防禦使知鄆州者亦罕記<lb/>
有防禦使兼一路安撫使者如果無之則是為不次之<lb/>
恩矣陛下始即位一年而后族中已有不次為雄職者<lb/>
若更五七年不惟向氏之宗而已矣設髙氏之宗有至<lb/>
<pb n="KR2f0039_WYG_289-21b"/>
防禦使者攀今日之例而乞之陛下其得不從乎或不<lb/>
從之是厚扵后族而不厚扵母族矣曹氏之宗有至防<lb/>
禦使者攀今日之例而乞之則陛下又不可以不從也<lb/>
如此則天下如鄆州者凡㡬郡兼安撫使凡㡬州而可<lb/>
以為外戚之地乎外戚之任皆據要藩扵理得為便乎<lb/>
若曰傳範之用自以才者則他人何肯自謂不才乎臣<lb/>
忝諫職其敢畏避而不言也伏乞陛下謹其源塞其例<lb/>
勿徇一時之易而難扵五七載之後幸甚<lb/>
<pb n="KR2f0039_WYG_289-22a"/>
哲宗元祐四年中書舍人曽肇上奏曰臣伏覩内降指<lb/>
揮皇太妃親屬滑州韋城縣百姓侯偁昨因㫁撲酒務<lb/>
少欠下官中課利并本息錢等認納前界少欠錢可與<lb/>
均作七年送納所有已拘収抵當契書子利等並特先<lb/>
次給扵本人餘人不得援例仍與免差人監催臣竊伏<lb/>
思皇帝陛下太皇太后陛下以百姓侯偁是皇太妃親<lb/>
屬之故特為寛展納錢年限給還契書子利等在扵縣<lb/>
官事至為末然此令既行竊恐因縁戚屬轉相扳援日<lb/>
<pb n="KR2f0039_WYG_289-22b"/>
月積累寖紊朝政長干請之風開僥倖之路故先王立<lb/>
事必慮其敝忠臣事君常諫其漸盖以此也況皇太妃<lb/>
位號隆重海内承仰必不肯以私親小故侵隳紀綱塵<lb/>
玷徳美盖是廹扵人情有不得已者然臣竊謂皇太妃<lb/>
儻哀彼困窮予之金帛可也恐不足以上煩詔令啟此<lb/>
倖門使天下聞之有以窺測此臣尤為皇太妃愛惜事<lb/>
體也伏望聖慈詳思臣言如萬有一得宜及指揮未出<lb/>
猶可追還庶使道路之人無所竊議増廣宫闈盛徳所<lb/>
<pb n="KR2f0039_WYG_289-23a"/>
補不細傳曰君子之愛人也以徳細人之愛人也以姑<lb/>
息臣心無他竊抱惓惓愛君之忠不敢為姑息而已唯<lb/>
聖明照察幸甚<lb/>
諫議大夫范祖禹上奏曰臣竊聞韓嘉彦已選尚公主<lb/>
此先帝遺意而陛下成之韓琦勲在王室其子尚主天<lb/>
下之人誰曰不宜此扵太皇太后陛下為至慈在皇帝<lb/>
陛下為至孝然臣伏見國朝以来祖宗諸公主婚姻之<lb/>
家皆無預政事者今嘉彦己選定宣繫而忠彦執政此<lb/>
<pb n="KR2f0039_WYG_289-23b"/>
非祖宗故事不可為子孫法使後世姻戚預政自陛下<lb/>
始臣竊惜之陛下一言一動當以祖宗為法況執政繫<lb/>
安危治亂最為大事一開此例後不可止陛下自聴政<lb/>
以来扵親戚無毫髪之私天下之人無不服陛下之至<lb/>
公今獨扵韓琦如此非以報功也陛下念琦之功富貴<lb/>
其家可也至扵執政必選天下之望不可專以勲舊如<lb/>
是趙普曹彬子孫何嘗執政豈是祖宗不念功乎自用<lb/>
忠彦以来外議籍籍至今未已今國家既與之為婚罷<lb/>
<pb n="KR2f0039_WYG_289-24a"/>
之有名陛下欲富貴之但使曽歴執政與之前執政官<lb/>
無所不可若必待其有過然後黜之則已傷恩是欲厚<lb/>
韓琦之家反薄之也不若保全忠彦無使至扵滿盈顛<lb/>
覆臣今已䝉除新職罷言職不當更論執政然臣前上<lb/>
殿已嘗面論今又變祖宗故事所繫甚大雖欲去職不<lb/>
敢不為陛下一言臣與忠彦是親素無嫌隙但不忍上<lb/>
負陛下任使不欲陛下有所不知耳今在朝廷之人多<lb/>
出扵韓琦之門雖忠彦不協人望以琦之故皆莫肯言<lb/>
<pb n="KR2f0039_WYG_289-24b"/>
亦乞陛下知察祖宗以来無彊族根據朝廷今忠彦執<lb/>
政弟尚公主恐權戚大甚宜防其漸<lb/>
紹聖元年吏部侍郎彭汝礪上奏曰臣聞治國者自家<lb/>
始治家者自夫婦始夫夫婦婦天地之道也隂陽之義<lb/>
也夫婦之分不正欲其家治家之政不行欲其國治未<lb/>
之有也周之王姬下嫁扵諸侯車服不係其夫猶執婦<lb/>
道以成肅雍之徳詩人美之曰曷不肅雝王姬之車言<lb/>
王姬車服之盛宜以貴驕人而猶執婦道乃所以為美<lb/>
<pb n="KR2f0039_WYG_289-25a"/>
也其事在下然本乃在乎上故其詩曰平王之孫齊侯<lb/>
之子惟有平徳故其人化之而有所不能踰惟有齊徳<lb/>
故其人畏之而有所不敢違周之盛盖始乎此夫夫婦<lb/>
婦父子君臣其義一也今嘉彦以不能下長公主而廢<lb/>
是婦得以勝夫矣婦得以勝夫是子可以勝父臣可以<lb/>
勝君其源一開其流有至扵不可塞此不可不慎比聞<lb/>
朝廷無故而除三團練今又以私事而竄一都尉人皆<lb/>
以為政在房闥矣賞罰天之命也故雖朝廷之大人君<lb/>
<pb n="KR2f0039_WYG_289-25b"/>
之尊有不得而専之者天命何在至公而已詩曰無曰<lb/>
髙髙在上陟降厥士日監在兹事至㣲者天猶監之況<lb/>
其大者乎此不可不畏或曰皇帝陛下仁孝深至出扵<lb/>
天性内思所以致皇太妃之敬外思所以致長公主之<lb/>
愛故有此行遣臣聞以其道事其親之謂孝以其義而<lb/>
愛其骨肉之謂仁今使婦得以䝉其夫則人倫誖扵上<lb/>
風俗壊扵下必非皇太妃所欲為者也今雖能逐一嘉<lb/>
彦然使謗議歸扵朝廷譏誚行扵後世所謂愛之適所<lb/>
<pb n="KR2f0039_WYG_289-26a"/>
以傷之也夫婦之情貴賤一也故雖有朝夕之小隙實<lb/>
未傷終身之大愛此惟陛下有以矜而察之而已夫天<lb/>
下至大一安一危指顧之間而已今陛下欲拂扵親而<lb/>
安行之大臣不敢拂陛下而順承之如此而欲安天下<lb/>
國家未之有也惟陛下慎之母忽<lb/>
元符三年御史中丞豐稷上欽聖皇后䟽曰臣竊觀自<lb/>
古母后臨朝危社稷亂天下載在史册可考而知手書<lb/>
還政未有如聖母退抑謙遜之盛徳可為萬世法諫官<lb/>
<pb n="KR2f0039_WYG_289-26b"/>
陳瓘何從而知尚與政事臣嘗具奏非宫省親近之臣<lb/>
即外戚招權者妄傳於外臣今外則唯聞向宗回宗良<lb/>
藉勢妄作欺惑扵人内則唯聞張琳裴彦臣等凶諂熖<lb/>
熾翰林學士承旨蔡京交通其間宫禁預政之言中外<lb/>
喧傳人誰不知諫官陳瓘不勝哀憤獨先抗章冀開寤<lb/>
二聖之心臣愚欲乞戒飭外家竄逐琳等黜京扵外聖<lb/>
母燕處宫闈清心養性小大之事不闗睿慮安享聖子<lb/>
晨昏之奉四海之養恬澹無為以永萬夀兩宫和樂朝<lb/>
<pb n="KR2f0039_WYG_289-27a"/>
廷清明非特援立功徳輝映古今抑亦合易之謙卦天<lb/>
道虧盈益謙鬼神害盈福謙之義坐致五福流令聞扵<lb/>
無窮豈不至善至美乎臣自踈逺伏遇垂簾㧞擢至此<lb/>
不敢緘黙孤負明恩惓惓愚誠㐲乞俯垂聽察<lb/>
哲宗時陳次升上奏曰臣竊聞以堆垜場賜孟在為宅<lb/>
者恭惟皇后配儷宸極母儀天下賜父之第誰曰不宜<lb/>
然堆垜場宻通宫禁其方在東其卦屬震東方青龍之<lb/>
宅也震長子位也常人之家猶忌侵犯況國家社稷之<lb/>
<pb n="KR2f0039_WYG_289-27b"/>
重乎兼聖嗣未立長子之位臣庶居之尤非所宜熙寧<lb/>
間欲就彼建東西府日者言其不便先帝罷之今若賜<lb/>
在為宅則在之宅居其東禁城居其西以尊卑言之則<lb/>
未順以隂陽言之則失宜況祖宗以来所賜戚里第未<lb/>
有如此近者亦防㣲杜漸之意也伏望聖慈别賜在宅<lb/>
先来所賜堆垜場指揮乞行追寢<lb/>
徽宗即位初右正言陳瓘上奏曰臣聞知㡬而預戒則<lb/>
君無過舉先事而早諫則臣無智名君明臣良上下兩<lb/>
<pb n="KR2f0039_WYG_289-28a"/>
得治道所以隆也臣以駑散之材冒處言職適遭明聖<lb/>
之主竊慕良臣之義事有臨機不當黙者安可有待不<lb/>
早言乎宋有天下一百四十一年矣太平之久堯舜三<lb/>
代乃至漢唐皆不及也譬如安樂之人年過百嵗猶當<lb/>
兢兢畏慎䕶養元氣無使疾恙乘間而入則愈老愈健<lb/>
永保康寧之福矣祖宗以聖繼聖古無有也母后繼有<lb/>
聖徳亦古無有也天覆地載一健一順萬物生成各遂<lb/>
其性至神考而治道益隆至皇太后而家道盖光可謂<lb/>
<pb n="KR2f0039_WYG_289-28b"/>
盛之極矣盛必有衰安可不預戒乎漢之衰也以外家<lb/>
太盛人不敢言以至亡國陛下守祖宗之成法監衰漢<lb/>
之覆轍宋徳方隆内外無患然以臣所聞宜預戒者有<lb/>
一事焉恐陛下未知也恐皇太后未知也向宗良兄弟<lb/>
交通賔客漏泄機宻陛下知乎皇太后知乎皇太后功<lb/>
隆徳備格于皇天陛下極天下養未足以報維使我宋<lb/>
固萬年不㧞之基外家享與國無窮之福然後足以為<lb/>
報漢唐母后稱制有至終身或欲威福之柄久出于己<lb/>
<pb n="KR2f0039_WYG_289-29a"/>
或因左右之請貪戀權勢惟我皇太后恬寂足以外威<lb/>
福嚴明足以戢左右不待袝廟果扵還政事光前古名<lb/>
垂後世陛下所以報皇太后者宜如何哉臣恐假借外<lb/>
家不足以為報也廼者還政以前陛下欲除向宗良等<lb/>
開府儀同三司将鎖學士院矣而皇太后詔寝此命中<lb/>
外傳聞咨嗟歎仰知皇太后以撝謙為徳而陛下以養<lb/>
志為孝也漢章帝欲加恩三舅馬后曰吾觀富貴之家<lb/>
禄位重疊猶再實之木其根必傷何必營外家之封違<lb/>
<pb n="KR2f0039_WYG_289-29b"/>
慈母之拳拳至孝之行安親為主此吾家之事故得専<lb/>
之吾當含飴弄孫不能復闗政矣扵是章帝不封其舅<lb/>
今皇太后盛徳全備與天同功非馬后之比臣之所言<lb/>
但欲有補扵外家而已想亦皇太后之所樂聞也若不<lb/>
達聖母之心而自為猜嫌之慮當言不言臣所不忍臣<lb/>
謂馬后之所以詔其子章帝之所以順其親内慈外孝<lb/>
兩得之矣陛下及皇太后前日之事撝謙養志正與此<lb/>
同天下之所以服也漢哀帝之初急封諸舅孔光諫曰<lb/>
<pb n="KR2f0039_WYG_289-30a"/>
天下者陛下之家也肺腑何患不富貴不宜倉猝若是<lb/>
其不久長矣帝以逼扵傅太后不能從也今皇太后詔<lb/>
寝成命不待孔光之言陛下恭稟慈訓遂無倉猝之舉<lb/>
此乃前古難行之事扵今見之皇太后之聖徳可勝言<lb/>
乎陛下所以報皇太后者宜如何哉臣恐假借外家不<lb/>
足以為報也陛下雖受天眷命歴數在躬然而力摧異<lb/>
議獨定大策者皇太后也盖有功扵陛下者天及皇太<lb/>
后而已天道公而不私陛下之所以報天者宜如何哉<lb/>
<pb n="KR2f0039_WYG_289-30b"/>
皇太后為而不恃功成不居陛下之所以報皇太后者<lb/>
宜如何哉陛下以道制情無一毫之私則可以服人之心<lb/>
服人之心則可以得天之心得天之心則可以合皇太<lb/>
后之意矣神考之所以報慈聖者用此道也治平之未<lb/>
韓琦為相中外協心定策為易前日之事章惇秉政首<lb/>
唱異議定策為難然則皇太后之功比之慈聖又為光<lb/>
矣陛下之所以報皇太后者宜如何哉唐之衰也天以<lb/>
定策之功付于矜伐之臣扵是責報不已而有負心門<lb/>
<pb n="KR2f0039_WYG_289-31a"/>
生之語主道之强弱可見扵此矣今者功出聖母國本<lb/>
既正唯陛下永思所以圖報而已大公之報報之上也<lb/>
假借外家豈足以為報乎宗良兄弟依倚國恩憑藉慈<lb/>
䕃夸有目前之榮盛不念倚伏之可畏所與㳺者連及<lb/>
侍從希寵之士願出其門裴彦臣無甚幹才但能交通<lb/>
内外漏泄機宻遂使物議籍籍或者以謂萬㡬之事黜<lb/>
陟差除皇太后至今與也良由中外闗通未有禁戒故<lb/>
好事之人得以溢傳耳若非皇太后明諭聖意嚴加約<lb/>
<pb n="KR2f0039_WYG_289-31b"/>
束則籍籍之口未易塞也仁宗篤扵舅家尤以李瑋為<lb/>
賢詔瑋舉官為將領瑋言家有賔客之禁無以知士人<lb/>
之賢否仁宗特許瑋見賔客而命日抄所見賔客名氏<lb/>
以聞盖仁宗之所以保全外家者委曲周旋至扵如此<lb/>
神宗敬厚曹佾加以王爵然而佾口不敢薦一人佾門<lb/>
不敢接一士日飲醇酒以自娱樂而已神考所以厚佾<lb/>
而無厭者以其得外戚之體也宣仁聖烈皇后戒訓外<lb/>
家尤為切至紹聖時利口之禍㡬及門户然而髙氏之<lb/>
<pb n="KR2f0039_WYG_289-32a"/>
族終獲免者則亦宣仁訓戒之明効也皇太后功徳之<lb/>
大光扵前人念保持之艱為無疆之慮事戒其漸正在<lb/>
今日老子曰為之其未有也治之其未亂也凡未有之<lb/>
事今雖無之後或漸有既有而後圖不如未有而先戒<lb/>
也漢之馬廖章帝之舅也傾身交結冠盖之士争趨赴<lb/>
之遂至扵私贍三輔第五倫之所言者是也今雖未有<lb/>
此事安可以不戒其漸乎王氏依東宫之尊假甥舅之<lb/>
親以為威重内外要官皆出其門推譽者登進忤恨者<lb/>
<pb n="KR2f0039_WYG_289-32b"/>
誅傷劉向之所言者是也今雖未有此事安可以不戒<lb/>
其漸乎杜欽谷永自託扵外戚專攻人主之身而無一<lb/>
言敢及王鳳遇有災變則返推天異歸之他人以為外<lb/>
戚之地懐二心之士如欽永者何代無之今雖未有此<lb/>
事安可以不戒其漸乎成帝之時外家子弟據勢滿朝<lb/>
成帝欲以劉歆為中常侍臨欲拜官而左右奏曰未白<lb/>
大将軍不肯奉詔帝雖堅執終不能奪由是朝廷之事<lb/>
只由外家不由成帝今雖未有此事安可以不戒其漸<lb/>
<pb n="KR2f0039_WYG_289-33a"/>
乎王音王根奢僭不法天子怒之扵是兄弟欲自黥劓<lb/>
以謝太后封侯之日黄霧四塞諫大夫楊興等以王氏<lb/>
為言扵是大将軍惶懼乞骸辭職然而外家强盛故人<lb/>
主之威終不得行今雖未有此事安可以不戒其漸乎<lb/>
神考有言曰荒墜顛危可見前車之失亂賊姦宄厥有<lb/>
履霜之漸臣愚以謂欲見前車之失則徃古之事不可<lb/>
以不考欲辨履霜之漸則方今之事不可以不戒老子<lb/>
曰合抱之木生扵毫末九層之臺起扵累土事之有漸<lb/>
<pb n="KR2f0039_WYG_289-33b"/>
者無不然也漢之王商王章皆當時之賢臣因為王鳳<lb/>
所惡一則死于暗昧之過一則死于縲紲之中當此之<lb/>
時外家之勢已如合抱之木九層之臺豈一手之所能<lb/>
㧞豈一鍤之所能平哉商等區區可憐而諫諍後時戒<lb/>
之不早何益扵事今臣所論乃在扵累土毫末之初遏<lb/>
萌杜漸何難之有在陛下從容之請皇太后一言之詔<lb/>
而已自古戚里侵權便為衰世之象外家干政即是亡<lb/>
國之本亦如州縣之政只要權出扵一若使守令之家<lb/>
<pb n="KR2f0039_WYG_289-34a"/>
子弟親戚交通賔客闗節無禁如此則姦人鼓舞良民<lb/>
咨嗟此亦陛下及皇太后之所不取也以小諭大有以異<lb/>
乎臣願陛下採蒭蕘之言念老子之説遵神考之訓合<lb/>
太母之心以臣此䟽達于慈闈若䝉皇太后察臣愚直<lb/>
以慈衛之則自今日以往憂國亡身之士皆欲竭忠自<lb/>
効而無所畏矣臣下盡樂告之忠朝廷有不諱之美善<lb/>
祭如虞舜不吝如成湯聖徳日躋治道日隆我宋固萬年<lb/>
不㧞之基外家享與國無疆之福豈特賤臣一身之幸<lb/>
<pb n="KR2f0039_WYG_289-34b"/>
乎如其不然則臣有僭易妄言之罪罷黜投竄理不可<lb/>
迯在陛下命之而已臣以孤逺寒賤之迹誤䝉陛下過<lb/>
有㧞擢責臣不輕眷臣方厚臣是以及時而言先事而<lb/>
諫豈敢以身之不肖而自廢其所當言乎孔子曰君子<lb/>
不以言舉人不以人廢言臣雖不肖而區區之言有益<lb/>
扵朝廷有補扵外家若不以臣之不肖而取臣之言則<lb/>
忠言由此而並進若以臣之不肖而廢臣之言則諂言<lb/>
由此而交入聽言治之基也信諂亂之本也國家治亂<lb/>
<pb n="KR2f0039_WYG_289-35a"/>
之機在此一舉臣一身螻蟻之命安危生死豈足道哉<lb/>
臣不勝惶懼待罪之至<lb/>
右正言鄒浩上奏曰臣㐲見陛下即位之初皇太后權<lb/>
同聼政所以協濟艱難為宗廟社稷無窮之計本朝故<lb/>
事惟慈聖光獻皇后垂簾之日與章獻明肅皇后宣仁<lb/>
聖烈皇后事體稍異然猶久之方始復辟今皇太后乃<lb/>
深自退託不敢引三后為比初降手書期以祔廟禮畢<lb/>
不復與政既又不候祔廟亟踐初言自古以来方册所<lb/>
<pb n="KR2f0039_WYG_289-35b"/>
載母后之美未有如皇太后功徳如此之盛者也易曰<lb/>
進退不失其正者其唯聖人乎皇太后可謂不失其正<lb/>
矣普天之下雖三尺童子尚知歌舞稱頌況忠義有識<lb/>
之士哉陛下天性仁孝思所以報功徳者甚切是以向<lb/>
宗回等以次超擢莫不曲盡其厚雖非陛下以此為私<lb/>
而宫禁之間所以奉皇太后之歡心者無所不至盖可<lb/>
推此而知也今士大夫或不深惟陛下厚待母族之意<lb/>
往往奔走其門務相交結甚者隂使腹心宻致誠欵似<lb/>
<pb n="KR2f0039_WYG_289-36a"/>
欲因縁勢力以為進身固位之地一時公議頗亦疑之<lb/>
然臣聞舊来向族子弟所為稍有不善皇太后必遣使<lb/>
切責以此人人畏懼唯務寡過而向宗回等又素以脩<lb/>
飾見稱于時縱使士大夫切扵自謀決不為之改操但<lb/>
恐向族子弟至多其間豈無思慮不審之人萬一為士<lb/>
大夫所誤不能逺嫌以動公議臣寮有以聞者不知陛<lb/>
下何以處之若不行則無以正祖宗之法度若行之則<lb/>
無以慰慈闈之至念不唯陛下難處在皇太后處之亦<lb/>
<pb n="KR2f0039_WYG_289-36b"/>
甚難也且陛下之立也大臣固有異議者賴皇太后以<lb/>
宗廟社稷為心斷然不揺大計以定而陛下既立之後<lb/>
天地協應人心自歸六合之間盡為和氣故雖蠻夷戎<lb/>
狄逺在聲教之外亦莫不稽首面内幸不世出之遭遇<lb/>
是則皇太后之功徳又孰得而形容之邪功徳如此皇<lb/>
太后乃委而弗居深自退託雖帝堯之克讓大禹之不<lb/>
伐何以復加方且含飴弄孫尊享太平之福與陛下同<lb/>
之如天長地久安可使難處之事輒有聞扵天下乎臣<lb/>
<pb n="KR2f0039_WYG_289-37a"/>
愚伏願陛下扵從容省侍之際宻以此事稟皇太后乞<lb/>
自皇太后宻加覺察若外議無實則已果有其實乞自<lb/>
皇太后宻加訓敕以杜其漸庶㡬外則不廢祖宗之法<lb/>
度内則不動慈闈之至念使天下咸仰陛下奉親之聖<lb/>
孝咸仰皇太后立子之功徳永永萬年無有窮已而向<lb/>
族子弟保其令名亦有無窮之顯豈不美歟臣昨以罪<lb/>
逺竄分死瘴鄉䝉恩生還復以舊職實在陛下即位之<lb/>
初皇太后垂簾之日今身體髪膚皆陛下皇太后之所<lb/>
<pb n="KR2f0039_WYG_289-37b"/>
再造所以圖報大恩尤非其餘臣寮之比若扵此時有<lb/>
所見聞噤不啟口至它日臣寮有奮不顧身而言者然<lb/>
後亦從而言之則臣之罪大矣敢不豫以奏陳伏望聖<lb/>
慈赦其狂妄而納其愚忠不勝幸甚不勝幸甚<lb/>
大觀二年御史中丞吴執中上䟽曰臣竊惟祖宗垂訓<lb/>
百有餘年戚里宗屬不以與政非待之薄遇之不厚也<lb/>
其憂深慮逺可謂至矣養之以豐禄髙爵而不使之招<lb/>
權擅事從容進退以永保其安榮誠所以厚之不薄也<lb/>
<pb n="KR2f0039_WYG_289-38a"/>
乃者陛下降徳音下明詔追述成憲戒前世禍亂之失<lb/>
俾自今勿復援韓忠彦例以戚里宗屬為三省執政官<lb/>
世世守之著為甲令布之天下孰不以為至當繼嘗以<lb/>
鄭居中同知樞宻院事而後宫恐懼知詔旨之不可違<lb/>
也懇請罷免陛下以其陳義堅慤終不可奪即以居中<lb/>
為中太一宫使詔書傳播聞者欣欣有以見陛下正家<lb/>
以治天下之效也曽未半嵗乃復以前命擢用居中自<lb/>
此中外未免疑矣臣竊為陛下惜之陛下手詔當與典<lb/>
<pb n="KR2f0039_WYG_289-38b"/>
謨並傳示萬世而遽自改易以開他日外戚任事之端<lb/>
非所宜也後宫承陛下道化乃能推逺權勢以祖宗典<lb/>
則屢陳義懇請居中儒者也不知出此偃然居位曽莫<lb/>
之避獨不愧扵心乎祖宗遺訓著之金石陛下明詔爛<lb/>
如日星衆目所視不可掩也為居中計者宜深自警懼<lb/>
以逺嫌疑優㳺祠宫涵泳聖世坐享寵禄長無憂虞世<lb/>
豈復有居中比者伏願陛下勉徇公論申明丁亥二月<lb/>
詔㫖罷居中政事俾復以宫使奉朝請信示萬世以釋<lb/>
<pb n="KR2f0039_WYG_289-39a"/>
羣疑臣不勝幸甚<lb/>
髙宗時后父邢煥除徽猷閣待制太后兄子孟忠厚顯<lb/>
謨閣直學士侍讀衛膚敏言非祖宗法煥尋換武職忠<lb/>
厚自若俄遷膚敏中書舍人膚敏懇奏曰昔司馬光論<lb/>
張方平不當參知政事自御史中丞遷翰林學士光言<lb/>
以臣為是則方平當罷以臣為非則臣當貶今兩無所<lb/>
問而遷臣臣所未諭臣雖不肖願附扵司馬光又言事<lb/>
母后莫若孝待戚屬莫若恩勸臣下莫若賞今陛下順<lb/>
<pb n="KR2f0039_WYG_289-39b"/>
太母以非法非所謂孝處忠厚以非分非所謂恩不用<lb/>
臣言而遷其官非所謂賞一舉而三失矣帝命宰相諭<lb/>
膚敏曰朝廷以次遷官非因論事也膚敏猶不拜翰林<lb/>
學士汪藻上奏曰臣近准中書省送到録黄一道三省<lb/>
同奉聖㫖邢煥係朕之后父即令換武職忠厚係隆祐<lb/>
太后之親兼前朝非后父亦有任文臣者宜體朕優奉<lb/>
太后之意書讀行下者右臣聞人主之政公與私不並<lb/>
行恩與法不兩立以公滅私以法奪恩者治以私害公<lb/>
<pb n="KR2f0039_WYG_289-40a"/>
以恩撓法者亂兹古今不易之道也陛下以邢煥為中<lb/>
宫之父易文資從武中外之人莫不以為當而稱賛聖<lb/>
徳不已者以其出扵公法也至以孟忠厚為係隆祐太<lb/>
后之親今依舊文資中外之人閧然不息致臣寮交章<lb/>
論奏雖煩聖訓諄諄誨諭終莫能弭者以其出扵私恩<lb/>
也昔漢明帝馬后為章帝之母帝欲封其家太后屢辭<lb/>
不許帝重請曰漢興舅氏之封侯猶皇子之為王也太<lb/>
后誠存謙虚奈何令臣獨不加恩三舅乎其言可謂切<lb/>
<pb n="KR2f0039_WYG_289-40b"/>
至而后終不從至數年僅許封闗内侯而已彼外戚封<lb/>
侯漢法也而明徳拳拳如此豈不以婦人内夫家外父<lb/>
母家宗族太寵非已之福耶故自古欲觀母后之賢否<lb/>
者無他在於能逺外家之寵與不能耳隆祐太后盛徳<lb/>
著聞天下三十年于兹矣今一旦以忠厚之故使陛下<lb/>
屈公法而隆私恩臣恐海内之人非特得以議陛下而<lb/>
扵隆祐亦不能無疑非所以成隆祐逺嫌之徳而全陛<lb/>
下孝養之誠也此事所係非輕臣不敢緘黙㐲乞睿慈<lb/>
<pb n="KR2f0039_WYG_289-41a"/>
撿㑹以前臣僚章䟽詳加省覽早賜施行所有邢煥孟<lb/>
忠厚書讀行下指揮臣未敢施行謹録奏聞<lb/>
御史中丞廖剛上奏曰臣聞王制曰爵人扵朝與士共<lb/>
之傅說曰監扵先王成憲其永無愆夫爵人扵朝而稽<lb/>
之扵士夫或非公論稽之扵先王或非舊制則議者必<lb/>
以為過舉可不謹哉臣㐲見近日戚里除授毎加優異<lb/>
往往不用祖宗故事豈以比年以来外族凋踈扵是深<lb/>
軫聖慈務極恩意而然歟此固陛下睦姻之厚徳也然<lb/>
<pb n="KR2f0039_WYG_289-41b"/>
而徳陛下之賜者甚寡而不以為然者天下皆是此不<lb/>
可不知也前日孟忠厚以郡王出守鎮江今潘正夫又<lb/>
以駙馬都尉除開府儀同三司是己歴考祖宗朝駙馬<lb/>
都尉惟石保吉以履歴外任嘗著成效扵行營乃扵晚<lb/>
年纔得使相自餘皆無此除如以郡王出守則未之有<lb/>
也忠厚正夫儻扵艱難時嘗有勲勞在人耳目則越常<lb/>
制而寵異之其誰曰不然今徒以存撫之故而廢祖宗<lb/>
之法以啟僥倖扵後人無怪乎輿議之未孚也然開府<lb/>
<pb n="KR2f0039_WYG_289-42a"/>
者既已敷告大庭日傳千里矣分符者又已就郡臣亦<lb/>
嘗以為請䝉陛下為臣道其所以矣臣之區區固知其<lb/>
無及扵事然執法臣之職也陛下嘗謂臣祖宗之法不<lb/>
可輒改臣以謂上行法則下知所從上廢法則下亦莫<lb/>
之守矣臣願陛下特降䖏分孟忠厚潘正夫差除係一<lb/>
時特恩後人不得援例仍自今除授有非祖宗舊制並<lb/>
許給舍臺諫論駮當不憚改如此庶㡬倖門杜絶而天<lb/>
下皆知陛下如天之無心也<lb/>
<pb n="KR2f0039_WYG_289-42b"/>
武義大夫曹勛上書曰臣竊以聖王御極緫覽人群股<lb/>
肱之政固賴英賢其左右任使必援姻戚以居肺腑使<lb/>
之親踈相錯杜塞姦邪周漢之法雖不可全用而加恩<lb/>
戚屬俾典宿衛似猶勝四海之人且子母之性天道至<lb/>
親母以子貴自古皆爾陛下即位以来至親分離外戚<lb/>
杜隔使恩禮不得兼宣非所以安宗廟重社稷宣徳澤<lb/>
尊至親也今母后之族久廢不録散在遐逺不得日望<lb/>
清光誠非慈愛承上之意況離亂日久人肆異謀威令<lb/>
<pb n="KR2f0039_WYG_289-43a"/>
不行叛逆僭號至或訛言憸行驚懼宿衞此誠可慮儻<lb/>
追召一二姻戚任以散官使奉朝請防未然之事察羣<lb/>
下之端為陛下肘腋之親豈不恩禮兩全聖孝俱至哉<lb/>
伏望㫁自聖心幸甚<lb/>
孝宗時左司諫陳良祐言陛下躬行節儉弗殖貨利或<lb/>
者託肺腑之親為市井之行以公侯之貴牟商賈之利<lb/>
占田疇擅山澤甚者發舶舟招蕃賈貿易寳貨糜費金<lb/>
錢或假徳夀或託椒房犯法冒禁專利無厭非所以維<lb/>
<pb n="KR2f0039_WYG_289-43b"/>
持紀綱保全戚畹願嚴戒飭茍能改過富貴可保如其<lb/>
不悛以義㫁恩<lb/>
理宗時劉克莊進故事曰乾徳四年上宴紫雲樓謂趙<lb/>
普等曰下愚之民不分菽麥若藩侯不為撫養務行苛<lb/>
虐朕㫁不容之紹興二十五年御批孟忠厚宫觀奉朝<lb/>
請魏良臣奏忠厚戚里中最賢上曰朕深不欲以外戚<lb/>
任朝廷之事萬一有過治之則傷恩釋之則廢法但可<lb/>
加以爵禄奉祠<lb/>
<pb n="KR2f0039_WYG_289-44a"/>
　臣恭惟藝祖皇帝以神武削平僭偽六合一家乃漢<lb/>
　祖思猛士守四方之日而乾徳之宴顧以藩侯不能<lb/>
　撫養愚民為憂識者謂本朝國祚靈長民心固結皆<lb/>
　紫雲樓數語有以基之陛下視邦選侯尤不輕畀偏<lb/>
　州小壘亦必朝辭豈不欲得良二千石與之共理乎<lb/>
　朝家調守不過兩塗一曰才望二曰資格如其當得<lb/>
　孰不謂宜茍二者之俱無忽一朝而濫予㳺談聚議<lb/>
　寧免紛紛曰某戚畹家也曰某貴介子也纔齒仕版<lb/>
<pb n="KR2f0039_WYG_289-44b"/>
　即登鵷序甫踰弱冠己佩虎符至有大踰格者昔人<lb/>
　以四十専城為榮今不待四十矣雖重侯累将之家<lb/>
　固多英妙然牧人御衆之任必屬老成臣嘗為郎銓<lb/>
　部見年未三十人不許注三萬貫場務郡寄重扵場<lb/>
　務多矣奈何以千里之赤子付之四姓之小侯乎士<lb/>
　大夫除在朝清望官外必三考宰邑兩任佐州嵗月<lb/>
　推移蒼顔白髪乃敢請麾幸而得之率三數人共守<lb/>
　一闕遥指𤓰熟如俟河清凡江浙近裏稍可屈指之<lb/>
<pb n="KR2f0039_WYG_289-45a"/>
　郡昔以待近臣之均佚名流之補外庶僚之賢勞者<lb/>
　今多以處左戚勲閥世胄争趋便安寒門素族甘就<lb/>
　遐逺風憲紀綱之地間有論執除擢臨遣之際中難<lb/>
　斡回臣謂乾徳四年之詔萬世人主擇藩侯之法也<lb/>
　紹興二十五年之詔萬世人主待外戚之法也陛下<lb/>
　各書一通置之座右則岳牧之選不及私昵勛戚之<lb/>
　恩有所限止矣臣謂陛下天性至仁已予者不可奪<lb/>
　繼是勿予可也已遣者不可返繼是勿遣可也許大<lb/>
<pb n="KR2f0039_WYG_289-45b"/>
　臣争執有司論駁可也昔者棸蹶番楀並列膴仕而<lb/>
　周衰許史丁傅稍有聲聞而漢㣲獨本朝戚畹謙下<lb/>
　損挹異扵前代盖祖宗但賦以禄而不任以事乃所<lb/>
　以深愛之也豈必使之與寒士争進哉惟陛下垂聴<lb/>
　<lb/>
　<lb/>
　<lb/>
　歴代名臣奏議卷二百八十九<lb/>
</p>
<p>
</p>
  </div>
</body>
</text>
</TEI>
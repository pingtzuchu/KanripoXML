<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百三十八</head> <lb/>
    <p>
<pb n="KR2f0039_WYG_138-1a"/>
欽定四庫全書<lb/>
　歴代名臣奏議卷一百三十八<lb/>
　　　　　　　　　　　明　楊士竒等　撰<lb/>
　　用人<lb/>
宋哲宗立傅堯俞自知明州召為祕書少監兼侍講擢<lb/>
給事中吏部侍郎御史中丞奏言人才有能有不能如<lb/>
使臣補闕拾遺以輔盛德明善正失以平庶政舉直措<lb/>
枉以正大臣臣雖不才敢不盡力若使窺人隂私抉人<lb/>
<pb n="KR2f0039_WYG_138-1b"/>
細故則非臣所能亦非臣之志也<lb/>
元祐元年平章軍國重事文彦博奏曰臣伏䝉聖恩特<lb/>
差中使降手詔詢訪仰披訓㫖俯集兢營恭惟太皇太<lb/>
后陛下坤厚博載天光大明自聽政以來發號施令及<lb/>
進賢退愚時政汚隆或因或革小大愜當中外欣悅所<lb/>
謂宗社無疆之福太平浸隆之時矣而猶謙勤退托以<lb/>
臣遭遇累聖久竊重任又謂其犬馬之齒加長宜有重<lb/>
言曲賜下問乃詢黃髮采芻蕘之義臣敢不勉竭愚忠<lb/>
<pb n="KR2f0039_WYG_138-2a"/>
粗裨虛佇夫治體之大莫大乎任賢納諫近者所用輔<lb/>
相所擢諫憲皆久積時望大協輿情必能弼直獻納上<lb/>
副陛下求治深切之心以至罷去市易減損青苗停養<lb/>
保馬免納役錢寛保甲按閱之頻遂豐民耕種之業此<lb/>
則市井畎畝之人歡呼之聲必已達於天聽矣豈在老<lb/>
臣條陳而後詳然上之數事有損無益不可久行而罷<lb/>
者本非朝廷所圖皆是近年以來臣僚急進僥倖成風<lb/>
率務妄起事端自求總領粗有微效則過求恩賞事若<lb/>
<pb n="KR2f0039_WYG_138-2b"/>
有害曾無責罰欲其省官省事民安政治不可得矣為<lb/>
今之要當革此弊自去年以來斥去聚斂之臣頗寛農<lb/>
商之利四民樂業萬國歡心無名之入多已削除有常<lb/>
之用當要豐足今之戸部實主邦計尚書侍郎郎中員<lb/>
外未聞精擇久任惟見屢遷數易欲使何人專任其責<lb/>
國之大計安所望哉此乃朝廷所宜先而不可忽也又<lb/>
謂臣之所知堪大任者臣素愚昧艱於知人然累玷鈞<lb/>
衡之任惟在薦賢以圖報國方其當軸任人極於慎柬<lb/>
<pb n="KR2f0039_WYG_138-3a"/>
拔十得五安敢庶幾及出領外藩將踰一紀朝中多士<lb/>
罕有識知雖有所聞莫更所試輕議論薦恐未審詳然<lb/>
熟聞士論謂樞宻直學士劉庠端正有守雖已在近職<lb/>
久從外補臣向在樞宻庠在太原邊事民政鎮静不擾<lb/>
光禄大夫前吏部侍郎蘇頌性行淳和學問該博於本<lb/>
朝故事多所詳記若備顧問議論當有裨益朝奉大夫<lb/>
京西路提㸃刑獄劉奉世才力精明所守堅正向為樞<lb/>
宻院檢詳及中書檢正頗得時譽若並召還左右宜有<lb/>
<pb n="KR2f0039_WYG_138-3b"/>
所補更乞聖明詳擇或更有新進可副柬求容臣博訪<lb/>
别具奏陳況天下之大必有多士寘於周行然自數十<lb/>
年來養育人材有所未至葢鄉里舉選不兼取文行禮<lb/>
部覆試類收膚淺之學今若條理學校貢舉之法庶幾<lb/>
取士得人以次擢升大任則濟濟以寧如周之盛方朝<lb/>
廷大推仁政勤恤民隱親民之官專在守令臣謂宜申<lb/>
戒吏部慎擇其人政得以和民受其賜前代銓衡授官<lb/>
之後多赴政府引驗問其所長或采其已試之效而遣<lb/>
<pb n="KR2f0039_WYG_138-4a"/>
之間有昏謬不才類多退落如此則郡縣得人政事修<lb/>
舉又用人之法當各因其才器孔門四科分政事文學<lb/>
之品亦須就其所長而受其職職乃無曠前朝選試文<lb/>
學之士即寘於館閣育材之地漸進用之雜學士待制<lb/>
皆主侍從備顧問議論以裨時政今則盡補外任臣謂<lb/>
宜略定員數留充左右供職久當察其器識緩急執政<lb/>
闕人便可僉議進擢臣䝉詔㫖詢訪敢不傾盡所蘊但<lb/>
以老昏言無倫理不任隕越惶懼之至<lb/>
<pb n="KR2f0039_WYG_138-4b"/>
二年彦博又乞中外官久任上奏曰臣以中外任官移<lb/>
替頻速在任不久有如驛舍無由集事何以致治故累<lb/>
曾上言乞中外官各令久任須滿資考近日以來遷改<lb/>
尤為頻數葢由風俗躁競例欲速遷執政者或避怨謗<lb/>
不能鎮靜欲望中外治安未可期也臣欲今後凡差除<lb/>
中外官並具見在任官年月滿未滿須令任滿方得交<lb/>
替如是急速藉才須要其人則不拘此制其任滿得替<lb/>
之官須具在任實有勞績方與照㑹合關陞差遣所貴<lb/>
<pb n="KR2f0039_WYG_138-5a"/>
官吏自此不敢茍簡欲速百職自然修舉<lb/>
　貼黃臣累曾上言以吏戸刑部官属主選大計刑罰<lb/>
　　并外任監司及親民之官並須久任此繫朝廷致<lb/>
　　治之本不可忽也今乞與三省更申明祖宗舊法<lb/>
　　遵守施行<lb/>
元祐元年門下侍郎司馬光乞令監司州縣各舉按所<lb/>
部官吏白劄子曰檢㑹監司知州通判於本部官吏内<lb/>
有罪惡顯著而有失覺察者並連累責降雖有舊條然<lb/>
<pb n="KR2f0039_WYG_138-5b"/>
未嘗一一行遣又慮一路一州吏衆多上位覺察不盡<lb/>
又未指定合覺察事件致寛者則一切不問急者則濫<lb/>
及無辜又凡為監司州縣長吏當進賢退不肖不可但<lb/>
令覺察有罪不令薦舉賢才今欲立舉薦四條一曰仁<lb/>
惠<hi>謂安民利物衆所畏愛非疲軟不立曲取人情者</hi>二曰公直<hi>謂心無適莫事不吐茹非内私</hi>
<hi>外公實佞詐直者</hi>三曰明敏<hi>謂深察情理應機辦事非飾詐掠美利口矜功者</hi>四曰㢘<lb/>
謹<hi>謂安貧守分動遵法度非詐清釣名偷安避事者</hi>按察四條一曰苛酷<hi>謂用刑繁</hi>
<hi>苛殘虐踰法者</hi>二曰狡佞<hi>謂傾險巧詐/危人自安者</hi>三曰昏懦<hi>謂不惠物情依阿無守者</hi>
<pb n="KR2f0039_WYG_138-6a"/>
四曰貪縱<hi>謂饕餮無厭任情不法者</hi>凡監司州縣於所部之民皆得<lb/>
以此八條舉按官吏其舉薦者於本部官吏之内有仁<lb/>
惠公直明敏㢘謹者可舉則舉無有定數縣舉之州州<lb/>
置簿記姓名州舉之監司監司置簿記姓名監司舉之<lb/>
朝廷中書置簿記姓名各随所舉行能任使以試之果<lb/>
有實效則漸加旌異其按察者監司專按察知州軍通<lb/>
判路分都監以上知州軍通判專按察在州官吏及諸<lb/>
知縣知縣專按察簿尉及縣界内官吏若有苛酷狡佞<lb/>
<pb n="KR2f0039_WYG_138-6b"/>
昏懦貪縱者縣體量申州州體量申監司監司體量申<lb/>
奏續更體量的確事迹糾發施行若有失察覺别致因<lb/>
事彰露其監司降知州軍知州降通判通判各降一資<lb/>
知縣降監當其餘所部官吏監司知州軍通判皆得按<lb/>
察但不坐失覺察之罪即挾情按察不以公者候勘鞫<lb/>
見實日依常法知縣惟得具事迹申州不得擅勘命官<lb/>
太常少卿梁燾乞五事論相之得失上奏曰臣聞自古<lb/>
聖主賢君任用宰相必取天下公議之所在者得公議<lb/>
<pb n="KR2f0039_WYG_138-7a"/>
則人望得得人望則人心得得人心則四海懽欣交通<lb/>
而無事四海懽欣交通而無事則坐享太平之福隆太<lb/>
平之基矣伏惟太皇太后陛下嚴靜仁明與天無私恭<lb/>
惟皇帝陛下孝敬聰哲嗣隆正統宜得老成道德之臣<lb/>
以為宰相濟以二三耆哲同寅協恭咸有一德使聖賢<lb/>
事業相資而成康靖之功此宗社之福生靈之幸也夫<lb/>
天下之人所共尊敬依歸者人主也宰相不敢為欺蔽<lb/>
侮慢是與天下之人同心以事其上也以是而人心喜<lb/>
<pb n="KR2f0039_WYG_138-7b"/>
之公議從而歸矣以其盡忠盡公也宰相敢為欺蔽侮<lb/>
慢是不與天下之人同心以事其上也以是而人心怒<lb/>
之公議從而去矣以其不能盡忠盡公也當公議所歸<lb/>
人主雖欲不用之不可得也若不用之是抑天下之喜<lb/>
心也邦國所以安者以人有喜心也喜心豈可抑之哉<lb/>
是雖欲不用亦不可得也況有用賢之志乎當公議之<lb/>
所去人主雖欲用之不可得也若用之是激天下之怒<lb/>
心也邦國所以危者以人有怒心也怒心豈可激之哉<lb/>
<pb n="KR2f0039_WYG_138-8a"/>
是雖欲用之亦不可得也況有去邪之志乎前世之主<lb/>
皆務崇用輔佐以興起治道然而一失所由流患後世<lb/>
初有害政之累終有難制之憂甚可懼也惟聖君賢主<lb/>
為能得之於是獲上天之敷祐洽四海之懽心其初至<lb/>
明甚易也臣輙言人主聽言受事之規摹以廣論相之<lb/>
得失惟陛下錄其忠而裁擇焉宰相者患專權固位竊<lb/>
用人主之威福也夫持權久者習強矣未有不好其權<lb/>
者也居位安者貪寵矣未有不固其位者也好權則忌<lb/>
<pb n="KR2f0039_WYG_138-8b"/>
人為切固位則謀身為深公議之所不與也有以恭儉<lb/>
行已夙夜在公善則稱君過則歸已不敢避所難不敢<lb/>
忽所易惟知尊主威而盡忠於上可謂不好權不固位<lb/>
矣是公議以為可任宰相者也宰相患在立朋黨以私<lb/>
滅公相為傾危而䝉人主之聰明此公議之所不與也<lb/>
有以中立不倚孤忠自守進一士必以其公譽而不敢<lb/>
以私愛也既進之必曰主上之明以避其恩退一吏必<lb/>
以其公毁而不敢以私惡也既退之必曰朝廷之公以<lb/>
<pb n="KR2f0039_WYG_138-9a"/>
當其怨國家之事必正色直言力行而不囘不委曲交<lb/>
結以避一身之危不俛仰顧忌以藉衆力之助惟知尊<lb/>
主威而盡忠於上可謂不立黨矣是公議以為可任宰<lb/>
相者也宰相者患在以權位妄自尊大以逼主勢上有<lb/>
輕易人主之心下有陵侮多士之氣此公議之所不與<lb/>
也有以謙虚沖約折節下士不恤己之勞苦以君逸民<lb/>
安為急不恤己之菲薄以君裕民富為先惟知尊主威<lb/>
而盡忠於上可謂不以權位妄自尊大矣是公議以為<lb/>
<pb n="KR2f0039_WYG_138-9b"/>
可任宰相者也宰相者患在不以正道事其君不恤是<lb/>
非利害惟君意之是成惟君欲之是從至於政疵民病<lb/>
而不為顯言依違因循而不為更張此公議之所不與<lb/>
也有大公至正為心與人主同道一德慨然以立忠言<lb/>
奮然以行正事意在成國家之利而除生靈之害惟知<lb/>
尊主威而盡忠於上可謂以正道事其君矣是公議以<lb/>
為可任宰相者也宰相者患在務結私恩蔽善醜正誘<lb/>
集群邪陽尊忠良隂結奸惡捍據要路相為死黨一倡<lb/>
<pb n="KR2f0039_WYG_138-10a"/>
十和表裏相應幸上之未悟得以肆行其志此公議之<lb/>
所不與也有以樂善好賢安君靜民為事謂爵禄人主<lb/>
之柄也非臣下所敢專必公言於廟堂而請決於上使<lb/>
清明之恩平行而直流開張公道銷除奸朋惟知尊主<lb/>
威而盡忠於上可謂不結私恩矣是公議以為可任宰<lb/>
相者也凡此五者所宜辨也君臣之大要古今之先務<lb/>
也人主得之以為安榮失之以為憂悔故聖君賢主必<lb/>
明察而審擇獨斷而力行也陛下如天大明無幽不燭<lb/>
<pb n="KR2f0039_WYG_138-10b"/>
真偽邪正判别白黑誠以曉然知公議之所在者自有<lb/>
人矣伏願自強明德任賢勿貳用公議所在早命宰相<lb/>
以慰人望以收人心自然隂陽和而風雨時矣一旦明<lb/>
制布告廷臣喜色相視國人歡聲相聞四方忠義咸歸<lb/>
一德天下之願也臣跡在疎遠接士民最近聞公議為<lb/>
真且熟輙敢布於天聽願陛下信其公議之在下者果<lb/>
如此也臣遠觀詔書近覩政事仰識聖意明目達聰欲<lb/>
通下情而盡公議樂聞直言不吝改作是正人端士千<lb/>
<pb n="KR2f0039_WYG_138-11a"/>
載㑹遇不可失之時故臣不敢苛舉細故上浼宸聰輙<lb/>
忘僭越論國家之大者遠者臣區區之誠以謂人主之<lb/>
職在論一相論相之得失安危之所以分干冐宸嚴臣<lb/>
不勝盡節竭誠激切之至<lb/>
燾改右諫議大夫乞親賢疎佞堅其始終上奏曰臣聞<lb/>
天下治亂在賢佞而人君之道以用人為先得之賢則<lb/>
君德清明政由忠厚百姓和樂四夷賓敬而朝廷尊安<lb/>
矣故治之所由興者在此甚可愛也失之佞則君德蔽<lb/>
<pb n="KR2f0039_WYG_138-11b"/>
䝉政由煩苛百姓怨欝四夷驕侮而朝廷危辱矣故亂<lb/>
之所由起者在此甚可畏也自古帝王莫不知之然得<lb/>
之賢人常少而失之佞人常多其故何哉葢始終之勢<lb/>
異而謹忽之心殊也夫治亂之作當其微時間不容髮<lb/>
至其著也判如霄壤之異人君者所宜深戒早辨謹持<lb/>
而不失毫釐也賢人之事君也主於盡忠盡忠則不欺<lb/>
不欺則至公至公則言有所拂事有所違人君者初則<lb/>
親之終則疎之方其急於求治之時責其盡忠勵其不<lb/>
<pb n="KR2f0039_WYG_138-12a"/>
欺行其至公雖有所拂違而必喜之及其久也習於既<lb/>
安而或怠於為治以既怠之心處拂違之間故終有所<lb/>
厭而又疎之也賢人疎則佞人乘隙以入矣佞人之事<lb/>
君也主於不忠不忠則忍於欺罔欺罔則為私為私則<lb/>
言皆諛悅事皆柔從人君者初則遠之終則比之方其<lb/>
急於求治之時惟知佞人之善眩惑聰明也必嚴思慮<lb/>
以待之及其久也習於既安而或怠於為治以既怠之<lb/>
心處諛從之間故終有所愛之而又比之也與賢人俱<lb/>
<pb n="KR2f0039_WYG_138-12b"/>
時有以忤其意然而卒至於治與佞人俱莫不得其所<lb/>
欲然而卒至於亂此治亂之相去甚近而甚著則堯舜<lb/>
桀紂之分霄壤不足以侔其遠矣惟大聖人為能廣其<lb/>
聰明謹其好惡峻其去取堅其始終以收天下之忠立<lb/>
天下之公成天下之治舉以此也恭惟太皇太后陛下<lb/>
以大公至正制臣下皇帝陛下以至仁純孝承祖宗親<lb/>
用忠賢風節頗厲疎斥奸佞朋黨漸消清明之德日以<lb/>
尊忠厚之政日以修和樂興於百姓賔敬見於四夷太<lb/>
<pb n="KR2f0039_WYG_138-13a"/>
平之功指日可待矣誠願陛下自強剛德如天不息必<lb/>
使怠惰之意不少動於清𠂻察兩端之傾危排根而去<lb/>
之明一忠之靜正舉類而進之將令風俗純厚朝廷尊<lb/>
安近者獻其忠遠者扶其公仰跂仁祖之治不難及矣<lb/>
惟聖心少加思焉臣愚不勝惓惓盡節幸陛下裁納<lb/>
燾又奏曰臣伏聞誥命除給事中顧臨待制河北都轉<lb/>
運使清議頗為朝廷惜之臨昨任河東轉運使未久陛<lb/>
下召入為給事中是知臨之用宜在朝廷顧臨論思獻<lb/>
<pb n="KR2f0039_WYG_138-13b"/>
納號為稱職未久復出為轉運使士論以此疑之未有<lb/>
以識聖意之所在也竊以侍從之官親近主上其進退<lb/>
繫朝廷輕重不宜輙有改易今以轉運使求其在外者<lb/>
宜自有人以給事中求其在内者如臨恐不易得伏望<lb/>
聖慈特賜指揮留臨依舊供職庶朝廷多得正人上下<lb/>
相維共守祖宗之法度紀綱助陛下求治之意<lb/>
五年燾為御史中丞又論宰相以禮去者可以復用上<lb/>
奏曰臣伏見陛下眷遇大臣極其恩禮不忍聞其過惡<lb/>
<pb n="KR2f0039_WYG_138-14a"/>
輕奪其位使傷其進退之名所以委曲容覆真有天地<lb/>
之賜為大臣者何以副陛下之深仁乎祖宗之時宰相<lb/>
率二三年以禮去今宰相率二三年以罪去禮去者顧<lb/>
義重雖有功而必去罪去者顧利重非有罪則不去以<lb/>
禮去者可以復用以罪去者不可以再來葢祖宗之大<lb/>
臣皆以名節自重一舉動必存大體必副人望不敢專<lb/>
寵禄以自愛不敢挾權勢以自強日思以得罪為憂以<lb/>
妨賢為懼故率三二年自引避位朝廷褒答自有恩數<lb/>
<pb n="KR2f0039_WYG_138-14b"/>
其優者為使相其次猶須超進數官為大學士其在位<lb/>
也名益重望益高眷益厚一旦復用則中外之民莫不<lb/>
以為宜皆為朝廷助喜此所以朝廷重也其間亦時有<lb/>
貪鄙之人當去而不去以固位戀禄清議己不容矣以<lb/>
之招致人言暴著過惡從而罷遣之殆不過一諫官一<lb/>
御史論之則已不能安矣如臺諫合攻連擊者衆則終<lb/>
身不得復用故以禮去者多以罪去者少大臣既已法<lb/>
小臣從而㢘士大夫化之皆磨勵振潔以節操相高風<lb/>
<pb n="KR2f0039_WYG_138-15a"/>
俗純美由此道也比年以來大臣皆以竊禄偷安為計<lb/>
寖以成風雖有大過猶巧自掩葢恐其失位一二人言<lb/>
之不知求去臺諫官共言之又不肯去至於紛紛不已<lb/>
上不能止其言竟出其章疏然後請退聖恩乃聽之公<lb/>
議為之鄙薄私友為之歎惜䘮其節守敗其名譽冐其<lb/>
過咎終以疎絶朝廷雖以乏人而欲用之疑其姦心之<lb/>
不測畏其清議之不容卒不敢用既以有罪不可復用<lb/>
必用其以次者安得人材衆多而為用乎朝廷將無人<lb/>
<pb n="KR2f0039_WYG_138-15b"/>
可用矣此不可不思也祖宗之時輔相之材非不多也<lb/>
然而進者必以其賢退者必以其禮去而復來所以用<lb/>
之不足也臣近嘗建言乞陛下許呂大防以自請罷去<lb/>
相位者正為如此若䝉陛下許呂大防令以禮去不惟<lb/>
大防得其進退之道且掩覆其罪狀不為臣言之所指<lb/>
擿不為公議之所不容使之養望於外它日用之必無<lb/>
敢議者設有議者其跡以無罪而去陛下主張之無累<lb/>
知人之明矣是於大防其有天地之賜足稱陛下眷禮<lb/>
<pb n="KR2f0039_WYG_138-16a"/>
之本意也非獨以安大防也又以示後來之人皆思以<lb/>
禮去位而漸以名節自重如祖宗之大臣也朝廷由是<lb/>
尊矣伏望聖慈以安危為計治亂為念以養大臣之譽<lb/>
望為意以勵搢紳之㢘隅為術保全大防今日之去存<lb/>
全大防它日之用兢謝旱烈之譴銷厭愁怨之氣上敬<lb/>
天道下順民心中不失君臣之恩一舉而三善得豈不<lb/>
美歟伏惟聖神采納天下幸甚<lb/>
哲宗時燾為尚書左丞與同列議夏國地界不能合遂<lb/>
<pb n="KR2f0039_WYG_138-16b"/>
丐去哲宗遣近臣問所以去意且令宻訪人材燾曰信<lb/>
任不篤言不見聽而詢問人材非臣所敢當也使者再<lb/>
至乃言人材可大任者陛下自知之但須識别邪正公<lb/>
天下之善惡圖任舊人中堅正純厚有人望者不牽左<lb/>
右好惡之言以移聖意天下幸甚<lb/>
元祐元年范純仁上奏曰臣近以辭免恩命伏䝉聖慈<lb/>
累差中使封囘劄子宣諭丁寧者愚賤之臣屢煩天聽<lb/>
再䝉遣使恩典過優固當勉勵疲駑上副任使然臣有<lb/>
<pb n="KR2f0039_WYG_138-17a"/>
危懇須合力陳竊聞臣今來告命不曾經門下審讀臣<lb/>
聞爵人於朝與衆共之所以昭示至公杜絶私門乃有<lb/>
司之職守為朝廷之典章此萬古不易之規而聖王之<lb/>
通道也今聞臺諫臣僚皆習文字論列而未蒙追改陛<lb/>
下必以謂進用輔臣已有成命不當因人之言輕有囘<lb/>
改以示睿斷欲全恩禮臣之愚慮竊謂不然方今拔擢<lb/>
臣僚須宜號令多因公卿宻啓或非陛下素知若不經<lb/>
歴有司必然難得審當今來臺諫官若俱有文字即是<lb/>
<pb n="KR2f0039_WYG_138-17b"/>
朝野公言其言當則人皆謂之忠賢其言不當則人皆<lb/>
謂之讒黨各自保其名節豈肯輕易奏論非同一人私<lb/>
竊之言可以悞惑聖聽陛下當坦然聽信不必致疑彼<lb/>
皆陛下選用正直使為耳目之官豈有人而不用耳目<lb/>
而可以聽視於天下也況陛下臨御以來聞善必納從<lb/>
諫如流今乃於臣告命特令不過門下言者必不肯已<lb/>
微臣必不敢居久欝衆情恐失羣望不如因臣辭免特<lb/>
賜允從則上可以資陛下納諫之明下可以成愚臣安<lb/>
<pb n="KR2f0039_WYG_138-18a"/>
分之志而俾近臣得職言路開通廣帝堯捨己從人之<lb/>
風協成湯從諫弗咈之義一舉而數善皆得在聖明可<lb/>
不務乎與夫微臣叨被誤恩沮格公議利害相去遠矣<lb/>
伏望陛下察臣竭誠為國不為身謀特賜留神采納天<lb/>
下幸甚<lb/>
二年純仁同知樞宻院事論韓維不當與外任疏曰臣<lb/>
竊聞門下侍郎韓維有與外任指揮臣伏見韓維公忠<lb/>
篤實禀於天性議論賞罰據理直前盡心國家不避嫌<lb/>
<pb n="KR2f0039_WYG_138-18b"/>
謗陛下用為執政可謂股肱之良伏惟陛下寛仁大度<lb/>
委任羣臣進退輔弼咸以至公今韓維未聞别有大過<lb/>
不候封章陳請遽然逐去必有奸人宻行譖訴上誤聖<lb/>
聰致陛下用賢不終使大臣失進退之節實恐正人失<lb/>
望有虧聖政伏望陛下深加睿思或因臣寮開陳却令<lb/>
追寢前命以成帝堯捨己從人之心以繼商湯改過不<lb/>
吝之美臣被恩殊異難以緘黙伏望聖慈深賜采察天<lb/>
下幸甚臣與韓維亦霑姻戚既欲上裨聖化難以避嫌<lb/>
<pb n="KR2f0039_WYG_138-19a"/>
自安更乞聖慈遍詢文彦博呂公著已下諸大臣則知<lb/>
維之邪正若維果是正人則雖有些小過失全望陛下<lb/>
主張若以小過去之是使奸人得計恐非天下之福臣<lb/>
聞謗韓維者多言其引用親戚乞陛下將進用過韓維<lb/>
親戚遍問三省元是何人發意因與不因韓維自然有<lb/>
無阿私事狀明白庶不誤陛下至公懲戒之意<lb/>
純仁又論大臣輔政不當顧慮形迹上奏曰臣近見執<lb/>
政議論以章子厚父年將九十因明堂恩霈之後欲請<lb/>
<pb n="KR2f0039_WYG_138-19b"/>
除一鄉郡使便其親臣但見其可裨仁化不慮其他遂<lb/>
共以為當然繼而聞三省奏上陛下即賜允許臣以陛<lb/>
下天地之仁念其垂老之親不錄往咎臣實喜不自勝<lb/>
遂於簾前仰贊聖德以謂自古臣子無如今日遭逢繼<lb/>
聞諫官有言陛下遂寢前命亦是聖心從諫之美前日<lb/>
更䝉宣諭此事三省有失思慮戒其今後不得如此臣<lb/>
愚恐有言者以謂朝廷所怒之人不當遽有開陳又謂<lb/>
執政都徇人情必有主張之者致煩陛下宣敕戒諭丁<lb/>
<pb n="KR2f0039_WYG_138-20a"/>
寧微臣固宜佩服聖訓然有未盡之懇亦當罄竭敷陳<lb/>
方陛下急於求治之時是臣子知無不為之際豈宜顧<lb/>
慮形迹蓄縮周防今所用大臣多是老於患難陛下奬<lb/>
之使進尚恐立志不銳思慮太周若更戒使逺嫌則恐<lb/>
顧避保身自防不暇在陛下愛惜諸臣則為恩德之厚<lb/>
若使輔翊聖政却恐事無所裨葢人臣以匪躬自信為<lb/>
難媕娿固寵為易若今容其所易沮其所難則其間希<lb/>
意顧望之人翻為得計甚非朝廷之福伏見仁宗皇帝<lb/>
<pb n="KR2f0039_WYG_138-20b"/>
惟委執政一無所疑凡所差除多便從允而使臺諫察<lb/>
其不當随事論奏小則旋行改正大則罷免随之使君<lb/>
臣之恩意長行朝廷之綱紀自正是以四十餘年不勞<lb/>
而治況陛下方稽仁皇之治聖度如天從諫不倦任賢<lb/>
不疑紀人之功忘人之過皆是自古人君所難若更垂<lb/>
拱責成逸於委任臺諫糾其誤謬侍從罄其論思群臣<lb/>
一德一心陛下無為無事自然不須防慮百職具修坐<lb/>
致太平垂休萬世天下幸甚<lb/>
<pb n="KR2f0039_WYG_138-21a"/>
　貼黃凡人於富貴功名皆願乘時早立近用二三執<lb/>
　　政年皆六十已上或七十正是餘年無幾今幸遭<lb/>
　　逢陛下行堯舜之政擢居近輔可謂千載一時不<lb/>
　　於此時攀附神聖早立功名不知更待何日豈肯<lb/>
　　别懐顧望阿徇他人自取上疑以招危辱在常情<lb/>
　　且無此理況陛下以公望選擇人哉其間或有進<lb/>
　　人不敢太速責人不敢太深者不過謂事當馴致<lb/>
　　不可黑白太明却恐扇成朋黨害陛下和平之政<lb/>
<pb n="KR2f0039_WYG_138-21b"/>
　　矣萬一因此恐有間言誤陛下不細又蒙宣諭譬<lb/>
　　如人家尊長所怒之人卑㓜豈可輕易寛解臣愚<lb/>
　　以謂不然葢人主之量當如天地無所不包衆人<lb/>
　　所欲進退則人主從而行之所謂捨己從人便無<lb/>
　　喜怒好惡之迹不使奸人測見意㫖别生讒間以<lb/>
　　惑聰明古今盡然商鑒不遠惟陛下稽察唐魏徵<lb/>
　　有毁其阿黨親戚於太宗者帝使溫彦博責以不<lb/>
　　避形迹遠嫌疑徵謝曰臣聞君臣同心一體豈有<lb/>
<pb n="KR2f0039_WYG_138-22a"/>
　　置至公事形迹若上下共由兹路邦之興䘮未可<lb/>
　　知也帝矍然曰吾悟之矣以此可見自古君臣之<lb/>
　　間不當更事形迹此陛下之所熟聞臣敢引而言<lb/>
　　之<lb/>
哲宗時用二三大臣皆從中出侍從臺諫官亦多不由<lb/>
進擬純仁上言曰陛下初親政四方拭目以觀天下治<lb/>
亂實本於此舜舉臯陶湯舉伊尹不仁者遠縱未能如<lb/>
古人亦須極天下之選<lb/>
<pb n="KR2f0039_WYG_138-22b"/>
純仁為右僕射論用人疏曰臣昨日面奉德音詢及將<lb/>
用之人臣愚雖不足以贊陛下則哲之明然不敢不竭<lb/>
心極慮仰副聖問須至再三陳奏少補萬一伏緣聖政<lb/>
之初選用股肱正如舜舉臯陶湯舉伊尹須宜譽望出<lb/>
衆才德過人方可以倚辦國事化服羣心縱未能遠比<lb/>
古人亦須極天下精選不宜參以中常之士悞知人之<lb/>
德伏望陛下深垂聖念少察愚𠂻慎推舉直之方以稱<lb/>
安民之化<lb/>
<pb n="KR2f0039_WYG_138-23a"/>
純仁又論擇臺諫疏曰臣累聞德音欲選擇臺諫官命<lb/>
自中出事既出於宸斷發自至公宜須言路得人則中<lb/>
外快愜然臣愚以謂臺諫者陛下之耳目朝廷之準繩<lb/>
可以分别邪正規助風化百職之中其任最重當陛下<lb/>
初親庶政四方拭目以觀知人舉直之化萬一小有失<lb/>
當渙汗難收綸綍既行所繫不細更望深留聖念慎加<lb/>
審擇則天下幸甚<lb/>
純仁為中書侍郎奏舉彭汝礪疏曰臣近曾具可充臺<lb/>
<pb n="KR2f0039_WYG_138-23b"/>
諫官人姓名奏入亦曾與鄧温伯等面奏彭汝礪等可<lb/>
為御史中丞乞陛下早賜㸃差至今未䝉降㫖伏緣舉<lb/>
直錯枉則天下心服孔子曰舉直錯諸枉能使枉者直<lb/>
葢用得其人則不惟朝廷尊嚴亦可使天下士風知所<lb/>
趣向則其選用當否所繫不輕臣職叨宰弼今逾半年<lb/>
未嘗進用一賢以居要劇於臣可謂失職朝夕不遑寧<lb/>
處所以不避煩黷天聽伏望睿慈早賜選擇庶當聖政<lb/>
之初得以化服多士<lb/>
<pb n="KR2f0039_WYG_138-24a"/>
元祐元年御史中丞劉摯等論安燾敕命不送給事中<lb/>
書讀上奏曰臣等伏聞除安燾知樞宻院事因給事中<lb/>
兩次封駁不當遂蒙特降指揮更不送本官書讀直下<lb/>
吏部施行臣等竊見安燾差除未論當否然朝廷命令<lb/>
之出必由門下中書省審而後行所以謹重防察示至<lb/>
公於天下也今陛下除一大臣因其封駁不當遂廢給<lb/>
事中職業不令書讀則是命大臣以私矣私門一開將<lb/>
何以振肅公道維持紀綱乎伏惟陛下臨御以來政事<lb/>
<pb n="KR2f0039_WYG_138-24b"/>
之舉皆合至公獨此一事設施乖戾恐於盛德所損不<lb/>
細臣等深為陛下惜之伏望速降指揮追還告命及詳<lb/>
覽臣寮前後論列安燾章疏别賜指揮以全朝廷典法<lb/>
　貼黃制敕不由門下及省審書讀不偹則不成命令<lb/>
　　其經歴之司必不敢過被受之人必不敢當<lb/>
摯等又上奏曰臣等累次論奏安燾知樞宻院不當其<lb/>
錄黃不令給事中書讀及經歴受付官司並不覆奏乞<lb/>
寢罷追改正其罪今已數日未賜俞允臣等以謂朝廷<lb/>
<pb n="KR2f0039_WYG_138-25a"/>
高爵重位非有德與功不可虚受若以恩禮假借則不<lb/>
協公議今安燾才望素輕偹位樞府已為忝幸一日驟<lb/>
有遷進躐過衆人士論紛然謂朝廷除拜樞府之長殊<lb/>
不遴選非所以鎮社稷服四夷命令既出給事中不得<lb/>
書讀於法式未偹而施行門下一省官存職廢紀綱紊<lb/>
亂此事尚書僕射左右丞皆無一言建明執奏遂付有<lb/>
司乃是上下廢法中外徇私何以訓治四方維持萬世<lb/>
所繫甚大極可駭嘆恭惟太皇太后陛下保佑聖德以<lb/>
<pb n="KR2f0039_WYG_138-25b"/>
修正法度為急今有此舉人皆惜之非獨惜安燾差除<lb/>
之過分葢惜國家法度之廢失也伏望聖慈檢㑹臣等<lb/>
累次論列事并今來奏陳寢罷安燾除命所有經歴受<lb/>
付官司并乞早正其罪其范純仁錄黃指揮仍乞由門<lb/>
下省書讀省審施行<lb/>
摯又乞追還安燾等告命及施行經歴付受官吏之罪<lb/>
上奏曰臣近見安燾范純仁告命不由給事中直付所<lb/>
司臣以謂朝廷之大失政也故尋具狀與臺官連狀共<lb/>
<pb n="KR2f0039_WYG_138-26a"/>
四次論列至今未蒙追正臣誠不知陛下命令不使給<lb/>
事中書讀此何意也將憚其封駁耶厭其封駁耶夫天<lb/>
下之理不過是非當否而已陛下試思之今來進用燾<lb/>
等若果當其人不緣私授則天下必以為是而給事中<lb/>
雖百十封駁猶當終使之經歴而後行不然罷其人可<lb/>
也若燾等之進不由公道理有未安天下不以為是而<lb/>
給事中乃能封還駁正則是拾遺救失善守其官有補<lb/>
于國者陛下當嘉納而改為之乃盛德之事也不當厭<lb/>
<pb n="KR2f0039_WYG_138-26b"/>
憚其言而廢其職也今陛下以給事中之言為是耶為<lb/>
非耶而陛下何故自隳典憲為此委曲行政不由於直<lb/>
道命官乃出於斜封不知誰為陛下建此謀者今於門<lb/>
下之錄黃明書云奉聖㫖更不送給事中書讀於吏部<lb/>
之告身給事中銜下明書云奉聖㫖更不書讀制命乖<lb/>
當未見有如此者實恐取謗四方貽譏後世不可忽也<lb/>
錄黃初下既見批留則門下侍郎合行進駁不合放出<lb/>
既出之後尚書省左右僕射左右丞亦合執奏不合承<lb/>
<pb n="KR2f0039_WYG_138-27a"/>
行既行之後命令不全吏部亦合申禀不合書告是官<lb/>
司上下皆阿䛕苟且失其職守壊亂紀綱成此繆誤以<lb/>
累聖德臣不知陛下以名器禄食養大臣置百官將何<lb/>
所用之凡人主出令差誤古今所不能無但左右之臣<lb/>
將順救正之則不至於成其失況皇帝陛下富於春秋<lb/>
淵嘿之日而太皇太后陛下聽政不出房闥之時乎夫<lb/>
斜封墨敕濫官横賞乃前古之所以召亂者也今大臣<lb/>
欲以此事事陛下若門戸一開何所不有欲望聖慈詢<lb/>
<pb n="KR2f0039_WYG_138-27b"/>
問大臣命令如此施行是與不是苟以為是則可謂罔<lb/>
上迷國茍知其非而不言則可謂不忠尚可以任人之<lb/>
國乎伏請速降指揮追還燾等告命依國朝典故行下<lb/>
所有門下侍郎及尚書省官属吏部官吏各有前項罪<lb/>
狀伏乞以臣此章并前後論列文字付外施行<lb/>
　貼黃進任大臣而不使告命徧歴門下乃是陛下先<lb/>
　　以私自處也制書不全而受之是臣下以私自進<lb/>
　　也上下如此則何以厭服中外臣固知燾等之必<lb/>
<pb n="KR2f0039_WYG_138-28a"/>
　　不敢受也<lb/>
　　陛下臨御方踰年正當謹守祖宗法度以銷壓權<lb/>
　　僭今差除告命偶有差失左右執政既不肯建明<lb/>
　　而臺諫之言又不蒙聽納則朝廷闕失誰復救之<lb/>
　　陛下既已沮壊給事中所守而又欲隳言路職業<lb/>
　　臣所以夙夜憂懼不能自已非獨論燾之進退而<lb/>
　　上惜朝廷紀綱所以防微杜漸而已<lb/>
摯又論司馬光薨當謹於命相上奏曰臣伏見左僕射<lb/>
<pb n="KR2f0039_WYG_138-28b"/>
司馬光薨逝朝野人情驚悲一詞皆曰天乎不憖遺一<lb/>
老以大濟我國家而奪之速此何理也臣恭惟陛下以<lb/>
至明至聖首識光忠置諸左右舉天下以聽之而光亦<lb/>
以大忠直道忘身徇國雖奸謀異心百端排沮而横身<lb/>
當之夙夜盡瘁以死圖報其純誠至公足以薦天地而<lb/>
貫神明真所謂社稷之臣矣然而非陛下信任之明仰<lb/>
成之篤則光亦安能自行其志故天下不獨美光事君<lb/>
之盡節而以陛下任賢不貳為難能也今光云亡両宫<lb/>
<pb n="KR2f0039_WYG_138-29a"/>
車駕即日臨奠賻襚之典有加故常下至搢紳善士閭<lb/>
巷鄉野之人㒺不為之哀歎而惟是奸邪之黨醜正惡<lb/>
直之徒頗已相與有竊喜之意葢小人從來怏怏不便<lb/>
於新政藏情匿跡日夜窺伺常幸有非意之變以冀善<lb/>
治之不能成今其臆度以謂陛下既失光之助則前日<lb/>
求治之志必稍變懈遂可以乘便投隙熒惑而動搖此<lb/>
其所以喜也且陛下為政以來收拔衆正布列上下制<lb/>
國之法除民之害雖節文潤色有未齊者至於大本已<lb/>
<pb n="KR2f0039_WYG_138-29b"/>
定十之八九矣惟陛下益加之意常以辨别邪正保邦<lb/>
愛民為念堅守此指終始如一而已行之令持循無變<lb/>
則治道成矣廟堂之上必有如光之事朝廷者臣實懼<lb/>
陛下悼光之後謂誰助我者而意稍有間則邪謀隂計<lb/>
或起而乘之此臣之所以為私憂而獻其說也抑臣又<lb/>
有過計之言葢今上宰虛位竊惟不日制詔命相矣此<lb/>
尤不可以不謹外論籍籍謂文彦博必代光之任臣固<lb/>
知不然然於萬一之中不可以不言彦博年逾八十爵<lb/>
<pb n="KR2f0039_WYG_138-30a"/>
位窮極於天下矣前日陛下假其威望以為朝廷之重<lb/>
其官則天下之師其職則平章軍國重事陛下之禮元<lb/>
老尊崇優佚可謂得其體也今若任之以為相三省有<lb/>
職守矣其成敗之責豈師臣之所宜當其繁悉之務豈<lb/>
老人之所能辦殆非所以處彦博也又彦博於知人非<lb/>
其所長賢士大夫罕出其門近日有所薦論衆皆傳之<lb/>
為笑若居上相引用人物每每如此今日引一二明日<lb/>
引三四積而至於百十常才列于朝路非小害也其人<lb/>
<pb n="KR2f0039_WYG_138-30b"/>
重其位高有所薦者若陛下違其言則傷恩皆從之則<lb/>
害政又非所以安彦博也臣昨四月中已曾建論此事<lb/>
矣故今日之命相實繫天下之安危與善政之成敗可<lb/>
不重哉伏望陛下詳考歴選得其人而任之以尊廟社<lb/>
以厭公議臣不勝隕越待罪之至惟陛下赦其愚而察<lb/>
其忠<lb/>
哲宗時摯為侍御史乞選監司澄汰州縣上奏曰右臣<lb/>
准尚書省劄子准十月十八日聖㫖指揮節文比者詔<lb/>
<pb n="KR2f0039_WYG_138-31a"/>
令屢下以寛民力便安公私官吏或致廢格自今州縣<lb/>
悉心奉行監司㸃檢御史臺覺察彈奏者臣有以見陛<lb/>
下誠心愛民慎重政令天下幸甚臣竊謂州縣之政廢<lb/>
舉得失其責宜在監司夫監司之任亦重矣人一有賢<lb/>
不肖則環地數千里休戚繫之曩時朝廷大更法度選<lb/>
建推行之人故不以資任務得果健強銳猋厲風生之<lb/>
才葢規以就事倚辦於一時及法行事立矣而其後用<lb/>
人猶復因襲未曾權量時宜有所張弛之也是以至今<lb/>
<pb n="KR2f0039_WYG_138-31b"/>
使者之政刻覈褊廹相師成風郡縣承望亦莫敢不然<lb/>
使民不見德與義而惟刑是覿惟利是聞者葢亦久矣<lb/>
斯豈政令之本意然哉奉宣繆戾積習至此故也比蒙<lb/>
聖明哀念元元取監司罪惡已甚者既去之矣然其餘<lb/>
人材頗尚駮雜情志未一各懐所私葢其隂有觀望者<lb/>
則必習常而慢令以致惠澤之壅其淺中覬利者則又<lb/>
將矯枉而過正或廢其所宜治之事二者不可不察也<lb/>
惟得其人庶懲此患臣欲望聖慈詳酌河北河東陜西<lb/>
<pb n="KR2f0039_WYG_138-32a"/>
素號劇部向來所用使者出於暴進多非更歴民事人<lb/>
微望輕雖自過為威刻而下終不服今宜稍復祖宗故<lb/>
事於三路各置都轉運使用兩制臣僚充職以重其任<lb/>
自餘諸路亦望推擇資任稍高練達民政識治體近中<lb/>
道之人分補監司之任明授之以詔令使忠厚安民而<lb/>
不失之寛弛肅給應務而不失之淺薄部使者誠如此<lb/>
州縣之政随之則先朝之仁政陛下之恩德庶幾下究<lb/>
而與民休息無難矣考察見任之無狀者一切澄汰罷<lb/>
<pb n="KR2f0039_WYG_138-32b"/>
之被罷之人苟非有顯過宜還其資考别為任使要令<lb/>
不至於失職無聊而已方今先務恐實在此伏望詳酌<lb/>
施行<lb/>
摯又乞令蘇軾依舊詳定役法上奏曰臣聞中書舍人<lb/>
蘇軾辭免詳定役法有㫖不許又具辭免者竊以差役<lb/>
之法最今重事陛下欲使利害曲盡置局講求此甚盛<lb/>
德自置局以來為日浸久未見就緒而議法之官頗已<lb/>
屢易今聞軾以議有異同力欲辭避人人如此則法度<lb/>
<pb n="KR2f0039_WYG_138-33a"/>
之成何時可冀乎臣聞五味不同而適於口者味相足<lb/>
也五聲不同而恱於耳者聲相偹也一可一否一是一<lb/>
非雜然並作此議之所以同歸於盡一人曰可皆曰可<lb/>
一人曰是皆曰是信如此又何以議為哉議有異同正<lb/>
宜反覆曲折相足相偹以趨至當而遽為避就非獨議<lb/>
法難成使奸人乘之投隙伺釁搖撼法意非國之計也<lb/>
臣願深詔執事者毋矜能毋愎衆毋以小利妨大體使<lb/>
利害曲盡以稱朝廷之意所有蘇軾且令依舊詳定仍<lb/>
<pb n="KR2f0039_WYG_138-33b"/>
乞催促成就以時布宣鎮慰天下喁喁之望<lb/>
　貼黃吕大防范純仁韓維皆係朝廷遷擢兼官為執<lb/>
　　政事無不領雖離去本局其責尚存軾若陳乞獲<lb/>
　　免則不復干預非大防等比不可不論<lb/>
摯為門下侍郎與同列奏事論及人材摯曰人才難得<lb/>
能否不一性忠實而才識有餘上也才識不逮而忠實<lb/>
有餘次也有才而難保可藉以集事又其次也懐邪觀<lb/>
望随勢改變此小人也終不可用哲宗及宣仁后曰卿<lb/>
<pb n="KR2f0039_WYG_138-34a"/>
常能如此用人國家何憂<lb/>
元祐元年翰林學士朝奉郎知制誥蘇軾上論冗官劄<lb/>
子曰臣伏見近日言者以吏部員多闕少欲清入仕之<lb/>
源救官冗之弊裁減任子及進士累舉之恩流外入官<lb/>
之數已有㫖下吏部禮部與給舍詳議臣竊謂此數者<lb/>
行之則人情不悅不行則積弊不去要當求其分義務<lb/>
適厥中使國有去弊之實人無失職之歎然後為得也<lb/>
欲乞應任子及進士累舉免解恩例並一切如舊只行<lb/>
<pb n="KR2f0039_WYG_138-34b"/>
下項<lb/>
　一奏䕃文官人每遇科場依進士法試大義䇿論如<lb/>
　　係武官即試弓馬或試法並三人中解一人仍年<lb/>
　　及二十五已上方得出官内已舉進士得解者免<lb/>
　　試如三試不中年及三十五已上亦許出官應試<lb/>
　　大義䇿論及試法者在京随進士赴國學在外赴<lb/>
　　轉運司試弓馬者在京随武舉人赴武學在外轉<lb/>
　　運司差官<lb/>
<pb n="KR2f0039_WYG_138-35a"/>
　一進士累舉免解合推恩者並約嘉祐以前酌中數<lb/>
　　目立為定額如所試優長係額内人數即等第推<lb/>
　　恩並許出官如係額外即並與一不出官名銜<lb/>
　一流外入官人除近已有㫖裁減三省恩例外其餘<lb/>
　　六曹寺監等處及州郡監司人吏出職者並委官<lb/>
　　取索文字㸔詳有無僥倖定奪酌中恩例<lb/>
右若行此數者則任子雖有三試留滯之艱而無終身<lb/>
絶望之歎亦使人人務學文臣知經術時務武臣閑弓<lb/>
<pb n="KR2f0039_WYG_138-35b"/>
馬法律皆有益於事而進士累舉有詞學人自得出官<lb/>
若無所能得虛名一官免為白丁亦無所恨如有可採<lb/>
乞降下與前文字一處詳議<lb/>
軾又同鄧溫伯胡宗愈孫覺范百禄等薦朱長文劄子<lb/>
奏曰臣等伏見前許州司戸參軍蘇州居住朱長文經<lb/>
明行修嘉祐四年乙科登第堕馬傷足𨼆居不仕經三<lb/>
十年不以勢利動其心不以窮約易其介安貧樂道闔<lb/>
門著書孝友之誠風動閭里㢘高之行著于東南本路<lb/>
<pb n="KR2f0039_WYG_138-36a"/>
監司本州長吏前後累奏稱其士行經術乞朝廷旌擢<lb/>
差充蘇州州學教授未蒙施行近奉詔中外臣僚自監<lb/>
察御史已上並舉堪充内外學官二人此實朝廷博求<lb/>
人才廣育士類之意如長文者誠不可多得其人行年<lb/>
五十餘昔苦足疾今亦能履臣欲望聖慈褒難進之節<lb/>
收久廢之材量能而使之特賜就差知蘇州州學教授<lb/>
非惟禄餼調養一鄉善士實使道義模範彼州之秀民<lb/>
軾等又薦用劉攽上奏曰右臣等伏見朝議大夫直龍<lb/>
<pb n="KR2f0039_WYG_138-36b"/>
圖閣劉攽近自襄陽召還秘省旋以病乞出守蔡州自<lb/>
受命以來日就痊損假以數月必復康強謹按攽名聞<lb/>
一時身兼數器文章爾雅博學強記政事之美如古循<lb/>
吏流離困躓守道不囘此皆朝廷之所知不待臣等區<lb/>
區誦說但以人才之難古今所病舊臣日已衰老而新<lb/>
進長育未成如攽成材反在外服此有志之士所宜為<lb/>
朝廷惜也欲望聖慈留攽京師更賜數月之告稍加任<lb/>
使必有過人臣等偹員侍從懐不能已冐昧陳論伏俟<lb/>
<pb n="KR2f0039_WYG_138-37a"/>
誅譴<lb/>
二年軾乞錄用鄭俠王斿狀曰右臣聞國之興衰繫于<lb/>
習俗若風節不競則朝廷自卑故古之賢君必厲士氣<lb/>
當務求難合自重之士以養成禮義㢘恥之風臣等伏<lb/>
見英州别駕鄭俠向以小官觸犯權要冐死不顧以獻<lb/>
直言而秘閣校理王安國以布衣為先皇帝所知擢至<lb/>
館閣召對便殿而兄安石為相若少加附㑹可力致富<lb/>
貴而安國挺然不屈不獨納忠于先帝亦嘗以苦言至<lb/>
<pb n="KR2f0039_WYG_138-37b"/>
計規戒其兄竟坐與俠遊從同時被罪吕惠卿首興大<lb/>
獄鄧綰舒亶之徒搆成其罪必欲置此人于死賴先帝<lb/>
仁聖止加竄逐曽未數年逐惠卿而起安國今来朝廷<lb/>
赦俠之罪復其舊官經今踰年而俠終不赴吏部參選<lb/>
考其始終出處之大節合於古之君子殺身成仁難進<lb/>
易退之義朝廷若不少加優異則臣等恐俠浩然江湖<lb/>
往而不返若溘先朝露則有識必為朝廷興失士之歎<lb/>
至於安國不幸短命尤為忠臣義士之所哀惜臣等嘗<lb/>
<pb n="KR2f0039_WYG_138-38a"/>
識其少子斿敏而篤學直而好義頗有安國之風養成<lb/>
其才必有可用欲望聖慈召俠赴闕及攷察斿行實與<lb/>
俠並賜錄用不獨旌直於九泉之下亦所以作士氣於<lb/>
當代也<lb/>
軾同傅堯俞孫覺狀奏右臣等伏見徐州布衣陳師道<lb/>
文詞高古度越流輩安貧守道若將終身苟非其人義<lb/>
不往見過壮未仕實為遺才欲望聖慈特賜錄用以奬<lb/>
士類兼臣軾臣堯俞皆曽以十科薦師道伏乞檢㑹前<lb/>
<pb n="KR2f0039_WYG_138-38b"/>
奏一處施行<lb/>
軾又同李常王存鄧温伯孫覺胡宗愈狀奏右臣等竊<lb/>
見給事中顧臨資性方正學有根本慷慨中立無所阿<lb/>
撓自供職以來封駮論議<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然有古人之風僥倖之流<lb/>
側目畏憚近聞除天章閣待制充河北都轉運使遠去<lb/>
朝廷衆所嗟惜方今二聖臨御肅正紀綱如臨等輩正<lb/>
當置之左右以輔闕遺或者謂緣黃河輟臨幹治臨之<lb/>
所學實有大於治河治河之才固有出臨之上者欲望<lb/>
<pb n="KR2f0039_WYG_138-39a"/>
朝廷别選深知河事者以使河北且留臨在朝廷以盡<lb/>
忠亮補益之節臣等備位侍從懐有所見不敢不盡<lb/>
五年軾以龍圖閣學士左朝奉郎知杭州進何去非偹<lb/>
論狀奏曰臣自揣虛薄叨塵侍從常求勝己以為報國<lb/>
恭惟先皇帝道配周孔言成典謨雲漢之光藻飾萬物<lb/>
而臣子莫副其意葢嘗當食不御有才難之歎伏見承<lb/>
奉郎徐州州學教授何去非文章議論實有過人筆勢<lb/>
雄健得秦漢間風力元豐五年以累舉免解答䇿廷中<lb/>
<pb n="KR2f0039_WYG_138-39b"/>
極論用兵利害先帝覽而異之特授右班殿直使教授<lb/>
武學不久遂為博士臣竊揆聖意必將長育成就以待<lb/>
其後豈特以一博士期去非而已哉而去非立志強毅<lb/>
不苟合於當時公卿故莫為一言推轂成就之者臣任<lb/>
翰林學士日嘗具以此奏聞乞換文資置之太學雖蒙<lb/>
恩換承奉郎而今者乃出之徐州教授比於博士乃似<lb/>
左遷非獨臣人微言輕不足取信亦恐朝廷不見其文<lb/>
章議論無以較量其人謹繕寫去非所著備論二十八<lb/>
<pb n="KR2f0039_WYG_138-40a"/>
篇附遞進上乞降付三省執政考覽如臣言不繆乞除<lb/>
一館職非獨以收羅逸才風曉士類亦以彰先帝知人<lb/>
之明一經題目決無虚士書之史冊足為光華若後不<lb/>
如所舉臣甘伏朝典<lb/>
六年軾為翰林學士承㫖左朝奉郎知制誥兼侍讀乞<lb/>
擢用程遵彦上奏曰臣竊謂朝廷用人以行實為先以<lb/>
才用為急二者難兼故常不免備取而端静之士雖有<lb/>
過人之行應務之才又皆藏器待時恥於自獻朝廷莫<lb/>
<pb n="KR2f0039_WYG_138-40b"/>
得而知之如臣等輩固當各舉所聞以助樂育之意伏<lb/>
見左朝散郎前簽書杭州節度判官廰公事程遵彦吏<lb/>
事周敏學問該洽文詞雅麗三者皆有可觀而事母孝<lb/>
謹有絶人者母性嚴甚遵彦甚宜其妻而母不悅遵彦<lb/>
出之妻既被出孝愛不衰歲時伏臘所以事姑者如未<lb/>
出而母卒不悅遵彦亦不再娶十五年矣身為僕妾之<lb/>
役以事其母雖前史所傳孝友之士殆不能過臣與之<lb/>
同僚二年備得其實今替還都下未有差遣碌碌衆中<lb/>
<pb n="KR2f0039_WYG_138-41a"/>
未嘗求人臣竊惜之伏望聖慈特賜采察量材錄用非<lb/>
獨廣捜賢之路亦以敦厲孝悌激揚風俗若後不如所<lb/>
舉臣甘伏朝典<lb/>
七年軾為龍圖閣學士左朝奉郎守兵部尚書上奏曰<lb/>
臣竊謂才難之病古今所同朝廷每欲治財賦除盗賊<lb/>
幹邊鄙興利除害常有臨事乏人之嘆古人有言寛則<lb/>
寵名譽之人急則用介胄之士所用非所養所養非所<lb/>
用此古今之通患也臣伏見承議郎監東排岸司林豫<lb/>
<pb n="KR2f0039_WYG_138-41b"/>
自為布衣已有奇節及從事所至有聲其在漣水屏除<lb/>
群盜尤著方略其人勇於立事常有為國捐軀之意試<lb/>
之盤錯之地必顯利器伏望聖慈特與量材擢用若後<lb/>
不如所舉臣等甘伏朝典<lb/>
元祐元年右司諫蘇轍等論安燾敕命不送給事中書<lb/>
讀上奏曰臣等前月二十八日奏論安燾除知樞宻院<lb/>
告不令給事中書讀直下吏部施行事人微言輕未能<lb/>
仰囘聖意竊惟封駮故事本唐朝舊法祖宗奉行未嘗<lb/>
<pb n="KR2f0039_WYG_138-42a"/>
敢廢其法而不守也葢此法之設本以關防欺弊君臣<lb/>
所當共守今安燾差除未允公議有司舉職實不為過<lb/>
而陛下即令廢法以便一時古語所謂若有短垣而自<lb/>
踰之臣等竊恐百司法度自此隳廢君臣之間無所據<lb/>
執何以經久近日朝廷除吕公著門下侍郎止因中書<lb/>
吏人行遣差誤不經門下而給事中范純仁以失職為<lb/>
言朝廷為之行遣以申明舊法及今未幾乃以一安燾<lb/>
之故特開此例況燾與純仁並命二告皆不經書讀竊<lb/>
<pb n="KR2f0039_WYG_138-42b"/>
料純仁必不肯不顧前言黽勉而受純仁既不受命則<lb/>
燾必不敢不辭燾既力辭而給事中又封駮不已臣等<lb/>
必恐此命無由復行伏乞陛下克己為法檢㑹前奏且<lb/>
令燾依舊供職陛下必謂先朝舊臣無大過惡不可輕<lb/>
棄則同知樞宻院任用不輕陛下必謂己行之命不可<lb/>
中止則命之未行臣等無由預議若既行之後又不得<lb/>
言則朝廷設置臺諫竟將安用陛下明聖其必不然臣<lb/>
等區區所惜者祖宗法度非敢必行己意以廢格明詔<lb/>
<pb n="KR2f0039_WYG_138-43a"/>
惟陛下裁擇<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_138-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百三十八<lb/>
</p>
<p>
</p>
  </div>
</body>
</text>
</TEI>
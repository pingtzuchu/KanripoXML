<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百九</head> <lb/>
    <p>
<pb n="KR2f0039_WYG_209-1a"/>
欽定四庫全書<lb/>
　歴代名臣奏議卷二百九<lb/>
　　　　　　　　　　　明　楊士竒等　撰<lb/>
　　法令<lb/>
宋武帝時司徒王𢎞與八座丞郎上䟽曰同位犯法無士<lb/>
人不罪之科然每至詰謫輙有請訴若垂恩宥則法廢不<lb/>
可行依事糾責則物以為苦怨宜更為其制使得憂苦之<lb/>
衷也又主守偷五匹常偷四十匹並加大辟議者咸以為<lb/>
<pb n="KR2f0039_WYG_209-1b"/>
重宜進主偷十匹常偷五十匹死四十匹降以補兵既得<lb/>
小寛民命亦足以有懲也想各言所懐左丞江奥議曰士<lb/>
人犯盜贓不及棄市者刑竟自在贓汙滛盜之目清議終<lb/>
身經赦不原當之者足以塞愆聞之者足以鑒誡若復雷<lb/>
同羣小謫以兵役愚謂為苦符伍雖比屋鄰居至扵士庶<lb/>
之際實自天隔舎藏之罪無以相闗奴客與符伍交接有<lb/>
所藏蔽可以得知是以罪及奴客自是客身犯愆非代郎<lb/>
主受罪也如其無奴則不應坐右丞孔黙之議曰君子小<lb/>
<pb n="KR2f0039_WYG_209-2a"/>
人既雜為符伍不得以相檢為義士庶雖殊而理有聞察<lb/>
譬百司居上所以下不必躬親而後同坐是故犯違之日<lb/>
理自闗今罪其養子典討者盖義存戮僕如此則無奴之<lb/>
室豈得宴安但既云復士宜令輸贖常盜四十匹主守五<lb/>
匹降死補兵雖大存寛惠以紓民命然官及二千石及失<lb/>
節士大夫時有犯者罪乃可戮恐不可以補兵也謂此制<lb/>
可施小人士人自還用舊律尚書王淮之議曰昔為山隂<lb/>
令士人在伍謂之押符同伍有愆得不及坐士人有罪符<lb/>
<pb n="KR2f0039_WYG_209-2b"/>
伍糾之此非士庶殊制實使即刑當罪耳夫束修之胄與<lb/>
小人隔絶防檢無方宜及不逞之士事接羣細既同符<lb/>
伍故使糾之扵時行此非唯一䖏左丞議奴客與鄰伍<lb/>
相闗可得檢察符中有犯使及刑坐即事而求有乖實<lb/>
理有奴客者𩔖多使役東西分散住家者少其有停者<lb/>
左右驅馳動止所須出門甚寡典計者在家十無其一<lb/>
奴客坐伍濫刑必衆恐非立法當罪本㫖右丞議士人<lb/>
犯偷不及大辟者宥補兵雖欲𢎞士懼無以懲邪乘理<lb/>
<pb n="KR2f0039_WYG_209-3a"/>
則君子違之則小人制嚴扵上猶冒犯之況其宥科犯<lb/>
者或衆使畏法革心乃所以大宥不免士庶異制意所<lb/>
不同殿中郎謝元議謂事必先正其本然後其末可言<lb/>
本所以押士大夫扵符伍者将以檢小人邪為使受檢<lb/>
於小人邪案左丞議士庶天隔則士無知庶之由以不<lb/>
知而押之於伍則是受檢扵小人也然則小人有罪士<lb/>
人無事僕𨽻何罪而令坐之若以實相交闗貴其聞察<lb/>
則意有未因何者名實殊章公私異令奴不押符是無<lb/>
<pb n="KR2f0039_WYG_209-3b"/>
名也民之貲財是私賤也以私賤無名之人豫公家有<lb/>
實之任公私混淆名實非允由此而言謂不宜坐還從<lb/>
其主扵事為宜無奴之士不在此例若士人本檢小人<lb/>
則小人有過已應獲罪而其奴則義歸戮僕然則無奴<lb/>
之士未合宴安使之輸贖於事非繆二科所附惟制之<lb/>
本耳此自是辯章二本欲使各從其分至扵求之管見<lb/>
宜附前科區别士庶扵義為美盜制按左丞議士人既<lb/>
終不為兵革幸可同寛宥之惠不必依舊律扵議咸允<lb/>
<pb n="KR2f0039_WYG_209-4a"/>
吏部郎何尚之議曰按孔右丞議士人坐符伍為<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>有<lb/>
奴辠奴無奴輸贖既許士庶緬隔則聞察自難不宜以<lb/>
難知之事定以必知之法夫有奴不賢無奴不必不賢<lb/>
今多僮者傲然於王憲無僕者怵廹於時網是為恩之<lb/>
所霑恒在程卓法之所設必加顔原求之鄙懐竊所未<lb/>
㥦謝元謂奴不随主扵名分不明誠是有理然奴僕實<lb/>
與閭里相闗今都不問恐有所失意同左丞議𢎞議曰<lb/>
尋律令既不分别士庶又士人坐同伍罹謫者無䖏無<lb/>
<pb n="KR2f0039_WYG_209-4b"/>
之多為時恩所宥故不盡親謫耳吳及義興適有許陸<lb/>
之徒以同符合給二千石論啟丹書己未問㑹稽士人<lb/>
云十數年前亦有四族坐此被責以特恩獲停而王尚<lb/>
書云人舊無同伍坐所未之解恐蒞任之日偶不值此<lb/>
事故邪聖明御世士人誠不憂至苦然要須臨事論通<lb/>
上干天聽為紛擾不如近為定科使輕重有節也又尋<lb/>
甲符制蠲士人不傳符耳令史復除亦得如之共相押<lb/>
領有違糾列了無等衰非許士人閭里之外也諸議云<lb/>
<pb n="KR2f0039_WYG_209-5a"/>
士庶緬絶不相參知則士人犯法庶民得不知若庶民<lb/>
不許不知何許士人不知小民自非超然簡獨永絶塵<lb/>
粃者比門接棟小以為意終自聞知不必須日夕来徃<lb/>
也右丞百司之言粗是其況如襄陵士人實與里巷闗<lb/>
接相知情状乃當於冠帶小民今謂之士人便無小人<lb/>
之坐署為小民輒受士人之罰扵情於法不其頗歟且<lb/>
都令不及士流士流為輕則小人令使徴預其罰便事<lb/>
至相糾閭伍之防亦為不同謂士人可不受同伍之讁<lb/>
<pb n="KR2f0039_WYG_209-5b"/>
耳罪其奴客庸何傷邪無奴客可令輸贖又或無奴僮<lb/>
為衆所眀者官長二千石便當親臨列上依事遣判偷<lb/>
五匹四十匹謂應見優量者實以小吏無知臨財易昧<lb/>
或由䟽慢事蹈重科求之扵心常有可愍故欲小進匹<lb/>
數寛其性命耳至於官長以上荷蒙禄榮付以局任當<lb/>
正已明憲檢下防非而親犯科律亂法冒利五匹乃已<lb/>
為𢎞矣士人無私相偷四十匹理就使至此致以明罰<lb/>
固其宜耳並何容復加哀矜且此軰士人可殺不可讁<lb/>
<pb n="KR2f0039_WYG_209-6a"/>
有如諸論本意自不在此也近聞之道路聊欲共論不<lb/>
呼乃爾難精既衆議糾紛将不如其已若呼不應停寝<lb/>
謂宜集議奏聞決之聖㫖<lb/>
少帝景平二年羊𤣥保為宣城守先是劉式之為宣城<lb/>
立吏民亡叛制一人不禽符伍里吏送州作部若獲者<lb/>
賞位二階𤣥保以為非宜陳奏曰臣伏尋亡叛之由皆<lb/>
出扵窮逼未有足以推存而樂為此者也今立殊制於<lb/>
事為苦臣聞苦不可貞懼致流弊昔龔遂譬民扵亂繩<lb/>
<pb n="KR2f0039_WYG_209-6b"/>
緩之然後可理黄覇以寛和為用不以嚴刻為先臣愚<lb/>
以謂單身迯役便為盡户今一人不測坐者甚多既憚<lb/>
重負各為身計牽挽逃竄必致繁滋又能禽獲叛身𩔖<lb/>
非謹惜既無堪能坐陵勞吏名器虛假所妨實多将階<lb/>
級不足供賞服勤無以自勸又尋此制施一邦而已若<lb/>
其是邪則應與天下為一若其非邪亦不宜獨行一郡<lb/>
民罹憂患其弊將甚臣忝守所職懼難遵用致率管穴<lb/>
冒以陳聞<lb/>
<pb n="KR2f0039_WYG_209-7a"/>
文帝元嘉初㑹稽剡縣民黄初妻趙打息載妻王死亡<lb/>
遇赦王有父母及息男稱息女葉依法徙趙二千里外<lb/>
司徒右長史傅隆上議曰原夫禮律之興盖本之自然<lb/>
求之情理非從天墮非從地出也父子至親分形同氣<lb/>
稱之扵載即載之於趙雖云三世為體猶一未有能分<lb/>
之者也稱雖創巨痛深固無讎祖之義若稱可以殺趙<lb/>
趙當何以䖏載將父子孫祖互相殘戮懼非先王明罰<lb/>
咎繇立法之本㫖也向使日磾之孫砥鋒挺鍔不與二<lb/>
<pb n="KR2f0039_WYG_209-7b"/>
祖同戴天日則石碏秺侯何得流名百代以為美談者<lb/>
哉舊令云殺人父母徙之二千里外不施父子孫祖明<lb/>
矣趙當避王朞功千里外耳令亦云凡流徙者同籍親<lb/>
近欲相随者聽之此又大通情體因親以教愛者也趙<lb/>
既流移載為人子何得不從載從而稱不行豈名教所<lb/>
許如此稱趙竟不可分趙雖内愧終身稱當沈痛沒齒<lb/>
孫祖之義自不得永絶事理固然也從之<lb/>
南齊世祖留心法令數訊囚徒詔獄官詳正舊注永明<lb/>
<pb n="KR2f0039_WYG_209-8a"/>
七年尚書刪定郎王植撰定律章表奏之曰臣等晉律<lb/>
文簡辭約㫖通大綱事之所質取斷難釋張斐杜預同<lb/>
注一章而生殺永殊自晉泰始以来唯斟酌叅用是則<lb/>
吏挾威福之勢民懐不對之怨所以温舒獻辭扵失政<lb/>
絳侯忼慨而興歎皇運革祚道冠前王陛下紹興光開<lb/>
帝業下車之痛毎惻上仁滿堂之悲有矜聖思爰發徳<lb/>
音刪正刑律敕臣集定張杜二注謹礪愚蒙盡思詳撰<lb/>
削其煩害錄其允衷取張注七百三十一條杜注七百<lb/>
<pb n="KR2f0039_WYG_209-8b"/>
九十一條或二家兩釋扵義乃偹者又取一百七條其<lb/>
注相同者取一百三條集為一書凡一千五百三十二<lb/>
條為二十卷請付外詳校摘其違謬從之扵是公卿八<lb/>
座參議考正舊注有輕重䖏竟陵王子良下意多使從<lb/>
輕其中朝議不能斷者制㫖平決至九年廷尉孔稚珪<lb/>
上表曰臣聞匠萬物者以繩墨為正馭大國者以法理<lb/>
為本是以古之聖王臨朝思理逺防邪萌深杜奸漸莫<lb/>
不資法理以成化明刑賞以樹功者也伏惟陛下躡歴<lb/>
<pb n="KR2f0039_WYG_209-9a"/>
登皇乗圖踐帝天地更築日月再張五禮裂而復縫六<lb/>
樂頺而爰緝乃發徳音下明詔降恤刑之文申慎罰之<lb/>
典敕臣與公卿八座共刪注律謹奉聖㫖諮審司徒臣<lb/>
子良禀受成規創立條緒使兼監臣宋躬兼平臣王植<lb/>
等抄撰同異定其去取詳議八座裁正大司馬臣嶷其<lb/>
中洪疑大議衆論相背者聖照𤣥覽斷自天筆始就成<lb/>
立律文二十卷錄叙一卷凡二十一卷今以奏聞請付<lb/>
外施用宣下四海臣又聞老子仲尼曰古之聽獄者求<lb/>
<pb n="KR2f0039_WYG_209-9b"/>
所以生之今之聽獄求所以殺之與其殺不辜寜失有<lb/>
罪是則斷獄之職自古所難矣今律文雖定必須用之<lb/>
用失其平不異無律律書精細文約例廣疑似相傾故<lb/>
誤相亂一乖其綱枉濫横起法吏無解既多謬僻監司<lb/>
不習無以相斷則法書徒明於帙裏寃䰟猶結扵獄中<lb/>
今府州郡縣千有餘獄如令一獄嵗枉一人則一年之<lb/>
中枉死千餘矣寃毒之死上干和氣聖明所急不可不<lb/>
防致此之由又非但律吏之咎列邑之宰亦亂其經或<lb/>
<pb n="KR2f0039_WYG_209-10a"/>
以軍勲餘力或以勞吏暮齒獷猜濁氣忍并生靈昏心<lb/>
狠態吞剥氓物虐理殘其命曲文被其罪寃積之興復<lb/>
縁斯發獄吏雖良不能為用使于公哭扵邊城孝婦寃<lb/>
於遐外陛下雖欲宥之其已血濺九泉矣尋古之名流<lb/>
多有法學故釋之定國聲光漢臺元常文惠績映魏閣<lb/>
今之士子莫肯為業縱有習者世議所輕良由空懃永<lb/>
嵗不逢一朝之賞積學當年終為閭伍所蚩将恐此書<lb/>
永墜下走之手矣今若𢎞其爵賞開其勸慕課業宦流<lb/>
<pb n="KR2f0039_WYG_209-10b"/>
班習胄子挾其精究使䖏内局簡其貞良以居外任方<lb/>
岳咸選其能邑長並擢其術則臯繇之謀指掌可致杜<lb/>
鄭之業鬱焉何逺然後奸邪無所迯其形惡吏不能藏<lb/>
其詐如身首之相驅若弦括之相接矣臣以踈短謬司<lb/>
大理陛下發自聖衷憂矜刑網御延奉訓逺昭民瘼臣<lb/>
謹仰述天官伏奏雲陛所奏繆允者宜寫律上國學置<lb/>
律助教依五經例國子生有欲讀者䇿試上過髙第即<lb/>
便擢用使䖏法職以勸士流詔報從納事竟不施行<lb/>
<pb n="KR2f0039_WYG_209-11a"/>
後魏獻文帝詔諸監臨之官所監治受羊一口酒一斛<lb/>
者罪至大辟與者以徒坐論糾告得尚書已下罪状者<lb/>
各随所糾官輕重而授之雍州刺史張白澤上表諌曰<lb/>
伏見詔書禁尚書以下受禮者刑身糾之者代職伏惟<lb/>
三載考績黜陟幽明斯乃不易之令軌百王之通式今<lb/>
之都曹古之公卿也皆翊扶萬幾賛徽百揆風化藉此<lb/>
而平治道由兹而穆且周之下士尚有代耕況皇朝貴<lb/>
仕而服勤無報豈所謂祖襲堯舜憲章文武者乎羊酒<lb/>
<pb n="KR2f0039_WYG_209-11b"/>
之罰若行不已臣恐奸人窺望忠臣懈節而欲使事静<lb/>
民安治清務簡至扵委任責成下民難辯如臣愚量請<lb/>
依律令舊法稽同前典班祿酬㢘首去亂群常刑無赦<lb/>
茍能如此則升平之軌期月可望刑厝之風三年必致<lb/>
矣顯祖納之<lb/>
孝文帝謂侍臣曰百揆多途萬機事猥未周之闕卿等<lb/>
宜有所陳尚書中書監髙閭對曰臣伏思太皇太后十<lb/>
八條之令及仰尋聖朝所行事周扵百揆理兼扵庶務<lb/>
<pb n="KR2f0039_WYG_209-12a"/>
孔子至聖三年有成子産治鄭歴載乃就今聖化方宣<lb/>
風政驟改行之積久自然致治理之必明不患事闕又<lb/>
為政之道終始若一民可使由之不可使知之政令既<lb/>
宣若有不合於民者因民之心而改之願終成其事使<lb/>
至教必行臣反覆三思理畢扵此不知其它但使今之<lb/>
法度必理必眀必行必久勝殘去殺可不逺而致髙祖<lb/>
曰刑法者王道之所用何者為法何者為刑施行之日<lb/>
何先何後閭對曰臣聞刑制立㑹軌物齊衆謂之法犯<lb/>
<pb n="KR2f0039_WYG_209-12b"/>
違制約致之扵憲謂之刑然則法必先施刑必後著自<lb/>
鞭杖已上至於死罪皆謂之刑刑者成也成而不可改<lb/>
髙祖曰論語稱冉子退朝孔子問曰何晏也對曰有政<lb/>
子曰其事也如有政雖不吾以吾其與聞之何者是政<lb/>
何者是事閭對曰臣聞政者君上之所施行合扵法度<lb/>
經國治民之屬皆謂之政臣下奉教承㫖作而行之謂<lb/>
之事然則天下大同風軌齊一則政出於天子王道衰<lb/>
則政出於諸侯君道缺則政出扵大夫故詩序曰王道<lb/>
<pb n="KR2f0039_WYG_209-13a"/>
衰政教失則國異政家殊俗政者上之所行事者下之<lb/>
所奉髙祖曰若君命為政子夏為莒父宰問政此應奉<lb/>
命而已何得稱政尚書㳺明根曰子夏宰民故得稱政<lb/>
帝善之<lb/>
宣武帝時有詔以姦吏犯罪毎多迯遁因眚乃出並皆<lb/>
釋然自今已後犯罪不問輕重而藏竄者悉逺流若永<lb/>
避不出兄弟代徙尚書左僕射源懐奏曰謹案條制迯<lb/>
吏不在赦限竊惟聖朝之恩事異前宥諸流徙在路尚<lb/>
<pb n="KR2f0039_WYG_209-13b"/>
䝉旋反況有未發而仍遣邊戌按守宰犯罪迯走者衆<lb/>
祿潤既優尚有兹失及䝉恩宥卒然得還今獨若此等<lb/>
恐非均一之法如臣管執謂宜免之書奏門下以成式<lb/>
既班駁奏不許懐重奏曰臣以為法貴經通治尚簡要<lb/>
刑憲之設所以網羅罪人茍理之所偹不在繁典行之<lb/>
可通豈容峻制此乃古今之達政救世之恒規伏尋條<lb/>
制勲品已下罪發迯亡遇恩不宥仍流妻子雖欲抑絶<lb/>
奸途匪為通式謹按事條侵官敗法專㩀流外豈九品<lb/>
<pb n="KR2f0039_WYG_209-14a"/>
已上人皆貞白也其諸州守宰職任清流至有貪濁事<lb/>
發迯竄而遇恩免罪勲品已下獨乖斯例如此則寛縱<lb/>
上流法切下吏育物有差惠罰不等又謀逆滔天輕恩<lb/>
尚免吏犯微罪獨不䝉赦使大宥之經不通開生之路<lb/>
致壅進違古典退乖今律輙率愚見以為宜停書奏世<lb/>
宗納之<lb/>
時詔以奸吏迯刑懸配逺戌若永避不出兄弟代之并<lb/>
州大中正郭柞奏曰慎獄審刑道煥先古垂憲設禁義<lb/>
<pb n="KR2f0039_WYG_209-14b"/>
纂惟今是以先王沿物之情為之軌法故八刑備於昔<lb/>
典奸律炳於来制皆所以謀其始迹訪厥成罪敦風厲<lb/>
俗永資世範者也伏惟㫖義博逺理絶近情既懐愚異<lb/>
不容不述誠以敗法之原起扵奸吏奸吏雖微敗法實<lb/>
甚伏尋詔㫖信亦斷其通迯之路為治之要實在於斯<lb/>
然法貴止奸不在過酷立制施禁為可傳之扵後若法<lb/>
猛而奸不息禁過不可永傳將何以載之刑書垂之百<lb/>
代若以奸吏迯竄徙其兄弟罪人妻子復應從之此則<lb/>
<pb n="KR2f0039_WYG_209-15a"/>
一人之罪禍傾二室愚謂罪人既迯止徙妻子走者之<lb/>
身懸名永配扵眚不免奸徒自塞詔從之<lb/>
孝明帝時蘭陵公主駙馬都尉劉輝坐與河隂縣民張<lb/>
智夀妹容妃陳慶和妹慧猛奸亂耽惑毆主傷胎輝懼<lb/>
罪迯亡門下䖏奏各入死刑智夀慶和並以知情不加<lb/>
防限䖏以流坐詔曰容妃慧猛恕死髠鞭付宫餘如奏<lb/>
尚書三公郎中崔纂執曰伏見㫖募若獲劉輝者職人<lb/>
賞二階白民聽出身進一階厮役免役奴婢為良案輝<lb/>
<pb n="KR2f0039_WYG_209-15b"/>
無叛逆之罪賞同反人劉宣明之格又尋門下䖏奏以<lb/>
容妃慧猛與輝私奸兩情耽惑令輝挟忿毆主傷胎雖<lb/>
律無正條罪合極法並䖏入死其智夀等二家配敦煌<lb/>
為兵天慈廣被不即誅譴雖恕其命竊謂未可夫律令<lb/>
髙皇帝所以治天下不為喜怒増減不由親踈改易案<lb/>
鬭律祖父母父母忿怒以兵刄殺子孫者五嵗刑毆殺<lb/>
者四嵗刑若心有愛憎而故殺者各加一等雖王姬下<lb/>
降貴殊常妻然人婦之孕不得非一夕生永平四年先<lb/>
<pb n="KR2f0039_WYG_209-16a"/>
朝舊格諸刑流及死皆首罪判官後決從者事必因本<lb/>
以求支獄若以輝迯避便應懸䖏未有捨其首罪而成<lb/>
其末愆流死參差或時未允門下中禁大臣職在敷奏<lb/>
昔邴吉為相不存鬭斃而問牛喘豈不以司别故也案<lb/>
容妃等罪止扵奸私若擒之穢席衆證分明即律科䖏<lb/>
不越刑坐何得同宫掖之罪齊奚官之律案智夀口訴<lb/>
妹適司士曹叅軍羅顯貴已生二女扵其夫則它家之<lb/>
母禮云婦人不二夫猶曰不二天若私門失度罪在於<lb/>
<pb n="KR2f0039_WYG_209-16b"/>
夫釁非兄弟昔魏晋未除五族之刑有免子戮母之坐<lb/>
何曽諍之謂在室之女從父母之刑已醮之婦從夫家<lb/>
之刑斯乃不刋之令軌古今之通議律期親相隠之謂<lb/>
凡罪況奸私之醜豈得以同氣相證論刑過其所犯語<lb/>
情又乖律憲案律奸罪無相縁之坐不可借輝之忿加<lb/>
兄弟之刑夫刑人扵市與衆棄之爵人扵朝與衆共之<lb/>
明不私扵天下無欺扵耳目何得以正刑書施行四海<lb/>
刑名一失駟馬不追既有詔㫖依即行下非律之案理<lb/>
<pb n="KR2f0039_WYG_209-17a"/>
宜更請尚書元修義以為昔哀姜悖禮於魯齊侯取而<lb/>
殺之春秋所譏又夏姬罪濫於陳國但責徵舒而不非<lb/>
父母明婦人外成犯禮之愆無關本屬况出適之妹舋<lb/>
及兄弟乎右僕射㳺肇奏言臣等謬參樞轄獻替是司<lb/>
門下出納謨明常則至於無良犯法職有司存劾罪結<lb/>
案本非其事容妃等奸状罪止於刑並處極法準律未<lb/>
當出適之女坐及其兄推據典憲理實為猛又輝雖逃<lb/>
刑罪非孥戮簒同大逆亦謂加重乖律之案理宜陳請<lb/>
<pb n="KR2f0039_WYG_209-17b"/>
乞付有司重更詳議<lb/>
時廷尉少卿袁翻以犯罪之人經恩競訴枉直難明遂奏<lb/>
曽染風聞者不問曲直推為獄成悉不斷理詔令門下尚書<lb/>
廷尉議之三公郎辛雄議曰春秋之義不幸而失寧僭不濫<lb/>
僭則失罪人濫乃害善人今議者不忍罪奸吏使出入縱情<lb/>
令君子於小人薰蕕不别豈所謂賞善罰惡殷勤恤隱者乎<lb/>
仰尋周公不減流言之懲俯惟釋之不加驚馬之辟所以小<lb/>
大用情貴在得在失之千里差在毫釐雄乆執按牘數見疑<lb/>
<pb n="KR2f0039_WYG_209-18a"/>
訟職掌三千願言者六一曰御史所糾有注其迯走者<lb/>
及其出訴或為公使本曹給過有所指如不推檢文案<lb/>
灼然者雪之二曰御史赦前注獲見贓不辯行賕主名<lb/>
檢無賂以置直之主宜應洗復三曰經拷不引傍無三<lb/>
品證比以獄桉既成因即除削或有㩀令奏復者與奪<lb/>
不同未獲為通例又須定何如得為證人若必須三人<lb/>
對見受財然後成證則於理太寛若傳聞即為證則扵<lb/>
理為急今請以行賕後三人俱見物及證状顯著准以<lb/>
<pb n="KR2f0039_WYG_209-18b"/>
為驗四曰赦前斷事或引律乖錯使除復大衷雖按成<lb/>
經赦宜追從律五曰經赦除名之後或邀駕訴枉被㫖<lb/>
重究或訴省稱冤為奏更檢事付有司未被研判遂遇<lb/>
恩宥如此之徒謂不得異扵常格依前案為定若不合<lb/>
拷究已復之流請不追奪六曰或受辭下檢反覆使鞫<lb/>
獄證占分明理合清雪未及告按忽逢恩赦若從占證<lb/>
而雪則違正格如除其名罪濫㓗士以為罪須按成雪<lb/>
以占定若拷未畢格及要證一人不集者不得為占定<lb/>
<pb n="KR2f0039_WYG_209-19a"/>
古人雖患察獄之不精未聞知寃而不理今之所陳實<lb/>
士師之深疑朝夕之急務願垂察焉詔從雄議<lb/>
孝荘帝時姊夀陽公主行犯清路執赤棒卒呵之不止<lb/>
御史中尉髙道穆令卒棒破其車公主深以為恨泣以<lb/>
訴帝帝謂公主曰髙中尉清直之臣彼所行者公事豈<lb/>
可私恨責之也道穆後見帝帝曰一日家姊行路相犯<lb/>
極以為愧道穆免冠謝曰臣䝉陛下恩守陛下法不敢<lb/>
獨於公主虧朝廷典章以此負陛下帝曰朕以愧卿卿<lb/>
<pb n="KR2f0039_WYG_209-19b"/>
反謝朕尋勅監儀注<lb/>
東魏孝静帝天平間竇瑗行晉州事既還京師上表曰<lb/>
臣在晉州之日䝉班麟趾新制即依朝命宣示所部士<lb/>
庶忻仰有若三章臣聞法象巍巍乃大舜之事政道郁<lb/>
郁亦隆周之軌故元首股肱可否相濟聲教之聞於此<lb/>
為證伏惟陛下應圖臨㝢握紀承天克構洪基㑹昌寳<lb/>
歴式張琴瑟且調宫羽去甚刪泰革弊遷澆俾髙祖之<lb/>
徳不墜於地畫一既歌萬國歡躍臣伏讀至三公曹第<lb/>
<pb n="KR2f0039_WYG_209-20a"/>
六十六條母殺其父子不得告告者死再三返覆之未<lb/>
得其門何者按律子孫告父母祖父母者死又漢宣云<lb/>
子匿父母孫匿大父母皆勿論盖謂父母祖父母小者<lb/>
攘羊甚者殺害之𩔖恩須相隠律抑不言法理如是足<lb/>
見其直未必指母殺父止子不言也若父殺母乃是夫<lb/>
殺妻母卑扵父此子不告是也而母殺父不聽子告臣<lb/>
誠下愚輒以為惑昔楚康王欲殺令尹子南其子棄疾<lb/>
為王御士而上告焉對曰泄命重刑臣不為也王遂殺<lb/>
<pb n="KR2f0039_WYG_209-20b"/>
子南其徒曰行乎吾與殺吾父行将焉入曰臣乎曰殺<lb/>
父事讎吾不忍乃縊而死注云棄疾自謂不告父為與<lb/>
殺謂王為讎皆非禮春秋譏焉斯盖門外之治以義斷<lb/>
恩知君殺父而子不告是也母之於父同在門内恩無<lb/>
可掩義無斷割知母将殺理應告父如其已殺宜聽告<lb/>
官今母殺父而子不告便是知母而不知父識比野人<lb/>
義比禽獸且母之扵父作合移天既殺已之天復殺子<lb/>
之天二天頓毁豈容頓黙此母之罪義在不赦下手之<lb/>
<pb n="KR2f0039_WYG_209-21a"/>
日母恩即離仍以母道不告鄙臣所以致惑今聖化淳<lb/>
洽穆如韶夏食椹懐音梟獍猶變況承風禀教識善知<lb/>
惡之民哉脫下愚不移事在言外如㦯有之可臨時議<lb/>
罪何用豫制斯條用為訓誡誠恐千載之下談者諠譁<lb/>
以明明大朝有尊父卑母之論以臣管見實所不取如<lb/>
在淳風厚俗必欲行之且君父一也父者子之天被殺<lb/>
事重宜附父謀反大逆子得告之條父一而已至情可<lb/>
見竊惟聖主有作明賢賛成光國寜民厥用為大非下<lb/>
<pb n="KR2f0039_WYG_209-21b"/>
走頑蔽所能上測但受恩深重輙獻瞽言儻䝉收察乞<lb/>
付評議詔付尚書三公郎封君義立判云身體髪膚受<lb/>
之父母生我勞悴績莫大焉子扵父母同氣異息終天<lb/>
靡報在情一也今忽欲論其尊卑辨其優劣推心未忍<lb/>
訪古無㩀母殺其父子復告母母由告死便是子殺天<lb/>
下未有無母之國不知此子将欲何之案春秋荘公元<lb/>
年不稱即位文姜出故服虔注云文姜通兄齊襄與殺<lb/>
公而不反父殺母出隠痛深諱朞而中練思慕少殺念<lb/>
<pb n="KR2f0039_WYG_209-22a"/>
至於母故經書三月夫人遜扵齊既有念母深諱之文<lb/>
明無讎疾告列之理且聖人設法所以防滛禁暴極言<lb/>
善惡使知而避之若臨事議刑則䧟罪多矣惡之甚者<lb/>
殺父害君著之律令百王罔革此制何嫌獨求削去既<lb/>
於法無違於事非害宣布有年謂不宜改瑗復難云尋<lb/>
局判云子於父母同氣異息終天靡報在情一也今欲<lb/>
論其尊卑辨其優劣推心未忍訪古無㩀瑗復議曰易<lb/>
曰天尊地卑乾坤定矣又曰乾天也故稱父坤地也故<lb/>
<pb n="KR2f0039_WYG_209-22b"/>
稱母又曰乾為天為父坤為地為母禮䘮服經曰為父<lb/>
斬衰三年為母齊衰朞尊卑優劣顯在典章何言訪古<lb/>
無㩀局判云母殺其父子復告母母由告死便是子殺<lb/>
天下未有無母之國不知此子將欲何之瑗案典律未<lb/>
聞母殺其父而子有隠母之義既不告母便是與殺父<lb/>
天下豈有無父之國此子獨得有所之乎局判又云案<lb/>
春秋荘公元年不稱即位文姜出故服虔注云文姜通<lb/>
於兄齊襄與殺公而不反父殺母出隠痛深諱朞而中<lb/>
<pb n="KR2f0039_WYG_209-23a"/>
練思慕少殺念至扵母故經書三月夫人遜於齊既有<lb/>
念母深諱之文明無讎疾告列之理瑗尋注義隠痛深<lb/>
諱者以父為齊所殺而母與之隠痛父死深諱者以父<lb/>
為齊所殺而母與之隠痛父死深諱母出故不稱即位<lb/>
非為諱母與殺也是以下文以義絶其罪不為與殺明<lb/>
矣公羊傳曰君殺子不言即位隠之也朞而中練父憂<lb/>
少衰始念扵母畧書夫人遜乎齊是内諱出奔猶為罪<lb/>
文傳曰不稱姜氏絶不為親禮也注云夫人有與殺桓<lb/>
<pb n="KR2f0039_WYG_209-23b"/>
之罪絶不為親得尊父之義善荘公思大義絶有罪故<lb/>
曰禮也以大義絶有罪得禮之衷明有讎疾告列之理<lb/>
但春秋桓荘之際齊為大國通于文姜魯公讁之文姜<lb/>
以告齊襄使公子彭生殺之魯既弱小而懼扵齊是時<lb/>
天子衰微又無賢覇故不敢讎之又不敢告列惟得告<lb/>
於齊曰無所歸咎惡扵諸侯請以公子彭生除之齊人<lb/>
殺公子彭生案即此斷雖有援引即以情推理尚未遣<lb/>
惑事遂停寝<lb/>
<pb n="KR2f0039_WYG_209-24a"/>
隋文帝時尚書省嘗奏犯罪人依法合流而上䖏以大<lb/>
辟黄門侍郎栁荘奏曰臣聞張釋之有言法者天子所<lb/>
與天下共也今法如是更重之是法不信扵民心方今<lb/>
海内無事正是示信之時伏願陛下思釋之之言則天<lb/>
下幸甚帝不從<lb/>
煬帝在顯仁宫勅宫外衛士不得輙離所守有一主帥<lb/>
私令衛士出外帝付大理繩之大理少卿源師㩀律奏<lb/>
徒帝令斬之師奏曰此人罪誠難恕若陛下初便殺之<lb/>
<pb n="KR2f0039_WYG_209-24b"/>
自可不闗文墨既付有司義歸恒典脫宿衛近侍者更<lb/>
有此犯將何以加之帝乃止<lb/>
唐髙祖武徳初擢李素立為監察御史民犯法不及死<lb/>
髙祖欲殺之素立諫曰三尺法天下所共有一動揺則<lb/>
人無以措手足方大業經始奈何輦轂下先棄刑書乎<lb/>
帝嘉納<lb/>
太宗貞觀元年吏部尚書長孫無忌嘗被召不觧佩刀<lb/>
入東上閣門出閣後臨門校尉始覺尚書右僕射封徳<lb/>
<pb n="KR2f0039_WYG_209-25a"/>
彛議以監門校尉不覺罪當死無忌誤帶刀入徒二年<lb/>
罰銅二十斤太宗從之大理少卿戴胄駮曰校尉不覺<lb/>
無忌帶刀入内同為誤耳夫臣子之扵尊極不得稱誤<lb/>
准律云供御湯藥飲食舟船誤不如法者皆死陛下若<lb/>
錄其功非憲司所決若當㩀法罰銅未為得中太宗曰<lb/>
法者非朕一人之法乃天下之法何得以無忌國之親<lb/>
戚更欲撓法耶更令定議徳彛執議如初太宗将從其<lb/>
議胄又駮奏曰校尉縁無忌以致罪扵法當輕若論其<lb/>
<pb n="KR2f0039_WYG_209-25b"/>
過誤則為情一也而生死頓殊敢以固請太宗乃免校<lb/>
尉之死<lb/>
是時朝廷盛開選舉或有詐偽階資者太宗令其自首<lb/>
不首罪至于死俄有詐偽者事洩㩀法斷流以奏之太<lb/>
宗曰朕初下勅不首者死今斷從流是示天下以不信<lb/>
矣胄曰陛下當即殺之非臣所及既付所司臣不敢虧<lb/>
法太宗曰卿自守法而令朕失信耶胄曰法者國家所<lb/>
以布大信於天下言者當時喜怒之所發耳陛下發一<lb/>
<pb n="KR2f0039_WYG_209-26a"/>
朝之忿而許殺之既知不可而寘之於法此乃忍小忿<lb/>
而存大信臣竊為陛下惜之太宗曰朕法有所失卿能<lb/>
正之朕復何憂也<lb/>
三年太宗詔關中免二年租稅闗東給復一年尋有勅<lb/>
已役已納並遣輸了明年總為準折給事中魏徴上書<lb/>
曰臣伏見八月九日詔書率土皆給復一年老㓜相歡<lb/>
咸歌且舞又聞有勅丁已配役即令役滿折造餘物亦<lb/>
遣輸了待明年縂為準折道路之人或失所望此誠平<lb/>
<pb n="KR2f0039_WYG_209-26b"/>
分百姓均同七子但下民難與圖始日用不足皆以國<lb/>
家追悔前言二三其徳臣竊聞之天之將輔者仁人之<lb/>
所助者信今陛下初膺大寳億兆觀徳始發大號便有<lb/>
二言生八表之疑心失四時之大信縱國家有倒懸之<lb/>
急猶必不可況以太山之安而輒行此事為陛下為此<lb/>
計者扵財利小益扵徳義大損臣誠智識淺短竊為陛<lb/>
下惜之伏願少覽臣言詳擇利益冒昧之罪臣所甘心<lb/>
令簡㸃使右僕射封徳彛等並欲中男十八已上簡㸃<lb/>
<pb n="KR2f0039_WYG_209-27a"/>
入軍勅三四出徴執奏以為不可徳彛重奏今見簡㸃<lb/>
使云次男内大有壮者太宗怒乃出勅中男已上雖未<lb/>
十八身形壮大亦取徴又不從不肯署勅太宗召徴及<lb/>
王珪作色而待之曰中男若實小自不㸃入軍若實大<lb/>
亦可簡取扵君何嫌過作如此固執朕不解公意徴正<lb/>
色曰臣聞竭澤取魚非不得魚明年無魚焚林而畋非<lb/>
不獲獸明年無獸若次男已上盡㸃入軍租賦雜徭将<lb/>
何取給且比年國家衛士不堪攻戰豈為其少但為禮<lb/>
<pb n="KR2f0039_WYG_209-27b"/>
遇失所遂使人無鬭心若多㸃取人還充雜使其數雖<lb/>
衆終是無用若精簡壮健遇之以禮人百其勇何必在<lb/>
多陛下每云我之為君以誠信待物欲使官人百姓並<lb/>
無矯偽之心自登極已来大事三數件皆是不信復何<lb/>
以取信於人太宗愕然曰所云不信是何等也徴曰陛<lb/>
下初即位詔書曰逋私宿債欠負官物並悉原免即今<lb/>
所司列為事條秦府國司亦非官物陛下自秦王為天<lb/>
子國司不為官物其餘物復何所有又關中免二年租<lb/>
<pb n="KR2f0039_WYG_209-28a"/>
調闗外給復一年百姓䝉恩無不歡恱更有勅㫖今年<lb/>
白丁多以役訖若從此放免並是虛荷國恩若已折已<lb/>
輸今縂納取了所免者皆以来年為始散還之後方更<lb/>
徴收百姓之心不能無恠已徴得物便㸃入軍来年為<lb/>
始何以取信又共理所寄在於刺史縣令常年貌稅並<lb/>
悉委之至於簡㸃即疑其詐偽望下誠信不亦難乎太<lb/>
宗曰我見君固執不已疑君蔽此事今論國家不信乃<lb/>
人情不通我不尋思過亦深矣行事徃往如此錯失若<lb/>
<pb n="KR2f0039_WYG_209-28b"/>
為致理乃停中男賜金罋一口賜珪絹五十匹<lb/>
太宗時刑部奏張君快歐陽林謀殺蘓志約取銀君快<lb/>
不下手貞觀九年三月赦刼賊不傷財主免死配流經<lb/>
門下奏定刑部郎中髙敬言舉斷合死門下執依前奏<lb/>
尚書任城王道宗錄奏太宗謂侍臣曰國有常典事迹<lb/>
可明何得各為意見㺯其文墨因令御史勘當御史奏<lb/>
之太宗曰君快等謀為刼殺何得免死因令殺之魏徴<lb/>
進諫曰㩀律刧賊傷財主者皆死謀殺之條元謀者斬<lb/>
<pb n="KR2f0039_WYG_209-29a"/>
下手者絞餘皆配流刧賊重謀殺輕赦是一時之恩刧<lb/>
賊不傷財主免死配流則君快從重法被寛而刑部扵<lb/>
後從輕法斷死臣實有疑太宗曰幾人行刧徴對曰三<lb/>
人下手者䖏死罪太宗令議議定奏聞太宗曰三人謀<lb/>
從二人之言因令配流<lb/>
太宗因教習不整遣大将軍張士貴杖中郎郎将等士<lb/>
貴坐杖輕下吏魏徴諫曰臣外竊聞大将軍張士貴坐<lb/>
行杖阿縱送付大理臣以為教習不整官司誠合重責<lb/>
<pb n="KR2f0039_WYG_209-29b"/>
但将軍之任職在爪牙委以心膂取其誠效行杖小有<lb/>
不稱未是将軍之罪且使將軍執杖已不可為後法又<lb/>
以杖輕加責彌復驚駭物情假令推得阿私終恐有虧<lb/>
聖徳太宗大咲遽令釋之<lb/>
時陳倉折衝都尉魯寜坐事繫獄自恃髙班慢罵陳倉<lb/>
尉劉仁軌仁軌杖殺之州司以聞上怒命斬之怒猶不<lb/>
解曰何物縣尉敢殺吾折衝命追至長安面詰之仁軌<lb/>
曰魯寜對臣百姓辱臣如此臣實忿而殺之辭色自若<lb/>
<pb n="KR2f0039_WYG_209-30a"/>
魏徴侍側曰陛下知隋之所以亡乎曰何也徴曰隋末<lb/>
百姓强而淩官吏如魯寜之比是也上恱擢仁軌為櫟<lb/>
陽丞<lb/>
時侍御史張仲素奏慶州樂蟠縣令叱奴騭盜用官倉<lb/>
案驗並實太宗令斬之中書舎人楊文瓘奏㩀律不合<lb/>
死太宗曰倉糧朕之所重若不加法恐犯者滋多魏徴<lb/>
諫曰陛下設法與天下共之今若改張人将法外畏罪<lb/>
更復有重者又何以加焉太宗從之<lb/>
<pb n="KR2f0039_WYG_209-30b"/>
太宗御大極殿大赦因謂侍臣曰為君極難法若急恐<lb/>
濫及善人法若寛則不肅姦宄寛猛之間若為折衷魏<lb/>
徴對曰自古為政者因時設教若人情似急則濟之以<lb/>
寛如有寛慢則糾之以猛時既不常所以法令無定<lb/>
廣州都督党仁𢎞嘗率鄉兵二千助髙祖起封長沙郡<lb/>
公仁𢎞交通豪酋納金寳沒降獠為奴婢又擅賦夷人<lb/>
既還有舟七十或告其贓法當死帝哀其老且有功因<lb/>
貸為庶人乃召五品以上謂曰賞罰所以代天行法今<lb/>
<pb n="KR2f0039_WYG_209-31a"/>
朕寛仁𢎞死是自㺯法以負天也人臣有過請罪扵君<lb/>
君有過宜請罪於天其令有司設藁席於南郊三日朕<lb/>
将請罪房𤣥齡等曰寛仁𢎞不私而以功何罪之請百<lb/>
僚頓首三請乃止<lb/>
時同州人房彊以弟謀反當從坐帝因錄囚為之動容<lb/>
曰反逆有二興師動衆一也惡言犯法二也輕重固異<lb/>
而均謂之反連坐皆死豈定法耶房𤣥齡等議曰禮孫<lb/>
為父尸故祖有䕃孫令是祖孫重而兄弟輕扵是令反<lb/>
<pb n="KR2f0039_WYG_209-31b"/>
逆者祖孫與兄弟縁坐皆配沒惡言犯法者兄弟配流<lb/>
而已<lb/>
時李乾祐為殿中侍御史鄃令裴仁軌私役門卒太宗<lb/>
欲斬之乾祐曰法令與天下共之非獨陛下有也仁軌<lb/>
以輕罪致極刑非畫一之制刑罰不中則民無所措手<lb/>
足帝意解<lb/>
太宗患吏多受賕乃宻使左右試賂之有司門令史受<lb/>
絹一匹上欲殺之民部尚書裴矩諫曰為吏受賂罪誠<lb/>
<pb n="KR2f0039_WYG_209-32a"/>
當死但陛下使人遺之而受乃陷人於法也恐非所謂<lb/>
道之以徳齊之以禮上恱告羣臣曰裴矩能當官力争<lb/>
不為面從儻每事皆然何憂不治<lb/>
太宗嘗謂侍臣曰比有奴告主謀逆此極弊法特須禁<lb/>
斷假令有謀反者必不獨成終将與人計之衆計之事<lb/>
必有它人論之豈藉奴告主也自今奴告主者皆不須<lb/>
受盡令斬決又曰詔令格式若不常定則人心多惑奸<lb/>
詐益生周易稱渙汗其大號言發號施令若汗出於體<lb/>
<pb n="KR2f0039_WYG_209-32b"/>
一出而不復也又書曰慎乃出令令出惟行弗惟反且<lb/>
漢祖日不暇給蕭何起扵小吏制法之後猶稱畫一今<lb/>
宜詳思此義不可輕出詔令必須審定以為永式又曰<lb/>
國家法令唯須簡約不可一罪作數種條格式既多官<lb/>
人不能盡記更生奸詐若欲出罪即引輕條若欲入罪<lb/>
即引重條數變法者實不益道理宜令審細毌使互文<lb/>
致疑<lb/>
髙宗時引駕盧文操盜左藏物上命誅之諫議大夫蕭<lb/>
<pb n="KR2f0039_WYG_209-33a"/>
鈞諫曰文操情實難原然法不至死上乃免之顧侍臣<lb/>
曰此真諫議也<lb/>
時郇公李孝協為魏州刺史坐贓賜死有司奏孝協父<lb/>
叔良死王事不可絶其嗣上曰畫一之法不以親踈異<lb/>
制茍害百姓雖太子亦不赦時将軍權善才中郎將范<lb/>
懐義誤斫昭陵栢當除名上特命殺之大理丞狄仁傑<lb/>
奏罪不當死上曰我不殺則為不孝仁傑固執不已上<lb/>
怒令出仁傑曰犯顔直諫自古以為難臣以為遇桀紂<lb/>
<pb n="KR2f0039_WYG_209-33b"/>
則難遇堯舜則易夫法不至死而陛下特殺之是法不<lb/>
信扵人也人何所措其手足且張釋之有言設有盜長<lb/>
陵一抔土陛下何以䖏之今以一柏殺二将軍後代謂<lb/>
陛下為何如矣臣不敢奉詔者恐陷陛下扵不道且羞<lb/>
見釋之扵地下也上怒解遂貸之擢仁傑為侍御史<lb/>
武后時左拾遺陳子昻上復讎議状曰先王立禮所以<lb/>
進人也明罰所以齊政也夫枕干讎敵人子之義誅罪<lb/>
禁亂王政之綱然則無義不可以訓人亂綱不可以明<lb/>
<pb n="KR2f0039_WYG_209-34a"/>
法故聖人脩禮理内飭法防外使夫守法者不以禮廢<lb/>
刑居禮者不以法傷義然後能使暴亂不作㢘耻以興<lb/>
天下所以直道而行也竊見同州下邽人徐元慶父爽<lb/>
為縣吏趙師蘊所殺元慶鬻身庸保為父報讎手刄師<lb/>
藴束身歸罪雖古烈者亦何以多誠足激清名教旁感<lb/>
忍辱義士之靡者也然按之國章殺人者死則國家畫<lb/>
一之法也法之不二元慶宜伏辜又按禮經父讎不同<lb/>
天亦國家勸人之教也教之不茍元慶不宜誅然臣聞<lb/>
<pb n="KR2f0039_WYG_209-34b"/>
昔刑之所生本以遏亂人之所利盖以崇徳今元慶報<lb/>
父之仇意非亂也行子之道義能仁也仁而無利與亂<lb/>
同誅是曰能刑未可以訓元慶之可顯有扵此矣然則<lb/>
邪由正生理必亂作昔禮防至宻其弊不勝先王所以<lb/>
明刑本實由此今儻義元慶之莭廢國之刑將為後圖<lb/>
政必多難則元慶之罪不可廢也何者人必有子子必<lb/>
有親親親相讎其亂誰救聖人作始必圖其終非一朝<lb/>
一夕之故以全其政也故曰信人之義其政不行且夫<lb/>
<pb n="KR2f0039_WYG_209-35a"/>
以私義而害公法仁者不為以公法而徇私義王道不<lb/>
設元慶之所以仁髙振古義伏當時以其能忘生而及<lb/>
於徳也今若釋元慶之罪以利其生是奪其徳而虧其<lb/>
義非所謂殺身成仁全死無生之莭也如臣等所見謂<lb/>
宜正國之法寘之以刑然後旌其閭墓嘉其徽烈可使<lb/>
天下直道而行編之於令永為國典<lb/>
時大夫魏元忠為張易之構謫嶺表太僕崔貞慎東宫<lb/>
率獨孤禕之祖道易之怒使人上急變告貞慎等與元<lb/>
<pb n="KR2f0039_WYG_209-35b"/>
忠謀反武后詔監察御史馬懐素按之使者促廹懐素<lb/>
執不從曰貞慎餞流人當得罪以為謀反則非昔彭越<lb/>
以逆誅欒布奏事尸下漢不坐罪今元忠罪非越比不<lb/>
宜坐餞流謫之人且陛下操生殺柄欲加之罪自當䖏<lb/>
決聖心既付臣按状惟知守陛下法爾后意解<lb/>
中宗神龍初左拾遺趙冬曦上書曰古律條目千餘隋<lb/>
時奸臣侮法著律曰律無正條者出罪舉重以明輕入<lb/>
罪舉輕以明重一辭而廢條目數百自是輕重㳂愛憎<lb/>
<pb n="KR2f0039_WYG_209-36a"/>
被罰者不知其然使賈誼見之慟哭必矣夫法易知則<lb/>
下不敢犯而逺機穽文義深則吏乗便而朋附盛律令<lb/>
格式謂宜刋定科條直書其事其以準加減比附量情<lb/>
及舉輕以明重不應為之𩔖皆勿用使愚夫愚婦相率<lb/>
而逺罪犯者雖貴必坐律明則人信法一則主尊<lb/>
神龍中大理正王志愔嘗奏言法令者人之隄防不立<lb/>
則無所制今大理多不奉法以縱罪為仁持文為苛臣<lb/>
執刑典恐且得謗遂上所著應正論云易萃之六二曰<lb/>
<pb n="KR2f0039_WYG_209-36b"/>
引吉無咎謂䖏萃之時已獨居正異操而聚獨正者危<lb/>
未能以逺害惟九五應之乃履正迎吉由已居下位而<lb/>
中正是託期於上應之不括囊以守祿也又言刑賞二<lb/>
柄惟人主操之故曰以力役法者百姓也以死守法者<lb/>
有司也以道變法者君上也魏㳺肇為廷尉帝私勅肇<lb/>
有所降恕肇執不從曰陛下自能恕之豈可令臣曲筆<lb/>
也又言為國當以嚴致平非以寛致平嚴者非凝網重<lb/>
罰在人不易犯而防難越也故捨銜䇿以奔踶則王良<lb/>
<pb n="KR2f0039_WYG_209-37a"/>
不能御駻停藥石扵膚腠則俞附不能攻疾又言漢武<lb/>
帝甥昭平君殺人以公主子廷尉上議帝垂涕曰法令<lb/>
者先帝之所造也用親故誣先帝法吾何面目入髙廟<lb/>
乎卒可其奏隋文帝子秦王俊為并州搃管以奢縱免<lb/>
官楊素曰王陛下愛子請赦之帝曰法不可違若如公<lb/>
意我乃五兒之父非兆人之父何不别制天子子律乎<lb/>
故天子操法有不變之義凡數千言帝嘉之<lb/>
𤣥宗時武疆令裴景仙丐贓五千匹亡命帝怒詔殺之<lb/>
<pb n="KR2f0039_WYG_209-37b"/>
大理卿李朝隠曰景仙其先寂有國功載初時家為酷<lb/>
吏所破誅夷畧盡而景仙獨存且承嫡扵法當請又丐<lb/>
乞贓無死比藉當死坐猶将宥之使私廟之祀無餒魂<lb/>
可也帝不許固請曰生殺之柄人主專之條别輕重有<lb/>
司當守且贓惟枉法抵死今丐贓即斬後有枉法抑又<lb/>
何加且近發徳音杖者聽減流者給程豈一景仙獨過<lb/>
常法有詔決杖百流嶺南<lb/>
肅宗至徳中将軍王去榮殺富平令杜徽肅宗新得陜<lb/>
<pb n="KR2f0039_WYG_209-38a"/>
且惜去榮材詔貸死以流人使自効中書舎人李至諫<lb/>
曰聖人誅亂必先示法令崇禮義漢始入闗約法三章<lb/>
殺人者死不易之法也按將軍去榮以朔方偏裨提數<lb/>
千士不能整行列挾私怨殺縣令有犯上之逆或曰去<lb/>
榮善守陜新下非去榮不可守臣謂不然李光弼守太<lb/>
原程千里守上黨許叔冀守靈昌魯炅守南陽賈賁守<lb/>
雍邱張廵守睢陽初無去榮未聞賊能下也以一能而<lb/>
免死彼弧矢絶倫劍術無前者恃能犯上何以止之若<lb/>
<pb n="KR2f0039_WYG_209-38b"/>
捨去榮誅将来是法不一而招罪人也惜一去榮殺十<lb/>
去榮之材其傷盖多彼逆亂之人有逆扵此而順於彼<lb/>
乎亂富平而治扵陜乎悖縣令能不悖扵君乎律令者<lb/>
太宗之律令陛下不可以一士小材廢祖宗大法帝詔<lb/>
羣臣議太子太師韋見素文部郎中崔器等皆以為法<lb/>
者天地大典王者不敢專也帝王不擅殺而小人得擅<lb/>
殺者是權過人主開元以前無敢專殺尊朝廷也今有<lb/>
之是弱國家也太宗定天下陛下復鴻業則去榮非至<lb/>
<pb n="KR2f0039_WYG_209-39a"/>
徳罪人乃貞觀罪人也其罪祖宗所不赦陛下可易之<lb/>
耶詔可<lb/>
代宗時御史臺請天下斷獄一切待報唯殺人許償死<lb/>
論徒者得悉徙邉京兆尹嚴郢奏言罪人徙邊即流也<lb/>
流有三而一用之誠難且殺人外猶有十惡偽造用符<lb/>
印强光火諸盜今一徙之法太輕不足禁惡又罪抵徒<lb/>
科别差殊或毆傷夫婦離非義絶養男别姓立嫡不如<lb/>
式私度闗冒户等不可悉而與十惡同徙即輕重不倫<lb/>
<pb n="KR2f0039_WYG_209-39b"/>
又按京師天下聚論徙者至廣例不覆讞今若悉待報<lb/>
有司斷決有程月不啻五千獄正恐牒桉填委章程紊<lb/>
撓且邊及近邊犯死徒流者若何差請下有司更議<lb/>
順宗時禮部員外郎栁宗元駮復讎議状曰臣伏見天<lb/>
后時有同州下邽人徐元慶者<hi>邽音圭</hi>父爽為縣尉趙師<lb/>
韞所殺卒能手刃父讎束身歸罪當時諫臣陳子昻建<lb/>
議誅之而旌其閭且請編之扵令永為國典臣竊獨過<lb/>
之臣聞禮之大本以防亂也若曰無為賊虐凡為子者<lb/>
<pb n="KR2f0039_WYG_209-40a"/>
殺無赦刑之大本亦以防亂也若曰無為賊虐凡為治<lb/>
者殺無赦其本則合其用則異旌與誅莫得而並焉<hi>一本</hi>
<hi>作不得並也</hi>誅其可旌兹謂濫黷刑甚矣旌其可誅兹謂僭<lb/>
壊禮甚矣果以是示于天下傳于後代趨義者不知所<lb/>
向違害者不知所立以是為典可乎盖聖人之制窮理<lb/>
以定賞罰本情以正褒貶統於一而已矣嚮使刺讞其<lb/>
誠偽<hi>讞語蹇切議罪也</hi>考正其曲直原始而求其端則刑禮之<lb/>
用判然離矣何者若元慶之父不陷扵公罪師韞之誅<lb/>
<pb n="KR2f0039_WYG_209-40b"/>
獨以其私怨奮其吏氣虐于非辜州牧不知罪刑官不<lb/>
知問上下䝉冒籲號不聞而元慶能以戴天為大耻枕<lb/>
戈為得禮<hi>禮記曲禮云父之讎不與共戴天寝苫枕干弗與共天下也</hi>處心積慮以<lb/>
衝讎人之胷介然自克即死無憾是守禮而行義也執<lb/>
事者宜有慚色將謝之不暇而又何誅焉其或元慶之<lb/>
父不免於罪師韞之誅不愆扵法是非死扵吏也是死<lb/>
於法也法其可讎乎讎天子之法而戕奉法之吏是悖<lb/>
驁而淩上也<hi>悖音孛驁音敖</hi>執而誅之所以正邦典而又何旌<lb/>
<pb n="KR2f0039_WYG_209-41a"/>
焉且其議曰人必有子子必有親親親相讎其亂誰救<lb/>
是惑扵禮也甚矣禮之所謂讎者盖其寃抑沉痛而號<lb/>
無告也非謂抵罪觸法陷于大戮而曰彼殺之我乃殺<lb/>
之不議曲直暴寡脅弱而已其非經背聖不亦甚哉周<lb/>
禮調人掌司萬人之讎凡殺人而義者令勿讎讎之則死<lb/>
有反殺者邦國交讎之<hi>周禮地官</hi>又安得親親相讎也春秋<lb/>
公羊傳曰父不受誅子復讎可也父受誅子復讎此推<lb/>
刃之道復讎不除害<hi>公羊定公四年</hi>今若取此以斷兩下相殺<lb/>
<pb n="KR2f0039_WYG_209-41b"/>
則合於禮矣且夫不忘讎孝也不愛死義也元慶能不<lb/>
越扵禮服孝死義是必逹理而聞道者也夫逹理聞道<lb/>
之人豈其以王法為敵讎者哉議者反以為戮黷刑壊<lb/>
禮其不可以為典明矣請下臣議附于令有斷斯獄者<lb/>
不宜以前議從事謹議<lb/>
永貞間郭子儀婿太僕卿趙縱為奴告下御史劾治而<lb/>
奴留内侍省中書侍郎同中書門下平章事張鎰奏言<lb/>
貞觀時有奴告其主謀反者太宗曰謀反理不獨成尚<lb/>
<pb n="KR2f0039_WYG_209-42a"/>
當有佗人論之豈藉奴告耶乃著令奴告主者斬由是<lb/>
賤不得干貴下不得淩上教本既脩悖亂不萌頃者長<lb/>
安令李濟以奴得罪萬年令霍晏因婢坐譴輿臺下𩔖<lb/>
主反畏之悖慢成風漸不可長建中元年五月辛夘詔<lb/>
書奴婢告主非謀叛者同自首法並準律論由是獄訴<lb/>
衰息今縦事非叛逆而奴留禁中獨下縱獄情所不厭<lb/>
且將帥功孰大扵子儀冡土僅乾兩婿前已得罪縱復<lb/>
繼之不數月斥其三婿假令縱實犯法事不縁奴尚宜<lb/>
<pb n="KR2f0039_WYG_209-42b"/>
錄勲念亡以從蕩宥況為奴所愬耶陛下方貴武臣以<lb/>
討賊彼雖見寵一時不能忘懐扵異日也帝納之<lb/>
時玉工為帝作帶誤毁一銙工不敢聞私市它玉足之<lb/>
及獻帝識不𩔖擿之工人伏罪帝怒其欺詔京兆府論<lb/>
死兵部侍郎同中書門下平章事栁渾曰陛下遽殺之<lb/>
則已若委有司須詳讞乃可扵法誤傷乗輿器物罪當<lb/>
杖請論如律由是工不死<lb/>
憲宗元和六年富平人梁恱為父報仇殺人詣縣請罪<lb/>
<pb n="KR2f0039_WYG_209-43a"/>
勅復讎㩀禮經則義不同天徴法令則殺人者死禮法<lb/>
二事皆王教之端有此異同必資論辨宜令都省集議<lb/>
聞奏者朝議郎行尚書職方員外郎上騎都尉韓愈議<lb/>
曰伏以子復父讎見扵春秋見扵禮記又見周官又見<lb/>
諸子史不可勝數未有非而罪之者也最宜詳扵律而<lb/>
律無其條非闕文也盖以為不許復讎則傷孝子之心<lb/>
而乖先王之訓許復讎則人将倚法專殺無以禁止其<lb/>
端矣夫律雖本於聖人然執而行之者有司也經之所<lb/>
<pb n="KR2f0039_WYG_209-43b"/>
明者制有司者也丁寜其義扵經而深沒其文於律者<lb/>
其意将使法吏一斷於法而經術之士得引經而議也<lb/>
周官曰凡殺人而義者令勿讎讎之則死義宜也明殺<lb/>
人而不得其宜者子得復讎也此百姓之相讎者也公<lb/>
羊傳曰父不受誅子復讎可也不受誅者罪不當誅也<lb/>
誅者上施扵下之辭非百姓之相殺者也又周官曰凡<lb/>
報仇讎者書扵士殺之無罪言將復讎必先言扵官則<lb/>
無罪也今陛下垂意典章思立定制惜有司之守憐孝<lb/>
<pb n="KR2f0039_WYG_209-44a"/>
子之心亦不自專訪議群下臣愚以為復讎之義雖同<lb/>
而其事各異或百姓相讎如周官所稱可議於今日或<lb/>
為官吏所誅如公羊所稱不可議於今日又周官所稱<lb/>
將復讎先告於士則無罪者若孤稚羸弱抱微志而伺<lb/>
敵人之便恐不能自言於官未可以為斷扵今也然則<lb/>
殺之與赦不可一例宜定其制曰凡復父讎者事發具<lb/>
其事申尚書省尚書省集議奏聞酌其宜而䖏之則經<lb/>
律無失其㫖矣<lb/>
<pb n="KR2f0039_WYG_209-44b"/>
穆宗初牛僧孺以庫部郎中知制誥徙御史中丞按治<lb/>
不法内外澄肅宿州刺史李直臣坐賕當死賂宦侍為<lb/>
助具獄上帝曰直臣有才朕欲貸而用之僧孺曰彼不<lb/>
才者持祿取容耳天子制法所以束縛有才者祿山朱<lb/>
泚以才過人故亂天下帝異其言乃止賜金紫服以户<lb/>
部侍郎同中書門下平章事<lb/>
文宗時鄭注構宋申錫捕逮倉卒内外震駭右散騎常<lb/>
侍崔𤣥亮率諫官叩延英苦諍反復數百言文宗未諭<lb/>
<pb n="KR2f0039_WYG_209-45a"/>
𤣥亮置笏在陛曰孟軻有言衆人皆曰殺之未可也卿<lb/>
大夫皆曰殺之未可也天子曰殺之然後察之乃寘扵<lb/>
法今殺一凡庶當稽典律況欲誅宰相乎臣為陛下惜<lb/>
天下法不為申錫言也俯伏流涕帝感悟衆亦服其不<lb/>
撓繇此名重朝廷<lb/>
武宗㑹昌中李徳裕上奏曰臣等毎䝉延英召對獲聞<lb/>
聖言常欲朝廷尊臣下肅此則是陛下沈究為理之本<lb/>
伏以管仲古之大賢明於理國其言可以為百代之法<lb/>
<pb n="KR2f0039_WYG_209-45b"/>
管仲云凡軍國之重器莫重扵令令重則君尊君尊則<lb/>
國安故安國在乎尊君尊君在乎行令明君察於理人<lb/>
之本莫要扵令故曰虧令者死益令者死不行令者死<lb/>
留令者死不從令者死五者死而無赦又曰令雖在上<lb/>
而論可與不可者在下是威下繫於人也自太和以来<lb/>
風俗大壊令出於上非之者在下此弊不除無以理國<lb/>
韋𢎞質所論宰相不合兼領錢榖臣等敢以事體聞奏<lb/>
昔匡衡云大臣者國家之股肱萬姓所瞻仰也明王所<lb/>
<pb n="KR2f0039_WYG_209-46a"/>
慎擇也傳曰下輕其上爵賤人圖柄臣則國家動揺而<lb/>
人不静矣今韋𢎞質受人教導輙獻封章則是賤人圖<lb/>
柄臣矣臣等又以蕭望之是漢朝名儒重徳為御史大<lb/>
夫奏云今嵗首日月少光咎在臣等上以望之意輕丞<lb/>
相乃下侍中御史中丞詰問又貞觀中監察御史陳師<lb/>
合上書云人之思慮有限一人不可捴數職太宗云此<lb/>
人妄有毁謗止欲離間我君臣流師合于嶺表又賈誼<lb/>
云人主之尊譬如堂群臣如陛衆庶如地故陛九級上<lb/>
<pb n="KR2f0039_WYG_209-46b"/>
㢘逺地則堂髙陛無級㢘近地則堂卑亦由將相重則<lb/>
君尊其勢然也如宰相有奸謀隠慝則人人皆得上論<lb/>
至於制置職業固是人主之柄非小人所得干議古者<lb/>
朝廷之士尚各守官業思不出位況韋𢎞質賤人豈得<lb/>
以非所宜言上黷明主此是輕宰相矣後漢太學諸生<lb/>
頗干時政其時謂之䖏士横議皆是亂風俗深要懲絶<lb/>
伏望陛下知其邪計從朋黨而来每事明察遏絶將来<lb/>
之漸則朝廷安静邪黨自銷臣等不勝感憤輙具聞奏<lb/>
<pb n="KR2f0039_WYG_209-47a"/>
伏望特賜省覽謹錄奏聞<lb/>
後周世宗以刑書深古條目繁細難扵檢討又前後敕<lb/>
格重互亦難詳審於是中書門下奏曰伏以刑法者御<lb/>
人之銜勒救弊之斧斤有國家者不可一日而廢也雖<lb/>
堯舜之世亦不能捨此而致治今奉制㫖刪定律令有<lb/>
以見明罰敕法之意也竊以朝廷之所用者律十二卷<lb/>
律䟽三十卷式二十卷令三十卷開成格一十卷大中<lb/>
統𩔖一十二卷後唐以来至漢末編敕三十二卷及國<lb/>
<pb n="KR2f0039_WYG_209-47b"/>
朝制敕等律令則文辭古質或難以詳明格敕則條目<lb/>
繁多或有所疑誤將救舞文之弊宜伸畫一之規所冀<lb/>
民不陷刑吏有所守臣等商議望準制㫖施行仍命侍<lb/>
御史知雜事張湜太子右庶子劇可久殿中侍御史率<lb/>
汀職方郎中鄧守中倉部郎中王瑩司封員外郎賈玭<lb/>
太常博士趙礪國子博士李光賛大理正蘓曉太子中<lb/>
允王伸等十人編集新格勒成部秩律令之有難解者<lb/>
就文訓釋格敕之有繁雜者随事刪削其有矛盾相違<lb/>
<pb n="KR2f0039_WYG_209-48a"/>
輕重失宜者盡從改正無或拘牽候畢日委御史臺尚<lb/>
書省四品以上及兩省五品以上官叅詳可否送中書<lb/>
門下議定從之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0039_WYG_209-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷二百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷二百九十四</head> <lb/>
    <p>
<pb n="KR2f0039_WYG_294-1a"/>
欽定四庫全書<lb/>
　歴代名臣奏議卷二百九十四<lb/>
　　　　　　　　　　　明　楊士竒等　撰<lb/>
　　封禪<lb/>
齊桓公既霸㑹諸侯於葵丘而欲封禪管仲曰古者封<lb/>
泰山禪梁父者七十二家而夷吾所記者十有二焉昔<lb/>
無懷氏<hi>古之王者在伏羲之前</hi>封泰山禪云云<hi>云云山名在梁父東</hi>虙羲封<lb/>
泰山禪云云神農封泰山禪云云炎帝封泰山禪云云<lb/>
<pb n="KR2f0039_WYG_294-1b"/>
黄帝封泰山禪亭亭<hi>亭亭山名在鉅平又曰在牟隂</hi>顓頊封泰山禪云<lb/>
云帝俈封泰山禪云云堯封泰山禪云云舜封泰山禪<lb/>
云云禹封泰山禪㑹稽湯封泰山禪云云周成王封泰<lb/>
山禪社首<hi>社首山名在博縣又曰在鉅平南十三里</hi>皆受命然後得封禪桓<lb/>
公曰寡人北伐山戎過孤竹西伐大夏涉流沙束馬縣<lb/>
車上卑耳之山<hi>謂將上山纒束其馬懸鉤其車也卑耳即齊語所謂辟身</hi>南伐至召<lb/>
陵登熊耳山以望江漢兵車之㑹三而乗車之會六九<lb/>
合諸侯一匡天下諸侯莫違我昔三代受命亦何以異<lb/>
<pb n="KR2f0039_WYG_294-2a"/>
乎於是管仲睹桓公不可窮以辭因設之以事曰古之<lb/>
封禪鄗上之黍北里之禾<hi>鄗音臛鄗上山也又曰鄗上北里皆地名</hi>所以為<lb/>
盛江淮之間一茅三脊<hi>所謂靈茅也</hi>所以為藉也東海致比<lb/>
目之魚<hi>魚各有一目不比不行其名曰鰈</hi>西海致比翼之鳥<hi>鳥各有一翼不比不</hi>
<hi>飛其名曰鶼鶼</hi>然後物有不召而自至者十有五焉今鳯皇麒<lb/>
麟不來嘉穀不生而蓬蒿藜莠茂鴟梟數至而欲封禪<lb/>
毋乃不可乎於是桓公乃止<lb/>
漢武帝時議欲放古巡狩封禪之事諸儒對者五十餘<lb/>
<pb n="KR2f0039_WYG_294-2b"/>
人未能有所定先是司馬相如病死有遺書頌功德言<lb/>
符瑞足以封泰山上竒其書以問兒寛寛對曰陛下躬<lb/>
發聖德統楫<hi>與輯同</hi>羣元宗祀天地薦禮百神精神所鄉<lb/>
徴兆必報天地並應符瑞昭明其封㤗山禪梁父昭姓<lb/>
考瑞帝王之盛節也然享薦之義不著于經以為封禪<lb/>
告成合祛於天地神祇祗戒精專以接神明緫百官之<lb/>
職各稱事宜而為之節文惟聖主所由制定其當非羣<lb/>
臣之所能列今將舉大事優㳺數年使羣臣得人自盡<lb/>
<pb n="KR2f0039_WYG_294-3a"/>
終莫能成惟天子建中和之極兼緫條貫金聲而玉振<lb/>
之以順成天慶垂萬世之基上然之<lb/>
東漢光武建武三十年張純上奏曰自古受命而帝治<lb/>
世之隆必有封禪以告成功焉樂動聲儀曰以雅治之<lb/>
風成於頌有周之盛成康之間郊配封禪皆可見也書<lb/>
曰嵗二月東廵狩至于岱宗則封禪之義也臣伏見陛<lb/>
下受中興之命平海内之亂修復祖宗撫存萬姓天下<lb/>
曠然咸䝉更生㤙德雲行惠澤雨施黎元安寧夷狄慕<lb/>
<pb n="KR2f0039_WYG_294-3b"/>
義詩云受天之祜四方來賀今攝提之嵗倉龍甲寅德<lb/>
在東宫宜及嘉時遵唐帝之典繼孝武之業以二月東<lb/>
廵狩封于岱宗明中興勒功勲復祖統報天神禪梁父<lb/>
祀地祇傳祚子孫萬世之基也中元元年帝乃東廵岱<lb/>
宗以純視御史大夫從并上元封舊儀及刻石文<lb/>
太尉趙憙上奏曰自古帝王每世之隆未嘗不封禪陛<lb/>
下聖德洋溢順天行誅撥亂中興作民父母修復宗廟<lb/>
救萬姓命黎庶賴福海内清平功成治定羣司禮官咸<lb/>
<pb n="KR2f0039_WYG_294-4a"/>
以為宜登封告成為民報德百王所同當仁不讓宜登<lb/>
封岱宗正三雍之禮以明靈契望秩羣神以承天心也<lb/>
中元元年上至泰山有司復奏河雒圖記表章赤漢九<lb/>
世尤著明者前後凡三十六事與博士李充等議以為<lb/>
殷統未絶黎庶繼命髙宗乆勞猶為中興武王因父受<lb/>
命之列據三代郊天因孔子甚美其功後世謂之聖王<lb/>
漢統中絶王莽盜位一民莫非其臣尺土靡不其有宗<lb/>
廟不祀十有八年陛下無十室之資奮振於匹夫除殘<lb/>
<pb n="KR2f0039_WYG_294-4b"/>
去賊興復祖宗集就天下海内治平夷狄慕義功德盛<lb/>
於髙宗宣王宜封禪為百姓祈福請親定刻石紀號文<lb/>
太常奏儀制<lb/>
魏明帝時中䕶軍蔣濟奏曰夫帝王大禮廵狩為先昭<lb/>
祖揚禰封禪為首是以自古革命受符未有不蹈梁父<lb/>
登㤗山刋無竟之名紀天人之際者也故司馬相如謂<lb/>
有文以來七十二君或從所繇於前謹遺蹟於後太史<lb/>
公曰主上有聖明而不宣布有司之過也然則元功懿<lb/>
<pb n="KR2f0039_WYG_294-5a"/>
德不刋山梁之石無以顯帝王之功布生民不朽之觀<lb/>
也語曰當君而嘆堯舜之美譬猶人子對厥所生譽他<lb/>
人之父今大魏振百王之弊亂拯流遁之艱危接千載<lb/>
之衰繼百世之廢治自武文至于聖躬所以參成天地<lb/>
之道綱維人神之化上天報應嘉瑞顯祥以比徃古其<lb/>
優衍豐隆無所取喻至於歴世迄今未發大禮雖志在<lb/>
掃盡殘盜蕩滌餘穢未遑斯事若爾三苖堀彊於江海<lb/>
大舜當廢東廵之儀徐夷跳梁於淮泗周成當止岱嶽<lb/>
<pb n="KR2f0039_WYG_294-5b"/>
之禮也且昔嵗破吳虜於江漢今兹屠蜀賊於隴右其<lb/>
震蕩内潰在不復淹就當探其窟穴無累於封禪之事<lb/>
也此儀乆廢非倉卒所定宜下公卿廣纂其禮卜年考<lb/>
時昭告上帝以副天下之望臣待罪軍旅不勝大願冒<lb/>
死以聞詔曰聞濟斯言使吾汗出流足自開闢以來封<lb/>
禪者七十餘君爾故太史公曰雖有受命之君而功有<lb/>
不洽是以中間曠逺者千有餘年近數百載其儀闕不<lb/>
可得記吾何德之修敢庶兹乎濟豈謂世無管仲以吾<lb/>
<pb n="KR2f0039_WYG_294-6a"/>
有桓公登泰山之志乎吾不敢欺天也濟之所言華則<lb/>
華矣非助我者也公卿侍中尚書常侍省之而已勿復<lb/>
有所議亦不須荅詔也<lb/>
晉武帝平吳混一區宇太康元年九月庚寅尚書令衛<lb/>
瓘左僕射山濤魏舒尚書劉實張華等上奏曰聖德隆<lb/>
茂光被四表諸夏乂清幽荒率從神策廟笇席捲吳越<lb/>
孫皓稽顙六合為家巍巍之功格于天地宜同古典勒<lb/>
封東嶽告三府太常為儀制瓘等又奏臣聞肇自生民<lb/>
<pb n="KR2f0039_WYG_294-6b"/>
則有后辟載祀之數莫之能紀立德濟世揮揚仁風以<lb/>
登封泰山者七十有四家其諡號可知者十有四焉沈<lb/>
淪寂寞曽無遺聲者不可勝記自黄帝以前古傳昧畧<lb/>
唐虞以來典謨炳著三王代興體業繼襲周道既沒秦<lb/>
氏承之至于漢魏而質文未復大晉之德始自重黎實<lb/>
佐顓頊至于夏商世序天地其在于周不失其緒金德<lb/>
将陞世濟明聖外平蜀漢海外歸心武功之盛實由文<lb/>
德至于陛下受命踐阼𢎞建大業羣生仰流唯獨江湖<lb/>
<pb n="KR2f0039_WYG_294-7a"/>
沅湘之表凶桀負固歴代不賓神謀獨斷命将出討兵<lb/>
威蹔加數旬蕩定覊其鯨鯢赦其罪逆雲覆雨施八方<lb/>
來同聲教所被達于四極雖黄軒之征大禹逺畧周之<lb/>
奕世何以尚今若夫𤣥石素文底號前載象以姓表言<lb/>
以事告河圖洛書之徴不是過也加以騶虞麟趾衆瑞<lb/>
並臻昔夏殷以丕崇為祥周武以鳥魚為美咸曰休哉<lb/>
然符瑞之應備物之盛未有若今之富者也宜宣大典<lb/>
禮中嶽封泰山禪梁父發德號明至尊享天休篤黎庶<lb/>
<pb n="KR2f0039_WYG_294-7b"/>
勒千載之表播流後之聲俾百代之下莫不興起斯帝<lb/>
王之盛業天人之至望也詔曰今逋宼雖殄外則障塞<lb/>
有警内則民黎未康此盛德之事所未議也瓘等又奏<lb/>
今東漸于海西被流沙大漠之隂日南北户莫不通屬<lb/>
茫茫禹迹今實過之則天人之道已周巍巍之功已著<lb/>
宜有事梁父修禮地祇登封泰山致誠上帝以答人神<lb/>
之願乞如前奏詔曰今隂陽未和政刑未當百姓未得<lb/>
其所豈可以勒功告成邪瓘又奏臣聞處帝王之位者<lb/>
<pb n="KR2f0039_WYG_294-8a"/>
必有歴運之期天命之應濟生民之大功者必有盛德<lb/>
之容告成之典無不可誣有不可讓自古道也而明詔<lb/>
謙冲屢辭其禮雖盛德攸在推而未居夫三公職典天<lb/>
地實掌民物國之大事取議於此漢氏封禪非是官也<lb/>
不在其事臣等前奏蓋陳祖考之功天命又應陛下之<lb/>
德合同四海述古考今宜循此禮至於剋定盛月須五<lb/>
府上議然後奏聞請冩詔及奏如前下議詔曰雖蕩清<lb/>
江表皆臨事者之勞何足以告成方望羣后思隆大化<lb/>
<pb n="KR2f0039_WYG_294-8b"/>
以寧區夏百姓獲乂與之休息斯朕日夜之望無所復<lb/>
下諸府矣勿復為煩瓘等又奏臣聞唐虞三代濟世𢎞<lb/>
功之君莫不仰荅天心俯協民志登介丘履梁父未有<lb/>
辭焉者蓋不可讓也今陛下勲髙百王德無與二茂績<lb/>
宏規巍巍之業固非臣等所能究論而聖㫖勞謙屢自<lb/>
抑損時至弗應推美不居闕皇代之上儀塞神祗之欵<lb/>
望使大晉之典謨不同風於三五臣等誠不敢奉詔請<lb/>
如前奏施行詔曰方當共𢎞治道以康庶績且俟他年<lb/>
<pb n="KR2f0039_WYG_294-9a"/>
無復紛紜也<lb/>
宋孝武帝大明元年十一月戊申太宰江夏王義恭上<lb/>
表曰惟皇天崇稱大道始行揖讓迄于有晉雖聿修前<lb/>
緒而蹟淪言廢蔑記於竹帛者焉可單書紹乾維建徽<lb/>
號流風聲被絲管自無懐以來可傳而不朽者七十有<lb/>
四君罔仁厚而道滅鮮義澆而德宣鍾律之先曠世綿<lb/>
絶難得而聞丘索著明者尚有遺炳故易稱先天弗違<lb/>
後天奉時蓋陶唐姚姒商姬之主莫不由斯道也是以<lb/>
<pb n="KR2f0039_WYG_294-9b"/>
風化大洽光熈于後炎漢二帝亦踵曩則因百姓之心<lb/>
聽輿人之頌龍駕帝服鏤玉梁甫昌言明稱告成上靈<lb/>
況大宋表祥唐虞受終素德山龍啓符金玉顯瑞異采<lb/>
騰於軫墟紫烟藹於邦甸錫冕兆九五之徴文豹赴天<lb/>
歴之㑹誠二祖之幽慶聖后之𡨕休道冠軒堯惠深亭<lb/>
毒而猶執沖約未言封禪之事四海竊以恧焉臣聞惟<lb/>
皇配極惟帝祀天故能上稽乾式照臨黔首協和窮昊<lb/>
膺兹多福髙祖武皇帝明並日月光振八區拯已溺之<lb/>
<pb n="KR2f0039_WYG_294-10a"/>
晉濟横流之世撥亂寧民應天受命鴻徽洽于海表威<lb/>
稜震乎沙外太祖文皇帝體聖履仁述業興禮正樂頌<lb/>
作象歴明逺通於神祇𤣥澤被乎上下仁孝命世叡武<lb/>
英挺遭運屯否三才湮滅廼龍飛五洲鳯翔九江身先<lb/>
八百之期斷出人鬼之表慶烟應髙牙之建風耀符發<lb/>
迹之辰親翦凶逆躬清昏壒天地革始夫婦更造豈與<lb/>
彼承業繼緒拓復禹迹車一其軌書罔異文者同年而<lb/>
議哉今龍麟已至鳯皇已儀北李已實靈茅已茂雕氣<lb/>
<pb n="KR2f0039_WYG_294-10b"/>
降雰於宫榭珍露呈味於禁林嘉禾積穗於殿甍連理<lb/>
合幹於園籞皆耀質離宫植根蘭囿至夫霜毫𤣥文素<lb/>
翮頳羽泉河山岳之瑞草木金石之祥方畿憬塗之謁<lb/>
抗驛絶祖之奏彪炳雜沓粤不可勝言太平之應兹焉<lb/>
富矣宜其從天人之誠遵先王之則備萬乗整法駕修<lb/>
封泰山瘞玊岱趾延喬松於東序詔韓岐於西廂麾天<lb/>
閽使啓關謁紫宫朝太乙奏鈞天詠雲門賛揚幽奥超<lb/>
聲前古豈不盛哉伏願時命宗伯具兹典度詔曰太宰<lb/>
<pb n="KR2f0039_WYG_294-11a"/>
表如此昔之盛王永保鴻名常為稱首由斯道矣朕遭<lb/>
家多難入纂絶孝德薄勲淺鑒寐崩愧頃麟鳯表禎茅<lb/>
禾兼瑞雖符祥顯見恧乎猶深庶仰述失志拓清中㝢<lb/>
禮祇謁神朕將試哉<lb/>
四年四月辛亥有司奏曰臣聞崇號建極必觀俗以樹<lb/>
教正位居體必採世以立言是以重代列聖咸由厥道<lb/>
𤣥勲上烈融章未分鴻光委緒歇而罔藏若其顯諡騰<lb/>
軌則系綴聲采徴畧聞聽爰洎姬漢風流尚存遺芬餘<lb/>
<pb n="KR2f0039_WYG_294-11b"/>
榮綿映紀緯雖年絶世祀代革精華可得騰金綵奏玊<lb/>
潤鏤迹以燻今鐫德以麗逺而四望埋禋歌之禮日觀<lb/>
弛修封之容豈非神明之業難崇功基之迹易泯自兹<lb/>
以降訖于季末莫不欲英𢎞徽位詳固洪聲豈徒深黙<lb/>
修文淵幽馭世而已諒以縢非虚奏書匪妄埋擊雨恕<lb/>
神淳廕復樹安得紫壇肅祗竹宫載竚散火投郊流星<lb/>
奔座寶緯初基厭靈命歴德振弛維功濟淪象𤣥浸紛<lb/>
流華液幽潤規存永馭思詳樹逺太祖文皇帝以啓遘<lb/>
<pb n="KR2f0039_WYG_294-12a"/>
泰運景望震凝采樂調風集禮宣度祖宗相映軌迹重<lb/>
暉聖上韞籙蕃河竚翔衡漢金波掩照華耀停明運動<lb/>
時來躍飛風舉澄氛海岱開景中區歇神還靈頽天重<lb/>
耀儲正凝位於兼明衮嶽蕃華於元列故以祥映昌基<lb/>
繫發篆素重以班朝待典飾令詳儀纂綜淪蕪搜騰委<lb/>
逸奏玊郊宫禋珪𤣥畤景集天廟脉壤祥農節至昕陽<lb/>
川丘夙禮綱維廵□表綏中甸史流其詠民挹其風於<lb/>
是涵迹視隂振聲威響歴代之渠沈<hi>缺</hi>望内安侯之長<lb/>
<pb n="KR2f0039_WYG_294-12b"/>
賢王入侍殊生詭氣奉俗還鄉羽族卉儀懐音革状邉<lb/>
帛絶書爟光弛燭天岱發靈宗河開寶崇丘淪鼎振采<lb/>
泗淵雲皇王嶽摛藻<hi>缺</hi>漢并角即音栖翔禁籞衮甲霜<lb/>
咮<graphic n="KR2728" url="https://raw.githubusercontent.com/kanripo/KR-Gaiji/master/images/KR2728.png" mimeType="image/png"/>舞川肆榮泉流鏡後昭河源故以波沸外關雲蒸<lb/>
内澤若其雪趾青毳𤣥文朱綵日月郊甸擇木弄音重<lb/>
以榮露騰軒蕭雲掩閣鎬頴孶萌移華淵禁山輿竚衡<lb/>
雲鶼竦翼海鰈泳流江茅吐䕃校書之列仰筆以飾辭<lb/>
濟代之蕃獻邑以待禮豈非神勰氣昌物瑞雲照蒱軒<lb/>
<pb n="KR2f0039_WYG_294-13a"/>
龜軫<hi>缺</hi>泉淳芳太宰江夏王臣義恭咀道遵英拪竒麗<lb/>
古該潤圖史施詳閟載表以功懋徃初德耀炎昊升文<lb/>
中岱登牒天闗耀冠榮名摛振聲號而道謙稱首禮以<lb/>
虚挹将使𤣥祇缺觀幽瑞乖期梁甫無盛德之容介丘<lb/>
靡升聞之響加窮泉之野獻八代之駟交木之鄉奠絶<lb/>
金之楛肅靈重表珍符兼貺伏惟陛下謨詳淵載衍屬<lb/>
休章依徴聖靈潤色聲業諏辰稽古肅齊警列儒僚展<lb/>
采禮官相儀懸蕤動音洪鍾竦節陽路整衛正途清禁<lb/>
<pb n="KR2f0039_WYG_294-13b"/>
於是績環珮端玊藻鳴鳯竚律騰駕流文間綵比象之<lb/>
容昭明紀數之服徽焯天陣容藻神行翠盖懐隂羽華<lb/>
列照乃詔聯事掌祭賓容賛儀金支宿縣鏞石潤響命<lb/>
五神以相列開九關以集靈警衛兵而開雲先雨祇以<lb/>
洒路霞凝生闕烟起成宫臺冠丹光壇浮素靄爾乃臨<lb/>
中壇備盛禮天降祥錫夀固皇根谷動神音山傳稱響<lb/>
然後辨年問老陳詩觀俗歸薦告神奉遺清廟光美之<lb/>
盛彰乎萬古淵祥之烈溢乎無窮豈不盛歟臣等生接<lb/>
<pb n="KR2f0039_WYG_294-14a"/>
昌辰肅懋明世束教管聞未足言道且章志湮㣲代徃<lb/>
淪絶拘採遺文辯明訓誥<lb/>
梁武帝天監八年時有請封㑹稽禪國山者帝命諸儒<lb/>
草封禪儀欲行之著作佐郎許懋建議曰舜柴岱宗是<lb/>
為廵狩而鄭引孝經鉤命決云封于泰山考績柴燎禪<lb/>
乎梁父刻石紀號此緯書之曲説非正經之通議也如<lb/>
管夷吾所説七十二君燧人之前世質民淳安得泥金<lb/>
檢玊結繩而治安得鐫文告成妄亦甚矣若聖主不須<lb/>
<pb n="KR2f0039_WYG_294-14b"/>
封禪若凡主不應封禪秦始皇嘗封泰山孫皓嘗封國<lb/>
山皆由主好名於上而臣阿㫖於下非盛德之事不足<lb/>
為法也上嘉納之<lb/>
北齊文宣帝天保五年正月制詔問外中紀號秀州長<lb/>
史樊孝謙對曰臣聞廵嶽之禮勒在虞書省方之義著<lb/>
於易象徃帝前王匪唯一姓封金刋玊億有餘人仲尼<lb/>
之觀梁甫不能盡識夷吾之對齊桓所存未幾然盛德<lb/>
之事必待太平茍非其人更貽靈譴秦皇無道致雨風<lb/>
<pb n="KR2f0039_WYG_294-15a"/>
之災漢武奢滛有奉車之害及文叔受命炎精更輝四<lb/>
海安流天下輯睦劒賜騎士馬駕鼓車乃用張純之文<lb/>
始從伯陽之説至於魏晉雖各有君量德而處莫能擬<lb/>
議蒋濟上言於前徒穢紙墨袁准發論於後終未施行<lb/>
世歴三朝年将十祀啓聖之期兹為昌㑹然自水德不<lb/>
竸函谷封塗天馬息歌苞茅絶貢我太祖收寶雞之瑞<lb/>
握鳯皇之書體一德以匡朝屈三分而事主蕩此妖寇<lb/>
易如沃雪但文既受命武乃行誅雖太白出髙中國宜<lb/>
<pb n="KR2f0039_WYG_294-15b"/>
戰置之度外望其遷善伏惟陛下以神武之姿天然之<lb/>
畧馬多冀北将異山西涼風至白露下北上太行東臨<lb/>
碣石方欲吞巴蜀而掃崤函苑長洲而池江漢復恐迎<lb/>
風從火芝艾共焚按此六軍未申九伐夫周發牙璋漢<lb/>
馳竹使義在濟民非聞好戰至如投鼠忌器之説蓋是<lb/>
常談文德懐逺之言豈識權道今三臺令子六郡良家<lb/>
蓄鋭須時裹糧待詔未若龍駕虎服先收隴右之民電<lb/>
轉雷驚因取荆南之地昔秦舉長平金精食昴楚攻鉅<lb/>
<pb n="KR2f0039_WYG_294-16a"/>
鹿枉矢霄流況我威靈能無協讃但使彼之百姓一覩<lb/>
六軍似見周王若逢司𨽻然後除其苛令與其約法振<lb/>
旅而還止戈為武標金南海勒石東山紀天地之竒功<lb/>
被風聲於千載若令馬兒不死子陽尚在便欲案明堂<lb/>
之圖草射牛之禮比德論功多慙徃列升中告禪臣用<lb/>
有疑<lb/>
唐太宗貞觀初羣臣表請封禪上曰卿輩皆以封禪為<lb/>
帝王盛事朕意不然若天下乂安家給人足雖不封禪<lb/>
<pb n="KR2f0039_WYG_294-16b"/>
庸何傷乎昔秦始皇封禪而漢文帝不封禪後世豈以<lb/>
文帝不及始皇邪且事天掃地而祭何必登泰山之巔<lb/>
封數尺之土然後可以展其誠敬乎<lb/>
太宗謂房𤣥齡等曰封禪是帝王盛事此表請者不絶<lb/>
公等以為何如魏徴對曰帝王在德不在封禪自䘮亂<lb/>
已來近泰山州縣彫殘最甚若車駕既行不能全無使<lb/>
役此便是因封禪而勞役百姓太宗曰封禪之事不自<lb/>
取功績歸之於天譬如𤣥齡等功臣雖有益於國能自<lb/>
<pb n="KR2f0039_WYG_294-17a"/>
謙讓歸之於朕豈似不言而欲自取今向㤗山功歸於<lb/>
天有似於此然朕意常以嵩髙既是中岳何謝泰山公<lb/>
等評議<lb/>
六年匈奴克平逺夷入貢符瑞日至年穀頻登岳牧等<lb/>
屢請封禪羣臣又稱述功德以為時不可失今日行之<lb/>
臣等猶謂其晩惟魏徴以為不可帝曰朕欲得卿直言<lb/>
之勿有所隱朕功不髙耶曰功髙矣德未厚耶曰德厚<lb/>
矣華夏未理耶曰理矣逺夷不慕義耶曰慕義矣嘉瑞<lb/>
<pb n="KR2f0039_WYG_294-17b"/>
不至耶曰至矣年穀不登耶曰登矣然則何為不可徴<lb/>
對曰陛下功髙矣人未懐惠德厚矣澤未滂流華夏安<lb/>
矣未足以供事逺夷慕矣無以供其求符瑞雖臻而罻<lb/>
羅猶宻積嵗豐稔而倉廪尚虚此臣所以竊為未可臣<lb/>
未能逺譬且借近喻於人今有人十年長患疼痛不能<lb/>
任持療理且愈皮骨僅存便欲負米一石日行百里必<lb/>
不可得隋氏之亂非只十年陛下為之良醫除其疾苦<lb/>
雖已乂安未盡充實告成天地臣竊有疑且陛下東封<lb/>
<pb n="KR2f0039_WYG_294-18a"/>
萬國咸萃要荒之外莫不奔馳今自伊洛之東暨乎海<lb/>
岱藋莽巨澤茫茫千里人煙斷絶雞犬不聞道路蕭條<lb/>
進退艱阻寧可引彼戎狄示以虚弱竭財以賞未厭逺<lb/>
人之望加年給復不償百姓之勞或遇水旱之災風雨<lb/>
之變庸夫邪議悔不可追豈獨臣之誠懇亦有輿人之<lb/>
論帝稱善於是乃止<lb/>
太宗已平突厥年穀屢豐羣臣請封泰山太宗初頗非<lb/>
之已而遣中書侍郎杜正倫行泰山上七十二君壇迹<lb/>
<pb n="KR2f0039_WYG_294-18b"/>
以是嵗兩河大水而止其後羣臣言封禪者多乃命祕<lb/>
書少監顔師古諌議大夫朱子奢等集當時名儒博士<lb/>
雜議不能決於是左僕射房𤣥齡特進魏徴中書令楊<lb/>
師道博採衆議奏上之其議曰為壇於㤗山下祀昊天<lb/>
上帝壇之廣十二丈髙丈二尺玊牒長一尺三寸廣厚<lb/>
五寸玊檢如之厚減三寸其印齒如璽纒以金繩五周<lb/>
玊䇿四皆長一尺三寸廣寸五分厚五分每策皆五簡<lb/>
聯以金昊天上帝配以太祖皇地祇配以髙祖已祀而<lb/>
<pb n="KR2f0039_WYG_294-19a"/>
歸格于廟盛以金匱匱髙六寸廣足容之制如表函纒<lb/>
以金繩封以金泥印以受命之璽而玊牒藏于山上以<lb/>
方石三枚為再累纒以金繩封以石泥印以受命之璽<lb/>
其山上之圓壇土以五色髙九尺廣五丈四面為一階<lb/>
天子升自南階而封玊牒已封而加以土築為封髙一<lb/>
丈二尺廣二丈其禪社首亦如之其石檢封以受命璽<lb/>
而玊檢别製璽方一寸二分文如受命璽以石距非經<lb/>
不用又為告至壇方八十一尺髙三尺四出陛以燔柴<lb/>
<pb n="KR2f0039_WYG_294-19b"/>
告至望秩羣神遂著于禮<lb/>
髙宗将封嵩山詔諸儒議射牲事太常博士裴守真奏<lb/>
古者郊祀天地天子自射牲漢武帝封泰山令侍中儒<lb/>
者射之帝不親也今按禮前明十五刻宰人鸞刀割牲<lb/>
質明行事毛血已具天子至奠玊酌獻而已今若前祀<lb/>
一日射牲則早於事及日則晩不逮事漢又天子不親<lb/>
古今異宜恐不可行是時破陣慶善二樂舞入帝常立<lb/>
以視須樂闋乃坐守真并言二舞誠祖宗盛德然古無<lb/>
<pb n="KR2f0039_WYG_294-20a"/>
天子立觀者化育詒庇孰非厥功不應鼓舞别申嚴奉<lb/>
詔可<lb/>
𤣥宗開元中将封禪詔有司講求典儀舊制盥手洗爵<lb/>
皆侍中主之詔祀天神太祝主之四門助教施敬本上<lb/>
言曰周制大宗伯鬱人下士二掌祼事漢無鬱人用近<lb/>
臣漢世侍中㣲甚籍孺閎孺等幸臣為之後漢邵闔自<lb/>
侍中遷歩兵校尉秩千石其職省起居執虎子蓋䙝臣<lb/>
也今侍中位宰相非鬱人比祝者薦主人意於神非賤<lb/>
<pb n="KR2f0039_WYG_294-20b"/>
職也古二君相見卿為上儐況天人之際哉周太祝下<lb/>
大夫二上士四下大夫今郎中太常丞之比上士員外<lb/>
郎博士之比漢太祝令秩六百石今太祝乃下士以下<lb/>
士接天以大臣奉天子輕重不倫非禮也舊制謁者引<lb/>
太尉升壇謁者位下升壇禮重漢尚書御史屬有謁者<lb/>
僕射一秩六百石銅印青綬謁者三十五以郎中滿嵗<lb/>
稱給事中未滿嵗稱謁者光禄勲屬有謁者掌賓賛員<lb/>
七十秩比六百石則古謁者名秩差異等今謁者班㣲<lb/>
<pb n="KR2f0039_WYG_294-21a"/>
循空名忘實事非所以事天也帝詔中書令張説引敬<lb/>
本熟悉其議<lb/>
十三年十一月封泰山上備法駕至山足御馬登山與<lb/>
宰相及祠官俱登問禮部侍郎賀知章曰前代玊牒之<lb/>
文何故祕之對曰或宻求神仙故不欲人見上曰故為<lb/>
蒼生祈福耳乃出玊牒宣示羣臣<lb/>
宋太祖時孫堪上書曰聖宋受天眷命皇帝保綏萬邦<lb/>
治定德隆邇治逺同由是聖時耆艾及公卿臣庶僉與<lb/>
<pb n="KR2f0039_WYG_294-21b"/>
拜章稽顙伸道封禪而皇帝過謙厚損罔廸俞允詔聞<lb/>
率土而神人胥慊草莽賤臣堪謹俯酌庶懇上稽古訓<lb/>
昧死作封禪書一篇雖不足以敷衍洪烈啓廸盛猷庶<lb/>
發揮下誠賛揚能事臣之志也其文曰邈乎天地權輿<lb/>
絪緼混茫分蒼判黄品物用章於是庶𩔖之宗膠轕旁<lb/>
充嗜欲之氓布濩交争充不已必荒争不息必傷荒則<lb/>
愆伏作而顥氣亡傷則狂暴煽而生𩔖殃惟天地也能<lb/>
品物之生罔克異𩔖之底寧能黔庶之昌罔克彛倫之<lb/>
<pb n="KR2f0039_WYG_294-22a"/>
自章越乃厯選列辟輔其宏綱易曰后以財成天地之<lb/>
道輔相天地之宜裁成之猷罔爽然後命無忝也輔相<lb/>
之範克篤然後功聿成也丕命元功允著既從於是有<lb/>
登封以助髙焉有封禪以報厚焉稽厥靡他所以告駿<lb/>
命也所以告懋功也所以鑒後嗣也所以答靈祉也茍<lb/>
非至德庬鴻淳化沕潏同符天休合莭地宜奚擬議之<lb/>
敢乎惟皇上帝厥靈孔爍匪諄諄其令而晰晰其符故<lb/>
當命者儲嘉瑞違心者極妖灾肇自生民君宇内以敷<lb/>
<pb n="KR2f0039_WYG_294-22b"/>
治者雖皇王殊厥諡逺邇異厥軫稽所以克荷景命允<lb/>
簡帝心者罔不曰仁義禮樂而已是以二帝之懿三王<lb/>
之輝雖禪代有殊質文相貿罔不恢淳仁以懐物廓正<lb/>
義以幹邦貫大禮以條上下之宜盈至樂以結士民之<lb/>
愛然後風聲踵武獲參兩儀逖違心之妖萃當命之瑞<lb/>
姬周既逝又駮古昔握圖啓極者鮮不峻慘酷以繩衆<lb/>
瀆威武以慴逺奮煩譎以立憲任巧鋭以周行故仁義<lb/>
之休禮樂之淑稍芽於兩漢驟委於魏晉凋落於齊梁<lb/>
<pb n="KR2f0039_WYG_294-23a"/>
枯槁於周隋暫斸於巨唐尋剥於五代其末醇而復也<lb/>
如是然猶有乗小康而展盛禮據淺惠而冒洪威相如<lb/>
頌於前班固賛於後呼壽之徴慶于世宗宫闕之祉燿<lb/>
于光武稽其所以克勤濟衆闡憲軌物垂諸聖世胡其<lb/>
相萬歟大宋之道昭晰前古盛德宏功春熈日融始則<lb/>
伸九伐平多壘建王業也後則緝庶政諧萬邦舉彞倫<lb/>
也是故黄鉞初指則獷者革慝者沈篚厥所以昭武王<lb/>
也洪恩漸被則尫斯起昧斯輝惟天所以穆唐堯也洎<lb/>
<pb n="KR2f0039_WYG_294-23b"/>
皇帝誕纉丕圖繼陟元后雨露之所豐濡日月之所委<lb/>
燭靡不偃息休光彌綸至澤曄曄煌煌雖幽必彰汪汪<lb/>
洋洋無逺弗滂猶復懼古典之未敷叔弊之未祛由是<lb/>
訓罰戮於古刑夷慘酷也偃鎩㦸於靈臺蕩武威也篤<lb/>
憲章於簡易滌煩譎也起俊乂於鄉遂剗巧偽也於是<lb/>
刑清而民和兵偃而道益隆憲簡而俗益醇賢進而官<lb/>
益舉至則樹仁義之根而復植之振禮樂之緒而再暢<lb/>
之俾九有之黎饜飫乎淳仁之濡栖遲于正義之紀條<lb/>
<pb n="KR2f0039_WYG_294-24a"/>
暢乎大禮之緒郁穆乎正樂之統至若臮瞷辯給之俗<lb/>
裸袒文身之羣雖古昔之所不臣舟車之所罕通相與<lb/>
稽首闕庭執贄請吏故大化流也泛濫乎郊甸汗漫乎<lb/>
要荒滌蕩乎四海浮沈乎覆載遐考在昔舜之堯禹之<lb/>
舜相襲也湯之禹文之湯未百世也前憲赫曦易馴也<lb/>
餘德𣺌漭易沿也遺氓敦惠易綏也然而流殛之罰勞<lb/>
於舜拜言之屈勤於禹昧爽之坐役於湯日昃之思瘁<lb/>
於文然後舜啓無為之治禹成無間之譽湯闡來蘇之<lb/>
<pb n="KR2f0039_WYG_294-24b"/>
望武致盡美之聲曷若聖宋宅千古之下風提千古之<lb/>
弛綱使淳源清流觧紐復繼化一變而仁義醇道一反<lb/>
而禮樂同乃伻帝之淳王之方民乎翺翔前之慘徃之<lb/>
頑民乎逖遷由是上帝時諶祥符屢彰既而乾之精坤<lb/>
之形相與絡繹八區薦珍郊靈故在上則星緯儲休慶<lb/>
雲覃輝甘露榮光霧散雨霏在下則靈芝林峙醴泉波<lb/>
委羽毛鱗介更誕厥美咸瑞牒之所闕標前史之所罕<lb/>
聞炳爍簡編卓出古議則陟岱宗之崇髙展勒成之皇<lb/>
<pb n="KR2f0039_WYG_294-25a"/>
儀時乎時乎斯厥時乎而皇帝茂謙德之遐芳損盛業<lb/>
之景炎稽于衆誠未之果行徴諸冊牘非謨明之所存<lb/>
者也古語曰修德以錫符奉符以行事是故績尠爰舉<lb/>
欺之大也德至弗圖慢之甚也聖王罔從欺而動靡甘<lb/>
慢而守宜乎抑厚壤之𤨏節奉皇穹之寵靈蕆事庶僚<lb/>
詳禮宗伯鳴鸞五輅揚斾九旗寅亮遐躅崇配黄軒俾<lb/>
嘉聲隆震於萬世王猷翕鑠於一時其不休哉臣生長<lb/>
蓬茨無位朝廷不宜越次僭履擬議文憲然以惠廸典<lb/>
<pb n="KR2f0039_WYG_294-25b"/>
謨沐浴大賚仰酌逺古參倫聖世知有未侔焉是敢首<lb/>
陳列辟受命之猷次敘二帝三王雍容之盛繼道漢晉<lb/>
隋唐因循之治然後知鼓祥風振頽基裁成輔相非睿<lb/>
聖疇能煥發闡揚格斯文之昭著乎恭以頌聲之聞本<lb/>
諸木鐸先民遺範詢于蒭蕘則韋褐之間有其志者諒<lb/>
可伸也故敢奮扶愚忠述賛典符然後蹈舞遐方俯伏<lb/>
俟罪惟聖人不以人廢言臣之懇也<lb/>
　歴代名臣奏議卷二百九十四<lb/>
</p>
<p>
</p>
  </div>
</body>
</text>
</TEI>
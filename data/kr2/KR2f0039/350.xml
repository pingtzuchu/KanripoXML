<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷三百五十</head> <lb/>
    <p>
<pb n="KR2f0039_WYG_350-1a"/>
欽定四庫全書<lb/>
　歴代名臣奏議卷三百五十<lb/>
　　　　　　　　　　　　明　楊士竒等　撰<lb/>
　　四裔<lb/>
宋寧宗嘉定四年著作佐郎真徳秀奏曰臣竊惟今日北<lb/>
敵有必亡之勢三可為中國憂者二蓋自有天地以來邊<lb/>
境盛衰不常然未有昌熾百年而無憂變者也女真盤據<lb/>
中原九十載矣自其立國唯以刑威殺戮劫制上下非有<lb/>
<pb n="KR2f0039_WYG_350-1b"/>
歡然心服之素也持此而欲乆存雖秦隋不能况區區無<lb/>
道之女真乎此其必亡者一方阿固達尼雅滿之徒崛興窮<lb/>
海之濵尚力喜争雲屯霧集用彼國所長以憑陵諸夏故<lb/>
所嚮莫能當今數十年豢飬之餘亡復前日堅悍之氣而<lb/>
䝉古小國欻起而乘之干戈相尋情見力詘蓋今之女真<lb/>
即昔之亡遼而今之䝉古即鄉之女真也以垂亡困沮之<lb/>
勢既不足以當新勝之鋒而衆叛親離安知無他變乘之<lb/>
者此其必亡者二方其隆時用民力如犬馬戕民命如草<lb/>
<pb n="KR2f0039_WYG_350-2a"/>
菅人情携離亡一敢畔者積威約之素也今其潰散四出<lb/>
猶川決防不可遏止至用赦以安之瓦觧土傾其形巳露<lb/>
豈待智者而後知哉此其必亡者三嗟夫元元赤子敵人<lb/>
戕之翼翼故都禾黍生之有志之士思欲壹洗乆矣而曩<lb/>
者病於機㑹之難逢間者敗於權姦之輕舉顧今何幸彼<lb/>
自阽危而臣復以為憂何也蓋傳有之自非聖人外寧必<lb/>
有内憂孟子亦曰無敵國外患者國常亡方陛下更化之<lb/>
初和議未堅邉警未撤君臣上下惕然有不敢康之心迨<lb/>
<pb n="KR2f0039_WYG_350-2b"/>
夫聘頫交馳遽巳狃目前之安而忘前日之患萬一此敵<lb/>
遂亡莫或余毒上恬下嬉自謂無虞則憂不在敵而在<lb/>
我矣此臣所謂可憂者一也事㑹之來應之實難毫釐<lb/>
少差禍敗立至設或外夷得志邀我以夹攻豪傑四起<lb/>
奉我以為主從之則有宣和結約之當戒張覺内附之<lb/>
可懲如将保固江淮閉境自守彼方雲擾我欲堵安以<lb/>
此為謀尤非易事此臣所謂可憂者二也今之議者大<lb/>
抵以為外裔之衰乃中國之利抑不思匈奴五單于之<lb/>
<pb n="KR2f0039_WYG_350-3a"/>
争漢甞獲其利矣拓㧞氏河南之警頋反為蕭梁之害<lb/>
何耶盖有國者不當問敵人之盛衰惟當計吾政之修<lb/>
否當漢宣時内有股肱之良外有爪牙之勇朝廷紀綱<lb/>
本末備具邊陲備禦斥候精明使匈奴盛彊尚當賔服<lb/>
況於浸微弱之後乎若梁武則不然舍正道而溺異端<lb/>
棄人事而談空寂内則三蠧弄權輕作威福外則諸王<lb/>
忿䦧骨肉相圖保境靖民猶懼不足況欲乗人之敝以<lb/>
徼幸萬一之功哉繇是觀之使今日能為漢宣之所為<lb/>
<pb n="KR2f0039_WYG_350-3b"/>
則敵之存亡俱不足患抑猶未也多事之端方自此始<lb/>
臣愚竊獨憂之伏惟陛下日與二三大臣深求自治之<lb/>
䇿勿以懲羮之故而謂讎耻可忘勿為視䕃之謀而謂<lb/>
幸安可恃修實徳以格天命敷仁政以結民心奨忠實<lb/>
以作興天下之材省科歛以培養天下之力至於某人<lb/>
可將某兵可用某城當繕某器當修無日不計于朝而<lb/>
申訓之庶幾國勢日尊敵人自慹則乗機取勝可以制<lb/>
蚌鷸之危養威俟時足以保金湯之固矣惟陛下毋以<lb/>
<pb n="KR2f0039_WYG_350-4a"/>
臣愚賤而忽其言<lb/>
十年袁燮上己見劄子曰臣區區愚忠二月三日獲對<lb/>
威顔具陳正月雷雪非常之變宜修邊防為戰守之計<lb/>
臣非敢為此臆説也按春秋魯隠公九年三月癸酉大<lb/>
雨震電庚辰大雨雪周之三月夏之正月也孔子以八<lb/>
日之間再有大變故謹而書之又臣恭覽國史紹興三<lb/>
十一年正月丁亥風雷雨雪一夕交作侍御史汪澈殿<lb/>
中侍御史陳俊卿皆以為隂盛陽微外國窺中國之象<lb/>
<pb n="KR2f0039_WYG_350-4b"/>
是冬金人果提兵大入今殘敵衰微雖非昔比而雷雪<lb/>
作孽無異曩時臣所以不得不先事言之累月以來淮<lb/>
㐮間幸稍寜息然敵人之心變詐萬端安知其不養力<lb/>
蓄鋭伺隙而作乎蜀被其害所過為墟雷雪之變既昭<lb/>
然矣秋冬之間又將若之何夫備禦有素雖强大之敵<lb/>
不足多畏茍安無䇿雖僅存之敵亦能肆毒而或者之<lb/>
論則曰我朝兼愛南北間不免於用兵而終歸於和好<lb/>
今亦和而巳矣豈必他求臣以為不然曩時戎人部落<lb/>
<pb n="KR2f0039_WYG_350-5a"/>
去中國甚逺糧運難繼故不敢輕動而和可以久今假<lb/>
息之地宻邇于我利茍在焉猝焉而至豈復頋盟好哉<lb/>
不可一也汴都四平難以立國欲奪我險要為駐足之<lb/>
地首犯浮光肆及㐮漢駸駸以至蜀觀其志願非專為<lb/>
嵗賜也彼無求和之意而我强欲與通和大有邀索何<lb/>
以堪之不可二也且所以欲和者圖省費爾往年四月<lb/>
聘使之還甫入吾界而犯順之兵亦以是日入難信如<lb/>
此和可恃乎戍可撤乎輸轉之費生劵之費猶自若也<lb/>
<pb n="KR2f0039_WYG_350-5b"/>
夫何省之有不可三也忠義之流排難觧紛實賴其力<lb/>
既與敵為仇矣彼方仇之我則和之倒戈反噬莫與為<lb/>
禦不可四也堂堂大朝卑辭厚禮謹奉垂亡之敵自示<lb/>
削弱誰不侮之不可五也推此以往其不可者尚多有<lb/>
之夫既不可和則計將安之曰自古立國固有終不與<lb/>
戎人通好者石勒來聘晉焚其幣苻堅雖强晉不少屈<lb/>
而卒成淝水之功何獨今日欲通好歟毋溺於宴安而<lb/>
常軫淵氷之慮毋樂於順從而急聞藥石之言思天變<lb/>
<pb n="KR2f0039_WYG_350-6a"/>
之可畏懼國勢之將危無一日不修攻戰之具無一日<lb/>
敢忘侵侮之耻選擇將帥如恐不及練習士卒常若寇<lb/>
至而絶口勿言通和此則帝王之雄畧也嗚呼財用未<lb/>
足兵力未强姑從和好似為體國以通和為戒若非體<lb/>
國者究其實而言之求和自我不保其往將有無窮之<lb/>
悔絶不通和事雖難辦是乃久安之䇿然則臣之愚忠<lb/>
為國慮也深矣雖然謀之寡不若謀之衆臣願陛下肆<lb/>
頒明詔博謀羣臣凡可以制服戎人者畢陳於前而擇<lb/>
<pb n="KR2f0039_WYG_350-6b"/>
其至當者亟施行之古者國有大疑謀及卿士至于庶<lb/>
人盖所以廣其聰明也庶人猶且及之而況在廷之臣<lb/>
乎惟陛下留神則天下幸甚<lb/>
寜宗時衛涇論治内備外曰臣聞憂先於事故能無憂<lb/>
事至而憂無捄於事臣觀中國之與北敵其勢決不能<lb/>
以兩立而較今日之事體恐不能如日前之久安無事<lb/>
所當先事而憂者也何以明之敵人盤據中原莫如元<lb/>
魏之久然考其傳序雖十六主而不克令終者十世始<lb/>
<pb n="KR2f0039_WYG_350-7a"/>
終雖百餘載而號稱全盛不過五六十年惟茲勍敵崛<lb/>
起東夷之崛穴奄有中原之土宇六十有四年靖康之<lb/>
禍考之前古又為巳甚誠宗社不磨之辱子孫必報之<lb/>
讎也髙宗皇帝至仁兼覆隠忍三十二年之間大志未<lb/>
獲伸至尊夀皇遵養時晦勤勞二十八年之久大業未<lb/>
獲就陛下以英武神聖嗣臨大寳宸謨廟畧得於問安<lb/>
侍膳之餘凡髙宗未獲伸之志夀皇未獲就之業皆陛<lb/>
下今日所身任也彼立國既乆未必懐不自安之心而<lb/>
<pb n="KR2f0039_WYG_350-7b"/>
戎心亡厭猶毎有不相忘之意是則名為和好而實則<lb/>
仇讎名為息兵而實則觀釁復讎之舉直須時耳故曰<lb/>
其勢決不能以兩立自昔之有天下未有更一二君之<lb/>
身厯五六十年之久晏然無一日之危動者前代之君<lb/>
不暇悉論惟祖宗混一太平極治之世亦莫不然矧今<lb/>
以偏方之勢與敵約和自紹興以來五十餘年無大戰<lb/>
自隆興以来幾三十年無小鬭今之敵人非前之敵人<lb/>
比也故主歴甞患難逮其得位志在偷安新君少不更<lb/>
<pb n="KR2f0039_WYG_350-8a"/>
事血氣方剛必有馳騖喜功之心國内稍安必謀外畧<lb/>
間隙之生逺不過五六年耳故曰不能如日前之久安<lb/>
無事此明識逺見者所以為國深憂也今為偷安之説<lb/>
者乃曰敵運將終滅亡可待又曰彼有内難必不能動<lb/>
又曰童稚庸才不足多忌夫五行之數終於六十以其<lb/>
時考之固為已盈之運矣嗣主得國不以序羣下頡頏<lb/>
肘腋之變誠未可保然其新立之後措意造事類若有<lb/>
謀恐未易以庸才忽之彼果内難也果庸才也建炎紹<lb/>
<pb n="KR2f0039_WYG_350-8b"/>
興之間亦有之矣然一敵弊一敵出其勢愈熾曷甞為<lb/>
中國利哉古人有言無恃其不来恃吾有以待之天下<lb/>
之事豈當計其在彼者亦頋其在我者如何耳使吾内<lb/>
治具舉外備素修敵雖强不足慮茍吾自治之䇿闕然<lb/>
不講左支右吾僅足以了目前敵雖弱猶有可憂何暇<lb/>
乗敵之隙哉臣誠願陛下奮發英斷規恢逺圖修徳以<lb/>
感天心施惠以固民志不以小康為已足不以富貴為<lb/>
可娛念讎耻之未復念版圖之未歸念夀皇付託得人<lb/>
<pb n="KR2f0039_WYG_350-9a"/>
之望為甚深念中原遺黎思漢之心為久鬰卧薪甞膽<lb/>
不忘北鄉聖志先定然後與二三大臣日夕孜孜講求<lb/>
大計委任而責成之國計未强所以足國計者何䇿民<lb/>
力方困所以寛民力者何道將偷而未練何以為擇將<lb/>
帥之方兵冗而未精何以為勵士卒之術君臣之間悉<lb/>
心悉意不存形迹休戚憂樂相與同之凡足以為内治<lb/>
外備之具無不修舉人事既盡天時自来則大讎可復<lb/>
大義可舉矣儻陛下立志不堅大臣不知任責百執事<lb/>
<pb n="KR2f0039_WYG_350-9b"/>
茍且以安禄位嵗月悠悠大計不立天下委靡日趨於<lb/>
弱一旦有變皆諉曰非我責獨以憂勞遺陛下臣恐後<lb/>
時之悔無及矣孟軻曰國家閒暇及是時明其政刑雖<lb/>
大國必畏之矣國家閒暇般樂怠敖是自求禍也臣愚<lb/>
不勝拳拳憂國愛君之私惟陛下赦其狂僭<lb/>
涇奉使囬奏事劄子曰臣等猥以庸虗誤叨隆委將聘<lb/>
敵庭陛辭之日玉音宣諭令因而詢訪䝉古事宜不可<lb/>
張皇臣等竊謂覘國者春秋之法咨詢者使臣之事欽<lb/>
<pb n="KR2f0039_WYG_350-10a"/>
承聖訓夙夜究心道塗往来必加體問有如敵長荒滛<lb/>
無度主徳之不修頻嵗水旱相仍天時之不順百姓科<lb/>
斂煩急人心之已離凡比年使者之所條陳近日廷臣<lb/>
之所論奏雖或未免過實而亦有所由来臣等得於見<lb/>
聞不過若此數事苐敵法素嚴今尤疑畏初至北境間<lb/>
有言者而未敢謂然及抵偽都正欲詢求而防閑甚宻<lb/>
深懼無以稱塞明詔今參考事迹復摭其一二言之大<lb/>
抵北敵狃於宴安習成驕惰非復曩時之舊而䝉古生<lb/>
<pb n="KR2f0039_WYG_350-10b"/>
長西北其人驍勇剽悍地産壯馬加以新集之衆意氣<lb/>
方鋭倏来忽往㨗於風雨契丹遺類䝉國諸戎挾其世<lb/>
讎環視而動左枝右梧之不暇雖侈宫室盛儀衛外示<lb/>
强大之形臣等見其在廷班行人才委靡上下窘蹙若<lb/>
有旦夕肘腋之變而所過河南州郡凋弊太甚供備牛<lb/>
馬取辦軍須十室九空殆同清野怨讟並作至有及汝<lb/>
偕亡之謡遺老尚存咸起徯我来蘓之望蓋非特中原<lb/>
之民素不懐附而蕃兵部落亦有離心公出怨言無復<lb/>
<pb n="KR2f0039_WYG_350-11a"/>
頋避河北河東累行僉刷毎戰輙敗或望風犇潰士馬<lb/>
物故糧械䘮亡部送餽運至於乏使防䕶使客騎兵類<lb/>
多疲駑老弱今兩敵相持猶在亘撫等州而臨潢被圍<lb/>
踰時未觧在邉之兵僅三十萬復期以九月決戰臣等<lb/>
囬至涿州安肅軍屢見介使奔馳調發軍馬曾無虗日<lb/>
觀其事勢䝉古諸部雖未足以滅之而侵擾者衆轉鬭<lb/>
未休久而禍結兵連必至民愁盜起危亡之兆端在於<lb/>
斯天道好還敵運將盡豈非天開陛下以大有為之期<lb/>
<pb n="KR2f0039_WYG_350-11b"/>
邪然臣等區區愚衷有不能自已者觀人之國雖古不<lb/>
廢而自治之䇿尤今日所宜素講使吾治具畢張備禦<lb/>
無闕敵雖强不足畏儻偷安嵗月僅了目前一弱冦滅<lb/>
一强敵生猶未足以為喜也臣等伏願陛下奮發英斷<lb/>
規恢逺圖旰食宵衣急於自治强君徳隆主威振紀綱<lb/>
守法度謹爵賞此自治之本也選將帥厲士卒蓄財用<lb/>
備器械審形勢此自治之末也君臣交修本末具舉平<lb/>
居暇日國勢奠安威望震疊有以繫中原思漢之心絶<lb/>
<pb n="KR2f0039_WYG_350-12a"/>
姦雄窺伺之望逮其機㑹之至則乘瓦觧之勢興席卷<lb/>
之師一舉而版圖可歸讎耻可雪矣若不量其在我而<lb/>
徒欲乗敵之多事譬之賁育與有力者鬭未知孰勝有<lb/>
一人焉幸其不戒而𢷬其虗或不足以制賁育之命後<lb/>
患將若何傳曰盍姑内省徳乎無闕而後動惟陛下留<lb/>
神幸甚<lb/>
涇又進故事曰漢文帝十六年冬匈奴寇邊上親勞軍<lb/>
勒兵申教令欲自征匈奴皇太后固要上乃止後元二<lb/>
<pb n="KR2f0039_WYG_350-12b"/>
年六月匈奴和親詔曰間者累年匈奴並暴邉境夫久<lb/>
結難連兵中外之國將何以自寜今朕夙興夜寐勤勞<lb/>
天下憂苦萬民為之惻怛不安未甞一日忘於心故遣<lb/>
使者冠盖相望結轍於道以諭朕志於單于今單于反<lb/>
古之道計社稷之安便萬民之利新與朕俱棄細過偕<lb/>
之大道結兄弟之義以全天下元元之民和親以定始<lb/>
于今年<lb/>
　弭兵者帝王之逺謀息民者國家之實利夫民猶支<lb/>
<pb n="KR2f0039_WYG_350-13a"/>
　體也兵猶爪牙也支體充盈氣血强壯而後爪牙可<lb/>
　用之禦侮自昔仁賢之君明智之臣非無剛健之志<lb/>
　忠憤之謀審事量力終于屈志以保民待時而養晦<lb/>
　者此非舉事而輙沮圖功而不竟也所以為國計者<lb/>
　至深長也盖民力之虗實乃命脉之根本傷耗慮在<lb/>
　目前而事機之成否他時猶可圖也漢文帝其知此<lb/>
　矣平城之仇嫚書之辱皆文帝之耳目所親聞見候<lb/>
　騎𤇺火之警至通甘泉金絮采繒之奉頗疲縣官文<lb/>
<pb n="KR2f0039_WYG_350-13b"/>
　帝豈一念慮忘此敵哉方十四年身御鞍馬鋭志親<lb/>
　征真有長驅殄滅之意及其熟察中外事勢之詳載<lb/>
　念水旱疾疫之變而堅忍和親確然不摇非與始謀<lb/>
　自異也能發而能收者真慮國保民之善圖也其和<lb/>
　親詔書曰朕憂苦萬民為之惻怛不安又曰計社稷<lb/>
　之安便萬民之利以全天下元元之民可見其以民<lb/>
　心為心而灼知國計之當出乎此也是以文帝弭兵<lb/>
　而海内安富武帝興師而户口滅半其利如此其害<lb/>
<pb n="KR2f0039_WYG_350-14a"/>
　如彼前事之驗後事之師可不監歟<lb/>
理宗紹定六年知泉州真徳秀應詔上封事曰臣㳟覩<lb/>
正月一日御筆令内外小大之臣悉上封事凡朝政得<lb/>
失中外利病盡言無隠者臣愚不肖往者陛下龍飛五<lb/>
位召自長沙一對便朝再侍經幄玉色晬然頋訪甚寵<lb/>
臣於是時仰窺聖學之髙明巳知為不世出之主矣狂<lb/>
踈妄發自速辠愆投迹山林繋念宸極一飯弗舍此心<lb/>
如丹陛下以天地之仁不棄小物復抆拭而使令之政<lb/>
<pb n="KR2f0039_WYG_350-14b"/>
雖捐軀未足論報而天佑我宋黙啟聖心躬攬大權更<lb/>
張庶政乾動雷發觀聼一新方且勞謙弗居親御翰墨<lb/>
誕告中外凡曰臣子皆許盡言伏想薦紳之士洋洋動<lb/>
心直辭正論交進闕下況如臣者受恩思報其敢忘言<lb/>
而伏念旬時未知所以言者邇者竊聞京湖帥臣以八<lb/>
陵之圖来上陛下恭覽再三悲喜交集命卿監郎官以<lb/>
上詣省恭眂集議以聞盖將稽按舊章遣使朝謁以慰<lb/>
一祖六宗之靈而逺方傳聞未知其的或謂敵人以河<lb/>
<pb n="KR2f0039_WYG_350-15a"/>
南歸我而朝廷因有經畧中原之謀審如所傳是將復<lb/>
蹈宣和之轍也日夕恐懼不知所云及觀從臣集議之<lb/>
辭乃知朝廷之上務存審重遣使一節猶不敢輕經畧<lb/>
之謀斷所不茍然臣區區猶以為憂者盖强敵暴興接<lb/>
我疆場虎狼之敵近在藩垣應接少差事變難測臣自<lb/>
嘉定四年國信使余嶸歸自燕境適因面對論金人必<lb/>
亡者三中國當圖者二其後叨塵柱史宿直玉堂中夜<lb/>
以思惕然不寐亟陳祈天永命之説未幾銜命聘敵道<lb/>
<pb n="KR2f0039_WYG_350-15b"/>
梗莫前歸對延和深陳所以備敵之䇿既又直前奏事<lb/>
謂敵能越三關之阻以攻燕豈不能踰黄河一帶之水<lb/>
以趨汴盍圖自立之計以謹未然之防而一時憸人交<lb/>
相姍笑臣以孤直不勝衆䛕因以便親匄外而去陛辭<lb/>
之日猶獻瞽言及在江東復上封奏舉宣和之十失願<lb/>
今日之深懲葢臣愚忠知國家異日必與敵鄰既與之<lb/>
鄰安能無隙既與之隙不免交兵勢所必然理當豫慮<lb/>
故不敢徇衆人之所忽而獨陳私己之深憂欲於未雨<lb/>
<pb n="KR2f0039_WYG_350-16a"/>
之時大為徹桑之備距今二十有四年矣不幸故相諱<lb/>
聞人言獨任私智凡臣所陳一不訾省乃今中原無主<lb/>
遺黎思宋掃清河洛兹惟厥時而士無智愚僉曰未可<lb/>
者以二十餘年之間政出私門謀猶回遹隳祖宗之法<lb/>
度壊朝廷之紀綱民力朘剥而無餘人材衰颯而不振<lb/>
雖陛下赫然振起風采頓殊然非堅持一意行之十年<lb/>
未可以冀中興之效也然以今日之名義揆諸宣和固<lb/>
有不同者盖宣和之於契丹與國也今日之於女真世<lb/>
<pb n="KR2f0039_WYG_350-16b"/>
讎也伐與國為非義滅世讎為當然幽燕之失敵取之<lb/>
於前代中原之失敵取之於本朝前代之憾可捐而祖<lb/>
宗之耻不可以不雪惟其名義之不同故或以規恢為<lb/>
當舉然名必有實之相副義非徒説之可行求之在我<lb/>
力未足為而欲借助於外援則臣未見其可也臣觀荆<lb/>
襄露布之上具述得蔡之由若盡出於我者然以微盧<lb/>
燕貉等語觀之是又不能不藉於敵何邪自有載籍以<lb/>
来與外裔共事者未甞無禍惟周漢之興無求於彼而<lb/>
<pb n="KR2f0039_WYG_350-17a"/>
彼自樂從所謂多助之至天下順之者也若唐髙祖則<lb/>
求助於突厥矣肅宗則求助於回紇矣然伐隋之役主<lb/>
謀者太宗而奮力者諸將下西河破霍邑者太宗而非<lb/>
突厥也畧扶風渡渭水者諸將而非突厥也入闗之師<lb/>
二十萬而康稍利以兵至者纔五百人豈甞專恃之乎<lb/>
其復長安也郭子儀為主將李嗣業王思禮副之王師<lb/>
取勝於前而回紇始襲擊於後廣平王俶統蕃漢之兵<lb/>
十五萬而葉䕶以兵至者纔四千人豈甞專恃之乎髙<lb/>
<pb n="KR2f0039_WYG_350-17b"/>
祖肅宗惟求助於外裔是以有後日之禍惟不專恃於<lb/>
外裔故其禍未至於極焉乃若宣和則異於此童貫圖<lb/>
幽燕不能得而女真得之譚稹圖雲中不能得而女真<lb/>
得之我師敗於蘭溝甸又敗於白溝又敗於燕城而女<lb/>
真之兵所至輙克我不能自取寸土而即彼以求之故<lb/>
嵗幣百萬之須吾不能卻也借糧之請犒師之請各以<lb/>
二十萬計吾不能拒也驅職官富戸以往而遺我空城<lb/>
吾不能争也背雲中之約而自取之吾不能校也我無<lb/>
<pb n="KR2f0039_WYG_350-18a"/>
可恃之實而惟敵是恃故其禍至此而極臣尚忍言之<lb/>
哉今觀從臣所議盖巳深得事宜獨慮帥臣既以為功<lb/>
欲其亟遂敵情未順必求好以悦之道塗尚梗必借力<lb/>
以通之如此則今之恃敵如昔恃金國家多事從此始<lb/>
矣夫敵人之性冒沒貪惏一與之接烏能中絶獨不觀<lb/>
宣和海上之盟乎方其齎詔市馬亦未決然與之共事<lb/>
也其後裕陵悔悟固甞中輟而敵責元約欲止不能侵<lb/>
尋蹉跌稔成大咎今帥臣既遣小使與之往来又命師<lb/>
<pb n="KR2f0039_WYG_350-18b"/>
徒與之會合雖曰未甞交通不可得巳若朝陵之行又<lb/>
復賴之臣恐無饜之求難塞之辭自此狎至雖竭吾力<lb/>
以奉之未足以飽敵人之欲也或謂故疆之復天實命<lb/>
之天與不取反受其咎臣以為不然當宣和之世契丹<lb/>
潰敗涿易来歸不可謂非天予也而人謀弗臧適以賈<lb/>
禍今治化修明固非昔比然圖恢復之功必有恢復之<lb/>
人有恢復之人必有恢復之具謀臣勇將者恢復之人<lb/>
也聚財積粟者恢復之具也宣和之時羣邪用事寜有<lb/>
<pb n="KR2f0039_WYG_350-19a"/>
逺謀然西兵宿將盡萃闕下老成持重有如种師道驍<lb/>
悍敢戰有如楊可世而驅之即敵毎向輙北今羣賢在<lb/>
列豈曰乏材大抵文致雖優往往弗閑武畧宣威制閫<lb/>
實難其人翰取翰守孰可以繼儲材待事所宜蚤圖而<lb/>
環眎諸將亦未見有种楊比者以种與楊猶不克濟而<lb/>
況弗若者乎此臣之所甚憂者一也宣和承平熙洽公<lb/>
私富實可知用兵曽未幾時而改鹽鈔法科免夫錢所<lb/>
至騷然民不堪命版圖未復羣盜蝟興今之事力視昔<lb/>
<pb n="KR2f0039_WYG_350-19b"/>
何若權門有丘山之積公家無旬月之儲在在枵虗人<lb/>
人愁歎江湖閩浙寇警甫平民未懐生幸禍者衆拊之<lb/>
以循吏卹之以寛條疾痛呻吟庶幾少息而師期一起<lb/>
科斂必繁官吏縁此以誅求姦雄因之而煽動豈細故<lb/>
哉此臣之所甚憂者二也況於移江淮之甲兵以守無<lb/>
用之空城運江淮之金榖以治不耕之廢壤其費甚鉅<lb/>
其力甚難富庶之效茫未可期根本之虗其弊立見方<lb/>
女真以燕城遺我也其臣有漏言者曰此可僅保三年<lb/>
<pb n="KR2f0039_WYG_350-20a"/>
盖謂我之葺理粗成彼之奪攘必至及其背盟入寇果<lb/>
如所云强暴之情今昔豈異此又臣之所甚懼也伏惟<lb/>
陛下親政以来清明在躬志氣如神二三輔臣虗懐無<lb/>
我進退用捨多叶物情正塗方開善類吐氣此鄉治之<lb/>
機也但能持之以堅忍守之以兢畏姦聲亂色不汨清<lb/>
明倖臣懿戚不竊威福廟堂行事常公而無私臺諫言<lb/>
事有直而無枉君子得行其志而小人不敢為欺正論<lb/>
益以開明而邪説不容眩惑則雖慶厯元祐之治指日<lb/>
<pb n="KR2f0039_WYG_350-20b"/>
可期國家安榮社稷長逺為陛下計孰便於此若乃釋<lb/>
樂成之業而冀難必之功聼可喜之言而忘立至之患<lb/>
此又臣之所甚惜也臣雖懦庸亦知英主有為之志臣<lb/>
子所當奉承頋今更張俶爾百度闕然譬猶宿疢方瘳<lb/>
正須保養所當厚壅深培以固元氣不當輕舉妄動以<lb/>
摇本根願陛下日與輔臣籌之委常務於有司講安危<lb/>
之大計緩謁陵之禮而急扞塞之防修理内之政以為<lb/>
禦外之本凡可以自强其國者汲汲而圖之使吾之元<lb/>
<pb n="KR2f0039_WYG_350-21a"/>
氣實根本牢則形勢自張氣𦦨自著敵雖强暴豈能干<lb/>
有道之國哉然後審度事情為之應接或用祖宗交遼<lb/>
之典故或倣東晉絶敵之規模因時制宜期於適當至<lb/>
於中原舊物豈可弭忘必量吾力之能為然後隨機而<lb/>
善應與其藉敵以啟後患不若竢時姑固吾圉昔晉建<lb/>
元中北方潰亂商浩將謀討伐王羲之諫曰今雖有可<lb/>
喜之㑹而内求諸己所憂乃重於所喜功未可期遺黎<lb/>
殱盡莫若先為不可勝之基須根立埶舉謀之未晚既<lb/>
<pb n="KR2f0039_WYG_350-21b"/>
而洛陽有變浩遂帥師以往修復園陵王彪之亦言未<lb/>
宜輕進皆不見從浩果䘮敗而歸晉室益以不競今雖<lb/>
未有此舉然二王之言可為龜鑑惟陛下審之重之毋<lb/>
使制閫之臣誤事如商浩而臣竊知言之名不勝大願<lb/>
　貼黄臣竊見宣和平燕之議本自姦臣徽廟初無固<lb/>
　　必其始也布衣堯臣上書斥童貫蔡京妄開邉釁<lb/>
　　大臣乞加竄殛上曰言路蔽塞久矣豈可重罪即<lb/>
　　命以官此徽廟本心也故其時内而執政外而邉<lb/>
<pb n="KR2f0039_WYG_350-22a"/>
　　臣猶有以正論進者其後邪説浸淫上誤聖聼師<lb/>
　　行之日詔妄議北事者必罰無赦而宋昭以上書<lb/>
　　狂妄編竄海南於是言路絶而禍階成矣陛下盛<lb/>
　　徳謙沖開道求諫羣臣仰體聖意當此大議必有<lb/>
　　昌言言之異同均於為國惟陛下悉加容納毋以<lb/>
　　沮事罪之<lb/>
理宗時侍御史李鳴復論敵使引見不必臨軒上奏曰<lb/>
臣竊聞敵使之来引見有日都司官條具欲陛下臨軒<lb/>
<pb n="KR2f0039_WYG_350-22b"/>
以接之道路傳聞虗實未可盡信若果有此恐於禮未<lb/>
安臣竊以謂更宜商確或曰臨軒擇士臨軒釋囚聖天<lb/>
子未甞不臨軒也何獨於此而用其靳臣謂不然三嵗<lb/>
一取士宰執讀其程文呼名而進之謂公卿大夫由此<lb/>
其選也毎嵗一釋囚宰執讀其情犯呼名而釋之謂清<lb/>
問下民不可不親也今泛使之来無國書可進如常儀<lb/>
引見賜之例物足矣必異其禮臨軒以接之何為也哉<lb/>
或者又曰彼使人也来自外國未知陛下為何如主也<lb/>
<pb n="KR2f0039_WYG_350-23a"/>
臨之以天威咫尺彼將心悦而誠服光武之於馬援是<lb/>
也臣又謂不然龍鳯之姿天日之表儼然人望而畏之<lb/>
帝王固自有真也何俟進移黼座而後足以悦其心乎<lb/>
下堂而見諸侯昔人以為失禮臨軒以見敵使今頋以<lb/>
為得禮乎且又有一説都司條具之始聞曾引臨軒釋<lb/>
放罪人為例萬一使人知之必謂陛下臨軒乃是以待<lb/>
罪人之例待已將以悦敵反以怒敵矣臣愚切以謂一<lb/>
如常儀為便乞陛下與二三大臣更加商確<lb/>
<pb n="KR2f0039_WYG_350-23b"/>
　貼黄臣檢閲國史紹興三年金國元帥府遣使副李<lb/>
　　永夀王詡等到闕議事上特御後殿引見八年金<lb/>
　　國軍前遣烏凌噶思謀石慶充等来朝朝辭宣陞殿<lb/>
　　烏凌噶思謀以下執禮甚恭然則北使之来御後殿<lb/>
　　引見則有之朝辭而宣其陞殿則有之遷御座以<lb/>
　　受其禮則未之前聞也今引見敵使如欲使之稍<lb/>
　　近天顔當察其果有恭順之實候朝辭日特宣陞<lb/>
　　殿以示恩意却有前朝故事可以遵行併乞睿照<lb/>
<pb n="KR2f0039_WYG_350-24a"/>
元世祖時東平布衣趙天麟上太平金鏡䇿宥不庭曰<lb/>
臣聞文徳者養平之膏粱武威者定亂之藥石當太平<lb/>
之時而耀威振武所謂以藥石代膏粱之用其為害也<lb/>
實曰非輕是以定亂右武守成上文乃國家久長之計<lb/>
也方今龍飛九五臣服億兆太祖以神武開基受天眷<lb/>
命奄有區夏誕照多方先帝以聖徳乗時繩其祖武蠻<lb/>
荆沐化異域來庭今陛下若稽上古之勲光紹前王之<lb/>
蹟普惠黎庶屢降徳音今臣幸生於太平之世竊見國<lb/>
<pb n="KR2f0039_WYG_350-24b"/>
家近年以來越山浮海征討不庭謹獻愚議惟陛下察<lb/>
之臣伏以殊方遼邈風壤特異天下有故則窺隙而先<lb/>
叛天下巳定則觀化而後服五帝之所不決羈三王之<lb/>
所不强臣然其見利則趨見害則避之心與中國之人<lb/>
一也若將糜之以辨計良圖震之以長搶大劒則彼方<lb/>
據險依阻罄力偷生遂使吾之軍士身膏異域之風沙<lb/>
及其納欵則吾之軍士亦已傷矣且吾之軍士皆中國<lb/>
之民也中國之民皆國家之赤子為民父母者因無用<lb/>
<pb n="KR2f0039_WYG_350-25a"/>
之地而傷其赤子亦獨何心哉臣固知斯非國家之本<lb/>
心但恐偶未之思而過聼下言或有此事也昔舜帝舞<lb/>
干羽於兩階而有苗格文王修徳政於西土而崇國降<lb/>
臣亦非謂放牛歸馬不用兵也但中國迓衡則越裳不<lb/>
召而自来肅慎效誠而自至矣安用征討為哉伏望陛<lb/>
下載宣天㫖明諭軍帥厲兵秣馬藩衛邊疆春夏屯田<lb/>
秋冬校武于其無事則備之而内守脱有不虞則應之<lb/>
而不逐殊方之屬欲來則聴其來不来則不以威脅之<lb/>
<pb n="KR2f0039_WYG_350-25b"/>
但務内崇文化發政施仁振我皇綱一我王度信我賞<lb/>
罰興我禮樂風以之移俗以之易上下和悦内外無虞<lb/>
體舜之無為希大庭之不宰欲致越裳肅慎之類亦豈<lb/>
難哉此盖太平當務之資守成上文之理故曰元氣調<lb/>
而無不順之四時心術定而無不安之四支中國盛而<lb/>
無不来之四逺聖人極致委在於兹又金鏡䇿務柔服<lb/>
曰臣聞羣生有類萬物分方施仁於一類而同類咸臻<lb/>
擴化於一方而餘方並至此寔王者仁化之聖也天道<lb/>
<pb n="KR2f0039_WYG_350-26a"/>
無私降生庶物得五行之全鍾二氣之正者其惟人乎<lb/>
彼四逺之外雖不沾先王之化聖人之治然其懐仁慕<lb/>
義好是懿徳之心則無異焉中國者四逺之根抵也四<lb/>
逺者中國之枝榦也自萬殊而言之分雖不同以理一<lb/>
而推之其趣一也耀之以兵而欲其知畏則彼方奮其<lb/>
釜魚之餘命而挟怒以相敵矣結之以信而欲其来服<lb/>
則彼方將違其天日之明鑒而舒蠆以相陵矣諭之以<lb/>
言而欲其回心則彼方將背其盟誓之大約而恃強結<lb/>
<pb n="KR2f0039_WYG_350-26b"/>
援以輕中國矣然則何為而可哉莫若柔已服以感之<lb/>
而已矣柔之法奈何崇其道以臨之昭其禮以制之厚<lb/>
其誠以孚之寛其命以逸之定名分以曉之降優詔以<lb/>
撫之置諸度外以待之如是則使餘國未服者聞之而<lb/>
皆曰彼已服者既能托大國以自固而又無刻剥督責<lb/>
之苦吾屬奚為而獨逆皇天所輔有道之君哉自然相<lb/>
率而来服矣今國家六合羣辟奔執豆籩中華之區貢<lb/>
賦有常其邉裔巳服之域正宜行此柔之之道以盡感<lb/>
<pb n="KR2f0039_WYG_350-27a"/>
之之方又何須徒費錢糧犒賞以興當偃之師以征荒<lb/>
僻之地以勞不可下之民哉其所以柔之者非但感未<lb/>
服之國亦所以盡其在我者當然之理也郤缺有言曰<lb/>
叛而不討何以示威服而不柔何以示懐非威非懐何<lb/>
以示徳臣是以知討以威之服以懐之皆所以示其徳<lb/>
也或者以為四逺可以威威不可以徳徳臣愚以為不<lb/>
然成湯觧三面之網文王息二君之訟漢南諸侯聞之<lb/>
而歸者四十餘國又聞至治之極鳥獸魚鼈咸若豈有<lb/>
<pb n="KR2f0039_WYG_350-27b"/>
不可以徳徳之人哉或者以為不服則巳既服而置諸<lb/>
度外不亦甚乎臣亦以為非也夫王者之臨下其理本<lb/>
於安人也非欲求土地之廣也隆周之時越裳自至周<lb/>
公猶以為徳澤不加君子不享其質政令不施君子不<lb/>
臣其人豈冝殺人以求之哉然而方今或有是事者皆<lb/>
羣下不能副朝廷之意而曲説請行故也伏望陛下幸<lb/>
從臣議凡已服之國行柔之之道焉將見銘心刻骨荷<lb/>
乾坤再造之恩同類餘方仰父母一家之化矣<lb/>
<pb n="KR2f0039_WYG_350-28a"/>
秘書監趙良弼奉使日本還入見帝詢知其故曰卿可<lb/>
謂不辱君命矣後帝將討日本三問良弼言臣居日本<lb/>
嵗餘覩其民俗很勇嗜殺不知有父子之親上下之禮<lb/>
其地多山水無耕桑之利得其人不可役得其地不加<lb/>
富況舟師渡海海風無期禍害莫測是謂以有用之民<lb/>
力填無窮之巨壑也臣謂勿撃便帝從之<lb/>
　<lb/>
　<lb/>
<pb n="KR2f0039_WYG_350-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷三百五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百二十七</head> <lb/>
    <p>
<pb n="KR2f0039_WYG_127-1a"/>
欽定四庫全書<lb/>
　歴代名臣奏議卷一百二十七<lb/>
　　　　　　　　　　　明　楊士竒等　撰<lb/>
　　禮樂<hi>統言樂</hi>
周景王二十三年王將鑄無射而為之大林單穆公曰<lb/>
不可作重幣以絶民資又鑄大鐘以鮮其繼若積聚既<lb/>
䘮人鮮其繼生何以殖且夫鐘不過以動聲若無射有<lb/>
林耳不及也夫鐘聲以為耳也耳所不及非鐘聲也猶<lb/>
<pb n="KR2f0039_WYG_127-1b"/>
目所不見不可以為目也夫目之察度也不過步武尺<lb/>
寸之間其察色也不過墨丈尋常之間耳之察龢也在<lb/>
清濁之間其察清濁也不過一夫之所勝是故先王之<lb/>
制鐘也大不出鈞重不過石律度量衡於是乎生小大<lb/>
噐用於是乎出故聖人慎之今王作鐘也聽之弗及比<lb/>
之不度鐘聲不可以知龢制度不可以出節無益於樂<lb/>
而鮮民財將焉用之夫樂不過以聽耳而美不過以觀<lb/>
目若聽樂而震觀美而眩患莫甚焉夫耳目心之樞機<lb/>
<pb n="KR2f0039_WYG_127-2a"/>
也必聽和而視正聽和則聰視正則明聰則言聽明則<lb/>
徳昭聽言昭徳則能思慮純固以言徳於民民歆而徳<lb/>
之則歸心焉上得民心以殖義方是以作無不濟求無<lb/>
不獲然後能樂夫耳内龢聲而口出美言以為憲令而<lb/>
布諸民正之以度量民以心力從之不倦成事不貳樂<lb/>
之至也口内味而耳内聲聲味生氣氣在口為言在目<lb/>
為明言以信名明以時動名以成政動以殖生政成生<lb/>
殖樂之至也若視聽不龢而有震眩則味入不精不精<lb/>
<pb n="KR2f0039_WYG_127-2b"/>
則氣佚氣佚則不龢於是乎有狂悖之言有眩惑之明<lb/>
有轉易之名有過慝之度出令不信刑政放紛動不順<lb/>
時民無據依不知所力各有離心上失其民作則不濟<lb/>
而求則不獲其何以能樂三年之中而有離民之噐二<lb/>
焉國其危哉王弗聽問之伶州鳩對曰臣之守官弗及<lb/>
也臣聞之琴瑟尚宫鐘尚羽石尚角匏竹利制大不踰<lb/>
宫細不過羽夫宫音之主也第以及羽聖人保樂而愛<lb/>
財財以備噐樂以殖財故樂噐重者從細輕者從大是<lb/>
<pb n="KR2f0039_WYG_127-3a"/>
以金尚羽石尚角瓦絲尚宫匏竹尚議革木一聲夫政<lb/>
象樂樂從和和從平聲以和樂律以平聲金石以動之<lb/>
絲竹以行之詩以道之歌以詠之匏以宣之瓦以贊之<lb/>
革木以節之物得其常曰樂極之所集曰聲聲應相保<lb/>
曰和細大不踰曰平如是而鑄之金磨之石繫之絲木<lb/>
越之匏竹節之鼔而行之以遂八風於是乎氣無滯隂<lb/>
亦無散陽隂陽序次風雨時至嘉生繁祉人民龢利物<lb/>
備而樂成上下不罷故曰樂正今細過其主妨於正用<lb/>
<pb n="KR2f0039_WYG_127-3b"/>
物過度妨於財正害財匱妨於樂細抑大陵不容於耳<lb/>
非和也聽聲越逺非平也妨正匱財聲不和平非宗官<lb/>
之所司也夫有和平之聲則有蕃殖之財於是乎道之<lb/>
以中徳詠之以中音徳音不愆以合神人神是以寧民<lb/>
是以聽若夫匱財用罷民力以逞淫心聽之不和比之<lb/>
不度無益於教而離民怒神非臣之所聞也王不聽卒<lb/>
鑄大鐘二十四年鐘成伶人告龢王謂伶州鳩曰鐘果<lb/>
和矣對曰未可知也王曰何故對曰上作噐民備樂之<lb/>
<pb n="KR2f0039_WYG_127-4a"/>
則為和今財亡民罷莫不怨恨臣不知其和也且民所<lb/>
曹好鮮其不濟也其所曹惡鮮其不廢也故諺曰衆心<lb/>
成城衆口鑠金今三年之中而害金再興焉懼一之廢<lb/>
也王曰爾老耄矣何知二十五年王崩鐘不和<lb/>
東漢章帝時上以太常樂丞鮑鄴等上樂事下車騎将<lb/>
軍馬防防奏言建初一年七月鄴上言王者飲食必道<lb/>
須四時五味故有食舉之樂所以順天地養神明求福<lb/>
應也移風易俗莫善於樂樂者天地之和不可久廢今<lb/>
<pb n="KR2f0039_WYG_127-4b"/>
官樂但有太蔟皆不應日律可作十二月均各應其月<lb/>
氣乃能順天地和氣宜應明帝始令靈臺六律候而未<lb/>
設其門樂經曰十二月行之所以宣氣豐物也月開斗<lb/>
建之門而奏歌其律誠宜施行願與待詔嚴崇及能作<lb/>
樂噐者共作治考工給所當詔下太常太常上言作樂<lb/>
噐直錢百四十六萬請太僕作成上奏寢今明詔下臣<lb/>
防臣輙問鄴及待詔知音律者皆言聖人作樂所以宣<lb/>
氣致和順隂陽也臣愚以為可順上天之明特因歲首<lb/>
<pb n="KR2f0039_WYG_127-5a"/>
令正發太蔟之律奏雅頌之音以立太平以迎和氣<lb/>
魏明帝青龍中大治殿舍西取長安大鐘散騎常侍髙<lb/>
堂隆上䟽曰昔周景王不儀刑文武之明徳忽公旦之<lb/>
聖制既鑄大錢又作大鐘單穆公諫而弗聽伶州鳩對<lb/>
而弗從遂迷不反周徳以衰良史記焉以為永鑒然今<lb/>
之小人好說秦漢之奢靡以盪聖心求取亡國不度之<lb/>
噐勞役費損以傷徳政非所以興禮樂之和保神明之<lb/>
休也是日帝幸上方隆與卞蘭從帝以隆表授蘭使難<lb/>
<pb n="KR2f0039_WYG_127-5b"/>
隆曰興衰在政樂何為也化之不明豈鐘之罪隆曰夫<lb/>
禮樂者為治之大本也故簫韶九成鳯凰來儀雷鼓六<lb/>
變天神以降政是以平刑是以錯和之至也新聲發響<lb/>
商辛以隕大鐘既鑄周景以弊存亡之機恒由斯作安<lb/>
在廢興之不階也君舉必書古之道也作而不法何以<lb/>
示後聖王樂聞其闕故有箴䂓之道忠臣願竭其節故<lb/>
有匪躬之義也帝稱善<lb/>
宋順帝昇明二年王僧虔為尚書令僧虔好文史解音<lb/>
<pb n="KR2f0039_WYG_127-6a"/>
律以朝廷禮樂多違正典民間競造新聲雜曲時齊太<lb/>
祖輔政僧虔上表曰夫懸鐘之噐以雅為用凱容之禮<lb/>
八佾為儀今總章羽佾音服舛異又歌鐘一肆克諧女<lb/>
樂以歌為務非雅噐也大明中即以宫懸合和鞞拂節<lb/>
數雖會慮乖雅體将來知音或譏聖世若謂鐘舞已諧<lb/>
重違成憲更立歌鐘不參舊例四縣所奏謹依雅條即<lb/>
義沿理如或可附又今之清商實由銅爵三祖風流遺<lb/>
音盈耳京洛相髙江左彌貴諒以金石干羽事絶私室<lb/>
<pb n="KR2f0039_WYG_127-6b"/>
桑濮鄭衞訓隔紳冕中庸和雅莫復於斯而情變聽移<lb/>
稍復銷落十數年間亡者将半自頃家競新哇人尚謡<lb/>
俗務在噍殺不顧音紀流宕無崖未知所極排斥正曲<lb/>
崇長煩淫士有等差無故不可去樂禮有攸序長㓜不<lb/>
可共聞故喧醜之制日盛於廛里風味之響獨盡於衣<lb/>
冠宜命有司務懃功課緝理遺逸迭相開曉所經漏忘<lb/>
悉加補綴曲全者祿厚藝妙者位優利以動之則人思<lb/>
刻厲反本還源庶可跂踵事見納<lb/>
<pb n="KR2f0039_WYG_127-7a"/>
梁武帝初樂緣齊舊武帝思𢎞古樂天監元年遂下詔<lb/>
訪百寮曰夫聲音之道與政通矣所以移風易俗明貴<lb/>
辨賤而韶濩之稱空傳咸英之實靡託魏晉以來陵替<lb/>
滋甚遂使雅鄭混淆鐘石斯謬天人缺九變之節朝醼<lb/>
失四懸之儀朕昧旦坐朝思求厥㫖而舊事靡存未獲<lb/>
釐正寤寐有懐所為歎息卿等學術通明可陳其所見<lb/>
於是散騎常侍尚書僕射沈約奏答曰竊以秦代滅學<lb/>
樂經殘亡至于漢武帝時河間獻王與毛生等共採周<lb/>
<pb n="KR2f0039_WYG_127-7b"/>
官及諸子言樂事者以作樂記其内史丞王定傳授常<lb/>
山王禹劉向校書得樂記二十三篇與禹不同向别錄<lb/>
有樂歌詩四篇趙氏雅琴七篇師氏雅琴八篇龍氏雅<lb/>
琴百六篇唯此而已晉中經簿無復樂書别錄所載已<lb/>
復亡逸案漢初典章滅絶諸儒捃拾溝渠牆壁之間得<lb/>
片簡遺文與禮事相關者即編次以為禮皆非聖人之<lb/>
言月令取吕氏春秋中庸表記防記緇衣皆取子思子<lb/>
樂記取公孫尼子檀弓殘雜又非方幅典誥之書也禮<lb/>
<pb n="KR2f0039_WYG_127-8a"/>
既是行已經邦之切故前儒不得不補綴以備事用樂<lb/>
書事大而用緩自非逄欽明之主制作之君不見詳議<lb/>
漢氏以來主非欽明樂既非人臣急事故言者寡陛下<lb/>
以至聖之徳應樂推之符實宜作樂崇徳殷薦上帝而<lb/>
樂書淪亡尋案無所宜諸生分令尋討經史百家凡樂<lb/>
事無大小皆别纂錄乃委一舊學撰為樂書以起千載<lb/>
絶文以定大梁之樂使五英懐慙六莖興愧<lb/>
大同二年侍中蕭子雲以梁初郊廟未革牲牷樂辭皆<lb/>
<pb n="KR2f0039_WYG_127-8b"/>
沈約撰至是承用子雲始建言宜改啓曰伏惟聖敬率<lb/>
由尊嚴郊廟得西隣之心知周孔之迹載革牢爼徳通<lb/>
神明黍稷蘋藻竭誠嚴配經國制度方懸日月垂訓百<lb/>
王於是乎在臣比兼職齊官見伶人所歌猶用未革牲<lb/>
前曲圜丘眡燎尚言式備牲牷北郊諴雅亦奏牲云孔<lb/>
備清廟登歌而稱我牲以潔三朝食舉猶詠朱尾碧鱗<lb/>
聲被鼓鐘未符盛制臣職司儒訓意以為疑未審應改<lb/>
定樂辭以不敕答曰此是主者守株宜急改也仍使子<lb/>
<pb n="KR2f0039_WYG_127-9a"/>
雲撰㝎敕曰郊廟歌辭應須典誥大語不得雜用子史<lb/>
文章淺言而沈約所撰亦多舛謬子雲答敕曰殷薦朝<lb/>
饗樂以雅名理應正採五經聖人成教而漢來此製不<lb/>
全用經典約之所撰彌復淺雜臣前所易約十曲惟知<lb/>
牲牷既革宜改歌辭而猶承例不嫌流俗乖體既舉令<lb/>
㫖始得發矇臣夙本庸滯昭然忽朗謹依成㫖悉改約<lb/>
制惟用五經為本其次爾雅周易尚書大戴禮即是經<lb/>
誥之流愚意亦取兼用臣又尋唐虞諸書殷頌周雅稱<lb/>
<pb n="KR2f0039_WYG_127-9b"/>
美是一而復各述時事大梁革服偃武修文制禮作樂<lb/>
義髙三王而約撰歌辭惟浸稱聖徳之美了不序皇朝<lb/>
制作事雅頌前例於體為違伏以聖㫖所定樂論鐘律<lb/>
緯緒文思深㣲命世一出方懸日月不刋之典禮樂之<lb/>
教致治所成謹一二採綴各隨事顯義以明制作之美<lb/>
覃思累日今始克就謹以上呈敕並施用<lb/>
後魏孝明帝神龜元年陳仲儒請依京房立準以調八<lb/>
音奏曰夫準本以代律取其分數調校樂噐而調聲之<lb/>
<pb n="KR2f0039_WYG_127-10a"/>
體宫商宜濁徵羽用清若依公孫崇止以十二律聲而<lb/>
云還相為宫清濁悉足唯黄鍾管最長故以黄鍾為宫<lb/>
則往往相順若均之八音猶須錯采衆音配成其美若<lb/>
以應鍾為宫蕤賔為徵則徵濁而宫清雖有其韻不成<lb/>
音曲若以中吕為宫則十二律中全無所取今依京房<lb/>
書中吕為宫乃以去滅為商執始為徵然後方韻而崇<lb/>
乃以中吕為宫猶用林鍾為徵何由可諧但聲音精微<lb/>
史傳簡畧舊志準十三絃隠間九尺不言須柱以不又<lb/>
<pb n="KR2f0039_WYG_127-10b"/>
一寸之内有萬九千六百八十三分微細難明仲儒私<lb/>
考準當施柱但前却柱中以約準分則相生之韻已自<lb/>
應合其中絃粗細須與琴聲相𩔖施軫以調聲令與黄<lb/>
鍾相合中絃下依數畫六十律清濁之節其餘十二絃<lb/>
須施柱如筝即於中絃案盡一周之聲度著十二絃上<lb/>
然後依相生之法以次運行取十二律之商徵商徵既<lb/>
定又依琴五調調聲之法以均樂噐然後錯采衆聲以<lb/>
文飾之若事有乖此聲則不和尚書蕭寳寅奏仲儒學<lb/>
<pb n="KR2f0039_WYG_127-11a"/>
不師受輕欲制作事遂寢<lb/>
永安末樂噐殘闕莊帝命尚書左丞拓跋孚監儀注孚<lb/>
上表曰昔太和中中書監髙閭太樂令公孫崇修造金<lb/>
石數十年間乃奏成功時大集儒生考其得失太常卿<lb/>
劉芳請别營造久而方就復召公卿量校合否論者沸<lb/>
騰莫有適從登被㫖勅並見施用往歲大軍入洛戎馬<lb/>
交馳所有樂噐亡失垂盡臣至太樂署問太樂令張乾<lb/>
龜等云承前以來置宫懸四箱簨簴六架東北架編黄<lb/>
<pb n="KR2f0039_WYG_127-11b"/>
鍾之磬十四雖噐名黄鍾而聲實夷則考之音制不甚<lb/>
諧韻姑洗懸於東北太蔟編於西北蕤賔列於西南並<lb/>
見噐象差位調律不和又有儀鍾十四虛懸架首初不<lb/>
叩擊今便刪廢以從正則臣今據周禮鳬氏修廣之規<lb/>
磬氏倨句之法吹律求聲叩鍾求音損除繁雜討論實<lb/>
錄依十二月為十二宫各準辰次當位懸設月聲既備<lb/>
隨用擊奏則會還相為宫之義又得律吕相生之體今<lb/>
量鍾磬之數各以十二架為定奏可<lb/>
<pb n="KR2f0039_WYG_127-12a"/>
孝武帝永熈二年春錄尚書長孫稚太常卿祖瑩表曰<lb/>
臣聞安上治民莫善於禮移風易俗莫善於樂易曰先<lb/>
王以作樂崇徳殷薦之上帝以配祖考書曰戞擊鳴球<lb/>
搏拊琴瑟以詠祖考來格詩言志律和聲敦叙九族平<lb/>
章百姓天神於焉降歆地祗可得而禮故樂以象徳舞<lb/>
以象功干戚所以比其形容金石所以發其歌頌薦之<lb/>
宗廟則靈祗饗其和用之朝廷則君臣協其志樂之時<lb/>
義大矣哉雖復沿革異時晦明殊位周因殷禮百世可<lb/>
<pb n="KR2f0039_WYG_127-12b"/>
知也太祖道武皇帝應圖受命光宅四海義合天經徳<lb/>
符地緯九戎洊舉五禮未詳太宗世祖重輝累耀恭宗<lb/>
顯祖誕隆丕基而猶經營四方匪遑制作髙祖孝文皇<lb/>
帝承太平之緒纂無為之運帝圖既逺王度惟新太和<lb/>
中命故中書監髙閭草剏古樂閭尋去世未就其功閭<lb/>
亡之後故太樂令公孫崇續修遺事十有餘載崇敷奏<lb/>
其功時太常卿劉芳以崇所作體制差舛不合古義請<lb/>
更修營被㫖聽許芳又釐綜久而申呈時故東平王元<lb/>
<pb n="KR2f0039_WYG_127-13a"/>
匡共相論駮各樹朋黨争競紛綸竟無底定及孝昌已<lb/>
後世属艱虞内難孔殷外敵滋甚永安之季叛賊入京<lb/>
燔燒樂庫所有之鐘悉畢賊手其餘磬石咸為灰燼普<lb/>
泰元年臣等奉勅營造樂噐責問大樂前来郊丘懸設<lb/>
之方宗廟施安之分太樂令張乾龜答稱芳所造六格<lb/>
北廟黄鍾之均實是夷則之調其餘三廟宫商不和共<lb/>
用一笛施之前殿樂人尚存又有姑洗太蔟二格用之<lb/>
後宫檢其聲韻復是夷則於今尚在而芳一代碩儒斯<lb/>
<pb n="KR2f0039_WYG_127-13b"/>
文攸属討論之日必應考古深有明證乾龜之辨恐是<lb/>
歴歲稍逺伶官失職芳久殂没遺文銷毁無可遵訪臣<lb/>
等謹詳周禮分樂而序之凡樂圜鐘為宫黄鍾為角太<lb/>
蔟為徵姑洗為羽若樂六變天神可得而禮函鍾為宫<lb/>
太蔟為角姑洗為徵南吕為羽若樂八變地示可得而<lb/>
禮黄鍾為宫大吕為角太蔟為徵應鍾為羽若樂九變<lb/>
人鬼可得而禮至於布置不得相生之次兩均異宫並<lb/>
無商聲而同用一徵書曰於予擊石拊石百獸率舞八<lb/>
<pb n="KR2f0039_WYG_127-14a"/>
音克諧神人以和計五音不具則聲豈成文六律不備<lb/>
則理無和韻八音克諧莫曉其㫖聖道幽𤣥㣲言已絶<lb/>
漢魏已来未能作者案春秋魯昭公二十年晏子言於<lb/>
齊侯曰先王之濟五味和五聲也以平其心成其政也<lb/>
聲亦如味一氣二體三𩔖四物五聲六律七音八風九<lb/>
歌以相成也服子慎注云黄鍾之均黄鍾為宫太蔟為<lb/>
商姑洗為角林鍾為徵南吕為羽應鍾為變宫蕤賔為<lb/>
變徵一懸十九鐘十二懸二百二十八鐘八十四律即<lb/>
<pb n="KR2f0039_WYG_127-14b"/>
如此義乃可尋究今案周禮小胥之職樂懸之法鄭注<lb/>
云鐘磬編縣之二八十六枚漢成帝時犍為郡於水濵<lb/>
得古磬十六枚獻呈漢以為瑞復依禮圖編懸十六去<lb/>
正始中徐州薛城送玉磬十六枚亦是一懸之噐撿大<lb/>
樂所用鐘磬各一懸十四不知何據魏侍中謬襲云周<lb/>
禮以六律六同五聲八音六舞大合樂以致鬼神今之<lb/>
樂官徒知古有此制莫有明者又云樂制既亡漢成謂<lb/>
韶武武徳武始大鈞可以備四代之樂奏黄鍾舞文始<lb/>
<pb n="KR2f0039_WYG_127-15a"/>
以祀天地奏太蔟舞大武以祀五郊明堂奏姑洗舞武<lb/>
徳廵狩以祭四望山川奏蕤賔舞武始大鈞以祀宗廟<lb/>
祀圜丘方澤羣廟祫祭之時則可兼舞四代之樂漢亦<lb/>
有雲翹育命之舞罔識其源漢以祭天魏時又以雲翹<lb/>
兼祀圓丘天郊育命兼祀方澤地郊今二舞久亡無復<lb/>
知者臣等謹依髙祖所制及周官考工記鳬氏為鐘鼓<lb/>
之分磬氏為磬倨之法禮運五聲十二律還相為宫之<lb/>
義以律吕為之劑量奏請制度經紀營造依魏晉所用<lb/>
<pb n="KR2f0039_WYG_127-15b"/>
四廂宫懸鐘磬各十六懸塤箎筝筑聲韻區别蓋理三<lb/>
稔於兹始就五聲有節八音無爽笙鏞和合不相奪倫<lb/>
元日備設百僚允瞩雖未極萬古之徽蹤實是一時之<lb/>
盛事竊惟古先哲王制禮作樂各有所稱黄帝有咸池<lb/>
之樂顓頊作承雲之舞大章大韶堯舜之異名大夏大<lb/>
濩禹湯之殊稱周言大武秦曰夀人及焚書絶學之後<lb/>
舊章淪滅無可準據漢髙祖時叔孫通因秦樂人制宗<lb/>
廟樂迎神廟門奏嘉至皇帝入廟門奏永至登歌再終<lb/>
<pb n="KR2f0039_WYG_127-16a"/>
下奏休成之樂通所作也髙祖六年有昭容樂禮容樂<lb/>
又有房中祠樂髙祖唐山夫人所作也孝惠二年使樂<lb/>
府令夏侯寛備其簫管更名安世樂髙祖廟奏武徳文<lb/>
始五行之舞孝文廟奏昭徳文始四時五行之舞孝武<lb/>
廟奏盛徳文始四時五行之舞武徳者髙祖四年作也<lb/>
以象天下樂已行武以除亂也文始舞者舜韶舞髙祖<lb/>
六年更名曰文始以示不相襲也五行舞者本周舞秦<lb/>
始皇二十六年更名曰五行也四時舞者孝文所作以<lb/>
<pb n="KR2f0039_WYG_127-16b"/>
明天下之安和也孝景以武徳舞為昭徳孝宣以昭徳<lb/>
舞為盛徳光武廟奏大武諸帝廟並文始五行四時之<lb/>
舞及卯金不祀當塗勃興魏武廟樂改六韶武用虞之<lb/>
大韶周之大武總號大鈞也曹失其鹿典午乗時晉氏<lb/>
之樂更名正徳自昔帝王莫不損益相緣徽號殊别者<lb/>
也而皇魏統天百三十載至於樂舞迄未立名非所以<lb/>
聿宣皇風章明功徳賛揚懋軌垂範無窮者矣案今后<lb/>
宫饗會及五郊之祭皆用兩懸之樂詳攬先誥大為紕<lb/>
<pb n="KR2f0039_WYG_127-17a"/>
繆古禮天子宫懸諸侯軒懸大夫判懸士特懸皇后禮<lb/>
數徳合王者名噐所資豈同於大夫哉孝經言嚴父莫<lb/>
大於配天宗祀文王於明堂以配上帝即五精之帝也<lb/>
禮記王制庶羞不踰牲燕衣不踰祭服論語禹卑宫室<lb/>
盡力於溝洫惡衣食致美於黻冕何有殿庭之樂過於<lb/>
天地乎失禮之差逺於千里昔漢孝武帝東廵狩封禪<lb/>
還祀泰一於甘泉祭后土於汾隂皆盡用明其無減普<lb/>
泰元年前侍中臣孚及臣瑩等奏求造十二懸六懸裁<lb/>
<pb n="KR2f0039_WYG_127-17b"/>
訖續復營造尋䝉㫖判今六懸既成臣等思鐘磬各四<lb/>
鈲鐏相從十六格宫懸已足今請更營二懸通前為八<lb/>
宫懸兩具矣一具備於太極一具列於顯陽若圜丘方<lb/>
澤上辛四時五郊社稷諸祀雖時日相礙用之無闕<lb/>
孔子曰周道四達禮樂交通傳曰魯有禘樂賔祭用之<lb/>
然則天地宗廟同樂之明證也其升斗權量當時未定<lb/>
請即刋校以為長準周存六代之樂雲門咸池韶夏濩<lb/>
武用於郊廟各有所施但世運遥緬隨時亡闕漢世唯<lb/>
<pb n="KR2f0039_WYG_127-18a"/>
有虞韶周武魏為武始咸熈錯綜風聲為一代之禮晉<lb/>
無改造易名正徳今聖朝樂舞未名舞人冠服無準稱<lb/>
之文武舞而已依魏景初三年以来衣服制其祭天地<lb/>
宗廟武舞執干戚著平冕黒介幘𤣥衣裳白領袖絳領<lb/>
袖中永絳合幅袴袜黑韋鞮文舞執羽籥冠委貌其服<lb/>
同上其奏於廟庭武舞武弁赤介幘生絳袍單衣練領<lb/>
袖皁領袖中衣虎文畫合幅袴白布袜黑韋鞮文舞者<lb/>
進賢冠黑介幘生黄袍單衣白合幅袴服同上其魏晉<lb/>
<pb n="KR2f0039_WYG_127-18b"/>
相因承用不改古之神室方各别所故聲歌各異今之<lb/>
太廟連基接棟樂舞同奏於義得通自中原䘮亂晉室<lb/>
播蕩永嘉已後舊章湮没太武皇帝破平統萬得古雅<lb/>
樂一部正聲歌五十曲工伎相傳間有施用自髙祖遷<lb/>
居世宗晏駕内外多事禮物未周今月所有王夏肆夏<lb/>
之属二十三曲猶得擊奏足以闡累聖之休風宣重光<lb/>
之盛美伏惟陛下仁格上皇義光下武道契𤣥機業隆<lb/>
寳祚思服典章留心軌物反堯舜之淳風復文武之境<lb/>
<pb n="KR2f0039_WYG_127-19a"/>
土飾宇宙之儀刑納生人於福地道徳熈泰樂載新聲<lb/>
天成地平於是乎在樂舞之名乞垂㫖判臣等以愚昧<lb/>
參廁問道呈御之日伏増惶懼詔其樂名付尚書博議<lb/>
以聞其年夏集羣官議之瑩復議曰夫樂所以乗靈通<lb/>
化舞所以象物昭功金石播其風聲絲竹申其歌詠郊<lb/>
天祠地之道雖百世而可知奉神育民之理經千載而<lb/>
不昧是以黄帝作咸池之樂顓頊有承雲之舞堯為大<lb/>
章舜則大韶禹為大夏湯為大濩周曰大武秦曰夀人<lb/>
<pb n="KR2f0039_WYG_127-19b"/>
漢為大予魏名大鈞晉曰正徳雖三統互變五運代降<lb/>
莫不述作相因徽號殊别者也皇魏道格三才化清四<lb/>
宇奕世載徳累葉重光或以文教興邦或以武功平亂<lb/>
功成治定於是乎在及主上龍飛載造景命惟新書軌<lb/>
自同典刑罔二覆載均於兩儀仁澤被於四海五聲有<lb/>
序八音克諧樂舞之名宜以詳定案周兼六代之樂聲<lb/>
律所施咸有次第滅學以後經禮㪚亡漢來所存二舞<lb/>
而已請以韶武為崇徳武舞為章烈總名曰嘉成漢樂<lb/>
<pb n="KR2f0039_WYG_127-20a"/>
章云髙張四懸神来燕饗宗廟所設宫懸明矣計五郊<lb/>
天神尊於人鬼六宫隂極體同至尊理無減降宜皆用<lb/>
宫懸其舞人冠服制裁減同舊式庶得以光賛鴻功敷<lb/>
揚大業錄尚書事長孫稚已下六十人同議申奏詔曰<lb/>
王者功成作樂治定制禮以成為號良無間然又六代<lb/>
之舞者以大為名今可準古為大成也凡音樂以舞為<lb/>
主故干戈羽籥禮亦無别但依舊為文舞武舞而已餘<lb/>
如議<lb/>
<pb n="KR2f0039_WYG_127-20b"/>
後周孝閔帝時太常長孫紹逺廣召工人創造樂噐以<lb/>
八為數故黄門侍郎裴正上書以為昔者大舜欲聞七<lb/>
始下洎周武爰創七音持林鍾作黄鍾以為正調之音<lb/>
詔與紹逺詳議往復於是遂定以八為數焉及髙祖讀<lb/>
史書見武王克殷而作七始又欲廢七而懸八并除黄<lb/>
鍾之正宫用林鍾為調首紹逺奏云天子懸八肇自先<lb/>
民百王共軌萬古不易下逮周武甫修七始之音詳諸<lb/>
經義又無廢八之典且黄鍾為君天子正位今欲廢之<lb/>
<pb n="KR2f0039_WYG_127-21a"/>
未見其可<lb/>
隋文帝開皇九年平陳獲宋齊舊樂詔於太常置清商<lb/>
署以管之求陳太樂令蔡子元于普明等復居其職由<lb/>
是牛𢎞奏曰臣聞周有六代之樂至韶武而已秦始皇<lb/>
改周舞曰五行漢髙帝改韶武曰文始以示不相襲也<lb/>
又造武徳自表其功故髙帝廟奏武徳文始五行之舞<lb/>
又作昭容禮容増演其意昭容生於武徳盖猶古之昭<lb/>
也禮容生於文始矯秦之五行也文帝又作四時之舞<lb/>
<pb n="KR2f0039_WYG_127-21b"/>
故孝景帝立追述先功采武徳舞作昭徳舞被之管絃<lb/>
薦於太宗之廟孝宣采昭徳舞為盛徳舞更造新歌薦<lb/>
於武帝之廟據此而言逓相因襲縱有改作並宗於昭<lb/>
至明帝時東平獻王采文徳舞為大武之舞薦于光武<lb/>
之廟漢末大亂樂章淪缺魏武平荆州獲杜夔以為軍<lb/>
謀祭酒使創雅樂時㪚騎侍郎鄧静善詠雅歌樂師尹<lb/>
胡能習宗祀之曲舞師馮肅曉知先代諸舞總練研精<lb/>
復於古樂自夔始也文帝黄均改昭容之樂為昭業樂<lb/>
<pb n="KR2f0039_WYG_127-22a"/>
武徳之舞為武頌舞文始之舞為大昭舞五行之舞為<lb/>
大武舞明帝初公卿奏上太祖武皇帝樂曰武始之舞<lb/>
髙祖文皇帝樂曰咸熈之舞又製樂舞名曰章斌之舞<lb/>
有事於天地宗廟及臨朝大饗並用之晉武帝泰始二<lb/>
年遣傅𤣥等造行禮及上夀食舉歌詩張華表曰按漢<lb/>
魏所用雖詩章辭異興廢隨時至其韻逗曲折並繫於<lb/>
舊一皆因襲不敢有所改也九年荀朂典樂使郭夏宋<lb/>
識造王徳大豫之舞改魏昭武舞曰宣武舞羽籥舞曰<lb/>
<pb n="KR2f0039_WYG_127-22b"/>
宣文舞江左之初典章堙紊賀循為太常卿始有登歌<lb/>
之樂大寧末阮孚等又増益之咸和間鳩集遺逸鄴没<lb/>
胡後樂人頗復南渡東晉因之以具鍾律太元間破符<lb/>
永固又獲樂工楊蜀等閑練舊樂於是金石始備尋其<lb/>
設懸音調並與江左是同慕容垂破慕容永於長子盡<lb/>
獲苻氏舊樂垂息為魏所敗其鍾律令李佛等将太樂<lb/>
細伎奔慕容徳於鄴徳遷都廣固子超嗣立其母先没<lb/>
姚興超以太樂伎一百二十人詣興贖母及宋武帝入<lb/>
<pb n="KR2f0039_WYG_127-23a"/>
關悉収南度永初元年改正徳舞曰前舞太武舞曰後<lb/>
舞文帝元嘉九年太樂令鍾宗之更調金石至十四年<lb/>
典書令奚縱復改定之又有凱容宣鄴之舞齊代因而<lb/>
用之蕭子顯齊書志曰宋孝建初朝議以凱容舞為韶<lb/>
舞宣業舞為武徳舞據韶為言宣業即是古之大武非<lb/>
武徳也故志有前舞凱容歌辭後舞凱容歌辭者矣至<lb/>
於梁初猶用凱容宣業之舞後改為大壮大觀焉今人<lb/>
猶喚大觀為前舞故知樂名雖隨代而改聲韻曲折理<lb/>
<pb n="KR2f0039_WYG_127-23b"/>
應常同前克荆州得梁家雅曲今平蔣州又得陳氏正<lb/>
樂更傳相承以為合古且觀其曲體用聲有次請修緝<lb/>
之以備雅樂其後魏洛陽之曲據魏史云太武平赫連<lb/>
昌所得更無明證後周所用者皆是新造雜有邊裔之<lb/>
聲戎音亂華皆不可用請悉停之制曰制禮作樂聖人<lb/>
之事也功成化洽方可議之今宇内初平正化未洽遽<lb/>
有變革我則未暇晉王諱又表請帝乃許之十四年三<lb/>
月樂定秘書監竒章縣公牛𢎞秘書丞北絳郡公姚察<lb/>
<pb n="KR2f0039_WYG_127-24a"/>
通直㪚騎常侍虞部侍郎許善心兼内史舍人虞世基<lb/>
儀同三司東宫學士饒陽伯劉臻等奏曰臣聞蕢桴土<lb/>
鼓由来斯尚雷出地奮著自易經䆳古帝王經邦馭物<lb/>
揖讓而臨天下者禮樂之謂也秦焚經典樂書亡缺爰<lb/>
至漢興始加鳩採祖述増廣緝成朝憲魏晉相承更加<lb/>
論討沿革之宜備於故實永嘉之後九服崩離燕石符<lb/>
姚逓據華土此其戎乎何必伊川之上吾其左衽無復<lb/>
㣲管之功前言往式於斯而盡金陵建社朝士南奔帝<lb/>
<pb n="KR2f0039_WYG_127-24b"/>
則皇規粲然更備與内原隔絶三百年於兹矣伏惟明<lb/>
聖膺期會昌在運今南征所獲梁陳樂人及晉宋旗章<lb/>
宛然俱至曩代所不服者今悉服之前朝所未得者今<lb/>
悉得之化洽功成於是乎在臣等伏奉明詔詳定雅樂<lb/>
博訪知音旁求儒彦研校是非定其去就取為一代正<lb/>
樂具在本司於是并撰歌辭三十首詔並令施用<lb/>
開皇間𢎞又請依古五聲六律旋相為宫雅樂毎宫但<lb/>
一調唯迎氣奏五調謂之五音縵樂用七調祭祀施用<lb/>
<pb n="KR2f0039_WYG_127-25a"/>
各依聲律尊卑為次髙祖猶憶何妥言主𢎞奏下不許<lb/>
作旋宫之樂但作黄鍾一宫而已於是牛𢎞及秘書丞<lb/>
姚察通直散騎常侍許善心儀同三司劉臻通直郎虞<lb/>
世基等更共詳議曰後周之時以四聲降神雖采周禮<lb/>
而年代深逺其法久絶不可依用謹按司樂凡樂圜鍾<lb/>
為宫黄鍾為角太蔟為徵姑洗為羽舞雲門以祭天函<lb/>
鍾為宫太蔟為角姑洗為徵南吕為羽舞咸池以祭地<lb/>
黄鍾為宫大吕為角太蔟為徵圜鍾為羽舞韶以祀宗<lb/>
<pb n="KR2f0039_WYG_127-25b"/>
廟馬融曰圜鍾應鍾也賈逵鄭𤣥曰圜鍾夾鍾也鄭𤣥<lb/>
又云此樂無商聲祭尚柔剛故不用也干寳云不言商<lb/>
商為臣王者自謂故置其實而去其名若曰有天地人<lb/>
物無徳以主之謙以自牧也先儒解釋既莫知適從然<lb/>
此四聲非直無商又律管乖次以其為樂無克諧之理<lb/>
今古事異不可得而行也按東觀書馬防傳太子臣鮑<lb/>
鄴等上作樂事下防防奏言建初二年七月鄴上言天<lb/>
子食飲必順于四時五味而有食舉之樂所以順天地<lb/>
<pb n="KR2f0039_WYG_127-26a"/>
養神明求福應也今官雅樂獨有黄鍾而食舉樂但有<lb/>
太蔟皆不應月律恐傷氣𩔖可作十二月均各應其月<lb/>
氣公卿朝會得聞月律乃能感天和氣宜應詔下太常<lb/>
評焉太常上言作樂噐直錢百四十六萬奏寢今明詔<lb/>
復下臣防以為可須上天之明時因歳首之嘉月發太<lb/>
蔟之律奏雅頌之音以迎和氣其條貫甚具遂獨施行<lb/>
起於十月為迎氣之樂矣又順帝紀云陽嘉二年冬十<lb/>
月庚午以春秋為辟雍𨽻太學隨月律十月作應鍾三<lb/>
<pb n="KR2f0039_WYG_127-26b"/>
月作姑洗元和以来音戾不調修復黄鍾作樂噐如舊<lb/>
典據此而言漢樂宫懸有黄鍾均食舉太蔟均止有二<lb/>
均不旋相為宫亦以明矣計從元和至陽嘉二年纔五<lb/>
十歲用而復止驗黄帝聽鳯以制律吕尚書曰予欲聞<lb/>
六律五聲周禮有分樂而祭此聖人制作以合天地隂<lb/>
陽之和自然之理乃云音戾不調斯言誣之甚也今梁<lb/>
陳雅曲並用宫聲按禮五聲十二律還相為宫盧植云<lb/>
十二月三管流轉用事當用事者為宫宫君也鄭𤣥曰<lb/>
<pb n="KR2f0039_WYG_127-27a"/>
五聲宫商角徵羽其陽管為律隂管為吕布十二辰更<lb/>
相為宫始自黄鍾終於南吕凡六十也皇偘䟽還相為<lb/>
宫者十一月以黄鍾為宫十二月以大吕為宫正月以<lb/>
太蔟為宫餘月放此凡十二管各備五聲合六十聲五<lb/>
聲成一調故十二調此即釋鄭義之明文無用商角徵<lb/>
羽為别調之法矣樂稽耀嘉曰東方春其聲角樂當終<lb/>
於夾鍾餘方各以其中律為宫若有商角之理不得云<lb/>
宫於夾宫也又云五音非宫不調五味非甘不和又動<lb/>
<pb n="KR2f0039_WYG_127-27b"/>
聲儀宫唱而商和是謂善本太平之樂也周禮奏黄鍾<lb/>
歌大吕以祀天神鄭𤣥以黄鍾之鐘大吕之聲為均均<lb/>
調也故崔靈恩云方樂十二調亦不獨論商角徵羽也<lb/>
又云凡六樂者皆文之以五聲播之以八音故知毎曲<lb/>
皆須五聲八音錯綜而能成也禦宼子云師文鼓琴命<lb/>
宫而總四聲則慶雲浮景風翔唯韓詩云聞其宫聲使<lb/>
人温厚而寛大聞其商聲使人方廉而好義及古有清<lb/>
角清徵之流此則當聲為曲今以五引為五聲迎氣所<lb/>
<pb n="KR2f0039_WYG_127-28a"/>
用者是也餘曲悉用宫聲不勞商角徵羽何以得知荀<lb/>
朂論三調為均首者得正聲之名明知雅樂悉在宫調<lb/>
已外徵羽角自為謡俗之音耳且西涼龜兹雜伎等曲<lb/>
數既多故得𨽻於衆調調各别曲至如雅樂少須以宫<lb/>
為本歴十二均而作不可分配餘調更成雜亂也其奏<lb/>
大抵如此帝並從之<lb/>
𢎞又上議曰謹案禮五聲六律十二管還相為宫周禮<lb/>
奏黄鍾歌大吕奏太蔟歌應鍾皆是旋相為宫之義蔡<lb/>
<pb n="KR2f0039_WYG_127-28b"/>
邕明堂月令章句曰孟春月則太蔟為宫姑洗為商蕤<lb/>
賔為角南吕為徵應鍾為羽大吕為變宫夷則為變徵<lb/>
他月倣此故先王之作律吕也所以辯天地四方隂陽<lb/>
之聲揚子雲曰聲生於律律生於辰故律吕配五行通<lb/>
八風歴十二辰行十二月循環轉運義無停止譬如立<lb/>
春木王火相立夏火王土相季夏餘分土王金相立秋<lb/>
金王水相立冬水王木相還相為宫者謂當其王月名<lb/>
之為宫今若十一月不以黄鍾為宫十二月不以大吕<lb/>
<pb n="KR2f0039_WYG_127-29a"/>
為宫便是春木不王夏土不相豈不隂陽失度天地不<lb/>
通哉劉歆鍾律書云春宫秋律百卉必彫秋宫春律萬<lb/>
物必榮夏宫冬律雨雹必降冬宫夏律雷必發聲以斯<lb/>
而論誠為不易且律十二今直為黄鍾一均唯用七律<lb/>
以外五律竟復何施恐失聖人制作本意故須依禮作<lb/>
還相為宫之法上曰不須作旋相為宫且作黄鍾一均<lb/>
也𢎞又論六十律不可行謹按續漢書律厯志元帝遣<lb/>
韋𤣥成問京房於樂府房對受學故小黄令焦延夀六<lb/>
<pb n="KR2f0039_WYG_127-29b"/>
十律相生之法以上生下皆三生二以下生上皆三生<lb/>
四陽下生隂隂上生陽終於中吕而十二律畢矣中吕<lb/>
上生執始執始下生去滅上下相生終於南事六十律<lb/>
畢矣十二律之變至於六十猶八卦之變至於六十四<lb/>
也冬至之聲以黄鍾為宫大蔟為商姑洗為角林鍾為<lb/>
徵南吕為羽應鍾為變宫蕤賔為變徵此聲氣之元五<lb/>
音之正也故各統一日其餘以次運行宫日者各自為<lb/>
宫而商徵以𩔖從焉房又曰竹聲不可以度調故作准<lb/>
<pb n="KR2f0039_WYG_127-30a"/>
以定數准之状如瑟長一丈而十三絃隠間九尺以應<lb/>
黄鍾之律九寸中央一絃下畫分寸以為六十律清濁<lb/>
之節執始之𩔖皆房自造房云受法於焦延夀未知延<lb/>
夀所承也至元和中待詔候鍾殷肜上言官無曉六十<lb/>
律以准調音者故待詔嚴嵩具以准法教其子宣願召<lb/>
宣補學官主調樂噐太史丞𢎞試宣十二律其二中其<lb/>
四不中其六不知何律宣遂罷自此律家莫能為准施<lb/>
絃嘉平年東觀召典律者太子舍人張光問准意光等<lb/>
<pb n="KR2f0039_WYG_127-30b"/>
不知歸閱舊藏乃得其噐形制如房書猶不能定其絃<lb/>
緩急故史官能辨清濁者遂絶其可以相傳者唯太𣙜<lb/>
常數及候氣而已據此而論京房之法漢世已不能行<lb/>
沈約宋志曰詳按古典及今音家六十律無施於樂禮<lb/>
云十二管還相為宫不言六十封禪書云大帝使素女<lb/>
鼓五十絃瑟而悲破為二十五絃假令六十律為樂得<lb/>
成亦所不用取大樂必易大禮必簡之意也又議曰案<lb/>
周官云大司樂掌成均之法鄭衆注云均調也樂師主<lb/>
<pb n="KR2f0039_WYG_127-31a"/>
調其音三禮義宗稱周官奏黄鍾者用黄鍾為調歌大<lb/>
吕者用大吕為調奏者謂堂下四懸歌者謂堂上所歌<lb/>
但一祭之間皆用二調是知據宫稱調其義一也明六<lb/>
律六吕迭相為宫各自為調今見行之樂用黄鍾之宫<lb/>
乃以林鍾為調與古典有違晉内書監荀朂依典記以<lb/>
五聲十二律還相為宫之法制十二笛黄鍾之笛正聲<lb/>
應黄鍾下徵應林鍾以姑洗為清角大吕之笛正聲應<lb/>
大吕下徵應夷則以外諸均例皆如是然今所用林鍾<lb/>
<pb n="KR2f0039_WYG_127-31b"/>
是朂下徵之調不取其正先用其下於理未通故須改<lb/>
之上甚善其議詔𢎞與姚察許善心何妥虞世基等正<lb/>
定新樂<lb/>
文帝時令國子博士何妥考定鍾律妥上表曰臣聞明<lb/>
則有禮樂幽則有鬼神然則動天地感鬼神莫近於禮<lb/>
樂又云樂至則無怨禮至則不争揖讓而治天下者禮<lb/>
樂之謂也臣聞樂有二一曰姦聲二曰正聲夫姦聲感<lb/>
人而逆氣應之順氣成象故樂行而倫清耳目聰明血<lb/>
<pb n="KR2f0039_WYG_127-32a"/>
氣和平移風易俗天下皆寧孔子曰放鄭聲逺佞人故<lb/>
鄭衞宋趙之聲出内則發疾外則傷人是以宫亂則荒<lb/>
其君驕商亂則陂其官壊角亂則憂其人怨徵亂則哀<lb/>
其事勤羽亂則危其財匱五者皆亂則國亡無日矣魏<lb/>
文侯問子夏曰吾端冕而聽古樂則欲寐聽鄭衞之音<lb/>
而不知倦何也子夏對曰夫古樂者始奏以文復亂以<lb/>
武修身及家平均天下鄭衞之音者姦聲以亂溺而不<lb/>
止獶雜子女不知父子今君所問者樂也所愛者音也<lb/>
<pb n="KR2f0039_WYG_127-32b"/>
夫樂之與音相近而不同為人君者謹審其好惡案聖<lb/>
人之作樂也非止茍恱耳目而已矣欲使在宗廟之内<lb/>
君臣同聽之則莫不和敬在鄉里之内長㓜同聽之則<lb/>
莫不和順在閨門之内父子同聽之則莫不和親此先<lb/>
王立樂之方也故知聲而不知音者禽獸是也知音而<lb/>
不知樂者衆庶是也故黄鍾大吕弦歌干戚僮子皆能<lb/>
儛之能知樂者其唯君子不知聲者不可與言音不知<lb/>
音者不可與言樂知樂則幾於道矣紂為無道太師抱<lb/>
<pb n="KR2f0039_WYG_127-33a"/>
樂噐以奔周晉君徳薄師曠固惜清徵上古之時未有<lb/>
音樂鼓腹擊壤樂在其間易曰先王作樂崇徳殷薦上<lb/>
帝以配祖考至于黄帝作咸池顓頊作六莖帝嚳作五<lb/>
英堯作大章舜作大韶禹作大夏湯作大濩武王作大<lb/>
武從夏以来年代乆逺唯有名字其聲不可得聞自殷<lb/>
至周備于詩頌故自聖賢已下多習樂者至如伏羲減<lb/>
瑟文王足琴仲尼擊磬子路鼔瑟漢髙擊筑元帝吹簫<lb/>
漢髙祖之初叔孫通因奏樂人制宗廟之樂迎神于廟<lb/>
<pb n="KR2f0039_WYG_127-33b"/>
門奏嘉至之樂迎神于廟門奏嘉至之樂猶古降神之<lb/>
樂也皇帝入廟門奏永至之樂以為行步之節猶采齊<lb/>
肆夏也乾豆上薦奏登歌之樂猶古清廟之歌也登歌<lb/>
再終奏休成之樂美神饗也皇帝就東廂坐定奏永安<lb/>
之樂美禮成也其休成永至二曲叔孫通所制也漢髙<lb/>
祖廟奏武徳文始五行之儛當春秋時陳公子完奔齊<lb/>
陳是舜後故齊有韶樂孔子在齊聞韶三月不知肉味<lb/>
是也秦始皇滅齊得齊韶樂漢髙祖滅秦韶傳於漢髙<lb/>
<pb n="KR2f0039_WYG_127-34a"/>
祖改名文始以示不相襲也五行儛者本周大武樂也<lb/>
始皇改曰五行及于孝文復作四時之儛以示天下安<lb/>
和四時順也孝景采武徳儛以為昭徳孝宣又采昭徳<lb/>
以為盛徳雖變其名大抵皆因秦舊事至於魏晉皆用<lb/>
古樂魏之三祖並制樂辭自永嘉播越五都傾蕩樂聲<lb/>
南度是以大備江東宋齊已來至于梁代所行樂事猶<lb/>
皆傳古三雍四始實稱大盛及侯景篡逆樂師分散其<lb/>
四儛三調悉度偽齊齊氏雖知傳受得曲而不用之於<lb/>
<pb n="KR2f0039_WYG_127-34b"/>
宗廟朝廷也臣少好音律留意管絃年雖耆老頗皆記<lb/>
憶及東土剋定樂人悉返訪其逗遛果云是梁人所教<lb/>
今三調四儛並皆有手雖不能精熟亦頗具雅聲若令<lb/>
教習傳授庶得流傳古樂然後取其㑹歸撮其指要因<lb/>
循損益更制嘉名歌盛徳於當今傳雅正於來葉豈不<lb/>
美歟謹具録三調四儛曲名又製歌辭如别其有聲曲<lb/>
流宕不可以陳於殿庭者亦悉附之於後書奏别勅太<lb/>
常取妥節度於是作清平瑟三調聲又作八佾鞞鐸巾<lb/>
<pb n="KR2f0039_WYG_127-35a"/>
拂四舞先是太常所傳宗廟雅樂數十年唯作大吕廢<lb/>
黄鍾妥又以深乖古意乃奏請用黄鍾詔下公卿議從<lb/>
之<lb/>
唐太宗貞觀元年春正月宴羣臣奏秦王破陣樂上曰<lb/>
朕昔受委專征民間遂有此曲雖非文徳之雍容然功<lb/>
業所由不敢忘也封徳彞曰陛下以神武平海内文徳<lb/>
豈足比乎上曰戡亂以武守成以文文武之用各隨其<lb/>
時卿謂文不及武斯言過矣<lb/>
<pb n="KR2f0039_WYG_127-35b"/>
十四年十二月癸丑太常少卿祖孝孫奏請所定新樂<lb/>
上曰禮樂之作是聖人象物設教以為撙節治政善惡<lb/>
豈此之由御史大夫杜淹對曰前代興亡實由於樂陳<lb/>
将亡也為玉樹後庭花齊將亡也而為伴侣曲行路聞<lb/>
之莫不悲歎所謂亡國之音以是觀之實由於樂上曰<lb/>
不然夫音聲豈能感人歡者聞之則恱哀者聽之則悲<lb/>
悲恱在於人心非由樂也將亡之政其人必苦然苦心<lb/>
所感故聞之則悲耳何有樂聲哀怨能使恱者悲乎今<lb/>
<pb n="KR2f0039_WYG_127-36a"/>
玉樹伴侣之曲其聲具存朕當為公奏之知公必不悲<lb/>
耳尚書右丞魏徵對曰古人稱禮云禮云玉帛云乎哉<lb/>
樂云樂云鐘鼓云乎哉樂在人和不由音調上然之<lb/>
十七年太常卿蕭瑀奏言今破陳樂舞天下之所共傳<lb/>
然美至徳之形容尚有所未盡前後之所破劉武周薛<lb/>
舉竇建徳王世充等臣願圖其形狀以寫戰勝攻取之<lb/>
容上曰朕當四方未定因為天下救焚拯溺故不獲已<lb/>
乃行戰伐之事所以人間遂有此舞國家因兹亦制其<lb/>
<pb n="KR2f0039_WYG_127-36b"/>
曲雅樂之容正得陳其梗槩若委曲寫之則其狀易識<lb/>
朕以見在將相多有曽經受彼驅使者既經為一日君<lb/>
臣今若重見其被擒獲之勢必當有所不忍我為此等<lb/>
所以不為也蕭瑀謝曰此事非臣思慮所及<lb/>
武后載初元年后謂内史邢文偉曰移風易俗莫善於<lb/>
樂伯牙鼓琴鍾期聽之知意在山水是人能移風易俗<lb/>
矣何取樂耶文偉曰聖人作樂平人心變風俗末世樂<lb/>
壊則為人所移后喜賜帛<lb/>
<pb n="KR2f0039_WYG_127-37a"/>
中宗時宴兩儀殿酒酣伶人襪子何懿等唱合生歌言<lb/>
淺穢因倨肆考功員外郎武平一上書諫曰樂天之和<lb/>
禮地之序禮配地樂應天故音動於心聲形于物因心<lb/>
哀樂感物應變樂正則風化正樂邪則政教邪先王所<lb/>
以逹廢興也伏見胡樂施于聲律本備四夷之數比來<lb/>
日益流宕異曲新聲哀思淫溺始自王公稍及閭巷妖<lb/>
伎伶人街童市子或言妃主情貌或列王公名質詠歌<lb/>
舞蹈號曰合生昔齊衰有行伴侣陳滅有玉樹後庭花<lb/>
<pb n="KR2f0039_WYG_127-37b"/>
趨數驁僻皆亡國之音夫禮慊而不進即銷樂流而不<lb/>
反則放臣願屏流僻崇肅雍凡胡樂備四夷外一皆罷<lb/>
遣況兩儀承慶殿者陛下受朝聽訟之所比大饗羣臣<lb/>
不容以娼優媟狎虧汙邦典若聽政之暇茍玩耳目自<lb/>
當奏之後庭可也<lb/>
𤣥宗時涼州獻新曲帝御便坐召諸王觀之寧王憲曰<lb/>
曲雖佳然宫離而不属商亂而暴君卑逼下臣僭犯上<lb/>
發於忽㣲形於音聲播之詠歌見於人事臣恐一日有<lb/>
<pb n="KR2f0039_WYG_127-38a"/>
播遷之祻帝黙然及安史亂世乃思憲審音云<lb/>
周世宗顯徳六年帝以王朴素曉音律詢之朴上䟽曰<lb/>
禮以檢形樂以治心形順於外心和於内然而天下不<lb/>
治未之有也盖樂生於人心而聲成於物物聲既成復<lb/>
能感人之心昔黄帝吹九寸之管得黄鍾正聲半之為<lb/>
清聲倍之為緩聲三分損益之以生十二律旋相為宫<lb/>
以生七調為一均凡十二均八十四調而大備遭秦滅<lb/>
學歴代罕能用之唐祖孝孫考正大樂其法始備安史<lb/>
<pb n="KR2f0039_WYG_127-38b"/>
之亂什亡八九至于黄巢蕩盡無遺時有博士殷盈孫<lb/>
鑄鎛鐘十二編鐘二百四十處士蕭承訓校定石磬今<lb/>
之在縣者是也雖有鐘磬之状殊無相應之和其鎛鐘<lb/>
不問音律但循環而擊編鐘磬徒懸而已絲竹匏土僅<lb/>
有七聲名為黄鐘之宫其存者九曲考之三曲協律六<lb/>
曲參渉諸調盖樂之廢缺無甚於今臣謹如古法以秬<lb/>
黍定尺長九寸徑三分為黄鍾之管與今黄鍾之聲相<lb/>
應因而推之得十二律以為衆管互吹用聲不便乃作<lb/>
<pb n="KR2f0039_WYG_127-39a"/>
律準十有三弦其長九尺皆應黄鍾之聲以次設柱為<lb/>
十一律及黄鍾清聲旋用七律以為一均為均之主者<lb/>
宫也徵商羽角變宫變徵次焉發其均主之聲歸乎本<lb/>
音之律迭應不亂乃成其調凡八十一調此法久絶出<lb/>
臣獨見乞集百官校其得失詔從之<lb/>
南唐嗣主時太常博士陳致雍奏曰臣聞羽籥干戚所<lb/>
以調八風也金石絲竹所以正五音也古先哲王致人<lb/>
神協和彞倫攸序者鮮不由之髙皇帝再造丕基顯登<lb/>
<pb n="KR2f0039_WYG_127-39b"/>
大寳修三代之禮正八佾之儀未及下車遽命置舞童<lb/>
令樂師導之以節奏教之以升降特備大禮于今二十<lb/>
年矣近者兵戎來侵王師出討言便宜者或以舞童食<lb/>
積年之儲為無用之具請並用充士伍以從討伐此皆<lb/>
臺𨽻之言非聖賢之教也禮樂者國之本安可無之而<lb/>
又或衣冠之子或韋布之人荷戈㦸以禦戎執鼓旗而<lb/>
捍冦非其能也具其數不過百十人而已加之以教習<lb/>
積年成功一旦棄之後無傳者存之未必減太倉之粟<lb/>
<pb n="KR2f0039_WYG_127-40a"/>
廢之豈益國家之師哉臣竊惜之仲尼曰爾愛其羊我<lb/>
愛其禮盖亦此也伏惟皇帝陛下酌聖王之盛典特降<lb/>
聰明許從仍舊<lb/>
宋仁宗景祐三年右司諫韓琦上奏曰臣伏聞樂音之<lb/>
起生於人心是以喜怒哀樂之情感於物則噍殺嘽緩<lb/>
之聲隨而應非噐之然也故孔子曰樂云樂云鐘鼓云<lb/>
乎哉者其言斯有在孟子之對齊宣王亦有今樂猶古<lb/>
樂之說言能與百姓同樂則古今一也唐太宗聽祖孝<lb/>
<pb n="KR2f0039_WYG_127-40b"/>
孫新樂乃謂樂之作盖聖人緣物設教治之隆替亦不<lb/>
由此魏元成對以樂在人和不由音調此皆聖賢述樂<lb/>
之大方以臣識暗藝薄素非知音陛下誤賜甄采使待<lb/>
罪諫列首被詔㫖令與丁度等詳定胡瑗阮逸鄧保信<lb/>
所造鍾律事臣粗考前志叅驗今古二家之說差舛未<lb/>
盡逸瑗之圍方分保信之用長黍質之典據皆無所聞<lb/>
伏自藝祖造邦仁宗接統縟禮具舉熈事咸備通用王<lb/>
朴之樂悉無更易以至黎庶康乂兵革銷戢天下無事<lb/>
<pb n="KR2f0039_WYG_127-41a"/>
垂八十載為樂之用非不和也頃因燕肅獻規妄加磨<lb/>
鑢適㑹李照赴闕謂非克諧陛下發天縱之能留日昃<lb/>
之聽精加練覈許之改作逮於成功即薦郊廟暨逸瑗<lb/>
繼至盛言照樂穿鑿再令造律即又圍徑未合保信續<lb/>
上新法亦乃長廣乖古竊以祖宗舊樂遵用斯久属者<lb/>
徇一士之偏議變數朝之㝎律賜金増秩優賞其勞曽<lb/>
未周朞又将易制臣慮後人復有從而非者不惟有傷<lb/>
國體實則虚費邦用歴觀前代議樂古之管尺尚存而<lb/>
<pb n="KR2f0039_WYG_127-41b"/>
猶是非紛紜累年方就未見今之速而易也臣竊計之<lb/>
不若窮作樂之原為政治之本使政令平簡民物熈洽<lb/>
海内擊壤鼓腹以歌太平斯乃上世之樂可得以噐象<lb/>
求乎既達其原又當究今之急以佐隆業國家方夏寧<lb/>
一朝廷晏清西北兩垂乆弛邊備敵人之性豈能常保<lb/>
弱則卑順强則驕逆渝盟背約何代而無必思宻備不<lb/>
虞未可全推大信此陛下之與左右弼臣宵旰所慮宜<lb/>
先及之緩兹求樂之誠移訪安邊之議急其所急在理<lb/>
<pb n="KR2f0039_WYG_127-42a"/>
為長臣欲乞詔下攸司盡記二家律法及所造管尺鐘<lb/>
磬權量存而未行再命天下有精曉音律者俾之詳正<lb/>
然後施用候一二年間訖無至者則将王朴逸瑗保信<lb/>
三法别召稽古近臣取其中多合志者以備雅奏固亦<lb/>
未晚今之定奪權且停罷萬一財擇不勝至幸<lb/>
寳元元年琦知諫院上奏曰臣先於景祐三年秋曽奉<lb/>
聖㫖令與丁度胥偃髙若訥同共定奪阮逸胡瑗鄧保<lb/>
信等所造鍾律尋将歴代典志文字及将漢錢分寸較<lb/>
<pb n="KR2f0039_WYG_127-42b"/>
量得王朴舊樂於太祖朝曽令和峴以司天監景表尺<lb/>
減定與漢唐尺度差近其胡瑗阮逸鄧保信并李照等<lb/>
鍾律俱不合古遂具聞奏再奉聖㫖令将漢錢分寸及<lb/>
景表尺别造律管參校臣與丁度等各陳述不曉音律<lb/>
乞再訪知樂者俾令詳定後䝉寢罷其時臣曽将景祐<lb/>
廣樂看詳備見實紀李照不依古法出意制造律度之<lb/>
事今来南郊在近陛下躬行大禮不可以李照所造違<lb/>
古之樂上薦天地宗廟臣竊聞和峴減定王朴舊樂鐘<lb/>
<pb n="KR2f0039_WYG_127-43a"/>
磬等見今並存欲乞特降聖㫖下太常寺将來郊禋用<lb/>
舊樂所貴國容咸備神聽惟和<lb/>
景祐四年祕閣校理余靖議李照所定樂奏曰臣聞道<lb/>
路傳言已降㫖揮今月十六日皇帝御後殿令中書樞<lb/>
宻院及修樂書臣寮同於上前詳議李照胡瑗所定雅<lb/>
樂是非事臣竊謂樂者因聲以布其和聲者因噐以宣<lb/>
其用故假金石以為噐然後聲得而和分宫商以為音<lb/>
然後樂可以審今李照之說形噐可辨胡瑗之議音聲<lb/>
<pb n="KR2f0039_WYG_127-43b"/>
未傳以此異同欲定優劣不亦難乎又況言有辨訥意<lb/>
有巧拙又安能頃刻之間定之乎臣又以為古之作樂<lb/>
者知聲有清濁故吹律以制其中恐久而失傳故累黍<lb/>
以存其法後世増損不能識其本聲若以古法求之尚<lb/>
或得其□髴疑古而不用未知慿何可從況胡瑗所陳<lb/>
頗有經據何不試令造鍾磬一編與李照之樂更考迭<lb/>
奏取其絲竹之聲諧和而不相奪者定以為優而後行<lb/>
用彼時集議亦未為晚臣頃聞談者云云並言李照學<lb/>
<pb n="KR2f0039_WYG_127-44a"/>
無師法自傳損益又挟閻文應以為内助故得紛然恣<lb/>
其偏見而律度踈長鐘聲震掉不守古制不可垂法察<lb/>
於衆言照未全是若以樂為政之大者當謹重改作則<lb/>
宜謹於李照未改之前今既改而未定又宜詳考律吕<lb/>
審的制度以防其失臣故謂當令胡瑗作為鐘磬而與<lb/>
照樂兩辨其聲然後是非灼然如在衡鑑不辨而可知<lb/>
也臣不任區區瞽言待罪之至<lb/>
　<lb/>
<pb n="KR2f0039_WYG_127-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百二十七<lb/>
</p>
<p>
</p>
  </div>
</body>
</text>
</TEI>
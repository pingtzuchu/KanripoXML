<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷九十五</head> <lb/>
    <p>
<pb n="KR2f0039_WYG_095-1a"/>
欽定四庫全書<lb/>
　歴代名臣奏議卷九十五<lb/>
　　　　　　　　　　　明　楊士竒等　撰<lb/>
　　經國<lb/>
宋孝宗時朱熹上奏曰臣竊觀今日之論國計者大槩<lb/>
有三曰戰曰守曰和而已然天下之事利必有害得必<lb/>
有失是以三者之中又各有兩端焉蓋戰誠進取之勢<lb/>
而亦有輕舉之失守固自治之術而亦有持久之難至<lb/>
<pb n="KR2f0039_WYG_095-1b"/>
於和之䇿則下矣而主其計者亦以為屈已愛民蓄力<lb/>
觀釁疑敵緩師未為失計多事以来此三說六端者是<lb/>
非相攻可否相奪於𡨕𡨕之中談者各飾其私而聽者<lb/>
不勝其眩雖以陛下之明蓋未能斷然無惑志於其間<lb/>
也臣竊以為此其所以然者由不折衷於義理之根本<lb/>
而馳騖於利害之末流故也故臣嘗竊妄謂人主之學<lb/>
當以明理為先是理既明則凡所當為而必為所不當<lb/>
為而必止者莫非循天之理而非有意必固我之私也<lb/>
<pb n="KR2f0039_WYG_095-2a"/>
臣請復指其實而明之蓋臣聞之天髙地下人位乎中<lb/>
天之道不出乎隂陽地之道不出乎柔剛是則舍仁與<lb/>
義亦無以立人之道矣然而仁莫大於父子義莫大於<lb/>
君臣是謂三綱之要五常之本人倫天理之至無所逃<lb/>
於天地之間其曰君父之讐不與共戴天者乃天之所<lb/>
覆地之所載凡有君臣父子之性者發於至痛不能自<lb/>
已之同情而非専出於一己之私也恭惟國家之與北<lb/>
人乃陵廟之深讐言之痛切有非臣子所忍聞者其不<lb/>
<pb n="KR2f0039_WYG_095-2b"/>
可與共戴天明矣太上皇帝念此讐之未報雖享天位<lb/>
不以為樂一旦舉而付之陛下者以陛下聰明智勇為<lb/>
必能成此志也然則今日所當為者非戰無以復讐非<lb/>
守無以制勝是皆天理之自然非人欲之私忿也陛下<lb/>
亦既有意於必為矣間者不知何人輒復倡為邪議以<lb/>
熒惑聖聽至遣朝臣持書以復敵帥而為講和之計臣<lb/>
竊恨陛下於所不當為者不能必止而重失此舉也且<lb/>
不知陛下不得已於議者之言而姑為此邪抑真欲和<lb/>
<pb n="KR2f0039_WYG_095-3a"/>
議之成而為此邪以為姑為此也則既為其始必慮其<lb/>
終我既請之彼必報之不可以茍為也且茍而為此欲<lb/>
以何求也哉無補於事徒害於理臣有以知陛下之不<lb/>
為也以為真欲和議之成也則議者所謂屈己愛民蓄<lb/>
力觀釁疑敵緩師未為失計者臣請有以議之夫人以<lb/>
藐然之身位乎天地之間至微也而能與天地並立而<lb/>
為三者以其有仁義之性而與夫隂陽之氣剛柔之體<lb/>
同出乎萬物之一原而無間也古之聖人所以參天地<lb/>
<pb n="KR2f0039_WYG_095-3b"/>
而贊化育者豈有他哉亦順此理而無所逆焉耳今釋<lb/>
怨而講和非屈己也乃逆理也己可屈也理可逆乎逆<lb/>
理之禍將使三綱淪九法斁子焉而不知有父臣焉而<lb/>
不知有君人心僻違而天地閉塞敵讎愈盛而邪慝愈<lb/>
繁是乃舉南北之民而棄之豈愛之之謂哉且不曰愛<lb/>
其君父而曰兼愛南北之民其於輕重之倫緩急之序<lb/>
亦可謂舛矣夫子為政以正名為先蓋名不正則言不<lb/>
順事不成而民無所措其手足今乃欲舍復讎之名而<lb/>
<pb n="KR2f0039_WYG_095-4a"/>
以講好為觀釁緩師之計蓋不惟使上下離心中外觧<lb/>
體緩急之間無以應敵而吾之君臣上下所為夙興夜<lb/>
寐以脩自治之政者亦將因循隳弛而不復振矣正使<lb/>
敵人異日果有可乗而不可失之釁竊恐吾之可憂乃<lb/>
甚於所可喜而信誓之重名分之素彼皆得以歸曲於<lb/>
我蓋不待兩兵相加而吾氣已索然矣且自宣和靖康<lb/>
以来講和之效亦可概見敵之情偽吾之得失蓋不待<lb/>
明者而後知而小人所以好為是說者蓋惟君子然後<lb/>
<pb n="KR2f0039_WYG_095-4b"/>
知義理之所必當為與義理之必可恃利害得失既<lb/>
無所入於其心而其學又足以應事物之變是以氣勇<lb/>
謀明無所懾憚不幸蹉跌死生以之小人之心一切反<lb/>
是其所以専為講和之說者特以便其私耳而謀國者<lb/>
過而聽焉豈不誤哉今使者將還大議將決此亦救過<lb/>
補敗之時也臣碩陛下姑置利害交至之說而以窮理<lb/>
為先於仁義之道三綱之本少加意焉體驗擴充以建<lb/>
人極深詔任事之臣亟罷講和之議大明黜陟以示天<lb/>
<pb n="KR2f0039_WYG_095-5a"/>
下使知復讎雪耻之本意未甞少衰雖使敵意效順無<lb/>
所邀索乃是深有包藏尤足疑畏正宜引義拒絶以伐<lb/>
其謀然後表裏江淮合戰守之計以為一使守固而有<lb/>
以戰戰勝而有以守竒正相生如環之無端持以嵗月<lb/>
以必復中原必勝敵人為期而後已雖其成敗利鈍不<lb/>
可逆睹而吾於君臣父子之間既已無憾則其賢於屈<lb/>
辱而茍存固已逺矣臣碩陛下以此處心以此立志則<lb/>
仁義之道明於上而忠孝之俗成於下人道既得天地<lb/>
<pb n="KR2f0039_WYG_095-5b"/>
之和氣自當忻合無間而敵雖強悍亦將不得久肆其<lb/>
毒則何事之不可成何功之不可立哉臣草茅微賤不<lb/>
識事宜獨以所學妄論大功惟陛下擇焉<lb/>
熹又奏曰臣聞益之戒舜曰儆戒無虞罔失法度罔遊<lb/>
於逸罔淫於樂任賢勿貳去邪勿疑而終之曰無怠無<lb/>
荒四夷来王周之文武亦以天保以上治内采薇以下<lb/>
治外始於憂勤終於逸樂其後中微小雅盡廢四夷交<lb/>
侵中國衰削宣王承之側身脩行任賢使能内脩政事<lb/>
<pb n="KR2f0039_WYG_095-6a"/>
外攘夷狄而周道粲然復興臣甞以是觀之然後知古<lb/>
先聖王所以制御中外之道其本不在乎威彊而在乎<lb/>
徳業其任不在乎邊境而在乎朝廷其具不在乎兵食<lb/>
而在乎紀綱蓋決然矣恭惟陛下躬履艱難之運而思<lb/>
所以成中興之功者既知當為與所當止之大端矣然<lb/>
而勍敵憑陵包藏不測中外之議咸謂國威未振邊備<lb/>
未飭帑廩未充士卒未練一旦緩急何以為計臣獨以<lb/>
為今日之憂非此之謂所可憂者乃大於此而恨議者<lb/>
<pb n="KR2f0039_WYG_095-6b"/>
未及之也臣竊觀今日諫諍之塗尚塞佞幸之勢方張<lb/>
爵賞易致而威罰不行民力已殫而國用未節以是四<lb/>
者觀之則徳業未可謂脩朝廷未可謂正紀綱未可謂<lb/>
立凡古先聖王所以彊本折衝威制中外之道皆未可<lb/>
謂備是則臣之所深憂也不識議者亦甞以是聞於陛<lb/>
下之聽否乎臣願陛下三復詩書之言以監所行之得<lb/>
失而求所以脩徳業正朝廷立紀綱者必以開納諫諍<lb/>
黜逺邪佞杜塞倖門安固邦本四者為急先之務治其<lb/>
<pb n="KR2f0039_WYG_095-7a"/>
本而毋治其末治其實而勿治其名庶幾人心厭服敵<lb/>
人知畏則形勢自彊而恢復可兾矣臣踈逺賤愚震慴<lb/>
天威未敢罄竭所聞以久稽聖聽而粗舉其端如此伏<lb/>
惟陛下留神裁察<lb/>
王質上言曰臣觀今日事勢訓兵理財先為富强以待<lb/>
天下有變敵國有釁則乗機從事於中原此今日恢復<lb/>
之定規也天下未有變吾能激之使變生敵國未有釁<lb/>
吾能撓之使釁作使就吾之機以行吾之志此今日規<lb/>
<pb n="KR2f0039_WYG_095-7b"/>
恢之竒謀也弋者取禽獵者取獸方其栖深林伏豐草<lb/>
待其偶然自堕於網羅而後取之非弋獵之妙也動之<lb/>
使飛而觸吾之羅擾之使逸而觸吾之網網羅在此若<lb/>
有所不可已而必陷其中此弋獵之妙也自岐亮殞亡<lb/>
葛褎篡立為葛褎者其守國蓋亦得䇿然豈可以其得<lb/>
䇿而遂絶念忘懐以為終不可圗也要當使其不得巳<lb/>
而必捨得䇿就失䇿彼雖明知而無可奈何必當出此<lb/>
臣所謂使彼就吾之機者英雄圗天下之妙訣也與陛<lb/>
<pb n="KR2f0039_WYG_095-8a"/>
下言恢復者衆矣亦有及此者乎正隆之末中原本不<lb/>
欲南向岐亮以勢刼之未至汴而軍已離未渡淮而盜<lb/>
已作未抵江而葛褎已叛中原大亂數年而後定此葛<lb/>
褎覆車之鑒也葛褎鑒岐亮之敗其勢不得不歸於和<lb/>
方陛下堅持不和之論為葛褎者亦罔知攸濟其初欲<lb/>
棄河南啗我以為和其臣力言岐亮之死軍勢甚危我<lb/>
不能襲而止陳蔡之陷汴洛大震我不能進而退隴右<lb/>
之失闗中欲傾我不能取而歸以此三者卜天意之不<lb/>
<pb n="KR2f0039_WYG_095-8b"/>
與我苦勸葛褎勿棄河南已而削臣禮損嵗幣欲就我<lb/>
以為和而陛下難於棄要害之地固執如初已而大臣<lb/>
異議並邊撤兵則乗間進師遂脇我以為和而陛下權<lb/>
宜從之葛褎謀和之序有三勢未安則欲啖我以為和<lb/>
勢稍立則就我以為和勢既振則脇我以為和於是僅<lb/>
乃得成自辛巳至甲申何其欲和之堅謀和之艱也葛<lb/>
褎之被衮服冕其初未敢僥倖久長也至是東南既和<lb/>
中原漸定而其國始可保矣葛褎初年金人已有亡證<lb/>
<pb n="KR2f0039_WYG_095-9a"/>
其能存立漸至康强者和之效也故葛褎欲保今日之<lb/>
和猶秦檜欲保前日之和也成之既艱保之必力茍失<lb/>
和則必用兵用兵則中原之人又復如前而岐亮之患<lb/>
亦將襲後此葛褎之所甚懼也夫中原之與金人其不<lb/>
相安久矣靖康建炎之際宇宙横潰生靈駭散莫知性<lb/>
命之所寄金人得以掃蕩而平吞之然而立偽齊而復<lb/>
廢還河南而復取徘徊展轉欲奄中原而未決欲棄中<lb/>
原而又惜之既見東南之僅欲自全而不能為害也中<lb/>
<pb n="KR2f0039_WYG_095-9b"/>
原之人又久困蹂踐無所歸依其勢已折而不支於是<lb/>
決混一之計大徙五國之衆雜居中原昭然以立法制<lb/>
不從令者蕩盡城邑誅及種族中原既不能以抗金人<lb/>
而又無所望於東南力盡勢窮而始定此尼雅滿烏珠之<lb/>
徒善觀天下之勢而疾徐操縱不失其節以是能成其<lb/>
强然號為相屬而實未甞相安尼雅滿烏珠之徒能變其<lb/>
外而不能變其中天意留此與我若將以待恢復者也<lb/>
岐亮好勝自任以為中原之人食我水土為我臣僕者<lb/>
<pb n="KR2f0039_WYG_095-10a"/>
數十年無有不從而不知中原之人非相服之真心特<lb/>
以風恬浪静難以施其鼉作鯨吞也風濤忽起足以鼓<lb/>
躍而簸掉則平時蓄憾之心至此得以逞矣岐亮之還<lb/>
師未甞為我所得而多為中原百姓所殱闗中隴右山<lb/>
東河南州縣之稍復未甞為我所下而皆為中原百姓<lb/>
所獻岐亮一動而中原之釁作為吾之利也如此為彼<lb/>
之害者如彼葛褎因岐亮之變覺中原之心故其謀欲<lb/>
静以安之中原安則其國安其國安則其身安臣知葛<lb/>
<pb n="KR2f0039_WYG_095-10b"/>
褎永不敢離燕地永不敢興南師何者其身所以得此<lb/>
位因前人之舉此事也我又為之則我身烏知其不為<lb/>
亮他人烏知其不效我也葛褎明見此理堅守此說故<lb/>
十年而中原無變葛褎之說終不移則中原之變終不<lb/>
作中原之變終不作則金人之勢終不傾不知我將坐<lb/>
待以至何時也近者誰為葛褎之謀寛誘中原之衆吾<lb/>
淮南遷徙之民稍復還歸或者以是為憂而臣益以窺<lb/>
見葛褎之心可以行吾之謀也蓋彼務為銷變而吾當<lb/>
<pb n="KR2f0039_WYG_095-11a"/>
激之使變生彼務為省釁而吾當撓之使釁作如人經<lb/>
病後務為調適安和惟慮病之復至則當勞動其精神<lb/>
耗散其氣血不當飬之使其安坐而少病陛下既了然<lb/>
見天下之勢則當斷然随勢而施謀倘移乗輿進幸建<lb/>
康則中原必讙傳親征彼不得不簽刷調發以為之備<lb/>
則木末之風漸起江心之浪随生中原之情固已洶洶<lb/>
而不靖岌岌而不寜將漸逞前日正隆之態岐亮以斷<lb/>
然不移之決持熾然不可向之威方其簽發固已不肯<lb/>
<pb n="KR2f0039_WYG_095-11b"/>
盡從觀葛褎之庸豈可以比岐亮之果銳人不肯盡從<lb/>
亮則不肯盡從褎也必矣不肯盡從則其間必有强黠<lb/>
好争踴躍思動者出而為抗此天下有變之端也間遣<lb/>
一使者復謀園陵其勢決不肯從不從則備我益急備<lb/>
我益急則中原益騷又間遣一使者求減嵗幣其勢亦<lb/>
決不肯從不從則備我愈盛備我愈盛則中原愈擾或<lb/>
者以為鷙鳥將擊而匿形茍欲圖人不當警使為備此<lb/>
未可與權也吾之警使為備者乃欲激之使變生而撓<lb/>
<pb n="KR2f0039_WYG_095-12a"/>
之使釁作彼不如此則無以動中原中原動則彼覆亡<lb/>
之萌而吾恢復之資如此一兩年之間可以漸致中原<lb/>
之閧坐成敵國之亂而吾厲兵秣馬揚欲進之聲而未<lb/>
動飛符走檄作欲往之勢而未行中原一擾則不能遽<lb/>
止寖久則寖多寖廣則寖熾彼方分力以支中原未暇<lb/>
全力以及東南也中原室内之患東南門外之憂彼將<lb/>
孰先則吾雖産其禍而未即受其敵其初隂攪之而未<lb/>
明犯之及其成敗之未決去住之未定分道整軍而前<lb/>
<pb n="KR2f0039_WYG_095-12b"/>
收中原之豪族以為吾爪牙據中原之沃壤以為吾囊<lb/>
索立契丹之主使率契丹之衆歸　故部還主渤海諸<lb/>
戎之在中原者各随其主而返其故則女真亦不能獨<lb/>
立於中原今人徒見其外厖然以大而不知其中枵然<lb/>
以空女真之衆曽不當奚契丹渤海韎<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>等諸國十之<lb/>
一五國之衆又不當河南山東河朔闗隴等諸道百之<lb/>
一措女真於五國之間固已甚微措五國於中原之内<lb/>
蓋益甚𦕈今吾與中原相合而為一則五國不得不散<lb/>
<pb n="KR2f0039_WYG_095-13a"/>
而去女真不得不迸而歸茍為不然則亦自相魚肉決<lb/>
不能相守不貳以與我並争於中原也諸戎與中原相<lb/>
錯世俗所謂猫䑕之相乳蜈蚣蛙蛇之同穴者也烏能<lb/>
久而相安五胡之亂劉氏為匈奴而胡滅之石氏為胡<lb/>
而冉閔滅之鮮卑又滅之慕容氏為鮮卑而氐滅之復<lb/>
興而晉又滅之苻氏為氐而羌滅之復興而羌又滅之<lb/>
姚氏為羌而晉滅之金人殘滅諸戎陵蹂中原假合而<lb/>
為一家凡今相處者非其不共戴天之讎則其不反兵之<lb/>
<pb n="KR2f0039_WYG_095-13b"/>
讎也故不獨中原與金人不相安而諸戎亦與金人不<lb/>
相安也金人常蓄土摧瓦觧之勢於其腹心而吾不思<lb/>
所以謀之亦可謂偷安茍活之計矣使偷而可安茍而<lb/>
可活如是而能久猶云可也太祖太宗相與議汴洛之<lb/>
都太宗以遷為難則決䇿居汴太祖嘆曰不及百年東<lb/>
南之力竭矣未五六十年而東南已以病告蓋重兵宿<lb/>
於京師而供給仰於東南京師之備愈滋則東南之力<lb/>
愈負重今以東南為國西自興梁東至呉越羅兵為守<lb/>
<pb n="KR2f0039_WYG_095-14a"/>
已過承平之大半而未止也不獨飬兵而所以為國之<lb/>
具其取諸東南者又倍重於承平之時今將五十年矣<lb/>
其力日削一日嵗朘一嵗蘇綽之在魏也以國用不足<lb/>
重為征稅之法既而嘆曰今所為正如張弓非平世法<lb/>
也後之君子誰能弛之東南立國之初一時張弓之法<lb/>
至今不弛而更急者多矣近世趙開為鹽酒之法以贍<lb/>
蜀師將死言曰若因循不恢復蜀將大困而我為禍首<lb/>
也此與蘓綽之意無異今張弓之法不弛而更加急恐<lb/>
<pb n="KR2f0039_WYG_095-14b"/>
非可以持久也大抵東南本非久立國之地民力盡則<lb/>
國從之漢自靈帝以後而南北分在南為孫氏晉自愍<lb/>
帝以後而南北分在南猶為司馬氏已而為劉氏為兩<lb/>
蕭氏為陳氏唐自昭宗以後而南北分在南為楊氏已<lb/>
而為李氏惟司馬氏有南最久名為百有二年而其間<lb/>
擁虚器徒有名號者嵗月居多亦可謂國非其國也故<lb/>
在今日不得不注意中原以紓東南迫切之勢以圖宗<lb/>
社堅長之䇿西晉凡五十二年武帝粗安者二十餘年<lb/>
<pb n="KR2f0039_WYG_095-15a"/>
而惠帝懐愍極亂者三十餘年至元帝中興而中原已<lb/>
無情於司馬氏矣何者相恩之日少相毒之日多也故<lb/>
晉人恢復為難然桓温至㶚上劉裕入長安中原猶有<lb/>
戀戀之情所謂長安十陵是公家墳墓咸陽宫殿是公<lb/>
家室宅舍此何之是時闗中相繼為苻姚割據將八十<lb/>
年與劉裕初漠然也而苦邀其留痛恨其返蓋慮北有<lb/>
拓跋西有赫連此華人真情終不安於他役也我自太<lb/>
祖造邦徳澤洽於中原者二百年今相離雖漸久而其<lb/>
<pb n="KR2f0039_WYG_095-15b"/>
情未泯也為我毁族為我毁身不可勝數而終不悔豈<lb/>
可使之帖然受制於人而無所泄其憤闊然相踈於我<lb/>
而無所效其情紹興隆興屢欲恢復而不就蓋謀國大<lb/>
臣握兵諸將之過而非中原之難下也中原難下當在<lb/>
它時日愈久則情愈衰情衰則相視如路人甚則相疾<lb/>
如仇讎此則中原難下之時也宣和取燕山契丹謂吾<lb/>
師曰南人只道燕雲是我故地不道屬我已二百餘年<lb/>
能無許久君臣之情今日但當死鬬故涿易二州之外<lb/>
<pb n="KR2f0039_WYG_095-16a"/>
其餘皆恝然也它時中原故應有此氣象有此氣象則<lb/>
難圖矣政使不與敵人相安則恐當有草萊豪傑起而<lb/>
收之今日雖有豪傑亦未能收何者人情未忘我也人<lb/>
情未忘我則知有我不知有它從我則能行捨我則不<lb/>
能立故豪傑睥睨而不敢輕發必待我而後可動雖使<lb/>
有赤眉王郎亦必託漢為名託漢為名則借漢為重是<lb/>
其權已在漢也權在漢則終當歸漢何者偽不敵真也<lb/>
今陛下握敵人興亡之權制豪傑從違之命而或者以<lb/>
<pb n="KR2f0039_WYG_095-16b"/>
為恢復甚難陛下過聽而未決則足未甞有以的然可<lb/>
指之形判然不可易之理而告陛下者也臣謂今日有<lb/>
事於中原以十分為率而計之六分用中原攻金人一<lb/>
分用諸戎攻金人三分用東南攻金人若十分盡仰東<lb/>
南此晉宋所以多無成也宋文帝謂佛貍曰河南舊是<lb/>
我地今當脩復不干河北不知中原已無情於司馬氏<lb/>
而安得有情於劉氏也故檀道濟王𤣥謨之力易窮佛<lb/>
貍之勢難遏蓋專取力於東南而無所借助於中原此<lb/>
<pb n="KR2f0039_WYG_095-17a"/>
元嘉所以再舉而再屈非今日事勢之比也今日事勢<lb/>
大畧與東漢相同西漢自髙祖以至平帝二百年而奪<lb/>
於王氏十五年光隂未逺風聲相聞故人情思漢為深<lb/>
光武起於中原其勢為便陛下興於東南其勢為不甚<lb/>
便然光武極其力堅其志而期於必成陛下容有所疑<lb/>
容有所憚者必有一擲之語孤注之言以動揺陛下之<lb/>
心而不知天下有全䇿如臣之謀也光武至不樂兵甞<lb/>
言每一發兵頭須為白闗東初平不堪兵間之積苦且<lb/>
<pb n="KR2f0039_WYG_095-17b"/>
欲置隗囂公孫述二子於度外然終不能自已者慮後<lb/>
患之難圖也況陛下守東南難久立之地對女真不並<lb/>
存之敵未易可以安枕髙卧置此敵於度外以隗季孟<lb/>
公孫子陽待之也夫天下之勢至此不變則不觧氣候<lb/>
煩蒸非疾雷迅雨則欝滯之氣不散清明之氣不回當<lb/>
是之時惟英主能與世為雷雨陛下真英主也可惜蹉<lb/>
跎玩時將老陛下齒髪迤邐遺患將殃陛下之子孫凡<lb/>
今所患兵之未精財之未裕陛下試令臣熟數於前然<lb/>
<pb n="KR2f0039_WYG_095-18a"/>
後知兵非難精財非難裕臣雖無似自度與陛下辦此<lb/>
而不難陛下誠能變風俗銷朋黨使淫辭詖行者舉不<lb/>
得作則出與陛下同心圖事協力濟功者將患其多不<lb/>
患其少臣雖不才誠自信與陛下辦此而不難臣非敢<lb/>
自謂能也陛下有英主之髙資一借筯可以轉移天下<lb/>
之安危一躡足可以鈐制英豪之死生故臣敢謂與陛<lb/>
下畫䇿與陛下任事足以取效而無難恃陛下之為英<lb/>
主也如臣區區可惜為斤斧之所傷殘風波之所覆溺<lb/>
<pb n="KR2f0039_WYG_095-18b"/>
生無所成死有遺恨實惟陛下圖之<lb/>
孝宗屢易相國論未定質為太學正上䟽曰陛下即位<lb/>
以来慨然起乗時有為之志而陳康伯葉義問汪澈在<lb/>
廷陛下皆不以為才於是先逐義問次逐澈獨徘徊康<lb/>
伯難於進退陛下意終鄙之遂決意用史浩而浩亦不<lb/>
稱陛下意於是決用張浚而浚又無成於是決用湯思<lb/>
退今思退専任國政又且數月臣度其終無益於陛下<lb/>
夫宰相之任一不稱則陛下之志一沮前日康伯持陛<lb/>
<pb n="KR2f0039_WYG_095-19a"/>
下以和和不成浚持陛下以戰戰不騐浚又持陛下以<lb/>
守守既困思退又持陛下以和陛下亦甞深察和戰守<lb/>
之事乎李牧在鴈門法主於守守乃有戰祖逖在河南<lb/>
法主於戰戰乃有和羊祜在襄陽法主於和和乃有守<lb/>
何至分而不使相合今陛下之心志未定規模未立或<lb/>
告陛下金弱且亡而吾兵甚振陛下即勃然有勒燕然<lb/>
之志或告陛下吾力不足恃而金人且来陛下即萎然<lb/>
有盟平涼之心或告陛下吾不可進金不可入陛下又<lb/>
<pb n="KR2f0039_WYG_095-19b"/>
蹇然有指鴻溝之意使臣為陛下謀會三者為一天下<lb/>
烏有不治哉<lb/>
質又奏曰臣甞論之夫人之為國利至不能不喜害至<lb/>
不能不懼惟其當利害之際喜而不示其喜之之形懼<lb/>
而不露其懼之之迹故其虚實不可得而窺而淺深不<lb/>
可得而測何者慮之素定故不揺飬之素厚故不驚彼<lb/>
其輕喜而驟懼者皆慮之不定飬之不厚故倉卒迫懼<lb/>
之中利得以怵而動害得以脅而遷嗟夫天下之變生<lb/>
<pb n="KR2f0039_WYG_095-20a"/>
於有間而可入善為國者深藏其喜懼之端補綻縫隙<lb/>
以自秘其肺腑使人操之而莫能抵其淵叩之而莫能<lb/>
揣其鑰窮搜曲覽而莫能得其要領當是之時雖有强<lb/>
隣悍敵亦且逡廵退縮而不敢措意於我臣觀自古謀<lb/>
人之國既先誘之以利又倡之以害夫誘之以利而倡<lb/>
之以害所以尋其間也或者不能開其尋之之路而閉<lb/>
其入之之門喜懼之情洋溢於内而表暴於外故墮其<lb/>
計而不知此何異搏人而授之以手足盜在門而自啓<lb/>
<pb n="KR2f0039_WYG_095-20b"/>
其鍵也其亦可謂大惑矣蓋昔者秦人欲以十五城而<lb/>
易趙璧趙人雖吝於子璧而喜於得城璧既入而城不<lb/>
割則倉皇攜璧以歸夫秦人以虎狼之心欲盡吞諸侯<lb/>
而宰天下其志豈在璧也而藉以試趙趙人信之則秦<lb/>
人固已得其肺腑矣是以暴驁陵刼至於加兵而不忌<lb/>
蓋知其無能為也楚子伐宋而宋不服令其師曰入築<lb/>
室反耕楚烏能築室反耕也哉何者越千里以伐人而<lb/>
强晉蠢蠢然又有欲動之勢形孤而心揺必不能久矣<lb/>
<pb n="KR2f0039_WYG_095-21a"/>
而華元不得其情震悼惴慄奔走求盟若不可以終日<lb/>
此其勢不得不折而歸楚是二國者其初未甞有致弱<lb/>
之形而不能自窒其間以至於顛沛而不可自立故臣<lb/>
甞以為善謀國者尋其間而善為國者窒其間近者傳<lb/>
北朝欲歸河南之地臣聞之士大夫以為朝廷至於動<lb/>
色相慶已而聞北朝欲遷汴京之都臣聞之士大夫以<lb/>
為朝廷錯愕而莫知所為夫河南之歸汴京之遷此不<lb/>
待智者而得其是非矣何者古之棄地有三或不能有<lb/>
<pb n="KR2f0039_WYG_095-21b"/>
而弃或無所得而弃或交相易而弃此三者今北朝皆<lb/>
無焉臣固知河南之不歸也然而此言之所以出者臣<lb/>
恐北朝之謀以利誘我而試其喜不喜也古之遷都有<lb/>
三或以兵火殘敝而遷或以隣敵窺伺而遷或以形勢<lb/>
迫隘而遷此三者今北朝皆無焉臣固知汴京之不遷<lb/>
也然而此言之所以出者臣恐北朝之謀以害喝我而<lb/>
試其懼不懼也此正當今窒間之時而喜懼之形烏可<lb/>
輕出哉臣讀東晉謝安傳而詳觀其處利害之際至於<lb/>
<pb n="KR2f0039_WYG_095-22a"/>
苻堅之宼而不為懼謝𤣥之勝而不為喜未甞不咨嗟嘆<lb/>
息以為後世君子之莫及而推原其故則蓋本於慮之素<lb/>
定而飬之素厚是以利不能誘害不能喝夫天下之事縁<lb/>
飾之則以文雅而鎮壓之則以器局就二者而輕重之寜<lb/>
不足於文雅而器局之君子天下國家不可一日無也<lb/>
質又奏曰臣嘗論之曰静而觀利害之變揣其輕重量<lb/>
其多寡而擇其害輕利重害寡利多者為之雖間有所<lb/>
拂於世俗則固當有所勿恤何者天下之利害紛紜反<lb/>
<pb n="KR2f0039_WYG_095-22b"/>
覆於㝠漠之中摶之而不可執其形尋之而不可究其<lb/>
端然輕重有定勢而多寡自有定量甚不難知也今夫<lb/>
以銖兩鈞石而視衡則銖不若兩兩不若鈞鈞不若石<lb/>
以龠合升斗斛而觀其量則龠不若合合不若升升不<lb/>
若斗斗不若斛善處利害者如衡之於銖兩鈞石量之<lb/>
於龠合升斗斛深明於毫忽之間曲辨於勺撮之際惟<lb/>
夫世之君子心不平而氣不定髙則為名所眩下則為<lb/>
利所怵是以輕重之定勢多寡之定量舉皇惑顛倒而<lb/>
<pb n="KR2f0039_WYG_095-23a"/>
莫知晁錯之削七國王深謀之挑李虜朱異之納侯景<lb/>
楊國忠之服安南昔以為利一而害百者利一而害百<lb/>
雖童子亦有所避而不為執天下之柄而不若童子之<lb/>
識亦可謂大拙矣臣嘗歎伏會昌宰相李徳裕之善處<lb/>
事以為非庸材常智所可及烏介可汗饑不能振退渾<lb/>
党項請以部落撃之因天徳軍使田牟以為言徳裕曰<lb/>
不可沙沱退渾不可恃也見利則進遇敵則走誰肯為<lb/>
用邪天徳兵素弱以一城與勁虜角必敗黠戞斯攻安西<lb/>
<pb n="KR2f0039_WYG_095-23b"/>
北庭武宗欲求其地徳裕曰不可安西距京師七千里北<lb/>
庭五千里異時河隴為我郡縣故能緩急調運河隴既入<lb/>
吐蕃則何所興發何道餽輓縱得無用嗟夫有誅虜之便<lb/>
而不進有得地之勢而不取此庸材常智之所謂失機者<lb/>
也而徳裕所以揣輕重者甚明而量多寡者甚精以為誅<lb/>
虜而生釁則不如勿誅得地而耗財則不如勿得故他人<lb/>
以為可徳裕以為不可而今之謀利害者不然近者括沙<lb/>
田籍銅器此其為利之士大夫沙田之數租以石計錢以<lb/>
<pb n="KR2f0039_WYG_095-24a"/>
緍計殆不過十數萬而江淮浙西之民咨嗟憤恨有甚不<lb/>
堪者舉天下之銅器而付之爐冶或者以為風餐土蝕之<lb/>
餘薪烹火化之後頗不利於鑄錢而生民器用一掃而空<lb/>
之此二者皆以毫髪之利而召天下之怨豈非謀利害者<lb/>
不揣輕重不量多寡之過歟臣聞天下之人誰能皆有以<lb/>
順適其意茍使吾事舉而有功功成而有利則雖朝謗夕<lb/>
誹固有不必問者今之所圖者百分之勞曽未有一分之<lb/>
獲而天下已紛紜議論而不可禁臣以為善計利害者不<lb/>
<pb n="KR2f0039_WYG_095-24b"/>
為也<lb/>
質又上固本論其一曰夫所謂重淮者何臣甞論之曰有<lb/>
三鎮然後能守河有兩淮然後能守江江之恃兩淮如河<lb/>
之恃三鎮皆所以藩籬其外而扄鐍於内自渡江以来强<lb/>
鄰悍敵相與隔樊墻而分爾汝葢無嵗而不有疆埸之警<lb/>
然建康未甞聆西北金革之聲而長江未甞染敵人戎<lb/>
馬之氣雖苻堅傾天下之鋒而盡銳於一擲卒阻於淝水<lb/>
而止宋文帝與佛狸相抗彼佛狸之師非脆敵矣衝蕩飄<lb/>
<pb n="KR2f0039_WYG_095-25a"/>
忽一旦而臨瓜歩遂與建康相望然逡廵退避若不可以<lb/>
終日故臣以為晉之所以能保江左者以兩淮有以當其前<lb/>
佛狸之所以不能越瓜歩者以兩淮有以邀其後國家<lb/>
渡江之初跡未著而心未安是故有兩淮而不能守和<lb/>
親之後誓已定而約已明是故有兩淮而不敢守然不能<lb/>
蔽淮終不可以蔽江今沿江之屯有四一軍駐鄂州一軍<lb/>
駐池州一軍駐建寜一軍駐鎮江平居無事形聨氣接<lb/>
可以當衝要而塞孔道一旦有急上下數千里聚之則不<lb/>
<pb n="KR2f0039_WYG_095-25b"/>
徧散之則不多故臣以為蔽江先於蔽淮非以為淮之果可<lb/>
蔽江也綴之於前而待之於後則守之也固而應之也<lb/>
閒葢軍旅之中一夫被重鎧一夫被單鎧被重鎧者一鎧洞<lb/>
則一鎧存而被單鎧者一鎧洞則肌膚切矣然而今日之<lb/>
計有蔽江之實而無蔽江之名有蔽江之實則我得利無<lb/>
蔽江之名則彼不驚此不可以不熟講也今兩浙九州郡<lb/>
之卒亡者不補而在者無幾是故有其籍而無其名所以<lb/>
供官吏衛府庫逓郵傳者舉不能備數如是則莫若舉<lb/>
<pb n="KR2f0039_WYG_095-26a"/>
給役之名而增州郡之卒小州五百人大州倍之今之<lb/>
兩淮地曠人稀而郡縣孤弱是以有冐禁通茶之商出<lb/>
沒乎其間發源於江西而波流於江北蓋甞震動郡縣<lb/>
力不能制如是則莫如以禦盜之名而增廵檢之土兵<lb/>
尉司之弓手小寨土兵二百人大寨倍之小縣之弓手<lb/>
百人大縣倍之一路有幾州一州有幾縣一縣有幾寨<lb/>
誠能皆勇銳悍敏之夫厲之以戈矛弓矢之法而示之<lb/>
以坐作進退之節誘之以賞懲之以罰不出五年則精<lb/>
<pb n="KR2f0039_WYG_095-26b"/>
兵可以所在而有此可謂我得其利而彼不驚者也陛<lb/>
下若以臣之言為然則密諭兩淮之計臣可以損其餽<lb/>
軍之數而留之以為飬土兵之資則兩淮不為無用而<lb/>
緩急可以綴敵長江不為無助而倉卒得以為備蓋天<lb/>
下之事不可使庸夫處之庸夫處之則安坐而待釁不<lb/>
可使褊夫處之褊夫處之則張皇而生變惟夫緩不為<lb/>
庸急不為褊然後能收𡨕𡨕之功是臣之䇿也其二曰<lb/>
夫所謂重蜀者何臣甞論之蜀之常勢非盜賊竊發蠻<lb/>
<pb n="KR2f0039_WYG_095-27a"/>
夷侵擾之為可憂而將帥專制之為可畏自古蜀之盜<lb/>
賊惟公孫述李雄崛起於閭閻草野之中猖狂僭竊以<lb/>
自正朔蓋適當大亂之世自李寳張忠之敗羅尚之死<lb/>
而朝廷不復有一戈一㦸入劍閣縱横飄忽聽其所往<lb/>
而莫之限故此二人者前無所忌後無所顧得以坐成<lb/>
割據之勢其餘如漢之馬相趙祗晉之譙縱本朝之王<lb/>
均李順皆不旋踵而撲滅唐自天寳以後蜀嵗被南詔<lb/>
之擾蓋甞一至成都而不能居又甞再犯而不能入然<lb/>
<pb n="KR2f0039_WYG_095-27b"/>
卒以奔敗而逺遁故臣以為盜賊竊發蠻夷侵擾皆不<lb/>
為蜀憂何者主客之勢然也今夫蜀地險阻而離隔其<lb/>
人柔忍而樸厚惟其地險阻而離隔故盜賊卒然起於<lb/>
其間而首尾肘腋不能以相應故其心揺蠻夷無故而<lb/>
深入則斷續先後不能以相入故其勢孤心揺者易散<lb/>
勢孤者難立可以為一時之擾而不可為久逺之患至<lb/>
於柔忍樸厚之人呼之則來招之則應有姦雄桀勇之<lb/>
夫而專制乎其上浸滛漸漬久而必至於為害故唐之<lb/>
<pb n="KR2f0039_WYG_095-28a"/>
崔寜韋臯皆積累嵗之久遂擁兵擅利以抗朝廷梁之<lb/>
王建後唐之孟知祥亦皆先恢拓其腹心而長飬其羽<lb/>
翼一旦反目而從容談笑坐得數千里之地小而為崔<lb/>
韋大而為王孟凡久而制蜀未有不然者此臣之所以<lb/>
為今日之慮也今之制蜀者其初始有一時之功栽培<lb/>
涵飬而遂有不可拔之勢兄弟之相承支黨之相聮吏<lb/>
之奉承其風㫖民之習熟其名字也蓋已久矣夫平居<lb/>
無事彼猶肯以虚名奉我我得以虚名役彼彼不幸有<lb/>
<pb n="KR2f0039_WYG_095-28b"/>
揺足之變則虚名有不可施而實禍將生蓋臣以為杜<lb/>
鴻漸擇其所畏假之以兵而布之列郡以扼其勢而制<lb/>
其姦重誨納涼師之兵於蜀之腹心以幸其有所憚而<lb/>
不敢動而不知夫圉虎豹於一閑跳踉奮嚙乃所以趣<lb/>
其鬬擬刃於人胷手足不疾應者未之有矣鴻漸之䇿<lb/>
是圉虎豹於一閑而重誨之䇿則擬刃於其胷也故二<lb/>
策之在今日皆有所不可行何者將以銷變而反以生<lb/>
變非朝廷之利也臣愚以謂鎮静而不驚寛緩而不迫<lb/>
<pb n="KR2f0039_WYG_095-29a"/>
久逺而有利者莫若厚恤二川之民於常賦之外時有<lb/>
所蠲除其征需於常傭之外時有所寛簡其力役間遣<lb/>
使者發徳音下明詔丁寜委曲為之訓辭而深恤其疾<lb/>
苦蓋朝廷之待巴蜀必有以大過於江淮閩浙湖廣之<lb/>
民而後有以大慰巴蜀之心使其常有不能忘朝廷之<lb/>
心則緩急之際斯有不忍負朝廷之意夫如是則將帥<lb/>
能有兵而不能有民有兵而不能有民則可以為患而<lb/>
不可為大患今兩川之民外資邉屯内供朝廷以臣度之<lb/>
<pb n="KR2f0039_WYG_095-29b"/>
蓋必有重困者縱而不收恐為專制者資耳<lb/>
袁說友上規恢三事奏曰臣仰惟陛下神功聖武超冠<lb/>
古昔深念列聖二百年之貽謨中原千萬人之思漢粤<lb/>
自踐祚力圖大勲臨朝慨嗟日軫宸慮將帥之能否上<lb/>
厪於主擇士卒之貧窶曲意以加惠繕治器甲修築城<lb/>
堡選練將士儲峙金穀雲屯之分布馬政之蕃息凡是<lb/>
數者陛下已經理而整齊之然臣猶有愚慮以獻陛下<lb/>
其說有三一曰毋露機二曰毋較禮三曰毋輕敵夫帝<lb/>
<pb n="KR2f0039_WYG_095-30a"/>
王之兵貴謀而賤戰智者之謀計定而機不發史臣論<lb/>
光武之復漢而歸之沈幾先物焉蓋機之不沈則事未<lb/>
及舉而迹已布見將物先於我而我烏能先物哉臣碩<lb/>
陛下以貴謀為先以沈機為智舉事貴乎漸使彼浸聞<lb/>
而不疑決䇿貴乎神使出其意而叵測戒飭邊吏防姦<lb/>
人之探刺申諭統帥毋生事以張皇凡吾求以勝敵者<lb/>
横斜曲直而彼莫知所終焉此臣所謂毋露機也自古<lb/>
復人之讐必以吾所不足愛而易其所可愛小利不較<lb/>
<pb n="KR2f0039_WYG_095-30b"/>
小屈不恤此其志未可量也越王報呉卑辭厚禮惟呉<lb/>
是徇蓋辭之卑禮之厚於吾固無損也而適足以滋其<lb/>
驕玩之習稔其怙惡之志而重吾國人憤懣不平之氣<lb/>
用是以報烏有弗濟者臣碩陛下毋憚言辭毋惜苛禮<lb/>
酬應之儀毋薄於疇昔使命之遣毋惜於稱臣將取故<lb/>
予而飬其貪侈之姦屈己下人而激吾國人之憤謀之<lb/>
如此而待之又如此豈不足以舉事哉此臣所謂毋較<lb/>
禮也夫以有餘者待人而以不敢自足者處已則無玩<lb/>
<pb n="KR2f0039_WYG_095-31a"/>
敵無輕舉將見可而進如破竹矣東漢之初匈奴飢役<lb/>
自相紛争臧宫馬武碩得五千騎以立功光武謂傳聞<lb/>
之事常多失實帝非謂其果無是事特欲益稔其惡静<lb/>
觀其變而徐起以取之耳故其後有空朔庭之舉天下<lb/>
之事亦豈在驟忽而亟圖哉臣碩陛下幸敵人年来衰<lb/>
亡已兆而愈先自治嘉中原年来思漢正切而益務綏<lb/>
懐常若彼有難圖之形而我未有必取之勢蓄銳飬晦<lb/>
堅意篤志待時而動奮然必為將何往而弗克者此臣<lb/>
<pb n="KR2f0039_WYG_095-31b"/>
所謂毋輕敵也夫是三者固豈區區然求目睫之勝哉<lb/>
飬吾之力以深藏其機安吾之民以姑盡其禮全吾之<lb/>
䇿以熟料其敵皆所以為不可測之計期必發而必中<lb/>
爾惟陛下鑒臣之說以觀今日之勢而不以為迂將不<lb/>
嵗月而復古興周明謨隆漢匹休周宣漢光於千載之<lb/>
上如臣等輩期與中原赤子共覩漢官威儀之盛豈不<lb/>
壯哉<lb/>
說友又上言曰臣甞觀漢髙祖最善慮事方天下未定<lb/>
<pb n="KR2f0039_WYG_095-32a"/>
自闗以西每先固守然後東征西伐得以取勝其自將<lb/>
擊陳豨也非蕭何守闗中則韓信之叛實累其後明年<lb/>
又自將擊布亦回視郤慮常使問蕭相國何為帝之意謂<lb/>
寜使吾之伐人者未克毋寜使吾之境有變焉蓋跋前<lb/>
㚄後以掣吾肘用兵之大忌也臣仰惟陛下神功聖武<lb/>
超冠古昔深念列聖二百年之貽謨中原千萬人之思<lb/>
漢粤自踐祚力圖大勲將率則上廑於主擇卒伍則捐<lb/>
金以加惠器甲城堡士馬金榖凡古人戰勝攻取之具<lb/>
<pb n="KR2f0039_WYG_095-32b"/>
陛下已經理而整齊之夫以天道好還之理祖宗在天<lb/>
之靈而鑒觀陛下復古之念如此固已啓佑大業而開<lb/>
疆拓土之盛復見於今日矣然臣猶有愚慮不識忌諱<lb/>
以獻陛下伏見年来江湖之盜時敢竊發比者廣西李<lb/>
接小宼亦敢為妖此固自投死地何足誅鋤而臣私憂<lb/>
過計以為當清明偃戈之朝區區疥癬随自殄滅固何<lb/>
足道然陛下方篤意復古勲在朝夕它日復㑹東都舉<lb/>
國大進於時江湖閩廣數路萬一有警必有㚄後掣肘<lb/>
<pb n="KR2f0039_WYG_095-33a"/>
之患此豈可以不預為之防也夫江西湖南盜賊固當<lb/>
深慮若閩廣三路尤不可忽蓋地土牽聮團簇又諸郡<lb/>
相望别無險隘譬之岡阜自成一區或有寇盜茍不即<lb/>
滅非若江西湖南路地形斷續隔别分散時有髙下險<lb/>
限之比若不先為之䇿異日必為後累臣輙以管見五<lb/>
說仰溷天聽其一曰乞行下閩廣三路提刑司專一措<lb/>
置諸州禁軍令守臣同本州兵官日務訓閱立為賞罰<lb/>
激厲能否並不得占用一名提刑每嵗循行㸃按不得<lb/>
<pb n="KR2f0039_WYG_095-33b"/>
因而搔擾月具見管禁兵姓名人數申奏其二曰閩廣<lb/>
諸郡城壁頽圮兵器朘削二廣尤甚乞行下三路運司<lb/>
借撥錢本同各州守臣措置日下修築城壁務令堅固<lb/>
打造器甲務為可用具已修打過城壁器甲數目申奏<lb/>
其三曰二廣郡守多係部闕凡以資序而得者率是癃<lb/>
老罷羸之人何以應猝乞命大臣更擇𦂳要州取㫖升<lb/>
作堂闕選材差授許除第二任知縣人内係極瘴去處<lb/>
厚立賞格三路守臣陛辭之日戒以訓兵愛民之事庶<lb/>
<pb n="KR2f0039_WYG_095-34a"/>
使材力有餘可以責任其四曰每遇三路謀帥擇憲必<lb/>
先威望智略足以彈壓鎮服者仍乞同各州守臣皆一<lb/>
一久任毋遽遷易如任滿日部内無竊發事並與遷秩<lb/>
召擢否則取㫖議罰以為懲勸其五曰竊惟聖化旁洽<lb/>
逺民興行年来二廣之士浸多秀頴宜命大臣搜揚薦<lb/>
召擇其一二以漸擢用誠足以收逺郡之心銷姦慝之<lb/>
習亦漢髙慰趙子弟之遺意也臣愚欲望睿斷首以閩<lb/>
廣為重頫鑒臣說以次施行庶幾陛下飬晦蓄銳奮然<lb/>
<pb n="KR2f0039_WYG_095-34b"/>
必為之日可以專意北向無復顧後之憂蓋天下之事<lb/>
惟周防厚慮者為不可敵也惟陛下謹之重之以全大<lb/>
計實宗社幸甚<lb/>
　<lb/>
　<lb/>
　<lb/>
　<lb/>
　歴代名臣奏議卷九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議巻二十二</head> <lb/>
    <p>
<pb n="KR2f0039_WYG_022-1a"/>
欽定四庫全書<lb/>
　歴代名臣奏議巻二十二<lb/>
　　　　　　　　　　　明　楊士竒等　撰<lb/>
　　郊廟<lb/>
宋欽宗時侍御史李光論明節皇后不當立忌狀曰臣<lb/>
凖西上閤門關準太常寺關今年迎奉道君太上皇帝<lb/>
若在四月二日到京緣當日係明節皇后忌辰合分定<lb/>
奉迎及行香官者臣甞考求典禮明節皇后不當立忌<lb/>
<pb n="KR2f0039_WYG_022-1b"/>
昨緣太常少卿林震率意迎合妄援温成故事為明節<lb/>
皇后立忌因以為例不復討論遂使聖朝著非禮之舉<lb/>
貽譏後世不可不革臣竊詳忌日之制罷樂廢務修齋<lb/>
行香皆致其子孫追慕之誠五季之亂可謂無禮法矣<lb/>
周世宗宣懿皇后入廟議者猶以太后在上疑祔廟之<lb/>
後立忌非便嘉祐中言者以乆雨隂沴宗廟之禮恐有<lb/>
未順且謂城南立温成廟四時祭享並同太廟之禮盖<lb/>
當時有司失於講求商宗遭變飭已思咎祖已訓以典<lb/>
<pb n="KR2f0039_WYG_022-2a"/>
祀無豐于昵況以嬖寵列於秩祀非所以享天心奉宗<lb/>
廟之意也熈寧中有司議改温成廟為祠殿歲時遣宫<lb/>
臣行事忌日齋祭並合廢罷識者是之今陛下初嗣歴<lb/>
服宜大正始之時宗廟國之大事伏望聖慈下有司討<lb/>
論典禮務合中制所有明節忌辰乞且依温成故事罷<lb/>
百官奉慰行香止令内臣就祠殿行事薦以常饌庶合<lb/>
典禮<lb/>
高宗紹興初權禮部尚書胡直孺等言國朝配祀自英<lb/>
<pb n="KR2f0039_WYG_022-2b"/>
宗始配以近考司馬光吕誨爭之以為詘祖進父然卒<lb/>
不能奪王珪孫抃之諂辭其後神宗謂周公宗祀在成<lb/>
王之世成王以文王為祖則明堂非以考配明矣王安<lb/>
石亦對以誤引孝經嚴父之説惜乎當時無有辨正之<lb/>
者今或者曰后稷為周之祖文王武王是為二祧高祖<lb/>
為漢之祖孝文孝武特崇兩廟皆子孫世世所奉承者<lb/>
太祖為帝者祖太宗真宗宜為帝者宗皇祐以一祖二<lb/>
宗並配議岀扵此直孺䓁聞前漢以高祖配天後漢以<lb/>
<pb n="KR2f0039_WYG_022-3a"/>
光武配明堂盖古之帝王非建邦啓土者皆無配天之<lb/>
祭故雖周之成康漢之文景明章其徳業非不美也然<lb/>
而子孫不敢推以配天者避祖宗也有宋肇基創業之<lb/>
君太祖是也太祖則周之后稷配祭扵郊者也太宗則<lb/>
周之文王配祭扵明堂者也此二祭者萬世不遷之法<lb/>
皇祐宗祀合祭天地固宜以太祖太宗配當時盖拘扵<lb/>
嚴父故配帝并及扵真宗今主上紹膺大統自真宗至<lb/>
扵神宗均為祖廟獨躋患在扵無名並配則㡬同扵祫<lb/>
<pb n="KR2f0039_WYG_022-3b"/>
饗今叅酌皇祐詔書請合祭昊天上帝皇地祗于明堂<lb/>
奉太祖太宗以配惟禮專而事簡庶㡬可以致力扵神<lb/>
萬世行之可也<lb/>
四年國子監丞王普上言曰明堂有未合禮者十一事<lb/>
其一謂陶匏用扵郊丘玉爵用扵明堂今兹明堂實兼<lb/>
郊禮宜用陶匏他日正宗祀之禮當奉玉爵其二禮經<lb/>
太牢當以牛羊豕為序今用我将之詩遂以羊豕牛為<lb/>
序所謂以辭害意豈有用大牲作元祀而反在羊豕之<lb/>
<pb n="KR2f0039_WYG_022-4a"/>
後者其三陳設尊罍宜倣周官司尊彞秋甞之制其四<lb/>
泛齊醴齊宜代以今酒而不易其名其五其六祭噐冕<lb/>
服當從古制其七皇帝末後詣齋室則是致齋二日有<lb/>
半乞用質明以成三日之禮其八齋不飲酒茹葷乞罷<lb/>
官給酒饌俾得專心致志交扵神明其九設神位版及<lb/>
升煙奠冊不當委之散吏其十十一皆論樂並從之<lb/>
五年吏部員外郎董棻言臣聞戎祀國之大事而宗廟<lb/>
之祭又祀之大者也大祀禘祫為重祫大禘小則祫為<lb/>
<pb n="KR2f0039_WYG_022-4b"/>
莫大焉今戎事方殷祭祀之禮未暇徧舉然事有違經<lb/>
戾古上不當天地神祗之意下未合億兆黎庶之心特<lb/>
出扵一時大臣好勝之臆說而行之六十年未有知其<lb/>
非者顧雖治兵禦戎之際正厥違誤宜不可緩仰惟太<lb/>
祖受天明命混一區宇即其功徳所起宜祫饗以正東<lb/>
向之尊逮至仁宗親行祫享甞議太祖東向用昭正統<lb/>
之緒當時在廷之臣僉謂自古必以受命之祖乃居東<lb/>
向之位本朝太祖乃受命之君若論七廟之次有僖祖<lb/>
<pb n="KR2f0039_WYG_022-5a"/>
以降四廟在上當時大祫止列昭穆而虚東向盖終不<lb/>
敢以非受命之祖而居之也暨熈寕之初僖祖以世次<lb/>
當祧禮官韓維䓁據經有請適王安石用事奮其臆說<lb/>
以太祖不得東向為恨安石肆言以折之已而欲罷太<lb/>
祖郊配神宗以太祖開基受命不許安石終不以為然<lb/>
元祐之初翼祖既祧正合典禮至扵崇寧宣祖當祧適<lb/>
蔡京用事一遵安石之術乃建言請立九廟自我作古<lb/>
其已祧翼祖宣祖並即依舊循沿至今太祖尚居第四<lb/>
<pb n="KR2f0039_WYG_022-5b"/>
室遇大祫處昭穆之列今若正太祖東向之尊委合禮<lb/>
經太常寺丞王普又言棻所奏深得禮意而其言尚有<lb/>
未盡臣竊以古者廟制異宫則太祖居中而羣廟列其<lb/>
左右後世廟制同堂則太祖居右而諸室皆列其左右<lb/>
者祫饗朝踐于堂則太祖南向而昭穆位于東西饋食<lb/>
于室則太祖東向而昭穆位于南北後世祫饗一于堂<lb/>
上而用室中之位故唯以東向為太祖之尊焉若夫群<lb/>
廟迭毀而太祖不遷則其禮尚矣臣故知太祖即廟之<lb/>
<pb n="KR2f0039_WYG_022-6a"/>
始祖是為廟號非謚號也惟我太宗嗣服之初太祖廟<lb/>
號已定雖更累朝世次猶近每扵祫享必虚東向之位<lb/>
以其非太祖不可居也迨至熈寧又尊僖祖為廟之始<lb/>
祖百世不遷祫享東向而太祖常居穆位則名實舛矣<lb/>
儻以熈寧之禮為是僖祖當稱太祖而太祖當改廟號<lb/>
然則太祖之名不正前日之失大矣今宜奉太祖神主<lb/>
居第一室永為廟之始祖每嵗五享告朔薦新止扵七<lb/>
廟三年一祫則太祖正東向之位太宗仁宗神宗南向<lb/>
<pb n="KR2f0039_WYG_022-6b"/>
為昭真宗英宗哲宗北向為穆五年一禘則迎宣祖神<lb/>
主享于太廟而以太祖配焉如是則宗廟之事盡合禮<lb/>
經無復前日之失矣<lb/>
七年徽宗哀聞是嵗九月中書舍人傅崧卿援嚴父之<lb/>
說不幸太上諱問奄至而大饗不及理實未安吏部尚<lb/>
書孫近専言元年以来祖宗並配今論者乃欲祖宗並<lb/>
配之外増道君皇帝一位不合典禮權禮部侍郎陳公<lb/>
輔言今梓宫未還廟社未定疆土未復臣竊意祖宗上<lb/>
<pb n="KR2f0039_WYG_022-7a"/>
皇神靈所望扵陛下者必欲興衰撥亂恢復中原迎還<lb/>
梓宫歸藏陵寝以隆我宋無疆之業若如議者之言以<lb/>
陛下貴為天子上皇北狩十有一年未獲天下之養今<lb/>
不幸而崩且欲因明堂之禮追配上帝謂是足以盡人<lb/>
子之孝則扵陛下之志恐亦小矣宜依故事合祭天地<lb/>
祖宗並侑太上升配似未可行<lb/>
十三年禮部侍郎王賞䓁言郊祀大禮合依禮經皇帝<lb/>
服大裘被衮行禮據元豐詳定郊廟禮文何洵直議以<lb/>
<pb n="KR2f0039_WYG_022-7b"/>
黑繒創作大裘如衮惟領袖用黑羔乞如洵直議詔有<lb/>
司如祖宗舊制以羔製之禮部又言關西羊羔係天生<lb/>
黑色今有司涅白羔為之不中禮制不如權以繒代又<lb/>
元祐中有司欲為大裘度用百羔哲宗以為害物遂用<lb/>
黑繒請依太常所言従之遂以衮<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>裘冕亦十二旒焉<lb/>
髙宗時監察御史鄭剛中上奏曰竊見明堂大禮前一<lb/>
日皇帝躬詣太廟名曰朝享臣僚奏議以方行三年之<lb/>
䘮未當見宗廟行吉祭五月二十四日詔令侍従臺諫<lb/>
<pb n="KR2f0039_WYG_022-8a"/>
官并禮官共詳定以聞臣䓁謹按春秋僖公三十三年<lb/>
傳凡君薨卒哭而祔祔而作主特祀扵主烝甞禘扵廟<lb/>
杜預謂新主既特祀扵寝則宗廟四時常祀自當如舊<lb/>
是則考之往古居䘮得見宗廟有如此者又按景徳三<lb/>
年明徳皇太后之䘮既易月而服除真宗遂享太廟合<lb/>
祀天地扵圓丘熈寧元年神宗居諒闇復用景徳故事<lb/>
躬行郊廟之禮是則考之本朝居䘮得見宗廟有如此<lb/>
者将来明堂大禮已在易月服除之後躬行朝享自無<lb/>
<pb n="KR2f0039_WYG_022-8b"/>
足疑議者止謂三年之䘮前此未有故恐今日行之為<lb/>
非夫三年之䘮陛下行之内廷所謂諒闇心䘮者也麄<lb/>
衣蔬食不以為朝廷之禮也陛下以萬機之繁恢復之<lb/>
重故奪㒺極之悲躬宵旰之勤坐朝廷居如平時矣裁<lb/>
決庶務如平時矣親御戎輅亦復進幸矣何獨至扵見<lb/>
宗廟而曰未可又按唐故事時将有事扵上帝則百神<lb/>
皆預遣使祭告惟太清宫太廟則皇帝親行其冊祝皆<lb/>
曰某月日有事于某所不敢不告宫廟謂之奏告餘皆<lb/>
<pb n="KR2f0039_WYG_022-9a"/>
謂之祭告至天寳九載乃謂告者上告下之詞遂下詔<lb/>
太清宫宜稱朝獻太廟稱朝享累世相因遂失奏告之<lb/>
名明堂前期之禮蓋告也非祭也謂之祭則在典故亦<lb/>
為可行謂之告則尤無可議者先王制禮本諸人情惟<lb/>
彼此參酌以無違故情文協中而可舉所有今年明堂<lb/>
大禮前一日皇帝合詣太廟朝享臣䓁謹議<lb/>
章誼論明堂大禮配饗事状曰右臣䓁三月二十九日<lb/>
承尚書吏部牒三月二十八日都省劄子莭文權吏部<lb/>
<pb n="KR2f0039_WYG_022-9b"/>
尚書胡直孺太常少卿蘇遲䓁討論明堂大禮配饗事<lb/>
奉聖旨令侍従臺諫集議指定限一月聞奏臣䓁四月<lb/>
七日扵圜通院同翰林學士汪藻䓁集議緣所見互有<lb/>
異同合具奏禀者臣䓁竊見胡直孺䓁奏乞參酌皇祐<lb/>
詔書請合祭昊天上帝皇地示于明堂奉太祖太宗以<lb/>
配蘇遅䓁謂宜用皇祐詔書之意采景祐禮官之請祀<lb/>
昊天上帝皇地示以太祖太宗真宗配仍設圜丘苐一<lb/>
龕方澤苐一成神位臣䓁熟考二議雖各有據然稽之<lb/>
<pb n="KR2f0039_WYG_022-10a"/>
經旨則未合參之典故則未盡施之事帝則未為簡嚴<lb/>
有是三者誠未足以隆一代之彌文而垂萬世之軌則<lb/>
也臣䓁竊詳明堂之議實本扵我将之詩與孔子宗祀<lb/>
之說盖言周之配天扵郊既以后稷而配上帝扵明堂<lb/>
當以文王二祀異宜不容並配今國家既以太祖配天<lb/>
扵郊比周之后稷則太宗宜配帝扵明堂以比周之文<lb/>
王功徳世序兩適相當今禮官乃欲以祖宗並配此臣<lb/>
䓁所謂稽之經旨則未合者也臣䓁竊見仁宗皇祐二<lb/>
<pb n="KR2f0039_WYG_022-10b"/>
年始行明堂合祭天地並配祖宗乃一時變禮至嘉祐<lb/>
七年再行宗祀巳悟皇祐之非乃罷並配仍徹地示之<lb/>
位故有去並侑煩文之詔至嘉祐末仁宗升祔之初英<lb/>
宗命官集議錢公輔以謂聖宋崛起非有始封之祖創<lb/>
業之君遂為太祖矣太祖則周之后稷配祭于郊者也<lb/>
太宗則周之文王配祭于明堂者也二配者至重至大<lb/>
萬世不遷之法也真宗則周之武王也雖有配天之功<lb/>
而無配天之祭未聞成王以嚴父之故廢文王配天之<lb/>
<pb n="KR2f0039_WYG_022-11a"/>
祭而移之扵武王也仁宗則周之成王也雖有配天之<lb/>
業而無配天之祭未聞康王以嚴父之故廢文王配天<lb/>
之祭而移之扵成王也臣䓁謂如嘉祐之詔則太祖地<lb/>
示已不與祭如公輔之論則太宗獨配為合扵禮今禮<lb/>
官䓁議乃欲合祭天地並配祖宗此臣䓁所謂參之典<lb/>
故則未盡者也臣䓁觀先王制禮各有所宜郊祭天地<lb/>
百神徧舉固不敢簡宗廟祫饗列聖並祀亦不敢畧至<lb/>
扵明堂獨祀上帝配以一宗以示簡嚴亦不可瀆故元<lb/>
<pb n="KR2f0039_WYG_022-11b"/>
豐是正祀典詔曰歴代以来合宫所配既紊扵經至雜<lb/>
先儒六天之説朕甚不取扵是悉罷羣祀今禮官議欲<lb/>
以圜丘方澤之神並行徔祀此臣䓁所謂施之事帝則<lb/>
未為簡嚴者也臣䓁伏見陛下建炎之初郊祀昊天甞<lb/>
奉太祖以配矣将来明堂大饗宜專祀昊天上帝而以<lb/>
太宗配則扵經旨為不悖扵典故為可稽扵事帝為簡<lb/>
嚴而不瀆庶㡬仰稱陛下夤恭宗祀之意臣䓁末學輒<lb/>
以所聞上備採擇伏望聖慈詳酌施行<lb/>
<pb n="KR2f0039_WYG_022-12a"/>
誼又論明堂饗禮䟽曰臣竊謂議禮必本扵經而以孔<lb/>
子孟子之言為證若經典無傳孔孟無說乃将取扵諸<lb/>
子百家之論今明堂之祀其本起扵周頌其次則孔孟<lb/>
明言之矣思文之詩序曰思文后稷配天也故孔子曰<lb/>
郊祀后稷以配天後世郊祀以始祖配天義起扵此我<lb/>
将之詩序曰我将祀文王扵明堂也孔子曰宗祀文王<lb/>
扵明堂以配上帝孟子曰夫明堂者王者之堂也後世<lb/>
明堂之祀以帝者之宗配上帝義起扵周郊謂之天其<lb/>
<pb n="KR2f0039_WYG_022-12b"/>
祀即昊天上帝也明堂謂之上帝其祀亦昊天上帝也<lb/>
二祀一神其在郊稱天配以后稷者稱天則百神皆祀<lb/>
不止扵上帝故其祀為逺而尊則配以祖也其在明堂<lb/>
稱上帝配以文王者稱上帝則特祀上帝而已百神無<lb/>
預焉故其祀為近而親則配以宗也此配天配上帝或<lb/>
以祖或以宗者也至扵明堂則王者之堂更無别義未<lb/>
聞有九筵五室重屋複道之制考之扵經而證以孔孟<lb/>
之言則由漢以来諸儒所說皆無經據而時雜隂陽道<lb/>
<pb n="KR2f0039_WYG_022-13a"/>
家之言者不足取也國朝郊丘明堂大禮固已屢舉祀<lb/>
天扵南郊以太祖皇帝配祀上帝扵明堂以太宗皇帝<lb/>
配皆合扵周頌之文與夫孔孟之說矣若小異扵經者<lb/>
盖不免扵諸儒之說今胡直孺䓁請将来合祭昊天上<lb/>
帝皇地示于明堂奉太祖太宗以配而扵列聖與夫天<lb/>
神地示咸不預焉則似乎太簡蘇遅䓁請南面西上設<lb/>
昊天上帝皇地示神位西向北上設太祖太宗真宗神<lb/>
位扵殿之東廡設圓丘第一龕九位扵殿之西廡設方<lb/>
<pb n="KR2f0039_WYG_022-13b"/>
澤第一成一十三位又以列聖神主在温州竊恐當命<lb/>
大臣扵其處攝行祀事或遣官㳟詣温州列聖神主所<lb/>
祭告如以不徧百神為未足則請即行在所天慶觀扵<lb/>
大饗後擇日取祖宗大禮既畢恭謝之文亦命大臣簡<lb/>
其儀物而悉舉以告亦足以盡祈報之心其扵列聖天<lb/>
神地示似有所擇則近乎瀆矣臣觀祭法先儒記禮禘<lb/>
郊祖宗皆以一祖一宗配而昊天上帝皇地示無列聖<lb/>
並配之文則胡直孺䓁請以太祖太宗配為合扵經矣<lb/>
<pb n="KR2f0039_WYG_022-14a"/>
郊祀明堂祫饗三者皆為大禮今舉大禮而列聖不與<lb/>
聞天神地示之衆不在所禮以周官及祭法考之率皆<lb/>
未合則蘇遅請遣官温州告祭神主遣官扵天慶觀告<lb/>
謝百神為近扵禮矣然欲配祀以真宗而不及列聖扵<lb/>
天神祀第一龕扵地示祀第一成則擇而取之以祭恐<lb/>
非徧于羣神之意欲望宗廟則自真宗皇帝以及列聖<lb/>
率遣宗室大臣告祭扵温州天神自苐一龕而下地示<lb/>
自苐一成而下分遣大臣各祭扵行在宫觀兩䖏如此<lb/>
<pb n="KR2f0039_WYG_022-14b"/>
則精意並達禮亦従宜<lb/>
刑部侍郎廖剛奏曰臣某聞天子之廟四親二祧與太<lb/>
祖而七古之制也然禮有以義起者故周以后稷為始<lb/>
祖而文武雖親盡而不祧非禮之經也後世有始封如<lb/>
后稷則為太祖可也得天下如文王武王則不祧可也<lb/>
如其不然則當遵古制而已是以漢高帝以崛起有天<lb/>
下為漢之太祖而太公以上無與焉本朝藝祖有天下<lb/>
雖戰爭揖遜與漢不同而崛起則𩔖也然則東向而為<lb/>
<pb n="KR2f0039_WYG_022-15a"/>
太祖夫復何疑然又有可以義起者如太宗皇帝既有<lb/>
一天下之大功又實我之祖則異時長居昭而不祧誰<lb/>
曰不然自此而降親盡則祧不必為後世有功有徳之<lb/>
說可也何以言之漢以孝文之徳孝武之功為不遷之<lb/>
宗後世有不以為然者為其出扵一時之見而非古制<lb/>
也是以本朝議不祧之廟或欲以仁宗或欲以神宗紛<lb/>
紛之論已随時而異同矣要之宗廟者子孫所以追奉<lb/>
其祖先者也何暇議其功徳之厚薄而去取之㦲故後<lb/>
<pb n="KR2f0039_WYG_022-15b"/>
世非如周文武之得天下天下之所共與而不可遏則<lb/>
自太祖而下循序而祧禮之常也況初不著扵太祖之<lb/>
先者乎乃若諸儒執兄弟為一世之説以謂太祖太宗<lb/>
止合作一室此又不通之論既謂之太祖居獨尊之位<lb/>
則繼及者豈得與並惟在昭穆之列則可以世論耳此<lb/>
正當以義㫁也至扵三年一祫禮謂合食扵太祖之廟<lb/>
是以太祖為主也則東向之尊烏可易哉然本朝自前<lb/>
祫祭僖順翼宣四祖咸在未得如周以后稷為主與享<lb/>
<pb n="KR2f0039_WYG_022-16a"/>
者皆其子孫是以姑遵魏晉以来故事虗東向之位盖<lb/>
従權也自今七廟已備則雖千萬世太祖常居東向之<lb/>
尊夫復何疑㫁自太祖則四祖神主遷之别宫當祫則<lb/>
即而享之前代每行之而議論之士皆以為當矣又復<lb/>
何疑前乎太祖者遷之别宫即而享之則後乎太祖者<lb/>
宜藏之夾室合食扵太祖之廟従可知矣若五年一禘<lb/>
請以商人周人禘嚳明之則當禘僖祖為宜盖禘之祭<lb/>
最䟽為其雖逺亦不可忘而已設為生太祖而禘宣祖<lb/>
<pb n="KR2f0039_WYG_022-16b"/>
則失禘之義矣既曰禘其祖之所自出豈必近而親者<lb/>
邪<lb/>
孝宗乾道改元始郊見天地太常洪适上奏曰聖上踐<lb/>
阼務崇儉徳郊丘講禮專以誠意交扵神明竊謂古今<lb/>
不相沿樂金石八音不入俗耳通國鮮習其藝而聽之<lb/>
則倦且寐獨以古樂甞用之郊廟爾昔者竽工鼓員不<lb/>
應經法孔光何武甞奏罷扵漢代前史是之今樂工為<lb/>
數甚夥其鹵薄六引前後鼓吹有司巳奏明詔三分減<lb/>
<pb n="KR2f0039_WYG_022-17a"/>
一惟是肄習尚踰三月之淹夫驅游手之人摐金擊石<lb/>
安能盡中音律使鳳儀而獸舞而日給虗費總為緡錢<lb/>
近二鉅萬若従裁酌用一月教習自可應聲合莭不至<lb/>
闕事扵是詔郊祀樂工令肄習一月太常寺復言郊祀<lb/>
合用莭奏樂工登歌宫架樂工引舞舞工其分詣社禝<lb/>
及别廟並畨輪應奉更不添置禮部郎官蕭國梁又言<lb/>
議禮者甞援紹興指揮時饗亞獻既入太室即引終獻<lb/>
行事雖便扵有司侍祠免至跛倚而其流将至扵簡宗<lb/>
<pb n="KR2f0039_WYG_022-17b"/>
廟用之郊饗尤為非宜盖有獻必有樂卒爵而後樂闋<lb/>
今亞終獻樂舞雖同而其作有始其成有終不可亂也<lb/>
若使之相繼行事雜然扵酌獻之間則其為樂舞者不<lb/>
知亞獻之樂耶終獻之樂耶詔従其請訂定<lb/>
乾道間中書舍人胡銓論卜郊䟽曰臣伏覩今月十八<lb/>
日指揮郊祀大禮改用来年正陽之月雩祀之辰臣參<lb/>
考禮經及國朝故事有不可者凡十臣請為陛下言之<lb/>
夫國之大事在祀與戎先祀後戎祀莫大焉今以戎事<lb/>
<pb n="KR2f0039_WYG_022-18a"/>
而廢祀事其不可一也且三年之䘮天下之大䘮也唯<lb/>
祭天地社禝為越紼而行事示不以大䘮而廢天地之<lb/>
祭今敵人在境未至如大䘮之慼而輒廢大祀其不可<lb/>
二也春秋列國蕞爾之魯無嵗不有齊晉吳楚之師三<lb/>
年之郊未甞廢也自僖公而下或以鼷䑕食牛而不郊<lb/>
或以牛死而不郊春秋誅之謂其不改卜牛而廢大祀<lb/>
也今敵人一入寇而遂廢郊其不可三也陛下繼天為<lb/>
子父天母地即位之初首當郊見天地遷延至今亦巳<lb/>
<pb n="KR2f0039_WYG_022-18b"/>
晚矣而又展一年是即位四年而後郊慢亦甚矣其不<lb/>
可四也昔者周公郊祀后稷以配天聖人以為大孝太<lb/>
宗皇帝即位之初合祭天地扵圓丘以僖祖太祖皇帝<lb/>
配焉史臣亦稱為大孝今陛下即位三年而不郊非唯<lb/>
慢天地且慢祖宗之配祭其不可五也陛下即位之初<lb/>
敵人侵我淮甸符離之師戰士暴骨死傷未收而陛下<lb/>
策后策妃相繼扵時不曰外有敵國之患今有一風塵<lb/>
之警而輙廢天地祖宗之大祀其不可六也自金人敗<lb/>
<pb n="KR2f0039_WYG_022-19a"/>
盟邉鄙日聳使者奔命不暇棄四郡以啗敵國海州斬<lb/>
指者以萬數泗州老弱屠戮者數萬人唐鄧廢棄之日<lb/>
肝腦塗地者不知其㡬千人而會慶之莭未甞廢也今<lb/>
以魏勝一戰沒君臣相顧失色遂廢大祀其不可七也<lb/>
真宗皇帝澶淵之役深入不測至與達蘭對壘矢著黄<lb/>
屋而不懾非有他也為宗廟社稷計也今執政侍従臺<lb/>
諫之臣乃謂陛下靑城之宿懼有不測則澶淵之役真<lb/>
皇親冒矢石為不可乎執政侍従臺諫之言是宦官宮<lb/>
<pb n="KR2f0039_WYG_022-19b"/>
妾之媚非大臣以道事君之義也其不可八也夏四月<lb/>
降詔以冬至日謁款南郊皇天后土實聞此言四海顒<lb/>
顒引領以望大霈一旦改祀不云前詔更不施行而率<lb/>
意行之人可欺也天可欺乎此其不可者九也夫郊則<lb/>
肆赦肆赦則赦過宥罪為有名不肆赦而赦過宥罪則<lb/>
何名㦲今郊既展赦亦當展如此則四海顒顒數日以<lb/>
待赦者寧不觖望豈不辜陛下好生之徳乎若曰冬至<lb/>
之日雖不肆赦先釋纍囚有何不可則来年肆赦又釋<lb/>
<pb n="KR2f0039_WYG_022-20a"/>
纍囚可乎其不可者十也冒瀆天威臣無任俯伏待罪<lb/>
之至<lb/>
淳熈初祕書少監楊萬里駮配饗不當䟽曰臣聞之王<lb/>
通曰議其盡天下之心乎盖堯之衢室舜之總章周有<lb/>
卿士庶民之謀漢有博士廷臣之議此皆王通之所謂<lb/>
議也既曰議矣則君之所可臣必有所否卿士之所従<lb/>
庶人必有所違君人者酌其議而擇之擇其善而従之<lb/>
然後下無不盡之心上無不善之舉今者議臣建配饗<lb/>
<pb n="KR2f0039_WYG_022-20b"/>
功臣之議則不然曰欺曰專曰私而已先之以本朝之<lb/>
故事惟翰苑得以發其議抑不思列聖之廟有九而廟<lb/>
之有配饗者八發配饗之議者非一而出扵翰苑者止<lb/>
扵三且如罷王安石之配饗神廟則司勲員外郎趙鼎<lb/>
之言也請以韓忠彦配饗徽廟則刑部尚書胡交修及<lb/>
中書舍人樓炤䓁之議也豈盡岀扵翰苑㦲今舉其三<lb/>
以自例不顧其餘之不然非欺乎申之以聖諭之所及<lb/>
惟一已得以定其議非專乎終之以止令侍従數人之<lb/>
<pb n="KR2f0039_WYG_022-21a"/>
附其議使廷臣皆不得以預其議非私乎是說一行自<lb/>
今以往一議之出必欲有可而無否必欲以一人之口<lb/>
而杜千萬人之口也何以盡天下之心乎有可而無否<lb/>
其弊必至扵水濟水之喻以一人之口而杜千萬人之<lb/>
口其弊必至扵指鹿為馬之姧臣之所憂不特一配饗<lb/>
之議而巳恭惟陛下秉大公廓至明如天之清如水之<lb/>
止無偏如周武無我如仲尼必不徇議臣一巳之私說<lb/>
而盡違天下之公議也臣惟恃此敢陳其愚惟陛下垂<lb/>
<pb n="KR2f0039_WYG_022-21b"/>
聽焉臣伏見故太師忠獻魏國公張浚身兼文武之全<lb/>
才心傳聖賢之絶學遭遇先皇聖神武文憲孝皇帝擢<lb/>
任不次出将入相而浚捐軀許國忠孝之莭動天地而<lb/>
貫日月武夫悍卒孺子婦人裔夷絶域聞其名者皆翕<lb/>
然歸仰中興以来一人而巳臣甞論其槩以為耆徳卓<lb/>
行忠諫嘉謀動為人師言為世則者固不可勝舉也而<lb/>
其尤大焯著有社稷之功者五建炎之間逆臣苗傅劉<lb/>
正彦之變先皇忍恥偽赦之出四方驚惑然莫有敢誦<lb/>
<pb n="KR2f0039_WYG_022-22a"/>
言討之者惟浚興平江之師内則倡率韓世忠張俊以<lb/>
為之用外則結約吕頥浩劉光世以為之助不崇朝而<lb/>
建復辟之勲首復辟者誰歟浚也此其有社稷之大功<lb/>
者一也紹興之間浚初拜右相未皇他議首上封章請<lb/>
建儲嗣入謝之日繼以面陳而先皇嘉納雖先皇選建<lb/>
之公宗社靈長之福上天眷顧之命歴數有歸在扵陛<lb/>
下然發此議者紹興五年八月十五日也發大議者誰<lb/>
歟浚也此其有社稷之大功者二也先是大将范瓊来<lb/>
<pb n="KR2f0039_WYG_022-22b"/>
赴行在挾其兵衆居然悖傲不復有人臣之禮肆然邀<lb/>
求且乞貸苖劉之黨浚召瓊至都堂數其罪状縛置廷<lb/>
尉論抵之死而優撫其軍従容指麾釋兵聽命分𨽻他<lb/>
将無敢譁者然後國法以正紀綱以張强臣悍将始知<lb/>
有朝廷之尊立國之基實肇扵此立國基者誰歟浚也<lb/>
此其有社稷之大功者三也浚之守蜀備禦既固敵至<lb/>
輒敗大酋尼瑪哈病篤召諸将謂曰吾自入中國未有敢<lb/>
嬰吾鋒者獨張樞宻與我敵我在猶不敢取蜀尔曹宜<lb/>
<pb n="KR2f0039_WYG_022-23a"/>
息此意姑務自保而巳烏珠出而怒曰是謂我不能耶<lb/>
尼瑪哈既死烏珠来寇浚令吳玠吳璘大破之俘獲萬計<lb/>
烏珠僅以身免髠<graphic n="KR1678" url="https://raw.githubusercontent.com/kanripo/KR-Gaiji/master/images/KR1678.png" mimeType="image/png"/>鬚髯而遁自敵入中原其敗衂未<lb/>
甞有此也我是以有和尚原之捷敵自是不敢窺蜀矣<lb/>
浚之出蜀而歸也復薦吳玠䓁九人将帥之才後皆獲<lb/>
其用至今朝廷無西顧之憂全蜀安而後中國安安蜀<lb/>
者誰歟浚也此其有社稷之大功者四也浚之貶福州<lb/>
也劉麟乗此引烏珠之兵數路入寇先皇即日召浚浚<lb/>
<pb n="KR2f0039_WYG_022-23b"/>
亦即日就道既至江上烏珠聞之曰聞張樞宻貶嶺外<lb/>
何得巳在此未㡬宵遁先皇之幸建康也劉猊挟敵衆<lb/>
来寇時相臣趙鼎樞宻折彦質皆欲退淮上之師為保<lb/>
江之計浚力争以為收兵渡江則無淮南而長江之險<lb/>
與敵共矣先皇決筞従浚我是以有藕塘之捷自此兩<lb/>
淮始可立矣兩淮定而後中國定定淮者誰歟浚也此<lb/>
其有社禝之大功者五也盖浚之用心以堯舜致君之<lb/>
道為己任以春秋復讎之義為已責以文武境土未復<lb/>
<pb n="KR2f0039_WYG_022-24a"/>
之業為巳憂其論諫本仁義似陸贄其薦進人才似鄧<lb/>
禹其奮不顧身敢任大事似寇準其志在滅賊死而後<lb/>
己似諸葛亮孟子曰有社禝臣者以安社禝為恱者也<lb/>
浚有焉今先皇行且祔廟方議配饗之臣非有社禝之<lb/>
大功者其誰實宜之臣謂有社稷之大功宜配饗扵新<lb/>
廟者莫如浚也且陛下賜浚謚忠獻制辭有曰慮國忘<lb/>
家曰忠獻可替否曰獻又曰若趙普平定四方若韓琦<lb/>
弼亮四世雖成功之不一要易地以皆然訓辭具存昭<lb/>
<pb n="KR2f0039_WYG_022-24b"/>
若日星盖普則配饗太祖之廟琦亦配饗英宗之廷陛<lb/>
下以此比浚則今日配饗新廟者舍浚而誰㦲而議臣<lb/>
懷私故欲黜浚而不錄以阻天下忠臣義士之氣公議<lb/>
甚憤而不平也且議臣以復辟之功為重乎浚倡之吕<lb/>
頥浩和之張俊韓世忠秉而行之今錄其同功者三人<lb/>
而黜其元功者一人可乎且議臣以建儲之功為重乎<lb/>
趙鼎言之浚亦言之今錄其一黜其一可乎至扵固長<lb/>
淮以保江守全蜀以保吳楚則浚一人而已矣此又非<lb/>
<pb n="KR2f0039_WYG_022-25a"/>
諸将所敢望者臣故曰配饗新廟者舍浚而誰哉或謂<lb/>
浚甞為隆興之相矣非没扵紹興之年也臣以為不然<lb/>
趙普甞相太宗矣而配饗太祖之廟韓琦曾公亮甞相<lb/>
神宗矣而配饗英宗之廷然則浚之宜配新廟又何疑<lb/>
焉昔唐以苖晉卿配肅宗而遺裴冕蘇氏駮之當時竟<lb/>
行其説裴冕得以復收臣雖學術淺陋竊有志焉又況<lb/>
議元和配饗之臣則令尚書省御史臺四品以上兩省<lb/>
五品以上同議焉議會昌配食之禮則岀扵宗正少卿<lb/>
<pb n="KR2f0039_WYG_022-25b"/>
李從易所奏焉豈翰苑之臣所得而專哉盖專則有弊<lb/>
衆則無私故也臣願陛下遵中興之典酌李唐之制㫁<lb/>
自聖衷照破私議以臣所駮之章詢之大臣下之禮官<lb/>
博士令與臺諫兩省侍從及在廷之臣雜議其事如蘇<lb/>
軾論配饗必都省集議者而陛下擇其中錄元勲扵既<lb/>
黜釋公議扵既欝可以伸屈抑可以決壅蔽可以盡天<lb/>
下之心可以為忠義之勸一舉而衆美具誠非小補冒<lb/>
瀆天聽無任惶懼屏營之至<lb/>
<pb n="KR2f0039_WYG_022-26a"/>
三年兵部侍郎周必大上明堂議曰孟子曰明堂者王<lb/>
者之堂也王欲行王政則勿毀之矣禮記明堂位一篇<lb/>
天子負斧依南鄉而立内之公侯伯子男外之夷蠻戎<lb/>
狄之國以序而立故曰明堂也者明諸侯之尊卑也然<lb/>
則斯堂之設本以朝諸侯布王政初非祭祀之所明矣<lb/>
周禮大司樂有冬至圜丘所奏之樂有夏至方丘所奏<lb/>
之樂有宗廟所奏之樂此三者皆大祭祀也宗祀明堂<lb/>
乃無半言及之大宗伯云春見曰朝夏見曰宗意者成<lb/>
<pb n="KR2f0039_WYG_022-26b"/>
王時甞因夏見諸侯扵明堂而祀文王歟孝經特舉一<lb/>
時之盛而非後世常行之禮也漢唐以来既扵明堂祀<lb/>
帝配以祖宗所謂自有制度者至扵本朝仁宗特創宏<lb/>
規神宗甞垂聖訓司馬光吕誨䓁力辨諸儒講說孝經<lb/>
之誤紹興元年四年七年太上皇帝又有已行故事其<lb/>
扵三代明堂之制本不相沿則所謂宗祀者安可獨泥<lb/>
一說而致疑哉伏請如李燾所奏施行<lb/>
六年必大為禮部尚書兼翰林學士又論明堂劄子曰<lb/>
<pb n="KR2f0039_WYG_022-27a"/>
臣伏覩明詔令禮官詳議明堂典禮見條具奏聞外臣<lb/>
竊惟祀帝如祀天皆以祖宗配食此仁宗已行之制深<lb/>
合扵禮況明堂不專嚴父具存神宗聖訓司馬光䓁正<lb/>
論但世俗不能徧知典故只誦孝經之語又未甞深考<lb/>
其義致以今日為疑故前郊李燾申請雖經羣臣集議<lb/>
㝷為異説所奪今既明降指揮即與臣下起請不同若<lb/>
復中輟理或未安臣意望聖慈旦夕作一宛轉達知太<lb/>
上皇帝仍候將来降御札日詳載古誼庶㡬杜絶不知<lb/>
<pb n="KR2f0039_WYG_022-27b"/>
者之說實為允當臣先事妄言伏俟罪譴<lb/>
必大又議明堂大禮狀曰臣䓁竊觀傳載黄帝拜祀上<lb/>
帝于明堂唐虞祀五帝扵五府歴時既乆其詳莫得而<lb/>
聞至禮記始載明堂位一篇言天子負斧依南鄉而立<lb/>
内之公侯伯子男外之蠻夷戎狄以序而立故曰明堂<lb/>
也者明諸侯之尊卑也孟子亦曰明堂者王者之堂也<lb/>
周禮大司樂有冬至圜丘之樂夏至方丘之樂宗廟九<lb/>
變之樂三者皆大祭祀惟不及明堂豈非明堂者布政<lb/>
<pb n="KR2f0039_WYG_022-28a"/>
會朝之地周成王時甞扵此歌我將之頌宗祀其祖文<lb/>
王乎後暨漢唐雖有沿革至扵祀帝而配以祖宗多由<lb/>
義起未始執一本朝仁宗皇祐中破諸儒異同之論即<lb/>
大慶殿行親享之禮並侑祖宗從以百神前期朝獻景<lb/>
靈宮享太廟一如郊祀之制太上皇帝中興斟酌家法<lb/>
舉行於紹興之初亦在殿廷盖得聖經之遺意且國家<lb/>
大祀有四春祈穀夏雩祀秋明堂冬郊祀是也陛下即<lb/>
位以来固甞一講祈穀四躬冬祀惟合宫雩壇之禮猶<lb/>
<pb n="KR2f0039_WYG_022-28b"/>
未親行今若特舉秋享扵義為允臣䓁謹據已行典禮<lb/>
及將仁宗時名儒李泰伯明堂嚴祖說并治平中吕誨<lb/>
司馬光䓁集議近嵗李燾奏劄具錄在前謹錄奏聞<lb/>
必大又奏曰臣近者纔覩宗祀展日指揮旋聞一切如<lb/>
舊仰見陛下誠心感格天歩輕安臣子之情不勝忭蹈<lb/>
惟是十五日太廟逐室行禮奠幣酌獻升降至再拜跪<lb/>
頗多按樂記云大樂必易大禮必簡鄭氏注云若扵清<lb/>
廟大饗然又禮噐載季氏逮闇而祭日不足繼之以燭<lb/>
<pb n="KR2f0039_WYG_022-29a"/>
他日子路預焉質明行事晏朝而退孔子許其知禮夫<lb/>
君臣之制雖殊祭祀之恭一也臣願陛下宻諭大臣前<lb/>
期莭文斯禮使有定論協于簡易之言免令有司臨祭<lb/>
疑懼若陛下奉先思孝寧過乎禮自不以此為勞則固<lb/>
無可議者臣不勝螻蟻拳拳之誠<lb/>
光宗紹熈五年閏十月權禮部侍郎許及之言僖順翼<lb/>
宣四祖為太祖之祖考所遷之主恐不得藏于子孫之<lb/>
廟今順翼二祖藏于西夾室實居太廟太祖之右遇祫<lb/>
<pb n="KR2f0039_WYG_022-29b"/>
享則扵夾室之前設位以昭穆焉扵是詔有司集議吏<lb/>
部尚書兼侍讀鄭僑䓁言僖祖當用唐興聖之制立為<lb/>
别廟順祖翼祖宣祖之主皆祔藏焉如此則僖祖自居<lb/>
别廟之尊三祖不祔子孫之廟自漢魏以来太祖而上<lb/>
毀廟之主皆不合食今遇祫則即廟而享扵禮尤稱諸<lb/>
儒如樓鑰陳傅良皆以為可詔從之朱熹在講筵獨入<lb/>
議狀條其不可者四大畧云准尚書吏部牒集議四祖<lb/>
祧主宜有所歸今詳羣議雖多而皆有可疑若曰藏之<lb/>
<pb n="KR2f0039_WYG_022-30a"/>
夾室則是以祖宗之主下藏于子孫之夹室至扵祫祭<lb/>
設幄于夹室之前則亦不得謂之祫欲别立一廟則䘮<lb/>
事即逺有毁無立欲藏之天興殿則宗廟原廟不可相<lb/>
雜議者皆知其不安特以其心欲尊奉太祖三年一祫<lb/>
時暫東向之故其實無益扵太祖之尊而徒使僖祖太<lb/>
祖兩朝威靈相與校强弱于㝠㝠之中今但以太祖當<lb/>
日追尊帝號之令而黙推之則知今日太祖在天之靈<lb/>
必有所不忍而不敢當矣又況僖祖祧主遷扵治平不<lb/>
<pb n="KR2f0039_WYG_022-30b"/>
過數年神宗復奉以為始祖已為得禮之正而合扵人<lb/>
心所謂有其舉之莫敢廢者又言當以僖祖為始祖如<lb/>
周之后稷太祖如周之文王太宗如周之武王與仁祖<lb/>
之廟皆萬世不祧昭穆而次以至高宗之廟亦萬世不<lb/>
祧又言元祐大儒程頥以為王安石言僖祖不當祧復<lb/>
立廟為得禮竊詳頥之議論與安石不同至論此事則<lb/>
深服之足以見義理人心之所同固有不約而合者特<lb/>
以司馬光韓維之徒皆是大賢人所敬信其議偶不岀<lb/>
<pb n="KR2f0039_WYG_022-31a"/>
此而安石乃以變亂穿鑿得罪扵公議故欲堅守二賢<lb/>
之說并安石所當取者而盡廢之今以程頥之說考之<lb/>
則是非可判矣議既上召對令細陳其說熹先以所論<lb/>
畫圖為本貼說詳盡至是出以奏陳乆之上再三稱善<lb/>
光宗時朱熹奏曰臣竊見太祖皇帝受命之初未遑他<lb/>
事首尊四祖之廟而又以僖祖為四廟之首累聖尊崇<lb/>
罔敢失墜中間雖以世數寖逺遷之夾室而未及數年<lb/>
議臣章衡復請尊奉以為太廟之始祖宰相王安石䓁<lb/>
<pb n="KR2f0039_WYG_022-31b"/>
遂奏以為本朝自僖祖以上世次不可得而知則僖祖<lb/>
有廟與稷契疑無以異今欲毁其廟而藏其主替祖宗<lb/>
之尊而下祔扵子孫非所以順祖宗之孝心也扵是神<lb/>
宗皇帝詔從其請而司馬光韓維孫抃孫固䓁以為非<lb/>
是力奏爭之其說甚詳然其立意不過以為太祖受命<lb/>
立極當為始祖而祫享東向僖祖初無功徳親盡當祧<lb/>
而已臣甞深考其說而以人心之所安者揆之則僖祖<lb/>
者太祖之髙祖考也雖歴世乆逺功徳無傳然四世之<lb/>
<pb n="KR2f0039_WYG_022-32a"/>
後篤生神孫順天應人以寧兆庶其為功徳盖不必身<lb/>
親為之然後為盛也是以太祖皇帝首崇立之以為初<lb/>
廟當此之時盖巳歸徳扵彼而不敢以功業自居矣今<lb/>
乃以欲尊太祖之故而必使之奪據僖祖初室東向之<lb/>
位臣恐在天之靈扵此有所不忍而不敢當也安石之<lb/>
為人雖不若光䓁之賢而其論之正則有不可誣者世<lb/>
之論者不察乎此但見太祖功徳之盛而不知因太祖<lb/>
當日崇立僖祖之心以原其所自但見光䓁之賢非安<lb/>
<pb n="KR2f0039_WYG_022-32b"/>
石章衡之所及而不知反之扵己以即夫心之所安是<lb/>
以紛紛多為異說臣甞病其如此每恨無以正之不謂<lb/>
今者之来適逢此議而又以疾病之故不獲祗赴謹巳<lb/>
略具鄙見申尚書省乞與敷奏并畫成圖本兼論古今<lb/>
宗廟制度得失因又訪得元祐大儒程頥所論深以安<lb/>
石之言為當貼說詳盡而所論并祧二祖止成八世之<lb/>
說尤為明白未知已未得達聖聽欲乞宣問詳賜覽觀<lb/>
并下此奏別令詳議以承太祖皇帝尊祖敬宗報本反<lb/>
<pb n="KR2f0039_WYG_022-33a"/>
始之意上延基祚下一民聽千萬幸甚<lb/>
　貼黄臣竊見今者羣臣所議奉安四祖之禮多有未<lb/>
　　安盖不遷僖祖則百事皆順一遷僖祖則百事皆<lb/>
　　舛雖復巧作回互終不得其所安而又當此人心<lb/>
　　危疑之際無故遷移國家始祖之祀亦惑衆聼實<lb/>
　　為非便而或者以謂前日之議已奉聖㫖恭依難<lb/>
　　復更改臣竊詳治平四年三月議者請遷僖祖已<lb/>
　　詔恭依至熈寧五年十一月因章衡王安石䓁申<lb/>
<pb n="KR2f0039_WYG_022-33b"/>
　　請復還僖祖又詔恭依盖宗廟事重雖已施行理<lb/>
　　或未安不容不改伏乞聖照<lb/>
熹又議祧廟劄子曰臣前日面奏祧廟事伏䝉聖慈宣<lb/>
諭若曰僖祖自不當祧高宗即位時不曽祧壽皇即位<lb/>
時亦不曾祧太上即位時又不曾祧今日豈可容易臣<lb/>
恭承聖訓仰見陛下聖學髙明燭見事理尊事宗廟決<lb/>
定疑惑至孝至明非羣臣所能及不勝嘆仰然今已多<lb/>
日未聞降出臣元奏劄子付外施行竊慮萬機之繁未<lb/>
<pb n="KR2f0039_WYG_022-34a"/>
及指揮欲望聖明早賜䖏分臣不勝幸甚<lb/>
監察御史林大中上䟽曰臣昨簿正奉常實陪廟祀見<lb/>
其祝于神者或舛於文稱扵神者或訛其字所宜厚者<lb/>
或簡不䖍所宜先者或廢不用更制噐服或嵗月太踈<lb/>
夙興行事或時刻太早是皆禮意所未順人情所未安<lb/>
也<lb/>
寧宗時吳詠繳進明堂御劄状曰臣被命宣鎻伏准御<lb/>
寳封付下中書門下省熟状以今嵗明堂大禮前期令<lb/>
<pb n="KR2f0039_WYG_022-34b"/>
學士院降御劄䖏分臣已遵奉聖旨擬撰修寫進入外<lb/>
偶有愚見輒附奏以聞臣甞出入禮經讀郊特牲謂祭<lb/>
有祈有報有由辟焉讀周官太祝謂祝有祈福祥有求<lb/>
永正有敉烖兵焉所謂肇禋扵郊宗祀扵明堂者不但<lb/>
曰報而已盖海内乂安兵革不興年至扵屢豐則鋪張<lb/>
揚厲而主報疆場多事水旱間作民未有寧宇則禬禳<lb/>
祠禱而主祈此皆成周令典國家列聖以来成法所不<lb/>
能廢也粤自近嵗詞臣所撰詔赦𩔖多頌美形容之辭<lb/>
<pb n="KR2f0039_WYG_022-35a"/>
而少愛人惻怛之意矧今兵祲未觧民食孔艱陛下畏<lb/>
威一念如對上帝毖祀一忱若保赤子所宜因此時力<lb/>
致祈天永命之請臣用是輙援仁祖高宗兩朝故實載<lb/>
之御劄所有將来合降赦書更宜推廣此意深自貶損<lb/>
明示四方如建炎間臣夢得所上奏䟽紹興間臣益臣<lb/>
近臣世将諸臣所撰赦文則庶㡬可以迓續天命感動<lb/>
人心仰昭陛下寅畏懐保之實儻聖意以為可采乞降<lb/>
付本院遵守施行<lb/>
<pb n="KR2f0039_WYG_022-35b"/>
理宗初即位大享當用九月八日在寜宗梓宫未發之前下<lb/>
禮官及臺諫兩省詳議吏部尚書羅㸃等言本朝每三嵗一<lb/>
行郊祀皇祐以來始講明堂之禮至今遵行稽之禮經有越<lb/>
紼行事之文既殯而祭之説則雖未葬以前可以行事且紹<lb/>
熈五年九月在孝宗以日易月釋服之後未發引之前慶元<lb/>
六年九月亦在光宗以日易月釋服之後未發引之前今來<lb/>
九月八日前祀十日皇帝散齋別殿百官各受誓戒係在<lb/>
閏八月二十七日即當在以日易月未釋服之内乞下太<lb/>
<pb n="KR2f0039_WYG_022-36a"/>
史局扵九月内擇次辛日行禮則在釋服之後正與前<lb/>
史相同乃用九月二十八日辛卯前二日朝獻景靈宮<lb/>
前一日享太廟遣官攝事皇帝親行大享禮成不賀<lb/>
紹定四年九月丙戌亰師大火延及太廟太常少卿度<lb/>
正上言曰伏見近世大儒侍講朱熹詳考古禮尚論宗<lb/>
廟之制畫而為圖其說甚備然其為制務傚扵古而頗<lb/>
更本朝之制故學士大夫皆有異論遂不能行今天降<lb/>
災異火發民家延及宗廟舉而行之莫此時為宜臣扵<lb/>
<pb n="KR2f0039_WYG_022-36b"/>
向来備聞其說今備員禮寺適當此變若遂隱黙則為<lb/>
有負謹為二說以獻其一純用朱熹之說謂本朝廟制<lb/>
未合扵古因畫為圖謂僖祖如周后稷當為本朝始祖<lb/>
夫尊僖祖以為始祖是乃順太祖皇帝之孝心也始祖<lb/>
之廟居于中左昭右穆各為一廟門皆南向位皆東向<lb/>
祧廟之主藏于始祖之廟夾室昭常為昭穆常為穆自<lb/>
不相亂三年合食則併岀祧廟之主合享于始祖之廟<lb/>
始祖東向羣昭之主皆位北而南向羣穆之主皆位南<lb/>
<pb n="KR2f0039_WYG_022-37a"/>
而北向昭穆既分尊卑以定其說合于古而宜于今盡<lb/>
美盡善舉而行之祖宗在天之靈必歆享于此而垂祐<lb/>
扵無窮也其一說則因本朝之制而參以朱熹之說盖<lb/>
本朝廟制神宗甞命禮官陸佃討論欲復古制未及施<lb/>
行渡江以来稽古禮文之事多所未暇今欲驟行更革<lb/>
恐未足以成其事而徒為紛紛或且仍遵本朝之制自<lb/>
西徂東並為一列惟扵每室之後量展一間以藏祧廟<lb/>
之主每室之前量展二間遇三年祫享則以帷幄幕之<lb/>
<pb n="KR2f0039_WYG_022-37b"/>
通為一室盡出諸廟主及祧廟主並為一列合食其上<lb/>
前乎此廟為一室凡遇祫享合祭扵其室名為祫享而<lb/>
實未甞合今量展此三間後有藏祧主之所前有祖宗<lb/>
合食之地扵本朝之制初無大段更革而頗已得三年<lb/>
大祫之義今来朝廷若能舉行朱熹前議固無以加如<lb/>
其不然姑從後說亦為允當不失禮意然宗廟之禮儻<lb/>
無其故何敢妄議今因大火之後若加損益亦惟其時<lb/>
乞賜詳議<lb/>
<pb n="KR2f0039_WYG_022-38a"/>
淳祐三年将作少監權樞宻都承㫖韓祥言竊以明堂<lb/>
之禮累聖不廢嚴父配侑之典南渡以来事頗不同髙<lb/>
廟中興徽宗北狩當時合祭天地扵明堂以太祖太宗<lb/>
配非廢嚴父之祀以父在故也及紹興末乃以徽廟配<lb/>
孝宗在位二十八年娛奉堯父故無祀父之典南郊明<lb/>
堂惟以太祖太宗配沿龍至今遂使陛下追孝寧考之<lb/>
心有所未盡時朝散大夫康熈亦援倪思所著合宫嚴<lb/>
父為言上曰三后並侑之說最當是後明堂以太祖太<lb/>
<pb n="KR2f0039_WYG_022-38b"/>
宗寧宗並侑<lb/>
度宗咸淳二年将舉郊祀時復議以高宗參配吏部侍<lb/>
郎兼中書門下省檢正洪燾䓁議以為物無二本事無<lb/>
二初舜之郊嚳商之郊契周郊后稷皆所以推原其始<lb/>
也禮者所以別䓁差視儀則逺而尊者配扵郊近而親<lb/>
者配扵明堂明有䓁也臣䓁謂宜如紹興故事奉太宗<lb/>
配将来明堂遵用先皇帝彞典以高宗參侑庶扵報本<lb/>
之禮奉先之孝為兩盡其至<lb/>
<pb n="KR2f0039_WYG_022-39a"/>
八年起居舍人高斯得進故事曰漢成帝方郊祠甘泉<lb/>
泰畤召揚雄待詔承明之庭正月從幸甘泉還奏甘泉<lb/>
賦以風盛言車騎之衆參麗之駕非所以感動天地逆<lb/>
釐三神又言屏玉女卻虙妃以懲戒齋肅之事<lb/>
　　臣聞人主事天之道惟質與忱而已矣盖質者天<lb/>
　　地之性而忱則天之道也大路越席掃地不壇噐<lb/>
　　用陶匏牲用繭栗皆尚質也立澤聼誓皮弁聽報<lb/>
　　齋明盛服三宿七戒皆致忱也外盡乎質内盡乎<lb/>
<pb n="KR2f0039_WYG_022-39b"/>
　　忱則天之親徳享道也宜矣秦漢以後文縟而掩<lb/>
　　其質敬弛而汨其忱千乗萬騎以為華寳鼎天馬<lb/>
　　以為飾而事天之本廢矣牡荆靈旗以禱兵方士<lb/>
　　祕術以求福而事天之心蕩矣若成帝者則以文<lb/>
　　滅質以欲汨忱之尤者也甘泉泰畤之祠正承武<lb/>
　　帝奢侈之後丞相匡衡欲少去華就實乃奏罷鑾<lb/>
　　輅龍鱗黻繡周張之飾更定其儀與其樂章帝雖<lb/>
　　勉從而終不能改故雄賦甘泉極道八神警蹕星<lb/>
<pb n="KR2f0039_WYG_022-40a"/>
　　陳天行萬騎中營玉車千乗之盛以致靡麗之譏<lb/>
　　是時趙昭儀又大幸每上甘泉常法從故雄賦復<lb/>
　　云想西王母欣然而上壽兮屏玉女而卻虙妃玉<lb/>
　　女無所眺其清盧兮虙妃曾不得施其蛾眉以戒<lb/>
　　齋肅之事惜乎帝之馳騖扵紛華湛溺扵逸欲而<lb/>
　　不能用也欲以感動天地逆釐三神不亦難乎陛<lb/>
　　下穆卜季秋中辛以行暘館之祀今有日矣咸秩<lb/>
　　之禮昭事之忱所宜蚤戒而豫定者聖心固已孜<lb/>
<pb n="KR2f0039_WYG_022-40b"/>
　　孜扵此盖自乾淳以来每遇郊禋必詔有司自事<lb/>
　　天儀物及諸軍賞給之外凡車服仗衛聲明文物<lb/>
　　之具莫不裁約而歸扵儉錫賚推恩亦減承平之<lb/>
　　半或三之一可謂尚質之至矣至扵前期齋殿致<lb/>
　　其精明以對越在天者尤極其嚴行事之際避黄<lb/>
　　道而不履虚小次而不御可謂至忱之極矣是以<lb/>
　　神天顧歆或積雨而頓霽或㣲恙而立瘳以迄成<lb/>
　　熈事此則陛下之家法也厥今四郊多壘財力單<lb/>
<pb n="KR2f0039_WYG_022-41a"/>
　　匱逺不逮乾淳之時臣願陛下扵阜陵莭約之外<lb/>
　　損之又損庶㡬曰祀曰戎二者兼舉以忱事天又<lb/>
　　其大本記曰齋者防其邪物訖其嗜慾言不敢散<lb/>
　　其志也今距齋宿之期雖曰尚賖然臣願陛下以<lb/>
　　聖人乆禱為心兢兢業業已如上帝臨汝神在其<lb/>
　　上之時則積此真純用扵一日天人相與如響應<lb/>
　　聲天神之不降地示之不格風雨之不莭寒暑之<lb/>
　　不時臣不信也惟陛下力行之臣不勝惓惓<lb/>
<pb n="KR2f0039_WYG_022-41b"/>
金世宗將行郊祀議配享參知政事石琚曰配者侑神<lb/>
作主也自外至者無主不止故推祖考以配天同尊之<lb/>
也孝經曰郊祀后稷以配天漢魏晋皆以一帝配之唐<lb/>
高宗始以高祖太宗崇配垂拱初以高祖太宗高宗並<lb/>
配𤣥宗開元十一年罷同配之禮以髙祖配宋太宗時<lb/>
以宣祖太祖配真宗時以太祖太宗配仁宗時有司請<lb/>
以三帝並侑遂以太祖太宗真宗並配其後禮院議對<lb/>
越天地神無二主當以太祖配此唐宋變古以三帝配<lb/>
<pb n="KR2f0039_WYG_022-42a"/>
天終竟依古以一祖配也将来依古以一祖配之上曰<lb/>
唐宋不足為法止當奉太祖皇帝配之<lb/>
大定十一年太常上議曰按唐會要舊制南北郊宮縣<lb/>
用二十架周漢魏晋宋齊六朝及唐開元宋開寳禮其<lb/>
數皆同宋會要用三十六架五禮新儀用四十八架其<lb/>
數多似乎太侈今擬太常因革禮天子宫縣之樂三十<lb/>
六簴宗廟與殿庭同郊丘則二十簴宜用宫縣二十架<lb/>
登歌編鐘編磬各一簴又按周禮大司樂凡樂圜鐘為<lb/>
<pb n="KR2f0039_WYG_022-42b"/>
宫黄鐘為角太簇為徴姑洗為羽雷鼓雷鼗孤竹之管<lb/>
雲和之瑟雲門之舞冬至日至地上之圜丘奏之若樂<lb/>
六變則天神皆降可得而禮矣六變謂六成也唐宋因<lb/>
之盖圜鐘夾鐘也用為宫者以上應房心有天帝明堂<lb/>
之象也宫聲三奏角徴羽各一奏合陽之奇數欲神聽<lb/>
之也凡樂起扵陽至少隂而止圜鐘自夘至申其數有<lb/>
六故六變而樂止則天神皆降可得而禮也樂曲之名<lb/>
唐以和宋以安本朝定樂曲以寧為名今止有太廟祫<lb/>
<pb n="KR2f0039_WYG_022-43a"/>
享樂曲而郊祀樂曲未備皇統九年拜天用乾寕之曲<lb/>
今圜丘降神固可就用今太廟祫享皇帝升降行止奏<lb/>
昌寧之曲迎爼奏豐寧之曲酌獻舞出入奏肅寧之曲<lb/>
飲福奏福寧之曲宋開寳禮亦可就用餘有郊祀曲名<lb/>
皇帝入中壝奠玉幣迎爼酌獻舞出入樂曲宜皆以寕<lb/>
字製名遂命學士院撰焉皇帝入中壝奏昌寧之曲降<lb/>
神送神奏乾寧之曲昊天上帝奏洪寧之曲皇地祗奏<lb/>
坤寧之曲配位奏永寧之曲飲福奏福寧之曲升降望<lb/>
<pb n="KR2f0039_WYG_022-43b"/>
燎出入大小次並與入中壝同餘載儀注及樂章又命<lb/>
太常議文武二舞所當先後太常議按唐宋郊廟之禮<lb/>
並先文後武本朝自行禘祫之禮亦然惟唐韋萬石建<lb/>
議謂先儒相傳以揖譲得天下則先奏文以征伐得天<lb/>
下則先奏武當時雖從㝷復改之其以開元禮先文後<lb/>
武為定方丘如圜丘之儀社禝則用登歌<lb/>
尚書省奏禘祫之儀曰禮緯三年一祫五年一禘唐開<lb/>
元中太常議禘祫之禮皆為殷祭祫謂合食祖廟禘謂<lb/>
<pb n="KR2f0039_WYG_022-44a"/>
諦序尊卑申先君逮下之慈成羣嗣奉親之孝自異常<lb/>
享有時行之祭不欲數數則黷不欲踈踈則怠是以王<lb/>
者法諸天道以制祀典烝甞象時禘祫象閏五嵗再閏<lb/>
天道大成宗廟法之再為殷祭自周以後並用此禮自<lb/>
大定九年已行祫禮若議禘祭當扵祫後十八月孟夏<lb/>
行禮詔以三年冬祫五年夏禘為常禮又言海陵時每<lb/>
嵗止以二月十月遣使兩享三年祫享按唐禮四時各<lb/>
以孟月享于太廟季冬又臘享嵗凡五享若依海陵時<lb/>
<pb n="KR2f0039_WYG_022-44b"/>
嵗止兩享非天子之禮宜從典禮嵗五享從之<lb/>
十二年議建閔宗别廟禮官援晋惠懐唐中宗後唐荘<lb/>
宗升祔故事若依此典武靈皇帝無嗣亦合升祔然中<lb/>
宗之祔始則為虚室終則增至九室惠懐之祔乃遷豫<lb/>
章潁川二廟荘宗之祔乃祧懿祖一室今太廟之制除<lb/>
祧廟外為七世十一室如當升祔武靈即須别祧一廟<lb/>
荀子曰有天下者事七世若旁容兄弟上毀祖考則天<lb/>
子有不得事七世者矣伏覩宗廟世次自睿宗上至始<lb/>
<pb n="KR2f0039_WYG_022-45a"/>
祖凡七世別無可祧之廟晉史云廟以容主為限無拘<lb/>
常數東晉與唐皆用此制遂増至十一室康帝承統以<lb/>
兄弟為一室故不遷逺廟而祔成帝唐以敬文武三宗<lb/>
同為一代扵太廟東間增置兩室定為九代十一室今<lb/>
太廟已滿此數如用不拘常數之説増至十二室可也<lb/>
然廟制已定復議增展其事甚重又與睿宗皇帝祏室<lb/>
昭穆亦恐更改春秋之義不以親親害尊尊漢志云父<lb/>
子不並坐而孫可従王父若武靈升祔太廟増作十二<lb/>
<pb n="KR2f0039_WYG_022-45b"/>
室依春秋尊尊之典武靈當在十一室禘祫合食依孫<lb/>
従王父之典當在太宗之下而居昭位又當稱宗然前<lb/>
升祔睿宗已在第十一室累遇祫享睿宗在穆位與太<lb/>
宗昭位相對若更改祏室及昭穆序非有司所敢輕議<lb/>
宜取聖裁<lb/>
章宗即位禮官言自大定二十七年十月祫享至今年<lb/>
正月世宗升遐故四月不行禘禮按公羊傳閔公二年<lb/>
吉禘扵莊公言吉者未可以吉謂未三年也註謂禘祫<lb/>
<pb n="KR2f0039_WYG_022-46a"/>
従先君數朝聘従今君數三年䘮畢遇禘則禘遇祫則<lb/>
祫故事宜扵辛亥嵗為大祥三月禫祭踰月則吉則四<lb/>
月一日為初吉適當孟夏祫祭之時可為親祠詔従之<lb/>
及期以孝懿皇后崩而止五月禮官言世宗升祔已三<lb/>
年尚未合食於祖宗若来冬遂行祫禮伏為皇帝見居<lb/>
心䘮䘮中之吉春秋譏其速恐冬祫未可行然周禮王<lb/>
有哀慘則春官攝事竊以世宗及孝懿皇后升祔以来<lb/>
未曾躬謁豈可令有司先攝事哉況前代令攝事者止<lb/>
<pb n="KR2f0039_WYG_022-46b"/>
施于常祀今乞依故事三年䘮畢祫則祫禘則禘扵明<lb/>
昌四年四月一日釋心䘮行禘禮上従之<lb/>
承安元年將郊禮官言禮神之玉當用真玉燔玉當用<lb/>
次玉昔大定十一年天地之玉皆以次玉代之臣等疑<lb/>
其未盡禮貴有恒不能繼者不敢以獻若燔真玉常祀<lb/>
用之恐有時或闕及失禮制若従近代之典及本朝儀<lb/>
禮真玉禮神次玉燔瘞扵禮為當近代郊自第二䓁升<lb/>
天皇大帝北極扵苐一䓁前八位舊各有禮玉燔玉而<lb/>
<pb n="KR2f0039_WYG_022-47a"/>
此二位尚無之按周禮典瑞云以圭璧祀日月星辰近<lb/>
代禮九宫貴神大火星位猶用周禮之説其天皇大帝<lb/>
北極二位固宜用禮神之玉及燔玉也上命俱用真玉<lb/>
省臣又奏前時郊天地配位各用一犢五方帝日月神<lb/>
州天皇大帝北極十位皆大祀亦當用犢當時止以羊<lb/>
代第二等以下従祀神位則分刲羊豕以獻竊意天地<lb/>
之祀籩豆尚多者以備隂陽之物鼎俎尚少者以人之<lb/>
烹薦無可以稱其徳則貴質而巳故天地日月星辰之<lb/>
<pb n="KR2f0039_WYG_022-47b"/>
位皆用一俎前時第一䓁神位偏用二俎似為不倫今<lb/>
苐一等神位亦當各用犢一餘位以羊豕分獻及朝享<lb/>
太廟則用犢十二上従之<lb/>
元世祖時東平趙天麟上策曰臣聞聖人之徳無加扵<lb/>
孝七世之廟可以觀徳堯有文祖舜有神宗超踰萬古<lb/>
之良圖度越百家之髙致商周而下秦漢以来世態潛<lb/>
乖希傳儀禮儒士難明其學歴代逓變其迹今國家道<lb/>
光五葉澤被六合庶事康哉群黎遂矣皆祖宗之功徳<lb/>
<pb n="KR2f0039_WYG_022-48a"/>
及陛下之聖神丕顯丕承而致然也臣甞朝經暮史竊<lb/>
窺禮末畧知廟制今請申之禮天子立七廟在都内之<lb/>
東南太祖中位乎北三昭在東三穆在西廟皆南向主<lb/>
皆東向都宫周扵外以合之牆宇建扵内以別之門堂<lb/>
室寝一一分方庭砌唐陳區區異地山節藻梲以示崇<lb/>
髙重檐刮楹以示嚴肅斵礱其桷以示麗而不奢覆之<lb/>
用茅以示儉而有節此盖廟之制度也祖功宗徳百世<lb/>
不易親盡之廟因新而祧祧舊主扵太祖之夾室祔新<lb/>
<pb n="KR2f0039_WYG_022-48b"/>
主扵南廟之室中昭以取其向明而自班乎昭焉穆以<lb/>
取其深逺而常従其穆焉穆祔而昭不動昭祔而穆不<lb/>
遷二世祧則四世遷於二世而六世遷扵四世以八世<lb/>
祔昭之南廟矣三世祧則五世遷於三世而七世遷扵<lb/>
五世以九世祔穆之南廟矣孫以之祔于祖父孫可以<lb/>
為王父尸由其昭穆之同非有尊卑之辨故祧主既藏<lb/>
祫則出餘則否祔廟貴新易其檐改其塗此盖廟之祧<lb/>
祔也散齋七日致齋三日牲牷肥腯旨酒嘉栗粢盛豐<lb/>
<pb n="KR2f0039_WYG_022-49a"/>
潔器皿具備衣服既鮮水火又明祠冝羔豚膳膏薌禴<lb/>
宜腒䐹膳膏臊甞宜犢麛膳膏腥烝宜鱻羽膳膏羶設<lb/>
守祧所掌之遺衣陳奕世逓傳之宗器王后及賔禮成<lb/>
九獻辟公卿士奔執豆籩此盖廟之時祭也太祖廟主<lb/>
循常東靣移昭南穆北而合食就巳毁未毁而制禮四<lb/>
時但陳未毁而祭之五年兼其巳毁而祭之此盖廟之<lb/>
祫祭也三年大祭祭始祖之所出以始祖配之此盖廟<lb/>
之禘祭也子思子曰明乎郊社之禮禘甞之義治國其<lb/>
<pb n="KR2f0039_WYG_022-49b"/>
如示諸掌乎言天下雖大而其要在乎務本也伏望陛<lb/>
下擴恭肅慈和之心盡仁孝誠敬之念斷出天𠂻力行<lb/>
古道聳天下士民之企仰報本朝神聖於無窮一新太<lb/>
廟之儀章嚴接春秋之祭祀惟陛下先天下以孝坐宏<lb/>
偃草之風而天下化陛下之神咸識移忠之道如是則<lb/>
上下和悦朝野無虞尚豈有千名犯分故投寛網之民<lb/>
哉有子曰其為人也孝弟而好犯上者鮮矣其此之謂<lb/>
與<lb/>
<pb n="KR2f0039_WYG_022-50a"/>
成宗大徳初建南郊翰林國史院檢閱官袁桷進十議<lb/>
曰天無二日天既不得有二五帝不得謂之天作昊天<lb/>
五帝議祭天嵗或為九或為二作祭天名數議圓丘不<lb/>
見於五經郊不見扵周官作圓丘非郊議后土社也作<lb/>
后土即社議三嵗一郊非古也作祭天無間嵗議燔柴<lb/>
見扵古經周官以禋祀為大其義各有㫖作燔柴泰壇<lb/>
議祭天之牛角蠒栗用牲于郊牛二合配而言之増羣<lb/>
祀而合祠非周公之制矣作郊不當立従祀議郊質而<lb/>
<pb n="KR2f0039_WYG_022-50b"/>
尊之義也明堂文而親之義也作郊明堂禮儀異制議<lb/>
郊用辛魯禮也卜不得常為辛作郊非辛日議比郊見<lb/>
於三禮尊地而遵北郊鄭𤣥之説也作北郊議禮官推<lb/>
其博多采用之<lb/>
成宗時元永貞上真定玉華宫罷遣太常禮樂議曰竊<lb/>
聞天子七廟萬世之通議三代以還莫違兹道原廟之<lb/>
制隆古未聞漢孝惠従叔孫通之請始詔有司立原廟<lb/>
遂有衣冠月出逰之名其後郡國所在因各立廟至元<lb/>
<pb n="KR2f0039_WYG_022-51a"/>
帝永平四年貢禹奏郡國祖宗廟不應古禮宜正定天<lb/>
子是其議罷之謹按尚書黷於祭祀時為弗欽春秋之<lb/>
義父不祭扵支庶君不祭扵臣僕之家伏觀聖朝建立<lb/>
七廟崇奉孝享可謂至矣而睿宗皇帝神御別在真定<lb/>
路玉華宫竊惟有功徳扵天下者莫如太祖皇帝世祖<lb/>
皇帝太祖皇帝不聞有原廟世祖皇帝神御奉安大聖<lb/>
夀萬安寺嵗時差官以家人禮祭供不用太常禮樂今<lb/>
玉華宫原廟列在郡國又非龍興降誕之地主者以臣<lb/>
<pb n="KR2f0039_WYG_022-51b"/>
僕之賤供奉御容非禮之甚伏望朝廷稽前漢故事致<lb/>
隆太廟玉華宫照依京師諸寺影堂例止命有司以時<lb/>
祭供罷遣太常禮樂非獨聖朝得典禮之正而在天之<lb/>
靈無褻瀆之煩而禮官免失禮之責矣<lb/>
英宗時詔作太廟議者習見同堂異室之制乃作十三<lb/>
室未及遷奉而國有大故有司疑扵昭穆之次命集議<lb/>
之集賢學士吳澄議曰世祖混一天下悉攷古制而行<lb/>
之古者天子七廟廟各為宫太祖居中左三廟為昭右<lb/>
<pb n="KR2f0039_WYG_022-52a"/>
三廟為穆昭穆神主各以次逓遷其廟之宫頗如今之<lb/>
中書六部夫省部之設亦倣金宋豈以宗廟叙次而不<lb/>
考古乎<lb/>
晉王泰定間博士劉致建議曰竊以禮莫大扵宗廟宗<lb/>
廟者天下國家之本禮樂刑政之所自出也唐虞三代<lb/>
而下靡不由之聖元龍興朔陲積徳累功百有餘年而<lb/>
宗廟未有一定之制方聖天子繼統之初定一代不刋<lb/>
之典為萬世法程正在今日周制天子七廟三昭三穆<lb/>
<pb n="KR2f0039_WYG_022-52b"/>
昭處於東穆處於西所以別父子親踈之序而使不亂<lb/>
也聖朝取唐宋之制定為九世遂以舊廟八室而為六<lb/>
世昭穆不分父子並坐不合禮經新廟之制一十五間<lb/>
東西二間為夾室太宗室既居中則唐宋之制不可依<lb/>
惟當以昭穆列之父為昭子為穆則睿宗當居太祖之<lb/>
東為昭之第一世世祖居西為穆之第一世裕宗居東<lb/>
為昭之第二世兄弟共為一世則成宗順宗顯宗三室<lb/>
皆當居西為穆之第二世武宗仁宗二室皆當居東為<lb/>
<pb n="KR2f0039_WYG_022-53a"/>
昭之第三世昭之后居左穆之后居右西以左為上東<lb/>
以右為上也茍或如此則昭穆分明秩然有序不違禮<lb/>
經可為萬世法若以累朝定制依室次扵新廟遷安則<lb/>
顯宗躋順宗之上順宗躋成宗之上以禮言之春秋閔<lb/>
公無子庶兄僖公代立其子文公遂躋僖公扵閔公之<lb/>
上史稱逆祀及定公正其序書曰従事先公然僖公猶<lb/>
是有位之君尚不可居故君之上況未嘗正位者乎國<lb/>
家雖曰以右為尊然古人所尚或左或右初無定制古<lb/>
<pb n="KR2f0039_WYG_022-53b"/>
人右社稷而左宗廟國家宗廟亦居東方豈有建宗廟<lb/>
之方位既依禮經而宗廟之昭穆反不應禮經乎且如<lb/>
今朝賀或祭祀宰相獻官分班而立居西則尚左居東<lb/>
則尚右及行禮就位則西者復尚右東者復尚左矣致<lb/>
職居博士宗廟之事所宜建明然事大體重宜従使院<lb/>
移書集議取㫖四月辛巳中書省臣言始祖皇帝始建<lb/>
太廟太祖皇帝居中南向睿宗世祖裕宗神主以次祔<lb/>
西室順宗成宗武宗仁宗以次祔東室邇者集賢翰林<lb/>
<pb n="KR2f0039_WYG_022-54a"/>
太常諸臣言國朝建太廟遵古制古尚左今尊者居右<lb/>
為少屈非所以示後世太祖皇帝居中南向宜奉睿宗<lb/>
皇帝神主祔左一室世祖祔右一室裕宗祔睿宗室之<lb/>
左顯宗順宗成宗兄弟也以次祔世祖室之右武宗仁<lb/>
宗亦兄弟也以祔裕宗室之左英宗祔成宗室之右臣<lb/>
等以其議近是謹繪室次為圖以獻惟陛下裁擇從之<lb/>
　<lb/>
　<lb/>
<pb n="KR2f0039_WYG_022-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議巻二十二<lb/>
</p>
<p>
</p>
  </div>
</body>
</text>
</TEI>
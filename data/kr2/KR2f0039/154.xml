<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代名臣奏議卷一百五十四</head> <lb/>
    <p>
<pb n="KR2f0039_WYG_154-1a"/>
欽定四庫全書<lb/>
　歴代名臣奏議卷一百五十四<lb/>
　　　　　　　　　　　明　楊士奇等　撰<lb/>
　　知人<lb/>
齊桓公末管仲病公問羣臣誰可相者管仲曰知臣莫<lb/>
若君公曰易牙何如對曰殺子以適君非人情不可公<lb/>
曰開方何如對曰倍親以適君非人情難近公曰豎刁<lb/>
何如對曰自宫以適君非人情難親管仲死公用三子<lb/>
<pb n="KR2f0039_WYG_154-1b"/>
三子專權公卒易牙入與豎刁因内寵殺羣吏而立公<lb/>
子無詭宋伐齊齊人殺無詭立孝公孝公卒公弟潘因<lb/>
開方殺孝公子而立潘<lb/>
魯哀公問於孔子曰當今之時君子誰賢對曰衛靈公<lb/>
公曰吾聞之其閨門之内姑姊無别對曰臣觀於朝廷<lb/>
未觀於堂陛之間也靈公之弟曰公子渠牟其知足以<lb/>
治千乗之國其信足以守之而靈公愛之又有士曰王<lb/>
林國有賢人必進而任之無不達也不能達退而與分<lb/>
<pb n="KR2f0039_WYG_154-2a"/>
其禄而靈公尊之又有士曰慶足國有大事則進而治<lb/>
之無不濟也而靈公說之史鰌去衛靈公邸舎三月琴<lb/>
瑟不御待史鰌之入也而後入臣是以知其賢也<lb/>
衛侯在楚北宫文子見令尹圍之威儀言於衛侯曰令<lb/>
尹其將不免詩云敬慎威儀維民之則令尹無威儀民<lb/>
無則焉民所不則以在民上不可以終公曰善哉何謂<lb/>
威儀對曰有威而可畏謂之威有儀而可象謂之儀君<lb/>
有君之威儀其臣畏而愛之則而象之故能有其國家<lb/>
<pb n="KR2f0039_WYG_154-2b"/>
令聞長世臣有臣之威儀其下畏而愛之則而象之故<lb/>
能守其官職保族宜家順是以下皆如是是以上下能<lb/>
相固也衛詩曰威儀棣棣不可選也言君臣上下父子<lb/>
兄弟内外大小皆有威儀也周詩曰朋友攸攝攝以威<lb/>
儀言朋友之道必相教訓以威儀也故君子在位可畏<lb/>
施舎可愛進退可度周旋可則容止可觀作事可法德<lb/>
行可象聲氣可樂動作有文言語有章以臨其下謂之<lb/>
有威儀也<lb/>
<pb n="KR2f0039_WYG_154-3a"/>
楚荘王時有善相人所言無遺策聞於國王見而問其<lb/>
情對曰臣非能相人能觀人之交也布衣也其交皆孝<lb/>
悌篤謹畏令如此者其家必日益身必日安此所謂吉<lb/>
人也官事君者也其交皆誠信而好善如此者事君日<lb/>
益官職日進此所謂吉人也主明臣賢左右多忠主有<lb/>
失皆敢分爭正諌如此者國日安主日尊天下日富此<lb/>
之謂吉主也臣非能相人能觀人之交也荘王曰善於<lb/>
是乃招聘四方之士夙夜不懈遂得孫叔敖將軍子重<lb/>
<pb n="KR2f0039_WYG_154-3b"/>
之屬以備卿相遂成覇功詩曰濟濟多士文王以寜此<lb/>
之謂也<lb/>
魏文侯謂李克曰先生甞教寡人曰家貧則思良妻國<lb/>
亂則思良相今所置非成則璜二子何如李克對曰臣<lb/>
聞之卑不謀尊踈不謀戚臣在闕門之外不敢當命文<lb/>
侯曰先生臨事勿譲李克曰君不察故也居視其所親<lb/>
富視其所與達視其所舉窮視其所不為貧視其所不<lb/>
取五者足以定之矣文侯曰先生就舍寡人之相定矣<lb/>
<pb n="KR2f0039_WYG_154-4a"/>
文侯與田子方飲酒而稱樂文侯曰鐘聲不比乎左髙<lb/>
田子方笑文侯曰奚笑子方曰臣聞之君明則樂官不<lb/>
明則樂音今君審於聲臣恐君之□於官也文侯曰善<lb/>
敬聞命<lb/>
漢文帝立召田叔問曰公知天下長者乎對曰臣何足<lb/>
以知之上曰公長者也宜知之叔頓首曰故雲中守孟<lb/>
舒長者也是時孟舒坐虜大入塞盜刼雲中尤甚免上<lb/>
曰先帝置孟舒雲中十餘年矣虜曾一入孟舒不能堅<lb/>
<pb n="KR2f0039_WYG_154-4b"/>
守毋故士卒戰死者數百人長者固殺人乎公何以言<lb/>
孟舒為長者也叔叩頭對曰是乃孟舒所以為長者也<lb/>
夫貫髙等謀反上下明詔趙有敢随張王罪三族然孟<lb/>
舒自髠鉗随張王敖之所在欲以身死之豈自知為雲<lb/>
中守哉漢與楚相距士卒罷敝匈奴冒頓新服北夷來<lb/>
為邉害孟舒知士卒罷敝不忍出言士争臨城死敵如<lb/>
子為父弟為兄以故死者數百人孟舒豈故驅戰之哉<lb/>
是乃孟舒所以為長者也於是上曰賢哉孟舒復召孟<lb/>
<pb n="KR2f0039_WYG_154-5a"/>
舒以為雲中守<lb/>
武帝征和元年趙王彭祖卒彭祖所幸淖姬生男號淖<lb/>
子時淖姬兄為漢宦者上召問淖子何如對曰為人多<lb/>
欲上曰多欲不宜君國子民問武始侯昌曰無咎無譽<lb/>
上曰如是可矣遣使立昌為趙王<lb/>
漢昭烈皇帝領益州牧時以諸葛亮為軍師將軍以蒋<lb/>
琬為廣都長不治大怒亮請曰蒋琬社稷之噐非百里<lb/>
才也其為政以安民為本不以修飾為先願主公重加<lb/>
<pb n="KR2f0039_WYG_154-5b"/>
察之帝雅敬亮乃不加罪許靖為蜀郡太守成都將潰<lb/>
靖謀出降薄之不用法正曰天下有獲虚名而無其實<lb/>
者許靖是也然今始創大業天下之人不可戸說宜加<lb/>
敬重以慰天下之望乃禮而用之<lb/>
魏明帝景初二年詔中都侯孫資曰吾年稍長又歴觀<lb/>
書𫝊中皆歎息無所不念圖萬年後計莫過使親人廣<lb/>
據職勢兵任又重今射聲校尉缺久欲得親人誰可用<lb/>
者資曰陛下思深慮逺誠非愚臣所及書傳所載皆聖<lb/>
<pb n="KR2f0039_WYG_154-6a"/>
聼所究向使漢髙不知平勃能安劉氏孝武不識金霍<lb/>
付屬以事殆不可言文皇帝始召曹真還時親詔臣以<lb/>
重慮及至晏駕陛下即祚猶有曹休内外之望賴遭日<lb/>
月銜勒不傾使各守分職纎芥不間以此推之親臣貴<lb/>
戚雖當據勢握兵宜使輕重素定若諸侯典兵力均衡<lb/>
平寵齊愛等則不相為服不相為服則意有異同今五<lb/>
營所領見兵常不過數百選授校尉如其軰𩔖為有疇<lb/>
疋至於重大之任能有所維綱者宜以聖恩簡擇如平<lb/>
<pb n="KR2f0039_WYG_154-6b"/>
勃金霍劉章等一二人漸殊其威重使相鎮固於事為<lb/>
善帝曰然如卿言當為吾逺慮所圖今日可㕘平勃侔<lb/>
金霍雙劉章者其誰哉資曰臣聞知人則哲惟帝難之<lb/>
唐虞之聖凡所進用明試以功陳平初事漢祖絳灌等<lb/>
謗平有受金盜嫂之罪周勃以吹簫引彈始事髙祖亦<lb/>
未知名也髙祖察其行跡然後知可以付與大事霍光<lb/>
給侍中二十餘年小心謹慎乃見親信日磾降人以至<lb/>
孝質直特見擢用左右尚曰妄得一降人而重貴之平<lb/>
<pb n="KR2f0039_WYG_154-7a"/>
勃雖安漢嗣其終勃被反名平劣自免於吕須之䜛上<lb/>
官桀桑𢎞羊與霍光爭權幾成祻亂此誠知人之不易<lb/>
為臣之難也又所簡擇當得陛下所親當得陛下所信<lb/>
誠非愚臣之所能識别<lb/>
帝問司徒陳矯司馬公忠貞可謂社稷之臣乎矯曰朝<lb/>
廷之望社稷未之知也<lb/>
後魏髙祖引見王公已下於皇信堂髙祖曰政雖多途<lb/>
治歸一體朕毎䝉慈訓猶自昧然誠知忠佞有損益而<lb/>
<pb n="KR2f0039_WYG_154-7b"/>
未識其異同恒懼忠貞見毁佞人便進寤寐思此如有<lb/>
隠憂國彦朝賢休戚所共宜辨斯真偽以釋朕懐尚書<lb/>
㳺明根對曰忠佞之士實亦難知依古爵人先試之以<lb/>
官官定然後禄之三載考績然後忠佞可明尚書中書<lb/>
監髙閭曰竊謂袁盎徹慎夫人席是其忠譛殺晁錯是<lb/>
其佞若以二人言之望之為忠石顯是佞髙祖曰自非<lb/>
聖人忠佞之行時或互有但忠功顯即謂之忠佞迹成<lb/>
斯謂之佞史官據成事而書於今觀之有别明矣朕所<lb/>
<pb n="KR2f0039_WYG_154-8a"/>
問者未然之前卿之所對已然之後閭曰佞者飾智以<lb/>
行事忠者發心以附道譬如玉石皦然可知髙祖曰玉<lb/>
石同體而異名忠佞異名而同理求之於同則得其所<lb/>
以異尋之於異則失其所以同出處同異之間交換忠<lb/>
佞之境豈是皦然易明哉或有託佞以成忠或有假忠<lb/>
以飾佞如楚子綦後事顯忠初非佞也閭曰子綦諫楚<lb/>
初雖随述終致忠言此適欲幾諫非為佞也子綦若不<lb/>
設初權後忠無由得顯<lb/>
<pb n="KR2f0039_WYG_154-8b"/>
唐太宗貞觀六年謂魏徴曰古人云王者須為官擇人<lb/>
不可造次即用朕今行一事則為天下所觀出一言則<lb/>
為天下所聽用得正人為善者皆勸誤用惡人不善者<lb/>
競進賞當其勞無功者自退罰當其罪為惡者戒懼故<lb/>
知賞罰不可輕行用人彌須慎擇徴對曰知人之事自<lb/>
古為難故考績黜陟察其善惡今欲求人必須審訪其<lb/>
行若知其善然後用之設令此人不能濟事只是才力<lb/>
不及不為太害誤用惡人假令彊幹為害極多但亂代<lb/>
<pb n="KR2f0039_WYG_154-9a"/>
惟求其才不顧其行太平之時必須才行俱兼始可任<lb/>
用<lb/>
十一年徴又上䟽曰臣聞為人君者在乎善善惡惡近<lb/>
君子而逺小人善善明則君子進矣惡惡著則小人退<lb/>
矣近君子則朝無粃政逺小人則聽不私邪小人非無<lb/>
小善君子非無小過君子小過盖白璧之㣲瑕小人小<lb/>
善乃鉛刀之一割鉛刀一割良工之所重重片善不足<lb/>
以掩衆惡也白玉㣲瑕善賈之所棄棄小疵不足以妨<lb/>
<pb n="KR2f0039_WYG_154-9b"/>
大羙也小人之小善謂之善善君子之小過謂之惡惡<lb/>
此則蒿蘭同嗅玉石不分屈原所以沉江卞和所以泣<lb/>
血也既識玉石之分又辨蒿蘭之臭善而不能進惡而<lb/>
不能去此郭氏所以為墟史魚所以為恨也陛下聦明<lb/>
神武天資英睿志存汎愛引納多途好善而不甚擇人<lb/>
疾惡而未能逺佞又出言無隠疾惡太深聞人之善或<lb/>
未全信聞人之惡以為必然雖有獨見之明猶恐理或<lb/>
未盡何則君子揚人之善小人訐人之惡聞惡必信則<lb/>
<pb n="KR2f0039_WYG_154-10a"/>
小人之道長矣聞善或疑則君子之道消矣為國者急<lb/>
於進君子退小人乃使君子道消小人道長則君臣失<lb/>
序上下相隔亂亡不卹將何以求夫以善相成謂之同<lb/>
徳以惡相濟謂之朋黨今則清濁共流善惡無别以告<lb/>
訐為誠直以同徳為朋黨以之為朋黨則謂事無可信<lb/>
以之為誠直則謂言皆可取此君恩所以不給於下臣<lb/>
忠所以不達於上大臣不能辨正小臣莫之敢論近逺<lb/>
承風混然成俗非國家之福非為治之道適足以長姦<lb/>
<pb n="KR2f0039_WYG_154-10b"/>
邪亂視聽使人君不知所信臣下不得相安若不逺慮<lb/>
深絶其源則後患未之息也今行之而未敗者由乎君<lb/>
有逺慮雖失之於始必得之於終故若時逄少墮徃而<lb/>
不返雖欲悔之必無所及既自失以傳諸後嗣復何以<lb/>
垂法将來且夫進善黜惡施於人者也以古作鑒施於<lb/>
已者也鑒貎在乎止水鑒已在乎哲人能以古之哲王<lb/>
鑒於已之行事則貎之妍媸宛然在目事之善惡自得<lb/>
於心無勞司過之史不假蒭蕘之議巍巍之功日著赫<lb/>
<pb n="KR2f0039_WYG_154-11a"/>
赫之名𢎞逺為人君可不務乎<lb/>
徴論人臣有六正六邪上疏曰臣聞知臣莫若君知子<lb/>
莫若父父不能知其子則無以睦一家君不能知其臣<lb/>
則無以齊萬國萬國咸寜一人有慶必藉惟良作弼俊<lb/>
乂在官則庶績其凝無為而化矣故堯舜文武見稱前<lb/>
載咸以知人則哲多士盈朝元凱翼巍巍之功周召光<lb/>
煥乎之美然則四岳九官五臣十亂豈惟生之於曩代<lb/>
而獨無於當今者哉在乎求與不求好與不好耳何以<lb/>
<pb n="KR2f0039_WYG_154-11b"/>
言之夫美玉明珠孔翠犀象大宛之馬西旅之<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>或無<lb/>
足也或無情也生於八荒之表塗遥萬里之外重譯入<lb/>
貢道路不絶者何哉盖由中國之所好也况從仕者懐<lb/>
君之榮食君之禄率之以義将何徃而不至哉臣以為<lb/>
與之為忠則可使同乎龍逢比干矣與之為孝則可使<lb/>
同乎曾參子騫矣與之為信則可使同乎尾生展禽矣<lb/>
與之為亷則可使同乎伯夷叔齊矣然而今之群臣罕<lb/>
能貞白卓異者求之不切勵之未精故也若勗之以公<lb/>
<pb n="KR2f0039_WYG_154-12a"/>
忠期之以逺大各有職分得行其道貴則觀其所舉富<lb/>
則觀其所養居則觀其所好習則觀其所言窮則觀其<lb/>
所受賤則觀其所不為因其材以取之審其能以任之<lb/>
用其所長掩其所短進之以六正戒之以六邪則不嚴<lb/>
而自勵不勸而自勉矣故說苑曰人臣之行有六正六<lb/>
邪行六正則榮犯六邪則辱何謂六正一曰萌芽未動<lb/>
形兆未見昭然獨見存亡之機得失之要預禁乎未然<lb/>
之前使主超然立乎榮顯之處如此者聖臣也二曰虚<lb/>
<pb n="KR2f0039_WYG_154-12b"/>
心盡意日進善道勉主以禮義諭主以長策将順其美<lb/>
匡救其惡如此者良臣也三曰夙興夜寐進賢不懈數<lb/>
稱徃古之行事以厲主意如此者忠臣也四曰明察成<lb/>
敗早防而救之塞其間絶其源轉祻以為福使君終以<lb/>
無憂如此者智臣也五曰守文奉法任官職事不受贈<lb/>
遺辭禄譲賜飲食節儉如此者貞臣也六曰國家昏亂<lb/>
所為不諛敢犯主之嚴顔靣言主之過失如此者直臣<lb/>
也是謂六正何謂六邪一曰安官貪禄不務公事與代<lb/>
<pb n="KR2f0039_WYG_154-13a"/>
浮沈左右觀望如此者具臣也二曰主所言皆曰善主<lb/>
所為皆曰可隠而求主之所好而進之以快主之耳目<lb/>
偷合苟容與主為樂不顧後害如此者諛臣也三曰内<lb/>
實險詖外貎小謹巧言令色妬善嫉賢所欲進則明其<lb/>
美隠其惡所欲退則明其過匿其美使主賞罰不當號<lb/>
令不行如此者奸臣也四曰智足以飾非辯足以行說<lb/>
内離骨肉之親外搆亂於朝廷如此者䜛臣也五曰專<lb/>
權擅勢以輕為重私門成黨以富其家擅矯主命以自<lb/>
<pb n="KR2f0039_WYG_154-13b"/>
顯貴如此者賊臣也六曰諂主以邪佞陷主於不義朋<lb/>
黨比周以蔽主明使黒白無别是非無門使主惡布於<lb/>
境内聞於四隣如此者亡國之臣也是謂六邪賢臣處<lb/>
六正之道不行六邪之術故上安而下理生則見樂死<lb/>
則見思此人臣之術也記曰權衡誠懸不可欺以輕重<lb/>
繩墨誠陳不可欺以曲直規矩誠設不可誣以圓方君<lb/>
子審禮不可誣以奸詐然則臣之情偽知之不難矣又<lb/>
設禮以待之執法以御之為善者䝉賞為惡者受罰安<lb/>
<pb n="KR2f0039_WYG_154-14a"/>
敢不企及乎安敢不盡力乎國家思欲進忠良退不肖<lb/>
十有餘載矣徒聞其語不見其人何哉盖言之是也行<lb/>
之非也言之是則出乎公道行之非則渉乎邪徑是非<lb/>
相亂好惡相攻所愛雖有罪不及於刑所惡雖無辜不<lb/>
免於罰此所謂愛之欲其生惡之欲其死者也或以小<lb/>
惡棄大善或以小過忘大功此所謂君之賞不可以無<lb/>
功求君之罰不可以有罪免者也賞不以勸善罰不以<lb/>
懲惡而望邪正不惑其可得乎若賞不遺疎逺罰不阿<lb/>
<pb n="KR2f0039_WYG_154-14b"/>
親貴以公平為規矩以仁義為準䋲考事以正其名循<lb/>
名以求其實則邪正莫隠善惡自分然後取其實不向<lb/>
其華處其厚不居其薄則不言而化期月而可知矣若<lb/>
徒愛美錦而不為人擇官有至公之言無至公之實愛<lb/>
而不知其惡憎而遂忘其善循私情以近邪佞背公道<lb/>
而逺忠良夙夜不怠勞神苦思将求至理不可得也書<lb/>
奏太宗甚嘉納之<lb/>
刑部尚書張亮坐謀反下獄詔令百官議之多言亮當<lb/>
<pb n="KR2f0039_WYG_154-15a"/>
誅唯殿中少監李道裕奏亮反形未具明其無罪太宗<lb/>
既盛怒竟殺之俄而刑部侍郎有闕令宰相妙擇其人<lb/>
累奏不可太宗曰吾已得其人也徃者李道裕議張亮<lb/>
云反形未具可謂公平矣當時雖不用其言至今追悔<lb/>
遂授道裕刑部侍郎<lb/>
二十一年太宗在翠㣲宫授司農卿李緯戸部尚書房<lb/>
𤣥齡是時留守京都會有自京師來者太宗問曰𤣥齡<lb/>
聞李緯拜尚書如何對曰𤣥齡但云李緯大好髭鬚更<lb/>
<pb n="KR2f0039_WYG_154-15b"/>
無他語由是改授緯洛州刺史<lb/>
太宗甞從容問揚州都督長孫無忌曰朕聞君聖臣直<lb/>
人常苦不自知公宜面攻朕得失無忌曰陛下神武聖<lb/>
文冠卓千古性與天道非臣等愚所及誠不見有所失<lb/>
帝曰朕冀聞過公等乃相諛恱朕當評公等可否以相<lb/>
規何如皆拜謝上曰髙士㢘心術警悟臨難不易節所<lb/>
乏者骨鯁耳唐儉有辭善和觧人酒杯流行發言可意<lb/>
事朕二十年未甞一言國家事楊師道性謹審自能無<lb/>
<pb n="KR2f0039_WYG_154-16a"/>
過而懦不更事緩急非可倚岑文本敦厚文章論議其<lb/>
所長也謀常經逺自當不負於物劉洎堅正其言有益<lb/>
不輕然諾於人能自補闕馬周敏鋭而正評裁人物直<lb/>
道而行所任皆稱朕意禇遂良鯁亮有學術竭誠親於<lb/>
朕若飛鳥依人自加憐愛無忌應對機敏善避嫌求於<lb/>
古人未有其比揔兵攻戰非所善也<lb/>
太宗以王珪善人物且知言因謂曰卿標鑒通晤為朕<lb/>
言𤣥齡等材且自謂孰與諸子賢對曰孜孜奉國知無<lb/>
<pb n="KR2f0039_WYG_154-16b"/>
不為臣不如𤣥齡兼資文武出將入相臣不如靖敷奏<lb/>
詳明出納惟允臣不如彦博濟繁治劇衆務畢舉臣不<lb/>
如胄以諫諍為心恥君不及堯舜臣不如徴至激濁揚<lb/>
清疾惡好善臣於數子有一日之長帝稱善而𤣥齡等<lb/>
亦以為盡已所長謂之確論<lb/>
肅宗乾元元年張鎬聞史思明請降上言思明凶險因<lb/>
亂竊位人面獸心難以徳懐願勿假以威權又言滑州<lb/>
防禦使許叔冀狡猾多詐臨難必變請徴入宿衞時上<lb/>
<pb n="KR2f0039_WYG_154-17a"/>
已寵納思明㑹中使自范陽及白馬來皆言思明叔冀<lb/>
忠懇可信上以鎬為不切事機罷為荆州防禦使<lb/>
代宗大厯十三年上召李泌入見詔以元載事曰與卿<lb/>
别八年乃能除此賊不然幾不見卿對曰陛下知羣臣<lb/>
有不善則去之含容太過故至於此上因言路嗣恭初<lb/>
平嶺南獻琉璃盤徑九寸朕以為至寳及破載家得嗣<lb/>
恭所遺載盤徑尺當議罪之泌曰嗣恭為人小心善事<lb/>
人精勤吏事而不知大體昔為縣令有能名陛下未暇<lb/>
<pb n="KR2f0039_WYG_154-17b"/>
知之而為載所用故為之盡力陛下誠知而用之彼亦<lb/>
為陛下盡力矣且嗣恭新立大功陛下豈得以琉璃盤<lb/>
罪之邪上意乃觧以嗣恭為兵部尚書<lb/>
徳宗興元元年議者或言韓滉聚兵修城隂蓄異志上<lb/>
疑之以問李泌對曰滉公忠清儉貢獻不絶鎮撫江東<lb/>
盜賊不起所以修城為迎扈之備耳此乃人臣忠篤之<lb/>
慮奈何更以為罪乎上曰外議洶洶卿弗聞乎對曰臣<lb/>
固聞之其子臯為郎不敢歸省正以謗語沸騰故也退<lb/>
<pb n="KR2f0039_WYG_154-18a"/>
遂上章請以百口保滉<lb/>
徳宗常從容言盧把清介敢言然少學不能廣朕以古<lb/>
道人皆指其姦而朕不覺也中書侍郎同中書門下平<lb/>
章事李泌對曰陛下能覺把之惡安致建中祻邪李揆<lb/>
和蕃顔真卿使希烈其害舊徳多矣又楊炎罪不至死<lb/>
杞擠陷之而相闗播懐光立功逼使其叛此欺天也帝<lb/>
曰卿言誠有之然楊炎視朕如三尺童子有所論奏可<lb/>
則退不許則辭官非特把惡之也且建中亂卿亦知桑<lb/>
<pb n="KR2f0039_WYG_154-18b"/>
道茂語乎乃命當然對曰夫命者已然之言主相造命<lb/>
不當言命言命則不復賞善罰惡矣桀曰我生不有命<lb/>
自天武王數紂曰謂已有天命君而言命則桀紂矣帝<lb/>
曰朕請不復言命<lb/>
時議者多以李勉大梁失守不應尚為相李泌言於上<lb/>
曰李勉公忠雅正而用兵非其所長且大梁不守将士<lb/>
棄妻子而從之者殆二萬人足以見其得衆心矣且劉<lb/>
洽出勉麾下勉悉衆以授之卒平大梁亦勉之功也上<lb/>
<pb n="KR2f0039_WYG_154-19a"/>
乃命勉復位<lb/>
翰林學士陸贄奉天論觧蕭復状奏曰右冀寜奉宣聖<lb/>
㫖縁國家賦稅多出江淮既未收復京城恐逺路傳說<lb/>
過甚所以欲得遣一大臣徃彼宣慰以安逺近之情初<lb/>
欲簡擇此使並先共宰相商量皆云蕭復久任江外刺<lb/>
史諳彼事宜又就宰相之中名望最重令其徃彼宣慰<lb/>
人必望風恱服其時蕭復亦自見此商議更無異同朕<lb/>
猶不能自㫁遂喚諸朝士班次對見一一親向說宣慰<lb/>
<pb n="KR2f0039_WYG_154-19b"/>
之意問其穏便已否皆云至要並無異詞朕所以更不<lb/>
疑惑已與擇得發日及其臨行從一等却論奏欲得且<lb/>
留蕭復又頻有朝官上封事亦與從一等意同朕忽見<lb/>
此翻覆非常悵恨數日思量不測其故意者必是蕭復<lb/>
計㑹遣其論奏蕭復又有何事苦欲得住其意深不可<lb/>
會卿比來諳此人性行否兼與朕子細思料若不肯去<lb/>
其意何在者蕭復往年曾任常州刺史臣其時寄住常<lb/>
州首尾二年閱其理行及到京邑多與往來嵗月滋深<lb/>
<pb n="KR2f0039_WYG_154-20a"/>
情意相得復之志性臣則備諳本是貴門又聨戚屬痛<lb/>
自脩勵慕為清貞矯枉太深時或過當論經義則以守<lb/>
死善道執心不囬為本議人物則以魏元忠宋璟為師<lb/>
已之所行皆欲盡善故渉好名之累亦無應變之才用<lb/>
雖不周行則可保至如二三爽徳飜覆挾姦復之為人<lb/>
必不至是安有親承計議退自變渝私誘官僚曲令干<lb/>
說是同兒戲非近人情雖甚狂愚猶應不敢若稍恭慎<lb/>
固當不為況乃見稱名流獲踐清貫備股肱之任承渥<lb/>
<pb n="KR2f0039_WYG_154-20b"/>
澤之私何心何顔忍至於此假令蕭復之意或欲逗留<lb/>
在於從一之徒寜肯附會臣縁自到行在常居禁中向<lb/>
外事情視聽都絶忽承顧問莫測端由陛下必欲研窮<lb/>
斯理不為難察初舉蕭復充使本是從一等商量後請<lb/>
蕭復不行又是從一等論奏一矛一楯理必有歸或遣<lb/>
或留意将安在但垂睿詰孰敢面謾蕭復若相屬求則<lb/>
從一等何容為隠從一等儻自廽互則蕭復不當受疑<lb/>
陛下奚憚而不辯明乃直為此悵恨也夫明則罔惑辯<lb/>
<pb n="KR2f0039_WYG_154-21a"/>
則罔寃惑莫甚於逆詐而不與明寃莫痛於見疑而不<lb/>
獲辯是使情偽相揉忠邪靡分兹實居上御下之要樞<lb/>
惟陛下留意幸察謹奏<lb/>
憲宗御延英殿與宰臣言向外人言朋黨頗甚如何武<lb/>
元衡李吉甫未對而李絳奏曰朋黨之稱為臣也臣歴<lb/>
觀自古及今帝王最惡者是朋黨奸人能揣知上㫖非<lb/>
言朋黨不足以激怒主心故小人譛毁賢良必言朋黨<lb/>
尋之則無迹言之則可疑所以搆陷之端無不言朋黨<lb/>
<pb n="KR2f0039_WYG_154-21b"/>
者夫小人懐私常以利動不顧忠義自成朋黨君子以<lb/>
忠正為心以懲勸為務不受小人之佞不遂奸人之利<lb/>
自然為小人所嫉譛毁百端者盖縁求無所獲取無所<lb/>
得故也忠正之士直道而行不為諂諛不事左右明主<lb/>
顧遇則進疑阻則退不為他計苟安其位以此常為奸<lb/>
邪所搆以其無所入也夫聖賢合跡千載同符忠正端<lb/>
慤之人所以知奨亦是此𩔖是同道也非為黨也豈可<lb/>
使端良之人取非僻之士然後謂非朋黨也陛下親行<lb/>
<pb n="KR2f0039_WYG_154-22a"/>
堯舜之道髙挹禹湯之徳豈謂上與數千年堯舜禹湯<lb/>
為黨是道徳同也孔子聖人也顔囬已下十哲希聖者<lb/>
也更相稱賛為黨乎是道業同也仲尼祖述堯舜憲章<lb/>
文武又曰吾不復夢見周公逺者二千年近者五百年<lb/>
豈謂之黨是聖人徳行同也後漢末名節骨鯁忠正儒<lb/>
雅之臣盡心匡國盡節憂時而宦官小人憎嫉正道同<lb/>
為搆陷目為黨人遂起錮黨之獄以成亡國之禍備在<lb/>
史䇿明若日月豈不為誡乎詩人嫉䜛佞之人曰取彼<lb/>
<pb n="KR2f0039_WYG_154-22b"/>
䜛人投畀犲虎可謂三覆也上曰朕無疑卿等意況言<lb/>
朋黨未至公之道爾絳又對曰趍利之人常為朋黨以<lb/>
同其私故守正之人常遭搆毁以違其私故也小人多<lb/>
詐譛言常勝正人少機直道常不勝伏希陛下監其事<lb/>
情而察其言行則可矣<lb/>
上御浴堂北廓召學士李絳對顧問畢上曰有一事甚<lb/>
異朕比來未能言之鄭絪身為宰相事朕不盡心朕與<lb/>
宰相商量欲詔盧從史却歸潞府續追入朝鄭絪輒漏<lb/>
<pb n="KR2f0039_WYG_154-23a"/>
洩我意先報從史令其陳奏潞府無粮三軍且請山東<lb/>
就粮為人臣豈合有此事耶故事合如何處置絳對曰<lb/>
若實有此事雖以誅族於陛下未足塞責復曰陛下從<lb/>
何得之計鄭絪必不自洩從史必不自言陛下先知何<lb/>
以得之上曰吉甫宻奏絳對曰臣與鄭絪先後懸殊不<lb/>
相徃來臣約其事體必無此理鄭絪甚讀書頗識事體<lb/>
時稱佳士素有美名雖不知其才術如何至於君臣大<lb/>
義不合不知去就若身居宰叅陛下宻謀便敢洩之於<lb/>
<pb n="KR2f0039_WYG_154-23b"/>
奸臣雖術同犬彘性如梟獍亦不合至此況絪頗知古<lb/>
今洞識名節事出萬端情有難測莫不同列有不便之<lb/>
勢專權有忌前之心造為此亂冀其去位若不過陳危<lb/>
事安得激怒上心伏望陛下深賜詳熟無令人言陛下<lb/>
惑於䜛佞也上良久曰亦應如此朕幾誤為處分至是<lb/>
遂已<lb/>
憲宗時京兆少尹裵武銜命使鎮州令諭王承宗割徳<lb/>
棣兩州歸朝廷武飛表上言一如朝廷意㫖遂除承宗<lb/>
<pb n="KR2f0039_WYG_154-24a"/>
所署徳州刺史薛昌朝為徳棣節度令中使齎旌節授<lb/>
之而魏博田季安得飛報先知之遽報承宗言昌朝與<lb/>
朝廷通遂星夜追昌朝徳棣州節度及旌節至魏州又<lb/>
為季安留連得為宴樂停七八日而昌朝尋已追到鎮<lb/>
州朝命遂不行比及武使囬事宜與先上表參差并有<lb/>
人譛傷武云使囬宿宰相裵垍宅遲明方見憲宗大怒<lb/>
乃召學士李絳因顧問奏對畢上顔色甚震怒曰裵武<lb/>
誷我苟求脫祻於賊中上言不實令我制除薛昌朝今<lb/>
<pb n="KR2f0039_WYG_154-24b"/>
果不受又使回未見先宿裵垍宅須左除嶺南逺處絳<lb/>
奏言裵武甚諳練時事徃陥在河中李懐光賊中事跡<lb/>
可稱今所銜命不合絶有乖錯大底賊多變詐難得實<lb/>
情以臣愚慮思度王承宗恐國家必有征討請割徳棣<lb/>
兩州且得安全尚有四州之地亦足保其富貴求安之<lb/>
計必是此心然鄰道魏博東平范湯與王承宗勢同事<lb/>
等恐他時亦為朝廷所割必是為鄰道所搆兼以利害<lb/>
鼔動之不得守其初心此必然之理也伏望且尋訪之<lb/>
<pb n="KR2f0039_WYG_154-25a"/>
裴武所上表只得上承宗初時意便且奏來後必恐鄰<lb/>
境脅制誘動遂有後變計裵武不敢不盡其心今陛下<lb/>
擇裵武使兇逆悖亂之邦一不如意便有貶責臣恐今<lb/>
後奉使賊中無復得誠實其後奉使者皆以武為誡依<lb/>
阿可否之間必曰其言及表章則如此其深心則臣不<lb/>
可保不可顯言是非陳列事状若朝廷不得實状别處<lb/>
置或有乖錯非國家所利也若受賊中財賂言語不實<lb/>
則須重責以懲姦欺又言先於裵垍宅宿且裵武久為<lb/>
<pb n="KR2f0039_WYG_154-25b"/>
朝官具諳制度裵垍身為宰相特受恩私必無未見而<lb/>
便宿宰相家固無此理昧劣於此兩人猶不敢至是況<lb/>
皆是詳練時事之人計必無此事必有搆傷裵垍裵武<lb/>
陛下不可不察上良久曰誠有此理事合從寛更不用<lb/>
問武得守其位<lb/>
武宗立召淮南節度使李徳裕為門下侍郎同中書門<lb/>
下平章事既入謝即進戒帝辨邪正專委任而後朝廷<lb/>
治臣甞為先帝言之不見用夫正人既呼小人為邪小<lb/>
<pb n="KR2f0039_WYG_154-26a"/>
人亦謂正人為邪何以辨之請借物為諭松栢之為木<lb/>
孤生勁特無所因倚蘿蔦則不然弱不能立必附他木<lb/>
故正人一心事君無待於助邪人必更為黨以相蔽欺<lb/>
君人者以是辨之則無惑矣又謂治亂繫信任引齊桓<lb/>
公問管仲所以害覇者仲對琴瑟笙竽弋獵馳騁非害<lb/>
覇者惟知人不能舉舉不能任任而又雜以小人害覇<lb/>
也太𤣥徳憲四宗皆盛朝其始臨御自視若堯舜寝久<lb/>
則不及初陛下知其然乎始一委輔相故賢者得盡心<lb/>
<pb n="KR2f0039_WYG_154-26b"/>
久則小人並進造黨與亂視聽故上疑而不專政去宰<lb/>
相則不治矣在徳宗最甚晚節宰相惟奉行詔書所與<lb/>
圖事者李齊運裵延齡韋渠牟等訖今謂之亂政夫輔<lb/>
相有欺罔不忠當亟免忠而材者屬任之政無他門天<lb/>
下安有不治先帝任人始皆回容積纎㣲以至誅貶誠<lb/>
使雖小過必知而改之君臣無猜則䜛邪不干其間矣<lb/>
會昌中徳裕論侍講奏孔子門徒事状上言曰今月十<lb/>
三日於延英殿陛下謂臣等云侍講稱孔子其徒三千<lb/>
<pb n="KR2f0039_WYG_154-27a"/>
亦可謂之朋黨臣等自元和以來甞聞此說幸因聖慈<lb/>
下問輒敢覼縷而言西漢劉向云昔孔子與顔囬子貢<lb/>
更相稱譽不為朋黨禹稷與臯陶轉相汲引不為比周<lb/>
何則忠於為國無邪心也臣常以鯀共工讙兜與舜禹<lb/>
雜處堯朝共工讙兜則為黨舜禹則不為黨何者共工<lb/>
讙兜相與比周迭為掩蔽也如賢人君子則不然忠於<lb/>
國則同心聞於義則同志退而各自行已不可交以私<lb/>
是以趙宣子随㑹繼而納諫司馬侯叔向比以事君不<lb/>
<pb n="KR2f0039_WYG_154-27b"/>
為黨也公孫𢎞毎與汲黯請間黯先𤼵之𢎞推其後武<lb/>
帝所言皆聽汲黯雖與公孫𢎞並進然廷詰云齊人少<lb/>
情譏其布被為詐則知先發後繼不為黨矣國史稱太<lb/>
宗甞與房𤣥齡圖事則曰非杜如晦莫能籌之及杜如<lb/>
晦至竟從𤣥齡之䇿此又同心圖國不為黨也何者為<lb/>
黨漢書稱朱博陳咸相為腹心背公死黨東漢周福房<lb/>
植各以其黨相傾議論相軋故漢朝朋黨始於甘陵二<lb/>
部及其甚也謂之鈎黨繼受誅夷以王制言之非不幸<lb/>
<pb n="KR2f0039_WYG_154-28a"/>
也魏朝何晏丁謐依附曹爽祖尚浮虚使有魏風俗由<lb/>
兹大壊此皆為朋黨也略舉數節以明其𩔖至於歴代<lb/>
朋黨不可殫言仲尼知季路之不免子㳺識子張之未<lb/>
仁曾子罪卜商䘮親無聞夫子咎宰我鑚燧為久惡既<lb/>
不掩善固宜稱此又不為黨也班固稱周室既微由是<lb/>
列國公子魏有信陵趙有平原齊有孟甞楚有春申抵<lb/>
掌而㳺談者以四豪為稱首於是背公死黨之議成守<lb/>
職奉上之義廢矣此四豪者各有門客三千而謂之黨<lb/>
<pb n="KR2f0039_WYG_154-28b"/>
仲尼三千則不為黨盖仲尼之徒惟務仁義不以爵禄<lb/>
為貴四豪之門惟務譎詐常以勢力相髙今侍講欲以<lb/>
奔走權勢之徒攫挐名利之軰比方孔門上哲實㒺聖<lb/>
聦臣未知元和以來所謂黨者為國乎為身乎若以為<lb/>
國則随會叔向汲黯房𤣥齡之道可得行矣不必聚黨<lb/>
成羣以臣觀之今所謂黨者進則誣善蔽忠附下罔上<lb/>
歙歙相是態不可容退則車馬馳驅唯務權勢聚於私<lb/>
室朝夜合謀清美之官盡須其黨華要之選不在他人<lb/>
<pb n="KR2f0039_WYG_154-29a"/>
隂附者羽翼自生中立者抑壓不進孔門顔冉豈有是<lb/>
哉陛下以此察之則姦偽自見臣恐更有小人妄陳此<lb/>
說輒舉事例庻裨聦明伏望陛下留臣此狀時賜覽閱<lb/>
所冀小臣瞽說免惑聖心臣不任懇激之至謹録奏聞<lb/>
宋真宗咸平六年右諫議大夫田錫乞詢求将相狀曰<lb/>
臣甞讀唐太宗實録見李靖文武材畧隋将韓擒虎即<lb/>
其舅也靖毎與擒虎論兵未甞不稱善撫之曰可與論<lb/>
孫吳之術也初事隋為殿内直長吏部尚書牛𢎞見而<lb/>
<pb n="KR2f0039_WYG_154-29b"/>
重之曰李靖王佐才也今國家自先帝平晉之後與突<lb/>
厥結隙将相舊人相次薨謝邉鄙間州縣屢為突厥所<lb/>
陥皇威不振久矣時議乃以将相無人亦久矣即不知<lb/>
今來朝廷公卿大夫間有如韓擒虎與李靖論兵否有<lb/>
人如牛𢎞知李靖有王佐才否若有人能論兵有人負<lb/>
王佐才未審陛下知之否有人善論兵有人負王佐才<lb/>
乃是帝王合先知之矣自來皇城司差人探事又别差<lb/>
探皇城司探事人如此察探京城民間事無鉅細皆達<lb/>
<pb n="KR2f0039_WYG_154-30a"/>
聖聦近又差朝臣為廵撫使及差朝臣以㸃檢酒務名<lb/>
目出外採訪所採訪之事不過民間利病不過官吏能<lb/>
否而已即未聞委公卿大夫察訪善論兵之人詢求有<lb/>
王佐之才者也由是見所求者瑣屑而所忽者逺大也<lb/>
陛下若以宗廟社稷為憂以生靈為念即宜以逺大為<lb/>
務求将相急也臣毎奉聖謨令陳鄙見仰祈英睿特賜<lb/>
披詳<lb/>
仁宗時叅知政事范仲淹奏辯滕宗諒張亢䟽曰臣聞<lb/>
<pb n="KR2f0039_WYG_154-30b"/>
議論太切必取犯顔之誅保任不明豈逃累已之坐彛<lb/>
典斯在具寮式瞻臣自邉陲誤膺奨擢授任不次遇事<lb/>
必陳竊見故監察御史梁堅彈奏滕宗諒於慶州用過<lb/>
官錢十六萬貫有數萬貫不明必是侵欺入已及邠州<lb/>
宴會并涇州犒設諸軍乖越不公至聖慈赫怒便欲罷<lb/>
去臣緣在彼目擊雖似過當别無切害不曾有一兵一<lb/>
民詞訟至於處置邉事亦無踈虞臣遂進諫乞聖慈差<lb/>
官勘逐具與辯明未銷挫辱恐誤朝廷賞罰又有上言<lb/>
<pb n="KR2f0039_WYG_154-31a"/>
張亢驕僭不公臣亦乞根勘辯明或無深過如有大叚<lb/>
乖越侵欺入已臣甘同受貶黜臣所以激切而言者非<lb/>
滕宗諒張亢勢力能使臣如此竭力也盖為國家邉上<lb/>
将帥中未有曾立大功可以威衆者且遣儒臣以經畧<lb/>
部署之名重之又借以生殺之權使彈壓諸軍禦捍大<lb/>
寇不使知其乏人也若一旦以小過動揺則諸軍皆知<lb/>
帥臣非朝廷腹心之人不足可畏則是國家失此機事<lb/>
自去爪牙之威矣唐末藩鎮多殺害逐去節度使於軍<lb/>
<pb n="KR2f0039_WYG_154-31b"/>
中自立帥臣而當時不能治者由帥臣望輕易於揺動<lb/>
之故也今燕度勘到滕宗諒慶州一界所用錢數分明<lb/>
並無侵欺其毁却涇州前任公用厯勘到干連人只稱<lb/>
有送官員等錢物亦不顯入已又是元彈奏状外事件<lb/>
所有張亢借公用錢買物事未發前已還納訖又因移<lb/>
任借却公用銀却留錢物准還皆無欺隠之情其餘罪<lb/>
狀多未摭實其干連人當盛寒之月久在禁繫皆是非<lb/>
辜若令燕度勘問二人既事非確實必難伏辯或逼令<lb/>
<pb n="KR2f0039_WYG_154-32a"/>
認罪又是陛下近臣不可辱於獄吏或至録問有辭即<lb/>
須差官再勘其合干人當轉不聊生兼邉上臣寮見此<lb/>
深文謂朝廷待将帥少恩於支過公用錢内搜求罪戾<lb/>
欲陥邉臣且塞下州郡風沙至惡觸目愁人非公用豐<lb/>
濃何以度日豈同他處臣寮優㳺安穏坐享榮禄陛下<lb/>
深居九重當須察此物情知其艱苦豈可使獄吏為功<lb/>
而勞臣抱怨臣欲乞聖慈據燕度奏到事節特降朝㫖<lb/>
差使臣二人齎去取問滕宗諒張亢如實是已犯便仰<lb/>
<pb n="KR2f0039_WYG_154-32b"/>
承認當議量情親㫁如别有緣由亦具分析聞奏候到<lb/>
見得别無枉抑便可取㫖㫁遣如有異同即乞朝廷别<lb/>
選官勘鞫免致寃滯其干連人且乞指揮放出知在臣<lb/>
則已有不合保此二人罪狀乞聖慈先賜貶黜免令臣<lb/>
包羞於朝受人指笑儻聖慈念臣不避艱辛尚留驅使<lb/>
即於河東河北陜西乞補一郡臣得經畫邉事一一奏<lb/>
論或補三輔近州臣得為朝廷建置府兵作諸郡之式<lb/>
以輔安京師臣之此請出於至誠願陛下不奪不疑況<lb/>
<pb n="KR2f0039_WYG_154-33a"/>
臣久為外官不知輔弼之體本是麄材秖堪犬馬之用<lb/>
若令臣待罪兩府必辱君命且畏人言臣無任祈天望<lb/>
聖請命激切屏營之至<lb/>
仲淹又奏雪張亢䟽曰臣昨日見樞宻院進呈張亢所<lb/>
奏曾将公用錢囬易到利息買馬及交鈔乞與逰索之<lb/>
人自甘伏罪乞不追䆒逰索之人取㫖下燕度結案聞<lb/>
奏臣伏覩編勅指揮若将公使錢囬易到别物公用但<lb/>
不入已更不坐罪其張亢所奏二事若未有發露乃是<lb/>
<pb n="KR2f0039_WYG_154-33b"/>
自首縱已發露亦不入已合該上項編勅指揮臣昨與<lb/>
韓琦在涇州同使公用錢曾為慶州簽判祕書丞馬倩<lb/>
身亡本人家貧親老與錢一百貫文又涇州保定知縣<lb/>
大理寺丞劉襲禮丁父憂家貧起發不得與錢一百貫<lb/>
文又號州推官監環州入中陳叔度丁父憂家貧無依<lb/>
與錢五十貫文又進士黄通來涇州相看與錢五十貫<lb/>
文並是一面将公使庫錢囬易到利息相兼使用即不<lb/>
曾侵使着係省官錢自來邉上有公使錢處為有前項<lb/>
<pb n="KR2f0039_WYG_154-34a"/>
條貫及有回易利息但不入已各是從便使用今來若<lb/>
依編勅施行則張亢自首與逰索人錢不曾入已又是<lb/>
燕度元勘外事節朝廷自可指揮不須却送入案兼恐<lb/>
追尋元逰索之人或在逺方何時結絶若不用上件編<lb/>
勅指揮則臣與韓琦亦有上件與人錢物罪状須至自<lb/>
劾昔人有言曰法者聖人為天下畫一一不以貴賤親疎<lb/>
而輕重也伏望聖㫖送樞宻院依詳編勅及将臣與韓<lb/>
琦用錢事状井張亢所奏二事一處定㫁以正典刑<lb/>
<pb n="KR2f0039_WYG_154-34b"/>
慶厯四年十二月知潞州尹洙論公論朋黨繫於上意<lb/>
䟽曰臣聞知賢而不能任任之而不能終於治國之道<lb/>
其失一也去年朝廷擢歐陽脩余靖蔡㐮孫甫相次為<lb/>
諫官臣知數子之賢且久一旦樂其見用又慶陛下得<lb/>
賢而任之所慮者任之而不能終爾以陛下知臣之明<lb/>
脩等被遇之深豈有任之而不能終哉盖聞唐魏元成<lb/>
既薨文皇親為撰碑文以賜之後有言其阿黨者遂仆<lb/>
其碑近世君臣相得未有如唐文皇與魏元成者間言<lb/>
<pb n="KR2f0039_WYG_154-35a"/>
一入則存殁之恩不終臣未甞不感憤嘆息而不能已<lb/>
也以是而論則知任之為易終之實難可不慮哉屬聞<lb/>
歐陽脩領使河北臣以邉任之重故不復以内外為疑<lb/>
今又聞蔡㐮出知福州未審㐮以親自請為以過斥若<lb/>
以過斥豈當進其官秩若以親請則㐮在京師不三四<lb/>
年已再省其親士大夫去逺方而仕京師者孰不思其<lb/>
親豈獨㐮得遂其私恩哉則㐮之不當出明矣陛下優<lb/>
容諫臣在唐文皇上脩等之才雖不愧古人然所施為<lb/>
<pb n="KR2f0039_WYG_154-35b"/>
未能少及於魏元成則間毁之言不必待其殁而後發<lb/>
也伏惟念知之之已明任之之已果而終之之甚難則<lb/>
天下幸甚然臣愛脩等之賢故惜其去朝廷而不盡其<lb/>
才如陛下待脩未改於初則臣有稱道賢者之美如其<lb/>
恩遇已移則臣負朋黨之責矣夫今世所謂朋黨甚易<lb/>
辨也陛下試以所進用者姓名詢於左右曰某人為某<lb/>
人稱譽必有對者曰此至公之論異日其人或以事見<lb/>
踈又詢於左右曰某人為某人營救必有對曰此朋黨<lb/>
<pb n="KR2f0039_WYG_154-36a"/>
之言昔之見用此一臣也今之見踈亦此一臣也其所<lb/>
稱譽與營救一也然或謂之公論或謂之朋黨則公論<lb/>
之與朋黨常繫於上意不繫於忠邪此御臣之大弊也<lb/>
臣既為陛下建忠謀豈復顧朋黨之責但懼名以朋黨<lb/>
則所陳之言不䝉見采此又臣之深慮也惟聖明裁察<lb/>
焉<lb/>
樞宻使副陜西安撫使韓琦乞别白朋黨状奏曰臣竊<lb/>
聞已降詔書申誡朋黨此盖陛下恢善治勸薄俗之深<lb/>
<pb n="KR2f0039_WYG_154-36b"/>
意也臣輒有管宂之見少思開助聖明竊以自古迄今<lb/>
人臣在朝有忠賢有奸邪有好公之人有挾私之黨既<lb/>
為性之不同則各以𩔖而相附大凡忠賢與好公之人<lb/>
建一事補一官則必公其是非盖是者言是非者言非<lb/>
唯在於公故政化可興而邦家是賴此乃善者以𩔖而<lb/>
進不可謂朋黨若奸邪與挾私之人建一事補一官則<lb/>
必私其是非盖是者言非非者言是唯在於私致使白<lb/>
黑不分而上蔽主聽者真所所謂朋黨也在聖君審而察<lb/>
<pb n="KR2f0039_WYG_154-37a"/>
之決而行之若有此等朋黨必望陛下重加貶責不可<lb/>
務寛俾其忠賢興好公之人以𩔖而進奸邪與挾私之<lb/>
人以黨而退則朝廷清明朋黨自息也若但行詔諭未<lb/>
賜别白臣恐天下搢紳自今而後欲建一善事稱一善<lb/>
人必再三思之曰得無渉朋黨之迹乎則中道而止矣<lb/>
縱有忠義之人不顧形迹建一善事稱一善人若惡之<lb/>
者譛于上曰此朋黨之為耳則善事與善人皆廢而不<lb/>
用矣惟陛下熟察而必行之天下幸甚<lb/>
<pb n="KR2f0039_WYG_154-37b"/>
五年河北都轉運使歐陽脩論小人欲害忠賢必指為<lb/>
朋黨上奏曰臣聞士不忘身不為忠言不逆耳不為諫<lb/>
故臣不避羣邪切齒之祻敢干一人難犯之顔唯賴聖<lb/>
明幸加省察臣伏見杜衍韓琦范仲淹富弼等是陛下<lb/>
素所委任之臣一旦相繼罷黜天下之士皆素知其可<lb/>
用之賢而不聞其可罷之罪臣雖供職在外事不盡知<lb/>
然臣竊見自古小人䜛害忠良其說不逺欲廣陥良善<lb/>
則不過指為朋黨欲動揺大臣則必須誣以專權其故<lb/>
<pb n="KR2f0039_WYG_154-38a"/>
何也夫去一善人而衆善人尚在則未為小人之利欲<lb/>
盡去之則善人少過難為一一求瑕唯有指以為黨則<lb/>
可一時盡逐至如大臣已被知遇而䝉信任則難以他<lb/>
事動揺唯有專權是上之所惡故須此說方可傾之臣<lb/>
料衍等四人非有大過而一時盡逐弼與仲淹委任尤<lb/>
深而忽遭離間必有以朋黨專權之說上惑聖聦者臣<lb/>
請試辨之昔年仲淹初以忠言讜論聞於中外天下賢<lb/>
士皆争稱慕當時奸臣誣作朋黨猶難辨明自近日陛<lb/>
<pb n="KR2f0039_WYG_154-38b"/>
下擢此數人並在兩府察其臨事可以辨也盖杜衍為<lb/>
人清脩而謹守規矩仲淹則恢廓自信而不疑琦則純<lb/>
正而質直弼則明敏而果銳四人為性既各不同雖皆<lb/>
歸於盡忠而其所見各異故於議事多不相從至如杜<lb/>
衍欲深罪滕宗諒仲淹則力争而寛之仲淹謂契丹必<lb/>
攻河東請急脩邉偹富弼料以九事力言契丹必不來<lb/>
至如尹洙亦號仲淹之黨及争水洛城事韓琦則是尹<lb/>
洙而非劉滬仲淹則是劉滬而非尹洙也數事尤為彰<lb/>
<pb n="KR2f0039_WYG_154-39a"/>
著陛下素已知此四人者可謂天下至公之賢也平日<lb/>
閑居則相稱美之不暇為國議事則公言廷諍而不私<lb/>
以此而言臣見衍等真得漢史所謂忠臣有不和之節<lb/>
而小人讒為朋黨可謂誣矣臣聞有國之權誠非臣下<lb/>
之得專也然臣切思仲淹等自入兩府以來不見其專<lb/>
權之迹而但見其善避權也夫權得名位則可行故好<lb/>
權之臣必貪位自陛下召琦與仲淹於陜西琦等辭至<lb/>
五六陛下亦五六召之至如富弼三命學士兩命樞宻<lb/>
<pb n="KR2f0039_WYG_154-39b"/>
副使毎一命未甞不懇辭懇辭之者愈切陛下用之愈<lb/>
堅此天下之人所共知臣但見其遜避太繁不見其好<lb/>
權貪位也及陛下堅不許辭方敢受命然猶未敢别有<lb/>
所為陛下見其皆未行事乃開天章召而賜坐授以紙<lb/>
筆使其條事然衆人避遜不敢下筆弼等亦不敢獨有<lb/>
所述因此又煩聖慈特出手詔指定姓名專責其條列<lb/>
大事而行之弼等遲囬近及一月方敢略陳數事仲淹<lb/>
老練世事必知凡事難遽更張故其所陳志雖逺大而<lb/>
<pb n="KR2f0039_WYG_154-40a"/>
多若迂緩但欲漸而行之以久冀皆有效弼性雖銳然<lb/>
亦不敢自出意見但舉祖宗故事請陛下擇而行之自<lb/>
古君臣相得一言道合遇事便行更無推避臣方恠弼<lb/>
等䝉陛下如此堅意委任督責丁寧而猶遲緩自疑作<lb/>
事不果然小人巧譛已曰專權者豈不誣哉至如兩路<lb/>
宣撫國朝常遣大臣況自中國之威近年不振故元昊<lb/>
叛逆一方而勞困及於天下北人乘釁違盟而動其書<lb/>
辭侮慢至有貴國祖宗之言陛下憤恥雖深但以邉防<lb/>
<pb n="KR2f0039_WYG_154-40b"/>
無偹未可與争屈意買和莫大之辱弼等見中國累年<lb/>
侵淩之患感陛下不次進用之恩故各自請行力思雪<lb/>
恥緣山傍海不憚勤勞欲使武偹再脩國威復振臣見<lb/>
弼等用心本欲尊陛下威權以禦四夷未見其侵權而<lb/>
作過也伏惟陛下睿哲聦明有知人之聖臣下能否洞<lb/>
見不遺故於千官百辟之中親選得此數人驟加擢用<lb/>
夫正士在朝羣邪所忌謀臣不用敵國之福也今此數<lb/>
人一旦罷去而使羣邪相賀于内四夷相賀於外此臣<lb/>
<pb n="KR2f0039_WYG_154-41a"/>
所以為陛下惜之也伏惟陛下聖徳仁慈保全忠善退<lb/>
去之際恩禮各優今仲淹四路之任亦不輕矣惟願陛<lb/>
下拒絶羣謗委信不疑使盡其所為猶有裨補方今西<lb/>
北二陲交争未已正是天與陛下經營之時如弼與琦<lb/>
豈可置之閑處伏望早辨讒巧特加圖任則不勝幸甚<lb/>
臣自前嵗召入諫院十月之内七受聖恩而致身兩制<lb/>
常思榮寵至深未知報効之所今羣邪争進讒巧而正<lb/>
士繼去朝廷乃臣㤀身報國之秋豈可緘言而避罪敢<lb/>
<pb n="KR2f0039_WYG_154-41b"/>
竭愚瞽惟陛下擇之<lb/>
至和元年侍御史趙抃論邪正君子小人上言曰臣聞<lb/>
欲治之主得人其昌左右前後皆盡賢正也謀謨讜言<lb/>
皆盡延納也忠厚鯁亮之士日益招來便佞詭姦之徒<lb/>
日益摧縮號令風化日益流布朝廷中外日益尊安若<lb/>
然富壽之域坐躋太平之象立見噫左右前後一日不<lb/>
得賢正之人而為之輔翼雖堯之癯瘠舜之孜孜夏禹<lb/>
之克勤文王之不暇食末如之何也已漢劉向謂正臣<lb/>
<pb n="KR2f0039_WYG_154-42a"/>
進者治之表正臣陥者亂之基誠哉是言也在易君子<lb/>
道長小人道消於卦為泰其繇云上下交而其志通也<lb/>
正臣非君子歟反是則於卦為否矣否之繇則曰上下<lb/>
不交而其志不通内小人而外君子邪臣非小人歟此<lb/>
言為天下者宜進君子而退小人也明矣谷永所謂帝<lb/>
王之徳莫大於知人者其有㫖哉夫南面而聽天下也<lb/>
公卿百執事雜然滿前孰為正孰為邪孰為君子孰為<lb/>
小人在聖人明眎而聦聽之精擇而慎柬之真偽明白<lb/>
<pb n="KR2f0039_WYG_154-42b"/>
人焉廋哉大抵輔相樞機之任得正人也得君子也然<lb/>
後同徳而同心也則其下所謂邪者小人者靡然相與<lb/>
俛首帖耳以去而徘徊所留亡幾矣鑒觀古昔信史偹<lb/>
存有虞大聖人也任十六相世躋徳美檮杌饕餮流竄<lb/>
四裔民至于今稱之亡窮周成哲王也善有旦奭則倚<lb/>
之不貳惡有管蔡則誅之勿疑故年七百而世三十也<lb/>
始皇惑髙斯之佞不能奪忽叔孫之才不能與秦嬴之<lb/>
敗曾不旋踵元帝知恭顯之姦不能擯愛蕭望之之賢<lb/>
<pb n="KR2f0039_WYG_154-43a"/>
不能用炎漢之運從而衰下唐太宗納房杜王魏之切<lb/>
議誅侯君集張亮之兇僻遂成貞觀之治天皇聴敬宗<lb/>
之附會戮無忌之忠良終有易姓之祻其後元振朝恩<lb/>
之擅權元載盧把之竊位代徳之勢其危殆相繼不絶<lb/>
如綫兹誠用人之得失莫不繫國之安危間分兩塗不<lb/>
可不辨恭惟陛下以上聖之姿御神噐之重開納忠讜<lb/>
繼承祖宗數路以取人一徳以求治然而邇來日星謫<lb/>
見聖衷焦勞蝗潦為災民力彫弊帑庾空窘敵國窺覦<lb/>
<pb n="KR2f0039_WYG_154-43b"/>
官冗兵驕風俗奔競今将治其弊安其危豈一人獨運<lb/>
於巖廊之上而能致之哉當此時也謂宜博選忠直方<lb/>
正能當大任世所謂賢人端士者速得而亟用之位于<lb/>
丞疑輔弼之列朝夕獻替得嘉謀嘉猷發為號令使天<lb/>
下耳目聞見太平之政在今日爾臣不勝大願願陛下<lb/>
宸㫁不疑舉正以却邪<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>君子而黜小人有為於可為<lb/>
之時無因循後時之悔則天下幸甚宗廟之靈社稷之<lb/>
福此其時也臣逺賤之迹愚亡所能唯思死節一誠上<lb/>
<pb n="KR2f0039_WYG_154-44a"/>
報陛下採擢覆幬之徳萬分一二臣無任許國竭忠激<lb/>
切待罪之至<lb/>
至和二年知制誥劉敞論吕溱等補外上奏曰臣伏以<lb/>
馭臣之道在分别邪正正臣當親而近之邪臣當踈而<lb/>
逺之至於天下之人亦皆以此窺朝廷若正臣聚於朝<lb/>
則姦雄屏息治平可望若邪臣聚於朝則僥倖競進頓<lb/>
敗可待者不可勝察也臣伏覩朝廷太平積久賢能衆<lb/>
多然其間邪正亦雜有之或愛君憂國公正發憤或朋<lb/>
<pb n="KR2f0039_WYG_154-44b"/>
黨比周背公植私亦有循黙自守不能為善又不敢為<lb/>
惡陛下臨御三十餘年矣以上聖之資監羣下所為固<lb/>
無遁形固無隠情然有可戒謹者在此而已凡正臣常<lb/>
難進而易退邪臣常易進而難退何以言之正臣者惟<lb/>
義所在言則逆君之耳是所以難進也言或不用不欲<lb/>
自顯因事而去是所以易退也邪臣者惟利所在言則<lb/>
逄君之欲是所以易進也行雖惡不顧禮義名雖醜不<lb/>
知愧恥患失之耳是所以難退也此兩臣者願陛下參<lb/>
<pb n="KR2f0039_WYG_154-45a"/>
伍觀之毋使當親者踈當踈者親則朝廷尊榮而社稷<lb/>
安矣近者翰林侍讀學士吕溱樞宻直學士蔡㐮繼出<lb/>
典郡今又聞御史中丞孫抃翰林學士歐陽脩知制誥<lb/>
賈黯韓絳並乞補外此六人等皆有直質無邪心論議<lb/>
不阿執政有益當世者也誠不宜許之使四方有以窺<lb/>
朝廷而姦佞僥倖之雄因而競起此則邪正分别之一<lb/>
端也臣以孤拙忝侍從日夜思惟無以少禆聦明恐陛<lb/>
下忽於正臣之易退而忘左右前後直道之不容也臣<lb/>
<pb n="KR2f0039_WYG_154-45b"/>
不勝其愚謹献所聞惟賜采擇<lb/>
言事御史馬遵論欲用忠賢當去左右之私言上奏曰<lb/>
臣聞自古人君皆欲求忠以自助求賢以自為然而治<lb/>
少而亂多者盖其所謂忠者不忠而賢者不賢也故知<lb/>
人則哲堯舜其難今陛下至仁求治堯舜之用心也其<lb/>
於知人亦不為易必欲得忠賢而用之莫若去左右之<lb/>
私言采中外之公議則其人可知矣知而用之則朝廷<lb/>
無事而天下太平矣狂言聖擇或補萬分<lb/>
<pb n="KR2f0039_WYG_154-46a"/>
英宗眷遇右司諫同知諫院𫝊堯俞甞問曰多士盈庭<lb/>
孰忠孰邪堯俞曰大忠大佞固不可移中人之性繫上<lb/>
所化英宗納其言<lb/>
神宗初立以吳奎為參知政事時已召王安石辭不至<lb/>
帝顧謂侍臣曰安石歴先帝朝召不赴頗以為不恭今<lb/>
又不至果病耶有所要耶曾公亮曰安石文學噐業不<lb/>
敢為欺奎曰臣甞與安石同領郡牧見其䕶前自用故<lb/>
為迂闊萬一用之必紊亂綱紀乃命知江寜奎又甞進<lb/>
<pb n="KR2f0039_WYG_154-46b"/>
言陛下在推誠應天天意無他合人心而已若以至誠<lb/>
格物物莫不以至誠應則和氣之感自然而致今民力<lb/>
困極國用窘乏必候順成乃可及他事帝王所職惟在<lb/>
於判正邪使君子常居要近小人不得以害之則自治<lb/>
矣帝因言堯時四凶猶在朝奎曰四凶雖在不能惑堯<lb/>
之聰明聖人以天下為度未有顯過固宜包容而不可<lb/>
使居要近地爾帝然之<lb/>
帝召問集賢校理開封府推官滕元發治亂之道元發<lb/>
<pb n="KR2f0039_WYG_154-47a"/>
對曰治亂之道如黑白東西所以變色易位者朋黨汨<lb/>
之也帝又曰卿知君子小人之黨乎曰君子無黨辟之<lb/>
草木綢繆相附者必蔓草非松栢也朝廷無朋黨雖中<lb/>
主可以濟不然雖上聖亦殆帝深以為名言太息久之<lb/>
熈寜初王安石為翰林學士一日講席羣臣退帝留安<lb/>
石坐曰有欲與卿從容論議者因言唐太宗必得魏徴<lb/>
劉備必得諸葛亮然後可以有為二子誠不世出之人<lb/>
也安石曰陛下誠能為堯舜則必有臯夔稷卨誠能為<lb/>
<pb n="KR2f0039_WYG_154-47b"/>
髙宗則必有傅說彼二子皆有道者所羞何足道哉以<lb/>
天下之大人民之衆百年承平學者不為不多然常患<lb/>
無人可以助治者以陛下擇術未明推誠未至雖有臯<lb/>
夔稷卨傅說之賢亦将為小人所蔽卷懐而去爾帝曰<lb/>
何世無小人雖堯舜之時不能無四凶安石曰惟能辨<lb/>
四凶而誅之此其所以為堯舜也若使四凶得肆其讒<lb/>
慝則臯夔稷卨亦安肯苟食其禄以終身乎<lb/>
熈寜元年安石論孫覺令吏人書寫章䟽上奏曰臣今<lb/>
<pb n="KR2f0039_WYG_154-48a"/>
日䝉宣諭以孫覺令吏人書論列大臣章䟽臣初亦怪<lb/>
其不能謹宻但疑此朋友所當誨責非人主所當譴怒<lb/>
既又反覆思惟陛下以覺為可聽信故擢任諫官進賢<lb/>
退不肖自其職分所當論列雖揚言於朝以廸上心於<lb/>
義未為失也但令吏人書寫章䟽誠不足以加譴怒凡<lb/>
人臣當謹宻者以君子小人消長之勢未分言有漏泄<lb/>
或能致禍如其不宻則害将及身若遭值明主危言正<lb/>
論無所忌憚亦何謹宻之有乎唯有姦邪小人以枉為<lb/>
<pb n="KR2f0039_WYG_154-48b"/>
直懼為公論之所不容則惟恐其言之不宻若得此軰<lb/>
在位陛下何所利乎若陛下疑覺有交朋黨之私招權<lb/>
之姦則恐盛徳之世不宜如此魏鄭公以為上下各存<lb/>
形迹則國之興廢或未可知若陛下不考察邪正是非<lb/>
而每事如此猜防則恐善人君子各顧其迹不敢盡其<lb/>
忠讜之言而姦邪小人得伺人主之疑以行䜛慝也若<lb/>
陛下恐陳升之聞此或不安臣亦以為不然漢髙祖雄<lb/>
傑之主也然鄂千秋論相國蕭何功次而髙祖不疑乃<lb/>
<pb n="KR2f0039_WYG_154-49a"/>
更加賞亦不聞蕭何以此為嫌陛下聖賢髙逺自漢以<lb/>
來令徳之主皆未有能企及陛下者每事當以堯舜三<lb/>
代為法奈何心存末世褊吝之事乎書曰任賢勿貳去<lb/>
邪勿疑不明知其賢而任之以為賢不明見其邪而疑<lb/>
之以為邪非堯舜三代之道也陛下以臣為可信故聖<lb/>
問及之臣敢不盡愚今日口對未能詳悉故謹具劄子<lb/>
以聞<lb/>
上甞從容語及知人之難右正言供諫職孫覺曰堯以<lb/>
<pb n="KR2f0039_WYG_154-49b"/>
知人為難終享其易盖知人之要在於知言人主用臣<lb/>
之道任賢使能而已賢能之分既殊任使之方亦異至<lb/>
於所知有限量所能有彼此是功用之士也可以處外<lb/>
而不可以處内可以責之事而不可以責之言陛下欲<lb/>
興太平之治而所擢數十人者多有口才而無實行臣<lb/>
恐日浸月長彚征墻進充滿朝廷之上則賢人日去正<lb/>
人日逺其為祻患尚可以一二言之哉願觀詩書之所<lb/>
任使無速於小利近功則王道可成矣<lb/>
<pb n="KR2f0039_WYG_154-50a"/>
覺又上奏曰臣前日獲奉清光親承聖諭以知人為難<lb/>
臣時倉卒以對不盡所懐退竊私喜聖諭及此則以同<lb/>
符帝堯天下幸甚夫堯以神明之徳睿聖之資而以知<lb/>
人為難故四凶舜禹雜處其朝而終能辨之知所信任<lb/>
盖天下之事難之則易易之則難堯以知人為難故終<lb/>
享其易而成巍巍之功季世之君易於知人信任偏蔽<lb/>
以致祻敗者不可勝數臣竊惟孔子曰不知言無以知<lb/>
人中庸曰取人以身脩身以道然則知人之要在於知<lb/>
<pb n="KR2f0039_WYG_154-50b"/>
言知言之方在於修身而務學群臣進見者其言亂雜<lb/>
而不一其情隠伏而難知倉卒須臾之間未可以試之<lb/>
而見也人主茍能貫乎聖人之道通乎天下之理則言<lb/>
出而知其所指事至而要其所歸譬之權衡不可欺以<lb/>
輕重法度不可欺以長短茍為不學而燭理不明物來<lb/>
則眩矣尚何人之能知哉陛下躬上聖之資兼孔孟之<lb/>
業固足以燭萬務而察群下之情臣願陛下益聞所未<lb/>
聞見所未見使天下之理明白昭晰心如定鑑不将而<lb/>
<pb n="KR2f0039_WYG_154-51a"/>
不迎則賢不肖判然君子小人辨矣惟留神財幸<lb/>
二年覺又論不當召對小臣詢兩府䑓閣人物上奏曰<lb/>
臣聞近者召對臣僚雖或踈逺微賤陛下亦霽天威賜<lb/>
以清問此固聖主好問盡下推誠不疑甚盛之徳也或<lb/>
聞進對之間陛下時時論及人物上自兩府大臣下至<lb/>
䑓閣新進使之區處題品此雖陛下廣其聰明不專一<lb/>
人之言以為信但欲周知羣下之智能長短情状曲折<lb/>
然臣竊以謂知人堯舜所難孔子亦曰不如鄉人之善<lb/>
<pb n="KR2f0039_WYG_154-51b"/>
者好之其不善者惡之得對之人未必皆賢而公其好<lb/>
惡就令才識可采亦未必盡知人之明問答之際陛下<lb/>
不能不微見聖懐流俗之情多事容恱度所喜者飾其<lb/>
賢觀所惡者詆其醜或陛下少加酧對必漏其所言大<lb/>
臣聞之必懐顧慮小臣聞之必事朋黨臣以謂人主不<lb/>
得不知羣臣之忠邪人才之髙下苟於侍臣從官之中<lb/>
忠信篤實而好惡不私材資敏明而鑒裁不眩者時賜<lb/>
考察參伍其人亦不至於失士<lb/>
<pb n="KR2f0039_WYG_154-52a"/>
知諫院楊繪上奏曰臣竊以人君之所難者其惟知人<lb/>
乎人藏其心非察其言之可采必觀其行必試其事然<lb/>
後其才能可得而用矣虞書曰萬邦黎獻共惟帝臣惟<lb/>
帝時舉敷納以言明庶以功車服以庸此之謂也恭以<lb/>
百寮轉對不行者十數年陛下即位首復其事此真明<lb/>
目逹聡兼視廣聽之術也然而止取其名乎将取其實<lb/>
乎如取其名則書之史冊傳之四方亦足以為美矣如<lb/>
取其實則今之轉對者前一日入奏于上閤至其日再<lb/>
<pb n="KR2f0039_WYG_154-52b"/>
拜於上前而退則所奏之事有可採者或假手於人若<lb/>
因而進用之則偽濫者何由而旌别乎欲乞先觀其言<lb/>
設有可采即於轉對之時召而訪以事閱其能否真偽<lb/>
之状既審其可用仍未可以言而遽進之先命之以事<lb/>
而觀其才用之實而擢於位如此則敷奏以言明庶以<lb/>
功車服以庸之典復行於今日<lb/>
四年繪權御史中丞又上奏曰臣竊以知人之難雖聖<lb/>
人不免有失如堯之為君可謂聖人矣禹曰知人則哲<lb/>
<pb n="KR2f0039_WYG_154-53a"/>
能官人惟帝其難之能哲而恵何憂乎驩兜何遷乎有<lb/>
苖何畏乎巧言令色孔壬此言堯亦難乎知人也如孔<lb/>
子之為師可謂聖人矣曰以言取人失之宰予以貎取<lb/>
人失之子羽則孔子亦難乎知人也夫知人之道古聖<lb/>
人以為難而不免有失則今之人不逮於古聖人者其<lb/>
得自謂無難無失乎然在察於衆而不以一已之愛憎<lb/>
而定人之賢否則知人庶乎其無失者矣恭惟陛下聖<lb/>
徳天縱負知人之哲茍知之則用之無不當然天下百<lb/>
<pb n="KR2f0039_WYG_154-53b"/>
官之衆豈能盡出於聖知乎則必責在宰相也今居宰<lb/>
相之任者獨王安石臣謂其人之文章之徳行之政事<lb/>
信為宰相唯於知人之道或恐不能無失焉以臣之愚<lb/>
而觀之其得失在於以一已之愛憎而定人之賢否而<lb/>
已臣請以既徃之事明之只如吕公著者王安石始而<lb/>
愛之遂力薦之以為天下之賢也一旦言青苖不便終<lb/>
而憎之遂力排之以為天下之不賢也陳升之者王安<lb/>
石始而愛之遂力薦之以為天下之賢也一旦言乞罷<lb/>
<pb n="KR2f0039_WYG_154-54a"/>
條例司遂力排之以為天下之不賢也韓絳者王安石<lb/>
始而愛之遂力薦之一旦於陜西捲助役錢榜終而憎<lb/>
之遂力排之以為天下之不賢也薛向者王安石始而<lb/>
愛之遂力薦之以為天下之賢也一旦言助役錢不便<lb/>
終而憎之已沮之劾之矣非逺必将力排以為天下之<lb/>
不賢也至於李常之𩔖不可勝紀其始徇我則愛之薦<lb/>
之以為賢其終違我則憎之排之以為不賢知人之道<lb/>
豈若是哉然既徃之事不足復議臣之所憂者在於将<lb/>
<pb n="KR2f0039_WYG_154-54b"/>
來也安石之位今已為宰相則尊於徃時矣其勢也漸<lb/>
而專矣人知徇之者得路則刻薄者望風而進矣人知<lb/>
違之者得怒則阿諛者登門而附矣以阿諛而被用者<lb/>
唯富貴是圖必無正人之理以刻薄而受知者唯沽激<lb/>
是務必無愛人之道戾之者日去順之者日衆戾之者<lb/>
日去則其間或有守之君子也順之者日衆則其間或<lb/>
詭随之小人也陛下之任安石也如此而安石不能知<lb/>
人愛人之徇已也而憎人之違已也如此雖陛下保安<lb/>
<pb n="KR2f0039_WYG_154-55a"/>
石必不作過若萬一有擅權專恣之事既附之者衆而<lb/>
無敢違之者則陛下何由而知乎縱安石實不作過若<lb/>
萬一有思慮不及之政事而行之有害於時者何人敢<lb/>
與安石言之乎觀其愛人之狥已而力薦之憎人之違<lb/>
已而不肯用雖有敢言之者安石其肯舍已而廽乎上<lb/>
孤而下執臣之所憂在乎将來者此也臣願陛下體察<lb/>
安石於知人之道未盡凡百除注無只信其愛憎而更<lb/>
參之於衆人則天下幸甚臣未受命為御史中丞以前<lb/>
<pb n="KR2f0039_WYG_154-55b"/>
未甞敢以一言上聞誠知陛下信之之篤徒以取憎於<lb/>
執政也今既受命為御史中丞矣則不憚誅謫而言之<lb/>
乃其職爾臣每聞其門下人議論但稍有違安石意者<lb/>
遂相與呼為流俗之議也以今觀之流俗之議安可忽<lb/>
諸無使将來之視今日或有如今日之視去年也邉事<lb/>
外也民政内也外憂如皮膚内患如心腹可得謂之必<lb/>
無矣臣謂今日之後只有順之者而無復有忤之者不<lb/>
同於既徃也乞陛下以宗廟社稷為念以天下生靈為<lb/>
<pb n="KR2f0039_WYG_154-56a"/>
念而無重違安石一人之意凡百除注或有未得知人<lb/>
之美者乞參之於衆人或出於聖㫁裁正之<lb/>
三年知開封府鄭獬上奏曰臣比者進對伏䝉陛下稱<lb/>
臣攝尹京府為治甚好百姓便之臣内惟承乏纔四十<lb/>
餘日實無善状可副陛下褒諭之意故不敢祗拜以謝<lb/>
又以隆暑日旰不敢久對是以私懐欝塞恐慄而不安<lb/>
臣才能朽下安能治劇夙夜勉强粗免罪戾若曰百姓<lb/>
便之萬無此理且所謂便之者盖知其閭里之疾苦除<lb/>
<pb n="KR2f0039_WYG_154-56b"/>
弊興利使元元之衆去愁歎而就安佚庶乎可也今臣<lb/>
於此未有毫髪則百姓何便之有然不識陛下從何而<lb/>
得之陛下聦明好問繇逮訪於下多言者或以此譽臣<lb/>
此妄譽也當其進言時陛下何不使條臣所行便民之<lb/>
事彼必窮而無對設使有對且實則陛下亦當深察之<lb/>
然後以為信今臣無是而陛下遽信之如有以臣不肖<lb/>
而毁之者陛下亦必聽之矣何則善惡之來不考其實<lb/>
既容妄譽必亦容妄毁此臣不敢喜而有懼也昔者列<lb/>
<pb n="KR2f0039_WYG_154-57a"/>
子居鄭客有言之於鄭子陽子陽遺之粟列子再拜而<lb/>
辭曰君非自知我也以人之言而遺我粟至其罪我也<lb/>
亦必以人言則吾所以不受也臣雖至愚安知陛下不<lb/>
以妄毁而黜臣哉故帝王聽納之際不可不察不察其<lb/>
實則天聽可得而欺姦臣乘之以逞其欲於是以白為<lb/>
黑以是為非附己者進背己者斥分布朋𩔖彌縫其失<lb/>
使朝廷之上惟聞黨人之論而不知有天下公議善乎<lb/>
孟子之言左右皆曰賢未可也諸大夫皆曰賢未可也<lb/>
<pb n="KR2f0039_WYG_154-57b"/>
國人皆曰賢然後察之見賢焉然後用之左右皆曰不<lb/>
可勿聽諸大夫皆曰不可勿聽國人皆曰不可然後察<lb/>
之見不可然後去之如此則當進者無苟得之幸當退<lb/>
者無私歎之恨進退各當其分又孰有致疑於其間者<lb/>
哉伏願陛下髙視逺照毋牽私言使天下曉知毁譽之<lb/>
不能亂政則非獨臣之願實天下之願伏候進止<lb/>
獬又奏曰日者陛下陞黜大臣出於獨斷二府不得與<lb/>
謀中外聞風莫不震動伊欝之士至有通夕不寐拊髀<lb/>
<pb n="KR2f0039_WYG_154-58a"/>
而起躍者以為自天禧已來五六十年間未有此等事<lb/>
攄祖考之宿憤快四海之公議則孤立特出之臣可以<lb/>
出氣以髙眡於天地間矣然而慶於始者未必不憂於<lb/>
後見於微者未必不昧於著今進退之柄在於宰相無<lb/>
雄傑跋扈之志竊取其柄以植私家故陛下一日攝而<lb/>
歸已此不為難而所以為難者乃在知人昔堯之聖猶<lb/>
曰知人惟帝其難之則自堯而後愈為難矣今賢不肖<lb/>
雜然以進深情厚貎言與行違陛下雖聦明焉能探其<lb/>
<pb n="KR2f0039_WYG_154-58b"/>
肝膽而辨其真偽乎辨之術則莫若試之凡陛下所得<lb/>
士未宜便賜褒擢如曰我能治民則且試之治民如曰<lb/>
我善治財則且試之治財如曰我善為禮則且試之為<lb/>
禮如曰我善為樂則且試之為樂凡其所長者宜從其<lb/>
長而用之用之有效群臣以為然未也大臣以為然亦<lb/>
未也陛下察之見其有效然後賞之如其不然則宜黜<lb/>
之賞罰明而人自勸雖堯舜不踰於此則其知人者豈<lb/>
不為難乎既用其賢矣時以不肖者參焉既用其智矣<lb/>
<pb n="KR2f0039_WYG_154-59a"/>
時以愚者參焉於是黒白淆亂邪正倒置則天下之事<lb/>
去矣昔者秦始皇自侈以為天下無賢及漢祖之起蕭<lb/>
張韓黥乃秦之棄士也隋煬帝自大亦以為天下無賢<lb/>
及唐宗之起而房杜英衛乃隋之棄士今天下之廣豈<lb/>
無賢者惟無棄士以資後人乃幸矣然陛下既得士宜<lb/>
用其所長在三司者則宜擇錢穀吏尹京者宜擇通政<lb/>
事之臣在御史宜擇强毅之臣在侍從宜擇文學通古<lb/>
今之臣如此則才盡其所藴而官宿其所業天下之事<lb/>
<pb n="KR2f0039_WYG_154-59b"/>
不舉者未之有也故舜之命夔典樂則不復典禮命禹<lb/>
作司空則不復作司徒命稷播農則不復作士以夔禹<lb/>
之賢而不能兼二事況以庸庸之材而欲兼天下之任<lb/>
可乎故今世不為官擇人而為人擇官惟履踐之多則<lb/>
為大臣不問其治與不治此天下所未能沛然也今天<lb/>
下之士如有自薦或因大臣所舉且試召之使論其事<lb/>
而觀其藴然後命之以職試其所為如此則焉廋哉<lb/>
御史知雜劉述乞假監司之權令察守令狀曰臣甞謂<lb/>
<pb n="KR2f0039_WYG_154-60a"/>
天下守宰如一一得人則和氣可以立召太平可以力<lb/>
致不為難也何以言之朝廷若差除守宰多限以資級<lb/>
不能周知其人善惡及臨事之際方見其才之短長徳<lb/>
之良否耳能周知而習見者必也監司之官乎設有一<lb/>
人其資性既醇謹其持身亦清亷奈何才識短謬不能<lb/>
燭知義理區别淑慝而使之居守宰之任則下得侵其<lb/>
權吏得縱其姦蚩蚩細民受弊而無告矣復有一人狡<lb/>
猾貪汚而能屬託吏胥彌縫上下隂為姦贓不見其迹<lb/>
<pb n="KR2f0039_WYG_154-60b"/>
斯二人者人皆知其不可以長民矣而為監司者雖欲<lb/>
發擿而斥逐之而無實状可得且復懼為反噬隠忍而<lb/>
不敢為間或能直以不才貪猥之說聞于朝廷萬一聽<lb/>
而罷黜之旋踵之間則寃愬之聲已聞於上矣醜言巧<lb/>
詆随而加諸朋姦之人互為梯援無幾何則職任復舊<lb/>
矣彼監司者懲其若是既不能有所裨益不若苟簡循<lb/>
黙之為宜也為監司計則得矣為朝廷計則非天下之<lb/>
福也伏望聖慈深鑒此弊少假監司之權使得竭忠悉<lb/>
<pb n="KR2f0039_WYG_154-61a"/>
慮精察守宰有如前所謂二人者為衆所惡當深譴而<lb/>
痛繩之投諸四裔可也終身不齒可也而其事權可不<lb/>
假借之乎監司得其權則郡縣綱紀既舉而民受其賜<lb/>
矣然則監司事權朝廷既假借之則推擇之間不可不<lb/>
審也願陛下深詔政府精選轉運使提㸃刑獄唯人是<lb/>
求不必限以資序即得其人矣可以責之力振風教審<lb/>
覈官吏使弱不勉者不敢怠其職剛暴失中者不敢肆<lb/>
其情農桑勸而孝悌興徭賦均而獄訟息然後間下特<lb/>
<pb n="KR2f0039_WYG_154-61b"/>
㫖令於守宰中擇有豈弟之政吏畏而民愛事状灼然<lb/>
者三兩人宻加薦拔特與増秩賜金使之再任或陞擢<lb/>
任使如此則郡縣有中和之政監司有澄清之功行之<lb/>
不疑當見其効<lb/>
元豐間以司徒致仕富弼論辨邪正上奏曰臣伏䝉聖<lb/>
造擢冠宰司雖步履尚艱稍稽入覲屢得寛告跧跼私<lb/>
門然不敢安居常思當今切務欲伸報塞而事頗紛綜<lb/>
固非筆墨可盡今且以一事最大者仰塵天聽伏惟聖<lb/>
<pb n="KR2f0039_WYG_154-62a"/>
慈更賜裁察夫君臣之道本是一體君者元首也執政<lb/>
者股肱心膂也諫臣御史侍從論思者耳目也内外羣<lb/>
有司者筋肌支節血脉也體若具備方能成人為君者<lb/>
上下之官亦具而無闕方能成國者正如為人之體也<lb/>
人之體一脉不和則為疾矣君之國一官不和則為害<lb/>
矣體之不和為疾最大者股肱心膂也國之不和為害<lb/>
最大者執政也夫執政者輔賛萬機為國大臣日至君<lb/>
前議論天下大事賞善罰惡進賢退不肖喜怒繫乎人<lb/>
<pb n="KR2f0039_WYG_154-62b"/>
情之舒慘邪正繫乎朝廷之盛衰是執政者天下之所<lb/>
觀望羣有司之所師表也執政不和則羣有司安得而<lb/>
和哉群有司不和則萬務安得而治哉萬務不治則天<lb/>
下之民受其弊矣民既受弊則國家衰亂随之此萬萬<lb/>
必然之理也是故為國者欲求治且安非天下人和不<lb/>
可也欲天下和非執政先和不可也執政者乃朝廷教<lb/>
令之所出而天下治亂之所繫也安得不和也尚書臯<lb/>
陶曰同寅協恭和衷哉周武王曰紂有億兆夷人離心<lb/>
<pb n="KR2f0039_WYG_154-63a"/>
離徳予有亂臣十人同心同徳康王曰三后協心同底<lb/>
于道夫三后皆當時聖賢此足見聖賢若不和亦不能<lb/>
同致其道也且夫執政者和則𩔖無猜嫌所論皆合事<lb/>
必極其理盡其善然後行下人固恱服而禀從之承流<lb/>
宣化風動草偃遂使天下䝉其利則豈有不治而安者<lb/>
乎及其至也乃能致昇平而令國家享祚於數百年者<lb/>
矣昔西漢陳平為右相周勃為左相既誅諸吕平以勃<lb/>
功髙遂以右相推勃及平對文帝決獄治粟事有條理<lb/>
<pb n="KR2f0039_WYG_154-63b"/>
勃自知能不如平復推平為右相也唐太宗召宰相房<lb/>
喬以杜如晦能斷大事如晦復謂喬善嘉謀而太宗卒<lb/>
用喬策兹四相者非用心至和以天下為任安肯互相<lb/>
推薦為國逺慮如是其切而不自争勝耶此乃臣前所<lb/>
謂執政者和則致時昇平使國家享祚數百年之明効<lb/>
也若執政者不和則議事之間動有疑貳或忿争於官<lb/>
府或辨列於君前咸蓄不平之心必無至當之論假使<lb/>
强自牽合終成乖戾互相厭苦終致傾擠門下賔朋助<lb/>
<pb n="KR2f0039_WYG_154-64a"/>
為揺撼彼此窺伺是非紛拏忿逞私憾之讎何卹公家<lb/>
之事既行於下人不恱服而不肯禀從淪胥展轉遂至<lb/>
天下受其弊則豈有不衰而亂者乎其甚者至有賈禍<lb/>
召亂為國大患而不可救者矣昔唐憲宗相裴度時方<lb/>
鎮跋扈度勸帝用兵諸道叛亂者悉皆歸服憲宗遂成<lb/>
中興之業王室大振既而悮用李逢吉大姦邪嫉度功<lb/>
業令門下朋黨號八關十六子者興造謗訕百般中傷<lb/>
以至撰作謡䜟謂度有天分憲宗既惑度遂罷去尋致<lb/>
<pb n="KR2f0039_WYG_154-64b"/>
河朔徐汴再陥賊庭王室復弱矣僖宗用鄭畋盧攜為<lb/>
相争黄巢邀請節旄事攜以畋語至切遂拂𬒮投硯而<lb/>
起喧於都下然衆議畋語為是攜議為非時又用宰相<lb/>
王鐸為都統出討黄巢攜大不恱益固執不與巢節旄<lb/>
只授以率府其意欲激黄巢之怒使鐸不成以快己志<lb/>
殊不以天下安危為慮而僖宗不明終用攜議巢果大<lb/>
怒擁衆百萬自嶺表横行天下是時大亂無一州一縣<lb/>
不用兵者俄而兩京陥没僖宗幸蜀生民塗炭之極自<lb/>
<pb n="KR2f0039_WYG_154-65a"/>
古無比久之巢雖漸敗而朱温自巢軍投來終移唐祚<lb/>
自號大梁兹二相者營私徇已用心不公擠陥忠良敗<lb/>
壊時政或翦弱王室或覆亡宗社為臣至此隕族何償<lb/>
此臣前所謂賈禍召亂為國大患而不救者之明效也<lb/>
以此足見執政者和與不和實繫乎天下治亂之本存<lb/>
亡之機也如人股肱心膂之病可以䘮其生也至於諫<lb/>
官御史侍從論思及内外羣有司者亦不可謂其職小<lb/>
而容有不和也苟有不和則如人耳目筋肌支節血脉<lb/>
<pb n="KR2f0039_WYG_154-65b"/>
之疾安得為其小而不治之使和平哉周武王曰紂有<lb/>
臣億萬惟億萬心予有臣三千惟一心夫三千者舉其<lb/>
内外官也成王曰庶官惟和不和政厖禮曰和者天下<lb/>
之逹道也漢劉向亦曰衆賢和於朝則萬物和於野昔<lb/>
賢又以烹調鼎鼐更張琴瑟操執轡馭合煉藥石設於<lb/>
方以為諭者或大或細未有不以和為主也為君者不<lb/>
可不察也不可不審其所擇也夫内外大小之官所以<lb/>
致其不和者何哉止由乎君子小人並處其位也盖君<lb/>
<pb n="KR2f0039_WYG_154-66a"/>
子小人方圎不相入曲直不相投貪㢘進退不相侔動<lb/>
静語黙不相應如此而望議論協和政令平允可得邪<lb/>
安可幸而致邪易泰卦君子道長小人道消則時自泰<lb/>
矣否卦小人道長君子道消則時自否矣若使君子小<lb/>
人並位而處其時之否泰必無兩立之理君子常寡小<lb/>
人常衆則小人必勝君子不勝君子不勝則奉身而退<lb/>
樂道無悶萬一小人不勝則隂相交結互為朋蔽駕虚<lb/>
鼓扇白黑雜揉千岐萬轍眩惑主聽必得其勝而後已<lb/>
<pb n="KR2f0039_WYG_154-66b"/>
小人既勝則益復肆毒梟心虺志無所不為所以自古<lb/>
泰而治世少否而亂世多者亦止乎小人常勝君子常<lb/>
不勝之所致也小人但能亂不能致治若小人或能致<lb/>
治則易更九聖必不於小人道長之時謂之為否也凡<lb/>
六十四卦三百八十四爻大抵諸聖以意象配君子小<lb/>
人而為善惡至多不可悉數也易曰小人不耻不仁不<lb/>
畏不義不見利則不勸不見威則不懲夫小人者聖賢<lb/>
無不鄙而惡之故易曰小人而乘君子之噐盜思奪之<lb/>
<pb n="KR2f0039_WYG_154-67a"/>
矣詩曰憂心悄悄愠於羣小此皆聖賢鄙惡小人之甚<lb/>
者也書曰君子在野小人在位民棄不保天降之咎此<lb/>
謂用小人則民叛而天降災也仲尼曰君子中庸小人<lb/>
反中庸荀子亦曰君子小人相反也夫小人所為既與<lb/>
君子相反戾則安可使之並處哉所議安能得其協和<lb/>
哉夫天子無官爵無職事但能辨别君子小人而進退<lb/>
之乃天子之職也自古稱明王明君明后者無他惟能<lb/>
辨别君子小人而用舍之方為明矣至於煩思慮親細<lb/>
<pb n="KR2f0039_WYG_154-67b"/>
故則非所以用明之要也夫前車者後車之所望也古<lb/>
事者今事之所鑒也仲尼删書於堯舜大禹皆稱曰若<lb/>
稽古傅說戒髙宗亦曰事不師古以克永世匪說攸聞<lb/>
恭惟皇帝陛下禀上聖之資嗣累朝之業纉服未久勤<lb/>
勞已至更望考前世盛衰治亂之迹近代安危存亡之<lb/>
機凡於選求力辨邪正所喜者未可遽用所怒者未可<lb/>
遽棄之禮曰愛而知其惡憎而知其善者是也又人所<lb/>
毁者未必為惡人所譽者未必為善仲尼曰衆惡之必<lb/>
<pb n="KR2f0039_WYG_154-68a"/>
察焉衆好之必察焉者是也孟子尤於進退之說至詳<lb/>
齊宣王問曰吾何以識其不才而捨之孟子對曰國君<lb/>
進賢如不得已将使卑踰尊踈踰戚可不慎歟左右皆<lb/>
曰賢未可也諸大夫皆曰賢未可也國人皆曰賢然後<lb/>
察之見賢焉然後用之左右皆曰不可勿聽諸大夫皆<lb/>
曰不可勿聽國人皆曰不可然後察之見不可焉然後<lb/>
去之夫一國之人皆曰賢皆曰不可亦不可以謂之出<lb/>
於衆議而不可不從之也孟子尚以謂未可信而進退<lb/>
<pb n="KR2f0039_WYG_154-68b"/>
之猶復躬自察焉直俟王親見其果賢則用之親見其<lb/>
果不可則去之此所以大防姦人朋比毁正譽邪也亦<lb/>
所以防偏見者以丹素甘辛而好惡之差也盖恐用捨<lb/>
或爽則所損多也實慎之至也苟如是而失之者尚恐<lb/>
不免然亦鮮矣陛下君臨天下必不得如孟子之辭盡<lb/>
聞天下所議論若夫左右之說及在廷諸人之語則皆<lb/>
可聞之矣然固未可遽信而遽行更在博詢而參校之<lb/>
也所詢者須詢於可詢者也詢之必不肯誤陛下也若<lb/>
<pb n="KR2f0039_WYG_154-69a"/>
詢及姦險浮薄不正之人則向所謂愛憎毁譽偏見者<lb/>
皆有焉有之則邪正錯亂是非混淆陛下至英至睿亦<lb/>
莫得而辨之也兹事雖自古聖王亦以為至難臯陶曰<lb/>
在知人在安民禹曰惟帝其難之帝謂堯也仲尼獨取<lb/>
堯舜比之如天尚以知人安民為難況自堯而後者哉<lb/>
由是而語陛下可不慎之慎之又慎之大抵有天下者<lb/>
得人則治而安不得人則亂而危至甚則又繫乎存亡<lb/>
也臣前所援據特一二而已但且欲證臣狂瞽非臆說<lb/>
<pb n="KR2f0039_WYG_154-69b"/>
也其有在方策者比比皆是不可殫引陛下開卷則見<lb/>
之矣惟望慎之慎之又慎之也臣昨䝉陛下召從僻左<lb/>
之外起於衰病之中秪是念其舊人授以國柄辭不獲<lb/>
免夙夜驚惶若非傍假衆賢共成大政則臣虚薄老朽<lb/>
立見敗事況夫四海至廣萬機至煩更藉天下之才以<lb/>
濟天下之務所以不避煩瀆之罪願陛下持古鑒今選<lb/>
賢與能者乃犬馬之至誠也惟聖情開納則非臣之幸<lb/>
乃宗廟之慶生靈之福也臣死罪死罪<lb/>
<pb n="KR2f0039_WYG_154-70a"/>
彭汝礪論列樂士宣等奏曰臣伏覩禹戒舜曰慎乃在<lb/>
位帝曰俞禹曰安汝止臣竊惟舜在深山之中聞一善<lb/>
言見一善行沛然行之若決江河堯歴試諸難登陟帝<lb/>
位聦明睿智足以有臨禹猶訓戒之安其好惡之所止<lb/>
盖雖聖人未能無過頼左右正人昌言嘉謀以補闕失<lb/>
恭惟陛下聽政之初與大臣論大行太皇太后盛徳自<lb/>
古無也諡法數字豈能盡有以知陛下以儉素為髙行<lb/>
以愛民為先務權知開封府錢勰持䟽決上前陛下乃<lb/>
<pb n="KR2f0039_WYG_154-70b"/>
問災傷審盜賊詢禁繫有以知陛下明治道之大體吏<lb/>
部侍郎引見改官選人内有決殺人者乃命展一任有<lb/>
以知陛下存好生之徳意聖語一出疾於郵置之傳中<lb/>
外臣庶罔不恱服實社稷之長福天下之至願也近聞<lb/>
樞宻院劄子發遣左藏庫副使京東西路都監樂士宣<lb/>
供備庫副使滑州管勾浮橋黄經左藏庫副使催促装<lb/>
缷石叚王臨西京左藏庫副使山陵修奉所勾當蘇珪<lb/>
等赴闕並特與入内内侍省東頭供奉官寄資供職方<lb/>
<pb n="KR2f0039_WYG_154-71a"/>
陛下獨覽萬機九州四海羣黎百姓拭目傾耳以俟陛<lb/>
下之施為以窺陛下之好惡宫闈洒掃之臣内外侍省<lb/>
豈乏是哉臣俯伏思惟明道年中章獻明肅皇后上仙<lb/>
七日仁宗皇帝召見李廸起復章得衆聽政五日詔内<lb/>
外毋得進獻以祈恩澤及縁親戚以通章表若𫝊宣有<lb/>
司實覆奏内降除官及與差遣即未得行裁抑僥倖中<lb/>
外大恱未御正殿召宋綬于河南還范仲淹于重州黜<lb/>
内侍江徳明羅崇勲等于外仁宗臨治之始能安其好<lb/>
<pb n="KR2f0039_WYG_154-71b"/>
惡之所止動則天下丕應在位四十二年以昭受上帝<lb/>
之休陛下勉聽羣臣之請躬臨正宁未聞褒召賢徳旌<lb/>
顯端士亟還頗僻已試之内臣非所以示美徳於天下<lb/>
臣竊為陛下惜陛下留神大禹戒舜之言若稽仁祖聽<lb/>
治之意令士宣等各歸本任仲虺稱湯之徳曰改過不<lb/>
吝故能聖敬日躋為百世之盛王惟陛下財擇幸甚臣<lb/>
謬職從官與侍經幄茍有所見豈宜緘黙僭冒上陳冀<lb/>
聖徳萬一之助臣無任惶懼戰越待罪之至謹録奏聞<lb/>
<pb n="KR2f0039_WYG_154-72a"/>
汝礪再論列樂士宣狀奏曰臣今月初五日論列樂士<lb/>
宣等事理未聞指揮施行臣俯伏惟念大行太皇太后<lb/>
奄棄大養陛下初攬政事唯登進正直斥逺姦邪講求<lb/>
國弊咨究民瘼是朝廷之先務天下之願望也陛下曾<lb/>
未及此亟召士宣等赴闕及王穀之徒入内殆非仁宗<lb/>
皇帝聽政家法中外臣庶為之太息陛下好惡之端輕<lb/>
發於此纎猾小人将投間而亂政此天下治亂之幾社<lb/>
稷安危之漸不可不深思而熟計之臣所以不避鉞斧<lb/>
<pb n="KR2f0039_WYG_154-72b"/>
之誅冒聞天聽書曰有言逆于汝心必求諸道有言遜<lb/>
于汝志必求諸非道伏望聖慈特留睿念廣堯帝捨已<lb/>
從人之量虚商湯從諌弗咈之心早賜指揮檢㑹臣前<lb/>
奏付外施行臣不勝大願干冒宸嚴臣無任惶懼戰越<lb/>
待罪之至<lb/>
元豐元年知樞宻院事吕公著乞選用前日議論之人<lb/>
不終遺棄上奏曰臣聞臯陶陳謨以知人為難孟子論<lb/>
道以知言為要所謂知人則哲能官人何憂乎驩兜何<lb/>
<pb n="KR2f0039_WYG_154-73a"/>
畏乎巧言令色孔任者知人也詖辭知其所蔽滛辭知<lb/>
其所陥邪辭知其所離遁辭知其所窮者知言也故曰<lb/>
帝王之徳莫大乎知人而成敗之機在於察言是以堯<lb/>
舜在上明目逹聦詢四岳以難任人命納言以堲讒說<lb/>
使惡直醜正者不能亂天下之俗服讒蒐慝者不能遷<lb/>
人主之意然後四門穆穆而朝廷清明權歸於上而天<lb/>
下無事臣向䝉陛下擢在樞府中謝曰不敢縷陳細務<lb/>
輙論及判别忠邪之道甞謂陛下勵精為治十年不懈<lb/>
<pb n="KR2f0039_WYG_154-73b"/>
小大政事日欲增葺而朝廷之間邪説尚勝大抵小人<lb/>
之害君子必求要切之語以中之使之不能自解方朝<lb/>
廷修改法度之初凡在朝野孰無論議陛下聖度兼包<lb/>
豈嘗記録而小人賊害指目未已茍昔有異同之論而<lb/>
今不為言者所容則必指以為沮壊法度之人不可復<lb/>
用非陛下加意省察則端人良士𩔖遭排格當時粗陳<lb/>
此語陛下頗賜開納近日除顧臨開封府推官程顥判<lb/>
武學縉紳聞之皆以為顥昔任御史嘗有所言陛下不<lb/>
<pb n="KR2f0039_WYG_154-74a"/>
以為過有稍用之意朝廷用人不終遺棄必料傳之四<lb/>
方士人無不欣仰然命下數日復因言者而罷去則知<lb/>
臣前所陳者其風猶未殄也臣實不佞嘗為一二識者<lb/>
私道陛下盛徳竊以為陛下春秋鼎盛履崇髙之位操<lb/>
生殺之柄而記人之功忘人之過極天地山海之量此<lb/>
羣下以愛戴而人人願立於朝也小大之臣雖姦囬頗<lb/>
僻如鄧綰者猶降責不踰年遽復侍從授以方面則是<lb/>
盛明之世本無棄絶之人邪正賢不肖亦未易以一言<lb/>
<pb n="KR2f0039_WYG_154-74b"/>
而定也臣愚以謂今日公卿士夫嘗於朝廷法令有所<lb/>
可否然其愛君許國之心愈久而益明者甚衆其唱和<lb/>
雷同承迎附㑹而姦言汙行卒為陛下所照者盖亦不<lb/>
少然則人固未易知而士亦不可忽也況如顥者陛下<lb/>
早自知之其立身行已素有本末講學論議久益䟽通<lb/>
且其在於言路之日時有論列皆辭意忠厚不失臣子<lb/>
之體使得復見用於聖世其奮身報國未必在時軰之<lb/>
後兼所除武學差遣亦未為仕宦之要津而小人斷斷<lb/>
<pb n="KR2f0039_WYG_154-75a"/>
必以為不可者直欲深梗正路廣沮善人其所措意非<lb/>
特一二人而已臣區區所慮者䜛說殄行之徒日以熾<lb/>
盛則守正向公之士愈難自立其於聖政不為無損臣<lb/>
受恩與常人不同茍有所當言不敢顧避緘黙以負陛<lb/>
下優遇惟陛下幸察<lb/>
　<lb/>
　<lb/>
　<lb/>
<pb n="KR2f0039_WYG_154-75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代名臣奏議卷一百五十四<lb/>
</p>
<p>
</p>
  </div>
</body>
</text>
</TEI>
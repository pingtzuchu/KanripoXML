<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷四十</head> <lb/>
    <p>
<pb n="KR2a0024_WYG_040-1a"/>
欽定四庫全書<lb/>
　南史卷四十<lb/>
　　唐　　　李　　　延　　　夀　　　撰<lb/>
　列傳第三十<lb/>
　　魯爽　　薛安都<hi>從子深</hi>　　鄧琬<hi>劉胡</hi>
　　宗越　　吳喜　　黄回<lb/>
魯爽小字女生扶風郿人也祖宗之字彦仁仕晉官至<lb/>
南陽太守義熙元年起義以功為雍州刺史宋武帝討<lb/>
<pb n="KR2a0024_WYG_040-1b"/>
劉毅與宗之因㑹江陵封南陽郡公自以非武帝舊隷<lb/>
屢建大功有自疑之志㑹司馬休之見討猜懼因與休<lb/>
之北奔盡室入姚氏頃之病卒父軌一名象齒便弓馬<lb/>
膂力絶人為竟陵太守隨父入姚氏及武帝定長安軌<lb/>
休之北奔魏魏以軌為荆州刺史襄陽公鎮長社孝武<lb/>
鎮襄陽軌遣親人程整奉書規欲歸南致誠以殺劉康<lb/>
祖徐湛之父不敢歸文帝累遣招納許以為司州刺史<lb/>
爽少有武藝魏太武知之常置左右及軌死爽代為荆<lb/>
<pb n="KR2a0024_WYG_040-2a"/>
州刺史襄陽公鎮長社麤中使酒數有過失太武怒將<lb/>
誅之爽懼密懐歸南計次弟秀小字天念頗有意略仕<lb/>
魏以軍功為中書郎封廣陵侯或告太武鄴人欲反復<lb/>
遣秀檢察幷燒石季龍殘餘宫殿秀常乘驛徃返是時<lb/>
病還遲為太武所詰秀復恐懼太武尋南攻因從渡河<lb/>
先是廣平人程天祚為殿中將軍有武力元嘉二十七<lb/>
年助戍彭城為魏軍所獲以善針術深被太武賞愛封<lb/>
南安公常置左右恒勸秀南歸秀納之及太武北還與<lb/>
<pb n="KR2a0024_WYG_040-2b"/>
爽俱來奔文帝悦以爽為司州刺史秀為滎陽頴川二<lb/>
郡太守是嵗元嘉二十八年也魏毁其墳墓明年四月<lb/>
入朝時太武已崩上更謀經略五月遣爽秀及程天祚<lb/>
等出許洛王𤣥謨攻碻磝不㧞敗退爽亦收衆南還三<lb/>
十年元凶弑逆南譙王義宣起兵入討爽與雍州刺史<lb/>
臧質俱詣江陵事平以爽為豫州刺史加都督至夀陽<lb/>
便曲意賓客爵命士人畜仗聚馬如寇將至元凶之為<lb/>
逆也秀在建業元凶謂秀曰我為卿誅徐湛之矣方相<lb/>
<pb n="KR2a0024_WYG_040-3a"/>
委任以秀為右將軍使攻新亭秀因此歸順孝武即位<lb/>
以為司州刺史加都督領汝南太守孝建元年二月義<lb/>
宣與爽謀反報秋當同舉爽狂酒乖謬即日便起兵使<lb/>
其衆戴黄標稱建平元年竊造法服義宣質聞爽已處<lb/>
分便狼狽同反爽於是送所造輿服詣江陵板義宣及<lb/>
臧質等文曰丞相劉今補天子名義宣車騎臧今補丞<lb/>
相名質平西朱今補車騎名修之皆板到奉行義宣駭<lb/>
愕爽所送法物並留竟陵縣不聼進使爽直出厯陽自<lb/>
<pb n="KR2a0024_WYG_040-3b"/>
采石濟軍與質水陸俱下左軍將軍薛安都與爽相遇<lb/>
刺殺之傳首建業進平夀陽子弟並伏誅<lb/>
薛安都河東汾隂人也世為强族族姓有三千家父廣<lb/>
為宗豪宋武帝定闗河以為上黨太守安都少以勇聞<lb/>
身長七尺八寸便弓馬仕魏以軍功為雍州秦州都統<lb/>
元嘉二十一年來奔求北還構扇河陜文帝許之孝武<lb/>
鎮襄陽板為北𢎞農太守魏軍漸强安都乃歸襄陽二<lb/>
十七年隨王誕板安都為建武將軍隨栁元景向闗陜<lb/>
<pb n="KR2a0024_WYG_040-4a"/>
率歩騎居前所向剋捷後孝武伐逆安都領馬軍與栁<lb/>
元景俱發孝武踐祚除右軍將軍率所領騎為前鋒直<lb/>
入殿庭以功封南鄉縣男安都初征闗陜至臼口夢仰<lb/>
視天見天門開謂左右曰汝等見天門開不至是歎曰<lb/>
夢天門開乃中興之象邪從弟道生亦以軍功為大司<lb/>
馬參軍犯罪為秣陵令庾淑之所鞭安都大怒即日乃<lb/>
乘馬從數十人令左右執矟欲徃殺淑之行至朱雀航<lb/>
逢栁元景遥問曰薛公何之安都躍馬至車後曰小子<lb/>
<pb n="KR2a0024_WYG_040-4b"/>
庾淑之鞭我從弟今指徃刺殺之元景慮其不可駐車<lb/>
紿之曰小子無宜適卿徃與手甚快安都既回馬元景<lb/>
復呼之令下馬入車因讓之曰卿從弟服章言論與寒<lb/>
細不異且人身犯罪理應加罰卿為朝廷勲臣云何放<lb/>
恣輒於都邑殺人非惟科律所不容主上亦無辭相宥<lb/>
因載俱歸安都乃止其年以憚直免官孝建元年除左<lb/>
軍將軍及魯爽反叛遣安都及沈慶之濟江安都望見<lb/>
爽便躍馬大呼直徃刺之應手倒左右范雙斬爽首爽<lb/>
<pb n="KR2a0024_WYG_040-5a"/>
世梟猛咸云萬人敵安都單騎直入斬之而反時人皆<lb/>
云闗羽斬顔良不是過也進爵為侯時王𤣥謨拒南郡<lb/>
王義宣臧質於梁山安都復領騎為支軍義宣遣將劉<lb/>
諶及臧質攻𤣥謨𤣥謨命衆軍擊之使安都引騎出賊<lb/>
陣右横擊陷之賊遂大潰轉太子右衛率大明元年魏<lb/>
軍向無鹽遣安都領馬軍東陽太守沈法系統水軍並<lb/>
授徐州刺史申坦節度時魏軍已去坦求回軍討任榛<lb/>
見許㑹天旱水泉多竭人馬疲困不能逺追安都法系<lb/>
<pb n="KR2a0024_WYG_040-5b"/>
白衣領職坦繫尚方任榛大抵在任城界積世逋叛所<lb/>
聚棘榛深密難為用師故能久自保藏屢為人患安都<lb/>
明年復職改封武昌縣侯景和元年為平北將軍徐州<lb/>
刺史加都督明帝即位安都舉兵同晉安王子勛時安<lb/>
都從子索兒在都明帝以為左軍將軍直閤安都將為<lb/>
逆遣報之又遣人至瓜歩迎接時右衛將軍栁光世亦<lb/>
與安都通謀二人俱逃攜安都諸子及家累席卷北奔<lb/>
青州刺史沈文季冀州刺史崔道固並皆同反明帝遣<lb/>
<pb n="KR2a0024_WYG_040-6a"/>
齊髙帝率前將軍張永等北討所至奔散斬薛索兒時<lb/>
武衛將軍王廣之領軍𨽻劉勔攻殷琰於壽陽道固部<lb/>
將傅靈越為廣之軍人所禽厲聲曰我傅靈越也汝得<lb/>
賊何不即殺時生送詣勔勔躬自慰勞詰其叛逆對曰<lb/>
九州唱義豈獨在我勔又問卿何不早歸天闕乃逃命<lb/>
草間靈越曰薛公舉兵淮北威震天下不能専任智勇<lb/>
委付子姪致敗之由實在於此人生歸於一死實無面<lb/>
求活勔壯其意送還建業明帝欲加原宥靈越辭對如<lb/>
<pb n="KR2a0024_WYG_040-6b"/>
一終不回改乃殺之靈越清河人也子勛平定安都遣<lb/>
别駕從事史畢衆愛下邳太守王煥等奏啓事詣明帝<lb/>
歸欵索兒之死也安都使栁光世守下邳至是亦率所<lb/>
領歸降帝以四方已平欲示威於淮外遣張永沈攸之<lb/>
以重軍迎安都懼不免罪遂降魏<lb/>
深安都從子也本名道深避齊髙帝偏諱改焉安都以<lb/>
彭城降魏親族皆入北髙帝鎮淮隂深遁來委身自結<lb/>
於髙帝果幹有氣力宋元徽末以軍功至驍騎將軍軍<lb/>
<pb n="KR2a0024_WYG_040-7a"/>
主封竟陵侯沈攸之之難齊髙帝入朝堂豫章王嶷代<lb/>
守東府使深領軍屯司徒右府分備建鄴袁粲據石頭<lb/>
豫章王嶷夜登西門遥呼深深驚起率軍赴難髙帝即<lb/>
位除淮隂太守尋為直閤將軍轉太子左率武帝即位<lb/>
遷左衛將軍隆昌元年為司州刺史右將軍卒<lb/>
鄧琬字元琰豫章南昌人也父𦙍之宋孝武征虜長史<lb/>
光祿勳孝武起義初琬為南海太守以弟瓊與臧質同<lb/>
逆逺徙仍停廣州久之得還厯位丹陽丞大明七年車<lb/>
<pb n="KR2a0024_WYG_040-7b"/>
駕幸歴陽追思在藩之舊擢琬為給事黄門侍郎明年<lb/>
出為晉安王子勛鎮軍長史尋陽内史行江州事前廢<lb/>
帝以文帝孝武並次居第三以登極位子勛次第既同<lb/>
深致嫌疑因何邁之謀乃遣使齎藥賜死使至子勛典<lb/>
籖謝道邁主帥潘欣之侍書褚靈嗣等馳以告琬泣涕<lb/>
請計琬曰身南土寒士䝉先帝殊恩以愛子見託當以<lb/>
死報効景和元年冬子勛戎服出廒事宣旨欲舉兵四<lb/>
坐未荅録事參軍陶亮曰請効死前驅衆並奉旨㑹明<lb/>
<pb n="KR2a0024_WYG_040-8a"/>
帝定亂進子勛號車騎將軍開府儀同三司令書至諸<lb/>
佐史並喜造琬曰暴亂既除殿下又開黄閤實為公私<lb/>
大慶琬以子勛次第居三又以尋陽起事有符孝武理<lb/>
必萬剋乃取令書投地曰殿下當開端門黄閤是吾徒<lb/>
事耳衆並駭愕琬與陶亮等繕甲器徴兵四方郢州刺<lb/>
史安陸王子綏荆州刺史臨海王子頊㑹稽太守尋陽<lb/>
王子房雍州刺史袁顗梁州刺史栁元怙益州刺史蕭<lb/>
恵開廣州刺史袁曇逺徐州刺史薛安都青州刺史沈<lb/>
<pb n="KR2a0024_WYG_040-8b"/>
文季冀州刺史崔道固湘州行事何慧文吳郡太守顧<lb/>
琛吳興太守王曇生晉陵太守袁標義興太守劉延熙<lb/>
並同叛逆琬乃建牙於桑尾傳檄建業購明帝萬戸侯<lb/>
布絹二萬疋金銀五百斤其餘各有差明帝遣荆州典<lb/>
籖邵宰乘驛還江陵經過襄陽袁顗馳書報琬勸勿解<lb/>
甲幷奉勸子勛即偽位琬乃稱說符瑞令顧昭之撰為<lb/>
瑞命記造乘輿御服立宗廟設壇場矯作崇憲太后璽<lb/>
令羣僚上偽號於子勛泰始二年正月七日即位於尋<lb/>
<pb n="KR2a0024_WYG_040-9a"/>
陽城改景和三年為義嘉元年其日雲雨晦合行禮忘<lb/>
稱萬嵗取子勛所乘車除腳以為輦置偽殿之西其夕<lb/>
有鴟棲其中鴞集其幰又有秃鶖鳥集城上拜安陸王<lb/>
子綏為司徒因雷電晦㝠震其黄閤柱鴟尾墮地又有<lb/>
鴟棲其帳上琬性鄙闇貪吝過甚財貨酒食皆身自量<lb/>
校至是父子並賣官鬻爵使婢僕出市道販賣酣歌博<lb/>
奕日夜不休賓客到門者厯旬不得前内事悉委褚靈<lb/>
嗣等三人羣小競為威福士庶忿怨内外離心矣明帝<lb/>
<pb n="KR2a0024_WYG_040-9b"/>
遣領軍將軍王𤣥謨領水軍南討吳興太守張永為繼<lb/>
尚書下符奉詔以四王㓜弱不幸陷難兵交之日不得<lb/>
妄加侵犯若有逼損誅翦無貸琬遣孫沖之等前鋒一<lb/>
萬據赭圻沖之於道與子勛書欲沿流挂㠶直取白下<lb/>
請速遣陶亮衆軍相接分據新亭亮本無幹略聞建安<lb/>
王休仁自上殷孝祖又至不敢進及孝祖中流矢死沈<lb/>
攸之代為前鋒沖之謂陶亮曰孝祖梟將一戰便死天<lb/>
下事定矣不湏復戰便當直取京都亮不從明帝遣員<lb/>
<pb n="KR2a0024_WYG_040-10a"/>
外散騎侍郎王道隆至赭圻督戰衆軍奮擊大破之琬<lb/>
又遣豫州刺史劉胡來屯鵲尾胡宿將攸之等甚憚之<lb/>
胡鄉人蔡那佼長生張敬兒各領軍𨽻攸之在赭圻胡<lb/>
因與那等共語那等說令歸順胡回軍入鵲尾無他權<lb/>
略建安王休仁自武檻進據赭圻時胡等兵衆强盛逺<lb/>
近疑惑明帝欲綏慰人情遣吏部尚書褚彦回至武檻<lb/>
選用將帥以下申謙杜㓜文因此求黄門沈懐明劉亮<lb/>
求中書郎建安王休仁即使彦回擬選上不許曰忠臣<lb/>
<pb n="KR2a0024_WYG_040-10b"/>
殉國不謀其報臨難以干朝典豈為下之節沈攸之等<lb/>
與劉胡相持久不決上又遣强弩將軍任農夫等領兵<lb/>
繼至攸之繕修船舸板材不周計無所出會琬送五千<lb/>
片榜供胡軍用俄而風潮奔迅榜突柵出江胡等力不<lb/>
能制趂流而下泊攸之等營於是材板大足琬進袁顗<lb/>
都督征討諸軍事率樓船千艘來入鵲尾張興世建議<lb/>
越鵲尾上據錢溪斷其糧道胡累攻之不能剋乃遣龍<lb/>
驤將軍陳慶領三百舸向錢溪戒慶不須戰陳慶至錢<lb/>
<pb n="KR2a0024_WYG_040-11a"/>
溪不敢攻越溪於梅根立砦胡别遣將王起領百舸攻<lb/>
興世撃大破之胡率其餘舸馳還顗更使胡攻興世休<lb/>
仁因此命沈攸之吳喜佼長生劉靈遺劉伯符等進攻<lb/>
濃湖造皮艦千乘㧞其營柵苦戰移日大破之顗被攻<lb/>
急馳信召胡令還張興世既據錢溪江路阻斷胡軍乏<lb/>
食琬大送資糧畏興世不敢下胡遣將迎之為錢溪所<lb/>
破夜走徑趣梅根顗聞胡走亦棄衆西奔至青林見殺<lb/>
琬惶擾無計時張悅始發兄子浩喪乃稱疾呼琬計事<lb/>
<pb n="KR2a0024_WYG_040-11b"/>
令左右伏甲戒之若聞索酒便出琬至謀斬晉安王封<lb/>
府庫以謝罪悅曰寧可賣殿下求活邪因呼求酒再呼<lb/>
左右震懾不能應第二子詢提刀出餘人續至即斬琬<lb/>
悦因齎琬首詣建安王休仁降蔡那子道深以父為明<lb/>
帝効力被繫作部因亂脫鏁入城執子勛囚之沈攸之<lb/>
諸軍至江州斬子勛於桑尾牙下傳首建業劉胡走入<lb/>
沔竟陵郡丞陳懐直憲子也斷道邀之胡人馬既疲困<lb/>
因隨懐直入城告渴得酒飲酒畢引佩刀自刺不死斬<lb/>
<pb n="KR2a0024_WYG_040-12a"/>
首送建業張興世弟僧彦追殺懐直取胡首竊有其功<lb/>
荆州聞濃湖平更議奉子頊奔益州就蕭恵開典籖阮<lb/>
道預邵宰不同曰雖復欲西豈可得至遣使歸罪荆州<lb/>
中從事宗景土人姚儉等勒兵入城執子頊以降<lb/>
劉胡南陽湼陽人也本以面坳黒似胡故名拗胡及長<lb/>
單名胡焉出身郡將稍至隊主討伐諸蠻徃無不捷蠻<lb/>
甚畏憚之明帝即位除越騎校尉蠻畏之小兒啼語云<lb/>
劉胡來便止<lb/>
<pb n="KR2a0024_WYG_040-12b"/>
宗越南陽葉人也本為南陽次門安北將軍趙倫之鎮<lb/>
襄陽襄陽多雜姓越更被黜為役門出身補郡吏父為<lb/>
蠻所殺越於市中刺殺讐人太守夏侯穆嘉其意擢為<lb/>
隊主蠻有為冦盜者常使越討伐徃輒有功家貧無以<lb/>
市馬刀楯歩出單身挺戰衆莫能當毎一捷郡將輒賞<lb/>
錢五千因此得買馬元嘉二十四年啓文帝求復次門<lb/>
移戸屬冠軍縣許之二十七年隨栁元景侵魏領馬幢<lb/>
𨽻栁元怙有戰功還補後軍參軍督護隨王誕戯之曰<lb/>
<pb n="KR2a0024_WYG_040-13a"/>
汝何人遂得我府四字越荅曰佛狸未死不憂不得諮<lb/>
議參軍誕大笑孝武即位以為江夏王義恭大司馬行<lb/>
參軍濟陽太守臧質魯爽反朝廷致討越戰功居多追<lb/>
奔至江陵時荆州刺史朱修之未至越多所誅戮又逼<lb/>
略南郡王義宣子女坐免官繫尚方尋被宥追論前功<lb/>
封范陽縣子大明三年為長水校尉竟陵王誕據廣陵<lb/>
反越領馬軍𨽻沈慶之攻誕及城陷孝武使悉殺城内<lb/>
男丁越受㫖行誅躬臨其事莫不先加捶撻或有鞭其<lb/>
<pb n="KR2a0024_WYG_040-13b"/>
面者欣欣然若有所得凡殺數千人改封始安縣子前<lb/>
廢帝景和元年進爵為侯召為游擊將軍直閤領南濟<lb/>
隂太守改領南東海太守帝凶暴無道而越譚金童太<lb/>
一並為之用命誅戮羣公及何邁等莫不盡心竭力故<lb/>
帝憑其爪牙無所忌憚賜與越等羙女金帛充牣其家<lb/>
越等武人麤强識不及逺感一徃意氣皆無復二心帝<lb/>
時南廵明旦便發其夕悉聼越等出外宿明帝因此定<lb/>
亂明晨越等並入被撫接甚厚越改領南濟隂太守本<lb/>
<pb n="KR2a0024_WYG_040-14a"/>
官如故越等既為廢帝盡心慮明帝不能容之上接待<lb/>
雖厚内並懐懼上意亦不欲使其居中從容謂曰卿遭<lb/>
離暴朝勤勞日久兵馬大郡隨卿等所擇越等素已自<lb/>
疑及聞此㫖皆相顧失色因謀作難以告沈攸之攸之<lb/>
具白帝即日下獄死越善立營陣每數萬人止頓自騎<lb/>
馬前行使軍人隨其後馬止營合未嘗參差及沈攸之<lb/>
代殷孝祖為南討前鋒時孝祖新死衆心並懼攸之歎<lb/>
曰宗公可惜故有勝人處而性嚴酷好行刑誅時王𤣥<lb/>
<pb n="KR2a0024_WYG_040-14b"/>
謨御下亦少恩將士為之語曰寧作五年徒不逐王𤣥<lb/>
謨𤣥謨猶尚可宗越更殺我譚金在魏時與薛安都有<lb/>
舊後出新野居牛門村及安都歸國金常隨征討副安<lb/>
都排堅陷陣氣力兼人孝建三年為屯騎校尉直閤領<lb/>
南清河太守景和元年前廢帝誅羣公金等並為之用<lb/>
封金平都縣男童太一宜陽縣男沈攸之東興縣男越<lb/>
州里又有武念佼長生曹欣之蔡那並以將帥顯武念<lb/>
位至南陽太守長生寧蠻校尉曹欣之驍騎將軍蔡那<lb/>
<pb n="KR2a0024_WYG_040-15a"/>
見子道恭傳<lb/>
吳喜吳興臨安人也本名喜公明帝減為喜出身為領<lb/>
軍府白衣吏少知書領軍將軍沈演之使寫起居注所<lb/>
寫既畢闇誦略皆上口演之嘗作讓表未奏失本喜經<lb/>
一見即寫無所漏脫演之甚知之因此渉獵史漢頗見<lb/>
古今演之門生朱重人入為主書薦喜為主書吏進為<lb/>
主圖令史文帝嘗求圖書喜開卷倒進之帝怒遣出㑹<lb/>
太子歩兵校尉沈慶之征蠻啓文帝請喜自隨為孝武<lb/>
<pb n="KR2a0024_WYG_040-15b"/>
所知稍遷至河東太守殿中御史明帝即位四方反叛<lb/>
喜請得精兵三百致死於東帝大悅即假建武將軍簡<lb/>
羽林勇士配之議者以喜刀筆吏不當為將不可遣中<lb/>
書舍人巢尚之曰喜隨沈慶之累經軍旅性既勇決又<lb/>
習戰陣若能任之必有成績喜乃東討喜在孝武世既<lb/>
見驅使性寛厚所至人並懐之及東討百姓聞吳河東<lb/>
來便望風降散故喜所至剋捷遷歩兵校尉封竟陵縣<lb/>
侯東土平定又率所領南討遷尋陽太守泰始四年改<lb/>
<pb n="KR2a0024_WYG_040-16a"/>
封東興縣侯除右軍將軍淮陽太守兼太子左衛率五<lb/>
年轉驍騎將軍太守兼率如故其年大破魏軍於荆亭<lb/>
六年又率軍向豫州拒魏軍加都督豫州諸軍事明年<lb/>
還建業初喜東征白明帝得尋陽王子房及諸賊帥即<lb/>
於東梟斬東土既平喜見南賊方熾慮後翻覆受禍乃<lb/>
生送子房還都凡諸大主帥顧琛王曇生之徒皆被全<lb/>
活上以喜新立大功不問而心銜之及平荆州恣意剽<lb/>
虜贓私萬計又嘗對客言漢髙魏武本是何人上聞之<lb/>
<pb n="KR2a0024_WYG_040-16b"/>
益不悦後夀寂之死喜内懼因乞中散大夫上尤疑之<lb/>
及上有疾為身後之慮疑其將來不能事幼主乃賜死<lb/>
上召入内殿與言謔酬接甚欵賜以名饌並金銀御器<lb/>
敕將命者勿使食器宿喜家上素多忌諱不欲令食器<lb/>
停凶禍之室故也及喜死發詔賻贈子徽人襲<lb/>
黄回竟陵郡軍人也出身充郡府雜使稍至傳教臧質<lb/>
為郡轉為齋帥及去職以回自隨質討元凶回隨從有<lb/>
功免軍戸後隨質於梁山敗走被錄遇赦因下都於宣<lb/>
<pb n="KR2a0024_WYG_040-17a"/>
陽門與人相打詐稱江夏王義恭馬客被鞭二百付右<lb/>
尚方㑹中書舍人戴明寳被繫差回為戸伯奉事明寳<lb/>
竭心盡力明寳尋得原散委任如初啓免回以領隨身<lb/>
隊統知宅及江西墅事性巧觸類多能明寳甚寵任之<lb/>
回拳捷果勁勇力兼人在江西與諸楚子相結屢為劫<lb/>
盜㑹明帝初即位四方反叛明寳啓帝使回募江西楚<lb/>
人得快手八百隷劉勔西討累遷至將校以功封葛陽<lb/>
縣男元徽初桂陽王休範為逆回以屯騎校尉領軍隸<lb/>
<pb n="KR2a0024_WYG_040-17b"/>
齊髙帝於新亭創詐降之計回見休範可乘謂張敬兒<lb/>
曰卿可取之我誓不殺諸王敬兒即日斬休範事平進<lb/>
爵為侯改封聞喜縣四年遷冠軍將軍南琅邪濟陽二<lb/>
郡太守建平王景素反回又率軍前討城平之日回軍<lb/>
先入又以景素讓張敬兒奴倪奴明年遷右軍將軍沈<lb/>
攸之反以回為平西將軍郢州刺史率衆出新亭為前<lb/>
鋒未發而袁粲據於石頭不從齊髙帝回與新亭諸將<lb/>
任候伯彭文之王宜興等謀應粲攻高帝於朝堂事既<lb/>
<pb n="KR2a0024_WYG_040-18a"/>
不果髙帝撫之如舊回與宜興素不協斬之宜興吳興<lb/>
人也形狀短小而果勁有膽力少年時為劫不須伴郡<lb/>
縣討逐圍繞數十重終莫能擒嘗舞刀楯回使十餘人<lb/>
以水交灑不能著明帝泰始中為將在夀陽間與魏戰<lb/>
每以少制多挺身深入以平建平王景素功封長夀縣<lb/>
男至是為屯騎校尉見殺回進軍未至郢州而沈攸之<lb/>
敗走回不樂停郢州固求南兖遂率部曲輒還改封安<lb/>
陸郡公徙南兖州刺史加都督齊髙帝以回専殺終不<lb/>
<pb n="KR2a0024_WYG_040-18b"/>
附己乃使召之及上車愛妾見赤光冠其頭至足苦止<lb/>
不肯住及至見誅回既貴祇事戴明寳甚謹言必自名<lb/>
未嘗敢坐躬至帳下及入内料檢有無隨乏供送以此<lb/>
為常回同時為將有南郡髙道慶凶險暴横求欲無已<lb/>
有失意者輒加捶拉徃徃有死者朝廷畏之如虎狼齊<lb/>
髙帝與袁粲等議收付廷尉賜死<lb/>
論曰凶人之濟其身業非世亂其莫由焉魯爽以亂世<lb/>
之請而行之於平日其取敗也宜哉安都自致奔亡亦<lb/>
<pb n="KR2a0024_WYG_040-19a"/>
為幸矣鄧琬以亂濟亂終致顛隕宗越釁稔惡盈旋至<lb/>
夷戮各其職也吳喜以定亂之功榮未酬而禍集黄回<lb/>
以助順之志福未驗而災生唯命也哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_040-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷四十<lb/>
<pb n="KR2a0024_WYG_040-20a"/>
　南史卷四十考證<lb/>
薛安都傳父廣為宗豪宋武帝定闗河以為上黨太守<lb/>
　○北史作父廣晉上黨太守<lb/>
元嘉二十一年來奔○北史真君五年與東雍州刺史<lb/>
　沮渠康謀逆事發奔宋<lb/>
青州刺史沈文季○季北史作秀<lb/>
明帝遣齊髙帝率前將軍張永等北討○北史作明帝<lb/>
　遣將張永討安都<lb/>
<pb n="KR2a0024_WYG_040-20b"/>
黄回傳竟陵郡軍人也○郡南本作都<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷四十考證<lb/>
</p>
<p>
</p>
  </div>
</body>
</text>
</TEI>
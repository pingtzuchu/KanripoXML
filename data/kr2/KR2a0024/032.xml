<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷三十二</head> <lb/>
    <p>
<pb n="KR2a0024_WYG_032-1a"/>
欽定四庫全書<lb/>
　南史卷三十二<lb/>
　　唐　　　李　　　延　　　夀　　　撰<lb/>
　列傳第二十二<lb/>
　　張邵<hi>子敷寶孫沖徐兄子暢文暢子融嗣伯融弟  積    文伯    伯從弟</hi>
張邵字茂宗㑹稽太守裕之弟也初為晉琅邪内史王<lb/>
誕龍驤府功曹桓𤣥徙誕扵廣州親故皆離棄之唯邵<lb/>
情禮彌謹流涕追送時寇亂年饑邵又資饋其妻子桓<lb/>
<pb n="KR2a0024_WYG_032-1b"/>
𤣥簒位父敞先為尚書以荅事㣲謬降為廷尉卿及宋<lb/>
武帝討桓𤣥邵白敞表獻忠欵帝大悦命署寺門曰有<lb/>
犯張廷尉家者軍法論事平以敞為吴郡太守及王謐<lb/>
為揚州召邵補主簿劉毅位居亞相好士愛才當世莫<lb/>
不輻凑唯邵不往親故怪而問之邵曰主公命世人傑<lb/>
何煩多問劉穆之言扵帝帝益親之轉太尉参軍署長<lb/>
流賊曹盧循至蔡洲武帝至石頭使邵守南城時百姓<lb/>
水際望賊帝不觧其意以問邵邵曰節鉞未反奔散之<lb/>
<pb n="KR2a0024_WYG_032-2a"/>
不暇亦何暇觀望今當無復恐耳帝以邵勤練憂公重<lb/>
補州主簿邵悉心政事精力絶人及誅劉藩邵時在西<lb/>
州直廬即夜誡衆曹曰大軍當大討可各各條倉庫及<lb/>
舟船人領至曉取辦旦日帝求諸簿最應時即至怪問<lb/>
其速諸曹荅曰宿受張主簿處分帝曰張邵可謂同人<lb/>
憂慮矣九年世子始開征虜府以邵補録事参軍轉號<lb/>
中軍遷諮議參軍領記室十二年武帝北伐邵請見曰<lb/>
人生危脆宜有逺慮若劉穆之邂逅不幸誰可代之尊<lb/>
<pb n="KR2a0024_WYG_032-2b"/>
業如此若有不諱則處分云何帝曰此自委穆之與卿<lb/>
耳青州刺史檀祗鎮廣陵輙率衆至滁中掩討亡命劉<lb/>
穆之慮其為變議欲遣軍邵曰檀韶據中流道濟為軍<lb/>
首若有相疑之跡則大府立危不如逆遣慰勞必無患<lb/>
也祗果不動及穆之暴卒朝廷恇懼便發詔以司馬徐<lb/>
羡之代邵獨曰今誠急病任終在徐然世子無専行之<lb/>
義宜須諮信反方使世子出命曰朝廷及大府事悉諮<lb/>
徐司馬其餘啟還武帝善其臨事不撓得大臣節十四<lb/>
<pb n="KR2a0024_WYG_032-3a"/>
年世子改授荆州邵諌曰儲貳之重四海所繫不宜外<lb/>
出敢以死請世子竟不行文帝為中郎將荆州刺史以<lb/>
邵為司馬領南郡相衆事悉决扵邵武帝受命以佐命<lb/>
功封臨沮伯分荆州立湘州以邵為刺史將署府邵以<lb/>
長沙内地非用武之國置府妨人乖為政要從之荆州<lb/>
刺史謝晦反遺書要邵邵不發函使呈文帝元嘉五年<lb/>
轉征虜將軍領寜蠻校尉雍州刺史加都督初王華與<lb/>
邵不和及華參要親舊為之危心邵曰子陵方𢎞至公<lb/>
<pb n="KR2a0024_WYG_032-3b"/>
豈以私隙害正義是任也華實舉之及至襄陽築長圍<lb/>
脩立堤堰創田數千頃公私充給丹淅二州蠻屬為寇<lb/>
邵誘其帥竝出因大㑹誅之遣軍掩其村落悉禽既失<lb/>
信羣蠻所在竝起水陸路㫁七年子敷至襄陽定省當<lb/>
還都羣蠻欲㫁取之㑹蠕蠕國獻使下蠻以為是敷因<lb/>
掠之邵坐降號揚烈將軍江夏王義恭鎮江陵以邵為<lb/>
撫軍長史持節南蠻校尉九年坐在雍州營私畜取贓<lb/>
貨二百四十五萬下廷尉免官削爵土後為吴興太守<lb/>
<pb n="KR2a0024_WYG_032-4a"/>
卒追復爵邑諡曰簡伯邵臨終遺命祭以菜果葦席為<lb/>
轜車諸子從焉長子敷<lb/>
敷字景𦙍生而母亡年數嵗問知之雖童䝉便有感慕<lb/>
之色至十嵗許求母遺物而散施已盡唯得一扇乃緘<lb/>
録之毎至感思輒開笥流涕見從母悲感哽咽性整貴<lb/>
風韻甚髙好讀𤣥言兼屬文論初父邵使與髙士南陽<lb/>
宗少文談繫象往復數番少文毎欲屈握麈尾歎曰吾<lb/>
道東矣扵是名價日重宋武帝聞其美召見竒之曰真<lb/>
<pb n="KR2a0024_WYG_032-4b"/>
千里駒也以為世子中軍参軍數見接引累遷江夏王<lb/>
義恭撫軍記室参軍義㳟就文帝求一學義沙門㑹敷<lb/>
赴假還江陵入辭文帝令以後車載沙門往謂曰道中<lb/>
可得言晤敷不奉詔曰臣性不耐雜上甚不悦遷正員<lb/>
中書郎敷小名樝父邵小名黎文帝戲之曰樝何如黎<lb/>
荅曰黎是百果之宗樝何敢比也中書舍人狄當周﨣<lb/>
竝管要務以敷同省名家欲詣之﨣曰彼若不相容接<lb/>
便不如勿往詎可輕行當曰吾等竝已員外郎矣何憂<lb/>
<pb n="KR2a0024_WYG_032-5a"/>
不得共坐敷先旁設二牀去壁三四尺二客就席數呼<lb/>
左右曰移我逺客﨣等失色而去其自標遇如此善持<lb/>
音儀盡詳緩之致與人别執手曰念相聞餘響久之不<lb/>
絶張氏後進皆慕之其源起自敷也遷黄門侍郎始興<lb/>
王濬後將軍司徒左長史未拜父在吴興亡成服凡十<lb/>
餘日始進水漿葬畢不進鹽菜遂毁瘠成疾伯父茂度<lb/>
毎止譬之輒更感慟絶而復續茂度曰我冀譬汝有益<lb/>
但更甚耳自是不復往未朞而卒孝武即位詔旌其孝<lb/>
<pb n="KR2a0024_WYG_032-5b"/>
道追贈侍中改其所居稱孝張里敷弟柬襲父封位通<lb/>
直郎柬勇力手格猛獸元凶以為輔國將軍孝武至新<lb/>
亭東出奔墜淮而死子式嗣弟沖<lb/>
沖字思約出繼伯父敷沖母戴顒女有儀範張氏内取<lb/>
則焉沖少有至性随從叔永為將帥除盱台太守永征<lb/>
彭城遇寒軍人足脛凍㫁者十七八沖足指皆墮齊永<lb/>
明八年為假節監青兾二州行刺史事沖父初卒遺命<lb/>
祭我必以鄉土所産無用牲物沖在鎮四時還吴國取<lb/>
<pb n="KR2a0024_WYG_032-6a"/>
果菜毎至烝嘗輒流涕薦焉仍轉刺史永元二年為南<lb/>
兖州刺史遷司州裴叔業以夀春降魏又遷沖南兖州<lb/>
刺史竝未拜崔慧景事平徴建安王寶夤還都以沖為<lb/>
舒州刺史一嵗之中頻授四州刺史至是乃受任封定<lb/>
襄侯梁武帝起兵手書喻意又遣辯士説之沖確然不<lb/>
回東昏遣驍騎將軍薛元嗣制局監暨榮伯領兵及糧<lb/>
運送沖使拒西師元嗣等懲劉山陽之敗疑沖不敢進<lb/>
停住夏首浦聞梁武師將至元嗣榮伯相率入郢城時<lb/>
<pb n="KR2a0024_WYG_032-6b"/>
竟陵太守房僧寄被代還至郢東昏敕僧寄留守魯山<lb/>
除驍騎將軍僧寄謂沖曰下官雖未荷朝廷深恩實蒙<lb/>
先帝厚澤隂其樹者不折其枝實欲㣲立塵効沖深相<lb/>
許諾共結盟誓分部拒守遣軍主孫樂祖數千人助僧<lb/>
寄援魯山岸立城壘眀年二月梁武圍魯山城遣軍主<lb/>
曹景宗等過江攻郢城沖中兵叅軍陳光静等間出擊<lb/>
之光静戰死沖固守不出病將死厲府僚以誠節言終<lb/>
而卒元嗣榮伯與沖子孜及長史江夏程茂固守東昏<lb/>
<pb n="KR2a0024_WYG_032-7a"/>
詔贈沖散騎常侍䕶軍將軍元嗣等處圍城之中無他<lb/>
經畧唯迎蔣子文及蘇侯神日禺中扵州聼上祀以求<lb/>
福鈴鐸聲晝夜不止又使子文導從登陴廵行旦日輒<lb/>
復如之識者知其將亡僧寄病死孫樂祖窘以城降郢<lb/>
被圍二百餘日士庶病死者七八百家魯山䧟後二日<lb/>
程茂及元嗣等議降使孜為書與梁武帝沖故吏青州<lb/>
中從事房長瑜謂孜曰前使君忠貫昊天操愈松竹郎<lb/>
君但當端坐畫一以荷析薪若天運不與幅巾待命以<lb/>
<pb n="KR2a0024_WYG_032-7b"/>
下從使君今若随諸人之計非唯郢州士女失髙山之<lb/>
望亦恐彼所不取也不從卒以郢城降時以沖及房僧<lb/>
寄比臧洪之被圍也贈僧寄益州刺史<lb/>
暢字少㣲邵兄褘子也禕少有操行為晉琅邪王國郎<lb/>
中令從王至洛還京都宋武帝封藥酒一甖付禕使宻<lb/>
加酖毒受命扵道自飲而卒暢少與從兄敷演鏡齊名<lb/>
為後進之秀起家為太守徐佩之主簿佩之被誅暢馳<lb/>
出奔赴制服盡哀為論者所美弟牧嘗為猘犬所傷醫<lb/>
<pb n="KR2a0024_WYG_032-8a"/>
云宜食蝦蟇牧甚難之暢含笑先嘗牧因此乃食創亦<lb/>
即愈累遷太子中庶子孝武鎮彭城暢為安北長史沛<lb/>
郡太守元嘉二十七年魏太武南征太尉江夏王義恭<lb/>
統諸軍出鎮彭城太武親率大衆去彭城數十里彭城<lb/>
衆力雖多軍食不足義恭欲棄彭城南歸計議彌日不<lb/>
定時歴城衆少食多安北中兵参軍沈慶之議欲以車<lb/>
營為函箱陳精兵為外翼奉二王及妃媛直趨歴城分<lb/>
城兵配䕶軍將軍蕭思話留守太尉長史何朂不同欲<lb/>
<pb n="KR2a0024_WYG_032-8b"/>
席卷奔鬱洲自海道還都二議未决更集羣僚謀之暢<lb/>
曰若歴城鬱洲有可至之理下官敢不髙讃今城内乏<lb/>
食百姓咸有走情但以闗扄嚴固欲去莫從耳若一旦<lb/>
動腳則各自散走欲至所在何由可得今軍食雖寡朝<lb/>
夕猶未窘罄豈有捨萬安之術而就危亡之道若此計<lb/>
必用下官請以頸血汚君馬跡孝武聞暢議謂義恭曰<lb/>
張長史言不可異也義恭乃止魏太武得至仍登城南<lb/>
亞父冡扵戲馬臺立氊屋先是隊主蒯應見執其日晡<lb/>
<pb n="KR2a0024_WYG_032-9a"/>
時太武遣送應至小市門致意求甘蔗及酒孝武遣人<lb/>
送酒二器甘蔗百挺求駱駝明日太武又自上戲馬臺<lb/>
復遣使至小市門求與孝武相見遣送駱駝并致雜物<lb/>
使扵南門受之暢扵城上與魏尚書李孝伯語孝伯問<lb/>
君何姓荅云姓張孝伯曰張長史暢曰君何得見識孝<lb/>
伯曰君聲名逺聞足使我知因言説久之城内有具思<lb/>
者嘗在魏義恭遣視知是孝伯乃開門進餉物太武又<lb/>
求酒及甘橘暢宣孝武㫖又致螺盃雜粽南土所珍太<lb/>
<pb n="KR2a0024_WYG_032-9b"/>
武復令孝伯傳語曰魏主有詔借博具暢曰博具當為<lb/>
申致有詔之言政可施扵彼國何得稱之扵此孝伯曰<lb/>
鄰國之君何為不稱詔扵鄰國之臣暢曰君之此稱尚<lb/>
不可聞扵中華况在諸王之貴而獨曰鄰國之君邪孝<lb/>
伯曰魏主言太尉鎮軍久闕南信殊當憂邑苦欲遣信<lb/>
當為䕶送暢曰此方間路甚多不復以此勞魏主孝伯<lb/>
曰亦知有水路似為白賊所㫁暢曰君著白衣故稱白<lb/>
賊邪孝伯大笑曰今之白賊亦不異黄巾赤眉暢曰黄<lb/>
<pb n="KR2a0024_WYG_032-10a"/>
巾赤眉似不在江南孝伯曰亦不離青徐暢曰今者青<lb/>
徐實為有賊但非白賊耳又求博具俄送與太武又遣<lb/>
送氊及九種鹽并胡豉云此諸鹽各有所宜白鹽是魏<lb/>
主所食黒者療腹脹氣滿細刮取六銖以酒服之胡鹽<lb/>
療目痛柔鹽不用食療馬脊創赤鹽駮鹽臭鹽馬齒鹽<lb/>
四種並不中食胡豉亦中噉又求黄甘并云魏主致意<lb/>
太尉安北何不遣人来至我間彼此之情雖不可盡要<lb/>
湏見我小大知我老少觀我為人若諸佐不可遣亦可<lb/>
<pb n="KR2a0024_WYG_032-10b"/>
使僮来暢又宣㫖荅曰魏主形狀才力久為来往所具<lb/>
李尚書親自銜命不患彼此不盡故不復遣信又云魏<lb/>
主恨向所送馬殊不稱意安北若湏大馬當更送之脱<lb/>
湏蜀馬亦有佳者暢曰安北不乏良駟送自彼意非此<lb/>
所求義恭又餉炬燭十挺孝武亦致錦一匹又曰知更<lb/>
湏黄甘誠非所吝但㑹不足周彼一軍向給魏主未應<lb/>
便乏故不復重付太武復求甘蔗安石榴暢曰石榴出<lb/>
自鄴下亦當非彼所乏孝伯曰君南土膏粱何為著屩<lb/>
<pb n="KR2a0024_WYG_032-11a"/>
君而著此使將士云何暢曰膏粱之言誠為多愧但以<lb/>
不武受命統軍戎陣之間不容緩服太武又遣就二王<lb/>
借箜篌琵琶筝笛等器及棊子孝伯辭辯亦北土之美<lb/>
暢随宜應荅吐屬如流音韻詳雅風儀華潤孝伯及左<lb/>
右人並相視歎息時魏聲云當出襄陽故以暢為南譙<lb/>
王義宣司空長史南郡太守三十年元凶弑逆義宣發<lb/>
哀之日即便舉兵暢為元佐位居僚首哀容俯仰隂映<lb/>
當時舉哀畢改服著黄袴褶出射堂簡人音姿容止莫<lb/>
<pb n="KR2a0024_WYG_032-11b"/>
不矚目見者皆願為盡命事平徴為吏部尚書封夷道<lb/>
縣侯義宣既有異圖蔡超等以暢人望勸義宣留之乃<lb/>
觧南蠻校尉以授暢加冠軍將軍領丞相長史暢遣門<lb/>
生荀僧寶下都因顔竣陳義宣舋狀僧寶有私貨停巴<lb/>
陵不時下㑹義宣起兵津路㫁絶僧寶遂不得去義宣<lb/>
將為逆遣嬖人翟靈寶告暢暢陳必無此理請以死保<lb/>
之靈寶知暢不回勸義宣殺以狥衆頼丞相司馬竺超<lb/>
人得免進號撫軍别立軍部以收人望暢雖署文檄而<lb/>
<pb n="KR2a0024_WYG_032-12a"/>
飲酒常醉不省文書随義宣東下梁山戰敗扵亂兵自<lb/>
歸為軍人所掠衣服都盡遇右將軍王𤣥謨乗輿出營<lb/>
暢已得敗衣因排𤣥謨上輿𤣥謨意甚不悦諸將請殺<lb/>
之隊主張世營救得免執送都下廷尉尋見原起為都<lb/>
官尚書轉侍中代子淹領太子右衛率孝武宴朝賢暢<lb/>
亦在坐何偃因醉曰張暢故是竒才同義宣作賊亦能<lb/>
無咎非才何以致此暢乃厲聲曰太初之時誰黄其閤<lb/>
帝曰何事相苦初元凶時偃父尚之為元凶司空義師<lb/>
<pb n="KR2a0024_WYG_032-12b"/>
至新林門生皆迯尚之父子與婢妾共洗黄閤故暢譏<lb/>
之孝建二年出為㑹稽太守卒諡曰宣暢愛弟子輯臨<lb/>
終遺命與輯合墳論者非之暢弟悦亦有美稱歴侍中<lb/>
臨海王子頊前軍長史南郡太守晉安王子勛建偽號<lb/>
召拜為吏部尚書與鄧琬共輔偽政事敗悦殺琬歸降<lb/>
復為太子中庶子後拜雍州刺史泰始六年明帝扵巴<lb/>
郡置三巴校尉以悦補之加持節輔師將軍領巴郡太<lb/>
守未拜卒暢子浩官至義陽王昶征北諮議參軍浩弟<lb/>
<pb n="KR2a0024_WYG_032-13a"/>
淹黄門郎封廣晉縣子太子左衞率東陽太守逼郡吏<lb/>
燒臂照佛百姓有罪使禮佛贖愆動至數千拜坐免官<lb/>
禁錮起為光禄勲臨川内史後與晉安王子勛同逆軍<lb/>
敗見殺淹弟融<lb/>
融字思光弱冠有名道士同郡陸修静以白鷺羽塵尾<lb/>
扇遺之曰此既異物以奉異人觧褐為宋新安王子鸞<lb/>
行參軍王母殷淑儀薨後四月八日建齋并灌佛僚佐<lb/>
儭者多至一萬少不減五千融獨注儭百錢帝不悦曰<lb/>
<pb n="KR2a0024_WYG_032-13b"/>
融殊貧當序以佳禄出為封溪令從叔永出後渚送之<lb/>
曰似聞朝㫖汝尋當還融曰不患不還政恐還而復去<lb/>
及行路經嶂嶮獠賊執融將殺食之融神色不動方作<lb/>
洛生詠賊異之而不害也浮海至交州扵海中遇風終<lb/>
無懼色方詠曰乾魚自可還其本鄉肉脯復何為者哉<lb/>
又作海賦文辭詭激獨與衆異後以示鎮軍將軍顧顗<lb/>
之顗之曰卿此賦實超𤣥虚但恨不道鹽耳融即求筆<lb/>
注曰漉沙構白熬波出素積雪中春飛霜暑路此四句<lb/>
<pb n="KR2a0024_WYG_032-14a"/>
後所足也顗之與融兄有恩好顗之卒融身負墳土在<lb/>
南與交趾太守卞展善展扵嶺南為人所殺融挺身奔<lb/>
赴與秀才對䇿中第為尚書殿中郎不就改為儀曹郎<lb/>
尋請假奔叔父喪道中罰幹錢敬道鞭杖五十寄繫延<lb/>
陵獄大明五年制二品清官行僮幹杖不得出十為左<lb/>
丞孫緬所奏免官復位攝祠部倉部二曹時領軍劉勔<lb/>
戰死融以祠部議上應哭勔見從又俗人忌以正月開<lb/>
太倉融議不宜拘束小忌尋兼掌正厨見宰殺回車徑<lb/>
<pb n="KR2a0024_WYG_032-14b"/>
去自表觧職再遷南陽王友融父暢為丞相長史義宣<lb/>
事難暢將為王𤣥謨所殺時𤣥謨子瞻為南陽王長史<lb/>
融啟求去官不許融家貧欲禄乃與從叔征北將軍永<lb/>
書曰融昔幼學早訓家風雖則不敏率以成性布衣韋<lb/>
帶弱年所安簞食瓢飲不覺不樂但世業清貧人生多<lb/>
待榛栗棗脩女贄既長束帛禽鳥男禮已大勉身就官<lb/>
十年七仕不欲代耕何至此事昔求三吴一丞雖屬舛<lb/>
錯今聞南康缺守願得為之融不知階級階級亦可不<lb/>
<pb n="KR2a0024_WYG_032-15a"/>
知融政以求丞不得所以求郡求郡不得亦可復求丞<lb/>
又與吏部尚書王僧䖍書曰融天地之逸人也進不辨<lb/>
貴退不知賤實以家貧累積孤寡傷心八姪俱孤二弟<lb/>
頓弱豈能山海陋禄申融情累阮籍愛東平土風融亦<lb/>
欣晉平閑外時議以融非御人才竟不果辟齊太傅掾<lb/>
稍遷中書郎非其所好乞為中散大夫不許張氏自敷<lb/>
以来並以理音辭脩儀範為事至融風止詭越坐常危<lb/>
膝行則曵歩翹身仰首意制甚多見者驚異聚觀成市<lb/>
<pb n="KR2a0024_WYG_032-15b"/>
而融了無慙色随例同行常稽遲不進髙帝素愛融為<lb/>
太尉時與融欵接見融常笑曰此人不可無一不可有<lb/>
二即位後手詔賜融衣曰見卿衣服麤故誠乃素懐有<lb/>
本交爾藍縷亦虧朝望今送一通故衣意謂雖故乃勝<lb/>
新也是吾所著已令裁減稱卿之體并履一量髙帝出<lb/>
太極殿西室融入問訊彌時方登階及就席上曰何乃<lb/>
遲為對曰自地升天理不得速時魏主至淮而退帝問<lb/>
何意忽来忽去未有荅者融時下坐抗聲曰以無道而<lb/>
<pb n="KR2a0024_WYG_032-16a"/>
来見有道而去公卿咸以為㨗融善草書常自美其能<lb/>
帝曰卿書殊有骨力但恨無二王法荅曰非恨臣無二<lb/>
王法亦恨二王無臣法融假還鄉詣王儉别儉立此地<lb/>
舉袂不前融亦舉手呼儉曰歜曰王前儉不得已趨就<lb/>
之融曰使融不為慕勢而令君為趨士豈不善乎常歎<lb/>
云不恨我不見古人所恨古人又不見我融與吏部尚<lb/>
書何戢善往詣戢誤通尚書劉澄下車入門乃曰非是<lb/>
至戸望澄又曰非是既造席視澄曰都自非是乃去其<lb/>
<pb n="KR2a0024_WYG_032-16b"/>
為異如此又為長沙王鎮軍竟陵王征北諮議並領記<lb/>
室司徒從事中郎永明二年總明觀講敕朝臣集聽融<lb/>
扶入就榻私索酒飲之事畢乃長歎曰嗚呼仲尼獨何<lb/>
人哉為御史中丞到撝所奏免官尋復職融形貌短醜<lb/>
精神清徹王敬則見融革帶寛殆將至髀謂曰革帶太<lb/>
急融曰既非歩吏急帶何為融假東出武帝問融住在<lb/>
何處荅曰臣陸處無屋舟居無水後上問其從兄緒緒<lb/>
曰融近東出未有居止權牽小舩扵岸上住上大笑後<lb/>
<pb n="KR2a0024_WYG_032-17a"/>
使融接對北使李道固就席道固顧而言曰張融是宋<lb/>
彭城長史張暢子不融嚬䠞久之曰先君不幸名達六<lb/>
夷豫章王大㑹賔僚融食炙始行畢行炙人便去融欲<lb/>
求鹽蒜口終不言方摇食指半日乃息出入朝廷皆拭<lb/>
目驚觀之八年朝臣賀衆瑞公事融扶入拜起復為有<lb/>
司所奏見原遷司徒兼右長史竟陵張欣時為諸暨令<lb/>
坐罪當死欣時父興世討宋南譙王義宣官軍欲殺融<lb/>
父暢興世以袍覆暢而坐之以此得免興世卒融著髙<lb/>
<pb n="KR2a0024_WYG_032-17b"/>
履為負土成墳至是融啓竟陵王子良乞代欣時死子<lb/>
良荅曰此乃是長史美事恐朝有常典不得如長史所<lb/>
懐遷黄門郎太子中庶子司徒左長史融有孝義忌月<lb/>
三旬不聼樂事嫂甚謹父暢臨終謂諸子曰昔丞相事<lb/>
難吾以不同將見殺緣司馬竺超人得活爾等必報其<lb/>
子後超人孫㣲冬月遭母喪居貧融弔之悉脱衣以為<lb/>
賻披牛被而反常以兄事㣲豫章王嶷竟陵王子良薨<lb/>
自以身經佐吏哭輒盡慟建武四年病卒遺令建白旐<lb/>
<pb n="KR2a0024_WYG_032-18a"/>
無旒不設祭令人捉麈尾登屋復䰟曰吾生平所善自<lb/>
當凌雲一笑三千買棺無製新衾左手執孝經老子右<lb/>
手執小品法華經妾二人事哀畢各遣還家曰吾生平<lb/>
之風調何至使婦人行哭失聲不湏暫停閨閤融𤣥義<lb/>
無師法而神觧過人髙談鮮能抗拒永眀中遇疾為問<lb/>
律自序云吾文章之體多為世人所驚汝可師耳以心<lb/>
不可使耳為心師也夫文豈有常體但以有體為常政<lb/>
當其有體丈夫當刪詩書制禮樂何至因循寄人籬下<lb/>
<pb n="KR2a0024_WYG_032-18b"/>
臨卒又戒其子曰手澤存焉父書不讀況文音情婉在<lb/>
其韻吾意不然别遺爾㫖吾文體英變變而屢竒豈吾<lb/>
天挺盖不隤家聲汝可號哭而看之融文集數十卷行<lb/>
扵世自名其集為玉海司徒禇彦回問其故融云盖玉<lb/>
以比徳海崇上善耳張氏前有敷演鏡暢後有充融卷<lb/>
稷第六弟寶積建武中出為廬陵太守時名流謝[卄/瀹]何<lb/>
㸃陸恵曉孔珪集融弟鐵之舍㸃造坐便曰今日可謂<lb/>
盛集二五我兄弟之流阿六張氏保家之子顧見王思<lb/>
<pb n="KR2a0024_WYG_032-19a"/>
逺曰卿詐作善非實得也二五謂孔珪及融並第五寶<lb/>
積永元中為湘州行事蕭頴胄扵江陵乗腰輿詣頴胄<lb/>
舉動自若頴胄問何至之晚荅曰本朝危亂四海横流<lb/>
既不能為比干之死實未忍為㣲子之去是以至晚頴<lb/>
胄深以為善即用為相府諮議後位御史中丞融與東<lb/>
海徐文伯兄弟厚文伯字徳秀濮陽太守熈曽孫也熙<lb/>
好黄老隐扵秦望山有道士過求飲留一瓠<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>與之曰<lb/>
君子孫宜以道術救世當得二千石熙開之乃扁鵲鏡<lb/>
<pb n="KR2a0024_WYG_032-19b"/>
經一卷因精心學之遂名震海内生子秋夫彌工其術<lb/>
仕至射陽令嘗夜有鬼呻聲甚悽愴秋夫問何湏荅言<lb/>
姓某家在東陽患腰痛死雖為鬼痛猶難忍請療之秋<lb/>
夫曰云何厝法鬼請為芻人案孔穴針之秋夫如言為<lb/>
灸四處又針肩井三處設祭埋之明日見一人謝恩忽<lb/>
然不見當世伏其通靈秋夫生道度叔嚮皆能精其業<lb/>
道度有腳疾不能行宋文帝令乗小輿入殿為諸皇子<lb/>
療疾無不絶驗位蘭陵太守宋文帝云天下有五絶而<lb/>
<pb n="KR2a0024_WYG_032-20a"/>
皆出錢唐謂杜道鞠彈棊范悦詩褚欣逺模書褚𦙍圍<lb/>
碁徐道度療疾也道度生文伯叔嚮生嗣伯文伯亦精<lb/>
其業兼有學行侗儻不屈意扵公卿不以醫自業融謂<lb/>
文伯嗣伯曰昔王微嵇叔夜並學而不能殷仲堪之徒<lb/>
故所不論得之者由神眀洞澈然後可至故非吾徒所<lb/>
及且褚侍中澄當貴亦能救人疾卿此更成不逹荅曰<lb/>
唯逹者知此可崇不逹者多以為深累既鄙之何能不<lb/>
恥之文伯為効與嗣伯相埒宋孝武路太后病衆醫不<lb/>
<pb n="KR2a0024_WYG_032-20b"/>
識文伯診之曰此石博小腸耳乃為水劑消石湯病即<lb/>
愈除鄱陽王常侍遺以千金旬日恩意隆重宋明帝宫<lb/>
人患腰痛牽心每至輒氣欲絶衆醫以為肉癥文伯曰<lb/>
此髪癥以油投之即吐得物如髪稍引之長三尺頭已<lb/>
成蛇能動挂門上適盡一髪而已病都差宋後廢帝出<lb/>
樂逰苑門逢一婦人有娠帝亦善診之曰此腹是女也<lb/>
問文伯曰腹有兩子一男一女男左邉青黑形小扵女<lb/>
帝性急便欲使剖文伯惻然曰若刀斧恐其變異請針<lb/>
<pb n="KR2a0024_WYG_032-21a"/>
之立落便寫足太隂補手陽明胎便應針而落兩皃相<lb/>
續出如其言子雄亦傳家業尤工診察位奉朝請能清<lb/>
言多為貴逰所善事母孝謹母終毁瘠㡬至自滅俄而<lb/>
兄亡扶杖臨喪撫膺一慟遂以哀卒嗣伯字叔紹亦有<lb/>
孝行善清言位正員郎諸府佐彌為臨川王映所重時<lb/>
直閤將軍房伯玉服五石散十許劑無益更患冷夏日<lb/>
常複衣嗣伯為診之曰卿伏熱應須以水發之非冬月<lb/>
不可至十一月冰雪大盛令二人夾捉伯玉觧衣坐石<lb/>
<pb n="KR2a0024_WYG_032-21b"/>
取冷水從頭澆之盡二十斛伯玉口噤氣絶家人啼哭<lb/>
請止嗣伯遣人執杖防閤敢有諌者撾之又盡水百斛<lb/>
伯玉始能動而見背上彭彭有氣俄而起坐曰熱不可<lb/>
忍乞冷飲嗣伯以水與之一飲一升病都差自爾恒發<lb/>
熱冬月猶單褌衫體更肥壯常有嫗人患滯冷積年不<lb/>
差嗣伯為診之曰此尸注也當取死人枕煮服之乃愈<lb/>
扵是往古冢中取枕枕已一邉腐缺服之即差後秣陵<lb/>
人張景年十五腹脹面黄衆醫不能療以問嗣伯嗣伯<lb/>
<pb n="KR2a0024_WYG_032-22a"/>
曰此石蚘耳極難療當死人枕煮之依語煮枕以湯投<lb/>
之得大利并蚘蟲頭堅如石五升病即差後沈僧翼患<lb/>
眼痛又多見鬼物以問嗣伯嗣伯曰邪氣入肝可覓死<lb/>
人枕煮服之竟可埋枕扵故處如其言又愈王晏問之<lb/>
曰三病不同而皆用死人枕而俱差何也荅曰尸注者<lb/>
鬼氣伏而未起故令人沉滯得死人枕投之䰟氣飛越<lb/>
不得復附體故尸注可差石蚘者久蚘也醫療既癖蚘<lb/>
中轉堅世間藥不能遣所以湏鬼物驅之然後可散故<lb/>
<pb n="KR2a0024_WYG_032-22b"/>
令煮死人枕也夫邪氣入肝故使眼痛而見魍魎應湏<lb/>
邪物以鈎之故用死人枕也氣因枕去故令埋扵冢間<lb/>
也又春月出南籬間戲聞笪屋中有呻聲嗣伯曰此病<lb/>
甚重更二日不療必死乃往視見一老姥稱體痛而處<lb/>
處有[黑*敢]黒無數嗣伯還煑斗餘湯送令服之服訖痛勢<lb/>
愈甚跳投床者無數湏臾所[黑*敢]處皆拔出釘長寸許以<lb/>
膏塗諸瘡口三日而復云此名釘疽也時又薛伯宗善<lb/>
徙癕疽公孫泰患背伯宗為氣封之徙置齋前柳樹上<lb/>
<pb n="KR2a0024_WYG_032-23a"/>
明旦癕消樹邉便起一瘤如拳大稍稍長二十餘日瘤<lb/>
大膿爛出黄赤汁斗餘樹為之痿損<lb/>
論曰有晉自宅淮海張氏無乏賢良及宋齊之間雅道<lb/>
彌盛其前則云敷演鏡暢盖其尤著者也然景𦙍敬愛<lb/>
之道少㣲立履所由其殆優矣思光行已卓越非常俗<lb/>
所遵齊髙帝所云不可有二不可無一斯言其㡬得矣<lb/>
徐氏妙理通靈盖非常所至雖古之和鵲何以加兹融<lb/>
與文伯欵好故附之云爾<lb/>
<pb n="KR2a0024_WYG_032-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷三十二<lb/>
<pb n="KR2a0024_WYG_032-24a"/>
　南史卷三十二考證<lb/>
張邵傳初為晉瑯邪内史王誕龍驤府功曹桓𤣥徙誕<lb/>
　扵廣州○監本脱第二誕字今从晉書増正<lb/>
張敷傳樝何如梨○何監本作可今从閣本<lb/>
其自標遇如此○標一本作寵誤<lb/>
伯父茂度毎止譬之輙更感慟絶而復續茂度曰我冀<lb/>
　譬汝有益但更甚耳○冀監本訛異今改从閣本<lb/>
張暢傳義恭又餉炬燭十挺○十一本作千今从魏書<lb/>
<pb n="KR2a0024_WYG_032-24b"/>
張融傳出為封溪令從叔永出後渚送之○後監本訛<lb/>
　夜今改正<lb/>
後以示鎮軍將軍顧顗之○顗一本作覬<lb/>
顗之與融兄有恩好顗之卒融身負墳土○監本脱兩<lb/>
　之字今从齊書増入<lb/>
今聞南康缺守願得為之○願監本訛應今从閣本<lb/>
　<lb/>
　南史卷三十二考證<lb/>
</p>
<p>
</p>
  </div>
</body>
</text>
</TEI>
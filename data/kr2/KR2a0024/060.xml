<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷六十</head> <lb/>
    <p>
<pb n="KR2a0024_WYG_060-1a"/>
欽定四庫全書<lb/>
　南史卷六十<lb/>
　　唐　　　李　　　延　　　壽　　　撰<lb/>
　列傳第五十<lb/>
　　范岫　　　　　傅昭<hi>弟映</hi>　　孔休源<lb/>
　　江革<hi>子徳藻</hi>　　徐勉　　　　許懋<hi>子亨</hi>
　　殷鈞<hi>宗人芸</hi>
范岫字懋賓濟陽考城人也髙祖宣晉徵士父羲宋尚<lb/>
<pb n="KR2a0024_WYG_060-1b"/>
書殿中郎本州别駕竟陵王誕反羲在城中事平遇誅<lb/>
岫幼而好學早孤事母以孝聞外祖顔延之早相題目<lb/>
以為中外之寳蔡興宗臨荆州引為主簿及蔡將卒以<lb/>
岫貧乏遺㫖賜錢二十萬固辭拒之仕齊為太子家令<lb/>
文惠太子之在東宮沈約之徒以文才見引岫亦預焉<lb/>
岫文雖不逮約而名行為時軰所與博渉多通尤悉魏<lb/>
晉以來吉凶故事約常穪曰范公好事該博胡廣無以<lb/>
加南鄉范雲謂人曰諸君進止威儀當問范長頭以岫<lb/>
<pb n="KR2a0024_WYG_060-2a"/>
多識前代舊事也遷國子博士岫長七尺八寸姿容奇<lb/>
偉永明中魏使至詔妙選朝士有辭辯者接使於界首<lb/>
故以岫兼淮隂長史迎焉入為尚書左丞丁母憂居喪<lb/>
過禮朝廷頻起並不拜朝廷亮其哀款得終喪制出為<lb/>
安成内史創立鈞折行倉公私𢎞益徵黄門侍郎兼御<lb/>
史中丞吏將送一無所納永元末為輔國將軍冠軍晉<lb/>
安王長史行南徐州事梁武帝平建鄴承制徵為尚書<lb/>
吏部郎參大選天監五年為散騎常侍光禄大夫侍皇<lb/>
<pb n="KR2a0024_WYG_060-2b"/>
太子給扶累遷祠部尚書金紫光禄大夫卒官岫恭敬<lb/>
儼恪進止以禮自親喪後蔬食布衣以終身每所居官<lb/>
恒以廉絜著稱為長城令時有梓材巾箱至數十年經<lb/>
貴遂不改易在晉陵唯作牙管筆一雙猶以為費所著<lb/>
文集禮論雜儀字訓行於世二子褒偉<lb/>
傅昭字茂逺北地靈州人晉司𨽻校尉咸七世孫也祖<lb/>
和之父淡善三禮知名宋世淡事宋竟陵王誕誕反坐<lb/>
誅昭六歲而孤哀毁如成人為外祖所養十歲於朱雀<lb/>
<pb n="KR2a0024_WYG_060-3a"/>
航賣歴日雍州刺史袁顗見而奇之顗嘗來昭所昭讀<lb/>
書自若神色不改顗歎曰此兒神情不凡必成佳器司<lb/>
徒建安王休仁聞而悦之固欲致昭昭以宋氏多故遂<lb/>
不往或有穪昭於廷尉虞愿乃遣車迎昭時愿宗人通<lb/>
之在坐並當時名流通之貽昭詩曰英妙擅山東才子<lb/>
傾洛陽清塵誰能嗣及爾遘遺芳太原王延秀薦昭於<lb/>
丹陽尹袁粲深見禮辟為郡主簿使諸子從昭受學㑹<lb/>
明帝崩粲造哀䇿文乃引昭定其所製昭有其半焉粲<lb/>
<pb n="KR2a0024_WYG_060-3b"/>
每經昭户輒歎曰經其户寂若無人披其室其人斯在<lb/>
豈非名賢尋為總明學士奉朝請齊永明中累遷尚書<lb/>
儀曹郎先是御史中丞劉休薦昭於齊武帝永明初以<lb/>
昭為南郡王侍讀王嗣帝位故時臣𨽻爭求權寵唯昭<lb/>
及南陽宗夬保身而已守正無所參入竟不罹禍明帝<lb/>
踐阼引昭為中書通事舍人時居此職者皆權傾天下<lb/>
昭獨廉靜無所干豫器服率陋身安麤糲常揷燭板牀<lb/>
明帝聞之賜漆合燭盤敕曰卿有古人之風故賜卿古<lb/>
<pb n="KR2a0024_WYG_060-4a"/>
人之物累遷尚書左丞梁武帝素重昭梁臺建以為給<lb/>
事黄門侍郎領著作兼御史中丞天監三年兼五兵尚<lb/>
書參選事四年即真歴位左户尚書安成内史郡自宋<lb/>
來兵亂相接府舍穪凶毎昏旦間人鬼相觸在任者鮮<lb/>
以吉終及昭至有人夜見甲兵出曰傅公善人不可侵<lb/>
犯乃騰虚而去有頃風雨忽至飄郡聽事入隍中自是<lb/>
郡遂無患咸以昭貞正所致郡溪無魚或有暑月薦昭<lb/>
魚者昭既不納又不欲拒遂餧于門側郡多猛獸為害<lb/>
<pb n="KR2a0024_WYG_060-4b"/>
常設檻穽昭曰人不害猛獸猛獸亦不害人乃命去檻<lb/>
穽猛獸竟不為害歴祕書監太常卿遷臨海太守郡有<lb/>
宻巖前後太守皆自封固専收其利昭以周文之囿與<lb/>
百姓共之大可喻小乃教勿封縣令嘗餉栗置絹于簿<lb/>
下昭笑而還之普通五年為散騎常侍金紫光禄大夫<lb/>
昭所莅官常以清靜為政不尚嚴肅居朝廷無所請謁<lb/>
不畜私門生不交私利終日端居以書記為樂雖老不<lb/>
衰博極古今尤善人物魏晉以來官宦簿閥姻通内外<lb/>
<pb n="KR2a0024_WYG_060-5a"/>
舉而論之無所遺失世穪為學府性尤篤慎子婦嘗得<lb/>
家餉牛肉以進昭昭召其子曰食之則犯法告之則不<lb/>
可取而埋之其居身行已不負闇室類皆如此後進宗<lb/>
其學重其道人人自以為不逮卒諡曰貞長子諝位尚<lb/>
書郎湘東王外兵參軍諝子準有文才梁宣帝時位度<lb/>
支尚書昭弟映字徽逺三嵗而孤兄弟友睦脩身勵行<lb/>
非禮不動始昭之守臨海陸倕餞之賓主俱懽日暮不<lb/>
反映以昭年髙不可連夜極樂乃自往候接同乘而歸<lb/>
<pb n="KR2a0024_WYG_060-5b"/>
兄弟並已斑白時人美而服焉及昭卒映喪之如父年<lb/>
踰七十哀戚過禮服制雖除毎言輒慟天監中位烏程<lb/>
令卒於太中大夫子𢎞<lb/>
孔休源字慶緖㑹稽山隂人晉尚書沖之八世孫沖即<lb/>
開府儀同三司愉之世父也曾祖遥之宋尚書水部郎<lb/>
父佩齊通直郎休源十一而孤居喪盡禮毎見父手所<lb/>
寫書必哀慟流涕不能自勝見者莫不為之垂泣後就<lb/>
吳興沈麟士受經略通大義州舉秀才太尉徐孝嗣省<lb/>
<pb n="KR2a0024_WYG_060-6a"/>
其䇿深善之謂同坐曰董仲舒華令思何以尚此可謂<lb/>
後生之準的也觀此足穪王佐之才琅邪王融雅相友<lb/>
善乃薦之於司徒竟陵王為西邸學士梁臺建與南陽<lb/>
劉之遴同為太學博士當時以為美選休源初到都寓<lb/>
於宗人少府孔登曽以祠事入廟侍中范雲一與相遇<lb/>
深加襃賞曰不期忽覯清顔頓祛鄙吝觀天披霧騐之<lb/>
今日後雲命駕到少府登便拂筵整帶謂當詣已備水<lb/>
陸之品雲駐筯命休源及至命取其常膳止有赤倉米<lb/>
<pb n="KR2a0024_WYG_060-6b"/>
飯蒸鮑魚雲食休源食不舉主人之饌髙談盡日同載<lb/>
還家登深以為愧尚書令沈約當朝貴顯軒蓋盈門休<lb/>
源或時後來必虚襟引接處之坐右商略文義其為通<lb/>
人所推如此武帝嘗問吏部尚書徐勉求一有學藝解<lb/>
朝儀者為尚書儀曹郎勉曰孔休源識見清通詳練故<lb/>
事自晉宋起居注誦略上口武帝亦素聞之即日除兼<lb/>
尚書儀曹郎時多所改作毎逮訪前事休源即以所誦<lb/>
記隨機斷決曾無疑滯吏部郎任昉常謂之為孔獨誦<lb/>
<pb n="KR2a0024_WYG_060-7a"/>
遷建康獄正平反辯析時罕寃人後有選人為獄司者<lb/>
帝常引休源以勵之除中書舍人後為尚書左丞彈肅<lb/>
禮闈雅允朝望時周捨撰禮疑義自漢魏至于齊梁並<lb/>
皆搜采休源所有奏議咸預編録再遷長兼御史中丞<lb/>
正色直繩無所廻避百寮憚之後為晉安王長史南郡<lb/>
太守行荆州府州事帝謂曰荆州總上流衝要義髙分<lb/>
陜今以十嵗兒委卿善匡翼之勿憚周昌之舉也乃敕<lb/>
晉安王曰孔休源人倫儀表汝年尚㓜當每事師之尋<lb/>
<pb n="KR2a0024_WYG_060-7b"/>
始興王憺代鎮荆州復為憺府長史太守行府事如故<lb/>
在州累政甚有治績平心決斷請託弗行帝深嘉之歴<lb/>
祕書監復為晉安王府長史南蘭陵太守别敕専行南<lb/>
徐州事休源累佐名蕃甚得人譽王深相倚仗常於中<lb/>
齎别施一榻云此是孔長史坐人莫得預焉其見敬如<lb/>
此歴都官尚書普通七年揚州刺史臨川王宏薨武帝<lb/>
與羣臣議代居州任者時貴戚王公咸望遷授帝曰朕<lb/>
已得人孔休源才識通敏寔應此選乃授宣惠將軍監<lb/>
<pb n="KR2a0024_WYG_060-8a"/>
揚州事休源初為臨川王行佐及王薨而管州任時論<lb/>
榮之神州都㑹簿領殷繁休源剖斷如流傍無私謁中<lb/>
大通二年加金紫光禄大夫在州晝決辭訟夜覽墳籍<lb/>
每車駕廵幸常以軍國事委之昭明太子薨有敕夜召<lb/>
休源入宴居殿與羣公參定謀議立晉安王綱為皇太<lb/>
子自公卿珥貂揷筆奏決於休源前休源怡然無愧時<lb/>
人名為兼天子四年卒遺令薄葬節朔薦蔬菲而已帝<lb/>
為之流涕顧謝舉曰孔休源居職清忠方欲共康政道<lb/>
<pb n="KR2a0024_WYG_060-8b"/>
奄至隕沒朕甚痛之舉曰此人清介彊直臣竊為陛下<lb/>
惜之諡曰貞子休源風範彊正明練政體常以天下為<lb/>
己任武帝深委仗之累居顯職性縝密未嘗言禁中事<lb/>
聚書盈七千卷手自校練凡奏議彈文勒成十五卷長<lb/>
子雲章頗有父風位東揚州别駕少子宗範聰敏有識<lb/>
度位中書郎<lb/>
江革字休映濟陽考城人也祖齊之宋都水使者尚書<lb/>
金部郎父柔之齊尚書倉部郎有孝行以母憂毁卒革<lb/>
<pb n="KR2a0024_WYG_060-9a"/>
幼而聰敏早有才思六歳便解屬文柔之深加賞器曰<lb/>
此兒必興吾門九嵗丁父艱與第四弟觀同生少孤貧<lb/>
傍無師友兄弟自相訓朂讀書精力不倦十六喪母以<lb/>
孝聞服闋與觀俱詣太學補國子生舉髙第齊中書郎<lb/>
王融吏部郎謝朓雅相欽重朓嘗行還過候革時大寒<lb/>
雪見革弊絮單席而耽學不倦嗟歎久之乃脱其所著<lb/>
襦并手割半氊與革充臥具而去司徒竟陵王聞其名<lb/>
引為西邸學士弱冠舉南徐州秀才時豫章胡諧之行<lb/>
<pb n="KR2a0024_WYG_060-9b"/>
州事王融與諧之書令薦革諧之方貢琅邪王汎便以<lb/>
革代之僕射江袥深相引接袥為太子詹事啓革為丞<lb/>
袥時權傾朝右以革才堪經國令參掌機務詔誥文檄<lb/>
皆委以具革防杜形迹外人不知袥誅賓客皆罹其罪<lb/>
革獨以智免除尚書駕部郎中興元年梁武帝入石頭<lb/>
時吳興太守袁昂據郡拒義不從革製書與昂於坐立<lb/>
成辭義典雅帝深賞歎之令與徐勉同掌書記建安王<lb/>
為雍州刺史表求管記以革為征北記室參軍帶中廬<lb/>
<pb n="KR2a0024_WYG_060-10a"/>
令與弟觀少長共居不忍離别苦求同行以觀為征北<lb/>
行參軍兼記室時吳興沈約樂安任昉與革書云比聞<lb/>
雍府妙選英才文房之職總卿昆季可謂馭二龍於長<lb/>
途騁騏驥於千里途次江夏觀卒革在雍州為府王所<lb/>
禮款若布衣後為建康正頻遷秣陵建康令為政明肅<lb/>
豪彊憚之歴中書舍人尚書左丞晉安王長史尋陽太<lb/>
守行江州府事徙廬陵王長史太守行事如故以清嚴<lb/>
為屬城所憚時少王行事多傾意於籤帥革以正直自<lb/>
<pb n="KR2a0024_WYG_060-10b"/>
居不與典籤趙道智坐道智因還都啓事面陳革墮事<lb/>
好酒以琅邪王曇聰代為行事南州士庶為之語曰故<lb/>
人不道智新人佞散騎莫知度不度新人不如故遷御<lb/>
史中丞彈奏豪權一無所避後為鎮北豫章王長史廣<lb/>
陵太守時魏徐州刺史元法僧降附革被敕随府王鎮<lb/>
彭城城既失守革素不便馬汎舟而還途經下邳為魏<lb/>
人所執魏徐州刺史安豐王延明聞革才名厚加接待<lb/>
革穪腳疾不拜延明將害之見革辭色嚴正更加敬重<lb/>
<pb n="KR2a0024_WYG_060-11a"/>
時祖暅同被拘縶延明使暅作欹器漏刻銘革唾罵暅<lb/>
曰卿荷國厚恩已無報答乃為虜立銘孤負朝廷延明<lb/>
聞之乃令革作丈八寺碑并祭彭祖文革辭以囚執既<lb/>
久無復心思延明將加箠扑革厲色曰江革年六十不<lb/>
能殺身報主今日得死為幸誓不為人執筆延明知不<lb/>
可屈乃止日給脱粟三升僅餘性命㑹魏帝請中山王<lb/>
元略反北乃放革及祖暅還朝上大宴舉酒勸革曰卿<lb/>
那不畏延明害對曰臣行年六十死不為夭豈畏延明<lb/>
<pb n="KR2a0024_WYG_060-11b"/>
帝曰今日始見蘇武之節於是以為太尉臨川王長史<lb/>
時帝惑於佛教朝賢多啓求受戒革精信因果而帝未<lb/>
知謂革不奉佛法乃賜革覺意詩五百字云唯當勤精<lb/>
進自彊行勝脩豈可作底突如彼必死囚以此告革及<lb/>
諸貴遊又手敕曰果報不可不信豈可底突如對元延<lb/>
明邪革因乞受菩薩戒時武陵王紀在東州頗驕縱上<lb/>
以臧盾性弱不能匡正召革慰遣乃除武陵王長史㑹<lb/>
稽郡丞行府州事革門生故吏家多在東聞革應至並<lb/>
<pb n="KR2a0024_WYG_060-12a"/>
賫持緣道迎候革曰我通不受餉不容獨當故人筐篚<lb/>
至鎮唯資公俸食不兼味郡境殷廣辭訟日數百革分<lb/>
判辯析曾無疑滯人安吏畏百城震恐琅邪王騫為山<lb/>
隂令贓貨狼籍望風自解府王憚之毎侍讌言論必以<lb/>
詩書王因此躭學好文典籤沈熾文以王所制詩呈武<lb/>
帝帝謂僕射徐勉曰革果穪職乃除都官尚書將還贈<lb/>
遺一無所受送故依舊訂舫革並不納唯乘臺所給一<lb/>
舸舸艚偏欹不得安臥或請濟江徙重物以迮輕艚革<lb/>
<pb n="KR2a0024_WYG_060-12b"/>
既無物乃於西陵岸取石十餘片以實之其清貧如此<lb/>
尋監吳郡時境内荒儉刧盜公行革至郡唯有公給仗<lb/>
身二十人百姓皆懼不能靜寇革乃省游軍尉百姓逾<lb/>
恐革乃廣施恩惠盜賊盡息武陵王出鎮江州乃曰我<lb/>
得江革又得革清貧豈能一日忘之當與其同飽乃表<lb/>
革同行除南中郎長史尋陽太守徵入為度支尚書好<lb/>
奬進閭閻為後生延譽由是衣冠士子翕然歸之時尚<lb/>
書令何敬容掌選序用多非其人革性彊直每朝宴恒<lb/>
<pb n="KR2a0024_WYG_060-13a"/>
有襃貶以此為權貴所疾乃謝病還家除光禄大夫優<lb/>
游閑放以文酒自娛卒諡曰彊子有集二十卷行於世<lb/>
革歴官八府長史四王行事三為二千石傍無姬侍家<lb/>
徒壁立時以此髙之長子敏早卒次子徳藻<lb/>
德藻字德藻好學美風儀身長七尺四寸性至孝事親<lb/>
盡禮與異産昆弟居恩惠甚篤渉獵經籍善屬文仕梁<lb/>
為尚書比部郎以父憂去職服闋後容貌毁瘠如居喪<lb/>
時及陳武帝受禪為祕書監兼尚書左丞尋以本官兼<lb/>
<pb n="KR2a0024_WYG_060-13b"/>
中書舍人天監中兼散騎常侍與中書郎劉師知使齊<lb/>
著北征道里記三卷還除太子中庶子遷御史中丞坐<lb/>
公事免後自求宰縣補新渝令政尚恩惠頗有異績卒<lb/>
於官文帝贈散騎常侍文筆十五卷子椿亦善屬文位<lb/>
尚書右丞德藻弟從簡少有文情年十七作采荷調以<lb/>
刺何敬容為當時所賞位司徒從事中郎侯景亂為任<lb/>
約所害子兼叩頭流血乞代父命以身蔽刃遂俱見殺<lb/>
天下痛之<lb/>
<pb n="KR2a0024_WYG_060-14a"/>
徐勉字脩仁東海郯人也祖長宗宋武帝霸府行參軍<lb/>
父融南昌相勉糿孤貧早勵清節年六嵗屬霖雨家人<lb/>
祈霽率爾為文見穪耆宿及長好學宗人孝嗣見之歎<lb/>
曰此所謂人中之騏驥必能致千里又嘗謂諸子曰此<lb/>
人師也爾等則而行之年十八召為國子生便下帷專<lb/>
學精力無怠同時儕軰肅而敬之祭酒王儉毎見常目<lb/>
送之曰此子非常器也毎穪有宰輔之量射䇿甲科起<lb/>
家王國侍郎補太學博士時每有議定勉理證明允莫<lb/>
<pb n="KR2a0024_WYG_060-14b"/>
能貶奪同官咸取則焉遷臨海王西中郎田曹行參軍<lb/>
俄徙署都曹時琅邪王融一時才儁特相慕悦嘗請交<lb/>
焉勉謂所親曰王郎名髙望促難可輕<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>衣裾融後果<lb/>
陷於法以此見推識鑒累遷領軍長史初與長沙宣武<lb/>
王游梁武帝深器賞之及武帝兵至建鄴勉於新林謁<lb/>
見帝甚加恩禮使管書記及帝即位拜中書侍郎進領<lb/>
中書通事舍人直内省遷臨川王後軍諮議尚書左丞<lb/>
自掌樞憲多所糾舉時論以為穪職天監三年除給事<lb/>
<pb n="KR2a0024_WYG_060-15a"/>
黄門侍郎尚書吏部郎參掌大選遷侍中時師方侵魏<lb/>
候驛填委勉參掌軍書劬勞夙夜動經數旬乃一還家<lb/>
羣犬驚吠勉歎曰吾憂國忘家乃至於此若吾亡後亦<lb/>
是傳中一事六年除給事中五兵尚書遷吏部尚書勉<lb/>
居選官彛倫有序既閑尺牘兼善辭令雖文案填積坐<lb/>
客充滿應對如流手不停筆又該綜百氏皆避其諱嘗<lb/>
與門人夜集客有虞暠求詹事五官勉正色答云今夕<lb/>
止可談風月不宜及公事故時人服其無私天監初官<lb/>
<pb n="KR2a0024_WYG_060-15b"/>
名互有省置勉撰立選簿奏之有詔施用其制開九品<lb/>
為十八班自是貪冒茍進者以財貨取通守道淪退者<lb/>
以貧寒見沒矣後為左衛將軍領太子中庶子侍東宮<lb/>
昭明太子尚糿敕知宮事太子禮之甚重毎事詢謀嘗<lb/>
於殿講孝經臨川王宏尚書令沈約備二傅勉與國子<lb/>
祭酒張充為執經王瑩張稷柳憕王暕為侍講時選極<lb/>
親賢妙盡人譽勉陳讓數四又與沈約書求換侍講詔<lb/>
弗許然後就焉舊揚徐首迎主簿盡選國華中正取勉<lb/>
<pb n="KR2a0024_WYG_060-16a"/>
子崧充南徐選首帝敕之曰卿寒士而子與王志子同<lb/>
迎偃王以來未之有也勉耻以其先為戲答旨不恭由<lb/>
是左遷散騎常侍領游擊將軍後為太子詹事又遷尚<lb/>
書右僕射詹事如故時人間喪事多不遵禮朝終夕殯<lb/>
相尚以速勉上疏曰禮記問喪云三日而後歛者以俟<lb/>
其生也三日而不生亦不生矣頃來不遵斯制送終之<lb/>
禮殯以朞日潤屋豪家乃或半晷衣衾棺槨以速為榮<lb/>
親戚徒𨽻各念休反故屬纊纔畢灰釘已具忘狐鼠之<lb/>
<pb n="KR2a0024_WYG_060-16b"/>
顧歩媿燕雀之徊翔傷情㓕理莫此為大且人子承衾<lb/>
之時志懑心絶喪事所資悉關他手愛憎深淺事寔難<lb/>
原如覘視或爽存沒違濫使萬有其一怨酷已多豈若<lb/>
緩其告歛之辰申其望生之兾請自今士庶宜悉依古<lb/>
三日大歛如其不奉加以糾繩詔可其奏又除尚書僕<lb/>
射中衛將軍勉以舊恩繼升重位盡心奉上知無不為<lb/>
爰自小選迄于此職常參掌衡石甚得士心禁省中事<lb/>
未嘗漏泄毎有表奏輒焚藁草博通經史多識前載齊<lb/>
<pb n="KR2a0024_WYG_060-17a"/>
世王儉居職已後莫有逮者朝儀國典昏冠吉凶勉皆<lb/>
預圖議初勉受詔知撰五禮普通六年功畢表上之曰<lb/>
夫禮以安上化人𢎞風訓俗經國家利後嗣者也唐虞<lb/>
三代咸必由之在乎有周憲章尤備因殷革夏損益可<lb/>
知雖復經禮三百曲禮三千經文三百威儀三千其大<lb/>
歸有五即宗伯所掌典禮吉為上凶次之賓次之軍次<lb/>
之嘉為下也故祠祭不以禮則不齊不莊喪紀不以禮<lb/>
則背死忘生者衆賓客不以禮則朝覲失其儀軍旅不<lb/>
<pb n="KR2a0024_WYG_060-17b"/>
以禮則致亂於師律冠昏不以禮則男女失其時為國<lb/>
脩身於斯攸急洎周室大壞王道既衰官守斯文日失<lb/>
其序暴秦滅學埽地無餘漢氏鬱興日不暇給猶命叔<lb/>
孫於外野方知帝王之為貴末葉紛綸遞有興毁及東<lb/>
京曹襃南宮制述集其散略百有餘篇雖寫以尺簡而<lb/>
終闕平奏其後兵革相尋異端互起章句既淪爼豆斯<lb/>
輟方領矩歩之容事滅於旌鼓蘭臺石室之典用盡於<lb/>
帷蓋至乎晉氏爰定新禮荀顗制之於前摰虞刪之於<lb/>
<pb n="KR2a0024_WYG_060-18a"/>
末既而中原喪亂罕有所遺江左草創因循而已釐革<lb/>
之風是則未暇伏惟陛下睿明啓運光天改物撥亂惟<lb/>
武經俗以文作樂在乎功成制禮𢎞於業定伏尋所定<lb/>
五禮起齊永明二年太子歩兵校尉伏曼容表求制一<lb/>
代禮樂于時參議置新舊學士十人止脩五禮諮禀衛<lb/>
將軍丹陽尹王儉學士亦分住郡中制作歴年猶未克<lb/>
就及文憲薨遺文散逸又以事付國子祭酒何𦙍經渉<lb/>
九載猶復未畢建武四年𦙍還東山齊明帝敕委尚書<lb/>
<pb n="KR2a0024_WYG_060-18b"/>
令徐孝嗣舊事本末隨在南第永元中孝嗣於此遇禍<lb/>
又多零落當時鳩集所餘權付尚書左丞蔡仲熊驍騎<lb/>
將軍何佟之共掌其事時禮局住在國子學中門外東<lb/>
昏之時頻有軍火其所散失又踰大半天監元年佟之<lb/>
啓審省置之宜敕使外詳時尚書參詳以天地初革庶<lb/>
務權輿宜俟隆平徐議刪撰欲且省禮局併還尚書儀<lb/>
曹詔㫖云禮壞樂缺故國異家殊寔宜以時修定以為<lb/>
永準於是尚書僕射沈約等參議請五禮各置舊學士<lb/>
<pb n="KR2a0024_WYG_060-19a"/>
一人人各自舉學士二人相助抄撰其中有疑者依前<lb/>
漢石渠後漢白虎随源以聞請㫖斷決乃以舊學士右<lb/>
軍記室參軍明山賓掌吉禮中軍騎兵參軍嚴植之掌<lb/>
凶禮中軍田曹行參軍兼太常丞賀瑒掌賓禮征虜記<lb/>
室參軍陸璉掌軍禮右軍參軍事司馬褧掌嘉禮尚書<lb/>
右丞何佟之總參其事佟之亡後以鎮北諮議參軍伏<lb/>
暅代之後又以暅代嚴植之掌凶禮暅尋遷官以五經<lb/>
博士繆昭掌凶禮復以禮儀深廣記載殘缺宜須博論<lb/>
<pb n="KR2a0024_WYG_060-19b"/>
共盡其致更使鎮軍將軍丹陽尹沈約太常卿張充及<lb/>
臣三人同參厥務臣又奉别敕總知其事末又使中書<lb/>
侍郎周捨庾於陵二人復豫參知若有疑義所掌學士<lb/>
當職先立議通諮五禮舊學士及參知各言同異條牒<lb/>
啓聞決之制㫖疑事既多嵗時又積制㫖裁斷其數不<lb/>
少莫不網羅經誥玉振金聲凡諸奏決皆載篇首具列<lb/>
聖㫖為不刋之則寜孝宣之能擬豈孝章之足云五禮<lb/>
之職事有繁簡及其列畢不得同時嘉禮儀注以天監<lb/>
<pb n="KR2a0024_WYG_060-20a"/>
六年五月七日上尚書合十有二帙一百一十六卷五<lb/>
百三十六條賓禮儀注以天監六年五月二十日上尚<lb/>
書合十有七帙一百三十三卷五百四十五條軍禮儀<lb/>
注以天監九年十月二十九日上尚書合十有八帙一<lb/>
百八十九卷二百四十條吉禮儀注以天監十一年十<lb/>
一月十日上尚書合二十有六帙二百二十四卷一千<lb/>
五條凶禮儀注以天監十一年十一月十七日上尚書<lb/>
合四十有七帙五百一十四卷五千六百九十三條大<lb/>
<pb n="KR2a0024_WYG_060-20b"/>
凡一百二十帙一千一百七十六卷八千一十九條又<lb/>
列副祕閤及五經典書各一通繕寫校定以普通五年<lb/>
二月始獲洗畢竊以撰正履禮歴代罕就皇明在運厥<lb/>
功克成周代三千舉其盈數今之八千随事附益質文<lb/>
相變故其數兼倍猶如八卦之爻因而重之錯綜成六<lb/>
十四也臣以庸識謬司其任淹留歴稔允當斯責兼勒<lb/>
成之初未遑表上寔由才輕務廣思力不周永言慙惕<lb/>
無忘寤寐自今春輿駕將親六師搜尋軍禮閱其條章<lb/>
<pb n="KR2a0024_WYG_060-21a"/>
靡不該備可以懸諸日月頒之天下者矣詔有司案以<lb/>
遵行尋加中書令勉以疾求解内任詔不許乃令停下<lb/>
省三日一朝有事遣主書論決患腳轉劇久闕朝覲固<lb/>
求陳解詔許疾差還省勉雖居顯職不營産業家無畜<lb/>
積奉禄分贍親族之貧乏者門人故舊或從容致言勉<lb/>
乃答曰人遺子孫以財我遺之清白子孫才也則自致<lb/>
輜軿如不才終為佗有嘗為書戒其子崧曰吾家本清<lb/>
廉故常居貧素至於産業之事所未嘗言非直不經營<lb/>
<pb n="KR2a0024_WYG_060-21b"/>
而已薄躬遭逢遂至今日尊官厚禄可謂備之毎念叨<lb/>
竊若斯豈由才致仰藉先門風範及以福慶故臻此爾<lb/>
古人所謂以清白遺子孫不亦厚乎又云遺子黄金滿<lb/>
籝不如一經詳求此言信非徒語吾雖不敏寔有本志<lb/>
庶得遵奉斯義不敢墜失所以顯貴以來將三十載門<lb/>
人故舊承薦便宜或使創闢田園或勸興立邸店又欲<lb/>
舳艫運致亦令貨殖聚歛若此衆事皆距而不納非謂<lb/>
拔葵去織且欲省息紛紜中年聊於東田開營小園者<lb/>
<pb n="KR2a0024_WYG_060-22a"/>
非存播藝以要利政欲穿池種樹少寄情賞又以郊際<lb/>
閑曠終可為宅儻獲懸車致事寔欲歌哭於斯慧日十<lb/>
住等既應營昏又須住止吾清明門宅無相容處所以<lb/>
爾者亦復有以前割西邊施宣武寺既失西廂不復方<lb/>
幅意亦謂此逆旅舍爾何事須華常恨時人謂是我宅<lb/>
古往今來豪富繼踵髙門甲第連闥洞房宛其死矣定<lb/>
是誰室但不能不為培塿之山聚石移果雜以花卉以<lb/>
娛休沐用託性靈随便架立不存廣大唯功德處小以<lb/>
<pb n="KR2a0024_WYG_060-22b"/>
為好所以内中逼促無復房宇近脩東邊兒孫二宅乃<lb/>
藉十住南還之資其中所須猶為不少既牽挽不至又<lb/>
不可中途而輟郊間之園遂不辦保貨與韋黯乃獲百<lb/>
金成就兩宅已消其半尋園價所得何以至此由吾經<lb/>
始歴年粗已成立桃李茂密桐竹成隂塍陌交通渠畎<lb/>
相屬華樓迴榭頗有臨眺之美孤峯叢薄不無糾紛之<lb/>
興瀆中並饒荷䓈湖裏殊富芰蓮雖云人外城闕密邇<lb/>
韋生欲之亦雅有情趣追述此事非有吝心蓋是事意<lb/>
<pb n="KR2a0024_WYG_060-23a"/>
所至爾憶謝靈運山家詩云中為天地物今成鄙夫有<lb/>
吾此園有之二十載今為天地物物之與我相校㡬何<lb/>
哉此直所餘今以分汝營小田舍親累既多理亦須此<lb/>
且釋氏之教以財物謂之外命外典亦穪何以聚人曰<lb/>
財况汝常情安得忘此聞汝所買湖熟田地甚為舄鹵<lb/>
彌復可安所以如此非物競故也雖事異寢丘聊可髣<lb/>
髴孔子曰居家理事可移於官既已營之宜使成立進<lb/>
退兩亡更貽耻笑若有所收獲汝可自分贍内外大小<lb/>
<pb n="KR2a0024_WYG_060-23b"/>
宜令得所非吾所知又復應霑之諸女爾汝既居長故<lb/>
有此及凡為人長殊復不易當使中外諧緝人無間言<lb/>
先物後已然後可貴老生云後其身而身先若能爾者<lb/>
更招巨利汝當自朂見賢思齊不宜忽略以棄日也棄<lb/>
日乃是棄身身名美惡豈不大哉可不慎歟今之所敕<lb/>
略言此意政謂為家以來不事資産暨立墅舍似乖舊<lb/>
業陳其始末無愧懷抱兼吾年時朽暮心力稍單牽課<lb/>
奉公略不克舉其中餘暇裁可自休或復冬日之陽夏<lb/>
<pb n="KR2a0024_WYG_060-24a"/>
日之隂良辰美景文案間隟負杖躡履逍遥陋館臨池<lb/>
觀魚披林聽鳥濁酒一杯彈琴一曲求數刻之暫樂庶<lb/>
居常以待終不宜復勞家間細務汝交關既定此書又<lb/>
行凡所資須付給如别自兹以後吾不復言及田事汝<lb/>
亦勿復與吾言之假使堯水湯旱豈如之何若其滿庾<lb/>
盈箱爾之幸遇如斯之事過並無俟令吾知也記云夫<lb/>
孝者善繼人之志善述人之事今且望汝全吾此志則<lb/>
無所恨矣第二子悱卒痛悼甚至不欲久廢王務乃為<lb/>
<pb n="KR2a0024_WYG_060-24b"/>
答客以自喻焉普通末武帝自算擇後宮吳聲西曲女<lb/>
妓各一部並華少賚勉因此頗好聲酒禄奉之外月别<lb/>
給錢十萬信遇之深故無與匹中大通中又以疾自陳<lb/>
移授特進右光禄大夫侍中中衛將軍置佐史扶如故<lb/>
増親信四十人兩宮參問冠盖結轍有敕每欲臨幸勉<lb/>
以拜伏有虧頻啓停出詔許之遂停輿駕及卒帝聞而<lb/>
流涕即日車駕臨殯贈右光禄大夫開府儀同三司皇<lb/>
太子亦舉哀朝堂有司奏諡居敬行簡曰簡帝益執心<lb/>
<pb n="KR2a0024_WYG_060-25a"/>
決斷曰肅因諡簡肅公勉雖骨鯁不及范雲亦不阿意<lb/>
茍合後知政事者莫及梁世之言相者穪范徐云善屬<lb/>
文勤著述雖當機務下筆不休常以起居注煩雜乃撰<lb/>
為流别起居注六百六十卷左丞彈事五卷在選曹撰<lb/>
選品三卷齊時撰太廟祝文二卷以孔釋二教殊途同<lb/>
歸撰㑹林五十卷凡所著前後二集五十卷又為人章<lb/>
表集十卷大同三年故佐史尚書左丞劉覽等詣闕陳<lb/>
勉行狀請刋石紀德即降詔立碑於墓焉悱字敬業糿<lb/>
<pb n="KR2a0024_WYG_060-25b"/>
聰敏能屬文位太子舍人掌書記累遷洗馬中舍人猶<lb/>
管書記出入宮坊者歴稔以足疾出為湘東王友俄遷<lb/>
晉安内史<lb/>
許懋字昭哲髙陽新城人魏鎮北將軍允九世孫也五<lb/>
世祖詢晉徵士祖珪宋給事著作郎桂陽太守父勇慧<lb/>
齊太子家令冗從僕射懋少孤性至孝居父憂執喪過<lb/>
禮篤志好學為州黨所穪十四入太學受毛詩旦領師<lb/>
説晚而覆講坐下聽者常數十百人因撰風雅比興義<lb/>
<pb n="KR2a0024_WYG_060-26a"/>
十五卷盛行於時尤明故事穪為儀注學起家後為豫<lb/>
章王行參軍轉法曹舉秀才遷鰾騎大將軍儀同中記<lb/>
室文惠太子聞而召之侍講於崇明殿後兼國子博士<lb/>
與司馬褧同志友善僕射江袥甚推重之號為經史笥<lb/>
梁天監初吏部尚書范雲舉懋參詳五禮除征西鄱陽<lb/>
王諮議參軍兼著作郎待詔文徳省時有請㑹稽封禪<lb/>
者武帝因集儒學士草封禪儀將行焉懋建議獨以為<lb/>
不可帝見其議嘉納之由是遂停十年轉太子家令凡<lb/>
<pb n="KR2a0024_WYG_060-26b"/>
諸禮儀多所刋正以足疾出為始平太守政有能名加<lb/>
散騎常侍轉天門太守中大通三年皇太子召與諸儒<lb/>
録長春義記四年拜中庶子是嵗卒撰述行記四卷有<lb/>
集十五卷子亨<lb/>
亨字亨道少傳家業孤介有節行博通羣書多識前代<lb/>
舊事甚為南陽劉之遴所重梁太清初為西中郎記室<lb/>
兼太常丞侯景之亂避地郢州㑹梁邵陵王自東至引<lb/>
為諮議參軍王僧辯之襲郢州素聞其名召為儀同從<lb/>
<pb n="KR2a0024_WYG_060-27a"/>
事中郎遷太尉從事中郎與吳興沈炯對掌書記府政<lb/>
朝務一以委之晉安王承制授給事黃門侍郎陳武帝<lb/>
受禪為太中大夫領大著作知梁史事初僧辯之誅也<lb/>
所司收僧辯及其子頠屍於方山同坎埋瘞至是無敢<lb/>
言者亨以故吏抗表請葬之與故義徐陵張種孔奐等<lb/>
相率以家財營葬凡七柩皆改窆焉光大中宣帝入輔<lb/>
以亨貞正有古人風甚相欽重常以師禮事之及到仲<lb/>
舉之謀出宣帝宣帝問亨亨勸勿奉詔宣帝即位拜衛<lb/>
<pb n="KR2a0024_WYG_060-27b"/>
尉卿卒於官亨初撰齊書并志五十卷遇亂亡失後撰<lb/>
梁史成者五十八卷梁太清之後所製文筆六卷子善<lb/>
心位尚書度支侍郎<lb/>
殷鈞字季和陳郡長平人晉荆州刺史仲堪五世孫也<lb/>
曽祖元素宋南康相坐元凶事誅元素娶尚書僕射琅<lb/>
邪王僧朗女生子寜早卒寜遺腹生子叡亦當從戮僧<lb/>
朗啓孝武救之得免叡有口辯司徒褚彦回甚重之謂<lb/>
曰諸殷自荆州以來無出卿叡歛容答曰殷族衰悴誠<lb/>
<pb n="KR2a0024_WYG_060-28a"/>
不如昔若此㫖為虚故不足降此㫖為實彌不可聞仕<lb/>
齊歴司徒從事中郎叡妻琅邪王奐女奐為雍州刺史<lb/>
啓叡為府長史奐誅叡亦見害鈞九歳以孝聞及長恬<lb/>
靜簡交游好學有思理善𨽻書為當時楷法南鄉范雲<lb/>
樂安任昉並穪美之梁武帝與叡少故舊以女永興公<lb/>
主妻鈞拜駙馬都尉歴祕書丞在職啓校定祕閤四部<lb/>
書更為目録又受詔料檢西省法書古迹列為品目累<lb/>
遷侍中東宮學士自宋齊以來公主多驕滛無行永興<lb/>
<pb n="KR2a0024_WYG_060-28b"/>
主加以險虐鈞形貎短小為主所憎毎被召入先滿壁<lb/>
為殷叡字鈞輒流涕以出主命婢束而反之鈞不勝怒<lb/>
而言於帝帝以犀如意擊主碎於背然猶恨鈞自侍中<lb/>
出為王府諮議後為明威將軍臨川内史鈞體羸多疾<lb/>
閉閤臥理而百姓化其徳劫盜皆奔出境嘗禽劫帥不<lb/>
加考掠和言誚責劫帥稽顙乞改過鈞便命遣之後遂<lb/>
為善人郡舊多山瘧更暑必動自鈞在任郡境無復瘧<lb/>
疾母憂去職居喪過禮昭明太子憂之手書誠喻服闋<lb/>
<pb n="KR2a0024_WYG_060-29a"/>
為散騎常侍領歩兵校尉侍東宮改領中庶子後為國<lb/>
子祭酒卒諡貞二子構渥鈞宗人芸<lb/>
芸字灌蔬倜儻不拘細行然不妄交游門無雜客勵精<lb/>
勤學博洽羣書幼而廬江何憲見之深相歎賞天監中<lb/>
位祕書監司徒左長史後直東宮學士省卒<lb/>
論曰范懋賓之徳美傳茂逺之清令孔休源之政事江<lb/>
休映之彊直並加之以學植飾之以文采其所以取髙<lb/>
時主豈徒然哉徐勉少而勵志發憤忘食脩身慎行運<lb/>
<pb n="KR2a0024_WYG_060-29b"/>
屬興王依光日月致位公輔提衡端執時無異議為梁<lb/>
氏宗臣信為美矣許懋業藝以經笥見推亨懐道好古<lb/>
以博覽歸譽其所以折議封禪求葬僧辯正直存焉豈<lb/>
唯文義而已古人云仁者有勇斯言近之殷鈞徳業自<lb/>
居又加之以政績文質斌斌亦足穪也<lb/>
　<lb/>
　<lb/>
　南史卷六十<lb/>
<pb n="KR2a0024_WYG_060-30a"/>
　南史卷六十考證<lb/>
傅昭傳父淡善三禮知名宋世事宋竟陵王誕○事監<lb/>
　本作仕今从閣本<lb/>
郡有蜜巖○監本脱蜜字今从閣本増入<lb/>
縣令常餉栗置絹於簿下○栗一本作粟<lb/>
孔休源傳時周捨撰禮疑義○監本缺義字又下文休<lb/>
　源所有奏議咸預編録句缺録字今俱増入<lb/>
江革傳㑹魏帝請中山王元畧反北○請監本誤討今<lb/>
<pb n="KR2a0024_WYG_060-30b"/>
　从魏書改正<lb/>
武陵王出鎮江州乃曰我得江革又得革清貧豈能一<lb/>
　日忘之○又一本作文<lb/>
許亨傳凡七柩皆改窆焉○柩監本誤樞今改正<lb/>
　<lb/>
　<lb/>
　<lb/>
　南史卷六十考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷四十一</head> <lb/>
    <p>
<pb n="KR2a0024_WYG_041-1a"/>
欽定四庫全書<lb/>
　南史卷四十一<lb/>
　　唐　　　李　　　延　　　夀　　　撰<lb/>
　列傳第三十一<lb/>
　　齊宗室<lb/>
　　　衡陽元王道度<hi>繼子鈞</hi>始安貞王道生<lb/>
　　　始安王遥光　　　　曲江公遥欣<hi>子幾</hi>
　　　安陸昭王𬗟　　　　新吳侯景先<lb/>
<pb n="KR2a0024_WYG_041-1b"/>
　　　南豐伯赤斧<hi>子頴胄穎達</hi>　衡陽公諶<lb/>
　　　臨汝侯坦之<lb/>
衡陽元王道度齊髙帝長兄也始與髙帝俱受學於雷<lb/>
次宗宣帝問次宗二子學業次宗答曰其兄外朗其弟<lb/>
内潤皆良璞也仕宋位安定太守卒齊建元元年髙帝<lb/>
追加封諡無子髙帝以第十一子鈞繼<lb/>
鈞字宣禮年五嵗所生區貴人病便加慘悴左右依常<lb/>
以五色䬳飴之不肯食曰須侍姨差年七嵗出繼衡陽<lb/>
<pb n="KR2a0024_WYG_041-2a"/>
元王見髙帝未拜便涕泗横流髙帝執其手曰伯叔父<lb/>
猶父勿怨所以令汝出繼以汝有意堪奉蒸甞故耳即<lb/>
敕外如先給通幰車雉尾扇等事事依正王區貴人卒<lb/>
居喪盡禮服闋當問訊武帝尫羸骨立登車三上不能<lb/>
升乃止典籖曹道人具以聞武帝即幸鈞邸見之愴然<lb/>
還謂褚蓁曰昨見衡陽猶竒毁損卿可數相撫悦先是<lb/>
貴人以華釵厨子幷翦刻錦繡中倒炬鳳皇蓮芰星月<lb/>
之屬賜鈞以為玩弄貴人亡後每嵗時及朔望輒開視<lb/>
<pb n="KR2a0024_WYG_041-2b"/>
再拜哽咽見者皆為之悲性好學善屬文與琅邪王智<lb/>
深以文章相會濟陽江淹亦逰焉武帝謂王儉曰衡陽<lb/>
王須文學當使華實相稱不得止取貴㳺子弟而已乃<lb/>
以太子舍人蕭敷為文學鈞常手自細書寫五經部為<lb/>
一卷置於巾箱中以備遺忘侍讀賀玠問曰殿下家自<lb/>
有墳素復何須蠅頭細書别藏巾箱中答曰巾箱中有<lb/>
五經於檢閲既易且一更手寫則永不忘諸王聞而爭<lb/>
効為巾箱五經巾箱五經自此始也居身清率言未甞<lb/>
<pb n="KR2a0024_WYG_041-3a"/>
及時事會稽孔珪家起園列植桐柳多構山泉殆窮真<lb/>
趣鈞徃遊之珪曰殿下處朱門遊紫闥詎得與山人交<lb/>
邪荅曰身處朱門而情遊江海形入紫闥而意在青雲<lb/>
珪大羙之吳郡張融清抗絶俗雖王公貴人視之慠如<lb/>
也唯雅重鈞謂從兄緒曰衡陽王飄飄有凌雲氣其風<lb/>
情素韻彌足可懐融與之遊不知老之將至見賞如此<lb/>
厯位祕書監延興元年為明帝所殺明帝立以永陽王<lb/>
子珉仍本國繼元王為孫子珉字雲璵武帝第二十子<lb/>
<pb n="KR2a0024_WYG_041-3b"/>
也初封義安郡王後改永陽永泰元年見害復以武陵<lb/>
昭王曄子子坦奉元王後<lb/>
始安貞王道生字孝伯髙帝次兄也仕宋位奉朝請卒<lb/>
髙帝即位追加封諡三子長鳳次鸞是為明帝次𬗟是<lb/>
為安陸昭王鳳字景慈仕宋位正員郎卒髙帝即位諡<lb/>
靖世子建武元年明帝追尊道生為景皇妃江氏為后<lb/>
立寢廟於御道西陵曰修安追封鳳始安靖王改華林<lb/>
鳳莊門為望賢門太極東堂畫鳳鳥題為神鳥而改鸞<lb/>
<pb n="KR2a0024_WYG_041-4a"/>
鳥為神雀子遥光嗣<lb/>
始安王遥光字元暉生而躄疾髙帝謂不堪奉拜祭祀<lb/>
欲封其弟武帝諌乃以遥光襲爵位中書郎明帝輔政<lb/>
誅賞諸事唯與遥光共謀議勸明帝併殺髙武諸子弟<lb/>
見從建武元年為揚州刺史三年進號撫軍將軍好吏<lb/>
事頗多慘害足疾不得同朝例常乘輿自望賢門入每<lb/>
與明帝久清閑言畢帝索香火明日必有所誅太子不<lb/>
悦學唯曼逰是好朝議令蔡仲熊為太子講禮未半遥<lb/>
<pb n="KR2a0024_WYG_041-4b"/>
光從容曰文義之事此是士大夫以為伎藝欲求官耳<lb/>
皇太子何用講為上以為然乃停講永泰元年即本號<lb/>
為大將軍給油絡車帝不豫遥光數入侍疾帝疾漸甚<lb/>
河東王鉉等七王一夕見殺遥光意也帝崩遺詔加遥<lb/>
光侍中中書令給扶永元元年給班劒二十人即本號<lb/>
開府儀同三司遥光多忌人有餉履者以為戱已大被<lb/>
嫌責劉繪甞為牋云智不及葵亦以忤㫖既輔東昏潜<lb/>
結江祏兄弟謀自樹立弟遥欣在荆楚擁兵居上流密<lb/>
<pb n="KR2a0024_WYG_041-5a"/>
相影響遥光當據東府號令使遥欣急下潜謀將發而<lb/>
遥欣病死江祏被誅東昏召遥光入殿告以祏罪遥光<lb/>
懼還省便陽狂號哭自此稱疾不復入臺先是遥光行<lb/>
還入城風飄儀繖出城外遥光弟遥昌先卒夀春豫州<lb/>
部曲皆歸遥光及遥欣喪還葬武進停東府前渚荆州<lb/>
衆力送者甚盛東昏誅江祏後慮遥光不自安欲轉為<lb/>
司徒還第召入喻旨遥光慮見殺收集荆豫二州部曲<lb/>
於府東門衆頗怪其異莫知其指趣也遥光召親人丹<lb/>
<pb n="KR2a0024_WYG_041-5b"/>
陽丞劉渢及城局參軍劉晏中兵參軍曹樹生等并諸<lb/>
傖楚欲以討劉暄為名夜遣數百人破東冶出囚尚方<lb/>
取仗又召驍騎將軍垣厯生厯生隨信至便勸遥光令<lb/>
率城内兵夜攻臺輦荻燒城門曰公但乘輿隨後反掌<lb/>
可得遥光意疑不敢出天稍曉遥光戎服至㕔事停輿<lb/>
處分上仗登城行賞賜厯生復勸出軍遥光不肯望臺<lb/>
内自變及日出臺軍稍至遥光於是戒嚴勅都下領軍<lb/>
蕭坦之屯湘官寺鎮軍司馬曹武屯青溪大橋太子右<lb/>
<pb n="KR2a0024_WYG_041-6a"/>
率左興盛屯東府門東籬門衆軍圍東城遥光遣垣厯<lb/>
生從西門出戰臺軍屢北殺軍主桑天愛初遥光問諮<lb/>
議參軍蕭暢暢正色拒不從既而暢與撫軍長史沈昭<lb/>
略奔臺人情大沮又垣歴生從南門出戰為曹武所禽<lb/>
謂武曰卿以主上為聖明梅茹為賢相者則我當死且<lb/>
我今死卿明亦死遂殺之遥光聞厯生見獲大怒於牀<lb/>
上自竦踊使殺厯生兒其晚臺軍射火箭燒東北角樓<lb/>
至夜城潰遥光還小齋令人反拒左右並踰屋出臺軍<lb/>
<pb n="KR2a0024_WYG_041-6b"/>
主劉國寳時當伯等先入遥光聞外兵至吹滅火扶匐<lb/>
下牀軍人排閤入斬之遥光舉事四日而卒舉事之夕<lb/>
月蝕識者以月為大臣蝕而既必滅之道未敗之夕城<lb/>
内皆夢羣蛇緣城四出各共說之咸以為異臺軍入城<lb/>
焚屋宇且盡遥光㓜時甚貞正明帝傾意待之東昏為<lb/>
兒童時明帝使與遥光共齋居止呼遥光為安兄恩情<lb/>
甚至及遥光誅後東昏登舊宮土山望東府愴然呼曰<lb/>
安兄乃嗚咽左右不忍視見思如此天下知名之士劉<lb/>
<pb n="KR2a0024_WYG_041-7a"/>
渢渢弟謙陸閑閑子綘司馬端崔慶逺皆坐誅<lb/>
曲江公遥欣字重暉始安王遥光弟也宣帝兄西平太<lb/>
守奉之無後以遥欣繼為曽孫遥欣髫齓中便嶷然明<lb/>
帝謂江祏曰遥欣雖㓜觀其神彩殊有局幹必成令器<lb/>
未知年命何如耳安陸昭王𬗟曰不患其兄弟不富貴<lb/>
但恐𬗟不及見耳言之慘然而悲始年七嵗出齋時有<lb/>
一左右小兒善彈飛鳥無不應弦墜落遥欣謂曰凡戱<lb/>
多端何急彈此鳥自空中翔飛何闗人事無趣殺此生<lb/>
<pb n="KR2a0024_WYG_041-7b"/>
亦復不急左右感其言遂不復彈鳥時少年通好此事<lb/>
所在遂止年十五六便博覽經史弱冠拜中書郎明帝<lb/>
入輔遥欣與始安王遥光等參預政事凡所談薦皆得<lb/>
其人由是朝野輻湊軒蓋盈門延興元年明帝以遥欣<lb/>
為兖州刺史時豐城公遥昌亦出鎮壽春帝於便殿密<lb/>
宴始安王遥光亦在座帝慘然謂遥欣曰昭王云不患<lb/>
汝兄弟不富貴而言不及見如何因悲慟不自勝君臣<lb/>
皆嗚咽侍者雨淚及泊歐陽岸忽謂左右曰比何都不<lb/>
<pb n="KR2a0024_WYG_041-8a"/>
見彈左右云有門生因彈見朂遂以此廢所在皆止遥<lb/>
欣笑曰我小兒時聊復語耳那復遂斷邪建武元年進<lb/>
號西中郎將封聞喜縣公遷荆州刺史加都督改封曲<lb/>
江公明帝子弟弱小晉安王寳義有廢疾故以遥光為<lb/>
揚州居中遥欣居陜西在外威權并在其門遥欣好勇<lb/>
聚畜武士以為形援永泰元年詔遥欣以本官領雍州<lb/>
刺史寧蠻校尉移州鎮襄陽魏軍退不行卒贈司空諡<lb/>
康公葬用王禮<lb/>
<pb n="KR2a0024_WYG_041-8b"/>
子幾字徳𤣥年十嵗便能屬文早孤有弟九人並㓜幾<lb/>
恩愛篤睦聞於朝廷性温和與物無競清貧自立好學<lb/>
善草𨽻書湘州刺史楊公則曲江公故吏也毎見幾謂<lb/>
人曰康公此子可謂桓靈寳重出及公則卒幾為之誄<lb/>
時年十五沈約見而竒之謂其舅蔡撙曰昨見賢甥楊<lb/>
平南誄文不減希逸之作始驗康公積善之慶位中書<lb/>
侍郎尚書左丞末年専尚釋敎為新安太守郡多山水<lb/>
特其所好適性逰履遂為之記卒於官子清亦有文才<lb/>
<pb n="KR2a0024_WYG_041-9a"/>
位永康令遥欣弟遥昌字季暉建武元年封豐城縣公<lb/>
位豫州刺史卒諡憲公<lb/>
安陸昭王𬗟字景業善容止仕宋位中書郎建元元年<lb/>
封安陸侯為五兵尚書出為吳郡太守政有能名竟陵<lb/>
王子良與之書曰竊承下風數十年來姑蘓未有此政<lb/>
武帝嘉其能累遷寧蠻校尉雍州刺史加都督𬗟留心<lb/>
辭訟人人呼至案前親自顧問有不得理者勉喻之退<lb/>
皆無恨為百姓所畏愛及卒喪還百姓緣沔水悲泣設<lb/>
<pb n="KR2a0024_WYG_041-9b"/>
祭於峴山為立祠諡曰昭侯明帝少相友愛時為僕射<lb/>
領衛尉表求解職私第展哀詔不許每臨𬗟靈輒慟絶<lb/>
哭不成聲建武元年贈司徒安陸王子寳晊嗣永元元<lb/>
年改封湘東王東昏廢寳晊望物情歸已坐待法駕既<lb/>
而城内送歀于梁武帝宣徳太后臨朝拜太常不自安<lb/>
謀反及弟江陵公寳賢霄城公寳宏皆伏誅<lb/>
新吳侯景先髙帝從子也祖爰之員外郎父敬宗始興<lb/>
王國中軍景先少孤有至性隨母孔氏為舅氏鞠養髙<lb/>
<pb n="KR2a0024_WYG_041-10a"/>
帝嘉之常相提攜及鎮淮隂以景先領軍主自隨防衛<lb/>
城内委以心腹武帝為廣興郡啓髙帝求景先同行除<lb/>
武帝寧朔府司馬自此常相隨逐建元元年為太子左<lb/>
衛率封新吳縣伯見委任勢傾天下景先本名道先乃<lb/>
改為景先以避上諱初武帝少年與景先共車行泥路<lb/>
車久故壊至領軍府西門車轅折俱狼狽景先謂帝曰<lb/>
兩人脱作領軍亦不得忘今日艱辛及武帝踐阼詔以<lb/>
景先為兼領軍將軍拜日羽儀甚盛傾朝觀矚拜還未<lb/>
<pb n="KR2a0024_WYG_041-10b"/>
至府中門詔相聞領軍今日故當無折轅事邪景先奉<lb/>
謝景先事上盡心故恩寵特密初西還上坐景陽樓召<lb/>
景先語故舊唯豫章王一人在席而已轉中領軍車駕<lb/>
射雉郊外景先常甲仗從廉察左右尋進爵為侯始昇<lb/>
明中沈攸之於荆州舉兵武帝時鎮江州盆城景先夜<lb/>
乘城忽聞壍中有小兒呼蕭丹陽未測何人聲聲不絶<lb/>
試問誰空中應云賊尋當平何事嚴防語訖不復言即<lb/>
窮討之了不見明旦以白帝帝曰攸之自無所至焉知<lb/>
<pb n="KR2a0024_WYG_041-11a"/>
汝後不作丹陽尹景先曰寧有作理尋而攸之首至及<lb/>
永明三年詔以景先為丹陽尹謂曰此授欲驗徃年盆<lb/>
城壍空中言耳後假節司州諸軍事卒諡曰忠侯子毅<lb/>
位北中郎司馬性奢豪好弓馬為明帝所疑忌王晏事<lb/>
敗幷陷誅之<lb/>
南豐伯赤斧髙帝從祖弟也祖隆子衛軍錄事參軍父<lb/>
始之冠軍中兵參軍赤斧以和謹為髙帝所知髙帝輔<lb/>
政為黄門侍郎淮陵太守順帝遜位于丹陽故所立宮<lb/>
<pb n="KR2a0024_WYG_041-11b"/>
上令赤斧輔送至因留防衛薨乃還後為雍州刺史在<lb/>
州不營産利勤於奉公遷散騎常侍左衛將軍武帝親<lb/>
遇與蕭景先相比封南豐縣伯遷給事中太子詹事卒<lb/>
於家貧無絹為衾武帝聞之愈加惋惜諡懿伯子頴胄<lb/>
襲爵<lb/>
穎胄字雲長𢎞厚有父風起家祕書郎髙帝謂赤斧曰<lb/>
穎胄輕朱被身覺其趨進轉羙足慰人意遷太子舍人<lb/>
遭父喪感脚疾數年然後能行武帝有詔慰勉之賜以<lb/>
<pb n="KR2a0024_WYG_041-12a"/>
醫藥除竟陵王司徒外兵參軍晉熙王文學穎胄好文<lb/>
義弟穎基好武勇武帝登烽火樓詔羣臣賦詩穎胄詩<lb/>
合㫖上謂穎胄曰卿文弟武宗室便不乏才上以穎胄<lb/>
勲戚子弟自中書郎除左軍將軍知殿内文武事得入<lb/>
便殿出為新安太守吏人懐之後除黄門郎領四廂直<lb/>
遷衛尉明帝廢立穎胄從容不為同異乃引穎胄預功<lb/>
建武二年進爵為侯賜以常所乘白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛明帝每存儉<lb/>
約欲鑄壊太官元日上夀銀酒鎗尚書令王晏等咸稱<lb/>
<pb n="KR2a0024_WYG_041-12b"/>
盛徳穎胄曰朝廷盛禮莫過三元此一器既是舊物不<lb/>
足為侈帝不悦後預曲宴銀器滿席穎胄曰陛下前欲<lb/>
壊酒鎗恐宜移在此器也帝甚慙後為廬陵王後軍長<lb/>
史廣陵太守行兖州府事是年魏揚聲當飲馬長江帝<lb/>
懼敕穎胄移居人入城百姓驚恐席卷欲南度穎胄以<lb/>
魏軍尚逺不即施行魏軍亦尋退仍為南兖州刺史加<lb/>
都督和帝為荆州以穎胄為西中郎長史南郡太守行<lb/>
荆州府事時江祏専執朝權此行由祏穎胄不平曰江<lb/>
<pb n="KR2a0024_WYG_041-13a"/>
公盪我輩出東昏侯誅戮羣公委任厮小崔陳敗後方<lb/>
鎮各懐異計永元二年十月尚書令臨湘侯蕭懿及弟<lb/>
衛尉暢見害先遣輔國將軍劉山陽就穎胄兵襲梁武<lb/>
帝帝時為雍州刺史將起兵慮穎胄不同遣穎胄親人<lb/>
王天武詣江陵聲云山陽西上并襲荆雍書與穎胄勸<lb/>
同舉兵穎胄意猶未决初山陽出南州謂人曰朝廷以<lb/>
白虎幡追我亦不復還矣席捲妓妾盡室西行至巴陵<lb/>
遲回十餘日不進梁武帝復遣天武齎書與穎胄設竒<lb/>
<pb n="KR2a0024_WYG_041-13b"/>
略以疑之是時或云山陽謀殺穎胄以荆州同舉山陽<lb/>
至果不敢入城穎胄計無所出夜遣錢唐人朱景思呼<lb/>
西中郎城局參軍席闡文諮議參軍柳忱閉齋定議闡<lb/>
文曰蕭雍州畜養士馬非復一日江陵素畏襄陽人人<lb/>
衆又不敵取之不可必制制之嵗寒復不為朝廷所容<lb/>
今若殺山陽與雍州舉事立天子以令諸侯覇業成矣<lb/>
山陽持疑不進是不信我今斬送天武則彼疑可釋至<lb/>
而圖之罔不濟矣忱亦勸焉穎胄乃斬天武以示山陽<lb/>
<pb n="KR2a0024_WYG_041-14a"/>
山陽大喜輕將歩騎數百到州闡文勒兵斬之傳首于<lb/>
梁武東昏聞山陽死發詔討荆雍穎胄有器局既唱大<lb/>
事衆情歸之長沙寺僧鑄黄金為龍數千兩埋土中厯<lb/>
相傳付稱為下方黄鐡穎胄因取此龍以充軍實乃歎<lb/>
曰徃年江祏斥我至今始知禍福之無門也十二月移<lb/>
檄建業三年正月和帝為相國穎胄為左長史進號鎮<lb/>
軍將軍於是始選用方伯梁武屢表勸和帝即尊號穎<lb/>
胄使别駕宗史撰定禮儀上尊號改元於江陵立宗廟<lb/>
<pb n="KR2a0024_WYG_041-14b"/>
南北郊州府門城悉依建康官置尚書五省以城南射<lb/>
堂為蘭臺南郡太守為尹建武中荆州大風雨龍入栢<lb/>
齋中柱壁上有爪足處刺史蕭遥欣恐畏不敢居之至<lb/>
是以為嘉福殿中興元年三月穎胄為侍中尚書令監<lb/>
八州軍事荆州刺史留衛西朝以弟穎達為冠軍將軍<lb/>
及楊公則等率師隨梁武圍郢城穎達會軍於漢口與<lb/>
王茂曹景宗等攻陷郢城梁武進漂州使與曹景宗破<lb/>
東昏將李居士又從下東城初梁武之起也巴東太守<lb/>
<pb n="KR2a0024_WYG_041-15a"/>
蕭恵訓子璝巴西太守魯休烈弗從舉兵侵荆州敗輔<lb/>
國將軍任漾之於峽口穎胄遣軍拒之而梁武已平江<lb/>
郢圍建康時穎胄輔帝主有安重之勢素能飲酒噉白<lb/>
肉膾至三斗自以職居上將不能拒制璝等憂愧發疾<lb/>
而卒州中祕之使似其書者假為教命時梁武圍建康<lb/>
住石頭和帝宻詔報穎胄凶問亦祕不發喪及建康平<lb/>
蕭璝亦衆懼而潰和帝乃始發喪詔贈穎胄丞相前後<lb/>
部羽葆鼓吹班劒三十人輼輬車黄屋左纛梁天監元<lb/>
<pb n="KR2a0024_WYG_041-15b"/>
年追封巴東郡公喪還武帝車駕臨哭渚次葬依晉王<lb/>
導齊豫章王故事諡曰獻武<lb/>
弟穎達少好勇使氣穎胄齊建武末行荆州事穎達亦<lb/>
為西中郎外兵參軍俱在西府齊季多難頗不自安因<lb/>
與兄穎胄舉兵穎達弟穎孚自建業為廬陵人修景智<lb/>
潜引與南歸穎孚緣山逾嶂僅免道中絶糧後因食過<lb/>
飽而卒建康平梁武帝以穎達為前將軍丹陽尹及受<lb/>
禪贈穎孚右衛將軍封穎達作唐侯位侍中衛尉卿出<lb/>
<pb n="KR2a0024_WYG_041-16a"/>
為豫章内史意甚憒憒未發前預華林宴酒後於座辭<lb/>
氣不悦沈約因勸酒欲以釋之穎達大罵約曰我今日<lb/>
形容正是汝老䑕所為何忽復勸我酒舉坐驚愕帝謂<lb/>
之曰汝是我家阿五沈公宿望何意輕脱若以法繩汝<lb/>
汝復何理穎達竟無一言唯大涕泣帝心愧之未幾遷<lb/>
江州刺史少時懸瓠歸化穎達長史沈瑀等苛刻為盜<lb/>
所害衆頗疑穎達或傳謀反帝遣直閤將軍張豹子稱<lb/>
江中討盗實使防之穎達知朝廷之意唯飲酒不知州<lb/>
<pb n="KR2a0024_WYG_041-16b"/>
事後卒於左衛將軍諡康侯子敏嗣位新安太守好射<lb/>
雉未甞在郡辭訟者遷於畎焉後張弩損腰而卒第七<lb/>
子斆太清初為魏興太守梁州刺史宜豐侯循以為府<lb/>
長史梁州有古墓名曰尖冢或云張騫墳欲有發者輒<lb/>
聞鼓角與外相拒椎埋者懼而退斆謂無此理求自監<lb/>
督及開唯有銀鏤銅鏡方尺斆時居母服清談所貶<lb/>
衡陽公諶字彦孚髙帝絶服族子也祖道清員外郎父<lb/>
仙伯桂陽國下軍宋元徽末武帝在郢欲知都下消息<lb/>
<pb n="KR2a0024_WYG_041-17a"/>
髙帝遣諶就武帝宣傳謀計留為腹心昇明中為武帝<lb/>
中軍刑獄參軍南東莞太守以勞封安復縣男建元初<lb/>
武帝在東宫諶領宿衛髙帝殺張景真武帝令諶啓乞<lb/>
景真命髙帝不悅諶懼而退武帝即位除歩兵校尉南<lb/>
蘭陵太守領御仗主齋内兵仗悉委付之心膂密事皆<lb/>
使參掌為左中郎將後軍將軍太守如故武帝卧疾延<lb/>
昌殿諶在左右宿直上崩遺敕諶領殿内事如舊鬰林<lb/>
即位深委信諶諶每請急出宿帝通夕不能寐諶還乃<lb/>
<pb n="KR2a0024_WYG_041-17b"/>
安轉衞軍司馬兼衛尉丁母憂敕還本位守衛尉明帝<lb/>
輔政諶回附明帝勸行廢立密召諸王典籖約語之不<lb/>
許諸王外接人物諶親要日久衆皆憚而從之鬰林被<lb/>
廢日初聞外有變猶密為手敕呼諶其見信如此諶性<lb/>
險無䕶身計及廢帝日領兵先入後宫齋内仗身素𨽻<lb/>
服諶莫有動者海陵立轉中領軍進爵為公甲仗五十<lb/>
人入直殿内月十日還府建武元年轉領軍將軍左將<lb/>
軍南徐州刺史給扶進爵衡陽郡公明帝初許事剋用<lb/>
<pb n="KR2a0024_WYG_041-18a"/>
諶為揚州及有此授諶恚曰見炊飯推以與人王晏聞<lb/>
之曰誰復為蕭諶作甌筯者諶恃勲重干豫朝政明帝<lb/>
新即位遣左右要人於外聼察具知諶言深相疑阻二<lb/>
年六月上華林園宴諶及尚書令晏等數人盡歡坐罷<lb/>
留諶晚出至華林閤仗身執還入省上遣左右莫智明<lb/>
數諶曰隆昌之際非卿無有今日今一門二州兄弟三<lb/>
封朝廷相報政可極此卿恒懐怨望乃云炊飯已熟合<lb/>
甑與人邪今賜卿死諶謂智明曰天去人亦復不逺我<lb/>
<pb n="KR2a0024_WYG_041-18b"/>
與至尊殺髙武諸王是卿傳語來去我今死還取卿矣<lb/>
於省殺之至秋而智明死見諶為崇詔乃顯其過惡收<lb/>
付廷尉諶好左道吳興沈文猷相諶云相不減髙帝諶<lb/>
喜曰感卿意無為人言也至是文猷伏誅諶兄誕字彦<lb/>
偉永明中為建康令與秣陵令司馬廸之同乘行車前<lb/>
導四卒左丞沈昭略奏凡有鹵簿官共乘不得兼列騶<lb/>
寺請免誕等官詔贖論延興元年厯徐司二州刺史明<lb/>
帝立封安復侯徵為左衛將軍上欲殺諶以誕在邊鎮<lb/>
<pb n="KR2a0024_WYG_041-19a"/>
拒魏故未及行魏軍退六旬諶誅遣梁武帝為司州别<lb/>
使誅誕誕子稜妻江淹女字才君聞諶死曰蕭氏皆盡<lb/>
妾何用生慟哭而絶諶弟誄字彦文與諶同豫廢立封<lb/>
西昌侯位太子左衛率誅諶之日輔國將軍蕭季敞啓<lb/>
求收誄深加排苦乃至手相摧辱誄徐曰已死之人何<lb/>
足至此君不憶相提拔時邪幽冥有知終當相報季敞<lb/>
麤猛無行善於彌縫髙帝時為諶所奬説故累為郡守<lb/>
在政貪穢諶輒掩之後為廣州刺史白日見誄將兵入<lb/>
<pb n="KR2a0024_WYG_041-19b"/>
城收之少日果為西江都䕶周世雄所襲軍敗奔山中<lb/>
為蛭所嚙肉都盡而死慘楚備至後為村人所斬論者<lb/>
以為有天道焉<lb/>
臨汝侯坦之字君平髙帝絶服族子也祖道濟太中大<lb/>
夫父欣祖武進令坦之與蕭諶同族為東宫直閣以勤<lb/>
直為文恵所知除給事中蘭陵令武帝崩坦之率太孫<lb/>
文武度上臺除射聲校尉令如故未拜除正員郎南魯<lb/>
郡太守少帝以坦之文恵舊人親信不離得入内見皇<lb/>
<pb n="KR2a0024_WYG_041-20a"/>
后帝於宫中及出後堂雜狡獪坦之皆得在側或遇醉<lb/>
後倮袒坦之輒扶持諌喻見帝不可奉乃改附明帝密<lb/>
為耳目隆昌元年追錄坦之父勲封臨汝縣男少帝微<lb/>
聞外有異謀憚明帝在臺内敕移西州後在華林園華<lb/>
光殿露著黄縠褌跂牀垂脚謂坦之曰人言鎮軍與王<lb/>
晏蕭諶欲共廢我似非虚傳蘭陵所聞云何坦之甞作<lb/>
蘭陵令故稱之坦之曰天下寧當有此誰樂無事廢天<lb/>
子邪昔元徽獨在路上走三年人不敢近政坐枉殺孫<lb/>
<pb n="KR2a0024_WYG_041-20b"/>
超杜幼文等故敗耳官有何事一旦便欲廢立朝貴不<lb/>
容造以論政當是諸尼師母言耳豈可以尼姥言為信<lb/>
官若無事除此三人誰敢自保安陸諸王在外寧肯復<lb/>
還道剛之徒何能抗此帝曰蘭陵可好聼察作事莫在<lb/>
人後帝以為除諸執政應須當事人意在沈文季夜遣<lb/>
内左右密賂文季文季不受帝大怒謂坦之曰我賜文<lb/>
季不受豈有人臣拒天子賜坦之曰官遣誰送帝曰内<lb/>
左右坦之曰官若詔敕出賜令舍人主書送徃文季寧<lb/>
<pb n="KR2a0024_WYG_041-21a"/>
敢不受政以事不方幅故仰遣耳帝又夜醉乘馬從西<lb/>
歩廊向北馳走如此兩三將倒坦之諫不從執馬控帝<lb/>
運拳擊坦之不著倒地坦之與曹道剛扶抱還夀昌殿<lb/>
瑇琩牀上卧又欲起走坦之不能制坦之馳信報皇后<lb/>
至請譬良久乃眠時明帝謀廢殺既與蕭諶及坦之定<lb/>
謀少帝腹心直閣將軍曹道剛疑外間有異密有處分<lb/>
諶未能發始興内史蕭季敞南陽太守蕭穎基並應還<lb/>
都諶欲待二蕭至藉其威力以舉事明帝慮事變以告<lb/>
<pb n="KR2a0024_WYG_041-21b"/>
坦之坦之馳謂諶曰廢天子古來大事比聞曹道剛朱<lb/>
隆之等轉已猜疑衛尉明日若不就事無所復及弟有<lb/>
百嵗母豈能坐聼禍敗政應作餘計耳諶惶遽明日遂<lb/>
廢帝坦之力也海陵即位除黄門郎兼衛尉建武元年<lb/>
遷左衛將軍進爵為侯東昏立為侍中領軍將軍永元<lb/>
元年母憂起復職加將軍置府江祏兄弟欲立始安王<lb/>
遥光密告坦之坦之曰明帝取天下已非次第天下人<lb/>
至今不服今若復作此事恐四海瓦解我其不敢言及<lb/>
<pb n="KR2a0024_WYG_041-22a"/>
遥光起事遣人夜掩取坦之坦之科頭著褌踰墻走逢<lb/>
臺遊邏主顔端執之坦之謂曰始安作賊遣人見取向<lb/>
於宅奔走欲還臺耳君何見錄端不荅而守防逾嚴坦<lb/>
之謂曰身是大臣夜半奔走君理見疑以為得罪朝廷<lb/>
若不信自可歩徃東府參視亦不荅端至小街審知遥<lb/>
光舉事乃走還未至三十餘歩下馬再拜曰今日乞垂<lb/>
將接坦之曰向語君何所道豈容相欺端以馬與坦之<lb/>
相随去比至新亭道中收遥光所虜之餘得二百許人<lb/>
<pb n="KR2a0024_WYG_041-22b"/>
并有麤仗乃進西掖門開鼔後得入殿内其夕四更主<lb/>
書馮元嗣叩北掖門告遥光反殿内為之備向曉召徐<lb/>
孝嗣入左將軍沈約五更初聞難馳車走趨西掖門或<lb/>
勸戎服約慮外軍已至若戎衣或者謂同遥光無以自<lb/>
明乃朱服而入臺内部分既立坦之假節督衆軍討遥<lb/>
光事平遷尚書左僕射丹陽尹右軍如故進爵為公坦<lb/>
之肥黒無鬚語聲嘶時人號為蕭瘂剛佷専執羣小畏<lb/>
而惜之遥光事平二十餘日帝遣延明主帥黄文濟圍<lb/>
<pb n="KR2a0024_WYG_041-23a"/>
坦之宅誅之坦之從兄翼宗為海陵郡將發坦之謂文<lb/>
濟曰從兄海陵宅故應無他文濟曰海陵宅在何處坦<lb/>
之告之文濟曰政應得罪仍遣收之檢家赤貧唯有質<lb/>
錢帖子數百還以啓帝原其死和帝中興元年追贈坦<lb/>
之中軍將軍開府儀同三司<lb/>
論曰有齊宗室唯始安之後克昌明帝取之以非道遥<lb/>
光濟之以殘酷其卒至顛仆所謂亦以此終者也穎胄<lb/>
荆州之任蓋惟失職及其末途倚伏豈預圖之所致乎<lb/>
<pb n="KR2a0024_WYG_041-23b"/>
諶與坦之俱應顧託既以傾國亦以覆身各其宜矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷四十一<lb/>
<pb n="KR2a0024_WYG_041-24a"/>
　南史卷四十一考證<lb/>
始安王遥光傳太子右率左興盛屯東府門東籬門○<lb/>
　屯東府門東離門一本作屯府東籬門<lb/>
焚屋宇且盡○屋字一本作居字<lb/>
曲江公遥欣子幾傳好學善草𨽻書○草閣本作章<lb/>
南豐伯赤斧子穎胄傳梁武帝復遣天武齎書與穎胄<lb/>
　○遣監本誤追今改从梁書<lb/>
穎胄使别駕宗史撰定禮儀○史應作夬雖梁書宗夬<lb/>
<pb n="KR2a0024_WYG_041-24b"/>
　本傳未載此事而云故領軍將軍蕭穎胄深相委仗<lb/>
　每事諮焉其為夬無疑也<lb/>
穎胄遣軍拒之而梁武已平江郢圍建康○監本缺郢<lb/>
　字今从閣本增入<lb/>
衡陽公諶傳諶每請急出宿帝通夕不能寐○出宿監<lb/>
　本訛宿出今据齊書改正<lb/>
臨汝侯坦之傳少帝以坦之文恵舊人親信不離得入<lb/>
　内見皇后○離各本誤難今改从齊書<lb/>
<pb n="KR2a0024_WYG_041-25a"/>
建武元年遷左衛將軍○建監本訛孝今從閣本<lb/>
坦之科頭著褌踰墻走○褌監本誤禪今從齊書<lb/>
羣小畏而惜之○惜一本作憎應从之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_041-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷四十一考證<lb/>
</p>
<p>
</p>
  </div>
</body>
</text>
</TEI>
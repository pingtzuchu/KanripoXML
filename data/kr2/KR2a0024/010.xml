<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷十</head> <lb/>
    <p>
<pb n="KR2a0024_WYG_010-1a"/>
欽定四庫全書<lb/>
　南史卷十<lb/>
　　唐　　　李　　　延　　　壽　　　撰<lb/>
　陳本紀下第十<lb/>
髙宗孝宣皇帝諱頊字紹世小字帥利始興昭烈王第<lb/>
二子也梁中大通二年七月辛酉生有赤光滿室少寛<lb/>
容多智略及長美容儀身長八尺三寸垂手過膝有勇<lb/>
力善騎射武帝平侯景鎮京口梁元帝徴武帝子姪入<lb/>
<pb n="KR2a0024_WYG_010-1b"/>
侍武帝遣帝赴江陵累官為中書侍郎時有軍主李總<lb/>
與帝有舊每同游處帝嘗夜被酒張燈而寐總適出尋<lb/>
反乃見帝是大龍便驚走他室魏平江陵遷於長安帝<lb/>
貎若不慧魏将楊忠門客張子煦見而竒之曰此人虎<lb/>
頭當大貴也永定元年遥襲封始興郡王文帝嗣位改<lb/>
封安成王天嘉三年自周還授侍中中書監中衛将軍<lb/>
置佐吏歴位司空尚書令廢帝即位拜司徒録尚書都<lb/>
督中外諸軍事光大二年正月進位太傅領司徒加殊<lb/>
<pb n="KR2a0024_WYG_010-2a"/>
禮劍履上殿十一月甲寅慈訓太后黜廢帝為臨海王<lb/>
以帝入纉皇統是月齊武成帝殂<lb/>
太建元年春正月甲午皇帝即位於太極前殿大赦改<lb/>
元文武賜位一階孝弟力田及為父後者賜爵一級鰥<lb/>
寡不能自存者人賜榖五斛復太皇太后尊號曰皇太<lb/>
后立妃柳氏為皇后世子叔寳為皇太子封皇子江州<lb/>
刺史康樂侯叔陵為始興王奉昭烈王祀乙未謁太廟<lb/>
丁酉分命大使觀省四方風俗以尚書僕射沈欽為左<lb/>
<pb n="KR2a0024_WYG_010-2b"/>
僕射度支尚書王勱為右僕射辛丑祀南郊壬寅封皇<lb/>
子建安侯叔英為豫章王豐城侯叔堅為長沙王二月<lb/>
乙亥耕籍田夏五月甲午齊人來聘丁巳以吏部尚書<lb/>
徐陵為尚書右僕射秋七月辛卯皇太子納妃沈氏王<lb/>
公以下賜帛各有差冬十月新除左衛将軍歐陽紇據<lb/>
廣州反辛未遣開府儀同三司章昭逹討之<lb/>
二年春二月癸未章昭逹禽歐陽紇送都斬於建康市<lb/>
廣州平三月丙申皇太后崩丙午曲赦廣衡二州丁未<lb/>
<pb n="KR2a0024_WYG_010-3a"/>
大赦又詔自討周廸華皎以來兵所有死亡者並令收<lb/>
斂并給棺槥送還本鄉夏四月乙卯臨海王伯宗薨戊<lb/>
寅皇太后祔葬於萬安陵五月壬午齊人來弔六月戊<lb/>
子新羅國遣使朝貢辛卯大雨雹乙巳分遣大使廵州<lb/>
郡省寃屈冬十一月辛酉髙麗國遣使朝貢十二月癸<lb/>
巳雷<lb/>
三年春正月癸丑以尚書右僕射徐陵為尚書僕射辛<lb/>
酉祀南郊二月辛巳祀明堂丁酉耕藉田三月丁丑大<lb/>
<pb n="KR2a0024_WYG_010-3b"/>
赦夏四月壬辰齊人來聘五月辛亥髙麗新羅丹丹天<lb/>
竺盤盤等國並遣使朝貢六月丁亥江隂王蕭季卿以<lb/>
罪免甲辰封東中郎長沙王府諮議参軍蕭彞為江隂<lb/>
王冬十月乙酉周人來聘十二月壬辰司空章昭逹薨<lb/>
四年春正月丙午以尚書僕射徐陵為左僕射中書監<lb/>
王勱為右僕射二月乙酉立皇子叔卿為建安王三月<lb/>
乙丑扶南林邑國並遣使朝貢夏五月癸卯尚書右僕<lb/>
射王勱卒是月周人誅冢宰宇文䕶秋八月辛未周人<lb/>
<pb n="KR2a0024_WYG_010-4a"/>
來聘九月庚子朔日有蝕之辛亥大赦丙寅以故太尉<lb/>
徐度儀同三司杜稜程靈洗配食武帝廟庭故司空章<lb/>
昭逹配食文帝廟庭冬十一月己亥地震是嵗周建徳<lb/>
元年<lb/>
五年春正月癸酉以吏部尚書沈君理為尚書右僕射<lb/>
領吏部辛巳祀南郊二月辛丑祀明堂乙卯夜有白氣<lb/>
如虹自北方貫北斗紫宫三月壬午以開府儀同三司<lb/>
呉明徹都督征討諸軍事畧地北邊丙戌西衡州獻馬<lb/>
<pb n="KR2a0024_WYG_010-4b"/>
生角己丑皇孫𦙍生内外文武賜帛各有差為父後者<lb/>
賜爵一級夏六月癸卯周人來聘秋九月癸未尚書右<lb/>
僕射沈君理卒壬辰晦夜明冬十月己亥以特進周𢎞<lb/>
正為尚書右僕射乙巳呉明徹剋壽陽城斬王琳傳首<lb/>
建鄴梟於朱雀航十二月壬辰詔熊曇朗留異陳寳應<lb/>
周廸鄧緖等及王琳首並還親屬以𢎞廣宥乙巳立皇<lb/>
子叔明為宜都王叔獻為河東王是嵗諸軍畧地所在<lb/>
剋㨗<lb/>
<pb n="KR2a0024_WYG_010-5a"/>
六年春正月壬戌赦江右淮北諸州甲申周人來聘髙<lb/>
麗國遣使朝貢二月壬辰朔日有蝕之辛亥耕藉田夏<lb/>
四月庚子彗星見六月壬辰尚書右僕射周𢎞正卒冬<lb/>
十一月乙亥詔北邊行軍之所並給復十年十二月戊<lb/>
戌以吏部尚書王瑒為尚書僕射<lb/>
七年春正月辛未祀南郊三月辛未詔豫二兖譙徐合<lb/>
霍南司定九州及南豫江郢所部在江北諸郡置雲旗<lb/>
義士徃大軍及諸鎮備防夏四月丙戌有星孛於大角<lb/>
<pb n="KR2a0024_WYG_010-5b"/>
庚寅監豫州陳桃根獻青牛詔以還百姓乙未桃根又<lb/>
上織成羅紋錦被表各二詔於雲龍門外焚之壬子郢<lb/>
州獻瑞鍾六六月丙戌詔為北行将士死王事者剋日<lb/>
舉哀壬辰以尚書右僕射王瑒為尚書僕射己酉改作<lb/>
雲龍神虎門秋八月癸卯周人來聘閏九月壬辰都督<lb/>
呉明徹大破齊軍於吕梁是月甘露頻降樂㳺苑丁未<lb/>
輿駕幸苑採甘露宴群臣詔於苑龍舟山立甘露亭冬<lb/>
十月己巳立皇子叔齊為新蔡王叔文為晉熈王十二<lb/>
<pb n="KR2a0024_WYG_010-6a"/>
月壬戌以尚書僕射王瑒為左僕射太子詹事陸繕為<lb/>
右僕射甲子南康郡獻瑞鍾一<lb/>
八年春二月壬申以開府儀同三司呉明徹為司空夏<lb/>
五月庚寅尚書左僕射王瑒卒六月甲寅以尚書右僕<lb/>
射陸繕為左僕射新除晉陽太守王克為右僕射秋九<lb/>
月戊戌立皇子叔彪為淮南王<lb/>
九年春正月乙亥齊主傳位於其太子恒自號太上皇<lb/>
是月周滅齊二月壬子耕藉田秋七月己卯百濟國遣<lb/>
<pb n="KR2a0024_WYG_010-6b"/>
使朝貢庚辰大雨震萬安陵華表己丑震慧日寺刹及<lb/>
瓦官寺重門一女子震死冬十月戊午司空呉明徹破<lb/>
周将梁士彦於吕梁十二月戊申東宫成皇太子移於<lb/>
新宫<lb/>
十年春二月甲子周軍救梁士彦大敗司空呉明徹於<lb/>
吕梁及将卒皆見囚俘不反三月辛未震武庫丙子分<lb/>
命衆軍以備周乙酉大赦夏四月庚戌詔絓在軍者並<lb/>
賜爵二級又詔御府堂署所營造禮樂儀服軍噐之外<lb/>
<pb n="KR2a0024_WYG_010-7a"/>
悉皆停息掖庭常供王侯妃主諸有奉卹者並各量減<lb/>
庚申大雨雹六月丁酉周武帝崩閏六月丁卯大雨震<lb/>
大皇寺刹荘嚴寺露盤重陽閣東樓千秋門内槐樹及<lb/>
鴻臚府門秋七月戊戌新羅國遣使朝貢八月戊寅隕<lb/>
霜殺稻菽九月乙巳立方明壇於婁湖戊申以揚州刺<lb/>
史始興王叔陵兼王官伯臨盟甲寅幸婁湖臨誓衆乙<lb/>
卯分遣大使以盟誓班下四方以上下相警冬十月戊<lb/>
子以尚書左僕射陸繕為尚書僕射十二月乙亥合州<lb/>
<pb n="KR2a0024_WYG_010-7b"/>
廬江蠻田伯興出宼樅陽刺史魯廣逹討平之是嵗周<lb/>
宣政元年<lb/>
十一年春正月丁酉南兖州言龍見二月癸亥耕藉田<lb/>
秋七月辛卯初用大貨六銖錢八月丁卯幸大壮觀閲<lb/>
武冬十月甲戌以尚書僕射陸繕為尚書左僕射以祠<lb/>
部尚書晉安王伯恭為右僕射十一月辛卯大赦戊戌<lb/>
周将梁士彦圍壽陽剋之辛亥又剋霍州癸丑以揚州<lb/>
刺史始興王叔陵為大都督總督水歩衆軍十二月乙<lb/>
<pb n="KR2a0024_WYG_010-8a"/>
丑南北兖晉三州及盱台山陽陽平馬頭秦歴陽沛北<lb/>
譙南梁等九郡民並自㧞向建鄴周又剋譙北徐二州<lb/>
自是淮南之地盡歸於周矣己巳詔非軍國所湏多所<lb/>
減損歸於儉約是嵗周宣帝大象元年<lb/>
十二年夏四月癸亥尚書左僕射陸繕卒己卯大雩壬<lb/>
午雨五月癸巳以尚書右僕射晉安王伯恭為尚書僕<lb/>
射己酉周宣帝崩六月壬戌大風吹壊臯門中闥秋八<lb/>
月己未周鄖州總管司馬消難以所統九州八鎮之地<lb/>
<pb n="KR2a0024_WYG_010-8b"/>
來降詔因以消難為大都督加司空封隨郡公庚申詔<lb/>
鎮西将軍樊毅進督沔漢諸軍事遣南豫州刺史任忠<lb/>
率衆趨歴陽超武将軍陳慧紀為前軍都督趨南兖州<lb/>
戊辰以司空司馬消難為大都督水陸諸軍事庚午通<lb/>
直散騎常侍淳于陵剋臨江郡癸酉智武将軍魯廣逹<lb/>
剋郭黙城甲戌大雨霖丙子淳于陵剋柘州城九月癸<lb/>
未周臨江太守劉顯光率衆來降是夜天東南有聲如<lb/>
風水相激三夜乃止丁亥周将王延貴率衆援歴陽任<lb/>
<pb n="KR2a0024_WYG_010-9a"/>
忠擊破之禽延貴等己酉周廣陵義軍主曹藥率衆來<lb/>
降冬十月癸丑大雨震電十二月庚辰南徐州刺史河<lb/>
東王叔獻薨<lb/>
十三年春正月壬午以中權将軍䕶軍将軍鄱陽王伯<lb/>
山即本號開府儀同三司以尚書僕射晉安王伯恭為<lb/>
左僕射吏部尚書袁憲為右僕射二月乙亥耕藉田秋<lb/>
九月癸亥夜大風從西北來發屋㧞樹大雨雹冬十月<lb/>
壬寅丹丹國遣使朝貢十二月辛巳彗星見西南是嵗<lb/>
<pb n="KR2a0024_WYG_010-9b"/>
周静帝大定元年遜位於隋文帝改元開皇元年<lb/>
十四年春正月己酉上弗像甲寅崩於宣福殿時年五<lb/>
十三遺詔凡厥終制事從省約金銀之飾不以入壙明<lb/>
噐皆用瓦以日易月及公除之制悉依舊準在位百司<lb/>
三日一臨四方州鎮五等諸侯各守所職並停奔赴二<lb/>
月辛卯羣臣上諡曰孝宣皇帝廟號髙宗癸巳葬顯寜<lb/>
陵帝之在田本有恢𢎞之度及居尊位實允天人之屬<lb/>
於時國歩初弭創痍未復淮南之地並入於齊帝志復<lb/>
<pb n="KR2a0024_WYG_010-10a"/>
舊境意反侵地彊弱之形理則懸絶犯斯不韙適足為<lb/>
禽及周兵滅齊乘勝而舉畧地還至江際自此懼矣既<lb/>
而修飾都城為扞禦之備獲銘云二百年後當有癡人<lb/>
修破吾城者時莫測所從云<lb/>
後主諱叔寳字元秀小字黄奴宣帝嫡長子也梁承聖<lb/>
二年十一月戊寅生於江陵明年魏平江陵宣帝遷於<lb/>
長安留後主於穰城天嘉三年歸建鄴立為安成王世<lb/>
子光大二年累遷侍中太建元年正月甲午立為皇太<lb/>
<pb n="KR2a0024_WYG_010-10b"/>
子十四年正月甲寅宣帝崩乙卯始興王叔陵構逆伏<lb/>
誅丁巳太子即皇帝位於太極前殿大赦在位文武及<lb/>
孝弟力田為父後者並賜爵一級孤老鰥寡不能自存<lb/>
者賜榖人五斛帛二匹癸亥以侍中丹陽尹長沙王叔<lb/>
堅為驃騎将軍開府儀同三司揚州刺史乙丑尊皇后<lb/>
為皇太后丁卯立皇弟叔敦為始興王奉昭烈王祀己<lb/>
巳立妃沈氏為皇后辛未立皇弟叔儼為尋陽王叔慎<lb/>
為岳陽王叔逹為義陽王叔熊為巴山王叔虞為武昌<lb/>
<pb n="KR2a0024_WYG_010-11a"/>
王甲戌設無礙大㑹於太極前殿三月癸亥詔内外衆<lb/>
官九品以上各薦一人又詔求忠讜無所隐諱己己以<lb/>
新除翊左将軍永陽王伯智為尚書僕射夏四月丙申<lb/>
立皇子永康公𦙍為皇太子賜天下為父後者爵一級<lb/>
王公以下賚帛各有差庚子詔鏤金銀薄庶物化生土<lb/>
木人綵華之屬及布帛短狹輕疎者並傷財廢業尤成<lb/>
蠧患又僧尼道士挾邪左道不依經律人間滛祀祅書<lb/>
諸珍怪事詳為條制並皆禁絶秋七月辛未大赦是月<lb/>
<pb n="KR2a0024_WYG_010-11b"/>
自建鄴至荆州江水色赤如血八月癸未天有聲如風<lb/>
水相激乙酉夜又如之九月丙午設無礙大㑹於太極<lb/>
前殿捨身及乘輿御服大赦辛亥夜天東北有聲如蟲<lb/>
飛漸移西北丙寅以驃騎将軍開府儀同三司揚州刺<lb/>
史長沙王叔堅為司空征南将軍江州刺史豫章王叔<lb/>
英即本號開府儀同三司<lb/>
至徳元年春正月壬寅大赦改元以江州刺史豫章王<lb/>
叔英為驃騎将軍開府儀同三司以司空揚州刺史長<lb/>
<pb n="KR2a0024_WYG_010-12a"/>
沙王叔堅為江州刺史征東将軍開府儀同三司癸卯<lb/>
立皇子深為始安王秋八月丁卯以驃騎将軍開府儀<lb/>
同三司長沙王叔堅為司空九月丁巳天東南有聲如<lb/>
蟲飛冬十月丁酉立皇弟叔平為湘東王叔敖為臨賀<lb/>
王叔宣為陽山王叔穆為西陽王叔儉為南安王叔澄<lb/>
為南郡王叔興為沅陵王叔韶為岳山王叔純為新興<lb/>
王十二月丙辰頭和國遣使朝貢司空長沙王叔堅有<lb/>
罪免戊午夜天開自西北至東南其内有青黄雜色隆<lb/>
<pb n="KR2a0024_WYG_010-12b"/>
隆若雷聲<lb/>
二年春正月丁卯分遣大使廵省風俗癸巳大赦夏五<lb/>
月戊子以吏部尚書江總為尚書僕射秋七月壬午皇<lb/>
太子加元服在位文武賜帛各有差孝弟力田為父後<lb/>
者賜爵一級鰥寡癃老不能自存者人榖五斛冬十一<lb/>
月丙寅大赦是月盤盤百濟國並遣使朝貢<lb/>
三年春正月戊午朔日有蝕之庚午鎮左将軍長沙王<lb/>
叔堅即本號開府儀同三司三月辛酉前豐州刺史章<lb/>
<pb n="KR2a0024_WYG_010-13a"/>
大寳舉兵反夏四月庚戌豐州義軍主陳景詳斬大寳<lb/>
傳首建鄴冬十月己丑丹丹國遣使朝貢十一月己未<lb/>
詔修復仲尼廟辛巳幸長干寺大赦十二月癸卯髙麗<lb/>
國遣使朝貢是嵗梁明帝殂<lb/>
四年春正月甲寅詔王公以下各薦所知無隔輿皁二<lb/>
月丙申立皇弟叔謨為巴東王叔顯為臨江王叔坦為<lb/>
新㑹王叔隆為新寜王夏五月丁巳立皇子荘為㑹稽<lb/>
王秋九月甲午幸𤣥武湖肄艫艦閲武丁未百濟國遣<lb/>
<pb n="KR2a0024_WYG_010-13b"/>
使朝貢冬十月癸亥以尚書僕射江總為尚書令吏部<lb/>
尚書謝伷為尚書僕射十一月己卯大赦<lb/>
禎明元年春正月戊寅大赦改元乙未地震秋九月庚<lb/>
寅梁太傅安平王蕭巖荆州刺史蕭瓛遣其都官尚書<lb/>
沈君公詣荆州刺史陳紀請降辛卯巖等帥其文武官<lb/>
男女濟江甲午大赦冬十一月丙子以蕭巖為平東将<lb/>
軍開府儀同三司東揚州刺史丁亥以驃騎大将軍開<lb/>
府儀同三司豫章王叔英為兼司徒十二月丙辰以前<lb/>
<pb n="KR2a0024_WYG_010-14a"/>
鎮衛大将軍開府儀同三司東揚州刺史鄱陽王伯山<lb/>
為鎮衛大将軍開府儀同三司<lb/>
二年春正月辛巳立皇子恮為東陽王恬為錢唐王夏<lb/>
四月戊申有群鼠無數自蔡洲岸入石頭渡淮至於青<lb/>
塘兩岸數日自死隨流出江是月郢州南浦水黒如墨<lb/>
五月甲午東冶鑄鐵有物赤色大如數升自天墜鎔所<lb/>
有聲隆隆如雷鐵飛出墻外燒人家六月戊戌扶南國<lb/>
遣使朝貢庚子廢皇太子𦙍為呉興王立揚州刺史始<lb/>
<pb n="KR2a0024_WYG_010-14b"/>
安王深為皇太子辛丑以太子詹事袁憲為尚書僕射<lb/>
丁巳大風自西北激濤水入石頭城淮渚暴溢漂沒舟<lb/>
乘冬十月己亥立皇子蕃為呉王己酉幸莫府山大校<lb/>
獵十一月丁卯詔剋日於大政殿訊獄丙子立皇弟叔<lb/>
榮為新昌王叔匡為太原王初隋文帝受周禪甚敦鄰<lb/>
好宣帝尚不禁侵掠太建末隋兵大舉聞宣帝崩乃命<lb/>
班師遣使赴弔修敵國之禮書稱姓名頓首而後主益<lb/>
驕書末云想彼統内如宜此宇宙清泰隋文帝不説以<lb/>
<pb n="KR2a0024_WYG_010-15a"/>
示朝臣清河公楊素以為主辱再拜請罪及襄邑公賀<lb/>
若弼並奮求致討後副使袁彦聘隋竊圖隋文帝状以<lb/>
歸後主見之大駭曰吾不欲見此人毎遣間諜隋文帝<lb/>
皆給衣馬禮遣以歸後主愈驕不虞外難荒於酒色不<lb/>
恤政事左右嬖侫珥貂者五十人婦人美貎麗服巧態<lb/>
以從者千餘人常使張貴妃孔貴人等八人夾坐江總<lb/>
孔範等十人預宴號曰狎客先令八婦人襞采箋製五<lb/>
言詩十客一時繼和遲則罰酒君臣酣飲從夕逹旦以<lb/>
<pb n="KR2a0024_WYG_010-15b"/>
此為常而盛修宫室無時休止税江税市徴取百端刑<lb/>
罰酷濫牢獄常滿覆舟山及蒋山栢林冬月常多采醴<lb/>
後主以為甘露之瑞前後災異甚多有神自稱老子游<lb/>
於都下與人對語而不見形言吉凶多驗得酒輒釂之<lb/>
經三四年乃去船下有聲云明年亂視之得嬰兒長三<lb/>
尺而無頭蒋山衆鳥鼔兩翼以拊膺曰奈何帝奈何帝<lb/>
又建鄴城無故自壊青龍出建陽門井涌霧赤地生黒<lb/>
白毛大風㧞朱雀門臨平湖草舊塞忽然自通後主又<lb/>
<pb n="KR2a0024_WYG_010-16a"/>
夢黄衣圍城乃盡去繞城橘樹又見大蛇中分首尾各<lb/>
走夜中索飲忽變為血有血霑階至於坐牀頭而火起<lb/>
有狐入其牀下捕之不見以為祅乃自賣於佛寺為奴<lb/>
以禳之於郭内大皇佛寺起七層塔未畢火從中起飛<lb/>
至石頭燒死者甚衆又采木湘州擬造正寝栰至牛渚<lb/>
磯盡沒水中既而漁人見栰浮於海上起齊雲觀國人<lb/>
歌曰齊雲觀宼來無際畔始北齊末諸省官人多稱省<lb/>
主未幾而滅至是舉朝亦有此稱識者以為省主主将<lb/>
<pb n="KR2a0024_WYG_010-16b"/>
見省之兆隋文帝謂僕射髙熲曰我為百姓父母豈可<lb/>
限一衣帶水不拯之乎命大作戰船人請密之隋文帝<lb/>
曰吾将顯行天誅何密之有使投柹於江若彼能改吾<lb/>
又何求及納梁蕭瓛蕭巖隋文愈忿以晉王廣為元帥<lb/>
督八十總管致討乃送璽書暴後主二十惡又散寫詔<lb/>
書書三十萬紙徧喻江外諸軍既下江濱鎮戌相繼奏<lb/>
聞新除湘州刺史施文慶中書舍人沈客卿掌機密並<lb/>
抑而不言初蕭巖蕭瓛之至也徳教學士沈君道夢殿<lb/>
<pb n="KR2a0024_WYG_010-17a"/>
前長人朱衣武冠頭出欄上攘臂怒曰那忽受叛蕭誤<lb/>
人事後主聞之忌二蕭故逺散其衆以巖為東揚州刺<lb/>
史瓛為呉州刺史使領軍任忠出守呉興郡以襟帶二<lb/>
州使南平王嶷鎮江州永嘉王彦鎮南徐州尋詔二王<lb/>
赴期明年元㑹命縁江諸防船艦悉從二王還都為威<lb/>
勢以示梁人之來者由是江中無一鬬船上流諸州兵<lb/>
皆阻楊素軍不得至都下甲士尚十餘萬人及聞隋軍<lb/>
臨江後主曰王氣在此齊兵三度來周兵再度至無不<lb/>
<pb n="KR2a0024_WYG_010-17b"/>
摧沒虜今來者必自敗孔範亦言無渡江理但奏伎縱<lb/>
酒作詩不輟<lb/>
三年春正月乙丑朔朝㑹大霧四塞入人鼻皆辛酸後<lb/>
主昏睡至晡時乃罷是日隋将賀若弼自北道廣陵濟<lb/>
韓擒虎趨横江濟分兵晨襲采石取之進㧞姑熟次於<lb/>
新林時弼攻下京口縁江諸戌望風盡走弼分兵斷曲<lb/>
阿之衝而入丙寅采石戍主徐子建至告變戊辰乃下<lb/>
詔曰犬羊陵縱侵竊郊畿螽蠆有毒宜時掃定朕當親<lb/>
<pb n="KR2a0024_WYG_010-18a"/>
御六師廓清八表内外並可戒嚴於是以蕭摩訶為皇<lb/>
畿大都督樊猛為上流大都督樊毅為下流大都督司<lb/>
馬消難施文慶並為大監軍重立賞格分兵鎮守要害<lb/>
僧尼道士盡皆執役庚午賀若弼攻䧟南徐州辛未韓<lb/>
擒虎又䧟南豫州隋軍南北道並進辛巳賀若弼進軍<lb/>
鍾山頓白土岡之東南衆軍敗績弼乘勝進軍宫城燒<lb/>
北掖門是時韓擒虎率衆自新林至石子岡鎮東大将<lb/>
軍任忠出降擒虎仍引擒虎經朱雀航趣宫城自南掖<lb/>
<pb n="KR2a0024_WYG_010-18b"/>
門入城内文武百司皆遁出唯尚書僕射袁憲後閤舍<lb/>
人夏侯公韻侍側憲勸端坐殿上正色以待之後主曰<lb/>
鋒刃之下未可交當吾自有計乃逃於井二人苦諫不<lb/>
從以身蔽井後主與争乆之方得入沈后居處如常太<lb/>
子深年十五閉閤而坐舍人孔伯魚侍焉戍士叩閤而<lb/>
入深安坐勞之曰戎旅在塗不至勞也既而軍人窺井<lb/>
而呼之後主不應欲下石乃聞呌聲以䋲引之驚其太<lb/>
重及出乃與張貴妃孔貴人三人同乘而上隋文帝聞<lb/>
<pb n="KR2a0024_WYG_010-19a"/>
之大驚開府鮑宏曰東井上於天文為秦今王都所在<lb/>
投井其天意邪先是江東謡多唱王獻之桃葉辭云桃<lb/>
葉復桃葉度江不用檝但度無所苦我自接迎汝及晉<lb/>
王廣軍於六合鎮其山名桃葉果乘陳船而度丙戌晉<lb/>
王廣入據䑓城送後主於東宮三月己巳後主與王公<lb/>
百司同發自建鄴之長安隋文帝權分京城人宅以俟<lb/>
内外修整遣使迎勞之陳人謳詠忘其亡焉使還奏言<lb/>
自後主以下大小在路五百里纍纍不絶隋文帝嗟歎<lb/>
<pb n="KR2a0024_WYG_010-19b"/>
曰一至於此及至京師列陳之車服噐物於庭引後主<lb/>
於前及前後二太子諸父諸弟衆子之為王者凡二十<lb/>
八人司空司馬消難尚書令江總僕射袁憲驃騎蕭摩<lb/>
訶䕶軍樊毅中領軍魯廣逹鎮軍将軍任忠吏部尚書<lb/>
姚察侍中中書令蔡徴左衛将軍樊猛自尚書郎以上<lb/>
二百餘人文帝使納言宣詔勞之次使内史令宣詔讓<lb/>
後主後主伏地屏息不能對乃見宥隋文帝詔陳文武<lb/>
宣三帝陵總給五户分守之初武帝始即位其夜奉朝<lb/>
<pb n="KR2a0024_WYG_010-20a"/>
請史普直宿省夢有人自天而下導從數十至太極殿<lb/>
前北面執玉䇿金字曰陳氏五帝三十二年及後主在<lb/>
東宫時有婦人突入唱曰畢國主有鳥一足集其殿庭<lb/>
以觜畫地成文曰獨足上髙䑓盛草變為灰欲知我家<lb/>
處朱門當水開解者以為獨足盖指後主獨行無衆盛<lb/>
草言荒穢隋承火運草得火而灰及至京師與其家屬<lb/>
館於都水䑓所謂上髙䑓當水也其言皆驗或言後主<lb/>
名叔寳反語為少福亦敗亡之徴云既見宥隋文帝給<lb/>
<pb n="KR2a0024_WYG_010-20b"/>
賜甚厚數得引見班同三品毎預宴恐致傷心為不奏<lb/>
呉音後監守者奏言叔寳云既無秩位每預朝集願得<lb/>
一官號隋文帝曰叔寳全無心肝監者又言叔寳常耽<lb/>
醉罕有醒時隋文帝使節其酒既而曰任其性不爾何<lb/>
以過日未幾帝又問監者叔寳所嗜對曰嗜驢肉問飲<lb/>
酒多少對曰與其子弟日飲一石隋文帝大驚及從東<lb/>
廵登芒山侍飲賦詩曰日月光天徳山川壮帝居太平<lb/>
無以報願上東封書幷表請封禪隋文帝優詔謙讓不<lb/>
<pb n="KR2a0024_WYG_010-21a"/>
許後從至仁壽宮常侍宴及出隋文帝目之曰此敗豈<lb/>
不由酒将作詩功夫何如思安時事當賀若弼度京口<lb/>
彼人密啟告急叔寳為飲酒遂不省之髙熲至日猶見<lb/>
啓在牀下未開封此亦是可笑盖天亡也昔苻氏所征<lb/>
得國皆榮貴其主茍欲求名不知違天命與之官乃違<lb/>
天也隋文帝以陳氏子弟既多恐京下為過皆分置諸<lb/>
州縣每嵗賜以衣服以安全之後主以隋仁壽四年十<lb/>
一月壬子終於洛陽時年五十二贈大将軍封長安縣<lb/>
<pb n="KR2a0024_WYG_010-21b"/>
公諡曰煬葬河南洛陽之芒山<lb/>
論曰陳宣帝噐度𢎞厚有人君之量文帝知冢嗣仁弱<lb/>
早存太伯之心及乎弗悆咸已委託矣至於纉業之後<lb/>
拓土開疆盖徳不逮文智不及武志大不已晚致吕梁<lb/>
之敗江左日蹙抑此之由也後主因削弱之餘鍾滅亡<lb/>
之運刑政不樹加以荒淫夫以三代之隆歴世數十及<lb/>
其亡也皆敗於婦人况以區區之陳外鄰明徳覆車之<lb/>
跡尚且追蹤叔季其獲支數年亦為幸也雖忠義感慨<lb/>
<pb n="KR2a0024_WYG_010-22a"/>
致慟井隅何救麥秀之深悲適足取笑乎干祀嗟乎始<lb/>
梁末童謡云可憐巴馬子一日行千里不見馬上郎但<lb/>
見黄塵起黄塵汗人衣皁莢相料理及僧辯滅群臣以<lb/>
謡言奏聞曰僧辯本乘巴馬以撃侯景馬上郎王字也<lb/>
塵謂陳也而不解皁莢之謂既而陳滅於隋說者以為<lb/>
江東謂羖羊角為皁莢隋氏姓楊楊羊也言終滅於隋<lb/>
然則興亡之兆盖有數云<lb/>
　<lb/>
<pb n="KR2a0024_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷十<lb/>
<pb n="KR2a0024_WYG_010-23a"/>
　南史卷十考證<lb/>
宣帝紀乙未桃根又上織成羅紋錦被表各二詔於雲<lb/>
　龍門外焚之○表陳書作裘<lb/>
二月壬子耕藉田○壬子陳書作壬午<lb/>
丙子淳于陵剋柘州城○柘陳書作祐<lb/>
後主紀光大二年累遷侍中○二監本訛三今以光大<lb/>
　止有二年改正之<lb/>
立皇弟叔敦為始興王○敦陳書作重<lb/>
<pb n="KR2a0024_WYG_010-23b"/>
庚子詔鏤金銀薄庶物化生土木人綵華之屬○庶監<lb/>
　本作度今从陳書及南本<lb/>
叔韶為岳山王○岳監本訛樂今从本傳改<lb/>
肆艫艦閲武○肆南本作肄閣本注一作肄<lb/>
東冶鑄鐵有物赤色大如數升自天墜鎔所○升陳書<lb/>
　作斗盖升斗二字古文相似易致訛也<lb/>
　<lb/>
　南史卷十考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷七十四</head> <lb/>
    <p>
<pb n="KR2a0024_WYG_074-1a"/>
欽定四庫全書<lb/>
　南史卷七十四<lb/>
　　唐　　　李　　　延　　　壽　　　撰<lb/>
　列傳第六十四<lb/>
　　孝義下<lb/>
　　　滕曇恭<hi>徐普濟張悌等</hi>　　陶季直　　沈崇傃<lb/>
　　　荀匠　　　　　　吉翂　　　甄恬<lb/>
　　　趙拔扈　　　　　韓懷明　　禇修<lb/>
<pb n="KR2a0024_WYG_074-1b"/>
　　　張景仁<hi>宛陵女子劉景昕</hi>　<hi>衛敬瑜妻王</hi>陶子鏘<lb/>
　　　成景儁　　　　　李慶緒　　謝藺<hi>子貞</hi>
　　　殷不害<hi>弟不侫</hi>　　司馬暠　　張昭<hi>弟乾𤣥王知</hi>
滕曇恭豫章南昌人也年五歲母楊氏患熱思食寒𤓰<lb/>
土俗所不産曇恭歴訪不能得銜悲哀切俄遇一桑門<lb/>
問其故曇恭具以告桑門曰我有兩𤓰分一相遺還以<lb/>
與母舉室驚異尋訪桑門莫知所在及父母卒曇恭並<lb/>
水漿不入口者旬日感慟嘔血絶而復蘇隆冬不著繭<lb/>
<pb n="KR2a0024_WYG_074-2a"/>
絮蔬食終身毎至忌日思慕不自堪晝夜哀慟其門外<lb/>
有冬生樹二株時忽有神光自樹而起俄見佛像及夾<lb/>
侍之儀容光顯著自門而入曇恭家人大小咸共禮拜<lb/>
乆之乃滅逺近道俗咸傳之太守王僧䖍引曇恭為功<lb/>
曹固辭不就王儉時随僧䖍在郡號為滕曽子梁天監<lb/>
元年陸璉奉使廵行風俗表言其狀曇恭有子三人皆<lb/>
有行業時有徐普濟者長沙臨湘人居䘮未𦵏而隣家<lb/>
火起延及其舍普濟號慟伏棺上以身蔽火隣人徃救<lb/>
<pb n="KR2a0024_WYG_074-2b"/>
之焚炙已悶絶累日方蘓又有建康人張悌家貧無以<lb/>
供飬以情告隣富人富人不與不勝忿遂結四人作劫<lb/>
所得衣物三劫持去實無一錢入已縣抵悌死罪悌兄<lb/>
松訴稱與弟景是前母子後母唯生悌松長不能教誨<lb/>
乞代悌死景又曰松是嫡長後母唯生悌若從法母亦<lb/>
不全亦請死母又云悌應死豈以弟罪枉及諸兄悌亦<lb/>
引分全兩兄供飬縣以上讞帝以為孝義特降死後不<lb/>
得為例<lb/>
<pb n="KR2a0024_WYG_074-3a"/>
陶季直丹陽秣陵人也祖愍祖宋廣州刺史父景仁中<lb/>
散大夫季直早慧愍祖甚愛異之嘗以四函銀列置於<lb/>
前令諸孫各取其一季直時年四歲獨不取曰若有賜<lb/>
當先父伯不應度及諸孫故不取愍祖益竒之五歲䘮<lb/>
母哀若成人初母未病令於外染衣卒後家人始贖季<lb/>
直抱之號慟聞者莫不酸感及長好學澹於榮利徵召<lb/>
不起時人號曰聘君後為望蔡令以病免時劉彦節袁<lb/>
粲以齊髙帝權盛將圖之彦節素重季直欲與謀季直<lb/>
<pb n="KR2a0024_WYG_074-3b"/>
以袁劉儒者必致顛殞固辭不赴俄而彦節等敗齊初<lb/>
為尚書比部郎時禇彦回為尚書令素與季直善頻以<lb/>
為司空司徒主簿委以府事彦囘卒尚書令王儉以彦<lb/>
囘有至行欲諡文孝公季直曰文孝是司馬道子諡恐<lb/>
其人非具美不如文簡儉從之季直又請為彦囘立碑<lb/>
始終營䕶甚有吏節再遷東莞太守在郡號為清和後<lb/>
為鎮西諮議參軍齊武帝崩明帝作相誅鋤異己季直<lb/>
不能阿意取容明帝頗忌之出為輔國長史北海太守<lb/>
<pb n="KR2a0024_WYG_074-4a"/>
邉職上佐素士罕為之者或勸季直造門致謝明帝留<lb/>
以為驃騎諮議參軍兼尚書左丞遷建安太守為政清<lb/>
静百姓便之梁䑓建為給事黄門侍郎常稱仕至二千<lb/>
石始願畢矣無為久預人間事乃辭疾還鄉里梁天監<lb/>
初就拜太中大夫武帝曰梁有天下遂不見此人十年<lb/>
卒于家季直素清苦絶倫又屏居十餘載及死家徒四<lb/>
壁子孫無以殯歛聞者莫不傷其志事云<lb/>
沈崇傃字思整吳興武康人也父懷明宋兖州刺史崇<lb/>
<pb n="KR2a0024_WYG_074-4b"/>
傃六歲丁父憂哭踊過禮及長事所生母至孝家貧常<lb/>
傭書以養天監二年太守栁惲辟為主簿崇傃從惲到<lb/>
郡還迎其母未至而母卒崇傃以不及侍疾將欲致死<lb/>
水漿不入口晝夜號哭旬日殆將絶氣兄弟謂曰殯葬<lb/>
未申遽自毁滅非全孝道也崇傃心悟乃稍進食母權<lb/>
瘞去家數里哀至輙之瘞所不避雨雪每倚墳哀慟飛<lb/>
鳥翔集夜恒有猛獸來望之有聲狀如歎息者家貧無<lb/>
以遷厝乃行乞經年始獲葬焉既而廬于墓側自以初<lb/>
<pb n="KR2a0024_WYG_074-5a"/>
行䘮禮不偹復以𦵏後更行服三年久食麥屑不噉鹽<lb/>
酢坐臥於單薦因虚腫不能起郡縣舉至孝梁武聞即<lb/>
遣中書舍人慰勉之乃詔令釋服擢補太子洗馬旌其<lb/>
門閭崇傃奉詔釋服而涕泣如居䘮固辭不受官乃除<lb/>
永寧令自以禄不及養哀思不自堪未至縣卒<lb/>
荀匠字文師潁陰人晉太保勗九世孫也祖瓊年十五<lb/>
復父仇於成都市以孝聞宋元嘉末度淮逄武陵王舉<lb/>
義為元凶追兵所殺贈員外散騎侍郎父法超仕齊為<lb/>
<pb n="KR2a0024_WYG_074-5b"/>
安復令卒官匠號慟氣絶身體皆冷至夜乃蘓既而奔<lb/>
䘮每宿江渚商侣不忍聞其哭聲梁天監元年其兄斐<lb/>
為鬱林太守征俚賊為流矢所中死於陣䘮還匠迎于<lb/>
豫章望舟投水傍人赴救僅而得全及至家貧不時𦵏<lb/>
居父憂并兄服歴四年不出廬戸自括髮不復櫛沭髮<lb/>
皆秃落哭無時聲盡則係之以泣目眥皆爛形骸枯顇<lb/>
皮骨裁連雖家人不復識郡縣以狀言武帝詔遣中書<lb/>
舍人為其除服擢為豫章王國左常侍匠雖即吉而毁<lb/>
<pb n="KR2a0024_WYG_074-6a"/>
顇逾甚外祖孫謙誡之曰主上以孝臨天下汝行過古<lb/>
人故擢汝此職非唯君父之命難拒故亦揚名後世所<lb/>
顯豈獨汝身哉匠乃拜竟以毁卒<lb/>
吉翂字彦霄馮翊蓮勺人也家居襄陽翂㓜有孝性年<lb/>
十一遭所生母憂水漿不入口殆將滅性親黨異之梁<lb/>
天監初父為吳興原鄉令為吏所誣逮詣廷尉翂年十<lb/>
五號泣衢路祈請公卿行人見者皆為隕涕其父理雖<lb/>
清白而恥為吏訊乃虚自引咎罪當大辟翂乃撾登聞<lb/>
<pb n="KR2a0024_WYG_074-6b"/>
鼓乞代父命武帝異之尚以其童㓜疑受教於人敕廷<lb/>
尉蔡法度嚴加脅誘取其欵實法度乃還寺盛陳徽纆<lb/>
厲色問曰爾求代父死敕已相許便應伏法然刀鋸至<lb/>
劇審能死不且爾童孺志不及此必為人所教姓名是<lb/>
誰若有悔異亦相聽許對曰囚雖蒙弱豈不知死可畏<lb/>
憚顧諸弟㓜藐唯囚為長不忍見父極刑自延視息所<lb/>
以内斷胷臆上干萬乗今欲殉身不測委骨泉壤此非<lb/>
細故奈何受人教邪法度知不可屈撓乃更和顔誘語<lb/>
<pb n="KR2a0024_WYG_074-7a"/>
之曰主上知尊侯無罪行當釋亮觀君神儀明秀足稱<lb/>
佳童今若轉辭幸父子同濟奚以此妙年苦求湯鑊翂<lb/>
曰凡鯤鮞螻蟻尚惜其生况在人斯豈願韲粉但父挂<lb/>
深劾必正刑書故思殞仆冀延父命翂初見囚獄掾依<lb/>
法備加桎梏法度矜之命脫其二械更令著一小者翂<lb/>
弗聽曰翂求代父死死囚豈可減乎竟不脫械法度以<lb/>
聞帝乃宥其父丹陽尹王志求其在廷尉故事并諸鄉<lb/>
居欲於歲首舉充純孝翂曰異哉王尹何量翂之薄夫<lb/>
<pb n="KR2a0024_WYG_074-7b"/>
父辱子死斯道固然若翂有靦面目當其此舉則是因<lb/>
父買名一何甚辱拒之而止年十七應辟為本州主簿<lb/>
出監萬年縣攝官朞月風化大行自雍還郢湘州刺史<lb/>
栁忱復召為主簿後秣陵鄉人裴儉丹陽郡守臧盾揚<lb/>
州中正張仄連名薦翂以為孝行純至明通易老敕付<lb/>
太常旌舉初翂以父陷罪因成悸疾後因發而卒<lb/>
甄恬字彦約中山無極人也世居江陵數歲䘮父哀感<lb/>
有若成人家人矜其小以肉汁和飯飼之恬不肯食年<lb/>
<pb n="KR2a0024_WYG_074-8a"/>
八歲嘗問其母恨生不識父遂悲泣累日忽若有見言<lb/>
形貌則其父也時以為孝感家貧養母常得珍羞及居<lb/>
䘮廬於墓側恒有鳥𤣥黄雜色集於廬樹恬哭則鳴哭<lb/>
止則止又有白鳩白雀栖宿其廬州將始興王憺表其<lb/>
行狀詔旌表門閭加以爵位恬官至安南行參軍<lb/>
趙拔扈新城人也兄震動富於財太守樊文茂求之不<lb/>
已震動怒曰無懕將及我文茂聞其語聚其族誅之拔<lb/>
扈走免亡命聚黨至社樹呪曰文茂殺拔扈兄今欲報<lb/>
<pb n="KR2a0024_WYG_074-8b"/>
之若事克斫樹處更生不克即死三宿三枿生十丈餘<lb/>
人間傳以為神附者十餘萬既殺文茂轉攻傍邑將至<lb/>
成都十餘日戰敗退保新城求降文茂黎州刺史文熾<lb/>
弟襄陽人也<lb/>
韓懷明上黨人也客居荆州十歲母患尸疰每發輒危<lb/>
殆懷明夜於星下稽顙祈禱時寒甚切忽聞香氣空中<lb/>
有人曰童子母須臾永差無勞自苦未曉而母平復鄉<lb/>
里以此異之十五䘮父幾至滅性負土成墳賻助無所<lb/>
<pb n="KR2a0024_WYG_074-9a"/>
受免䘮與鄉人郭麻俱師南陽劉虬虬嘗一日廢講獨<lb/>
居涕泣懷明竊問虬家人答云是外祖亡日時虬母亦<lb/>
已亡矣懷明聞之即日罷學還家就養虬歎曰韓生無<lb/>
丘吾之恨矣家貧肆力以供甘脆嬉怡膝下朝夕不離<lb/>
母側母年九十以夀終懷明水漿不入口一旬號哭不<lb/>
絶聲有雙白鳩巢其廬上字乳馴狎若家禽焉服釋乃<lb/>
去及除䘮蔬食終身衣衾無所改梁天監初刺史始興<lb/>
王憺表言之州累辟不就卒于家<lb/>
<pb n="KR2a0024_WYG_074-9b"/>
褚修呉郡錢塘人也父仲都善周易為當時之冠梁天<lb/>
監中歴位五經博士修少傳父業武陵王紀為揚州引<lb/>
為宣惠參軍兼限内記室修性至孝父䘮毁瘠過禮因<lb/>
患冷氣及丁母憂水漿不入口二十三日每號慟輙嘔<lb/>
血遂以毁卒<lb/>
張景仁廣平人也父梁天監初為同縣韋法所殺景仁<lb/>
時年八歲及長志在復讐普通七年遇法於公田渚手<lb/>
斬其首以祭父墓事竟詣郡自縛乞依刑法太守蔡天<lb/>
<pb n="KR2a0024_WYG_074-10a"/>
起上言於州時簡文在鎭乃下教褒美之原其罪下屬<lb/>
長蠲其一戸租調以旌孝行又天監中宣城宛陵女子<lb/>
與母同床眠母為猛獸所取女啼號隨挐猛獸行數十<lb/>
里獸毛盡落獸乃置其母而去女抱母猶有氣息經時<lb/>
乃絶鄉里言於郡縣太守蕭琮表上詔榜其門閭又霸<lb/>
城王整之姉嫁為衞敬瑜妻年十六而敬瑜亡父母舅<lb/>
姑咸欲嫁之誓而不許乃截耳置盤中為誓乃止遂手<lb/>
為亡婿種樹數百株墓前栢樹忽成連理一年許還復<lb/>
<pb n="KR2a0024_WYG_074-10b"/>
分散女乃為詩曰墓前一株栢根連復並枝妾心能感<lb/>
木頽城何足竒所住戸有䴏巢常雙飛來去後忽孤飛<lb/>
女感其偏栖乃以縷繋脚為誌後歲此鷰果復更來猶<lb/>
帶前縷女復為詩曰昔年無偶去今春猶獨歸故人恩<lb/>
既重不忍復雙飛雍州刺史西昌侯藻嘉其美節乃起<lb/>
樓於門題曰貞義衞婦之閭又表於䑓後有河東劉景<lb/>
昕事母孝謹母常病癖三十餘年一朝而瘳鄉里以為<lb/>
景昕誠感荆州刺史湘東王繹辟為主簿<lb/>
<pb n="KR2a0024_WYG_074-11a"/>
陶子鏘字海育丹陽秣陵人也父延尚書比部郎兄尚<lb/>
宋末為倖臣所怨被繫子鏘公私緣訴流血稽顙行路<lb/>
嗟傷逄謝超宗下車相訪囘入縣詣建康令勞彦遠曰<lb/>
豈忍見人昆季如此而不留心勞感之兄得釋母終居<lb/>
䘮盡禮與范雲隣雲每聞其哭聲必動容改色欲相申<lb/>
薦㑹雲卒初子鏘母嗜蓴母沒後恒以供奠梁武義師<lb/>
初至此年冬營蓴不得子鏘痛恨慟哭而絶久之乃蘇<lb/>
遂長斷蓴味<lb/>
<pb n="KR2a0024_WYG_074-11b"/>
成景儁字超范陽人也祖興仕魏為五兵尚書父安樂<lb/>
淮陽太守梁天監六年常邕和殺安樂以城内附景儁<lb/>
謀復讐因殺魏宿預城主以地南入普通六年邕和為<lb/>
鄱陽内史景儁購人刺殺之未久重購邕和家人鴆殺<lb/>
其子弟噍類俱盡武帝義之每為屈法景儁家讐既雪<lb/>
每思報効後除北豫州刺史侵魏所向必推其智勇時<lb/>
以比馬仙琕兼有政績見懷北豫州吏人樹碑紀徳卒<lb/>
諡曰忠烈云<lb/>
<pb n="KR2a0024_WYG_074-12a"/>
李慶緒字孝緒廣漢郪人也父為人所害慶緒九歲而<lb/>
孤為兄所養日夜號泣志在復讐投州將陳顯達仍於<lb/>
部伍白日手刃其仇自縳歸罪州將義而釋之梁天監<lb/>
中為東莞太守丁母憂去職廬于墓側每慟嘔血數升<lb/>
後為巴郡太守號良吏累遷衞尉封安陸縣侯益州一<lb/>
二百年無復貴仕慶緒承恩至此便欲西歸尋徙太子<lb/>
右衞率未拜而卒<lb/>
謝藺字希如陳郡陽夏人晉太傅安之八世孫也父經<lb/>
<pb n="KR2a0024_WYG_074-12b"/>
北中郎諮議參軍藺五歲時父未食乳媼欲令先飯藺<lb/>
終不進舅阮孝緒聞之歎曰此兒在家則曽子之流事<lb/>
君則藺生之匹因名曰藺稍授以經史過目便能諷誦<lb/>
孝緒每曰吾家陽元也及丁父憂晝夜號慟毁瘠骨立<lb/>
母阮氏常自守視譬抑之服闋吏部尚書蕭子顯嘉其<lb/>
至行擢為王府法曹行參軍累遷外兵記室參軍時甘<lb/>
露降士林館藺獻頌武帝嘉之有詔使製北兖州刺史<lb/>
蕭楷徳政碑又奉詔令製宣城王奉述中庸頌後為兼<lb/>
<pb n="KR2a0024_WYG_074-13a"/>
散騎常侍使魏會侯景入附境上交兵藺母既慮不得<lb/>
還感氣而卒及藺還入境夜夢不祥旦便投列馳歸及<lb/>
至號慟嘔血氣絶久之水漿不入口每哭眼耳口鼻皆<lb/>
血流經月餘日因夜臨而卒所製詩賦碑頌數十篇子<lb/>
貞<lb/>
貞字元正幼聰敏有至性祖母阮氏先苦風眩每發便<lb/>
一二日不能飲食貞時年七歲祖母不食貞亦不食往<lb/>
往如此母王氏授以論語孝經讀訖便誦八歲嘗為春<lb/>
<pb n="KR2a0024_WYG_074-13b"/>
日閑居詩從舅王筠竒之謂所親曰至如風定花猶落<lb/>
乃追步惠連矣年十三尤善左氏春秋工草𨽻蟲篆十<lb/>
四丁父艱號頓於地絶而復蘇者數矣初貞父藺以憂<lb/>
毁卒家人賓客復憂貞從父洽族兄暠乃共請華嚴寺<lb/>
長爪禪師為貞説法仍譬以母須侍養不宜毁滅乃少<lb/>
進饘粥及魏剋江陵入長安暠逃難番禺貞母出家于<lb/>
宣明寺及陳武帝受禪暠還鄉里供養貞母將二十年<lb/>
初貞在周嘗侍周武帝愛弟趙王招讀招厚禮之聞其<lb/>
<pb n="KR2a0024_WYG_074-14a"/>
獨處必晝夜涕泣私問知母在鄉乃謂曰寡人若出居<lb/>
藩當遣侍讀還家後數年招果出因辭面奏請放貞還<lb/>
帝竒招仁愛遣隨聘使杜子暉歸國是歲陳太建五年<lb/>
也始自周還時始興王叔陵為揚州刺史引祠部侍郎<lb/>
阮卓為記室辟貞為主簿尋遷府錄事參軍領丹陽丞<lb/>
貞知叔陵有異志因與卓自疎每有宴遊輒以疾辭未<lb/>
嘗參預叔陵雅重之弗之罪也及叔陵肆逆唯貞與卓<lb/>
不坐再遷南平王友掌記室事府長史汝南周確新除<lb/>
<pb n="KR2a0024_WYG_074-14b"/>
都官尚書請貞為讓表後主覽而竒之及問知貞所作<lb/>
因敇舍人施文慶曰謝貞在王家未有禄秩可賜米百<lb/>
石以母憂去職頃之敇起還府累啓固辭敇不許貞哀<lb/>
毁羸瘠終不能之官舍吏部尚書姚察與貞友善及貞<lb/>
病篤問以後事貞曰孤子舋禍所集將隨灰壤族子凱<lb/>
等粗自成立己有疏付之此固不足仰塵厚徳弱兒年<lb/>
甫六歲名靖字依仁情累所不能忘敢以為託是夜卒<lb/>
後主問察曰謝貞有何親屬察以靖答即敇長給衣糧<lb/>
<pb n="KR2a0024_WYG_074-15a"/>
初貞之病有遺疏告族子凱氣絶之後若依僧家尸陁<lb/>
林法是吾所願正恐過為獨異可用薄板周身載以露<lb/>
車覆以草席坎山次而埋之又靖年尚小未閲人事但<lb/>
可三月施小床設香水盡卿兄弟相厚之情即除之無<lb/>
益之事勿為也<lb/>
殷不害字長卿陳郡長平人也祖汪齊豫章王行參軍<lb/>
父髙明梁尚書兵部郎不害性至孝居父憂過禮由是<lb/>
少知名家世儉約居甚貧寠有弟五人皆㓜弱不害事<lb/>
<pb n="KR2a0024_WYG_074-15b"/>
老母養小弟勤劇無所不至士大夫以篤行稱之年十<lb/>
七仕梁為廷尉平長於政事兼飾以儒術名法有輕重<lb/>
不便者輒上書言之多見納用大同五年兼東宫通事<lb/>
舍人時朝政多委東宫不害與舍人庾肩吾直日奏事<lb/>
梁武帝嘗謂肩吾曰卿是文學之士吏事非卿所長何<lb/>
不使殷不害來邪其見知如此簡文以不害善事親賜<lb/>
其母蔡氏錦裙襦氈席被褥單複畢備侯景之亂不害<lb/>
從簡文入䑓及臺城陷簡文在中書省景帶甲將兵入<lb/>
<pb n="KR2a0024_WYG_074-16a"/>
朝陛見過謁簡文左右甚不遜侍衞者莫不驚恐辟易<lb/>
唯不害與中庶子徐摛侍側不動簡文為景所幽遣人<lb/>
請不害與居處景許之不害供侍益謹梁元帝立以不<lb/>
害為中書郎兼廷尉卿魏平江陵失母所在時甚寒雪<lb/>
凍死者塡滿溝壑不害行哭尋求聲不暫輟過見死人<lb/>
溝中即投身捧視舉體凍僵水漿不入口者七日始得<lb/>
母屍憑屍而哭每輒氣絶行路皆為流涕即江陵權殯<lb/>
與王襃庾信俱入長安自是蔬食布衣枯槁骨立見者<lb/>
<pb n="KR2a0024_WYG_074-16b"/>
莫不哀之太建七年自周還陳除司農卿遷晉陵太守<lb/>
在郡感疾詔以光禄大夫徵還養疾後主即位加給事<lb/>
中初不害之還也周留其長子僧首因居關中禎明三<lb/>
年陳亡僧首來迎不害道卒年八十五不害弟不佞<lb/>
不佞字季卿少立名節居父䘮以至孝稱好讀書尤長<lb/>
吏術梁承聖初為武康令時兵荒饑饉百姓流移不佞<lb/>
循撫招集襁負至者以千數會魏剋江陵而母卒道路<lb/>
隔絶久不得奔赴四載之中晝夜號泣居處飲食常為<lb/>
<pb n="KR2a0024_WYG_074-17a"/>
居䘮之禮陳武帝受禪除婁令至是第四兄不齊始於<lb/>
江陵迎母䘮柩歸𦵏不佞居處之節如始聞問若此者<lb/>
又三年身自負土手植松栢每歲時伏臘必三日不食<lb/>
文帝時兼尚書右丞遷東宫通事舍人及廢帝嗣立宣<lb/>
帝為太傳錄尚書輔政甚為朝望所歸不佞素以名節<lb/>
自立又受委東宫乃與僕射到仲舉中書舍人劉師知<lb/>
尚書左丞王暹等謀矯詔出宣帝衆人猶豫未敢先發<lb/>
不佞乃馳詣相府面宣詔㫖令相王還第及事發仲舉<lb/>
<pb n="KR2a0024_WYG_074-17b"/>
等皆伏誅宣帝雅重不佞特赦之免其官而已及即位<lb/>
以為軍師始興王諮議參軍後兼尚書左丞加通直散<lb/>
騎常侍卒官不佞兄不疑不占不齊並早亡事第二寡<lb/>
嫂張氏甚謹所得禄奉不入私室長子梵童位尚書金<lb/>
部郎<lb/>
司馬暠字文昇河内溫人也高祖柔之晉侍中以南頓<lb/>
王孫紹齊文獻王攸後父子産即梁武帝之外兄也位<lb/>
岳陽太守暠幼聰警有至性年十二丁内艱哀慕過禮<lb/>
<pb n="KR2a0024_WYG_074-18a"/>
水漿不入口殆經一旬每號慟必至悶絶父母喻之令<lb/>
進粥然猶毁瘠骨立服闋以姻戚子弟入問訊梁武帝<lb/>
見其羸疾歎息久之字其小字謂其父曰昨見羅兒面<lb/>
顔顦顇使人惻然便是不墜家風為有子矣後累遷正<lb/>
員郎丁父艱哀毁愈甚廬于墓側日進薄麥粥一升墓<lb/>
在新林連接山阜舊多猛獸暠結廬數載豺狼絶迹常<lb/>
有兩鳩栖宿廬所馴狎異常承聖中除太子庶子魏剋<lb/>
江陵隨例入長安而梁宗屠戮太子殯瘞失所及周受<lb/>
<pb n="KR2a0024_WYG_074-18b"/>
禪暠以宫臣乃抗表求還江陵改𦵏辭甚酸切周朝優<lb/>
詔答之即敕荆州以禮安厝陳太建八年自周還宣帝<lb/>
特降殊禮歴位通直散騎常侍太中大夫卒有集十卷<lb/>
子延義字希忠少沉敏好學初隨父入闗丁母憂䘮過<lb/>
于禮及暠還都延義乃躬負靈櫬晝伏宵行冒履冰霜<lb/>
手足皸瘃至都遂致攣廢數年乃愈位司徒從事中郎<lb/>
張昭字徳明吳郡吳人也㓜有孝性父熯常患消渴嗜<lb/>
鮮魚昭乃身自結網捕魚以供朝夕弟乾字𤣥明聰敏<lb/>
<pb n="KR2a0024_WYG_074-19a"/>
好學亦有至性及父卒兄弟並不衣綿帛不食鹽酢日<lb/>
唯食一升麥屑粥每一感慟必致歐血隣里聞之皆為<lb/>
涕泣父服未終母陸氏又卒兄弟遂六年哀毁形容骨<lb/>
立家貧未得大葬遂布衣蔬食十有餘年杜門不出屏<lb/>
絶人事時衡陽王伯信臨郡舉乾孝廉固辭不就兄弟<lb/>
並因毁成疾昭一眼失明乾亦中冷苦癖年並未五十<lb/>
終于家子𦙍俱絶宣帝時有太原王知𤣥者僑居㑹稽<lb/>
剡縣居家以孝聞及丁憂哀毁而卒帝嘉之詔改所居<lb/>
<pb n="KR2a0024_WYG_074-19b"/>
靑苦里為孝家里<lb/>
論曰自澆風一起人倫毁薄蓋抑引之教導俗所先變<lb/>
里旌閭義存勸奨是以漢世士務修身故忠孝成俗至<lb/>
于乗軒服冕非此莫由晉宋以來風衰義缺刻身厲行<lb/>
事薄膏腴若使孝立閨庭忠被史䇿多發溝畎之中非<lb/>
出衣簪之下以此而言聲教不亦卿大夫之恥乎<lb/>
　<lb/>
　南史卷七十四<lb/>
<pb n="KR2a0024_WYG_074-20a"/>
　南史卷七十四考證<lb/>
吉翂傳冀延父命○監本缺冀字今増入<lb/>
甄恬傳又有白鳩白雀栖宿其廬○一本無白鳩二字<lb/>
褚脩傳脩少傳父業○梁書此下有兼通孝經論語善<lb/>
　尺牘頗解文章數語<lb/>
謝藺傳旦便投列馳歸○列一本作劾<lb/>
殷不害傳大同五年兼東宫通事舍人○監本缺事字<lb/>
　今从閣本増正<lb/>
<pb n="KR2a0024_WYG_074-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷七十四考證<lb/>
</p>
<p>
</p>
  </div>
</body>
</text>
</TEI>
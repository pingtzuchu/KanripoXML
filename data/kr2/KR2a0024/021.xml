<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷二十一</head> <lb/>
    <p>
<pb n="KR2a0024_WYG_021-1a"/>
欽定四庫全書<lb/>
　南史卷二十一<lb/>
　　唐　　　李　　　延　　　夀　　　撰<lb/>
　列傳第十一<lb/>
　　王𢎞<hi>子錫子微𢎞弟</hi>　<hi>錫弟僧逹/微兄逺</hi>　<hi>曽孫融祐逺子僧</hi>
　　　　<hi>僧祐子籍冲子瑒</hi>　<hi>𢎞從孫曕/瑜</hi>　<hi>𢎞𤣥孫冲</hi>
王𢎞字休元琅邪臨沂人也曽祖導晋丞相祖洽中領<lb/>
軍父珣司徒𢎞少好學以清悟知名弱冠為㑹稽王道<lb/>
<pb n="KR2a0024_WYG_021-1b"/>
子驃騎主簿珣頗好積聚財物布在人間及薨𢎞悉燔<lb/>
劵書一不收責其餘舊業悉委諸弟時内外多難在喪<lb/>
者皆不得終其哀惟𢎞徴召一無所就桓𤣥剋建業收<lb/>
道子付廷尉臣吏莫敢瞻送𢎞時尚居喪獨道側拜辭<lb/>
攀車涕泣論者稱焉宋武帝召補鎮軍諮議参軍以功<lb/>
封華容縣五等侯累遷太尉左長史從北征前鋒已平<lb/>
洛陽而未遣九錫𢎞銜使還都諷朝廷時劉穆之掌留<lb/>
任而㫖乃從北來穆之愧懼發病遂卒宋國建為尚書<lb/>
<pb n="KR2a0024_WYG_021-2a"/>
僕射掌選領彭城太守奏彈世子左衛率謝靈運為軍<lb/>
人桂興滛其嬖妾靈運殺興棄屍洪流御史中丞王淮<lb/>
之曽不弹舉武帝答曰端右肅正風軌誠副所期自今<lb/>
以為永制於是免靈運官後遷江州刺史省賦簡役百<lb/>
姓安之永初元年以佐命功封華容縣公三年入朝進<lb/>
號衛将軍開府儀同三司帝因宴集曰我布衣始望不<lb/>
至此傅亮之徒並撰辭欲盛穪功徳𢎞率爾對曰此所<lb/>
謂天命求之不可得推之不可去時穪其簡舉少帝景<lb/>
<pb n="KR2a0024_WYG_021-2b"/>
平二年徐羡之等謀廢立召𢎞入朝文帝即位以定策<lb/>
安社稷進位司空封建安郡公固辭見許進號車騎大<lb/>
将軍開府刺史如故徐羡之等以廢弑罪将及誅𢎞以<lb/>
非首謀且弟曇首又為上所親委事将發宻使報𢎞羡<lb/>
之既誅遷侍中司徒揚州刺史録尚書事給班劒三十<lb/>
人上西征謝晦與彭城王義恭居守入住中書下省引<lb/>
隊仗出入司徒府權置參軍元嘉五年春大旱𢎞引咎<lb/>
遜位先是彭城王義康為荆州刺史鎮江陵平陸令河<lb/>
<pb n="KR2a0024_WYG_021-3a"/>
南成粲與𢎞書誡以盈滿兼陳彭城王宜入知朝政竟<lb/>
陵衡陽冝出據列藩𢎞由是固自陳請乃遷為衛將軍<lb/>
開府儀同三司六年𢎞又上表陳彭城王宜入輔并求<lb/>
觧州義康由是代𢎞為司徒與之分録𢎞又辭分録𢎞<lb/>
博練政體留心庶事斟酌時冝每存優允與八座丞郎<lb/>
疏曰同伍犯法無人士不罪之科然每至詰謫輒有請<lb/>
訴若常垂恩宥則法廢不行依事糾責則物以為苦恐<lb/>
宜更為其制時議多不同𢎞以為謂之人士便無庶人<lb/>
<pb n="KR2a0024_WYG_021-3b"/>
之坐署為庶人輒受人士之罰不其頗歟謂人士可不<lb/>
受同伍之謫取罪其奴客庸何傷邪無奴客可令輸贖<lb/>
有修身閭閻與羣小實隔又或無奴僮為衆所明者官<lb/>
長二千石便親臨列上依事遣判又主守偷五疋常偷<lb/>
四十疋並加大辟議者咸以為重𢎞以為小吏無知臨<lb/>
財易昧或由踈慢事蹈重科宜進主守偷十疋常偷五<lb/>
十疋死四十疋降以補兵至于官長以上荷蒙榮禄冐<lb/>
利五疋乃已為𢎞士人至此何容復加哀矜且此軰人<lb/>
<pb n="KR2a0024_WYG_021-4a"/>
士可殺不可謫謂冝奏聞决之聖㫖文帝從𢎞議𢎞又<lb/>
上言舊制人年十三半役十六全役今四方無事應存<lb/>
消息請以十五至十六為半丁十七為全丁從之及弟<lb/>
曇首亡文帝嗟悼不已見𢎞流涕歔欷𢎞斂容而已既<lb/>
而彭城王義康言於帝曰曇首既為家寳又為國器𢎞<lb/>
情不稱何也帝曰賢者意不可度其見體亮如此九年<lb/>
進位太保領中書監餘如故其年薨贈太保中書監給<lb/>
節加羽葆鼓吹増班劒為六十人諡曰文昭公配食武<lb/>
<pb n="KR2a0024_WYG_021-4b"/>
帝廟庭𢎞既人望所宗造次必存禮法凡動止施為及<lb/>
書翰儀體後人皆依放之謂為王太保家法雖歴藩輔<lb/>
而不營財利薨亡之後家無餘業而輕率少威儀客有<lb/>
疑其諱者𢎞曰家諱與蘇子髙同性𥚹隘人有忤意輒<lb/>
加詈辱少嘗摴蒱公城子野舍及後當權有人就𢎞求<lb/>
縣此人嘗以蒱戲得罪𢎞詰之曰君得錢㑹戲何用禄<lb/>
為答曰不審公城子野何所在𢎞黙然自領選及當朝<lb/>
總録将加榮爵於人者每先呵責譴辱之然後施行若<lb/>
<pb n="KR2a0024_WYG_021-5a"/>
羙相盼接語欣懽者必無所諧人問其故答曰王爵既<lb/>
加於人又相撫勞便成與主分功此所謂姦以事君者<lb/>
也若求者絶官叙之分既無以為惠又不㣲借顔色即<lb/>
大成怨府亦鄙薄所不任問者悦伏子錫嗣<lb/>
錫字寡光位太子左衛率江夏内史髙自位遇太尉江<lb/>
夏王義恭當朝錫箕踞大坐殆無推敬卒子僧亮嗣齊<lb/>
受禪降爵為侯僧亮弟僧衍位侍中僧衍弟僧逹<lb/>
僧逹幼聡敏𢎞為揚州時僧逹六七嵗遇有通訟者竊<lb/>
<pb n="KR2a0024_WYG_021-5b"/>
覽其詞謂為有理及大訟者亦進𢎞意其小留左右僧<lb/>
逹為申理闇誦不失一句兄錫質訥乏風采文帝聞僧<lb/>
逹早慧召見徳陽殿應對閑敏上甚知之妻以臨川王<lb/>
義慶女少好學善属文為太子舍人坐属疾而於揚列<lb/>
橋觀鬬鴨為有司所糾原不問性好鷹犬與閭里少年<lb/>
相馳逐又躬自屠牛義慶聞之令周旋沙門慧觀造而<lb/>
觀之僧逹陳書滿席舉論文義慧觀酬答不暇深相稱<lb/>
羙訴家貧求郡文帝欲以為秦郡吏部郎庾仲文曰王<lb/>
<pb n="KR2a0024_WYG_021-6a"/>
𢎞子既不宜作秦郡僧達亦不堪莅人乃止遷太子洗<lb/>
馬母憂去職與兄錫不協錫罷臨海郡還送故及奉禄<lb/>
百萬以上僧達一夕令奴輦取無餘服闋為宣城太守<lb/>
性好游獵而山郡無事僧逹肆意馳騁或五日三日方<lb/>
歸受辭辯訟多在獵所人或逢不識問府君所在僧逹<lb/>
且曰在近其後徙義興及元凶弑立孝武發尋陽沈慶<lb/>
之謂人曰王僧逹必來赴義人問其所以慶之曰虜馬<lb/>
飲江王出赴難見其在先帝前議論開張執意明决以<lb/>
<pb n="KR2a0024_WYG_021-6b"/>
此言之其必至也僧達尋至孝武即以為長史及即位<lb/>
為尚書右僕射僧逹自負才地三年間便望宰相嘗答<lb/>
詔曰亡父亡祖司徒司空其自負若此後為護軍將軍<lb/>
不得志乃求徐州上不許固陳乃以為吴郡太守時朞<lb/>
歳五遷彌不得意吴郭西䑓寺多富沙門僧逹求湏不<lb/>
稱意乃遣主簿顧曠率門義劫寺内沙門竺法瑶得數<lb/>
百萬荆江夏反叛加僧逹置佐領兵臺符聴置千人而<lb/>
輒立三十隊隊八十人立宅於吴多役功力坐免官後<lb/>
<pb n="KR2a0024_WYG_021-7a"/>
孝武獨召見慠然了不陳遜唯張目而視及出帝歎曰<lb/>
王僧逹非狂如何乃戴面向天子後顔師伯詣之僧逹<lb/>
慨然曰大丈夫寧當玉碎安可以沒沒求活師伯不答<lb/>
逡廵便退初僧逹為太子洗馬在東宫爱念軍人朱靈<lb/>
寳及出為宣城靈寳己長僧逹詐列死亡寄宣城左永<lb/>
之籍注以為子改名元序啓文帝以為武陵國典衛令<lb/>
又以補竟陵國典書令建平國中軍將軍孝建元年事<lb/>
發又加禁錮表謝言不能因依左右傾意權貴上愈怒<lb/>
<pb n="KR2a0024_WYG_021-7b"/>
僧逹族子確少羙姿容僧達與之私欵確叔父休為永<lb/>
嘉太守當将確之郡僧達欲逼留之確知其意避不徃<lb/>
僧達潜於所住屋後作大阬欲誘確來别殺埋之從弟<lb/>
僧虔知其謀禁呵乃止御史中丞劉瑀奏請収案上不<lb/>
許二年除太常意尤不悦頃之上表觧職文㫖抑揚侍<lb/>
中何偃以其言不遜啓付南䑓又坐免官先是何尚之<lb/>
致仕復膺朝命於宅設八關齋大集朝士自行香次至<lb/>
僧逹曰願郎且放鷹犬勿復游獵僧達答曰家飬一老<lb/>
<pb n="KR2a0024_WYG_021-8a"/>
狗放無䖏去已復還尚之失色大明中以歸順功封寧<lb/>
陵縣五等侯累遷中書令黄門郎路瓊之太后兄慶之<lb/>
孫也宅與僧逹門並嘗盛車服詣僧逹僧達将獵已改<lb/>
服瓊之就坐僧逹了不與語謂曰身昔門下騶人路慶<lb/>
之者是君何親遂焚瓊之所坐牀太后怒泣涕於帝曰<lb/>
我尚在而人陵之我死後乞食矣帝曰瓊之年少無事<lb/>
詣王僧達門見辱乃其宜耳僧達貴公子豈可以此加<lb/>
罪乎太后又謂帝曰我終不與王僧達俱生先是南彭<lb/>
<pb n="KR2a0024_WYG_021-8b"/>
城蕃縣人髙闍沙門釋曇標道方等共相誑惑自言有<lb/>
鬼神龍鳯之瑞常聞簫鼓音與秣陵人藍宕期等謀為<lb/>
亂又結殿中將軍苗乞食等起兵攻宫門事發凡黨與<lb/>
死者數十人僧達屢經犯忤以為終無悛心因髙闍事<lb/>
䧟之收付廷尉於獄賜死時年三十六帝亦以為恨謂<lb/>
江夏王義恭曰王僧達遂不免死追思太保餘烈使人<lb/>
慨然於是詔太保華容文昭公門爵國姻一不貶絶時<lb/>
有蘇寳者名寳生本寒門有文義之羙官至南䑓侍御<lb/>
<pb n="KR2a0024_WYG_021-9a"/>
史江寧令坐知髙闍謀反不即聞啓亦伏誅僧達子道<lb/>
琰徙新安元徽中為廬陵内史未至郡卒子融<lb/>
融字元長少而神眀警慧母臨川太守謝恵宣女性敦<lb/>
敏教融書學博渉有文才從叔儉謂人曰此児至四十<lb/>
名位自然及祖舉秀才累遷太子舍人以父宦不通弱<lb/>
年便欲紹興家業啓齊武帝求自試遷祕書丞従叔儉<lb/>
初有儀同之授贈儉詩及書儉甚竒之笑謂人曰穰侯<lb/>
印詎便可觧歴丹陽丞中書郎永眀末武帝欲北侵使<lb/>
<pb n="KR2a0024_WYG_021-9b"/>
毛惠秀畫漢武北伐圖融因此上疏開張北侵之議圖<lb/>
成上置琅邪城射堂壁上游幸輒觀焉九年芳林園禊<lb/>
宴使融為曲水詩序當時稱之上以融才辯使兼主客<lb/>
接魏使房景髙宋弁弁見融年少問主客年幾融曰五<lb/>
十之年乆踰其半景髙又云在北聞主客曲水詩序勝<lb/>
延年實願一見融乃示之後日宋弁於瑶池堂謂融曰<lb/>
昔觀相如封禅以知漢武之徳今覧王生詩序用見齊<lb/>
主之盛融曰皇家盛眀豈直比蹤漢武更慙鄙製無以<lb/>
<pb n="KR2a0024_WYG_021-10a"/>
逺匹相如上以魏所送馬不穪使融問之曰秦西冀北<lb/>
實多駿驥而魏之良馬乃駑不若将旦旦信誓有時而<lb/>
爽駉駉之牧遂不能嗣宋弁曰當是不習地土融曰周<lb/>
穆馬迹徧於天下若騏騮之性因地而遷則造父之策<lb/>
有時而躓弁曰王主客何為勤勤於千里融曰卿國既<lb/>
異其優劣聊𣸪相訪若千里斯至聖上當駕鼓車弁曰<lb/>
向意既湏必不能駕鼓車也融曰買死馬之骨亦以郭<lb/>
隗之故弁不能答融躁於名利自恃人地三十内望為<lb/>
<pb n="KR2a0024_WYG_021-10b"/>
公輔初為司徒法曹詣王僧祐因遇沈昭畧未相識昭<lb/>
畧屢顧盼謂主人曰是何年少融殊不平謂曰僕出於<lb/>
扶桑入於暘谷照耀天下誰云不知而卿此問昭畧云<lb/>
不知許事且食蛤蜊融曰物以羣分方以類聚君長東<lb/>
隅居然應嗜此族其髙自標置如此及為中書郎嘗撫<lb/>
案歎曰為爾寂寂鄧禹笑人行遇朱雀桁開路人填塞<lb/>
乃搥車壁曰車中乃可無七尺車前豈可乏八騶及魏<lb/>
軍動竟陵王子良於東府募人板融寕朔将軍軍主融<lb/>
<pb n="KR2a0024_WYG_021-11a"/>
文辭捷速有所造作援筆可待子良特相友好晚節大<lb/>
習騎馬招集江西傖楚數百人並有幹用融特為謀主<lb/>
武帝病篤蹔絶子良在殿内太孫未入融戎服絳衫於<lb/>
中書省閤口斷東宫仗不淂進欲矯詔立子良詔草已<lb/>
立上重蘇朝事委西昌侯鸞梁武謂范雲曰左手據天<lb/>
下圖右手刎其喉愚夫不為主上大漸國家自有故事<lb/>
道路籍籍将有非常之舉卿聞之乎雲不敢答俄而帝<lb/>
崩融乃䖏分以子良兵禁諸門西昌侯聞急馳到雲龍<lb/>
<pb n="KR2a0024_WYG_021-11b"/>
門不得進乃曰有敕召我仍排而入奉太孫登殿命左<lb/>
右扶出子良指麾音響如鍾殿内無不從命融知不遂<lb/>
乃釋服還省歎曰公誤我鬰林深怨融即位十餘日收<lb/>
下廷尉獄使中丞孔珪倚為奏曰融姿性剛險立身浮<lb/>
競動迹驚羣抗言異類近塞外㣲塵苦求将領遂招納<lb/>
不逞扇誘荒傖狡弄威聲専行權利反覆唇齒之間傾<lb/>
動頰舌之内威福自己無所忌憚誹謗朝政歴毁王公<lb/>
謂已才流無所推下事暴逺近使融依源據答融辭曰<lb/>
<pb n="KR2a0024_WYG_021-12a"/>
囚實頑蔽觸行多愆但夙忝門素淂奉教君子爰自總<lb/>
髮迄将立年州閭鄉黨見許愚昚過蒙大行皇帝奨育<lb/>
之恩又荷文皇帝識擢之重司徒公賜預士林安陸王<lb/>
曲垂盼接前後陳伐虜之計亦仰簡先朝今段犬羊乍<lb/>
擾令囚草撰符詔及司徒宣敕招募同例非一實以戎<lb/>
事不小不敢承教續蒙軍號賜使招集銜敕而行非敢<lb/>
虚扇且張弄威聲應有形迹專行權利又無贓賄反覆<lb/>
唇齒之間未審悉與誰言傾動頰舌之内不容都無主<lb/>
<pb n="KR2a0024_WYG_021-12b"/>
此自上甘露頌及銀甕啓三日詩序接虜使語辭竭思<lb/>
稱揚得非誹謗囚才分本劣謬被策用悚怍之情夙宵<lb/>
兢惕自循自省並愧流言伏惟明皇臨宇普天蒙澤戊<lb/>
寅赦恩輕重必宥百日曠期始蒙旬日一介罪身獨嬰<lb/>
憲劾融被收朋友部曲參問北寺相繼於道請救於子<lb/>
良子良不敢救西昌侯故争不得詔於獄賜死時年二<lb/>
十七臨死歎曰我若不為百嵗老母當吐一言融意欲<lb/>
指斤帝在東宫時過失也先是太學生會稽魏凖以才<lb/>
<pb n="KR2a0024_WYG_021-13a"/>
學為融所賞既欲奉子良而凖鼓成其事太學生虞羲<lb/>
邱國賔竊相謂曰竟陵才弱王中書無斷敗在眼中矣<lb/>
及融誅召凖入舍人省詰問遂懼而死舉體皆青時人<lb/>
以凖膽破融文集行於世<lb/>
㣲字景𤣥𢎞弟光禄大夫孺之子也少好學善属文工<lb/>
書兼解音律及醫方卜筮隂陽數術之事宋文帝賜以<lb/>
名蓍初為始興王友父憂去職㣲素無宦情服闋除南<lb/>
平王鑠右軍諮議叅軍仍為中書侍郎時兄逺免官歴<lb/>
<pb n="KR2a0024_WYG_021-13b"/>
年㣲歎曰我兄無事而屏廢我何得而叨忝踰分文帝<lb/>
即以逺為先禄勲微為文好古言頗抑揚袁淑見之謂<lb/>
為訴屈吏部尚書江湛舉微為吏部郎㣲確乎不拔時<lb/>
論者或云微之見舉廬江何偃亦叅其議偃慮為㣲所<lb/>
咎與之書自陳㣲報書深言塵外之適其從弟僧綽宣<lb/>
文帝㫖使就職因留之宿㣲妙觧天文知當有大故獨<lb/>
與僧綽仰視謂曰此上不欺人非智者其孰能免之遂<lb/>
辭不就尋有元凶之變㣲常住門屋一間尋書玩古遂<lb/>
<pb n="KR2a0024_WYG_021-14a"/>
足不履地終日端坐牀席皆生塵埃唯當坐䖏獨净弟<lb/>
僧謙亦有才譽為太子舍人遇疾㣲躬自䖏療而僧謙<lb/>
服藥失度遂卒深自咎恨發病不復自療哀痛僧謙不<lb/>
能已以書告靈僧謙卒後四旬而㣲終遺令薄葬不設<lb/>
轜旐鼓挽之屬施五尺牀為靈二宿便毁以常所弹琴<lb/>
置牀上何長史偃來以琴與之無子家人遵之所著文<lb/>
集傳於世贈祕書監㣲兄逺字景舒位光禄勲時人謂<lb/>
逺如屏風屈曲從俗能蔽風露言能不乖物理也<lb/>
<pb n="KR2a0024_WYG_021-14b"/>
逺子僧祐字𦙍宗幼聰悟叔父㣲撫其首曰児神明意<lb/>
用當不作率爾人雅為從兄儉所重每鳴笳列騶到其<lb/>
門候之僧祐輒稱疾不前儉曰此吾之所望於若人也<lb/>
世皆推儉之爱名徳而重僧祐之不趨勢也未弱冠頻<lb/>
經憂居䘮至孝服闋髮落畧盡殆不立冠帽舉秀才為<lb/>
驃騎法曹羸瘠不堪受命雅好博古善老莊不尚繁華<lb/>
工草隸善鼓琴亭然獨立不交當世沛國劉瓛聞風而<lb/>
悦上書薦之為著作佐郎遷司空祭酒謝病不與公卿<lb/>
<pb n="KR2a0024_WYG_021-15a"/>
游齊髙帝謂王儉曰卿從可謂朝隐答曰臣從非敢妄<lb/>
同髙人直是爱閑多病耳經贈儉詩云汝家在市門我<lb/>
家在南郭汝家饒賔侣我家多鳥雀儉時聲髙一代賔<lb/>
客填門僧祐不為之屈時人嘉之稍遷晋安王文學而<lb/>
陳郡袁利為友時人以為妙選齊武帝數閲武僧祐獻<lb/>
講武賦王儉借觀不與竟陵王子良聞其工琴於坐取<lb/>
琴進之不從命永明末為太子中舍人在直屬疾不待<lb/>
對人輒去中丞沈約弹之云肆情運氣不顧朝典揚眉<lb/>
<pb n="KR2a0024_WYG_021-15b"/>
闊歩直轡髙驅坐贖論時何點王思逺之徒請交並不<lb/>
降意自天子至於侯伯未嘗與一人游卒於黄門郎子<lb/>
籍<lb/>
籍字文海仕齊為餘杭令政化如神善於擿伏自下莫<lb/>
能欺也性頗不儉俄然為百姓所訟又為錢塘縣下車<lb/>
布政咸謂數十年來未之有也籍好學有才氣為詩慕<lb/>
謝靈運至其合也殆無愧色時人咸謂康樂之有王籍<lb/>
如仲尼之有邱明老𥅆之有嚴周梁天監中為輕車湘<lb/>
<pb n="KR2a0024_WYG_021-16a"/>
東王諮議叅軍隨府㑹稽郡至若邪溪賦詩云蟬噪林<lb/>
逾静鳥鳴山更幽劉<g n="孑*_焉-正+?">]□</g>見之擊節不能己巳以公事免<lb/>
及為中散大夫彌忽忽不樂乃至徒行市道不擇交游<lb/>
有時塗中見相識輒以笠傘覆面後為作唐侯相小邑<lb/>
寡事彌不樂不理縣事人有訟者鞭而遣之未幾而卒<lb/>
籍又甚工草書筆勢遒放盖孔琳之流亞也湘東王集<lb/>
其文為十卷云<lb/>
瞻字思範𢎞從孫也祖柳字休季位光禄大夫東亭侯<lb/>
<pb n="KR2a0024_WYG_021-16b"/>
父猷字世倫位侍中光禄大夫瞻年六歳從師時有伎<lb/>
經門過同業皆出觀瞻獨不視習業如初從父僧逺聞<lb/>
而異之謂其父猷曰大宗不衰寄之此子年十二居父<lb/>
憂以孝聞服闋襲封東亭侯後頗好逸游為閭里患以<lb/>
輕薄稱及長折節修士操渉獵書記善碁工射厯位驃<lb/>
騎将軍王晏長史晏誅出為晋陵太守潔已為政妻子<lb/>
不免飢寒時號廉平王敬則作亂瞻赴都敬則經晋陵<lb/>
郡人多附之敬則敗䑓軍討賊黨瞻言愚人易動不足<lb/>
<pb n="KR2a0024_WYG_021-17a"/>
窮法齊明帝從之所全萬數遷御史中丞梁䑓建為侍<lb/>
中吏部尚書性率亮居選部所舉多行其意頗嗜酒每<lb/>
飲或彌日而精神朗贍不廢簿領梁武每稱瞻有三術<lb/>
射棊酒也卒諡康侯子長𤣥早卒𢎞四弟虞柳孺曇首<lb/>
虞字休仲位廷尉卿虞子深字景度有羙名位新安太<lb/>
守柳<g n="孑*_焉-正+?">]□</g>事列於前曇首别卷<lb/>
沖字長深𢎞𤣥孫也祖僧衍位侍中父茂璋字𦙍光仕<lb/>
梁位給事黄門侍郎沖母梁武帝妹新安公主卒於齊<lb/>
<pb n="KR2a0024_WYG_021-17b"/>
世武帝深鍾爱沖賜爵東安亭侯累遷侍中南郡太守<lb/>
習於法令政號平理雖無赫赫之譽乆而見思曉音樂<lb/>
習歌儛善與人交貴游之中聲名籍甚侯景之亂元帝<lb/>
承制沖求觧南郡讓王僧辯并獻女伎十人以助軍賞<lb/>
侯景平授丹陽尹魏平江陵敬帝為太宰承制以沖為<lb/>
左長史紹泰中累遷光禄大夫尚書左僕射開府儀同<lb/>
三司給扶陳武帝受禪領太子少傅加特進左光禄大<lb/>
夫領丹陽尹參撰律令帝以沖前代舊臣特申長幼之<lb/>
<pb n="KR2a0024_WYG_021-18a"/>
敬文帝即位益加尊重嘗從幸司空徐度宅宴筵之上<lb/>
賜以几光大元年薨年七十六贈司空諡曰元簡沖有<lb/>
子三十人並致通官第十二子瑒<lb/>
瑒字子瑛沉静有器局羙風儀梁元帝時位太子中庶<lb/>
子陳武帝入輔以為司徒左長史文帝即位累遷太子<lb/>
中庶子散騎常侍侍中父沖嘗為瑒辭領中庶子文帝<lb/>
顧沖曰所以久留瑒於承華正欲使太子㣲有瑒風法<lb/>
耳宣帝即位厯中書令吏部尚書瑒性寛和務清静無<lb/>
<pb n="KR2a0024_WYG_021-18b"/>
所抑揚遷尚書左僕射加侍中叅選事瑒居家篤睦每<lb/>
嵗時饋遺徧及近親敦誘諸弟禀其規訓卒贈特進諡<lb/>
曰光子<lb/>
瑒弟瑜字子珪亦知名羙容儀年三十官至侍中永定<lb/>
元年使齊以陳郡袁憲為副齊以王琳故囚之齊文宣<lb/>
每行載死囚以從齊人呼曰供御囚每佗怒則召殺之<lb/>
瑜及憲並危殆者數矣齊僕射楊遵彦每救護之天嘉<lb/>
二年還朝復為侍中卒諡曰貞子<lb/>
<pb n="KR2a0024_WYG_021-19a"/>
論曰語云不有君子其能國乎晋自中原沸騰介居江<lb/>
左以一隅之地抗衡上國年移三百盖有憑焉其初諺<lb/>
云王與馬共天下盖王氏人倫之盛實始是矣及夫休<lb/>
元弟兄並舉棟梁之任下逮世嗣無虧文雅之風其所<lb/>
以簪纓不替豈徒然也僧逹猖狂成性元長躁競不止<lb/>
<hi>闕</hi>
　<lb/>
　<lb/>
<pb n="KR2a0024_WYG_021-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷二十一<lb/>
<pb n="KR2a0024_WYG_021-20a"/>
　南史卷二十一考證<lb/>
列傳第十一王𢎞子錫錫弟僧達○弟監本訛子今改<lb/>
　正<lb/>
王錫傳錫箕踞大坐殆無推敬卒子僧亮嗣○此子字<lb/>
　承𢎞而言或因此不查宋書而遂以為錫子因稱僧<lb/>
　達為孫幷疑僧達傳兄錫為訛誤矣<lb/>
王僧逹傳寄宣城左永之籍注以為子○之籍監本作<lb/>
　籍之今改从宋書<lb/>
<pb n="KR2a0024_WYG_021-20b"/>
王瞻傳為侍中吏部尚書性率亮居選部所舉多行其<lb/>
　意○居選部所舉多行其意句監本誤居選所舉其<lb/>
　意多行今改从梁書<lb/>
　<lb/>
　<lb/>
　<lb/>
　<lb/>
　南史卷二十一考證<lb/>
</p>
<p>
</p>
  </div>
</body>
</text>
</TEI>
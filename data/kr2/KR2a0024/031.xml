<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷三十一</head> <lb/>
    <p>
<pb n="KR2a0024_WYG_031-1a"/>
欽定四庫全書<lb/>
　南史卷三十一<lb/>
　　唐　　　李　　　延　　　夀　　　撰<lb/>
　列傳第二十一<lb/>
　　張裕<hi>子永瓌岱瓌岱兄子緒弟緒子完弟充永子      子率  率  盾  瓌  稷</hi>
　　　　<hi>稷子嵊</hi>　<hi>永從孫種</hi>
張裕字茂度吴郡吴人也名與宋武帝諱同故以字稱<lb/>
曽祖澄晉光禄大夫祖彭祖廣州刺史父敞侍御史度<lb/>
<pb n="KR2a0024_WYG_031-1b"/>
支尚書吴國内史茂度仕為宋武帝太尉主簿揚州中<lb/>
從事累遷别駕武帝西伐劉毅北伐闗洛皆居守留任<lb/>
州事出為都督廣州刺史平越中郎將綏静百越嶺外<lb/>
安之元嘉元年為侍中都督益州刺史帝討荆州刺史<lb/>
謝晦詔益州遣軍襲江陵晦平西軍始至白帝茂度與<lb/>
晦素善議者疑其出軍遅留弟邵時為湘州刺史起兵<lb/>
應大駕上以邵誠節故不加罪累遷太常以脚疾出為<lb/>
義興太守上從容謂曰勿以西蜀介懐對曰臣不遭陛<lb/>
<pb n="KR2a0024_WYG_031-2a"/>
下之明墓本拱矣後為都官尚書以疾就拜光禄大夫<lb/>
加金章紫綬茂度内足扵財自絶人事經始本縣之華<lb/>
山為居止優㳺野澤如此者七年十八年除㑹稽太守<lb/>
素有吏能職事甚理卒扵官諡曰恭子子演位太子中<lb/>
舍人演四弟鏡永辯岱俱知名時謂之張氏五龍鏡少<lb/>
與光禄大夫顔延之鄰居顔談義飲酒喧呼不絶而鏡<lb/>
静黙無言聲後鏡與客談延之從籬邉聞之取胡牀坐<lb/>
聼辭義清𤣥延之心服謂客曰彼有人焉由是不復酣<lb/>
<pb n="KR2a0024_WYG_031-2b"/>
呌仕至新安太守演鏡兄弟中名最髙餘並不及初裕<lb/>
曽祖澄當葬父郭璞為占墓地曰葬某處年過百嵗位<lb/>
至三司而子孫不蕃某處年㡬減半位裁卿校而累世<lb/>
貴顯澄乃葬其劣處位光禄年六十四而亡其子孫遂<lb/>
昌云<lb/>
永字景雲初為郡主簿累遷尚書中兵郎先是尚書中<lb/>
條制繁雜元嘉十八年欲加脩撰徙永為刪定郎掌其<lb/>
任二十二年除建康令所居皆有稱績又除廣陵王誕<lb/>
<pb n="KR2a0024_WYG_031-3a"/>
北中郎録事參軍永渉獵書史能為文章善隷書騎射<lb/>
雜藝觸類兼善又有巧思益為文帝所知紙墨皆自營<lb/>
造上每得永表啟輒執玩咨嗟自嘆供御者了不及也<lb/>
二十三年造華林園𤣥武湖並使永監統凡所制置皆<lb/>
受則扵永永既有才能每盡心力文帝謂堪為將二十<lb/>
九年以永為揚威將軍冀州刺史加都督王𤣥謨申坦<lb/>
等諸將經畧河南進攻碻磝累旬不拔為魏軍所殺甚<lb/>
衆永即夜撤圍退軍不報告諸將衆軍驚擾為魏所乗<lb/>
<pb n="KR2a0024_WYG_031-3b"/>
死敗塗地永及申坦並為統府撫軍將軍蕭思話所收<lb/>
繫扵歴城獄文帝以屢征無功諸將不可任詔責永等<lb/>
與思話又與江夏王義恭書曰早知諸將軰如此恨不<lb/>
以白刃驅之今者悔何所及三十年元凶弑立起永為<lb/>
青州刺史及司空南譙王義宣起義又改永為冀州刺<lb/>
史加都督永遣司馬崔勲之中兵參軍劉宣則二軍馳<lb/>
赴國難時蕭思話在彭城義宣慮二人不相諧緝與思<lb/>
話書勸與永坦懐又使永從兄長史張暢與永書朂之<lb/>
<pb n="KR2a0024_WYG_031-4a"/>
使逺慕亷藺在公之徳近効平勃亡私之美事平召為<lb/>
江夏王義恭大司馬從事中郎領中兵孝武孝建元年<lb/>
臧質反遣永輔武昌王渾鎮京口大眀三年累遷廷尉<lb/>
上謂曰卿既與釋之同姓欲使天下復無寃人永曉音<lb/>
律太極殿前鐘聲嘶孝武嘗以問永永答鐘有銅滓乃<lb/>
扣鐘求其處鑿而去之聲遂清越明帝即位為青冀二<lb/>
州刺史監四州諸軍事統諸將討徐州刺史薛安都累<lb/>
戰剋㨗破薛索皃又遷鎮軍將軍尋為南兖州刺史加<lb/>
<pb n="KR2a0024_WYG_031-4b"/>
都督時薛安都據彭城請降而誠心不欵明帝遣永與<lb/>
沈攸之重兵迎之加督前鋒諸軍事進軍彭城安都招<lb/>
引魏兵既至永狼狽引軍還為魏軍追大敗復遇寒雪<lb/>
士卒離散永脚指㫁落僅以身免失其第四子三年徙<lb/>
㑹稽太守加都督將軍如故以北行失律固求自貶降<lb/>
號左將軍永痛悼所失之子有兼常哀服制雖除猶立<lb/>
靈坐飲食衣服待之加生毎出行常别具名車好馬號<lb/>
曰侍從有軍事輒語左右報郎君知也以破薛索皃功<lb/>
<pb n="KR2a0024_WYG_031-5a"/>
封孝昌縣侯在㑹稽賔客有謝方童阮湏何逹之等竊<lb/>
其權贓貨盈積方童等坐下獄死永又降號冠軍將軍<lb/>
廢帝即位為右光禄大夫侍中領安成王師出為吴郡<lb/>
太守元徽二年為征北將軍南兖州刺史加都督永少<lb/>
便驅馳志在宣力其為將帥能與士卒同甘苦朝廷所<lb/>
給賜脯餼必棊坐齊割手自頒賜年雖已老志氣未衰<lb/>
優㳺閑任意甚不樂及有此授喜悦非常即日命駕還<lb/>
都未之鎮遇桂陽王休範作亂永率所領屯白下休範<lb/>
<pb n="KR2a0024_WYG_031-5b"/>
至新亭前鋒攻南掖門永遣人覘賊既反唱言臺城䧟<lb/>
永衆潰棄軍還以舊臣不加罪止免官削爵以愧發病<lb/>
卒<lb/>
岱字景山州辟從事累遷東遷令時殷沖為吴興太守<lb/>
謂人曰張東遷親貧湏養所以棲遅下邑然名器方顯<lb/>
終當大至後為司徒左西曹掾母年八十籍注未滿岱<lb/>
便去官從實還養有司以岱違制將欲糾舉宋孝武曰<lb/>
觀過可以知仁不湏案也累遷山隂令職事閑理巴陵<lb/>
<pb n="KR2a0024_WYG_031-6a"/>
王休若為北徐州未親政事以岱為冠軍諮議參軍領<lb/>
彭城太守行府州國事後臨海王為征虜將軍廣州豫<lb/>
章王為車騎揚州晉安王為征虜南兖州岱歴為三府<lb/>
諮議三王行事與典籖主帥共事事舉而情得或謂岱<lb/>
曰主王既幼執事多門而毎能緝和公私云何致此岱<lb/>
曰古人言一心可以事百君我為政端平待物以禮悔<lb/>
吝之事無由而及明闇短長更是才用多少耳入為黄<lb/>
門郎新安王子鸞以盛寵為南徐州割吴郡屬焉髙選<lb/>
<pb n="KR2a0024_WYG_031-6b"/>
佐史孝武召岱謂曰卿美効夙著兼資宦已多今欲用<lb/>
卿為子鸞别駕總刺史之任無謂小屈終當大申也帝<lb/>
崩累遷吏部郎㤗始末為吴興太守元徽中為益州刺<lb/>
史加都督數年益土安其政累遷吏部尚書王儉為吏<lb/>
部郎時専㫁曹事岱毎相違執及儉為宰相以此頗不<lb/>
相善兄子瓌弟恕誅吴郡太守劉遐齊髙帝欲以恕為<lb/>
晉陵郡岱曰恕未閑從政美錦不宜濫裁髙帝曰恕為<lb/>
人我所悉其又與瓌同勲自應有賞岱曰若以家貧賜<lb/>
<pb n="KR2a0024_WYG_031-7a"/>
禄此所不論語功推事臣門之恥加散騎常侍建元元<lb/>
年中詔序朝臣欲以右僕射擬岱禇彦回謂得此過優<lb/>
若别有忠誠特宜升引者别是一理詔更量出為吴郡<lb/>
太守髙帝知岱歴任清直至郡未㡬手敕曰大郡任重<lb/>
乃未欲回換但總戎務殷宜湏望實今用卿為䕶軍加<lb/>
給事中岱拜竟詔以家為府武帝即位復為吴興太守<lb/>
岱晚節在吴興更以寛恕著名遷南兖州刺史未拜卒<lb/>
岱初作遺命分張家財封置箱中家業張減随復改易<lb/>
<pb n="KR2a0024_WYG_031-7b"/>
如此十數年諡曰貞子<lb/>
緒字思曼岱兄子也父演宋太子中舍人緒少知名清<lb/>
簡寡欲從伯敷及叔父鏡從叔暢並貴異之鏡比之樂<lb/>
廣敷云是我軰人暢言扵孝武帝用為尚書倉部郎都<lb/>
令史諮詳郡縣米事緒蕭然直視不以經懐宋明帝毎<lb/>
見緒輒歎其清淡轉太子中庶子本州大中正遷司徒<lb/>
左長史吏部尚書袁粲言扵帝曰臣觀張緒有正始遺<lb/>
風宜為宫職復轉中庶子後為侍中遷吏部郎參掌大<lb/>
<pb n="KR2a0024_WYG_031-8a"/>
選元徽初東宫官罷選曹擬舍人王儉為格外記室緒<lb/>
以儉人地兼美宜轉祕書丞從之緒又遷侍中嘗私謂<lb/>
客曰一生不觧作諾有以告袁粲褚彦回者由是出為<lb/>
吴郡太守緒初不知也昇明二年自祠部尚書為齊髙<lb/>
帝太傅長史建元元年為中書令緒善談𤣥深見敬異<lb/>
僕射王儉嘗云緒過江所未有北士可求之耳不知陳<lb/>
仲弓黄叔度能過之不駕幸荘嚴寺聼僧逹道人講維<lb/>
摩坐逺不聞緒言上難移緒乃遷僧逹以近之時帝欲<lb/>
<pb n="KR2a0024_WYG_031-8b"/>
用緒為右僕射以問王儉儉曰緒少有清望誠美選也<lb/>
南士由来少居此職褚彦回曰儉少年或未憶耳江左<lb/>
用陸玩顧和皆南人也儉曰晉氏衰政不可為則先是<lb/>
緒諸子皆輕俠中子充少時又不䕶細行儉又以為言<lb/>
乃止及立國學以緒為太常卿領國子祭酒以王延之<lb/>
代緒為中書令何㸃歎曰晉以子敬季琰為此職今以<lb/>
王延之張緒為之可謂清官後接之者實為未易緒長<lb/>
扵周易言精理奥見宗一時常云何平叔不觧易中七<lb/>
<pb n="KR2a0024_WYG_031-9a"/>
事武帝即位轉吏部尚書祭酒如故永明二年領南郡<lb/>
王師加給事中三年轉太子詹事師給事如故緒毎朝<lb/>
見武帝目送之謂王儉曰緒以位尊我我以徳貴緒遷<lb/>
散騎常侍金紫光禄大夫師如故給親信二十人復領<lb/>
中正長沙王晃屬選用吴郡聞人邕為州議曹緒以資<lb/>
籍不當執不許晃遺書扵緒固請之緒正色謂晃信曰<lb/>
此是身家州鄉殿下何得見逼乃止緒吐納風流聼者<lb/>
皆忘飢疲見者肅然如在宗廟雖終日與居莫能測焉<lb/>
<pb n="KR2a0024_WYG_031-9b"/>
劉悛之為益州獻蜀柳數株枝條甚長状若絲縷時舊<lb/>
宫芳林苑始成武帝以植扵太昌靈和殿前常賞玩咨<lb/>
嗟曰此楊柳風流可愛似張緒當年時其見賞愛如此<lb/>
王儉為尚書令丹陽尹時諸令史来問訊有一令史善<lb/>
俯仰進止可觀儉賞異之問曰經與誰共事荅云十餘<lb/>
嵗在張令門下儉目送之時尹丞殷存至在坐曰是康<lb/>
成門人也七年竟陵王子良領國子祭酒武帝敕王晏<lb/>
曰吾欲令司徒辭祭酒以授張緒物議以為如何子良<lb/>
<pb n="KR2a0024_WYG_031-10a"/>
竟不拜以緒領國子祭酒緒口不言利有財輒散之清<lb/>
談端坐或竟日無食門生見緒飢為之辦飱然未嘗求<lb/>
也死之日無宅以殯遺命凶事不設柳翣上以蘆葭轜<lb/>
車引柩靈上置盃水香火不設祭從弟融敬緒事之如<lb/>
親兄齎酒扵緒靈前酌酒慟哭曰阿兄風流頓盡追贈<lb/>
散騎常侍特進光禄大夫諡簡子子完宋後廢帝時為<lb/>
正員郎險行見寵坐廢錮完弟允永明中安西功曹淫<lb/>
通殺人伏法允兄充知名<lb/>
<pb n="KR2a0024_WYG_031-10b"/>
充字延符少好逸逰緒嘗告歸至吴始入西郭逢充獵<lb/>
右臂鷹左牽狗遇緒船至便放紲脱鞲拜扵水次緒曰<lb/>
一身兩役無乃勞乎充跪曰充聞三十而立今充二十<lb/>
九矣請至来嵗緒曰過而能改顔氏子有焉及眀年便<lb/>
脩改多所該通尤明老易能清言與從叔稷俱有令譽<lb/>
歴尚書殿中郎武陵王友時尚書令王儉當朝用事齊<lb/>
武帝皆取决焉儉方聚親賔充縠巾葛帔至便求酒言<lb/>
論放逸一坐盡傾及聞武帝欲以緒為尚書僕射儉執<lb/>
<pb n="KR2a0024_WYG_031-11a"/>
不可充以為愠與儉書曰頃日路長霖霞韜晦涼暑未<lb/>
平想無虧攝充幸以漁釣之閑鎌採之暇時復引軸以<lb/>
自娱逍遥乎前史從横萬古動黙之路多端紛綸百年<lb/>
升降之塗不一故金剛水柔性之别也圓行方止器之<lb/>
異也善御性者不違金水之質善為器者不易方圓之<lb/>
用充生平少偶不以利欲干懐三十六年差得以棲貧<lb/>
自澹介然之志峭聳霜崖確乎之情峯横海岸至如彯<lb/>
纓天閣既謝廊廟之華綴組雲臺終愧衣冠之秀寔由<lb/>
<pb n="KR2a0024_WYG_031-11b"/>
氣岸踈凝情塗狷隔獨師懐抱不見許扵俗人孤秀神<lb/>
崖毎邅回扵在世長羣魚鳥畢景松阿雖復玉沒扵訪<lb/>
珪之辰桂掩扵搜芳之日汎濫扵漁父之逰偃息扵卜<lb/>
居之㑹如此而已充何識哉若夫驚巖罩日吐海逢天<lb/>
竦石崩尋分危落仞桂蘭綺靡叢雜扵山幽松栢隂森<lb/>
相繚扵澗側元卿扵是乎不歸伯休亦以兹長往至扵<lb/>
飛竿釣渚濯足滄洲獨浪煙霞髙卧風月悠悠琴酒岫<lb/>
逺誰来灼灼文言空擬方寸不覺鬱然千里路隔江川<lb/>
<pb n="KR2a0024_WYG_031-12a"/>
毎至西風何嘗不歎丈人嵗路未强學優而仕道佐蒼<lb/>
生功横海望可謂徳盛當時孤松獨秀者也而茂陵之<lb/>
彦望冠盖而長懐渭川之甿佇簮裾而竦歎得無惜乎<lb/>
充崑西百姓岱表一人蠶而衣耕而食不能事王侯覓<lb/>
知己造時人騁游説容與扵屠博之間其懽甚矣然舉<lb/>
世皆謂充為狂充亦何能與諸君道之哉是以披聞見<lb/>
掃心胷述平生論語黙所可通夢交䰟推襟送抱者唯<lb/>
丈人而已闕廷敻阻書罷莫因儻遇樵夫妄塵執事儉<lb/>
<pb n="KR2a0024_WYG_031-12b"/>
以為脱畧弗之重仍以書示緒緒杖之一百又為御史<lb/>
中丞到撝所奏免官禁錮沈約見其書歎曰充始為之<lb/>
敗終為之成久之為司徒諮議參軍與琅邪王思逺同<lb/>
郡陸恵曉等並為司徒竟陵王賔客累遷義興太守為<lb/>
政清浄吏人便之後為侍中梁武帝兵至建鄴東昏逢<lb/>
殺百官集西鍾下召充充不至武帝霸府建以充為大<lb/>
司馬諮議參軍天監初歴太常卿吏部尚書居選以平<lb/>
允稱再遷散騎常侍國子祭酒登堂講説皇太子以下<lb/>
<pb n="KR2a0024_WYG_031-13a"/>
皆至時王侯多在學執經以拜充朝服而立不敢當再<lb/>
遷尚書僕射頃之出為吴郡太守下車恤貧老故舊莫<lb/>
不忻悦卒扵吴郡諡曰穆子子最嗣<lb/>
瓌字祖逸宋征北將軍南兖州刺史永之子也仕宋累<lb/>
遷桂陽内史不欲前兄瑋處禄自免不拜後為司徒右<lb/>
長史通直散騎常侍驍騎將軍初瓌父永拒桂陽王休<lb/>
範扵白下敗績阮佃夫等欲加罪齊髙帝固申明之瓌<lb/>
由此感恩自結後遭父母喪還吴持服昇明元年劉彦<lb/>
<pb n="KR2a0024_WYG_031-13b"/>
節有異圖弟遐為吴郡潜相影響髙帝宻遣殿中將軍<lb/>
卞白龍令瓌取遐諸張世有豪氣瓌宅中常有父時舊<lb/>
部曲數百遐召瓌委以軍事瓌偽受命與叔恕領兵十<lb/>
八人入郡斬之郡内莫敢動事㨗髙帝以告左軍張沖<lb/>
沖曰瓌以百口一擲出手得盧矣即授吴郡太守錫以<lb/>
嘉名封義城縣侯從弟融聞之與瓌書曰吴郡何晚何<lb/>
湏王反聞之嗟驚乃是阿兄郡人顧暠陸閑並少年未<lb/>
知名瓌並引為綱紀後並立名世以為知人齊建元元<lb/>
<pb n="KR2a0024_WYG_031-14a"/>
年改封平都侯遷侍中與侍中沈文季俱在門下髙帝<lb/>
嘗謂曰卿雖我臣我親卿不異賾嶷等文季毎遷直器<lb/>
物若遷瓌止朝服而已時集書毎兼門下東省實多清<lb/>
貧有不識瓌者常呼為散騎出為吴興太守瓌以既有<lb/>
國秩不取郡奉髙帝敕上庫别藏其奉以表其清武帝<lb/>
即位為寜蠻校尉雍州刺史加都督徴拜左戸尚書加<lb/>
右軍將軍還後安陸王<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>臨雍州行部登蔓山有野老<lb/>
来乞<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>問何不事産而行乞邪荅曰張使君臨州理物<lb/>
<pb n="KR2a0024_WYG_031-14b"/>
百姓家得相保後人政嚴故至行乞<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>由是深加嗟賞<lb/>
後拜太常自謂閑職輒歸家武帝曰卿軰未富貴謂人<lb/>
不與既富貴那復欲委去瓌曰陛下御臣等若養馬無<lb/>
事就閑廐有事復牽来帝猶怒遂以為散騎常侍光禄<lb/>
大夫鬱林之廢朝臣到宫門參承明帝瓌託脚疾不至<lb/>
海陵立明帝疑外藩起兵以瓌鎮石頭督衆軍事瓌見<lb/>
朝廷多難遂恒卧疾建武末屢啟求還吴見許居室豪<lb/>
富伎妾盈房或有譏其衰暮畜伎瓌曰我少好音律老<lb/>
<pb n="KR2a0024_WYG_031-15a"/>
而方觧平生嗜欲無復一存唯未能遣此耳明帝疾甚<lb/>
防疑大司馬王敬則授瓌平東將軍吴郡太守以為之<lb/>
備及敬則反瓌遣兵迎拒扵松江聞敬則軍鼓聲一時<lb/>
散走瓌棄郡迯人間事平乃還郡為有司奏免官削爵<lb/>
永元初為光禄大夫三年梁武帝起兵東昏假瓌節戍<lb/>
石頭尋棄城還宫梁天監元年拜給事中右光禄大夫<lb/>
以脚疾拜扵家四年卒瓌有子十二人常云中應有好<lb/>
者子率知名<lb/>
<pb n="KR2a0024_WYG_031-15b"/>
率字士簡性寛雅十二能屬文常日限為詩一篇或數<lb/>
日不作則追補之稍進作賦頌至年十六向作二千餘<lb/>
首有虞訥者見而詆之率乃一旦焚毁更為詩示焉託<lb/>
云沈約訥便句句嗟稱無字不善率曰此吾作也訥慙<lb/>
而退時陸少𤣥家有父澄書萬餘卷率與少𤣥善遂通<lb/>
書籍盡讀其書建武三年舉秀才除太子舍人與同郡<lb/>
陸倕陸厥幼相友狎嘗同載詣左衛將軍沈約遇任昉<lb/>
在焉約謂昉曰此二子後進才秀皆南金也卿可識之<lb/>
<pb n="KR2a0024_WYG_031-16a"/>
由此與昉友梁天監中為司徒謝朏掾直文徳待詔省<lb/>
敕使抄乙部書又使撰古婦人事使工書人琅邪王琛<lb/>
吴郡范懐約等寫給後宫率取假東歸論者謂為慠世<lb/>
率懼乃為待詔賦奏之甚見稱賞手敕荅曰相如工而<lb/>
不敏枚臯速而不工卿可謂兼二子扵金馬矣又侍宴<lb/>
賦詩武帝别賜率詩曰東南有才子故能服官政余雖<lb/>
慙古昔得人今為盛率奏詩往反六首後引見扵玉衡<lb/>
殿謂曰卿東南物望朕宿昔所聞卿言宰相是何人不<lb/>
<pb n="KR2a0024_WYG_031-16b"/>
從天下不由地出卿名家竒才若復以禮律為意便是<lb/>
其人祕書丞天下清官東南望胄未有為之者今以相<lb/>
處為卿定名譽尋以為祕書丞掌集書詔䇿四年禊飲<lb/>
華光殿其日河南國獻赤龍駒能拜伏善舞詔率與到<lb/>
溉周興嗣為賦武帝以率及興嗣為工其年父憂去職<lb/>
有父時妓數十人其善謳者有色貌邑子儀曹郎顧珖<lb/>
之求娉謳者不願遂出家為尼嘗因齋㑹率宅珖之乃<lb/>
飛書言與率姦南司以事奏聞武帝惜其才寢其奏然<lb/>
<pb n="KR2a0024_WYG_031-17a"/>
猶致時論服闋久之不仕七年除中權建安王中記室<lb/>
參軍俄直夀光省脩丙丁部書抄累遷晉安王宣恵諮<lb/>
議參軍率在府十年恩禮甚篤後為揚州别駕率雖歴<lb/>
居職務未嘗留心簿領及為别駕奏事武帝覽牒問之<lb/>
並無對但荅云事在牒中帝不悦後歴黄門侍郎出為<lb/>
新安太守丁所生母憂卒率嗜酒不事扵家務尤忘懐<lb/>
在新安遣家僮載米三千石還宅及至遂耗太半率問<lb/>
其故荅曰雀鼠耗率笑而言曰壯哉雀䑕竟不研問自<lb/>
<pb n="KR2a0024_WYG_031-17b"/>
少屬文七畧及藝文志所載詩賦今無其文者並補作<lb/>
之所著文衡十五卷文集四十卷行扵世子長公率弟<lb/>
盾<lb/>
盾字士宣以謹重稱為無錫令遇劫問劫何湏劫以刀<lb/>
斫其頰眉目咄咄不易餘無所言扵是生資皆盡不以<lb/>
介懐為湘東王記室出監富陽令廓然獨處無所用心<lb/>
身死之日家無遺財唯有文集并書千餘卷酒米數甕<lb/>
而已<lb/>
<pb n="KR2a0024_WYG_031-18a"/>
稷字公喬瓌弟也幼有孝性所生母劉無寵遘疾時稷<lb/>
年十一侍養衣不觧帶每劇則累夜不寢及終毁瘠過<lb/>
人杖而後起見年軰幼童輒哽咽泣淚州里謂之淳孝<lb/>
長兄瑋善彈筝稷以劉氏先執此伎聞瑋為清調便悲<lb/>
感頓絶遂終身不聼之性疎率朗悟有才畧起家著作<lb/>
佐郎不拜父永及嫡母丘相繼殂六年廬于墓側齊永<lb/>
明中為豫章王嶷主簿與彭城劉繪俱見禮接未嘗被<lb/>
呼名毎呼為劉四張五以貧求為剡令畧不視事多為<lb/>
<pb n="KR2a0024_WYG_031-18b"/>
小山遊㑹山賊唐㝢之作亂稷率厲部人保全縣境所<lb/>
生母劉先假葬瑯邪黄山建武中改申葬禮賻助委積<lb/>
扵時雖不拒絶事畢随以還之自幼及長數十年中常<lb/>
設劉氏神坐出告反面如事生焉歴給事中黄門侍郎<lb/>
新興永寜二郡太守郡犯私諱改永寜為長寜永元末<lb/>
為侍中宿衞宫城梁武師至兼衞尉江淹出奔稷兼衞<lb/>
尉卿副王瑩都督城内諸軍事時東昏淫虐北徐州刺<lb/>
史王珍國就稷謀乃使直閣張齊行弑于含徳殿稷乃<lb/>
<pb n="KR2a0024_WYG_031-19a"/>
召右僕射王亮等列坐殿前西鍾下議遣國子博士范<lb/>
雲中書舍人裴長穆等使石頭城詣武帝以稷為侍中<lb/>
左衞將軍遷大司馬左司馬梁朝建為散騎常侍中書<lb/>
令及上即位封江安縣子位領軍將軍武帝常扵樂夀<lb/>
殿内宴稷醉後言多怨辭形扵色帝時亦酣謂曰卿兄<lb/>
殺郡守弟殺其君袖提帝首衣染天血如卿兄弟有何<lb/>
名稱稷曰臣乃無名稱至扵陛下不得言無勲東昏暴<lb/>
虐義師亦来伐之豈在臣而已帝捋其鬚曰張公可畏<lb/>
<pb n="KR2a0024_WYG_031-19b"/>
人中丞陸杲彈稷云領軍張稷門無忠貞官必險逹殺<lb/>
君害主業以為常武帝留中竟不問累遷尚書左僕射<lb/>
帝將幸稷宅以盛暑留幸僕射省舊臨幸供具皆酬太<lb/>
官饌直帝以稷清貧手詔不受宋時武帝經造張永至<lb/>
稷三世並降萬乗論者榮之稷雖居朝右毎慙口實乃<lb/>
名其子伊字懐尹霍字希光畯字農人同字不見見字<lb/>
不同以旌其志既懼且恨乃求出許之出為青冀二州<lb/>
刺史不得志常閉閣讀佛經禁防寛弛僚吏頗致侵擾<lb/>
<pb n="KR2a0024_WYG_031-20a"/>
州人徐道角等夜襲州城乃害之有司奏削爵土稷性<lb/>
明烈善與人交歴官無畜聚奉禄皆頒之親故家無餘<lb/>
財為吴興太守下車存問遺老引其子孫置之右職政<lb/>
稱寛恕初去郡就僕射徴道由吴鄉人候稷者滿水陸<lb/>
稷單装徑還都下人莫之識其率素如此稷長女楚媛<lb/>
適㑹稽孔氏無子歸宗至逢稷見害女以身蔽刃先父<lb/>
卒稷與族兄充融卷俱知名時目云充融卷稷為四張<lb/>
卷字令逺少以和理著稱能清言位都官尚書天監初<lb/>
<pb n="KR2a0024_WYG_031-20b"/>
卒稷子嵊<lb/>
嵊字四山稷初為剡令至嵊亭生之因名嵊字四山少<lb/>
敦孝行年三十餘猶班衣受稷杖動至數百收淚歡然<lb/>
方雅有志操能清言感家禍終身蔬食布衣手不執刀<lb/>
刃不聼音樂弟淮言氣不倫嵊垂泣訓誘起家祕書郎<lb/>
累遷鎮南湘東王長史尋陽太守王暇日𤣥言因為之<lb/>
筮得節卦謂嵊曰卿後當東入為郡恐不得終其天年<lb/>
嵊曰貴得其所耳時伏挺在坐曰君王可畏人也還為<lb/>
<pb n="KR2a0024_WYG_031-21a"/>
太府卿吴興太守侯景圍建鄴遣弟伊率郡兵赴援城<lb/>
䧟御史中丞沈浚違難東歸嵊往見之謂曰賊臣憑陵<lb/>
人臣効命之日今欲收集兵刃保據貴鄉雖復萬死誠<lb/>
亦無恨浚固勸嵊舉義時邵陵王綸東奔至錢唐聞之<lb/>
遣前舍人陸丘公板授嵊征東將軍嵊曰天子蒙塵今<lb/>
日何情復受榮號留板而已賊行臺劉神茂攻破義興<lb/>
遣使説嵊嵊斬其使仍遣軍破神茂侯景乃遣其中軍<lb/>
侯子鑒助神茂撃嵊嵊軍敗乃釋戎服坐扵聼事賊臨<lb/>
<pb n="KR2a0024_WYG_031-21b"/>
以刃終不屈執以送景景將舍之嵊曰死為幸乃殺之<lb/>
子弟遇害者十餘人景欲存其一子嵊曰吾一門已在<lb/>
鬼録不就爾處求恩扵是皆死賊平元帝追贈侍中中<lb/>
衞將軍開府儀同三司諡忠貞子嵊弟睪知名<lb/>
種字士苖永從孫也祖辯宋大司農廣州刺史父畧太<lb/>
子中庶子臨海太守種少恬静居處雅正傍無造請時<lb/>
人語曰宋稱敷演梁則卷充清虚學尚種有其風仕梁<lb/>
為中軍宣城王府主簿時已四十餘家貧求為始豐令<lb/>
<pb n="KR2a0024_WYG_031-22a"/>
及武陵王紀為益州刺史重選府僚以種為左西曹掾<lb/>
種辭以母老為有司奏坐黜免侯景之亂奉母東奔鄉<lb/>
里母卒種時年五十而毁瘠過甚又廹以凶荒未葬服<lb/>
雖畢居家飲食恒若在喪景平初司徒王僧辯以状奏<lb/>
起為中從事并為具葬禮葬訖種方即吉僧辯又以種<lb/>
年老無子賜以妾及居處之具陳武帝受禪為太常卿<lb/>
歴位左戸尚書侍中中書令金紫光禄大夫種沉深虛<lb/>
静識量宏博時以為宰相之器僕射徐陵嘗抗表譲位<lb/>
<pb n="KR2a0024_WYG_031-22b"/>
於種以為宜居左執其為時所推如此卒贈特進諡元<lb/>
子種仁恕寡欲雖歴顯位家産屢空終日晏然不以為<lb/>
病太建初女為始興王妃以居處僻陋特賜宅一區又<lb/>
累賜無錫嘉興縣秩嘗扵無錫見重囚在獄天寒呼囚<lb/>
暴日遂失之帝大笑而不深責有集十四卷種弟稜亦<lb/>
清静有識度位司徒左長史贈光禄大夫<lb/>
論曰張裕有宋之初早參霸政出内所歴莫非清顯諸<lb/>
子並荷崇搆克舉家聲其美譽所歸豈徒然也思曼立<lb/>
<pb n="KR2a0024_WYG_031-23a"/>
身簡素殆人望乎夫濯纓從事理存無二取信一主義<lb/>
絶百心以永元之末人憂塗炭公喬重圍之内首創大<lb/>
謀而旋見猜嫌又況異扵斯也然則士之行己可無深<lb/>
議四山赴蹈之方可謂矯其違矣<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_031-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷三十一<lb/>
<pb n="KR2a0024_WYG_031-24a"/>
　南史卷三十一考證<lb/>
張岱傳随復改易如此十數年○復監本訛後今改从<lb/>
　齊書<lb/>
張充傳充生平少偶不以利欲干懐三十六年差得以<lb/>
　棲貧自澹○少字下一本有長字盖以生平少長為<lb/>
　句而偶字連下與下差字對也<lb/>
張嵊傳嵊曰死為幸乃殺之○一本死字上有速字<lb/>
張種傳其為時所推如此○一本無時字誤<lb/>
<pb n="KR2a0024_WYG_031-24b"/>
種弟稜亦清静有識度○監本脱種弟二字今増正<lb/>
史臣論取信一主義絶百心○絶監本訛終今从閣本<lb/>
　<lb/>
　<lb/>
　<lb/>
　<lb/>
　<lb/>
　南史卷三十一考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷十二</head> <lb/>
    <p>
<pb n="KR2a0024_WYG_012-1a"/>
欽定四庫全書<lb/>
　南史卷十二<lb/>
　　唐　　　李　　　延　　　壽　　　撰<lb/>
　列傳第二<lb/>
　　后妃下<lb/>
　　　梁文獻張皇后　　武徳郗皇后<lb/>
　　　武丁貴嬪　　　　武阮脩容<lb/>
　　　簡文王皇后　　　元徐妃<lb/>
<pb n="KR2a0024_WYG_012-1b"/>
　　　敬夏太后　　　　敬王皇后<lb/>
　　　陳武宣章皇后　　文沈皇后<lb/>
　　　廢帝王皇后　　　宣柳皇后<lb/>
　　　後主沈皇后<hi>張貴妃</hi>
梁文獻張皇后諱尚柔范陽方城人也父穆之娶文帝<lb/>
從姑而生后后以宋元嘉中嬪於文帝生長沙宣武王<lb/>
懿永陽昭王敷次生武帝方孕忽見庭前菖蒲花光采<lb/>
非常驚報侍者皆云不見后曰常聞見菖蒲花者當富<lb/>
<pb n="KR2a0024_WYG_012-2a"/>
貴因取吞之是月生武帝將産之夕后見庭内若有衣<lb/>
冠陪列焉次生衡陽宣王暢義興昭長公主令嫕后宋<lb/>
泰始七年殂於秣陵縣同夏里舍葬晉陵武進縣東城<lb/>
里山天監元年五月甲辰追上尊號為皇后諡曰文獻<lb/>
穆之字思静晉司空華六世孫也少方雅有識鑒初為<lb/>
員外散騎侍郎深被始興王濬引納穆之鑒其禍萌求<lb/>
為交阯太守政有異績宋文帝將以為交州刺史㑹病<lb/>
卒子𢎞籍字真藝齊初為鎮西叅軍卒於官梁武踐阼<lb/>
<pb n="KR2a0024_WYG_012-2b"/>
追贈穆之光祿大夫加金章紫綬贈𢎞籍廷尉卿𢎞籍<lb/>
無子從弟𢎞䇿以子纉嗣别有傳<lb/>
武徳郗皇后諱徽高平金鄉人也祖紹宋國子祭酒領<lb/>
東海王師父曄太子舍人早卒后母宋文帝女尋陽公<lb/>
主也方娠夢當生貴子及后生有赤光照室器物盡明<lb/>
家人怪之巫言此女光高將有所妨乃於水濵祓除之<lb/>
后幼明慧善隸書讀史傳女工之事無不閑習宋後廢<lb/>
帝將納為后齊初安陸王緬又欲結婚郗氏並辭以女<lb/>
<pb n="KR2a0024_WYG_012-3a"/>
疾乃止齊建元末嬪于武帝生永興公主玉姚永世公<lb/>
主玉婉永康公主玉嬛及武帝為雍州刺史殂于襄陽<lb/>
官舍年三十二其年歸葬南徐州南東海武進縣東城<lb/>
里山中興二年武帝為梁公齊帝詔贈后為梁公妃及<lb/>
武帝踐阼追崇為皇后諡曰徳陵曰脩陵后父曄贈金<lb/>
紫光祿大夫后酷妬忌及終化為龍入于後宫通夢於<lb/>
帝或見形光彩照灼帝體將不安龍輒激水騰涌於露<lb/>
井上為殿衣服委積常置銀鹿盧金瓶灌百味以祀之<lb/>
<pb n="KR2a0024_WYG_012-3b"/>
故帝卒不置后<lb/>
武丁貴嬪諱令光譙國人也祖父從官襄陽因居沔北<lb/>
五女村寓於劉惠明廡下貴嬪生於樊城初産有神光<lb/>
之異紫氣滿室故以光為名相者云當大貴少時與鄰<lb/>
女月下紡績諸女並患蚊蚋貴嬪弗之覺也鄉人魏益<lb/>
徳将聘之未及成而武帝鎮樊城嘗登樓以望見漢濱<lb/>
五采如龍下有女子擘絖則貴嬪也又丁氏因人以相<lb/>
者言聞之於帝帝贈以金環納之時年十四貴嬪生而<lb/>
<pb n="KR2a0024_WYG_012-4a"/>
有赤痣在左臂療之不滅又體多疣子至是無何並失<lb/>
所在徳后酷忌遇貴嬪無道使日舂五斛舂每中程若<lb/>
有助者被遇雖嚴益小心祗敬嘗於供養經案側髣髴<lb/>
若見神人心獨異之天監元年五月有司奏為貴人未<lb/>
拜其年八月又奏初貴嬪居顯陽殿及太子定位有司<lb/>
奏曰皇太子副貳宸極率土咸執吏禮既盡禮皇儲則<lb/>
所生不容無敬王侯妃主常得通信問者及六宫三夫<lb/>
人雖與貴嬪同列並應以敬皇太子之禮敬貴嬪宋元<lb/>
<pb n="KR2a0024_WYG_012-4b"/>
嘉中始興武陵國臣並以吏敬敬王所生潘淑妃路淑<lb/>
媛貴嬪於宫臣雖非小君其義不異與宋泰豫朝議百<lb/>
官以吏敬敬帝所生事義政同謂宫僚施敬宜同吏禮<lb/>
詣神虎門奉牋致謁年節稱慶亦同如此且儲妃作配<lb/>
率由盛則以婦踰姑彌乖從序謂貴嬪典章一與太子<lb/>
不異於是貴嬪備典章禮數同乎太子言則稱令貴嬪<lb/>
性仁恕及居宫接馭自下皆得其歡心不好華飾器服<lb/>
無珍麗未嘗為親戚私謁及武帝𢎞佛教貴嬪長進蔬<lb/>
<pb n="KR2a0024_WYG_012-5a"/>
膳受戒日甘露降于殿前方一丈五尺帝所立義皆得<lb/>
其指歸尤精浄名經普通七年十一月庚辰薨移殯於<lb/>
東宫臨雲殿時年四十二詔吏部郎張纉為哀冊文有<lb/>
司奏諡曰穆葬寕陵祔于小廟簡文即位追崇曰太后<lb/>
貴嬪父道遷天監初為歴陽太守廬陵威王之生武帝<lb/>
謂之曰賢女復育一男答曰莫道猪狗子世人以為笑<lb/>
後位兗州刺史宣城太守<lb/>
文宣阮太后諱令嬴㑹稽餘姚人也本姓石初齊始安<lb/>
<pb n="KR2a0024_WYG_012-5b"/>
王遥光納焉遥光敗入東昏宫建康城平為武帝采女<lb/>
在孕夢龍罩其牀天監六年八月生元帝于後宫是日<lb/>
大赦尋拜為脩容賜姓阮氏嘗随元帝出藩大同六年<lb/>
六月薨于江州正寢時年六十七其年十一月歸葬江<lb/>
寧縣通望山諡曰宣元帝即位有司奏追崇為文宣太<lb/>
后還祔小廟承聖二年追贈太后父齊故奉朝請石靈<lb/>
寳散騎常侍左衛将軍封武康縣侯母陳氏武康侯夫<lb/>
人<lb/>
<pb n="KR2a0024_WYG_012-6a"/>
簡文王皇后諱靈賓琅琊臨沂人也祖儉齊太尉南昌<lb/>
文憲公父騫金紫光祿大夫南昌安侯后幼而柔明叔<lb/>
父暕見之曰吾家女師也天監十一年拜晉安王妃生<lb/>
哀太子太器南郡王大連長山公主妙䂮大通三年十<lb/>
月拜皇太子妃太清三年三月薨于永福省時年四十<lb/>
五其年簡文即位追崇為皇后諡曰簡大寳元年九月<lb/>
葬莊陵<lb/>
元帝徐妃諱昭佩東海郯人也祖孝嗣齊太尉枝江文<lb/>
<pb n="KR2a0024_WYG_012-6b"/>
忠公父緄侍中信武将軍妃以天監十六年十二月拜<lb/>
湘東王妃生世子方等益昌公主含貞妃無容質不見<lb/>
禮帝三二年一入房妃以帝眇一目每知帝將至必為<lb/>
半面粧以俟帝見則大怒而出妃性嗜酒多洪醉帝還<lb/>
房必吐衣中與荆州後堂瑶光寺智逺道人私通酷妬<lb/>
忌見無寵之妾便交杯接坐纔覺有娠者即手加刀刃<lb/>
帝左右暨季江有姿容又與淫通季江每嘆曰栢直狗<lb/>
雖老猶能獵蕭溧陽馬雖老猶駿徐娘雖老猶尚多情<lb/>
<pb n="KR2a0024_WYG_012-7a"/>
時有賀徽者美色妃要之於普賢尼寺書白角枕為詩<lb/>
相贈答既而貞惠世子方諸母王氏寵愛未幾而終元<lb/>
帝歸咎於妃及方等死愈見疾太清三年遂逼令自殺<lb/>
妃知不免乃透井死帝以屍還徐氏謂之出妻葬江陵<lb/>
瓦官寺帝制金樓子述其淫行初妃嫁夕車至西州而<lb/>
疾風大起發屋折木無何雪霰交下帷簾皆白及長還<lb/>
之日又大雷震西州廰事兩柱俱碎帝以為不祥後果<lb/>
不終婦道<lb/>
<pb n="KR2a0024_WYG_012-7b"/>
敬夏太后㑹稽人也普通中納于湘東王宫生敬帝承<lb/>
聖元年冬拜晉安王國太妃紹泰元年尊為太后明年<lb/>
冬降為江隂國太妃<lb/>
敬王皇后琅邪臨沂人也承聖元年十一月拜晉安王<lb/>
妃紹泰元年十月拜皇后明年降為江隂王妃父僉自<lb/>
有傳<lb/>
陳武宣章皇后諱要兒吳興烏程人本姓鈕父景明為<lb/>
章氏所養因改姓焉后母蘇嘗遇道士以小龜遺已光<lb/>
<pb n="KR2a0024_WYG_012-8a"/>
采五色曰三年有徴及期后生紫光照室因失龜所在<lb/>
后少聰慧美容儀手爪長五寸色並紅白每有朞功之<lb/>
服則一爪先折武帝先娶同郡錢仲方女早卒後乃聘<lb/>
后后善書計能誦詩及楚辭帝為長城縣公后拜夫人<lb/>
永定元年立為皇后追贈后父梁散騎侍郎景明特進<lb/>
金紫光祿大夫加金章紫綬拜后母蘇安吉縣君二年<lb/>
安吉君卒與后父葬吳興明年追封后父為廣徳縣侯<lb/>
諡曰温武帝崩后與中書舍人蔡景歴定計祕不發喪<lb/>
<pb n="KR2a0024_WYG_012-8b"/>
時衡陽獻王昌未至召文帝及即位尊后為皇太后宫<lb/>
曰慈訓廢帝即位后為太皇太后光大二年后下令黜<lb/>
廢帝為臨海王命宣帝嗣立大建元年復為皇太后二<lb/>
年三月丙申崩于紫極殿時年六十五遺令喪事並從<lb/>
儉約諸饋奠不用牲牢其年四月羣臣上諡曰宣祔葬<lb/>
萬安陵后親屬無在朝者惟本族兄鈕洽官至中散大<lb/>
夫<lb/>
文沈皇后諱妙容吳興武康人也父法深梁安前中錄<lb/>
<pb n="KR2a0024_WYG_012-9a"/>
事參軍后年十嵗餘以梁大同中歸于文帝武帝之討<lb/>
侯景文帝時在吳興及后並被收景平乃獲免武帝踐<lb/>
阼后為臨川王妃文帝即位為皇后追贈后父法深光<lb/>
禄大夫加金章紫綬封建城縣侯諡曰恭追贈后母高<lb/>
為綏安縣君諡曰定廢帝即位尊后為皇太后宫曰安<lb/>
徳時宣帝與僕射到仲舉舍人劉師知等並受遺輔政<lb/>
師知與仲舉恒居禁中參决衆事而宣帝為揚州刺史<lb/>
與左右三百人入居尚書省師知忌宣帝權重矯敕令<lb/>
<pb n="KR2a0024_WYG_012-9b"/>
還東府理州務宣帝将出毛喜止帝曰今若出外便受<lb/>
制於人如曹爽願作富家公不可得也宣帝乃稱疾召<lb/>
師知留與語使毛喜先入言之於后后曰今伯宗年幼<lb/>
政事並委二郎此非我意喜又言於廢帝廢帝曰此自<lb/>
師知等為非朕意也喜出報宣帝帝因囚師知自入見<lb/>
后及帝極陳師知之短仍自草敕請畫以師知付廷尉<lb/>
其夜於獄賜死自是政歸宣帝后憂悶計無所出乃宻<lb/>
賂宦者蔣裕令誘建安人張安國使據郡反冀因此圖<lb/>
<pb n="KR2a0024_WYG_012-10a"/>
帝安國事發被誅時后左右近侍頗知其事后恐連逮<lb/>
黨與並殺之宣帝即位以后為文皇后陳亡入隋大業<lb/>
初自長安歸于江南頃之卒后兄欽襲爵建城侯位尚<lb/>
書左僕射欽素無伎能奉已而已卒諡曰成子觀嗣頗<lb/>
有學識官至御史中丞<lb/>
廢帝王皇后琅邪臨沂人也天嘉元年為皇太子妃廢<lb/>
帝即位立為皇后廢帝為臨海王后廢為妃至徳中薨<lb/>
后生臨海嗣王至澤至澤光大元年為皇太子大建元<lb/>
<pb n="KR2a0024_WYG_012-10b"/>
年襲封臨海嗣王陳亡入長安后父固自有傳<lb/>
宣柳皇后諱敬言河東解縣人也曾祖世隆祖惲父偃<lb/>
並有傳后九嵗幹理家事有若成人侯景之亂后與弟<lb/>
盼往江陵依梁元帝帝以長城公主故待遇甚厚以配<lb/>
宣帝承聖二年后生後主於江陵及魏剋江陵宣帝遷<lb/>
于闗右后與後主俱留穰城天嘉二年與后主還朝后<lb/>
為安成王妃宣弟即位立為皇后后美姿容身長七尺<lb/>
二寸手垂過膝初宣帝居鄉里先娶吳興錢氏及即位<lb/>
<pb n="KR2a0024_WYG_012-11a"/>
拜貴妃甚有寵后傾心下之每尚方供奉物其上者皆<lb/>
推於貴妃而已御其次焉宣帝崩始興王叔陵為亂後<lb/>
主賴后與吳媼救而獲免後主即位尊后為皇太后宫<lb/>
曰洪範是時新失淮南地隋師臨江又國遭大喪後主<lb/>
患創不能聽政其誅叔陵供大行喪事邉境防守及百<lb/>
司衆務雖假後主之敕實皆决之於后後主創愈乃歸<lb/>
政焉后性謙謹未嘗以宗族為請雖衣食亦無所分遺<lb/>
陳亡入長安隋大業十二年薨於東都年八十三葬于<lb/>
<pb n="KR2a0024_WYG_012-11b"/>
洛陽之芒山<lb/>
後主沈皇后諱婺華吳興武康人也父君理自有傳后<lb/>
母即武帝女㑹稽穆公主早亡時后尚幼而毁瘠過甚<lb/>
及服畢每嵗時朔望恒獨坐涕泣哀動左右内外敬異<lb/>
焉大建二年拜為皇太子妃後主即位立為皇后后性<lb/>
端静有識量寡嗜欲聰敏强記渉獵經史工書翰後主<lb/>
在東宫而后父君理卒居憂處别殿哀毁逾禮後主遇<lb/>
后既薄而張貴妃有寵總後宫之政后澹然未嘗有所<lb/>
<pb n="KR2a0024_WYG_012-12a"/>
忌怨而身居儉約衣服無錦繡之飾左右近侍纔百許<lb/>
人唯尋閱圖史及釋典為事嘗遇嵗旱自暴而誦佛經<lb/>
應時雨降無子飬孫姬子𦙍為已子數上書諫争後主<lb/>
将廢之而立張貴妃㑹國亡不果乃與後主俱入長安<lb/>
及後主薨后自為哀辭文甚酸切隋煬帝每廵幸恒令<lb/>
從駕及煬帝被殺后自廣陵過江於毗陵天静寺為尼<lb/>
名觀音貞觀初卒<lb/>
張貴妃名麗華兵家女也父兄以織席為業後主為太<lb/>
<pb n="KR2a0024_WYG_012-12b"/>
子以選入宫時龔貴嬪為良娣貴妃年十嵗為之給使<lb/>
後主見而悅之因得幸遂有娠生太子深後主即位拜<lb/>
為貴妃性聰慧甚被寵遇後主始以始興王叔陵之亂<lb/>
被傷卧于承香殿時諸姬並不得進唯貴妃侍焉而柳<lb/>
太后猶居栢梁殿即皇后之正殿也而沈皇后素無寵<lb/>
于後主不得侍疾别居求賢殿至徳二年乃於光昭殿<lb/>
前起臨春結綺望仙三閣高數十丈並數十間其窗牖<lb/>
壁帶縣楣欄檻之類皆以沉檀香為之又飾以金玉間<lb/>
<pb n="KR2a0024_WYG_012-13a"/>
以珠翠外施珠簾内有寳牀寳帳其服玩之屬瑰麗皆<lb/>
近古未有每微風暫至香聞數里朝日初照光映後庭<lb/>
其下積石為山引水為池植以竒樹雜以花藥後主自<lb/>
居臨春閣張貴妃居結綺閣龔孔二貴嬪居望仙閣並<lb/>
複道交相往來又有王季二美人張薛二淑媛袁昭儀<lb/>
何婕妤江脩容等七人並有寵遞代以游其上以宫人<lb/>
有文學者袁大捨等為女學士後主每引賓客對貴妃<lb/>
等游宴則使諸貴人及女學士與狎客共賦新詩互相<lb/>
<pb n="KR2a0024_WYG_012-13b"/>
贈答采其尤豔麗者以為曲調被以新聲選宫女有容<lb/>
色者以千百數令習而歌之分部迭進持以相樂其曲<lb/>
有玉樹後庭花臨春樂等其略云璧月夜夜满瓊樹朝<lb/>
朝新大抵所歸皆美張貴妃孔貴嬪之容色張貴妃髪<lb/>
長七尺鬒黑如漆其光可鑑特聰慧有神彩進止閑華<lb/>
容色端麗每瞻視眄睞光彩溢目照映左右嘗於閣上<lb/>
靚粧臨于軒檻宫中遥望飄若神仙才辯强記善侯人<lb/>
主顔色薦諸宫女後宫咸徳之競言其善又工厭魅之<lb/>
<pb n="KR2a0024_WYG_012-14a"/>
術假鬼道以惑後主置淫祀於宮中聚諸女巫使之鼓<lb/>
舞時後主怠於政事百司啓奏並因宦者蔡臨兒李善<lb/>
度進請後主倚隱囊置張貴妃於膝上共決之李蔡所<lb/>
不能記者貴妃並為疏條無所遺脫因參訪外事人間<lb/>
有一言一事貴妃必先知白之由是益加寵異冠絶後<lb/>
庭而後宫之家不遵法度有絓於理者但求恩於貴妃<lb/>
貴妃則令李蔡先啓其事而後從容為言之大臣有不<lb/>
從者因而譖之言無不聽於是張孔之權熏灼四方内<lb/>
<pb n="KR2a0024_WYG_012-14b"/>
外宗族多被引用大臣執政亦從風而靡閹宦便佞之<lb/>
徒内外交結轉相引進賄賂公行賞罰無常綱紀瞀亂<lb/>
矣及隋軍剋臺城貴妃與後主俱入井隋軍出之晉王<lb/>
廣命斬之於青溪中<lb/>
論曰飲食男女人之大欲存焉故聖人順于人情而為<lb/>
之度王宫六列士室二等皆随事升降以立節文若夫<lb/>
義篤閫闈政刑邦國古先哲王有以之致化矣夫后妃<lb/>
專夕配以徳升姬嬙並御進非色幸欲使情有覃被愛<lb/>
<pb n="KR2a0024_WYG_012-15a"/>
罔偏流專貞内表妖蠱外息乃可以輔興君徳燮理隂<lb/>
政宋氏因晉之舊典聘納有方俔天作儷必四岳之後<lb/>
自元嘉以降内職稍繁所選止於軍署徴引極乎厮皁<lb/>
非若晉氏采擇濫及冠冕者焉而愛止帷房權無外授<lb/>
戚屬餼賚嵗時不過肴漿斯為美矣及文帝之傾惑潘<lb/>
嫗謀及婦人大明之淪没殷姬並后匹嫡其為喪敗亦<lb/>
已甚矣齊氏孝昭二后並有賢明之訓惜乎早世不得<lb/>
母臨萬國有婦人焉空慕周典禎符顯瑞徒萃徽名高<lb/>
<pb n="KR2a0024_WYG_012-15b"/>
皇受命宫禁貶約衣不文繡色無紅采永巷貧空有同<lb/>
素室武帝嗣位運藉休平夀昌前興鳯華晚構香栢文<lb/>
檉花梁繡柱雕金鏤寳照燭房帷趙瑟吳趨承閑奏曲<lb/>
事由私蓄無損國儲明帝統業矯情儉陋奉已之制曾<lb/>
莫云改東昏喪道侈風大扇哲婦傾城同符殷夏可以<lb/>
垂誡其在斯乎梁武志在約已示存宫掖雖貴嬪之徽<lb/>
華早著誕育元艮唯見崇重無聞正位徐妃無行其殱<lb/>
滅也宜哉陳武撫兹歸運奄開帝業若夫儷天作則燮<lb/>
<pb n="KR2a0024_WYG_012-16a"/>
隆王化則宣太后其懿焉文宣宫壺無聞於喪徳後主<lb/>
嗣業實敗于椒房既曰牝晨亦唯家之索也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_012-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷十二<lb/>
<pb n="KR2a0024_WYG_012-17a"/>
　南史卷十二考證<lb/>
武丁貴嬪傳貴嬪生而有赤痣在左臂○痣南本作誌<lb/>
元帝徐妃傳東海郯人也○郯梁書作剡又下文蕭溧<lb/>
　陽馬雖老猶駿句溧訛漂今改正<lb/>
敬夏太后傳拜晉安王國太妃○監本脫太字今从南<lb/>
　本增入<lb/>
張貴妃傳共賦新詩互相贈答○監本缺贈字今增入<lb/>
　<lb/>
<pb n="KR2a0024_WYG_012-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷十二考證<lb/>
</p>
<p>
</p>
  </div>
</body>
</text>
</TEI>
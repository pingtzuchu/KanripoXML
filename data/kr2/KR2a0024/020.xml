<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷二十</head> <lb/>
    <p>
<pb n="KR2a0024_WYG_020-1a"/>
欽定四庫全書<lb/>
　南史卷二十<lb/>
　　唐　　　李　　　延　　　夀　　　撰<lb/>
　列傳第十<lb/>
　　謝𢎞微<hi>子莊顥朏弟</hi>　<hi>孫朏[卄/瀹]/顥弟</hi>　<hi>曽孫譓/[卄/瀹]子覧</hi>　<hi>𤣥孫哲覧弟舉</hi>
　　　　　<hi>舉子嘏</hi>　<hi>舉兄子僑</hi>
謝密字𢎞微晉西中郎萬之曾孫尚書左僕射景仁從<lb/>
子也祖韶車騎司馬父思武昌太守𢎞微年十歲繼從<lb/>
<pb n="KR2a0024_WYG_020-1b"/>
叔峻名犯所繼内諱故以字行童幼時精神端審時然<lb/>
後言所繼叔父混名知人見而異之謂思曰此兒深中<lb/>
夙敏方成佳器有子如此足矣峻司空琰子也於𢎞微<lb/>
本服緦親戚中表素不相識率意承接皆合禮衷義熙<lb/>
初襲爵建昌縣侯𢎞微家素貧儉而所繼豐泰唯受數<lb/>
千卷書國吏數人而已遺財祿秩一不闗預混聞而驚<lb/>
歎謂國郎中令漆凱之曰建昌國祿本應與北舍共之<lb/>
國侯既不厝意今可依常分送𢎞㣲重混言乃少有所<lb/>
<pb n="KR2a0024_WYG_020-2a"/>
受北舍𢎞微本家也混風格高峻少所交納唯與族子<lb/>
靈運瞻晦曜以文義賞會常共宴處居在烏衣巷故謂<lb/>
之烏衣之游混詩所言昔為烏衣游戚戚皆親姓者也<lb/>
其外雖復高流時譽莫敢造門瞻等才辭辯富𢎞微每<lb/>
以約言服之混特所敬貴號曰微子謂瞻等曰汝諸人<lb/>
雖才義豐辯未必皆惬衆心至於領會機賞言約理要<lb/>
故當與我共推微子常言阿逺剛躁負氣阿客博而無<lb/>
檢曜仗才而持操不篤晦自知而納善不周設復功濟<lb/>
<pb n="KR2a0024_WYG_020-2b"/>
三才終亦以此為恨至如微子吾無間然又言微子異<lb/>
不傷物同不害正若年造六十必至公輔嘗因酣讌之<lb/>
餘為韻語以奨勸靈運瞻等曰康樂誕通度實有名家<lb/>
韻若加繩染功剖瑩乃瓊瑾宣明體遠識頴逹且沉雋<lb/>
若能去方執穆穆三才順阿多標獨解弱冠纂華𦙍質<lb/>
勝誡無文其尚又能峻通逺懐清悟采采摽蘭訊直轡<lb/>
鮮不躓抑用解偏吝微子基微尚無倦由慕藺勿輕一<lb/>
簣少進徃必千仭數子勉之哉風流由爾振如不犯所<lb/>
<pb n="KR2a0024_WYG_020-3a"/>
知此外無所慎靈運瞻等並有誡厲之言唯𢎞微獨盡<lb/>
褒美曜𢎞微兄多其小字通逺即瞻字客兒靈運小名<lb/>
也晉世名家身有國封者起家多拜員外散騎侍郎𢎞<lb/>
微亦拜員外散騎侍郎琅邪王大司馬參軍義熙八年<lb/>
混以劉毅黨見誅混妻晉陵公主改適琅邪王練公主<lb/>
雖執意不行而詔與謝氏離絶公主以混家事委之𢎞<lb/>
微混仍世宰相一門兩封田業十餘處僮役千人唯有<lb/>
二女年並數歲𢎞微經紀生業事若在公一錢尺帛出<lb/>
<pb n="KR2a0024_WYG_020-3b"/>
入皆有文簿宋武受命晉陵公主降封東鄉君以混得<lb/>
罪前代東鄉君節義可嘉聽還謝氏自混亾至是九年<lb/>
而室宇修整倉廩充盈門徒不異平日田疇墾闢有加<lb/>
於舊東鄉君歎曰僕射生平重此一子可謂知人僕射<lb/>
為不亾矣中外姻親道俗義舊見東鄉之歸者入門莫<lb/>
不歎息或為流涕感𢎞微之義也性嚴正舉止必修禮<lb/>
度事繼親之黨恭謹過常伯叔二母歸宗兩姑晨夕瞻<lb/>
奉盡其誠敬内外或傳語通訊輒正其衣冠婢僕之前<lb/>
<pb n="KR2a0024_WYG_020-4a"/>
不妄言笑由是尊卑大小敬之若神時有蔡湛之者及<lb/>
見謝安兄弟謂人曰𢎞微貎類中郎而性似文靖文帝<lb/>
初封宜都王鎭江陵以琅邪王球為友𢎞微為文學母<lb/>
憂去職居䘮以孝稱服闋蔬素踰時文帝即位為黄門<lb/>
侍郎與王華王曇首殷景仁劉湛等號曰五臣遷尚書<lb/>
吏部郎參機密尋轉右衛将軍諸故吏臣佐並委𢎞微<lb/>
選擬居身清約器服不華而飲食滋味盡其豐美兄曜<lb/>
歴御史中丞彭城王義康驃騎長史卒官𢎞微哀戚過<lb/>
<pb n="KR2a0024_WYG_020-4b"/>
禮服雖除猶不噉魚肉沙門釋慧琳嘗與之食見其猶<lb/>
蔬素謂曰檀越素既多疾即吉猶未復膳若以無益傷<lb/>
生豈所望於得理𢎞微曰衣冠之變禮不可踰在心之<lb/>
哀實未能已遂廢食歔欷不自勝𢎞微少孤事兄如父<lb/>
友睦之至舉世莫及口不言人短見兄曜好藏否人物<lb/>
每聞之常亂以他語歴位中庻子加侍中志在素宦畏<lb/>
忌權寵固讓不拜乃聽解中庻子每獻替及陳事必手<lb/>
書焚草人莫之知上以𢎞微能膳羞每就求食𢎞微與<lb/>
<pb n="KR2a0024_WYG_020-5a"/>
親舊經營及進之後親人問上所御𢎞微不答别以餘<lb/>
語酬之時人比之漢世孔光及東鄉君薨遺財千萬園<lb/>
宅十餘所又會稽呉興琅邪諸處太傅安司空琰時事<lb/>
業奴僮猶數百人公私咸謂室内資財宜歸二女田宅<lb/>
僮僕應屬𢎞微𢎞微一不取自以私祿營葬混女夫殷<lb/>
叡素好樗蒱聞𢎞微不取財物乃濫奪其妻妹及伯母<lb/>
兩姑之分以還戲責内人皆化𢎞微之讓一無所争𢎞<lb/>
微舅子領軍将軍劉湛謂𢎞微曰天下事宜有裁衷卿<lb/>
<pb n="KR2a0024_WYG_020-5b"/>
此不問何以居官𢎞微笑而不答或有譏以謝氏累世<lb/>
財産充殷君一朝戲責譬棄物江海以為廉耳𢎞微曰<lb/>
親戚争財為鄙之甚今内人尚能無言豈可導之使争<lb/>
今分多共少不至有乏身死之後豈復見關東鄉君葬<lb/>
混墓開𢎞微牽疾臨赴病遂甚元嘉十年卒年四十二<lb/>
文帝歎惜甚至謂謝景仁曰謝𢎞微王曇首年踰四十<lb/>
名位未盡其才此朕之責也𢎞微性寛博無喜慍末年<lb/>
嘗與友人棊友人西南棊有死勢復一客曰西南風急<lb/>
<pb n="KR2a0024_WYG_020-6a"/>
或有覆舟者友悟乃救之𢎞微大怒投局於地識者知<lb/>
其暮年之事果以此嵗終時有一長鬼寄司馬文宣家<lb/>
言被遣殺𢎞微𢎞微疾每劇輒豫告文宣及𢎞微死與<lb/>
文宣分别而去𢎞微臨終語左右曰有二封書湏劉領<lb/>
軍至可於前燒之慎勿開也書是文帝手敕上甚痛惜<lb/>
之使二衛千人營畢𦵏事追贈太常𢎞微與琅邪王惠<lb/>
王球並以簡淡稱人謂沈約曰王惠何如約曰令明簡<lb/>
次問王球約曰倩玉淡又次問𢎞微約曰簡而不失淡<lb/>
<pb n="KR2a0024_WYG_020-6b"/>
而不流古之所謂名臣𢎞微當之其見美如此子莊<lb/>
莊字希逸七嵗能屬文及長韶令美容儀宋文帝見而<lb/>
異之謂尚書僕射殷景仁領軍将軍劉湛曰藍田生玉<lb/>
豈虚也哉為隨王誕後軍諮議領記室分左氏經傳隨<lb/>
國立篇製木方丈圖山川土地各有分理離之則州郡<lb/>
殊别合之則㝢内為一元嘉二十七年魏攻彭城遣尚<lb/>
書李孝伯與鎭軍長史張暢語孝伯訪問莊及王微其<lb/>
名聲逺布如此二十九年除太子中庶子時南平王鑠<lb/>
<pb n="KR2a0024_WYG_020-7a"/>
獻赤鸚鵡普詔羣臣為賦太子左衛率袁淑文冠當時<lb/>
作賦畢示莊及見莊賦歎曰江東無我卿當獨秀我若<lb/>
無卿亦一時之傑遂隠其賦元凶弑立轉司徒左長史<lb/>
孝武入討密送檄書與莊令加改正宣布之莊遣腹心<lb/>
門生具慶奉啓事密詣孝武陳誠及帝踐阼除侍中時<lb/>
魏求通互市上詔羣臣博議莊議以為拒而觀釁有足<lb/>
表強驃騎竟陵王誕當為荆州徵丞相荆州刺史南郡<lb/>
王義宣入輔義宣固辭不入而誕便剋日下船莊以丞<lb/>
<pb n="KR2a0024_WYG_020-7b"/>
相既無入志而驃騎發便有期如似欲相逼切帝乃申<lb/>
誕發日義宣竟亦不下孝建元年遷左将軍莊有口辯<lb/>
孝武嘗問顔延之曰謝希逸月賦何如答曰美則美矣<lb/>
但莊始知隔千里兮共明月帝召莊以延之答語語之<lb/>
莊應聲曰延之作秋胡詩始知生為久離别没為長不<lb/>
歸帝撫掌竟日又王𤣥謨問莊何者為雙聲何者為疊<lb/>
韻答曰𤣥䕶為雙聲磝碻為疊韻其捷速若此初孝武<lb/>
嘗賜莊寳劔莊以與豫州刺史魯爽後爽叛帝因宴問<lb/>
<pb n="KR2a0024_WYG_020-8a"/>
劔所在答曰昔以與魯爽别竊為陛下杜郵之賜上甚<lb/>
恱當時以為知言于時搜才路狹莊表陳求賢之義曰<lb/>
臣聞功傾魏后非特照車之珍德柔秦客豈徒祕璧之<lb/>
貴隆陂所漸成敗之由何嘗不興資得才替因失士故<lb/>
楚書以善人為寳虞典以則哲為難而進選之軌既隳<lb/>
中代登造之律未聞當今必欲豐本康務庇人濟俗匪<lb/>
更惉懘奚取九成夫才生於時古今豈貳士出於世屯<lb/>
泰焉殊升歴中陽英賢起於徐沛受籙白水茂異出於<lb/>
<pb n="KR2a0024_WYG_020-8b"/>
荆宛寧二都智之所産七隩愚之所育實遇與不遇用<lb/>
與不用耳今大道光亨萬務俟德而九服之曠九流之<lb/>
艱提鈞懸衡委之選部一人之鑒易限天下之才難源<lb/>
以易限之鑒鏡難源之才使國罔遺賢野無滯器其可<lb/>
得乎昔公叔登臣管仲升盜趙文非私親疎嗣祁奚豈<lb/>
諂讐比子茹茅以彚作範前經舉爾所知式昭徃牒且<lb/>
自古任薦𢎞明賞罰成子舉三哲而身致魏輔應侯任<lb/>
二士而已捐秦相臼季稱冀缺而疇以田采張勃進陳<lb/>
<pb n="KR2a0024_WYG_020-9a"/>
湯而坐之褫爵此則先事之盛準亦後王之彝鑒臣謂<lb/>
宜普命大臣各舉所知以付尚書依分銓用若任得其<lb/>
才舉主延賞有不稱職宜及其坐重者免黜輕者左遷<lb/>
被舉之身加以禁錮年數多少隨愆議制若犯大辟則<lb/>
任者刑論又政平訟理莫先親人親人之要實歸守宰<lb/>
故黄霸莅潁川累稔杜畿居河東歴載或就加恩秩或<lb/>
入崇暉寵今莅人之職宜遵六年之限進得章明庸惰<lb/>
退得民不勤擾如此則上靡棄能下無浮謬考績之風<lb/>
<pb n="KR2a0024_WYG_020-9b"/>
載泰薪槱之歌克昌初文帝世限年三十而仕郡縣六<lb/>
周乃選代刺史或十年餘至是皆易之仕者不拘長少<lb/>
莅人以三周為滿宋之善政於是乎衰是年拜吏部尚<lb/>
書莊素多疾不願居選部與大司馬江夏王義恭牋自<lb/>
陳兩脇癖疢殆與生俱一月發動不減兩三每痛来逼<lb/>
心氣餘如綖利患數年遂成痼疾岋岋惙惙常如行尸<lb/>
眼患五月来便不復得夜坐恒閉帷避風晝夜惛懵為<lb/>
此不復得朝謁諸王慶弔親舊今之所止唯在小閣下<lb/>
<pb n="KR2a0024_WYG_020-10a"/>
官微命於天下至輕在已不能不重家世無年亾高祖<lb/>
四十曾祖三十三亾祖四十七下官新嵗便四十五加<lb/>
以疾患如此當復幾時入年當申前請以死自固願侍<lb/>
坐言次賜垂接助三年坐疾多免官大明元年起為都<lb/>
官尚書上時親覽朝政慮權移臣下以吏部尚書選舉<lb/>
所由欲輕其勢力二年詔吏部尚書依部分置并詳省<lb/>
閑曹又别詔大宰江夏王義恭曰吏部尚書由來與錄<lb/>
共選良以一人之識不辨洽通兼與奪威權不宜專一<lb/>
<pb n="KR2a0024_WYG_020-10b"/>
故也於是置吏部尚書二人省五兵尚書莊及度支尚<lb/>
書顧顗之並補選職遷左衛將軍加給事中時河南獻<lb/>
舞馬詔羣臣為賦莊所上甚美又使莊作舞馬歌令樂<lb/>
府歌之五年又為侍中領前軍將軍時孝武出行夜還<lb/>
敕開門莊居守以棨信或虗須墨詔乃開上後因宴從<lb/>
容曰卿欲効郅君章邪對曰臣聞蒐廵有度郊祀有節<lb/>
盤於游田著之前誡陛下今蒙犯塵露晨徃宵還容致<lb/>
不逞之徒妄生矯詐臣是以伏須神筆六年又為吏部<lb/>
<pb n="KR2a0024_WYG_020-11a"/>
尚書領國子博士坐選公車令張竒免官事在顔師伯<lb/>
傳後除呉郡太守前廢帝即位以為金紫光祿大夫初<lb/>
孝武寵姬殷貴妃薨莊為誄言贊軌堯門引漢昭帝母<lb/>
趙婕妤堯母門事廢帝在東宫銜之至是遣人詰莊曰<lb/>
卿昔作殷貴妃誄知有東宫不將誅之孫奉伯說帝曰<lb/>
死是人之所同政復一徃之苦不足為困莊少長富貴<lb/>
且繫之尚方使知天下苦劇然後殺之未晚帝曰卿言<lb/>
有理繫於左尚方明帝定亂得出使為赦詔莊夜出署<lb/>
<pb n="KR2a0024_WYG_020-11b"/>
門方坐命酒酌之已微醉傳詔立待詔成其文甚工後<lb/>
為尋陽王師加中書令散騎常侍尋加金紫光禄大夫<lb/>
給親信二十人卒贈右光祿大夫諡憲子所著文章四<lb/>
百餘首行於世五子颺朏顥嵸[卄/瀹]世謂莊名子以風月<lb/>
景山水颺位晉平太守女為順帝皇后追贈金紫光祿<lb/>
大夫<lb/>
朏字敬沖幼聰慧莊器之常置左右十嵗能屬文莊游<lb/>
土山使朏命篇攬筆便就琅邪王景文謂莊曰賢子足<lb/>
<pb n="KR2a0024_WYG_020-12a"/>
稱神童復為後来特逹莊撫朏背曰眞吾家千金宋孝<lb/>
武帝游姑孰敕莊攜朏從駕詔為洞井讚於坐奏之帝<lb/>
曰雖小竒童也仕宋為衛將軍袁粲長史粲性簡峻時<lb/>
人方之李膺朏謁退粲曰謝令不死矣宋明帝嘗敕朏<lb/>
與謝鳯子超宗從鳯莊門入二人俱至超宗曰君命不<lb/>
可以不徃乃趨而入朏曰君處臣以禮進退不入時人<lb/>
兩稱之以比王尊王陽後為臨川内史以賄見劾袁粲<lb/>
寢其事齊高帝為驃騎將軍輔政選朏為長史高帝方<lb/>
<pb n="KR2a0024_WYG_020-12b"/>
圖禪代欲以朏佐命遷左長史每夕置酒獨與朏論魏<lb/>
晉故事言石苞不早勸晉文死方慟哭方之馮異非知<lb/>
機也朏曰昔魏臣有勸魏武帝即位魏武曰有用我者<lb/>
其周文王乎晉文世事魏氏將必終身北面假使魏早<lb/>
依唐虞故事亦當三讓彌高帝不悅更引王儉為左長<lb/>
史以朏為侍中領祕書監及齊受禪朏當日在直百僚<lb/>
陪位侍中當解璽朏佯不知曰有何公事傳詔云解璽<lb/>
授齊王朏曰齊自應有侍中乃引枕臥傳詔懼乃使稱<lb/>
<pb n="KR2a0024_WYG_020-13a"/>
疾欲取兼人朏曰我無疾何所道遂朝服出東掖門乃<lb/>
得車仍還宅是日遂以王儉為侍中解璽既而武帝請<lb/>
誅朏高帝曰殺之則成其名正應容之度外又以家貧<lb/>
乞郡辭㫖抑揚詔免官禁錮五年永明中為義興太守<lb/>
在郡不省雜事悉付綱紀曰吾不能作主者吏但能作<lb/>
太守耳歴都官尚書中書令侍中領新安王師求出仍<lb/>
為呉興太守明帝謀入嗣位引朝廷舊臣朏内圖止足<lb/>
且實避事弟[卄/瀹]時為吏部尚書朏至郡致[卄/瀹]數斛酒遺<lb/>
<pb n="KR2a0024_WYG_020-13b"/>
書曰可力飲此勿豫人事朏居郡每不理常務聚歛衆<lb/>
頗譏之亦不屑也建武四年徵為侍中中書令不應遣<lb/>
諸子還都獨與母留築室郡之西郭明帝詔加優禮旌<lb/>
其素槩賜牀帳褥席奉以卿祿時國子祭酒廬江何𦙍<lb/>
亦抗表還會稽永元中詔徵朏𦙍並不屈時東昏皆命<lb/>
迫遣會梁武帝起兵及建鄴平徴朏𦙍並補軍諮祭酒<lb/>
皆不至及即位詔徴朏為侍中左光祿大夫開府儀同<lb/>
三司𦙍散騎常侍特進右光祿大夫又並不屈仍遣領<lb/>
<pb n="KR2a0024_WYG_020-14a"/>
軍司馬王果敦譬朏朏謀於何𦙍𦙍欲獨高其節紿曰<lb/>
興王之世安可久處明年六月朏輕出詣闕自陳帝笑<lb/>
曰子陵遂能屈志詔以為侍中司徒尚書令朏辭脚疾<lb/>
不堪拜謁乃角巾自輿詣雲龍門謝詔見於華林園乗<lb/>
小車就席明旦乗輿出幸朏宅宴語盡歡朏固陳本志<lb/>
不許又固請自還迎母許之臨發輿駕臨幸賦詩餞别<lb/>
王人送迎相望於道到都敕材官起府於舊宅武帝臨<lb/>
軒遣謁者於府拜授詔停諸公事及朔望朝謁三年元<lb/>
<pb n="KR2a0024_WYG_020-14b"/>
會詔朏乗小輿升殿朏素憚煩及居台鉉兼掌内臺職<lb/>
事多不覽以此頗失衆望其年母憂尋有詔攝職如故<lb/>
五年改授中書監司徒衛將軍固讓不受遣謁者敦授<lb/>
留府門及暮至於經春夏八月乃拜受焉是冬薨車駕<lb/>
出臨哭諡曰靖孝武初朏為呉興以雞卵賦人収雞數<lb/>
千及遁節不全為清談所少著書及文章行於世子諼<lb/>
位司徒右長史坐殺牛廢黜為東陽内史及還五官送<lb/>
錢一萬止留一百答曰數多劉寵更以為愧<lb/>
<pb n="KR2a0024_WYG_020-15a"/>
次子譓不妄交接門無雜賔有時獨醉曰入吾室者但<lb/>
有清風對吾飲者唯當明月位右光祿大夫子哲字頴<lb/>
豫美風儀舉止醖籍襟情豁朗為士君子所重仕梁至<lb/>
廣陵太守侯景之亂因寓居焉仕陳歴吏部尚書中書<lb/>
令侍中司徒左長史卒諡康子<lb/>
顥字仁悠朏弟也少簡静宋末為豫章太守至石頭遂<lb/>
白服登𤇺火樓坐免官詣齊高帝自占謝言辭清麗容<lb/>
儀端雅左右為之傾目宥而不問齊永明初高選文學<lb/>
<pb n="KR2a0024_WYG_020-15b"/>
以顥為竟陵王友歴吏部郎有簡秀之目卒於北中郎<lb/>
長史<lb/>
顥弟[卄/瀹]字儀潔年七歳王景文見而異之言於宋孝武<lb/>
召見於人衆中[卄/瀹]舉止閑詳應對合旨帝恱詔尚公主<lb/>
景和敗事寢僕射褚彦囘以女妻之厚為資送性甚敏<lb/>
贍嘗與劉悛飲推讓久之悛曰謝莊兒不可云不能飲<lb/>
[卄/瀹]曰茍得其人自可流湎千日悛甚慙無言仕齊累遷<lb/>
中書侍郎衛軍王儉引為長史雅相禮遇後拜吏部尚<lb/>
<pb n="KR2a0024_WYG_020-16a"/>
書明帝廢鬰林領兵入殿左右驚走報[卄/瀹][卄/瀹]與客圍棋<lb/>
每下子輒云其當有意竟局乃還齋臥竟不問外事明<lb/>
帝即位[卄/瀹]又屬疾不知公事蕭諶以兵臨起之[卄/瀹]曰天<lb/>
下事公卿處之足矣且死者命也何足以此懼人後宴<lb/>
會功臣上酒尚書令王晏等興席[卄/瀹]獨不起曰陛下受<lb/>
命應天王晏以為己力獻觴遂不見報上大笑解之坐<lb/>
罷晏呼[卄/瀹]共載欲相撫恱[卄/瀹]又正色曰君巢窟在何處<lb/>
晏初得班劔[卄/瀹]謂曰身家太傅裁得六人若何事頓得<lb/>
<pb n="KR2a0024_WYG_020-16b"/>
二十晏甚憚之謂江祏曰彼上人者難為訓對加領右<lb/>
軍將軍兄朏在呉興論啓公事稽晚[卄/瀹]輒代朏為啓上<lb/>
知非朏手迹被問見原永泰元年卒於太子詹事贈金<lb/>
紫光祿大夫諡簡子初朏為呉興[卄/瀹]於征虜渚送别朏<lb/>
指[卄/瀹]口曰此中唯宜飲酒[卄/瀹]建武之朝專以長酣為事<lb/>
與劉瑱沈昭畧交飲各至數斗齊武帝問王儉當今誰<lb/>
能為五言儉曰朏得父膏腴江淹有意上起禪靈寺敕<lb/>
[卄/瀹]撰碑文[卄/瀹]子覽<lb/>
<pb n="KR2a0024_WYG_020-17a"/>
覽字景滌選尚齊錢唐公主拜駙馬都尉梁武平建鄴<lb/>
朝士王亮王瑩等數人揖自餘皆拜覽時年二十餘為<lb/>
太子舍人亦長揖而已意氣閑雅視瞻聰明武帝目送<lb/>
良久謂徐勉曰覺此生芳蘭竟體想謝莊政當如此自<lb/>
此仍被賞味天監元年為中書侍郎掌吏部事頃之即<lb/>
眞嘗侍坐受敕與侍中王暕為詩荅贈其文甚工乃使<lb/>
重作復合旨帝賜詩云雙文既後進二少實名家豈伊<lb/>
爾棟隆信乃俱國華為侍中頗樂酒因宴席與散騎常<lb/>
<pb n="KR2a0024_WYG_020-17b"/>
侍蕭琛辭相詆毁為有司所奏武帝以覽年少不直出<lb/>
為中權長史後拜吏部尚書出為呉興太守中書舍人<lb/>
黄睦之家居烏程子弟專横前太守皆折節事之覽未<lb/>
到郡睦之弟迎覽覽逐去其船杖吏為通者自是睦之<lb/>
家杜門不出郡境多劫為東道患覽下車肅然初齊明<lb/>
帝及覽父[卄/瀹]東海徐孝嗣並為呉興號為名守覽皆過<lb/>
之覽昔在新安頗聚歛至是遂稱廉潔時人方之王述<lb/>
卒於官贈中書令<lb/>
<pb n="KR2a0024_WYG_020-18a"/>
覽弟舉字言揚幼好學與覽齊名年十四嘗贈沈約詩<lb/>
為約所賞弱冠丁父憂幾致毁滅服闋為太常博士與<lb/>
兄覽俱預元會江淹一見並相欽挹曰所謂馭二龍於<lb/>
長塗者也為太子家令掌管記深為昭明太子賞接祕<lb/>
書監任眆出為新安郡别舉詩云詎念耋嗟人方深老<lb/>
夫託其屬意如此梁武嘗訪舉於覽覽曰識藝過臣甚<lb/>
逺唯飲酒不及於臣帝大恱尋除安成郡守母徃於郡<lb/>
䘮辭不赴歴位左户尚書遷掌吏部尚書舉祖莊父[卄/瀹]<lb/>
<pb n="KR2a0024_WYG_020-18b"/>
兄覽並經此職前代少比舉尤長𤣥理及釋氏義為晉<lb/>
陵郡時常與義學僧遞講經論徵士何𦙍自虎丘山出<lb/>
赴之其盛如此先是北度人盧廣有儒術為國子博士<lb/>
於學發講僕射徐勉以下畢至舉造坐屢折廣辭理遒<lb/>
邁廣深歎服仍以所執塵尾斑竹杖滑石書格薦之以<lb/>
況重席焉加侍中遷尚書右僕射大同二年出為呉郡<lb/>
太守先是何敬容居郡有美績世稱為何呉郡及舉為<lb/>
政聲跡畧相比曾要何徵君講中論何難以巾褐入南<lb/>
<pb n="KR2a0024_WYG_020-19a"/>
門乃從東囷進致詩徃復為虎丘山賦題于寺入為侍<lb/>
中太子詹事翊左將軍舉父[卄/瀹]齊時終此官累表乞改<lb/>
敕不許後遷尚書僕射侍中將軍如故舉雖屡居端揆<lb/>
未嘗肯預時政保身固寵不能有所發明因疾陳解敕<lb/>
輒賜假并敕處方加給上藥其恩遇如此侯景來降帝<lb/>
詢訪朝臣舉及朝士皆請拒之帝從朱异言納之以為<lb/>
景能立功趙魏舉等不敢復言太清二年遷尚書令卒<lb/>
於内臺上曰舉非止歴官已多亦人倫儀表久著公望<lb/>
<pb n="KR2a0024_WYG_020-19b"/>
悵恨未授之可贈侍中衛將軍開府儀同三司舉宅内<lb/>
山齋捨以為寺泉石之美殆若自然臨川始興諸王常<lb/>
所游踐邵陵王綸於婁湖立園廣讌酒後好聚衆賓冠<lb/>
手自裂破投之唾壺皆莫敢言舉嘗預宴王欲取舉幘<lb/>
舉正色曰裂冠毁冕下官弗敢聞命拂衣而退王屢召<lb/>
不返甚有慙色舉托情𤣥勝尤長佛理注淨名經常自<lb/>
講説有文集二十卷子嘏<lb/>
嘏字含茂風神清雅頗善屬文仕梁為太子中庶子建<lb/>
<pb n="KR2a0024_WYG_020-20a"/>
安太守侯景之亂之廣州依蕭勃勃敗在周廸門後依<lb/>
陳寳應寳應平方詣闕歴侍中中書令都官尚書卒諡<lb/>
曰光子有文集行於世子儼位侍中御史中丞太常卿<lb/>
伷位尚書僕射<lb/>
舉兄子僑字國美父𤣥大仕梁侍中僑素貴嘗一朝無<lb/>
食其子啓欲以班史質錢答曰寧餓死豈可以此充食<lb/>
乎太清元年卒集十卷長子禕僑弟札字世高亦博渉<lb/>
文史位湘東王諮議先僑卒<lb/>
<pb n="KR2a0024_WYG_020-20b"/>
論曰易云積善之家必有餘慶𢎞微立履所蹈人倫播<lb/>
美其世濟不隕葢有馮焉敬沖出入三代驟經遷革遁<lb/>
俗之志無聞貞固之道居官之方未免貨財之累因傴<lb/>
成敬偃仰當年古人云處士全盜虗聲斯之謂矣<lb/>
　<lb/>
　<lb/>
　<lb/>
　南史卷二十<lb/>
<pb n="KR2a0024_WYG_020-21a"/>
　南史卷二十考證<lb/>
謝密傳𢎞微與琅邪王慧王球○慧宋書作恵<lb/>
謝莊傳藍田生玉豈虚也哉○生一本作出<lb/>
晝夜惛懵為此不復得朝謁諸王○謁監本訛修今从<lb/>
　宋書<lb/>
謝朏傳及還五官送錢一萬止留一百○官監本訛宫<lb/>
　今以閣本<lb/>
　<lb/>
<pb n="KR2a0024_WYG_020-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷二十考證<lb/>
</p>
<p>
</p>
  </div>
</body>
</text>
</TEI>
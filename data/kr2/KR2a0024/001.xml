<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷一</head> <lb/>
    <p>
<pb n="KR2a0024_WYG_001-1a"/>
欽定四庫全書<lb/>
　南史卷一<lb/>
　　唐　　　李　　　延　　　壽　　　撰<lb/>
　宋本紀上第一<lb/>
宋高祖武皇帝諱裕字徳輿小字寄奴彭城縣綏輿里<lb/>
人姓劉氏漢楚元王交之二十一世孫也彭城楚都故<lb/>
苖裔家焉晉氏東遷劉氏移居晉陵丹徒之京口里皇<lb/>
祖靖晉東安太守皇考翹字顯宗郡功曹帝以晉哀帝<lb/>
<pb n="KR2a0024_WYG_001-1b"/>
興寧元年歲在癸亥三月壬寅夜生神光照室盡眀是<lb/>
夕甘露降于墓樹及長雄傑有大度身長七尺六寸風<lb/>
骨奇偉不事廉隅小節奉繼母以孝聞嘗游京口竹林<lb/>
寺獨臥講堂前上有五色龍章衆僧見之驚以白帝帝<lb/>
獨喜曰上人無妄言皇考墓在丹徒之候山其地秦史<lb/>
所謂曲阿丹徒間有天子氣者也時有孔恭者妙善占<lb/>
墓帝嘗與經墓欺之曰此墓何如孔恭曰非常地也帝<lb/>
由是益自負行止時見二小龍附翼樵漁山澤同侶或<lb/>
<pb n="KR2a0024_WYG_001-2a"/>
亦覩焉及貴龍形更大帝素貧時人莫能知唯琅邪王<lb/>
謐獨深敬焉帝嘗負刁逵社錢三萬經時無以還被逵<lb/>
執謐以已錢代償由是得釋後伐荻新洲見大蛇長數<lb/>
丈射之傷眀日復至洲裏聞有杵臼聲往覘之見童子<lb/>
數人皆靑衣於榛中擣藥問其故荅曰我王為劉寄奴<lb/>
所射合散傅之帝曰王神何不殺之荅曰劉寄奴王者<lb/>
不死不可殺帝叱之皆散仍收藥而反又經客下邸逆<lb/>
旅會一沙門謂帝曰江表當亂安之者其在君乎帝先<lb/>
<pb n="KR2a0024_WYG_001-2b"/>
患手創積年不愈沙門有一黄藥因留與帝既而忽亡<lb/>
帝以黄散傅之其創一傅而愈寳其餘及所得童子藥<lb/>
每遇金創傅之竝驗初為冠軍孫無終司馬晉隆安三<lb/>
年十一月祅賊孫恩作亂於㑹稽朝廷遣衛將軍謝琰<lb/>
前將軍劉牢之東討牢之請帝參府軍事命與數十人<lb/>
覘賊遇賊衆數千帝便與戰所將人多死而帝奮長刀<lb/>
所殺傷甚衆牢之子敬宣疑帝為賊所困乃輕騎尋之<lb/>
既而衆騎竝至遂平山陰恩遁入海四年五月恩復入<lb/>
<pb n="KR2a0024_WYG_001-3a"/>
會稽殺謝琰十一月牢之復東征使帝戍句章句章城<lb/>
小人少帝每戰陷陣賊乃退還浹口時東伐諸將士卒<lb/>
暴掠百姓皆苦之惟帝獨無所犯五年春恩頻攻句章<lb/>
帝屢破之恩復入海三月恩北出海鹽帝築城于故海<lb/>
鹽賊日來攻城城内兵少帝乃選敢死士擊走之時雖<lb/>
連勝帝深慮衆寡不敵乃一夜偃旗示以羸弱觀其懈<lb/>
乃奮擊大破之恩知城不可下進向滬瀆帝棄城追之<lb/>
海鹽令鮑陋遣子嗣之以吳兵一千為前驅帝以吳人<lb/>
<pb n="KR2a0024_WYG_001-3b"/>
不習戰命之在後不從是夜帝多設奇兵兼置旗鼔眀<lb/>
日戰伏發賊退嗣之追奔陷汲帝且退且戰麾下死傷<lb/>
將盡乃至向處止令左右解取死人衣以示睱賊疑尚<lb/>
有伏乃引去六月恩浮海至丹徒帝兼行與俱至奔擊<lb/>
大破之恩至建鄴知朝廷有備遂走鬱洲八月晉帝以<lb/>
帝為下邳太守帝又追恩至鬱洲及海鹽頻破之恩自<lb/>
是饑饉奔臨海元興元年荆州刺史桓𤣥舉兵東下驃<lb/>
騎將軍司馬元顯遣牢之拒之帝又參其軍事𤣥至帝<lb/>
<pb n="KR2a0024_WYG_001-4a"/>
請擊之牢之不許乃遣子敬宣詣𤣥請和帝與東海何<lb/>
無忌竝固諫不從𤣥尅建鄴以牢之為會稽内史牢之<lb/>
懼招帝於廣陵舉兵帝曰人情去矣廣陵亦豈可得之<lb/>
牢之竟縊於新洲何無忌謂帝曰我將何之帝曰可隨<lb/>
我還京口𤣥必守臣節當與卿事之不然與卿圖之𤣥<lb/>
從兄脩以撫軍將軍鎭丹徒以帝為中兵參軍孫恩自<lb/>
敗後懼見獲乃投水死於臨海餘衆推恩妹夫盧循為<lb/>
主𤣥復遣帝東征二年循奔永嘉帝追破之六月加帝<lb/>
<pb n="KR2a0024_WYG_001-4b"/>
彭城内史十二月桓𤣥簒位遷晉帝於尋陽桓脩入朝<lb/>
帝從至建鄴𤣥見帝謂司徒王謐曰昨見劉裕風骨不<lb/>
恒蓋人傑也每游集贈賜甚厚𤣥妻劉氏尚書令耽之<lb/>
女也聰眀有智鑒常見帝因謂𤣥曰劉裕龍行虎步視<lb/>
瞻不凡恐必不為人下宜早為其所𤣥曰我方平蕩中<lb/>
原非裕莫可待關隴平定然後議之脩尋還京口帝託<lb/>
以金創疾動不堪步從乃與無忌同船共還建興復計<lb/>
及弟道規沛國劉毅平昌孟昶任城魏詠之高平檀慿<lb/>
<pb n="KR2a0024_WYG_001-5a"/>
之琅邪諸葛長人太原王元徳隴西辛扈興東莞童厚<lb/>
之竝同義謀時桓脩弟𢎞為青州刺史鎭廣陵道規為<lb/>
𢎞中兵參軍昶為州主簿乃令毅就昶謀共襲𢎞長人<lb/>
為豫州刺史刁逵左軍府參軍謀據歴陽相應元徳厚<lb/>
之謀於建鄴攻𤣥尅期齊發三年二月乙卯帝託游獵<lb/>
與無忌詠之慿之毅從弟藩慿之從子韶祗隆道濟昶<lb/>
族弟懐玉等集義徒凡二十七人願從者百餘人丙辰<lb/>
候城門開無忌等義徒服傳詔服稱詔居前義衆馳入<lb/>
<pb n="KR2a0024_WYG_001-5b"/>
齊呌吏士驚散即斬脩以徇帝哭之甚慟厚加歛䘏昶<lb/>
勸𢎞其日出獵未眀開門出獵人昶道規毅等率壯士<lb/>
五六十人因開門直入𢎞方噉粥即斬之因收衆濟江<lb/>
義軍初尅京城脩司馬刁𢎞率文武佐吏來赴帝登城<lb/>
謂曰郭江州已奉乗輿反正於尋陽我等竝被密詔誅<lb/>
逆黨今日賊𤣥之首已當梟於大航諸君非大晉之臣<lb/>
乎𢎞等信之而退毅既至帝命誅𢎞等毅兄邁先在建<lb/>
鄴事未發數日帝遣同謀周安穆報之使為内應邁甚<lb/>
<pb n="KR2a0024_WYG_001-6a"/>
懼安穆慮事發馳歸時𤣥以邁為竟陵太守邁便下船<lb/>
欲之郡是夜𤣥與邁書曰北府人情云何卿近見劉裕<lb/>
何所道邁謂𤣥已知其謀晨起白之𤣥驚封邁為重安<lb/>
侯又以不執安穆故殺之誅元徳扈興厚之等乃遣頓<lb/>
丘太守呉甫之右衛將軍皇甫敷北拒義軍先是帝造<lb/>
游擊將軍何澹之左右見帝光曜滿室以告澹之澹之<lb/>
以白𤣥𤣥不以為意至是聞義兵起甚懼或曰裕等甚<lb/>
弱陛下何慮之深𤣥曰劉裕足為一世之雄劉毅家無<lb/>
<pb n="KR2a0024_WYG_001-6b"/>
擔石之儲樗蒱一擲百萬何無忌劉牢之之外甥酷似<lb/>
其舅共舉大事何謂無成時衆推帝為盟主以孟昶為<lb/>
長史總後事檀慿之為司馬百姓願從者千餘人軍次<lb/>
竹里移檄都下曰夫成敗相因理不常泰狡焉肆虐或<lb/>
遇聖眀自我大晉屢遘陽九隆安以來皇家多故貞良<lb/>
弊於豺狼忠臣碎於虎口逆臣桓𤣥敢肆陵慢阻兵荆<lb/>
郢肆暴都邑天未忘難凶力寔繁踰年之間遂傾皇祚<lb/>
主上播越流幸非所神器沉辱七廟毁墜雖夏后之離<lb/>
<pb n="KR2a0024_WYG_001-7a"/>
浞豷有漢之遭莽卓方之於兹未足為喻自𤣥簒逆于<lb/>
今歴載彌年亢旱人不聊生士庶疲於轉輸文武困於<lb/>
板築室家分析父子乖離豈惟大東有杼軸之悲摽梅<lb/>
有頃筐之怨而已哉仰觀天文俯察人事此而可存孰<lb/>
有可亡凡在有心誰不扼腕裕等所以叩心泣血不遑<lb/>
啓處者也是故夕寐宵興搜奬忠烈潛搆崎嶇過於履<lb/>
虎乗機奮發義不圖全輔國將軍劉毅廣武將軍何無<lb/>
忌鎮北主簿孟昶兖州主簿魏詠之寧遠將軍劉道規<lb/>
<pb n="KR2a0024_WYG_001-7b"/>
龍驤參軍劉藩振威將軍檀慿之等忠烈斷金精白貫<lb/>
日荷戈俟奮志在畢命益州刺史毛璩萬里齊契掃定<lb/>
荆楚江州刺史郭昶之奉迎主上宮于尋陽鎮北將軍<lb/>
王元徳等竝率部曲保據石頭揚武將軍諸葛長人收<lb/>
集義士已據歴陽征虜參軍庾賾之等潛相連結以為<lb/>
内應同力協契所在蠭起即日斬偽徐州刺史安成王<lb/>
脩靑州刺史𢎞義衆既集文武争先咸謂不有一統則<lb/>
事無以緝裕辭不獲命遂總軍要庶上慿祖宗之靈下<lb/>
<pb n="KR2a0024_WYG_001-8a"/>
罄義夫之節翦馘逋逆蕩清京華公侯諸君或世樹忠<lb/>
貞或身荷爵寵而竝俛眉猾䜿無由自效顧瞻周道寧<lb/>
不弔乎今日之舉良其會也裕以虚薄才非古人受任<lb/>
於既頽之運接勢於已替之機丹誠未宣感慨憤激望<lb/>
霄漢以永懐盼山川以增佇投檄之日神馳賊庭三月<lb/>
戊午遇吳甫之於江乗帝躬執長刀大呼即斬甫之進<lb/>
至羅洛橋遇皇甫敷檀慿之戰敗死之衆退帝進戰彌<lb/>
厲又斬敷首初帝建大謀有工相者相帝與無忌等近<lb/>
<pb n="KR2a0024_WYG_001-8b"/>
當大貴惟云慿之無相至是慿之戰死帝知其事必㨗<lb/>
𤣥聞敷等沒使桓謙屯東陵口卞範之屯覆舟山西已<lb/>
未義軍進至覆舟東張疑兵以油帔冠諸樹布滿山谷<lb/>
帝先馳之將士皆殊死戰無不一當百呼聲動天地因<lb/>
風縱火煙熖張天謙等大敗𤣥始雖遣軍而走意已決<lb/>
别遣領軍殷仲文具舟石頭聞謙敗輕船南逸庚申帝<lb/>
鎮石頭城立留臺總百官焚桓溫主於宣陽門外造晉<lb/>
新主於太廟遣諸將追𤣥命尚書王嘏率百官奉迎乘<lb/>
<pb n="KR2a0024_WYG_001-9a"/>
輿司徒王謐與衆議推帝領揚州帝固辭乃以謐為錄<lb/>
尚書事領揚州刺史帝為鎮軍將軍都督八州諸軍事<lb/>
徐州刺史領軍將軍初晉陵人韋叟善相術桓脩令相<lb/>
帝當得州不叟曰當得邊州刺史退而私於帝曰君相<lb/>
貴不可言帝笑曰若中當相用為司馬至是叟詣帝曰<lb/>
成王不負桐葉之信公亦應不忘司馬之言今不敢希<lb/>
鎮軍司馬願得領軍佐於是用焉時諸葛長人失期為<lb/>
刁逵執送未至而𤣥敗𤣥經尋陽江州刺史郭昶之為<lb/>
<pb n="KR2a0024_WYG_001-9b"/>
具乗輿法物初荆州刺史王綏以江左冠族又桓氏之<lb/>
甥素甚陵帝至是及其父尚書左僕射愉有自疑志竝<lb/>
及誅四月戊子奉武陵王遵為大將軍承制大赦惟桓<lb/>
氏一祖後不免桓𤣥之簒王謐佐命手解安帝璽紱及<lb/>
義旗建衆謂謐宜誅惟帝素徳謐保持之劉毅嘗因朝<lb/>
會問謐璽紱所在謐益懼及王愉父子誅謐從弟諶謂<lb/>
謐曰王駒無罪而誅此是翦除勝已兄既桓氏黨附求<lb/>
免得乎駒愉小字也謐懼奔曲阿帝牋白大將軍迎還<lb/>
<pb n="KR2a0024_WYG_001-10a"/>
復其位𤣥挾天子走江陵又浮江東下與劉毅何無忌<lb/>
劉道規等遇於峥嶸洲衆軍大破之𤣥黨殷仲文奉晉<lb/>
二皇后還建鄴𤣥復挾天子至江陵因走南郡太守王<lb/>
騰之荆州别駕王康産奉天子入南郡府初益州刺史<lb/>
毛璩遣從孫祐之與參軍費恬送弟䘮下州璩弟子脩<lb/>
之時為𤣥屯騎校尉誘𤣥入蜀至枚回洲恬與祐之迎<lb/>
射之益州督護馮遷斬𤣥傳首建鄴𤣥從子振逃於華<lb/>
容之涌中招集逆黨襲江陵城騰之康産皆被殺桓謙<lb/>
<pb n="KR2a0024_WYG_001-10b"/>
先匿沮川亦聚衆應振為𤣥舉哀立喪庭謙率衆官奉<lb/>
璽綬于安帝劉毅何無忌進及桓振戰敗績于靈谿十<lb/>
月帝領靑州刺史甲仗百人入殿義熙元年正月毅等<lb/>
至江津破桓謙桓振江陵平三月甲子晉帝至自江陵<lb/>
庚子詔進帝侍中車騎將軍都督中外諸軍錄尚書事<lb/>
帝固讓旋鎮丹徒九月乙巳加帝領兖州刺史盧循浮<lb/>
海破廣州獲刺史吳隐之即以循為廣州刺史以其黨<lb/>
徐道覆為始興相二年三月進帝督交廣二州十月論<lb/>
<pb n="KR2a0024_WYG_001-11a"/>
匡復勳封帝豫章郡公邑萬戸賜絹三萬疋其餘封賞<lb/>
各有差三年十二月司徒錄尚書揚州刺史王謐薨四<lb/>
年正月徵帝入輔授侍中車騎將軍開府儀同三司揚<lb/>
州刺史錄尚書事徐兖二州刺史如故表解兖州先是<lb/>
帝遣冠軍劉敬宣伐蜀賊譙縱無功而還九月帝以敬<lb/>
宣挫退遜位不許十月乃降為中軍將軍開府如故五<lb/>
年二月偽燕主慕容超大掠淮北三月帝抗表北討以<lb/>
丹陽尹孟昶監中軍留府事乃浮淮入泗五月至下邳<lb/>
<pb n="KR2a0024_WYG_001-11b"/>
留船歩軍進琅邪所過築城留守超大將公孫五樓請<lb/>
斷大峴堅壁清野以待超不從初謀是役議者以為賊<lb/>
若嚴守大峴軍無所資何能自反帝曰不然鮮卑性貪<lb/>
略不及遠既幸其勝且愛其榖必將引我且亦輕戰師<lb/>
一入峴吾何患焉及入峴帝舉首指天曰吾事濟矣衆<lb/>
問其故帝曰師既過險士有必死之志餘糧栖畝軍無<lb/>
匱乏之憂勝可必矣六月超留羸老守廣固使其廣甯<lb/>
王賀刺盧及公孫五樓悉力據臨朐去城四十里有巨<lb/>
<pb n="KR2a0024_WYG_001-12a"/>
蔑水超告五樓急據之比至為龍驤將軍孟龍符所保<lb/>
五樓乃退大軍分車四千兩為二翼方軌徐行車張幰<lb/>
御者執矟以騎為游軍軍令嚴肅比及臨朐賊騎交至<lb/>
帝命兖州刺史劉藩并州刺史劉道憐等陷其陣日向<lb/>
昃戰猶酣帝用參軍胡藩策襲剋臨朐賊乃大奔超遁<lb/>
還廣固獲其玉璽豹尾輦等送于都丙子剋廣固大城<lb/>
超固其小城乃設長圍以守之館榖於青土停江淮轉<lb/>
輸七月超尚書郎張綱乞師於姚興自長安反太山太<lb/>
<pb n="KR2a0024_WYG_001-12b"/>
守申宣執送之綱有巧思先是帝修攻具城上人曰汝<lb/>
不得張綱何能為也及至升諸樓車以示之城内莫不<lb/>
失色超既求救不獲綱反見虜乃求稱藩割大峴為界<lb/>
獻馬千匹不聽時姚興遣使聲言將涉淮左帝謂曰爾<lb/>
報姚興我定靑州將過函谷虜能自送今其時矣錄事<lb/>
參軍劉穆之遽入曰此言不足威敵容能怒彼若鮮卑<lb/>
未拔西羌又至公何以待之帝乃笑曰此兵機也非子<lb/>
所及𦍑若能救不有先聲是自彊也十月張綱修攻具<lb/>
<pb n="KR2a0024_WYG_001-13a"/>
成設飛樓縣梯木幔板屋冠以牛皮弓矢無所用之劉<lb/>
毅遣上黨太守趙恢以千餘人來援帝夜潛遣軍會之<lb/>
眀旦恢衆五千方道而進毎晉使將到輒復如之六年<lb/>
二月丁亥屠廣固超踰城走追獲之斬于建康市殺其<lb/>
王公以下納生口萬餘馬二千匹初帝之北也徐道覆<lb/>
勸盧循乗虚而出循不從道覆乃至番禺説循曰今日<lb/>
之機萬不可失若剋京都劉公雖還無能為也循從之<lb/>
是月寇南康廬陵豫章諸郡郡守皆奔走時帝將鎮下<lb/>
<pb n="KR2a0024_WYG_001-13b"/>
邳進兵河洛及徵使至即日班師鎮南將軍何無忌與<lb/>
道覆戰敗死於豫章内外震駭朝議欲奉乗輿北走帝<lb/>
次山陽聞敗卷甲與數十人造江上徵問知賊尚未至<lb/>
四月癸未帝至都劉毅自表南征帝以賊新㨗鋒鋭須<lb/>
嚴軍偕進使劉藩止之毅不從五月壬午盧循敗毅于<lb/>
桑落洲及審帝凱入相視失色欲還尋陽平江陵據二<lb/>
州以抗朝廷道覆請乗勝遂下争之旬日乃從于時北<lb/>
師始還傷痍未復戰士纔數千賊衆十餘萬舳艫亘千<lb/>
<pb n="KR2a0024_WYG_001-14a"/>
里孟昶諸葛長人懼欲擁天子過江帝曰今兵士雖少<lb/>
猶足一戰若其剋濟臣主同休如其不然不復能草間<lb/>
求活吾計決矣初帝征慕容超惟孟昶勸行丙辰昶乃<lb/>
表天子引罪仰藥而死時議者欲分兵屯守諸津帝曰<lb/>
賊衆我寡分其兵則測人虚實一處失利則沮三軍之<lb/>
心若聚衆石頭則衆力不分戊午帝移鎮石城乙丑賊<lb/>
大至帝曰賊若新亭直上且將避之若回泊蔡洲成禽<lb/>
耳徐道覆欲自新亭焚舟而戰循多疑少決每求萬全<lb/>
<pb n="KR2a0024_WYG_001-14b"/>
乃泊蔡洲以待軍潰帝登石頭以望見之悦庚辰賊設<lb/>
伏於南岸疑兵向白石帝率劉毅諸葛長人北拒焉留<lb/>
參軍徐赤特戍查浦戒令勿戰帝既北賊焚查浦而至<lb/>
張侯橋赤特與戰大敗賊進屯丹陽郡帝馳還石頭斬<lb/>
徐赤特解甲久之乃出陣於南塘七月庚申循自蔡洲<lb/>
退將還歸尋陽帝遣輔國將軍王仲徳等追之使建威<lb/>
將軍孫處自海道襲番禺戒之曰我十二月必破祅宼<lb/>
卿亦足至番禺先傾其巢窟也十月帝率舟師南伐使<lb/>
<pb n="KR2a0024_WYG_001-15a"/>
劉毅監太尉留府是月徐道覆寇江陵荆州刺史劉道<lb/>
規大破之道覆走還湓口十一月孫處至番禺剋其城<lb/>
盧循父嘏奔始興處撫其人以守十二月己卯大軍次<lb/>
大雷庚辰賊方江而下帝躬提幡鼓命衆軍齊力擊之<lb/>
軍中多萬鈞神弩所至莫不摧陷帝自於中流蹙之因<lb/>
風水之勢賊艦悉薄西岸岸上軍先備火具焚之大敗<lb/>
循還尋陽遂走豫章悉力栅左里丙申大軍次左里將<lb/>
戰帝麾之麾竿折幡沉于水衆咸懼帝笑曰昔覆舟之<lb/>
<pb n="KR2a0024_WYG_001-15b"/>
役亦如此今勝必矣攻其栅循單舸走衆皆降師旋晉<lb/>
帝遣侍中黄門勞師于行所七年正月己未振旅而歸<lb/>
改授大將軍揚州牧給班劎二十人本官竝如故固辭<lb/>
凡南北征伐戰亡者竝列上賻贈屍喪未反者遣主帥<lb/>
迎接致還本土二月盧循至番禺為孫處所破收餘衆<lb/>
南走劉藩孟懐玉斬徐道覆于始興自晉中興以來朝<lb/>
綱弛紊權門兼并百姓流離不得保其産業桓𤣥頗欲<lb/>
釐改竟不能行帝既作輔大示軌則豪彊肅然遠近禁<lb/>
<pb n="KR2a0024_WYG_001-16a"/>
止至是會稽餘姚唐亮復藏匿亡命千餘人帝誅亮免<lb/>
會稽内史司馬休之晉帝又申前詔帝固辭於是改授<lb/>
太尉中書監乃受命奉送黄鉞交州刺史杜惠度斬盧<lb/>
循父子函七首送都先是諸州郡所遣秀才孝廉多非<lb/>
其人帝乃表申眀舊例策試之荆州刺史劉道規疾患<lb/>
求歸八年四月改授豫州刺史以豫州刺史劉毅代之<lb/>
毅既有雄才大志與帝俱興復晉室自謂京城廣陵功<lb/>
足相抗雖權事推帝而心不服也厚自矜許朝士素望<lb/>
<pb n="KR2a0024_WYG_001-16b"/>
者竝多歸之與尚書僕射謝混丹陽尹郗僧施竝深相<lb/>
結及鎮江陵豫州舊府多割以自隨請僧施為南蠻校<lb/>
尉帝知毅終為異端心密圖之毅至西稱疾篤表求從<lb/>
弟兖州刺史藩以為副貳帝偽許焉九月藩入朝帝命<lb/>
收藩及謝混竝賜死自表討毅又假黄鉞率諸軍西征<lb/>
以前鎮軍將軍司馬休之為平西將軍荆州刺史兖州<lb/>
刺史道憐鎮丹徒豫州刺史諸葛長人監太尉留府事<lb/>
加太尉司馬丹陽尹劉穆之建威將軍配以實力壬午<lb/>
<pb n="KR2a0024_WYG_001-17a"/>
發建鄴遣參軍王鎮惡龍驤將軍蒯恩前襲江陵剋之<lb/>
毅及黨與皆伏誅十一月帝至江陵分荆州十郡為湘<lb/>
州帝仍進督焉以西陵太守朱齡石為益州刺史使伐<lb/>
蜀晉帝進帝太傅揚州牧加羽葆鼓吹班劎二十人九<lb/>
年二月乙丑帝至自江陵初諸葛長人貪淫驕横帝每<lb/>
優容之劉毅既誅長人謂所親曰昔年醢彭越今年殺<lb/>
韓信禍其至矣將謀作亂帝剋期至都而每淹留不進<lb/>
公卿以下頻日奉候於新亭長人亦驟出既而帝輕舟<lb/>
<pb n="KR2a0024_WYG_001-17b"/>
密至已還東府矣長人到門引前却人閑語凡平生言<lb/>
所不盡者皆與及之長人甚悦帝已密命左右丁昨自<lb/>
幔後出於坐拉焉死於牀側輿屍付廷尉并誅其弟黎<lb/>
人旿驍勇有力時人語曰勿跋扈付丁旿先是山湖川<lb/>
澤皆為豪彊所奪百姓薪採漁釣皆責税直至是禁斷<lb/>
之時人居未一帝上表定制於是依界土斷惟徐兖靑<lb/>
三州居晉陵者不在斷例諸流寓郡縣多所併省以帝<lb/>
領鎮西將軍豫州刺史帝固讓太傅揚州牧及班劎奉<lb/>
<pb n="KR2a0024_WYG_001-18a"/>
還黄鉞七月朱齡石平蜀斬譙縱傳首建鄴九月晉帝<lb/>
以帝平齊定盧循功封帝次子義真為桂陽縣公并重<lb/>
申前命授帝太傅揚州牧加羽葆鼓吹班劎二十人將<lb/>
吏百僚敦勸乃受羽葆鼔吹班劎餘固辭十年息人簡<lb/>
役築東府城起府舍帝以荆州刺史司馬休之宗室之<lb/>
重又得江漢人心疑其有異志而休之子譙王文思在<lb/>
都招聚輕俠帝執送休之命自為其所休之表廢文思<lb/>
并與帝書陳謝十一年正月帝收休之子文寳兄子文<lb/>
<pb n="KR2a0024_WYG_001-18b"/>
祖竝賜死率衆西討復加黄鉞領荆州刺史以中軍將<lb/>
軍道憐監留府事休之上表自陳并罪狀帝休之府錄<lb/>
事參軍韓延之有幹用才帝未至江陵密書招之延之<lb/>
報書曰承親率戎馬遠履西偏闔境士庶莫不惶駭辱<lb/>
疏知以譙王前事良增歎息司馬平西體國忠貞款懐<lb/>
待物以公有匡復之勲家國蒙賴推徳委誠毎事詢仰<lb/>
譙王往以微事見劾猶自表遜位况以大過而當黙邪<lb/>
來示云處懐期物自有由來今伐人之君啗人以利真<lb/>
<pb n="KR2a0024_WYG_001-19a"/>
可謂處懐期物者矣劉藩死於閶闔之門諸葛斃於左<lb/>
右之手甘言詫方伯襲之以輕兵遂使席上靡款懐之<lb/>
士閫外無自信諸侯以為得算良所恥也吾雖鄙劣嘗<lb/>
聞道於君子以平西之至徳寧可無授命之臣乎假天<lb/>
長喪亂九流渾濁當與臧洪游於地下不復多云帝視<lb/>
書歎息以示將佐曰事人當如此三月軍次江陵初雍<lb/>
州刺史魯宗之負力好亂且慮不為帝容常為讖曰魚<lb/>
登日輔帝室與休之相結至是率其子竟陵太守軌會<lb/>
<pb n="KR2a0024_WYG_001-19b"/>
于江陵帝濟江休之衆潰與軌等奔襄陽江陵平加領<lb/>
南蠻校尉將拜南蠻遇四廢日佐史鄭鮮之等白遷日<lb/>
不許下書開寛大之恩四月進軍襄陽休之等奔姚興<lb/>
晉帝復申前令授太傅揚州牧劎履上殿入朝不趨讚<lb/>
拜不名加前部羽葆鼓吹置左右長史司馬從事中郎<lb/>
四人封第三子義隆為北彭城縣公八月甲子帝至自<lb/>
江陵奉還黄鉞固辭太傅州牧前部羽葆鼓吹其餘受<lb/>
命十二年正月晉帝詔帝依舊辟士加領平北將軍兖<lb/>
<pb n="KR2a0024_WYG_001-20a"/>
州刺史增督南秦凡二十二州帝以平北文武寡少不<lb/>
宜别置於是罷平北府以併太府三月加帝中外大都<lb/>
督初帝平齊仍有定關洛意遇盧循侵逼故寢及荆雍<lb/>
平乃謀外略會姚興死子泓新立兄弟相殺關中擾亂<lb/>
四月乙丑帝表伐關洛乃戒嚴北討加領征西將軍司<lb/>
豫二州刺史以世子為徐兖二州刺史帝以義聲懐遠<lb/>
奉琅邪王北伐五月廬江霍山崩獲六鍾獻之天子癸<lb/>
巳加領北雍州刺史前後部羽葆鼓吹增班劎為四十<lb/>
<pb n="KR2a0024_WYG_001-20b"/>
人八月乙巳率大衆進發以世子為中軍將軍監太尉<lb/>
留府事尚書右僕射劉穆之為左僕射領監軍中軍二<lb/>
府軍司入居東府總攝内外九月帝至彭城加領北徐<lb/>
州刺史十月衆軍至洛圍金墉降之修復晉五陵置守<lb/>
衛十二月壬申晉帝加帝位相國總百揆揚州牧封十<lb/>
郡為宋公備九錫之禮加璽紱遠游冠綠綟綬位在諸<lb/>
侯王上䇿曰朕以寡昧仰纘洪基夷羿乗釁蕩覆王室<lb/>
越在南鄙遷于九江宗祀絶饗人神無位提挈羣凶寄<lb/>
<pb n="KR2a0024_WYG_001-21a"/>
命江浦則我祖宗之烈奄墜于地七百之祚翦焉既傾<lb/>
若涉巨海罔知攸濟天未絶晉誕育英輔振厥弛維再<lb/>
造區㝢興亡繼絶俾昏作眀元勲至徳朕實攸賴今將<lb/>
授公典䇿其敬聽朕命乃者桓𤣥肆僭滔天泯夏拔本<lb/>
塞源顛蹶六位庶僚俛眉四方莫恤公精貫朝日氣陵<lb/>
虹蜺奮其靈武大殲羣慝剋復皇邑奉歆神祗此公之<lb/>
大節始於勤王者也授律羣后順流長鶩薄伐峥嶸獻<lb/>
㨗南郢大憝折首羣逆畢夷三光旋采舊物反正此又<lb/>
<pb n="KR2a0024_WYG_001-21b"/>
公之功也出藩入輔𢎞兹保弼阜財利用繁殖黎元編<lb/>
戸歲滋疆宇日啓導徳眀刑四境有截此又公之功也<lb/>
鮮卑負衆僭盗三齊介恃遐阻仍為邊害公蒐乘秣馬<lb/>
敻入遠疆衝櫓四臨萬雉俱潰拓土三千申威龍漠此<lb/>
又公之功也盧循祅凶伺隙五嶺侵覆江豫矢及王城<lb/>
國議遷都之規家獻徙卜之計公乗轅南濟義形于色<lb/>
運奇攄略英謨不世狡宼窮衂喪旗宵遁俾我畿甸拯<lb/>
於將墜此又公之功也追奔逐北揚於江濆偏旅浮海<lb/>
<pb n="KR2a0024_WYG_001-22a"/>
指日遄至番禺之功俘級萬數左里之㨗鳥散魚潰元<lb/>
凶遠竄傳首萬里此又公之功也劉毅叛渙負釁西夏<lb/>
陵上罔主志肆姦暴公禦軌以刑消之不日罪人斯得<lb/>
荆衡寧晏此又公之功也譙縱怙亂宼竊一隅王化阻<lb/>
閔三巴淪溺公指命偏帥授以良圖陵波慿湍致屆井<lb/>
絡僭豎伏鑕梁岷草偃此又公之功也馬休魯宗阻兵<lb/>
内侮驅率二方連旗稱亂公投袂星言研其上略江津<lb/>
之師勢踰風電回斾沔川實繁震懾二叛奔迸荆雍來<lb/>
<pb n="KR2a0024_WYG_001-22b"/>
蘇此又公之功也永嘉不競四夷擅華五都傾蕩山陵<lb/>
幽辱祖宗懐沒世之憤遺甿有匪風之思公遠齊阿衡<lb/>
納隍之仁近同小白滅亡之恥鞠旅陳師赫然大號分<lb/>
命羣帥北徇司兖許鄭風靡鞏洛載清百年榛穢一朝<lb/>
掃滌此又公之功也公有康宇内之勲重之以眀徳爰<lb/>
初發跡則奇謨冠古電擊彊祅則鋒無前對聿寧東畿<lb/>
大造黔首若乃草昧經綸化融於歲計扶危靜亂道固<lb/>
於包桑蠲削煩苛較若畫一淳風美化盈塞區㝢是以<lb/>
<pb n="KR2a0024_WYG_001-23a"/>
絶域獻琛遐夷納賮王略所亘九服率從雖文命之東<lb/>
漸西被咎繇之邁于種徳何以尚兹朕聞先王之宰世<lb/>
也庸勲尊賢建侯胙土襃以寵章崇其徽物所以協輔<lb/>
皇室永隆藩屏故曲阜光啓遂荒徐宅營丘表海四履<lb/>
有聞其在襄王亦賴匡霸又命晉文備物光賜惟公道<lb/>
冠前烈勲高振古而殊典未飾朕甚懵焉今進授相國<lb/>
以徐州之彭城沛蘭陵下邳淮陽山陽廣陵兖州之高<lb/>
平魯泰山十郡封公為宋公錫兹𤣥土苴以白茅爰定<lb/>
<pb n="KR2a0024_WYG_001-23b"/>
爾居用建冢社昔晉鄭啓藩入作卿士周召保傅出總<lb/>
二南内外之任公實兼之今命使特節兼太尉尚書左<lb/>
僕射晉寧縣五等男湛授相國印綬宋公璽紱使持節<lb/>
兼司空散騎常侍尚書陽遂鄉侯泰授宋公茅土金虎<lb/>
符第一至第五左竹使符第一至第十左相國位無不<lb/>
總禮絶朝班居常之名宜與事革其以相國總百揆去<lb/>
錄尚書之號上送所假節侍中貂蟬中外都督太傅太<lb/>
尉印綬豫章公印䇿進揚州刺史為牧領征西將軍司<lb/>
<pb n="KR2a0024_WYG_001-24a"/>
豫北徐雍四州刺史如故公紀綱禮度萬國是式乗介<lb/>
蹈方罔有遷志是用錫公大路戎路各一𤣥牡二駟公<lb/>
抑末敦本務農重積采蘩寔殷稼穡惟阜是用錫公衮<lb/>
冕之服赤舄副焉公閑邪納正移風改俗陶鈞品物如<lb/>
樂之和是用錫公軒縣之樂六佾之儛公宣美王化導<lb/>
揚休風華夷企踵遠人胥萃是用錫公朱戸以居公官<lb/>
方任能網羅幽滯九臯辭野髦士盈朝是用錫公納陛<lb/>
以登公當軸處中率下以義式遏宼讎滌除苛慝是用<lb/>
<pb n="KR2a0024_WYG_001-24b"/>
錫公虎賁之士三百人公眀罰恤刑庶獄詳允放命干<lb/>
紀罔有攸縱是用錫公鈇鉞各一公龍驤鳯矯咫尺八<lb/>
紘括囊四海折衝無外是用錫公彤弓一彤矢百玈弓<lb/>
十玈矢千公温恭孝思致䖍禋祀忠肅之志儀刑四方<lb/>
是用錫公秬鬯一卣圭瓚副焉宋國置丞相以下一遵<lb/>
舊儀欽哉其祗服往命茂對天休簡恤庶邦敬敷顯徳<lb/>
以終我高祖之嘉命置宋國侍中黄門侍郎尚書左丞<lb/>
相大使奉迎抱䍐虜乞伏熾盤遣使謁帝求効力討姚<lb/>
<pb n="KR2a0024_WYG_001-25a"/>
泓拜為平西將軍河南公十三年正月帝以舟師進討<lb/>
留彭城公義隆鎮彭城軍次陳留城經張良廟下令以<lb/>
時修飾棟宇致薦焉晉帝追贈帝祖為太常父為特進<lb/>
左光祿大夫讓不受二月冠軍將軍檀道濟等軍次潼<lb/>
關三月庚辰帝率大軍入河五月帝至洛陽謁晉五陵<lb/>
七月至陜龍驤將軍王鎮惡舟師自河浮渭八月扶風<lb/>
太守沈田子大破姚泓軍於藍田王鎮惡剋長安禽姚<lb/>
泓始義熙九年歲鎮熒惑太白聚東井至是而關中平<lb/>
<pb n="KR2a0024_WYG_001-25b"/>
九月帝至長安長安豐稔帑藏盈積帝先收其彝器渾<lb/>
儀土圭記里鼓指南車及秦始皇玉璽送之都其餘珍<lb/>
寳珠玉悉以班賜將帥遷姚宗于江南送泓斬于建康<lb/>
市謁漢長陵大會文武於未央殿十月晉帝詔進宋公<lb/>
爵爲王加十郡益宋國竝前為二十郡其相國揚州牧<lb/>
領征西將軍司豫北徐雍四州刺史如故帝欲息駕長<lb/>
安經略趙魏十一月前將軍劉穆之卒乃歸十二月庚<lb/>
子發自長安以桂陽公義真為雍州刺史鎮長安留腹<lb/>
<pb n="KR2a0024_WYG_001-26a"/>
心將佐以輔之十四年正月壬戍帝至彭城解嚴息甲<lb/>
以輔國將軍劉遵考為并州刺史領河東太守鎮蒲坂<lb/>
帝解司州領徐冀二州刺史固讓進爵時漢中成固縣<lb/>
漢水崖際有異聲如雷俄頃岸崩有銅鍾十二出自潛<lb/>
壤鞏縣人宗曜於其田所獲嘉禾九穗同莖帝以獻晉<lb/>
帝以歸于我帝沖讓乃止六月丁亥受相國宋公九錫<lb/>
之命下令赦國内殊死以下詔崇豫章太夫人為宋公<lb/>
太妃世子為中軍將軍副貳相國府百官悉依天朝之<lb/>
<pb n="KR2a0024_WYG_001-26b"/>
制又詔宋國所封十郡之外悉得除用先是安西中兵<lb/>
參軍沈田子殺安西司馬王鎮惡諸將殺安西長史王<lb/>
脩關中亂十月帝遣右將軍朱齡石代安西將軍桂陽<lb/>
公義真為雍州刺史義真還為赫連勃勃所追大敗僅<lb/>
以身免諸將帥及齡石竝沒十二月晉安帝崩大司馬<lb/>
琅邪王即帝位元熙元年正月晉帝詔徵帝入輔又申<lb/>
前令公進爵為王以徐州之海陵北東海北譙北梁豫<lb/>
州之新蔡兖州之北陳留司州之陳郡汝南潁川滎陽<lb/>
<pb n="KR2a0024_WYG_001-27a"/>
十郡増宋國七月乃受命赦國内五歲刑以下遷都壽<lb/>
陽九月解揚州十二月晉帝命帝冕十有二旒建天子<lb/>
旌旗出警入蹕乗金根車駕六馬備五時副車置旄頭<lb/>
雲罕樂儛八佾設鍾簴宮縣進王太妃為太后王妃為<lb/>
王后世子為太子王子王孫爵命之號一如舊儀二年<lb/>
正月帝表讓殊禮竟陵郡江濱自開出古銅禮器十餘<lb/>
枚帝獻之晉帝讓不受於是歸諸瑞物藏於相府四月<lb/>
詔遣敦勸兼徵帝入輔六月壬戍帝至都甲寅晉帝禪<lb/>
<pb n="KR2a0024_WYG_001-27b"/>
位于宋有司草詔既成請書之天子即便操筆謂左右<lb/>
曰桓𤣥之時天命已改重為劉公所延將二十載今日<lb/>
之事本所甘心甲子遣使奉策曰咨爾宋王夫𤣥古權<lb/>
輿悠哉邈矣其詳靡得而聞爰自書契降逮三五莫不<lb/>
以上聖君四海止戈定大業然則帝王者宰物之通器<lb/>
君道者天下之至公也昔在上葉深鑒兹道是以天祿<lb/>
既終唐虞弗得傳其嗣符命來格舜禹不獲全其謙所<lb/>
以經緯三才澄序彞化作範振古垂風萬葉莫尚於兹<lb/>
<pb n="KR2a0024_WYG_001-28a"/>
自是厥後歴代彌劭漢既嗣徳於放勛魏亦方軌於重<lb/>
華諒以協謀乎人鬼而以百姓為心者也昔我祖宗欽<lb/>
眀辰居其極而眀晦代序盈虧有期翦商兆禍非惟一<lb/>
世曾是弗剋矧伊在今天之所廢有自來矣惟王體上<lb/>
聖之姿包二儀之徳眀齊日月道合四時乃者社稷傾<lb/>
覆王拯而存之中原蕪梗又濟而復之自負固不賓千<lb/>
紀放命肆逆滔天竊據萬里靡不潤之以風雨震之以<lb/>
雷霆九伐之道既敷八法之化自理豈伊博施於人濟<lb/>
<pb n="KR2a0024_WYG_001-28b"/>
斯黔庶固已義洽四海道盛八荒者矣至於上天垂象<lb/>
四靈効徵圖讖之文既眀人神之望已改百工歌於朝<lb/>
庶人頌乎野億兆抃踴傾佇惟新自非百姓樂推天命<lb/>
攸集豈伊在予所得獨專是用仰祗皇靈俯順羣議敬<lb/>
禪神器授帝位于爾躬大祚其窮天祿永終於戲王其<lb/>
允執其中敬遵典訓副率土之嘉願恢洪業於無窮時<lb/>
膺休祐以答三靈之眷望又遣使持節兼太保散騎常<lb/>
侍光祿大夫謝澹兼太尉尚書劉宣範奉璽書歸皇帝<lb/>
<pb n="KR2a0024_WYG_001-29a"/>
璽綬受終之禮一如唐虞漢魏故事帝奉表陳讓晉帝<lb/>
已遜于琅邪王第表不獲通於是陳留王䖍嗣等二百<lb/>
七十人及宋臺羣臣竝上表勸進猶不許太史令駱達<lb/>
陳天文符應曰案晉義熙元年至元熙元年太白晝見<lb/>
經天凡七占曰太白經天人更主異姓興義熙七年五<lb/>
虹見于東方占曰五虹見天子黜聖人出九年鎮星歲<lb/>
星太白熒惑聚于東井十三年鎮星入太微占曰鎮星<lb/>
守太微有立王有徙王元熙元年冬黑龍四登于天易<lb/>
<pb n="KR2a0024_WYG_001-29b"/>
傳曰冬龍見天子亡社稷大人受命冀州道人釋法稱<lb/>
告其弟子曰嵩神言江東有劉將軍漢家苗裔當授天<lb/>
命吾以璧三十二鎮金一餅與之劉氏卜世之數也漢<lb/>
建武至建安末一百九十六年而禪魏魏自黄初至咸<lb/>
熙末四十六年而禪晉晉自太始至今百五十六年三<lb/>
代揖讓咸窮於六又漢光武社于南陽漢末而其樹死<lb/>
劉備有蜀廼應之而興及晉季年舊根始萌至是而盛<lb/>
矣若此者有數十條羣臣又固請乃從之<lb/>
<pb n="KR2a0024_WYG_001-30a"/>
永初元年夏六月丁卯皇帝即位於南郊設壇柴燎告<lb/>
天曰皇帝臣裕敢用𤣥牡昭告于皇皇后帝晉以卜世<lb/>
告終歴數有歸欽若景運以命于裕夫樹君宰世天下<lb/>
為公徳充帝王樂推攸集越俶唐虞降暨漢魏靡不以<lb/>
為上哲格文祖元勲陟帝位故能大拯黔首垂訓無窮<lb/>
晉自東遷四維不振宰輔焉依為日已久難棘隆安禍<lb/>
成元興遂至帝主遷播宗祀堙滅裕雖地非齊晉衆無<lb/>
一旅仰憤時難俯悼横流投袂一起則皇祀剋復及危<lb/>
<pb n="KR2a0024_WYG_001-30b"/>
而能持顛而能扶姦宄具殲僭偽亦滅誠興廢有期否<lb/>
終有數至於大造晉室撥亂濟時因藉時來寔尸其重<lb/>
加以殊俗慕義重譯來庭正朔所暨咸服聲敎至乃三<lb/>
靈垂象山川告祥人神協祉歲月滋著是以羣公卿士<lb/>
億兆夷人僉曰皇靈降鑒於上晉朝款誠於下天命不<lb/>
可以久淹宸極不可以暫曠遂逼羣議恭兹大禮猥以<lb/>
寡徳託于兆人之上雖仰畏天威略是小節顧探永懐<lb/>
祗懼若霣敬簡元日升壇受禪告類上帝用酬萬國之<lb/>
<pb n="KR2a0024_WYG_001-31a"/>
情克隆天保永祚于有宋惟眀靈是饗禮畢備法駕幸<lb/>
建康宮臨太極前殿大赦改元賜人爵二級鰥寡孤獨<lb/>
不能自存者人榖五斛逋租宿責勿收其犯鄉論清議<lb/>
贓汚淫盗一皆蕩滌長徒之身特皆原遣亡官失爵禁<lb/>
錮奪勞一依舊凖封晉帝為零陵王全食一郡載天子<lb/>
旌旗乗五時副車行晉正朔郊祀天地禮樂制度皆用<lb/>
晉典上書不為表荅表不稱詔宮于故秣陵追尊皇考<lb/>
為孝穆皇帝妣為穆皇后尊王太后為皇太后詔曰夫<lb/>
<pb n="KR2a0024_WYG_001-31b"/>
微禹之感歎深後昆愛人懐樹猶或勿翦雖在異代義<lb/>
無廢絶降殺之儀一依前典可降始興公為縣公廬陵<lb/>
公為柴桑縣公始安公為荔浦縣侯長沙公為醴陵縣<lb/>
侯康樂公即降為縣侯奉王導謝安溫嶠陶侃謝𤣥之<lb/>
祀其宣力義熙者一仍本秩庚年以司空道憐為太尉<lb/>
封長沙王立南郡公義慶為臨川王又詔論戰亡追贈<lb/>
及酬賞除復之科乙亥封皇子桂陽公義真為廬陵王<lb/>
彭城公義隆為宜都王義康為彭城王丁丑使使巡行<lb/>
<pb n="KR2a0024_WYG_001-32a"/>
四方旌賢舉善問人疾苦獄訟虧濫政刑乖愆傷化擾<lb/>
俗未尤人聽者皆具以聞戊寅詔增百官奉己卯改晉<lb/>
泰始歴為永初歴社以子臘以辰秋七月丁亥原放劫<lb/>
賊餘口沒在臺府者諸流徙之家竝聽還本又以市税<lb/>
繁苦優量減降從征關洛殞身不反者贍賜其家己丑<lb/>
陳留王曹䖍嗣薨辛卯復置五校三將官增殿中將軍<lb/>
員二十人餘在員外戊戍征西大將軍開府儀同三司<lb/>
楊盛進號車騎大將軍甲辰鎮西將軍李歆進號征西<lb/>
<pb n="KR2a0024_WYG_001-32b"/>
大將軍平西將軍乞伏熾盤進號安西大將軍征東將<lb/>
軍高句麗王高璉進號征東大將軍鎮東將軍百濟王<lb/>
扶餘映進號鎮東大將軍置東宮冗從僕射旅賁中郎<lb/>
將官戊申遷神主於太廟車駕親奉壬子詔改權制率<lb/>
從寛簡八月辛酉詔舊郡縣以北為名者悉除之寓立<lb/>
於南者聽以南為號戊辰詔曰彭城桑梓敦本斯隆宜<lb/>
同豐沛其沛郡下邳各復租布三十年辛未追諡妃臧<lb/>
氏為敬皇后陵曰永寧癸酉立王太子義符為皇太子<lb/>
<pb n="KR2a0024_WYG_001-33a"/>
乙亥赦見罪人閏月壬午置晉帝諸陵守衛其名賢先<lb/>
哲詳加灑掃丁酉林邑國遣使朝貢九月壬子置東宮<lb/>
殿中將軍十人員外二十人壬申置都官尚書是歲魏<lb/>
眀元皇帝太常五年西涼亡<lb/>
二年春正月辛酉祀南郊大赦丙寅斷金銀塗以揚州<lb/>
刺史廬陵王義真為司徒以尚書僕射徐羡之為尚書<lb/>
令揚州刺史己卯禁喪事用銅釘罷會稽郡府二月己<lb/>
丑䇿試州郡秀孝于延賢堂倭國遣使朝貢三月乙丑<lb/>
<pb n="KR2a0024_WYG_001-33b"/>
初限荆州府置將不得過二千人吏不得過一萬人州<lb/>
置將不得過五百人吏不得過五千人兵士不在此限<lb/>
夏四月己卯初禁淫祀除諸房廟其先賢以勲徳立祠<lb/>
者不在此例戊辰聽訟於華林園五月己酉置東宮屯<lb/>
騎歩兵翊軍二校尉官秋七月己巳地震九月己丑零<lb/>
陵王殂宋志也車駕率百僚臨于朝堂三日如魏眀帝<lb/>
服山陽公故事使兼太尉持節護喪事葬以晉禮冬十<lb/>
月己亥以涼州胡帥大且渠蒙遜為鎮軍大將軍開府<lb/>
<pb n="KR2a0024_WYG_001-34a"/>
儀同三司涼州刺史十一月辛亥葬晉恭皇帝于沖平<lb/>
陵車駕率百官瞻送<lb/>
三年春正月甲辰朔詔刑罪無輕重悉原之癸丑以尚<lb/>
書令揚州刺吏徐羡之為司空錄尚書事刺史如故進<lb/>
江州刺史王𢎞衛將軍開府儀同三司以太子詹事傅<lb/>
亮為尚書僕射二月丙戍有星孛于虚危三月上不豫<lb/>
太尉長沙王道憐司空徐羡之尚書僕射傅亮領軍將<lb/>
軍謝晦護軍將軍檀道濟竝入侍醫藥羣臣請祈禱神<lb/>
<pb n="KR2a0024_WYG_001-34b"/>
祗上不許惟使侍中謝方眀以疾告廟而已丁未以廬<lb/>
陵王義真為侍中車騎將軍開府儀同三司南豫州刺<lb/>
史己未上疾瘳大赦夏四月乙亥封仇池公楊盛為武<lb/>
都郡王五月上疾甚召太子戒之曰檀道濟雖有幹略<lb/>
而無遠志非如兄韶有難御之氣徐羡之傅亮當無異<lb/>
圖謝晦常從征伐頗識機變若有異必此人也小却可<lb/>
以會稽江州處之又為手詔朝廷不須復有别府宰相<lb/>
帶揚州可置甲士千人若大臣中任要宜有爪牙以備<lb/>
<pb n="KR2a0024_WYG_001-35a"/>
不祥人者可以臺見留隊給之有征討悉配以臺見軍<lb/>
隊行還復舊後世若有幼主朝事一委任宰相母后不<lb/>
煩臨朝仗既不許入臺殿門要重人可詳給班劎癸亥<lb/>
上崩于西殿時年六十七月己酉葬丹陽建康縣蔣山<lb/>
初寧陵羣臣上諡曰武皇帝廟號高祖上清簡寡欲嚴<lb/>
整有法度未嘗視珠玉輿馬之飾後庭無紈綺絲竹之<lb/>
音初朝廷未備音樂長史殷仲文以為言帝曰日不暇<lb/>
給且所不解仲文曰屢聽自然解之帝曰政以解則好<lb/>
<pb n="KR2a0024_WYG_001-35b"/>
之故不習耳寧州嘗獻虎魄枕光色甚麗價盈百金時<lb/>
將北伐以虎魄療金創上大悦命碎分賜諸將平關中<lb/>
得姚興從女有盛寵以之廢事謝晦諌即時遣出財帛<lb/>
皆在外府内無私藏宋臺建有司奏東西堂施局脚牀<lb/>
金塗釘上不許使用直脚牀釘用鐵廣州嘗獻入筒細<lb/>
布一端八丈帝惡其精麗勞人即付有司彈太守以布<lb/>
還之并制嶺南禁作此布帝素有熱病并患金創末年<lb/>
尤劇坐臥常須冷物後有人獻石牀寢之極以為佳乃<lb/>
<pb n="KR2a0024_WYG_001-36a"/>
歎曰木牀且費而况石邪即令毁之制諸主出適遣送<lb/>
不過二十萬無錦繡金玉内外奉禁莫不節儉性尤簡<lb/>
易嘗著連齒木屐好出神武門内逍遙左右從者不過<lb/>
十餘人時徐羡之往西州嘗思羡之便歩出西掖門羽<lb/>
儀絡驛追隨已出西眀門矣諸子旦問起居入閤脱公<lb/>
服止著裙帽如家人之禮焉微時躬耕於丹徒及受命<lb/>
耨耜之具頗有存者皆命藏之以留於後及文帝幸舊<lb/>
宮見而問焉左右以實對文帝色慙有近侍進曰大舜<lb/>
<pb n="KR2a0024_WYG_001-36b"/>
躬耕歴山伯禹親事土木陛下不覩列聖之遺物何以<lb/>
知稼穡之艱難何以知先帝之至徳乎及孝武大眀中<lb/>
壊上所居陰室於其處起玉燭殿與羣臣觀之牀頭有<lb/>
土障壁上挂葛燈籠麻繩拂侍中袁顗盛稱上儉素之<lb/>
徳孝武不荅獨曰田舍公得此以為過矣故能光有天<lb/>
下克成大業盛矣哉<lb/>
少帝諱義符小字車兵武帝長子也母曰張夫人晉義<lb/>
熙二年生帝於京口時武帝年踰不惑尚未有男及帝<lb/>
<pb n="KR2a0024_WYG_001-37a"/>
生甚悦年十歲拜豫章公世子帝膂力絶人善騎射解<lb/>
音律宋臺建拜宋世子元熙元年進為宋太子武帝受<lb/>
禪立為皇太子永初三年五月癸亥武帝崩是日太子<lb/>
即皇帝位大赦制服三年尊皇太后曰太皇太后六月<lb/>
壬申以尚書僕射傅亮為中書監尚書令司空徐羡之<lb/>
領軍將軍謝晦及亮輔政戊子太尉長沙王道憐薨秋<lb/>
九月丁未有司奏武皇帝配南郊武敬皇后配北郊冬<lb/>
十一月戊午有星孛于營室十二月庚戌魏軍剋滑臺<lb/>
<pb n="KR2a0024_WYG_001-37b"/>
景平元年春正月己亥朔大赦改元文武賜位二等辛<lb/>
丑祀南郊魏軍攻金墉城癸卯河南郡失守乙卯有星<lb/>
孛于東壁二月丁丑太皇太后崩鎮軍大將軍大且渠<lb/>
蒙遜河南鮮卑吐谷渾阿豺竝遣使朝貢庚辰進蒙遜<lb/>
驃騎大將軍封河西王以阿豺為安西將軍沙州刺史<lb/>
封澆河公二月壬寅孝懿皇后祔葬于興寧陵是月高<lb/>
麗國遣使朝貢夏閏四月己未魏軍剋虎牢秋七月癸<lb/>
酉尊所生張夫人為皇太后丁丑赦五歲刑以下冬十<lb/>
<pb n="KR2a0024_WYG_001-38a"/>
月己未有星孛于氐是歲魏眀元皇帝崩<lb/>
二年春二月己卯朔日有蝕之廢南豫州刺史廬陵王<lb/>
義真為庶人徙新安郡乙巳大風天有雲五色占者以<lb/>
為有兵執政使使者誅皇弟義真于新安高麗國遣使<lb/>
朝貢時帝居處所為多乖失夏五月己酉皇太后令暴<lb/>
帝過惡廢為營陽王一依漢昌邑晉海西故事奉迎鎮<lb/>
西將軍宜都王義隆入纂皇統始徐羡之傅亮將廢帝<lb/>
諷王𢎞檀道濟求赴國計𢎞等來朝使中書舍人邢安<lb/>
<pb n="KR2a0024_WYG_001-38b"/>
泰潘盛為内應是旦道濟謝晦領兵居前羡之等隨後<lb/>
因東掖門開入自雲龍門盛等先戒宿衛莫有禦者時<lb/>
帝於華林園為列肆親自酤賣又開瀆聚土以象破岡<lb/>
埭與左右引船唱呼以為歡樂夕游天泉池即龍舟而<lb/>
寢其朝未興兵士進殺二侍者於帝側傷帝指扶出東<lb/>
閤就收璽綬羣臣拜辭送于東宮遂幽于吳郡是日赦<lb/>
死罪以下太后令奉還璽紱檀道濟入守朝堂六月癸<lb/>
丑徐羡之等使中書舍人邢安泰弑帝於金昌亭帝有<lb/>
<pb n="KR2a0024_WYG_001-39a"/>
勇力不即受制突走出昌門追以門關踣之致殞時年<lb/>
十九<lb/>
論曰晉自社稷南遷王綱弛紊朝權國命遞歸台輔君<lb/>
道雖存主威久謝桓溫雄才蓋世勲高一時移鼎之業<lb/>
已成天人之望將改自斯以後帝道彌昏道子開其禍<lb/>
端元顯成其釁末桓𤣥乗時藉運加以先資革命受終<lb/>
人無異望宋武地非齊晉衆無一旅曾不浹旬夷凶翦<lb/>
暴誅内清外功格上下若夫樂推所歸謳歌所集校之<lb/>
<pb n="KR2a0024_WYG_001-39b"/>
魏晉可謂收其實矣然武皇將涉知命弱嗣方育顧有<lb/>
慈顔前無嚴訓少帝體易染之質禀可下之姿外物莫<lb/>
犯其心所欲必從其志嶮縱非學而能危亡不期而集<lb/>
其至顛沛非不幸也悲哉<lb/>
　<lb/>
　<lb/>
　<lb/>
　南史卷一<lb/>
<pb n="KR2a0024_WYG_001-40a"/>
　南史卷一考證<lb/>
宋高祖紀裕字徳輿○輿監本訛興今從宋書<lb/>
昨見劉裕風骨不恒蓋人傑也○恒監本訛其今従南<lb/>
　本改正<lb/>
盼山川以増佇○盼監本訛盻今改正<lb/>
桓𤣥頗欲釐改竟不能行○行監本訛仃今改正<lb/>
毅至西稱疾篤表求從弟兖州刺史藩以為副貳○監<lb/>
　本脱稱字今從各本增入<lb/>
<pb n="KR2a0024_WYG_001-40b"/>
封帝次子義真為桂陽縣公○陽監本訛楊今改從宋<lb/>
　書<lb/>
辛卯復置五校三將官増殿中將軍員二十人○増監<lb/>
　本訛贈今改正<lb/>
是歲魏眀元皇帝太常五年○太魏書作泰<lb/>
二年春正月○二監本訛五今改正<lb/>
少帝紀突走出昌門追以門關踣之○關監本訛開今<lb/>
　改從宋書<lb/>
<pb n="KR2a0024_WYG_001-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_001-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷一考證<lb/>
</p>
<p>
</p>
  </div>
</body>
</text>
</TEI>
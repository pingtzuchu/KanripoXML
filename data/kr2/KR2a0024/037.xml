<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷三十七</head> <lb/>
    <p>
<pb n="KR2a0024_WYG_037-1a"/>
欽定四庫全書<lb/>
　南史卷三十七<lb/>
　　唐　　　李　　　延　　　夀　　　撰<lb/>
　列傳第二十七<lb/>
　　沈慶之<hi>孫昭略子子文季攸弟子文秀昭從父兄  攸之    之從孫僧</hi>
　　宗慤<hi>從子夬</hi>
沈慶之字𢎞先吳興武康人也少有志力晉末孫恩作<lb/>
亂使其衆寇武康慶之未冠隨鄉族擊之屢捷由是以<lb/>
<pb n="KR2a0024_WYG_037-1b"/>
勇聞荒擾之後鄉邑流散慶之躬耕壟畝勤苦自立年<lb/>
四十未知名兄敞之為趙倫之征虜參軍監南陽郡擊<lb/>
蠻有功遂即真慶之徃襄陽省兄倫之見而賞之命子<lb/>
竟陵太守伯符板為寧逺中兵參軍竟陵蠻屢為寇慶<lb/>
之為設規略每擊破之伯符由此致將帥之稱永初二<lb/>
年慶之除殿中員外將軍又隨伯符𨽻到彦之北侵伯<lb/>
符病歸仍𨽻檀道濟道濟白文帝稱慶之忠謹曉兵上<lb/>
使領隊防東掖門稍得引接出入禁省領軍劉湛知之<lb/>
<pb n="KR2a0024_WYG_037-2a"/>
欲相引接謂曰卿在省年月乆逺比當相論慶之正色<lb/>
曰下官在省十年自應得轉不復以此仰累尋轉正員<lb/>
將軍及湛被収之夕上開門召慶之慶之戎服履韎縛<lb/>
袴入上見而驚曰卿何意乃爾急裝慶之曰夜半喚隊<lb/>
主不容緩服遣收吳郡太守劉斌殺之元嘉十九年雍<lb/>
州刺史劉道産卒羣蠻大動征西司馬朱脩之討蠻失<lb/>
利以慶之為建威將軍率衆助脩之失律下獄慶之専<lb/>
軍進討大破緣沔諸蠻後為孝武撫軍中兵參軍孝武<lb/>
<pb n="KR2a0024_WYG_037-2b"/>
以本號為雍州隨府西上征蠻寇屢有功還都復為廣<lb/>
陵王誕北中郎中兵參軍加建威將軍南濟隂太守雍<lb/>
州蠻又為寇慶之以將軍太守復隨王誕入沔及至襄<lb/>
陽率後軍中兵參軍栁元景隨郡太守宗慤等伐沔北<lb/>
諸山蠻大破之威震諸山羣蠻皆稽顙慶之患頭風好<lb/>
著狐皮帽羣蠻惡之號曰蒼頭公每見慶之軍輒畏懼<lb/>
曰蒼頭公已復來矣慶之引軍出前後破降甚衆又討<lb/>
犬羊諸山蠻緣險築重城施門櫓甚峻慶之連營山下<lb/>
<pb n="KR2a0024_WYG_037-3a"/>
營中開門相通又令諸軍各穿池於營内朝夕不外汲<lb/>
兼以防蠻之火頃之風甚蠻夜下山人提一炬燒營火<lb/>
至輒以池水灌滅之蠻被圍守日久並飢乏自後稍出<lb/>
歸降慶之前後所獲蠻並移都下以為營戸二十七年<lb/>
遷太子歩兵校尉其年文帝將北侵慶之諌曰道濟再<lb/>
行無功彦之失利而反今料王𤣥謨等未踰兩將恐重<lb/>
辱王師上曰王師再屈别有所由道濟養寇自資彦之<lb/>
中塗疾動虜所恃唯馬夏水浩大泛舟濟河碻磝必走<lb/>
<pb n="KR2a0024_WYG_037-3b"/>
滑䑓小戍易可覆㧞剋此二戍館榖弔人虎牢洛陽自<lb/>
然不固慶之固陳不可時丹陽尹徐湛之吏部尚書江<lb/>
湛並在坐上使湛之等難慶之慶之曰為國譬如家耕<lb/>
當問奴織當訪婢陛下今欲伐國而與白面書生輩謀<lb/>
之事何由濟上大笑及軍行慶之副𤣥謨𤣥謨進圍滑<lb/>
䑓慶之與蕭斌留守碻磝仍領斌輔國司馬𤣥謨攻滑<lb/>
䑓積旬不㧞魏太武大軍南向斌遣慶之將五千人救<lb/>
𤣥謨慶之曰少軍輕徃必無益也㑹𤣥謨退還斌將斬<lb/>
<pb n="KR2a0024_WYG_037-4a"/>
之慶之諫乃止蕭斌以前驅敗績欲絶死固碻磝慶之<lb/>
以為不可㑹制使至不許退諸將並宜留斌復問計於<lb/>
慶之慶之曰閫外之事將所得専制從逺來事勢已異<lb/>
節下有一范增而不能用空議何施斌及坐者並笑曰<lb/>
沈公乃更學問慶之厲聲曰衆人雖見古今不如下官<lb/>
耳學也𤣥謨自以退敗求戍碻磝斌乃還歴城申坦垣<lb/>
䕶之共據清口慶之奔驛馳歸二十九年師復行慶之<lb/>
固諌不從以立議不同不使北出是時亡命司馬黒石<lb/>
<pb n="KR2a0024_WYG_037-4b"/>
廬江叛吏夏侯方進在西陽五水讙動羣蠻自淮汝間<lb/>
至江沔咸離其患乃遣慶之督諸將討之制江豫荆雍<lb/>
並遣軍受慶之節度三十年孝武出次五洲總統羣帥<lb/>
慶之從巴水出至五洲諮受軍略㑹孝武典籖董元嗣<lb/>
自建鄴還陳元凶弑逆孝武遣慶之引諸軍慶之謂腹<lb/>
心曰蕭斌婦人不足數其餘將帥並易與耳今輔順討<lb/>
逆不憂不濟也時元凶密與慶之書令殺孝武慶之入<lb/>
求見孝武稱疾不敢見慶之突前以元凶手書呈簡孝<lb/>
<pb n="KR2a0024_WYG_037-5a"/>
武泣求入内與母辭慶之曰下官受先帝厚恩常願報<lb/>
徳今日之事唯力是視殿下是何疑之深帝起再拜曰<lb/>
家國安危在於將軍慶之即勒内外處分府主簿顔竣<lb/>
聞慶之至馳入見帝曰今四方尚未知義師之舉而劭<lb/>
據有天府首尾不相應赴此危道也宜待諸鎮唇齒然<lb/>
後舉事慶之厲聲曰今方興大事而黄頭小兒皆參預<lb/>
此禍至矣宜斬以徇衆帝曰竣何不拜謝竣起再拜慶<lb/>
之曰君但當知筆札之事於是處分旬日内外整辦時<lb/>
<pb n="KR2a0024_WYG_037-5b"/>
皆謂神兵百姓欣悦衆軍既集假慶之為武昌内史領<lb/>
府司馬孝武至尋陽慶之及栁元景等並勸即大位不<lb/>
許賊劭遣慶之門生錢無忌齎書說慶之觧甲慶之執<lb/>
無忌白之孝武踐阼以慶之為領軍將軍尋出為南兖<lb/>
州刺史加都督鎮盱台封南昌縣公孝建元年魯爽反<lb/>
遣慶之與薛安都等徃討之安都臨陣斬爽進慶之號<lb/>
鎮北大將軍尋與柳元景俱開府儀同三司固辭改封<lb/>
始興郡公慶之以年滿七十固請辭事以為侍中左光<lb/>
<pb n="KR2a0024_WYG_037-6a"/>
祿大夫開府儀同三司固讓乃至稽顙自陳言輒泣涕<lb/>
上不能奪聼以郡公罷就第月給錢十萬米百斛二衛<lb/>
史五十人大明三年司空竟陵王誕據廣陵反復以慶<lb/>
之為車騎大將軍開府儀同三司固讓南兖州刺史加<lb/>
都督率聚討之誕遣客沈道愍齎書說慶之餉以玉環<lb/>
刀慶之遣道愍反數以罪惡慶之至城下誕登樓謂曰<lb/>
沈公君白首之年何為來此慶之曰朝廷以君狂愚不<lb/>
足勞少壯故使僕來耳慶之塞壍造攻道立行樓土山<lb/>
<pb n="KR2a0024_WYG_037-6b"/>
并諸攻具時夏雨不得攻城上使御史中丞庾徽之奏<lb/>
免慶之官以激之制無所問誕餉慶之食提挈者百餘<lb/>
人慶之不開悉焚之誕於城上投函表令慶之為送慶<lb/>
之曰我奉制討賊不得為汝送表每攻城慶之輒身先<lb/>
士卒上戒之曰卿為統任當令處分有方何須身受矢<lb/>
石邪自四月至七月乃屠城斬誕進慶之司空又固讓<lb/>
爵於是與柳元景並依晉密陵侯鄭袤故事朝㑹慶之<lb/>
位次司空元景在從公之上給䘏吏五十人門施行馬<lb/>
<pb n="KR2a0024_WYG_037-7a"/>
初慶之甞夢引鹵簿入厠中慶之甚惡入厠之鄙時有<lb/>
善占夢者為觧之曰君必大富貴然未在旦夕問其故<lb/>
答云鹵簿固是富貴容厠中所謂後帝也知君富貴不<lb/>
在今主及中興之功自五校至是而登三事四年西陽<lb/>
五水蠻復為宼慶之以郡公統諸軍討平之慶之居清<lb/>
明門外有宅四所室宇甚麗又有園舍在婁湖慶之一<lb/>
夜攜子孫徙居之以宅還官悉移親戚中表於婁湖列<lb/>
門同閈焉廣開田園之業每指地語人曰錢盡在此中<lb/>
<pb n="KR2a0024_WYG_037-7b"/>
興身享大國家素富厚産業累萬金奴僮千計再獻錢<lb/>
千萬榖萬斛以始興封優近求改封南海郡不許妓妾<lb/>
十數人並羙容工藝慶之優游無事盡意歡愉自非朝<lb/>
賀不出門毎從游幸及校獵據鞍陵厲不異少壯太子<lb/>
妃上孝武金鏤匕筯及杅杓上以賜慶之曰觴酌之賜<lb/>
宜以大夫為先也上甞歡飲普令羣臣賦詩慶之粗有<lb/>
口辯手不知書每將署事輒恨眼不識字上逼令作詩<lb/>
慶之曰臣不知書請口授師伯上即令顔師伯執筆慶<lb/>
<pb n="KR2a0024_WYG_037-8a"/>
之口授之曰微生遇多幸得逢時運昌朽老筋力盡徒<lb/>
歩還南岡辭榮此聖世何愧張子房上甚悅衆坐並稱<lb/>
其辭意之羙孝武晏駕慶之與柳元景等並受顧命遺<lb/>
制若有大軍旅及征討悉委慶之前廢帝即位加慶之<lb/>
几杖給三望車一乘慶之每朝賀常乘猪鼻無幰車左<lb/>
右從者不過三五騎履行田園每農桑劇月無人從行<lb/>
遇之者不知三公也及加三望車謂人曰我每游履田<lb/>
園有人時與馬成三無人則與馬成二今乘此車安所<lb/>
<pb n="KR2a0024_WYG_037-8b"/>
之乎及賜几杖並固讓柳元景顔師伯甞詣慶之會其<lb/>
游田元景等鳴笳列卒滿道慶之獨與左右一人在田<lb/>
見之悄然改容曰夫貧賤不可居富貴亦難守吾與諸<lb/>
公並出貧賤因時際會榮貴至此唯當共思損挹之事<lb/>
老子八十之年目見成敗者已多諸君炫此車服欲何<lb/>
為乎於是揷杖而耘不為之顧元景等徹侍褰裳從之<lb/>
慶之乃與相對為歡慶之既通貴鄉里老舊素輕慶之<lb/>
者後見皆膝行而前慶之歎曰故是昔時沈公視諸沈<lb/>
<pb n="KR2a0024_WYG_037-9a"/>
為劫首者數十人士悉患之慶之詭為置酒大㑹一時<lb/>
殺之於是合境肅清人皆喜悅廢帝狂悖無道衆勸之<lb/>
廢立及柳元景等連謀以告慶之慶之與江夏王義恭<lb/>
不厚發其事帝誅義恭元景等以慶之為侍中太尉及<lb/>
義陽王昶反慶之從帝渡江總統衆軍帝凶暴日甚慶<lb/>
之猶盡言諫争帝意稍不悦及誅何邁慮慶之不同量<lb/>
其必至乃開清溪諸橋以絶之慶之果徃不得度而還<lb/>
帝又忌之乃遣其從子攸之齎藥賜死時年八十是嵗<lb/>
<pb n="KR2a0024_WYG_037-9b"/>
旦慶之夢有人以兩疋絹與之謂曰此絹足度寤而謂<lb/>
人曰老子今年不免矣兩疋八十尺也足度無盈餘矣<lb/>
及死贈賻甚厚遣贈侍中太尉如故給鸞輅輼輬車前<lb/>
後羽葆皷吹諡曰忠武公未及葬帝敗明帝即位追贈<lb/>
侍中司空諡曰襄公太始七年改封蒼梧郡公慶之羣<lb/>
從姻戚由慶之在列位者數十人長子文叔位侍中慶<lb/>
之之死也不肯飲藥攸之以被掩殺之文叔密取藥藏<lb/>
錄或勸文叔逃避文叔見帝斷截江夏王義恭支體慮<lb/>
<pb n="KR2a0024_WYG_037-10a"/>
奔亡之日帝怒容致義恭之變乃飲藥自殺文叔子昭<lb/>
明位祕書郎聞父死曰何忍獨生亦自縊死元徽元年<lb/>
還復先封時改始興為廣興昭明子曇亮襲廣興郡公<lb/>
齊受禪國除昭明弟昭略<lb/>
昭略字茂隆性狂儁不事公卿使酒杖氣無所推下甞<lb/>
醉晚日負杖攜家賔子弟至婁湖苑逢王景文子約張<lb/>
目視之曰汝是王約耶何乃肥而癡約曰汝沈昭略邪<lb/>
何乃瘦而狂昭略撫掌大笑曰瘦已勝肥狂已勝癡奈<lb/>
<pb n="KR2a0024_WYG_037-10b"/>
何王約奈汝癡何昇明末為相國西曹掾齊髙帝賞之<lb/>
及即位謂王儉曰南士中有沈昭略何職處之儉以擬<lb/>
前軍將軍上不欲違乃可其奏尋為中書郎累遷侍中<lb/>
王晏甞戯昭略曰賢叔可謂吳興僕射昭略曰家叔晚<lb/>
登僕射猶賢於尊君以卿為初蔭永元中與叔父文季<lb/>
俱被召入華林省茹法珍等進藥酒昭略怒罵徐孝嗣<lb/>
曰廢昏立明古今令典宰相無才致有今日以甌投其<lb/>
面曰使為破靣鬼死時言笑自若了無懼容徐孝嗣謂<lb/>
<pb n="KR2a0024_WYG_037-11a"/>
曰見卿使人想夏侯泰初答曰明府猶憶夏侯便是方<lb/>
寸不能都豁下官見龍逢比干欣然相對霍光脫問明<lb/>
府今日之事何辭答之邪昭略弟昭光聞收兵至家人<lb/>
勸逃去昭光不忍捨母入執母手悲泣遂見殺時昭明<lb/>
子曇亮已得逃去聞昭光死乃曰家門屠滅獨用生何<lb/>
為又絶吭而死時人歎其累世孝義中興元年贈昭略<lb/>
太常昭光廷尉<lb/>
文季字仲達文叔弟也以寛雅正直見知尤善塞及彈<lb/>
<pb n="KR2a0024_WYG_037-11b"/>
碁在宋封山陽縣五等伯位中書郎父慶之遇害諸子<lb/>
見收文叔謂之曰我能死爾能報遂自殺文季揮刀馳<lb/>
馬去收者不敢追遂免明帝立為黄門郎領長水校尉<lb/>
明帝宴㑹朝臣以南臺御史賀咸為柱下史糾不醉者<lb/>
文季不肯飲被驅下殿晉平王休祐為南徐州帝就褚<lb/>
彦回求幹事人為上佐彦回舉文季轉驃騎長史南東<lb/>
海太守休祐被殺雖用薨禮僚佐多不敢至文季獨徃<lb/>
墓展哀元徽初自祕書監出為吳興太守文季飲酒至<lb/>
<pb n="KR2a0024_WYG_037-12a"/>
五斗妻王氏飲亦至三斗甞對飲竟日而視事不廢昇<lb/>
明元年沈攸之反齊髙帝加文季冠軍將軍督吳興錢<lb/>
唐軍事初慶之死也攸之求行至是文季收攸之弟新<lb/>
安太守登之誅其宗族以復舊怨親黨無吹火焉君子<lb/>
以文季能報先恥齊國建為侍中領祕書監建元元年<lb/>
轉太子右衛率侍中如故改封西豐縣侯文季風采稜<lb/>
岸善於進止司徒褚彦回當時貴望頗以門戸裁之文<lb/>
季不為之屈武帝在東官於𤣥圃宴朝臣文季數舉酒<lb/>
<pb n="KR2a0024_WYG_037-12b"/>
勸彦回彦回甚不平啓武帝曰沈文季謂彦回經為其<lb/>
郡依然猶有故情文季曰惟桑與梓必恭敬止豈如明<lb/>
府亡國失土不識枌榆遂言及魏軍動事彦回曰陳顯<lb/>
達沈文季當今將略足委以邊事文季諱稱將門因是<lb/>
發怒啓武帝曰褚彦回遂品藻人流臣未知其身死之<lb/>
日何面目見宋明帝武帝笑曰沈率醉也中丞劉休舉<lb/>
其事見原後豫章王北宅後堂集㑹文季與彦回並善<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>琶酒闌彦回取樂器為明君曲文季便下席大唱曰<lb/>
<pb n="KR2a0024_WYG_037-13a"/>
沈文季不能作伎兒豫章王嶷又解之曰此故當不損<lb/>
仲容之徳彦回顔色無異終曲而止永明中累遷領軍<lb/>
將軍文季雖不學發言必有辭采武帝謂文季曰南士<lb/>
無僕射多厯年所文季對曰南風不競非復一日當世<lb/>
善其對明帝輔政欲以文季為江州遣左右單景儁宣<lb/>
㫖文季陳讓稱老不願外出因問右執法有人未景儁<lb/>
還具言之延興元年以為尚書右僕射明帝即位加領<lb/>
太子詹事尚書令王晏甞戯文季為吳興僕射文季答<lb/>
<pb n="KR2a0024_WYG_037-13b"/>
曰琅邪執法似不出卿門建武二年魏軍南伐明帝以<lb/>
為憂制文季鎮夀春文季入城門嚴加備守魏軍尋退<lb/>
百姓無所損永元元年轉侍中左僕射始安王遥光反<lb/>
其夜遣於宅掩取文季欲以為都督而文季已還臺明<lb/>
日與尚書令徐孝嗣共坐南掖門上時東昏已行殺戮<lb/>
孝嗣深懐憂慮欲與文季論時事文季輒引以佗辭終<lb/>
不得及事寧加鎮軍將軍署府史文季以時方昏亂託<lb/>
老疾不豫朝機兄子昭略謂文季曰阿父年六十為員<lb/>
<pb n="KR2a0024_WYG_037-14a"/>
外僕射欲求免乎文季笑而不答未幾見害先被召便<lb/>
知敗舉動如常登車顧曰此行恐徃而不返於華林省<lb/>
死年五十八朝野寃之中興元年贈司空諡曰忠憲公<lb/>
文秀字仲逺慶之弟子也父邵之南中郎行參軍文秀<lb/>
宋前廢帝時累遷青州刺史將之鎮部曲出次白下文<lb/>
秀說慶之以帝狂悖禍在難測欲因此衆力圖之慶之<lb/>
不從及行慶之果見殺又遣直閤江方興領兵誅文秀<lb/>
未至而明帝已定亂時晉安王子勛據尋陽文秀與徐<lb/>
<pb n="KR2a0024_WYG_037-14b"/>
州刺史薛安都並同子勛反尋陽平定明帝遣其弟召<lb/>
之便歸命請罪即安本任四年封新城縣侯先是冀州<lb/>
刺史崔道固亦據歴城同反文秀遣信引魏魏遣慕容<lb/>
白曜援之及至而文秀已受朝命文秀善於撫御被魏<lb/>
圍三載無叛者五年為魏所剋終于北<lb/>
攸之字仲達慶之從父兄子也父叔仁為宋衡陽王義<lb/>
季征西長史兼行參軍領隊攸之少孤貧元嘉二十七<lb/>
年魏軍南攻朝廷發三吳之衆攸之亦行及至建業詣<lb/>
<pb n="KR2a0024_WYG_037-15a"/>
領軍將軍劉遵考求補白丁隊主遵考以為形陋不堪<lb/>
攸之歎曰昔孟甞君身長六尺為齊相今求士取肥大<lb/>
者哉因隨慶之征討二十九年征西陽蠻始補隊主巴<lb/>
口建義授南中郎府板長兼行參軍新亭之戰身被重<lb/>
創事寧為太尉行參軍封平洛縣五等侯隨府轉大司<lb/>
馬行參軍晉時都下二岸揚州舊置都部從事分掌二<lb/>
縣非違永初以後罷省孝建三年復置其職攸之掌北<lb/>
岸㑹稽孔璪掌南岸後又罷攸之遷員外散騎侍郎又<lb/>
<pb n="KR2a0024_WYG_037-15b"/>
隨慶之征廣陵屢有功被箭破骨孝武以其善戰配以<lb/>
仇池歩矟事平當加厚賞為慶之所抑遷太子旅賁中<lb/>
郎攸之甚恨之前廢帝景和元年除豫章王子尚車騎<lb/>
中兵參軍直閤與宋越譚金等並為廢帝所寵誅戮羣<lb/>
公攸之等皆為之用命封東興縣侯明帝即位以例削<lb/>
封尋告宋越譚金等謀反復召直閤㑹四方反叛南賊<lb/>
已次近道以攸之為寧朔將軍尋陽太守率軍據虎檻<lb/>
時王𤣥謨為大統未發前鋒有五軍在虎檻五軍後又<lb/>
<pb n="KR2a0024_WYG_037-16a"/>
駱驛繼至每夜各立姓號不相稟受攸之謂軍吏曰今<lb/>
衆軍同舉而姓號不同若有耕夫漁父夜相呵叱便致<lb/>
駭亂此敗道也請就一軍取號衆咸從之殷孝祖為前<lb/>
鋒都督失夫人情攸之内撫將士外諧羣帥衆並安之<lb/>
時殷孝祖中流矢死軍主范潜率五百人投賊人情震<lb/>
駭並謂攸之宜代孝祖為統時建安王休仁屯虎檻總<lb/>
統衆軍聞孝祖死遣寧朔將軍江方興龍驤將軍劉靈<lb/>
遺各率三千人赴赭圻攸之以為孝祖既死賊有乘勝<lb/>
<pb n="KR2a0024_WYG_037-16b"/>
之心明日若不更攻則示之以弱方興名位相亞必不<lb/>
為己下軍政不一致敗之由乃率諸軍主詣方興推重<lb/>
幷慰勉之方興甚悅攸之既出諸軍主並尤之攸之曰<lb/>
卿忘廉藺宼賈事邪吾本以濟國活家豈計此之升降<lb/>
明旦進戰自寅訖午大敗賊于赭圻尋進號輔國將軍<lb/>
代孝祖督前鋒諸軍事薛常保等在赭圻食盡南賊大<lb/>
帥劉胡屯濃湖以囊盛米繫流查及船腹陽覆船順風<lb/>
流下以餉赭圻攸之疑其有異遣人取船及流查大得<lb/>
<pb n="KR2a0024_WYG_037-17a"/>
囊米尋剋赭圻遷寧蠻校尉雍州刺史加都督袁顗復<lb/>
率大衆來入鵲尾相持既久軍主張興世越鵲尾上據<lb/>
錢溪劉胡自攻之攸之率諸將攻濃湖錢溪信至大破<lb/>
賊攸之悉以錢溪所送胡軍耳鼻示之顗駭懼急追胡<lb/>
還攸之諸軍悉力進攻多所斬獲胡於是棄衆而奔顗<lb/>
亦奔走赭圻濃湖之平也賊軍委棄資財珍貨山積諸<lb/>
軍各競収歛唯攸之張興世約勒所部不犯毫芥諸將<lb/>
以此多之攸之進平尋陽遷中領軍封貞陽縣公時劉<lb/>
<pb n="KR2a0024_WYG_037-17b"/>
遵考為光祿大夫攸之在御坐謂遵考曰形陋之人今<lb/>
何如帝問之攸之依實對帝大笑累遷郢州刺史為政<lb/>
刻暴或鞭士大夫上佐以下有忤意輒面加詈辱而曉<lb/>
達吏事自强不息士庶畏憚人莫敢欺聞有猛獸輒自<lb/>
圍捕徃無不得一日或得兩三若逼暮不禽則宿昔圍<lb/>
守賦歛嚴苦徴發無度繕修船舸營造器甲自至夏口<lb/>
便有異圖進監豫司之二郡軍事進號鎮軍將軍泰豫<lb/>
元年明帝崩攸之與蔡興宗並在外藩同預顧命㑹巴<lb/>
<pb n="KR2a0024_WYG_037-18a"/>
西人李承明反蜀土搔擾時荆州刺史建平王景素被<lb/>
徴新除荆州刺史蔡興宗未之鎮乃遣攸之權行荆州<lb/>
事㑹承明已平乃以攸之為鎮西將軍荆州刺史加都<lb/>
督聚歛兵力養馬至二千餘匹皆分賦邏將士使耕田<lb/>
而食廩財悉充倉儲荆州作部嵗送數千人仗攸之割<lb/>
留之簿上云供討四山蠻裝戰艦數百千艘沉之靈溪<lb/>
裹錢帛器械巨積漸懐不臣之心朝廷制度無所遵奉<lb/>
富貴擬於王者夜中諸廂廊然燭達旦後房服珠玉者<lb/>
<pb n="KR2a0024_WYG_037-18b"/>
數百人皆一時絶貌江州刺史桂陽王休範密有異志<lb/>
欲以微㫖動攸之使道士陳公昭作天公書一函題言<lb/>
沈丞相送攸之門者攸之不開書推檢得公昭送之朝<lb/>
廷後廢帝元徽二年休範舉兵襲都攸之謂僚佐曰桂<lb/>
陽今逼朝廷必聲言吾與之同若不顛沛勤王必增朝<lb/>
野之惑於是遣使受郢州刺史晉熙王爕節度會休範<lb/>
平使乃還進號征西大將軍開府儀同三司固讓開府<lb/>
攸之自擅閫外朝廷疑憚之累欲徵入慮不受命乃止<lb/>
<pb n="KR2a0024_WYG_037-19a"/>
四年建平王景素據京城反攸之復應朝廷景素尋平<lb/>
時有䑓直閣髙道慶家在江陵攸之初至州道慶在家<lb/>
牒其親戚十餘人求州從事西曹攸之為用三人道慶<lb/>
大怒自入州取教毁之而去道慶素便馬攸之與宴飲<lb/>
於㕔事前合馬槊道慶槊中攸之馬鞍怒索刃槊道慶<lb/>
馳馬而出還都說攸之反狀請三千人襲之朝議慮其<lb/>
事難濟髙帝又保持不許楊運長等常相疑畏乃與道<lb/>
慶密遣刺客齎廢帝手詔以金餅賜攸之州府佐吏進<lb/>
<pb n="KR2a0024_WYG_037-19b"/>
其階級時有象三頭至江陵城北數里攸之自出格殺<lb/>
之忽有流矢集攸之馬鄣泥其後刺客事發廢帝既殞<lb/>
順帝即位加攸之車騎大將軍開府儀同三司齊髙帝<lb/>
遣攸之子司徒左長史元琰齎廢帝刳斮之具以示之<lb/>
攸之曰吾寧為王陵死不作賈充生尚未得即起兵乃<lb/>
上表稱慶幷與齊髙帝書推功攸之有素書十數行常<lb/>
韜在兩襠角云是宋明帝與己約誓又皇太后使至賜<lb/>
攸之燭十挺割之得太后手令曰國家之事一以委公<lb/>
<pb n="KR2a0024_WYG_037-20a"/>
明日遂舉兵其妾崔氏許氏諫曰官年已老那不為百<lb/>
口作計攸之指兩襠角示之攸之素畜士馬資用豐積<lb/>
至是戰士十萬鐡馬三千將發江陵使沙門釋僧粲筮<lb/>
之云不至都當自郢州回還意甚不悦初發江津有氣<lb/>
狀如塵霧從西北來正蓋軍上齊髙帝遣衆軍西討攸<lb/>
之盡銳攻郢州行事柳世隆屢破之昇明二年還向江<lb/>
陵未至城已為雍州刺史張敬兒所據無所歸乃與第<lb/>
三子中書侍郎文和至華容之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頭林投州吏家此吏<lb/>
<pb n="KR2a0024_WYG_037-20b"/>
甞為攸之所鞭待攸之甚厚不以徃罰為怨殺㹠薦食<lb/>
既而村人欲取之攸之於櫟林與文和俱自經死村人<lb/>
斬首送之都或割其腹心有五竅征西主簿茍昭先以<lb/>
家財葬攸之攸之晚好讀書手不釋卷史漢事多所記<lb/>
憶甞歎曰早知窮達有命恨不十年讀書及攻郢城夜<lb/>
甞風浪米船沉沒倉曹參軍崔靈鳳女先適柳世隆子<lb/>
攸之正色謂曰當今軍糧要急而卿不以在意由與城<lb/>
内婚姻邪靈鳳答曰樂廣有言下官豈以五男易一女<lb/>
<pb n="KR2a0024_WYG_037-21a"/>
攸之歡然意解攸之招集才力之士隨郡人雙泰真有<lb/>
幹力召不肯來攸之遣二十人被甲追之泰真射殺數<lb/>
人欲過家將母去事迫不獲單身走入蠻追者既失之<lb/>
錄其母去泰真既失母乃自歸攸之不罪曰此孝子也<lb/>
賜錢一萬轉補隊主其抑情待士如此初攸之賤時與<lb/>
吳郡孫超之全景文共乘一小船出都三人共上引埭<lb/>
有一人止而相之曰君三人皆當至方伯攸之曰豈有<lb/>
是事相者曰不驗便是相書誤耳後攸之為郢荆三州<lb/>
<pb n="KR2a0024_WYG_037-21b"/>
超之廣州刺史景文南豫州刺史景文字𢎞達齊永明<lb/>
中卒於光祿大夫攸之初至郢州有順流之志府主簿<lb/>
宗儼之勸攻郢城功曹臧寅以為攻守勢異非旬日所<lb/>
拔若不時舉挫銳損威攸之不從既敗諸將帥皆奔散<lb/>
或呼寅俱亡寅曰我委質事人豈可幸其成而責其敗<lb/>
乃投水死又倉曹參軍金城邊榮為府錄事所辱攸之<lb/>
為榮鞭殺錄事攸之自江陵下以榮為留府司馬守城<lb/>
張敬兒將至人或說之使詣敬兒降榮曰受沈公厚恩<lb/>
<pb n="KR2a0024_WYG_037-22a"/>
一朝緩急便改易本心不能也城敗見敬兒敬兒問曰<lb/>
邊公何為同人作賊不早來榮曰沈荆州舉義兵匡社<lb/>
稷身雖可滅要是宋世忠臣天下尚有直言之士不可<lb/>
謂之為賊身本不蘄生何須見問敬兒曰死何難命斬<lb/>
之榮歡笑而去容無異色太山程邕之者素依隨榮至<lb/>
是抱持榮謂敬兒曰君入人國不聞仁恵之聲而先戮<lb/>
義士三楚之人寧蹈江漢而死豈肯與將軍同日以生<lb/>
敬兒曰求死甚易何為不許先殺邕之然後及榮三軍<lb/>
<pb n="KR2a0024_WYG_037-22b"/>
莫不垂泣曰奈何一日殺二義士比之臧洪及陳容廢<lb/>
帝之殞攸之欲起兵問之星人葛珂之珂之曰起兵皆<lb/>
候太白太白見則成伏則敗昔桂陽以太白伏時舉兵<lb/>
一戰授首此近世明驗今蕭公廢昏立明正逢太白伏<lb/>
時此與天合也且太白尋出東方利用兵西方不利故<lb/>
攸之止不下及後舉兵珂之又曰今嵗星守南斗其國<lb/>
不可伐攸之不從果敗攸之表檄文疏皆其記室南陽<lb/>
宗儼之辭也事敗責之答曰士為知己豈為君輩所識<lb/>
<pb n="KR2a0024_WYG_037-23a"/>
遂伏誅攸之景和中與齊髙帝同直殿省申以歡好帝<lb/>
以長女義興憲公主妻攸之第三子文和生二女並養<lb/>
之宫中恩禮甚厚及嫁皆得素舊公家營遣焉齊武帝<lb/>
制以攸之弟雍之孫僧昭為義興公主後僧昭别名法<lb/>
朗少事天師道士常以甲子及甲午日夜著黄巾衣褐<lb/>
醮於私室時記人吉凶頗有應驗自云為太山錄事幽<lb/>
司中有所收錄必僧昭署名中年為山隂縣梁武陵王<lb/>
紀為㑹稽太守宴坐池亭蛙鳴聒耳王曰殊廢絲竹之<lb/>
<pb n="KR2a0024_WYG_037-23b"/>
聴僧昭呪厭十許口便息及日晚王又曰欲其復鳴僧<lb/>
昭曰王歡已闌今恣汝鳴即便喧聒又甞校獵中道而<lb/>
還左右問其故答曰國家有邊事須還處分問何以知<lb/>
之曰向聞南山虎嘯知耳俄而使至復謂人曰吾昔為<lb/>
幽司所使實為煩碎今已自解乃開匣出黄紙書上有<lb/>
一大字字不可識曰敎分判如此及太清初謂親知曰<lb/>
明年海内喪亂生靈十不一存乃苦求東歸既不獲許<lb/>
及亂百口皆殱僧昭位廷尉卿太清三年卒<lb/>
<pb n="KR2a0024_WYG_037-24a"/>
宗慤字元幹南陽湼陽人也叔父少文髙尚不仕慤年<lb/>
少問其所志慤答曰願乘長風破萬里浪少文曰汝若<lb/>
不富貴必破我門戸兄泌娶妻始入門夜被劫慤年十<lb/>
四挺身與劫相拒十餘人皆披散不得入室時天下無<lb/>
事士人並以文義為業少文既髙尚諸子羣從皆愛好<lb/>
墳典而慤任氣好武故不為鄉曲所知江夏王義恭為<lb/>
征北將軍南兖州刺史慤隨鎮廣陵時從兄綺為征北<lb/>
府主簿與慤同住綺妾與給吏牛泰私通綺入直而泰<lb/>
<pb n="KR2a0024_WYG_037-24b"/>
潜來就綺妾慤知之入殺牛泰然後白綺義恭壯其意<lb/>
不罪也後以補國上軍將軍元嘉二十二年伐林邑慤<lb/>
自奮願行義恭舉慤有膽勇乃除振武將軍為安西參<lb/>
軍蕭景憲軍副隨交州刺史檀和之圍區粟城林邑遣<lb/>
將范毗沙達來救區粟和之遣偏軍拒之為賊所敗又<lb/>
遣慤慤乃分軍為數道偃旗潜進討破之仍攻㧞區粟<lb/>
入象浦林邑王范陽邁傾國來逆以具裝被象前後無<lb/>
際慤以為外國有獅子威服百獸乃製其形與象相禦<lb/>
<pb n="KR2a0024_WYG_037-25a"/>
象果驚奔衆因此潰亂遂剋林邑收其珍異皆是未名<lb/>
之寳其餘雜物不可稱計慤一毫無犯唯有被梳枕刷<lb/>
此外蕭然文帝甚嘉之三十年孝武伐逆以慤為南中<lb/>
郎諮議參軍領中兵及事平功次柳元景孝武即位以<lb/>
為左衛將軍封洮陽侯孝建中累遷豫州刺史監五州<lb/>
諸軍事先是鄉人庾業家富豪侈侯服玉食與賓客相<lb/>
對膳必方丈而為慤設粟飯菜葅謂客曰宗軍人串噉<lb/>
麤食慤致飽而退初無異辭至是業為慤長史帶梁郡<lb/>
<pb n="KR2a0024_WYG_037-25b"/>
慤待之甚厚不以昔事為嫌大明三年竟陵王誕據廣<lb/>
陵反慤表求赴討乘驛詣都面受節度上停輿慰勉慤<lb/>
聳躍數十左右顧盻上壯之及行𨽻車騎大將軍沈慶<lb/>
之初誕誑其衆云宗慤助我及慤至躍馬繞城呼曰我<lb/>
宗慤也事平入為左衛將軍五年從獵墮馬腳折不堪<lb/>
朝直以為光祿大夫加金章紫綬有佳牛堪進御官買<lb/>
不肯賣坐免官明年復先職廢帝即位為寧蠻校尉雍<lb/>
州刺史加都督卒贈征西將軍諡曰肅侯配食孝武廟<lb/>
<pb n="KR2a0024_WYG_037-26a"/>
庭子羅雲卒子元寳嗣<lb/>
慤從子夬字明揚祖少文名列隠逸傳父繁西中郎諮<lb/>
議參軍夬少勤學有局幹仕齊為驃騎行參軍時竟陵<lb/>
王子良集學士於西邸並見圖畫夬亦預焉齊鬱林之<lb/>
為南郡王居西州使夬管書記以筆札貞正見許故任<lb/>
焉時與魏和通𠡠夬與尚書殿中郎任昉同接魏使皆<lb/>
時選也及文恵太子薨王為皇太孫夬仍管書記太孫<lb/>
即位多失徳夬頗自疎得為秣陵令遷尚書都官郎少<lb/>
<pb n="KR2a0024_WYG_037-26b"/>
帝見誅舊寵多被其災唯夬與傅昭以清正免齊明帝<lb/>
以為郢州中從事以父老去官南康王為荆州刺史引<lb/>
為别駕梁武帝起兵遷西中郎諮議時西土位望唯夬<lb/>
與同郡樂藹劉坦為州人所推服故領軍蕭頴胄深相<lb/>
委仗武帝受禪歴太子右衛率五兵尚書參掌大選天<lb/>
監三年卒子曜卿嗣<lb/>
論曰沈慶之以武毅之姿屬殷憂之日馳驅戎旅所在<lb/>
見推其戡難定功蓋亦宋之方邵及勤王之業克舉台<lb/>
<pb n="KR2a0024_WYG_037-27a"/>
鼎之位已隆年致懸車官成名立而卒至顛覆倚伏豈<lb/>
易知也諸子才氣並有髙風將門有將斯言得矣攸之<lb/>
地處上流聲稱義舉専威擅命年且逾十終從諸葛之<lb/>
薨代徳其有數乎宗慤氣概風雲竟成其志夬蹈履清<lb/>
正用升顯級亦各志能之士也<lb/>
　<lb/>
　<lb/>
　<lb/>
<pb n="KR2a0024_WYG_037-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷三</head> <lb/>
    <p>
<pb n="KR2a0024_WYG_003-1a"/>
欽定四庫全書<lb/>
　南史卷三<lb/>
　　唐　　　李　　　延　　　壽　　　撰<lb/>
　宋本紀下第三<lb/>
太宗眀皇帝諱彧字休景小字榮期文帝第十一子也<lb/>
元嘉十六年十月生二十五年封淮陽王二十九年改<lb/>
封湘東王孝武踐阼累遷鎮軍將軍雍州刺史是歲入<lb/>
朝時廢帝疑畏諸父以上付廷尉眀日將加禍害上乃<lb/>
<pb n="KR2a0024_WYG_003-1b"/>
與腹心阮佃夫李道兒等密謀時廢帝左右直閤將軍<lb/>
宋越譚金童太一等是夜並外宿佃夫道兒因結壽寂<lb/>
之等十一月十九日弑廢帝於後堂建安王休仁便稱<lb/>
臣奉引升西堂登御坐事出倉卒上失履跣猶著烏紗<lb/>
帽休仁呼主衣以白紗代之未即位凡衆事悉稱令書<lb/>
己未司徒豫章王子尚山陰公主並賜死宋越譚金童<lb/>
太一伏誅十二月庚申朔令書以東海王禕為中書監<lb/>
太尉以晉安王子勛為車騎將軍開府儀同三司癸亥<lb/>
<pb n="KR2a0024_WYG_003-2a"/>
以建安王休仁為司徒尚書令揚州刺史乙丑改封安<lb/>
陸王子綏為江夏王<lb/>
泰始元年即大眀九年也魏和平六年冬十二月丙寅<lb/>
皇帝即位于太極前殿大赦改元辛未改封臨賀王子<lb/>
産為南平王晉熙王子輿為廬陵王壬申以王景文為<lb/>
尚書僕射乙亥追尊所生沈媫妤曰宣皇太后戊寅改<lb/>
太皇太后為崇憲太后立皇后王氏罷二銖錢江州刺<lb/>
史晉安王子勛舉兵反鎮軍長史袁顗赴之鄧琬為其<lb/>
<pb n="KR2a0024_WYG_003-2b"/>
謀主壬午謁太廟甲申郢州刺史安陸王子綏會稽太<lb/>
守尋陽王子房臨海王子頊並舉兵同逆<lb/>
二年春正月乙未晉安王子勛僭即偽位於尋陽年號<lb/>
義嘉壬辰徐州刺史薛安都舉兵反甲午内外戒嚴司<lb/>
徒建安王休仁都督諸軍南討丙戌徐州刺史申令孫<lb/>
司州刺史龎孟虯豫州刺史殷琰青州刺史沈文秀冀<lb/>
州刺史崔道固湘州行事何慧文廣州刺史袁曇益州<lb/>
刺史蕭惠開梁州刺史柳元怡並同逆丙午車駕親御<lb/>
<pb n="KR2a0024_WYG_003-3a"/>
六軍頓中興堂辛亥南豫州刺史山陽王休祐改為豫<lb/>
州刺史西討吳郡太守顧琛吳興太守王曇生義興太<lb/>
守劉延熙晉陵太守袁標山陽太守程天祚並舉兵反<lb/>
鎮東將軍巴陵王休若統軍東討壬子崇憲皇太后崩<lb/>
二月乙丑以蔡興宗為尚書右僕射壬申吳興太守張<lb/>
永右將軍蕭道成東討平晉陵丁亥建武將軍吳喜公<lb/>
率諸軍破賊於吳興會稽平定三郡同逆皆伏誅輔國<lb/>
將軍蕭道成前鋒北討輔國將軍劉勔前鋒西討劉胡<lb/>
<pb n="KR2a0024_WYG_003-3b"/>
衆四萬據赭圻三月庚寅撫軍將軍殷孝祖攻赭圻死<lb/>
之以輔國將軍沈攸之代為南討前鋒賊衆稍盛袁顗<lb/>
頓鵲尾連營至濃湖衆十餘萬丙申南徐州刺史桂陽<lb/>
王休範總統北討諸軍事戊戌貶尋陽王子房爵為松<lb/>
滋縣侯癸卯令人入米七百石者除郡減此各有差壬<lb/>
子斷新錢專用古錢夏五月甲寅葬崇憲皇太后於脩<lb/>
寧陵秋七月丁酉以仇池太守楊僧嗣為北秦州刺史<lb/>
封武都王八月己卯司徒建安王休仁率衆軍大破賊<lb/>
<pb n="KR2a0024_WYG_003-4a"/>
斬偽尚書僕射袁顗進討江郢荆湘雍五州平之晉安<lb/>
王子勛安陸王子綏臨海王子頊邵陵王子元並賜死<lb/>
同黨皆伏誅諸將帥封賞各有差九月癸巳六軍解嚴<lb/>
戊戌以王𤣥謨為左光祿大夫開府儀同三司領護軍<lb/>
將軍冬十月乙卯永嘉王子仁始安王子真淮南王子<lb/>
孟南平王子産廬陵王子輿松滋侯子房並賜死丁卯<lb/>
以沈攸之為中領軍與張永俱北討戊寅立皇子昱為<lb/>
皇太子十一月壬辰立建平王景素子延年為新安王<lb/>
<pb n="KR2a0024_WYG_003-4b"/>
十二月薛安都要引魏軍張永沈攸之大敗於是遂失<lb/>
淮北四州及豫州淮西地是歲魏大安元年<lb/>
三年春正月庚子以農役將興詔太官停宰牛癸卯曲<lb/>
赦豫南豫二州閏正月庚午都下大雨雪遣使巡行振<lb/>
貸各有差二月甲申為戰亡將士舉哀丙申曲赦靑冀<lb/>
二州夏四月丙戌詔以故丞相江夏文獻王故太尉巴<lb/>
東忠烈公柳元景故司空始興襄公沈慶之故征西將<lb/>
軍洮陽肅侯宗慤陪祭孝武廟庭庚子立桂陽王休範<lb/>
<pb n="KR2a0024_WYG_003-5a"/>
第三子徳嗣為廬陵王立侍中劉韜第三子銑為南豐<lb/>
王以奉廬江昭王南豐哀王祀五月丙辰詔宣太后崇<lb/>
寧陵禁内墳瘞遷徙者給葬直蠲復其家壬戌以太子<lb/>
詹事袁粲為尚書僕射秋八月壬寅以中領軍沈攸之<lb/>
行南兖州刺史率衆北伐九月戊午以皇后六宮以下<lb/>
雜衣千領金釵千枚賜北伐將士冬十月壬午改封新<lb/>
安王延年為始平王辛丑以鎮西大將軍西秦河二州<lb/>
刺史吐谷渾拾寅為征西大將軍十一月立建安王休<lb/>
<pb n="KR2a0024_WYG_003-5b"/>
仁第二子伯猷為江夏王是歲魏皇興元年<lb/>
四年春正月丙辰朔雨草于宮乙亥零陵王司馬勗薨<lb/>
二月乙巳左光祿大夫開府儀同三司王𤣥謨薨三月<lb/>
交州人李長仁據州叛祅賊攻廣州殺刺史羊希龍驤<lb/>
將軍陳伯紹討平之夏四月丙申改封東海王禕為廬<lb/>
江王山陽王休祐為晉平王秋九月戊辰詔定黥刖之<lb/>
制有司奏自今凡劫竊執官仗拒戰邏司攻剽亭寺及<lb/>
傷害更人并監司將吏自為劫皆不限人數悉依舊制<lb/>
<pb n="KR2a0024_WYG_003-6a"/>
斬刑若遇赦黥及兩頰劫字斷去兩脚䈥徙付交梁寧<lb/>
州五人以下止相逼奪者亦依黥作劫字斷去兩脚筋<lb/>
徙付遠州若遇赦原斷徒猶黥面依舊補冶士家口應<lb/>
及坐悉依舊詰讁及上崩其例乃寢庚午上備法駕幸<lb/>
東宮冬十月癸酉朔日有蝕之發諸州兵北伐<lb/>
五年春正月癸亥親耕藉田乙丑魏剋青州執刺史沈<lb/>
文秀以歸二月丙申以廬江王禕為車騎將軍開府儀<lb/>
同三司南豫州刺史夏六月辛未立晉平王休祐子宣<lb/>
<pb n="KR2a0024_WYG_003-6b"/>
曜為南平王秋七月壬戌改輔國將軍為輔師將軍九<lb/>
月甲寅立長沙王纂子延之為始平王冬十月丁卯朔<lb/>
日有蝕之十一月丁未魏人來聘十二月庚申分荆益<lb/>
之五郡置三巴校尉<lb/>
六年春正月乙亥初制間二年一祭南郊間一年一祭<lb/>
眀堂夏四月癸亥立皇子夑為晉熙王六月癸卯以王<lb/>
景文為尚書左僕射揚州刺史以袁粲為右僕射己未<lb/>
改臨賀郡為臨慶郡秋七月丙戍臨慶王智井薨九月<lb/>
<pb n="KR2a0024_WYG_003-7a"/>
戊寅立總眀觀徵學士以充之置東觀祭酒訪舉各一<lb/>
人舉士二十人分為儒道文史陰陽五部學言陰陽者<lb/>
遂無其人冬十月辛卯立皇子贊為武陵王十二月癸<lb/>
巳以邊難未息制父母隔在異域者悉使婚宦<lb/>
七年春正月甲戍置散騎奏舉郎二月癸丑征西將軍<lb/>
荆州刺史巴陵王休若進號征西大將軍及征南大將<lb/>
軍江州刺史桂陽王休範竝開府儀同三司甲寅南徐<lb/>
州刺史晉平王休祐薨三月辛酉魏人來聘夏五月戊<lb/>
<pb n="KR2a0024_WYG_003-7b"/>
午鴆司徒建安王休仁庚午以袁粲為尚書令褚彦回<lb/>
為右僕射丙戌追免晉平王休祐為庶人秋七月丁巳<lb/>
罷散騎奏舉郎乙丑江州刺史巴陵王休若賜死八月<lb/>
戊子以皇子躋繼江夏文獻王義恭庚寅帝疾間戊戌<lb/>
立皇子凖為安成王是歲魏孝文帝延興元年<lb/>
泰豫元年春正月甲寅朔上以疾未痊故改元丁巳巨<lb/>
人跡見西池氷上夏四月己亥上疾大漸加江州刺史<lb/>
桂陽王休範位司空以劉勔為尚書右僕射蔡興宗為<lb/>
<pb n="KR2a0024_WYG_003-8a"/>
征西將軍開府儀同三司荆州刺史沈攸之進號安西<lb/>
將軍袁粲褚彦回劉勔蔡興宗沈攸之入閤被顧命是<lb/>
日上崩于景福殿時年三十四五月戊寅葬臨沂縣莫<lb/>
府山高寧陵帝好讀書愛文義在藩時撰江左以來文<lb/>
章志又續衛瓘所注論語二卷及即大位舊臣才學之<lb/>
士多䝉引進末年好鬼神多忌諱言語文書有禍敗凶<lb/>
䘮疑似之言應回避者犯即加戮改騧馬字為馬邊𤓰<lb/>
以騧字似禍故也嘗以南苑借張永云且給三百年期<lb/>
<pb n="KR2a0024_WYG_003-8b"/>
盡更請宣陽門謂之白門上以白門不祥諱之尚書右<lb/>
丞江謐嘗誤犯上變色曰白汝家門路太后停屍漆床<lb/>
移出東宮上幸宮見之怒免中庶子以之坐死者数十<lb/>
人内外常慮犯觸人不自保移床脩壁先祭土神使文<lb/>
士為祝策如大祭饗阮佃夫楊運長王道隆皆擅威權<lb/>
言為詔敇郡守令長一缺十除内外混然官以賄命王<lb/>
阮家富於公室中書舍人胡母顥專權奏無不可時人<lb/>
語曰禾絹閉眼諾胡母大張槖禾絹謂上也及泰始泰<lb/>
<pb n="KR2a0024_WYG_003-9a"/>
豫之際左右失㫖往往有刳斮斷截禁中懔懔若踐刀<lb/>
劍夜夢豫章太守劉愔反遣就郡殺之軍旅不息府藏<lb/>
空虚内外百官並斷祿奉在朝造官者皆市井傭販之<lb/>
子而又令小黄門於殿内埋錢以為私藏以蜜漬鱁鮧<lb/>
一食數升噉腊肉嘗至二百臠奢費過度毎所造制必<lb/>
為正御三十副御次副又各三十須一物輒造九十枚<lb/>
天下騷然民不堪命宋氏之業自此衰矣<lb/>
後廢帝諱昱字徳融眀帝長子也大眀七年正月辛丑<lb/>
<pb n="KR2a0024_WYG_003-9b"/>
生於衛尉府帝母陳氏李道兒妾眀帝納之故人呼帝<lb/>
為李氏子帝亦自稱李將軍眀帝諸子在孕皆以周易<lb/>
筮之即以所得卦為小字故帝小字慧震泰始二年立<lb/>
為皇太子六年出東宮又制太子元正朝賀服衮冕九<lb/>
章衣眀帝崩庚子太子即皇帝位大赦尚書令袁粲護<lb/>
軍將軍褚彦回共輔朝政班劍依舊入殿六月乙巳尊<lb/>
皇后曰皇太后立皇后江氏秋七月戊辰拜帝所生陳<lb/>
貴妃為皇太妃八月戊午中書監左光祿大夫開府儀<lb/>
<pb n="KR2a0024_WYG_003-10a"/>
同三司蔡興宗薨冬十一月己亥新除郢州刺史劉彦<lb/>
節為尚書左僕射<lb/>
元嶶元年春正月戊寅大赦改元詔自元年以前徒放<lb/>
者並聽還本土魏人來聘夏六月乙卯壽陽大水秋八<lb/>
月都下旱庚午陳留王曹銑薨九月丁亥立衡陽王嶷<lb/>
子伯玉為南平王冬十二月癸亥朔日有蝕之乙巳進<lb/>
桂陽王休範位太尉癸亥立前建安王世子伯融為始<lb/>
安縣王<lb/>
<pb n="KR2a0024_WYG_003-10b"/>
二年夏五月壬午江州刺史桂陽王休範舉兵反庚寅<lb/>
内外戒嚴巾領軍劉勔右衞將軍蕭道成前鋒南討出<lb/>
屯新亭征北將軍張永屯白下前南兖州刺史沈懷眀<lb/>
戌石頭衛將軍袁粲中軍將軍褚彦回入衛殿省壬辰<lb/>
賊奄至攻新亭壘道成拒擊大破之越騎校尉張茍兒<lb/>
斬休範賊黨杜黑蠡丁文豪分軍向朱雀航劉勔拒賊<lb/>
敗績死之右將軍王道隆奔走遇害張永潰于白下沈<lb/>
懷眀自石頭奔散甲午車騎典籖茅恬開東府納賊賊<lb/>
<pb n="KR2a0024_WYG_003-11a"/>
入屯中堂羽林監陳顯達擊大破之丙申張茍兒等又<lb/>
破賊進平東府城梟禽羣賊丁酉大赦解嚴荆州刺史<lb/>
沈攸之南徐州刺史建平王景素郢州刺史晉熙王夑<lb/>
湘州刺史張興世並舉義兵赴建鄴六月癸卯晉熙王<lb/>
夑遣軍剋尋陽江州平壬戌改輔師將軍還為輔國秋<lb/>
七月庚辰立皇弟友為邵陵王乙酉徐州刺史建平王<lb/>
景素進號征北將軍開府儀同三司九月丁酉以袁粲<lb/>
為中書監領司徒加護軍將軍褚彦回為尚書令冬十<lb/>
<pb n="KR2a0024_WYG_003-11b"/>
一月丙戌帝加元服十二月癸亥立皇弟躋為江夏王<lb/>
贊為武陵王<lb/>
三年春三月己巳都下大水夏六月魏人來聘秋七月<lb/>
庚戌以袁粲為尚書令九月丙辰征西大將軍河南王<lb/>
吐谷渾拾寅進號車騎征西大將軍<lb/>
四年夏六月乙亥加蕭道成尚書左僕射秋七月戊子<lb/>
建平王景素據京城反己丑内外纂嚴遣驍騎將軍任<lb/>
農夫冠軍將軍黄回北討蕭道成總統衆軍始安王伯<lb/>
<pb n="KR2a0024_WYG_003-12a"/>
融都鄉侯伯猷並賜死乙未剋京城斬景素同逆皆伏<lb/>
誅八月丁卯立皇弟翽為南陽王嵩為新興王禧為始<lb/>
建王九月戊子驍騎將軍高道慶有罪賜死己丑車騎<lb/>
將軍揚州刺史安成王凖進號驃騎大將軍開府儀同<lb/>
三司冬十月辛酉以王僧䖍為尚書右僕射<lb/>
五年夏四月甲戌豫州刺史阮佃夫步兵校尉申伯宗<lb/>
朱幼謀廢立皆伏誅五月地震六月甲戌誅司徙左長<lb/>
史沈勃散騎常侍杜幼文游擊將軍孫超之長水校尉<lb/>
<pb n="KR2a0024_WYG_003-12b"/>
杜叔文七月戊子夜帝遇弑於仁壽殿時年十五己丑<lb/>
皇太后令貶帝為蒼梧郡王葬丹陽秣陵縣郊壇西初<lb/>
帝之生夕眀帝夢人乘馬馬無頭及後足有人曰太子<lb/>
也及在東宮五六歲能緣漆帳竿去地丈餘如此者半<lb/>
食漸長喜怒乖節左右失㫖者手加撲打徒跣蹲踞及<lb/>
嗣位内畏太后外憚大臣猶未得肆志自加元服三年<lb/>
好出入單將左右或十里二十里或入市里遇慢罵則<lb/>
悦而受焉四年無日不出與左右解僧智張五兒恒夜<lb/>
<pb n="KR2a0024_WYG_003-13a"/>
出開承明門夕去晨反晨出暮歸從者並執鋌矛行人<lb/>
男女及犬馬牛驢逢無免者人間擾懼晝日不開門道<lb/>
無行人嘗著小袴不服衣冠有白棓數十各有名號鉗<lb/>
鑿錐鋸不離左右為擊腦槌陰剖心之誅日有數十常<lb/>
見臥屍流血然後為樂左右人見有嚬眉者帝令其正<lb/>
立以矛刺洞之曜靈殿上養驢數十頭所自乘馬養於<lb/>
御牀側與右衛翼輦營女子私通每從之遊持数千錢<lb/>
為酒肉之費出逢婚姻葬送輒與挽車小兒羣聚飲酒<lb/>
<pb n="KR2a0024_WYG_003-13b"/>
以為歡適阮佃夫腹心人張羊為佃夫委信佃夫敗叛<lb/>
走復捕得自於承眀門以車轢殺之殺杜延載杜幼文<lb/>
躬運矛鋋手自臠割察孫超有蒜氣剖腹視之執楯馳<lb/>
馬自往刺杜叔文於𤣥武北湖孝武帝二十八子眀帝<lb/>
殺其十六餘皆帝殺之吳興沈勃多寶貨往劫之揮刀<lb/>
獨前左右未至勃時居䘮在廬帝望見之便投鋋不中<lb/>
勃知不免手搏帝耳唾罵之曰汝罪踰桀紂屠戮無日<lb/>
遂見害帝自臠割制露車一乘施䇨乘以出入從數十<lb/>
<pb n="KR2a0024_WYG_003-14a"/>
人羽儀追之恒不相及又各慮禍亦不敢追但整部伍<lb/>
别在一處瞻望而已凡諸鄙事過目則能鍜銀裁衣作<lb/>
帽莫不精絶未嘗吹箎執管便韻天性好殺一日無事<lb/>
輒慘慘不樂内外憂惶夕不及旦領軍將軍蕭道成與<lb/>
直閤將軍王敬則謀之七月戊子帝微行出北湖單馬<lb/>
先走羽儀不及左右張五兒馬墜湖帝怒自馳騎刺馬<lb/>
屠割之與左右作羌胡伎為樂又於蠻岡賭跳因乘露<lb/>
車無復鹵簿往青園尼寺新安寺偷狗就曇度道人煑<lb/>
<pb n="KR2a0024_WYG_003-14b"/>
之飲酒楊玉夫常得意忽然見憎遇輒切齒曰眀日當<lb/>
殺小子取肝肺是夜七夕令玉夫伺織女度報已因與<lb/>
内人穿針訖大醉臥於仁壽殿東阿氊幄中帝出入無<lb/>
禁王敬則先結玉夫陳奉伯楊萬年等合二十五人其<lb/>
夕玉夫候帝眠熟至乙夜與萬年同入氊幄内取千牛<lb/>
刀殺之<lb/>
順皇帝諱凖字仲謨小字知觀眀帝第三子也泰始五<lb/>
年七月癸丑生七年封安成王帝姿貌端華眉目如畫<lb/>
<pb n="KR2a0024_WYG_003-15a"/>
見者以為神人廢帝即位加揚州刺史元徽二年加都<lb/>
督揚南豫二州諸軍事四年進號驃騎大將軍及廢帝<lb/>
殞蕭道成奉太后令迎王入居朝堂<lb/>
昇眀元年秋七月壬辰皇帝即位大赦改元徽五年為<lb/>
昇眀元年甲午蕭道成出鎮東城輔政荆州刺史沈攸<lb/>
之進號車騎大將軍蕭道成司空錄尚書事以袁粲為<lb/>
中書監司徒以褚彦回為衛將軍劉彦節為尚書令加<lb/>
中軍將軍辛丑以王僧䖍為尚書僕射癸卯車駕謁太<lb/>
<pb n="KR2a0024_WYG_003-15b"/>
廟八月癸亥司徒袁粲鎮石頭戊辰崇拜帝所生陳昭<lb/>
華為皇太妃庚午以蕭道成為驃騎大將軍開府儀同<lb/>
三司錄尚書如故九月己酉廬陵王暠薨十二月丁巳<lb/>
荆州刺史沈攸之舉兵不從執政丁卯蕭道成入守朝<lb/>
堂侍巾蕭嶷鎮東府戊辰中外纂嚴壬申司徒袁粲據<lb/>
石頭謀誅道成不果旋見覆滅乙亥以王僧䖍為左僕<lb/>
射王延之為右僕射吳郡太守劉遐據郡不從執政令<lb/>
張瓌攻斬之閏月辛亥屯騎校尉王宜興貳於執政見<lb/>
<pb n="KR2a0024_WYG_003-16a"/>
誅癸巳沈攸之攻郢城前軍長史柳世隆固守己亥中<lb/>
外戒嚴假蕭道成黄鉞乙巳道成出頓新亭是歲魏太<lb/>
和元年<lb/>
二年春正月丁卯沈攸之敗己巳華容縣人斬攸之首<lb/>
送之辛未雍州刺史張敬兒剋江陵荆州平丙子解嚴<lb/>
以柳世隆為尚書右僕射蕭道成旋鎮東府二月庚辰<lb/>
以王僧䖍為尚書令王延之為左僕射癸未蕭道成加<lb/>
授太尉以褚彦回為中書監司空丙戌撫軍將軍揚州<lb/>
<pb n="KR2a0024_WYG_003-16b"/>
刺史晉熙王夑進號中軍將軍三月己酉朔日有蝕之<lb/>
夏四月南兖州刺史黄回貳于執政賜死五月戊午以<lb/>
倭國王武為安東大將軍六月丁酉以輔國將軍楊文<lb/>
𢎞為北秦州刺史封武都王秋九月乙巳朔日有蝕之<lb/>
丙午加太尉蕭道成黄鉞都督中外諸軍事太傅領揚<lb/>
州牧賜殊禮以揚州刺史晉熙王夑為司徒冬十月壬<lb/>
寅立皇后謝氏十一月立故武昌太守劉琨息頒為南<lb/>
豐縣王癸亥誅臨澧侯劉晃甲子改封南陽王翽為隨<lb/>
<pb n="KR2a0024_WYG_003-17a"/>
郡王十二月丙戌皇后見于太廟<lb/>
三年春正月辛亥領軍將軍蕭賾加尚書右僕射進號<lb/>
中軍大將軍開府儀同三司二月丙子南豫州刺史邵<lb/>
陵王友薨丙申地震建陽門三月癸卯朔日有蝕之甲<lb/>
辰加蕭道成相國總百揆封十郡為齊公備九錫之禮<lb/>
庚戌誅臨川王綽夏四月壬申進齊公蕭道成爵為王<lb/>
壬午安西將軍武陵王贊薨辛卯帝禪位於齊壬辰遜<lb/>
于東邸是日王敬則以兵陳于殿庭帝猶居内聞之逃<lb/>
<pb n="KR2a0024_WYG_003-17b"/>
于佛蓋下太后懼自帥閹豎索扶幸板輿黄門或促之<lb/>
帝怒抽刀投之中項而殞帝既出宮人行哭俱遷備羽<lb/>
儀乘畫輪車出東掖門封帝為汝陰王居丹徒宮齊兵<lb/>
衛之建元元年五月己未帝聞外有馳馬者懼亂作監<lb/>
人殺王而以疾赴齊人徳之賞之以邑六月乙酉葬于<lb/>
遂寧陵諡曰順帝宋之王侯無少長皆幽死矣<lb/>
論曰文帝負扆南面實有人君之美經國之義雖𢎞而<lb/>
隆家之道不足彭城照不窺古本無卓爾之資徒見昆<lb/>
<pb n="KR2a0024_WYG_003-18a"/>
弟之義深未識君臣之禮異以此家情行之國道主忌<lb/>
而猶犯恩離而未悟致以陵逼之愆遂成滅親之禍開<lb/>
端樹隙乖之後人眀帝因猜忍之情據已行之典翦落<lb/>
洪支飲不待慮既而本根莫庇幼主孤立下無磐石之<lb/>
託上有累卵之危方復藏璽懷紱魚服忘反危冠短制<lb/>
四馬孤征以至覆亡理固然矣神器以勢弱傾移靈命<lb/>
隨樂推回改斯蓋履霜有漸夫豈一夕何止區區汝陰<lb/>
揖讓而已<lb/>
<pb n="KR2a0024_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷三<lb/>
<pb n="KR2a0024_WYG_003-19a"/>
　南史卷三考證<lb/>
眀帝紀字休景○休景宋書作休炳南本作景休彼此<lb/>
　互異<lb/>
秋七月丙戌臨慶王智井薨○井監本訛并今從南本<lb/>
　改正<lb/>
後廢帝紀令玉夫伺織女度報已因與内人穿針訖○<lb/>
　内監本誤鄉今從閣本<lb/>
　<lb/>
<pb n="KR2a0024_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷三考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷七十</head> <lb/>
    <p>
<pb n="KR2a0024_WYG_070-1a"/>
欽定四庫全書<lb/>
　南史卷七十<lb/>
　　唐　　　李　　　延　　　夀　　　撰<lb/>
　列傳第六十<lb/>
　　循吏<lb/>
　　　吉翰　　　杜驥　　　申怙<lb/>
　　　杜慧慶　　阮長之　　甄法崇<hi>孫彬</hi>
　　　傅琰<hi>孫岐</hi>　虞愿　　　王洪軌<hi>李珪之</hi>
<pb n="KR2a0024_WYG_070-1b"/>
　　　沈瑀　　　范述曾　　孫謙<hi>從子亷</hi>
　　　何逺　　　郭祖深<lb/>
昔漢宣帝以為政平訟理其惟良二千石乎前史亦云<lb/>
今之郡守古之諸侯也故長吏之職號曰親人至於道<lb/>
德齊禮移風易俗未有不由之矣宋武起自匹庶知人<lb/>
事艱難及登庸作宰留心吏職而王畧外舉未遑内務<lb/>
奉師之費日耗千金播兹寛簡雖所未暇而黜已屏欲<lb/>
以儉御身左右無幸謁之私閨房無文綺之飾故能戎<lb/>
<pb n="KR2a0024_WYG_070-2a"/>
車嵗駕邦甸不擾文帝幼而寛仁入纂大業及難興陜<lb/>
服六戎薄伐興師命將動在濟時費由府實事無外擾<lb/>
自此方内晏安甿庶蕃息奉上供徭止於嵗賦晨出暮<lb/>
歸自事而已守宰之職以六朞為斷雖没世不徙未及<lb/>
曩時而人有所係吏無茍得家給人足即事雖難轉死<lb/>
溝渠於時可免凡百戸之鄉有市之邑歌謡舞蹈觸處<lb/>
成羣蓋宋時之極盛也暨元嘉二十七年舉境外捍於<lb/>
是傾資掃蓄猶有未供深賦厚歛天下騷動自兹迄於<lb/>
<pb n="KR2a0024_WYG_070-2b"/>
孝建兵連不息以區區江東蕞爾廹隘薦之以師旅因<lb/>
之以凶荒向時之盛自此衰矣晉世諸帝多處内房朝<lb/>
晏所臨東西二堂而已孝武末年清暑方搆及永初受<lb/>
命無所改作所居唯稱西殿不制嘉名文帝因之亦有<lb/>
合殿之稱及孝武承統制度滋長犬馬餘菽粟土木衣<lb/>
綈繡追陋前規更造正光玉燭紫極諸殿彫欒綺節珠<lb/>
窓網戸嬖女幸臣賜傾府藏竭四海不供其欲殫人命<lb/>
未快其心明皇繼祚彌篤浮侈恩不䘏下以至横流莅<lb/>
<pb n="KR2a0024_WYG_070-3a"/>
人之官遷變嵗屬突不得黔竈未暇暖蒲密之化事未<lb/>
易階豈徒吏不及古人乖於昔蓋由為上所擾致化莫<lb/>
從齊高帝承斯奢縱輔立幼主思振人瘼風移百城為<lb/>
政未朞擢山陰令傅琰為益州刺史乃損華反樸恭已<lb/>
南靣導人以躬意存勿擾以山陰大邑獄訟繁滋建元<lb/>
三年别置獄丞與建康為比永明繼運垂心政術杖威<lb/>
善斷猶多漏網長吏犯法封刃行誅郡縣居職以三周<lb/>
為小滿水旱之災輒加振䘏十許年中百姓無犬吠之<lb/>
<pb n="KR2a0024_WYG_070-3b"/>
驚都邑之盛士女昌逸歌聲舞節袨服華粧桃花淥水<lb/>
之間秋月春風之下無往非適明帝自在布衣逹於吏<lb/>
事及居宸扆專務刀筆未嘗枉法申恩守宰由斯而震<lb/>
屬以魏軍入伐壃塲大擾兵車連嵗不遑啓居軍國糜<lb/>
耗從此衰矣繼以昏亂政由羣孽賦調雲起徭役無度<lb/>
守宰多倚附權門互長貪虐裒刻聚歛侵擾黎甿天下<lb/>
搖動無所措其手足梁武在田知人疾苦及定亂之始<lb/>
仍下寛書東昏時雜調咸悉除省於是四海之内始得<lb/>
<pb n="KR2a0024_WYG_070-4a"/>
息肩及踐皇極躬覽庶事日昃聴政求瘼䘏隱乃命輶<lb/>
軒以省方俗置肺石以逹窮人勞已所先事唯急病元<lb/>
年始去人貲計丁為布在身服浣濯之衣御府無文錦<lb/>
之飾太官常膳唯以菜蔬圓案所陳不過三盞蓋以儉<lb/>
先海内也故每選長吏務簡亷平皆召見於前親朂政<lb/>
道始擢尚書殿中郎到溉為建安内史左戸侍郎劉鬷<lb/>
為晉安太守溉等居官並以亷潔著又著令小縣有能<lb/>
遷為大縣令大縣有能遷為二千石於是山陰令丘仲<lb/>
<pb n="KR2a0024_WYG_070-4b"/>
孚有異績以為長沙内史武康令何逺清公以為宣城<lb/>
太守剖符為吏者往往承風焉斯亦近代奬勸之方也<lb/>
案前史各立循吏傳序其德美今並掇采其事以備此<lb/>
篇云<lb/>
吉翰字休文馮翊池陽人也初為龍驤將軍劉道憐參<lb/>
軍隨府轉征虜左軍參軍隨道憐北征廣固賜爵建城<lb/>
縣五等侯參宋武帝中軍軍事臨淮太守復為道憐驃<lb/>
騎中兵參軍從事中郎為將佐十餘年清謹勤正甚為<lb/>
<pb n="KR2a0024_WYG_070-5a"/>
武帝所知賞元嘉中歴位梁南秦二州刺史徙益州刺<lb/>
史加督在任著美績甚得方伯之體論者稱之累遷徐<lb/>
州刺史監徐兖二州豫州梁郡諸軍事時有死罪囚典<lb/>
籖意欲活之因翰八關齋呈事翰省訖語令且去明可<lb/>
更呈明旦典籖不敢復入呼之乃來取昨所呈事視訖<lb/>
謂曰卿意當欲宥此囚死命昨於齋坐見其事亦有心<lb/>
活之但此囚罪重不可全貸既欲加恩卿便當代任其<lb/>
罪因命左右收典籖付獄殺之原此囚生命其刑政類<lb/>
<pb n="KR2a0024_WYG_070-5b"/>
如此自下畏服莫敢犯禁卒於官<lb/>
杜驥字度世京兆杜陵人也高祖預晉征南將軍曾祖<lb/>
耽避難河西因仕張氏苻堅平涼州父祖始還關中兄<lb/>
坦頗渉史傳宋武帝平長安隨從南還元嘉中位青冀<lb/>
二州刺史晚度北入南朝常以傖荒遇之雖復人才可<lb/>
施每為清途所隔坦恒以慨然嘗與文帝言及史籍上<lb/>
曰金日磾忠孝淳深漢朝莫及恨今世無復此軰人坦<lb/>
曰日磾之美誠如聖詔假使出乎今世飬馬不暇豈辯<lb/>
<pb n="KR2a0024_WYG_070-6a"/>
見知上變色曰卿何量朝廷之薄也坦曰請以臣言之<lb/>
臣本中華高族亡高祖因晉氏喪亂播遷涼土直以南<lb/>
度不早便以荒傖賜隔日磾胡人身為牧圉便超入内<lb/>
侍齒列名賢聖朝雖復㧞才臣恐未必能也上黙然北<lb/>
土舊法問疾必遣子弟骥年十三父使候同郡韋華華<lb/>
子𤣥有高名見而異之以女妻焉累遷長沙王義欣後<lb/>
軍錄事參軍元嘉七年隨到彦之入河南加建武將軍<lb/>
魏撤河南戍悉歸河北彦之使驥守洛陽洛陽城廢久<lb/>
<pb n="KR2a0024_WYG_070-6b"/>
又無糧食及彦之敗退驥欲棄城走慮為文帝誅初武<lb/>
帝平關洛致鍾虡舊器南還一大鍾墜洛水中至是帝<lb/>
遣將姚聳夫領千五百人迎致之時聳夫政率所領牽<lb/>
鍾於洛水骥乃遣使紿之曰虜既南度洛城勢弱今脩<lb/>
理城池並已堅固軍糧又足所乏者人耳君率衆見就<lb/>
共守此城大功既立取鍾無晚聳夫信之率所領就驥<lb/>
及至城不可守又無糧食於是引衆去骥亦委城南奔<lb/>
白文帝本欲以死固守姚聳夫入城便走人情沮敗不<lb/>
<pb n="KR2a0024_WYG_070-7a"/>
可復禁上怒使建威將軍鄭順之殺聳夫於夀陽聳夫<lb/>
呉興武康人勇果有氣力宋偏裨小將莫及十七年驥<lb/>
為青冀二州刺史在任八年惠化著於齊土自義熙至<lb/>
於宋末刺史唯羊穆之及驥為吏人所稱詠後徴為左<lb/>
軍將軍兄坦代為刺史北土以為榮焉坦長子琬為員<lb/>
外散騎侍郎文帝嘗有函詔敕坦琬輒開視信未及發<lb/>
又追取之敕函已發大相推檢上遣主書詰責骥并檢<lb/>
開函之主骥答曰開函是臣第四息季文伏待刑坐上<lb/>
<pb n="KR2a0024_WYG_070-7b"/>
特原不問卒官第五子幼文薄於行明帝初以軍功封<lb/>
邵陽縣男尋坐巧妄奪爵後以發太尉廬江王禕謀反<lb/>
事拜絡事黄門侍郎廢帝元徽中為散騎常侍幼文所<lb/>
莅貪横家累千金與沈勃孫超之居止接近又並與阮<lb/>
佃夫厚善佃夫既死廢帝深疾之帝微行夜輒在幼文<lb/>
門墉間聽其絃管積久轉不能平於是自率宿衛兵誅<lb/>
幼文勃超之等兄叔文為長水校尉亦誅<lb/>
申怙字公休魏郡魏人也曽祖鍾為石季龍司徒宋武<lb/>
<pb n="KR2a0024_WYG_070-8a"/>
帝平廣固怙父宣宣從父兄永皆得歸晉並以幹用見<lb/>
知武帝踐阼拜太中大夫宣元嘉初歴兖青二州刺史<lb/>
怙兄謨與朱脩之守滑臺魏尅滑臺見虜後得還為竟<lb/>
陵太守怙初為驃騎劉道憐長兼行參軍宋受命辟東<lb/>
宫殿中將軍度還臺直省十年不請休息歴下邳北海<lb/>
二郡太守所至皆有政績又為北譙梁二郡太守郡境<lb/>
邊接任榛屢被寇抄怙到任密知賊來乃伏兵要害出<lb/>
其不意悉皆禽殄元嘉十二年遷督魯東平濟北三郡<lb/>
<pb n="KR2a0024_WYG_070-8b"/>
諸軍事太山太守威恵兼著吏人便之二十一年冀州<lb/>
移鎮歴下以怙為冀州刺史加督明年加濟南太守孝<lb/>
武踐阼為青州刺史尋加督齊地連歳興兵百姓彫弊<lb/>
怙防禦邉境勸課農桑二三年間遂皆優實性清約頻<lb/>
處州郡妻子不免飢寒世以此稱之後拜豫州刺史以<lb/>
疾徴還道卒死之日家無遺財子寔南譙太守謨子元<lb/>
嗣海陵太守元嗣弟謙臨川内史永子坦孝建初為太<lb/>
子右衛率徐州刺史大明元年魏攻兖州孝武遣太子<lb/>
<pb n="KR2a0024_WYG_070-9a"/>
左衞率薛安都東陽太守沈法系北捍至兖州魏軍已<lb/>
去坦建議任榛亡命屢犯邉人今軍出無功宜因此翦<lb/>
撲上從之亡命先已聞知舉村逃走安都法系坐白衣<lb/>
領職坦棄市羣臣為請莫得將行刑始興公沈慶之入<lb/>
市抱坦痛哭曰卿無罪為朝廷所枉誅我入市亦當不<lb/>
久市官以白上乃原生命繫尚方尋被宥復為驍騎將<lb/>
軍疾卒子令孫明帝時為徐州刺史討薛安都行至淮<lb/>
陽即與安都合弟闡時為濟陰太守戍睢陵城奉順不<lb/>
<pb n="KR2a0024_WYG_070-9b"/>
同安都安都攻圍不能剋會令孫至遣往睢陵説闡闡<lb/>
降殺之令孫亦見殺<lb/>
杜慧慶交阯朱䳒人也本屬京兆曾祖元為寧浦太守<lb/>
遂居交阯父瑗字道言仕州府為日南九德交阯太守<lb/>
初九真太守李遜父子勇壯有權力威制交土聞刺史<lb/>
滕遯之當至分遣二子斷遏水陸津要瑗收衆斬遜州<lb/>
境獲寧後為龍驤將軍交州刺史宋武帝義旗建進號<lb/>
冠軍將軍盧循竊據廣州遣使通好瑗斬之義熙六年<lb/>
<pb n="KR2a0024_WYG_070-10a"/>
卒年八十四贈右將軍慧慶瑗第五子也七年除交州<lb/>
刺史詔書未到其年春盧循襲破合浦徑向交州慧慶<lb/>
乃率文武六千人拒循於石碕破之循雖破餘黨皆習<lb/>
兵事李遜子孫李奕李移李脱等皆奔竄石碕盤結俚<lb/>
獠各有部曲循知奕等與杜氏有怨遣使招之奕等受<lb/>
循節度六月庚子循晨造南津令三軍入城乃食慧慶<lb/>
悉出宗族私財以充勸賞自登高艦合戰放火箭循衆<lb/>
艦俱然一時散潰循中箭赴水死斬循及父嘏并循二<lb/>
<pb n="KR2a0024_WYG_070-10b"/>
子並傳首建鄴封慧慶龍編縣侯武帝踐阼進號輔國<lb/>
將軍其年南討林邑林邑乞降輸生口大象金銀古貝<lb/>
等乃釋之遣長史江攸奉表獻捷慧慶布衣蔬食儉約<lb/>
質素能彈琴頗好莊老禁斷滛祀崇脩學校嵗荒人飢<lb/>
則以私祿振給為政纖密有如居家由是威惠霑洽姦<lb/>
盗不起乃至城門不夜閉道不拾遺卒追贈左將軍以<lb/>
慧慶長子𢎞文為振逺將軍交州刺史初武帝北征關<lb/>
洛慧慶板𢎞文行九真太守乃繼父為刺史亦以寛和<lb/>
<pb n="KR2a0024_WYG_070-11a"/>
得衆襲爵龍編侯元嘉四年文帝以廷尉王徽為交州<lb/>
刺史𢎞文被徵會得重疾牽以就路親舊見其患篤勸<lb/>
待病愈𢎞文曰吾世荷皇恩杖節三世常欲投軀帝庭<lb/>
以報所荷況親被徴命而可晏然者乎𢎞文母阮年老<lb/>
見𢎞文輿疾就路不忍别與到廣州遂卒臨死遣弟𢎞<lb/>
猷詣建鄴朝廷甚哀之孝建中以豫章太守檀和之為<lb/>
豫州刺史和之先歴始興太守交州刺史所在有威名<lb/>
盗賊屏迹每出獵猛獸伏不敢起<lb/>
<pb n="KR2a0024_WYG_070-11b"/>
阮長之字景茂一字善業陳留尉氏人也祖思曠金紫<lb/>
光祿大夫父普驃騎諮議參軍長之年十五喪父有孝<lb/>
性哀感傍人除服蔬食者猶積載閑居篤學未嘗有惰<lb/>
容初為諸府參軍母老求補襄垣令督郵無禮鞭之去<lb/>
職後拜武昌太守時王𢎞為江州雅相知重引為車騎<lb/>
從事中郎元嘉十一年除臨海太守在官常擁敗絮至<lb/>
郡少時母亡葬畢不勝憂卒時郡田祿以芒種為斷此<lb/>
前去官者則一年秩祿皆入後人始以元嘉末改此科<lb/>
<pb n="KR2a0024_WYG_070-12a"/>
計月分祿長之去武昌郡代人未至以芒種前一日解<lb/>
印綬初發都親故或以器物贈别得便緘錄後歸悉以<lb/>
還之為中書郎直省夜往鄰省誤著屐出閣依事自列<lb/>
門下以闇夜人不知不受列長之固遣送曰一生不侮<lb/>
暗室前後所莅官皆有風政為後人所思宋世言善政<lb/>
者咸稱之文帝深惜之曰景茂方堪大用豈直以清苦<lb/>
見惜子師門原鄉令元嘉初文帝遣大使廵行四方兼<lb/>
散騎常侍王歆之等上言宣威將軍陳南頓二郡太守<lb/>
<pb n="KR2a0024_WYG_070-12b"/>
李元德清勤均平姦盗止息彭城内史魏恭子亷惜脩<lb/>
慎在公忘私安約守儉久而彌固前宋縣令成浦為政<lb/>
寛濟遺詠在人前鮦陽令李熙國在事有方人思其政<lb/>
故山桑令何道自少清亷白首彌厲應加襃賚以勸於<lb/>
後各被褒賜歆之字叔道河東人曾祖愆期有名晉世<lb/>
官至南蠻校尉歆位左戸尚書光祿大夫卒官<lb/>
甄法崇中山人也父匡位少府卿以清聞法崇宋永初<lb/>
中為江陵令在任嚴整縣境肅然於時南平繆士通為<lb/>
<pb n="KR2a0024_WYG_070-13a"/>
江安令卒官至其年末法崇在聼事士通前見法崇知<lb/>
其已亡愕然未言坐定云卿縣人宋雅見負米千餘石<lb/>
不還令兒窮弊不自存故自訴法崇因命口受為辭因<lb/>
遜謝下席而法崇為問繆家狼狽輸送太守王華聞而<lb/>
歎美之法崇孫彬彬有行業鄉黨稱善嘗以一束苧就<lb/>
州長沙寺庫質錢後贖苧還於苧束中得五兩金以手<lb/>
巾裹之彬得送還寺庫道人驚云近有人以此金質錢<lb/>
時有事不得舉而失檀越乃能見還輒以金半仰酬往<lb/>
<pb n="KR2a0024_WYG_070-13b"/>
復十餘彬堅然不受因謂曰五月披羊裘而負薪豈拾<lb/>
遺金者邪卒還金梁武帝布衣而聞之及踐阼以西昌<lb/>
侯藻為益州刺史乃以彬為府錄事參軍帶郫縣令將<lb/>
行同列五人帝誡以亷慎至彬獨曰卿昔有還金之美<lb/>
故不復以此言相屬由此名徳益彰及在蜀藻禮之甚<lb/>
厚云<lb/>
傅琰字季珪北地靈州人也曾祖𢎞仁宋武帝之外弟<lb/>
以中表歴顯官位太常卿祖劭字彦先員外散騎侍郎<lb/>
<pb n="KR2a0024_WYG_070-14a"/>
父僧祐山隂令有能名琰美姿儀仕宋為武康令遷山<lb/>
隂令並著能名二縣皆謂之傅聖賜爵新亭侯元徽中<lb/>
遷尚書左丞母喪鄰家失火延燒琰屋抱柩不動鄰人<lb/>
競來赴救乃得俱全琰股髀之間已被烟熖齊高帝輔<lb/>
政以山隂獄訟煩積復以琰為山隂令賣針賣糖老姥<lb/>
爭團絲來詣琰琰挂團絲於柱鞭之密視有鐵屑乃罰<lb/>
賣糖者又二野父爭雞琰各問何以食雞一人云粟一<lb/>
人云豆乃破雞得粟罪言豆者縣内稱神明無敢為偷<lb/>
<pb n="KR2a0024_WYG_070-14b"/>
琰父子並著奇績時云諸傅有理縣譜子孫相傳不以<lb/>
示人昇明中遷益州刺史自縣遷州近世罕有齊建元<lb/>
四年徴驍騎將軍黄門郎永明中為廬陵王安西長史<lb/>
南郡内史行荆州事卒琰喪西還有詔出臨哭時長沙<lb/>
太守王沉新蔡太守劉聞慰晉平太守丘仲起長城縣<lb/>
令何敬叔故鄣縣令丘寂之皆有能名而不及琰也沉<lb/>
字彦流東海人歴錢唐山隂秣陵令南平長沙太守清<lb/>
亷戒慎身恒居祿而居處日貧死之日無宅可憩故吏<lb/>
<pb n="KR2a0024_WYG_070-15a"/>
為營棺柩聞慰自有傳仲起見沈憲傳敬叔見子思澄<lb/>
傳寂之字徳𤣥呉興烏程人年十七為州西曹兼直主<lb/>
簿刺史王彧行夜還前驅已至而寂之不肯開門曰不<lb/>
奉墨㫖彧方於車中為教然後開彧歎曰不意郅君章<lb/>
近在閣下即轉為主簿在縣專以亷潔御下於時丹徒<lb/>
縣令沈巑之以清亷抵罪寂之聞之曰清吏真不可為<lb/>
也政當處季孟之間巑之呉興武康人性疎直在縣自<lb/>
以清亷不事左右浸潤日至遂鎻繫尚方歎曰一見天<lb/>
<pb n="KR2a0024_WYG_070-15b"/>
子足矣上召問曰復欲何陳荅曰臣坐清所以獲罪上<lb/>
曰清復何以獲罪曰無以承奉要人上曰要人為誰巑<lb/>
之以手板四靣指曰此赤衣諸賢皆是若臣得更鳴必<lb/>
令清譽日至巑之雖危言上亦不責後知其無罪重除<lb/>
丹徒令入縣界吏人候之謂曰我今重來當以人肝代<lb/>
米不然清名不立又有汝南周洽歴句容曲阿上虞呉<lb/>
令亷約無私卒於都水使者無以殯歛吏人為買棺器<lb/>
齊武帝聞而非之曰洽累歴名邑而居處不理遂坐無<lb/>
<pb n="KR2a0024_WYG_070-16a"/>
車宅死令吏衣棺之此故宜罪貶無論褒恤乃敕不給<lb/>
贈賻琰子翽為官亦有能名後為呉令别建康令孫亷<lb/>
亷因問曰聞丈人發姦擿伏恵化如神何以至此荅曰<lb/>
無他也唯勤而清清則憲綱自行勤則事無不理憲綱<lb/>
自行則吏不能欺事自理則物無凝滯欲不理得乎時<lb/>
臨淮劉𤣥明亦有吏能歴山隂建康令政常為天下第<lb/>
一終於司農卿後翽又代𤣥明為山隂令問𤣥明曰願<lb/>
以舊政告新令尹荅曰我有竒術卿家譜所不載臨别<lb/>
<pb n="KR2a0024_WYG_070-16b"/>
當相示既而曰作縣令唯日食一升飯而莫飲酒此第<lb/>
一䇿也翽天監中為建康令復有能名位驃騎諮議子<lb/>
岐岐字景平仕梁起家南康王左常侍後兼尚書金部<lb/>
郎母憂去職居喪盡禮服闋後疾廢久之復除始新令<lb/>
縣人有因鬬相毆而死死家訴郡郡錄其仇人考掠備<lb/>
至終不引咎郡乃移獄於縣岐即令脱械以和言問之<lb/>
便即首服法當償死會冬節至岐乃放其還家獄曹掾<lb/>
固爭曰古者有此今不可行岐曰其若負信縣令當坐<lb/>
<pb n="KR2a0024_WYG_070-17a"/>
竟如期而反太守深相歎異遽以狀聞岐後去縣人無<lb/>
老少皆出境拜送號哭聞數十里至都除廷尉正入兼<lb/>
中書通事舍人累遷安西中記室兼舍人如故岐美容<lb/>
止博渉能占對大同中與魏和親其使嵗中再至常遣<lb/>
岐接對焉太清元年累遷太僕司農卿舍人如故岐在<lb/>
禁省十餘年機事密勿亞於朱异此年冬貞陽侯蕭明<lb/>
伐彭城兵敗囚於魏三年明遣使還述魏欲通和好敕<lb/>
有司及近臣定議左衞朱异曰邉境且得静寇息人於<lb/>
<pb n="KR2a0024_WYG_070-17b"/>
事為便議者並然之岐獨曰高澄既新得志何事須和<lb/>
必是設間故令貞陽遣使令侯景自疑當以貞陽易景<lb/>
景意不安必圖禍亂若許通好政是墮其計中且彭城<lb/>
去嵗喪師渦陽復新敗退今使就和益示國家之弱和<lb/>
不可許异等固執帝遂從之及遣使景果有此疑遂舉<lb/>
兵入寇請誅朱异三年遷中領軍舍人如故二月侯景<lb/>
於闕前通表乞割江右四州安置部下當解圍還鎮敕<lb/>
許之乃於城西立盟求遣召宣城王出送岐固執宣城<lb/>
<pb n="KR2a0024_WYG_070-18a"/>
王嫡嗣之重不宜許之乃遣石城公大款送之及與景<lb/>
盟訖城中文武喜躍冀得解圍岐獨言於衆曰賊舉兵<lb/>
為逆豈有求和及景背盟莫不歎服尋有詔以岐勤勞<lb/>
封南豐縣侯固辭不受宫城失守岐带疾出圍卒於宅<lb/>
虞愿字士恭會稽餘姚人也祖賚給事中監利侯父望<lb/>
之早卒賚中庭橘樹冬熟子孫競來取之愿年數嵗獨<lb/>
不取賚及家人皆異之宋元嘉中為湘東王國常侍及<lb/>
明帝立以愿儒吏學渉兼蕃國舊恩意遇甚厚除太常<lb/>
<pb n="KR2a0024_WYG_070-18b"/>
丞尚書祠部郎通直散騎侍郎帝性猜忌體肥憎風夏<lb/>
月常著小皮衣拜左右二人為司風令史風起方靣輒<lb/>
先啓聞星文災變不信太史不聽外奏敕靈臺知星二<lb/>
人給愿常内省直有異先啓以相檢察帝以故宅起湘<lb/>
宫寺費極奢侈以孝武莊嚴刹七層帝欲起十層不可<lb/>
立分為兩刹各五層新安太守巢尚之罷郡還見帝曰<lb/>
卿至湘宫寺未我起此寺是大功徳愿在側曰陛下起<lb/>
此寺皆是百姓賣兒貼婦佛若有知當悲哭哀愍罪高<lb/>
<pb n="KR2a0024_WYG_070-19a"/>
佛圖有何功徳尚書令袁粲在坐為之失色帝大怒使<lb/>
人馳曵下殿愿徐去無異容以舊恩少日中已復召入<lb/>
帝好圍碁甚拙去格七八道物議共欺為第三品與第<lb/>
一品王抗圍碁依品賭戲抗饒借帝曰皇帝飛碁臣抗<lb/>
不能斷帝終不覺以為信然好之愈篤愿又曰堯以此<lb/>
教丹朱非人主所宜好也雖數忤㫖而蒙賞賜猶異餘<lb/>
人遷兼中書郎帝寢疾愿常侍醫藥帝尤好逐夷以銀<lb/>
鉢盛蜜漬之一食數鉢謂揚州刺史王景文曰此是奇<lb/>
<pb n="KR2a0024_WYG_070-19b"/>
味卿頗足不景文答曰臣夙好此物貧素尋之甚難帝<lb/>
甚悦食逐夷積多胷腹痞脹氣將絶左右啓飲數升酢<lb/>
酒乃消疾大困一食汁滓猶至三升水患積久藥不復<lb/>
効大漸日正坐呼道人合掌便絶愿以侍疾久轉正員<lb/>
郎出為晉安太守在都不事生業前政與百姓交關質<lb/>
錄其兒婦愿遣人於道奪取將還在郡立學堂敎授郡<lb/>
舊出蚺蛇膽可為藥有遺愿蛇者愿不忍殺放二十里<lb/>
外山中一夜蛇還牀下復送四十里山經宿復歸論者<lb/>
<pb n="KR2a0024_WYG_070-20a"/>
以為仁心所致海邉有越王石常隱雲霧相傳云清亷<lb/>
太守乃得見愿往就觀視清徹無所隱蔽後琅邪王秀<lb/>
之為郡與朝士書曰此郡承虞公之後善政猶存遺風<lb/>
易遵差得無事以母老解職除後軍將軍褚彦回嘗詣<lb/>
愿愿不在見其眠牀上積塵埃有書數袠彦回歎曰虞<lb/>
君之清至於此令人掃地拂牀而去遷中書郎領東觀<lb/>
祭酒兄季為上虞令卒愿從省歩出還家不得詔便歸<lb/>
東除驍騎將軍遷廷尉祭酒如故愿嘗事宋明帝齊初<lb/>
<pb n="KR2a0024_WYG_070-20b"/>
神主遷汝隂廟愿拜辭流涕建元元年卒愿著五經論<lb/>
問撰會稽記文翰數十篇<lb/>
王洪軌上谷人也宋太始中魏剋青州洪軌得别駕清<lb/>
河崔祖歡女仍以為妻祖歡女説洪軌南歸宋桂陽王<lb/>
之難隨齊高帝鎮新亭常以身捍矢高帝曰我自有楯<lb/>
卿可自防荅曰天下無洪軌何有哉蒼生方亂豈可一<lb/>
日無公帝甚賞之後為晉夀太守多昧贓賄為州所按<lb/>
大懼棄郡奔建鄴高帝輔政引為腹心建武初為青冀<lb/>
<pb n="KR2a0024_WYG_070-21a"/>
二州刺史悔為晉夀時貨賕所敗更勵清節先是青州<lb/>
資魚鹽之貨或彊借百姓麥地以種紅花多與部下交<lb/>
以祈利益洪軌至一皆斷之啓求侵魏得黃郭鹽倉等<lb/>
數戍後遇敗死傷塗地深自咎責乃於謝祿山南除地<lb/>
廣設茵席殺三牲招戰亡者魂祭之人人呼名躬自沃<lb/>
酹仍慟哭不自勝因發病而亡洪軌既北人而有清正<lb/>
州人呼為虜父使君言之咸落淚永眀中有江夏李珪<lb/>
之字孔璋位尚書右丞兼都水使者歴職稱為清能後<lb/>
<pb n="KR2a0024_WYG_070-21b"/>
兼少府卒<lb/>
沈瑀字伯瑜吳興武康人也父昶事宋建平王景素景<lb/>
素謀反昶先去之及敗坐繫獄瑀詣臺陳請得免罪由<lb/>
是知名為奉朝請嘗詣齊尚書左丞殷濔濔與語及政<lb/>
事甚器之謂曰觀卿才幹當居吾此職司徒竟陵王子<lb/>
良聞瑀名引為府行參軍領揚州部傅從事時建康令<lb/>
沈徽孚恃勢慠瑀瑀以法䋲之衆憚其强子良甚相知<lb/>
賞雖家事皆以委瑀子良薨瑀復事刺史始安王遙光<lb/>
<pb n="KR2a0024_WYG_070-22a"/>
嘗使送人丁速而無怨遥光謂同使吏曰爾何不學沈<lb/>
瑀所為乃令瑀專知州獄事湖熟縣方山埭高峻冬月<lb/>
公私行侣以為艱明帝使瑀行脩之瑀乃開四洪斷行<lb/>
客就作三日便辦揚州書佐私行詐稱州使不肯就作<lb/>
瑀鞭之四十書佐歸訴遙光遙光曰沈瑀必不枉鞭汝<lb/>
覆之果有詐明帝復使瑀築赤山塘所費減材官所量<lb/>
數十萬帝益善之為建徳令敎人一丁種十五株桑四<lb/>
株柿及梨栗女子丁半之人咸懽悦頃之成林去官還<lb/>
<pb n="KR2a0024_WYG_070-22b"/>
都兼行選曹郎隨陳伯之軍至江州會梁武起兵圍郢<lb/>
城瑀説伯之迎武帝伯之泣曰余子在都瑀曰不然人<lb/>
情匈匈皆思改計若不早圖衆散難合伯之遂降初瑀<lb/>
在竟陵王家素與范雲善齊未嘗就雲宿夢坐屋梁柱<lb/>
上仰見天中有字曰范氏宅至是瑀為帝説之帝曰雲<lb/>
得不死此夢可驗及帝即位雲深薦瑀自既陽令擢兼<lb/>
尚書右丞時天下初定陳伯之言瑀催督運輸軍國獲<lb/>
濟帝以為能遷尚書駕部郎兼右丞如故瑀薦族人沈<lb/>
<pb n="KR2a0024_WYG_070-23a"/>
僧隆僧照有吏幹帝並納之以母憂去職起為餘姚令<lb/>
縣大姓虞氏千餘家請謁如市前後令長莫能絶自瑀<lb/>
到非訟訴無所通以法䋲之縣南又豪族數百家子弟<lb/>
縱横遞相庇廕厚自封植百姓甚患之瑀召其老者為<lb/>
石頭倉監少者補縣僮皆號泣道路自是權右屏跡瑀<lb/>
初至富吏皆鮮衣美服以自彰别瑀怒曰汝等下縣吏<lb/>
向得自擬貴人悉使著芒屨麤布侍立終日足有蹉跌<lb/>
輒加榜捶瑀微時嘗至此鬻瓦器為富人所辱故因以<lb/>
<pb n="KR2a0024_WYG_070-23b"/>
報焉由是士庶駭怨瑀亷潔自守故得遂行其意後為<lb/>
安南長史尋陽太守江州刺史曹景宗卒仍為信威蕭<lb/>
穎逹長史太守如故瑀性屈强每忤穎達穎達銜之天<lb/>
監八年因入諮事辭又激厲穎達作色曰朝廷用君作<lb/>
行事邪瑀出謂人曰我死而後已终不能傾側面從是<lb/>
日於路為人所殺多以穎逹害焉子續累訟之遇穎逹<lb/>
尋卒事不窮竟續乃布衣蔬食終其身<lb/>
范述曾字子𤣥一字頴彦呉郡錢唐人也幼好學從餘<lb/>
<pb n="KR2a0024_WYG_070-24a"/>
杭呂道恵受五經畧通章句道惠曰此子必為王者師<lb/>
齊文惠太子竟陵文宣王幼時齊高帝引述曾為之師<lb/>
友起家宋晉熙王國侍郎齊初至南郡王國郎中令遷<lb/>
太子歩兵校尉𢃄開陽令述曾為人謇諤在官多所諌<lb/>
爭太子雖不能全用然亦弗之罪也竟陵王深相器重<lb/>
號為周舍太子左衛率沈約亦以述曾方汲黯齊明帝<lb/>
即位為永嘉太守為政清平不尚威猛甿俗便之所部<lb/>
横陽縣山谷嶮峻為逋逃所聚前後二千石討捕莫能<lb/>
<pb n="KR2a0024_WYG_070-24b"/>
息述曾下車開示恩信凡諸凶黨襁負而出編戸屬籍<lb/>
者二百餘家自是商旅流通居人安業勵志清白不受<lb/>
饋遺明帝下詔襃美徴為游擊將軍郡送故舊錢二十<lb/>
餘萬一無所受唯得白桐木火籠朴十餘枚而已東昏<lb/>
時拜中散大夫還鄉里梁武帝踐阼乃輕行詣闕仍辭<lb/>
還武帝下詔襃美以為太中大夫述曾生平所得奉祿<lb/>
皆以分施及老遂壁立無資以天監八年卒注易文言<lb/>
著雜詩賦數十篇後有呉興丘師施亦亷潔稱罷臨安<lb/>
<pb n="KR2a0024_WYG_070-25a"/>
縣還唯有二十籠簿書並是倉庫劵帖當時以比述曾<lb/>
位至臺郎<lb/>
孫謙字長遜東莞莒人也客居歴陽躬耕以飬弟妹鄉<lb/>
里稱其敦睦仕宋為句容令清慎强記縣人號為神明<lb/>
宋明帝以為巴東建平二郡太守郡居山峽恒以威力<lb/>
鎮之謙將述職敕募千人自隨謙曰蠻夷不賓蓋待之<lb/>
失節耳何煩兵役以為國費固辭不受至郡布恩惠之<lb/>
化蠻獠懷之競餉金寳謙慰諭而遣一無所納及掠得<lb/>
<pb n="KR2a0024_WYG_070-25b"/>
生口皆放還家奉秩出吏人者悉原除之郡境翕然威<lb/>
恩大著視事三年徴還為撫軍中兵參軍遷越騎校尉<lb/>
征北司馬府主建平王將稱兵患謙强直託事遣使至<lb/>
都然後作亂及建平誅遷左軍將軍齊初為錢唐令御<lb/>
煩以簡獄無繫囚及去官百姓以謙在職不受餉遺追<lb/>
載縑帛以送之謙辭不受每去官輒無私宅借空車廐<lb/>
居焉永明初為江夏太守坐被代輒去郡繫尚方頃之<lb/>
免為中散大夫明帝將廢立欲引謙為心膂使兼衛尉<lb/>
<pb n="KR2a0024_WYG_070-26a"/>
給甲仗百人謙不願處際會輒散甲士帝雖不罪而弗<lb/>
復任焉梁天監六年為零陵太守年已衰老猶强力為<lb/>
政吏人安之先是郡多猛獸暴謙至絶迹及去官之夜<lb/>
猛獸即害居人謙為郡縣常勤勸課農桑務盡地利收<lb/>
入常多於鄰境九年以老徴為光祿大夫及至帝嘉其<lb/>
清潔甚禮異焉每朝見猶請劇職自効帝笑之曰朕當<lb/>
使卿智不使卿力十四年詔加優秩給親信二十人并<lb/>
給扶謙自少及老歴二縣五郡所在亷潔居身儉素牀<lb/>
<pb n="KR2a0024_WYG_070-26b"/>
施籧篨屏風冬則布被莞席夏日無幬帳而夜卧未嘗<lb/>
有蚉蚋人多異焉年逾九十强壯如五六十者每朝會<lb/>
輒先衆到公門力於仁義行已過人甚逺從兄靈慶嘗<lb/>
病寄謙謙行出還問起居靈慶曰向飲冷熱不調即時<lb/>
猶渴謙退遣其妻有彭城劉融行乞疾篤無所歸友人<lb/>
輿送謙舍謙開聽事以受之及融死以禮殯𦵏衆咸服<lb/>
其行義末年頭生二肉角各長一寸十五年卒官時年<lb/>
九十二臨終遺命諸子曰吾少無人間意故自不求聞<lb/>
<pb n="KR2a0024_WYG_070-27a"/>
逹而仕歴三代官成兩朝如我資名或蒙贈諡自公體<lb/>
耳氣絶即以幅巾就葬每存儉率比見轜車過精非吾<lb/>
志也士安束以籧篨王孫倮入后地雖是匹夫之節取<lb/>
於人情未允今使棺足周身壙足容棺旐書爵里無曰<lb/>
不然旒表命數差可停息直僦轜牀裝之以䕠以常所<lb/>
乘者為魂車他無所用第二子貞巧乃織細䕠裝轜以<lb/>
篾為鈴佩雖素而華帝為舉哀甚悼惜之<lb/>
從子亷字思約父奉伯位少府卿淮南太守亷便辟巧<lb/>
<pb n="KR2a0024_WYG_070-27b"/>
宦齊時已歴大縣尚書右丞天監初沈約范雲當朝用<lb/>
事亷傾意奉之及中書舍人黄睦之等亦尤所結附凡<lb/>
貴要每食亷必日進滋㫖皆手自煎調不辭勤劇遂得<lb/>
為列卿御史中丞晉陵吳興太守廣陵高爽有險薄才<lb/>
客於亷亷委以文記爽嘗有求不遂乃為屐謎以喻亷<lb/>
曰刺鼻不知啑蹋靣不知嗔齧齒作歩數持此得勝人<lb/>
譏其不計恥辱以此取名位然處官平直遂以善政稱<lb/>
武帝嘗曰東莞二孫謙亷而已<lb/>
<pb n="KR2a0024_WYG_070-28a"/>
何逺字義方東海郯人也父慧炬齊尚書郎逺仕齊為<lb/>
奉朝請豫崔慧景敗亡事抵尚書令蕭懿懿深保匿焉<lb/>
會赦出頃之懿遭難子弟皆潛伏逺求得懿弟融藏之<lb/>
既而發覺逺踰垣以免融遇禍逺家屬繫尚方逺遂亡<lb/>
度江因降魏入夀陽見刺史王肅求迎梁武帝肅遣兵<lb/>
援送武帝見逺謂張𢎞策曰何逺丈夫而能破家報舊<lb/>
徳未易人也武帝踐阼以奉迎勲封廣興男為後軍鄱<lb/>
陽王恢錄事參軍逺與恢素善在府盡其志力知無不<lb/>
<pb n="KR2a0024_WYG_070-28b"/>
為恢亦推心仗之恩寄甚宻遷武昌太守逺木倜儻尚<lb/>
輕俠至是乃折節為吏杜絶交游饋遺秋毫無所受武<lb/>
昌俗皆汲江水盛夏逺患水温每以錢買人井寒水不<lb/>
取錢者則摙水還之其他事率多如此跡雖似偽而能<lb/>
委曲用意車服尤弊素器物無銅漆江左水族甚賤逺<lb/>
每食不過乾魚數片而已然性剛嚴吏人多以細事受<lb/>
鞭罰遂為人所訟徴下廷尉被劾十數條當時士大夫<lb/>
坐法皆不受測逺度已無贓就測立三七日不款猶以<lb/>
<pb n="KR2a0024_WYG_070-29a"/>
私藏禁仗除名後為武康令愈厲亷節除滛祀正身率<lb/>
職人甚稱之太守王彬廵屬縣諸皆盛供帳以待焉至<lb/>
武康逺獨設糗水而已彬去逺送至境進斗酒隻鵝而<lb/>
别彬戲曰卿禮有過陸納將不為古人所笑乎武帝聞<lb/>
其能擢為宣城太守自縣為近畿大郡近代未之有也<lb/>
郡經寇抄逺盡心綏理復著名迹朞年遷樹功將軍始<lb/>
興内史時泉陵侯朗為桂州緣道多剽掠入始興界草<lb/>
木無所犯逺在官好開途巷修葺墻屋人居市里城隍<lb/>
<pb n="KR2a0024_WYG_070-29b"/>
廐庫所過若營家焉田秩奉錢並無所取歳暮擇人尤<lb/>
窮者免其租調以此為常然其聴訟猶人也不能過絶<lb/>
而性果斷人畏而惜之所至皆生為立祠表言政狀帝<lb/>
每優詔答焉後歴給事黄門侍郎信武將軍監呉郡在<lb/>
呉頗有酒失遷東陽太守逺處職疾强富如仇讐視貧<lb/>
細如子弟特為豪右所畏憚在東陽歳餘復為受罰者<lb/>
所謗坐免歸逺性耿介無私曲居人間絶請謁不造詣<lb/>
與貴賤書疏抗禮如一其所會遇未嘗以顔色下人是<lb/>
<pb n="KR2a0024_WYG_070-30a"/>
以多為俗士所疾惡其清公實為天下第一居數郡見<lb/>
可欲終不變其心妻子飢寒如下貧者及去東陽歸家<lb/>
經年歳口不言榮辱士類益以此多之其輕財好義周<lb/>
人之急言不虚妄蓋天性也每戲語人云卿能得我一<lb/>
妄語則謝卿以一縑衆共伺之不能記也後為征西諮<lb/>
議參軍中撫軍司馬卒<lb/>
郭祖深襄陽人也梁武帝初起以客從後隨蔡道恭在<lb/>
司州䧟北還上書言境上事不見用選為長兼南梁郡<lb/>
<pb n="KR2a0024_WYG_070-30b"/>
丞徙後軍行參軍帝溺情内敎朝政縱弛祖深輿櫬詣<lb/>
闕上封事其畧曰大梁應運功高百王慈悲既𢎞憲律<lb/>
如替愚軰罔識褫慢斯作各競奢侈貪穢遂生頗由陛<lb/>
下寵勲大過馭下太寛故亷潔者自進無途貪苛者取<lb/>
人多徑直弦者淪溺溝壑曲鉤者升進重沓飾口利辭<lb/>
競相推薦納直守信坐見埋没勞深勲厚祿賞未均無<lb/>
功側入反加寵擢昔宋人賣酒犬惡致酸陛下之犬其<lb/>
甚矣哉臣聞人為國本食為人命故禮曰國無六年之<lb/>
<pb n="KR2a0024_WYG_070-31a"/>
儲謂非其國也推此而言農為急務而郡縣苛暴不加<lb/>
勸奬本年豐歳稔猶人有饑色設遇水旱何以救之陛<lb/>
下昔歳尚學置立五館行吟坐詠誦聲溢境比來慕法<lb/>
普天信向家家齋戒人人懺禮不務農桑空談彼岸夫<lb/>
農桑者今日濟育功徳者將來勝因豈可墮本勤末置<lb/>
邇効賒也今商旅轉繁游食轉衆耕夫日少杼軸日空<lb/>
陛下若廣興屯田賤金貴粟勤農桑者擢以階級惰耕<lb/>
織者告以明刑如此數年則家給人足亷讓可生夫君<lb/>
<pb n="KR2a0024_WYG_070-31b"/>
子小人智計不同君子志於道小人謀於利志於道者<lb/>
安國濟人志於利者損物圖己道人者害國小人也忠<lb/>
良者捍國君子也臣見疾者詣道士則勸奏章僧尼則<lb/>
令齋講俗師則鬼禍須解毉診則湯熨散丸皆先自為<lb/>
也臣謂為國之本與療病相類療病當去巫鬼尋華扁<lb/>
為國當黜佞邪用管晏今之所任腹背之毛耳論外則<lb/>
有勉捨説内則有雲旻雲旻所議則傷俗盛法勉捨之<lb/>
志唯願安枕江東主慈臣恇息謀外甸使中國士女南<lb/>
<pb n="KR2a0024_WYG_070-32a"/>
望懷寃若賈誼重生豈不慟哭臣今直言犯顔罪或容<lb/>
宥而乖忤貴臣則禍在不測所以不憚鼎鑊區區必聞<lb/>
者正以社稷計重而螻蟻命輕使臣言入身滅臣何所<lb/>
恨夫謀臣良將何代無之貴在見知要在用耳陛下皇<lb/>
基兆運二十餘載臣子之節諫争是誰執事皆同而不<lb/>
和答問唯唯而已入對則言聖㫖神𠂻出論則云誰敢<lb/>
逆耳過實在下而讁見於上遂使聖皇降誠躬自引咎<lb/>
宰輔晏然曾無謙退且百僚卿士尠有奉公尸祿競利<lb/>
<pb n="KR2a0024_WYG_070-32b"/>
不尚亷潔累金積鏹侍列如仙不田不商何故而爾法<lb/>
者人之父母惠者人之仇讐法嚴則人思善徳多則物<lb/>
生惡惡不可長欲不可縱伏願去貪濁進亷平明法令<lb/>
嚴刑罰禁奢侈薄賦歛則天下幸甚謹上封事二十九<lb/>
條伏願抑獨斷之明少察愚瞽時帝大𢎞釋典將以易<lb/>
俗故祖深尤言其事條以為都下佛寺五百餘所窮極<lb/>
宏麗僧尼十餘萬資産豐沃所在郡縣不可勝言道人<lb/>
又有白徒尼則皆畜飬女皆不貫人籍天下戸口幾亡<lb/>
<pb n="KR2a0024_WYG_070-33a"/>
其半而僧尼多非法飬女皆服羅紈其蠧俗傷法抑由<lb/>
於此請精加檢括若無道行四十已下皆使還俗附農<lb/>
罷白徒飬女聽畜奴婢婢唯著青布衣僧尼皆令蔬食<lb/>
如此則法興俗盛國富人殷不然恐方來處處成寺家<lb/>
家剃落尺土一人非復國有朝廷擢用勲舊為三陲州<lb/>
郡不顧御人之道唯以貪殘為務廹脅良善害甚犲狼<lb/>
江湘人尤受其弊自三關以外是處遭毒而此勲人投<lb/>
化之始但有一身及被任用皆募部曲而揚徐之人逼<lb/>
<pb n="KR2a0024_WYG_070-33b"/>
以衆役多投其募利其貨財皆虚名上簿止送出三津<lb/>
名在逺役身歸鄉里又懼本屬檢問於是逃亡他境僑<lb/>
戸之興良由此故又梁興以來發人征役號為三五及<lb/>
投募將客主將無恩存䘏失理多有物故輒刺叛亡或<lb/>
有身殞戰場而名在叛目監符下討稱為逋叛錄質家<lb/>
丁合家又叛則取同籍同籍又叛則取比伍比伍又叛<lb/>
則望村而取一人有犯則合村皆空雖肆眚時降蕩滌<lb/>
惟始而監符猶下舊日限以嚴程上下任信下轉相督<lb/>
<pb n="KR2a0024_WYG_070-34a"/>
促臺使到州州又遣押使至郡州郡競急切同趣下城<lb/>
令宰多庸才望風畏伏於是斂戸課薦其筐篚使人納<lb/>
重貨許立空文其百里微欲矯俗則嚴科立至自是所<lb/>
在恣意貪利以事上官又請斷界首將生口入北及關<lb/>
津廢替須加糺擿又言廬陵年少不宜鎮襄陽左僕射<lb/>
王暕在喪被起為吳郡曽無辭讓其言深刻又請復郊<lb/>
四星帝雖不能悉用然嘉其正直擢為豫章鍾陵令員<lb/>
外散騎常侍普通七年改南州津為南津校尉以祖深<lb/>
<pb n="KR2a0024_WYG_070-34b"/>
為之加雲騎將軍秩二千石使募部曲二千及至南州<lb/>
公嚴清刻由來王侯勢家出入津不忌憲綱俠藏亡命<lb/>
祖深搜檢姦惡不避强禦動致刑辟奏江州刺史邵陵<lb/>
王太子詹事周捨贓罪逺近側足莫敢縱恣淮南太守<lb/>
畏之如上府常服故布襦素木案食不過一肉有姥餉<lb/>
一早青𤓰祖深報以疋帛後有富人効之以貨鞭而狥<lb/>
衆朝野憚之絶於干請所領皆精兵令行禁止有所討<lb/>
逐越境追禽江中嘗有賊祖深自率討之列陣未敢進<lb/>
<pb n="KR2a0024_WYG_070-35a"/>
仍令所親人先登不時追斬之遂大破賊威振逺近長<lb/>
江肅清<lb/>
論曰善政之於人猶良工之於埴也用功寛而成器多<lb/>
焉漢世戸口殷盛刑務簡闊郡縣之職外無横擾勸賞<lb/>
威刑事多專斷尺一詔書希經邦邑吏居官者或長子<lb/>
孫皆敷徳政以盡人和興義讓以存簡久故龔黄之化<lb/>
易以有成降及晚代情偽繁起人減昔時務殷前世立<lb/>
績埀風難易百倍若以上古之化御此世之人今吏之<lb/>
<pb n="KR2a0024_WYG_070-35b"/>
良撫前代之俗則武城弦歌將有未暇淮揚卧鎮如或<lb/>
可勉未必今才陋古蓋化有醇薄者也<lb/>
　<lb/>
　<lb/>
　<lb/>
　<lb/>
　<lb/>
　南史卷七十<lb/>
<pb n="KR2a0024_WYG_070-36a"/>
　南史卷七十考證<lb/>
循吏傳敘彫欒綺節珠窓網戸○欒監本訛奕一本作<lb/>
　栾今从南本<lb/>
杜驥傳年十三父使候同郡韋華○韋監本訛世今从<lb/>
　閣本改<lb/>
杜慧慶傳慧慶悉出宗族私財以充勸賞○出監本訛<lb/>
　為今改正<lb/>
傳琰傳久之復除始新令○始監本訛如今改从南本<lb/>
<pb n="KR2a0024_WYG_070-36b"/>
虞愿傳帝尤好逐夷以銀鉢盛蜜漬之一食數鉢○逐<lb/>
　夷鮝魚腸胃之别名也<lb/>
沈瑀傳司徒竟陵王子良聞瑀名引為府行參軍領揚<lb/>
　州部傳從事○閣本無傳字<lb/>
郭祖深傳僧尼十餘萬資産豐沃○監本缺僧字今増<lb/>
　入<lb/>
　<lb/>
　南史卷七十考證<lb/>
</p>
<p>
</p>
  </div>
</body>
</text>
</TEI>
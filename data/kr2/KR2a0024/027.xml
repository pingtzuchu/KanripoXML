<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷二十七</head> <lb/>
    <p>
<pb n="KR2a0024_WYG_027-1a"/>
欽定四庫全書<lb/>
　南史卷二十七<lb/>
　　唐　　　李　　　延　　　夀　　　撰<lb/>
　列傳第十七<lb/>
　　孔靖<hi>孫琇之孫奐琇之曽</hi>　　孔琳之<hi>孫覬</hi>
　　殷景仁<hi>從祖弟淳</hi>
孔靖字季恭㑹稽山隂人也名與宋武帝祖諱同故以<lb/>
字稱祖愉晉車騎將軍父誾散騎常侍季恭始察孝㢘<lb/>
<pb n="KR2a0024_WYG_027-1b"/>
累遷司徒左西掾未拜遭母憂隆安五年被起為山隂<lb/>
令不就宋武帝東征孫恩屢至㑹稽過季恭宅季恭正<lb/>
晝卧有神人衣服非常謂曰起天子在門既而失之遽<lb/>
出適見帝延入結交執手曰卿後當大貴願以身為託<lb/>
扵是曲意禮接贍給甚厚帝後討孫恩時桓𤣥篡形已<lb/>
著帝欲扵山隂建義季恭以山隂路逺且𤣥未居極位<lb/>
不如待其篡後扵京口圖之帝亦以為然時虞嘯父為<lb/>
㑹稽内史季恭求為府司馬不得乃出詣都及帝定桓<lb/>
<pb n="KR2a0024_WYG_027-2a"/>
𤣥以季恭為㑹稽内史使齎封板拜授正與季恭遇季<lb/>
恭便回舟夜還至即叩扉入郡嘯父本為桓𤣥所授聞<lb/>
𤣥敗開門請罪季恭慰勉使且安所住明日乃移季恭<lb/>
到任釐整浮華翦罰遊惰由是境内肅清累遷吴興太<lb/>
守加冠軍先是呉興頻䘮太守言項羽神為卞山王居<lb/>
郡聽事二千石常避之季恭居聽事竟無害也遷尚書<lb/>
左僕射固讓義熙八年復為㑹稽内史修飾學校督課<lb/>
誦習十年復為右僕射又讓不拜除領軍加散騎常侍<lb/>
<pb n="KR2a0024_WYG_027-2b"/>
十二年致仕拜金紫光禄大夫是嵗武帝北伐季恭求<lb/>
從以為太尉軍諮祭酒從平關洛宋臺初建以為尚書<lb/>
令又讓乃拜侍中特進左光禄大夫辭事東歸帝餞之<lb/>
戲馬臺百僚咸賦詩以述其美及受命加開府儀同三<lb/>
司讓累年不受薨以為贈子靈符位丹陽尹㑹稽太守<lb/>
尋加豫章王子尚撫軍長史靈符家本豐富産業甚廣<lb/>
又扵永興立墅周回三十三里水陸地二百六十五頃<lb/>
含帶二山又有果園九處為有司所糾詔原之而靈符<lb/>
<pb n="KR2a0024_WYG_027-3a"/>
答對不實坐免尋又復官靈符慤實有材幹不存華飾<lb/>
每所莅官政績修理廢帝景和中犯忤近臣為所讒搆<lb/>
遣使鞭殺之二子湛之深之扵都賜死明帝即位追贈<lb/>
靈符金紫光禄大夫深之大明中為尚書比部郎時安<lb/>
陸應城縣人張江陵與妻呉共罵母黄令死黄忿恨自<lb/>
經死已值赦案律子賊殺傷毆父母梟首罵詈棄市謀<lb/>
殺夫之父母亦棄市㑹赦免刑補治江陵罵母母以自<lb/>
裁重扵傷毆若同殺科則疑重用傷毆及詈科則疑輕<lb/>
<pb n="KR2a0024_WYG_027-3b"/>
制唯有打母遇赦猶梟首無詈母致死㑹赦之科深之<lb/>
議曰夫題里逆心而仁者不入名且惡之况乃人事故<lb/>
毆傷呪詛法所不原詈之致盡則理無可宥罰有從輕<lb/>
蓋疑失善求之文㫖非此之謂江陵雖遇赦恩故合梟<lb/>
首婦本以義愛非天屬黄之所恨情不在吳原死補治<lb/>
有允正法詔如深之議吴可棄市靈符弟靈運位著作<lb/>
郎靈運子琇之琇之有吏能仕齊為吴令有小兒年十<lb/>
嵗偷刈隣家稻一束琇之付獄案罪或諫之琇之曰十<lb/>
<pb n="KR2a0024_WYG_027-4a"/>
嵗便能為盗長大何所不為縣中皆震肅遷尚書左丞<lb/>
又以職事知名後兼左户尚書廷尉出為臨海太守在<lb/>
任清約罷郡還獻乾姜二十斤齊武帝嫌其少及知琇<lb/>
之清乃歎息出監吴興郡尋拜太守政稱清嚴眀帝輔<lb/>
政防備諸蕃致密㫖扵上佐使便宜従事隆昌元年遷<lb/>
琇之晉熙王冠軍長史江夏内史行郢州事欲令殺晉<lb/>
熙琇之辭不許欲自引决友人陸閑諫之琇之不從遂<lb/>
不食而死子臻至太子舍人尚書三公郎臻子㓜孫梁<lb/>
<pb n="KR2a0024_WYG_027-4b"/>
寧逺枝江公主簿無錫令㓜孫子奐<lb/>
奐字休文數嵗而孤為叔父虔孫所飬好學善屬文沛<lb/>
國劉顯以博學稱每深相歎羙執其手曰昔伯喈墳素<lb/>
悉與仲宣吾當希彼蔡君足下無愧王氏所保書籍尋<lb/>
以相付仕梁為尚書儀曹侍郎時左户郎沈炯為飛書<lb/>
所謗將䧟重辟連官臺閣人懐憂懼奐廷議理之竟得<lb/>
眀白侯景陷建鄴朝士並被拘縶或薦奐扵賊率侯子<lb/>
鑒乃脱桎梏厚遇之令掌書記時子鑒景之腹心朝士<lb/>
<pb n="KR2a0024_WYG_027-5a"/>
莫不卑屈奐獨無所下或諫奐曰不宜髙抗奐曰吾性<lb/>
命有在豈有取媚㓙醜以求全乎時賊徒剝掠子女拘<lb/>
逼士庶奐保持得全者甚衆尋遭母憂時天下䘮亂皆<lb/>
不能終三年䘮唯奐及吴國張種在寇亂中守法度並<lb/>
以孝聞及景平司徒王僧辯先下辟書引為左西掾梁<lb/>
元帝扵荆州即位徴奐及沈炯僧辯累表請留之帝手<lb/>
敕報曰孔沈二士今且借公其為朝廷所重如此僧辯<lb/>
為揚州刺史又補中從事史時侯景新平每事草創憲<lb/>
<pb n="KR2a0024_WYG_027-5b"/>
章故事無復存者奐博物强識甄明故實問無不知儀<lb/>
注體式牋書表翰皆出扵奐陳武帝作相除司徒左長<lb/>
史遷給事黄門侍郎齊遣東方老蕭軌来寇四方壅隔<lb/>
糧運不繼三軍取給唯在都下乃除奐建康令武帝剋<lb/>
日决戰乃令奐多營麥飯以荷葉裹之一宿之間得數<lb/>
萬裹軍人旦食訖盡棄其餘因而決戰大破賊武帝受<lb/>
禪遷太子中庶子永定三年除晉陵太守晉陵自宋齊<lb/>
以来為大郡雖經寇擾猶為全實前後二千石多行侵<lb/>
<pb n="KR2a0024_WYG_027-6a"/>
暴奐清白自守妻子並不之官唯以單船臨郡所得秩<lb/>
俸随即分贍孤寡郡中號曰神君曲阿富人殷綺見奐<lb/>
居處儉素乃餉以衣氊一具奐曰太守身居美禄何為<lb/>
不能辦此但百姓未周不容獨享温飽勞卿厚意幸勿<lb/>
為煩陳文帝即位徴為御史中丞奐性剛直多所糾劾<lb/>
朝廷甚敬憚之又達扵政體每所奏未嘗不稱善百司<lb/>
滯事皆付咨决遷散騎常侍領歩兵校尉中書舍人重<lb/>
除御史中丞尋為五兵尚書時文帝不豫臺閣事事並<lb/>
<pb n="KR2a0024_WYG_027-6b"/>
令僕射到仲舉共决及帝疾篤奐與宣帝及到仲舉并<lb/>
吏部尚書袁樞中書舍人劉師知等入侍醫藥文帝甞<lb/>
謂奐等曰今三方鼎峙宜湏長君朕欲近則晉成逺隆<lb/>
殷法卿等湏遵此意奐乃流涕歔欷跪而對曰陛下御<lb/>
膳違和痊復非久皇太子春秋鼎盛聖徳日躋廢立之<lb/>
事臣不敢聞帝曰古之遺直復見之卿乃用奐為太子<lb/>
詹事廢帝即位除散騎常侍國子祭酒出為南中郎康<lb/>
樂侯長史尋陽太守行江州事宣帝即位為始興王長<lb/>
<pb n="KR2a0024_WYG_027-7a"/>
史奐在職清儉多所規正宣帝嘉之賜米五百斛并累<lb/>
降敇書殷勤勞問太建六年為吏部尚書八年加侍中<lb/>
時有事北邉剋復淮泗封賞叙用紛紜重疊奐應接引<lb/>
進門無停賔加以識鑒人物詳練百氏凡所甄㧞衣冠<lb/>
縉紳莫不悦服性耿介絶諸請託雖儲副之尊公侯之<lb/>
重溺情相及終不為屈始興王叔陵之在湘州累諷有<lb/>
司固求台鉉奐曰衮章本以徳舉未必皇枝因抗言扵<lb/>
宣帝帝曰始興那忽望公且朕兒為公湏在鄱陽王後<lb/>
<pb n="KR2a0024_WYG_027-7b"/>
奐曰臣之所見亦如聖㫖後主時在東宫欲以江總為<lb/>
太子詹事令管記陸瑜言之奐奐曰江有潘陸之華而<lb/>
無園綺之實輔弼儲貳竊謂非材後主深以為恨乃自<lb/>
言扵宣帝宣帝將許之奐乃奏曰江總文華之人今皇<lb/>
太子文華不少無藉扵總如臣愚見願選敦重之才以<lb/>
居輔導帝曰誰可奐曰都官尚書王廓代有懿徳識性<lb/>
敦敏可以居之後主時亦在側乃曰廓王泰之子不可<lb/>
居太子詹事奐又曰宋朝范曄即范泰之子亦為太子<lb/>
<pb n="KR2a0024_WYG_027-8a"/>
詹事後主固爭之帝以總為詹事由是忤㫖初後主欲<lb/>
官其私寵微諷扵奐奐不從及左僕射陸繕遷職宣帝<lb/>
欲用奐代繕已草詔訖後主抑遂不行十四年為散騎<lb/>
常侍金紫光禄大夫領前軍將軍未行改領𢎞範宫衛<lb/>
尉至徳元年卒年七十餘有集十五卷弹文四卷子紹<lb/>
安紹薪紹忠紹忠字孝揚亦有才學位太子洗馬鄱陽<lb/>
東曹掾<lb/>
孔琳之字彦琳㑹稽山隂人也曽祖羣晉御史中丞祖<lb/>
<pb n="KR2a0024_WYG_027-8b"/>
沈丞相掾父廞光禄大夫琳之强正有志力少好文義<lb/>
解音律能弹棊妙善草𨽻桓𤣥輔政為太尉以為西閣<lb/>
祭酒𤣥時議欲廢錢用榖帛琳之議曰洪範八政以貨<lb/>
次食豈不以交易之所資為用之至要者乎故聖王制<lb/>
無用之貨以通有用之財既無毁敗之費又省難運之<lb/>
苦此錢所以嗣功龜貝厯代不廢者也榖帛為寳本充<lb/>
衣食今分以為貨則致損甚多又勞煩扵商販之手耗<lb/>
棄扵割截之用此之為弊著扵自曩故鍾繇曰巧偽之<lb/>
<pb n="KR2a0024_WYG_027-9a"/>
人競濕榖以要利制薄絹以充資魏世制以嚴刑弗能<lb/>
禁也是以司馬芝以為用錢非徒豐國亦所以省刑今<lb/>
既用而廢之則百姓頓亡其財是有錢無糧之人皆坐<lb/>
而飢困此斷之之弊也魏明帝時錢廢榖用四十年矣<lb/>
以不便扵人乃舉朝大議精才逹政之士莫不以宜復<lb/>
用錢彼尚舍榖帛而用錢足以明榖帛之弊著扵已試<lb/>
也𤣥又議復肉刑琳之以為唐虞象刑夏禹立辟盖淳<lb/>
薄既異致化不同書曰世輕世重言随時也夫三代風<lb/>
<pb n="KR2a0024_WYG_027-9b"/>
純而事簡故罕蹈刑辟季末俗巧而務殷故動陷憲網<lb/>
若三千行扵叔世必有踊貴之尤此五帝不相循法肉<lb/>
刑不可悉復者也漢文發仁惻之意傷自新之路莫由<lb/>
革古創制號稱刑厝然名輕而實重反更傷人故孝景<lb/>
嗣位輕之以緩緩而人慢又不禁邪期于刑罰之中所<lb/>
以見美扵昔厯代詳論而未獲厥中者也兵荒已後罹<lb/>
法更多棄市之刑本斬右趾漢文一謬承而弗革所以<lb/>
前賢悵恨議之而未辯鍾繇陳羣之意雖小有不同欲<lb/>
<pb n="KR2a0024_WYG_027-10a"/>
以右趾代棄市若從其言則所活者衆矣降死之生誠<lb/>
為輕法可以全其性命蕃其産育仁既濟物功亦益衆<lb/>
又今之所患逋逃為先屢叛不革宜令逃身靡所亦以<lb/>
肅戒未犯永絶惡原至扵餘條宜且依舊𤣥好人附悦<lb/>
而琳之不能順㫖是以不見知累遷尚書左丞揚州中<lb/>
從事史所居著績時責衆官獻便宜議者以為宜修庠<lb/>
序䘏典刑審官方明黜陟舉逸拔才務農簡調琳之扵<lb/>
衆議之外别建言曰夫璽印者所以辯章官爵立契符<lb/>
<pb n="KR2a0024_WYG_027-10b"/>
信官莫大扵皇帝爵莫尊扵公侯而傳國之璽厯代遞<lb/>
用襲封之印奕世相傳貴在仍舊無取改作今世唯尉<lb/>
一職獨用一印至扵内外羣官每遷悉改討尋其義私<lb/>
所未逹若謂官各異姓與傳襲不同則未若異代之為<lb/>
殊也若論其名器雖有公卿之貴未若帝王之重若以<lb/>
或有誅夷之臣忌其凶穢則漢用秦璽延祚四百未聞<lb/>
以子嬰身戮國亡而棄不佩帝王公侯之尊不疑扵傳<lb/>
璽人臣衆僚之卑何嫌扵即印載籍未聞其説推别自<lb/>
<pb n="KR2a0024_WYG_027-11a"/>
乖其凖而終年刻鑄䘮功消實金銀銅炭之費不可稱<lb/>
言非所以因循舊貫易簡之道愚請衆官即用一印無<lb/>
煩改作若新置官又官多印少文或零失然後乃鑄則<lb/>
仰裨天府非唯小益又曰凶門栢装不出禮典起自末<lb/>
代積習生常遂成舊俗爰自天子達于庶人誠行之有<lb/>
由卒革必駭然茍無闗扵情而有愆禮度存之未有所<lb/>
明去之未有所失固當式遵先典釐革後謬况復兼以<lb/>
游費實為人患者乎凡人事䘮儀多出閭里每有此湏<lb/>
<pb n="KR2a0024_WYG_027-11b"/>
動十數萬損人財力而義無所取至扵寒庶則人思自<lb/>
竭雖復室如懸罄莫不傾産單財所謂𦵏之以禮其若<lb/>
此乎謂宜一罷凶門之式遷尚書吏部郎義熙十一年<lb/>
除宋武帝平北征西長史遷侍中宋臺初建除宋國侍<lb/>
中永初二年為御史中丞眀憲直法無所屈撓奏劾尚<lb/>
書令徐羡之虧違憲典時羡之領揚州刺史琳之弟璩<lb/>
之為中従事羡之使璩之解釋琳之使停寢其事琳之<lb/>
不許曰我觸忤宰相政當罪止一身汝必不應從坐何<lb/>
<pb n="KR2a0024_WYG_027-12a"/>
湏勤勤邪自是百僚震肅莫敢犯禁武帝甚嘉之行經<lb/>
蘭臺親加臨幸遷祠部尚書不事産業家尤貧素景平<lb/>
元年卒追贈太常子邈有父風官至揚州中従事邈子<lb/>
覬<lb/>
覬字思逺少骨鯁有風力以是非為己任口吃好讀書<lb/>
早知名厯位中書黄門侍郎初晉安帝時散騎常侍選<lb/>
望甚重與侍中不異其後職任閑散用人漸輕孝建三<lb/>
年孝武欲重其選扵是吏部尚書顔竣奏以覬及司徒<lb/>
<pb n="KR2a0024_WYG_027-12b"/>
左長史王景文應舉帝不欲威權在下其後分吏部尚<lb/>
書置二人以輕其任侍中蔡興宗謂人曰選曹要重常<lb/>
侍閑淡改之以名而不以實雖主意欲為輕重人心豈<lb/>
可變邪既而常侍之選復卑選部之貴不異大明元年<lb/>
徙太子中庶子領翊軍校尉厯秘書監廷尉卿為御史<lb/>
中丞鞭令史為有司所糾原不問六年除安陸王子綏<lb/>
後軍長史江夏内史性使酒仗氣每醉輒彌日不醒僚<lb/>
類間多所陵忽尤不能曲意權幸莫不畏而疾之居常<lb/>
<pb n="KR2a0024_WYG_027-13a"/>
貧罄無有豐約未甞闗懐為府長史典籖諮事不呼前<lb/>
不敢前不令去不敢去雖醉日居多而眀曉政事醒時<lb/>
判决未嘗有壅衆咸曰孔公一月二十九日醉勝世人<lb/>
二十九日醒也孝武每欲引見先遣人覘其醉醒性真<lb/>
素不尚矯飾遇得寳玩服用不疑而他物麤敗終不改<lb/>
易時吳郡顧覬之亦尚儉素衣裘器服皆擇其陋者宋<lb/>
世清儉稱此二人覬弟道存從弟徽頗營産業二弟請<lb/>
假東還覬出渚迎之輜重十餘船皆是綿絹紙席之屬<lb/>
<pb n="KR2a0024_WYG_027-13b"/>
覬見之偽喜謂曰我比乏得此甚要因命置岸側既而<lb/>
正色謂曰汝軰忝預士流何至還東作賈客邪命燒盡<lb/>
乃去先是庾徽之為御史中丞性豪麗服玩甚華覬代<lb/>
之衣冠器用莫不麤率蘭臺令史並三吴富人咸有輕<lb/>
之之意覬蓬首緩帶風貌清嚴皆重跡屏氣莫敢欺犯<lb/>
庾徽之字景猷頴川<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵人也後卒扵南東海太守覬<lb/>
後為司徒左長史道存代覬為後軍長史江夏内史時<lb/>
東土大旱都邑米貴一斗將百錢道存慮覬甚乏遣吏<lb/>
<pb n="KR2a0024_WYG_027-14a"/>
載五百斛米餉之覬呼吏謂之曰我在彼三載去官之<lb/>
日不辦有路糧郎至彼未㡬那能得此米邪可載米還<lb/>
彼吏曰自古以来無有載米上水者都下米貴乞扵此<lb/>
貨之不聽吏乃載米而去永光元年遷侍中後為尋陽<lb/>
王右軍長史行㑹稽郡事明帝即位召為太子詹事遣<lb/>
故佐平西司馬庾業為右軍司馬代覬行㑹稽郡事時<lb/>
上流反叛上遣都水使者孔璪入東慰勞璪至説覬以<lb/>
廢帝侈費倉儲耗盡都下罄匱資用已竭今南北並起<lb/>
<pb n="KR2a0024_WYG_027-14b"/>
逺近離叛若擁五郡之銳招動三吴事無不剋覬然其<lb/>
言遂發兵馳檄覬子長公璪二子淹𤣥並在都馳信密<lb/>
報泰始二年正月並逃叛東歸遣書要吴郡太守顧琛<lb/>
琛以母年篤老又密邇建鄴與長子寳素謀議未判少<lb/>
子寳先時為山隂令馳書報琛以南師已近朝廷孤弱<lb/>
不時順従必有覆滅之禍覬前鋒軍已度浙江琛遂據<lb/>
郡同反吴興太守王曇生義興太守劉延熙晉陵太守<lb/>
袁標一時響應庾業既東眀帝即以代延熙為義興以<lb/>
<pb n="KR2a0024_WYG_027-15a"/>
延熙為巴陵王休若鎮東長史業至長塘湖即與延熙<lb/>
合眀帝遣建威將軍沈懐明東討尚書張永係進巴陵<lb/>
王休若董統東討諸軍時覬所遣孫曇瓘等軍頓晉陵<lb/>
九里部陣甚盛懐明至奔牛所領寡弱張永至曲阿未<lb/>
知懐眀安否退還延陵就休若諸將帥咸勸退破罔休<lb/>
若宣令敢有言退者斬衆小定軍主劉亮又繼至兵力<lb/>
轉集人情乃安時齊髙帝率軍東討與張永等扵晉陵<lb/>
九里曲結營與東軍相持上遣積射將軍江方興南臺<lb/>
<pb n="KR2a0024_WYG_027-15b"/>
御史王道隆至晉陵視賊形勢賊帥孫曇瓘程扞宗陳<lb/>
景逺凡有五城互相連帶扞宗城猶未固道隆率所領<lb/>
急攻之俄頃城䧟斬扞宗首劉亮果勁便刀楯乃負楯<lb/>
而進直入重柵衆軍因之即皆摧破齊髙帝與永等乗<lb/>
勝馳擊之又大破之曇瓘因此敗走孔璪與曇生焚倉<lb/>
庫奔錢唐㑹稽聞西軍稍近將士多奔亡覬不能復制<lb/>
上虞令王晏起兵攻郡覬憂遽不知所為其夕率千人<lb/>
聲云東討實趨石瀃遇潮涸不得去衆叛都盡門生載<lb/>
<pb n="KR2a0024_WYG_027-16a"/>
以小船竄于山<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>村村人縛以送晏晏調曰此事孔璪<lb/>
之為無豫卿事可作首辭當相為申上覬曰江東處分<lb/>
莫不由身委罪求活便是君軰行意耳晏乃斬之東閣<lb/>
外臨死求酒曰此是平生所好顧琛王曇生袁標等並<lb/>
詣吴喜歸罪喜皆宥之東軍主凡七十六人扵陣斬十<lb/>
七人餘皆原宥覬之起兵也夢行宣陽門道上顧望皆<lb/>
邱陵覬寤私告人曰邱陵者弗平建康其殆難剋覬弟<lb/>
道存位黄門吏部郎南海太守晉安王子勛建偽號以<lb/>
<pb n="KR2a0024_WYG_027-16b"/>
為侍中行雍州事事敗見殺<lb/>
殷景仁陳郡長平人也曽祖融晉太常祖茂之特進左<lb/>
光禄大夫父道裕早亡景仁少有大成之量司徒王謐<lb/>
見而以女妻之為宋武帝太尉行參軍厯位中書侍郎<lb/>
景仁不為文而敏有思致不談義而深逹理至扵國典<lb/>
朝議舊章記注莫不撰録識者知其有當世之志也甞<lb/>
建議請百官舉才以所薦能否黜陟武帝甚知之少帝<lb/>
即位補侍中累表辭讓優詔申其請以為黄門侍郎厯<lb/>
<pb n="KR2a0024_WYG_027-17a"/>
左衛將軍文帝即位委遇彌厚俄遷侍中左衛如故時<lb/>
與王華王曇首劉湛四人並為侍中以風力局幹冠冕<lb/>
一時同升之美近代莫及元嘉三年車駕征謝晦司徒<lb/>
王𢎞入居中書下省景仁長直共掌留任晦平代到彦<lb/>
之為中領軍侍中如故文帝所生章太后早亡上奉太<lb/>
后所生蘇氏甚謹六年蘇氏卒車駕親往臨哭詔欲遵<lb/>
二漢推恩之典景仁議以為漢氏推恩加爵于時承秦<lb/>
之弊儒術蔑如懼非盛明所宜軌蹈晉監二代朝政之<lb/>
<pb n="KR2a0024_WYG_027-17b"/>
所因君舉必書哲王之所慎體至公者懸爵賞扵無私<lb/>
奉天統者每屈情以申制所以作孚萬國貽則後昆上<lb/>
從之丁母憂𦵏竟起為領軍将軍固辭上使綱紀代拜<lb/>
遣中書舍人周﨣與載詣府服闋遷尚書僕射太子詹<lb/>
事劉湛代為領軍湛與景仁素善皆被遇扵武帝俱以<lb/>
宰相許之湛常居外任㑹王𢎞王華王曇首相係亡景<lb/>
仁引湛還朝共參朝政湛既入以景仁位遇本不踰己<lb/>
一旦居前意甚憤憤知文帝信仗景仁不可移奪乃深<lb/>
<pb n="KR2a0024_WYG_027-18a"/>
結司徒彭城王義康欲倚宰相之重以傾之十二年景<lb/>
仁遷中書令䕶軍將軍僕射如故尋復加領吏部湛愈<lb/>
怒義康納湛言毁景仁扵文帝帝遇之益隆景仁密陳<lb/>
相王權重非社稷計上以為然景仁對親舊歎曰引之<lb/>
令入便噬人乃稱疾請解不見許使停家飬病湛議欲<lb/>
遣人若劫盗者扵外殺之以為文帝雖知當不能傷至<lb/>
親之愛上微聞之徙景仁扵西掖門外晉鄱陽王第以<lb/>
為䕶軍府密邇宫禁故其計不行景仁卧疾者五年雖<lb/>
<pb n="KR2a0024_WYG_027-18b"/>
不見上而密函去来日中以十數朝政大小必以問焉<lb/>
影迹周密莫有窺其際者及將収湛之日景仁便拂拭<lb/>
衣冠寢疾既久左右皆不悟其意其夜上出華林園延<lb/>
賢堂召之景仁猶稱脚疾小牀輿以就坐誅討處分一<lb/>
皆委之代義康為揚州刺史僕射吏部如故遣使者授<lb/>
印綬主簿代拜畢便覺疾甚情理乖錯性本寛厚而忽<lb/>
更苛暴問左右曰今年男婚多女嫁多是冬大雪景仁<lb/>
乗輿出廳事觀望忽驚曰當閣何得有大樹既而曰我<lb/>
<pb n="KR2a0024_WYG_027-19a"/>
誤耳疾篤文帝謂不利在州使還住僕射下省為州凡<lb/>
月餘日卒或云見劉湛為祟追贈侍中司空諡曰文成<lb/>
公大明五年孝武行經景仁墓詔遣致祭子道矜幼而<lb/>
不慧位太中大夫道矜子恒明帝時位侍中度支尚書<lb/>
屬父疾積久為有司所奏詔曰道矜生便有病更無横<lb/>
疾恒因愚習惰久妨清序可除散騎常侍<lb/>
淳字粹逺景仁從祖弟也祖允晉太常父穆以和謹致<lb/>
稱自五兵尚書為宋武帝相國左長史元嘉中位特進<lb/>
<pb n="KR2a0024_WYG_027-19b"/>
右光禄大夫領始興王師卒官諡曰元子淳少好學有<lb/>
美名厯中書黄門侍郎黄門清切直下應留下省以父<lb/>
老特聽還家髙簡寡言早有清尚愛好文義未甞違捨<lb/>
在祕書閣撰四部書大目凡四十卷行扵世元嘉十一<lb/>
年卒朝廷痛惜之子孚有父風甞與侍中何朂共食孚<lb/>
羮盡朂云益殷蓴羮朂司空無忌子也孚徐輟筯曰何<lb/>
無忌諱孚位吏部郎為順帝撫軍長史子臻字後同幼<lb/>
有名行袁粲禇彦回並賞異之每造二公之席輒清言<lb/>
<pb n="KR2a0024_WYG_027-20a"/>
畢景王儉為丹陽尹引為郡丞袁昻先拜秘書丞求臻<lb/>
為到省表臻答曰何不見倩拜而見倩作表遂不為作<lb/>
厯位太子洗馬淳弟沖字希逺位御史中丞有司直之<lb/>
稱再遷度支尚書元凶妃即淳女而沖在東宫為邵所<lb/>
知遇邵弑立以為司𨽻校尉沖有學義文辭劭使為尚<lb/>
書符罪状孝武亦為劭盡力建鄴平賜死沖弟淡字夷<lb/>
逺亦厯黄門吏部郎太子中庶子大明中又以文章見<lb/>
知<lb/>
<pb n="KR2a0024_WYG_027-20b"/>
論曰季恭命偶興王恩深惟舊及位致崇寵而每存謙<lb/>
挹觀夫持滿之戒足以追蹤古人琇之貞素之風不踐<lb/>
無義之地易曰王臣蹇蹇其動也直休文行已之度可<lb/>
謂近之琳之二議深逹變通之道覬持身之節亦曰一<lb/>
時之良而聽言則悖晚致覆没痛矣㦲景仁逺大之情<lb/>
著扵初筮元嘉之盛幸致宗臣言聽計從扵斯為重羙<lb/>
矣乎<lb/>
　南史卷二十七<lb/>
<pb n="KR2a0024_WYG_027-21a"/>
　南史卷二十七考證<lb/>
孔靖傳言項羽神為卞山王○又一項羽神事<lb/>
特進左光禄大夫辭事東歸帝餞之戲馬臺○一本無<lb/>
　左字又餞字上有親字<lb/>
靈符慤實有材幹○材監本誤堪今改从閣本<lb/>
孔奐傳除司徒左長史遷給事黄門侍郎○一本作除<lb/>
　司徒長史左遷給事黄門侍郎<lb/>
加以識鑑人物詳練百氏○監本脫以字一本并脫識<lb/>
<pb n="KR2a0024_WYG_027-21b"/>
　字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷二十七考證<lb/>
</p>
<p>
</p>
  </div>
</body>
</text>
</TEI>
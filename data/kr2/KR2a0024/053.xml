<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷五十三</head> <lb/>
    <p>
<pb n="KR2a0024_WYG_053-1a"/>
欽定四庫全書<lb/>
　南史卷五十三<lb/>
　　唐　　　李　　　延　　　壽　　　撰<lb/>
　列傳第四十三<lb/>
　　梁武帝諸子<lb/>
武帝八男丁貴嬪生昭眀太子統簡文皇帝廬陵威王<lb/>
續阮修容生孝元皇帝吴淑媛生豫章王綜董昭儀生<lb/>
南康簡王績丁充華生邵陵攜王綸葛修容生武陵王<lb/>
<pb n="KR2a0024_WYG_053-1b"/>
紀<lb/>
昭明太子統字徳施小字維摩武帝長子也以齊中興<lb/>
元年九月生于襄陽武帝既年垂强仕方有冡嗣時徐<lb/>
元瑜降而續又荆州使至云蕭頴胄暴卒時人謂之三<lb/>
慶少日而建鄴平識者知天命所集天監元年十一月<lb/>
立為皇太子時年㓜依舊於内拜東宫官属文武皆入<lb/>
直永福省五年五月庚戍出居東宫太子生而聰叡三<lb/>
嵗受孝經論語五嵗徧讀五經悉通諷誦性仁孝自出<lb/>
<pb n="KR2a0024_WYG_053-2a"/>
宫恒思戀不樂帝知之毎五日一朝多便留永福省或<lb/>
五日三日乃還宫八年九月於壽安殿講孝經盡通大<lb/>
義講畢親臨釋奠于國學年十二於内省見獄官将讞<lb/>
事問左右曰是皂衣何為者曰廷尉官属召視其書曰<lb/>
是皆可念我得判否有司以統幼紿之曰得其獄皆刑<lb/>
罪上統皆署杖五十有司抱具獄不知所為具言於帝<lb/>
帝笑而從之自是數使聴訟毎有欲寛縦者即使太子<lb/>
决之建康縣讞誣人誘口獄翻縣以太子仁愛故輕當<lb/>
<pb n="KR2a0024_WYG_053-2b"/>
杖四十令曰彼若得罪便合家孥戮今縱不以其罪罪<lb/>
之豈可輕罰而已可付冶十年十四年正月朔旦帝臨<lb/>
軒冠太子於太極殿舊制太子著逺㳺冠金蟬翠緌纓<lb/>
至是詔加金博山太子羙姿容善舉止讀書數行並下<lb/>
過目皆憶每游宴祖道賦詩至十數韻或作劇韻皆属<lb/>
思便成無所點易帝大𢎞佛教親自講説太子亦素信<lb/>
三寶徧覽衆經乃於宫内别立慧義殿專為法集之所<lb/>
招引名僧自立三諦法義普通元年四月甘露降于慧<lb/>
<pb n="KR2a0024_WYG_053-3a"/>
義殿咸以為至徳所感時俗稍奢太子欲以己率物服<lb/>
御朴素身衣浣衣膳不兼肉三年十一月始興王憺薨<lb/>
舊事以東宫禮絶傍親書翰並依常儀太子以為疑命<lb/>
僕射劉孝綽議其事孝綽議曰案張鏡撰東宫儀記稱<lb/>
三朝發哀者踰月不舉樂鼓吹寝奏服限亦然尋傍絶<lb/>
之義義在去服服雖可奪情豈無悲鐃歌輟奏良亦為<lb/>
此既有悲情宜稱兼慕卒哭之後依常舉樂稱悲竟此<lb/>
理例相符謂猶應兼慕請至卒哭僕射徐勉左率周捨<lb/>
<pb n="KR2a0024_WYG_053-3b"/>
家令陸襄並同孝綽議太子令曰張鏡儀記云依士禮<lb/>
終服月稱慕悼又云凡三朝發哀者踰月不舉劉僕議<lb/>
云傍絶之義義在去服服雖可奪情豈無悲卒哭之後<lb/>
依常舉樂稱悲竟此理例相符尋情悲之説非止卒哭<lb/>
之後縁情為論此自難一也用張鏡之舉樂棄張鏡之<lb/>
稱悲一鏡之言取捨有異此自難二也陸家令止云多<lb/>
厯年所恐非事證雖復累稔所用意常未安近亦嘗以<lb/>
此問外由来立意謂猶應有慕悼之言張豈不以舉樂<lb/>
<pb n="KR2a0024_WYG_053-4a"/>
為大稱悲事小所以用小而忽大良亦有以至如元正<lb/>
六佾事為國章雖情或未安而禮不可廢鏡吹軍樂比<lb/>
之亦然書疏方之事則成小差可縁心聲樂自外書疏<lb/>
自内樂自他書自己劉僕之議即情未安可令諸腎更<lb/>
共詳衷司農卿明山賓歩兵校尉朱异議稱慕悼之辭<lb/>
宜終服月於是付典書遵用以為永凖七年十一月貴<lb/>
嬪有疾太子還永福省朝夕侍疾衣不解帶及薨步從<lb/>
喪還宫至殯水漿不入口每哭輙慟絶武帝敕中書舎<lb/>
<pb n="KR2a0024_WYG_053-4b"/>
人顧協宣旨曰毁不滅性聖人之制不勝喪比於不孝<lb/>
有我在那得自毁如此可即强進飲粥太子奉敕乃進<lb/>
數合自是至葬日進麥粥一升武帝又敕曰聞汝所進<lb/>
過少轉就羸痩我比更無餘病政為汝如此胷中亦填<lb/>
塞成疾故應彊加饘粥不俟我恒爾懸心雖屢奉敕勸<lb/>
逼終喪日止一溢不嘗菜果之味體素壮腰帶十圍至<lb/>
是減削過半每入朝士庻見者莫不下泣太子自加元<lb/>
服帝便使省萬㡬内外百司奏事者填塞於前太子明<lb/>
<pb n="KR2a0024_WYG_053-5a"/>
於庻事每所奏謬誤巧妄皆即辯析示其可否徐令改<lb/>
正未嘗彈糾一人平斷法獄多所全宥天下皆稱仁性<lb/>
寛和容衆喜愠不形於色引納才學之士賞愛無倦恒<lb/>
自討論墳籍或與學士商㩁古今繼以文章著述率以<lb/>
為常于時東宮有書㡬三萬卷名才並集文學之盛晉<lb/>
宋以来未之有也性愛山水於𤣥圃穿築更立亭館與<lb/>
朝士名素者遊其中嘗泛舟後池番禺侯軌盛稱此中<lb/>
宜奏女樂太子不荅詠左思招隠詩云何必絲與竹山<lb/>
<pb n="KR2a0024_WYG_053-5b"/>
水有清音軌慙而止出宫二十餘年不畜音聲未薨少<lb/>
時敕賜太樂女伎一部略非所好普通中太軍北侵都<lb/>
下米貴太子因命菲衣減膳每霖雨積雪遣腹心左右<lb/>
周行閭巷視貧困家及有流離道路以米密加振賜人<lb/>
十石又出主衣絹帛年常多作襦袴各三千領冬月以<lb/>
施寒者不令人知若死亡無可斂則為備棺槥每聞逺<lb/>
近百姓賦役勤苦輙斂容變色常以戸口未實重於勞<lb/>
擾吴郡屢以水災不熟有上言當漕大瀆以瀉浙江中<lb/>
<pb n="KR2a0024_WYG_053-6a"/>
大通二年春詔遣前交州刺史王奕假節發吴吴興信<lb/>
義三郡人丁就役太子上疏曰伏聞當遣王奕等上東<lb/>
三郡人丁開漕溝渠導洩震澤使吴興一境無復水災<lb/>
蹔勞永逸必獲後利未萌難覩竊有愚懐所聞吴興累<lb/>
年失収人頗流移吴郡十城亦不全熟唯信義去秋有<lb/>
稔復非恒役之民今日東境榖稼猶貴劫盗屢起所在<lb/>
有司皆不聞奏今征戍未歸强丁疎少此雖小舉竊恐<lb/>
難合吏一呼門動為人蠧又出丁之處逺近不一比得<lb/>
<pb n="KR2a0024_WYG_053-6b"/>
齊集已妨蠶農去年稱為豐嵗公私未能足食如復今<lb/>
兹失業慮恐為弊更深且草竊多伺候人間虚實若善<lb/>
人從役則抄盗彌增吴興未受其益内地已離其弊不<lb/>
審可得權停此功侍優實以不武帝優詔以喻焉太子<lb/>
孝謹天至毎入朝未五鼓便守城門開東宫雖燕居内<lb/>
殿一坐一起恒向西南靣臺宿被召當入危坐逹旦三<lb/>
年三月㳺後池乗彫文舸摘芙蓉姬人蕩舟沒溺而得<lb/>
出因動股恐貽帝憂深誡不言以寝疾聞武帝敕看問<lb/>
<pb n="KR2a0024_WYG_053-7a"/>
輙自力手書啓及稍篤左右欲啓聞猶不許曰云何令<lb/>
至尊知我如此惡因便鳴咽四月乙巳暴惡馳啓武帝<lb/>
比至已薨時年三十一帝臨哭盡哀詔斂以衮冕諡曰<lb/>
昭明五月庚寅葬安寧陵詔司徒左長史王筠為哀册<lb/>
文朝野惋愕都下男女奔走宫門號泣滿路四方甿庻<lb/>
及壃徼之人聞喪者哀慟太子性仁恕見在宫禁防捉<lb/>
荆子者問之云以清道驅人太子恐復致痛使捉手板<lb/>
代之頻食中得蠅蟲之属密置柈邉恐㕑人獲罪不令<lb/>
<pb n="KR2a0024_WYG_053-7b"/>
人知又見後閣小兒攤戲後属有獄牒攤者法士人結<lb/>
流徒庻人結徒太子曰私錢自戲不犯公物此科太重<lb/>
令注刑止三嵗士人免官獄牒應死者必降長徒自此<lb/>
以下莫不減半所著文集二十卷又撰古今典誥文言<lb/>
為正序十卷五言詩之善者為英華集二十卷文選三<lb/>
十卷薨後長子東中郎将南徐州刺史華容公歡封豫<lb/>
章郡王次子枝江公譽封河東郡王曲江公詧封岳陽<lb/>
郡王<graphic n="KR2684" url="https://raw.githubusercontent.com/kanripo/KR-Gaiji/master/images/KR2684.png" mimeType="image/png"/>封武昌郡王鑒封義陽郡王各三千戸女悉同<lb/>
<pb n="KR2a0024_WYG_053-8a"/>
正主蔡妃供侍一同常儀唯别立金華宫為異帝既廢<lb/>
嫡立庶海内噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>故各封諸子大郡以慰其心岳陽王<lb/>
詧流涕受拜累日不食初丁貴嬪薨太子遣人求得善<lb/>
墓地将斬草有賣地者因閹人俞三副求市若得三百<lb/>
萬許以百萬與之三副宻啓武帝言太子所得地不如<lb/>
今所得地於帝吉帝末年多忌便命市之葬畢有道士<lb/>
善圖墓云地不利長子若厭伏或可申延乃為蠟鵞及<lb/>
諸物埋墓側長子位有宫監鮑邈之魏雅者二人初並<lb/>
<pb n="KR2a0024_WYG_053-8b"/>
為太子所愛邈之晚見疎於雅宻啓武帝云雅為太子<lb/>
厭禱帝宻遣檢掘果得鵞等物大驚将窮其事徐勉固<lb/>
諌得止於是唯誅道士由是太子迄終以此慙慨故其<lb/>
嗣不立後邵陵王臨丹陽郡因邈之與鄉人争婢議以<lb/>
為誘略之罪牒宫簡文追感太子寃揮淚誅之邈之兄<lb/>
子僧隆為宫直前未知邈之姪即日驅出先是人間謡<lb/>
曰鹿子開城門城門鹿子開當開復未開使我心徘徊<lb/>
城中諸少年逐歡歸去来鹿子開者反語為来子哭云<lb/>
<pb n="KR2a0024_WYG_053-9a"/>
帝哭也歡前為南徐州太子果薨遣中書舎人臧厥追<lb/>
歡於崇正殿解髪臨哭歡既嫡孫次應嗣位而遲疑未<lb/>
决帝既新有天下恐不可以少主主大業又以心銜故<lb/>
意在晉安王猶豫自四月上旬至五月二十一日方决<lb/>
歡止封豫章王還任往謡言心徘徊者未定也城中諸<lb/>
少年逐歡歸去来復還徐方之象也歡字孟孫位雲麾<lb/>
将軍江州刺史薨諡安王子棟嗣<lb/>
棟字元吉及簡文見廢侯景奉以為主棟方與妃張氏<lb/>
<pb n="KR2a0024_WYG_053-9b"/>
鋤葵而法駕奄至棟驚不知所為泣而升輦及即位升<lb/>
武徳殿欻有廻風從地涌起翻飛華蓋徑出端門時人<lb/>
知其不終於是年號天正追尊昭明太子曰昭眀皇帝<lb/>
安王為安皇帝金華敬妃蔡氏為敬皇后太后王氏為<lb/>
皇太后妃為皇后未㡬行禪讓禮棟封淮隂王及二弟<lb/>
橋樛並鎖於宻室景敗走兄弟相扶出逢杜崱於道崱<lb/>
去其鎖弟曰今日免横死矣棟曰倚伏難知吾猶有懼<lb/>
初王僧辯之為都督将發諮元帝曰平賊之後嗣君萬<lb/>
<pb n="KR2a0024_WYG_053-10a"/>
福未審有何儀注帝曰六門之内自極兵威僧辯曰平<lb/>
賊之謀臣為己任成濟之事請别舉人由是帝别敕宣<lb/>
猛将軍朱買臣使行忍酷㑹簡文已被害棟等與買臣<lb/>
遇見呼往船共飲未竟並沉于水<lb/>
河東王譽字重孫普通二年封枝江縣公中大通三年<lb/>
改封河東郡王累遷南中郎将湘州刺史未㡬侯景宼<lb/>
建鄴譽入援至青草湖臺城沒有詔班師譽還湘鎮時<lb/>
元帝軍于武城新除雍州刺史張纉宻報元帝曰河東<lb/>
<pb n="KR2a0024_WYG_053-10b"/>
起兵岳陽聚米将来襲江陵元帝甚懼沉米斷纜而歸<lb/>
因遣諮議周𢎞直至譽所督其糧衆譽曰各自軍府何<lb/>
忽疑人使三反譽並不從元帝大怒遣世子方等征之<lb/>
反為譽敗死又令信州刺史鮑泉討譽并陳示禍福譽<lb/>
謂曰欲前即前無所多説泉軍于石槨寺譽逆撃不利<lb/>
而還泉進軍橘洲譽攻之又見敗於是遂圍之譽幼而<lb/>
有驍勇馬上用弩兼有膽氣能撫士卒甚得衆心元帝<lb/>
又遣領軍王僧辯代鮑泉攻譽譽将潰圍而出㑹其麾<lb/>
<pb n="KR2a0024_WYG_053-11a"/>
下将慕容華引僧辯入城遂被執謂守者曰勿殺我得<lb/>
一見七官申此讒賊死無恨主者曰奉令不許遂斬首<lb/>
送荆鎮元帝返其首以葬焉初譽之将敗引鏡照靣不<lb/>
見其頭又見長人蓋屋兩手據地噉其臍又見白狗大<lb/>
如驢從城出不知所在舉甚惡之俄而城陷<lb/>
豫章王綜字世謙武帝第二子也天監三年封豫章郡<lb/>
王累遷北中郎将南徐州刺史入為侍中鎮右将軍初<lb/>
綜母吳淑媛在齊東昏宫寵在潘余之亞及得幸於武<lb/>
<pb n="KR2a0024_WYG_053-11b"/>
帝七月而生綜宫中多疑之淑媛寵衰怨望及綜年十<lb/>
四五恒夢一年少肥壮自挈其首對綜如此非一綜轉<lb/>
成長心驚不已頻宻問淑媛曰夢何所如夢既不一淑<lb/>
媛問夢中形色頗類東昏因宻報之曰汝七月日生兒<lb/>
安得比諸皇子汝今太子次弟幸保富貴勿洩綜相抱<lb/>
哭毎日夜恒泫泣又毎靖室閉戸藉地被髪席藁輕財<lb/>
好士分施不輟唯留身上故衣外齋接客分麤服厨厙<lb/>
恒致罄乏常於内齋布沙於地終日跣行足下生胝日<lb/>
<pb n="KR2a0024_WYG_053-12a"/>
能行三百里嘗有人士姓王以屯躓投告綜于時大乏<lb/>
唯有眠牀故皂複帳即下付之其降意下士以伺風雲<lb/>
之㑹諸侯王妃主及外人並知此懐唯武帝不疑及長<lb/>
有才學善属文武帝御諸子以禮朝見不甚數綜恒怨<lb/>
不見知每出蕃淑媛恒随之至鎮時年十五尚裸袒嬉<lb/>
戲於前晝夜無别妃袁氏尚書令昻之女也淑媛恒節<lb/>
其宿止遇袁妃尤不以道内外咸有穢聲綜後在徐州<lb/>
政刑酷暴又有勇力制及奔馬㩧殺駒犢常隂服微行<lb/>
<pb n="KR2a0024_WYG_053-12b"/>
著烏絲布帽夜出無有期度招引道士探求數術性聰<lb/>
敏多通每武帝有敕疏至輙忿恚形於顔色帝性嚴羣<lb/>
臣不敢輕言得失凡綜所行弗之知也於徐州還頻裁<lb/>
表陳便宜求經略邉境帝並優敕荅之徐州所有練樹<lb/>
並令斬殺以帝小名練故累致意尚書僕射徐勉求出<lb/>
鎮襄陽勉未敢言因是怒勉餉以白團扇圖伐檀之詩<lb/>
言其賄也在西州於别室歳時設席祠齊氏七廟又累<lb/>
微行至曲阿拜齊明帝陵然猶無以自信聞俗説以生<lb/>
<pb n="KR2a0024_WYG_053-13a"/>
者血瀝死者骨滲即為父子綜乃私發齊東昏墓出其<lb/>
骨瀝血試之既有徴矣在西州生次男月餘日潛殺之<lb/>
既瘞夜遣人發取其骨又試之其酷忍如此每對東宫<lb/>
及諸王辭色不恭遜嘗改嵗後問訊臨川王宏出至中<lb/>
閣登宏羊車次遺糞而出居都下所為多如此者普通<lb/>
四年為都督南兖州刺史頗勤於事而不見賔客其辭<lb/>
訟則隔簾理之方幅出行垂帷於輿毎云惡人識其靣<lb/>
也初齊故建安王蕭寶寅在魏綜求得北来道人釋法<lb/>
<pb n="KR2a0024_WYG_053-13b"/>
鸞使入北通問於寶寅謂為叔父襄陽人梁話母死法<lb/>
鸞説綜厚賜之言終可任使綜遺話錢五萬及葬畢引<lb/>
在左右法鸞在廣陵往来通魏尤數毎舎淮隂苗文寵<lb/>
家言文寵於綜綜引為國常侍六年魏将元法僧以彭<lb/>
城降帝使綜都督衆軍權鎮彭城并攝徐州府事武帝<lb/>
曉别𤣥象知當更有敗軍失将恐綜為北所禽手敕綜<lb/>
令拔軍毎使居前勿在人後綜恐帝覺與魏安豐王元<lb/>
延眀相持夜潛與梁話苗寵三騎開北門涉汴河遂奔<lb/>
<pb n="KR2a0024_WYG_053-14a"/>
蕭城自稱隊主見延眀而拜延眀坐之問其名氏不荅<lb/>
曰殿下問人有見識者延眀召使視之曰豫章王也延<lb/>
眀喜下地執其手荅其拜送于洛陽及旦齋内諸閣猶<lb/>
閉不開衆莫知所以唯見城外魏軍呌曰汝豫章王昨<lb/>
夜已来在我軍中城中既失王所在衆軍皆退不得還<lb/>
者甚衆湘州益陽人任煥常有騅馬乗之退走煥脚為<lb/>
抄所傷人馬俱弊煥於橋下歇抄復至煥脚痛不復得<lb/>
上馬於是向馬泣曰騅子我於此死矣馬因跪其前脚<lb/>
<pb n="KR2a0024_WYG_053-14b"/>
煥乃得上馬遂免難綜長史江華大府卿祖暅並為魏<lb/>
軍所擒武帝聞之驚駭綜至魏位侍中司空髙平公丹<lb/>
陽王梁話苗寵並為光祿大夫綜改名纘字徳之追服<lb/>
齊東昏斬衰魏太后及羣臣並弔八月有司奏削爵土<lb/>
絶其属籍改子直姓悖氏未及旬日有詔復属籍封直<lb/>
永新侯久之乃䇿免吴淑媛俄遇鴆而卒有詔復其品<lb/>
秩諡曰敬使直主其喪及蕭寶寅據長安反綜復去洛<lb/>
陽欲奔之魏法度河橋不得乗馬綜乗馬而行橋吏執<lb/>
<pb n="KR2a0024_WYG_053-15a"/>
之送洛陽魏孝荘初歴位司徒太尉尚帝姊夀陽長公<lb/>
主陳慶之之至洛也送綜啓求還時吴淑媛尚在敕使<lb/>
以綜小時衣寄之信未逹而慶之敗未㡬終於魏初綜<lb/>
在魏不得志嘗作聴鐘鳴悲落葉以申其志當時莫不<lb/>
悲之後梁人盗其柩来奔武帝猶以子禮祔葬陵次直<lb/>
字思方位晋陵太守沙州刺史<lb/>
南康簡王績字世謹小字四果武帝第四子也天監七<lb/>
年封南康郡王十年為南徐州刺史時年七嵗主者有<lb/>
<pb n="KR2a0024_WYG_053-15b"/>
受貨洗改解書長史王僧孺弗之覺績見而詰之便即<lb/>
首服衆咸歎其聰警十七年為都督南兖州刺史在州<lb/>
以善政稱尋有詔徵還百姓曹樂等三百七十人詣闕<lb/>
上表稱績尤異一十五條乞留為州任優詔許之普通<lb/>
四年徵為侍中雲麾将軍領石頭戍軍事五年出為江<lb/>
州刺史丁董淑媛憂居喪過禮固求解職乃徴授安右<lb/>
将軍領石頭戍軍事尋加䕶軍羸瘠不親視事大通三<lb/>
年因感疾薨于任贈開府儀同三司諡曰簡績寡玩好<lb/>
<pb n="KR2a0024_WYG_053-16a"/>
少嗜欲居無僕妾躬事儉約所有租秩悉寄天府既薨<lb/>
後少府有南康國無名錢數千萬子㑹理嗣<lb/>
㑹理字長才少聰慧好文史年十一而孤特為武帝所<lb/>
愛衣服禮秩與正王不殊十五為湘州刺史多信左右<lb/>
行事劉納每禁之㑹理心不平證以贓貨収送建業納<lb/>
歎曰我一見天子使汝等知㑹理厚送資糧數遣慰喻<lb/>
令心腹於青草湖為盗殺納百口俱盡累遷都督南兖<lb/>
州刺史太清元年督衆軍北侵至彭城為魏師所敗退<lb/>
<pb n="KR2a0024_WYG_053-16b"/>
歸本鎮二年侯景圍城㑹理入援㑹北徐州刺史封山<lb/>
侯正表将應其兄正徳外託赴援實謀襲廣陵㑹理撃<lb/>
破之方得進路臺城陷㑹理歸鎮侯景遣前臨江太守<lb/>
董紹先以武帝手敕召㑹理其僚佐曰紹先書豈天子<lb/>
意咸勸拒之㑹理用其典籖范子鸞計曰天子年尊受<lb/>
制賊虜今有手敕召我入朝臣子之心豈得違背且處<lb/>
江北功業難成不若身赴京都圖之肘腋遂納紹先紹<lb/>
先入以烏幡麾衆單馬遣之至都景以為司空兼尚書<lb/>
<pb n="KR2a0024_WYG_053-17a"/>
令雖在宼手毎思匡復與西鄉侯歡等潛布腹心要結<lb/>
壮士時范陽祖皓斬董紹先據廣陵城起義期以㑹理<lb/>
為内應皓敗辭相連及侯景矯詔免㑹理官猶以白衣<lb/>
領尚書令是冬景往晋熙都下虚弱㑹理復與桞敬禮<lb/>
及北兖州司馬成欽謀之敬禮曰舉大事必有所資今<lb/>
無寸兵安可以動㑹理曰湖熟有吾故舊三千餘人昨<lb/>
来相知剋期響集計賊守兵不過千人若大兵外攻吾<lb/>
等内應直取王偉事必有成縱景後歸無能為也敬禮<lb/>
<pb n="KR2a0024_WYG_053-17b"/>
曰善于時百姓厭賊咸思用命建安侯賁以謀告王偉<lb/>
偉遂収㑹理及其弟通理時有錢唐禇冕㑹理之舊亦<lb/>
囚於省問事之所起考掠千計終無所言㑹理隔壁聞<lb/>
之遥曰禇郎卿豈不為吾致此邪然勿言王偉害㑹理<lb/>
等冕竟以不服偉赦之㑹理弟通理字仲宣位太子洗<lb/>
馬封祁陽侯至是亦遇害<lb/>
通理弟乂理字季英生十旬而簡王薨至三嵗能言見<lb/>
内人分散涕泣相送問其故或曰此簡王宫人喪畢去<lb/>
<pb n="KR2a0024_WYG_053-18a"/>
耳乂理便號泣悲不自勝諸宫人見之莫不哀感為之<lb/>
停者三人服闋見武帝升殿又悲不自勝帝為之収涕<lb/>
謂左右曰此兒大必為竒士大同八年封安樂縣侯乂<lb/>
理慷慨慕立功名每讀書見忠臣烈士未嘗不廢卷歎<lb/>
曰一生之内當無愧古人博覽多識有文才嘗祭孔文<lb/>
舉墓并為立碑製文甚美及侯景内宼乂理聚客赴南<lb/>
兖州随兄㑹理入援及城陷又随㑹理還廣陵因入齊<lb/>
為質乞師行二日㑹景遣董紹先據廣陵遂追獲之防<lb/>
<pb n="KR2a0024_WYG_053-18b"/>
嚴不得與兄相見乃偽請先還都入辭母因謂其姊固<lb/>
安主曰兄若至願使善為計自勉勿顧以為念前途亦<lb/>
思立効但未知天命何如耳至都以魏降人元貞忠正<lb/>
可以託孤乃以玉柄扇贈之貞怪不受乂理曰後當見<lb/>
憶㑹祖皓起兵乂理奔長蘆為景所害元貞始悟其前<lb/>
言往収葬焉<lb/>
廬陵威王續字世訢武帝第五子也天監八年封廬陵<lb/>
王少英果旅力絶人馳射應發命中武帝歎曰此我之<lb/>
<pb n="KR2a0024_WYG_053-19a"/>
任城也嘗馳射於帝前續中兩麞冠於諸人帝大悦中<lb/>
大通二年為都督雍州刺史寧蠻校尉大同元年遷江<lb/>
州刺史又為驃騎将軍開府儀同三司又為都督荆州<lb/>
刺史薨贈司空諡曰威始元帝母阮脩容得幸由丁貴<lb/>
嬪之力故元帝與簡文相得而與廬陵王少相狎長相<lb/>
謗元帝之臨荆州有宫人李桃兒者以才慧得進及還<lb/>
以李氏行時行宫户禁重續具状以聞元帝泣對使訴<lb/>
於簡文簡文和之不得元帝猶懼送李氏還荆州世所<lb/>
<pb n="KR2a0024_WYG_053-19b"/>
謂西歸内人者自是二王書問不通及續薨元帝時為<lb/>
江州聞問入閤而躍屧為之破尋自江州復為荆州荆<lb/>
州人迎于我境帝數而遣之吏人失望續多聚馬仗蓄<lb/>
養趫雄耽色愛財極意収斂倉儲庫藏盈溢臨終有啓<lb/>
遣中錄事參軍謝宣融送所上金銀器千餘件武帝始<lb/>
知其富以為財多徳寡因問宣融曰王金盡於此乎宣<lb/>
融曰此之謂多安可加也夫王之過如日月之食欲令<lb/>
陛下知之故終而不隠帝意乃解世子憑以非前誅死<lb/>
<pb n="KR2a0024_WYG_053-20a"/>
次子應嗣應不慧王薨至内庫閱珍物見金鋌問左右<lb/>
曰此可食否荅曰不可應曰既不可食並特乞汝他皆<lb/>
此類<lb/>
邵陵攜王綸字世調小字六真武帝第六子也少聰頴<lb/>
愽學善属文尤工尺牘天監十三年封邵陵郡王普通<lb/>
五年以西中郎将權攝南徐州事在州輕險躁虐喜怒<lb/>
不恒車服僣擬肆行非法遨逰市里雜於厮𨽻嘗問賣<lb/>
䱉者曰刺史何如對者言其躁虐綸怒令吞䱉以死自<lb/>
<pb n="KR2a0024_WYG_053-20b"/>
是百姓惶駭道路以目嘗逢喪車奪孝子服而著之匍<lb/>
匐號呌籖帥懼罪宻以聞帝始嚴責綸不能改於是遣<lb/>
代綸悖慢逾甚乃取一老公短痩類帝者加以衮冕置<lb/>
之髙坐朝以為君自陳無罪使就坐剥褫捶之於庭忽<lb/>
作新棺木貯司馬崔㑹意以轜車挽歌為送葬之法使<lb/>
嫗乘車悲號㑹意不堪輕騎還都以聞帝恐其奔逸以<lb/>
禁兵取之将於獄賜盡昭眀太子流涕固諫得免免官<lb/>
削爵土還第大通元年復封爵中大通四年為揚州刺<lb/>
<pb n="KR2a0024_WYG_053-21a"/>
史綸素驕縱欲盛器服遣人就市賒買錦采絲布數百<lb/>
疋擬與左右職局防閣為絳衫内人帳幔百姓並關閉<lb/>
邸店不出臺續使少府市采經時不能得敕責府丞何<lb/>
智通具以聞因被責還第恒遣心腹馬容戴子髙戴𤓰<lb/>
李撤趙智英等於路尋何智通於白馬巷逢之以槊刺<lb/>
之刃出於背智通以血書壁作邵陵字乃絶遂知之帝<lb/>
懸錢百萬購賊有西州㳺軍将宋鵲子條姓名以啓敕<lb/>
遣舎人諸曇粲領齋仗五百人圍綸第於内人檻中禽<lb/>
<pb n="KR2a0024_WYG_053-21b"/>
𤓰撤智英子髙驍勇踰牆突圍遂免智通子敞之割炙<lb/>
食之即載出新亭四靣火炙之焦熟敞車載錢設鹽蒜<lb/>
雇百姓食撤一臠賞錢一千徒黨并母肉遂盡綸鎖在<lb/>
第舎人諸曇粲并主帥領仗身守視免為庶人經三旬<lb/>
乃脱鎻頃之復封爵後預餞衡州刺史元慶和於坐賦<lb/>
詩十二韻未云方同廣川國寂寞久無聲大為武帝賞<lb/>
曰汝人才如此何慮無聲旬日間拜郢州刺史太清二<lb/>
年位中衞将軍開府儀同三司侯景搆逆加征討大都<lb/>
<pb n="KR2a0024_WYG_053-22a"/>
督率衆討景将發帝誡曰侯景小豎頗習行陣未可以<lb/>
一戰即殄當以歳月圖之綸發白下中江而浪起有物<lb/>
蕩舟将覆識者尤異之及次鍾離景已度采石綸乃晝<lb/>
夜兼道旋軍入赴濟江中流風起人馬溺者十一二遂<lb/>
率西豐公大春新塗公大成等步騎三萬發京口将軍<lb/>
趙伯超請從徑路直指鍾山出其不意綸從之衆軍奄<lb/>
至賊徒大駭分為三道攻綸綸大破之翊日賊又来攻<lb/>
日晚賊稍退南安侯駿以數十騎馳之賊回拒駿駿部<lb/>
<pb n="KR2a0024_WYG_053-22b"/>
亂賊因逼大軍大軍潰綸至鍾山戰敗奔還京口軍主<lb/>
霍俊見獲賊送于城下逼云已禽邵陵王俊偽許之乃<lb/>
曰王小失利政為糧盡還京口俊為託邏所獲非軍敗<lb/>
也賊以刀背毆其髀俊色不變賊義而捨之俊中書舎<lb/>
人靈超子也三年正月綸與東揚州刺史大連等入援<lb/>
至驃騎洲進位司空臺城陷綸奔禹穴東土皆附臨城<lb/>
公大連懼将害已乃圖之綸覺乃去至尋陽尋陽公大<lb/>
心欲以州讓之不受大寶元年綸至郢州刺史南平王<lb/>
<pb n="KR2a0024_WYG_053-23a"/>
恪讓州於綸綸不受乃上綸為假黄鉞都督中外諸軍<lb/>
事綸於是置百官改聽事為正陽殿内外齋省悉題署<lb/>
焉而數有變怪祭城隍神将烹牛有赤蛇繞牛口出南<lb/>
浦施安幄帳無何風起飄沒于江于時元帝圍河東王<lb/>
譽於長沙既久譽請救於綸綸欲往救之為軍糧不繼<lb/>
遂止乃與元帝書曰道之斯羙以和為貴况天時地利<lb/>
不及人和豈可手足肱支自相屠害即日大敵猶彊天<lb/>
讐未雪余爾昆弟在外三人如不匡救安用臣子如使<lb/>
<pb n="KR2a0024_WYG_053-23b"/>
逆宼未除家禍仍搆料今訪古未或弗亡夫征戰之理<lb/>
義在克勝至於骨肉之戰愈勝愈酷捷則非功敗則有<lb/>
喪勞兵損義虧失多矣侯景之軍所以未窺江外者政<lb/>
為藩屏盤固宗鎮彊密若自相魚肉是謂代景行師景<lb/>
便不勞兵力坐致成效醜徒聞此何快如之元帝復書<lb/>
陳譽有罪不可解圍之状綸省書流涕曰天下之事一<lb/>
至於斯左右聞之莫不掩泣於是大脩器甲将討侯景<lb/>
元帝聞其盛乃遣王僧辯帥舟師一萬以逼綸綸将劉<lb/>
<pb n="KR2a0024_WYG_053-24a"/>
龍武等降僧辯綸遂與子躓等十餘人輕舟走武昌沙<lb/>
門法聲與綸有舊藏之巖石之下時綸長史韋質司馬<lb/>
姜偉先在外聞綸敗馳往迎元帝復遣将徐文盛追攻<lb/>
之綸復収卒屯于齊昌郡将引魏軍共攻南陽侯景将<lb/>
任約襲綸綸敗走定州刺史田龍祖迎綸綸懼為所執<lb/>
復歸齊昌行収兵至汝南魏所署汝南城主李素孝者<lb/>
綸之故吏開城納之綸乃脩復城池收集士卒将攻竟<lb/>
陵魏聞之遣大将楊忠儀同侯㡬通攻破城執綸綸不<lb/>
<pb n="KR2a0024_WYG_053-24b"/>
為屈通乃卧大鼓使綸坐上殺之投于江岸經日色不<lb/>
變鳥獸莫敢近時飛雪飄零屍横道路周回數步獨不<lb/>
霑灑舊主帥安陸人郝破敵斂之於襄陽葬之日黄雪<lb/>
雰糅唯冡壙所獨不下雪楊忠知而悔焉使以太牢往<lb/>
祭殯焉百姓憐之為立祠廟岳陽王詧遣迎喪葬於襄<lb/>
陽望楚山南贈太宰諡曰安後元帝議追加諡尚書左<lb/>
丞劉㲄議諡法怠政交外曰攜従之綸任情卓越輕財<lb/>
愛士不競人利府無儲積聞有輙求既得即散士亦以<lb/>
<pb n="KR2a0024_WYG_053-25a"/>
此歸之初鎮京口大造器甲既涉聲論投之于江及後<lb/>
出征戎備頗闕乃歎曰吾昔造仗本備非常無事涉疑<lb/>
遂使零散今日討抄卒無所資初昭明之薨簡文入居<lb/>
監撫綸不謂徳舉而云時無豫章故以次立及廬陵之<lb/>
沒綸<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望滋甚於是伏兵于莽用伺車駕而臺舎人張<lb/>
僧𦙍知之其謀頗洩又綸獻曲阿酒百器上以賜寺人<lb/>
飲之而斃上乃不自安頗加衞士以警宫内於是傳者<lb/>
諸相疑阻而綸亦不懼武帝竟不能有所廢黜卒至宗<lb/>
<pb n="KR2a0024_WYG_053-25b"/>
室争競為天下笑<lb/>
長子堅字長白大同元年以例封汝南侯亦善草𨽻性<lb/>
頗庸短嘗與所親書題云嗣王其人得書大駭執以諫<lb/>
堅堅曰前言戲耳人曰不願以此為戲耳侯景圍城堅<lb/>
屯太陽門終日蒲飲不撫軍政吏士有功未嘗申理疫<lb/>
癘所加亦不存恤士咸憤怨太清三年堅書佐董勛華<lb/>
白曇朗等以堅私室醖釀亟有烹宰不相霑及忿恨夜<lb/>
遣賊登樓城遂陷堅遇害弟確<lb/>
<pb n="KR2a0024_WYG_053-26a"/>
確字仲正少驍勇有文才尤工楷𨽻公家碑碣皆使書<lb/>
之除祕書丞武帝謂曰為汝能文所以特有此授大同<lb/>
二年封為正階侯復徙封永福常在第中習騎射學兵<lb/>
法時人以為狂左右或進諫確曰聴吾為國家破賊使<lb/>
汝知之鍾山之役確所向披靡羣賊憚之確每臨陣對<lb/>
敵意甚詳贍帶甲據鞍自朝及夕馳驟往返不以為勞<lb/>
諸将服其壮勇軍敗賊使負砲不之知也確因隙自㧞<lb/>
得逹朱方及後侯景乞盟憚確及趙威方在外慮為後<lb/>
<pb n="KR2a0024_WYG_053-26b"/>
患啓求召確入城詔乃召確為南中郎将廣州刺史確<lb/>
知此盟多貳城必淪沒欲先遣趙威方入確因南奔綸<lb/>
聞之逼確使入確猶不肯綸流涕謂曰汝欲反邪時臺<lb/>
使周石珍在坐確曰侯景雖云欲去而不解長圍以意<lb/>
而推其事可見今召我入未見益也石珍曰敕㫖如此<lb/>
侯豈得辭確執意猶堅綸大怒謂趙伯超曰譙州卿為<lb/>
我斬之當齎首赴闕伯超揮刃眄曰我識君耳刀豈識<lb/>
君確流涕而出遂入城及景背盟復圍城城陷確排闥<lb/>
<pb n="KR2a0024_WYG_053-27a"/>
入啓時武帝方寝確曰城已陷矣帝曰猶可一戰否對<lb/>
曰人心不可臣向格戰不禁縋下僅得至此武帝歎曰<lb/>
自我得之自我失之亦復何恨幸不累子孫乃使確為<lb/>
慰勞文謂曰爾速去謂汝父無以二宫為念及出見景<lb/>
景愛其旅力恒令在左右後從景仰見飛鳶羣賊争射<lb/>
不中確射之應弦即落賊徒忿嫉咸勸除之先是綸遣<lb/>
典籖唐法隆密導確確謂使者曰侯景輕恌可一夫力<lb/>
致確不惜死欲手刃之卿還啓家王願勿以一子為念<lb/>
<pb n="KR2a0024_WYG_053-27b"/>
後與景獵鍾山同逐禽引弓将射景弦斷不得發賊覺<lb/>
殺之<lb/>
武陵王紀字世詢武帝第八子也少而寛和喜怒不形<lb/>
於色勤學有文才天監十三年封武陵王尋授揚州刺<lb/>
史中書詔成武帝加四句曰貞白儉素是其清也臨財<lb/>
能讓是其廉也知法不犯是其慎也庶事無留是其勤<lb/>
也紀特為帝愛故先作牧揚州大同三年為都督益州<lb/>
刺史以路逺固辭帝曰天下方亂惟益州可免故以處<lb/>
<pb n="KR2a0024_WYG_053-28a"/>
汝汝其勉之紀歔欷既出復入帝曰汝嘗言我老我猶<lb/>
再見汝還益州也紀在蜀開建寧越嶲貢獻方物十倍<lb/>
前人朝嘉其績加開府儀同三司初天監中震太陽門<lb/>
成字曰紹宗梁位唯武王解者以武陵王於是朝野属<lb/>
意焉及侯景陷臺城上甲侯韶西上至硖出武帝密勅<lb/>
加紀侍中假黄鉞都督征討諸軍事驃騎大将軍太尉<lb/>
承制大寶元年六月辛酉紀乃移告諸州征鎮遣世子<lb/>
圓照領二蜀精兵三萬受湘東王繹節度繹命圓照且<lb/>
<pb n="KR2a0024_WYG_053-28b"/>
頓白帝未許東下七月甲辰湘東王繹遣鮑檢報紀以<lb/>
武帝崩問十一月壬寅紀總戎将發益鎮繹使胡智監<lb/>
至蜀書止之曰蜀中斗絶易動難安弟可鎮之吾自當<lb/>
滅賊又别紙云地擬孫劉各安境界情深魯衞書信恒<lb/>
通二年四月乙丑紀乃僭號於蜀改年曰天正暗與蕭<lb/>
棟同名識者尤之以為於文天為二人正為一止言各<lb/>
一年而止也紀又立子圓照為皇太子圓正為西陽王<lb/>
圓滿竟陵王圓普南譙王圓肅宜都王以巴西梓潼二<lb/>
<pb n="KR2a0024_WYG_053-29a"/>
郡太守永豐侯撝為征西大将軍益州刺史封秦郡王<lb/>
司馬王僧略直兵參軍徐怦並固諫皆殺之僧略僧辯<lb/>
弟怦勉從子也以諫且以怦與将帥書云事事往人口<lb/>
具以為反於已誅之永豐侯撝歎曰王不克矣夫善人<lb/>
國之基也今乃誅之不亡何待又謂所親曰昔桓𤣥年<lb/>
號大亨識者為謂二月了而𤣥之敗實在仲春今年曰<lb/>
天正在文為一止其能久乎丁卯元帝遣萬州刺史宋<lb/>
簉襲圓照於白帝圓照弟圓正時為西陽太守召至鎻<lb/>
<pb n="KR2a0024_WYG_053-29b"/>
于省内初楊乾運求為梁州刺史不得紀以為潼州刺<lb/>
史楊法深求為黎州刺史亦不得以為沙州刺史二憾<lb/>
不獲所請各遣使通西魏及聞魏軍侵蜀紀遣其将譙<lb/>
淹回軍赴援魏将尉遲迥逼涪水楊乾運降之迥即趨<lb/>
成都五月己巳紀次西陵軍容甚盛元帝命䕶軍将軍<lb/>
陸法和立二城於峡口名七勝城鎖江以斷峡時陸納<lb/>
未平蜀軍復逼元帝甚憂法和告急旬日相繼元帝乃<lb/>
拔任約於獄以為晉安王司馬撤禁兵以配之并遣宣<lb/>
<pb n="KR2a0024_WYG_053-30a"/>
猛将軍劉棻共約西赴六月紀築連城攻絶鐵鎖元帝<lb/>
復於獄拔謝荅仁為步兵校尉配衆一旅上赴紀之将<lb/>
發也江水可掲前部不得行及登舟無雨而水長六尺<lb/>
劉孝勝喜曰殆天贊也将至峡有黒龍負舟其将帥咸<lb/>
謂天助及頓兵日久頻戰不利師老糧盡智力俱殫又<lb/>
魏人入劒閣成都虚弱憂懑不知所為先是元帝已平<lb/>
侯景執所俘馘頻遣報紀世子圓照鎮巴東留執不遣<lb/>
啓紀云侯景未平宜急征討已聞荆鎮為景所滅疾下<lb/>
<pb n="KR2a0024_WYG_053-30b"/>
大軍紀謂為實然故仍率衆沿江急進於路方知侯景<lb/>
已平便有悔色召圓照責之圓照曰侯景雖誅江陵未<lb/>
服宜速平蕩紀亦以既居尊位宣言於衆敢諫者死蜀<lb/>
中将卒日夜思歸所署江州刺史王開業進曰宜還救<lb/>
根本更思後圖諸将僉以為然圓照劉孝勝獨言不可<lb/>
紀乃止既而聞王琳将至潛遣将軍侯叡傍險出法和<lb/>
後臨水築壘禦琳及法和元帝書遺紀遣光州刺史鄭<lb/>
安中往喻意於紀許其還蜀専制㟭方紀不從命報書<lb/>
<pb n="KR2a0024_WYG_053-31a"/>
如家人禮既而侯叡為任約謝荅仁所破又陸納平諸<lb/>
軍並西赴元帝乃與紀書曰甚苦大智季月煩暑流金<lb/>
鑠石聚蚊成雷封狐千里以兹玉體辛苦行陣乃睠西<lb/>
顧我勞如何自獯醜憑陵羯胡叛換吾年為一日之長<lb/>
属有平亂之功膺此樂推事歸當璧儻遣使乎良所希<lb/>
也如曰不然於此投筆友于兄弟分形共氣兄肥弟痩<lb/>
無復相代之期讓棗推梨長罷懽愉之日上林静拱聞<lb/>
四鳥之哀鳴宣室披圖嗟萬始之長逝心乎愛矣書不<lb/>
<pb n="KR2a0024_WYG_053-31b"/>
盡言大智紀别字也帝又為詩曰回首望荆門驚浪且<lb/>
雷奔四鳥嗟長别三聲悲夜猿圓正在獄中連句曰水<lb/>
長二江急雲生三峽昏願貫淮南罪思報阜陵恩帝看<lb/>
詩而泣紀頻敗知不振遣署度支尚書樂奉業往江陵<lb/>
論和緝之計元帝知紀必破遂拒而不許於是兩岸十<lb/>
餘城遂俱降游撃将軍樊猛率所領至紀所紀在船中<lb/>
遶牀而走以金擲猛等曰此顧卿送我一見七官卿必<lb/>
當富貴猛曰天子何由可見殺足下此金何之猶不敢<lb/>
<pb n="KR2a0024_WYG_053-32a"/>
逼圍而守之法和馳啓上密敕樊猛曰生還不成功也<lb/>
猛率甲士祝文簡張天成㧞刀升舟猶左右奔擲第五<lb/>
子圓满馳来就父紀首既落圓滿軀亦分法和收太子<lb/>
圓照兄弟三人問圓照曰阿郎何以至此圓照曰失計<lb/>
願為公作奴法和叱遣之<lb/>
圓照字明周中大同初為益州東齋郎宋寧宋興二都<lb/>
太守逺鎮諸王世子皆在建鄴質守帝特愛紀故遣以<lb/>
副紀紀之搆釁悉其謀也次弟圓正先見鎖在江陵及<lb/>
<pb n="KR2a0024_WYG_053-32b"/>
紀既以兵終元帝使謂曰西軍已敗汝父不知存亡意<lb/>
欲使其自裁而圓正既奉此問便號哭盡哀以禍難之<lb/>
興皆由圓照於是唯哭世子言不絶聲上謂圓正聞問<lb/>
悲感必應自殺頻看知不能死又付廷尉獄及見圓照<lb/>
曰阿兄何乃亂人骨肉使酷痛如此圓照更無所言唯<lb/>
云計誤並命絶食於獄齧臂啖之十三日死天下聞而<lb/>
悲之<lb/>
圓正字明允紀第二子美風儀善談論寛和好施愛接<lb/>
<pb n="KR2a0024_WYG_053-33a"/>
士人封江安侯歴西陽太守有恵政既居上流人附者<lb/>
甚衆及侯景作逆圓正収兵衆且一萬後遂跋扈中流<lb/>
不從王命及景破復謀入蜀元帝将圖之署為平南将<lb/>
軍及至弗見使南平嗣王恪等醉而囚之時紀稱梁王<lb/>
及紀敗死為有司奏請絶紀属籍元帝許之賜姓饕餮<lb/>
氏紀最為武帝所愛武帝諸子罕登公位唯紀以功業<lb/>
顯著先啓黄扉兄邵陵王綸屢以罪黜心毎不平及聞<lb/>
紀為征西綸撫枕歎曰武陵有何功業而位乃前我朝<lb/>
<pb n="KR2a0024_WYG_053-33b"/>
廷憒憒似不知人武帝聞之大怒曰武陵有恤人拓境<lb/>
之勲汝有何績太清初帝思之使善畫者張僧繇至蜀<lb/>
圖其状在蜀十七年南開寧州越嶲西通資陵吐谷渾<lb/>
内脩耕桑鹽鐵之功外通商賈逺方之利故能殖其財<lb/>
用器甲殷積馬八千匹上足者置之内廐開寝殿以通<lb/>
之日落輙出步馬便騎射尤工舞矟九日講武躬領幢<lb/>
隊及聞國難謂僚佐曰七官文士豈能匡濟既東下黄<lb/>
金一斤為餅百餅為簉至有百簉銀五倍之其他錦罽<lb/>
<pb n="KR2a0024_WYG_053-34a"/>
繒采稱是毎戰則懸金帛以示将士終不賞賜寧州刺<lb/>
史陳知祖請散金銀募勇士不聴慟哭而去自是人有<lb/>
離心莫肯為用紀頗學觀占善風角亦知不復能濟瞻<lb/>
望氣色歎吒天道椎牀聲聞于外有請事者以疾辭不<lb/>
見既死埋於沙州不封無櫬元帝以劉孝勝付廷尉尋<lb/>
免之初紀将僭號祅怪不一内寝栢殿柱繞節生花其<lb/>
莖四十有六靃靡可愛状似荷花識者曰王敦祅花非<lb/>
佳事也時蜀知星人説紀曰官若東下當用申年太白<lb/>
<pb n="KR2a0024_WYG_053-34b"/>
出西從之為利申嵗發蜀酉年入荆不可失也發蜀之<lb/>
嵗太白在西北及眀年則已東出矣<lb/>
論曰甚矣讒佞之為巧也夫言附正直跡在恭敬悦目<lb/>
㑹心無施不可至乃離父子間兄弟廢楚嫡疎漢嗣可<lb/>
為太息良非一塗以昭眀之親之賢梁武帝之愛之信<lb/>
謗言一及至死不能自明况於下此者也綜處秦政之<lb/>
疑懐負尺之志肆行狂悖卒致奔亡廬陵多財為累雄<lb/>
心自立未及騁暴早卒為幸南康為政有方居喪以禮<lb/>
<pb n="KR2a0024_WYG_053-35a"/>
惜乎早夭不拯危季邵陵少而險躁人道頓忘晚致勤<lb/>
王其殆優矣武陵地居勢勝卒致傾覆才輕志大能無<lb/>
及乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_053-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷五十三<lb/>
<pb n="KR2a0024_WYG_053-36a"/>
　南史卷五十三考證<lb/>
昭眀太子統傳徐元瑜降而續又荆州使至○又監本<lb/>
　誤人今从南本<lb/>
時年幼依舊於内○梁書於字上有居字應增入<lb/>
五嵗徧讀五經悉通諷誦○通一本作融<lb/>
胸中亦填塞成疾○填梁書作圯<lb/>
不俟我恒爾懸心○俟梁書作使<lb/>
不畜音聲未薨少時敕賜太樂女妓一部畧非所好○<lb/>
<pb n="KR2a0024_WYG_053-36b"/>
　梁書無未薨二字又太作大<lb/>
詔遣前交州刺史王奕○奕梁書作弁<lb/>
唯信義去秋有稔○信義梁書作義興<lb/>
為英華集二十卷○梁書同應从南本改為文章英華<lb/>
　集二十卷<lb/>
復還徐方之象也○還監本作逺<lb/>
河東王譽傳譽曰各自軍府何忽疑人○疑梁書作𨽻<lb/>
南康簡王績傳天監七年封南康郡王○七梁書作八<lb/>
<pb n="KR2a0024_WYG_053-37a"/>
少府有南康國無名錢數千萬○梁書無少字<lb/>
子乂理傳大同八年封安樂縣侯○八監本誤三今改<lb/>
　从閣本又安樂梁書作建安<lb/>
邵陵攜王綸傳以西中郎将權攝南徐州事○徐梁書<lb/>
　作兖又云中大同元年出為統東将軍南徐州刺史<lb/>
　本書不載殆彼此互訛也<lb/>
恒遣心腹馬容戴子髙戴𤓰李撒趙智英等於路尋何<lb/>
　智通於白馬巷逢之以槊刺之○梁書作令客戴子<lb/>
<pb n="KR2a0024_WYG_053-37b"/>
　髙於都巷刺殺之<lb/>
綸遂與子躓等十餘人輕舟走武昌○躓梁書作確下<lb/>
　文確傳確自臺城出即在景左右旋欲手刃景為賊<lb/>
　所殺則確未嘗有走武昌事當以躓為是<lb/>
子確傳後徙封永安○安監本訛福今从梁書<lb/>
武陵王紀傳震太陽門成字曰紹宗梁位唯武王解者<lb/>
　以武陵王○解者以武陵王梁書作解者以為武王<lb/>
　者武陵王也較眀<lb/>
<pb n="KR2a0024_WYG_053-38a"/>
六月紀築連城攻絶鐵鎖○紀梁書作約誤也上文元<lb/>
　帝命陸法和鎖江以斷峽遣劉棻共任約西赴下文<lb/>
　元帝復以謝荅仁上赴所謂赴者皆赴法和也則此<lb/>
　攻絶鐵鎖自當属紀不當属約矣<lb/>
武陵王紀子圓正傳識者曰王敦祅花非佳事也○祅<lb/>
　梁書作杖<lb/>
　<lb/>
　<lb/>
<pb n="KR2a0024_WYG_053-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷五十三考證<lb/>
</p>
<p>
</p>
  </div>
</body>
</text>
</TEI>
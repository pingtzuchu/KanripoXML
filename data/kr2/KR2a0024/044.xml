<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷四十四</head> <lb/>
    <p>
<pb n="KR2a0024_WYG_044-1a"/>
欽定四庫全書<lb/>
　南史卷四十四<lb/>
　　唐　　　李　　　延　　　夀　　　撰<lb/>
　列傳第三十四<lb/>
　　齊武帝諸子　　　　文惠諸子<lb/>
　　明帝諸子<lb/>
武帝二十三男穆皇后生文恵太子竟陵文宣王子良<lb/>
張淑妃生廬陵王子卿魚復侯子響周淑儀生安陸王<lb/>
<pb n="KR2a0024_WYG_044-1b"/>
子敬建安王子真阮淑媛生晉安王子懋衡陽王子峻<lb/>
王淑儀生随郡王子隆蔡婕妤生西陽王子眀樂容華<lb/>
生南海王子罕傅充華生巴陵王子倫謝昭儀生邵陵<lb/>
王子貞江淑儀生臨賀王子岳庾昭容生西陽王子文<lb/>
荀昭華生南康王子琳顔婕妤生永陽王子珉宮人謝<lb/>
生湘東王子建何充華生南郡王子夏第六第十二第<lb/>
十五第二十二皇子早亡子珉繼衡陽元王後<lb/>
文恵皇太子長懋字雲喬小字白澤武帝長子也武帝<lb/>
<pb n="KR2a0024_WYG_044-2a"/>
年未弱冠而生太子姿容豐美為髙帝所愛宋元徽末<lb/>
除祕書郎不拜板輔國將軍遷晉熙王撫軍主簿事寜<lb/>
武帝遣太子還都髙帝方創霸業心存嫡嗣謂太子曰<lb/>
汝還吾事辦矣處之府東齋令通文武賔客謂荀伯玉<lb/>
曰我出行日城中軍悉受長懋節度我雖不行内外直<lb/>
防及諸門甲兵悉令長懋時時履行轉祕書丞以與宣<lb/>
帝諱同不就歴中書黄門侍郎昇明三年髙帝將受禪<lb/>
以襄陽兵馬重鎭不欲處他族出太子為雍州刺史加<lb/>
<pb n="KR2a0024_WYG_044-2b"/>
都督北中郎將寜蠻校尉建元元年封南郡王江左嫡<lb/>
皇孫封王始自此也先是梁州刺史范栢年頗著威名<lb/>
沈攸之事起候望形勢事平朝廷遣王𤣥邈代之𤣥邈<lb/>
已至栢年遲回魏興不肯下太子慮其為變乃遣説之<lb/>
許啟為府長史及至襄陽因執誅之二年徵為侍中中<lb/>
軍將軍置府鎭石頭穆妃薨成服日車駕出臨䘮朝議<lb/>
疑太子應出門迎左僕射王儉曰尋禮記服問君所主<lb/>
夫人丧太子嫡婦言國君為此三人為主䘮也今鑾輿<lb/>
<pb n="KR2a0024_WYG_044-3a"/>
臨降自以主䘮而至雖因事撫慰義不在弔南郡以下<lb/>
不應出門奉迎但尊極所臨禮有變革權去杖絰移立<lb/>
户外足表情敬無煩止哭皇太子既一宮之主自應以<lb/>
車駕幸宮依常奉侯既當成服之日吉凶不相干宜以<lb/>
衰幘行事望拜止哭率由舊章尊駕不以臨弔奉迎則<lb/>
惟常體求之情禮如為可安又其年九月有閏小祥疑<lb/>
應計閏儉又議以為三百六旬尚書明義文公納幣春<lb/>
秋致譏故先儒朞䘮歳數沒閏大功以下月數數閏所<lb/>
<pb n="KR2a0024_WYG_044-3b"/>
以吳商云舍閏以正朞允協情理沒閏之理固在言先<lb/>
並從之武帝即位為皇太子初髙帝好左氏春秋太子<lb/>
承旨諷誦以為口實及正位東儲善立名尚觧聲律工<lb/>
射飲酒至數斗而未嘗舉盃從容有風儀音韻和辯引<lb/>
接朝士人人自以為得意文武士多所招集㑹稽虞炎<lb/>
濟陽范岫汝南周顒陳郡袁廓並以學行才能應對左<lb/>
右而武人畧陽垣厯生襄陽蔡道貴拳勇秀出當時以<lb/>
比關羽張飛其餘安定梁天恵平原劉孝慶河東王世<lb/>
<pb n="KR2a0024_WYG_044-4a"/>
興趙郡李居士襄陽黄嗣祖魚文康絢之徒並為後來<lb/>
名將永明三年於崇正殿講孝經少傅王儉令太子僕<lb/>
周顒撰為義疏五年冬太子臨國學親臨䇿試諸生於<lb/>
坐問少傅王儉曲禮云無不敬義儉及竟陵王子良等<lb/>
各有酬答太子又以此義問諸學生謝幾卿等一十人<lb/>
並以筆對太子問王儉周易乾卦本施天位而説卦云<lb/>
帝出乎震震本非天義豈當相左儉曰乾健震動天以<lb/>
運為徳故言帝出乎震儉又諮太子孝經仲尼居曾子<lb/>
<pb n="KR2a0024_WYG_044-4b"/>
侍義臨川王映諮孝為徳本義太子並應機酬荅甚有<lb/>
條貫明年上將訊丹陽所領囚為南北二百里内獄詔<lb/>
太子於𤣥圃園宣猷堂錄三署囚原宥各有差上晚年<lb/>
好游宴尚書曹事亦分送太子省視太子與竟陵王子<lb/>
良俱好釋氏立六疾館以養窮人而性頗奢麗宮内殿<lb/>
堂皆雕飾精綺過於上宮開拓𤣥圃園與臺城北壍等<lb/>
其中起出土山地閣樓觀塔宇窮竒極麗費以千萬多<lb/>
聚異石妙極山水慮上宮中望見乃旁列修竹外施髙<lb/>
<pb n="KR2a0024_WYG_044-5a"/>
鄣造游觀數百間施諸機巧宜須鄣蔽須臾成立若應<lb/>
毁撤應手遷徙製珍玩之物織孔雀毛為裘光彩金翠<lb/>
過於雉頭逺矣以晉明帝為太子時立西池乃啟武帝<lb/>
引前例求於東田起小苑上許之永明中二宮兵力全<lb/>
實太子使宮中將吏更番築役營城包巷制度之盛觀<lb/>
者傾都上性雖嚴太子所為無敢啟者後上幸豫章王<lb/>
宅還過太子東田見其彌亘華逺壯麗極目於是大怒<lb/>
收監作主帥太子懼皆藏之由是見責太子素疾體又<lb/>
<pb n="KR2a0024_WYG_044-5b"/>
過壮常在宮内簡於遨逰玩弄羽儀多所僭擬雖咫尺<lb/>
宮禁而上終不知又使徐文景造輦及乘輿御物虎賁<lb/>
雲䍐之屬上嘗幸東宮忽忽不暇藏輦文景乃以佛像<lb/>
内輦中故上不疑文景父陶仁時為給事中謂文景曰<lb/>
終當滅門政當掃墓待䘮耳乃移家避之其後文景竟<lb/>
賜死陶仁遂不哭時人以為有古人風十年豫章王嶷<lb/>
薨太子見上友于既至造碑文奏之未及鐫勒十一年<lb/>
春正月太子有疾上自臨視有憂色疾篤上表告辭薨<lb/>
<pb n="KR2a0024_WYG_044-6a"/>
於東宮崇明殿時年三十六太子年始過立久在儲宮<lb/>
得參政事内外百姓私咸謂旦暮繼體及薨朝野驚惋<lb/>
焉上幸東宮上臨哭盡哀詔歛以衮冕之服諡曰文惠<lb/>
葬崇安陵有司奏御服朞朝臣齊衰三月南郡國臣齊<lb/>
衰朞臨汝曲江國臣並不服六宮不從服武帝履行東<lb/>
宮見太子服玩過制大怒敕有司随事毁除以東田殿<lb/>
堂處為崇虚館鬱林立追尊為文帝廟稱世宗初太子<lb/>
惡明帝密謂竟陵王子良曰我意色中殊不悦此人當<lb/>
<pb n="KR2a0024_WYG_044-6b"/>
由其福徳薄所致子良便苦救觧後明帝立果大相誅<lb/>
害<lb/>
竟陵文宣王子良字雲英武帝第二子也幼聰敏武帝<lb/>
為贛縣時與裴后不諧遣人船送后還都已登路子良<lb/>
時年小在庭前不悦帝謂曰汝何不讀書子良曰孃今<lb/>
何處何用讀書帝異之即召后還縣仕宋為邵陵王友<lb/>
時宋道衰謝諸王微弱故不廢此官昇明三年為會稽<lb/>
太守都督五郡封聞喜公宋元嘉中皆責成郡縣孝武<lb/>
<pb n="KR2a0024_WYG_044-7a"/>
後徵求急速以郡縣遲緩始遣臺使自此公役勞擾髙<lb/>
帝踐阼子良陳之請息其弊子良敦義愛古郡人朱百<lb/>
年有至行先卒賜其妻米百斛蠲一人給其薪蘇郡閤<lb/>
下有虞翻舊牀罷任還乃致以歸後於西邸起古齋多<lb/>
聚古人器服以充之夏禹廟盛有禱祀子良曰禹泣辜<lb/>
表仁菲食旌約服玩果粽足以致誠使歳獻扇簟而已<lb/>
時有山隂人孔平詣子良訟嫂市米負錢不還子良歎<lb/>
曰昔髙文通與寡嫂訟田義異於此乃賜米錢以償平<lb/>
<pb n="KR2a0024_WYG_044-7b"/>
建元二年穆妃薨去官仍為丹陽尹開私倉振屬縣貧<lb/>
人先是太妃以七月薨子良以八月奉凶問及小祥疑<lb/>
南郡王應相待尚書左僕射王儉議以為禮有倫序義<lb/>
無徒設如令遠則不待近必相須禮例既乖即心無取<lb/>
若疑兄弟同居吉凶舛雜財逺還之子自應開立别門<lb/>
以終喪事靈筵祭奠随在家之人再朞而毁庶子在家<lb/>
亦不待嫡而況儲妃正體王室中軍長奠之重天朝又<lb/>
行權制進退彌復非疑謂應不相待中軍縓縞之日聞<lb/>
<pb n="KR2a0024_WYG_044-8a"/>
喜致哀而已不受弔慰至聞喜變除昆弟亦宜相就寫<lb/>
情不對客從之武帝即位封竟陵郡王南徐州刺史加<lb/>
都督永明二年為䕶軍將軍兼司徒四年進號車騎將<lb/>
軍子良少有清向禮才好士居不疑之地傾意賔客天<lb/>
下才學皆㳺集焉善立勝事夏月客至為設瓜飲及甘<lb/>
果著之文敎士子文章及朝貴辭翰皆發敎撰録是時<lb/>
上新視政水旱不時子良密啟請原除逋租又陳寛刑<lb/>
息役輕賦省徭并陳泉鑄歳逺類多翦鑿江東大錢十<lb/>
<pb n="KR2a0024_WYG_044-8b"/>
不一在公家所受必須輪郭遂買本一千加子七百求<lb/>
請無地捶革相驅尋完者為用既不兼兩囘復遷貿會<lb/>
非委積徒令小人每嬰困苦且錢布相半為制永久或<lb/>
聞長宰須令輸直進違舊科退容姦利五年正位司徒<lb/>
給班劒二十人侍中如故移居雞籠山西邸集學士抄<lb/>
五經百家依皇覽例為四部要畧千卷招致名僧講論<lb/>
佛法造經唄新聲道俗之盛江左未有武帝好射雉子<lb/>
良啟諫先是左衛殿中將軍邯鄲超上書諫射雉武帝<lb/>
<pb n="KR2a0024_WYG_044-9a"/>
為止久之超竟被誅永明末上將復射雉子良復諫前<lb/>
後所陳上雖不盡納而深見寵愛又與文惠太子同好<lb/>
釋氏甚相友悌子良敬信尤篤數於邸園營齋戒大集<lb/>
朝臣衆僧至賦食行水或躬親其事世頗以為失宰相<lb/>
體勸人為善未嘗厭倦以此終致盛名八年給三望車<lb/>
九年都下大水吳興偏劇子良開倉振救貧病不能立<lb/>
者於第北立廨妆養給衣及藥十年領尚書令揚州刺<lb/>
史本官如故尋解尚書令加中書監文恵太子薨武帝<lb/>
<pb n="KR2a0024_WYG_044-9b"/>
檢行東宮見太子服御羽儀多過制度上大怒以子良<lb/>
與太子善不啟聞頗加嫌責武帝不豫詔子良甲仗入<lb/>
延昌殿侍醫藥子良啟進沙門於殿戸前誦經武帝為<lb/>
感夢見優曇鉢花子良案佛經宣旨使御府以銅為花<lb/>
挿御牀四角日夜在殿内太孫間日入參武帝暴漸内<lb/>
外惶懼百僚皆已變服物議疑立子良俄頃而蘇問太<lb/>
孫所在因召東宮器甲皆入遺詔使子良輔政明帝知<lb/>
尚書事子良素仁厚不樂時務乃推明帝詔云事無大<lb/>
<pb n="KR2a0024_WYG_044-10a"/>
小悉與鸞參懷子良所志也太孫少飬於子良妃袁氏<lb/>
甚著慈愛既懼前不得立自此深忌子良大行出太極<lb/>
殿子良居中書省帝使虎賁中郎將潘敞二百人仗屯<lb/>
太極西階之下成服後諸王皆出子良乞停至山陵不<lb/>
許進位太傅増班劒為三十人本官如故解侍中隆昌<lb/>
元年加殊禮劒履上殿入朝不趨贊拜不名進督南徐<lb/>
州其年疾篤謂左右曰門外應有異遣人視見淮中魚<lb/>
無算皆浮出水上向城門尋薨年三十五帝常慮子良<lb/>
<pb n="KR2a0024_WYG_044-10b"/>
異志及薨甚悦詔給東園温明祕器歛以衮冕之服東<lb/>
府施䘮位大鴻臚持節監䕶太官朝夕送祭又詔追崇<lb/>
假黄鉞侍中都督中外諸軍事太宰領大將軍揚州牧<lb/>
綠綟綬備九服錫命之禮使持節中書監王如故給九<lb/>
旒鸞輅黄屋左纛輼輬車前後部羽葆鼓吹挽歌二部<lb/>
虎賁班劒百人葬禮依晉安平王孚故事初豫章王嶷<lb/>
葬金牛山文惠太子葬夾石子良臨送望祖硎山悲感<lb/>
歎曰北瞻吾叔前望吾兄死而有知請葬兹地及薨遂<lb/>
<pb n="KR2a0024_WYG_044-11a"/>
葬焉所著内外文筆數十卷雖無文采多是勸戒子良<lb/>
既亡故人皆來奔赴陸恵曉扵邸門逢袁彖問之曰近<lb/>
者云云定復何謂王融見殺而魏準破膽道路籍籍又<lb/>
云竟陵不永天年有之乎荅曰齊氏微弱已數年矣爪<lb/>
牙柱石之臣都盡命之所餘政風流名士耳若不立長<lb/>
君無以鎮安四海王融雖為身計實安社稷恨其不能<lb/>
斷事以至於此道路之談自為虛説耳蒼生方塗炭矣<lb/>
政當瀝耳聽之建武中故吏范雲上表為子良立碑事<lb/>
<pb n="KR2a0024_WYG_044-11b"/>
不行子昭胄嗣<lb/>
昭胄字景𦙍汎渉書史有父風位太常以封境邊魏永<lb/>
元元年改封巴陵王先是王敬則事起南康侯子恪在<lb/>
吳郡明帝慮有同異召諸王侯入宮晉安王寶義及江<lb/>
陵公寶覽住中書省髙武諸孫住西省敕人各兩左右<lb/>
自随過此依軍法孩抱者乳母随入其夜並將加害賴<lb/>
子恪至乃免自建武以來髙武王侯居常震怖朝不保<lb/>
夕至是尤甚及陳顯達起事王侯復入宮昭胄懲往時<lb/>
<pb n="KR2a0024_WYG_044-12a"/>
之懼與弟永新侯昭穎逃奔江西變形為道人崔慧景<lb/>
舉兵昭胄兄弟出投之慧景敗昭胄兄弟首出投臺軍<lb/>
主胡松各以王侯還第不自安謀為身計子良故防閤<lb/>
桑偃為梅蟲兒軍副結前巴西太守蕭寅謀立昭胄昭<lb/>
胄許事剋用寅為尚書左僕射護軍以寅有部曲大事<lb/>
皆委之時胡松領軍在新亭寅遣人説之松許諾又張<lb/>
欣泰嘗為雍州亦有部曲昭胄又遣房天寶以謀告之<lb/>
欣泰聞命響應蕭寅左右華永達知其謀以告御刀朱<lb/>
<pb n="KR2a0024_WYG_044-12b"/>
光尚光尚挟左道以惑東昏因謂東昏曰昨見蔣王云<lb/>
巴陵王在外結黨欲反須官出行仍從萬春門入事不<lb/>
可量時東昏日游走聞此説大懼不復出四十餘日偃<lb/>
等議募健兒百餘人從萬春門入突取之昭胄以為不<lb/>
可偃同黨王山沙慮事久無成以事告御刀徐僧重寅<lb/>
遣人殺山沙於路吏於麝幐中得其事迹昭胄兄弟與<lb/>
同黨皆伏誅梁受禪䧏封昭胄子同為監利侯同弟賁<lb/>
字文奐形不滿六尺神識耿介幼好學有文才能書善<lb/>
<pb n="KR2a0024_WYG_044-13a"/>
畫於扇上圖山水咫尺之内便覺萬里為遥矜慎不傳<lb/>
自娱而已好著述嘗著西京雜記六十卷起家湘東王<lb/>
法曹參軍得一府歡心及亂王為檄賁讀至偃師南望<lb/>
無復儲胥露寒河陽北臨或有穹廬氊帳廼曰聖製此<lb/>
句非為過似如體目朝廷非關序賊王聞之大怒收付<lb/>
獄遂以餓終又追戮賁尸乃著懐舊傳以謗之極言詆<lb/>
毁<lb/>
廬陵王子卿字雲長武帝第三子也建元元年封臨汝<lb/>
<pb n="KR2a0024_WYG_044-13b"/>
郡公武帝即位為郢州刺史加都督子卿諸子中無德<lb/>
又與魚復侯子響同生故無寵徙都督荆州刺史始興<lb/>
王為益州子卿解督子卿在鎮營造服飾多違制度作<lb/>
瑇瑁乘具詔責之令速送都又作銀燈金薄裹箭脚亦<lb/>
便速壞去凡諸服章自今不啟專輒作者當得痛杖又<lb/>
曰汝比令讀學今年轉成長學既未得敕如風過耳使<lb/>
吾失氣永明十年為都督南豫州刺史之鎮道中戲部<lb/>
伍為水軍上聞大怒殺其典籖遣宜都王鏗代之子卿<lb/>
<pb n="KR2a0024_WYG_044-14a"/>
還第至崩不與相見隆昌元年為衞將軍開府儀同三<lb/>
司置兵佐鄱陽王鏘見害以子卿代為司徒所居屋梁<lb/>
柱際血出溜於地旬日而見殺<lb/>
魚復侯子響字雲音武帝第四子也豫章王嶷無子養<lb/>
子響後嶷有子表留為嫡武帝即位為南彭城臨淮二<lb/>
郡太守子響勇力絶人開弓四斛力數在園池中帖騎<lb/>
馳走竹樹下身無虧傷既出繼車服異諸王每入朝輒<lb/>
忿拳打車壁武帝知之令車服與皇子同永明六年有<lb/>
<pb n="KR2a0024_WYG_044-14b"/>
司奏子響宜還本乃封巴東郡王七年為都督荆州刺<lb/>
史直閤將軍董蠻粗有氣力子響要與同行蠻曰殿下<lb/>
癲如雷敢相随邪子響笑曰君敢出此語亦復竒癲上<lb/>
聞而不悦曰人名蠻復何容得藴藉乃改名為仲舒謂<lb/>
曰今日仲舒何如昔日仲舒荅曰昔日仲舒出自私庭<lb/>
今日仲舒降自天帝以此言之勝昔逺矣上稱善子響<lb/>
少好武帶仗左右六十人皆有膽幹數在内齋殺牛置<lb/>
酒與之聚樂令私作錦袍綘襖欲餉蠻交易器仗長史<lb/>
<pb n="KR2a0024_WYG_044-15a"/>
劉寅等連名密啟上敕精檢寅等懼欲祕之子響聞臺<lb/>
使不見敕乃召寅及司馬席恭穆諮議參軍江愈殷曇<lb/>
粲中兵參軍周彥典籖吳修之王賢宗魏景深等俱入<lb/>
於琴臺下併斬之上聞之怒遣衞尉胡諧之游擊將軍<lb/>
尹畧中書舍人茹法亮領羽林三千人檢捕羣小敕子<lb/>
響若來首自歸可全其性命諧之等至江津築城燕尾<lb/>
洲子響白服登城頻遣信與相聞曰天下豈有兒反身<lb/>
不作賊直是麤疎今便單舸還闕何築城見捉邪尹畧<lb/>
<pb n="KR2a0024_WYG_044-15b"/>
獨荅曰誰將汝反父人共語子響聞之唯灑泣又送牛<lb/>
數十頭酒二百石果饌三十輿畧棄之江流子響膽力<lb/>
之士王衝天不勝忿乃率黨度洲攻壘斬畧而諧之法<lb/>
亮單艇奔逸上又遣丹陽尹蕭順之領兵繼之子響即<lb/>
日將白衣左右三十人乘舴艋中流下都初順之將發<lb/>
文惠太子素忌子響密遣不許還令便為之所子響及<lb/>
見順之欲自申明順之不許於射堂縊之有司奏絶子<lb/>
響屬籍賜為蛸氏子響密作啟數紙藏妃王氏裙腰中<lb/>
<pb n="KR2a0024_WYG_044-16a"/>
具自申明云輕舫還闕不得此苦之深唯願矜憐無使<lb/>
竹帛齊有反父之子父有害子之名及順之還上心甚<lb/>
怪恨百日於華林為子響作齋上自行香對諸朝士嚬<lb/>
蹙及見順之嗚咽移時左右莫不掩涕他日出景陽山<lb/>
見一猨透擲悲鳴問後堂丞此猨何意答曰猨子前日<lb/>
墮崖致死其母求之不見故爾上因憶子響歔欷良久<lb/>
不自勝順之慙懼感病遂以憂卒於是豫章王嶷上表<lb/>
曰故庶人蛸子響識懷靡樹見淪不逞肆憤一朝取陷<lb/>
<pb n="KR2a0024_WYG_044-16b"/>
凶德身膏草野未云塞釁但歸罪司戮迷而知返撫事<lb/>
惟往載傷心目伏願一下天矜使得旋窆餘麓豈伊窮<lb/>
骸被德實且天下歸仁上不許貶為魚復侯<lb/>
安陸王子敬字雲端武帝第五子也初封應城縣公先<lb/>
是子敬所生早亡帝命貴妃范氏母養之而子及婦服<lb/>
制禮無明文永明中尚書令王儉議孫為慈孫婦為慈<lb/>
婦姑為慈姑宜制朞年服從之十年位散騎常侍撫軍<lb/>
將軍丹陽尹十一年加車騎將軍隆昌元年遷都督南<lb/>
<pb n="KR2a0024_WYG_044-17a"/>
兖州刺史延興元年加侍中明帝除諸蕃王遣中䕶軍<lb/>
王𤣥邈征九江王廣之襲殺子敬初子敬為武帝所留<lb/>
心帝不豫有意立子敬為太子代太孫子敬與太孫俱<lb/>
入參畢同出武帝目送子敬良久曰阿五鈍由此代換<lb/>
之意乃息<lb/>
晉安王子懋字雲昌武帝第七子也諸子中最為清恬<lb/>
有意思亷讓好學年七歳時母阮淑媛嘗病危篤請僧<lb/>
行道有獻蓮華供佛者衆僧以銅甖盛水漬其莖欲華<lb/>
<pb n="KR2a0024_WYG_044-17b"/>
不萎子懋流涕禮佛曰若使阿姨因此和勝願諸佛令<lb/>
華竟齋不萎七日齋畢華更鮮紅視甖中稍有根鬚當<lb/>
世稱其孝感永明五年為南兖州刺史監五州軍事六<lb/>
年徙監湘州刺史八年撰春秋例苑三十卷奏之武帝<lb/>
敕付祕閤十一年為都督雍州刺史給鼔吹一部豫章<lb/>
王䘮服未畢上以邊州須威望許得奏之啟求所好書<lb/>
武帝曰知汝常以書讀在心足為深欣賜以杜預手所<lb/>
定左傳及古今善言隆昌元年為征南大將軍江州刺<lb/>
<pb n="KR2a0024_WYG_044-18a"/>
史敕留西楚部曲助鎮襄陽單將白直侠轂自隨陳顯<lb/>
達時屯襄陽入别子懋謂之曰朝廷命身單身而反身<lb/>
是天王豈可過爾輕率今欲將二三千人自随公意何<lb/>
如顯達曰殿下若不留部曲便是大違敕旨顯達因辭<lb/>
出便發去子懋計未立還鎭尋陽延興元年加侍中聞<lb/>
鄱陽随郡二王見殺欲起兵赴難與參軍周英防閤陸<lb/>
超之議傳檄荆郢入討君側事成則宗廟獲安不成猶<lb/>
為義鬼防閤董僧慧攘袂曰此州雖小孝武亦嘗用之<lb/>
<pb n="KR2a0024_WYG_044-18b"/>
今以勤王之師横長江指北闕以請鬱林之過誰能對<lb/>
之於是部分兵將入匡社稷母阮在都遣書欲密迎上<lb/>
阮報同產弟于瑶之為計瑶之馳告明帝於是纂嚴遣<lb/>
中䕶軍王𤣥邈平西將軍王廣之南北討使軍主裴叔<lb/>
業與瑶之先襲尋陽聲云為郢府司馬子懋知之遣三<lb/>
百人守盆城叔業泝流直上襲盆城子懋先已具船於<lb/>
稽亭渚聞叔業得盆城乃據州自衞子懋部曲多雍土<lb/>
人皆勇躍願奮叔業畏之遣于瑶之説子懋曰今還都<lb/>
<pb n="KR2a0024_WYG_044-19a"/>
必無過憂政當作散官不失富貴也子懋既不出兵攻<lb/>
叔業衆情稍沮中兵參軍于琳之瑶之兄也説子懋重<lb/>
賂叔業子懋使琳之往琳之因説叔業請取子懋叔業<lb/>
遣軍主徐𤣥慶將四百人随琳之入城僚佐皆奔散唯<lb/>
周英及外兵參軍王皎更移入城内子懋聞之歎曰不<lb/>
意吾府有義士二人琳之從二百人仗自入齋子懋笑<lb/>
謂之曰不意渭陽翻成梟獍琳之以袖障靣使人害之<lb/>
故人懼罪無敢至者唯英皎僧慧號哭盡哀為䘮殯董<lb/>
<pb n="KR2a0024_WYG_044-19b"/>
僧慧丹陽姑熟人出自寒微而慷慨有節義好讀書甚<lb/>
驍果能反手於背彎五斛弓當世莫有能者𤣥邈知其<lb/>
豫子懋之謀執之僧慧曰晉安舉義兵僕實豫議古人<lb/>
云非死之難得死之難僕得為主人死不恨矣願至主<lb/>
人大歛畢退就湯鑊雖死猶生𤣥邈義而許之還具白<lb/>
明帝乃配東冶言及九江時事輒悲不自滕子懋子昭<lb/>
基九歳以方二寸絹為書參其消息并遺錢五百以金<lb/>
假人崎嶇得至僧慧覩書對錢曰此郎君書也悲慟而<lb/>
<pb n="KR2a0024_WYG_044-20a"/>
卒陸超之吳人以清静雅為子懋所知子懋既敗于琳<lb/>
之勸其逃亡荅曰人皆有死此不足懼吾若逃亡非唯<lb/>
孤晉安之眷亦恐田横客笑人𤣥邈等以其義欲囚將<lb/>
還都而超之亦端坐待命超之門生姓周者謂殺超之<lb/>
當得賞乃伺超之坐自後斬之頭墜而身不僵𤣥邈嘉<lb/>
其節後為殯歛周又助舉棺未出戸棺墜政壓其頭折<lb/>
即死聞之者莫不以為有天道焉<lb/>
随郡王子隆字雲興武帝第八子也性和美有文才娶<lb/>
<pb n="KR2a0024_WYG_044-20b"/>
尚書令王儉女為妃武帝以子隆能屬文謂儉曰我家<lb/>
東阿也永明八年為都督荆州刺史隆昌元年為侍中<lb/>
撫軍將軍領兵置佐延興元年轉中軍大將軍侍中如<lb/>
故子隆年二十一而體過充壯常使徐嗣伯合蘆茹丸<lb/>
以服自銷損猶無益明帝輔政謀害諸王武帝諸子中<lb/>
子隆最以才貌見憚故與鄱陽王鏘同夜先見殺文集<lb/>
行於世<lb/>
建安王子真字雲仙武帝第九子也永明七年累遷郢<lb/>
<pb n="KR2a0024_WYG_044-21a"/>
州刺史加都督隆昌元年為散騎常侍護軍將軍延興<lb/>
元年明帝遣裴叔業就典籖柯令孫殺之子真走入牀<lb/>
下令孫手牽出之叩頭乞為奴贖死不從見害年十九<lb/>
西陽王子明字雲光武帝第十子也永明元年封武昌<lb/>
王三年失國璽改封西陽十年為㑹稽太守督五郡軍<lb/>
事子明風姿明淨士女觀者咸嗟歎之建武元年為撫<lb/>
軍將軍領兵置佐二年誅蕭諶誣子明及弟子罕子貞<lb/>
同諶謀見害年十七<lb/>
<pb n="KR2a0024_WYG_044-21b"/>
南海王子罕字雲華武帝第十一子也頗有學母樂容<lb/>
華有寵故武帝留心母嘗寢疾子罕晝夜祈禱于時以<lb/>
竹為燈纘照夜此纘宿昔枝葉大茂母病亦愈咸以為<lb/>
孝感所致主簿劉鬷及侍讀賀子喬為之賦頌當時以<lb/>
為美談建武元年位護軍將軍二年見殺年十七<lb/>
巴陵王子倫字雲宗武帝第十三子也永明十年為北<lb/>
中郎將南琅邪彭城二郡太守鬱林即位以南彭城祿<lb/>
力優厚奪子倫與中書舍人綦母珍之更以南蘭陵代<lb/>
<pb n="KR2a0024_WYG_044-22a"/>
之延興元年明帝遣中書舍人茹法亮殺子倫子倫時<lb/>
鎮琅邪城有守兵子倫英果明帝恐不即罪以問典籖<lb/>
華伯茂伯茂曰公若遣兵取之恐不即可辦若委伯茂<lb/>
一小吏力耳既而伯茂手自執鴆逼之左右莫敢動者<lb/>
子倫正衣冠出受詔謂法亮曰積不善之家必有餘殃<lb/>
昔髙皇帝殘滅劉氏今日之事理數固然舉酒謂亮曰<lb/>
君是身家舊人今銜此命當由事不獲已此酒差非勸<lb/>
酬之爵因仰之而死時年十六法亮及左右皆流涕先<lb/>
<pb n="KR2a0024_WYG_044-22b"/>
是髙帝武帝為諸王置典籖帥一方之事悉以委之每<lb/>
至覲接輒留心顧問刺史行事之美惡係於典籖之口<lb/>
莫不折節推奉恒慮弗及於是威行州部權重蕃君武<lb/>
陵王曄為江州性烈直不可忤典籖趙渥之曰今出郡<lb/>
易刺史及見武帝相誣曄遂免還南海王子罕戍琅邪<lb/>
欲暫游東堂典籖姜秀不許而止還泣謂母曰兒欲移<lb/>
五歩亦不得與囚何異秀後輒取子罕屐繖飲器等供<lb/>
其兒昏武帝知之鞭二百繫尚方然而擅命不改邵陵<lb/>
<pb n="KR2a0024_WYG_044-23a"/>
王子貞嘗求熊白厨人荅典籖不在不敢與西陽王子<lb/>
明欲送書參侍讀鮑僎病典籖吳修之不許曰應諮行<lb/>
事乃止言行舉動不得自專徵衣求食必須諮訪永明<lb/>
中巴東王子響殺行事劉寅等武帝聞之謂羣臣曰子<lb/>
響遂反戴僧靜大言曰諸王都自應反豈唯巴東武帝<lb/>
問其故答曰天王無罪而一時被囚取一挺藕一杯漿<lb/>
皆諮籖帥不在則竟日忍渇諸州唯聞有籖帥不聞有<lb/>
刺史竟陵王子良嘗問衆曰士大夫何意詣籖帥參軍<lb/>
<pb n="KR2a0024_WYG_044-23b"/>
范雲答曰詣長史以下皆無益詣籖帥使便有倍本之<lb/>
價不詣謂何子良有愧色及明帝誅異已者諸王見害<lb/>
悉典籖所殺竟無一人相抗孔珪聞之流涕曰齊之衡<lb/>
陽江夏最有意而復害之若不立籖帥故當不至於此<lb/>
邵陵王子貞字雲松武帝第十四子也建武二年見誅<lb/>
年十五<lb/>
臨賀王子岳字雲嶠武帝第十六子也明帝誅武帝諸<lb/>
子唯子岳及弟六人在後時呼為七王朔望入朝上還<lb/>
<pb n="KR2a0024_WYG_044-24a"/>
後宮輒歎息曰我及司徒諸兒子皆不長髙武子孫日<lb/>
長大永泰元年上疾甚絶而復蘇於是誅子岳等延興<lb/>
建武中凡三誅諸王每一行事明帝輒先燒香嗚咽涕<lb/>
泣衆以此輒知其夜當殺戮也子岳死時年十四<lb/>
西陽王子文字雲儒武帝第十七子也永明七年封蜀<lb/>
郡王建武中改封西陽永泰元年見殺年十四<lb/>
衡陽王子峻字雲嵩武帝第十八子也永明七年封廣<lb/>
漢郡王建武中改封永泰元年見殺年十四<lb/>
<pb n="KR2a0024_WYG_044-24b"/>
南康王子琳字雲璋武帝第十九子也母荀昭華盛寵<lb/>
後宮才人位登采女者依例舊賜玉鳯凰荀時始為采<lb/>
女得玉鳯凰投地曰我不能例受此武帝乃拜為昭華<lb/>
子琳以母寵故最見愛太尉王儉因請昏武帝悦而許<lb/>
之羣臣奉寶物名好盡直數百金武帝為之報答亦如<lb/>
此及應封而好郡已盡乃以宣城封之既而以宣城屬<lb/>
揚州不欲為王國改封南康公禇蓁為巴東公以南康<lb/>
為王國封子琳永泰元年見殺年十四<lb/>
<pb n="KR2a0024_WYG_044-25a"/>
湘東王子建字雲立武帝第二十一子也母謝無寵武<lb/>
帝度為尼明帝即位使還母子建永泰元年見殺年十<lb/>
三<lb/>
南郡王子夏字雲廣武帝第二十三子也上春秋髙子<lb/>
夏最幼寵愛過諸子初武帝夢金翅鳥下殿庭搏食小<lb/>
龍無數乃飛上天及明帝初其夢方驗永泰元年子夏<lb/>
誅年七歳<lb/>
文惠太子四男安皇后生廢帝鬱林王昭業宮人許氏<lb/>
<pb n="KR2a0024_WYG_044-25b"/>
生廢帝海陵恭王昭文陳氏生巴林王昭秀禇氏生桂<lb/>
陽王昭粲<lb/>
巴陵王昭秀字懷尚太子第三子也鬱林即位封臨海<lb/>
郡王隆昌元年為都督荊州刺史延興元年徵為車騎<lb/>
將軍明帝建武二年改封巴陵王永泰元年見殺年十<lb/>
六<lb/>
桂陽王昭粲太子第四子也鬱林立封永嘉郡王延興<lb/>
元年出為荆州刺史加都督建武三年改封桂陽王四<lb/>
<pb n="KR2a0024_WYG_044-26a"/>
年為太常永泰元年見殺年八歳<lb/>
明帝十一男敬皇后生廢帝東昏侯寶卷江夏王寶𤣥<lb/>
鄱陽王寶寅和帝殷貴妃生巴陵隱王寶義晉熙王寶<lb/>
嵩袁貴妃生廬陵王寶源管淑妃生邵陵王寶修許淑<lb/>
媛生桂陽王寶貞餘皆早夭<lb/>
巴陵隱王寶義字智勇明帝長子也本名明基建武元<lb/>
年封晉安郡王寶義少有廢疾不堪出人間止加除授<lb/>
為都督揚州刺史仍以始安王遥光代之轉為右將軍<lb/>
<pb n="KR2a0024_WYG_044-26b"/>
領兵置佐鎮石頭二年為南徐州刺史加都督東昏即<lb/>
位進征北將軍開府儀同三司給扶永泰元年為都督<lb/>
揚州刺史三年進位司徒和帝西臺建以為侍中司空<lb/>
梁武平建業宣德太后令以寳義為太尉領司徒詔云<lb/>
不言之化形於自逺時人皆云此實錄也梁受禪封謝<lb/>
沐公尋封巴陵郡王奉齊後天監中薨<lb/>
江夏王寳𤣥字智深明帝第三子也建武元年封江夏<lb/>
郡王東昏即位為都督南徐兖二州刺史寳𤣥娶尚書<lb/>
<pb n="KR2a0024_WYG_044-27a"/>
令徐孝嗣女為妃孝嗣被誅離絶東昏送少姬二人與<lb/>
之寳𤣥恨望有異計明年崔慧景舉兵還至廣陵遣使<lb/>
奉寳𤣥為主寳𤣥斬其使因是發將吏防城慧景將度<lb/>
江寳𤣥密與相應開門納慧景乘八掆輿手執綘麾幡<lb/>
随慧景至都百姓多往投集慧景敗收得朝野投寳𤣥<lb/>
及慧景軍名東昏令燒之曰江夏尚爾豈復可罪餘人<lb/>
寳𤣥逃奔數日乃出帝召入後堂以歩鄣裹之令羣小<lb/>
數十人鳴鼔角馳繞其外遣人謂曰汝近圍我亦如此<lb/>
<pb n="KR2a0024_WYG_044-27b"/>
少日乃殺之<lb/>
廬陵王寳源字智泉明帝第五子也建武元年封和帝<lb/>
即位為車騎將軍開府儀同三司中興二年薨<lb/>
鄱陽王寳寅字智亮明帝第六子也建武初封建安郡<lb/>
王東昏即位為都督郢州刺史永元三年為車騎將軍<lb/>
開府儀同三司鎭石頭其秋雍州刺史張欣泰等謀起<lb/>
事於新亭殺臺内諸主帥難作之日并前南譙太守王<lb/>
靈秀奔往石頭帥城内將吏去車脚載寳寅向臺城百<lb/>
<pb n="KR2a0024_WYG_044-28a"/>
姓數十人皆空手隨後至杜姥宅日已欲暗城門閉城<lb/>
上人射之衆棄寳寅走寳寅逃亡三日戎服詣草市尉<lb/>
尉馳以啟帝帝迎入宮問之寳寅涕泣稱制不自由帝<lb/>
笑乃復爵位宣德太后臨朝改封寳寅鄱陽王中興二<lb/>
年謀反奔魏<lb/>
邵陵王寳修字智宣明帝第九子也建武元年封南平<lb/>
郡王二年改封中興二年謀反宣德太后令賜死<lb/>
晉熙王寳嵩字智靖明帝第十子也中興元年和帝以<lb/>
<pb n="KR2a0024_WYG_044-28b"/>
為中書令二年誅<lb/>
桂陽王寳貞明帝第十一子也中興二年誅<lb/>
論曰守器之重邦家所馮觀文惠之在東儲固已有虧<lb/>
令德向令負荷斯集猶當及於禍敗況先期夙隕愆失<lb/>
已彰而武帝不以擇賢傳之昏孽推此而論有冥數矣<lb/>
子良物望所集失在儒雅當斷不斷以及於災非止自<lb/>
致䘮亡乃至宗祀覆滅哀哉夫帝王子弟生長尊貴情<lb/>
偽之事不經耳目雖卓爾天悟自得懷抱孤寡為識所<lb/>
<pb n="KR2a0024_WYG_044-29a"/>
陋猶多齊氏諸王並幼踐方岳故輔以上佐簡自帝心<lb/>
勞舊左右用為主帥州國府第先令後行飲食㳺居動<lb/>
應聞啟端拱守祿遵承法度張弛之要莫敢厝言行事<lb/>
執其權典籖掣其肘處地雖重行止莫由威不在身恩<lb/>
未接下倉卒一朝事難總集望其擇位扶危不可得矣<lb/>
路溫舒云秦有十失其一尚存斯宋氏之餘風及在齊<lb/>
而彌弊寳𤣥親兼一體欣受家殃曽不知執柯所指跗<lb/>
蕚相從而敗以此而圖萬事未知其髣髴也<lb/>
<pb n="KR2a0024_WYG_044-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷四十四<lb/>
<pb n="KR2a0024_WYG_044-30a"/>
　南史卷四十四考證<lb/>
文惠皇太子長懋傳後明帝立果大相誅害○果監本<lb/>
　誤東今改从閣本<lb/>
竟陵文宣王子良傳賜其妻米百斛○斛監本訛觧今<lb/>
　改正<lb/>
廬陵王子卿傳又作銀燈金薄裹箭脚亦便速壞去○<lb/>
　燈閣本作鐙<lb/>
魚復侯子響傳子響膽力之士王衝天○衝監本作衡<lb/>
<pb n="KR2a0024_WYG_044-30b"/>
　今从閣本<lb/>
臨賀王子岳傳字雲嶠○嶠監本誤喬本卷文惠皇太<lb/>
　子長懋字雲喬此誤複之今从閣本改正<lb/>
史臣論守器之重邦家所馮○馮監本訛為今从南本<lb/>
　<lb/>
　<lb/>
　<lb/>
　南史卷四十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷十八</head> <lb/>
    <p>
<pb n="KR2a0024_WYG_018-1a"/>
欽定四庫全書<lb/>
　南史卷十八<lb/>
　　唐　　　李　　　延　　　壽　　　撰<lb/>
　列傳第八<lb/>
　　趙倫之<hi>子伯符</hi>　　蕭思話<hi>子惠開眎惠明惠眀子  素</hi>
　　　　　<hi>惠明弟惠基惠基弟惠休</hi>　<hi>惠基子洽介惠休弟子</hi>
　　　　　<hi>介子允</hi>　<hi>引/</hi>　<hi>惠開從子琛</hi>
　　臧燾<hi>𤣥孫嚴燾弟熹</hi>　<hi>嚴族叔未甄/熹子質</hi>　<hi>未甄子盾/</hi>　<hi>厥</hi>
<pb n="KR2a0024_WYG_018-1b"/>
趙倫之字幼成下邳僮人宋孝穆皇后之弟也幼孤貧<lb/>
事母以孝稱宋武帝起兵以軍功封閬中縣五等侯累<lb/>
遷雍州刺史武帝北伐倫之遣順陽太守傅𢎞之扶風<lb/>
太守沈田子出嶢栁大破姚泓於藍田及武帝受命以<lb/>
佐命功封霄城縣侯少帝卽位徴拜䕶軍元嘉三年拜<lb/>
領軍将軍倫之雖外戚貴寵而居月儉素性野拙澀於<lb/>
人間世事多所不觧久居方伯公私富貴入為䕶軍資<lb/>
力不稱以為見貶光禄大夫范泰好戲笑謂曰司徒公<lb/>
<pb n="KR2a0024_WYG_018-2a"/>
缺必用汝老奴我不言汝資地所任要是外戚髙秩次<lb/>
第所至耳倫之大喜每載酒肴詣泰五年卒諡元侯子<lb/>
伯符嗣<lb/>
伯符字潤逺少好弓馬為寧逺将軍總領義徒以居宫<lb/>
城北每火起及有劫盜輒身貫甲胄助郡縣赴討武帝<lb/>
甚嘉之文帝即位累遷徐兖二州刺史為政苛暴吏人<lb/>
畏懼如與虎狼居而劫盗逺迸無敢入境元嘉十八年<lb/>
徴為領軍将軍先是外監不𨽻領軍宜相統攝者自有<lb/>
<pb n="KR2a0024_WYG_018-2b"/>
别詔至此始統領焉後為丹陽尹在都嚴酷曹局不復<lb/>
堪命或委叛被録投水而死典筆吏取筆失㫖頓與五<lb/>
十鞭子倩尚文帝第四女海鹽公主甚愛重倩嘗因言<lb/>
戲以手擊主事上聞文帝怒離婚伯符慙懼發病卒諡<lb/>
曰肅傳國至孫朂齊受禅國除<lb/>
蕭思話南蘭陵人宋孝懿皇后弟子也父源之字君流<lb/>
歴徐兖二州刺史永初元年卒贈前将軍思話十歲許<lb/>
時未知書好騎屋棟打細腰鼓侵暴隣曲莫不患毒之<lb/>
<pb n="KR2a0024_WYG_018-3a"/>
自此折節數年中遂有令譽頗工𨽻書善弹琴能騎射<lb/>
後襲爵封陽縣侯元嘉中為青州刺史亡命司馬朗之<lb/>
兄弟聚黨謀為亂思話遣北海太守蕭汪之討斬之八<lb/>
年魏軍大至乃棄鎮奔平昌魏軍定不至由是徴繫尚<lb/>
方初在青州常所用銅斗覆在藥廚下忽於斗下得二<lb/>
死雀思話歎曰斗覆而䨇雀殞其不祥乎既而被繫及<lb/>
梁州刺史甄法䕶在任失和氐帥楊難當因此寇漢中<lb/>
乃自徒中起思話為梁南秦二州刺史平漢中悉收侵<lb/>
<pb n="KR2a0024_WYG_018-3b"/>
地置戍葭萌水思話遷鎮南鄭法護中山無極人也過<lb/>
江寓居南郡弟法崇自少府為益州刺史法護委鎮之<lb/>
罪為府所收於獄賜死文帝以法崇受任一方命言法<lb/>
護病卒文帝使思話上定漢中本末下之史官十四年<lb/>
遷臨川王義慶平西長史南蠻校尉文帝賜以弓琴手<lb/>
敕曰前得此琴言是舊物今以相借并徃桑弓一張理<lb/>
材乃快良材美器宜在盡用之地丈人真無所與讓也<lb/>
嘗從文帝登鍾山北嶺中道有盤石清泉上使於石上<lb/>
<pb n="KR2a0024_WYG_018-4a"/>
彈琴因賜以銀鍾酒謂曰相賞有松石間意歴寧蠻校<lb/>
尉雍州刺史監四州軍事徴爲吏部尚書思話以去州<lb/>
無復事力倩府軍身九人文帝戲之曰丈人終不爲田<lb/>
父於閭里何憂無人使邪未拜遷護軍將軍是時魏攻<lb/>
懸瓠文帝將大舉北侵朝士僉同思話固諌不從魏軍<lb/>
退卽代孝武爲徐兗二州刺史監四州軍事後爲圍碻<lb/>
磝城不拔退師歴下爲江夏王義恭所奏免官元凶弑<lb/>
立以爲徐兗二州刺史卽起義以應孝武孝武卽位徴<lb/>
<pb n="KR2a0024_WYG_018-4b"/>
爲尚書左僕射固辭改爲中書令丹陽尹散騎常侍時<lb/>
都下多劫掠二旬中十七發引咎陳遜不許後拜郢州<lb/>
刺史加都督卒贈征西將軍開府儀同三司謚曰穆侯<lb/>
思話外戚令望早見任待歴十二州杖節監督者九焉<lb/>
所至雖無皎皎清節亦無穢黷之累愛才好士人多歸<lb/>
之<lb/>
長子恵開少有風氣渉獵文史家雖貴戚而居服簡素<lb/>
初爲祕書郎意趣與人多不同比肩或三年不共語外<lb/>
<pb n="KR2a0024_WYG_018-5a"/>
祖光祿大夫沛郡劉成戒之曰汝恩戚家子無多異以<lb/>
取天下之疾轉太子舍人與汝南周朗同官友善以偏<lb/>
竒相尚孝建元年爲黄門侍郎與侍中何偃争推積射<lb/>
將軍徐冲之事偃任遇甚隆怒使門下推彈惠開乃上<lb/>
表解職由此忤㫖别敕有司以屬疾多免之思話素恭<lb/>
謹與惠開不同每加嫌責及見惠開自解表歎曰兒不<lb/>
幸與周朗周旋理應如此杖之二百尋除中庶子丁父<lb/>
艱居喪有孝性家素事佛凡爲父起四寺南岡下名曰<lb/>
<pb n="KR2a0024_WYG_018-5b"/>
禪岡寺曲阿舊鄉宅名曰禪鄉寺京口墓亭名曰禪亭<lb/>
寺所封封陽縣名曰禪封寺謂國僚曰封秩鮮而兄弟<lb/>
甚多若全關一人則在我所讓若人人等分又事可悲<lb/>
耻寺衆旣立自宜悉供僧衆襲封封陽縣侯爲新安王<lb/>
子鸞冠軍長史惠開妹當適桂陽王休範女又當適孝<lb/>
武子發遣之資應須二千萬乃以爲豫章内史聽其肆<lb/>
意聚納由是在郡著貪暴之名再遷御史中丞孝武與<lb/>
劉秀之詔曰今以蕭惠開爲憲司冀當稱職但一徃眼<lb/>
<pb n="KR2a0024_WYG_018-6a"/>
額已自殊有所震及在職百僚憚之後拜益州刺史路<lb/>
經江陵時吉翰子在荆州共惠開有舊爲設女樂樂人<lb/>
有美者惠開就求不得又欲以四女妓易之不許惠開<lb/>
怒收吉斬之卽納其妓啓云吉為劉義宣所遇交結不<lb/>
逞向臣訕毁朝政輒已戮之孝武稱快惠開素有大志<lb/>
至蜀欲廣樹經畧善於敘述聞其言者皆以爲大功可<lb/>
立才疎意廣竟無成功嚴用威刑蜀人號曰臥虎明識<lb/>
過人嘗三千沙門一閲其名退無所失明帝即位晉安<lb/>
<pb n="KR2a0024_WYG_018-6b"/>
王子勛反惠開乃集將佐謂曰吾荷世祖之眷當投袂<lb/>
萬里推奉九江蜀人素怨惠開嚴及是所遣兵皆不得<lb/>
前晉原郡及諸郡悉應並來圍城城内東兵不過二千<lb/>
凢蜀人惠開疑之悉皆遣出子勛尋敗蜀人並欲屠城<lb/>
以望厚賞明帝以蜀土險遠赦其誅責遣其弟惠基使<lb/>
蜀宣㫖而蜀人志在屠城不使王命速達遏留惠基惠<lb/>
基破其渠帥然後得前惠開奉㫖歸順城圍得解明帝<lb/>
又遣惠開宗人寶首水路慰勞益州寳首欲以平蜀爲<lb/>
<pb n="KR2a0024_WYG_018-7a"/>
功更奨說蜀人䖏䖏蜂起惠開乃啓陳情事遣宋寕太<lb/>
守蕭惠訓州别駕費欣業分兵並進大破之禽寳首送<lb/>
之惠開至都明帝問其故侍衛左右莫不悚然側目惠<lb/>
開舉動自若從容荅曰臣唯知逆順不識天命又云非<lb/>
臣不亂非臣不平初惠開府録事參軍劉希㣲負蜀人<lb/>
責將百萬爲責主所制未得俱還惠開與希㣲共事不<lb/>
厚而廐中凢有馬六十疋悉以乞希㣲償責其意趣不<lb/>
常如是惠開還資二千餘萬悉散施道俗一無所留後<lb/>
<pb n="KR2a0024_WYG_018-7b"/>
除桂陽王休範征北長史南東海太守其年會稽太守<lb/>
蔡興宗之郡惠開自京口請假還都相逄於曲阿惠開<lb/>
先與興宗名位畧同又經情款自以負釁推屈慮興宗<lb/>
不能詣已戒勒部下蔡會稽部伍若問慎不得荅惠開<lb/>
素嚴部下莫敢違興宗見惠開舟力甚盛遣人訪訊事<lb/>
力二三百人皆低頭直去無一人荅者尋除少府加給<lb/>
事中惠開素剛至是益不得志曰大丈夫入管喉舌出<lb/>
莅方伯乃復低頭入中邪寺内所住齋前嚮種花草甚<lb/>
<pb n="KR2a0024_WYG_018-8a"/>
美惠開悉剗除别種白楊每謂人曰人生不得行胷懐<lb/>
雖壽百歳猶爲夭也發病嘔血吐物如肝肺者卒子睿<lb/>
嗣齊受禪國除惠開與諸弟並不睦惠基使至益州遂<lb/>
不相見與同産弟惠明亦致嫌隙云<lb/>
惠明其次弟也亦有時譽泰始初爲吴興太守郡界有<lb/>
卞山山下有項羽廟相承云羽多居郡聽事前後太守<lb/>
不敢上惠明謂綱紀曰孔季恭嘗為此郡未聞有災遂<lb/>
盛設筵榻接賔數日見一人長丈餘張弓挾矢向惠明<lb/>
<pb n="KR2a0024_WYG_018-8b"/>
既而不見因發背旬日而卒<lb/>
子眎素梁天監中位丹陽尹丞初拜日武帝賜錢八萬<lb/>
眎素一朝散之親友遷司徒左西屬南徐州中從事性<lb/>
靜退少嗜慾好學能清言榮利不關於中喜怒不形於<lb/>
色在人間及居職並任情通率不自矜尚天然簡素及<lb/>
在京口便有終焉之志後為中書侍郎在位少時求為<lb/>
諸暨令到縣十餘日挂衣冠於縣門而去獨居屏事非<lb/>
親戚不得至其籬門妻卽齊太尉王儉女久與别居遂<lb/>
<pb n="KR2a0024_WYG_018-9a"/>
無子卒親故迹其事行諡曰貞文先生<lb/>
惠明弟惠基幼以外戚見宋江夏王義恭歎其詳審以<lb/>
女結婚歴中書黄門郎恵基善𨽻書及奕棊齊髙帝與<lb/>
之情好相得桂陽王休範妃惠基姊也髙帝謂之曰卿<lb/>
家桂陽遂復作賊髙帝頓新亭壘以惠基為軍副惠基<lb/>
弟惠朗親為休範攻戰惠基在城内了不自疑後為長<lb/>
兼侍中袁粲劉彦節起兵之夕髙帝以彦節是惠基妹<lb/>
夫惠基時直在省遣王敬則觀其指趣見惠基安静不<lb/>
<pb n="KR2a0024_WYG_018-9b"/>
與彦節相知由是益加恩信仕齊為都官尚書掌吏部<lb/>
永明中為侍中領驍騎將軍尚書令王儉朝宗貴望惠<lb/>
基同在禮閣非公事不私覿焉遷太常加給事中自宋<lb/>
大明以來聲伎所尚多鄭衛而雅樂正聲鮮有好者惠<lb/>
基觧音律尤好魏三祖曲及相和歌每奏輒賞悅不能<lb/>
已當時能棊人琅邪王抗第一品吴郡禇思莊會稽夏<lb/>
赤松第二品赤松思速善於大行思莊戲遲巧於鬭棊<lb/>
宋文帝時羊𤣥保為會稽帝遣思莊入東與𤣥保戲因<lb/>
<pb n="KR2a0024_WYG_018-10a"/>
置局圖還於帝前覆之齊髙帝使思莊與王抗交賭自<lb/>
食時至日暮一局始竟上倦遣還省至五更方决抗睡<lb/>
於局後寢思莊逹旦不寐時或云思莊所以品第致髙<lb/>
縁其用思深久人不能及抗思莊並至給事中永明中<lb/>
敕使抗品棊竟陵王子良使惠基掌其事初思話先於<lb/>
曲阿起宅有閑曠之致惠基常謂所親曰須婚嫁畢當<lb/>
歸老舊廬立身退素朝廷稱為善士卒贈金紫光祿大<lb/>
夫<lb/>
<pb n="KR2a0024_WYG_018-10b"/>
子洽字宏稱幼敏悟年七歳誦楚辭畧上口及長好學<lb/>
博涉善屬文仕梁位南徐州中從事近畿重鎮職更數<lb/>
千人前後居者皆致巨富洽清身率職饋遺一無所受<lb/>
妻子不免飢寒累遷臨海太守為政清平不尚威猛人<lb/>
俗便之後拜司徒左長史敕撰當塗堰碑辭甚贍麗卒<lb/>
於官文集二十卷行於世<lb/>
惠基弟惠休齊永明四年為廣州刺史罷任獻奉傾資<lb/>
上敕中書舍人茹法亮曰可問蕭惠休故當不復私邪<lb/>
<pb n="KR2a0024_WYG_018-11a"/>
吾欲分受之也後封建安縣子永元元年從吴興太守<lb/>
徴爲尚書右僕射吳興郡項羽神舊酷烈人云惠休事<lb/>
神謹故得美遷于時朝士多見殺二年惠休還至平望<lb/>
帝令服藥而卒贈金紫光祿大夫惠休弟惠朗同桂陽<lb/>
賊齊高帝赦之後為西陽王征虜長史行南兗州事坐<lb/>
法免官惠朗弟惠蒨仕齊左戸尚書子介<lb/>
介字茂鏡少頴悟有器識梁大同中武陵王紀為揚州<lb/>
刺史以介為府長史在職以清白稱武帝謂何敬容曰<lb/>
<pb n="KR2a0024_WYG_018-11b"/>
蕭介甚貧可以處一郡復曰始興郡頻無良守可以介<lb/>
為之由是出為始興太守及至甚著威德徴為少府卿<lb/>
尋加散騎常侍會侍中闕選司舉王筠等四人並不稱<lb/>
㫖帝曰我門中久無此職宜用蕭介為之應對左右多<lb/>
所匡正帝甚重之遷都官尚書每軍國大事必先訪介<lb/>
帝謂朱异曰端右材也中大同二年辭疾致仕帝優詔<lb/>
不許終不肯起乃遣謁者僕射魏祥就拜光祿大夫太<lb/>
清中侯景於渦陽敗走入壽陽帝敕助防韋黯納之介<lb/>
<pb n="KR2a0024_WYG_018-12a"/>
聞而上表致諌極言不可帝省表歎息卒不能用介性<lb/>
髙簡少交游唯與族兄琛從兄眎素及洽從弟淑等文<lb/>
酒賞㑹時人以比謝氏烏衣之游初武帝總延後進二<lb/>
十餘人置酒賦詩臧盾以詩不成罰酒一斗盾飲盡顔<lb/>
色不變言笑自若介染翰便成文無加㸃帝兩美之曰<lb/>
臧盾之飲蕭介之文卽席之美也年七十三卒於家<lb/>
第三子允字叔佐少知名風神凝逺通逹有識鑒容止<lb/>
醖藉仕梁位太子洗馬侯景攻䧟臺城百僚奔散允獨<lb/>
<pb n="KR2a0024_WYG_018-12b"/>
整衣冠坐于宫坊景軍敬焉弗之逼也尋出居京口時<lb/>
冦賊縱横百姓波駭允獨不行人問其故允曰性命自<lb/>
有常分豈可逃而免乎方今百姓爭欲奮臂而論大功<lb/>
何事於一書生哉莊周所謂畏景避迹吾弗為也乃閉<lb/>
門静䖏併日而食卒免於患陳永定中侯安都為南徐<lb/>
州刺史躬造其廬以申長幼之敬宣帝即位為黄門侍<lb/>
郎晉安王為南豫州以為長史時王尚少未親人務故<lb/>
委允行府事入為光祿卿允性敦重未嘗以榮利干懐<lb/>
<pb n="KR2a0024_WYG_018-13a"/>
及晉安出鎮湘州又苦攜允允少與蔡景歴善子徴修<lb/>
父黨之敬聞允將行乃詣允曰公年德並髙國之元老<lb/>
從容坐鎮旦夕自為列曹何為方辛苦蕃外荅曰已許<lb/>
晉安豈可忘信其恬榮勢如此至德中鄱陽王出鎮會<lb/>
稽允又為長史帶會稽郡丞行經延陵季子廟設蘋藻<lb/>
之薦託異代之交為詩以叙意辭理清典後主嘗問蔡<lb/>
徴允之為人徴曰其清虛𤣥逺殆不可測至於文章可<lb/>
得而言因誦允詩以對後主嗟賞久之尋拜光祿大夫<lb/>
<pb n="KR2a0024_WYG_018-13b"/>
及隋師濟江允遷于闗右時南士至長安者例皆授官<lb/>
允與尚書僕射謝伷辭以老疾隋文帝義之並厚賜帛<lb/>
尋卒年八十四<lb/>
弟引字叔休方正有器度性聰敏博學善屬文仕梁位<lb/>
西昌侯儀同府主簿侯景之亂梁元帝為荆州刺史朝<lb/>
士多歸之引曰諸王力争禍患方始今日逃難未是擇<lb/>
君之秋吾家再世為始興郡遺愛在人政可南行以存<lb/>
家門耳乃與弟肜及宗親等百餘人南奔嶺表時始興<lb/>
<pb n="KR2a0024_WYG_018-14a"/>
人歐陽頠為衡州刺史乃徃依焉頠遷廣州病死子紇<lb/>
領其衆引疑紇異圗因事規正由是情禮漸疎及紇反<lb/>
時都下士人岑之敬公孫挺等並惶駭唯引怡然謂之<lb/>
敬等曰管幼安袁曜卿亦但安坐耳君子正身以明道<lb/>
直已以行義亦何憂乎及章昭逹平番禺引始北還拜<lb/>
尚書金部侍郎引善書為當時所重宣帝嘗披奏事指<lb/>
引署名曰此字筆趣翩翩似鳥之欲飛引謝曰此乃陛<lb/>
下假其毛羽耳帝又謂引曰我每有所忿見卿輒意解<lb/>
<pb n="KR2a0024_WYG_018-14b"/>
何也引曰此自陛下不遷怒臣何預此恩引性抗直不<lb/>
事權貴宣帝每欲遷用輒為用事者所裁及吕梁覆師<lb/>
戎儲空匱轉引為庫部侍郎掌知營造引在職一年而<lb/>
器械充足歴中書黄門吏部侍郎廣州刺史馬靖甚得<lb/>
嶺表人心而甲兵精練每年深入俚洞數有戰功朝野<lb/>
頗生異議宣帝以引悉嶺外物情且遣引觀靖審其舉<lb/>
措諷令送質及至靖卽悟㫖遣兒弟為質後主卽位為<lb/>
中庶子建康令時殿内隊主吳璡及宦者李善度蔡脱<lb/>
<pb n="KR2a0024_WYG_018-15a"/>
兒等多所請屬引一皆不許引始族子密時為黄門郎<lb/>
諫引曰李蔡之權在位皆憚亦宜少為身計引曰吾之<lb/>
立身自有本末亦安能為李蔡致屈就令不平不過免<lb/>
職耳吳璡竟作飛書李蔡證之坐免官卒於家子徳言<lb/>
最知名引弟肜位太子中庶子南康王長史<lb/>
琛字彦瑜惠開從子也祖僧珍宋廷尉卿父惠訓齊末<lb/>
為巴東相梁武帝起兵齊和帝於荆州卽位惠訓與巴<lb/>
西太守魯休烈並以郡相抗惠訓使子璝據上眀建康<lb/>
<pb n="KR2a0024_WYG_018-15b"/>
城平始歸降武帝宥之以為太中大夫卒官琛少眀悟<lb/>
有才辯數歳時從伯惠開見而竒之撫其背曰必興吾<lb/>
宗起家齊太學博士時王儉當朝琛年少未為儉所識<lb/>
負其才氣候儉宴于樂游苑乃著虎皮靴策桃枝杖直<lb/>
造儉坐儉與語大悦儉時為丹陽尹辟為主簿永明九<lb/>
年魏始通好琛再銜命北使還為通直散騎侍郎時魏<lb/>
遣李彪來使齊武帝讌之琛於御筵舉酒勸彪彪不受<lb/>
曰公庭無私禮不容受勸琛荅曰詩所謂雨我公田遂<lb/>
<pb n="KR2a0024_WYG_018-16a"/>
及我私坐者皆悦服彪乃受琛酒累遷尚書左丞時齊<lb/>
明帝用法嚴峻尚書郎坐杖罰者皆卽科行琛乃密啓<lb/>
曰郎有杖起自後漢爾時郎官位卑親主文案與令史<lb/>
不異故郎三十五人令史二十人是以古人多耻為此<lb/>
職自魏晉以來郎官稍重今方參用髙華吏部又近於<lb/>
通貴不應官高昔品而罰遵曩科所以從來彈舉雖在<lb/>
空文而許以推遷或逄赦恩或入春令便得息停宋元<lb/>
嘉大明中經有被罰者别由犯忤主心非關常凖自泰<lb/>
<pb n="KR2a0024_WYG_018-16b"/>
始建元以來未經施行事廢已久人情未習自奉敕之<lb/>
後已行倉部郎江重欣杖督五十皆無不人懷慙懼兼<lb/>
有子弟成長彌復難為儀適其應行罰可特賜輸贖使<lb/>
與令史有異以彰優緩之澤帝納之自是應受罰者依<lb/>
舊不行東昏初嗣立時議無廟見文琛議據周頌烈文<lb/>
閔予皆為卽位朝廟之典於是從之梁武在西邸與琛<lb/>
有舊梁臺建以為御史中丞天監九年累遷平西長史<lb/>
江夏太守始琛為宣城大守有北僧南度唯齎一瓠蘆<lb/>
<pb n="KR2a0024_WYG_018-17a"/>
中有漢書序傳僧云三輔舊書相傳以為班固眞本琛<lb/>
固求得之其書多有異今者而紙墨亦古文字多如龍<lb/>
舉之例非𨽻非篆琛甚祕之及是以書餉鄱陽王範獻<lb/>
于東宮後為吳興太守郡有項羽廟土人名為憤王甚<lb/>
有靈驗遂於郡廰事安牀幕為神坐公私請禱前後二<lb/>
千石皆於廰拜祠以軛下牛充祭而避居他室琛至著<lb/>
履登廰事聞室中有叱聲琛厲色曰生不能與漢祖爭<lb/>
中原死據此廳事何也因遷之於廟又禁殺牛解祀以<lb/>
<pb n="KR2a0024_WYG_018-17b"/>
脯代肉琛頻莅大郡不事産業有闕則取不以為嫌歴<lb/>
左戸度支二尚書侍中帝每朝讌接琛以舊恩嘗犯武<lb/>
帝偏諱帝斂容琛從容曰名不偏諱陛下不應諱順上<lb/>
曰各有家風琛曰其如禮何又經預御筵醉伏上以棗<lb/>
投琛琛乃取栗擲上正中靣御史中丞在坐帝動色曰<lb/>
此中有人不得如此豈有說邪琛卽荅曰陛下投臣以<lb/>
赤心臣敢不報以戰栗上笑悦上每呼琛為宗老琛亦<lb/>
奉陳昔恩以早簉中陽夙忝同閈雖迷興運猶荷洪慈<lb/>
<pb n="KR2a0024_WYG_018-18a"/>
上荅曰雖云早契闊乃自非同志勿談興運初且道狂<lb/>
奴異琛常言少壯三好音律書酒年長以來二事都廢<lb/>
唯書籍不衰而琛性通脱常自解竈事畢餘餕必陶然<lb/>
致醉位特進金紫光祿大夫卒遺令諸子與妻同墳異<lb/>
藏祭以蔬菜𦵏止車十乘事存率素乘輿臨哭甚哀謚<lb/>
曰平子琛所撰漢書文府齊梁拾遺幷諸文集數十萬<lb/>
言子逰位少府卿逰子密字士㡬幼聰敏博學有文詞<lb/>
位黄門郎太子中庶子散騎常侍<lb/>
<pb n="KR2a0024_WYG_018-18b"/>
臧燾字徳仁東莞莒人宋武敬皇后兄也少好學善三<lb/>
禮貧約自立操行為鄉里所稱晉太元中衛将軍謝安<lb/>
始立國學徐兗二州刺史謝𤣥舉燾為助教晉孝武帝<lb/>
追崇庶祖母宣太后議者或謂宜配食中宗燾議曰陽<lb/>
秋之義母以子貴故仲子成風咸稱夫人經言考仲子<lb/>
宫若配食惠廟則宫無緣别築前漢孝文孝昭太后並<lb/>
繫子為號祭於寢園不配於髙祖孝武之廟後漢和帝<lb/>
之母曰恭懷皇后安帝祖母曰敬隱皇后順帝之母曰<lb/>
<pb n="KR2a0024_WYG_018-19a"/>
恭愍皇后雖不繫子為號亦祭於陵寢不配章安二帝<lb/>
此則二漢雖有太后皇后之異至於並不配食義同陽<lb/>
秋唯光武追廢吕后故以薄后配髙廟又衛后旣廢霍<lb/>
光追尊李夫人爲皇后配武帝廟此非母以子貴之例<lb/>
直以髙武二廟無配故耳又漢世立寢於陵自是晉制<lb/>
所異謂宜遠凖陽秋考宫之義近慕二漢不配之典尊<lb/>
號既正則罔極之情申别建寢廟則嚴禰之義顯繫子<lb/>
為稱兼明母貴之所由一舉而允三義固哲王之髙致<lb/>
<pb n="KR2a0024_WYG_018-19b"/>
也議者從之頃之去官以父母老家貧與弟熹俱棄人<lb/>
事躬耕自業約已養親者十餘年父母喪亡居喪六年<lb/>
以毁瘠著稱宋武帝義旗建參右将軍何無忌軍事隨<lb/>
府轉鎮南參軍武帝鎮京口參帝中軍軍事入補尚書<lb/>
度支郎改掌祠部襲封髙陵亭侯時太廟鴟尾災燾謂<lb/>
著作郎徐廣曰昔孔子在齊聞魯廟災曰必桓僖也今<lb/>
征西京兆四府君宜在毁落而猶列廟饗此其徴乎乃<lb/>
上議曰臣聞國之大事在祀與戎将營宫室宗廟為首<lb/>
<pb n="KR2a0024_WYG_018-20a"/>
古先哲王莫不致肅恭之誠心盡崇嚴乎祖考然後能<lb/>
流淳化於四海通幽感於神明固宜詳廢興於古典修<lb/>
情禮以求中者也禮天子七廟三昭三穆與太祖而七<lb/>
自考廟以至祖考五廟皆月祭之遠廟為祧有二祧享<lb/>
嘗乃止去祧為壇去壇為墠有禱然後祭之此宗廟之<lb/>
次親疏之序也鄭𤣥以為祧者文王武王之廟王肅以<lb/>
為五世六世之祖尋去祧之言則祧非文武之廟矣文<lb/>
武周之祖宗何云去祧為壇乎明遠廟為祧者無服之<lb/>
<pb n="KR2a0024_WYG_018-20b"/>
祖也又遠廟則有享甞之降去祧則有壇墠之殊明世<lb/>
遠者其義彌疏也若祧是文武之廟宜同月祭於太祖<lb/>
雖推后稷以配天由功徳之所始非尊崇之義每有差<lb/>
降也又禮有以多為貴者故傳稱徳厚者流光徳薄者<lb/>
流卑又言自上以下降殺以兩禮也此則尊卑等級之<lb/>
典上下殊異之文而云天子諸侯俱祭五廟何哉又王<lb/>
祭嫡殤下及來孫而上祀之禮不過髙祖推隆恩於下<lb/>
流替誠敬於尊廟亦非聖人制禮之意也是以泰始建<lb/>
<pb n="KR2a0024_WYG_018-21a"/>
廟從王氏議以禮父為士子為天子諸侯祭以天子諸<lb/>
侯其尸服以士服故上及征西以備六世之數宣皇雖<lb/>
為太祖尚在子孫之位至於殷祭之日未申東向之禮<lb/>
所謂子雖齊聖不先父食者矣今京兆以上旣遷太祖<lb/>
始得居正議者以昭穆未足欲屈太祖於卑坐臣以為<lb/>
非禮典之㫖也所謂與太祖而七自是昭穆旣足太廟<lb/>
在六世之外非為湏滿七廟乃得居太祖也議者又以<lb/>
四府君神主宜永同於殷祫臣又以為不然傳所謂毁<lb/>
<pb n="KR2a0024_WYG_018-21b"/>
廟之主陳乎太祖謂太祖以下先君之主也故白虎通<lb/>
云禘祫祭遷廟者以其繼君之體持其綂而不絶也豈<lb/>
如四府君在太祖之前非繼綂之主無靈命之瑞非王<lb/>
業之基昔以世近而及今則情禮已逺而當長饗殷祫<lb/>
永虛太祖之位求之禮籍未見其可昔永和之初大議<lb/>
斯禮于時虞喜范宣並以洪儒碩學咸謂四府君神主<lb/>
無縁永存於百世或欲瘞之兩階或欲藏之石室或欲<lb/>
為之改築雖所執小異而大歸是同若宣皇既居群廟<lb/>
<pb n="KR2a0024_WYG_018-22a"/>
之上而四主禘祫不已則大晉殷祭長無太祖之位矣<lb/>
夫理貴有中不必過厚禮與世遷豈可順而不斷故臣<lb/>
子之情雖篤而靈厲之諡彌彰追遠之懷雖切而遷毁<lb/>
之禮為用豈不有心於加厚顧禮制不可踰耳石室則<lb/>
藏於廟北改築則未知所䖏虞主所以依神神移則有<lb/>
瘞埋之禮四主若饗祀宜廢亦神之所不依也凖傍事<lb/>
例宜同虞主之瘞埋然經典難詳羣言錯繆非臣淺識<lb/>
所能折中時學者多從燾議竟未施行宋武帝受命拜<lb/>
<pb n="KR2a0024_WYG_018-22b"/>
太常雖外戚貴顯而彌自沖約茅屋蔬食不改其舊所<lb/>
得奉祿與親戚共之永初三年致事拜光祿大夫加金<lb/>
章紫綬卒少帝贈左光祿大夫長子邃宜都太守邃子<lb/>
凝之學渉有當世才與司空徐湛之為異常交年少時<lb/>
與傅僧祐俱以通家子始為文帝所引見時上與何尚<lb/>
之論鑄錢事凝之便干其語次上因回與語僧祐引凝<lb/>
之衣令止凝之大言曰明主難再遇便應政盡所懷上<lb/>
與徃復十餘反凝之辭韻詮序上甚賞焉後為尚書左<lb/>
<pb n="KR2a0024_WYG_018-23a"/>
丞以徐湛之黨為元凶所殺凝之子寅字士若事在沈<lb/>
攸之傅寅弟稜後軍參軍稜子嚴<lb/>
嚴字彦威幼有孝性居父憂以毁聞孤貧勤學行止書<lb/>
卷不離手從叔未甄為江夏郡攜嚴之官於途作屯游<lb/>
賦又作七筭辭並典麗性孤介未嘗造請梁㒒射徐勉<lb/>
欲識之嚴終不詣累遷湘東王宣惠輕車府參軍兼記<lb/>
室嚴於學多所諳記尤精漢書諷誦畧皆上口王嘗自<lb/>
執四部書目試之嚴自甲至丁卷中各對一事并作者<lb/>
<pb n="KR2a0024_WYG_018-23b"/>
姓名遂無遺失王遷荆州隨府轉西中郎安西錄事參<lb/>
軍歴義陽武寧郡守郡界蠻左前郡守常選武人以兵<lb/>
鎮之嚴獨以數門生單車入境郡蠻悦服後卒於鎮南<lb/>
諮議參軍文集十卷<lb/>
嚴族叔未甄燾曾孫也父潭左尸尚書未甄有才幹少<lb/>
為外兄汝南周顒所知仕梁為太尉長史丁所生母憂<lb/>
三年廬于墓側歴廷尉卿江夏太守卒子盾<lb/>
盾字宣卿幼從徴士琅邪諸葛璩受五經璩學徒常有<lb/>
<pb n="KR2a0024_WYG_018-24a"/>
數十百人盾䖏其間無所狎比璩曰此生王佐才也為<lb/>
尚書中兵郎羙風姿善容止每趣奏梁武帝甚悦焉入<lb/>
兼中書通事舍人盾有孝性嘗隨父宿直廷尉府母劉<lb/>
氏在宅夜暴亡盾左手中指忽痛不得寢及旦宅信果<lb/>
報凶問其感通如此服未終父卒居喪五年不出廬戸<lb/>
形骸枯悴家人不識武帝累敕抑譬後累遷御史中丞<lb/>
性公强甚稱職中大通五年帝幸同泰寺開講設四部<lb/>
大會衆數萬人南越所獻馴象忽於衆中狂逸衆皆駭<lb/>
<pb n="KR2a0024_WYG_018-24b"/>
散唯盾與散騎侍郎斐之禮嶷然自若帝甚嘉焉大同<lb/>
二年為中領軍領軍管天下兵要監局事多盾為人敏<lb/>
贍有風力長於撥繁職事甚理先是吳平侯蕭景居此<lb/>
職著聲至是盾復繼之後卒於領軍將軍諡曰忠<lb/>
盾弟厥字獻卿亦以幹局稱為晉安太守郡居山海常<lb/>
結聚逋逃前二千石討捕不能止厥下車宣化凶黨皆<lb/>
襁負而出自是居人復業然政嚴百姓謂之臧彪前後<lb/>
再兼中書通事舍人卒於兼司農卿厥前後居職所掌<lb/>
<pb n="KR2a0024_WYG_018-25a"/>
之局大事及蘭臺廷尉所不能决者悉以付厥辯斷精<lb/>
明咸得其理卒後有撾登聞鼓訴求付清直舍人帝曰<lb/>
臧厥既亡此事便無所付其見知如此子操尚書三公<lb/>
郎<lb/>
熹字義和燾之弟也與燾並好經學隆安初兵𧺫熹乃<lb/>
習騎射志立功名嘗與溧陽令阮崇獵遇猛獸突圍獵<lb/>
徒並散熹射之應弦而倒從宋武入京城進至建鄴桓<lb/>
𤣥走武帝便使熹入宫收圖書器物封府庫有金飾樂<lb/>
<pb n="KR2a0024_WYG_018-25b"/>
器武帝問熹卿欲此乎熹正色曰主上幽逼播越非所<lb/>
将軍首建大義劬勞王室雖復不肖實無情於樂帝笑<lb/>
曰聊以戲耳以建義功封始興縣五等侯參武帝車騎<lb/>
中軍軍事武帝将征廣固議者多不同熹贊成其行武<lb/>
帝遣朱齡石綂大衆伐蜀命熹竒兵出中水領建平巴<lb/>
東二郡太守蜀主譙縱遣大将譙撫之屯牛脾又遣譙<lb/>
小茍重兵塞打鼻熹至牛脾撫之敗走追斬之成都平<lb/>
熹遇疾卒於蜀追贈光祿勲<lb/>
<pb n="KR2a0024_WYG_018-26a"/>
子質字含文少好鷹犬善蒱博意錢之戲長六尺七寸<lb/>
出靣露口頽頂拳髪初為世子中軍參軍嘗詣䕶軍趙<lb/>
倫之倫之名位已重不相接質憤然起曰大丈夫各以<lb/>
老嫗作門户何至以此中相輕倫之慙謝質拂衣而去<lb/>
後為江夏王義恭撫軍參軍以輕薄無檢為文帝所嫌<lb/>
徙給事中會稽長公主每為之言乃出為建平太守甚<lb/>
得蠻楚心歴竟陵内史巴東建平三郡太守吏人便之<lb/>
質年始出三十屢居名郡渉獵文史尺牘便敏有氣幹<lb/>
<pb n="KR2a0024_WYG_018-26b"/>
好言兵文帝謂可大任以為徐兗二州刺史加都督在<lb/>
鎮奢凌爵命無章為有司所糺遇赦與范曄徐湛之等<lb/>
厚善曄謀反量質必與之同㑹事發復為義興太守二<lb/>
十七年遷南譙王義宣司空司馬南平内史未之職㑹<lb/>
魏太武帝圍汝南城主陳憲固守告急文帝遣質輕往<lb/>
壽陽與安蠻司馬劉康祖等救憲後太武率大衆數十<lb/>
萬刼彭城以質為輔國将軍北救始至盱眙太武已過<lb/>
淮二十八年正月太武自廣陵北返悉力攻盱眙就質<lb/>
<pb n="KR2a0024_WYG_018-27a"/>
求酒質封溲便與之太武怒甚築長圍一夜便合質報<lb/>
太武書云爾不聞童謡言邪虜馬飲江水狒狸死卯年<lb/>
冥期使然非復人事寡人受命相㓕期之白登師行未<lb/>
遠爾自送死豈容復令爾饗有桑乾哉假令寡人不能<lb/>
殺爾爾由我而死爾若有幸得為亂兵所殺爾若不幸<lb/>
則生相鎖縛載以一驢直送都市爾識智及衆豈能勝<lb/>
苻堅邪頃年展爾陸梁者是爾未飲江太歲未卯故耳<lb/>
時魏地童謡曰軺車北來如穿雉不意虜馬飲江水虜<lb/>
<pb n="KR2a0024_WYG_018-27b"/>
主北歸石濟死虜欲渡江天不徙故荅書引之太武大<lb/>
怒乃作鐵牀於上施鐵鑱破城得質當坐之此上質又<lb/>
與魏軍書冩臺格購斬太武封萬户侯賜布絹各萬疋<lb/>
魏以鉤車鉤垣樓城内繋絙數百人呌呼引之車不能<lb/>
退質夜以木桶盛人縣出城外截鉤獲之眀日又以衝<lb/>
車攻城土堅宻每頽落下不過數斗魏軍乃肉薄登城<lb/>
墜而復升莫有退者殺傷萬計死者與城平如此三旬<lb/>
死者過半太武乃觧圍而歸上嘉質功以為寧蠻校尉<lb/>
<pb n="KR2a0024_WYG_018-28a"/>
雍州刺史監四州諸軍事明年文帝又北侵使質率見<lb/>
力向潼闗質頓兵不肯時發又顧戀嬖妾棄軍營壘单<lb/>
馬還城散用臺庫見錢六七百萬為有司所紏上不問<lb/>
元凶弑立以質為丹陽尹質家遣門生師顗報質具言<lb/>
文帝崩問質使告司空義宣及孝武帝而自率衆五千<lb/>
馳下討逆自陽口進江陵見義宣時質諸子在都聞質<lb/>
舉義並逃亡義宣始得質報即日舉兵馳信報孝武板<lb/>
進質號征北将軍孝武即位加質車騎将軍開府儀同<lb/>
<pb n="KR2a0024_WYG_018-28b"/>
三司都督江州諸軍事使質自白下歩上薛安都程天<lb/>
祚等亦自南掖門入與質同會太極殿庭生禽元凶仍<lb/>
使質留守朝堂封始興郡公之鎮舫千餘乗部伍前後<lb/>
百餘里六平乘並施龍子幡時孝武自攬威權而質以<lb/>
少主遇之刑政慶賞不復諮禀朝廷自謂人才足為一<lb/>
世英傑始聞國祸便有異圖以義宣凢闇易制欲外相<lb/>
推奉以成其志及至江陵便致拜稱名質於義宣雖為<lb/>
兄弟而年近大十歳義宣驚曰君何意拜弟質曰事中<lb/>
<pb n="KR2a0024_WYG_018-29a"/>
宜然時義宣已推崇孝武故其計不行毎慮事泄及至<lb/>
新亭又拜江夏王義恭義恭愕然問質所以質曰天下<lb/>
屯危禮異常日前在荆州亦拜司空會義宣有憾於孝<lb/>
武質因此宻信説誘陳朝廷得失又謂震主之威不可<lb/>
持久質女為義宣子採妻謂質無復異同納其説且義<lb/>
宣腹心將佐蔡超竺超人等咸有富貴情願又勸義宣<lb/>
義宣時未受丞相質子敦為黄門侍郎奉詔敦勸道經<lb/>
尋陽質令敦具更譬説義宣義宣意乃定馳報豫州刺<lb/>
<pb n="KR2a0024_WYG_018-29b"/>
史魯爽期孝建元年秋同舉爽失㫖即起兵遣人至都<lb/>
報弟瑜席卷奔叛瑜弟𢎞為質府佐孝武馳使報質誅<lb/>
𢎞於是執臺使狼狽舉兵馳報義宣孝武遣撫軍将軍<lb/>
栁元景綂豫州刺史王𤣥謨等屯梁山洲兩岸築偃月<lb/>
壘水陸待之元景檄書宣告而義宣亦相次係至江夏<lb/>
王義恭書曰昔桓𤣥借兵於仲堪有似今日義宣由此<lb/>
與質相疑質進計曰今以萬人取南州則梁山中絶萬<lb/>
人綴𤣥謨必不敢輕動質浮舟外江直向石頭此上畧<lb/>
<pb n="KR2a0024_WYG_018-30a"/>
也義宣將從之義宣客顔樂之説義宣曰質若復拔東<lb/>
城則大功盡歸之矣宜遣麾下自行義宣遣腹心劉諶<lb/>
之就質陳軍城南𤣥謨留羸弱守城悉精兵出戰薛安<lb/>
都騎軍前出垣䕶之督諸將繼之乃大潰質求義宣欲<lb/>
計事宻已走矣質不知所為亦走至尋陽焚府舍載妓<lb/>
妾入南湖摘蓮噉之追兵至以荷覆頭沉於水出鼻軍<lb/>
士鄭俱兒望見射之中心兵刃亂至腹胃纒縈水草隊<lb/>
主裘應斬質傳首建鄴錄尚書江夏王義恭等奏依漢<lb/>
<pb n="KR2a0024_WYG_018-30b"/>
王莾事漆其頭藏於武庫詔可<lb/>
論曰趙倫之蕭思話俱以外戚之親並接風雲之會言<lb/>
親則在趙為宻論望則於蕭為重古人云人能𢎞道蓋<lb/>
此之謂乎惠開親禮雖篤弟隙尤著方寸之内孝友異<lb/>
情嶮於山川有驗於此臧氏文義之美傳于累代含文<lb/>
以致誅滅好亂之所致乎<lb/>
　<lb/>
　南史卷十八<lb/>
<pb n="KR2a0024_WYG_018-31a"/>
　南史卷十八考證<lb/>
蕭恵開傳今以蕭恵開為憲司冀當稱職但一徃眼額<lb/>
　已自殊有所震○眼宋書作服<lb/>
蕭恵明傳郡界有卞山山下有項羽廟○本卷中凡三<lb/>
　見項羽事此其一也顧炎武謂恵明因發背旬日而<lb/>
　卒與齊書李安民為吴興太守不祀神以牛而牛死<lb/>
　安民尋卒畧相類<lb/>
蕭恵基弟恵休傳吴興郡項羽神舊酷烈○又一項羽<lb/>
<pb n="KR2a0024_WYG_018-31b"/>
　神事顧炎武謂下文云恵休事神謹故得美遷畧與<lb/>
　本書蕭猷為吴興郡守所禱必從相類<lb/>
蕭琛傳負其才氣侯儉宴于樂游○樂游下梁書有苑<lb/>
　字<lb/>
後為吴興太守郡有項羽廟○又一項羽神事頋炎武<lb/>
　謂下文遷之于廟禁祀以牛畧與宋書孔季恭居聴<lb/>
　事竟無害相類<lb/>
臧燾傳武帝鎮京口叅帝軍中軍事○參帝監本誤參<lb/>
<pb n="KR2a0024_WYG_018-32a"/>
　軍今从閣本<lb/>
臧盾傳美風姿善容止毎趣奏梁武帝甚悦焉○趣一<lb/>
　本作趨<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_018-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷十八考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷七十三</head> <lb/>
    <p>
<pb n="KR2a0024_WYG_073-1a"/>
欽定四庫全書<lb/>
　南史卷七十三<lb/>
　　唐　　　李　　　延　　　夀　　　撰<lb/>
　列傳第六十三<lb/>
　　孝義上<lb/>
　　　龔頴　　　　劉瑜<hi>董陽</hi>　　賈恩<lb/>
　　　郭世通<hi>子原平</hi>嚴世期　　　呉逵<lb/>
　　　潘綜<hi>陳遺秦綿</hi>　　張進之<hi>俞僉張楚</hi>　丘傑<lb/>
<pb n="KR2a0024_WYG_073-1b"/>
　　　師覺授　　　王彭　　　　蒋恭<lb/>
　　　徐耕<hi>嚴成盖王道</hi>　孫法宗　　　范叔孫<hi>呉國夫</hi>
　　　卜天與<hi>張𢎞之等生天與弟天</hi>　　　　許昭先<lb/>
　　　余齊人　　　孫棘<hi>妻許慶徐元妻許錢延</hi>
　　　何子平　　　崔懷順　　　王虚之<hi>顧昌衍江柔之</hi>
　　　　　　<hi>江軻</hi>　呉慶之　　　蕭叡明<hi>鮮于文宗</hi>
　　　　　　<hi>文宗姉文英</hi>蕭矯妻羊<hi>羊緝之女佩任呉康之妻趙</hi>
　　　　　　<hi>蒋雋之妻黄女㑹稽陳氏三</hi>　<hi>呉翼之母丁王氏女永興概中里</hi>
<pb n="KR2a0024_WYG_073-2a"/>
　　　　　　<hi>諸暨屠氏女妻禇呉興乗公濟妻姚呉郡范法恂</hi>
　　　公孫僧逺　　呉欣之　　　韓係伯<hi>聞人夐</hi>
　　　丘冠先　　　孫淡　　　　華寳<hi>薛天生劉懷𦙍</hi>
　　　解叔謙<hi>宗元卿魯康祚</hi>　<hi>庾震㝢/謝昌</hi>　<hi>朱文濟/</hi>　<hi>匡昕</hi>
　　　韓靈敏　　　劉渢<hi>弟溓夜栁叔</hi>　封延伯<hi>陳𤣥子邵榮興</hi>
　　　　　　<hi>文獻叔范道根</hi>　<hi>徐生之/譚𢎞寳</hi>　<hi>范安祖/何𢎞</hi>　<hi>李聖伯陽黒頭</hi>
　　　　　　<hi>王續祖郝道福</hi>呉達之<hi>蔡曇智何伯璵</hi>王文殊<lb/>
　　　樂頤之<hi>弟預之沈昇</hi>江泌　　　　庾道愍<hi>族孫沙彌</hi>
<pb n="KR2a0024_WYG_073-2b"/>
　　　　　　<hi>沙彌子持</hi>
易曰立人之道曰仁與義夫仁義者合君親之至理實<lb/>
忠孝之所資雖義發因心情非外感然企及之㫖聖哲<lb/>
遺言至於風離化薄禮違道喪忠不樹國孝亦愆家而<lb/>
一代之甿權利相引仕以勢招榮非行立乏嘷翔之感<lb/>
棄捨生之分霜露未改大痛已忘於心名節不變戎車<lb/>
遽為其首斯並軌訓之理未𢎞汲引之塗多闕若夫情<lb/>
發於天行成乎己捐軀捨命濟主安親雖乗理闇至匪<lb/>
<pb n="KR2a0024_WYG_073-3a"/>
由勸賞而宰世之人曽㣲誘激乃至事隐閭閻無聞視<lb/>
聼考于載籍何代無之故宜被之圖篆用存旌勸今搜<lb/>
綴湮落以偹闕文云爾<lb/>
龔頴遂寜人也少好學益州刺史毛璩辟為勸學從事<lb/>
璩為譙縱所殺故佐吏並逃亡頴號哭奔赴殯送以禮<lb/>
縱後設宴延頴不獲已而至樂奏頴流涕起曰北靣事<lb/>
人亡不能死何忍舉觴聞樂蹈跡逆亂乎縱大將譙道<lb/>
福引出將斬之道福母即頴姑也跣出救之得免及縱<lb/>
<pb n="KR2a0024_WYG_073-3b"/>
僣號偹禮徴又不至乃脅以兵刃執志終無囬改至于<lb/>
蜀平遂不屈節其後刺史至輙加辟引歴府參軍州别<lb/>
駕從事史宋文帝元嘉二十四年刺史陸徽表頴節義<lb/>
遂不被朝命終於家<lb/>
劉瑜歴陽人也七嵗喪父事母至孝年五十二又喪母<lb/>
三年不進鹽酪號泣晝夜不絶聲勤身力以營𦵏事服<lb/>
除二十餘年布衣蔬食言輙流涕常居墓側未嘗蹔違<lb/>
宋文帝元嘉初卒又元嘉七年南豫州舉所統西陽縣<lb/>
<pb n="KR2a0024_WYG_073-4a"/>
人董陽三世同居外無異門内無異煙詔榜門曰篤行<lb/>
董氏之閭蠲一門租布<lb/>
賈恩㑹稽諸暨人也少有志行元嘉三年母亡居喪過<lb/>
禮未𦵏為隣火所逼恩及妻栢氏號哭奔救隣近赴助<lb/>
棺櫬得免恩及栢俱燒死有司奏改其里為孝義里蠲<lb/>
租布三世追贈恩天水郡顯親左尉<lb/>
郭世通㑹稽永興人也年十四喪父居䘮殆不勝哀家<lb/>
貧傭力以飬繼母婦生一男夫妻恐廢侍飬乃垂泣瘞<lb/>
<pb n="KR2a0024_WYG_073-4b"/>
之母亡負土成墳親戚或共賻助㣲有所受𦵏畢傭賃<lb/>
還先直服除後思慕終身如䘮者未嘗釋衣幍仁孝之<lb/>
風行於鄉黨隣村小大莫有呼其名者嘗與人共於山<lb/>
隂市貨物誤得一千錢當時不覺分背方悟追還本主<lb/>
錢主驚歎以半直與之世通委之而去元嘉四年大使<lb/>
廵行天下散騎常侍袁愉表其淳行文帝嘉之敕榜表<lb/>
門閭蠲其租調改所居獨楓里為孝行焉太守孟顗察<lb/>
孝㢘不就<lb/>
<pb n="KR2a0024_WYG_073-5a"/>
子原平字長恭又禀至行飬親必以己力傭賃以給供<lb/>
飬性甚巧毎為人作正取散夫價主人設食原平自以<lb/>
家貧父母不辦有肴味唯餐鹽飯而已若家或無食則<lb/>
虚中竟日義不獨飽湏日暮作畢受直歸家於里糴買<lb/>
然後舉爨父篤疾彌年原平衣不解带口不嘗鹽菜者<lb/>
跨積寒暑又未嘗睡臥父亡哭踊慟絶数日方蘇以為<lb/>
奉終之義情禮自畢塋壙凶功不欲假人本雖巧而不<lb/>
解作墓乃訪邑中有營墓者助人運力經時展勤乆乃<lb/>
<pb n="KR2a0024_WYG_073-5b"/>
閑練又自賣十夫以供衆費窀穸之事儉而當禮性無<lb/>
術學因心自然𦵏畢詣所買主執役無懈與諸奴分務<lb/>
譲逸取勞主人不忍使每遣之原平服勤未嘗暫替傭<lb/>
賃飬母有餘聚以自贖既學構冢尤善其事每至吉嵗<lb/>
求者盈門原平所起必自貧始既取賤價又以夫力助<lb/>
之及父䘮終自起兩間小屋以為祠堂毎至節嵗常於<lb/>
此数日中哀思絶飲粥父服除後不復食肉髙陽許瑶<lb/>
之罷建安郡丞還家以綿一斤遺之不受瑶之乃自徃<lb/>
<pb n="KR2a0024_WYG_073-6a"/>
曰今嵗過寒而建安綿好以此奉尊上下耳原平乃拜<lb/>
而受之及母終毁瘠彌甚僅乃免䘮墓前有数十畆田<lb/>
不屬原平毎至農月耕者恒裸袒原平不欲使人慢其<lb/>
墳墓乃貿家資貴買此田三農之月輙束帶垂泣躬自<lb/>
耕墾每出賣物裁求半價邑人皆共識悉輙加本價與<lb/>
之彼此相譲要使㣲賤然後取直宅上種竹夜有盗其<lb/>
筍者原平遇見之盗者奔走墜溝原平乃於所植竹處<lb/>
溝上立小橋令通又採筍置籬外隣里慙愧無復取者<lb/>
<pb n="KR2a0024_WYG_073-6b"/>
宋文帝崩原平號慟日食麥䬳一枚如此五日人曰誰<lb/>
非王臣何獨如此原平泣而答曰吾家見異先朝䝉襃<lb/>
贊之賞不能報恩私心感動耳又以種𤓰為業大明七<lb/>
年大旱𤓰瀆不復通船縣令劉僧秀愍其窮老下瀆水<lb/>
與之原平曰普天大旱百姓俱困豈可減溉田之水以<lb/>
通運𤓰之船乃歩從他道徃錢塘貨賣每行来見人牽<lb/>
埭未過輙迅檝助之已自引船不假旁人若自船已度<lb/>
後人未及常停住湏待以此為常嘗於縣南郭鳯埭助<lb/>
<pb n="KR2a0024_WYG_073-7a"/>
人引船遇有鬬者為吏所録鬬者逃散唯原平獨住吏<lb/>
執以送縣縣令新到未相諳悉將加嚴罰原平解衣就<lb/>
罪義無一言左右大小咸稽顙請救然後得免由来不<lb/>
謁官長自此乃始修敬太守蔡興宗臨郡深加貴異以<lb/>
私米饋原平及山隂朱百年妻各百斛原平誓死不受<lb/>
百年妻亦固辭㑹稽郡貴重望計及望孝盛族出身不<lb/>
減祕著明帝泰始七年興宗欲舉山隂孔仲智子為望<lb/>
計原平次息為望孝仲智㑹土髙門原平一邦至行欲<lb/>
<pb n="KR2a0024_WYG_073-7b"/>
以相敵㑹明帝别敕用人故二選並寝興宗徴還都表<lb/>
其殊行舉為太學博士㑹興宗薨事不行卒於家三子<lb/>
一弟並有門行<lb/>
嚴世期㑹稽山隂人也性好施同里張邁等三人妻各<lb/>
産子歳饑欲棄而不舉世期分食解衣以贍其乏三子<lb/>
並得成長同縣俞陽妻荘年九十荘女闌七十並老病<lb/>
無所依世期飴之二十年死並殯𦵏宗親嚴𢎞鄉人潘<lb/>
伯等十五人荒年並餓死露骸不収世期買棺殯埋存<lb/>
<pb n="KR2a0024_WYG_073-8a"/>
育孩㓜宋元嘉四年有司奏榜門曰義行嚴氏之門復<lb/>
其身徭役蠲租税十年<lb/>
呉逵呉興烏程人也經荒饑饉係以疾疫父母兄嫂及<lb/>
群從小功之親男女死者十三人逵時病困隣里以葦<lb/>
席裹之埋于村側既而親屬皆盡唯逵夫妻獲全家徒<lb/>
四壁立冬無被袴晝則傭賃夜則伐木燒塼妻亦同逵<lb/>
此誠無有懈倦逵夜行遇猛獸猛獸輙下道避之朞年<lb/>
中成七墓𦵏十三棺隣里嘉之𦵏日悉出赴助送終之<lb/>
<pb n="KR2a0024_WYG_073-8b"/>
事亦儉而周禮逵時逆取隣人夫直葬畢衆悉以放之<lb/>
逵一無所受皆傭力報答焉太守張崇之三加禮命太<lb/>
守王韶之擢補功曹史逵以門寒固辭不就舉為孝㢘<lb/>
潘綜呉興烏程人也孫恩之亂祅黨攻破村邑綜與父<lb/>
驃共走避賊驃年老行遲賊轉逼驃驃語綜我不能去<lb/>
汝走可脱幸勿俱死驃困乏坐地綜迎賊叩頭曰父年<lb/>
老乞賜生命賊至驃亦請賊曰兒年少自能走今為老<lb/>
子不去老子不惜死乞活此兒賊因斫驃綜抱父於腹<lb/>
<pb n="KR2a0024_WYG_073-9a"/>
下賊斫綜頭面凡四創綜當時悶絶有一賊從傍来相<lb/>
謂曰卿欲舉大事此兒以死救父云何可殺殺孝子不<lb/>
祥賊乃止父子並得免鄉人祕書監丘系祖廷尉沈赤<lb/>
黔以綜異行薦補左戸令史除遂昌長嵗滿還家太守<lb/>
王韶之臨郡發教列上州䑓陳其行跡及將行設祖道<lb/>
贈以四言詩元嘉四年有司奏改其里為純孝里蠲租<lb/>
布三世又宋初呉郡人陳遺少為郡吏母好食鍋底飯<lb/>
遺在役恒带一囊每煑食輙録其焦以貽母後孫恩亂<lb/>
<pb n="KR2a0024_WYG_073-9b"/>
聚得数升恒带自随及敗逃竄多有餓死遺以此得活<lb/>
母晝夜泣涕目為失明耳無所聞遺還入戸再拜號咽<lb/>
母豁然即明後又有河南孝㢘秦綿遭母喪送𦵏不忍<lb/>
復還鄉人為作茅菴仍止其中若遇有米則食粥無米<lb/>
食菜而已哀號之聲行者為之澘淚服訖猶不還家遇<lb/>
疾不療卒臨亡告人曰若死者無知固不宜獨存有知<lb/>
則大獲吾志<lb/>
張進之永嘉安固人也為郡大族少有志行歴五官主<lb/>
<pb n="KR2a0024_WYG_073-10a"/>
簿永寕安固二縣領校尉家世富足經荒年散財救贍<lb/>
鄉里遂以貧罄全濟者甚多太守王味之有罪當見収<lb/>
逃避進之家供奉經時盡其誠力味之嘗避地墮水沉<lb/>
没進之投水拯救相與沉淪乆而得免時劫掠充斥每<lb/>
入村抄暴至進之門輙相約勒不得侵犯其信義所感<lb/>
如此元嘉初詔在所蠲其徭役又孫恩之亂永嘉太守<lb/>
司馬逸之被害妻子並死兵㓂之際莫敢収藏郡吏俞<lb/>
僉以家財冒難棺歛逸之等六䘮送至都𦵏畢乃歸鄉<lb/>
<pb n="KR2a0024_WYG_073-10b"/>
里元嘉中老病卒時又益州梓潼人張楚母疾命在屬<lb/>
纊楚祈禱苦至燒指自誓精誠感悟疾時得愈見榜門<lb/>
曰孝行張氏之閭易其里為孝行里蠲租布三世身加<lb/>
旌命<lb/>
丘傑字偉跱呉興烏程人也十四遭䘮以熟菜有味不<lb/>
嘗於口嵗餘忽夢見母曰死止是分别耳何事乃爾荼<lb/>
苦汝噉生菜遇蝦蟇毒靈牀前有三丸藥可取服之傑<lb/>
驚起果得甌甌中有藥服之下科斗子数升丘氏世保<lb/>
<pb n="KR2a0024_WYG_073-11a"/>
此甌大明七年災火焚失之<lb/>
師覺授字覺授南陽湼陽人也與外兄宗少文並有素<lb/>
業以琴書自娯於路忽見一人持書一函題曰至孝師<lb/>
君苫前俄而不見捨車奔歸聞家哭聲一呌而絶良乆<lb/>
乃蘓後撰孝子傳八卷宋臨川王義慶辟為州祭酒主<lb/>
簿並不就乃表薦之㑹卒<lb/>
王彭盱眙直瀆人也少喪母元嘉初父又䘮亡家貧力<lb/>
弱無以營𦵏兄弟二人晝則傭力夜則號感鄉里並哀<lb/>
<pb n="KR2a0024_WYG_073-11b"/>
之乃各出夫力助作塼塼湏水而天旱穿井数十丈泉<lb/>
不出墓處去淮五里荷擔逺汲困而不周彭號天自訴<lb/>
如此積日一旦大霧霧歇塼竈前忽生泉水鄉隣助之<lb/>
者並嗟神異縣邑近逺悉徃觀之𦵏竟水便自竭元嘉<lb/>
九年太守劉伯龍依事表言改其里為通靈里蠲租布<lb/>
三世<lb/>
蒋恭義興臨津人也元嘉中晉陵蒋崇平為劫見禽云<lb/>
與恭妻弟呉晞張為侣晞張先行不在本村遇水妻息<lb/>
<pb n="KR2a0024_WYG_073-12a"/>
避水移寄恭家時録晞張不獲禽収恭及兄協付獄科<lb/>
罪恭協並欵舍住晞張家口而不知劫情恭列晞張妻<lb/>
息是婦之親親今有罪恭身甘分求免兄協協列是戸<lb/>
主求免弟恭兄弟二人争求受罪郡縣不能制依事上<lb/>
詳州議以為並不合罪後除恭義成令協義招令<lb/>
徐耕晉陵延陵人也元嘉二十一年大旱人飢耕詣縣<lb/>
陳辭以米千斛助官振貸縣為言上當時議以耕比漢<lb/>
卜式詔書褒羙酬以縣令大明八年東土飢旱東海嚴<lb/>
<pb n="KR2a0024_WYG_073-12b"/>
成東莞王道盖各以私榖五百餘斛助官振䘏<lb/>
孫法宗一名宗之呉興人也父随孫恩入海澨被害屍<lb/>
骸不収母兄並餓死法宗年小流迸至十六方得還单<lb/>
身勤苦霜行草宿營辦棺槨造立冢墓𦵏送母兄儉而<lb/>
有禮以父屍不測入海尋求聞世間論是至親以血瀝<lb/>
骨當悉凝浸乃操刀㳂海見枯骸則刻肉灌血如此十<lb/>
餘年臂脛無完皮血脉枯竭終不能逢遂衰絰終身常<lb/>
居墓所山禽野獸皆悉馴附每麕鹿觸網必解放之償<lb/>
<pb n="KR2a0024_WYG_073-13a"/>
以錢物後忽苦頭創夜有女人至曰我是天使来相謝<lb/>
行創本不關善人使者逺相及取牛糞煮傅之即驗一<lb/>
傅便差一境賴之終身不娶饋遺無所受宋孝武初揚<lb/>
州辟為文學從事不就卒<lb/>
范叔孫呉郡錢唐人也少而仁厚周窮濟急同里范法<lb/>
先父母兄弟七人同時疫死唯餘法先病又危篤䘮屍<lb/>
經日不収叔孫悉偹棺器親為殯埋又同里施夫疾病<lb/>
父死不殯范苗父子並亡范敬宗家口六人俱得病二<lb/>
<pb n="KR2a0024_WYG_073-13b"/>
人喪没親隣畏逺莫敢營視叔孫並為殯瘞躬䘏病者<lb/>
並皆得全鄉曲貴其義行莫有呼其名者宋孝武孝建<lb/>
初除竟陵王國中軍不就義興呉國夫亦有義譲之美<lb/>
人有竊其稻者乃引還為設酒食以米送之<lb/>
卜天與呉興餘杭人也父名祖宋武帝聞其有幹力召<lb/>
補隊主從征伐封關中侯歴二縣令天與善射弓力兼<lb/>
倍容貌嚴毅笑不觧顔文帝以其舊將使教皇子射元<lb/>
嘉二十九年為廣威將軍領左細仗元凶入弑事變倉<lb/>
<pb n="KR2a0024_WYG_073-14a"/>
卒舊將羅訓徐牢皆望風屈謝天與不暇被甲執刀持<lb/>
弓疾呼左右出戰徐牢曰殿下入汝欲何為天與罵曰<lb/>
殿下常来去云何即時方作此語只汝是賊手射劭於<lb/>
東堂㡬中逆徒撃之臂㫁乃見殺其隊將張𢎞之朱道<lb/>
欽陳滿與天與同出拒戰並死孝武即位贈天與龍驤<lb/>
將軍益州刺史諡曰壮侯車駕臨哭𢎞之等各贈郡守<lb/>
給天與家長廩子伯宗殿中將軍明帝泰始初領幢撃<lb/>
南賊於赭圻戰沒伯宗弟伯興官至南平昌太守直閤<lb/>
<pb n="KR2a0024_WYG_073-14b"/>
領細仗隊主昇明元年與袁粲同謀伏誅天與弟天生<lb/>
少為隊將十人同火屋後有一坑廣二丈餘十人共跳<lb/>
之皆度唯天生墜天生乃取實中苦竹剡其端使利交<lb/>
横布坑内更呼等類共跳並懼不敢天生乃復跳之徃<lb/>
反十餘曽無留礙衆並歎服以兄死節為孝武所留心<lb/>
大明末為弋陽太守明帝泰始初與殷琰同逆被斬<lb/>
許昭先義興人也叔父肇之坐事繋獄七年不判子姪<lb/>
二十許人昭先家最貧薄專獨料訴無日在家餉饋肇<lb/>
<pb n="KR2a0024_WYG_073-15a"/>
之莫非珍新資産既盡賣宅以充之肇之諸子倦怠唯<lb/>
昭先無有懈息如是七載尚書沈演之嘉其操行肇之<lb/>
事由此得釋昭先舅夫妻並疫病死亡家貧無以殯送<lb/>
昭先賣衣物以營殯𦵏舅子三人並㓜贍䕶皆得成長<lb/>
昭先父母皆老病家無僮役竭力致飬甘㫖必從宗黨<lb/>
嘉其孝行雍州刺史劉真道板為征虜參軍昭先以親<lb/>
老不就補迎主簿昭先以叔未仕又固辭<lb/>
余齊人晉陵人也少有孝行為邑書吏宋大明二年父<lb/>
<pb n="KR2a0024_WYG_073-15b"/>
殖在家病亡信未至齊人謂人曰比肉痛心煩有如割<lb/>
截居常惶駭必有異故信尋至以父病報之四百餘里<lb/>
一日而至至門方知父死號踊慟絶良乆乃蘓問父所<lb/>
遺言母曰汝父臨終恨不見汝齊人即曰相見何難於<lb/>
是號呌殯所湏臾便絶州縣上言有司奏改其里為孝<lb/>
義里蠲租布賜其母榖百斛<lb/>
孫棘彭城人也宋大明五年發三五丁弟薩應充行坐<lb/>
違期不至棘詣郡辭列棘為家長令弟不行罪應百死<lb/>
<pb n="KR2a0024_WYG_073-16a"/>
乞以身代薩薩又辭列自引太守張岱疑其不實以棘<lb/>
薩各置一處報云聼其相代顔色並悦甘心赴死棘妻<lb/>
許又寄語屬棘君當門戸豈可委罪小郎且大家臨亡<lb/>
以小郎屬君竟未妻娶家道不立君已有二兒死復何<lb/>
恨岱依事表上孝武詔特原罪州加辟命并賜帛二十<lb/>
疋先是新蔡徐元妻許二十一䘮夫子甄年三嵗父攬<lb/>
愍其年少以更適同縣張買許自誓不行父逼載送買<lb/>
許自經氣絶家人奔赴良乆乃蘇買夜送還攬許歸徐<lb/>
<pb n="KR2a0024_WYG_073-16b"/>
氏飬元父季元嘉中八十餘卒又明帝泰始二年長城<lb/>
呉慶恩殺同郡錢仲期子延慶屬役在都聞父死馳還<lb/>
於庾浦埭逢慶恩手刃殺之自繋烏程獄呉興太守郗<lb/>
顒表不加罪許之<lb/>
何子平廬江灊人也曽祖楷晉侍中祖友㑹稽王道子<lb/>
驃騎諮議參軍父子先建安太守子平世居㑹稽少有<lb/>
志行事母至孝揚州辟從事史月奉得白米輙貨市粟<lb/>
麥人曰所利無㡬何足為煩子平曰尊老在東不辦得<lb/>
<pb n="KR2a0024_WYG_073-17a"/>
米何心獨饗白粲毎有贈鮮肴者若不可寄致至家則<lb/>
不肯受母本側庶籍注失實實未及飬而籍年已滿便<lb/>
去職歸家時鎮軍將軍顧覬之為州上綱謂曰尊上年<lb/>
實未八十親故所知州中差有微禄當啟相留子平曰<lb/>
公家正取信黄籍籍年既至便應扶侍何容苟冐榮利<lb/>
乃歸家竭力供飬元嘉二十年元凶弑逆随王誕入討<lb/>
以為行參軍子平以凶逆滅理故廢已受職事寜自解<lb/>
末除呉郡海虞令縣禄唯供飬母一身不以及妻子人<lb/>
<pb n="KR2a0024_WYG_073-17b"/>
疑其儉薄子平曰希禄本在飬親不在為己問者慙而<lb/>
退母䘮去官哀毁踰禮每至哭踊頊絶方蘓屬大明末<lb/>
東土飢荒繼以師旅八年不得營𦵏晝夜號哭常如袒<lb/>
括之日冬不衣絮暑不避清凉一日以數合米為粥不<lb/>
進鹽菜所居屋敗不蔽風日兄子伯興欲為葺理子平<lb/>
不肯曰我情事未申天地一罪人耳屋何宜覆蔡興宗<lb/>
為㑹稽太守甚加矜賞為營冢壙子平居䘮毁甚及免<lb/>
䘮殆至不立㓜持操檢敦厲名行雖處闇室如接大賔<lb/>
<pb n="KR2a0024_WYG_073-18a"/>
學義堅明處之以黙安貧守善不求榮進好退之士彌<lb/>
以此貴之卒年六十<lb/>
崔懷順清河東武城人也父邪利魯郡太守宋元嘉中<lb/>
為魏所獲懷順與妻房氏篤愛聞父見虜即日遣妻布<lb/>
衣蔬食如居丧禮嵗時北向流涕邪利後仕魏書戒懷<lb/>
順不許如此懷順得書更號泣懷順從叔模為滎陽太<lb/>
守亦入魏模子雖居處改節不廢婚宦宋大明中懷順<lb/>
宗人冀州刺史元孫北使魏魏人問之曰崔邪利模並<lb/>
<pb n="KR2a0024_WYG_073-18b"/>
力屈歸命二家子姪出處不同義將安在元孫曰王尊<lb/>
驅驥王陽回車欲令忠孝並𢎞臣子兩遂泰始初淮北<lb/>
入魏懷順因此歸北至代都而邪利已卒懷順絶而後<lb/>
蘇載䘮還青州徒跣氷雪土氣寒酷而手足不傷時人<lb/>
以為孝感䘮畢以弟在南齊建元初又逃歸而弟已亡<lb/>
懷順孤貧宗黨哀之日斂給其斗米永明中卒<lb/>
王虚之字文静廬江石陽人也十三䘮母三十三䘮父<lb/>
二十五年鹽酢不入口疾病著牀忽有一人来問疾謂<lb/>
<pb n="KR2a0024_WYG_073-19a"/>
之曰君病尋差俄而不見病果尋差庭中楊梅樹隆冬<lb/>
三實又每夜所居有光如燭墓上橘樹一冬再實時人<lb/>
咸以為孝感所致齊永明中詔榜門蠲其三世時又有<lb/>
顧昌衍江柔之江軻並以篤行知名昌衍呉人居䘮㡬<lb/>
致滅性王儉言之天子曰昌衍既有至行且張永之甥<lb/>
宜居禮闈以光郎署乃以為尚書庫部郎柔之軻並濟<lb/>
陽人柔之字叔逺孝悌通亮亦至䑓郎軻字伯倫貞嚴<lb/>
有行宗人江槩位至侍中性豪侈唯見軻則敬挹焉<lb/>
<pb n="KR2a0024_WYG_073-19b"/>
呉慶之字文悦濮陽人也寓居江興宋江夏王義恭為<lb/>
揚州召為西曹書佐及義恭誅慶之自傷為吏無状不<lb/>
復肯仕終身蔬食後王琨為呉興太守欲召為功曹答<lb/>
曰走素無人世情直以明府見接有禮所以奔走嵗時<lb/>
若欲見吏則是蓄魚於樹栖鳥於泉耳不辭而退琨追<lb/>
謝之望塵不及矣<lb/>
蕭叡明字景濟南蘭陵人也母病風積年沉臥叡明晝<lb/>
夜祈禱時寒叡明下淚為之氷如筯額上叩頭血亦氷<lb/>
<pb n="KR2a0024_WYG_073-20a"/>
不溜忽有一人以小石函授之曰此療夫人病叡明跪<lb/>
受之忽不見以函奉母函中唯有三寸絹丹書為日月<lb/>
字母服之即平復于時秣陵朱緒無行母病積年忽思<lb/>
菰羮緒妻到市買菰為羮欲奉母緒曰病復安能食先<lb/>
嘗之遂併食盡母怒曰我病欲此羮汝何心併啖盡天<lb/>
若有知當令汝哽死緒便聞心中介介然即利血明日<lb/>
而死叡明聞之大悲慟不食積日問緒尸在何處欲手<lb/>
自戮之既而曰洿吾刀乃止永明五年居母䘮不勝哀<lb/>
<pb n="KR2a0024_WYG_073-20b"/>
卒詔贈中書郎時又有鮮于文宗漁陽人年七嵗䘮父<lb/>
父以種芋時亡至明年芋時對芋嗚咽如此終身姉文<lb/>
英適荀氏七日而夫亡執節不嫁及母卒晝夜哭泣遂<lb/>
䘮明<lb/>
蕭矯妻羊字淑禕性至孝居父䘮哭輙吐血母嘗有疾<lb/>
淑禕於中夜祈禱忽見一人在樹下自稱枯桑君曰若<lb/>
人無患令泄氣在亥西南求白石鎮之言訖不見明日<lb/>
如言而疾愈又時有羊緝之女佩任者烏程人随母還<lb/>
<pb n="KR2a0024_WYG_073-21a"/>
舅氏母亡晝夜號哭不飲食三日而亡鄉里號曰女表<lb/>
又有晉陵呉康之妻趙氏父亡弟㓜遇嵗饑母老病篤<lb/>
趙詣鄉里告乞言辭哀苦鄉里憐之各分升米遂得免<lb/>
及嫁康之少時夫亡家欲更嫁誓言不貳焉又義興蒋<lb/>
雋之妻黄氏夫亡不重嫁家逼之欲自殺乃止建元三<lb/>
年詔蠲表門閭又㑹稽永興呉翼之母丁氏少䘮夫性<lb/>
仁愛遭年荒分衣食以飴里中飢餓者隣里求借未嘗<lb/>
違同里陳攘父母死孤單無親戚丁収飬之及長為營<lb/>
<pb n="KR2a0024_WYG_073-21b"/>
婚娶又同里王禮妻徐荒年客死丁隂為買棺器自徃<lb/>
歛𦵏元徽末大雪商旅斷行村里比室飢餓丁自出鹽<lb/>
米計口分賦同里左僑家露四䘮無以𦵏丁為辦家椁<lb/>
有三調不登者代為送丁長子婦王氏守寡執志不再<lb/>
醮州郡上言詔表門閭蠲租税又㑹稽寒人陳氏有三<lb/>
女無男祖父母年八九十老無所知父篤癃病母不安<lb/>
其室遇嵗饑三女相率於西湖採菱尊更日至市貨賣<lb/>
未嘗虧怠鄉里稱為義門多欲娶為婦長女自傷煢獨<lb/>
<pb n="KR2a0024_WYG_073-22a"/>
誓不肯行祖父母尋相繼卒三女自營殯𦵏為菴舍居<lb/>
墓側又永興概中里王氏女年五嵗得毒病兩目皆盲<lb/>
性至孝年二十父死臨尸一呌眼皆血出小妹娥舐其<lb/>
血左目即開時人稱為孝感又諸暨東洿里屠氏女父<lb/>
失明母痼疾親戚相棄鄉里不容女移父母逺住紵舍<lb/>
晝採樵夜紡績以供飬父母俱卒親營殯𦵏負土成墳<lb/>
忽空中有聲云汝至性可重山神欲相驅使汝可為人<lb/>
療病必得大富貴女謂是<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>魅弗敢從遂得病積時隣<lb/>
<pb n="KR2a0024_WYG_073-22b"/>
舍人有溪蜮毒者女試療之自覺病便差遂以巫道為<lb/>
人療疾無不愈家産日益鄉里多欲娶之女以無兄弟<lb/>
誓守墳墓不嫁為山劫所殺又呉興乗公濟妻姚氏生<lb/>
二男而公濟及兄公願乾伯並卒各有一子姚飬育之<lb/>
賣田宅為取婦自與二男寄比隣家明帝詔為其二子<lb/>
婚表閭復徭役又呉郡范法恂妻禇氏亦勤苦執婦業<lb/>
宋昇明中孫曇瓘謀反亡命禇謂其子僧簡曰孫越州<lb/>
先姑之姉子與汝父親則從母兄弟交則義重古人逃<lb/>
<pb n="KR2a0024_WYG_073-23a"/>
竄脱不免汝宜収之曇瓘尋伏法禇氏令僧簡徃歛𦵏<lb/>
年七十餘永明中卒僧簡在都聞病馳歸未至禇已卒<lb/>
將殯舉尸不起尋而僧簡至焉<lb/>
公孫僧逺㑹稽剡人也居父䘮至孝事母及伯父甚謹<lb/>
年饑僧逺省飡減食以飬母及伯父兄弟亡貧無以𦵏<lb/>
身自販貼與隣里供歛送終之費躬負土手種松栢兄<lb/>
姊未婚嫁乃自賣為之成禮名聞郡縣齊髙帝即位遣<lb/>
兼散騎常侍虞炎等十二部使表列僧逺等二十三人<lb/>
<pb n="KR2a0024_WYG_073-23b"/>
詔並表門閭蠲租税<lb/>
呉欣之晉陵利城人也宋元嘉末弟慰之為武進縣吏<lb/>
随王誕起義元凶遣軍主華欽討之吏人皆散慰之獨<lb/>
留見執將死欣之詣欽乞代弟命辭淚哀切兄弟皆見<lb/>
原齊建元三年有詔蠲表之永明初廣陵人童超之二<lb/>
息犯罪争死大守劉悛表以聞<lb/>
韓係伯㐮陽人也事父母謹孝㐮陽人隣居種桑樹於<lb/>
界上為誌係伯以桑枝䕃妨他地遷界上開数尺隣畔<lb/>
<pb n="KR2a0024_WYG_073-24a"/>
随復侵之係伯輙更改種乆之隣人慙愧還所侵地躬<lb/>
徃謝之齊建元三年蠲表門閭以夀終時有呉興人聞<lb/>
人敻年十七結客報父仇為髙帝所賞位至長水校尉<lb/>
丘冠先字道𤣥呉興烏程人也少有節義齊永明中位<lb/>
給事中時求使蠕蠕國尚書令王儉言冠先雖名位未<lb/>
升而義行甚重若為行人則蘇武鄭衆之流也於是使<lb/>
蠕蠕蠕蠕逼令拜冠先執節不從以刃臨之冠先曰能<lb/>
殺我者蠕蠕也不能以天子使拜戎狄者我也遂見殺<lb/>
<pb n="KR2a0024_WYG_073-24b"/>
武帝以冠先不辱命賜其子雄錢一萬布三十疋雄不<lb/>
受詣闕上書曰臣父執節如蘇武守死如谷吉遂不書<lb/>
之良史甄之襃䇿萬代之後誰死社稷建元四年車僧<lb/>
朗銜使不異抗節是同詔贈正員外郎此天朝舊凖臣<lb/>
父成例也今僧朗反𦵏冢塋臣父湮棄絶域語忠烈則<lb/>
亦不謝車論荼苦則彼優而此劇名位不殊禮数宜等<lb/>
乞申哀贈書奏不省<lb/>
孫淡太原人也世居長沙事母至孝母疾不眠食以差<lb/>
<pb n="KR2a0024_WYG_073-25a"/>
為期母哀之後有疾不使知也齊建元三年蠲表門閭<lb/>
卒於家<lb/>
華寳晉陵無錫人也父豪晉義熙末戍長安年八嵗臨<lb/>
别謂寳曰湏我還當為汝上頭長安陷寳年至七十不<lb/>
婚冠或問之寳輙號慟彌日不忍答也同郡薛天生母<lb/>
遭艱菜食天生亦菜食母未免䘮而死天生終身不食<lb/>
魚肉又同郡劉懷𦙍與弟懷則年十嵗遭父䘮不衣絮<lb/>
帛不食鹽菜齊建元三年並表門閭<lb/>
<pb n="KR2a0024_WYG_073-25b"/>
解叔謙字楚梁鴈門人也母有疾叔謙夜於庭中稽顙<lb/>
祈福聞空中語云此病得丁公藤為酒便差即訪醫及<lb/>
本草注皆無識者乃求訪至宜都郡遥見山中一老公<lb/>
伐木問其所用答曰此丁公藤療風尤騐叔謙便拜伏<lb/>
流涕具言来意此公愴然以四叚與之并示以漬酒法<lb/>
叔謙受之顧視此人不復知處依法為酒母病即差齊<lb/>
建武初以奉朝請徴不至時又有宗元卿庾震朱文濟<lb/>
匡昕魯康祚謝昌㝢皆有素履而叔謙尤髙元卿字希<lb/>
<pb n="KR2a0024_WYG_073-26a"/>
蔣南陽人有至行早孤為祖母所飬祖母病元卿在逺<lb/>
輙心痛大病則大痛小病則小痛以此為常鄉里宗事<lb/>
之號曰宗曽子震字彦文新野人䘮父母居貧無以𦵏<lb/>
賃書以營事至手掌穿然後𦵏事獲濟南陽劉虬因此<lb/>
為撰孝子傳文濟字敬達呉興人自賣以𦵏母太守謝<lb/>
[卄/瀹]命為儒林不就昕字令先廬陵人有至性隐金華山<lb/>
服食不與俗人交母病亡已經日昕奔還號呌母即蘇<lb/>
皆以為孝感所致康祚扶風人亦有至行母患乳癰諸<lb/>
<pb n="KR2a0024_WYG_073-26b"/>
醫療不愈康祚乃跪兩手捧癰大悲泣母即覺小寛因<lb/>
此漸差時人以其有㝠應康祚位至屯騎校尉昌㝢陳<lb/>
郡人也為劉悛廣州參軍孝性甚至嘗飬一鵠昌㝢病<lb/>
二旬而鵠二旬不食昌㝢亡而鵠遂飛去<lb/>
韓靈敏㑹稽剡人也早孤與兄靈珍並有孝性母尋又<lb/>
亡家貧無以營凶兄弟共種𤓰朝採𤓰子暮生已復遂<lb/>
辦𦵏事靈珍亡無子妻胡氏守節不嫁慮家人奪其志<lb/>
未嘗告歸靈敏事之如母<lb/>
<pb n="KR2a0024_WYG_073-27a"/>
劉渢字處和南陽人也父紹仕宋位中書郎渢母早亡<lb/>
紹被敕納路太后兄女為繼室渢年數嵗路氏不以為<lb/>
子奴婢軰捶打之無期度渢母亡日輙悲啼不食彌為<lb/>
婢軰所苦路氏生溓兄渢怜愛之不忍捨恒在牀帳側<lb/>
輙被驅捶終不肯去路氏病經年渢晝夜不離左右每<lb/>
有増加輙流涕不食路氏病差感其意慈愛遂隆路氏<lb/>
富盛一旦為渢立齋宇筵席不減侯王溓有識事渢過<lb/>
於同産事無大小必諮兄而後行渢妹適江祏弟禧與<lb/>
<pb n="KR2a0024_WYG_073-27b"/>
祏兄弟異常自尚書比部郎後為遥光諮議專知腹心<lb/>
任時遥光任當顧託朝野向渢如雲渢忌之求出為丹<lb/>
陽丞雖外遷而意任無改及遥光舉事旦方召渢渢以<lb/>
為宜悉呼佐史渢之徙丹陽丞也遥光以蕭懿第四弟<lb/>
晉安王之文學暢為諮議領録事及召入遥光謂曰劉<lb/>
暄欲有異志今夕當取之遥光去嵗暴風性理乖錯多<lb/>
時方愈暢曰公去嵗違和今欲發動顧左右急呼師視<lb/>
脉遥光厲聲曰諮議欲作異邪因訶令出湏臾渢入暢<lb/>
<pb n="KR2a0024_WYG_073-28a"/>
謂曰公昔年風疾今復發渢曰卿視今夕處分云何而<lb/>
作此語及迎垣歴生至與渢俱勸夜攻䑓既不見納渢<lb/>
歴生並撫膺曰今欲作賊而坐守此城今年坐公滅族<lb/>
矣及遥光敗渢静坐圍舍溓為度支郎亦奔亡遇渢仍<lb/>
不復肯去渢曰吾為人作吏自不避死汝可去無相守<lb/>
同盡答曰向若不逢兄亦草間苟免今既相逢何忍獨<lb/>
生因以衣帶結兄衣俱見殺何𦙍聞之歎曰兄死君難<lb/>
弟死兄祸羙哉又栁叔夜河東人父宗宋黄門郎叔夜<lb/>
<pb n="KR2a0024_WYG_073-28b"/>
年十六為新野大守甚有名績補遥光諮議參軍及事<lb/>
敗左右扶上馬欲與俱亡答曰吾已許始安以死豈可<lb/>
負之也遂自殺<lb/>
封延伯字仲連渤海人也世為州郡著姓寓居東海三<lb/>
世同財為北州所宗附延伯好學退譲事寡嫂甚謹垣<lb/>
崇祖為兖州請為長史不就崇祖軾其門不肯相見後<lb/>
為豫州上表薦之詔書優禮起家為平西長史梁郡太<lb/>
守為政清静有髙士風俄以疾免還東海于時四州入<lb/>
<pb n="KR2a0024_WYG_073-29a"/>
魏士子皆依海曲争徃宗之如遼東之仰邴原也建元<lb/>
三年大使廵行天下義興陳𤣥子四世同居一百七口<lb/>
武陵邵榮興文獻叔並八世同居東海徐生之武陵范<lb/>
安祖李聖伯范道根並五世同居零陵譚𢎞寳衡陽何<lb/>
𢎞華陽陽黒頭疎從四世同居詔俱表門閭蠲租税又<lb/>
蜀郡王續祖華陽郝道福並累世同㸑建武三年明帝<lb/>
詔表門蠲調役<lb/>
呉達之義興人也嫂亡無以𦵏自賣為十夫客以營冢<lb/>
<pb n="KR2a0024_WYG_073-29b"/>
椁從祖弟敬伯夫妻荒年被略賣江北達之有田十畆<lb/>
貨以贖之與同財共宅郡命為主簿固以譲兄又譲世<lb/>
舊田與族弟弟亦不受田遂閑廢齊建元三年詔表門<lb/>
閭先是有蔡曇智鄉里號蔡曽子廬江何伯璵兄弟鄉<lb/>
里號為何展禽並為髙士沈顗所重常云聞蔡曇智之<lb/>
風怯夫勇鄙夫有立志聞何伯璵之風偽夫正薄夫厚<lb/>
云伯璵與弟㓜璵俱厲節操飬孤兄子及長為婚推家<lb/>
業盡與之安貧栝槁誨人不倦郡守下車莫不修謁伯<lb/>
<pb n="KR2a0024_WYG_073-30a"/>
璵卒㓜璵末好佛法翦落長齋持行精苦梁初卒兄弟<lb/>
年八十餘<lb/>
王文殊字令章呉興故鄣人也父沒魏文殊思慕泣血<lb/>
終身蔬食不衣帛服麻緼而已不婚不交人物呉興太<lb/>
守謝[卄/瀹]聘為功曹不就立小屋於縣西端拱其中嵗時<lb/>
伏臘月朝十五未嘗不北望長悲如此三十餘年太守<lb/>
孔琇之表其行鬰林詔榜門改所居為孝行里<lb/>
樂頤之字文徳南陽湼陽人也世居南郡少而言行和<lb/>
<pb n="KR2a0024_WYG_073-30b"/>
謹仕為京府參軍父在郢病亡頤之忽悲戀涕泣因請<lb/>
假還中路果得父凶問便徒跣號咷出陶後渚遇商人<lb/>
附載西上水漿不入口数日嘗遇病與母隔壁忍病不<lb/>
言嚙被至碎恐母之哀己也湘州刺史王僧虔引為主<lb/>
簿以同僚非人棄官去吏部郎庾杲之嘗徃候頤之為<lb/>
設食唯枯魚菜葅杲之曰我不能食此母聞之自出常<lb/>
膳魚羮数種杲之曰卿過於茅季偉我非郭林宗仕至<lb/>
郢州中從事<lb/>
<pb n="KR2a0024_WYG_073-31a"/>
弟預字文介亦至孝父臨亡執手以託郢州行事王英<lb/>
預悲感悶絶吐血数升遂發病官至驃騎録事參軍隆<lb/>
昌末預謂丹陽尹徐孝嗣曰外傳藉藉似有伊周之事<lb/>
君䝉武帝殊常之恩荷託付之重恐不得同人此事人<lb/>
笑禇公至今齒冷無為效尤孝嗣故吏呉興沈昇之亦<lb/>
説之曰昇之與君俱有項領之功今一言而二功俱解<lb/>
豈願聞之乎君受恩二祖而更參惟新之政以君為反<lb/>
覆人事成則無處逃咎矣昇之草萊百姓言出禍己随<lb/>
<pb n="KR2a0024_WYG_073-31b"/>
之孰與超然謝病髙枕家園則與松栢比操風霜等烈<lb/>
豈不羙邪孝嗣並改容謝之預建武中為永世令人懷<lb/>
其徳卒官時有一媪年可六七十擔檞簌葉造市貨之<lb/>
聞預亡大泣棄溪中曰失樂令我軰孤獨老姥政應就<lb/>
死耳市人亦皆泣其惠化如此<lb/>
江泌字士清濟陽考城人也父亮之員外郎泌少貧晝<lb/>
日斫屧為業夜讀書随月光光斜則握卷升屋睡極墮<lb/>
地則更登性行仁義衣弊蝨多綿裹置壁上恐蝨飢死<lb/>
<pb n="KR2a0024_WYG_073-32a"/>
乃復置衣中数日間終身無復蝨母亡後以生闕供飬<lb/>
遇鮭不忍食菜不食心以其有生意唯食老葉而已母<lb/>
墓為野火所燒依新宮災三日哭淚盡繼之以血歴仕<lb/>
南中郎行參軍所給募吏去役得時病莫有舍之者吏<lb/>
扶杖投泌泌自隐䘏吏死泌為買棺無僮役兄弟共輿<lb/>
埋之後領國子助教乗牽車至染烏頭見一老公歩行<lb/>
下車載之躬自歩去梁武帝以為南康王子琳侍讀建<lb/>
武中明帝害諸王後泌憂念子琳訪誌公道人問其禍<lb/>
<pb n="KR2a0024_WYG_073-32b"/>
福誌公覆香鑪灰示之曰都盡無餘及子琳被害泌徃<lb/>
哭之淚盡續以血親視殯葬畢乃去泌尋卒族人兖州<lb/>
中從事泌黄門郎悆子也與泌同名世謂泌為孝泌以<lb/>
别之<lb/>
庾道愍頴川<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵人晉司空氷之𤣥孫也有孝行頗能<lb/>
屬文少出孤悴時人莫知其所生母流漂交州道愍尚<lb/>
在襁褓及長知之求為廣州綏寜府佐至南而去交州<lb/>
尚逺乃自負擔冒險僅得自達及至交州尋求母雖經<lb/>
<pb n="KR2a0024_WYG_073-33a"/>
年日夜悲泣嘗入村日暮雨驟乃寄止一家且有一嫗<lb/>
負薪外還而道愍心動因訪之乃其母也於是行伏號<lb/>
泣逺近赴之莫不揮淚道愍尤精相板宋明帝時山陽<lb/>
王休祐屢以言語忤顔見道愍託以已板為他物令道<lb/>
愍占之道愍曰此乃甚貴然使人多愆忤休祐以禇彦<lb/>
回詳宻求換其板他日彦回侍明帝自稱下官帝多忌<lb/>
甚不悦休祐具以状言帝乃意解道愍仕齊位射聲校<lb/>
尉族孫沙彌亦以孝行著<lb/>
<pb n="KR2a0024_WYG_073-33b"/>
沙彌晉司空氷之六世孫也父佩玉仕宋位長沙内史<lb/>
昇明中坐沈攸之事誅時沙彌始生及年五嵗所生母<lb/>
為製采衣輙不肯服母問其故流涕對曰家門禍酷用<lb/>
是何為及長終身布衣蔬食為中軍田曹行參軍嫡母<lb/>
劉氏寝疾沙彌晨昏侍側衣不解帶或應針灸輙以身<lb/>
先試及母亡水漿不入口累日初進大麥薄飲經十旬<lb/>
方為薄粥終䘮不食鹽酢冬日不衣綿纊夏日不解衰<lb/>
絰不出廬戸晝夜號慟隣人不忍聞所坐薦淚霑為爛<lb/>
<pb n="KR2a0024_WYG_073-34a"/>
墓在新林忽生旅松百許株枝葉鬰茂有異常松劉好<lb/>
噉甘蔗沙彌遂不食焉宗人都官尚書詠表言其状應<lb/>
純孝之舉梁武帝召見嘉之以補歙令還除輕車邵陵<lb/>
王參軍事随府㑹稽復丁所生憂䘮還都濟浙江中流<lb/>
遇風舫將覆沒沙彌抱柩號哭俄而風静咸以為孝感<lb/>
所致後卒於長城令子持<lb/>
持字元徳少孤性至孝父憂居䘮過禮篤志好學仕梁<lb/>
為尚書左戸郎後兼建康監陳文帝為呉興太守以為<lb/>
<pb n="KR2a0024_WYG_073-34b"/>
郡丞兼掌書翰天嘉初為尚書左丞封崇徳縣子拜封<lb/>
之日請令史為客受其餉遺文帝怒之因坐免後為臨<lb/>
安令坐杖殺人免還為給事黄門侍郎歴鹽官令祕書<lb/>
監知國史事又為少府卿遷太中大夫領歩兵校尉卒<lb/>
持善字書每屬辭好為竒字文士亦以此譏之有集十<lb/>
卷<lb/>
　<lb/>
　南史卷七十三<lb/>
<pb n="KR2a0024_WYG_073-35a"/>
　南史卷七十三考證<lb/>
孫法宗傳一境賴之○監本缺賴字今増入<lb/>
余齊人傳余齊人晉陵人也○晉陵下閣本尚有晉陵<lb/>
　二字<lb/>
何子平傳元嘉二十年元凶弑逆○二係三之訛<lb/>
蕭矯妻羊傳同里陳攘父母死孤單無親戚丁収飬之<lb/>
　○攘一本作穣<lb/>
又同里王禮妻徐荒年客死丁隂為買棺器自徃歛𦵏<lb/>
<pb n="KR2a0024_WYG_073-35b"/>
　○丁一本作山當以此為正<lb/>
隣舍人有溪蜮毒者女試療之○蜮監本作<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>今改从<lb/>
　閣本<lb/>
鄉里多欲娶之○娶監本訛要今改正<lb/>
禇氏令僧簡徃歛𦵏○徃監本誤猛今改从閣本<lb/>
　<lb/>
　<lb/>
　南史卷七十三考證<lb/>
</p>
<p>
</p>
  </div>
</body>
</text>
</TEI>
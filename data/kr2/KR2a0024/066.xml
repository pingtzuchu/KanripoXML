<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷六十六</head> <lb/>
    <p>
<pb n="KR2a0024_WYG_066-1a"/>
欽定四庫全書<lb/>
　南史卷六十六<lb/>
　　唐　　　李　　　延　　　壽　　　撰<lb/>
　列傳第五十六<lb/>
　　杜僧明　　周文育<hi>子寶安</hi>侯瑱<lb/>
　　侯安都　　歐陽頠<hi>子紇</hi>　黄法氍<lb/>
　　淳于量　　章昭達　　　呉明徹<hi>裴子烈</hi>
杜僧明字𢎞照廣陵臨澤人也形貌眇小而有膽氣善<lb/>
<pb n="KR2a0024_WYG_066-1b"/>
騎射梁大同中盧安興為廣州刺史南江督䕶僧明與<lb/>
兄天合及周文育並為安興所啓請與俱行頻征俚獠<lb/>
有功為新州助防天合亦有材幹預在征伐安興死僧<lb/>
明復副其子子雄及交州豪士李賁反逐刺史蕭諮諮<lb/>
奔廣州臺遣子雄與高州刺史孫冏討賁時春草已生<lb/>
瘴癘方起子雄請待秋討之廣州刺史新渝侯蕭映不<lb/>
聽蕭諮又促之子雄等不得已遂行至合浦死者十六<lb/>
七衆並憚役潰散禁之不可乃引其餘兵退還蕭諮啓<lb/>
<pb n="KR2a0024_WYG_066-2a"/>
子雄及冏與賊交通逗遛不進梁武帝敇於廣州賜死<lb/>
子雄弟子略子烈並豪俠家屬在南江天合謀於衆曰<lb/>
盧公累葉待遇我等亦甚厚矣今見枉死而不能為報<lb/>
非丈夫也我弟僧明萬人之敵若圍州城召百姓誰敢<lb/>
不從城破斬二侯然後待臺使至束手詣廷尉死猶勝<lb/>
生縱其不㨗亦無恨矣衆咸忼慨曰是所願也唯足下<lb/>
命之乃與周文育等率衆結盟奉子雄弟子略為主以<lb/>
攻刺史蕭映子略頓城南天合頓城北僧明文育分據<lb/>
<pb n="KR2a0024_WYG_066-2b"/>
東西吏人並應之一日之中衆至数萬陳武帝時在高<lb/>
要聞事起率衆來討大破之殺天合禽僧明及文育等<lb/>
並釋之引為主帥武帝征交阯及討元景仲僧明文育<lb/>
並有功侯景之亂俱隨武帝入援建鄴武帝於始興破<lb/>
蘭裕僧明為前鋒斬裕又與蔡路飬戰於南野僧明馬<lb/>
被傷武帝馳救之以所乘馬授僧明僧明上馬復進殺<lb/>
數十人因而乘之大敗路飬高州刺史李遷仕又據大<lb/>
臯入灨石以逼武帝武帝遣周文育為前軍與僧明擊<lb/>
<pb n="KR2a0024_WYG_066-3a"/>
走之遷仕與寧都人劉孝尚并力將襲南康陳武又令<lb/>
僧明與文育等拒之相持連戰百餘日卒禽遷仕送于<lb/>
武帝及帝下南康留僧明頓西昌督安城廬陵二郡軍<lb/>
事梁元帝承制授新州刺史臨江縣子侯景遣于慶等<lb/>
寇南江武帝頓豫章命僧明為前驅所向剋㨗武帝表<lb/>
僧明為長史仍隨東討軍至蔡洲僧明率麾下燒賊水<lb/>
門大艦及景平除南兗州刺史進爵為侯仍領晉陵太<lb/>
守及荆州覆亡武帝使僧明率呉明徹等隨侯瑱西援<lb/>
<pb n="KR2a0024_WYG_066-3b"/>
於江州病卒贈散騎常侍諡曰威陳文帝即位追贈開<lb/>
府儀同三司配享武帝廟庭子晉嗣<lb/>
周文育字景德義興陽羡人也少孤貧本居新安壽昌<lb/>
縣姓項氏名猛奴年十一能反覆游水中數里跳高六<lb/>
尺與羣兒聚戲衆莫能及義興人周薈為壽昌浦口戍<lb/>
主見而奇之因召與語文育對曰母老家貧兄弟姊並<lb/>
長大困於賦役薈哀之乃隨文育至家就其母請文育<lb/>
飬為己子母遂與之及薈秩满與文育還都見太子詹<lb/>
<pb n="KR2a0024_WYG_066-4a"/>
事周捨請制名字捨因為立名為文育字景徳命兄子<lb/>
𢎞讓教之書計𢎞讓善隷書寫蔡邕勸學及古詩以遺<lb/>
之文育不之省謂𢎞讓曰誰能學此取富貴但有大槊<lb/>
耳𢎞讓壯之教之騎射文育大悦司州刺史陳慶之與<lb/>
薈同郡素相善啓薈為前軍主慶之使薈將五百人往<lb/>
新蔡懸瓠慰勞白水蠻蠻謀執薈以入魏事覺薈與文<lb/>
育拒之時賊徒甚盛一日中戰數十合文育前鋒䧟陣<lb/>
勇冠軍中薈於陣戰死文育馳取其尸賊不敢逼及夕<lb/>
<pb n="KR2a0024_WYG_066-4b"/>
各引去文育身被九創創愈辭請還葬慶之壯其節厚<lb/>
加賵遺而遣之葬訖㑹盧安興為南江督䕶啓文育同<lb/>
行累征有功除南海令安興死後文育與杜僧明攻廣<lb/>
州為陳武帝所敗帝赦之後監州王勱以文育為長流<lb/>
深被委任勱被代文育欲與勱俱下至大庾嶺詣卜者<lb/>
卜者曰君北下不過作令長南入則為公侯文育曰足<lb/>
錢便可誰望公侯卜人又曰君須臾當暴得銀至二千<lb/>
兩若不見信以此為驗其夕宿逆旅有賈人求與文育<lb/>
<pb n="KR2a0024_WYG_066-5a"/>
博文育勝之得銀二千兩旦辭勱勱問其故文育以告<lb/>
勱乃遣之武帝聞其還大喜分麾下配焉武帝之討侯<lb/>
景文育與杜僧明為前軍剋蘭裕援歐陽頠皆有功武<lb/>
帝破蔡路飬於南野文育為路飬所圍四面數重矢石<lb/>
雨下所乗馬死文育右手搏戰左手解鞍潰圍而出與<lb/>
杜僧明等相得并力復進遂大敗之武帝乃表文育為<lb/>
府司馬李遷仕之據大臯遣其將軍杜平虜入灨石魚<lb/>
梁作城武帝命文育擊之平虜棄城走文育據其城遷<lb/>
<pb n="KR2a0024_WYG_066-5b"/>
仕聞平虜敗留老弱於大臯悉選精兵自將以攻文育<lb/>
文育與戰遷仕稍却相持未解㑹武帝遣杜僧明來援<lb/>
别破遷仕水軍遷仕衆潰不敢過大臯直走新淦梁元<lb/>
帝授文育義州刺史遷仕又與劉孝尚謀拒義軍武帝<lb/>
遣文育與侯安都杜僧明徐度杜稜築城於白口拒之<lb/>
文育頻出與戰遂禽遷仕武帝發自南康遣文育將兵<lb/>
五千開通江路侯景將王伯醜據豫章文育擊走之遂<lb/>
據其城累功封東遷縣侯武帝軍至白茅灣命文育與<lb/>
<pb n="KR2a0024_WYG_066-6a"/>
杜僧明常為軍鋒及至姑熟與侯景將侯子鑒戰破之<lb/>
景平改封南移縣侯累遷散騎常侍武帝誅王僧辯令<lb/>
文育督衆軍㑹文帝於呉興圍剋杜龕又濟江襲㑹稽<lb/>
太守張彪得其郡城及文帝為彪所襲文育時頓城北<lb/>
香巖寺文帝夜往趨之彪又來攻文育苦戰遂破平彪<lb/>
武帝以侯瑱擁據江州命文育討之仍除南豫州刺史<lb/>
率兵襲盆城未剋徐嗣徽引齊人度江據蕪湖詔徴文<lb/>
育還都嗣徽等乃列艦於青墩至于七磯以斷文育歸<lb/>
<pb n="KR2a0024_WYG_066-6b"/>
路及夕文育鼓譟而發嗣徽等不能制至旦反攻嗣徽<lb/>
嗣徽驍將鮑砰獨以小艦殿文育乘單舴艋跳入砰艦<lb/>
斬砰仍牽其艦而還賊衆大駭因留船蕪湖自丹陽歩<lb/>
上時武帝拒嗣徽於白城適與文育㑹將戰風急武帝<lb/>
曰矢不逆風文育曰事急矣當決之何用古法抽槊上<lb/>
馬而進衆軍隨之風亦尋轉殺傷數百人嗣徽等移營<lb/>
莫府山文育徙頓對之頻戰有功最進爵壽昌縣公給<lb/>
鼓吹一部及廣州刺史蕭勃舉兵踰嶺詔文育督衆軍<lb/>
<pb n="KR2a0024_WYG_066-7a"/>
討之時新呉洞主余孝頃舉兵應勃遣其弟孝勱守郡<lb/>
城自出豫章據于石頭勃使其子孜將兵與孝頃相㑹<lb/>
又遣其别將歐陽頠頓軍苦竹灘傅泰據塶口城以拒<lb/>
官軍官軍船少孝頃有舴艋三百艘艦百餘乘在上牢<lb/>
文育遣軍主焦僧度羊東潛軍襲之悉取而歸仍於豫<lb/>
章立柵時官軍食盡欲退還文育不許乃使人間行遺<lb/>
周廸書約為兄弟并陳利害廸得書甚喜許饋以糧於<lb/>
是文育分遣老小乘故船舫沿流俱下燒豫章所立柵<lb/>
<pb n="KR2a0024_WYG_066-7b"/>
偽退孝頃望之大喜因不設備文育由閒道信宿達芈<lb/>
韶芈韶上流則歐陽頠蕭勃下流則傅泰余孝頃文育<lb/>
據其中間築城饗士賊徒大駭歐陽頠乃退入泥溪作<lb/>
城自守文育遣嚴威將軍周鐵虎與長史陸山才襲頠<lb/>
禽之於是盛陳兵甲與頠乘舟而宴以廵傅泰城下因<lb/>
攻泰剋之蕭勃在南康聞之衆皆股慄其將譚世逺斬<lb/>
勃欲降為人所害世逺軍主夏侯明徹持勃首以降蕭<lb/>
孜余孝頃猶據石頭武帝遣侯安都助文育攻之孜降<lb/>
<pb n="KR2a0024_WYG_066-8a"/>
文育孝頃退走新呉廣州平文育還頓豫章以功授開<lb/>
府儀同三司王琳擁據上流詔侯安都為西道都督文<lb/>
育為南道都督同㑹武昌與琳戰於沌口為琳所執後<lb/>
得逃歸請罪詔不問復其官爵及周廸破余孝頃孝頃<lb/>
子公颺弟孝勱猶據舊柵擾動南土武帝復遣文育及<lb/>
周廸黄法氍等討之豫章内史熊曇朗亦率衆來㑹文<lb/>
育遣呉明徹為水軍配周廸運糧自率衆軍入象牙江<lb/>
築城於金口公颺偽降謀執文育事覺文育囚之送都<lb/>
<pb n="KR2a0024_WYG_066-8b"/>
以其部曲分隸衆軍乃捨舟為歩軍進據三陂王琳遣<lb/>
將曹慶救孝勱分遣主帥常衆愛與文育相拒自帥所<lb/>
領攻周廸呉明徹軍廸等敗文育退據金口熊曇朗因<lb/>
其失利謀害文育以應衆愛文育監軍孫白象頗知其<lb/>
事勸令先之文育曰不可我舊兵少客軍夕若取曇朗<lb/>
人皆驚懼亡立至矣不如推心撫之初周廸之敗棄船<lb/>
走莫知所在及得廸書文育喜齎示曇朗曇朗害之於<lb/>
坐武帝聞之即日舉哀贈侍中司空諡曰忠愍初文育<lb/>
<pb n="KR2a0024_WYG_066-9a"/>
之據三陂有流星墜地其聲如雷地陷方一丈中有碎<lb/>
炭數斗又軍市中忽聞小兒啼一市並驚聽之在土下<lb/>
軍人掘焉得棺長三尺文育惡之俄而廸敗文育見殺<lb/>
天嘉二年有詔配享武帝廟庭子寶安嗣文育本族兄<lb/>
景曜因文育官至新安太守<lb/>
寶安字安民年十餘嵗便習騎射以貴公子驕蹇游逸<lb/>
好狗馬樂驅馳靡衣媮食文育之為晉陵以征討不遑<lb/>
之郡令寶安監知郡事尤聚惡少年武帝患之及文育<lb/>
<pb n="KR2a0024_WYG_066-9b"/>
西征敗績縶於王琳寶安便折節讀書與士君子游綏<lb/>
御文育士卒甚有威惠文育歸復除呉興太守文育為<lb/>
熊曇朗所害徴寶安還起為猛烈將軍領其舊兵仍令<lb/>
南討文帝即位深器重之寄以心膂精卒多配焉及平<lb/>
王琳頗有功周廸之破熊曇朗寶安南入窮其餘燼天<lb/>
嘉二年重拜呉興太守襲封壽昌縣公三年征留異為<lb/>
侯安都前軍異平除給事黄門侍郎衞尉卿再遷左衞<lb/>
將軍領衞尉卿卒諡曰成子䂮嗣位晉陵定逺二郡<lb/>
<pb n="KR2a0024_WYG_066-10a"/>
侯瑱字伯玉巴西充國人也父𢎞逺累世為西蜀酋豪<lb/>
蜀賊張文蕚據白崖山有衆萬人梁益州刺史鄱陽王<lb/>
蕭範命𢎞逺討之𢎞逺戰死瑱固請復讎每戰先鋒遂<lb/>
斬文蕚由是知名因事範範委以將節之任山谷夷獠<lb/>
不附者並遣瑱征之累功授輕車府中兵參軍晉康太<lb/>
守範為雍州刺史瑱除馮翊太守範遷鎮合肥瑱又隨<lb/>
之侯景圍臺城範乃遣瑱輔其世子嗣入援都及城陷<lb/>
瑱嗣同退還合肥仍隨範徙鎮盆城俄而範及嗣皆卒<lb/>
<pb n="KR2a0024_WYG_066-10b"/>
瑱領其衆依于豫章太守莊鐵鐵疑之瑱懼不自安詐<lb/>
引鐵謀事因刃之據豫章之地後降於侯景將于慶慶<lb/>
送瑱於景景以瑱與己同姓託為宗族待之甚厚留其<lb/>
妻子及弟為質遣瑱隨慶平蠡南諸郡及景敗巴陵景<lb/>
將宋子仙任約等並為西軍所獲瑱乃誅景黨與以應<lb/>
義師景亦誅其弟及妻子梁元帝授瑱南兗州刺史鄲<lb/>
縣侯仍隨都督王僧辯討景恒為前鋒既復臺城景奔<lb/>
呉郡僧辯使瑱追景大敗之於吳松江以功除南豫州<lb/>
<pb n="KR2a0024_WYG_066-11a"/>
刺史鎮姑熟及齊遣郭元建出濡須僧辯遣瑱扞之大<lb/>
敗元建魏攻荆州王僧辯以瑱為前軍赴援未至而魏<lb/>
剋荆州瑱頓九江因衞晉安王還都承制以瑱為侍中<lb/>
江州刺史加都督改封康樂縣公及司徒陸法和據郢<lb/>
州引齊兵來寇乃使瑱西討未至而法和入齊齊遣慕<lb/>
容恃徳鎮夏首瑱攻之恃徳食盡請和瑱還鎮豫章僧<lb/>
辯使其弟僧愔與瑱共討蕭勃及陳武帝誅僧辯僧愔<lb/>
隂欲圖瑱而奪其軍瑱知之盡妆僧愔徒黨僧愔奔齊<lb/>
<pb n="KR2a0024_WYG_066-11b"/>
是時瑱據中流甚强又以本事王僧辯雖外示臣節未<lb/>
肯入朝初余孝頃為豫章太守及瑱鎮豫章乃於新吳<lb/>
縣别立城柵與瑱相拒瑱留軍人妻子於豫章令從弟<lb/>
奫知後事悉衆以攻孝頃自夏迄冬弗能剋奫與其部<lb/>
下侯方兒不恊方兒下攻奫虜瑱軍府妓妾金玉歸于<lb/>
武帝瑱既失根本輕歸豫章豫章人拒之乃趨盆城就<lb/>
其將焦僧度僧度勸瑱投齊瑱以武帝有大量必能容<lb/>
己乃詣闕請罪武帝復其爵位永定二年進位司空文<lb/>
<pb n="KR2a0024_WYG_066-12a"/>
帝即位進授太尉王琳至柵口又以瑱為都督侯安都<lb/>
等並隸焉天嘉元年二月王琳引合肥漅湖之衆舳艫<lb/>
相次而下瑱率軍進獸檻洲明日合戰琳軍少却及夕<lb/>
東西風吹其舟艦並壊夜中有流星墜于賊營及旦風<lb/>
静琳入浦以鹿角繞岸不敢復出時西魏將史寧躡其<lb/>
上流瑱聞之知琳不能持乆收軍却據湖浦以待其弊<lb/>
及史寧至圍郢州琳恐衆潰乃率船來下去蕪湖十里<lb/>
而泊明日齊人遣兵助琳瑱令軍中晨炊蓐食頓蕪湖<lb/>
<pb n="KR2a0024_WYG_066-12b"/>
洲尾以待之將戰有微風至自東南衆軍施拍縱火定<lb/>
州刺史章昭達乘平虜大艦中江而進琳軍大敗脱走<lb/>
以免者十二三琳因此入齊其年詔以瑱為都督五州<lb/>
諸軍事鎮盆城周將賀若敦獨孤盛等來攻巴湘又以<lb/>
瑱為西討都督大敗盛軍以功授湘州刺史改封零陵<lb/>
郡公二年薨贈大司馬諡曰壯肅配享武帝廟庭子浄<lb/>
藏嗣尚文帝女富陽公主<lb/>
侯安都字成師始興曲江人也為郡著姓父捍少仕州<lb/>
<pb n="KR2a0024_WYG_066-13a"/>
郡以忠謹稱安都貴後官至光祿大夫始興内史安都<lb/>
工隸書能鼓琴渉獵書傳為五言詩頗清靡兼善騎射<lb/>
為邑里雄豪侯景之亂招集兵甲至三千人陳武帝入<lb/>
援臺城安都引兵從武帝攻蔡路飬破李遷仕剋平侯<lb/>
景並力戰有功封富川縣子隨武帝鎮京口除蘭陵太<lb/>
守武帝謀襲王僧辯唯與安都定計仍使安都率水軍<lb/>
自京口趣石頭武帝自從江乘羅落㑹之安都至石頭<lb/>
北棄舟登岸僧辯弗之覺石頭城北接岡阜不甚危峻<lb/>
<pb n="KR2a0024_WYG_066-13b"/>
安都被甲帶長刀軍人捧之投於女垣内衆隨而入進<lb/>
逼僧辯臥室武帝大軍亦至與僧辯戰于聽事前安都<lb/>
自内閣出腹背擊之遂禽僧辯以功授南徐州刺史武<lb/>
帝東討杜龕安都留臺居守徐嗣徽任約等引齊宼入<lb/>
據石頭游騎至于闕下安都閉門示弱令城中登陴看<lb/>
賊者斬及夕賊收軍還石頭安都夜令士卒密營禦敵<lb/>
之具將旦賊騎至安都與戰大敗之賊乃退還石頭不<lb/>
敢逼臺城及武帝至以安都為水軍於中流斷賊糧運<lb/>
<pb n="KR2a0024_WYG_066-14a"/>
又襲秦郡破嗣徽柵收其家口得嗣徽所彈琵琶及所<lb/>
飬鷹遣信餉之曰昨至弟住處得此今以相還嗣徽等<lb/>
見之大懼尋求和武帝聽其還北及嗣徽等濟江齊之<lb/>
餘軍猶據采石守備甚嚴又遣安都攻之多所俘獲明<lb/>
年春詔安都率兵鎮梁山以備齊徐嗣徽等復入至湖<lb/>
熟武帝追安都還拒之戰於耕壇南安都率十二騎突<lb/>
其陣破之禽齊儀同乞伏無芳又刺齊將東方老墮馬<lb/>
㑹賊騎至救老獲免賊北度蔣山安都又與齊將王敬<lb/>
<pb n="KR2a0024_WYG_066-14b"/>
寶戰於龍尾使從弟曉軍主張纂前犯其陣曉被創墜<lb/>
馬張纂死之安都馳往救曉斬其騎士十二人取纂尸<lb/>
而還齊軍不敢逼武帝與齊軍戰於幕府山命安都自<lb/>
白下横擊其後大敗之以功進爵為侯又進號平南將<lb/>
軍改封西江縣公仍督水軍出豫章助豫州刺史周文<lb/>
育討蕭勃安都未至文育已斬勃并禽其將歐陽頠傅<lb/>
泰等唯余孝頃與勃子孜猶于豫章之石頭作兩城孝<lb/>
頃與孜各據其一又多設船艦夾水而陣安都至乃銜<lb/>
<pb n="KR2a0024_WYG_066-15a"/>
枚夜燒其艦文育率水軍安都領歩騎登岸結陣孝頃<lb/>
俄斷後路安都乃令軍士豎柵引營漸進頻致剋獲孜<lb/>
乃降孝頃奔歸新呉請入子為質許之以功加開府儀<lb/>
同三司仍率衆㑹武昌與周文育西討王琳將發王公<lb/>
以下餞於新林安都躍馬度橋人馬俱墜水中又坐䑽<lb/>
内墜於櫓井時以爲不祥至武昌琳將樊猛棄城走文<lb/>
育亦自豫章至時兩將俱行不相統攝因部下交争稍<lb/>
不平軍至郢州琳將潘純於城中遥射官軍安都怒圍<lb/>
<pb n="KR2a0024_WYG_066-15b"/>
之未剋而王琳至弇口安都乃釋郢州悉衆徃沌口以<lb/>
禦之遇風不得進琳據東岸官軍據西岸相持數日乃<lb/>
合戰安都等敗與周文育徐敬成並為琳囚總以一長<lb/>
鏁繫之置于䑽下令所親宦者王子晉掌視之琳下至<lb/>
盆城白水浦安都等甘言許賂子晉子晉乃偽以小船<lb/>
住䑽而釣夜載安都文育敬成上岸入深草歩投官軍<lb/>
還都自劾詔並赦之復其官爵尋為丹陽尹出為南豫<lb/>
州刺史令繼周文育攻余孝勱及王琳將曹慶常衆愛<lb/>
<pb n="KR2a0024_WYG_066-16a"/>
等安都自宫亭湖出松門躡衆愛後文育為熊曇朗所<lb/>
害安都回取大艦遇琳將周炅周協南歸與戰破之禽<lb/>
炅協孝勱弟孝猷率部下四千家欲就王琳遇炅敗乃<lb/>
詣安都降安都又進軍於禽竒洲破曹慶常衆愛等焚<lb/>
其船艦衆愛奔廬山為村人所殺餘衆悉平還軍至南<lb/>
皖而武帝崩安都隨文帝還朝乃與羣臣議翼奉文帝<lb/>
時帝謙讓弗敢當太后又以衡陽王故未肯下令羣臣<lb/>
不能決安都曰今四方未定何暇及逺臨川王有功天<lb/>
<pb n="KR2a0024_WYG_066-16b"/>
下須共立之今日之事後應者斬便按劍上殿白太后<lb/>
出璽义手解文帝髮推就喪次文帝即位遷司空仍授<lb/>
南徐州刺史給扶王琳下至柵口大軍出頓蕪湖時侯<lb/>
瑱為大都督而指麾經畧多出安都及王琳入齊安都<lb/>
進軍盆城討琳餘黨所向皆下仍别奉中㫖迎衡陽獻<lb/>
王昌初昌之將入致書於文帝辭甚不遜帝不懌召安<lb/>
都從容而言曰太子將至須别求一蕃吾其老焉安都<lb/>
對曰自古豈有被代天子愚臣不敢奉詔因自迎昌中<lb/>
<pb n="KR2a0024_WYG_066-17a"/>
流而殺之以功進爵清逺郡公自是威名甚重羣臣無<lb/>
出其右安都父捍為始興内史卒於官文帝徵安都為<lb/>
發喪尋起復本官贈其父散騎常侍金紫光祿大夫拜<lb/>
其母為清逺國太夫人仍迎赴都母固求停鄉里上乃<lb/>
下詔改桂陽郡之汝城縣為廬陽郡分衡州之始興安<lb/>
逺二郡合三郡為東衡州以安都從弟曉為刺史安都<lb/>
第三子祕年九嵗上以為始興内史並令在鄉侍飬改<lb/>
封安都桂陽郡公王琳敗後周兵入據巴湘安都奉詔<lb/>
<pb n="KR2a0024_WYG_066-17b"/>
西捍及留異擁據東陽又奉詔東討異本謂臺軍自錢<lb/>
唐江上安都乃歩由會稽之諸暨出永康異大恐奔桃<lb/>
枝嶺處巖谷間䜿柵以拒守安都躬自接戰為流矢所<lb/>
中血流至踝安都乘輿麾軍容止不變因其山隴為堰<lb/>
屬夏潦水漲安都引船入堰樓船與異城等放拍碎其<lb/>
樓異與第二子忠臣脱身奔晉安虜其妻子振旅而歸<lb/>
加侍中征北大將軍仍還本鎮吏人詣闕表請立碑頌<lb/>
美安都功績詔許之自王琳平後安都勳庸轉大又自<lb/>
<pb n="KR2a0024_WYG_066-18a"/>
以功安社稷漸驕矜招聚文武士騎馭馳騁或命以詩<lb/>
筆第其高下以差次賞賜之文士則褚玠馬樞隂鏗張<lb/>
正見徐伯陽劉珊祖孫登武士則蕭摩訶裴子烈等並<lb/>
為之賓齋内動至千人部下將帥多不遵法度檢問收<lb/>
攝則奔歸安都文帝性嚴察深銜之安都日益驕慢表<lb/>
啓封訖有事未盡乃開封自書之云又啓某事及侍宴<lb/>
酒酣或箕踞傾倚嘗陪樂游褉飲乃白帝曰何如作臨<lb/>
川王時帝不應安都再三言之帝曰此雖天命抑亦明<lb/>
<pb n="KR2a0024_WYG_066-18b"/>
公之力宴訖又啓便借供帳水飾將載妻妾於御堂歡<lb/>
會帝雖許其請甚不懌明日安都坐於御坐賓客居羣<lb/>
臣位稱觴上夀初重雲殿災安都率將士帶甲入殿帝<lb/>
甚惡之自是隂為之備又周廸之反朝望當使安都討<lb/>
之帝乃使呉明徹討廸又頻遣臺使案問安都部下檢<lb/>
括亡叛安都内不自安天嘉三年冬遣其别駕周𢎞實<lb/>
自託於舍人蔡景歴并問省中事景歴錄其狀奏之稱<lb/>
安都謀反帝慮其不受召明年春乃除安都為征南大<lb/>
<pb n="KR2a0024_WYG_066-19a"/>
將軍江州刺史自京口還都部伍入於石頭帝引安都<lb/>
宴於嘉徳殿又集其部下將帥會于尚書朝堂於坐收<lb/>
安都囚于西省又收其將帥盡奪馬仗而釋之因出景<lb/>
歴表於朝乃下詔暴其罪明日於西省賜死尋有詔宥<lb/>
其妻子家口葬以士禮初武帝嘗與諸將宴杜僧明周<lb/>
文育侯安都為夀各稱功伐帝曰卿等悉良將也而並<lb/>
有所短杜公志大而識暗狎於下而驕於尊矜其功不<lb/>
收其拙周侯交不擇人而推心過差居危履嶮猜防不<lb/>
<pb n="KR2a0024_WYG_066-19b"/>
設侯郎慠誕而無厭輕佻而肆志並非全身之道卒皆<lb/>
如言太建三年宣帝追封安都陳集縣侯子亶為嗣<lb/>
歐陽頠字靖世長沙臨湘人也為郡豪族少質直有思<lb/>
理以言行著於嶺表父喪哀毁甚至家産累積悉讓諸<lb/>
兄廬於麓山寺傍專精習業博通經史年三十其兄逼<lb/>
令從官梁左衞將軍蘭欽少與頠善故頠常隨欽征討<lb/>
欽南征夷獠禽陳文徹所獲不可勝計大獻銅鼓累代<lb/>
所無頠預其功還為直閤將軍欽征交州復啓頠同行<lb/>
<pb n="KR2a0024_WYG_066-20a"/>
欽度嶺而卒頠除臨賀内史啓乞送欽喪還都然後之<lb/>
任時湘衡界五十餘洞不賓敕衡州刺史韋粲討之粲<lb/>
委頠為都督悉皆平殄侯景構逆粲自解還都征景以<lb/>
頠監衡州臺城䧟後嶺南互相吞併蘭欽弟前高州刺<lb/>
史裕攻始興内史蕭昭基奪其郡以兄欽與頠舊遣招<lb/>
之頠不從謂使曰高州昆季隆顯莫非國恩今應赴難<lb/>
援都豈可自為跋扈及陳武帝入援都將至始興頠乃<lb/>
深自結託裕遣兵攻頠武帝援之裕敗武帝以王懐明<lb/>
<pb n="KR2a0024_WYG_066-20b"/>
為衡州刺史遷頠為始興内史武帝之討蔡路飬李遷<lb/>
仕也頠助討平之梁元帝承制以始興郡為東衡州以<lb/>
頠為刺史封新豐縣伯侯景平元帝徧問朝宰使各舉<lb/>
所知羣臣未對元帝曰吾已得一人矣歐陽頠甚公正<lb/>
本有匡濟才恐蕭廣州不肯致之乃授武州刺史尋授<lb/>
郢州欲令出嶺蕭勃留之不獲拜命尋授衡州刺史進<lb/>
封始興縣侯時蕭勃在廣州兵强位重元帝深患之遣<lb/>
王琳代為刺史琳已至小桂嶺勃遣其將孫瑒監州盡<lb/>
<pb n="KR2a0024_WYG_066-21a"/>
率部下至始興避琳兵鋒頠别據一城不往謁勃閉門<lb/>
高壘亦不相戰勃怒遣兵襲頠盡收其貲財馬仗尋赦<lb/>
之還復其所復與結盟魏平荆州頠委質於勃及勃度<lb/>
嶺出南康以頠為前軍都督周文育破禽之送于武帝<lb/>
帝釋而禮之蕭勃死後嶺南亂頠有聲南土且與武帝<lb/>
有舊乃授安南將軍衡州刺史封始興縣侯未至嶺頠<lb/>
子紇已剋始興及頠至嶺南皆懾伏仍進廣州盡有越<lb/>
地改授都督交廣等十九州諸軍事平越中郎將廣州<lb/>
<pb n="KR2a0024_WYG_066-21b"/>
刺史王琳據有中流頠自海道及東嶺奉使不絶永定<lb/>
三年即本號開封儀同三司文帝即位進號征南將軍<lb/>
改封陽山郡公初交州刺史袁曇緩密以金五百兩寄<lb/>
頠令以百兩還合浦太守襲蒍四百兩付兒智矩餘人<lb/>
弗之知頠尋為蕭勃所破貲財並盡唯所寄金獨存曇<lb/>
緩亦尋卒至是頠並依信還之時人莫不歎伏之時頠<lb/>
合門顯貴威振南土又多致銅鼓生口獻奉珍異前後<lb/>
委積頗有助軍國天嘉四年薨贈司空諡曰穆子紇嗣<lb/>
<pb n="KR2a0024_WYG_066-22a"/>
紇字奉聖頗有幹略襲父官爵在州十餘年威惠著於<lb/>
百姓宣帝以紇久在南服頗疑之太建元年徴為左衞<lb/>
將軍其部下多勸之反遂舉兵攻衡州刺史錢道戢詔<lb/>
儀同章昭達討禽之送至都伏誅子詢以年幼免<lb/>
黄法氍字仲昭巴山新建人也少勁捷有膽力日歩行<lb/>
二百里能距躍三丈頗便書疏閑明簿領出入州郡中<lb/>
為鄉閭所憚侯景之亂於鄉里合徒衆太守賀詡下江<lb/>
州法氍監知郡事陳武帝將踰嶺入援建鄴李遷仕作<lb/>
<pb n="KR2a0024_WYG_066-22b"/>
梗中途武帝命周文育屯西昌法氍遣兵助文育時法<lb/>
氍出頓新淦縣景遣行臺于慶來襲新淦法氍敗之梁<lb/>
元帝承制授交州刺史資領新淦縣令封巴山縣子敬<lb/>
帝即位改封新建縣侯太平元年割江西四郡置高州<lb/>
以法氍為刺史鎮巴山蕭勃歐陽頠來攻法氍破之永<lb/>
定三年王琳遣李孝欽樊猛余孝頃攻周廸且謀取法<lb/>
氍法氍援廸禽孝頃等三將以功授平南將軍開府儀<lb/>
同三司熊曇朗於金口害周文育法氍共周廸討平之<lb/>
<pb n="KR2a0024_WYG_066-23a"/>
天嘉三年周廸反法氍與呉明徹討平廸法氍功居多<lb/>
廢帝即位進爵為公太建五年大舉北侵法氍為都督<lb/>
出歴陽於是為抛車及歩艦竪拍以逼之砲加其樓堞<lb/>
尅之盡誅其戍卒進兵合肥望旗降欵法氍禁侵掠躬<lb/>
自勞撫而與之盟並放還北以功加侍中改封義陽郡<lb/>
公七年為豫州刺史鎮夀陽薨贈司空諡曰威子玩嗣<lb/>
淳于量字思明其先濟北人也世居建鄴父文成仕梁<lb/>
為將帥位梁州刺史量少善自居處偉姿容有幹略便<lb/>
<pb n="KR2a0024_WYG_066-23b"/>
弓馬梁元帝為荆州刺史文成分量人馬令往事焉以<lb/>
軍功封廣晉縣男侯景之亂梁元帝凡遣五軍入援臺<lb/>
量預其一臺城䧟量還荆州元帝承制以為巴州刺史<lb/>
侯景西上攻巴州元帝使都督王僧辯入據巴陵量與<lb/>
僧辯併力拒景大敗之禽其將任約進攻郢州獲宋子<lb/>
仙仍隨僧辯平侯景封謝沐縣侯尋出為都督桂陽刺<lb/>
史及魏剋荆州量保桂州王琳擁割湘郢累遣召量量<lb/>
外雖與琳往來而别遣使歸陳武帝武帝受禪進位鎮<lb/>
<pb n="KR2a0024_WYG_066-24a"/>
西大將軍開府儀同三司天嘉五年徴為中撫軍大將<lb/>
軍量所部將率多戀本土並欲逃入山谷不願入朝文<lb/>
帝使湘州刺史革皎征衡州且以兵迎量天康元年至<lb/>
都以在道淹留為有司奏免儀同餘如故華皎構逆以<lb/>
量為征南大將軍西討大都督總率大艦自郢州樊浦<lb/>
拒之皎平并降周將長湖公元定等以功授侍中中軍<lb/>
大將軍開府儀同三司進封醴陵縣公未拜出為南徐<lb/>
州刺史太建元年進號征北大將軍給扶三年就江隂<lb/>
<pb n="KR2a0024_WYG_066-24b"/>
王蕭季卿買梁陵中樹季卿坐免量免侍中尋復侍中<lb/>
呉明徹之北侵也量讚成其事又遣第六子岑率所領<lb/>
從軍淮南剋定量改封始安郡公及周獲呉明徹乃以<lb/>
量為都督水陸諸軍事車騎將軍都督南兗州刺史十<lb/>
四年薨赠司空<lb/>
章昭達字伯通呉興武康人也性倜儻輕財尚氣少時<lb/>
遇相者謂曰卿容貌甚善須小虧則當富貴梁大同中<lb/>
昭達為東宫直後因醉墮馬鬢角小傷昭達喜之相者<lb/>
<pb n="KR2a0024_WYG_066-25a"/>
曰未也侯景之亂昭達率鄉人援臺為流矢所中眇其<lb/>
一目相者見之曰卿相善矣不久當富貴臺城䧟昭達<lb/>
還鄉里與陳文帝游因結君臣分侯景平文帝為呉興<lb/>
太守昭達杖策來謁文帝見之大喜因委以將帥恩寵<lb/>
超於儕等陳武帝謀討王僧辯令文帝還長城招聚兵<lb/>
衆以備杜龕頻使昭達往京口禀承計畫僧辯誅後杜<lb/>
龕遣其將杜泰來攻長城昭達因從文帝進軍呉興以<lb/>
討龕龕平又從討張彪於會稽剋之累功除定州刺史<lb/>
<pb n="KR2a0024_WYG_066-25b"/>
時留異擁據東陽武帝患之乃使昭達為長山令居其<lb/>
心腹天嘉元年追論長城功封欣樂縣侯尋隨侯安都<lb/>
拒王琳昭達乘平虜大艦中流而進先鋒發拍中賊艦<lb/>
王琳平昭達策勲第一二年除都督郢州刺史周廸據<lb/>
臨川反詔昭達便道征之廸敗走徴為䕶軍將軍改封<lb/>
邵武縣侯四年陳寶應納周廸共宼臨川又以昭達為<lb/>
都督討廸廸走昭達乃踰嶺討陳寶應與戰不利因據<lb/>
上流為筏施拍其上壞其水柵又出兵攻其歩軍方大<lb/>
<pb n="KR2a0024_WYG_066-26a"/>
合戰㑹文帝遣余孝頃出自海道適至因并力乘之遂<lb/>
定閩中盡禽留異寶應以功授鎮軍將軍開府儀同三<lb/>
司初文帝嘗夢昭達升台鉉及旦以夢告之至是侍宴<lb/>
酒酣顧昭達曰卿憶夢否何以償夢昭達對曰當効犬<lb/>
馬之用以盡臣節自餘無以奉償尋出為都督江州刺<lb/>
史廢帝即位改封邵陵郡公華皎之反其移文並假以<lb/>
昭達為辭又頻遣使招之昭達盡執其使送都秩滿徴<lb/>
為中撫大將軍宣帝即位進號車騎大将軍以還朝遲<lb/>
<pb n="KR2a0024_WYG_066-26b"/>
留為有司所劾降號車騎將軍歐陽紇據嶺南反詔昭<lb/>
達都督衆軍征之紇聞昭達奄至乃出頓洭口聚沙石<lb/>
盛以竹籠置於水柵之外用遏舟艦昭達居其上流裝<lb/>
艦造拍以臨賊柵又令人銜刀潛行水中以斫竹籠籠<lb/>
篾皆解因縱大艦突之大敗紇禽之送都廣州平進位<lb/>
司空太建二年征江陵時梁明帝與周軍大蓄舟艦於<lb/>
青泥中昭達分遣偏將錢道戢程文季乘輕舟焚之周<lb/>
又於峽口南岸築壘名安蜀城於江上横引大索編葦<lb/>
<pb n="KR2a0024_WYG_066-27a"/>
為橋以度軍糧昭達乃命軍士為長戟施樓船上仰割<lb/>
其索索斷糧絶因縱兵攻其城降之三年於軍中病薨<lb/>
贈大將軍昭達性嚴刻每奉命出征必晝夜倍道然其<lb/>
所剋必推功將帥厨膳飲食並同羣下將士亦以此附<lb/>
之每飲食必盛設女伎雜樂備羌胡之聲音律姿容並<lb/>
一時之妙雖臨敵弗之廢也四年配享文帝廟庭子大<lb/>
寶襲邵陵郡公位豐州刺史在州貪縱百姓怨酷後主<lb/>
以太僕卿李暈代之乃襲殺暈而反尋被禽梟首朱雀<lb/>
<pb n="KR2a0024_WYG_066-27b"/>
航夷三族<lb/>
呉明徹字通炤秦郡人也父樹梁右軍將軍明徹幼孤<lb/>
性至孝年十四感墳塋未修家貧無以取給乃勤力耕<lb/>
種時天下亢旱苗稼焦枯明徹哀憤每之田中號哭仰<lb/>
天自訴居數日有自田還者云苗已更生明徹疑其紿<lb/>
已及往如言秋而大獲足充葬用時有伊氏者善占墓<lb/>
謂其兄曰君葬日必有乘白馬逐鹿者經墳此是最小<lb/>
孝子大貴之徴至時果有應明徹即樹之小子也及侯<lb/>
<pb n="KR2a0024_WYG_066-28a"/>
景寇都明徹有粟麥三千餘斛而隣里飢餧乃白諸兄<lb/>
曰今人不圖久柰何不與鄉里共此於是計口平分同<lb/>
其豐儉羣盗聞而避焉頼以存者甚衆陳武帝鎮京口<lb/>
深相要結明徹乃詣武帝帝為之降堦執手即席明徹<lb/>
亦微渉書史經傳就汝南周𢎞正學天文孤虚遁甲略<lb/>
通其術頗以英雄自許武帝亦深竒之及受禪授安南<lb/>
將軍與侯安都周文育將兵討王琳及衆軍敗没明徹<lb/>
自抜還都文帝即位以本官加右衞將軍及周廸反詔<lb/>
<pb n="KR2a0024_WYG_066-28b"/>
以明徹為江州刺史領豫章太守總衆軍以討廸明徹<lb/>
雅性剛直統内不甚和文帝聞之遣安成王頊代明徹<lb/>
令以本號還朝天嘉五年遷呉興太守及引辭之郡帝<lb/>
謂曰呉興雖郡帝鄉之重故以相授廢帝即位授領軍<lb/>
將軍尋遷丹陽尹仍詔以甲仗四十人出入殿省到仲<lb/>
舉之矯令出宣帝也毛喜知其詐宣帝懼遣喜與明徹<lb/>
籌焉明徹曰嗣君諒闇萬機多闕殿下親實周召徳冠<lb/>
伊霍願留中深計慎勿致疑及湘州刺史華皎隂有異<lb/>
<pb n="KR2a0024_WYG_066-29a"/>
志詔授明徹都督湘州刺史仍與征南大將軍淳于量<lb/>
等討皎皎平授開府儀同三司進爵為公太建五年朝<lb/>
議北征公卿互有異同明徹決策請行詔加侍中都督<lb/>
征討諸軍事總衆軍十餘萬發都緣江城鎮相續降款<lb/>
軍至秦郡齊大將軍尉破胡將兵為援破走之秦郡降<lb/>
宣帝以秦郡明徹舊邑詔具太牢令拜祠上冡文武羽<lb/>
儀甚盛鄉里榮之進剋仁州授征北大將軍進封南平<lb/>
郡公進逼夀陽齊遣王琳拒守明徹乘夜攻之中宵而<lb/>
<pb n="KR2a0024_WYG_066-29b"/>
潰齊兵退據相國城及金城明徹令軍中益修攻具又<lb/>
遏肥水灌城城中苦濕多腹疾手足皆腫死者十六七<lb/>
㑹齊遣大將皮景和率兵數十萬來援去夀春三十里<lb/>
頓軍不進諸將咸曰計將安出明徹曰兵貴在速而彼<lb/>
結營不進自挫其鋒吾知其不敢戰明矣於是躬擐甲<lb/>
胄四面疾攻城中震恐一鼓而禽王琳等送建鄴景和<lb/>
懼而遁走詔以為車騎大將軍豫州刺史増封并前三<lb/>
千五百戸遣謁者蕭淳就夀陽授策明徹於城南設壇<lb/>
<pb n="KR2a0024_WYG_066-30a"/>
士卒二十萬陳旗鼔戈甲登壇拜受成禮而退六年自<lb/>
夀陽入朝輿駕幸其第賜鍾磬一部七年進攻彭城軍<lb/>
至吕梁又大破齊軍八年進位司空給大都督鈇鉞龍<lb/>
麾尋授都督南兗州刺史及周滅齊宣帝將事徐兗九<lb/>
年詔明徹北侵令其世子慧覺攝行州事軍至吕梁周<lb/>
徐州總管梁士彦率衆拒戰明徹頻破之仍迮清水以<lb/>
灌其城攻之甚急環列舟艦於城下周遣上大將軍王<lb/>
軌救之軌輕行自清水入灌口横流竪木以鐵鎖貫車<lb/>
<pb n="KR2a0024_WYG_066-30b"/>
輪遏斷船路諸將聞之甚恐議欲破堰抜軍以舫載馬<lb/>
馬明戍裴子烈曰君若決堰下船船必傾倒豈可得乎<lb/>
不如前遣馬出適會明徹苦背疾甚篤知事不濟遂從<lb/>
之乃遣蕭摩訶帥馬軍數千前還明徹仍自決其堰乘<lb/>
水力以退軍及至清口水力微舟艦並不得度衆軍皆<lb/>
潰明徹窮蹙乃就執周封懷德郡公位大將軍以憂遘<lb/>
疾卒於長安後故吏盗其柩歸至徳元年詔追封邵陵<lb/>
侯以其息慧覺嗣<lb/>
<pb n="KR2a0024_WYG_066-31a"/>
裴子烈字大士河東聞喜人梁員外散騎常侍猗之子<lb/>
少孤有志氣以驍勇聞位北譙太守岳陽内史封海安<lb/>
伯<lb/>
論曰古人云知臣莫若君書曰知人則哲觀夫陳武論<lb/>
將而周侯遇禍有以知斯言之非妄矣若不然者亦何<lb/>
以驅駕雄傑而創基撥亂者乎故瑱頠並自奔囚翻同<lb/>
有亂氍量望風景附自等誠臣良有以也昭達勤王之<lb/>
略逺符耿弇行已之方頗同呉漢既眇而貴亦黥而王<lb/>
<pb n="KR2a0024_WYG_066-31b"/>
吉凶之算豈人事也明徹屬運否之期當闢土之任才<lb/>
非韓白識暗孫呉知進而不知止知得而不知喪犯斯<lb/>
不韙師亡國蹙宜矣哉<lb/>
　<lb/>
　<lb/>
　<lb/>
　<lb/>
　南史卷六十六<lb/>
<pb n="KR2a0024_WYG_066-32a"/>
　南史卷六十六考證<lb/>
杜僧明傳武帝頓豫章命僧明為前驅○命陳書作㑹<lb/>
　誤<lb/>
周文育傳文育對曰母老家貧兄弟姊並長大○陳書<lb/>
　無弟字<lb/>
後監州王勱以文育為長流深被委任○長流下陳書<lb/>
　有令字<lb/>
侯瑱傳是時瑱據中流甚强○甚强陳書作兵甚强<lb/>
<pb n="KR2a0024_WYG_066-32b"/>
侯安都傳父捍少仕州郡○捍陳書作文捍<lb/>
禽齊儀同乞伏無芳○伏閣本作扶又芳陳書作勞<lb/>
放拍碎其樓○陳書樓字下有雉字<lb/>
歐陽頠傳蘭欽弟前高州刺史裕攻始興内史蕭昭基<lb/>
　奪其郡○昭陳書作紹<lb/>
黄法氍傳日歩行二百里○陳書歩行日三百里<lb/>
於是為抛車及歩艦豎拍以逼之○抛陳書作拍<lb/>
章昭逹傳眇其一目○眇監本訛𦕈今改正<lb/>
<pb n="KR2a0024_WYG_066-33a"/>
呉明徹傳字通炤○炤陳書作昭<lb/>
年十四感墳塋未脩○脩陳書作偹<lb/>
到仲舉之矯令出宣帝也毛喜知其詐○詐一本作謀<lb/>
又遏肥水灌城○又監本訛尺陳書云又迮肥水以灌<lb/>
　城今改正<lb/>
　<lb/>
　<lb/>
　<lb/>
<pb n="KR2a0024_WYG_066-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷六十六考證<lb/>
</p>
<p>
</p>
  </div>
</body>
</text>
</TEI>
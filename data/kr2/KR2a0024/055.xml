<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷五十五</head> <lb/>
    <p>
<pb n="KR2a0024_WYG_055-1a"/>
欽定四庫全書<lb/>
　南史卷五十五<lb/>
　　唐　　　李　　　延　　　壽　　　撰<lb/>
　列傳第四十五<lb/>
　　王茂　　曹景宗　席闡文　夏侯詳<hi>子亶魚𢎞</hi>　<hi>夔</hi>
　　吉士瞻　蔡道恭　楊公則　鄧元起<hi>羅研李膺</hi>
　　張惠紹　馮道根　康絢　　昌義之<lb/>
王茂字休連一字茂先太原祁人也祖深北中郞司馬<lb/>
<pb n="KR2a0024_WYG_055-1b"/>
父天生宋末爲列將剋司徒袁粲以勲歴位郡守封上<lb/>
黄縣男茂年數歳爲大父深所異常曰此吾家千里駒<lb/>
成門戸者必此兒也及長好讀兵書究其大指性隱不<lb/>
交游身長八尺絜白美容儀齊武帝布衣時嘗見之歎<lb/>
曰王茂先年少堂堂如此必爲公輔後爲臺郞累年不<lb/>
調亦知齊之將亡求爲邊職久之爲雍州長史襄陽太<lb/>
守梁武便以王佐許之事無大小皆詢焉人或讚茂反<lb/>
帝弗之信讚者驟言之遣視其甲矟則蟲網焉乃誅言<lb/>
<pb n="KR2a0024_WYG_055-2a"/>
者或云茂與帝不睦帝諸腹心竝勸除之而茂少有驍<lb/>
名帝又惜其用曰将舉大事便害健將此非上䇿乃令<lb/>
腹心鄭紹叔徃候之遇其臥因問疾茂曰我病可耳紹<lb/>
叔曰都下殺害日甚使君家門塗炭今欲起義長史那<lb/>
猶臥茂因擲枕起即袴褶隨紹叔入見武帝大喜下牀<lb/>
迎因結兄弟被推赤心遂得盡力發雍部遣茂為前驅<lb/>
郢魯旣平從武帝東下為軍鋒師次秣陵東昏遣大将<lb/>
王珍國盛兵朱雀門衆號二十萬及戰梁武軍引却茂<lb/>
<pb n="KR2a0024_WYG_055-2b"/>
下馬單刀直前外甥韋欣慶勇力絶人執鐵纒矟翼茂<lb/>
而進故大破之茂勲第一欣慶力也建康城平以茂為<lb/>
護軍将軍遷侍中領軍将軍時東昏妃潘玉兒有國色<lb/>
武帝将留之以問茂茂曰亡齊者此物留之恐貽外議<lb/>
帝乃出之軍主田安啓求為婦玉兒泣曰昔者見遇時<lb/>
主今豈下匹非類死而後已義不受辱及見縊絜美如<lb/>
生輿出尉吏俱行非禮乃以余妃賜茂亦潘之亞也羣<lb/>
盜之燒神虎門茂率所領應赴為盜所射茂躍馬而進<lb/>
<pb n="KR2a0024_WYG_055-3a"/>
羣盜反走茂以不能式遏姦盜自表觧職優詔不許加<lb/>
鎮軍將軍封望蔡縣公是歲江州刺史陳伯之叛茂出<lb/>
為江州刺史南討之伯之奔魏時九江新經軍宼茂務<lb/>
農省役百姓安之四年魏攻漢中茂受詔西禦魏乃班<lb/>
師歴位侍中中衞将軍太子詹事車騎將軍開府儀同<lb/>
三司丹陽尹時天下無事武帝方敦文雅茂心頗怏怏<lb/>
侍宴醉後每見顔色武帝宥而不責進位司空茂性寛<lb/>
厚居官雖無美譽亦爲吏人所安居處方正在一室衣<lb/>
<pb n="KR2a0024_WYG_055-3b"/>
冠儼然雖僕妾莫見其惰容姿表瓌麗須眉如畫為衆<lb/>
所瞻望徙驃騎将軍開府同三司之儀江州刺史在州<lb/>
不取奉獄無滯囚居處被服同於儒素薨於州武帝甚<lb/>
悼惜之詔贈太尉諡曰忠烈公初茂以元勲武帝賜鐘<lb/>
磬之樂茂在州夢鐘磬在格無故自墮心惡之及覺命<lb/>
奏樂旣成列鐘磬在格果無故編皆絶墮地茂謂長史<lb/>
江詮曰此樂天子所以惠勞臣也樂既極矣能無憂乎<lb/>
俄而病卒子貞秀嗣以居憂無禮為有司所奏徙越州<lb/>
<pb n="KR2a0024_WYG_055-4a"/>
後詔留廣州與魏降人杜景欲襲州城長史蕭昻斬之<lb/>
曹景宗字子震新野人也父欣之仕宋位徐州刺史景<lb/>
宗幼善騎射好畋獵常與少年數十人澤中逐麞鹿每<lb/>
衆騎赴鹿鹿馬相亂景宗於衆中射之人皆懼中馬足<lb/>
應弦輒斃以此爲樂未弱冠欣之於新野遣出州以匹<lb/>
馬將數人於中路卒逢蠻賊數百圍之景宗帶百餘箭<lb/>
每箭殺蠻蠻遂散走因以膽勇聞頗愛史書每讀穰苴<lb/>
樂毅傳輒放卷歎息曰丈夫當如是少與州里張道門<lb/>
<pb n="KR2a0024_WYG_055-4b"/>
善道門車騎将軍敬兒少子也爲武陵太守敬兒誅道<lb/>
門於郡伏法親屬故吏莫敢收景宗自襄陽遣船到武<lb/>
陵收其屍迎還殯葬鄉里以此義之仕齊以軍功累加<lb/>
游擊將軍建武四年隨太尉陳顯逹北圍馬圈以竒兵<lb/>
二千破魏援中山王英四萬人及剋馬圈顯逹論功以<lb/>
景宗為後景宗退無怨言魏孝文率衆大至顯逹宵奔<lb/>
景宗導入山道故顯逹父子獲全梁武為雍州刺史景<lb/>
宗深自結附數請帝臨其宅時天下方亂帝亦厚加意<lb/>
<pb n="KR2a0024_WYG_055-5a"/>
焉表為竟陵太守及帝起兵景宗聚衆幷率五服内子<lb/>
弟三百人從軍遣親人杜思沖勸先迎南康王於襄陽<lb/>
即位武帝不從及至竟陵以景宗為軍鋒道次江寜東<lb/>
昏将李居士以重兵鎭新亭景宗被甲馳戰居士棄甲<lb/>
奔走景宗皆獲之又與王茂吕僧珍犄角破王珍國於<lb/>
大航景宗軍士皆桀黠無頼御道左右莫非富室抄掠<lb/>
財物畧奪子女景宗不能禁及武帝入頓西城嚴申號<lb/>
令然後稍息城平封湘西縣侯除郢州刺史加都督天<lb/>
<pb n="KR2a0024_WYG_055-5b"/>
監元年改封竟陵縣侯景宗在州鬻貨聚歛於城南起<lb/>
宅長堤以東夏口以北開街列門東西數里而部曲殘<lb/>
横部下厭之二年十月魏攻司州圍刺史蔡道恭城中<lb/>
負板而汲景宗望關門不出但耀軍游獵而已及司州<lb/>
城陷爲御史中丞任昉所奏帝以功臣不問徵爲右衞<lb/>
将軍五年魏中山王英攻鍾離圍徐州刺史昌義之武<lb/>
帝詔景宗督衆軍援義之豫州刺史韋叡亦援焉而受<lb/>
景宗節度詔景宗頓道人洲待衆軍齊集俱進景宗欲<lb/>
<pb n="KR2a0024_WYG_055-6a"/>
專其功乃違敕而進遇暴風卒起頗有沉溺復還守先<lb/>
頓帝聞之曰此所以破賊也景宗不進葢天意乎若孤<lb/>
軍獨往城不時立必見狼狽今得待軍同進始可大捷<lb/>
矣及韋叡至與景宗進頓邵陽洲立壘與魏城相去百<lb/>
餘歩魏連戰不能却傷殺者十二三自是魏軍不敢逼<lb/>
景宗等器甲精新魏人望而奪氣魏將楊大眼對橋北<lb/>
岸立城以通糧運每牧人過岸伐芻藁皆為大眼所略<lb/>
景宗乃募勇敢士千餘人徑度大眼城南數里築壘親<lb/>
<pb n="KR2a0024_WYG_055-6b"/>
自舉築大眼來攻景宗破之因得壘成使别将趙草守<lb/>
之因謂為趙草城是後恣芻牧馬大眼遣抄掠輒為趙<lb/>
草所獲先是詔景宗等預裝高艦使與魏橋等為火攻<lb/>
計令景宗與叡各攻一橋叡攻其南景宗攻其北六年<lb/>
三月因春水生淮水曓長六七尺叡遣所督将馮道根<lb/>
李文釗裴邃韋寂等乘艦登岸擊魏洲上軍盡殪景宗<lb/>
使衆軍復鼓噪亂登諸城呼聲震天地大眼於西岸燒<lb/>
營英自東岸棄城走諸壘相次土崩悉棄其器甲爭投<lb/>
<pb n="KR2a0024_WYG_055-7a"/>
水死淮水為之不流景宗命軍主馬廣躡大眼至濊水<lb/>
上四十餘里伏屍相枕義之出逐英至洛口英以匹馬<lb/>
入梁城緣淮百餘里屍骸相藉虜五萬餘人收其軍糧<lb/>
器械山積牛馬驢騾不可勝計景宗乃搜所得生口萬<lb/>
餘人馬千匹遣獻㨗先是旱甚詔祈蒋帝神求雨十旬<lb/>
不降帝怒命載荻欲焚蒋廟并神影爾日開朗欲起火<lb/>
當神上忽有雲如繖倐忽驟雨如瀉臺中宫殿皆自振<lb/>
動帝懼馳詔追停少時還靜自此帝畏信遂深自踐阼<lb/>
<pb n="KR2a0024_WYG_055-7b"/>
以來未嘗躬自到廟於是備法駕将朝臣脩謁是時魏<lb/>
軍攻圍鍾離蒋帝神報敕必許扶助旣而無雨水長遂<lb/>
挫敵人亦神之力焉凱旋之後廟中人馬腳盡有泥濕<lb/>
當時竝目覩焉景宗振旅凱入帝於華光殿宴飲連旬<lb/>
令左僕射沈約賦韻景宗不得韻意色不平啓求賦詩<lb/>
帝曰卿伎能甚多人才英拔何必止在一詩景宗已醉<lb/>
求作不已詔令約賦韻時韻已盡唯餘競病二字景宗<lb/>
便操筆斯湏而成其辭曰去時兒女悲歸來笳鼓競借<lb/>
<pb n="KR2a0024_WYG_055-8a"/>
問行路人何如霍去病帝歎不已約及朝賢驚嗟竟日<lb/>
詔令上左史於是進爵為公拜侍中領軍将軍景宗為<lb/>
人自恃尚勝每作書字有不解不以問人皆以意造雖<lb/>
公卿無所推唯以韋叡年長且州里勝流特相敬重同<lb/>
宴御筵亦曲躬謙遜武帝以此嘉之景宗好内妓妾至<lb/>
數百窮極錦繡性躁動不能沉黙出行常欲褰車帷幔<lb/>
左右輒諫以位望隆重人所具瞻不宜然景宗謂所親<lb/>
曰我昔在鄉里騎快馬如龍與年少輩數十騎拓弓弦<lb/>
<pb n="KR2a0024_WYG_055-8b"/>
作霹靂聲箭如餓鴟叫平澤中逐麞數肋射之渴飲其<lb/>
血飢食其胃甜如甘露漿覺耳後生風鼻頭出火此樂<lb/>
使人忘死不知老之將至今來揚州作貴人動轉不得<lb/>
路行開車幔小人輒言不可閉置車中如三日新婦此<lb/>
邑邑使人氣盡為人嗜酒好樂臘月於宅中使人作邪<lb/>
呼逐除徧徃人家乞酒食本以爲戲而部下多剽輕因<lb/>
弄人婦女奪人財貨帝頗知之景宗懼乃止帝數宴見<lb/>
功臣共道故舊景宗酒後謬妄或誤稱下官帝故縱之<lb/>
<pb n="KR2a0024_WYG_055-9a"/>
以爲笑樂後為江州刺史赴任卒於道贈雍州刺史開<lb/>
府儀同三司諡曰壯子皎嗣景宗齊永元初任竟陵郡<lb/>
其第九弟義宗年少未有位宦居在雍州旣方伯之弟<lb/>
又是豪彊之門市邊富人姓向以見錢百萬欲埤義宗<lb/>
以妺適之義宗遣人送書竟陵諮景宗景宗題書後荅<lb/>
曰買猶未得云何已賣義宗貪鏹遂成後隨武帝西下<lb/>
歴位梁秦二州刺史向家兄弟憑附曹氏位登列卿後<lb/>
義宗爲都督征穰城軍敗見獲於魏卒<lb/>
<pb n="KR2a0024_WYG_055-9b"/>
席闡文安定臨涇人也孤貧渉獵書史齊初為雍州刺<lb/>
史蕭赤斧中兵參軍由是與其子穎胄善復歴西中郞<lb/>
中兵参軍領城局梁武帝之將起兵闡文勸穎胄同焉<lb/>
仍遣客田祖恭私報帝并獻銀裝刀帝報以金如意和<lb/>
帝稱尊號爲衛尉卿穎胄曓卒州府騷擾闡文以和帝<lb/>
幼弱中流任重時始興王憺留鎭雍部乃與西朝羣臣<lb/>
迎憺總州事故賴以寜輯帝受禪除都官尚書封山陽<lb/>
伯出為東陽太守在郡有能名冬至悉放獄中囚依期<lb/>
<pb n="KR2a0024_WYG_055-10a"/>
而至改封湘西侯卒官諡曰威<lb/>
夏侯詳字叔業譙郡譙人也年十六遭父艱居䘮哀毁<lb/>
三年廬於墓側嘗有三足雀來集其廬戸衆咸異焉仕<lb/>
宋爲新汲令政有異績豫州刺史叚佛榮班下境内爲<lb/>
屬城表轉中從事史仍遷别駕歴事八将州部稱之齊<lb/>
明帝為刺史雅相器遇及輔政引詳及裴叔業日夜與<lb/>
語詳輒不酬帝以問叔業叔業以告詳詳曰不爲福始<lb/>
不爲禍先由此微有忤出爲征虜長史義陽太守及南<lb/>
<pb n="KR2a0024_WYG_055-10b"/>
康王爲荆州詳爲西中郎司馬新興太守梁武帝起兵<lb/>
長史蕭穎胄同創大舉慮詳不同以告柳忱忱曰易耳<lb/>
近詳求昏未之許令成昏而告之不憂立異於是以女<lb/>
適其子虁大事方建西臺以詳爲中領軍加散騎常侍<lb/>
南郡太守凡軍國大事穎胄多決於詳頃之穎胄卒梁<lb/>
武帝始興王憺留守襄陽詳乃遣使憺共参軍國遷侍<lb/>
中尚書右僕射尋授荆州刺史詳又固讓于憺天監元<lb/>
年徵爲侍中車騎将軍封寜都縣侯詳累讓乃更授右<lb/>
<pb n="KR2a0024_WYG_055-11a"/>
光禄大夫侍中如故給親信二十人改封豊城縣公三<lb/>
年遷湘州刺史詳善吏事在州四載爲百姓所稱州城<lb/>
南臨水有峻峯舊傳云刺史登此山輒代由是歴政莫<lb/>
敢至詳於其地起臺榭延僚屬以表損挹之志後徵爲<lb/>
尚書左僕射金紫光禄大夫道病卒上為素服舉哀贈<lb/>
開府儀同三司諡曰景子亶嗣<lb/>
亶字世龍齊永元末父詳爲西中郎南康王司馬隨府<lb/>
鎭荆州亶留都下爲東昏聽政主帥及崔慧景作亂亶<lb/>
<pb n="KR2a0024_WYG_055-11b"/>
以捍禦功除驍騎将軍及梁武起兵詳與長史蕭穎胄<lb/>
協同密遣迎亶亶乃齎宣德皇后令令南康王纂承大<lb/>
統建鄴平以亶爲尚書吏部郎俄遷侍中奉璽於帝天<lb/>
監六年累遷南郡太守父憂解職居䘮盡禮廬于墓側<lb/>
遺財悉推諸弟八年起爲司州刺史領安陸太守服闋<lb/>
襲封豊城縣公居州甚有威惠爲邊人悦服歴都官尚<lb/>
書遷給事中右衞将軍累遷吳興太守在郡復有惠政<lb/>
吏人圖其像立碑頌美焉普通五年爲中護軍六年大<lb/>
<pb n="KR2a0024_WYG_055-12a"/>
舉北侵先遣豫州刺史裴邃帥譙州刺史湛僧智等自<lb/>
南道攻壽陽未剋而邃卒乃加亶使持節代邃與魏將<lb/>
河間王琛臨淮王彧等相拒頻戰剋㨗尋敕班師合肥<lb/>
須堰成復進七年夏淮堰水盛壽陽城將沒武帝復遣<lb/>
北道軍元樹帥彭寳孫陳慶等稍進亶帥湛僧智魚𢎞<lb/>
張澄等通流清澗將入淮肥魏軍夾肥築城出亶後亶<lb/>
與僧智還襲破之進攻黎漿貞威將軍韋放自北道㑹<lb/>
焉兩軍旣合所向皆降凡降城五十二獲男女口七萬<lb/>
<pb n="KR2a0024_WYG_055-12b"/>
五千人詔以壽陽依前代置豫州合肥鎭改爲南豫州<lb/>
以亶爲豫南豫二州刺史加都督壽春久離兵荒百姓<lb/>
多流散亶輕刑薄賦務農省役頃之人戸充復卒于州<lb/>
鎭帝聞之即日素服舉哀贈車騎将軍諡曰襄州人夏<lb/>
侯簡等表請爲亶立碑置祠詔許之亶美風儀寛厚有<lb/>
器量渉獵文史能専對宗人夏侯溢爲衡陽内史辭日<lb/>
亶侍御坐帝謂亶曰夏侯溢於卿疏近亶荅云是臣從<lb/>
弟帝知溢於亶已疏乃曰卿傖人如何不辯族從亶對<lb/>
<pb n="KR2a0024_WYG_055-13a"/>
曰臣聞服屬易疏所以不忍言族時以爲能亶歴六郡<lb/>
三州不爲産業禄賜所得隨散親故性儉率居處服用<lb/>
充足而已不事華侈晚年頗好音樂有妓妾十數人並<lb/>
無被服姿容每有客常隔簾奏之時謂簾爲夏侯妓衣<lb/>
子誼襲封豐城縣侯<lb/>
亶弟夔字季龍位大匠卿累遷司州刺史領安陸太守<lb/>
帥壯武將軍裴之禮直閤将軍任思祖出義陽道攻平<lb/>
靜穆陵陰山三闗剋之時譙州刺史湛僧智圍東豫州<lb/>
<pb n="KR2a0024_WYG_055-13b"/>
刺史元慶和於廣陵入其郛魏将元顯伯率軍赴援僧<lb/>
智逆擊破之夔自武陽出㑹僧智斷魏軍歸路慶和於<lb/>
内築柵自固及夔至遂請降凡降男女口萬餘人顯伯<lb/>
聞之夜遁衆軍追虜二萬餘人斬獲不可勝數由是義<lb/>
陽北道遂與魏絶及郢州刺史元顯逹降詔改爲北司<lb/>
州以虁爲刺史兼督司州封保城縣侯中大通六年為<lb/>
豫州刺史如督豫州積歳連兵人頗失業夔乃率軍人<lb/>
於蒼陵立堰溉田千餘頃歲妆榖百餘萬石以充儲備<lb/>
<pb n="KR2a0024_WYG_055-14a"/>
兼贍貧人境内賴之夔兄亶先經此任至是夔又居焉<lb/>
兄弟並有恩惠於鄉里百姓歌曰我之有州頻得夏侯<lb/>
前兄後弟布政優優夔在州七年逺近多附之有部曲<lb/>
萬人馬二千匹並服習精彊爲當時之盛性奢豪後房<lb/>
伎妾曵羅綺飾金翠者百數愛好人士不以貴位自高<lb/>
文武賔客常滿坐時亦以此稱之卒于州諡曰桓子譔<lb/>
嗣官至太僕卿譔弟譒少麤險薄行常停鄉里領其父<lb/>
部曲爲州助防刺史貞陽侯明引爲府長史明被魏囚<lb/>
<pb n="KR2a0024_WYG_055-14b"/>
復為侯景長史景反譒前驅濟江頓兵上林館破邸第<lb/>
及居人富室子女財貨盡略有之明在州有四妾章於<lb/>
王阮竝有國色明被魏囚其妾竝還都第譒至破第納<lb/>
焉<lb/>
魚𢎞襄陽人身長八尺白晢美姿容累從征討常爲軍<lb/>
鋒歴南譙盱台竟陵太守嘗謂人曰我爲郡有四盡水<lb/>
中魚鼈盡山中麞鹿盡田中米榖盡村里人庻盡丈夫<lb/>
生如輕塵棲弱草白駒之過隙人生但歡樂富貴在何<lb/>
<pb n="KR2a0024_WYG_055-15a"/>
時於是恣意酣賞侍妾百餘人不勝金翠服翫車馬皆<lb/>
窮一時之驚絶有眠牀一張皆是蹙柏四面周匝無一<lb/>
有異通用銀鏤金花壽福兩重爲腳爲湘東王鎮西司<lb/>
馬述職西上道中乏食緣路採菱作菱米飯給所部𢎞<lb/>
度之所後人覓一菱不得又於窮洲之上捕得數百獼<lb/>
猴膊以爲脯以供酒食比及江陵資食復振逢敕迎瑞<lb/>
豫王令送像下都𢎞率部曲數百悉衣錦袍赫奕滿道<lb/>
頗爲人所慕塗經夏首李抗斆其爲人抗舅元法僧聞<lb/>
<pb n="KR2a0024_WYG_055-15b"/>
之杖抗三百後爲新興永寜太守卒官<lb/>
吉士瞻字梁容馮翊蓮勺人也少有志氣不事生業時<lb/>
徵士吳苞見其姿容勸以經學因誦鮑照詩云豎儒守<lb/>
一經未足識行藏拂衣不顧年逾四十忽忽不得志乃<lb/>
就江陵卜者王先生計禄命王生曰君擁旄杖節非一<lb/>
州後一年當得戎馬大郡及梁武起兵義陽太守王撫<lb/>
之天門太守王智遜武陵太守蕭彊等竝不從命鎭軍<lb/>
蕭穎胄遣士瞻討平之齊和帝即位以爲領軍司馬士<lb/>
<pb n="KR2a0024_WYG_055-16a"/>
瞻少時嘗於南蠻國中擲博無禈褰露爲儕輩所侮及<lb/>
平魯休烈軍得絹三萬疋乃作百褌其外並賜軍士不<lb/>
以入室以軍功除輔國將軍歩兵校尉建康平爲巴東<lb/>
相建平太守初士瞻爲荆府城局参軍浚萬人仗庫防<lb/>
池得一金革鉤隠起鏤甚精巧篆文曰錫爾金鉤且公<lb/>
且侯士瞻娶夏侯詳兄女女竊以與詳詳喜佩之及是<lb/>
革命詳果封侯而士瞻不錫茅土天監二年入爲直閣<lb/>
將軍歴位秦梁二州刺史加都督後爲太子右衞率又<lb/>
<pb n="KR2a0024_WYG_055-16b"/>
出爲西陽武昌二郡太守在郡清約家無私積始士瞻<lb/>
夢得一積鹿皮從而數之有十一領及覺喜曰鹿者祿<lb/>
也吾當居十一祿乎自其仕進所莅已久及除二郡心<lb/>
惡之遇疾不肯療普通七年卒於郡贈左衞将軍諡曰<lb/>
胡子子琨時在戎役聞問一踊而絶良乆乃蘇不顧軍<lb/>
制輒離所部遂以孝聞詔下旌異<lb/>
蔡道恭字懷儉南陽冠軍人也父那宋益州刺史道恭<lb/>
少寛厚有大量仕齊爲西中郎中兵參軍加輔國将軍<lb/>
<pb n="KR2a0024_WYG_055-17a"/>
梁武帝起兵蕭穎胄以道恭素著威略專相委任齊和<lb/>
帝即位爲右衛將軍出爲司州刺史梁天監初論功封<lb/>
漢壽縣伯進號平北將軍三年魏圍司州時城中衆不<lb/>
滿五千人食裁半歲魏軍攻之晝夜不息乃作大車載<lb/>
土四靣俱前欲以填壍道恭壍内作艨艟鬬艦以待之<lb/>
魏人不得進又潛作伏道以决壍水道恭載土㹠塞之<lb/>
相持百餘日前後斬獲不可勝計魏大造梯衝攻圍日<lb/>
急道恭用四石烏漆大弓射所中皆洞甲飲羽一發或<lb/>
<pb n="KR2a0024_WYG_055-17b"/>
貫兩人敵人望弓皆靡又於城内作土山多作大矟長<lb/>
二丈五尺施長刃使壯士執以刺魏人魏軍甚憚之將<lb/>
退㑹道恭疾篤乃呼兄子僧勰從弟靈恩及將率謂曰<lb/>
吾所苦勢不能久汝等當以死固節無令吾沒有遺恨<lb/>
又令取所持節授僧勰曰禀命出疆旣不得奉以還朝<lb/>
方欲攜之同逝可與棺柩相隨衆皆流涕其年五月卒<lb/>
魏知道恭死攻之轉急先是朝廷遣郢州刺史曹景宗<lb/>
赴援景宗不前至八月城内糧盡魏剋之贈鎭西將軍<lb/>
<pb n="KR2a0024_WYG_055-18a"/>
并尋購喪櫬八年魏許還道恭喪其家以女樂易之葬<lb/>
襄陽傳國至孫固早卒國除<lb/>
楊公則字君翼天水西縣人也父仲懷爲宋豫州刺史<lb/>
殷琰將琰叛輔國將軍劉勔討琰仲懷力戰死於橫塘<lb/>
公則隨父在軍年未弱冠冐陣抱尸號哭氣絶良久勔<lb/>
命還仲懐首公則斂畢徒歩負喪歸鄉里由此著名後<lb/>
梁州刺史范栢年板爲宋熙太守領白馬戍主時氐賊<lb/>
李烏奴攻白馬公則矢盡糧竭陷于宼抗聲罵賊烏奴<lb/>
<pb n="KR2a0024_WYG_055-18b"/>
壯之要與同事公則僞許而圖之謀泄單馬逃歸齊高<lb/>
帝下詔襃美除晉壽太守在任清絜自守遷扶風太守<lb/>
母憂去官雍州刺史陳顯逹起爲寧朔將軍復領太守<lb/>
頃之荆州刺史巴東王子響搆亂公則進討事平遷武<lb/>
寧太守百姓便之入爲前軍將軍和帝爲荆州刺史公<lb/>
則爲西中郎中兵參軍及蕭穎胄協同梁武以公則爲<lb/>
輔國將軍領西中郎諮議參軍率兵東下和帝即位授<lb/>
湘州刺史梁武軍次沔口公則率湘府之衆㑹于夏口<lb/>
<pb n="KR2a0024_WYG_055-19a"/>
時荆州諸軍悉受公則節度雖蕭穎逹宗室之貴亦隸<lb/>
焉郢城平武帝命衆軍即日俱下公則受命先驅江州<lb/>
旣定連旌東下直造建鄴公則號令嚴明秋豪不犯所<lb/>
在莫不賴焉大軍至新林公則自越城移屯領軍府壘<lb/>
北樓與南掖門相對嘗登樓望戰城中遥見麾蓋縱神<lb/>
鋒弩射之矢貫胡牀左右皆失色公則曰虜幾中吾脚<lb/>
談笑如初東昏夜選勇士攻公則柵軍中驚擾公則堅<lb/>
卧不起徐命擊之東昏軍乃退公則所領多是湘溪人<lb/>
<pb n="KR2a0024_WYG_055-19b"/>
性懦怯城内輕之以爲易與每出盪輒先犯公則壘公<lb/>
則奬厲軍士剋獲更多及城平内出者或被剝奪公則<lb/>
親率麾下列陳東掖門衞送公卿士庶故出者多由公<lb/>
則營焉進號左將軍還鎭南藩初公則東下湘部諸郡<lb/>
多未賓從及公則還州然後諸屯聚竝散天監元年進<lb/>
號平南將軍封寧都縣侯湘州宼亂累年人多流散公<lb/>
則輕刑薄斂頃之戸口充復爲政雖無威嚴然勵已廉<lb/>
愼爲吏人所悦湘俗單門多以賂求州職公則至皆斷<lb/>
<pb n="KR2a0024_WYG_055-20a"/>
之所辟皆州郡著姓武帝班下諸州以爲法四年徵中<lb/>
䕶軍代至乗二舸便發送故一無所取遷衞尉卿時朝<lb/>
廷始議北侵公則威名素著至都詔假節先屯洛口公<lb/>
則受命將發遘疾謂親人曰昔廉頗馬援以年老見遺<lb/>
猶自力請用今國家不以吾朽懦任以前驅方於古人<lb/>
見知重矣雖臨塗疾苦豈可僶俛辭事馬革還葬此吾<lb/>
志也遂彊起登舟至洛口壽春士女歸降者數千戸魏<lb/>
豫州刺史薛恭度遣長史石榮等前鋒接戰即斬石榮<lb/>
<pb n="KR2a0024_WYG_055-20b"/>
遂北至壽春去城數十里而返疾篤卒于師武帝深痛<lb/>
惜之即日舉哀諡烈侯公則爲人敦厚慈愛居家篤睦<lb/>
視兄子過于己子家財悉委焉性好學雖居軍旅手不<lb/>
輟卷士大夫以此稱之子瞟嗣有罪國除帝以公則勲<lb/>
臣特聽庻長子眺嗣眺固讓歴年乃受<lb/>
鄧元起字仲居南郡當陽人也少有膽幹性任俠仕齊<lb/>
爲武寜太守梁武起兵蕭穎胄與書招之即日上道率<lb/>
衆與武帝㑹于夏口齊和帝即位拜廣州刺史中興元<lb/>
<pb n="KR2a0024_WYG_055-21a"/>
年爲益州刺史仍爲前軍建康城平進號征虜將軍天<lb/>
監初封爲當陽縣侯始述職焉初梁武之起益州刺史<lb/>
劉季連持兩端及聞元起至遂發兵拒守元起至巴西<lb/>
巴西太守朱士略開門以待先時蜀人多逃亡至是競<lb/>
出投元起皆稱起義應朝廷元起在道久軍糧乏絶或<lb/>
説之曰蜀郡政慢若檢巴西二郡籍注因而罰之所獲<lb/>
必厚元起然之涪令李膺諫曰使君前有嚴敵後無繼<lb/>
援山人始附於我觀德若糾以刻薄人必不堪衆心一<lb/>
<pb n="KR2a0024_WYG_055-21b"/>
離雖悔無及膺請出圖之不患資糧不足也元起曰善<lb/>
一以委卿膺退率富人上軍資米俄得三萬斛元起進<lb/>
屯西平季連始嬰城自守時益州兵亂旣久人廢耕農<lb/>
内外苦饑人多相食道路斷絶季連計窮㑹明年武帝<lb/>
使赦季連罪許之降季連即日開城納元起元起送季<lb/>
連于建康元起以鄉人庾黔婁爲錄事參軍又得荆州<lb/>
刺史蕭遥欣故客蔣光濟竝厚待之任以州事黔婁甚<lb/>
清潔光濟多計謀竝勸爲善政元起之剋季連也城内<lb/>
<pb n="KR2a0024_WYG_055-22a"/>
財寳無所私勤恤人事口不論財色性能飲酒至一斛<lb/>
不亂及是絶之爲蜀土所稱元起舅子梁矜孫性輕脱<lb/>
與庾黔婁志行不同乃言於元起曰城中稱有三刺史<lb/>
節下何以堪之元起由此疎黔婁而政迹稍損在政二<lb/>
年以母老乞歸供飬詔許焉徵爲右衞將軍以西昌侯<lb/>
蕭藻代之時梁州長史夏侯道遷以南鄭叛引魏將王<lb/>
景𦙍孔陵攻東西晉壽竝遣告急衆勸元起急救之元<lb/>
起曰朝廷萬里軍不卒至若寇賊侵淫方湏撲討董督<lb/>
<pb n="KR2a0024_WYG_055-22b"/>
之任非我而誰何事怱怱便相催督黔婁等苦諫之皆<lb/>
不從武帝亦假元起節征討諸軍將救漢中比是魏已<lb/>
攻剋兩晉壽蕭藻將至元起頗營還装糧儲器械略無<lb/>
遺者蕭藻入城求其良馬元起曰年少郎子何用馬為<lb/>
藻恚醉而殺之元起麾下圍城哭且問其故藻懼曰天<lb/>
子有詔衆乃散遂誣以反帝疑焉有司追劾削爵土詔<lb/>
減邑之半封松滋縣侯故吏廣漢羅研詣闕訟之帝曰<lb/>
果如我所量也使讓藻曰元起爲汝報讐汝爲讐報讐<lb/>
<pb n="KR2a0024_WYG_055-23a"/>
忠孝之道如何乃貶藻號爲冠軍將軍贈元起征西將<lb/>
軍給鼓吹諡忠侯<lb/>
羅研字深微少有才辯元起平蜀辟爲主簿後爲信安<lb/>
令故事置觀農謁者圍桑度田勞擾百姓研請除其弊<lb/>
帝從之鄱陽忠烈王恢臨蜀聞其名請爲别駕及西昌<lb/>
侯藻重爲刺史州人爲之懼研舉止自若侯謂曰非我<lb/>
無以容卿非卿無以事我齊茍兒之役臨汝侯嘲之曰<lb/>
卿蜀人樂禍貪亂一至于此對曰蜀中積弊實非一朝<lb/>
<pb n="KR2a0024_WYG_055-23b"/>
百家爲村不過數家有食窮廹之人什有八九束縛之<lb/>
使旬有二三貪亂樂禍無足多怪若令家畜五母之雞<lb/>
一母之豕牀上有百錢布被甑中有數升麥飯雖蘇張<lb/>
巧説於前韓白按劒於後將不能使一夫爲盜況貪亂<lb/>
乎大通二年爲散騎侍郎嗣王範將西忠烈王恢謂曰<lb/>
吾昔在蜀每事委羅研汝遵而勿失範至復以爲别駕<lb/>
升堂拜母蜀人榮之數年卒官蜀士以文逹者唯研與<lb/>
同郡李膺<lb/>
<pb n="KR2a0024_WYG_055-24a"/>
膺字公𦙍有才辯西昌侯藻爲益州以爲主簿使至都<lb/>
武帝悦之謂曰今李膺何如昔李膺對曰今勝昔問其<lb/>
故對曰昔事桓靈之主今逢堯舜之君帝嘉其對以如<lb/>
意擊席者久之乃以爲益州别駕著益州記三卷行於<lb/>
世初元起在荆州刺史隨王板元起爲從事别駕庾蓽<lb/>
堅執不可元起恨之及大軍至都蓽在城内甚懼城平<lb/>
而元起先遣迎蓽語人曰庾别駕若為亂兵所殺我無<lb/>
以自明因厚遺之少時又嘗至其西沮田舍有沙門造<lb/>
<pb n="KR2a0024_WYG_055-24b"/>
之乞元起有稻幾二千斛悉以施之時人稱其二者有<lb/>
大度元起初爲益州過江陵迎其母母事道方居館不<lb/>
肯出元起拜請同行母曰汝貧賤家兒忽得富貴詎可<lb/>
久保我寜死此不能與汝共入禍敗及至巴東聞蜀亂<lb/>
使蔣光濟筮之遇蹇喟然歎曰吾豈鄧艾而及此乎後<lb/>
果如筮子鏗嗣<lb/>
張惠紹字德繼義陽人也少有武幹仕齊爲竟陵橫桑<lb/>
戍主母喪歸鄉里聞梁武帝起兵乃自歸累有戰功武<lb/>
<pb n="KR2a0024_WYG_055-25a"/>
帝踐阼封石陽縣侯位驍騎將軍直閤左細仗主時東<lb/>
昏餘黨數百人竊入南北掖門夜燒神虎門害衞尉張<lb/>
𢎞䇿惠紹馳率所領赴戰賊乃散走遷太子右衞率以<lb/>
軍功累増爵邑歴位衞尉卿左衞將軍司州刺史領安<lb/>
陸太守在州和理吏人親愛之徵還爲左衞將軍加通<lb/>
直散騎常侍仗甲百人直衞殿中卒諡曰忠子登嗣累<lb/>
有戰功與湛僧智胡紹世魚𢎞並爲當時驍將歴官衞<lb/>
尉卿太子左衞率卒官諡曰愍<lb/>
<pb n="KR2a0024_WYG_055-25b"/>
馮道根字巨基廣平酇人也少孤家貧傭賃以養母行<lb/>
得甘肥未嘗先食必遽還以遺母年十三以孝聞郡召<lb/>
爲主簿不就曰吾當使封侯廟食安能爲儒吏邪年十<lb/>
六鄉人蔡道班爲湖陽戍主攻蠻錫城反爲蠻困道根<lb/>
救之匹馬轉戰提雙劒左右奮擊殺傷甚多道班以免<lb/>
由是知名齊建武末魏孝文攻陷南陽等五郡明帝遣<lb/>
太尉陳顯逹争之師入汋均口道根説顯逹曰汋均水<lb/>
急不如悉棄船於酇城方道歩進顯逹不聽道根猶以<lb/>
<pb n="KR2a0024_WYG_055-26a"/>
私屬從軍及顯逹敗夜走頼道根指路以全尋爲汋均<lb/>
口戍副以母喪還家聞梁武帝起兵乃謂所親曰金革<lb/>
奪禮古人不避揚名後世豈非孝乎因率鄉人歸武帝<lb/>
隸於王茂常爲前鋒武帝即位爲驍騎將軍封增城縣<lb/>
男天監二年爲南梁太守領阜陵城戍初到阜陵修城<lb/>
隍逺斥候如敵将至者衆頗笑之道根曰怯防勇戰此<lb/>
之謂也修城未畢魏将党法宗傅豎眼率衆二萬奄至<lb/>
城下道根壍壘未固城中衆少莫不失色道根命開城<lb/>
<pb n="KR2a0024_WYG_055-26b"/>
門緩服登城選精鋭二百人出與魏軍戰敗之魏軍因<lb/>
退遷輔國将軍六年魏攻鍾離武帝詔豫州刺史韋叡<lb/>
救之道根爲叡前驅至徐州建計據邵陽洲築壘掘壍<lb/>
逼魏城道根能走馬歩地計馬足以賦功城隍立辦及<lb/>
淮水長道根乗戰艦斷魏連橋魏軍敗績進爵爲伯改<lb/>
封豫寜縣八年拜豫州刺史領汝陰太守爲政清簡境<lb/>
内安之累遷右衞將軍道根性謹厚木訥少言爲將能<lb/>
檢御部曲所過村陌将士不敢虜掠每征伐終不言功<lb/>
<pb n="KR2a0024_WYG_055-27a"/>
其部曲或怨非之道根喻曰明主自鑒功之多少吾將<lb/>
何事武帝嘗指道根示尚書令沈約美其口不論勲約<lb/>
曰此陛下之大樹將軍也歴處州郡和理清静爲下所<lb/>
懷在朝廷雖貴顯而性儉約所居宅不修墻屋無器服<lb/>
侍衞入室則蕭然如素士之貧賤者當世服其清退武<lb/>
帝亦雅重之微時不學旣貴粗讀書自謂少文常慕周<lb/>
勃之器量十六年復為豫州將行武帝引朝臣宴别道<lb/>
根於武德殿召畫工使圖其形道根踧踖謝曰臣所可<lb/>
<pb n="KR2a0024_WYG_055-27b"/>
報國家唯餘一死但天下太平恨無可死之地豫部重<lb/>
得道根人皆喜悦武帝每稱曰馮道根所在能使朝廷<lb/>
不復憶有一州居州少時遇疾乞還朝廷徵爲散騎常<lb/>
侍左軍將軍卒于官是日輿駕春祠二廟及出宫有司<lb/>
以聞帝問中書舎人朱异曰吉凶同日今可行乎對曰<lb/>
昔柳莊寝疾衞獻公當祭請尸曰有臣柳荘非寡人之<lb/>
臣社稷之臣也聞其死請徃不釋祭服而徃遂以襚之<lb/>
道根雖未爲社稷臣亦有勞王室臨之禮也帝即駕幸<lb/>
<pb n="KR2a0024_WYG_055-28a"/>
其宅哭之甚慟諡曰威子懐嗣<lb/>
康絢字長明華山藍田人也其先出自康居初漢置都<lb/>
䕶盡臣西域康居亦遣侍子待詔河西因留不去其後<lb/>
遂氏焉晉時隴右亂遷於藍田絢曾祖因爲苻堅太子<lb/>
詹事生穆穆爲姚萇河南尹宋永初中穆率鄉族三千<lb/>
餘家入襄陽之峴南宋爲置華山郡藍田縣寄立於襄<lb/>
陽以穆爲秦梁二州刺史未拜卒絢伯元隆父元撫竝<lb/>
爲流人所推相繼爲華山太守絢少俶儻有志氣仕齊<lb/>
<pb n="KR2a0024_WYG_055-28b"/>
爲華山太守推誠撫循荒餘悦服梁武起兵絢舉郡以<lb/>
應天監元年封南陽縣男除竟陵太守累遷太子左衞<lb/>
率甲仗百人與領軍蕭景直殿内絢身長八尺容貌絶<lb/>
倫雖居顯職猶習武藝帝幸德陽殿戲馬敕絢馬射撫<lb/>
弦貫的觀者悦之其日上使畫工圖絢形遣中使持以<lb/>
問絢曰卿識此圖不其見親如此時魏降人王足陳計<lb/>
求堰淮水以灌壽陽足引北方童謡曰荆山爲上格浮<lb/>
山爲下格潼沱爲激溝併灌鉅野澤帝以爲然使水工<lb/>
<pb n="KR2a0024_WYG_055-29a"/>
陳承伯材官將軍祖暅視地形咸謂淮内沙土漂輕不<lb/>
堅實其功不可就帝弗納發徐揚人率二十戸取五丁<lb/>
以築之假絢節都督淮上諸軍事并䕶堰作役人及戰<lb/>
士有衆二十萬於鍾離南起浮山北抵巉石依岸築土<lb/>
合脊於中流十四年四月堰將合淮水漂疾復決潰衆<lb/>
患之或謂江淮多蛟能乗風雨決壞崖岸其性惡鐡因<lb/>
是引東西二冶鐡器大則釡鬲小則鋘鋤數千萬斤沉<lb/>
於堰所猶不能合乃伐樹爲幹填以巨石加土其上緣<lb/>
<pb n="KR2a0024_WYG_055-29b"/>
淮百里内岡陵木石無巨細必盡負擔者肩穿夏日疾<lb/>
疫死者相枕蠅蟲晝夜聲合武帝愍之遣尚書右僕射<lb/>
袁昻侍中謝舉假節慰勞并加蠲復是冬寒甚淮泗盡<lb/>
凍士卒死者十七八帝遣賜以衣袴十一月魏遣將楊<lb/>
大眼揚聲決堰絢命諸軍撤營露次以待之遣其子悦<lb/>
挑戰斬魏咸陽王府司馬徐方興魏軍小却十五年四<lb/>
月堰成其長九里下闊一百四十丈上廣四十五丈高<lb/>
二十丈深十九丈五尺夾之以堤并樹杞柳軍人安堵<lb/>
<pb n="KR2a0024_WYG_055-30a"/>
列居其上其水清絜俯視邑居墳墓了然皆在其下或<lb/>
謂絢曰四瀆天所以節宣其氣不可久塞若鑿湫東注<lb/>
則游波寛緩堰得不壞絢然之開湫東注又縱反間於<lb/>
魏曰梁所懼開湫魏人信之果鑿山深五丈開湫北注<lb/>
水日夜分流湫猶不減其月魏軍竟潰而歸水之所及<lb/>
夾淮方數百里地魏壽陽城戍稍徙頓八公山此南居<lb/>
人散就岡壟初堰起徐州界刺史張豹子謂已必尸其<lb/>
事旣而絢以佗官來監作豹子甚慙由是譖絢與魏交<lb/>
<pb n="KR2a0024_WYG_055-30b"/>
通帝雖不納猶以事畢徵絢尋除司州刺史領安陸太<lb/>
守絢還徵豹子不脩堰至其秋淮水暴長堰壊奔流于<lb/>
海殺數萬人其聲若雷聞三百里水中怪物隨流而下<lb/>
或人頭魚身或龍形馬首殊類詭状不可勝名祖暅坐<lb/>
下獄絢在州三年大修城隍號爲嚴整普通元年除衞<lb/>
尉卿未拜卒輿駕即日臨哭諡曰莊絢寛和少喜懼在<lb/>
朝廷見人如不能言號爲長厚在省每寒見省官有繿<lb/>
縷者輒遣遺以繻衣其好施如此子悦嗣<lb/>
<pb n="KR2a0024_WYG_055-31a"/>
昌義之歴陽烏江人也少有武幹爲馮翊戍主梁武帝<lb/>
爲雍州因事帝帝亦厚遇之及起兵板爲輔國將軍軍<lb/>
主每戰必捷天監元年封永豊侯累遷北徐州刺史鎭<lb/>
鍾離四年大舉北侵臨川王宏督衆軍向洛口義之爲<lb/>
前軍攻魏梁城戍剋之五年冬武帝以征役乆詔班師<lb/>
魏中山王元英乘勢追躡攻沒馬頭等城城内糧貯魏<lb/>
悉移歸北議者咸謂無復南向帝曰此必進兵非其實<lb/>
也乃遣脩鍾離城敕義之爲戰守備是冬英果率衆數<lb/>
<pb n="KR2a0024_WYG_055-31b"/>
十萬圍鍾離衝車毁西墉時城中衆纔三千義之督帥<lb/>
隨方抗禦前後殺傷萬計魏軍死者與城平六年帝遣<lb/>
曹景宗韋叡率衆二十萬救焉大破魏軍義之率輕兵<lb/>
追至洛口而還以功進號軍師將軍再遷都督南兖州<lb/>
刺史坐以禁物出蕃為有司所奏免十三年累遷左衞<lb/>
將軍是冬帝遣太子右衞率康絢督衆軍作荆山堰魏<lb/>
將李曇定大衆逼荆山揚聲決堰詔假義之節救絢軍<lb/>
未至絢等已破魏軍魏又遣大將軍李平攻硤石義之<lb/>
<pb n="KR2a0024_WYG_055-32a"/>
又率朱衣直閤王神念救之魏克硤石義之班師爲有<lb/>
司所奏帝以其功臣不問十五年授北徐州刺史義之<lb/>
不知書所識不過十字性寛厚爲將能得人死力及居<lb/>
藩任吏人安之改封營道縣侯徵爲䕶軍將軍卒於官<lb/>
帝深痛惜之諡曰烈子寶景嗣<lb/>
論曰永元之季雖時主昏狂荆雍二州尚未有釁武皇<lb/>
迹緣家酷首唱孟津之師王茂等運接昌期自致勤王<lb/>
之舉若非天人啟期豈得若斯之速乎其隆名顯級亦<lb/>
<pb n="KR2a0024_WYG_055-32b"/>
各風雲之感㑹也元起勤乃胥附功惟闢土勞之不圖<lb/>
禍機先陷冠軍之貶於罰已輕梁之政刑於斯爲失私<lb/>
戚之端自斯而啟年之不永不亦宜乎張惠紹馮道根<lb/>
康絢昌義之攀附之始其功則未及羣盜焚門張以力<lb/>
戰自著鍾離邵陽之逼馮昌勞効居多浮山之役而康<lb/>
絢實典其事互有厥勞寵進宜矣先是鎭星守天江而<lb/>
堰實興退舍而決豈人事乎其天道也<lb/>
　南史卷五十五<lb/>
<pb n="KR2a0024_WYG_055-33a"/>
　南史卷五十五考證<lb/>
王茂傳字休連○連梁書作逺<lb/>
好讀兵書究其大㫖○兵書下梁書有駮畧二字<lb/>
曹景宗傳毎箭殺蠻蠻遂敗走○殺字下梁書有一字<lb/>
義之出逐英至洛口○義之昌義之也洛梁書作浴誤<lb/>
夏侯亶傳武帝復遣北道軍元樹帥彭寶孫陳慶等稍<lb/>
　進○慶字下梁書有之字<lb/>
亶對曰臣聞服屬易疏所以不忍言族○顧炎武云書<lb/>
<pb n="KR2a0024_WYG_055-33b"/>
　以親九族注同族髙祖以下是也非疏逺之謂漢書<lb/>
　張敞傳廣川王同族宗室劉調等同族言其與王近<lb/>
　親也顏氏家訓凡宗親世數有從父有從祖有族祖<lb/>
　此云不忍言族當時雖爲敏對於理未通<lb/>
亶弟夔傳不以貴位自高○高監本誤事今改正<lb/>
魚𢎞傳通用銀鏤金花壽福兩重○兩監本訛雨今改<lb/>
　正<lb/>
羅研傳鄱陽忠烈王恢臨蜀聞其名請爲别駕○請監<lb/>
<pb n="KR2a0024_WYG_055-34a"/>
　本誤謂今改正<lb/>
史臣論其功則未○未梁書作輕今各本俱同姑仍其<lb/>
　舊<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_055-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷五十五考證<lb/>
</p>
<p>
</p>
  </div>
</body>
</text>
</TEI>
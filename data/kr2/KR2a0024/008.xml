<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷八</head> <lb/>
    <p>
<pb n="KR2a0024_WYG_008-1a"/>
欽定四庫全書<lb/>
　南史卷八<lb/>
　　唐　　　李　　　延　　　壽　　　撰<lb/>
　梁本紀下第八<lb/>
太宗簡文皇帝諱綱字世讃小字六通武帝第三子昭<lb/>
明太子母弟也天監二年十月丁未生於顯陽殿五年<lb/>
封晉安王普通四年累遷都督雍州刺史中大通三年<lb/>
被徴入朝未至而昭明太子謂左右曰我夢與晉安王<lb/>
<pb n="KR2a0024_WYG_008-1b"/>
對奕擾道我以班劔授之王還當有此加乎四月昭明<lb/>
太子薨五月丙申立晉安王為皇太子七月乙亥臨軒<lb/>
䇿拜以修繕東宫權居東府四年九月移遷東宫太清<lb/>
三年臺城䧟太子坐永福省見侯景神色自若無懼容<lb/>
五月丙辰帝崩辛巳太子即皇帝位大赦癸未追尊穆<lb/>
貴嬪為皇太后追諡妃王氏為簡皇后六月丙戌以南<lb/>
康王㑹理為司空丁亥立宣城王大噐為皇太子壬辰<lb/>
立當陽公大心為尋陽郡王石城公大欵為江夏郡王<lb/>
<pb n="KR2a0024_WYG_008-2a"/>
寜國公大臨為南海郡王臨城公大連為南郡王西豐<lb/>
公大春為安陸郡王新塗公大成為山陽郡王臨湘公<lb/>
大封為宜都郡王髙唐公大荘為新興郡王秋七月甲<lb/>
寅廣州刺史元景仲謀應侯景西江督䕶陳霸先攻之<lb/>
景仲自殺霸先迎定州刺史蕭勃為刺史庚午以司空<lb/>
南康王㑹理為兼尚書令是月九江大饑人相食者十<lb/>
四五八月癸卯征東大将軍開府儀同三司南徐州刺<lb/>
史蕭藻薨丙午侯景矯詔儀同三司位比正公自令悉<lb/>
<pb n="KR2a0024_WYG_008-2b"/>
不加将軍以為定凖冬十月丁未地震是月百濟國遣<lb/>
使朝貢見城寺荒蕪哭於闕下<lb/>
大寳元年春正月辛亥朔大赦改元丁巳天雨黄沙己<lb/>
未西魏剋安陸執司州刺史柳仲禮盡有漢東地丙寅<lb/>
月晝見於東方癸酉前江都令祖皓起義兵於廣陵二<lb/>
月癸未侯景攻下廣陵皓見害乙巳以尚書僕射王克<lb/>
為左僕射内午侯景逼帝幸西州夏五月丙辰東魏静<lb/>
帝遜位於齊庚午開府儀同三司鄱陽王範薨自春迄<lb/>
<pb n="KR2a0024_WYG_008-3a"/>
夏大旱人相食都下尤甚六月庚子前司州刺史羊鴉<lb/>
仁自尚書省出奔江陵秋七月戊辰賊行臺任約寇江<lb/>
州刺史尋陽王大心以州降之八月甲午湘東王繹遣<lb/>
領軍将軍王僧辯逼郢州邵陵王綸棄郢州走九月乙<lb/>
亥侯景自進位相國封二十郡為漢王冬十月乙未景<lb/>
又逼帝幸西州曲宴自加宇宙大将軍都督六合諸軍<lb/>
事立皇子大鈞為西陽郡王大威為武寜郡王大球為<lb/>
建安郡王大昕為義安郡王大摯為綏建郡王大圜為<lb/>
<pb n="KR2a0024_WYG_008-3b"/>
樂梁郡王壬寅侯景害司空南康王㑹理十一月任約<lb/>
進據西陽分兵寇齊昌執衡陽王獻送都下害之湘東<lb/>
王繹遣前寜州刺史徐文盛拒約南郡王前中兵参軍<lb/>
張彪起義於㑹稽若邪山攻破浙東諸縣<lb/>
二年春二月邵陵王綸走至安陸董城為魏所攻見殺<lb/>
三月庚戌魏文帝崩夏閏四月侯景圍巴陵六月乙巳<lb/>
解圍宵遁秋七月景還至建鄴八月戊午景遣偽衛尉<lb/>
卿彭擕廂公王僧貴入殿廢帝為晉安王害皇太子大<lb/>
<pb n="KR2a0024_WYG_008-4a"/>
器尋陽王大心西陽王大鈞武寜王大威建安王大球<lb/>
義安王大昕及尋陽王諸子二十餘人矯為帝詔以為<lb/>
次當支庶宜歸正嫡禪位於豫章王棟使呂季略送詔<lb/>
令帝寫之帝書至先皇念神器之重思社稷之固越升<lb/>
非次遂主震方嗚咽不能自止賊衆皆為掩泣乃幽帝<lb/>
於永福省棟即位改元天正使害南海王大臨於呉郡<lb/>
南郡王大連於姑熟安陸王大春於會稽新興王大荘<lb/>
於京口冬十月壬寅帝崩於永福省時年四十九賊偽<lb/>
<pb n="KR2a0024_WYG_008-4b"/>
諡曰明皇帝廟稱髙宗明年三月己丑王僧辯平侯景<lb/>
率百官奉梓宫升朝堂元帝追崇為簡文皇帝廟號太<lb/>
宗四月乙丑葬荘陵帝幼而聰睿六嵗便能屬文武帝<lb/>
弗之信於前面試帝攬筆立成文武帝歎曰常以東阿<lb/>
為虛今則信矣及長器宇寛𢎞未嘗見喜愠色尊嚴若<lb/>
神方頤豐下湏鬢如畫直髪委地雙眉翠色項毛左旋<lb/>
連錢入背手執玉如意不相分辨眄睞則目光燭人讀<lb/>
書十行俱下辭藻艶發博綜群言善談𤣥理自十一便<lb/>
<pb n="KR2a0024_WYG_008-5a"/>
能親庶務歴試藩政所在稱美性恭孝居穆貴嬪憂哀<lb/>
毁骨立所坐席霑濕盡爛在襄陽拜表侵魏遣長史柳<lb/>
津司馬董當門壮武将軍杜懐寳振逺将軍曹義宗等<lb/>
進軍剋南陽新野等郡拓地千餘里及居監撫多所𢎞<lb/>
宥文案簿領纎毫必察𢎞納文學之士賞接無倦嘗於<lb/>
𤣥圃述武帝所製五經講疏聼者傾朝野雅好賦詩其<lb/>
自序云七嵗有詩癖長而不倦然帝文傷於輕靡時號<lb/>
宫體所著昭明太子傳五卷諸王傳三十卷禮大義二<lb/>
<pb n="KR2a0024_WYG_008-5b"/>
十卷長春義記一百卷法寳連璧三百卷謝客文涇渭<lb/>
三卷玉簡五十卷光明符十二卷易林十七卷竈經二<lb/>
卷沐浴經三卷馬槊譜一卷棊品五卷彈恭譜一卷新<lb/>
増白澤圖五卷如意方十卷文集一百卷並行於世初<lb/>
即位制年號将曰文明以外制强臣取周易内文明而<lb/>
外柔順之義恐賊覺乃改為大寳雖在蒙塵尚引諸儒<lb/>
論道説義披尋墳史未嘗暫釋及見南康王㑹理誅知<lb/>
不乆指所居殿謂舍人殷不害曰龎涓死此下又曰吾<lb/>
<pb n="KR2a0024_WYG_008-6a"/>
昨夢吞土試思之不害曰昔重耳饋塊卒反晉國陛下<lb/>
所夢将符是乎帝曰儻幽㝠有徴兾斯言不妄初景納<lb/>
帝女溧陽公主公主有美色景惑之妨於政事王偉每<lb/>
以為言景以告主主出惡言偉知之懼見䜛乃謀廢帝<lb/>
而後間主苦勸行殺以絶衆心廢後王偉乃與彭儁王<lb/>
修纂進觴於帝曰丞相以陛下幽憂既乆使臣上壽帝<lb/>
笑曰已禪帝位何得言陛下此壽酒将不盡此乎於是<lb/>
儁等并齎酒肴曲項琵琶與帝極飲帝知将見殺乃盡<lb/>
<pb n="KR2a0024_WYG_008-6b"/>
酣謂曰不圖為樂一至於斯既醉而寝偉乃出儁進土<lb/>
囊王修纂坐上乃崩竟恊於夢偉撤户扉為棺遷殯於<lb/>
城北酒庫中帝自幽縶之後賊乃撤内外侍衛使突騎<lb/>
圍守墻垣悉有枳棘無復紙乃書壁及板鄣為文自序<lb/>
云有梁正士蘭陵蕭世讃立身行道終始若一風雨如<lb/>
晦鷄鳴不已弗欺暗室豈况三光數至於此命也如何<lb/>
又為文數百篇崩後王偉觀之惡其辭切即使刮去有<lb/>
隨偉入者誦其連珠三首詩四篇絶句五篇文並悽愴<lb/>
<pb n="KR2a0024_WYG_008-7a"/>
云<lb/>
世祖孝元皇帝諱繹字世誠小字七符武帝第七子也<lb/>
初武帝夢眇目僧執香爐稱託生王宮既而帝母在采<lb/>
女次侍始褰户幔有風囬裾武帝意感幸之采女夢月<lb/>
墮懐中遂孕天監七年八月丁巳生帝舉室中非常香<lb/>
有紫胞之異武帝竒之因賜采女姓阮進為修容十三<lb/>
年封湘東王太清元年累遷為鎮西将軍都督荆州刺<lb/>
史三年三月侯景䧟建鄴四月世子方等至自建鄴知<lb/>
<pb n="KR2a0024_WYG_008-7b"/>
臺城不守帝命柵江陵城周囬七十里鎮西長史王沖<lb/>
等拜牋請為太尉都督中外諸軍事承制主盟帝不許<lb/>
曰吾於天下不賤寜俟都督之名帝子之尊何藉上台<lb/>
之重議者可斬投筆流淚沖等重請不從又請為司空<lb/>
以主諸侯亦弗聼乃開鎮西府辟天下士是月帝徴兵<lb/>
於湘州刺史河東王譽譽拒命尋上甲侯韶自建鄴至<lb/>
宣三月十五日密詔授帝位假黄鉞大都督中外諸軍<lb/>
事司徒承制於是立行臺於南郡而置官司焉七月遣<lb/>
<pb n="KR2a0024_WYG_008-8a"/>
世子方等討河東王譽軍敗死之又遣鎮兵将軍鮑泉<lb/>
討譽九月乙卯雍州刺史岳陽王詧舉兵宼江陵其将<lb/>
杜崱兄弟來降詧遁走鮑泉攻湘州未剋又遣左衛将<lb/>
軍王僧辯代将及簡文帝即位改元為大寳元年帝以<lb/>
簡文制於賊臣卒不遵用正月使少子方晷質於魏魏<lb/>
不受質而約為兄弟四月剋湘州斬譽湘州平雍州刺<lb/>
史岳陽王詧自稱梁王蕃於魏魏遣兵助伐襄陽先是<lb/>
邵陵王綸書已言凶事祕之以待湘州之㨗是月壬寅<lb/>
<pb n="KR2a0024_WYG_008-8b"/>
始命陳瑩報武帝崩問帝哭於正寝六月江夏王大欵<lb/>
山陽王大成宜都王大封自信安來奔九月辛酉以前<lb/>
郢州刺史南平王恪為中衛将軍尚書令開府儀同三<lb/>
司改封大款為臨川郡王大成為桂陽郡王大封為汝<lb/>
南郡王十一月甲子南平王恪等奉牋進位相國總百<lb/>
揆帝不從二年三月侯景悉兵西上閏四月景遣其将<lb/>
宋子仙任約襲郢州執刺史方諸庚戍領軍王僧辯屯<lb/>
師巴陵五月癸未帝遣将胡僧祐陸法和援巴陵六月<lb/>
<pb n="KR2a0024_WYG_008-9a"/>
僧祐等擊破景将任約軍禽約景解圍宵遁以王僧辯<lb/>
為征東将軍開府儀同三司尚書令帥衆追景所至皆<lb/>
㨗進圍郢州獲賊将宋子仙等九月盤盤國獻馴象十<lb/>
月辛丑朔紫雲如盖臨江陵城是月簡文帝崩開府儀<lb/>
同三司王僧辯等奉表勸進帝奉諱大臨三日百官縞<lb/>
素荅表不許司空南平王恪率宗室領軍将軍胡僧祐<lb/>
率群僚江州别駕張佚率吏人並奉牋勸進帝固讓十<lb/>
一月乙亥僧辯又奉表勸進又不從時巨寇尚存帝未<lb/>
<pb n="KR2a0024_WYG_008-9b"/>
欲即位而四方表勸前後相屬乃下令斷表<lb/>
承聖元年二月王僧辯衆軍發自尋陽帝馳檄四方購<lb/>
獲景及逆者封萬户開國公絹布五萬匹三月僧辯等<lb/>
平景傳首江陵戊子以賊平告明堂大社己丑僧辯等<lb/>
又表勸進曰衆軍以今月戊子總集建康賊景鳥伏獸<lb/>
窮頻撃頻挫姦竭詐盡深溝自固臣等分勒武旅百道<lb/>
同趨突騎短兵犀函鐵楯結隊千群持戟百萬止紂七<lb/>
歩圍項三重轟然大潰群凶四滅京師少長俱稱萬嵗<lb/>
<pb n="KR2a0024_WYG_008-10a"/>
長安酒食於此價髙九縣雲開六合清朗矧伊黔首誰<lb/>
不載躍伏惟陛下咀痛茹哀嬰憤忍酷自紫庭綘闕胡<lb/>
塵四起壖垣好畤冀馬雲屯泣血臨兵嘗膽誓衆而呉<lb/>
楚一家方與七國俱反管蔡流言又以三監作亂西涼<lb/>
義衆阻秦塞而不通并州遺黎跨飛狐而見絶犲狼當<lb/>
路非止一人鯨鯢不梟倐焉五載英武克振怨恥並雪<lb/>
永尋霜露伊何可勝臣等輒依故實奉修社廟使者持<lb/>
節分告園陵嗣后升遐龍輴未殯承華掩曜梓宫莫測<lb/>
<pb n="KR2a0024_WYG_008-10b"/>
並即隨由備辦禮具凶荒四海同哀六軍袒哭聖情孝<lb/>
友理當感慟日者百司岳牧仰祈宸鍳以錫珪之功既<lb/>
歸有道當璧之禮允屬聖明而優詔謙沖杳然凝邈飛<lb/>
龍可躋而乾爻在四帝閽云呌而門闔未開謳歌再馳<lb/>
是用翹首所以越人固執熏丹穴以求君周人樂推踰<lb/>
岐山而事主漢王不即位無以貴功臣光武止蕭王豈<lb/>
謂紹宗廟黄帝迷於襄城尚訪御人之道放勛寂於姑<lb/>
射猶使樽爼有歸伊此儻來豈聖人所欲帝王所應不<lb/>
<pb n="KR2a0024_WYG_008-11a"/>
獲已而然伏讀璽書尋諷制㫖領懐物外未奉慈衷陛<lb/>
下日角龍顔之姿表於徇齊之日彤雲素靈之瑞基於<lb/>
應物之初博學則大哉無所與名深言則曄乎文章之<lb/>
觀忠為令徳孝實動天加以英威茂略雄圖武算指麾<lb/>
則丹浦不戰顧眄則阪泉自蕩地維絶而重紐天柱傾<lb/>
而更植鑿河津於孟門百川復啓補穹儀以五石萬物<lb/>
再生縱陛下拂袗衣而游廣城登[山*弇]山而去東土群臣<lb/>
安得仰訴兆庶何所歸仁况郊祀配天罍篚禮曠齋宫<lb/>
<pb n="KR2a0024_WYG_008-11b"/>
清廟匏竹不陳仰望鸞輿匪朝伊夕瞻言法駕載渴且<lb/>
饑豈可乆稽衆議有曠彛則舊邦凱復函洛已平髙奴<lb/>
櫟陽宫館雖毁濁河清渭佳氣猶存臯門有亢甘泉四<lb/>
敞土圭測景仙人承露斯盖九州之赤縣六合之樞機<lb/>
博士捧圖書而稍還太常定禮儀其已立豈得不揚清<lb/>
警而赴名都具玉鑾而旋正寝昔東周既遷鎬京遂其<lb/>
不復長安一亂郟洛永以為居夏后以萬國朝諸侯文<lb/>
王以六州匡天下方之跡基百里劒杖三尺以殘楚之<lb/>
<pb n="KR2a0024_WYG_008-12a"/>
地抗拒六戎一旅之卒剪夷三叛坦然大定御辯東歸<lb/>
解五牛於冀州秣六馬於譙郡緬求前古其可得歟對<lb/>
揚天命無所讓徳有理存焉敢重祈奏帝尚未從辛卯<lb/>
宣猛将軍朱買臣奉帝密㫖害豫章王棟及其二弟橋<lb/>
樛四月乙巳益州刺史新除假黄鉞太尉武陵王紀僭<lb/>
位於蜀年號天正帝遣兼司空蕭泰祠部尚書樂子雲<lb/>
拜謁塋陵修復社廟丁巳下令解嚴五月庚午司空南<lb/>
平王恪及宗室王侯大都督王僧辯等復拜表上尊號<lb/>
<pb n="KR2a0024_WYG_008-12b"/>
帝猶固讓甲申以開府儀同三司江州刺史王僧辯為<lb/>
司徒乙酉斬賊左僕射王偉尚書吕季略少府卿周石<lb/>
珍舍人嚴亶於江陵市乃下令赦境内齊将潘樂辛術<lb/>
等攻秦郡王僧辯遣将杜崱帥衆拒之以陳霸先為征<lb/>
北大将軍開府儀同三司徐州刺史齊人賀平侯景八<lb/>
月武陵王紀率巴蜀之衆東下遣䕶軍将軍陸法和屯<lb/>
巴峽以拒之九月甲戌司空南平王恪薨十月乙未前<lb/>
梁州刺史蕭循自魏至江陵以為平北将軍開府儀同<lb/>
<pb n="KR2a0024_WYG_008-13a"/>
三司戊申執湘州刺史王琳於殿内庚戍琳長史陸納<lb/>
及其将潘烏累等舉兵反攻䧟湘州是月四方征鎮王<lb/>
公卿士復勸進表三上乃許之冬十一月丙子皇帝即<lb/>
位於江陵改太清六年為承聖元年逋租宿責並許𢎞<lb/>
宥孝子順孫悉皆賜爵長徒鎖士特加原宥禁錮奪勞<lb/>
一皆曠蕩是日帝不升正殿公卿陪列而已時有兩日<lb/>
俱見己卯立王太子方矩為皇太子改名元良立皇子<lb/>
方智為晉安郡王方畧為始安郡王追尊所生妣阮修<lb/>
<pb n="KR2a0024_WYG_008-13b"/>
容為文宣太后改諡忠壮太子為武烈太子封武烈子<lb/>
荘為永嘉王是月陸納遣将軍潘烏累等破衡州刺史<lb/>
丁道貴於渌口道貴走零陵十二月陸納分兵襲巴陵<lb/>
湘州刺史蕭循擊走之天門山獲野人出山三日而死<lb/>
星隕呉郡淮南有野象數百壊人室廬宣城郡猛獸暴<lb/>
食人是嵗魏廢帝元年<lb/>
二年春正月乙丑詔王僧辯討陸納戊寅以吏部尚書<lb/>
王褒為尚書僕射己卯江夏宫南門鑰牡飛三月庚寅<lb/>
<pb n="KR2a0024_WYG_008-14a"/>
有兩龍見湘州西江夏五月甲申魏大将尉遲迥進兵<lb/>
逼巴西潼州刺史楊乾運以城納迥己丑武陵王紀軍<lb/>
至西陵六月乙卯王僧辯平湘州秋七月武陵王紀衆<lb/>
大潰見殺八月戊戌尉遲迥平蜀九月齊遣郭元建及<lb/>
将邢杲逺歩六汗薩東方老帥衆頓合肥冬十一月辛<lb/>
酉僧辯留鎮姑熟豫州刺史侯瑱據東闗壘徴呉興太<lb/>
守裴之横帥衆繼之戊戍以尚書僕射王褒為左僕射<lb/>
湘東太守張綰為右僕射十二月宿豫土人東方光據<lb/>
<pb n="KR2a0024_WYG_008-14b"/>
城歸北齊江西州郡皆起兵應之<lb/>
三年春正月魏帝為相安定公所廢而立齊王廓是為<lb/>
恭帝元年三月主衣庫見黒蛇長丈許數十小蛇隨之<lb/>
舉頭髙丈餘南望俄失所在帝又與宫人幸𤣥洲苑復<lb/>
見大蛇盤屈於前群小蛇遶之並黒色帝惡之宫人曰<lb/>
此非怪也恐是錢龍帝敕所司即日取數千萬錢鎮於<lb/>
蛇處以厭之因設法㑹赦囚徒振窮乏退居栖心省又<lb/>
有蛇從屋墮落帝帽上忽然便失又龍光殿上所御肩<lb/>
<pb n="KR2a0024_WYG_008-15a"/>
輿復見小蛇縈屈輿中以頭駕夾膝前金龍頭上見人<lb/>
走去逐之不及城濠中龍騰出煥爛五色竦躍入雲六<lb/>
七小龍相隨飛去群魚騰躍墜死於陸道龍處為窟若<lb/>
數百斛圖舊大城上常有紫氣至時稍復消歇甲辰以<lb/>
司徒王僧辯為太尉車騎大将軍戊申以䕶軍将軍郢<lb/>
州刺史陸法和為司徒夏四月癸酉以征北大将軍開<lb/>
府儀同三司陳霸先為司空六月癸未有黒氣如龍見<lb/>
於殿内秋九月辛卯帝於龍光殿述老子義先是魏使<lb/>
<pb n="KR2a0024_WYG_008-15b"/>
宇文仁恕來聘齊使又至江陵帝接仁恕有闕魏相安<lb/>
定公憾焉乙巳使柱國萬紐于謹來攻冬十月丙寅魏<lb/>
軍至襄陽梁王蕭詧率衆㑹之丁卯停講内外戒嚴輿<lb/>
駕出行城柵大風㧞木丙子續講百寮戎服以聼詔徴<lb/>
王僧辯十一月甲申幸津陽門講武置南北兩城主帝<lb/>
親觀閱風雨總集部分未交旗幟飄亂帝趣駕而囬無<lb/>
復次序風雨隨息衆竊驚焉乙酉以領軍胡僧祐為都<lb/>
督城東城北諸軍事右僕射張綰為副左僕射王褒都<lb/>
<pb n="KR2a0024_WYG_008-16a"/>
督城西城南諸軍事直殿省元景亮為副丁亥魏軍至<lb/>
柵下丙申徴廣州刺史王琳入援丁酉大風城内火燒<lb/>
居人數千家以為失在婦人斬首尸之是日帝猶賦詩<lb/>
不廢以胡僧祐為開府儀同三司庚子信州刺史徐世<lb/>
譜晉安王司馬任約軍次馬頭岸是夜有流星墜城中<lb/>
帝援蓍筮之卦成取龜式驗之因抵於城曰吾若死此<lb/>
下豈非命乎因裂帛為書催僧辯曰吾忍死待公可以<lb/>
至矣戊申胡僧祐朱買臣等出戰買臣敗績辛亥魏軍<lb/>
<pb n="KR2a0024_WYG_008-16b"/>
大攻帝出枇杷門親臨陣督戰僧祐中流矢薨軍敗反<lb/>
者斬西門守卒以納魏軍帝見執如梁王蕭詧營甚見<lb/>
詰辱他日乃見魏僕射長孫儉譎儉云埋金千斤於城<lb/>
内欲以相贈儉乃将帝入城帝因述詧相辱状謂儉曰<lb/>
向聊相譎欲言耳豈有天子自埋金乎儉乃留帝於主<lb/>
衣庫十二月丙辰徐世譜任約退戍巴陵辛未魏人戕<lb/>
帝明年四月梁王方智承制追尊為元皇帝廟號世祖<lb/>
帝聰悟俊朗天才英發出言為論音響若鍾年五六嵗<lb/>
<pb n="KR2a0024_WYG_008-17a"/>
武帝嘗問所讀書對曰能誦曲禮武帝使誦之即誦上<lb/>
篇左右莫不驚歎初生患眼醫療必増武帝自下意療<lb/>
之遂盲一目乃憶先夢彌加愍愛及長好學博極群書<lb/>
武帝嘗問曰孫策在江東於時年幾荅曰十七武帝曰<lb/>
正是汝年帝性不好聲色頗慕髙名為荆州刺史起州<lb/>
學宣尼廟嘗置儒林參軍一人勸學從事二人生三十<lb/>
人加廩餼帝工書善畫自圖宣尼像為之賛而書之時<lb/>
人謂之三絶與裴子野劉顯蕭子雲張纉及當時才秀<lb/>
<pb n="KR2a0024_WYG_008-17b"/>
為布衣交常自比諸葛亮桓温惟纉許焉性好矯飾多<lb/>
猜忌於名無所假人㣲有勝己者必加毁害帝姑義興<lb/>
昭長公主子王銓兄弟八九人有盛名帝妬害其美遂<lb/>
改寵姬王氏兄王珩名琳以同其父名忌劉之遴學使<lb/>
人鴆之如此者甚衆雖骨肉亦徧被其禍始居文宣太<lb/>
后憂依丁蘭作木母及武帝崩祕喪逾年乃發凶問方<lb/>
刻檀為像置於百福殿内事之甚謹朝夕進蔬食動静<lb/>
必啓聞迹其虗矯如此性愛書籍既患目多不自執卷<lb/>
<pb n="KR2a0024_WYG_008-18a"/>
置讀書左右番次上直晝夜為常略無休已雖睡卷猶<lb/>
不釋五人各伺一更恒致逹曉常眠熟大鼾左右有睡<lb/>
讀失次第或偷卷度紙帝必驚覺更令追讀加以榎楚<lb/>
雖戎略殷湊機務繁多軍書羽檄文章詔誥點毫便就<lb/>
殆不游手常曰我韜於文士愧於武夫論者以為得言<lb/>
始在尋陽夢人曰天下将亂王必維之又背生黒子巫<lb/>
媪見曰此大貴不可言初武帝勅賀革為帝府諮議使<lb/>
議三禮革西上意甚不悦過别御史中丞江革江革告<lb/>
<pb n="KR2a0024_WYG_008-18b"/>
之曰吾嘗夢主上徧見諸子至湘東王脱㡌授之此人<lb/>
後必當壁卿其行乎革頷之及太清之禍遂膺歸運自<lb/>
侯景之難州郡大半入魏自巴陵以下至建康緣以長<lb/>
江為限荆州界北盡武寜西拒峽口自嶺以南復為蕭<lb/>
勃所據文軌所同千里而近人户著籍不盈三萬中興<lb/>
之盛盡於是矣武陵之平議者欲因其舟艦遷都建鄴<lb/>
宗懔黄羅漢皆楚人不願移帝及胡僧祐亦俱未欲動<lb/>
僕射王褒左户尚書周𢎞正驟言即楚非便宗懔及御<lb/>
<pb n="KR2a0024_WYG_008-19a"/>
史大夫劉懿以為建鄴王氣已盡且渚宫洲已滿百於<lb/>
是乃留尋而嵗星在井熒惑守心帝觀之慨然而謂朝<lb/>
臣文武曰吾觀𤣥象将恐有賊但吉凶在我運數由天<lb/>
避之何益及魏軍逼閽人朱買臣按劒進曰惟有斬宗<lb/>
懔黄羅漢可以謝天下帝曰曩實吾意宗黄何罪二人<lb/>
退入於人中及魏人燒柵買臣謝荅仁勸帝乗暗潰圍<lb/>
出就任約帝素不便馳馬曰事必無成徒増辱耳荅仁<lb/>
又求自将帝以問僕射王褒褒曰荅仁侯景之黨豈是<lb/>
<pb n="KR2a0024_WYG_008-19b"/>
可信成彼之勲不如降也乃聚圖書十餘萬卷盡燒之<lb/>
荅仁又請守子城收兵可得五千人帝然之即授城内<lb/>
大都督以帝鼓吹給之配以公主既而又召王褒謀之<lb/>
荅仁請入不得歐血而去遂使皇太子王褒出質請降<lb/>
有頃黄門郎裴政犯門而出帝乘白馬素衣出東門抽<lb/>
劒撃闔曰蕭世誠一至此乎魏師至凡二十八日徴兵<lb/>
四方未至而城見剋在幽逼求酒飲之製詩四絶其一<lb/>
曰南風且絶唱西陵最可悲今日還蒿里終非封禪時<lb/>
<pb n="KR2a0024_WYG_008-20a"/>
其二曰人世逄百六天道異貞恒何言異螻蟻一旦損<lb/>
鵾鵬其三曰松風侵曉哀霜雰當使來寂寥千載後誰<lb/>
畏軒轅䑓其四曰夜長無嵗月安知秋與春原陵五樹<lb/>
杏空得動耕人梁王詧遣尚書傅準監行刑帝謂之曰<lb/>
卿幸為我宣行準捧詩流淚不能禁進土囊而殞之梁<lb/>
王詧使以布帊纒屍斂以蒲席束以白茅以車一乘葬<lb/>
於津陽門外愍懐太子元良及始安王方略等皆見害<lb/>
徐世譜任約自馬頭走巴陵約後降於齊将軍裴畿畿<lb/>
<pb n="KR2a0024_WYG_008-20b"/>
弟機並被害謝荅仁三人相抱俱見屠汝南王大封尚<lb/>
書左僕射王褒以下並為俘以歸長安乃選百姓男女<lb/>
數萬口分為奴婢小弱者俱殺之帝於伎術無所不該<lb/>
嘗不得南信筮之遇剥之艮曰南信已至今當遣左右<lb/>
季心徃看果如所説賓客咸驚其妙凡所占決皆然初<lb/>
從劉景受相術因訊以年荅曰未至五十當有小厄禳<lb/>
之可免帝自勉曰茍有期㑹禳之何益及是四十七矣<lb/>
特多禁忌墻壁崩倒屋宇傾頽年月不便終不修廟庭<lb/>
<pb n="KR2a0024_WYG_008-21a"/>
草蕪沒令鞭去之其慎䕶如此著孝徳傳忠臣傳各三<lb/>
十卷丹陽尹傳十卷注漢書一百十五卷周易講疏十<lb/>
卷内典博要百卷連山三十卷詞林三卷玉韜金樓子<lb/>
補闕子各十卷老子講疏四卷懐舊傳二卷古今全徳<lb/>
志荆南地記貢職圖古今同姓名録一卷筮經十二卷<lb/>
式賛三卷文集五十卷初承聖二年三月有二龍自南<lb/>
郡城西升天百姓聚觀五采分明江陵故老竊相泣曰<lb/>
昔年龍出建康淮西天下大亂今復有焉禍至無日矣<lb/>
<pb n="KR2a0024_WYG_008-21b"/>
帝聞而惡之踰年而遘禍又江陵先有九十九洲古老<lb/>
相承云洲滿百當出天子桓𤣥之為荆州刺史内懐簒<lb/>
逆之心乃遣鑿破一洲以應百數隨而崩散竟無所成<lb/>
宋文帝為宜都王在藩一洲自立俄而文帝纂綂後遇<lb/>
元凶之禍此洲還沒太清末枝江楊之閣浦復生一洲<lb/>
郡公上疏稱慶明年而帝即位承聖末其洲與大岸相<lb/>
通惟九十九云<lb/>
敬皇帝諱方智字慧相小字法真元帝第九子也太清<lb/>
<pb n="KR2a0024_WYG_008-22a"/>
三年封興梁侯承聖元年封晉安郡王二年出為江州<lb/>
刺史三年十一月魏剋江陵太尉王僧辯司空陳霸先<lb/>
定議以帝為梁王太宰承制四年二月癸丑於江州奉<lb/>
迎至建鄴入居朝堂以太尉王僧辯為中書監録尚書<lb/>
驃騎大将軍都督中外諸軍事加司空陳霸先班劒二<lb/>
十人以湘州刺史蕭循為太尉廣州刺史蕭勃為司徒<lb/>
三月齊遣其上黨王髙渙送貞陽侯蕭明來主梁嗣至<lb/>
東闗遣呉興太守裴之横拒之與戰敗績死之四月司<lb/>
<pb n="KR2a0024_WYG_008-22b"/>
徒陸法和以郢州附齊遣江州刺史侯瑱討之七月辛<lb/>
丑僧辯納貞陽侯蕭明自米石濟江甲辰入建鄴丙午<lb/>
即偽位年號天成以帝為皇太子司空陳霸先襲殺王<lb/>
僧辯黜蕭明而奉帝焉<lb/>
紹泰元年秋九月丙午皇帝即位冬十月己巳大赦改<lb/>
元以貞陽侯蕭明為司徒封建安郡公壬子加司空陳<lb/>
霸先尚書令都督中外諸軍事震州刺史杜龕舉兵攻<lb/>
信武将軍陳蒨於長城義興太守韋載應之癸丑以太<lb/>
<pb n="KR2a0024_WYG_008-23a"/>
尉蕭循為太保以司徒蕭明為太傅司徒蕭勃為太尉<lb/>
以鎮南将軍王琳為車騎将軍開府儀同三司戊午尊<lb/>
所生夏貴妃為皇太后立妃王氏為皇后辛未司空陳<lb/>
霸先東討韋載降之丙子南豫州刺史任約譙秦二州<lb/>
刺史徐嗣徽舉兵據石頭反十一月庚辰齊安州刺史<lb/>
翟子崇楚州刺史柳逹摩率衆赴任約入石頭十二月<lb/>
庚戌任約徐嗣徽等至采石迎齊援丙辰遣猛烈将軍<lb/>
侯安都於江寜邀擊敗之約嗣徽等奔江西庚申翟子<lb/>
<pb n="KR2a0024_WYG_008-23b"/>
崇等降並放還北<lb/>
太平元年春正月戊寅大赦追贈諡簡文帝諸子封故<lb/>
永安侯確子後為邵陵王奉攜王後癸未震州刺史杜<lb/>
龕降詔賜死赦呉興郡己亥以太保宜豐侯蕭循襲封<lb/>
鄱陽王東揚州刺史張彪圍臨海太守王懐振於剡岩<lb/>
二月庚戌遣周文育陳蒨襲㑹稽討彪敗走以中衛将<lb/>
軍臨川王大款即本號開府儀同三司丙辰若邪村人<lb/>
斬張彪傳首建鄴赦東揚州甲子以東土經杜龕張彪<lb/>
<pb n="KR2a0024_WYG_008-24a"/>
之亂遣大使廵省是月齊人來聘使侍中王廓報聘三<lb/>
月壬午班下逺近並雜用今古錢戊戌齊将蕭軌出柵<lb/>
口向梁山陳霸先大敗之夏四月壬申侯安都輕兵襲<lb/>
齊行䑓司馬恭於歴陽大破之五月癸未太傅建安公<lb/>
蕭明薨庚寅齊軍水歩入丹陽縣内外纂嚴六月壬子<lb/>
齊軍至𤣥武湖西北乙卯陳霸先大破齊軍戊午大赦<lb/>
辛酉解嚴秋七月丙子司空陳霸先進位司徒丁亥以<lb/>
開府儀同三司侯瑱為司空八月己酉太保鄱陽王循<lb/>
<pb n="KR2a0024_WYG_008-24b"/>
薨九月壬寅大赦改元司徒陳霸先進位丞相録尚書<lb/>
事改封義興郡公加中權将軍王沖開府儀同三司以<lb/>
吏部尚書王通為尚書右僕射冬十月乙亥魏相安定<lb/>
公薨十一月起雲龍神武門十二月壬申進太尉蕭勃<lb/>
為太保甲午封前壽昌令劉叡為汝隂王前鎮西法曹<lb/>
行参軍蕭沇為巴陵王奉宋齊二代後庚子魏恭帝遜<lb/>
位於周<lb/>
二年春正月壬寅詔求魯國孔氏族為奉聖侯并繕廟<lb/>
<pb n="KR2a0024_WYG_008-25a"/>
堂供備祀典又詔諸州各置中正舊放舉選不得輒承<lb/>
單状序官皆湏中正押上然後量授其選中正每求耆<lb/>
徳該悉以他官領之以開府儀同三司王琳為司空以<lb/>
尚書右僕射王通為左僕射二月庚午遣領軍将軍徐<lb/>
度入東闗太保廣州刺史蕭勃舉兵反詔平西将軍周<lb/>
文育平南将軍侯安都等南討戊子徐度至合肥燒齊<lb/>
船舶三千艘癸巳周文育軍於巴山獲蕭勃偽帥歐陽<lb/>
頠三月甲寅徳州刺史陳法武前衡州刺史譚逺於始<lb/>
<pb n="KR2a0024_WYG_008-25b"/>
興攻殺蕭勃夏四月癸酉曲赦江廣衡三州并督内為<lb/>
賊所拘逼者己卯鑄四柱錢一當二十齊遣使通和壬<lb/>
辰改四柱錢一當十丙申復用細錢五月乙巳平西将<lb/>
軍周文育進號鎮南将軍平南将軍侯安都進號鎮北<lb/>
将軍並開府儀同三司戊辰余孝頃遣使詣丞相府求<lb/>
降秋八月加丞相陳霸先殊禮九月周冢宰宇文䕶殺<lb/>
閔帝丞相陳霸先改授相國封陳國公冬十月戊辰進<lb/>
陳國公爵為王辛未帝遜位於陳陳受命奉帝為江隂<lb/>
<pb n="KR2a0024_WYG_008-26a"/>
王薨于外邸時年十六追諡敬皇帝<lb/>
論曰帝王之位天下之重職文武之道守國所常遵其<lb/>
於行用義均水火相資則可専任成亂觀夫有梁諸帝<lb/>
皆一之而已簡文文明之姿禀乎天授粤自支庶入居<lb/>
明兩經國之算其道弗閒官體所傳且變朝野雖主虗<lb/>
號何救滅亡元帝居勢勝之地啓中興之業既雪讐恥<lb/>
且應天人而内積猜忍外崇矯飾攀號之節忍酷於踰<lb/>
年定省之制申情於水偶竟而雍州引寇釁起河東之<lb/>
<pb n="KR2a0024_WYG_008-26b"/>
戮益部親尋事習邵陵之窘悖辭屈於僧辯殘虐極於<lb/>
圓正不義不昵若斯之甚而復謀無經逺心勞志大近<lb/>
捨宗國逺逼强鄰外弛藩籬内崇講肄卒於溘至戕隕<lb/>
方追始皇之迹雖復文籍滿腹何救社廟之墟歴觀書<lb/>
契以來盖亦廢興代有未見三葉遘愍頓若蕭宗之酷<lb/>
敬皇以此沖年當斯頽運将不髙揖其可得乎初武帝<lb/>
末年都下用錢毎百皆除其九謂為九佰竟而有侯景<lb/>
之亂及江陵将覆每百復除六文稱為六佰識者以為<lb/>
<pb n="KR2a0024_WYG_008-27a"/>
九者陽九六者百六盖符歴數非人事也善乎鄭文貞<lb/>
公論之曰髙祖固天攸縱聰明稽古道亞生知學為博<lb/>
物允文允武多藝多才爰自諸生有不羈之度屬昏凶<lb/>
肆虐天倫及禍紏合義旅将雪家冤曰紂可伐不期而<lb/>
㑹龍躍樊漢電撃湘郢翦離徳如振槁取獨夫如拾遺<lb/>
其雄才大略固無得而稱矣既縣白旗之首方應皇天<lb/>
之眷布徳施惠悦近來逺開蕩蕩之王道革靡靡之商<lb/>
俗大修文教盛飾禮容鼓扇𤣥風闡揚儒業介冑仁義<lb/>
<pb n="KR2a0024_WYG_008-27b"/>
折衝尊爼聲振寰宇澤流遐裔干戈載戢凡數十年濟<lb/>
濟焉洋洋焉魏晉以來未有若斯之盛也然不能息末<lb/>
敦本斵彫為樸慕名好事崇尚浮華抑揚孔墨流連釋<lb/>
老或終夜不寝或日旰不食非𢎞道以利物惟飾智以<lb/>
驚愚且心未遺榮虗厠蒼頭之伍髙談脱屣終戀黄屋<lb/>
之尊夫人之大欲在乎飲食男女至於軒冕殿堂非有<lb/>
切身之急髙祖屏除嗜欲眷戀軒冕得其所難而滯於<lb/>
所易可謂神有所不逹智有所不通矣逮夫精華稍竭<lb/>
<pb n="KR2a0024_WYG_008-28a"/>
鳯徳已衰惑於聼受權在奸侫儲后百辟莫能盡言險<lb/>
躁之心暮年逾甚見利而動愎諫違卜開門揖盗棄好<lb/>
即讐釁起蕭墻禍成戎羯身殞非命災被億兆衣冠斃<lb/>
鋒鏑之下老幼粉戎馬之足瞻彼黍離痛深周廟永言<lb/>
麥秀悲甚殷墟自古以安為危既成而敗顛覆之速書<lb/>
契所未聞也易曰天之所助者順人之所助者信髙祖<lb/>
之遇斯屯剥不得其死盖動而之險不由信順失天人<lb/>
之助其能免於此乎太宗敏叡過人神采秀發多聞博<lb/>
<pb n="KR2a0024_WYG_008-28b"/>
逹富瞻詞藻然文艶用寡華而不實體窮滛麗義罕疏<lb/>
通哀思之音遂移風俗以此而貞萬國異乎周誦漢荘<lb/>
矣我生不辰載離多難桀逆構扇巨猾滔天始同牖里<lb/>
之拘終類望夷之禍悠悠蒼昊其可問哉昔國歩初屯<lb/>
兵纒魏闕群后釋位投𬒮勤王元帝以盤石之宗受分<lb/>
陜之任屬君親之難居連率之長不能撫劒嘗膽枕戈<lb/>
泣血躬先士卒致命前驅遂乃擁衆逡巡内懐觖望坐<lb/>
觀國變以為身幸不急莽卓之誅先行昆弟之戮又沉<lb/>
<pb n="KR2a0024_WYG_008-29a"/>
猜忍酷多行無禮騁智辯以飾非肆忿戾以害物爪牙<lb/>
重将心膂謀臣或顧眄以就拘囚或一言而反葅醢朝<lb/>
之君子相顧懔然自謂安若太山算無遺䇿怵於邪説<lb/>
即安荆楚雖元惡克翦社稷未寜而西隣責言禍敗旋<lb/>
及斯乃上靈降鑒此焉假乎天道人事其可誣乎其篤<lb/>
志藝文採浮華而棄忠信戎昭果毅先骨肉而後寇讐<lb/>
口誦六經心通百氏有仲尼之學有公旦之才適足以<lb/>
益其驕矜増其禍患何補金陵之覆沒何救江陵之滅<lb/>
<pb n="KR2a0024_WYG_008-29b"/>
亡哉敬帝遭家不造紹兹屯運征伐有所自出政刑不<lb/>
由於已時無伊霍之輔焉得不為髙讓歟<lb/>
　<lb/>
　<lb/>
　<lb/>
　<lb/>
　<lb/>
　南史卷八<lb/>
<pb n="KR2a0024_WYG_008-30a"/>
　南史卷八考證<lb/>
簡文帝紀三月己丑王僧辯平侯景○己丑梁書作癸<lb/>
　丑<lb/>
𢎞納文學之士○𢎞梁書作引<lb/>
孝元帝紀齊将潘樂辛術等攻秦郡○梁書齊作魏樂<lb/>
　作洛<lb/>
十月乙未前梁州刺史蕭循自魏至江陵○乙監本訛<lb/>
　已今从梁書及上下文改正<lb/>
<pb n="KR2a0024_WYG_008-30b"/>
齊遣郭元建及将邢杲逺步六汗薩東方老帥衆頓合<lb/>
　肥○六監本訛大今从閣本<lb/>
其虚矯如此○矯監本訛嬌今改从南本<lb/>
敬帝紀十一月庚辰齊安州刺史翟子崇楚州刺史柳<lb/>
　逹摩率衆赴任約入石頭○梁書陳書皆作楚州刺<lb/>
　史劉仕榮淮州刺史柳達摩又見於下卷陳武帝紀<lb/>
　此脱去劉仕榮淮州刺史七字<lb/>
齊将蕭軌出柵口向梁山○軌監本訛軏今从齊書梁<lb/>
<pb n="KR2a0024_WYG_008-31a"/>
　書陳書改正<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_008-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷八考證<lb/>
</p>
<p>
</p>
  </div>
</body>
</text>
</TEI>
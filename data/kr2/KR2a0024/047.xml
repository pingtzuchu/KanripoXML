<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷四十七</head> <lb/>
    <p>
<pb n="KR2a0024_WYG_047-1a"/>
欽定四庫全書<lb/>
　南史卷四十七<lb/>
　　唐　　　李　　　延　　　夀　　　撰<lb/>
　列傳第三十七<lb/>
　　荀伯玉　　崔祖思<hi>叔父景真文景真子元祖祖思宗人  仲</hi>
　　蘇侃　　　虞悰　　胡諧之<hi>范栢年</hi>
　　虞玩之　　劉休　　江祏<hi>劉暄</hi>
荀伯玉字弄璋廣陵人也祖永南譙太守父闡之給事<lb/>
<pb n="KR2a0024_WYG_047-1b"/>
中伯玉仕宋為晉安王子勛鎮軍行參軍泰始初随子<lb/>
勛舉事及事敗還都賣卜自業齊髙帝鎮淮陰伯玉為<lb/>
髙帝冠軍刑獄參軍髙帝為宋明帝所疑被徵為黄門<lb/>
郞深懐憂慮見平澤有羣鶴乃命筆詠之曰八風儛遥<lb/>
翮九野弄清音一摧雲間志為君苑中禽以示伯玉深<lb/>
指伯玉勸髙帝遣數十騎入魏界安置標榜魏果遣游<lb/>
騎數百履行界上髙帝以聞猶懼不得留令伯玉占伯<lb/>
玉言不成行而帝卒復本任由是見親待髙帝有故吏<lb/>
<pb n="KR2a0024_WYG_047-2a"/>
東莞竺景秀嘗以過繫作部髙帝謂伯玉卿比看景秀<lb/>
不答曰數往候之備加責誚云若許某自新必吞刀刮<lb/>
腸飲灰洗胃帝善其荅即釋之卒為忠信士後随髙帝<lb/>
還都除奉朝請髙帝使主家事武帝罷廣興還立别宅<lb/>
遣人於大宅掘樹數株伯玉不與馳以聞髙帝善之髙<lb/>
帝為南兖州伯玉從轉鎮軍中兵參軍带廣陵令初髙<lb/>
帝在淮陰伯玉假還廣陵夢上廣陵城南樓上有二青<lb/>
衣小兒語伯玉云草中肅九五相追逐伯玉視城下人<lb/>
<pb n="KR2a0024_WYG_047-2b"/>
頭皆有草泰始七年又夢髙帝乘船在廣陵北渚兩腋<lb/>
下有翅不舒伯玉問何當舒帝曰却後三年伯玉夢中<lb/>
自謂是呪師凡六唾呪之有六龍出兩腋下翅皆舒還<lb/>
復斂元徽二年而髙帝破桂陽威名大震五年而廢蒼<lb/>
梧謂伯玉曰卿夢今旦効矣昇平初仍為髙帝驃騎中<lb/>
兵參軍帶濟陽太守霸業既建伯玉忠勤盡心常衞左<lb/>
右加前將軍大見委信齊建元元年封南豐縣子為豫<lb/>
章王司空諮議太守如故時武帝在東宮自以年長與<lb/>
<pb n="KR2a0024_WYG_047-3a"/>
髙帝同創大業朝事大小悉皆專斷多違制度左右張<lb/>
景真偏見任遇又多僭侈武帝拜陵還景真白服乘畫<lb/>
舴艋坐胡牀觀者咸疑是太子内外祗畏莫敢有言者<lb/>
驍騎將軍陳𦙍叔先已陳景真及太子前後得失伯玉<lb/>
因武帝拜陵之後密啟之上大怒豫章王嶷素有寵政<lb/>
以武帝長嫡又南郡王兄弟並列故武帝為太子至是<lb/>
有改易之意武帝東還遣文恵太子聞喜公子良宣敕<lb/>
詰責并示以景真罪狀使以太子令收景真殺之𦙍叔<lb/>
<pb n="KR2a0024_WYG_047-3b"/>
因白武帝皆言伯玉以聞武帝憂懼稱疾月餘日上怒<lb/>
不解晝臥太陽殿王敬則直入叩頭啟請往東宮以慰<lb/>
太子髙帝無言敬則因大聲宣㫖往東宮命裝束又敕<lb/>
大官設饌密遣人報武帝令奉迎因呼左右索輿髙帝<lb/>
了無動意敬則索衣以衣髙帝仍牽上輿遂幸東宮召<lb/>
諸王宴飲因逰𤣥圃園長沙王晃捉華蓋臨川王映執<lb/>
雉尾扇聞喜公子良持酒鎗南郡王行酒武帝與豫章<lb/>
王嶷及敬則自捧肴饌髙帝大飲賜武帝以下酒並大<lb/>
<pb n="KR2a0024_WYG_047-4a"/>
醉盡歡日暮乃去是日微敬則則東宮殆廢髙帝重伯<lb/>
玉盡心愈見信使掌軍國密事權動朝右每暫休外軒<lb/>
蓋填門嘗遭母憂成服日左率蕭景先侍中王晏共載<lb/>
弔之五更使巾車未到伯玉宅二里許王侯朝士已盈<lb/>
巷至下鼓尚未得前司徒褚彦囘衛軍王儉俱進繼後<lb/>
方得前又倚聽事久之中詔遣中書舍人徐希秀斷哭<lb/>
止客久方得弔比出二人飢乏氣息惙然切齒形于聲<lb/>
貌明日入宮言便云臣等所見二宮門及齋閤方荀伯<lb/>
<pb n="KR2a0024_WYG_047-4b"/>
玉宅政可設雀羅續復言外論云千敕萬命不如荀公<lb/>
一命武帝深怨伯玉髙帝臨崩指伯玉以屬武帝即位<lb/>
伯玉憂懼上聞之以其與垣崇祖善崇祖田業在江西<lb/>
慮相扇為亂加意撫之伯玉乃安永明元年與崇祖並<lb/>
見誣伏誅而𦙍叔為太子左率呂文顯歎曰伯玉能謀<lb/>
太祖而不能自謀豈非天哉初伯玉微時有善相墓者<lb/>
謂其父曰君墓當出暴貴者但不得久耳又出失行女<lb/>
子伯玉聞之曰朝聞道夕死可矣頃之伯玉姊當嫁明<lb/>
<pb n="KR2a0024_WYG_047-5a"/>
日應行今夕逃随人去家尋求不能得後遂出家為尼<lb/>
伯玉卒敗亡<lb/>
崔祖思字敬元清河東武城人魏中尉琰七世孫也祖<lb/>
諲宋冀州刺史父僧護州秀才祖思少有志氣好讀書<lb/>
年十八為都昌令随青州刺史垣護之入堯廟廟有蘇<lb/>
侯神偶坐䕶之曰唐堯聖人而與蘇侯神共坐今欲正<lb/>
之何如祖思曰使君若清蕩此坐則是唐堯重去四凶<lb/>
由是諸雜神並除齊髙帝在淮陰祖思聞風自結為上<lb/>
<pb n="KR2a0024_WYG_047-5b"/>
輔國主簿甚見親待參豫謀議宋朝初議封髙帝為梁<lb/>
公祖思啟髙帝曰讖云金刀利刃齊刈之今宜稱齊實<lb/>
應天命從之自相國從事中郎遷齊國内史髙帝既為<lb/>
齊王置酒為樂羮膾既至祖思曰此味故為南北所推<lb/>
侍中沈文季曰羮膾吳食非祖思所解祖思曰炰鼈膾<lb/>
鯉似非句吳之詩文委曰千里蓴羮豈關魯衛帝甚悦<lb/>
曰蓴羮故應還沈帝之輔政衆議將加九錫内外皆贊<lb/>
成之祖思獨曰公以仁恕匡社稷執股肱之義君子愛<lb/>
<pb n="KR2a0024_WYG_047-6a"/>
人以德不宜如此帝聞而非之曰祖思逺同荀令豈孤<lb/>
所望也由此不復處任職之官而禮見甚重垣崇祖受<lb/>
密旨參訪朝臣光祿大夫垣閎曰身受宋氏厚恩復蒙<lb/>
明公眷接進不敢同退不敢異祖思又曰公退讓誠節<lb/>
故宜受之以禮次問冠軍將軍崔文仲文仲問崇祖曰<lb/>
卿意云何對曰聖人云知幾其神又云見幾而作文仲<lb/>
撫髀曰政與吾意同崇祖具説之及帝受禪閎存故爵<lb/>
文仲崇祖皆封侯祖思加官而已除給事中黄門侍郞<lb/>
<pb n="KR2a0024_WYG_047-6b"/>
武帝即位祖思啟陳政事以為自古開物成務必以敎<lb/>
學為先宜太廟之南𢎞脩文序司農以北廣開武校又<lb/>
曰劉備取帳搆銅鑄錢以充國用魏武遣女皁帳婢十<lb/>
人東阿婦以繡衣賜死王景興以折米見誚宋武節儉<lb/>
過人張妃房唯碧綃蚊幬三齊苮席五盞盤桃花米飯<lb/>
殷仲文勸令畜伎答云我不解聲仲文曰但畜自解又<lb/>
曰畏解故不畜厯觀帝王未嘗不以約素興侈麗亡也<lb/>
伏惟陛下體唐成儉踵虞為樸寢殿則素木卑搆膳器<lb/>
<pb n="KR2a0024_WYG_047-7a"/>
則陶瓢充御瓊簪玉笏碎以為塵珍裘繡服焚之如草<lb/>
宜察朝士有柴車蓬館髙以殊等馳禽荒色長違清編<lb/>
則調風變俗不俟終日又曰憲律之重由來尚矣寔宜<lb/>
清置廷尉茂簡三官漢來習律有家子孫並傳其業今<lb/>
廷尉律生乃令史門戸刑之不厝抑此之由又曰案前<lb/>
漢編户千萬太樂伶官方八百二十九人孔光等奏罷<lb/>
不合經法者四百四十一人正樂定員唯置三百八十<lb/>
八人今户口不能百萬而大樂雅鄭元徽時校試千有<lb/>
<pb n="KR2a0024_WYG_047-7b"/>
餘人後堂雜伎不在其數糜費力役傷敗風俗今欲撥<lb/>
邪歸道莫若罷雜伎王庭唯置鍾簴羽戚登歌而已上<lb/>
詔報荅後為青冀二州刺史在政清勤而謙卑下士言<lb/>
議未嘗及時事上更以敬重之未幾卒上深加歎惜祖<lb/>
思叔父景真位平昌太守有惠政常懸一蒲鞭而未嘗<lb/>
用去任之日土人思之為立祠子元祖有學行好屬文<lb/>
仕至射聲校尉武帝取為延昌主帥從駕至何美人墓<lb/>
上為悼亡詩特詔元祖使和稱以為善永明九年魏使<lb/>
<pb n="KR2a0024_WYG_047-8a"/>
李道固及蔣少游至元祖言臣甥少游有班倕之功今<lb/>
來必令模寫宮掖未可令反上不從少游果圖畫而歸<lb/>
元祖厯位驍騎將軍出為東海太守上每思之時節恒<lb/>
賜手敕賞賜有加時青州刺史張沖啟淮北頻歲不熟<lb/>
今秋始稔此境鄰接戎宼彌須沃實乞權斷穀過淮南<lb/>
而徐兖豫司諸州又各私斷穀米不聽出境自是江北<lb/>
荒儉有流亡之弊元祖乃上書謂宜豐儉均之書奏見<lb/>
從祖思宗人文仲位徐州刺史封建陽縣子在政為百<lb/>
<pb n="KR2a0024_WYG_047-8b"/>
姓所懼除黄門侍郞領越騎校尉徙封随縣嘗獻髙帝<lb/>
纒鬚繩一枚上納受後卒於汝陰太守贈徐州刺史諡<lb/>
襄子<lb/>
蘇侃字休烈武邑人也祖䕶本郡太守父端州中從事<lb/>
侃渉獵書傳薛安都反引侃為其府參軍使掌書記侃<lb/>
自㧞南歸齊髙帝在淮上便自委結髙帝鎮淮陰取為<lb/>
冠軍錄事參軍時髙帝在兵久見疑乃作塞客吟以喻<lb/>
志曰寶緯紊宗神經淡序德晦河晉歴宣江楚雲雷兆<lb/>
<pb n="KR2a0024_WYG_047-9a"/>
壮天山繇武直髪指秦關凝精越漢渚秋風起塞草衰<lb/>
雕鴻思邉馬悲平原千里顧但見轉蓬飛星嚴海淨月<lb/>
澈河明清暉映幕素液凝庭金笳夜厲羽轊晨征幹精<lb/>
潭而悵泗枻松洲而悼情蘭含風而寫艶菊籠泉而散<lb/>
英曲繞首燕之歎吹軫絶越之聲欷園琴之孤弄想庭<lb/>
藿之餘馨青闗望斷白日西斜恬源靚霧壟首暉霞戒<lb/>
旋鷁躍逺波情緜緜而方逺思褭褭而遂多粤擊秦中<lb/>
之筑因為塞上之歌歌曰朝發兮江泉日夕兮陵山驚<lb/>
<pb n="KR2a0024_WYG_047-9b"/>
颷兮瀄汨淮流兮潺湲胡埃兮雲聚楚斾兮星懸愁墉<lb/>
兮思宇惻愴兮何言定寰中之逸鑒審雕陵之迷泉悟<lb/>
樊籠之或累悵遐心以栖𤣥侃達髙帝此旨更自勤厲<lb/>
遂見委付事深被知待桂陽之難帝以侃為平南錄事<lb/>
領軍主從頓新亭使分金銀賦賜將士後為帝太尉諮<lb/>
議侃事髙帝既久備悉起居乃與丘巨源撰蕭太尉記<lb/>
載帝征伐之功封新建縣侯齊臺建為黄門郞領射聲<lb/>
校尉任以心膂帝即位侃撰聖皇瑞命記一卷奏之建<lb/>
<pb n="KR2a0024_WYG_047-10a"/>
元元年卒上惜之甚至諡質侯<lb/>
虞悰字景豫會稽餘姚人也祖嘯父晉左戸尚書父秀<lb/>
之黄門郞悰少以孝聞父病不欲見人雖子弟亦不得<lb/>
前時悰年十二三晝夜伏戸外問内豎消息問未知轉<lb/>
嗚咽流涕如此者百餘日及亡終䘮日唯食麥䬳二枚<lb/>
仕宋位黄門郞宋明帝誅山陽王休祐至葬日寒雪厚<lb/>
三尺故人無至者唯悰一人來赴初齊武帝始從宦家<lb/>
尚貧薄悰數相分遺每行必呼帝同載帝甚徳之齊建<lb/>
<pb n="KR2a0024_WYG_047-10b"/>
元初為太子中庶子累遷豫章内史悰家富於財而善<lb/>
為滋味豫章王嶷盛饌享賔謂悰曰肴羞有所遺不悰<lb/>
曰何曽食疏有黄頷臛恨無之累遷太子右率永明八<lb/>
年大水百官戎服救太廟悰朱衣乘車鹵簿於宣陽門<lb/>
外入行馬内驅逐人被奏見原上以悰布衣之舊從容<lb/>
謂悰曰我當令卿復祖業轉侍中朝廷咸驚其美遷祠<lb/>
部尚書武帝幸芳林園就悰求味悰獻粣及雜肴數十<lb/>
輿大官鼎味不及也上就悰求諸飲食方悰祕不出上<lb/>
<pb n="KR2a0024_WYG_047-11a"/>
醉後體不快悰乃獻醒酒鯖鮓一方而已欎林王立兼<lb/>
大匠卿起休安陵於陵所受局下牛酒坐免官隆昌元<lb/>
年以白衣領職欎林廢悰竊歎曰王徐遂縛袴廢天子<lb/>
天下豈有此理邪延興元年領右軍明帝立悰稱疾不<lb/>
陪位帝使尚書令王晏齎廢立事示悰以悰舊人引參<lb/>
佐命悰謂晏曰主上聖明公卿戮力寜假朽老以匡贊<lb/>
惟新乎不敢聞命因慟不自勝朝議欲糾之僕射徐孝<lb/>
嗣曰此亦古之遺直衆議乃止悰稱疾篤還東詔賜假<lb/>
<pb n="KR2a0024_WYG_047-11b"/>
百日轉給事中光禄大夫尋加正員常侍卒悰性敦實<lb/>
與人知識必相存訪親疎皆有終始世以此稱之<lb/>
胡諧之豫章南昌人也祖廉之書侍御史父翼之州辟<lb/>
不就諧之仕宋為邵陵王左軍諮議齊武帝為江州以<lb/>
諧之為别駕委以事任建元二年為給事中驍騎將軍<lb/>
上方欲奨以貴族盛姻以諧之家人語傒音不正乃遣<lb/>
宫内四五人往諧之家敎子女語二年後帝問曰卿家<lb/>
人語音已正未諧之答曰宮人少臣家人多非唯不能<lb/>
<pb n="KR2a0024_WYG_047-12a"/>
得正音遂使宮人頓成傒語帝大笑徧向朝臣説之永<lb/>
明五年為左衛將軍加給事中諧之風采瓌潤善自居<lb/>
處兼以舊恩見遇朝士多與交游六年遷都官尚書上<lb/>
欲遷諧之嘗從容謂曰江州有幾侍中邪荅曰近世唯<lb/>
程道惠一人而已上曰當令有二後以語尚書令王儉<lb/>
儉意更異乃以為太子中庶子領左衛率諧之有識具<lb/>
每朝廷官缺及應遷代密量上所用人皆如其言虞悰<lb/>
以此稱服之既居權要多所徵求就梁州刺史范栢年<lb/>
<pb n="KR2a0024_WYG_047-12b"/>
求佳馬栢年患之謂使曰馬非狗子那可得為應無極<lb/>
之求接使人薄使人致恨歸謂諧之曰栢年云胡諧是<lb/>
何傒狗無厭之求諧之切齒致忿時王𤣥邈代栢年栢<lb/>
年稱疾推遷不時還諧之言於帝曰栢年恃其山川險<lb/>
固聚衆欲擅一州及栢年下帝欲不問諧之又言見獸<lb/>
格得而放上山於是賜死十年諧之轉度支尚書領衛<lb/>
尉明年卒諡肅侯栢年本梓潼人土斷屬梁州華陽郡<lb/>
初為州將劉亮使出都諮事見宋明帝帝言次及廣州<lb/>
<pb n="KR2a0024_WYG_047-13a"/>
貪泉因問栢年卿州復有此水不荅曰梁州唯有文川<lb/>
武鄉廉泉譲水又問卿宅在何處曰臣所居廉讓之間<lb/>
帝嗟其善荅因見知厯位内外終於梁州刺史<lb/>
虞玩之字茂瑶㑹稽餘姚人也祖宗晉尚書庫部郞父<lb/>
玫通直常侍玩之少閑刀筆汎渉書史仕宋為烏程令<lb/>
路太后外親朱仁彌犯罪玩之依法案之太后怨訴孝<lb/>
武坐免官元徽中為尚書右丞齊髙帝參政與玩之書<lb/>
曰張華為度支尚書事不徒然今漕藏有闕吾賢居右<lb/>
<pb n="KR2a0024_WYG_047-13b"/>
丞已覺金粟可積也玩之上表陳府庫錢帛器械役力<lb/>
州縣轉多興用漸廣慮不支月朝議優報之髙帝鎮東<lb/>
府朝廷致敬玩之為少府猶躡屐造席髙帝取屐親視<lb/>
之訛黑斜鋭蒵斷以芒接之問曰卿此屐已幾載玩之<lb/>
曰初釋褐拜征北行佐買之著已三十年貧士竟不辦<lb/>
易髙帝咨嗟因賜以新屐玩之不受帝問其故荅曰今<lb/>
日之賜恩華俱重但蓍簪弊席復不可遺所以不敢當<lb/>
帝善之拜驍騎諮議參軍霸府初開賔客輻凑髙帝留<lb/>
<pb n="KR2a0024_WYG_047-14a"/>
意簡接玩之與樂安任遐俱以應對有席上之美齊名<lb/>
見遇玩之遷黄門郞先時宗世人籍欺巧及髙帝即位<lb/>
敕玩之與驃騎將軍傅堅意檢定之建元二年詔朝臣<lb/>
曰黄籍人之大綱國之政端自頃甿俗巧偽乃至竊注<lb/>
爵位盜易年月増損三狀貿襲萬端或戸存而文書已<lb/>
絶或人在而反託死叛停私而云隸役身强而稱六疾<lb/>
此皆政之巨蠧敎之深疵若約之以刑則人偽已逺若<lb/>
綏之以徳則勝殘未易諸賢並深明政體各獻嘉謀玩<lb/>
<pb n="KR2a0024_WYG_047-14b"/>
之表言便宜多見采納於是朝廷乃别置校籍官置令<lb/>
史限人一日得數巧以防懈怠既連年不已貨賄潛通<lb/>
百姓怨望富陽人唐㝢之僑居桐廬父祖相傳圖墓為<lb/>
業㝢之自云其家墓有王氣山中得金印轉相誑惑永<lb/>
明二年冬㝢之聚黨遂陷富陽至錢唐僭號置太子賊<lb/>
遂據郡又遣偽㑹稽太守孫泓取山陰時㑹稽太守王<lb/>
敬則朝正故㝢之謂可乘虚而襲泓至浦陽江而郡丞<lb/>
張思祖遣浹口戍主楊休武拒戰大破之朝廷遣禁兵<lb/>
<pb n="KR2a0024_WYG_047-15a"/>
東討至錢唐一戰便散擒斬㝢之進兵平諸郡縣臺軍<lb/>
乗勝百姓頗被強奪軍還上聞之收軍主前軍將軍陳<lb/>
天福棄市天福善馬矟為諸將法上寵將也既伏誅内<lb/>
外莫不震肅玩之以久宦衰疾上表告退許之玩之於<lb/>
人物好臧否宋末王儉舉員外郞孔逷使魏玩之言論<lb/>
不相饒逷儉並恨之至是玩之東歸儉不出送朝廷無<lb/>
祖餞者中丞劉休與親知書曰虞公散髮海隅同古人<lb/>
之美而東都之送殊不藹藹玩之歸家數年卒其後員<lb/>
<pb n="KR2a0024_WYG_047-15b"/>
外郞孔瑄就儉求㑹稽五官儉方盥投皁荚於地曰卿<lb/>
鄉俗惡虞玩之至死煩人<lb/>
劉休字𢎞明沛郡相人也初為駙馬都尉宋明帝居藩<lb/>
休為湘東國常侍不為帝所知襲祖南鄉侯友人陳郡<lb/>
謝儼同丞相義宣反休坐匿之被繫尚方孝武崩乃得<lb/>
出泰始初諸州反休素能筮知明帝當勝静處不預異<lb/>
謀休之繫尚方也尚方令吳喜愛其才後投吳喜為喜<lb/>
輔師府錄事參軍喜進之明帝得在左右板桂陽王征<lb/>
<pb n="KR2a0024_WYG_047-16a"/>
北參軍帝頗有好尚尤嗜飲食休多藝能爰至鼎味莫<lb/>
不閑解遂見親賞長直殿内後宮孕者帝使筮其男女<lb/>
無不如占帝憎婦人妬尚書右丞勞彥遠以善棊見親<lb/>
婦妬傷其靣帝曰我為卿斷之何如彥遠率爾從旨其<lb/>
夕遂賜藥殺其妻休妻王氏亦妬帝聞之賜休妾敕與<lb/>
王氏二十杖令休於宅後開小店使王氏親賣皁荚掃<lb/>
箒以此辱之其見親如此尋除員外郞領輔國司馬中<lb/>
書通事舍人帶南城令後為都水使者南康相善談政<lb/>
<pb n="KR2a0024_WYG_047-16b"/>
體而在郡無異績齊建元初為御史中丞頃之啟言宋<lb/>
世載記六十厯斯任者五十有三校其年月不過盈歲<lb/>
於臣叨濫宜請骸骨四年出為豫章内史卒宋末造指<lb/>
南車髙帝以休有思理使與王僧䖍對共監試又元嘉<lb/>
中羊欣重王子敬正隸書世共宗之右軍之體微輕不<lb/>
復見貴及休始好右軍法因此大行云<lb/>
江祏字𢎞業濟陽考城人也祖遵寜朔參軍父德驎司<lb/>
徒右長史祏姑為齊髙帝兄始安貞王道生妃追諡景<lb/>
<pb n="KR2a0024_WYG_047-17a"/>
皇后生齊明帝祏少為明帝所親恩如兄弟明帝為吳<lb/>
興以祏為郡丞後除通直郞補南徐州别駕明帝輔政<lb/>
委以腹心引為驃騎諮議參軍領南平昌太守時新立<lb/>
海陵人情未服祏每説明帝以君臣大節明帝轉顧而<lb/>
不言明帝胛上有赤誌常袐不傳既而祏勸帝出以示<lb/>
人晉夀太守王洪範罷任還上袒示之曰人皆謂此是<lb/>
日月相卿幸無泄之洪範曰公日月在軀如何可隱轉<lb/>
當言之公卿上大悦㑹直後張伯尹瓚等屢謀竊發祏<lb/>
<pb n="KR2a0024_WYG_047-17b"/>
憂虞無計每夕輒託事外出及明帝入纂議定加祏寜<lb/>
朔將軍明帝為宣城王太史密奏圖緯云一號當得十<lb/>
四年祏入帝喜以示祏曰得此復何所望及即位遷守<lb/>
衛尉安陸縣侯祏祖遵以后父贈金紫光祿大夫父德<lb/>
驎以帝舅亦贈光祿建武二年遷左衛將軍掌甲仗廉<lb/>
察四年轉太子詹事祏以外戚親要權冠當時魏軍南<lb/>
伐明帝欲以劉暄為雍州暄時方希内職不願遠役投<lb/>
於祏祏謂明帝曰昔人相暄得一州便躓今為雍州儻<lb/>
<pb n="KR2a0024_WYG_047-18a"/>
相中乎上黙然俄召梁武帝謂曰今使卿為雍州閫外<lb/>
一以相委祏既見任遂遠致餉遺或取諸王名書好物<lb/>
然家行甚睦待子姪有恩永泰元年明帝寢疾轉祏侍<lb/>
中中書令出入殿省及崩遺詔轉尚書左僕射祏弟衛<lb/>
尉祀為侍中皇后弟劉暄為衛尉與始安王遥光徐孝<lb/>
嗣蕭坦之等輔政誡東昏曰五年中汝勿厝意過此自<lb/>
覽勿復委人及即位祏參掌選事明帝雖顧命羣臣而<lb/>
意寄多在祏兄弟至是更直殿内動止關諮永元元年<lb/>
<pb n="KR2a0024_WYG_047-18b"/>
領太子詹事劉暄遷散騎常侍右衛將軍帝稍欲行意<lb/>
徐孝嗣不能奪蕭坦之雖時有異同而祏堅意執制帝<lb/>
深忌之孝嗣謂祏曰主上稍有異同詎可為相乖反祏<lb/>
曰但以見付必無所憂左右小人㑹稽茹法珍吳興梅<lb/>
蟲兒東海祝靈勇東冶軍人俞靈韻右衛軍人豐勇之<lb/>
等並為帝所委任祏常裁折之羣小切齒帝失徳既彰<lb/>
祏議欲立江夏王寳𤣥劉暄初為寳𤣥郢州行事執事<lb/>
過刻有人獻馬寳𤣥欲看之暄曰馬何用看妃索煮肫<lb/>
<pb n="KR2a0024_WYG_047-19a"/>
帳下諮暄暄曰旦已煮鵞不煩復此寳𤣥恚曰舅殊無<lb/>
渭陽之情暄聞之亦不悦至是不同祏議欲立建安王<lb/>
寳寅密謀於遥光遥光自以年長屬當鼎命微旨動祏<lb/>
祏弟祀以少主難保勸祏立遥光暄以遥光若立已失<lb/>
元舅之望不肯同故祏遲疑久不決遥光大怒遣左右<lb/>
黄曇慶於青溪橋道中刺殺暄曇慶見暄部伍人多不<lb/>
敢發事覺暄告祏謀帝處分收祏兄弟祀時在殿内疑<lb/>
有異遣信報祏曰劉暄似有謀今作何計祏曰政當静<lb/>
<pb n="KR2a0024_WYG_047-19b"/>
以鎮之俄而召祏入見停中書省先是直齋袁文曠以<lb/>
王敬則勲當封祏執不與帝使文曠取祏以刀環築其<lb/>
心曰復能奪我封不祏祀同日見殺祏任寄雖重而不<lb/>
忘財利論者以此少之祏等既誅帝恣意遊走單騎奔<lb/>
馳謂左右曰祏常禁吾騎馬小子若在吾豈能得此因<lb/>
問祏親親餘誰答曰江祥今猶在也乃於馬上作敕賜<lb/>
祥死祀字景昌位晉安王鎮北長史南東海太守行府<lb/>
州事祀弟禧早卒有子廞字偉卿年十二聞收至謂家<lb/>
<pb n="KR2a0024_WYG_047-20a"/>
人曰伯既如此無心獨存赴井死劉暄字士穆彭城人<lb/>
及聞祏等戮眠中大驚投出戸外問左右收至未良久<lb/>
意定還坐大悲曰不念江行自痛也遥光事起以討暄<lb/>
為名事平暄遷領軍將軍封平都縣侯其年茹法珍梅<lb/>
蟲兒徐世標譖暄有異志帝曰領軍是我舅豈應有此<lb/>
世標曰明帝是武帝同堂恩遇如此尚滅害都盡舅復<lb/>
焉可信乃誅之暄為人性軟弱當軸居政每事譲江祏<lb/>
羣弟不得進官死之日皆怨之和帝中興元年贈祏衛<lb/>
<pb n="KR2a0024_WYG_047-20b"/>
將軍暄散騎常侍撫軍將軍並開府儀同三司祀散騎<lb/>
常侍太常卿<lb/>
論曰君老不事太子義烈之遺訓也欲夫專心所奉在<lb/>
節無二伯玉始遵其事旋及誅夷有以驗行之惟艱且<lb/>
知齊武之非𢎞量矣髙帝作牧淮兖將興霸業崔蘇睹<lb/>
微知著自同奔走虞悰笥餌之恩諧之心腹之寄並得<lb/>
攀光日月亦各時運之所躋乎玩之臧否之尤著在懸<lb/>
車之日是知嗣宗所誡蓋亦逺有致乎江祏立辟非時<lb/>
<pb n="KR2a0024_WYG_047-21a"/>
竟蹈龍逢之血人之多僻蓋詩人所深懼也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_047-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷四十七<lb/>
</p>
<p>
</p>
  </div>
</body>
</text>
</TEI>
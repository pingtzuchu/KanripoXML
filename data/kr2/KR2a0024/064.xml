<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷六十四</head> <lb/>
    <p>
<pb n="KR2a0024_WYG_064-1a"/>
欽定四庫全書<lb/>
　南史卷六十四<lb/>
　　唐　　　李　　　延　　　壽　　　撰<lb/>
　列傳第五十四<lb/>
　　江子一　　　胡僧祐　　　徐文盛<lb/>
　　陰子春<hi>子鏗</hi>　杜崱<hi>兄岸/</hi>　<hi>弟幼安/</hi>　<hi>兄子龕</hi>
　　王琳　　　　張彪<lb/>
江子一字元亮濟陽考城人晉散騎常侍統之七世孫<lb/>
<pb n="KR2a0024_WYG_064-1b"/>
也父法成奉朝請子一少慷慨有大志家貧以孝聞苦<lb/>
侍養多闕因終身蔬食仕梁起家為王國侍郎奉朝請<lb/>
上書言事為當軸所排乃拜表求入北為刺客武帝異<lb/>
之又啟求觀書祕閣武帝許之有敕直華林省其姑夫<lb/>
左衛將軍朱异權要當朝休下之日賔客輻湊异不為<lb/>
物議所歸欲引子一為助子一未嘗造門其髙潔如此<lb/>
為遂昌曲阿令皆著羙績後為南津校尉弟子四歴尚<lb/>
書金部郎大同初遷右丞兄弟性並剛烈子四自右丞<lb/>
<pb n="KR2a0024_WYG_064-2a"/>
上封事極言得失武帝甚善之詔曰屋漏在上知之在<lb/>
下其令尚書詳擇施於時政左戸郎沈炯少府丞顧璵<lb/>
嘗奏事不允帝厲色呵責之子四乃趨前代炯等對對<lb/>
甚激切帝怒呼縛之子四乃㩀地不受帝怒亦歇乃釋<lb/>
之猶坐免職及侯景攻䧟歴陽自横江將度子一帥舟<lb/>
師千餘人於下流欲邀之其副董桃生走子一乃退還<lb/>
南洲收餘衆歩赴建鄴見於文徳殿帝怒之具以事對<lb/>
且曰臣以身許國常恐不得其死今日之事何所復惜<lb/>
<pb n="KR2a0024_WYG_064-2b"/>
不死闕前終死闕後耳及城被圍開承明門出戰子一<lb/>
及弟尚書左丞子四東宫直殿主帥子五並力戰直前<lb/>
賊坐甲不起子一引矟撞之賊縱突騎衆並縮子一刺<lb/>
其騎騎倒矟折賊觧其肩時年六十二弟曰與兄俱出<lb/>
何面獨旋乃免胄赴敵子四矟洞胸死子五傷脰還至<lb/>
壍一慟而絶賊義子一之勇歸之面如生詔贈子一給<lb/>
事黄門侍郎子四中書侍郎子五散騎侍郎侯景平元<lb/>
帝又追贈子一侍中諡義子子四黄門侍郎諡毅子子<lb/>
<pb n="KR2a0024_WYG_064-3a"/>
五中書侍郎諡烈子子一續黄圖及班固九品并辭賦<lb/>
文章数十篇行於世<lb/>
胡僧祐字願果南陽冠軍人也少勇决有武幹仕魏位<lb/>
銀青光禄大夫以大通三年避尒朱氏之難歸梁頻上<lb/>
封事武帝噐之拜文徳主帥歸使戍項城魏剋項城因<lb/>
入北中大通元年陳慶之送魏北海王元顥入洛陽僧<lb/>
祐又歸梁除南天水天門二郡太守有善政性好讀書<lb/>
愛緝綴然文辭鄙野多被謿謔而自謂實工矜伐彌甚<lb/>
<pb n="KR2a0024_WYG_064-3b"/>
晚事梁元帝侯景之亂西沮蠻反元帝令僧祐討之使<lb/>
盡誅其渠帥僧祐諌忤㫖下獄大寳二年景圍王僧辯<lb/>
於巴陵元帝乃引僧祐于獄拜為假節武猛將軍封新<lb/>
市縣侯令援僧辯將發泣下謂其子玘曰汝可開朱白<lb/>
二門吾不㨗則死吉則由朱凶則由白也元帝聞而壯<lb/>
之前至赤沙亭㑹陸法和至乃與并軍大敗景將任約<lb/>
軍禽約送江陵侯景聞之遂遁後拜領軍將軍厚自封<lb/>
殖以所加鼓吹恒置齋中對之自娛人曰此是羽儀公<lb/>
<pb n="KR2a0024_WYG_064-4a"/>
名望隆重不宜若此答曰我性愛之恒湏見耳或出游<lb/>
亦以自隨人士笑之承聖二年為車騎將軍開府儀同<lb/>
三司及魏軍至以僧祐為都督城東諸軍事俄中流矢<lb/>
卒城遂潰<lb/>
徐文盛字道茂彭城人也家本魏將父慶之梁天監初<lb/>
自北歸南未至道卒文盛仍統其衆稍立功績大同末<lb/>
為寜州刺史州在僻逺羣蠻劫竊相尋前後刺史莫能<lb/>
制文盛推心撫慰夷人感之風俗遂改太清二年聞國<lb/>
<pb n="KR2a0024_WYG_064-4b"/>
難乃召募得數萬人来赴元帝以為秦州刺史加都督<lb/>
授以東討之畧東下至武昌遇侯景將任約遂與相持<lb/>
元帝又命䕶軍将軍尹悅平東将軍杜幼安巴州刺史<lb/>
王徇等㑹之並受文盛節度大敗約于貝磯約退保西<lb/>
陽文盛進㩀蘆洲又與相持景聞之率大衆西上援約<lb/>
至西陽諸將咸曰景水軍輕進又甚飢疲撃之必大㨗<lb/>
文盛不許文盛妻石氏先在建鄴至是景載以還之文<lb/>
盛深徳景遂私通信使都無戰心衆咸憤怨杜幼安宋<lb/>
<pb n="KR2a0024_WYG_064-5a"/>
簉等乃率所領獨進大破景獲其舟艦以歸㑹景密遣<lb/>
騎間道襲陷郢州軍中懼遂大潰文盛奔還荆州元帝<lb/>
仍以為城北面大都督又聚歛贓汙甚多元帝大怒下<lb/>
令數其十罪除其官爵文盛私懐怨望帝聞之乃以下<lb/>
獄時任約被禽與文盛同禁文盛謂約曰何不早降令<lb/>
我至此約曰門外不見卿馬跡使我何䖏得降文盛無<lb/>
以對遂死獄中<lb/>
隂子春字幼文武威姑臧人也晋義熈末會祖襲隨宋<lb/>
<pb n="KR2a0024_WYG_064-5b"/>
武帝南遷至南平因家焉父智伯與梁武帝鄰居少相<lb/>
善嘗入帝卧内見有異光成五色因握帝手曰公後必<lb/>
大貴非人臣也天下方亂安蒼生者其在君乎帝曰幸<lb/>
勿多言於是情好轉密帝每有求如外府焉及帝踐阼<lb/>
官至梁秦二州刺史子春仕歴位朐山戍主東莞太守<lb/>
時青州石鹿山臨海先有神廟刺史王神念以百姓祈<lb/>
禱糜費毁神影壊屋舎當座棟上有一大蛇長丈餘役<lb/>
夫打撲不禽得入海水爾夜子春夢見人通名詣子春<lb/>
<pb n="KR2a0024_WYG_064-6a"/>
云有人見苦破壊宅舎既無所託欽君厚徳欲憩此境<lb/>
子春心宻記之經二日而知之甚驚以為前所夢神因<lb/>
辦牲醑請召安置一䖏數日復夢一朱衣人相聞辭謝<lb/>
云得君厚恵當以一州相報子春心喜供事彌勤經月<lb/>
餘魏欲襲朐山間諜前知子春設伏摧破之詔授南青<lb/>
州刺史鎮朐山又遷都督梁秦二州刺史子春雖無佗<lb/>
才行臨人以亷潔稱閨門混雜而身服垢汙腳數年一<lb/>
洗言每洗則失財敗事云在梁州以洗足致梁州敗太<lb/>
<pb n="KR2a0024_WYG_064-6b"/>
清二年徴為左衛將軍遷侍中属侯景亂元帝令子春<lb/>
随王僧辯攻平邵陵王又與左衛將軍徐文盛東討景<lb/>
至貝磯與景遇子春力戰恒冠諸軍㑹郢州陷沒軍遂<lb/>
退卒于江陵子鏗<lb/>
鏗字子堅博渉史傳尤善五言詩被當時所重為梁湘<lb/>
東王法曹行參軍初鏗嘗與賔友宴飲見行觴者因回<lb/>
酒炙以授之衆坐皆笑鏗曰吾儕終日酣酒而執爵者<lb/>
不知其味非人情也及侯景之亂鏗當為賊禽或救之<lb/>
<pb n="KR2a0024_WYG_064-7a"/>
獲免鏗問之乃前所行觴者陳天嘉中為始興王中錄<lb/>
事參軍文帝嘗宴群臣賦詩徐陵言之帝即日召鏗預<lb/>
宴使賦新成安樂宫鏗援筆便就帝甚歎賞之累遷晋<lb/>
陵太守員外散騎常侍頃之卒有文集三卷行於世<lb/>
杜崱京兆杜陵人也其先自北歸南居於雍州之襄陽<lb/>
子孫因家焉父懐珤少有志節梁天監中累有軍功後<lb/>
又立功南鄭位梁秦二州刺史大同初魏軍復圍南鄭<lb/>
懐珤命第三子嶷帥二百人與魏前鋒戰于光道寺溪<lb/>
<pb n="KR2a0024_WYG_064-7b"/>
矢中其目失馬敵人交矟將至嶷斬其一騎而上馳以<lb/>
歸嶷旅力絶人便馬善射一日中戰七八合所佩霜明<lb/>
朱弓四石餘力斑絲纒矟長二丈五同心敢死士百七<lb/>
十人每出殺傷数百人敵人憚之號為杜彪懐珤卒於<lb/>
州諡曰桓侯嶷位西荆州刺史時讖言獨梁之下有瞎<lb/>
天子元帝以嶷其人也㑹嶷改葬父祖帝敕圖墓者惡<lb/>
為之逾年而嶷卒崱嶷弟也幼有志氣居郷里以膽勇<lb/>
稱後為新興太守太清三年随岳陽王来襲荆州元帝<lb/>
<pb n="KR2a0024_WYG_064-8a"/>
與崱兄岸舊宻書邀之崱乃與岸弟幼安兄子龕等夜<lb/>
歸元帝以為武州刺史封枝江縣侯令随領軍王僧辯<lb/>
東討侯景至巴陵景遁加侍中進爵為公仍随僧辯追<lb/>
景至石頭景敗崱入㩀臺城景平加散騎常侍江州刺<lb/>
史是月齊將郭元建攻秦州刺史嚴超達于秦郡王僧<lb/>
辯令崱赴援陳武帝亦自歐陽来㑹元建衆却崱因縱<lb/>
兵大破之元建遁時元帝執王琳於江陵琳長史陸納<lb/>
等於長沙反元帝徴崱與王僧辯討之及納等戰于車<lb/>
<pb n="KR2a0024_WYG_064-8b"/>
輪大敗之後納等降崱又與王僧辯西討平武陵王于<lb/>
硖石旋鎮遘疾卒諡曰武崱兄弟九人兄嵩岑嶷岌巚<lb/>
岸及弟嵸幼安並知名<lb/>
岸字公衡太清中與崱隨岳陽王詧攻荆州同歸元帝<lb/>
帝以為北梁州刺史封江陵縣侯岸請以五百騎襲襄<lb/>
陽去城三十里城中覺之詧夜知其師掩襄陽以岸等<lb/>
襄陽豪帥于是夜遁歸襄陽岸等知詧至遂奔其兄南<lb/>
陽太守巚于廣平詧遣将尹正薛睴等攻㧞之獲巚岸<lb/>
<pb n="KR2a0024_WYG_064-9a"/>
等并其母妻子女並斬于襄陽北門詧母龔保林数岸<lb/>
於衆岸曰老婢教汝児殺汝叔乃枉殺忠良詧命拔其<lb/>
舌臠殺而烹之盡誅諸杜宗族親者幼弱下蠶室又發<lb/>
其墳墓燒其骸骨灰而揚之并以為漆䯛及建鄴平崱<lb/>
兄弟發安寜陵焚之以報漆䯛之酷元帝亦不責也<lb/>
幼安性至孝寛厚雄勇過人與兄崱同歸元帝帝以為<lb/>
西荆州刺史封華容縣侯與王僧辯討河東王譽於長<lb/>
沙平之又令助徐文盛東討侯景至貝磯大破景将任<lb/>
<pb n="KR2a0024_WYG_064-9b"/>
約斬其儀同叱羅子通湘州刺史趙威方等仍進軍大<lb/>
舉漢口别攻拔武昌景度蘆洲上流以壓文盛幼安與<lb/>
衆軍大敗之㑹景宻遣騎襲陷郢州執刺史方諸人情<lb/>
大駭文盛由漢口遁歸衆軍大敗幼安降景景以其多<lb/>
反覆殺之<lb/>
龕岑之子也少驍勇善用兵與諸父歸元帝帝以為鄖<lb/>
州刺史封中盧縣侯與王僧辯討平河東王譽又隨僧<lb/>
辯下繼徐文盛軍至巴陵聞侯景陷郢州西上将至乃<lb/>
<pb n="KR2a0024_WYG_064-10a"/>
與僧辯等守巴陵景至圍之数旬不剋而遁遷太府卿<lb/>
定州刺史及衆軍至姑孰景将侯子鍳逆戰龕與陳武<lb/>
帝王琳等撃之大敗子鍳遂至石頭景親㑹戰龕與衆<lb/>
軍大破之論功為最授東揚州刺史又與王僧辯降陸<lb/>
納平武陵王及魏平江陵後齊納貞陽侯明以紹梁嗣<lb/>
以龕為震州刺史吴興太守遷南豫州刺史封溧陽縣<lb/>
侯又加散騎常侍鎮南大将軍龕僧辯壻也始為吴興<lb/>
太守以陳武帝既非素貴及為之夲郡以法繩其宗門<lb/>
<pb n="KR2a0024_WYG_064-10b"/>
無所縱捨武帝銜之切齒及僧辯敗龕乃㩀吴興以拒<lb/>
之頻敗陳文帝軍龕好飲酒終日恒醉勇而無畧部将<lb/>
杜泰私通于文帝說龕降文帝龕然之其妻王氏曰覇<lb/>
先讐隙如此何可求和因出私財賞募復大敗文帝軍<lb/>
後杜泰降文帝龕尚醉不覺文帝遣人負出項王寺前<lb/>
斬之王氏因截髪出家杜氏一門覆矣<lb/>
王琳字子珩㑹稽山隂人也夲兵家元帝居藩琳姊妹<lb/>
並入後庭見幸琳由此未弱冠得在左右少好武遂為<lb/>
<pb n="KR2a0024_WYG_064-11a"/>
將帥太清二年帝遣琳獻米萬石未至都城陷乃中江<lb/>
沉米輕舸還荆稍遷岳陽内史以軍功封建寜縣侯侯<lb/>
景遣将宋子仙㩀郢州琳攻剋之禽子仙又随王僧辯<lb/>
破景後拜湘州刺史琳果勁絶人又能傾身下士所得<lb/>
賞物不以入家麾下萬人多是江淮群盗平景之勲與<lb/>
杜龕俱為第一恃寵縱暴於建鄴王僧辯禁之不可懼<lb/>
将為亂啟請誅之琳亦疑禍令長史陸納率部曲前赴<lb/>
湘州身徑上江陵陳謝将行謂納等曰吾若不反子将<lb/>
<pb n="KR2a0024_WYG_064-11b"/>
安之咸曰請死相泣而别及至帝以下吏而使廷尉卿<lb/>
黄羅漢太舟卿張載宣喻琳軍陸納等及軍人並哭對<lb/>
使者莫肯受命乃縶黄羅漢殺張載載性刻為帝所信<lb/>
荆州疾之如讐故納等因人之欲抽其腸繋馬脚使繞<lb/>
而走腸盡氣絶又臠割被五刑而斬之元帝遣王僧辯<lb/>
討納納等敗走長沙是時湘州未平武陵王兵下又甚<lb/>
盛江陵公私恐懼人有異圖納啟申琳無罪請復夲位<lb/>
求為奴婢元帝乃鎖琳送時納出兵方戰㑹琳至僧辯<lb/>
<pb n="KR2a0024_WYG_064-12a"/>
升諸楼車以示之納等投戈俱拜舉軍皆哭曰乞王郎<lb/>
入城即出及放琳入納等乃降湘州平仍復琳夲位使<lb/>
拒武陵王紀紀平授衡州刺史元帝性多忌以琳所部<lb/>
甚盛又得衆心故出之嶺外又授都督廣州刺史其友<lb/>
人主書李膺帝所任遇琳告之曰琳蒙㧞擢常欲畢命<lb/>
以報國恩今天下未平遷琳嶺外如有萬一不虞安得<lb/>
琳力忖官正疑琳耳琳分望有限可得與官争為帝乎<lb/>
何不以琳為雍州刺史使鎮武寜琳自放兵作田為國<lb/>
<pb n="KR2a0024_WYG_064-12b"/>
禦捍若警急動静相知孰若逺棄嶺南相去萬里一日<lb/>
有變将欲如何琳非願長坐荆南政以國計如此耳膺<lb/>
然其言而不敢啟故遂率其衆鎮嶺南元帝為魏圍逼<lb/>
乃徴琳赴援除湘州刺史琳師次長沙知魏平江陵已<lb/>
立梁王詧乃為元帝舉哀三軍縞素遣别将侯平率舟<lb/>
師攻梁琳屯兵長沙傳檄諸方為進趣之計時長沙蕃<lb/>
王蕭韶及上游諸将推琳主盟侯平雖不能度江頻破<lb/>
梁軍又以琳兵威不接翻更不受指麾琳遣将討之不<lb/>
<pb n="KR2a0024_WYG_064-13a"/>
尅又師老兵疲不能進乃遣使奉表詣齊并獻馴象又<lb/>
使獻款于魏求其妻子亦稱臣于梁陳武帝既殺王僧<lb/>
辯推立敬帝以侍中司空徴琳不從命乃大營樓艦将<lb/>
圖義舉琳将張平宅乗一艦每将戰勝艦則有聲如野<lb/>
猪故琳戰艦以千數以野猪為名陳武帝遣将侯安都<lb/>
周文育等討琳仍受梁禪安都歎曰我其敗乎師無名<lb/>
矣逆戰于沌口琳乗平輿執鉞而麾之禽安都文育其<lb/>
餘無所漏惟以周鐵武一人背恩斬之鎖安都文育置<lb/>
<pb n="KR2a0024_WYG_064-13b"/>
琳所坐艦中令一閹豎監守之琳乃移湘州軍府就郢<lb/>
城帶甲十萬練兵于白水浦琳廵軍而言曰可以為勤<lb/>
王之師矣温太真何人哉南江渠帥熊曇朗周廸懐貳<lb/>
琳遣李孝欽樊猛與余孝頃同討之三将軍敗並為廸<lb/>
所囚安都文育等盡逃還建鄴初魏尅江陵之時永嘉<lb/>
王莊年甫七嵗逃匿人家後琳迎還湘中衛送東下及<lb/>
敬帝立出質于齊請納莊為梁主齊文宣遣兵援送仍<lb/>
遣兼中書令李騊駼冊拜琳為梁丞相都督中外諸軍<lb/>
<pb n="KR2a0024_WYG_064-14a"/>
録尚書事又遣中書舎人辛慤游詮之等齎璽書江表<lb/>
宣勞自琳以下皆有頒賜琳乃遣兄子叔寳率所部十<lb/>
州刺史子弟赴鄴奉莊纂梁祚于郢州莊授琳侍中使<lb/>
持節大將軍中書監改封安成郡公其餘並依齊朝前<lb/>
命及陳文帝立琳乃輔莊次于濡湏口齊遣揚州道行<lb/>
臺慕容儼率衆臨江為其聲援陳遣安州刺史吴明徹<lb/>
江中夜上将襲盆城琳遣巴陵太守任忠大敗之明徹<lb/>
僅以身免琳兵因東下陳遣太尉侯瑱司空侯安都等<lb/>
<pb n="KR2a0024_WYG_064-14b"/>
拒之瑱等以琳軍方盛引軍入蕪湖避之時西南風至<lb/>
急琳謂得天道将直取揚州侯瑱等徐出蕪湖躡其後<lb/>
比及兵交西南風翻為瑱用琳兵放火燧以擲瑱船者<lb/>
皆反燒其船琳船艦潰亂兵士投水死者十二三其餘<lb/>
皆棄船上岸為陳軍所殺殆盡初琳命左長史袁泌御<lb/>
史中丞劉仲威同典兵侍衛莊及軍敗泌遂降陳仲威<lb/>
以莊投歴陽又送夀陽琳尋與莊同入齊齊孝昭帝遣<lb/>
琳出合肥鳩集義故更圖進取琳乃繕艦分遣招募淮<lb/>
<pb n="KR2a0024_WYG_064-15a"/>
南傖楚皆願戮力陳合州刺史裴景暉琳兄珉之壻也<lb/>
請以私屬導引齊師孝昭委琳與行臺左丞盧?率兵<lb/>
應赴沉吟不决景暉懼事泄挺身歸齊齊孝昭賜琳璽<lb/>
書令鎮夀陽其部下将帥悉聴以從乃除琳驃騎大将<lb/>
軍開府儀同三司揚州刺史封㑹稽郡公又增兵秩兼<lb/>
給鐃吹琳水陸戒嚴将觀釁而動屬陳氏結好於齊使<lb/>
琳更聴後圖琳在夀陽與行臺尚書盧潜不協更相是<lb/>
非被召還鄴齊武成置而不問除滄州刺史後以琳為<lb/>
<pb n="KR2a0024_WYG_064-15b"/>
特進侍中所居屋脊無故剥破出赤蛆數升汁落地化<lb/>
為血蠕動有龍出于門外之地雲霧起晝晦㑹陳将吴<lb/>
明徹冦齊齊帝敕領軍将軍尉破胡等出援秦州令琳<lb/>
共為經畧琳謂所親曰今太嵗在東南嵗星居牛斗分<lb/>
太白已髙皆利為客我将有喪又謂破胡曰吴兵甚銳<lb/>
宜長䇿制之慎勿輕闘破胡不從戰軍大敗琳單馬突<lb/>
圍僅而獲免還至彭城齊令便赴夀陽并許召募又進<lb/>
封琳巴陵郡王陳将吴明徹進兵圍之堰肥水灌城而<lb/>
<pb n="KR2a0024_WYG_064-16a"/>
齊将皮景和等屯于淮西竟不赴救明徹晝夜攻撃城<lb/>
内水氣轉侵人皆患腫死病相枕從七月至十月城陷<lb/>
被執百姓泣而從之吴明徹恐其為變殺之城東北二<lb/>
十里時年四十八哭者聲如雷有一叟以酒脯来至號<lb/>
酹盡哀收其血懐之而去傳首建康懸之于市琳故吏<lb/>
梁驃騎府倉曹参軍朱瑒致書陳尚書僕射徐陵求琳<lb/>
首曰竊以朝市遷貿時傳骨鯁之風歴運推移間表忠<lb/>
貞之迹故典午将滅徐廣為晉家遺老當塗己謝馬孚<lb/>
<pb n="KR2a0024_WYG_064-16b"/>
稱魏室忠臣用能播羙于前書垂名于後世梁故建寜<lb/>
公琳洛濵餘胄沂川舊族立功代邸効績中朝當離亂<lb/>
之辰縂藩伯之任爾乃輕躬殉主以身許國寔追蹤于<lb/>
徃彦信踵武于前脩而天厭梁徳尚思匡繼徒藴包胥<lb/>
之念終遘萇𢎞之眚洎王業光啟鼎祚有歸于是逺跡<lb/>
山東寄命河北雖輕旅臣之歎猶懐客卿之禮感兹知<lb/>
已忘此捐軀至使身没九泉頭行萬里誠知馬革裹屍<lb/>
遂其生平之志原野暴骸㑹彼人臣之節然身首異䖏<lb/>
<pb n="KR2a0024_WYG_064-17a"/>
有足悲者封樹靡卜良可愴焉瑒早造末僚預參下席<lb/>
降薛君之吐握荷魏公之知遇是用霑巾雨袂痛可識<lb/>
之顔回腸疾首切猶生之靣伏惟聖恩博厚明詔爰發<lb/>
赦王經之哭許田横之葬瑒雖芻賤竊亦有心琳經莅<lb/>
夀陽頗存遺愛曽游江右非無舊徳比肩東閣之吏繼<lb/>
踵西園之賔願歸彼境還修窀穸庶孤墳既築或飛銜<lb/>
土之鷰豐碑式樹時留堕淚之人近故舊王綰等已有<lb/>
論牒仰蒙制議不遂所陳昔亷公告逝即肥川而建營<lb/>
<pb n="KR2a0024_WYG_064-17b"/>
域叔孫云亡仍芍陂而植楸檟由此言之抑有其例不<lb/>
使夀春城下惟傳報葛之人滄洲島上獨有悲田之客<lb/>
昧死陳祈伏待刑憲陵嘉其志節又明徹亦數夢琳求<lb/>
首並為啟陳主而許之仍與開府主簿劉韶慧等持其<lb/>
首還于淮南權瘞八公山側義故㑹葬者數千人瑒等<lb/>
乃間道北歸别議迎接尋有揚州人茅智勝等五人密<lb/>
送喪柩達于鄴贈十五州諸軍事揚州刺史侍中特進<lb/>
開府錄尚書事諡曰忠武王葬給輼輬車琳體貌閑雅<lb/>
<pb n="KR2a0024_WYG_064-18a"/>
立髪委地喜怒不形於色雖無學業而强記内敏軍府<lb/>
佐史千數皆識其姓名刑罰不濫輕財愛士得将卒之<lb/>
心少為将帥屡经喪亂雅有忠義之節雖夲圖不遂齊<lb/>
人亦以此重之待遇甚厚及敗為陳軍所執吴明徹欲<lb/>
全之而其下将領多琳故吏爭来致請并相資給明徹<lb/>
由此忌之故及於難當時田夫野老知與不知莫不為<lb/>
之歔欷流泣觀其誠信感物雖李将軍之恂恂善誘殆<lb/>
無以加焉琳十七子長子敬在齊襲王爵武平末通直<lb/>
<pb n="KR2a0024_WYG_064-18b"/>
常侍第九子衍隋開皇中開府儀同三司大業初卒於<lb/>
渝州刺史<lb/>
張彪不知何許人自云家夲襄陽或云左衛将軍衡州<lb/>
刺史蘭欽外弟也少亡命在若邪山為盗頗有部曲臨<lb/>
城公大連出牧東揚州彪率所領客焉始為防閤後為<lb/>
中兵参軍禮遇甚厚及侯景将宋子仙攻下東揚州復<lb/>
為子仙所知後去子仙還入若邪義舉征子仙不㨗仍<lb/>
走向剡趙伯超兄子稜為侯景山隂令去職從彪後懐<lb/>
<pb n="KR2a0024_WYG_064-19a"/>
異心偽就彪計請酒為盟引刀子披心出血自㰱彪信<lb/>
之亦取刀刺血報之刀始至心稜便以手案之望入彪<lb/>
心刀斜傷得不深稜重取刀刺彪頭面被傷頓絶稜謂<lb/>
已死因出外告彪諸將言已殺訖欲與求富貴彪左右<lb/>
韓武入視彪已蘇細聲謂曰我尚活可與手于是武遂<lb/>
誅稜彪不死復奉表元帝帝甚嘉之及侯景平王僧辯<lb/>
遇之甚厚引為爪牙與杜龕相似世謂之張杜貞陽侯<lb/>
踐位為東揚州刺史并給鼓吹室富于財晝夜樂聲不<lb/>
<pb n="KR2a0024_WYG_064-19b"/>
息剡令王懐之不從彪自征之留長史謝岐居守㑹僧<lb/>
辯見害彪不自展㧞時陳文帝已㩀震澤將及㑹稽彪<lb/>
乃遣沈泰吴寳真還州助岐保城彪後至泰等反與岐<lb/>
迎陳文帝入城彪因其未定踰城而入陳文帝遂走出<lb/>
彪復城守沈泰說陳文帝曰彪部曲家口並在香巖寺<lb/>
可徃收取遂徃盡獲之彪將申進密與泰相知因又叛<lb/>
彪彪復敗走不敢還城㩀城之西山樓子及暗得與弟<lb/>
崑崙妻楊氏去猶左右數人追随彪疑之皆發遣惟常<lb/>
<pb n="KR2a0024_WYG_064-20a"/>
所飬一犬名黄蒼在彪前後未曽捨離乃還入若邪山<lb/>
中沈泰說陳文帝遣章昭達領千兵重購之并圖其妻<lb/>
彪眠未覺黄蒼驚吠刧来便嚙一人中喉即死彪拔刀<lb/>
逐之映火識之曰何忍舉惡卿湏我者但可取頭誓不<lb/>
生見陳蒨刧曰官不肯去請就平地彪知不免謂妻楊<lb/>
呼為郷里曰我不忍令鄉里落佗䖏今當先殺鄉里然<lb/>
後就死楊引頸受刀曽不辭憚彪不下刀便相随下嶺<lb/>
到平䖏謂刧曰卿湏我頭我身不去也呼妻與訣曰生<lb/>
<pb n="KR2a0024_WYG_064-20b"/>
死從此而别若見沈泰申進等為語曰功名未立猶望<lb/>
鬼道相逄刧不能生得遂殺彪并弟致二首于昭達黄<lb/>
蒼號呌彪屍側宛轉血中若有哀狀昭達進軍迎彪妻<lb/>
便拜稱陳文帝教迎為家主楊便改啼為笑欣然意恱<lb/>
請昭達殯彪喪墳冢既畢黄蒼又俯伏冢間號呌不肯<lb/>
離楊還經彪宅謂昭達曰婦人夲在容貌卒苦日乆請<lb/>
蹔過宅莊餙昭達許之楊入屋便以刀割髮毁面哀哭<lb/>
慟絶誓不更行陳文帝聞之歎息不已遂許為尼後陳<lb/>
<pb n="KR2a0024_WYG_064-21a"/>
武帝軍人求取之楊投井决命時寒比出之垂死積火<lb/>
温燎乃蘇復起投於火彪始起於若邪興於若邪終於<lb/>
若邪及妻犬皆為時所重異楊氏天水人散騎常侍曒<lb/>
之女也有容貌先為河東裴仁林妻因亂為彪所納彪<lb/>
友人吴中陸山才嗟泰等翻背刋吴昌門為詩一絶曰<lb/>
田横感義士韓王報主臣若為留意氣持寄禹川人<lb/>
論曰忠義之道安有常哉善言者不必能行蹈之者恒<lb/>
在所忽江子一胡僧祐太清之季名宦盖微江則自致<lb/>
<pb n="KR2a0024_WYG_064-21b"/>
亡軀胡亦期之殞命然則貞勁之節嵗寒自有性也文<lb/>
盛克終有鮮詩人得所誡焉子春戰乃先鳴幽通有助<lb/>
及乎梁州之敗而以濯足為尤杜氏終致覆亡亦云圖<lb/>
墓之咎吉凶之兆二者豈易知乎王琳亂朝忠節志雪<lb/>
仇耻然天方相陳義難𢎞濟斯則大厦落構豈一木所<lb/>
能支也張彪一遇何懐死而後已惟妻及犬義悉感人<lb/>
記傳所陳何以加此異乎<lb/>
　南史卷六十四<lb/>
<pb n="KR2a0024_WYG_064-22a"/>
　南史卷六十四考證<lb/>
江子一傳字元亮○亮梁書作貞<lb/>
帝怒亦歇○歇一夲作止<lb/>
胡僧祐傳以大通三年避尒朱氏之難歸梁○梁書作<lb/>
　以大通二年歸國<lb/>
徐文盛傳文盛深徳景遂私通信使都無戰心○私閣<lb/>
　夲作密<lb/>
門外不見卿馬跡使我何䖏得降○䖏梁書作遽<lb/>
<pb n="KR2a0024_WYG_064-22b"/>
杜崱傳太清三年○三梁書作二<lb/>
王琳傳有龍出於門外之地○地一夲作池<lb/>
張彪傳彪後至泰等反與岐迎陳文帝入城○迎監夲<lb/>
　誤後今改从陳書<lb/>
　<lb/>
　<lb/>
　<lb/>
　南史卷六十四考證<lb/>
</p>
<p>
</p>
  </div>
</body>
</text>
</TEI>
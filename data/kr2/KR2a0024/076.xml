<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷七十六</head> <lb/>
    <p>
<pb n="KR2a0024_WYG_076-1a"/>
欽定四庫全書<lb/>
　南史卷七十六<lb/>
　　唐　　　李　　　延　　　夀　　　撰<lb/>
　列傳第六十六<lb/>
　　隱逸下<lb/>
　　　臧榮緒　　　吳苞<hi>趙僧巖</hi>　<hi>蔡薈/</hi>　<hi>孔嗣之</hi>
　　　徐伯珍<hi>婁幼瑜</hi>沈麟士　　　阮孝緒<lb/>
　　　鄧郁　　　　陶𢎞景<hi>釋寳誌</hi>諸葛璩<lb/>
<pb n="KR2a0024_WYG_076-1b"/>
　　　劉慧斐<hi>兄慧鏡</hi>　<hi>慧鏡子曇浄</hi>范元琰<lb/>
　　　庾詵　　　　張孝秀　　　庾承先<lb/>
　　　馬樞<lb/>
臧榮緒東莞莒人也祖奉先建陵令父庸人國子助敎<lb/>
榮緒幼孤躬自灌園以供祭祀母喪後乃著嫡寢論掃<lb/>
灑堂宇置筵席朔望輙拜薦焉甘珍未嘗先食純篤好<lb/>
學括東西晉為一書紀錄志傳百一十卷隱居京口敎<lb/>
授齊高帝為揚州刺史徴榮緒為主簿不到建元中司<lb/>
<pb n="KR2a0024_WYG_076-2a"/>
徒禇彦回啟高帝稱述其羙以置祕閣榮緒惇愛五經<lb/>
謂人曰昔吕尚奉丹書武王致齋降位李釋教誡並有<lb/>
禮敬之儀因甄明至道乃著拜五經序論常以宣尼庚<lb/>
子日生其日陳五經拜之自號披褐先生又以飲酒亂<lb/>
徳言常為誡永明六年卒初榮緒與關康之俱隱在京<lb/>
口時號為二隠<lb/>
呉苞字天蓋一字懷徳濮陽鄄城人也儒學善三禮及<lb/>
老莊宋太始中過江聚徒敎學冠黄葛巾竹麈尾蔬食<lb/>
<pb n="KR2a0024_WYG_076-2b"/>
二十餘年與劉瓛俱於禇彦回宅<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>授瓛講禮苞講論<lb/>
語孝經諸生朝聽瓛晚聽苞也齊隆昌元年徵為太學<lb/>
博士不就始安王遙光及江祏徐孝嗣共為立館於鍾<lb/>
山下敎授朝士多到門焉當時稱其儒者自劉瓛以後<lb/>
聚徒講授唯苞一人而已以夀終時有趙僧巖蔡薈皆<lb/>
有景行慕苞為人僧巖北海人寥廓無常人莫能測與<lb/>
劉善明友善明為青州欲舉為秀才大驚拂衣而去後<lb/>
忽為沙門栖遲山谷常以一壺自隨一旦謂弟子曰吾<lb/>
<pb n="KR2a0024_WYG_076-3a"/>
今夕當死壺中大錢一千以通九泉之路臘燭一挺以<lb/>
照七尺之尸至夜而亡時人以為知命蔡薈字休明陳<lb/>
留人清抗不與俗人交李撝謂江斆曰古人稱安貧清<lb/>
白曰夷湼而不緇曰白至如蔡休明者可不謂之夷白<lb/>
乎又有魯國孔嗣之字敬伯宋時與齊高帝俱為中書<lb/>
舎人並非所好自廬江郡守去官隠居鍾山朝廷以為<lb/>
太中大夫卒<lb/>
徐伯珍字文楚東陽太末人也祖父竝郡掾史伯珍少<lb/>
<pb n="KR2a0024_WYG_076-3b"/>
孤貧學書無紙常以竹箭若葉甘蕉及地上學書山水<lb/>
暴出漂溺宅舎村鄰皆奔走伯珍累牀而坐誦書不輟<lb/>
叔父璠之與顔延之友善還祛蒙山立精舎講授伯珍<lb/>
往從學積十年究尋經史㳺學者多依之太守琅邪王<lb/>
曇生呉郡張淹並加禮辟伯珍應召便退如此者凡十<lb/>
二焉徵士沈儼造膝談論申以素交呉郡顧歡摘出尚<lb/>
書滯義伯珍詶答甚有條理儒者宗之好釋氏老莊兼<lb/>
明道術歳嘗旱伯珍筮之如期而雨舉動有禮過曲木<lb/>
<pb n="KR2a0024_WYG_076-4a"/>
之下趨而避之早䘮妻晚不復重娶自比曾參宅南九<lb/>
里有高山班固謂之九巖山後漢龍丘萇隠處也山多<lb/>
龍鬚檉柏望之五采世呼為婦人巖二年伯珍移居之<lb/>
階戸之間木生皆連理門前生梓樹一年便合抱館東<lb/>
石壁夜忽有赤光洞然俄爾而滅白雀一雙棲其戸牖<lb/>
論者以為隱徳之感焉刺史豫章王辟議曹從事不就<lb/>
家甚貧窶弟兄四人皆白首相對時人呼為四皓建武<lb/>
四年卒年八十四受業生凡千餘人伯珍同郡婁幼瑜<lb/>
<pb n="KR2a0024_WYG_076-4b"/>
字季亦聚徒教授不應徵辟彌為臨川王暎所賞異著<lb/>
禮据拾三十卷<lb/>
沈麟士字雲禎呉興武康人也祖膺期晉太中大夫父<lb/>
虔之宋樂安令麟士幼而俊敏年七歳聽叔父岳言𤣥<lb/>
賔散言無所遺失岳撫其肩曰若斯文不絶其在爾乎<lb/>
及長博通經史有高尚之心親亡居䘮盡禮服闋忌日<lb/>
輒流淚彌旬居貧織簾誦書口手不息鄉里號為織簾<lb/>
先生嘗為人作竹誤傷手便流淚而還同作者謂曰此<lb/>
<pb n="KR2a0024_WYG_076-5a"/>
不足損何至涕零答曰此本不痛但遺體毁傷感而悲<lb/>
耳嘗行路隣人認其所著屐麟士曰是卿屐邪即跣而<lb/>
反鄰人得屐送前者還之麟士曰非卿屐邪笑而受之<lb/>
宋元嘉末文帝令僕射何尚之抄撰五經訪舉學士縣<lb/>
以麟士應選不得已至都尚之深相接及至尚之謂子<lb/>
偃曰山藪故多竒士沈麟士黄叔度之流也豈可澄清<lb/>
淆濁邪汝師之麟士嘗苦無書因㳺都下歴觀四部畢<lb/>
乃歎曰古人亦何人哉少時稱疾歸鄉不與人物通養<lb/>
<pb n="KR2a0024_WYG_076-5b"/>
孤兄子義著鄉曲或勸之仕答曰魚縣獸檻天下一契<lb/>
聖人𤣥悟所以毎履吉先吾誠未能景行坐忘何為不<lb/>
希企日損乃作𤣥散賦以絶世太守孔山士辟不應宗<lb/>
人徐州刺史曇慶侍中懷文左率勃來候之麟士未嘗<lb/>
答也隠居餘千呉差山講經敎授從學士數十百人各<lb/>
營屋宇依止其側時為之語曰差山中有賢士開門敎<lb/>
授居成市麟士重陸機連珠毎為諸生<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>之征北張永<lb/>
為呉興請麟士入郡麟士聞郡後堂有好山水即戴安<lb/>
<pb n="KR2a0024_WYG_076-6a"/>
道㳺呉興因古墓為山池也欲一觀之乃住停數月永<lb/>
欲請為功曹麟士曰明府徳履冲素留心山谷是以被<lb/>
褐負杖忘其疲病必欲飾混沌以蛾睂冠越客於文冕<lb/>
走雖不敏請附高卿有蹈東海死耳不忍受此黔劓永<lb/>
乃止昇明末太守王奐永明中中書郎沈約並表薦之<lb/>
徵皆不就乃與約書曰名者實之賓本所不庶中央無<lb/>
心空勤南北為恵反凶将在於斯麟士無所營求以篤<lb/>
學為務恒凴素儿鼔素琴不為新聲負薪汲水并日而<lb/>
<pb n="KR2a0024_WYG_076-6b"/>
食守操終老讀書不倦遭火燒書數千卷年過八十耳<lb/>
目猶聰明以反故抄寫火下細書復成二三千卷滿數<lb/>
十篋時人以為飬身静嘿所致製黒蝶賦以寄意著周<lb/>
易兩繋莊子内篇訓註易經禮記春秋尚書論語孝經<lb/>
䘮服老子要畧數十卷梁天監元年與何點同徵又不<lb/>
就二年卒於家年八十五以楊王孫皇甫謐深逹尘死<lb/>
而終禮矯俗乃自為終制遺令氣絶剔被取三幅布以<lb/>
覆屍及斂仍移布於屍下以為斂服反被左右兩際以<lb/>
<pb n="KR2a0024_WYG_076-7a"/>
周上不復製覆被不湏沐浴唅珠以米裠衫先着禈凡<lb/>
二服上加單衣幅巾履枕棺中唯此依士安用孝經既<lb/>
殯不復立靈座四節及祥權鋪席於地以設𤣥酒之奠<lb/>
人家相承漆棺今不復爾亦不湏旐成服後即塟作冢<lb/>
令小後祔更作小冢於濱合塟非古也冢不湏聚土成<lb/>
墳使上與地平王祥終制亦爾葬不湏轜車靈舫魌頭<lb/>
也不得朝夕下食祭奠之法至于葬惟清水一盃子彜<lb/>
奉而行之州鄉皆稱歎焉<lb/>
<pb n="KR2a0024_WYG_076-7b"/>
阮孝緒字士宗陳留尉氏人也父彦之宋太尉從事中<lb/>
郎以清幹流譽孝緒七歳出繼從伯□之□之母周氏<lb/>
卒遺財百餘萬應歸孝緒孝緒一無所納盡以歸□之<lb/>
姊瑯琊王晏之母聞者咸歎異之乳人憐其傳重辛苦<lb/>
輒竊玉羊金獸等物與之孝緒見而駭愕啟彦之送還<lb/>
王氏幼至孝性沉静雖與童兒㳺戱恒以穿池築山為<lb/>
樂年十三徧通五經十五冠而見其父彦之彦之誡曰<lb/>
三加彌尊人倫之始宜思自勗以庇爾躬答曰願迹松<lb/>
<pb n="KR2a0024_WYG_076-8a"/>
子於瀛海追許由於穹谷庶保促生以免塵累自是屏<lb/>
居一室非定省未嘗出户家人莫見其靣親友因呼為<lb/>
居士年十六父丧不服緜纊雖蔬菜有味亦吐之外兄<lb/>
王晏貴顯屢至其門孝緒度之必至顛覆聞其笳管穿<lb/>
籬逃匿不與相見曾食醤羙問之云是王家所得便吐<lb/>
餐覆醤及晏誅親戚咸為之懼孝緒曰親而不黨何坐<lb/>
之及竟獲免梁武起兵圍建鄴家貧無以㸑僮妾竊隣<lb/>
人墓樵以繼火孝緒知之乃不食更令撤屋而炊所居<lb/>
<pb n="KR2a0024_WYG_076-8b"/>
以一鹿牀為精舍以樹環繞天監初御史中丞任昉尋<lb/>
其兄履之欲造而不敢望而歎曰其室雖邇其人甚逺<lb/>
其為名流所欽尚如此自是欽慕風譽者莫不懷刺斂<lb/>
衽望塵而息殷芸欲贈以詩昉曰趣舎既異何必相干<lb/>
芸乃止唯與比部郎裴子野交子野薦之尚書徐勉言<lb/>
其年十餘歳隨父為湘州行事不書官紙以成親之清<lb/>
白論其志行粗類管幼安以采章如似皇甫謐天監十<lb/>
二年詔公卿舉士祕書監傅照上疏薦之與呉郡范元<lb/>
<pb n="KR2a0024_WYG_076-9a"/>
琰俱徴並不到陳郡袁峻謂曰往者天地閉賢人隠今<lb/>
世路已清而子猶遁可乎答曰昔周徳雖興夷齊不厭<lb/>
薇蕨漢道方盛黄綺無悶山林為仁由已何關人世况<lb/>
僕非往賢之類邪初謝朏及伏暅應徴天子以為隠者<lb/>
茍立虛名以要顯譽故孝緒與何𦙍並得遂其高志後<lb/>
於鍾山聽<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>母王氏忽有疾兄弟欲召之母曰孝緒至<lb/>
性㝠通必當自到果心驚而反隣里嗟異之合藥湏得<lb/>
生人葠舊傳鍾山所出孝緒躬歴幽險累日不逢忽見<lb/>
<pb n="KR2a0024_WYG_076-9b"/>
一鹿前行孝緒感而隨後至一所遂滅就視果獲此草<lb/>
母得服之遂愈時皆言其孝感所致有善筮者張有道<lb/>
曰見子隠迹而心難明自非考之龜蓍無以驗也及布<lb/>
卦既揲五爻曰此將為咸應感之法非嘉遁之兆孝緒<lb/>
曰安知後爻不為上九果成遁卦有道歎曰此所謂肥<lb/>
遁無不利象實應徳心迹并也孝緒曰雖獲遁卦而上<lb/>
九爻不發升遐之道便當髙謝許生乃著高隠傳上自<lb/>
炎皇終于天監末勘酌分為三品言行超逸名氏弗傳<lb/>
<pb n="KR2a0024_WYG_076-10a"/>
為上篇始終不耗姓名可錄為中篇挂冠人世栖心塵<lb/>
表為下篇湘東王著忠臣傳集釋氏碑銘丹陽尹錄研<lb/>
神記並先簡孝緒而後施行南平元襄王聞其名致書<lb/>
要之不赴曰非志驕富貴但性畏廟堂若使麏麚可驂<lb/>
何以異夫驥騄初建武末青溪宫東門無故自崩大風<lb/>
拔東宫門外楊樹或以問孝緒孝緒曰青溪皇家舊宅<lb/>
齊為木行東為木位今東門自壞木其衰矣武帝禁畜<lb/>
讖緯孝緒兼有其書或勸藏之答曰昔劉徳重淮南祕<lb/>
<pb n="KR2a0024_WYG_076-10b"/>
要適為更生之禍杜瓊所謂不如不知此言羙矣客有<lb/>
求之答曰己所不欲豈可嫁禍於人乃焚之鄱陽忠烈<lb/>
王妃孝緒姊也王嘗命駕欲就之㳺孝緒鑿垣而逃卒<lb/>
不肯見王悵然歎息王諸子篤渭陽之情歳時之貢無<lb/>
所受納未嘗相見竟不之識或問其故孝緒曰我本素<lb/>
賤不應為王侯姻戚邂逅所逢豈關始願劉敲曾以米<lb/>
饋之孝緒不納㪣亦棄之末年以蔬食斷酒其恒供養<lb/>
石像先有損壞心欲補之罄心敬禮經一夜忽然完復<lb/>
<pb n="KR2a0024_WYG_076-11a"/>
衆並異之大同二年正月孝緒自筮卦吾夀與劉著作<lb/>
同年及劉杳卒孝緒曰劉侯逝矣吾其幾何其年十月<lb/>
卒年五十八梁簡文在東宫隆恩厚贈子恕等述先志<lb/>
不受顧協以為恩異常均議令恭受門徒追論徳行諡<lb/>
曰文貞處士所著七錄削繁等一百八十一卷並行於<lb/>
世初孝緒所撰髙隠傳中篇所載一百三十七人劉㪣<lb/>
劉訏覽其書曰昔嵇康所贊缺一自擬今四十之數將<lb/>
待吾等成邪對曰所謂荀君雖少後事當付鍾君若素<lb/>
<pb n="KR2a0024_WYG_076-11b"/>
車白馬之日輒獲麟於二子敲訏果卒乃益二傳及孝<lb/>
緒亡訏兄絜錄其所遺行次篇末成絶筆之意云<lb/>
南嶽鄧先生名郁荆州建平人也少而不仕隠居衡山<lb/>
極峻之嶺立小板屋兩間足不下山斷穀三十餘載唯<lb/>
以澗水服雲母屑日夜誦大洞經梁武帝敬信殊篤為<lb/>
帝合丹帝不敢服起五嶽樓貯之供養道家吉日躬往<lb/>
禮拜白日神仙魏夫人忽來臨降乘雲而至從少嫗三<lb/>
十並著絳紫羅繡袿䙱年皆可十七八許色艶桃李質<lb/>
<pb n="KR2a0024_WYG_076-12a"/>
勝瓊瑶言語良乆謂郁曰君有仙分所以故來尋當相<lb/>
候至天監十四年忽見二青鳥悉如鶴大鼓翼鳴舞移<lb/>
晷方去謂弟子等曰求之甚勞得之甚逸近青鳥既來<lb/>
期會至矣少日無病而終山内唯聞香氣世未嘗有武<lb/>
帝後令周捨為鄧𤣥傳具序其事<lb/>
陶𢎞景字通明丹陽秣陵人也祖隆王府參軍父貞孝<lb/>
昌令初𢎞景母郝氏夢兩天人手執香鑪來至其所已<lb/>
而有娠以宋孝建三年丙申歳夏至日生幼有異操年<lb/>
<pb n="KR2a0024_WYG_076-12b"/>
四五歳恒以荻為筆畫灰中學書至十歳得葛洪神仙<lb/>
傳晝夜研尋便有養生之志謂人曰仰青雲覩白日不<lb/>
覺為逺矣父為妾所害𢎞景終身不娶及長身長七尺<lb/>
七寸神儀明秀朗目疎睂細形長額聳耳耳孔各有十<lb/>
餘毛出外二寸許右膝有數十黒子作七星文讀書萬<lb/>
餘卷一事不知以為深恥善琴棊工草隷未弱冠齊髙<lb/>
帝作相引為諸王侍讀除奉朝請雖在朱門閉影不交<lb/>
外物唯以披閲為務朝儀故事多所取焉家貧求宰縣<lb/>
<pb n="KR2a0024_WYG_076-13a"/>
不遂永明十年脫朝服挂神武門上表辭祿詔許之賜<lb/>
以束帛敕所在月給伏苓五斤白蜜二升以供服餌及<lb/>
發公卿祖之征虜亭供帳甚盛車馬塡咽咸云宋齊以<lb/>
來未有斯事於是止于句容之句曲山恒曰此山下是<lb/>
第八洞宫名金陵華陽之天周回一百五十里昔漢有<lb/>
咸陽三茅君得道來掌此山故謂之茅山乃中山立館<lb/>
自號華陽陶隠居人間書札即以隠居代名始從東陽<lb/>
孫㳺嶽受符圖經法徧歴名山尋訪仙藥身既輕㨗性<lb/>
<pb n="KR2a0024_WYG_076-13b"/>
愛山水毎經澗谷必坐臥其間吟詠盤桓不能己己謂<lb/>
門人曰吾見朱門廣厦雖識其華樂而無欲往之心望<lb/>
髙巖瞰大澤知此難立止自恒欲就之且永明中求祿<lb/>
得輙差舛若不爾豈得為今日之事豈唯身有仙相亦<lb/>
緣勢使之然沈約為東陽郡守高其志莭累書要之不<lb/>
至𢎞景為人員通謙謹出處㝠㑹心如明鏡遇物便了<lb/>
言無煩舛有亦隨覺永元初更築三層樓𢎞景處其上<lb/>
弟子居其中賓客至其下與物遂絶唯一家僮得至其<lb/>
<pb n="KR2a0024_WYG_076-14a"/>
所本便馬善射晚皆不為唯聼吹笙而已特愛松風庭<lb/>
院皆植松毎聞其響欣然為樂有時獨㳺泉石望見者<lb/>
以為仙人性好著述尚竒異顧惜光景老而彌篤尤明<lb/>
陰陽五行風角星算山川地理方圓産物毉術本草帝<lb/>
代年歴以算推知漢熹平三年丁丑冬至加時在日中<lb/>
而天實以乙亥冬至加時在夜半凡差三十八刻是漢<lb/>
歴後天二日十二刻也又以歴代皆取其先妣母后配<lb/>
饗地祗以為神理宜然碩學通儒咸所不悟又常造渾<lb/>
<pb n="KR2a0024_WYG_076-14b"/>
天象高三尺許地居中央天轉而地不動以機動之悉<lb/>
與天相㑹云修道所須非止史官用是深慕張良為人<lb/>
云古賢無比齊末為歌曰水丑木為梁字及梁武兵至<lb/>
新林遣弟子戴猛之假道奉表及聞議禪代𢎞景援引<lb/>
圗讖數處皆成梁字令弟子進之武帝既早與之游及<lb/>
即位後恩禮愈篤書問不絶冠蓋相望𢎞景既得神符<lb/>
袐訣以為神丹可成而苦無藥物帝給黃金朱砂曾青<lb/>
雄黃等後合飛丹色如霜雪服之體輕及帝服飛丹有<lb/>
<pb n="KR2a0024_WYG_076-15a"/>
驗益敬重之毎得其書燒香䖍受帝使造年歴至己巳<lb/>
歳而加朱點實太清三年也帝手敕招之錫以鹿皮巾<lb/>
後屢加禮聘並不出唯畫作兩牛一牛散放水草之間<lb/>
一牛著金籠頭有人執绳以杖驅之武帝笑曰此人無<lb/>
所不作欲斆曵尾之龜豈有可致之理國家毎有吉凶<lb/>
征討大事無不前以諮詢月中常有數信時人謂為山<lb/>
中宰相二宫及公王貴要參候相繼贈遺未嘗脫時多<lb/>
不納受縱留者即作功徳天監四年移居積金東澗𢎞<lb/>
<pb n="KR2a0024_WYG_076-15b"/>
景辟穀𨗳引之法自隠處四十許年年逾八十而有壯<lb/>
容仙書云眼方者夀千歳𢎞景末年一眼有時而方曾<lb/>
夢佛授其菩提記云名為勝力菩薩乃詣鄮縣阿育王<lb/>
塔自誓受五大戒後簡文臨南徐州欽其風素召至後<lb/>
堂以葛巾進見與談論數日而去簡文甚敬異之天監<lb/>
中獻丹於武帝中大通初又獻二丹其一名善勝一名<lb/>
成勝並為佳寳無疾自知應逝逆尅亡日仍為告逝詩<lb/>
大同二年卒時年八十五顔色不變屈申如常香氣累<lb/>
<pb n="KR2a0024_WYG_076-16a"/>
日氛氳滿山遺令既沒不湏沐浴不湏施牀止兩重席<lb/>
於地因所著舊衣上加生裓裙及臂衣靺冠巾法服左<lb/>
肘錄鈴右肘藥鈴佩符絡左腋下繞腰穿環結於前釵<lb/>
符於髻上通以大袈裟覆衾蒙首足明器有車馬道人<lb/>
道士並在門中道人左道士右百日内夜常然燈旦常<lb/>
香火弟子遵而行之詔贈太中大夫諡曰貞白先生𢎞<lb/>
景妙解術數逆知梁祚覆没預制詩云夷甫任散誕平<lb/>
叔坐論空豈悟昭陽殿遂作單于宫詩祕在篋裏化後<lb/>
<pb n="KR2a0024_WYG_076-16b"/>
門人方稍出之大同末人士競談𤣥理不習武事後侯<lb/>
景篡果在昭陽殿初𢎞景母夢青龍無尾自己升天𢎞<lb/>
景果不妻無子從兄以子松喬嗣所著學苑百卷孝經<lb/>
論語集注帝代年歴本草集注効驗方肘後百一方古<lb/>
今州郡記圗像集要及玉匱記七曜新舊術疏占候合<lb/>
丹法式共祕宻不傳及撰而未訖又十部唯弟子得之<lb/>
時有沙門釋寳誌者不知何許人有於宋太始中見之<lb/>
出入鍾山往來都邑年已五六十矣齊宋之交稍顯靈<lb/>
<pb n="KR2a0024_WYG_076-17a"/>
跡被髮徒跣語嘿不倫或被錦袍飲啖同於凡俗恒以<lb/>
鏡銅剪刀鑷屬挂杖負之而趍或徴索酒肴或累日不<lb/>
食預言未兆識他心智一日中分身易所逺近驚赴所<lb/>
居噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>齊武帝忿其惑衆收付建康獄旦日咸見㳺行<lb/>
市里既而檢校猶在獄中其夜又語獄吏門外有兩輿<lb/>
食金鉢盛飯汝可取之果是文恵太子及竟陵王子良<lb/>
所供養縣令吕文顯以啓武帝帝乃迎入華林園少時<lb/>
忽重著三布帽亦不知於何得之俄而武帝崩文恵太<lb/>
<pb n="KR2a0024_WYG_076-17b"/>
子豫章文獻王相繼薨齊亦於此季矣靈味寺沙門釋<lb/>
寳亮欲以納被遺之未及有言寳誌忽來牽被而去蔡<lb/>
仲熊嘗問仕何所至了自不答直觧杖頭左索繩擲與<lb/>
之莫之觧仲熊至尚書左丞方知言驗永明中住東宫<lb/>
後堂從平旦門中出入末年忽云門上血汚衣褰裳走<lb/>
過至鬱林見害果以犢車載屍出自此門舎故閹人徐<lb/>
龍駒宅而帝頸血流於門限焉梁武帝尤深敬事嘗問<lb/>
年祚逺近答曰元嘉元嘉帝欣然以為享祚倍宋文之<lb/>
<pb n="KR2a0024_WYG_076-18a"/>
年雖剃鬚髮而常冠下裙帽納袍故俗呼為誌公好為<lb/>
讖記所謂誌公符是也高麗聞之遣使齎緜帽供養天<lb/>
監十三年卒將死忽移寺金剛像出置戸外語人云菩<lb/>
薩當去旬日無疾而終先是琅邪王筠至莊嚴寺寳誌<lb/>
遇之與交言歡飲至亡敕命筠為碑蓋先覺也<lb/>
諸葛璩字幼玫琅邪陽都人也世居京口璩幼事徴士<lb/>
關康之博涉經史復師徴士臧榮緒榮緒著晉書稱璩<lb/>
有發擿之功方之壺遂齊建武初南徐州行事江祀薦<lb/>
<pb n="KR2a0024_WYG_076-18b"/>
璩於明帝言璩安貧守道悦禮敦詩如其簡退可揚清<lb/>
厲俗請辟為議曹從事帝許之璩辭不赴陳郡謝脁為<lb/>
東海太守下教揚其風槩餉穀百斛梁天監中舉秀才<lb/>
不就璩性勤於誨誘後生就學者日至居宅狹陋無以<lb/>
容之太守張友為起<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>舎璩處身清正妻子不見喜慍<lb/>
之色旦夕孜孜講誦不輟時人益以此宗之卒於家璩<lb/>
所著文章二十卷門人劉暾集而錄之<lb/>
劉慧斐字宣文彭城人也父元直淮南太守慧斐少博<lb/>
<pb n="KR2a0024_WYG_076-19a"/>
學能屬文起家梁安成王法曹行叅軍嘗還都途經尋<lb/>
陽㳺於匡山遇處士張孝秀相得甚歡遂有終焉之志<lb/>
因不仕居東林寺又於山北構園一所號曰離垢園時<lb/>
人仍謂為離垢先生慧斐尤明釋典工篆𨽻在山手寫<lb/>
佛經二千餘卷常所誦者百餘卷晝夜行道孜孜不怠<lb/>
逺近欽慕之簡文臨江州遺以几杖論者云自逺法師<lb/>
沒後将二百年始有張劉之盛矣元帝及武陵王等書<lb/>
問不絶大同三年卒慧斐兄慧鏡安成内史初元直居<lb/>
<pb n="KR2a0024_WYG_076-19b"/>
郡得罪慧鏡歴詣朝士乞哀懇惻甚至遂以孝聞子曇<lb/>
浄字元光篤行有父風解褐安成王國左常侍父卒於<lb/>
郡曇净奔䘮不食飲者累日絶而復蘇毎哭輙嘔血服<lb/>
闋因毁成疾會有詔士姓各舉四科曇净叔父慧斐舉<lb/>
以應孝行武帝用為海寧令曇净又以兄未為縣因以<lb/>
譲兄乃除安西行參軍父亡後事母尤淳至身營飡粥<lb/>
不以委人母疾衣不觧帶及母亡水漿不入口者殆一<lb/>
旬母䘮權瘞藥王寺時天寒曇净身衣單布衣廬於瘞<lb/>
<pb n="KR2a0024_WYG_076-20a"/>
所晝夜哭臨不絶聲哀感行路未期而卒<lb/>
范元琰字伯珪一字長玉呉郡錢塘人也祖悦之太學<lb/>
博士徵不至父靈瑜居父憂以毁卒元琰時童孺哀慕<lb/>
盡禮親黨異之及長好學博通經史兼精佛義然謙敬<lb/>
不以所長驕人祖母患癰恒自含吮與人言常恐傷物<lb/>
居家不出城市雖獨居如對賓客見者莫不改容惮之<lb/>
家貧唯以園蔬為業嘗出行見人盗其菘元琰遽退走<lb/>
母問其故具以實答母問盗者為誰答曰向所以退畏<lb/>
<pb n="KR2a0024_WYG_076-20b"/>
其愧恥今啟其名願不泄也於是母子祕之或有涉溝<lb/>
盗其筍者元琰因伐木為橋以度之自是盗者大慙一<lb/>
鄉無復草竊齊建武初徴為曹武平西參軍不至于時<lb/>
始安王遙光為揚州謂徐孝嗣曰曹武參軍豈是禮賢<lb/>
之職欲以西曹書佐聘之㑹遥光敗不果時人以為恨<lb/>
沛國劉瓛深加器異常表稱之天監九年縣令管慧辯<lb/>
上言義行揚州刺史臨川王宏辟命不至卒于家<lb/>
庾詵字彦寳新野人也幼聰警篤學經史百家無不該<lb/>
<pb n="KR2a0024_WYG_076-21a"/>
綜緯候書射棊筭機巧並一時之絶而性託夷簡特愛<lb/>
林泉十畆之宅山池居半蔬食弊衣不修産業遇火止<lb/>
出書數篢坐於池上有為火來者答云唯恐損竹乘舟<lb/>
從沮中山舎還載米一百五十石有人寄載三十石及<lb/>
至宅寄載者曰君三十斛我百五十斛詵嘿然不言恣<lb/>
其取足隣人有被執為盗見劾妄欵詵詵矜之乃以書<lb/>
質錢二萬令門生詐為其親代之酬備隣人獲免謝詵<lb/>
詵曰吾矜天下無辜豈期謝也梁武帝少與詵善及起<lb/>
<pb n="KR2a0024_WYG_076-21b"/>
兵署為平西府記室參軍詵不屈平生少所㳺狎河東<lb/>
栁惲欲與交拒而弗納普通中詔以為黄門侍郎稱疾<lb/>
不起晚年尤遵釋敎宅内立道塲環繞禮懺六時不輟<lb/>
誦法華經每日一徧後夜中忽見一道人自稱願公容<lb/>
止甚異呼詵為上行先生授香而去中大通四年因寢<lb/>
忽驚覺曰願公復來不可乆住顔色不變言終而亡年<lb/>
七十八舉室咸聞空中唱上行先生已生彌陁净域矣<lb/>
武帝聞而下詔諡貞節處士以顯髙烈詵所撰帝歴二<lb/>
<pb n="KR2a0024_WYG_076-22a"/>
十卷易林二十卷續伍端休江陵記一卷晋朝雜事五<lb/>
卷總抄八十卷行於世子曼倩字世華亦早有令譽元<lb/>
帝在荆州為中錄事毎出帝常目送之謂劉之遴曰荆<lb/>
南信多君子後轉諮議参軍所著䘮服儀文字體例老<lb/>
子義疏算經及七曜歴術并所製文章凡九十五卷子<lb/>
季才有學行承聖中位中書侍郎江陵平隨例入長安<lb/>
張孝秀字文逸南陽宛人也徙居尋陽曽祖須無祖僧<lb/>
監父希並别駕從事孝秀長六尺餘白晢羙鬚睂仕州<lb/>
<pb n="KR2a0024_WYG_076-22b"/>
中從事史遇刺史陳伯之叛孝秀與州中士大夫謀襲<lb/>
之事覺逃於盆水側有商人寘諸褚中展轉入東林伯<lb/>
之得其母郭以蠟灌殺之孝秀遣妻妾入匡山修行學<lb/>
道服闋建安王召為别駕因去職歸山居于東林寺有<lb/>
田數十頃部曲數百人率以力田盡供山衆逺近歸慕<lb/>
赴之如市孝秀性通率不好浮華常冠穀皮巾躡蒲履<lb/>
手執并閭皮麈尾服寒食散盛冬卧於石上博渉羣書<lb/>
専精釋典僧有虧戒律者集衆佛前作羯磨而笞之多<lb/>
<pb n="KR2a0024_WYG_076-23a"/>
能改過善談論工𨽻書凡諸藝能莫不明習普通三年<lb/>
卒室中皆聞非常香梁簡文甚傷悼焉與劉慧斐書述<lb/>
其貞白云<lb/>
庾承先字子通潁川鄢陵人也少沉静有志操是非不<lb/>
涉於言喜慍不形於色人莫能窺也弱歳受學於南陽<lb/>
劉虬強記敏識出於羣輩𤣥經釋典靡不該悉九流七<lb/>
畧咸所精練辟功曹不就乃與道士王僧鎮同㳺衡岳<lb/>
晚以弟疾還鄉里遂居土臺山梁鄱陽忠烈王在州欽<lb/>
<pb n="KR2a0024_WYG_076-23b"/>
其風味要與㳺處令講老子逺近名僧咸來赴集論難<lb/>
蜂起異端競至承先徐相酬答皆得所未聞忠烈王尤<lb/>
所欽重中大通三年廬山劉慧斐至荆州承先與之有<lb/>
舊往從之荆峽學徒因請承先講老子湘東王親命駕<lb/>
臨聽論議終日留連月餘乃還山王親祖道并贈篇什<lb/>
隠者羙之其年卒刺史厚有贈賻門人黄士龍讓曰先<lb/>
師平素食不求飽衣不求輕凡有贈遺皆無所受臨終<lb/>
之日誡約家門薄棺周形巾褐為斂雖蒙賚及不敢輕<lb/>
<pb n="KR2a0024_WYG_076-24a"/>
承敎旨以違平生之操錢布輙付使反時論髙之<lb/>
馬樞字要理扶風郿人也祖靈慶齊竟陵王錄事参軍<lb/>
樞數歳而孤為其姑所飬六歳能誦孝經論語老子及<lb/>
長博極經史尤善佛經及周易老子義梁邵陵王綸爲<lb/>
南徐州刺史素聞其名引為學士綸時自講大品經令<lb/>
樞講維摩老子周易同日發題道俗聽者二千人王欲<lb/>
極觀優劣乃謂衆曰與馬學士論義必使屈服不得空<lb/>
立客主於是數家學者各起問端樞乃依次剖判開其<lb/>
<pb n="KR2a0024_WYG_076-24b"/>
宗旨然後枝分派别轉變無窮論者拱黙聽受而已綸<lb/>
甚嘉之尋遇侯景之亂綸舉兵援臺乃留書二萬卷付<lb/>
樞樞肆志尋覽殆將周遍乃喟然歎曰吾聞貴爵位者<lb/>
以巢由為桎梏愛山林者以伊吕為管庫束名實則芻<lb/>
芥柱下之言翫清虚則糠粃席上之説稽之篤論亦各<lb/>
從其好也比求志之士望塗而息豈天之不恵高尚何<lb/>
山林之無聞甚乎乃隠于茅山有終焉之志陳天嘉元<lb/>
年文帝徵為度支尚書辭不應命時樞親故並居京口<lb/>
<pb n="KR2a0024_WYG_076-25a"/>
毎秋冬之際時往㳺焉及鄱陽王為南徐州刺史欽其<lb/>
高尚鄙不能致乃卑辭厚意令使邀之樞固辭以疾門<lb/>
人勸請不得已乃行王别築室以處之樞惡其崇麗乃<lb/>
於竹林間自營茅茨而居毎以王公餽餉辭不獲己者<lb/>
率十分受一樞少屬亂離凡所居處盗賊不入依託者<lb/>
常數百家目精洞黃能視闇中物有白䴏一雙巢其庭<lb/>
樹馴狎欄廡時至几案春來秋去幾三十年太建十三<lb/>
年卒撰道覺論行于世<lb/>
<pb n="KR2a0024_WYG_076-25b"/>
論曰夫獨往之人皆禀偏介之性不能摧志屈道借譽<lb/>
期通若使夫遇見信之主逢時來之運豈其放情江海<lb/>
取逸丘樊不得已而然故也且巖壑閑逺水石清華雖<lb/>
復崇門八襲高城萬雉莫不蓄壤開泉髣髴林澤故知<lb/>
松山桂渚非止素玩碧澗清潭翻成麗曯挂冕東都夫<lb/>
何難之有<lb/>
　<lb/>
　南史卷七十六<lb/>
<pb n="KR2a0024_WYG_076-26a"/>
　南史卷七十六考證<lb/>
臧榮緒傳自號披褐先生○披監本訛彼今改正<lb/>
呉苞傳臘燭一挺○臘應作蠟今各本俱同仍之<lb/>
沈麟士傳走雖不敏請附高卿有蹈東海死耳○卿一<lb/>
　本作節<lb/>
昇明末太守王奐永明中中書郎沈約並表薦之○並<lb/>
　監本訛呈今改从南本<lb/>
陶𢎞景傳梁武帝尤深敬事問年祚逺近○祚南本作<lb/>
<pb n="KR2a0024_WYG_076-26b"/>
　數今从監本<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷七十六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷二十五</head> <lb/>
    <p>
<pb n="KR2a0024_WYG_025-1a"/>
欽定四庫全書<lb/>
　南史卷二十五<lb/>
　　唐　　　李　　　延　　　夀　　　撰<lb/>
　列傳第十五<lb/>
　　王懿　　到彦之<hi>孫撝洽撝子沆仲沆従兄溉溉弟    洽子  舉</hi>
　　垣護之<hi>弟子崇祖閎榮祖従父</hi>　<hi>崇祖従兄榮祖閎弟子曇深</hi>
　　張興世<hi>子欣泰</hi>
王懿字仲徳太原祁人自言漢司徒兄弟幽州刺史懋<lb/>
<pb n="KR2a0024_WYG_025-1b"/>
七世孫也祖宏仕石季龍父苗仕苻堅皆至二千石仲<lb/>
徳少沉審有意略事母甚謹學通隂陽精觧聲律苻氏<lb/>
之敗仲徳年十七及兄叡同起義兵與慕容垂戰敗仲<lb/>
徳被重創走與家属相失路經大澤困未能去臥林中<lb/>
有一小兒青衣年可七八嵗騎牛行見仲徳驚曰漢已<lb/>
食未仲徳言飢小兒去湏臾復來得飯與之食畢欲行<lb/>
而暴雨莫知津逗有一白狼至前仰天而號號訖銜仲<lb/>
徳衣因度水仲徳随後得濟與叡相及度河至滑臺復<lb/>
<pb n="KR2a0024_WYG_025-2a"/>
為翟遼所留使為将帥積年仲徳欲南歸乃棄遼奔太<lb/>
山遼追騎急夜行忽見前有猛炬導之乗火行百許里<lb/>
以免晉太元末徙居彭城兄弟名犯晉宣元二帝諱故<lb/>
皆以字行叡字元徳北土重同姓並謂之骨肉有逺來<lb/>
相投者莫不竭力營贍若有一人不至者以為不義不<lb/>
為鄉邑所容仲徳聞王愉在江南貴盛是太原人乃逺<lb/>
來歸愉愉接遇甚薄因至始熟投桓𤣥值𤣥簒見輔國<lb/>
将軍張暢言及世事仲徳曰自古革命誠非一族然今<lb/>
<pb n="KR2a0024_WYG_025-2b"/>
之起者恐不足以濟大事元徳果勁有計畧宋武帝甚<lb/>
知之告以義舉使於都下襲𤣥仲徳聞其謀謂元徳曰<lb/>
天下事不可不宻且兵亦不貴遲巧𤣥情無逺慮好冐<lb/>
夜出入今取之正湏一夫力耳事泄元徳為𤣥誅仲徳<lb/>
竄走㑹義軍剋建鄴仲徳抱元徳子方回出候武帝帝<lb/>
於馬上抱方回與仲徳相對號慟追贈元徳給事中封<lb/>
安復縣侯以仲徳為鎮軍中兵參軍武帝伐廣固仲徳<lb/>
為前驅戰輒破之大小二十餘戰盧循寇逼衆議並欲<lb/>
<pb n="KR2a0024_WYG_025-3a"/>
遷都仲徳正色曰今天子當陽南面明公命世作輔新<lb/>
建大功威震六合祅寇豕突恃我逺征既聞凱入将自<lb/>
奔散今日投草莽則同匹夫匹夫號令何以威物此謀<lb/>
若立請従此辭帝悦及武帝與循戰於左里仲徳功冠<lb/>
諸将封新淦縣侯義熙十二年北伐進仲徳征虜将軍<lb/>
加冀州刺史督前鋒諸軍事冠軍将軍檀道濟龍驤将<lb/>
軍王鎮惡向洛陽寧朔将軍劉遵考建武将軍沈林子<lb/>
出石門寧朔将軍朱超石胡藩向半城咸受統於仲徳<lb/>
<pb n="KR2a0024_WYG_025-3b"/>
仲徳率龍驤将軍朱牧寧逺将軍竺靈秀嚴綱等開鉅<lb/>
野入河乃總衆軍進據潼闗長安平以仲徳為太尉諮<lb/>
議參軍武帝欲遷都洛陽衆議咸以為宜仲徳曰非常<lb/>
之事人所駭今暴師經載士有歸心故當以建鄴為王<lb/>
基遷都宜候文軌大同帝深納之使衛送姚泓先還彭<lb/>
城武帝受命累遷徐州刺史加都督元嘉中到彦之北<lb/>
侵仲徳同行魏棄河南司兖三州平定三軍咸喜而仲<lb/>
徳有憂色曰諸賢不諳北土情偽必墯其計諸軍進屯<lb/>
<pb n="KR2a0024_WYG_025-4a"/>
靈昌魏軍於委粟津度河虎牢洛陽並不守彦之聞二<lb/>
城並沒欲焚舟步走仲徳曰洛陽既敗虎牢無以自立<lb/>
理數必然也去我猶自千里滑臺尚有强兵若便捨舟<lb/>
士卒必散且當入濟至馬耳谷口更詳所宜乃回軍沿<lb/>
濟南歴城步上焚舟棄甲還至彭城仲徳坐免官尋與<lb/>
檀道濟救滑臺糧盡乃歸自是復失河南九年又為徐<lb/>
州刺史仲徳三臨徐州威徳著於彭城立佛寺作白狼<lb/>
童子像於塔中以在河北所遇也進號鎮北大将軍十<lb/>
<pb n="KR2a0024_WYG_025-4b"/>
五年卒諡曰桓侯亦於廟立白狼童子壇每祭必祠之<lb/>
子正循嗣為家僮所殺仲徳兄孫文和景和中為征北<lb/>
義陽王昶府佐昶於彭城奔魏部曲皆散文和獨送至<lb/>
界上昶謂曰諸人皆去卿有老母何獨不去文和乃去<lb/>
昇明中為巴陵内史沈攸之事起文和斬其使馳白齊<lb/>
武帝及齊永明年中歴青冀兗益四州刺史<lb/>
到彦之字道豫彭城武原人楚大夫屈到後也宋武帝<lb/>
討孫恩以鄉里樂從每有戰功義旗将起彦之家在廣<lb/>
<pb n="KR2a0024_WYG_025-5a"/>
陵臨川武烈王道規剋桓𢎞彦之時近行聞事捷馳歸<lb/>
而道規已南度江倉卒晚方獲濟及至京口武帝已向<lb/>
建鄴孟昶居守留之及見武帝被責不自陳昶又不申<lb/>
理故不加官義熙元年補鎮軍行參軍六年盧循逼都<lb/>
彦之與檀道濟掩循輜重與循黨荀林戰敗免官後以<lb/>
軍功封佷山縣子為太尉中兵參軍驃騎将軍道憐鎮<lb/>
江陵以彦之為驃騎諮議參軍尋遷司馬南郡太守又<lb/>
從文帝西鎮除使持節南蠻校尉武帝受命進爵為侯<lb/>
<pb n="KR2a0024_WYG_025-5b"/>
彦之佐守荆椘垂三十載威信為士庶所懐及文帝入<lb/>
奉大統以徐羡之等新有簒虐懼欲使彦之領兵前驅<lb/>
彦之曰了彼不貳便應朝服順流若使有虞此師既不<lb/>
足恃更開嫌隙之端非所以副逺邇之望也㑹雍州刺<lb/>
史褚叔度卒乃遣彦之權鎮襄陽羡之等欲即以彦之<lb/>
為雍州上不許徴為中領軍委以戎政彦之自襄陽下<lb/>
謝晦已至鎮慮彦之不過已彦之至楊口步往江陵深<lb/>
布誠款晦亦厚自結納彦之留馬及利劒名刀以與晦<lb/>
<pb n="KR2a0024_WYG_025-6a"/>
晦由此大安元嘉三年討晦進彦之鎮軍於彭城洲戰<lb/>
不利咸欲退還夏口彦之不回㑹檀道濟至晦乃敗走<lb/>
江陵平因監荆州州府事改封建昌縣公其秋遷南豫<lb/>
州刺史監六州諸軍事鎮歴陽上於彦之恩厚将加開<lb/>
府欲先令立功七年遣彦之制督王仲徳竺靈秀尹沖<lb/>
段宏趙伯符竺靈真庾俊之朱脩之等北侵自淮入泗<lb/>
泗水滲日裁行十里自四月至七月始至東平湏昌縣<lb/>
魏滑臺虎牢洛陽守兵並走彦之留朱脩之守滑臺尹<lb/>
<pb n="KR2a0024_WYG_025-6b"/>
沖守虎牢杜驥守金墉十年魏軍向金墉城次至虎牢<lb/>
杜驥奔走尹沖衆潰而死魏軍仍進滑臺時河氷将合<lb/>
糧食又罄彦之先有目疾至是大動将士疾疫乃回軍<lb/>
焚舟步至彭城初遣彦之資實甚盛及還凡百蕩盡府<lb/>
蔵為空文帝遣檀道濟北救滑臺收彦之下獄免官兖<lb/>
州刺史竺靈秀弃軍伏誅明年夏起為護軍九年復封<lb/>
邑固辭明年卒乃復先户邑諡曰忠公孝建三年詔彦<lb/>
之與王華王曇首配食文帝廟庭長子元度位益州刺<lb/>
<pb n="KR2a0024_WYG_025-7a"/>
史少子仲度嗣位驃騎従事中郎兄弟並有才用皆早<lb/>
卒仲度子撝<lb/>
撝字茂謙襲爵建昌公宋明帝立欲收物情以撝功臣<lb/>
之後自長兼左户郎中擢為太子洗馬撝資藉豪富厚<lb/>
自奉養供一身一月十萬宅宇山池伎妾姿藝皆窮上<lb/>
品才調流贍善納交遊愛伎陳玉珠明帝遣求不與逼<lb/>
奪之撝頗怨帝令有司誣奏将殺之撝入獄數宿鬚鬢<lb/>
皆白免死繫尚方奪封與弟賁撝由是更以貶素自立<lb/>
<pb n="KR2a0024_WYG_025-7b"/>
明帝崩弟賁讓封還撝朝議許之弟遁元徽中為南海<lb/>
太守在廣州昇明元年沈攸之反刺史陳顯逹起兵應<lb/>
朝廷遁猶豫見殺遁家人在都従野夜歸見兩三人持<lb/>
堊㕞其家門須臾而滅明日而遁死問至撝懼詣齊髙<lb/>
帝謝即板撝武帝中軍諮議參軍建元初國除武帝即<lb/>
位累遷司徒左長史宋時武帝與撝同從宋明帝射雉<lb/>
郊野渴倦撝得早青瓜與上對剖食之上又數游撝家<lb/>
懐其舊徳至是一嵗三遷永明元年為御史中丞車駕<lb/>
<pb n="KR2a0024_WYG_025-8a"/>
幸丹陽郡宴飲撝恃舊酒後狎侮同列謂庾杲之曰蠢<lb/>
爾蠻荆其俗鄙復謂虞悰曰斷髪文身其風陋王晏既<lb/>
貴雅歩従容又問曰王散騎復何故爾晏先為國常侍<lb/>
轉員外散騎郎此二職清華所不為故以此嘲之王敬<lb/>
則執榠查以刀子削之又曰此非元徽頭何事自契之<lb/>
為左丞庾杲之所糺以贖論再遷左衛将軍随王子隆<lb/>
帶彭城郡撝問訊不脩部下敬為有司舉免官後為五<lb/>
兵尚書廬陵王中軍長史卒子沆嗣<lb/>
<pb n="KR2a0024_WYG_025-8b"/>
沆字茂瀣幼聰敏五嵗時父撝於屏風抄古詩沆請教<lb/>
讀一遍便能諷誦及長善属文工篆隷羙風神容止可<lb/>
悦梁天監初為征虜主簿東宫建以為太子洗馬時文<lb/>
徳殿置學士省召髙才碩學待詔沆通籍焉武帝宴華<lb/>
光殿命羣臣賦詩獨詔沆為二百字三刻便成沆於坐<lb/>
立奏其文甚羙俄以洗馬管東宫書記及散騎省優策<lb/>
文三年詔尚書郎在職清能者為侍郎以沆為殿中曹<lb/>
侍郎此曹以文才選沆從父兄溉洽並有才名時相代<lb/>
<pb n="KR2a0024_WYG_025-9a"/>
為之見榮當世遷太子中舍人沆為人謙敬口不論人<lb/>
短任昉范雲皆與善後卒於北中郎諮議參軍所著詩<lb/>
賦百餘篇<lb/>
溉字茂灌撝弟子也父坦齊中書郎溉少孤貧與兄沼<lb/>
弟洽俱知名起家王國左常侍樂安任昉大相賞好坦<lb/>
提擕溉洽二人廣為聲價所生母魏本寒家悉越中之<lb/>
資為二兒推奉昉梁天監初昉出守義興要溉洽之郡<lb/>
為山澤之遊昉還為御史中丞後進皆宗之時有彭城<lb/>
<pb n="KR2a0024_WYG_025-9b"/>
劉孝綽劉苞劉孺吴郡陸倕張率陳郡殷芸沛國劉顯<lb/>
及溉洽車軌日至號曰蘭臺聚陸倕贈昉詩云和風雜<lb/>
羙氣下有真人遊壮吴荀文若賢㢤陳太丘今則蘭臺<lb/>
聚萬古信為儔任君本逹識張子復清脩既有絶塵到<lb/>
復見黄中劉時謂昉為任君比漢之三君到則溉兄弟<lb/>
也除尚書殿中郎後為建安太守昉以詩贈之求二衫<lb/>
段云鐡錢兩當一百易代名實為恵當及時無待凉秋<lb/>
日溉答云余衣本百結閩中徒八蠶假令金如粟詎使<lb/>
<pb n="KR2a0024_WYG_025-10a"/>
廉夫貪還為太子中舍人溉長八尺眉目如㸃白晳羙<lb/>
鬚髯舉動風華善於應答上用為通事舍人中書即兼<lb/>
吏部太子中庶子湘東王繹為㑹稽太守以溉為輕車<lb/>
長史行府郡事武帝勑繹曰到溉非直為汝行事足為<lb/>
汝師溉嘗夢武帝遍見諸子至湘東而脱帽與之於是<lb/>
宻敬事焉遭母憂居喪盡禮所處廬間方四尺毁瘠過<lb/>
人服闋猶蔬食布衣者累載歴御史中丞都官左户二<lb/>
尚書掌吏部尚書時何敬容以令參選事有不允溉輒<lb/>
<pb n="KR2a0024_WYG_025-10b"/>
相執敬容謂人曰到溉尚有餘臭遂學作貴人敬容日<lb/>
方貴寵人皆下之溉仵之如初溉祖彦之初以擔糞自<lb/>
給故世以為譏云後省門鴟尾被震溉左遷光禄大夫<lb/>
所莅以清白自脩性又率儉不好聲色虛室單牀傍無<lb/>
姬侍冠履十年一易朝服或至穿補傳呼清路不有朝<lb/>
章而已後為散騎常侍侍中國子祭酒表求列武帝所<lb/>
撰正言於學請置正言助教二人學生二十人尚書左<lb/>
丞賀琛又請加置博士一人溉特被武帝賞接每與對<lb/>
<pb n="KR2a0024_WYG_025-11a"/>
棊従夕達旦或復失寝加以低睡帝詩嘲之曰状若喪<lb/>
家狗又似懸風槌當時以為笑樂溉第居近淮水齋前<lb/>
山池有竒礓石長一丈六尺帝戲與賭之并禮記一部<lb/>
溉並輸焉未進帝謂朱异曰卿謂到溉所輸可以送未<lb/>
斂板對曰臣既事君安敢失禮帝大笑其見親愛如此<lb/>
石即迎置華林園宴殿前移石之日都下傾城縱觀所<lb/>
謂到公石也溉奕棊入第六品常與朱异韋黯於御坐<lb/>
校棊比勢復局不差一道後因疾失明詔以金紫光禄<lb/>
<pb n="KR2a0024_WYG_025-11b"/>
大夫散騎常侍就第養疾溉少有羙名遂不為僕射人<lb/>
為之恨溉澹如也家門雍睦兄弟特相友愛初與弟洽<lb/>
恒共居一齋洽卒後便捨為寺蔣山有延賢寺溉家世<lb/>
所立溉得禄俸皆充二寺因斷腥膻終身蔬食别營小<lb/>
室朝夕従僧徒禮誦武帝每月三致淨饌恩禮甚篤性<lb/>
不好交游唯與朱异劉之遴張綰同志友宻及臥疾門<lb/>
可羅雀唯三人每嵗時恒鳴騶枉道以相存問置酒極<lb/>
歡而去以太清二年卒臨終託張劉勒子孫薄葬之禮<lb/>
<pb n="KR2a0024_WYG_025-12a"/>
曰氣絶便斂斂以法服先有冡竁斂竟便葬不湏擇日<lb/>
凶事必存約儉孫姪不得違言便屏家人請僧讀經賛<lb/>
唄及卒顔色如恒手屈二指即佛道所云得果也時朝<lb/>
廷多事遂無贈諡有集二十卷行於時子鏡鏡字圓照<lb/>
初在孕其母夢懐鏡及生因以名焉鏡五嵗便口授為<lb/>
詩婉有辭況位太子舍人作七悟文甚羙先溉卒鏡子<lb/>
藎早聰慧位尚書殿中郎嘗従武帝幸京口登北顧樓<lb/>
賦詩藎受詔便就上以示溉曰藎定是才子翻恐卿従<lb/>
<pb n="KR2a0024_WYG_025-12b"/>
來文章假手於藎因賜絹二十疋後溉每和御詩上輒<lb/>
手詔戲溉曰得無貽厥之力乎又賜溉連珠曰硯磨墨<lb/>
以騰文筆飛毫以書信如飛蛾之赴火豈焚身之可吝<lb/>
必耄年其已及可假之於少藎其見知賞如此後除丹<lb/>
尹丞太清亂赴江陵卒溉弟洽<lb/>
洽字茂㳂清警有才學父坦以洽無外家乃求娶於羊<lb/>
𤣥保以為外氏洽年十八為徐州迎西曹行事謝朓文<lb/>
章盛於一時見洽深相賞好每稱其兼資文武脁後為<lb/>
<pb n="KR2a0024_WYG_025-13a"/>
吏部欲薦之洽覩時方亂深相拒絶遂築室巖阿幽居<lb/>
積嵗時人號曰居士任昉與洽兄沼溉並善嘗訪洽於<lb/>
田舍歎曰此子日下無雙遂申拜親之禮梁武帝嘗問<lb/>
待詔丘遲曰到洽如何沆溉遲曰正情過於沆文章不<lb/>
減溉加此清言殆将難及即召為太子舍人御幸華光<lb/>
殿詔洽及沆蕭琛任昉侍宴賦二十韻詩以洽辭為工<lb/>
賜絹二十疋上謂昉曰諸到可謂才子昉曰臣常竊議<lb/>
宋得其武梁得其文遷司徒主簿直待詔省勑使抄甲<lb/>
<pb n="KR2a0024_WYG_025-13b"/>
部書為十二卷遷尚書殿中郎後為太子中舍人與庶<lb/>
子陸倕對掌東宫管記俄為侍讀侍讀省仍置學士二<lb/>
人洽充其選遷國子博士奉勑撰太學碑累遷尚書吏<lb/>
部郎請託不行徙左丞凖繩不避貴戚時帝欲親戎軍<lb/>
國禮容多自洽出尋遷御史中丞號為勁直少與劉孝<lb/>
綽善下車便以名教隠穢首彈之孝綽託與諸弟書實<lb/>
欲聞之湘東王公事左降猶居職舊制中丞不得入尚<lb/>
書下舍洽兄溉為左户尚書洽引服親不應有礙刺省<lb/>
<pb n="KR2a0024_WYG_025-14a"/>
詳決左丞蕭子雲議許入溉省亦以其兄弟素篤不相<lb/>
别也出為尋陽太守卒贈侍中諡理子洽羙容質善言<lb/>
吐弱年聼伏曼容講未嘗傍膝伏深歎之文集行於世<lb/>
子仲舉<lb/>
仲舉字徳言無他藝業而立身耿正仕梁為長城令政<lb/>
號廉平陳文帝居鄉里嘗詣仲舉時天隂雨仲舉獨坐<lb/>
齋内聞城外有簫豉聲俄而文帝至仲舉異之乃深自<lb/>
結帝又嘗因飲夜宿仲舉帳中忽有神光五采照于室<lb/>
<pb n="KR2a0024_WYG_025-14b"/>
内由是祗事益恭及侯景平文帝為吴興太守以仲舉<lb/>
為郡丞與頴川庾持俱為文帝賔客文帝嗣位授侍中<lb/>
參掌選事天嘉元年守都官尚書封寳安縣侯三年遷<lb/>
尚書左僕射丹陽尹參掌如故改封建昌縣侯仲舉既<lb/>
無學術朝章非其所長選舉引用皆出自袁樞性疎簡<lb/>
不干時務與朝士無所親狎但聚財酣飲而已文帝積<lb/>
年寝疾不親萬機尚書中書事皆使仲舉斷決天康元<lb/>
年遷侍中尚書僕射文帝疾甚入侍醫藥及帝崩宣帝<lb/>
<pb n="KR2a0024_WYG_025-15a"/>
受遺為尚書令入輔仲舉與左丞王暹中書舍人劉師<lb/>
知殷不佞以朝望有歸乃遣不佞宣㫖遣宣帝還東府<lb/>
事發師知下獄賜死暹不佞並付推乃以仲舉為貞毅<lb/>
将軍金紫光禄大夫初仲舉子郁尚文帝妹信義長公<lb/>
主官至中書侍郎出為宣城太守文帝配以士馬是年<lb/>
遷南康内史以國哀未之任仲舉既慶居私宅與郁皆<lb/>
不自安時韓子髙在都人馬素盛郁每乘小輿蒙婦人<lb/>
衣與子髙謀子髙軍主告其事宣帝収子髙仲舉及郁<lb/>
<pb n="KR2a0024_WYG_025-15b"/>
並於獄賜死郁諸男女帝甥獲免<lb/>
垣護之字彦宗略陽垣道人也族姓豪强石季龍時自<lb/>
略陽徙鄴祖敞仕苻氏為長樂國郎中令伯父遵父苗<lb/>
仕慕容超並見委任遵為尚書苗為京兆太守宋武帝<lb/>
圍廣固遵苗踰城歸降並以為太尉行參軍元嘉中遵<lb/>
為員外散騎常侍苗屯騎校尉仍家下邳護之少倜儻<lb/>
不拘小節形状短陋而氣幹强果元嘉初為殿中将軍<lb/>
隨到彦之北侵魏彦之将回師護之書諫彦之不納散<lb/>
<pb n="KR2a0024_WYG_025-16a"/>
敗而歸文帝聞而善之累遷鍾離太守隨王𤣥謨入河<lb/>
𤣥謨攻滑臺護之百舸為前鋒進據石濟及魏救将至<lb/>
馳書勸𤣥謨急攻之不見従𤣥謨敗退不暇報䕶之而<lb/>
魏軍悉牽𤣥謨水軍大艚連以鐡鏁三重斷河以絶護<lb/>
之還路河水迅急䕶之中流而下每至鐡鏁以長柯斧<lb/>
斷之魏人不能禁唯失一舸餘舸並全留戍麋溝城還<lb/>
為江夏王義恭驃騎户曹參軍戍淮隂領濟北太守三<lb/>
十年文帝崩還屯歴下孝武入討率所領馳赴帝以為<lb/>
<pb n="KR2a0024_WYG_025-16b"/>
冀州刺史及南郡王義宣反兗州刺史徐遺寶護之妻<lb/>
弟也與護之書勸使同逆護之馳使以聞率軍随沈慶<lb/>
之等擊魯爽義宣率大衆至梁山與王𤣥謨相持栁元<lb/>
景率護之及護之弟詢之栁叔仁鄭琨等出鎮新亭𤣥<lb/>
謨求上遣元景等進據南州護之水軍先發大破賊将<lb/>
龎法起元景乃以精兵配䕶之追討㑹朱脩之已平江<lb/>
陵至尋陽而還遷徐州刺史封益陽縣侯後拜青冀二<lb/>
州刺史鎮歴城大明二年徴為右衛将軍還於道聞竟<lb/>
<pb n="KR2a0024_WYG_025-17a"/>
陵王誕據廣陵反護之即率部曲受車騎大将軍沈慶<lb/>
之節度事平轉臨淮太守徙豫州刺史護之所莅多聚<lb/>
斂賄貨七年坐下獄免官明年起為太中大夫未拜以<lb/>
憤卒諡壮侯<lb/>
崇祖字敬逺一字僧寳護之弟子也父詢之驍敢有氣<lb/>
力元凶弑逆嗣輔國將軍張東時張超手行大逆亦領<lb/>
軍隷東詢之規殺之慮柬不同柬宿有此志又未測詢<lb/>
之同否互相觀察㑹超來論事柬色動詢之覺之即共<lb/>
<pb n="KR2a0024_WYG_025-17b"/>
定謀遣召超超疑之不至改宿他所詢之不知逕往斫<lb/>
之殺其僕於牀因與柬南奔時孝武已即位以為積射<lb/>
将軍梁山之役力戰中流矢卒贈冀州刺史崇祖年十<lb/>
四有幹畧伯父護之謂門宗曰此兒必大吾門後随徐<lb/>
州刺史薛安都入魏尋又率門宗據朐山歸宋求淮北<lb/>
立功明帝以為北琅邪蘭陵二郡太守封下邳子及齊<lb/>
髙帝鎮淮隂崇祖時戍朐山既受都督祗奉甚至帝以<lb/>
其武勇善待之崇祖謂其妹夫皇甫肅曰此真吾君也<lb/>
<pb n="KR2a0024_WYG_025-18a"/>
遂宻布誠節髙帝威名已著宋明帝尤所忌疾徴為黄<lb/>
門郎規害髙帝崇祖建策以免由是甚見親參豫宻謀<lb/>
元徽末髙帝懼禍令崇祖入魏崇祖即以家口託皇甫<lb/>
肅勒數百人将入魏界更聴後㫖㑹蒼梧廢召崇祖還<lb/>
都及齊髙帝新踐阼恐魏致討以送劉昶為辭以為軍<lb/>
衝必在夀春非崇祖莫可為捍徙為豫州刺史監豫司<lb/>
二州諸軍事封望蔡侯建元二年魏遣劉昶攻夀春崇<lb/>
祖乃於城西北立堰塞肥水堰北起小城使數千人守<lb/>
<pb n="KR2a0024_WYG_025-18b"/>
之謂長史封延伯曰虜必悉力攻小城若破此堰放水<lb/>
一激急逾三峽自然沉溺豈非小勞而大制邪及魏軍<lb/>
由西道集堰南分軍東路内薄攻小城崇祖著白紗帽<lb/>
肩輿上城手自轉式日晡時決小史埭水勢奔下魏攻<lb/>
城之衆溺死千數大衆退走初崇祖於淮隂見髙帝便<lb/>
自比韓白唯上獨許之及破魏軍唘至上謂朝臣曰崇<lb/>
祖恒自擬韓白今真其人也進為都督崇祖聞陳顯逹<lb/>
李安人皆増給軍儀乃啟求鼔吹横吹上敕曰韓白何<lb/>
<pb n="KR2a0024_WYG_025-19a"/>
可不與衆異給鼓吹一部崇祖慮魏復攻淮北唘徙下<lb/>
蔡戍於淮東其冬魏果欲攻下蔡及聞内徙乃揚聲平<lb/>
除故城衆疑魏當於故城立戍崇祖曰下蔡去鎮咫尺<lb/>
魏豈敢置戍實是欲除此城正恐奔走殺之不盡耳魏<lb/>
果夷掘下蔡城崇祖大破之武帝即位為五兵尚書領<lb/>
驍騎将軍初豫章王有盛寵武帝在東宫崇祖不自附<lb/>
及破魏軍詔使還朝與共宻議武帝疑之曲加禮待酒<lb/>
後謂曰世間流言我已豁懐抱自今已後富貴見付也<lb/>
<pb n="KR2a0024_WYG_025-19b"/>
崇祖拜謝及去後髙帝復遣荀伯玉敕以邊事受㫖夜<lb/>
發不得辭東宫武帝以為不盡誠心銜之永明元年詔<lb/>
稱其與荀伯玉搆扇邊荒誅之故人無敢至者獨有前<lb/>
豫州主簿夏侯恭叔出家財為殯時人以比欒布恭叔<lb/>
譙國人崇祖為豫州聞其才義辟為主簿兼掌書翰髙<lb/>
帝即位方鎮皆有賀表王儉見崇祖唘咨嗟良久曰此<lb/>
恭叔辭也時宋氏封爵随軍遷改恭叔以栁元景中興<lb/>
元勲劉勔殞身王事不宜見廢上表論之甚有義理事<lb/>
<pb n="KR2a0024_WYG_025-20a"/>
雖不従優詔見答後為竟陵令恵化大行木連理上有<lb/>
光如燭咸以善政所致<lb/>
榮祖字華先崇祖従父兄也父諒之宋北中郎府參軍<lb/>
榮祖少學騎射或曰何不學書榮祖曰曹操曹丕上馬<lb/>
横槊下馬談論此可不負飲食矣君軰無自全之伎何<lb/>
異犬羊乎宋孝建中為後軍參軍伯父豫州刺史護之<lb/>
子襲祖為淮陽太守孝武以事徙之嶺南護之不食而<lb/>
死帝疾篤又使殺襲祖臨死與榮祖書曰弟嘗勸我危<lb/>
<pb n="KR2a0024_WYG_025-20b"/>
行言遜今果敗矣明帝初即位四方反除榮祖冗従僕<lb/>
射遣還徐州説刺史薛安都曰天之所廢誰能興之使<lb/>
君今不同八百諸侯如下官所見非計中也安都曰今<lb/>
京都無百里地莫論攻圍取勝自可相拍手笑殺且我<lb/>
不欲負孝武榮祖曰孝武之行足致餘殃今雖天下雷<lb/>
同正是速死無能為也安都曰不知諸人云何我不畏<lb/>
此大蹄馬在近急便作計榮祖被拘不得還因為安都<lb/>
将領安都引魏軍入彭城榮祖擕家属南奔朐山齊髙<lb/>
<pb n="KR2a0024_WYG_025-21a"/>
帝在淮隂榮祖歸附髙帝保持之及宋明帝崩髙帝書<lb/>
送榮祖詣僕射褚彦囘除東海太守彦回謂曰蕭公稱<lb/>
卿幹略故以郡相處榮祖善彈登西樓見翔鵠雲中謂<lb/>
左右當生取之於是彈其兩翅毛脱盡墜地無傷養毛<lb/>
生後飛去其妙如此元徽末蒼梧凶狂恒欲危害髙帝<lb/>
帝欲奔廣陵起事荀伯玉等皆贊成之榮祖諫曰領府<lb/>
去臺百歩公走人豈不知若單騎輕行廣陵人一旦閉<lb/>
門不相受公欲何之公今動足下牀恐便有叩臺門者<lb/>
<pb n="KR2a0024_WYG_025-21b"/>
公事去矣蒼梧明夕自至領府扣門欲害帝帝嘗以書<lb/>
案下安鼻為楯以鐡為書鎮如意甚壮大以備不虞欲<lb/>
以代杖蒼梧至府而日且申令夕湏至一處作適還當<lb/>
取奴尋遇殺齊髙帝謂榮祖曰不用卿言㡬無所成豫<lb/>
佐命勲封将樂縣子永明二年為尋陽相南新蔡太守<lb/>
被告作大形棺材盛仗使鄉人載度江北案騐無實見<lb/>
原後拜兖州刺史初巴東王子響事方鎮皆唘稱子響<lb/>
為逆榮祖曰此非所宜言政應云劉寅等孤負恩奨逼<lb/>
<pb n="KR2a0024_WYG_025-22a"/>
廹巴東使至於此時諸唘皆不得通事平後上乃省視<lb/>
以榮祖為知言九年卒従弟歴生亦為驍将位太子右<lb/>
率性苛暴與始安王遥光同反伏誅<lb/>
閎字叔通榮祖從父也父遵位員外常侍閎為宋孝武<lb/>
帝南中郎參軍孝武帝即位以為交州刺史時交土全<lb/>
實閎罷州還資財鉅萬孝武末年貪慾刺史二千石罷<lb/>
任還都必限使獻奉又以捕戲取之要令罄盡乃止閎<lb/>
還至南州而孝武晏駕擁南資為富人明帝初以為司<lb/>
<pb n="KR2a0024_WYG_025-22b"/>
州刺史北破薛道標封樂鄉縣男出為益州刺史蜀還<lb/>
之貨亦數千金先送獻物傾西資之半明帝猶嫌其少<lb/>
及閎至都詣廷尉自簿先詔獄官留閎於是悉送資財<lb/>
然後被遣凡蠻夷不受鞭罰輸財贖罪謂之賧時人謂<lb/>
閎被賧刺史歴度支尚書衛尉齊髙帝輔政使褚彦回<lb/>
為子晃求閎女閎辭以齊大非偶帝雖嘉其退讓而心<lb/>
不能歡即以晃婚王伷女謂豫章王嶷曰前欲以白象<lb/>
與垣公婚者重其夷澹事雖不遂心常依然白象晃小<lb/>
<pb n="KR2a0024_WYG_025-23a"/>
字也及髙帝即位以有誠心封爵如故卒於金紫光禄<lb/>
大夫諡曰定子憘伯襲爵憘伯少負氣豪俠妙觧射雉<lb/>
尤為武帝所重以為直閣将軍與王文和俱任頗以地<lb/>
勢陵之後出為巴西梓潼二郡太守時文和為益州刺<lb/>
史曰每憶昔日俱在閤下卿時視我如我今日見卿因<lb/>
誣其罪馳信唘之又輒遣蕭寅代憘伯為郡憘伯亦别<lb/>
遣唘臺閉門待報寅以兵圍之齊明帝輔政知其無罪<lb/>
不欲乖文和乃敕憘伯觧郡還為寅軍所躡束手受害<lb/>
<pb n="KR2a0024_WYG_025-23b"/>
閎弟子曇深以行義稱為臨城縣罷歸得錢十萬以買<lb/>
宅奉兄退無私蓄先是劉楷為交州謂王儉曰欲一人<lb/>
為南土所聞者同行儉良久曰得之矣昔垣閎為交州<lb/>
閎弟閲又為九真郡皆著信南中羽林監曇深者閲之<lb/>
子也雅有學行當令同行及隨楷未至交州而卒儉惆<lb/>
悵良久曇深妻鄭氏字獻英榮陽人時年二十子文凝<lb/>
始生仍随楷到鎮晝夜紡織傍無親援年既盛羙甚有<lb/>
容徳自厲氷霜無敢望其門者居一年私装了乃告楷<lb/>
<pb n="KR2a0024_WYG_025-24a"/>
求還楷大驚曰去鄉萬里固非孀婦所濟遂不許鄭又<lb/>
曰垣氏覉魂不反而其孤藐幼妾若一同灰壤則何面<lb/>
目以見先姑因大悲泣楷愴然許之厚為之送於是間<lb/>
關危險遂得至鄉葬畢乃曰可以下見先姑矣時文凝<lb/>
年甫四嵗親教經禮訓以義方州里稱羙又有吴興丘<lb/>
景賓字彦先亦以節義聞父康祖無錫令亡後僮僕數<lb/>
十人及宅宇産畜景賓悉議與兄鎮之鎮之又推齋屋<lb/>
三間與之亦不肯受太守孔山士歎曰聞栁下恵之風<lb/>
<pb n="KR2a0024_WYG_025-24b"/>
貪夫㢘儒夫有立志復見之矣終於奉朝請<lb/>
張興世字文徳竟陵人也本單名世宋明帝益為興世<lb/>
少家貧白衣随王𤣥謨伐蠻後随孝武鎮尋陽補南中<lb/>
郎參軍督護従入討元凶及南郡王義宣反又随𤣥謨<lb/>
出梁山有戰功明帝即位四方反叛進興世龍驤将軍<lb/>
領水軍拒南賊時臺軍據赭圻朝廷遣吏部尚書褚彦<lb/>
回就赭圻行選是役也皆先戰授位檄板不供由是有<lb/>
黄紙札南賊屯在鵲尾既相持久不决興世建議曰賊<lb/>
<pb n="KR2a0024_WYG_025-25a"/>
據上流兵張地勝今以竒兵潜出其上使其首尾周惶<lb/>
進退疑阻糧運艱礙乃制勝之竒沈攸之吴喜並賛其<lb/>
計分戰士七千配之興世乃令輕舸泝流而上旋復回<lb/>
還一二日中輒復如此使賊不為之防賊帥劉胡間興<lb/>
世欲上笑之曰我尚不敢越彼下取揚州興世何人欲<lb/>
據我上興世謂攸之等曰上流唯有錢溪可據乃往據<lb/>
之及劉胡來攻捋士欲迎擊之興世曰賊來尚逺而氣<lb/>
驟盛矣夫驟既力盡盛亦易衰此曹劌所以破齊也将<lb/>
<pb n="KR2a0024_WYG_025-25b"/>
士不得妄動賊來轉近興世乃命夀寂之任農夫率壮<lb/>
士擊走之袁顗愠曰賊據人肝藏裏云何得活是月朔<lb/>
赭圻軍士伐木為柵於青山遇一童子曰賊下旬當平<lb/>
無為自苦忽不見至是果敗興世又遏其糧道賊衆漸<lb/>
飢劉胡棄軍走袁顗仍亦奔散興世遂與吴喜共平江<lb/>
陵遷右軍将軍封作唐縣侯歴雍州刺史左衛将軍以<lb/>
疾徙光禄大夫尋卒興世居臨沔水自襄陽以下至于<lb/>
江二千里先無洲嶼興世初生當其門前水中一旦忽<lb/>
<pb n="KR2a0024_WYG_025-26a"/>
生洲年年漸大及興世為方伯而洲上遂十餘頃父仲<lb/>
子由興世致位給事中興世欲将往襄陽愛鄉里不肯<lb/>
去嘗謂興世曰我雖田舍老公樂聞鼓角汝可送一部<lb/>
行田時欲吹之興世素恭謹畏法譬之曰此是天子鼓<lb/>
角非田舍公所吹興世欲拜墓仲子謂曰汝衛従太多<lb/>
先人必當驚怖興世咸撤而行子欣泰<lb/>
欣泰字義亨不以武業自居好𨽻書讀子史年十餘詣<lb/>
吏部尚書褚彦回彦囘問張郎弓馬多少答曰性怯畏<lb/>
<pb n="KR2a0024_WYG_025-26b"/>
馬無力牽弓彦囘甚異之歴諸王府佐宋元徽中興世<lb/>
在家擁雍州還資見錢三千萬蒼梧王自領人劫之一<lb/>
夜垂盡興世憂懼病卒欣泰兄欣華時為安成郡欣泰<lb/>
悉封餘財以待之齊建元初為尚書都官郎武帝與欣<lb/>
泰早款遇及即位以為直閤将軍後為武陵内史坐贓<lb/>
私殺人被糾見原還復為直閤步兵校尉領羽林監欣<lb/>
泰通涉雅俗交結多是名素下直輒著鹿皮冠納衣錫<lb/>
杖挾素琴有以唘武帝帝曰将家兒何敢作此舉止後<lb/>
<pb n="KR2a0024_WYG_025-27a"/>
從駕出新林敕欣泰㢘察欣泰停仗於松樹下飲酒賦<lb/>
詩制局監吕文度以啟武帝帝大怒遣出數日意釋召<lb/>
謂曰卿不樂武職當處卿清貴除正員郎出為鎮軍南<lb/>
中兵參軍南平内史巴東王子響殺僚佐上遣中庶子<lb/>
胡諧之西討使欣泰為副欣泰謂諧之曰今太嵗在西<lb/>
南逆嵗行軍兵家深忌若且頓軍夏口宣示禍福可不<lb/>
戰而擒也諧之不従進江津尹略等見殺事平欣泰徙<lb/>
為随王子隆鎮西中兵改領河東内史子隆深相愛重<lb/>
<pb n="KR2a0024_WYG_025-27b"/>
數與談宴意遇與謝脁相次典籖宻唘之武帝怒召還<lb/>
都屏居家巷置宅南岡下面接松山欣泰負弩射雉恣<lb/>
情閑放聲伎雜藝頗多開觧明帝即位為領軍長史遷<lb/>
諮議參軍上書陳便宜二十條其一條言宜毁廢塔寺<lb/>
帝病優詔報答建武二年魏圍鍾離欣泰為軍主随崔<lb/>
慧景救援及魏軍退而邵陽洲上餘兵萬人求輸馬五<lb/>
百疋假道慧景欲斷路攻之欣泰說慧景曰歸師勿遏<lb/>
古人畏之死地兵不可輕也慧景乃聴過時領軍蕭坦<lb/>
<pb n="KR2a0024_WYG_025-28a"/>
之亦援鍾離還唘明帝曰邵陽洲有死賊萬人慧景欣<lb/>
泰放而不取帝以此皆不加賞四年出為永陽太守永<lb/>
元初還都崔慧景圍城欣泰入城守備事寧除廬陵王<lb/>
安東司馬梁武帝起兵東昏以欣泰為雍州刺史欣泰<lb/>
與弟前始安内史欣時宻謀結太子右率胡松前南譙<lb/>
太守王靈秀直閤将軍鴻選含徳主帥茍勵直後劉靈<lb/>
運等並同契㑹帝遣中書舍人馮元嗣監軍救郢茹法<lb/>
珍梅蟲兒及太子右率李居士制局監楊明泰等十餘<lb/>
<pb n="KR2a0024_WYG_025-28b"/>
人相送中興堂欣泰等使人懐刀於坐斫元嗣頭墜果<lb/>
柈中又斫眀泰破其腹蟲兒傷數創手指皆墜居士踰<lb/>
墻得出茹法珍亦散走還臺靈秀仍往石頭迎建安王<lb/>
寶寅率文武數百唱警蹕至杜姥宅欣泰初聞事發馳<lb/>
馬入宫冀法珍等在外城内處分必盡見委因行廢立<lb/>
既而法珍得返處分關門上仗不配欣泰兵鴻選在殿<lb/>
内亦不敢發城外衆尋散少日事覺欣泰胡松等皆伏<lb/>
誅欣泰少時有人相其當得三公而年裁三十後屋瓦<lb/>
<pb n="KR2a0024_WYG_025-29a"/>
墜傷額又問相者云無復公相年夀更増亦可得方伯<lb/>
耳死時年三十六<lb/>
論曰王仲徳受任二世能以功名始終入闗之役檀王<lb/>
咸出其下元嘉北討則受督於人有藺生之志而無闗<lb/>
公之憤長者㦲道豫雖地居豐沛榮非恩假時歴四代<lb/>
人焉不絶文武之道不墜斯門殆為優矣垣氏宋齊之<lb/>
際世著武節崇祖陳力彊場以韓白自許竟而杜郵之<lb/>
酷可為痛㦲興世鵲浦之竒逺有深致其垂組建斾豈<lb/>
<pb n="KR2a0024_WYG_025-29b"/>
徒然也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷二十五<lb/>
<pb n="KR2a0024_WYG_025-30a"/>
　南史卷二十五考證<lb/>
到彦之𫝊後以軍功封佷山縣子○佷山縣属武陵郡<lb/>
垣閎傳羽林監曇深者閲之子也○閲監本作閎查上<lb/>
　文云閎弟子曇深又云閎弟閲今改从閣本<lb/>
張欣泰傳欣泰通涉雅俗交接多是名素○素監本誤<lb/>
　哀今从南本<lb/>
後屋瓦墜傷額○屋瓦監本作瓦屋今改從齊書<lb/>
　<lb/>
<pb n="KR2a0024_WYG_025-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷二十五考證<lb/>
</p>
<p>
</p>
  </div>
</body>
</text>
</TEI>
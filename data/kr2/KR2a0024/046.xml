<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷四十六</head> <lb/>
    <p>
<pb n="KR2a0024_WYG_046-1a"/>
欽定四庫全書<lb/>
　南史卷四十六<lb/>
　　唐　　　李　　　延　　　夀　　　撰<lb/>
　列傳第三十六<lb/>
　　李安人<hi>子元履</hi>戴僧静　　　桓康<lb/>
　　焦度　　　　曹武<hi>子世宗</hi>　呂安國<lb/>
　　周山圖　　　周盤龍<hi>子奉叔</hi>王廣之<hi>子珍國張齊</hi>
李安人蘭陵承人也祖嶷衛軍將軍父欽之薛令安人<lb/>
<pb n="KR2a0024_WYG_046-1b"/>
少有大志常拊髀歎曰大丈夫處世富貴不可希取三<lb/>
將五校何難之有随父在縣宋元嘉中縣被魏剋安人<lb/>
尋率部曲自拔南歸明帝時稍遷武衞將軍領水軍討<lb/>
晉安王子勛所向剋捷事平明帝大㑹新亭樓勞諸軍<lb/>
主摴蒱官賭安人五擲皆盧帝大驚目安人曰卿靣方<lb/>
如田封侯相也安人少時貧有一人從門過相之曰君<lb/>
後當大富貴與天子交手共戲至是安人尋此人不知<lb/>
所在後為廣陵太守行南兖州事齊髙帝在淮隂安人<lb/>
<pb n="KR2a0024_WYG_046-2a"/>
遥相結事元徽初除司州刺史領義陽太守及桂陽王<lb/>
休範起事安人遣軍援都建平王景素起兵安人破其<lb/>
軍於葛橋景素誅留安人行南徐州事城局參軍王囘<lb/>
素為安人所親盜絹二匹安人流涕謂曰我與卿契闊<lb/>
備嘗今日犯王法乃卿負我也於軍門斬之後為斂祭<lb/>
軍府皆震服轉東中郞司馬行會稽郡事時蒼梧縱虐<lb/>
齊高帝憂廹無計安人白髙帝欲於東奉江夏王躋起<lb/>
兵髙帝不許乃止髙帝即位為中領軍封康樂侯自宋<lb/>
<pb n="KR2a0024_WYG_046-2b"/>
泰始以來内外頻有賊宼將帥以下各募部曲屯聚都<lb/>
下安人上表以為自非淮北常備其外餘軍悉皆輸遣<lb/>
若親近宜立随身者聽限人數上納之故詔斷衆募時<lb/>
王敬則以勲誠見親至於家國密事上唯與安人論議<lb/>
謂曰署事有卿名我便不復細覽也尋為領軍將軍魏<lb/>
攻夀春至馬頭詔安人禦之魏軍退安人沿淮進夀春<lb/>
先是宋時亡命王元初聚黨六合山僭大號自云垂手<lb/>
過膝州郡討不能擒積十餘年安人生擒之斬建康市<lb/>
<pb n="KR2a0024_WYG_046-3a"/>
髙帝崩遺詔加侍中武帝即位為丹陽尹遷尚書左僕<lb/>
射安人時屢啟密謀見賞又善結尚書令王儉故世傳<lb/>
儉啟有此授尋上表以年疾求退為吳興太守於家載<lb/>
米往郡時服其清吳興有項羽神護郡聽事太守到郡<lb/>
必須祀以軛下牛安人奉佛法不與神牛著屐上聽事<lb/>
又於聽上八闗齋俄而牛死葬廟側今呼為李公牛冢<lb/>
安人尋卒世以神為祟諡肅侯子元履幼有操業甚閑<lb/>
政體為司徒竟陵王子良法曹參軍與王融游狎及王<lb/>
<pb n="KR2a0024_WYG_046-3b"/>
融誅鬱林敕元履随右衛將軍王廣之北征密令於北<lb/>
殺之廣之先為安人所厚又知元履無過甚擁護之會<lb/>
鬱林敗死元履拜謝廣之曰二十二載父母之年自此<lb/>
以外丈人之賜也仕梁為吳郡太守度支尚書衡廣青<lb/>
冀四州刺史<lb/>
戴僧静㑹稽永興人也少有膽力便弓馬事刺史沈文<lb/>
秀俱被魏虜後將家屬叛還淮隂齊髙帝撫畜常在左<lb/>
右後於都私齎錦出事發繫南兖州獄髙帝遣薛深餉<lb/>
<pb n="KR2a0024_WYG_046-4a"/>
僧静酒食以刀子置魚腹中僧静與獄吏飲酒及醉以<lb/>
刀刻械手自折鎖發屋而出歸髙帝帝匿之齋内以其<lb/>
家貧年給榖千斛會魏軍至僧静應募出戰單刀直前<lb/>
魏軍奔退又追斬三級時天寒甚乃脱衣口銜三頭拍<lb/>
浮而還沈攸之事起高帝入朝堂遣僧静將腹心先至<lb/>
石頭經略袁粲時蘇烈據倉城門僧静射書與烈夜縋<lb/>
入城粲登城西南門列燭火坐臺軍至射之火乃滅囘<lb/>
登東門其黨孫曇瓘驍勇善戰每盪一合輒大殺傷官<lb/>
<pb n="KR2a0024_WYG_046-4b"/>
軍死者百餘人軍主王天生殊死拒戰故得相持自亥<lb/>
至丑有流星赤色照地墜城中僧静率力攻倉門手斬<lb/>
粲於東門外軍燒門入以功除前軍將軍寜朔將軍髙<lb/>
帝即位封建昌縣侯位太子左衛率武帝踐阼出為北<lb/>
徐州刺史買牛給貧人令耕種甚得荒情後除南中郞<lb/>
司馬淮南太守永明八年巴東王子響殺僚佐武帝召<lb/>
僧静使領軍向江陵僧静靣啟上曰巴東王年少長史<lb/>
司馬捉之太急忿不思難故耳天子兒過誤殺人有何<lb/>
<pb n="KR2a0024_WYG_046-5a"/>
大罪今急遣軍西上人情惶懼無所不至臣不敢奉敕<lb/>
上不答而心善之徙廬陵王中軍司馬髙平太守卒諡<lb/>
壯侯<lb/>
桓康北蘭陵承人也勇果驍悍宋大明中随齊髙帝為<lb/>
軍容從武帝在贛縣泰始初武帝起義為郡所縶衆皆<lb/>
散康装擔一頭貯穆后一頭貯文惠太子及竟陵王子<lb/>
良自負置山中與門客蕭欣祖等四十餘人相結破郡<lb/>
獄出武帝郡追兵急康等死戰破之随武帝起兵摧堅<lb/>
<pb n="KR2a0024_WYG_046-5b"/>
陷陣旅力絶人所經村邑恣行暴害江南人畏之以其<lb/>
名怖小兒畫其形於寺中病瘧者寫形帖著牀壁無不<lb/>
立愈後除襄賁令桂陽王休範事起康棄縣還都就髙<lb/>
帝㑹事已平除員外郞元徽五年七月六日夜少帝微<lb/>
行至領軍府帝左右人曰一府皆眠何不緣墻入帝曰<lb/>
我今夕欲一處作適待明日夜康與髙帝所養健兒盧<lb/>
荒向黑於門間聽得其語明旦王敬則將帝首至扣府<lb/>
門康謂是變與荒黑拔白刃欲出仍随高帝入宮髙帝<lb/>
<pb n="KR2a0024_WYG_046-6a"/>
鎮東府除武陵王中兵寜朔將軍帶蘭陵太守常衞左<lb/>
右髙帝誅黄囘囘時為南兖州部曲數千欲收恐為亂<lb/>
召入東府停外齋使康數囘罪然後殺之時人為之語<lb/>
曰欲侜張問桓康除後軍將軍直閤將軍南濮陽太守<lb/>
建元元年封吳平縣侯髙帝謂康曰卿随我日久未得<lb/>
方伯亦當未解我意正欲與卿先共滅虜耳三年魏軍<lb/>
動康大破魏軍於淮陽武帝即位卒於驍騎將軍<lb/>
焦度字文績南安氐也祖文珪避難居仇池宋元嘉中<lb/>
<pb n="KR2a0024_WYG_046-6b"/>
裴方明平楊難當度父明與千餘家随居襄陽乃立天<lb/>
水郡略陽縣以居之度少有氣幹便弓馬孝武初青州<lb/>
刺史顔師伯出鎭滑臺度領幢主送之與魏豹皮公遇<lb/>
交槊鬭豹皮公堕地禽其具裝馬手殺數十人師伯啟<lb/>
孝武稱度氣力弓馬並絶人帝召還充左右見度形狀<lb/>
謂師伯曰此眞健人也補晉安王子勛夹轂隊主随鎮<lb/>
江州子勛起兵以度為龍驤將軍為前鋒所向無不勝<lb/>
事敗逃宮亭湖為賊朝廷聞其勇甚患之使江州刺史<lb/>
<pb n="KR2a0024_WYG_046-7a"/>
王景文誘降之景文以為已鎮南參軍領中軍直兵厚<lb/>
待之随景文還都常在府州内景文被害夕度大怒勸<lb/>
景文拒命景文不從明帝不知也以度武勇補晉熙王<lb/>
燮防閤随鎭夏口武陵王贊代燮為郢州度仍留鎮為<lb/>
贊前軍參軍沈攸之事起轉度中直兵齊髙帝又使假<lb/>
度輔國將軍屯騎校尉轉右將軍度容貌壯醜皮膚若<lb/>
漆質直木訥口不能出言晉熙王使轂主周彥與度俱<lb/>
在郢州彥有左右人與度父同名彥常呼其名使役之<lb/>
<pb n="KR2a0024_WYG_046-7b"/>
度積忿呵責彥曰汝知我諱明而恒呼明何也及在郢<lb/>
城尤為沈攸之所忿攸之大衆至夏口將直下都留偏<lb/>
兵守郢而已度於城樓上肆言罵辱攸之至自發露形<lb/>
體穢辱之故攸之怒改計攻城度親力戰攸之衆蒙楯<lb/>
將登度令投以穢器賊衆不能冒後呼此樓為焦度樓<lb/>
事寜度功居多封東昌縣子東宮直閤將軍還都為貴<lb/>
戚追敘郢城時褰露穢䙝之事其戇如此為人朴澀欲<lb/>
就髙帝求州比及見竟不渉一語帝以其不閑政事竟<lb/>
<pb n="KR2a0024_WYG_046-8a"/>
不用後求竟陵郡不知所以置辭親人授之辭百餘言<lb/>
度習誦數日皆得上口㑹髙帝履行石頭城度於大衆<lb/>
中欲自陳臨時卒忘所敎乃大言曰度啟公度啟公度<lb/>
無食帝笑曰卿何憂無食即賜米百斛建元四年乃除<lb/>
淮陽太守性好酒醉輒暴怒上常使人節之度雖老而<lb/>
氣力如故除游撃將軍卒<lb/>
曹武字士威下邳人也本名虎頭齊髙帝鎭東府使武<lb/>
與戴僧静各領白直三百人後為屯騎校尉帶南城令<lb/>
<pb n="KR2a0024_WYG_046-8b"/>
石頭平封羅江縣男及高帝受禪改封監利縣武帝即<lb/>
位累遷驍騎將軍帝以虎頭名鄙敕改之鬱林即位進<lb/>
號前將軍隆昌元年為雍州刺史建武二年進爵為侯<lb/>
東昏即位為前將軍鎭軍司馬永元元年始安王遥光<lb/>
反武領軍屯青溪大橋事寜轉散騎常侍右衞將軍武<lb/>
形幹甚毅善於誘納晚節在雍州致見錢七千萬悉厚<lb/>
輪大郭他物稱是馬八百匹僕妾蔬食膳無膏腴嘗為<lb/>
梅蟲兒茹法珍設女妓金翠耀眼器服精華蟲兒等因<lb/>
<pb n="KR2a0024_WYG_046-9a"/>
是欲誣而奪之人傳武每好風景輒開庫招拍張武戲<lb/>
帝疑武舊將領兼利其財新除未及拜遇誅及收兵至<lb/>
歎曰諸人知我無異意所以殺我政欲取吾財貨伎女<lb/>
耳恨令衆輩見之諸子長成者皆見誅唯子世宗兄弟<lb/>
三人未冠繋尚方梁武帝兵至得免武雖武士頗有知<lb/>
人鑒梁武及崔慧景之在襄陽于時崔方貴盛武性儉<lb/>
嗇無所餉遺獨饋梁武謂曰卿必大貴我當不及見今<lb/>
以弱子相託每密送錢物并好馬時帝在戎多乏就武<lb/>
<pb n="KR2a0024_WYG_046-9b"/>
換借未嘗不得遂至十七萬及帝即位忘其惠天監二<lb/>
年帝忽夢如田塍下行兩邊水深無底夢中甚懼忽見<lb/>
武來負武帝得過曰卿今為天下主乃爾忘我顧託之<lb/>
言邪我兒飢寒無衣昔所換十七萬可還其市宅帝覺<lb/>
即使主書送錢還之使用市宅子世澄世宗並蒙抽擢<lb/>
三二年間迭為大郡世宗性嚴明頗識兵勢末遂封侯<lb/>
富顯厯位太子左衛率卒贈左散騎常侍左衛將軍諡<lb/>
曰壯侯<lb/>
<pb n="KR2a0024_WYG_046-10a"/>
呂安國廣陵人也宋大明末以將領見任隱重有幹局<lb/>
為劉勔所稱泰始二年為勔軍副征殷琰以功封鍾武<lb/>
縣男累遷兖州刺史及沈攸之事起齊髙帝以安國為<lb/>
湘州刺史建元元年進爵為侯轉右衛將軍加給事中<lb/>
後改封湘鄉侯武帝即位累遷光祿大夫加散騎常侍<lb/>
安國欣有文授謂其子曰汝後勿袴褶驅使單衣猶恨<lb/>
不稱當為朱衣官也厯都官尚書太子左率領軍將軍<lb/>
安國累居將率在朝以宿舊見遇尋遷散騎常侍金紫<lb/>
<pb n="KR2a0024_WYG_046-10b"/>
光祿大夫給扶永明八年卒諡肅侯<lb/>
周山圖字季寂義興義鄉人也家世寒賤年十五六氣<lb/>
力絶衆食噉恒兼數人鄉里獵戲集聚常為主帥指麾<lb/>
處分皆見從不事産業恒願為將雖勇健而不閑弓馬<lb/>
於書題甚拙謹直少言不嘗説人短長與人周旋皆白<lb/>
首不異宋元嘉二十七年魏軍至𤓰歩臺符取健兒山<lb/>
圖應募領白衣隊主軍功除員外郞加振武將軍及鎮<lb/>
軍將軍張永侵魏山圖領二千人迎運至武原為魏軍<lb/>
<pb n="KR2a0024_WYG_046-11a"/>
所追合戰多傷殺魏軍稱其勇呼為武原將及永軍大<lb/>
敗山圖收散卒守下邳城還除給事中冗從僕射直閤<lb/>
將軍山圖好酒多失明帝數加怒誚後遂自改累遷淮<lb/>
南太守時盜發桓溫冢大獲寳物客竊取以遺山圖山<lb/>
圖不受簿以還官遷左中郞將齊髙帝輔政山圖密啟<lb/>
沈攸之久有異圖宜為之備帝笑而納之攸之事起武<lb/>
帝為西討都督啟山圖為軍副攸之攻郢城武帝令山<lb/>
圖量其形勢山圖曰攸之為人性度險刻無以結固士<lb/>
<pb n="KR2a0024_WYG_046-11b"/>
心如頓兵堅城之下適所以為離散之漸耳及攸之敗<lb/>
髙帝謂曰周公前言可謂明於見事矣建元元年封晉<lb/>
興縣男武帝踐阼遷竟陵王鎮北司馬帶南平昌太守<lb/>
以盆城之舊出入殿省甚見親信義鄉縣長風廟神姓<lb/>
鄧先經為縣令死遂發靈山圖啟乞加神位輔國將軍<lb/>
上答曰足狗肉便了事何用階級為轉黄門郞領羽林<lb/>
監四廂直衛山圖於新林立墅舍晨夜往還上謂曰卿<lb/>
罷萬人都督而輕行郊外自今往墅可以仗身自随以<lb/>
<pb n="KR2a0024_WYG_046-12a"/>
備不虞及疾上手敕問疾尋卒年六十四<lb/>
周盤龍北蘭陵人也膽氣過人尤便弓馬宋泰始中以<lb/>
軍功封晉安子元徽二年桂陽搆難盤龍時為冗從僕<lb/>
射随齊髙帝頓新亭稍至驍騎將軍改封沌陽侯髙帝<lb/>
即位進號右將軍建元元年魏攻壽春以盤龍為軍主<lb/>
假節助豫州刺史垣崇祖拒魏大破之上聞之喜下詔<lb/>
稱美送金釵以二十枚與其愛妾杜氏手敕曰餉周公<lb/>
阿杜明年魏攻淮陽圍角城先是上遣軍主成買戍角<lb/>
<pb n="KR2a0024_WYG_046-12b"/>
城辭於王儉曰今段之行必以死報衡門蓬戸不朱斯<lb/>
白小人弱息當得一子儉問其故荅曰若不殺賊便為<lb/>
賊殺弱息不為世子便為孝子孝子則門加素堊世子<lb/>
則門施丹赭至是買被圍上遣領軍將軍李安人救之<lb/>
敕盤龍率馬歩下淮陽就李安人買與魏拒戰手所傷<lb/>
殺無數晨起手中忽有數升血其日遂戰死首見斬猶<lb/>
屍據鞍奔還軍然後僵盤龍子奉叔單馬率二百餘人<lb/>
陷陣魏軍萬餘騎張左右翼圍之一騎走還報奉叔已<lb/>
<pb n="KR2a0024_WYG_046-13a"/>
没盤龍方食棄筯馳馬奮矟直奔魏陣自稱周公來魏<lb/>
人素畏盤龍驍名莫不披靡時奉叔已大殺魏軍得出<lb/>
在外盤龍不知乃東西觸擊魏軍莫敢當奉叔見其父<lb/>
久不出復躍馬入陣父子兩騎縈攪數萬人魏軍大敗<lb/>
盤龍父子由是名播北國形甚羸而臨軍勇果諸將莫<lb/>
逮永明五年為大司馬加征虜將軍濟陽太守武帝數<lb/>
講武嘗令盤龍領馬軍校騎騁矟後以疾為光祿大夫<lb/>
尋出為兖州刺史進爵為侯角城戍將張蒲與魏潛通<lb/>
<pb n="KR2a0024_WYG_046-13b"/>
因大霧乘船入清中採樵載魏人直向城東門坐為有<lb/>
司所奏詔白衣領職八坐尋奏復位加領東平太守盤<lb/>
龍表年老才弱不可鎭邉求解職見許還為散騎常侍<lb/>
光祿大夫武帝戲之曰卿著貂蟬何如兜鍪盤龍曰此<lb/>
貂蟬從兜鍪中生耳尋病卒年七十九子奉叔勇力絶<lb/>
人少随盤龍征討所在暴掠為東宮直閤將軍鬱林在<lb/>
西州奉叔密得自進及即位與直閤將軍曹道剛為心<lb/>
膂奉叔善騎馬帝從其學騎尤見親寵得入内無所忌<lb/>
<pb n="KR2a0024_WYG_046-14a"/>
憚陵轢朝士就司空王敬則換米二百斛敬則以百斛<lb/>
與之不受敬則大懼乃更餉二百斛并金鉿等物敬則<lb/>
有一内妓帝令奉叔求奉叔不通逕前從者執單刀皆<lb/>
半拔敬則跣走入内既而自計不免乃出遥呼奉叔曰<lb/>
弟那忽能顧奉叔宣旨求妓意乃得釋與綦母珍曹道<lb/>
剛朱隆之共相唇齒煽弄威權奉叔常翼單刀二十口<lb/>
出入禁闈既無别詔門衞莫敢訶每語人云周郞刀不<lb/>
識君求武帝御角及輿并求御仗以給左右事無不從<lb/>
<pb n="KR2a0024_WYG_046-14b"/>
又求黄門郞明帝作輔固執不能得乃令蕭諶蕭坦之<lb/>
説帝出奉叔為外鎮樹腹心又説奉叔以方伯之重奉<lb/>
叔納其言隆昌元年出為青冀二州刺史奉叔就帝求<lb/>
千戸侯帝許之明帝以為不可忽謂蕭諶曰若不能見<lb/>
與千戸侯不復應減五百戸不爾周郞當就刀頭取辦<lb/>
耳既而封曲江縣男奉叔大怒於衆中攘刀厲目切齒<lb/>
明帝説諭乃受及將之鎮明帝慮其不可復制因其早<lb/>
入引往後堂執送廷尉盡之<lb/>
<pb n="KR2a0024_WYG_046-15a"/>
王廣之字士林一字林之沛郡相人也少好弓馬便㨗<lb/>
有勇力初為馬隊主随劉勔征殷琰兵既盛而合肥戍<lb/>
又阻兵為宼勔宣令軍中求征合肥者以大郡賞之廣<lb/>
之曰若得將軍所乗馬判能制之勔幢主皇甫肅謂勔<lb/>
曰廣之敢奪節下馬可斬勔曰觀其意必能立功即推<lb/>
鞍下馬與之及行合肥果拔勔大賞之即擢為軍主廣<lb/>
之於勔前謂肅曰節下若從卿言非唯斬壯士亦自無<lb/>
以平賊卿不賞才乃至此邪廣之由此知名初封蒲圻<lb/>
<pb n="KR2a0024_WYG_046-15b"/>
子肅有學術善舉止廣之亦雅相推慕勔亡後肅更依<lb/>
廣之廣之盛相賞接啟武帝以為東海太守不念舊惡<lb/>
如此廣之後以征伐功位給事中冠軍將軍改封寜都<lb/>
縣子齊髙帝廢蒼梧出廣之為徐州刺史鍾離太守沈<lb/>
攸之事起廣之留都下豫平石頭仍從髙帝頓新亭髙<lb/>
帝誅黄囘囘弟駟及從弟馬兄子奴亡逸髙帝與廣之<lb/>
書曰黄囘雖有微勲而罪過轉不可容近遂啟請御大<lb/>
小二輿為刺史服飾吾乃不惜為其啟聞政恐得輿復<lb/>
<pb n="KR2a0024_WYG_046-16a"/>
求畫輪車此外罪不可勝數第自悉之今啟依法令廣<lb/>
之於江西搜捕駰等建元元年進爵為侯武帝即位累<lb/>
遷右衛將軍散騎常侍前軍將軍延興元年為豫州刺<lb/>
史豫廢鬱林後拜鎮南將軍江州刺史進應城縣公建<lb/>
武中位侍中鎮軍將軍給扶後卒贈車騎將軍諡壯公<lb/>
子珍國字德重仕齊為南譙太守有能名時郡境苦饑<lb/>
乃發米散財以賑窮之髙帝手敕云卿愛人治國甚副<lb/>
吾意永明初遷桂陽内史討捕賊盜境内肅清罷任還<lb/>
<pb n="KR2a0024_WYG_046-16b"/>
都路經江州刺史桞世隆臨渚餞别見珍國還装輕素<lb/>
歎曰此真良二千石也還為大司馬中兵參軍武帝雅<lb/>
相知賞謂其父廣之曰珍國應堪大用卿可謂老蚌也<lb/>
廣之曰臣不敢辭帝大笑帝每歎曰晚代將家子弟如<lb/>
珍國者少矣累遷游撃將軍父憂去職建武末魏軍圍<lb/>
司州明帝使徐州刺史裴叔業攻㧞渦陽以為聲援起<lb/>
珍國為輔國將軍助焉魏將楊大眼大衆奄至叔業懼<lb/>
棄軍走珍國率其衆殿故不至大敗及㑹稽太守王敬<lb/>
<pb n="KR2a0024_WYG_046-17a"/>
則反珍國又率衆拒之永元中為北徐州刺史將軍如<lb/>
故梁武起兵東昏召珍國以衆還都使出屯朱雀門為<lb/>
王茂所敗乃入城密遣郗纂奉明鏡獻誠於梁武帝帝<lb/>
斷金以報之時侍中衛尉張稷都督衆軍珍國潛結稷<lb/>
腹心張齊要稷稷許之十二月丙寅旦珍國引稷於衛<lb/>
尉府勒兵入自雲龍門殺東昏於内殿與稷㑹尚書僕<lb/>
射王亮等於西鐘下使國子博士范雲等奉東昏首歸<lb/>
梁武後因侍宴帝曰卿明鏡尚存昔金何在珍國曰黄<lb/>
<pb n="KR2a0024_WYG_046-17b"/>
金謹在臣肘不敢失墜厯位左衛將軍加散騎常侍封<lb/>
灄陽侯遷都官尚書初珍國自以廢殺東昏意望台鼎<lb/>
先是出為梁秦二州刺史心常鬱怏酒後於坐啟云臣<lb/>
近入梁山便哭帝大驚曰卿若哭東昏則已晚若哭我<lb/>
我復未死珍國起拜謝竟不答坐即散因此疎退久方<lb/>
有此進天監五年魏任城王澄攻鍾離帝遣珍國為援<lb/>
因問討賊方略對曰臣常患魏衆少不苦其多武帝壯<lb/>
其言乃假節與衆軍同赴魏軍退班師又出為南秦梁<lb/>
<pb n="KR2a0024_WYG_046-18a"/>
二州刺史㑹梁州長史夏侯道遷以州降魏珍國歩道<lb/>
出魏興將襲之不果遂留鎮焉改封宜陽縣侯累遷丹<lb/>
陽尹卒贈車騎將軍諡曰威子僧度嗣<lb/>
張齊字子嚮馮翊郡人少有膽氣初事荆州司馬垣厯<lb/>
生厯生酗酒遇下嚴酷不禮之及吳郡張稷為荊府司<lb/>
馬齊復從之甚見重以為腹心齊盡心事稷稷為南兖<lb/>
州擢為府中兵參軍梁武帝起兵東昏徵稷歸都督宮<lb/>
城諸軍事齊夜引珍國就稷齊手自執燭定謀明旦與<lb/>
<pb n="KR2a0024_WYG_046-18b"/>
稷珍國即東昏於殿内齊手殺焉武帝受禪封齊安昌<lb/>
侯位厯陽太守齊手不知書目不識字在郡清整吏事<lb/>
甚脩天監四年魏將王足攻蜀圍巴西帝以齊為輔國<lb/>
將軍救蜀未至足退齊進戍南安遷巴郡太守初南鄭<lb/>
沒於魏乃於益州西置南梁州州鎮草創皆仰益州取<lb/>
足齊上夷獠義租得米二十萬斛十一年進假節督益<lb/>
州外水諸軍齊在益部累年討擊蠻獠身無寜歲其居<lb/>
軍中能身親勞辱與士卒同勤苦自頓舍城壘皆委曲<lb/>
<pb n="KR2a0024_WYG_046-19a"/>
得其便調給衣糧資用人無困乏既為物情所歸蠻獠<lb/>
亦不敢犯是以威名行於庸蜀巴西郡居益州之半又<lb/>
當東道衝要刺史經過軍府逺渉多窮匱齊緣路聚糧<lb/>
食種蔬菜行者皆取給焉厯南梁州刺史遷信武將軍<lb/>
征西鄱陽王司馬新興永寜二郡太守未發卒諡曰壮<lb/>
論曰宋氏將季亂離日兆家懷逐鹿人有異圖髙帝觀<lb/>
釁深視將符興運李安人戴僧静桓康焦度曹武呂安<lb/>
國周山圖周盤龍王廣之等或早見誠款或備盡心力<lb/>
<pb n="KR2a0024_WYG_046-19b"/>
或受委方靣或功成麾下其所以自致榮寵夫豈徒然<lb/>
蓋亦驗人心之有歸樂推之非妄也語云勇而無禮則<lb/>
亂觀夫奉叔取進之道不亦幾於亂乎其致屠戮亦其<lb/>
宜矣珍國明鏡雖在而斷金莫驗報罵之義理則宜然<lb/>
台輔之冀其何爽也張齊人位本下志望易充績宣所<lb/>
莅其殆優也<lb/>
　<lb/>
　南史卷四十六<lb/>
<pb n="KR2a0024_WYG_046-20a"/>
　南史卷四十六考證<lb/>
李安人傳吳興有項羽神䕶郡聽事○又一項羽神事<lb/>
　顧炎武日知錄所謂一事而互異者也<lb/>
曹武傳後為屯騎校尉帶南城令○帶監本誤帝今改<lb/>
　正<lb/>
呂安國傳諡肅侯○侯監本訛俟今改正<lb/>
史臣論報罵之義理則宜然台輔之冀其何爽也○報<lb/>
　罵二字不可解本傳意望台鼎心常欎怏及酒後啟<lb/>
<pb n="KR2a0024_WYG_046-20b"/>
　帝因致疎退一叚梁書不載所謂報罵者或指此然<lb/>
　必有訛字<lb/>
　<lb/>
　<lb/>
　<lb/>
　<lb/>
　<lb/>
　南史卷四十六考證<lb/>
</p>
<p>
</p>
  </div>
</body>
</text>
</TEI>
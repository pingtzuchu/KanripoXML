<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷三十六</head> <lb/>
    <p>
<pb n="KR2a0024_WYG_036-1a"/>
欽定四庫全書<lb/>
　南史卷三十六<lb/>
　　唐　　　李　　　延　　　夀　　　撰<lb/>
　列傳第二十六<lb/>
　　羊欣　　羊𤣥保<hi>子戎希凡子</hi>　　沈演之<hi>子勃顗凡孫</hi>
　　　　<hi>演之從祖弟子憲憲孫浚</hi>　　　江夷<hi>子湛斆曾孫</hi>
　　　　<hi>斆子蒨紑子揔</hi>　<hi>祿弟蒨子紑/夷  子智深</hi>　江秉之<hi>孫謐</hi>
羊欣字敬元泰山南城人也曾祖忱晉徐州刺史祖權<lb/>
<pb n="KR2a0024_WYG_036-1b"/>
黃門郎父不疑桂陽太守欣少靖黙無競於人美言笑<lb/>
善容止泛覧經籍尤長𨽻書父不疑為烏程令欣年十<lb/>
二時王獻之為呉興太守甚知愛之欣嘗夏月著新絹<lb/>
裙晝寢獻之入縣見之書裙數幅而去欣書本工因此<lb/>
彌善起家輔國參軍府解還家隆安中朝廷漸亂欣優<lb/>
遊私門不復進仕㑹稽王世子元顯每使書扇常不奉<lb/>
命元顯怒乃以為其後軍府舍人此職本用寒人欣意<lb/>
貎恬然不以髙卑見色論者穪焉嘗詣領軍謝混混拂<lb/>
<pb n="KR2a0024_WYG_036-2a"/>
席改服然後見之時混族子靈運在坐退告族兄瞻曰<lb/>
望蔡見羊欣遂改席易衣欣由此益知名桓𤣥輔政以<lb/>
欣為平西主簿參預機要欣欲自疎時漏密事𤣥覺其<lb/>
此意愈更重之以為楚臺殿中郎謂曰尚書政事之本<lb/>
殿中禮樂所出卿昔處股肱方此為輕欣就職少日穪<lb/>
病自免屏居里巷十餘年義熙中弟徽被知於武帝帝<lb/>
謂諮議參軍鄭鮮之曰羊徽一時美器世論猶在兄後<lb/>
即板欣補右軍劉藩司馬後為新安太守在郡四年簡<lb/>
<pb n="KR2a0024_WYG_036-2b"/>
恵著穪除臨川王義慶輔國長史廬陵王義真車騎諮<lb/>
議參軍竝不就文帝重以為新安太守在郡十三年樂<lb/>
其山水嘗謂子弟曰人生仕宦至二千石斯可矣及是<lb/>
便懷止足轉義興太守非其好也頃之穪病篤免歸除<lb/>
中散大夫素好黄老常手自書章有病不服藥飲符水<lb/>
而已兼善醫術撰藥方數十卷欣以不堪拜伏辭不朝<lb/>
覲自非尋省近親不妄行詣行必由城外未嘗入六門<lb/>
武帝文帝竝恨不識之元嘉十九年卒弟徽字敬猷時<lb/>
<pb n="KR2a0024_WYG_036-3a"/>
譽多欣位河東太守卒<lb/>
羊𤣥保太山南城人也祖楷晉尚書都官郎父綏中書<lb/>
侍郎𤣥保初為宋武帝鎮軍參軍少帝景平中累遷司<lb/>
徒右長史府公王𢎞甚知重之謂左長史庾登之吏部<lb/>
尚書王淮之曰卿二賢明美朗詣㑹悟多通然𢎞懿之<lb/>
望故當共推羊也頃之入為黃門侍郎善奕棋品第三<lb/>
文帝亦好奕與賭郡𤣥保戲勝以補宣城太守先是劉<lb/>
式之為宣城立吏人亡叛制一人不禽符伍里吏送州<lb/>
<pb n="KR2a0024_WYG_036-3b"/>
作部能禽者賞位二階𤣥保以為非宜陳之曰臣伏尋<lb/>
亡叛之由皆出於窮逼今立殊制於事為苦又尋此制<lb/>
施一邦而已若其是邪則應與天下為一若其非邪亦<lb/>
不宜獨行一郡由此制停歴丹陽尹㑹稽太守太常呉<lb/>
郡太守文帝以𤣥保亷素寡欲故頻授名郡為政雖無<lb/>
殊績而去後常必見思不營財利産業儉薄文帝嘗曰<lb/>
人仕宦非唯湏才亦湏運命每有好官缺我未嘗不先<lb/>
憶羊𤣥保元凶弑立以為吏部尚書領國子祭酒及孝<lb/>
<pb n="KR2a0024_WYG_036-4a"/>
武入伐朝士多南奔劭集羣僚橫刀怒曰卿等便可去<lb/>
矣衆竝懼莫敢言𤣥保容色不異徐曰臣其以死奉朝<lb/>
劭為解孝武即位為金紫光祿大夫以謹敬見知大明<lb/>
五年加散騎常侍特進𤣥保自少至老謹於祭奠四時<lb/>
珍新未得祠薦者口不妄嘗卒諡曰定子子戎少有才<lb/>
氣而輕薄少行檢語好為雙聲江夏王義恭嘗設齋使<lb/>
戎布牀湏臾王出以牀狹乃自開牀戎曰官家恨狹更<lb/>
廣八分王笑曰卿豈唯善雙聲乃辯士也文帝好與𤣥<lb/>
<pb n="KR2a0024_WYG_036-4b"/>
保棋嘗中使至𤣥保曰今日上何召我邪戎曰金溝清<lb/>
泚銅池摇颺既佳光景當得劇棋𤣥保嘗嫌其輕脱云<lb/>
此兒必亡我家位通直郎坐與王僧達謗時政賜死死<lb/>
後孝武帝引見𤣥保𤣥保謝曰臣無日磾之明以此上<lb/>
負上美其言戎二弟文帝竝賜名曰咸曰粲謂𤣥保曰<lb/>
欲令卿二子有林下正始餘風𤣥保既善棋而何尚之<lb/>
亦雅好其事呉郡禇𦙍年七嵗便入髙品及長冠絶當<lb/>
時𦙍父榮期與臧質同逆𦙍應從誅何尚之固請曰𦙍<lb/>
<pb n="KR2a0024_WYG_036-5a"/>
奕棋之妙超古冠今魏犨犯令以材獲免父戮子宥其<lb/>
例甚多特乞與其微命使異術不絶不許時人痛惜之<lb/>
𤣥保兄子希字泰聞少有才氣為尚書左丞時揚州刺<lb/>
史西陽王子尚上言山湖之禁雖有舊科人俗相因替<lb/>
而不奉熂山封水保為家利自頃以來頽弛日甚富彊<lb/>
者兼嶺而占貧弱者薪蘇無託至漁採之地亦又如兹<lb/>
斯實害人之深弊為政所宜去絶損益舊條更申恒制<lb/>
有司檢壬辰詔書占山䕶宅彊盜律論贓一丈以上皆<lb/>
<pb n="KR2a0024_WYG_036-5b"/>
棄市希以壬辰之制其禁嚴刻事既難遵理與時弛而<lb/>
占山封水漸染復滋更相因仍便成先業一朝頓去易<lb/>
致嗟怨今更刋革立制五條凡是山澤先恒熂爐飬種<lb/>
竹木雜果為林芿及陂湖江海魚梁鰌鮆場恒加功脩<lb/>
作者聼不追奪官品第一第二聼占山三頃第三第四<lb/>
品二頃五十畆第五第六品二頃第七第八品一頃五<lb/>
十畆第九品及百姓一頃皆依定格條上貲簿若先已<lb/>
占山不得更占先占闕少依限占足若非前條舊業一<lb/>
<pb n="KR2a0024_WYG_036-6a"/>
不得禁有犯者水土一尺以上竝計贓依常盜律論停<lb/>
除咸康二年壬辰之科從之時益州刺史劉瑀先為右<lb/>
衛將軍與府司馬何季穆共事不平季穆為尚書令建<lb/>
平王宏所親待屢毁瑀於宏㑹瑀出為益州奪士人妻<lb/>
為妾宏使希舉察之瑀坐免官瑀恨希切齒有門生謝<lb/>
元伯往來希間瑀宻令訪訊被免之由希曰此奏非我<lb/>
意瑀即日到宏門奉牋陳謝云聞之羊希希坐漏泄免<lb/>
官泰始三年為寧朔將軍廣州刺史四年希以沛郡劉<lb/>
<pb n="KR2a0024_WYG_036-6b"/>
思道行晉康太守領軍伐俚思道違節失利希遣收之<lb/>
思道不受命率所領襲州希踰城走思道獲而殺之希<lb/>
子崇字伯逺尚書主客郎丁母憂哀毁過禮及聞廣州<lb/>
亂即日便徒跣出新亭不能歩渉頓伏江渚門義以小<lb/>
船致之父𦵏畢乃不勝哀而卒<lb/>
沈演之字臺真呉興武康人也髙祖充晉車騎將軍呉<lb/>
國内史曾祖勁冠軍陳祐長史戍金墉為燕將慕容恪<lb/>
所陷不屈見殺贈東陽太守祖赤黔廷尉卿父叔任少<lb/>
<pb n="KR2a0024_WYG_036-7a"/>
有幹質朱齡石伐蜀為齡石建威府司馬平蜀之功亞<lb/>
於元帥以功封寧新縣男後拜益州刺史卒演之年十<lb/>
一尚書僕射劉栁見而知之曰此童終為令器沈氏家<lb/>
世為將而演之折節好學讀老子百遍以義理業尚知<lb/>
名襲父别爵吉陽縣五等侯舉秀才為嘉興令有能名<lb/>
元嘉中累遷尚書吏部郎先是劉湛劉斌等結黨欲排<lb/>
廢尚書僕射殷景仁演之雅杖正義與景仁素善盡心<lb/>
朝廷文帝甚嘉之及彭城王義康出藩誅劉湛等以演<lb/>
<pb n="KR2a0024_WYG_036-7b"/>
之為右衛將軍景仁尋卒乃以後軍長史范瞱為左衛<lb/>
將軍與演之對掌禁旅同參機密尋加侍中文帝謂之<lb/>
曰侍中領衛望實優顯此蓋宰相便坐卿其勉之上欲<lb/>
伐林邑朝臣多不同唯廣州刺史陸徽與演之贊成上<lb/>
意及林邑平賜羣臣黃金生口銅器等物演之所得偏<lb/>
多上謂曰廟堂之謀卿參其力平此逺夷未足多建茅<lb/>
土廊清舊都鳴鸞東岱不憂山河之不開也二十一年<lb/>
詔以演之為中領軍太子詹事范瞱懷逆謀演之覺其<lb/>
<pb n="KR2a0024_WYG_036-8a"/>
有異言之文帝曄尋伏誅歴位吏部尚書領太子右衛<lb/>
率素有心氣寢病歴年上使卧疾理事性好舉才申濟<lb/>
屈滯而謙約自持上賜女伎不受暴卒文帝痛惜贈金<lb/>
紫光祿大夫諡曰貞子睦位黃門侍郎與弟西陽王文<lb/>
學勃忿䦧坐徙始興郡勃輕薄好利位太子右衛率加<lb/>
給事中坐贓賄徙梁州後還給事阮佃夫王道隆等位<lb/>
司徒左長史為後廢帝所誅演之兄子坦之仕齊位都<lb/>
官郎坦之子顗<lb/>
<pb n="KR2a0024_WYG_036-8b"/>
顗字處黙幼清静有至行慕黃叔度徐孺子之為人讀<lb/>
書不為章句著述不尚浮華常獨處一室人罕見其面<lb/>
從叔勃貴顯每還呉興賔客填咽顗不至其門勃就之<lb/>
顗送迎不越閫勃歎曰吾乃今知貴不如賤也顗内行<lb/>
甚修事母凡孝友兄昂一名顒亦退素以家貧仕為始<lb/>
安令兄弟不能分離相随之任齊永明年中徴拜著作<lb/>
郎太子舍人通直郎竝不赴文恵太子嘗擬古詩云磊<lb/>
磊落落玉山崩顗聞之曰此讖言也既而太子薨至秋<lb/>
<pb n="KR2a0024_WYG_036-9a"/>
武帝崩鬰林海陵相次黜辱顗素不事家産及昂卒逢<lb/>
齊末兵荒與家人并日而食或有饋其粱肉者閉門不<lb/>
受唯採蓴荇根供食以樵採自資怡怡然恒不改其樂<lb/>
梁天監四年大舉北侵南陽樂藏為武康令以顗從役<lb/>
到建業揚州别駕陸任以書與呉興太守栁惲責之不<lb/>
能甄善别賢惲大慙即表停之卒家所著文章數十篇<lb/>
憲字彦章演之從祖弟子也祖説道巴西梓潼二郡太<lb/>
守父璞之北中郎行參軍憲少有幹局為駕部郎宋明<lb/>
<pb n="KR2a0024_WYG_036-9b"/>
帝與憲棋謂曰卿廣州刺史材也補烏程令甚著政績<lb/>
太守褚彦回歎美以為方圓可施少府管掌煩冗材幹<lb/>
者竝更其職憲以吏能累遷少府卿武陵王曄為㑹稽<lb/>
以憲為左軍司馬齊髙帝以山隂戸衆欲分為兩縣武<lb/>
帝啓曰縣豈不可御但用不得人耳乃以憲帶山隂令<lb/>
政聲大著孔珪請假東歸謂人曰沈令料事特有天才<lb/>
後為晉安王後軍長史廣陵太守西陽王子明代為南<lb/>
兖州憲仍留為冠軍長史太守如故永明八年子明典<lb/>
<pb n="KR2a0024_WYG_036-10a"/>
籖劉道濟贓私百萬為有司所奏賜死憲坐不糾免官<lb/>
後除散騎常侍未拜卒當時穪為良吏憲同郡丘仲起<lb/>
先是為晉平郡清亷自立褚彦回歎曰目見可欲心能<lb/>
不亂此楊公所以遺子孫也仲起字子震位至廷尉卒<lb/>
憲孫浚字叔源少渉學有才幹仕梁歴山隂呉建康三<lb/>
縣竝有能名太清二年累遷御史中丞時臺城為侯景<lb/>
所圍外援並至景表請求和解圍還江北詔許之遣右<lb/>
衛將軍柳津對景盟歃景知城内疾疫稍無守備因緩<lb/>
<pb n="KR2a0024_WYG_036-10b"/>
去期城内知其背盟復舉烽鼔譟後數日景復進表請<lb/>
和簡文使浚往景所景曰即日向熱非復行時政欲立<lb/>
效求停君可見為申聞浚曰大將軍此意意在得城下<lb/>
風所聞乆已乏食城内雖困尚有兵糧朝廷恐和好乖<lb/>
貳已密勑外軍若臺城傾覆勿以二宫為念當以死雪<lb/>
恥若不能决戰當深壁自守大將軍十萬之衆將欲何<lb/>
資景橫刀於膝瞋目叱之浚乃正色責景曰河南王人<lb/>
臣而舉兵向闕今朝廷已赦王罪結盟口血未乾而復<lb/>
<pb n="KR2a0024_WYG_036-11a"/>
翻背沈浚六十之年且天子使也奉命而行何用見脅<lb/>
徑去不顧景歎曰是真司直也然密銜之又勸張嵊立<lb/>
義後得殺之<lb/>
江夷字茂逺濟陽考城人也祖晉䕶軍將軍父敳驃騎<lb/>
諮議參軍夷少自藻厲為後進之美宋武帝板為鎮軍<lb/>
行參軍預討桓𤣥功封南郡州陵縣五等侯累遷大司<lb/>
馬武帝命大司馬府琅邪國事一以委焉武帝受命歴<lb/>
位吏部尚書呉郡太守營陽王於呉縣見害夷臨哭盡<lb/>
<pb n="KR2a0024_WYG_036-11b"/>
禮以兄疾去官後為右僕射夷美風儀善舉止歴任以<lb/>
和簡著穪出為湘州刺史加散騎常侍未之職卒遺令<lb/>
薄斂蔬奠務存儉約子湛<lb/>
湛字徽深居喪以孝聞愛文義善彈棋鼔琴兼明算術<lb/>
為彭城王義康司徒主簿太子中舍人司空檀道濟為<lb/>
子求娶湛妹不許義康有命又不從時人重其立志義<lb/>
康之盛人競求自昵唯湛自疎固求外出乃以為武陵<lb/>
内史随王誕為北中郎將南徐州刺史以湛為長史南<lb/>
<pb n="KR2a0024_WYG_036-12a"/>
東海太守委以政事元嘉二十五年徵為侍中任以機<lb/>
密遷左衛將軍時改選學職以太尉江夏王義恭領國<lb/>
子祭酒湛領博士轉吏部尚書家甚貧不營財利餉饋<lb/>
盈門一無所受無兼衣餘食嘗為上所召遇澣衣穪疾<lb/>
經日衣成然後起牛餓御人求草湛良乆曰可與飲在<lb/>
選職頗有刻覈之譏而公平無私不受請謁論者以此<lb/>
穪焉初上大舉北侵舉朝謂為不可唯湛贊成之及魏<lb/>
太武至𤓰歩以湛兼領軍軍事處分一以委焉魏遣使<lb/>
<pb n="KR2a0024_WYG_036-12b"/>
求昏上召太子劭以下集議衆竝謂宜許湛謂許之無<lb/>
益劭怒謂湛曰今三王在阨詎宜茍執異議聲色甚厲<lb/>
坐散俱出劭使班劍及左右推排之殆於傾倒劭後宴<lb/>
集未嘗命湛上乃為劭長子偉之娉湛第三女欲以和<lb/>
之上將廢劭使湛具詔草劭之入殺湛直上省聞呌乃<lb/>
匿傍小屋劭遣求之舍吏紿云不在此兵即殺舍吏乃<lb/>
得見湛湛據窻受害意色不撓五子恁恕憼愻法夀皆<lb/>
見殺初湛家數見怪異未敗少日所眠牀忽有數斗血<lb/>
<pb n="KR2a0024_WYG_036-13a"/>
孝武即位追贈左光祿大夫開府儀同三司諡曰忠簡<lb/>
公恁位著作佐郎恁子斆<lb/>
斆字叔文母宋文帝女淮陽長公主幼以戚屬召見孝<lb/>
武謂謝莊曰此小兒方當為名器少有美譽尚孝武女<lb/>
臨汝公主拜駙馬都尉為丹陽丞時袁粲為尹見斆歎<lb/>
曰風流不墜政在江郎數與宴賞留連日夜遷中書郎<lb/>
斆庶祖母王氏老疾斆視膳嘗藥七十餘日不解衣及<lb/>
累居内官毎以侍飬陳請朝廷優其朝直初湛娶褚秀<lb/>
<pb n="KR2a0024_WYG_036-13b"/>
之女大義不終褚彦回為衛軍重斆為人先通意引為<lb/>
長史随府轉司空長史領臨淮太守轉齊髙帝太尉從<lb/>
事中郎齊臺建為吏部郎髙帝即位斆以祖母乆疾啓<lb/>
求自解初宋明帝勑斆出繼其叔愻為從祖淳後於是<lb/>
僕射王儉啓禮無後小宗之文近代緣情皆由父祖之<lb/>
命未有既孤之後出繼宗族也雖復臣子一揆而義非<lb/>
天屬江忠簡𦙍嗣所寄唯斆一人傍無期屬斆宜還本<lb/>
若不欲江愻絶後可以斆小兒繼愻為孫尚書參議謂<lb/>
<pb n="KR2a0024_WYG_036-14a"/>
間世立後禮無其文荀顗無子立孫墜禮之始何琦又<lb/>
立此論義無所據於是斆還本家詔使自量立後者出<lb/>
為豫章内史還除太子中庶子未拜門客通贓利武帝<lb/>
遣使檢覆斆藏此客而躬自引咎上甚有怪色王儉從<lb/>
容啓上曰江斆若能臨郡此便是具美耳上意乃釋永<lb/>
明中為竟陵王司馬斆好文辭圍棋第五品為朝貴中<lb/>
最遷侍中歴五兵尚書東陽呉二郡太守復為侍中轉<lb/>
都官尚書領驍騎將軍王晏啓武帝曰江斆今重登禮<lb/>
<pb n="KR2a0024_WYG_036-14b"/>
閣兼掌六軍慈渥所覃實有優忝但語其事任殆同閑<lb/>
輩天㫖既欲升其名位愚謂以侍中領驍騎望實清顯<lb/>
有殊納言上曰斆常啓吾為其鼻中惡今既以何𦙍王<lb/>
瑩還門下故有此回換耳先是中書舍人紀僧真幸於<lb/>
武帝稍歴軍校容表有士風謂帝曰臣小人出自本縣<lb/>
武吏邀逢聖時階榮至此為兒昏得荀昭光女即時無<lb/>
復所湏唯就陛下乞作士大夫帝曰由江斆謝[卄/瀹]我不<lb/>
得措此意可自詣之僧真承㫖詣斆登榻坐定斆便命<lb/>
<pb n="KR2a0024_WYG_036-15a"/>
左右曰移吾牀讓客僧真喪氣而退告武帝曰士大夫<lb/>
故非天子所命時人重斆風格不為權倖降意隆昌元<lb/>
年為侍中領國子祭酒鬰林廢朝臣皆被召入宫斆至<lb/>
雲龍門方知廢立託散動醉吐車中而去明帝即位改<lb/>
領祕書監又改領晉安王師卒遺令不受賻贈詔賻錢<lb/>
三萬布百疋子蒨啓遵斆命不受詔嘉美之從其所請<lb/>
贈散騎常侍太常卿諡曰敬子子蒨<lb/>
蒨字彦標幼聰警讀書過口便誦選為國子生舉髙弟<lb/>
<pb n="KR2a0024_WYG_036-15b"/>
起家祕書郎累遷廬陵王主簿居父憂以孝聞廬于墓<lb/>
側明帝起兵遣寧朔將軍劉諓之為郡蒨拒之及建業<lb/>
平蒨坐禁錮俄被原歴太尉臨川王長史尚書吏部郎<lb/>
領右軍方雅有風格僕射徐勉權重唯蒨及王規與抗<lb/>
禮不為之屈勉因蒨門客翟景為子繇求昏於蒨女不<lb/>
答景再言之乃杖景四十由此與勉忤勉又為子求蒨<lb/>
弟葺及王泰女二人竝拒之葺為吏部郎坐杖曹中幹<lb/>
免官泰以疾假出宅乃遷散騎常侍皆勉意也初天監<lb/>
<pb n="KR2a0024_WYG_036-16a"/>
六年詔以侍中常侍竝侍帷幄分門下二局入集書其<lb/>
官品視侍中而非華胄所悦故勉斥泰為之蒨尋遷司<lb/>
徒左長史初王泰出閣武帝謂勉云江蒨資歴應居選<lb/>
部勉曰蒨有眼患又不悉人物乃止遷光祿大夫卒諡<lb/>
肅蒨好學尤悉朝儀故事撰江左遺典三十卷未就卒<lb/>
文集十五卷蒨弟曇字彦德少學渉有器度位侍中太<lb/>
子詹事承聖初卒曇弟祿<lb/>
祿字彦遐幼篤學有文章工書善琴形貎短小神明俊<lb/>
<pb n="KR2a0024_WYG_036-16b"/>
發位太子洗馬湘東王錄事參軍以氣陵府王王深憾<lb/>
焉廬陵威王續代為荆州留為驃騎諮議參軍獻書告<lb/>
别王答書乃致恨祿先為武寧郡頗有資産積錢於壁<lb/>
壁為之倒迮銅物皆鳴人戲之曰所謂銅山西傾洛鍾<lb/>
東應者也湘東王恨之既深以其名祿改字曰榮財以<lb/>
志其忿後為唐侯相卒撰列仙傳十卷行於世及井絜<lb/>
臯木人賦敗船詠竝以自喻子徽亦有文采而清狂不<lb/>
慧常以父為戲蒨子紑<lb/>
<pb n="KR2a0024_WYG_036-17a"/>
紑字含絜幼有孝性年十三父蒨患眼紑侍疾將期月<lb/>
衣不解帶夜夣一僧云患眼者飲慧眼水必差及覺説<lb/>
之莫能解者紑第三叔祿與草堂寺智者法師善往訪<lb/>
之智者曰無量夀經云慧眼見真能度彼岸蒨乃因智<lb/>
者啓捨同夏縣界牛屯里合為寺乞賜嘉名勑答云純<lb/>
臣孝子往往感應晉時顔含遂見冥中送藥又近見智<lb/>
者以卿第二息夣云飲慧眼水慧眼則五眼之一號可<lb/>
以慧眼為名及就創造泄故井井水清洌異於恒泉依<lb/>
<pb n="KR2a0024_WYG_036-17b"/>
夣取水洗眼及煮藥稍覺有瘳因此遂差時人謂之孝<lb/>
感南康王為徐州召為迎主簿紑性沉静好莊老𤣥言<lb/>
尤善佛義不樂進仕及父卒紑廬于墓終日號慟不絶<lb/>
聲月餘乃卒子揔<lb/>
揔字揔持七歳而孤依于外氏幼聰敏有至性元舅呉<lb/>
平侯蕭勵名重當世特所鍾愛謂曰爾神采英㧞後之<lb/>
知名當出吾右及長篤學有文辭仕梁為尚書殿中郎<lb/>
武帝撰正言始畢製述懐詩揔預同此作帝覽揔詩深<lb/>
<pb n="KR2a0024_WYG_036-18a"/>
見嗟賞轉侍郎尚書僕射范陽張纘度支尚書琅邪王<lb/>
筠都官尚書南陽劉之遴竝髙才碩學揔時年少有名<lb/>
纘等雅相推重為忘年友㑹之遴嘗酬惚詩深相欽挹<lb/>
累遷太子中舍人侯景寇建鄴詔以揔權兼太常卿守<lb/>
小廟臺城陷避難㑹稽郡憩於龍華寺乃製脩心賦揔<lb/>
第九舅蕭勃先據廣州又自㑹稽往依焉及元帝平侯<lb/>
景徵為始興内史㑹魏剋江陵不行自此流寓嶺南積<lb/>
歳陳天嘉四年以中書侍郎徴還累遷左戸尚書轉太<lb/>
<pb n="KR2a0024_WYG_036-18b"/>
子詹事揔性寛和温裕尤工五言七言溺於浮靡及為<lb/>
宫端與太子為長夜之飲飬良娣陳氏為女太子亟微<lb/>
行遊揔家宣帝怒免之後又歴侍中左戸尚書後主即<lb/>
位歴吏部尚書僕射尚書令加秩既當權任宰不持政<lb/>
務但日與後主遊宴後庭多為豔詩好事者相傳諷翫<lb/>
于今不絶唯與陳睻孔範王瑳等十餘人當時謂之狎<lb/>
客由是國政日頽綱紀不立有言之者輒以罪斥之君<lb/>
臣昏亂以至于滅禎明三年陳亡入隋拜上開府開皇<lb/>
<pb n="KR2a0024_WYG_036-19a"/>
十四年卒於江都年七十六其為自序云太建之時權<lb/>
移羣小諂嫉作威屢被摧黜奈何命也識者譏其言跡<lb/>
之乖有文集三十卷長子溢頗有文辭性慠誕驕物雖<lb/>
近屬故友不免詆欺歴中書黃門侍郎太子中庶子入<lb/>
隋為秦王文學卒<lb/>
江智深夷之弟子也父僧安宋太子中庶子夷有盛名<lb/>
夷子湛又有清譽父子竝貴達智深父少無名問湛禮<lb/>
敬甚簡智深常以為恨自非節歳不入湛門及為随王<lb/>
<pb n="KR2a0024_WYG_036-19b"/>
誕後軍參軍在襄陽誕待之甚厚時諮議參軍謝莊主<lb/>
簿沈懷文與智深友善懷文每穪曰人所應有盡有所<lb/>
應無盡無者其江智深乎元嘉末除尚書庫部郎時髙<lb/>
流官序不為臺郎智深門孤援寡獨有此選意甚不悦<lb/>
固辭不拜後為竟陵王誕司空主簿記室參軍領南濮<lb/>
陽太守遷從事中郎誕將為逆智深悟其機請假先反<lb/>
誕事發即除中書侍郎智深愛好文雅辭采清贍孝武<lb/>
深相知待恩禮冠朝上宴私甚數多命羣臣五三人遊<lb/>
<pb n="KR2a0024_WYG_036-20a"/>
集智深常為其首同侣未及前輒獨䝉引進每以越衆<lb/>
為慙未嘗有喜色每從遊幸與羣僚相随見傳詔馳來<lb/>
知常呼己聳動愧恧形於容貎論者以此多之遷驍騎<lb/>
將軍尚書吏部郎上每酣宴輒詆羣臣并使自相嘲訐<lb/>
以為歡笑智深素方退漸不㑹㫖上嘗使王僧朗戲其<lb/>
子景文智深正色曰恐不宜有此戲上怒曰江僧安癡<lb/>
人癡人自相惜智深伏席流涕由是恩寵大衰出為新<lb/>
安王子鸞北中郎長史南東海太守行南徐州事初上<lb/>
<pb n="KR2a0024_WYG_036-20b"/>
寵姬宣貴妃殷氏卒使羣臣議諡智深上議曰懷上以<lb/>
不盡嘉號甚銜之後車駕幸南山乘馬至殷氏墓羣臣<lb/>
皆騎從上以馬鞭指墓石柱謂智深曰此柱上不容有<lb/>
懷字智深益惶懼以憂卒子筠太子洗馬早卒後廢帝<lb/>
皇后筠之女也廢帝即位以后父追贈金紫光祿大夫<lb/>
筠妻王平望鄉君智深兄子槩早孤智深飬之如子槩<lb/>
歴黃門吏部郎侍中武陵王贊北中郎長史<lb/>
江秉之字𤣥叔濟陽考城人也祖逌晉太常父纂給事<lb/>
<pb n="KR2a0024_WYG_036-21a"/>
中秉之少孤弟妹七人竝幼撫育姻娶盡其心力宋少<lb/>
帝時為永世烏程令以善政著名東土徵為建康令為<lb/>
政嚴察部下肅然後為山隂令人戸三萬政事繁擾訟<lb/>
訴殷積階庭常數百人秉之御繁以簡常得無事宋世<lb/>
唯顧顗之亦以省務著績其餘雖復刑政脩理而未能<lb/>
簡事以在縣有能出補新安太守元嘉十二年轉任臨<lb/>
海竝以簡約見穪卒於官所得秩悉散之親故妻子常<lb/>
飢寒人有勸其營田秉之正色答曰食祿之家豈可與<lb/>
<pb n="KR2a0024_WYG_036-21b"/>
農人競利在郡作書案一枚去官留以付庫秉之宗人<lb/>
邃之字𤣥逺頗有文義撰文釋傳於世位司徒記室參<lb/>
軍秉之子徽尚書都官郎呉令元凶殺徐湛之子徽以<lb/>
黨與見誅子謐<lb/>
謐字令和父徽遇禍謐繫尚方宋孝武平建業乃得出<lb/>
為于湖令彊濟穪職宋明帝為兖州謐傾身奉事為帝<lb/>
所待即位以為驃騎參軍弟䝉貎醜帝常召見狎侮之<lb/>
謐再遷右丞兼比部郎太始四年江夏王義恭第十五<lb/>
<pb n="KR2a0024_WYG_036-22a"/>
女卒年十九未笄禮官議從成人服諸王服大功左丞<lb/>
孫敻重奏禮記女子十五而笄鄭𤣥云應年許嫁者也<lb/>
其未許嫁者則二十而笄射慈云十九猶為殤禮官違<lb/>
越經典於理無據太常以下結免贖論謐坐杖督五十<lb/>
奪勞百日謐又奏敻先不研辯混同謬議凖以事例亦<lb/>
宜及咎敻又結免贖論詔可出為建平王景素冠軍長<lb/>
史長沙内史行湘州事政敎苛刻僧遵道又與謐情欵<lb/>
随謐莅郡犯小事餓繫郡獄僧遵道裂三衣食之盡而<lb/>
<pb n="KR2a0024_WYG_036-22b"/>
死為有司奏徴還明帝崩遇赦免齊髙帝領南兖州謐<lb/>
為鎮軍長史廣陵太守入為遊撃將軍性疏俗善趨時<lb/>
利元徽末朝野咸屬意建平王景素謐深自委結景素<lb/>
事敗僅得免禍蒼梧王廢後物情尚懐疑貳謐獨竭誠<lb/>
歸事齊髙帝昇明元年為黃門侍郎領尚書左丞沈攸<lb/>
之事起議加髙帝黃鉞謐所建也事寧遷吏部郎齊建<lb/>
元元年位侍中既而驃騎豫章王嶷領湘州以謐為長<lb/>
史封永新縣伯三年為左戸尚書諸皇子出閣用文武<lb/>
<pb n="KR2a0024_WYG_036-23a"/>
主帥悉以委謐尋勑選曰江謐寒士誠當不得競等華<lb/>
儕然甚有才幹可遷掌吏部謐才長刀筆所在幹職髙<lb/>
帝崩謐穪疾不入衆頗疑其怨不預顧命武帝即位謐<lb/>
又不遷官以此怨望時武帝不豫謐詣豫章王嶷請問<lb/>
曰至尊非起疾東宫又非才公今欲何計武帝知之出<lb/>
謐為鎮北長史南東海太守未發憂甚乃以奕棋占卦<lb/>
云有客南來金椀玉杯上使御史中丞沈沖奏謐前後<lb/>
罪惡請收送廷尉詔赐死果以金甖盛藥鴆之子介建<lb/>
<pb n="KR2a0024_WYG_036-23b"/>
武中為呉令政亦深苛人門榜死人髑髏為謐首介棄<lb/>
官而去<lb/>
論曰敬元夷簡歸譽𤣥保𢎞懿見推其取重於世豈虚<lb/>
名也然𤣥保時隆帝念雖命禀於𤣥天跡其恩寵蓋亦<lb/>
猶賢之助沈氏世傳武節而演之以業尚見知綢繆帷<lb/>
幄遂參機務處黙保閑篤素叔源節見臨危懿德髙風<lb/>
所謂世有人矣茂逺自晉及陳雅道相係奕世載德斯<lb/>
之謂焉而揔溺於寵狎反以文雅為敗然則士之成名<lb/>
<pb n="KR2a0024_WYG_036-24a"/>
所貴彬彬而已𤣥叔清介著美足以追踪古烈令和窺<lb/>
覘成性終取躓於險塗宜矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_036-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷三十六<lb/>
<pb n="KR2a0024_WYG_036-25a"/>
　南史卷三十六考證<lb/>
羊𤣥保傳祖楷○楷監本作揩今从閣本<lb/>
江秉之傳元凶殺徐湛之子徽以黨與見誅○上云秉<lb/>
　之子徽則此子字疑衍<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_036-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷三十六考證<lb/>
</p>
<p>
</p>
  </div>
</body>
</text>
</TEI>
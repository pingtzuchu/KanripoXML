<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷七十二</head> <lb/>
    <p>
<pb n="KR2a0024_WYG_072-1a"/>
欽定四庫全書<lb/>
　南史卷七十二<lb/>
　　唐　　　李　　　延　　　夀　　　撰<lb/>
　列傳第六十二<lb/>
　　文學<lb/>
　　　丘靈鞠<hi>子遲</hi>　<hi>從孫仲孚/</hi>檀超<hi>熊㐮道呉邁逺超叔  鸞</hi>
　　　卞彬<hi>諸葛朂</hi>　<hi>袁嘏/</hi>　<hi>高爽/</hi>　<hi>孫抱</hi>
　　　丘巨源<hi>孔廣憲孔逭仲虞通之虞龢司馬    袁  明  孫詵</hi>
<pb n="KR2a0024_WYG_072-1b"/>
　　　王智深　　崔慰祖　　祖沖之<hi>子暅之来嶷孫皓</hi>
　　　賈希鏡　　袁峻　　　劉昭<hi>子縚</hi>　<hi>緩</hi>
　　　鍾嶸<hi>兄岏</hi>　<hi>岏弟嶼</hi>　　周興嗣<lb/>
　　　呉均<hi>江洪</hi>　劉勰　　　何思澄<hi>子朗雲王子</hi>
　　　任孝恭　　顔協　　　紀少瑜<lb/>
　　　杜之偉　　顔晃　　　岑之敬<lb/>
　　　何之元　　徐伯陽　　張正見<lb/>
　　　阮卓<lb/>
<pb n="KR2a0024_WYG_072-2a"/>
易云觀乎人文以化成天下孔子曰煥乎其有文章自<lb/>
漢以来辭人代有大則憲章典誥小則申抒性靈至於<lb/>
經禮樂而緯國家通古今而述美惡非斯則莫可也是<lb/>
以哲王在上咸所敦悦故云言之不文行之不逺自中<lb/>
原沸騰五馬南渡綴文之士無乏於時降及梁朝其流<lb/>
彌盛盖由時主儒雅篤好文章故才秀之士煥乎俱集<lb/>
於時武帝毎所臨幸輙命群臣賦詩其文之善者賜以<lb/>
金帛是以縉紳之士咸知自勵至有陳受命運接亂離<lb/>
<pb n="KR2a0024_WYG_072-2b"/>
雖加奨勵而向時之風流息矣詩云人之云亡邦國殄<lb/>
瘁豈金陵之數將終三百年乎不然何至是也宋史不<lb/>
立文學傳齊梁皆有其目今綴而序之以備此篇云爾<lb/>
丘靈鞠呉興烏程人也祖系祕書監父道真䕶軍長史<lb/>
靈鞠少好學善屬文州辟從事詣領軍沈演之演之日<lb/>
身昔為州職詣領軍謝晦賔主坐處政如今日卿將来<lb/>
復如此也累遷員外郎宋孝武殷貴妃亡靈鞠獻挽歌<lb/>
三首云雲横廣階闇霜深高殿寒帝擿句嗟賞後為烏<lb/>
<pb n="KR2a0024_WYG_072-3a"/>
程令不得志泰始初坐事禁錮数年禇彦回為呉興太<lb/>
守謂人曰此郡才士唯有丘靈鞠及沈勃耳乃啟申之<lb/>
明帝使著大駕南討記論乆之除太尉參軍昇明中為<lb/>
正員郎兼中書郎時方禅譲齊髙帝使靈鞠參掌詔䇿<lb/>
建元元年轉中書郎敇知東宫手筆嘗還東詣司徒禇<lb/>
彦回别彦回不起曰比脚疾更增不復能起靈鞠曰脚<lb/>
疾亦是大事公為一代鼎臣不可復為覆餗其彊切如<lb/>
此不持形儀唯取笑適尋又掌知國史武帝即位為通<lb/>
<pb n="KR2a0024_WYG_072-3b"/>
直常侍尋領東觀祭酒靈鞠曰人居官願数遷使我終<lb/>
身為祭酒不恨也永明二年領驍騎將軍靈鞠不樂武<lb/>
位謂人曰我應還東掘顧榮冢江南地方数千里士子<lb/>
風流皆出此中顧榮忽引諸傖軰度妨我軰塗轍死有<lb/>
餘罪靈鞠好飲酒臧否人物在沈淵坐見王儉詩淵曰<lb/>
王令文章大進靈鞠曰何如我未進時此言達儉靈鞠<lb/>
宋時文名甚盛入齊頗减蓬髪弛縱無形儀不事家業<lb/>
王儉謂人曰丘公仕宦不進才亦退矣位長沙王車騎<lb/>
<pb n="KR2a0024_WYG_072-4a"/>
長史卒著江左文章録序起大興訖元熙文集行於時<lb/>
子遲<lb/>
遲字希範八歳便屬文靈鞠常謂氣骨似我黄門郎謝<lb/>
超宗徴士何點並見而異之在齊以秀才累遷殿中郎<lb/>
梁武帝平建鄴引為驃騎主簿甚被禮遇時勸進梁王<lb/>
及殊禮皆遲文也及踐阼遷中書郎待詔文徳殿時帝<lb/>
著連珠詔群臣繼作者数十人遲文最羙坐事免乃獻<lb/>
責躬詩上優辭答之後出為永嘉太守在郡不稱職為<lb/>
<pb n="KR2a0024_WYG_072-4b"/>
有司所糾帝愛其才寝其奏天監四年中軍將軍臨川<lb/>
王宏北侵魏以為諮議參軍領記室時陳伯之在北與<lb/>
魏軍来拒遲以書喻之伯之遂降還拜中書侍郎遷司<lb/>
空從事中郎卒官遲辭采麗逸時有鍾嶸著詩評云范<lb/>
雲婉轉清便如流風回雪遲點綴映媚似落花依草雖<lb/>
取賤文通而秀於敬子其見稱如此<lb/>
仲孚字公信靈鞠從孫也少好學讀書常以中宵鐘鳴<lb/>
為限靈鞠嘗稱為千里駒也齊永明初為國子生王儉<lb/>
<pb n="KR2a0024_WYG_072-5a"/>
曰東南之羙復見丘生舉髙第未調還鄉里家貧乃結<lb/>
群盗為之計劫掠三呉仲孚聰明有智略群盗畏服所<lb/>
行皆果故亦不發為于湖令有能名太守吕文顯當時<lb/>
倖臣陵詆屬縣仲孚獨不為屈明帝即位為曲阿令㑹<lb/>
稽太守王敬則反乗朝廷不備反問至而前鋒已届曲<lb/>
阿仲孚鑿長岡埭㵼瀆水以阻其路敬則軍至遇瀆涸<lb/>
果頓兵不得進遂敗仲孚以拒守功遷山隂令居職甚<lb/>
有聲稱百姓謡曰二傅沈劉不如一丘前世傅琰父子<lb/>
<pb n="KR2a0024_WYG_072-5b"/>
沈憲劉𤣥明相繼宰山隂並有政績言仲孚皆過之齊<lb/>
末政亂頗有贓賄為有司所舉將見収竊逃還都㑹赦<lb/>
不問梁武帝踐阼復為山隂令仲孚長於撥煩善適權<lb/>
變吏人敬服號稱神明政為天下第一後為衛尉卿恩<lb/>
任甚厚初起䨇闕以仲孚領大匠累遷豫章内史在郡<lb/>
更勵清節頃之卒贈給事黄門侍郎喪將還豫章老㓜<lb/>
號哭攀送車輪不得前仲孚為左丞撰皇典二十卷南<lb/>
宫故事百卷又撰尚書具事雜儀行於世<lb/>
<pb n="KR2a0024_WYG_072-6a"/>
檀超字悦祖髙平金鄉人也祖嶷之字𢎞宗宋南琅邪<lb/>
太守父道彪字萬夀位正員郎超少好文學放誕任氣<lb/>
解褐州西曹蕭惠開為别駕超便抗禮惠開自以地位<lb/>
居前稍相陵辱而超舉動嘯傲不以地勢推之張目謂<lb/>
曰我與卿俱是國家微賤時外戚耳何足以一爵髙人<lb/>
蕭太后惠開之祖姑長沙景王妃超祖姑也故超以此<lb/>
議之惠開欣然更為刎頸之交後位國子博士兼左丞<lb/>
超嗜酒好談詠自比晉郗超言髙平有二超又謂人曰<lb/>
<pb n="KR2a0024_WYG_072-6b"/>
猶覺我為優也齊髙帝賞愛之後為司徒右長史建元<lb/>
二年初置史官以超與驃騎記室江淹掌史職上表立<lb/>
條例開元紀號不取宋年封爵各詳本傳無假年表又<lb/>
制著十志多為左僕射王儉所不同既與物多忤史功<lb/>
未就徙交州於路見殺江淹撰成之猶不備也時有豫<lb/>
章熊㐮著齊典上起十代其序云尚書堯典謂之虞書<lb/>
則附所述通謂之齊書名為河洛金匱又有呉邁逺者<lb/>
好為篇章宋明帝聞而召之及見曰此人連絶之外無<lb/>
<pb n="KR2a0024_WYG_072-7a"/>
所復有邁逺好自誇而蚩鄙他人毎作詩得稱意語輙<lb/>
擲地呼曰曹子建何足数哉超聞而笑曰昔劉季緒才<lb/>
不逮於作者而好抵訶人文章季緒𤨏𤨏焉足道哉至<lb/>
於邁逺何為者乎超叔父道鸞字萬安位國子博士永<lb/>
嘉太守亦有文學撰續晉陽秋二十卷<lb/>
卞彬字士蔚濟隂寃句人也祖嗣之中領軍父延之弱<lb/>
冠為上虞令有剛氣㑹稽太守孟顗以令長裁之積不<lb/>
能容脱幘投地曰我所以屈卿者政為此幘耳今己投<lb/>
<pb n="KR2a0024_WYG_072-7b"/>
之卿矣卿以一世勲門而傲天下國士拂衣而去彬險<lb/>
㧞有才而與物多忤齊髙帝輔政袁粲劉彦節王藴等<lb/>
皆不同而沈攸之又稱兵反粲藴雖敗攸之尚存彬意<lb/>
猶以高帝事無所成乃謂帝曰比聞謡云可憐可念尸<lb/>
著服孝子不在日代哭列管暫鳴死滅族公頗聞不時<lb/>
藴居父憂與粲同死故云尸著服也服者衣也孝子不<lb/>
在日代哭者禇字也彬謂沈攸之得志禇彦回當敗故<lb/>
言哭也列管謂蕭也髙帝不悦及彬退曰彬自作此後<lb/>
<pb n="KR2a0024_WYG_072-8a"/>
常於東府謁髙帝髙帝時為齊王彬曰殿下即東宫府<lb/>
則以青溪為鴻溝鴻溝以東為齊以西為宋仍詠詩云<lb/>
誰謂宋逺跂予望之遂大忤㫖因此擯發数年不得仕<lb/>
進乃擬趙壹窮鳥為枯魚賦以喻意後為南康郡丞彬<lb/>
頗飲酒擯棄形骸仕既不遂乃著蚤蝨蝸蟲蝦蟇等賦<lb/>
皆大有指斥其蚤蝨賦序曰余居貧布衣十年不製一<lb/>
袍之緼有生所託資其寒暑無與易之為人多病起居<lb/>
甚疎縈寝敗絮不能自釋兼攝性懈墮懶事皮膚澡刷<lb/>
<pb n="KR2a0024_WYG_072-8b"/>
不謹澣沐失時四體㲰㲰加以臭穢故葦席蓬纓之間<lb/>
蚤蝨猥流滛癢渭濩無時恕肉探揣擭撮日不替手蝨<lb/>
有諺云朝生暮孫若吾之蝨者無湯沐之慮絶相弔之<lb/>
憂晏聚乎乆袴爛布之裳復不懃之討捕孫孫子子三<lb/>
十五歳焉其畧言皆實録也又為禽獸决録目禽獸云<lb/>
羊性滛而佷猪性卑而率鵝性頑而傲狗性險而出皆<lb/>
指斥貴勢其羊滛佷謂吕文顯猪卑率謂朱隆之鵝頑<lb/>
傲謂潘敞狗險出謂文度其險詣如此蝦蟇賦云紆青<lb/>
<pb n="KR2a0024_WYG_072-9a"/>
拖紫名為蛤魚世謂比令僕也又云蝌斗唯唯群浮闇<lb/>
水唯朝繼夕聿役如鬼比令史諮事也文章傳於閭巷<lb/>
後歴尚書比部郎安吉令車騎記室彬性飲酒以瓠壺<lb/>
瓢勺杬皮為肴著帛冠十二年不改易以大瓠為火籠<lb/>
什物多諸詭異自稱卞田居婦為傅蠶室或謂曰卿都<lb/>
不持操名器何由得升彬曰擲五木子十擲輙鞬豈復<lb/>
是擲子之拙吾好擲政極此耳後為綏建太守卒官永<lb/>
明中琅邪諸葛朂為國子生作雲中賦指祭酒以下皆<lb/>
<pb n="KR2a0024_WYG_072-9b"/>
有形似之目坐事繫東冶作東冶徒賦武帝見赦之又<lb/>
有陳郡袁嘏自重其文謂人云我詩應湏大材迮之不<lb/>
爾飛去建武末為諸暨令被王敬則賊所殺時有廣陵<lb/>
髙爽博學多材劉蒨為晉陵縣爽經途詣之了不相接<lb/>
爽甚銜之俄而爽代蒨為縣蒨遣迎贈甚厚爽受餉答<lb/>
書云髙晉陵自答人問其所以答云劉蒨餉晉陵令耳<lb/>
何關爽事又有人送書於爽告躓云比日守羊困苦爽<lb/>
答曰守羊無食何不貨羊糴米孫抱為延陵縣爽又詣<lb/>
<pb n="KR2a0024_WYG_072-10a"/>
之抱了無故人之懷爽出從縣閣下過取筆書鼓云徒<lb/>
有八尺圍腹無一寸膓面皮如許厚受打未詎央爽機<lb/>
悟多如此坐事被繫作鑊魚賦以自況其文甚工後遇<lb/>
赦免卒抱東莞人父㢘呉興太守抱善吏職形體肥壮<lb/>
腰帶十圍爽故以此激之<lb/>
丘巨源蘭陵蘭陵人也少舉丹陽郡孝廉為宋孝武所<lb/>
知大明五年敇助徐爰撰國史帝崩江夏王義恭取掌<lb/>
書記明帝即位使參詔誥引在左右自南䑓御史為王<lb/>
<pb n="KR2a0024_WYG_072-10b"/>
景文鎮軍參軍寜喪還家元徽初桂陽王休範在尋陽<lb/>
以巨源有筆翰遣船迎之餉以錢物巨源因齊髙帝自<lb/>
啟敇板起之使留都下桂陽事起使於中書省撰符檄<lb/>
事平除奉朝請巨源望有封賞既而不獲乃與尚書令<lb/>
袁粲書自陳竟不被申沈攸之事髙帝又使為尚書符<lb/>
荆州以此又望賞異自此意常不滿後除武昌太守拜<lb/>
竟不樂江外行武帝問之巨源曰古人云寜飲建鄴水<lb/>
不食武昌魚臣年已老寜死於建鄴乃以為餘杭令明<lb/>
<pb n="KR2a0024_WYG_072-11a"/>
帝為呉興巨源作秋胡詩有譏刺語以事見殺時又有<lb/>
㑹稽孔廣孔逭皆才學知名廣字淹源美容止善吐論<lb/>
王儉張緒咸羙之儉常云廣来使人廢簿領匠不湏来<lb/>
来則莫聼去緒数巾車詣之每歎云孔廣使吾成輕薄<lb/>
祭酒仕至揚州中從事逭抗直有才藻製東都賦於時<lb/>
才士稱之陳郡謝[卄/瀹]年少時遊㑹稽還父荘問入東何<lb/>
見見孔逭不見重如此著三呉決録不傳卒於衛軍武<lb/>
陵王東曹掾又時有虞通之虞龢司馬憲袁仲明孫詵<lb/>
<pb n="KR2a0024_WYG_072-11b"/>
等皆有學行與廣埒名通之龢皆㑹稽餘姚人通之善<lb/>
言易至歩兵校尉龢位中書郎廷尉少好學居貧屋漏<lb/>
恐濕墳典乃舒被覆書書獲全而被大濕時人以比髙<lb/>
鳳憲字景思河内温人待詔東觀為學士至殿中郎口<lb/>
辯有才地使魏見稱於北仲明陳郡人撰晉史未成而<lb/>
卒初仲明與劉融卞鑠俱為袁粲所賞恒在坐席粲為<lb/>
丹陽尹取鑠為主簿好詩賦多議刺世人坐徙巴州詵<lb/>
字休群太原中都人愛文尤賞泉石卒于御史中丞<lb/>
<pb n="KR2a0024_WYG_072-12a"/>
王智深字雲才琅邪臨沂人也少從陳郡謝超宗學屬<lb/>
文好飲酒拙澀乏風儀仕齊為豫章王大司馬參軍兼<lb/>
記室武帝使太子家令沈約撰宋書疑立袁粲傳以審<lb/>
武帝帝曰袁粲自是宋家忠臣約又多載孝武明帝諸<lb/>
褻黷事上遣左右語約曰孝武事迹不容頓爾我昔經<lb/>
事宋明帝卿可思諱惡之義於是多所省除又敇智深<lb/>
撰宋紀召見扶容堂賜衣服給宅智深告貧於豫章王<lb/>
王曰湏卿書成當相論以禄書成三十卷武帝後召見<lb/>
<pb n="KR2a0024_WYG_072-12b"/>
智深於璿明殿令拜表奏上表未奏而武帝崩隆昌元<lb/>
年敇索其書智深遷為竟陵王司徒參軍免官家貧無<lb/>
人事嘗餓五日不得食掘莞根食之司空王僧虔及子<lb/>
志分與衣食卒於家<lb/>
崔慰祖字悦宗清河東武城人也父慶緒永明中為梁<lb/>
州刺史慰祖解褐奉朝請父喪不食鹽母曰汝既無兄<lb/>
弟又未有子𦙍毁不滅性政當不進肴羞耳如何絶鹽<lb/>
吾今亦不食矣慰祖不得已從之父梁州之資家財十<lb/>
<pb n="KR2a0024_WYG_072-13a"/>
萬散與宗族漆器題為日字日字之器流乎逺近料得<lb/>
父時假貰文疏謂族子紘曰彼有自當見還彼無吾何<lb/>
言哉悉火焚之好學聚書至萬卷隣里年少好事者来<lb/>
從假借日数十袠慰祖親自取與未嘗為辭為始安王<lb/>
遥光撫軍刑獄兼記室遥光好棊数召慰祖對戲慰祖<lb/>
輙辭拙非朔望不見也建武中詔舉士從兄慧景舉慰<lb/>
祖及平原劉孝標並碩學帝欲試以百里慰祖辭不就<lb/>
國子祭酒沈約吏部郎謝朓嘗於吏部省中賔友俱集<lb/>
<pb n="KR2a0024_WYG_072-13b"/>
各問慰祖地理中所不悉十餘事慰祖口吃無華辭而<lb/>
酬㩀精悉一坐稱服之朓歎曰假使班馬復生無以過<lb/>
此慰祖賣宅湏四十五萬買者云寜有減不答曰誠異<lb/>
韓伯休何容二價買者又曰君但賣四十六萬一萬見<lb/>
與慰祖曰豈是我心乎少與侍中江祀款及祀貴常来<lb/>
候之而慰祖不徃也與丹陽丞劉渢素善遥光㩀東府<lb/>
反慰祖在城内城未潰一日渢謂之曰卿有老母宜出<lb/>
命門者出之慰祖詣闕自首繫尚方病卒慰祖著海岱<lb/>
<pb n="KR2a0024_WYG_072-14a"/>
志起太公迄西晉人物為四十卷半成臨卒與從弟緯<lb/>
書云常欲更注遷固二史採史漢所漏二百餘事在厨<lb/>
簏可檢寫之以存大意海岱志良未周悉可寫数本付<lb/>
䕶軍諸從事人一通及友人任昉徐寅劉洋裴揆令後<lb/>
世知吾微有素業也又令以棺親土不湏甎勿設靈坐<lb/>
祖沖之字文逺范陽遒人也曾祖台之晉侍中祖昌宋<lb/>
大匠卿父朔之奉朝請沖之稽古有機思宋孝武使直<lb/>
華林學省賜宅宇車服解褐南徐州從事公府參軍始<lb/>
<pb n="KR2a0024_WYG_072-14b"/>
元嘉中用何承天所製歴比古十一家為密沖之以為<lb/>
尚疎乃更造新法上表言之孝武令朝士善歴者難之<lb/>
不能屈㑹帝崩而施行歴位為婁縣令謁者僕射初宋<lb/>
武平關中得姚興指南車有外形而無機杼毎行使人<lb/>
於内轉之昇明中齊髙帝輔政使沖之追修古法沖之<lb/>
改造銅機圓轉不窮而司方如一馬均以来未之有也<lb/>
時有北人索馭驎者亦云能造指南車髙帝使與沖之<lb/>
各造使於樂游苑對共校試而頗有差僻乃毁而焚之<lb/>
<pb n="KR2a0024_WYG_072-15a"/>
晉時杜預有巧思造欹器三改不成永明中竟陵王子<lb/>
良好古沖之造欹器獻之與周廟不異文惠太子在東<lb/>
宫見沖之歴法啟武帝施行文惠尋薨又寝轉長水校<lb/>
尉領本職沖之造安邉論欲開屯田廣農殖建武中明<lb/>
帝欲使沖之廵行四方興造大業可以利百姓者㑹連<lb/>
有軍事事竟不行沖之解鍾律博塞當時獨絶莫能對<lb/>
者以諸葛亮有木牛流馬乃造一器不因風水施機自<lb/>
運不勞人力又造千里舩於新亭江試之日行百餘里<lb/>
<pb n="KR2a0024_WYG_072-15b"/>
於樂游苑造水碓磨武帝親自臨視又特善算永元二<lb/>
年卒年七十二著易老荘義釋論語孝經注九章造綴<lb/>
述数十篇子暅之<lb/>
暅之字景爍少傳家業䆒極精㣲亦有巧思入神之妙<lb/>
般倕無以過也當其詣㣲之時雷霆不能入嘗行遇僕<lb/>
射徐勉以頭觸之勉呼乃悟父所改何承天歴時尚未<lb/>
行梁天監初暅之更修之於是始行焉位至太府卿<lb/>
暅之子皓志節慷慨有文武才略少傳家業善算歴大<lb/>
<pb n="KR2a0024_WYG_072-16a"/>
同中為江都令後拜廣陵太守侯景陷䑓城皓在城中<lb/>
將見害乃逃歸江西百姓感其遺惠每相蔽匿廣陵人<lb/>
来嶷乃説皓曰逆豎滔天王室如燬正是義夫發憤之<lb/>
秋志士忘軀之日府君荷恩重世又不為賊所容今逃<lb/>
竄草間知者非一危亡之甚累棊非喻董紹先雖景之<lb/>
心腹輕而無謀新剋此州人情不附襲而殺之此一壮<lb/>
士之任耳今若糺率義勇立可得三二百人意欲奉戴<lb/>
府君勦除兇逆逺近義徒自當投赴如其尅㨗可立桓<lb/>
<pb n="KR2a0024_WYG_072-16b"/>
文之勲必天未悔祸事生理外百代之下猶為梁室忠<lb/>
臣若何皓曰僕所願也死且甘心為要勇士耿光等百<lb/>
餘人襲殺景兖州刺史董紹先推前太子舍人蕭勔為<lb/>
刺史結東魏為援馳檄逺近將討景景大懼即日率侯<lb/>
子鑒等攻之城陷皓見執被縛射之箭遍體然後車裂<lb/>
以徇城中無少長皆埋而射之来嶷字徳山㓜有竒節<lb/>
兼資文武既與皓義舉邵陵王承制除歩兵校尉秦郡<lb/>
太守封永寜縣侯及皓敗并兄弟子姪遇害者十六人<lb/>
<pb n="KR2a0024_WYG_072-17a"/>
子法敏逃免仕陳為海陵令<lb/>
賈希鏡平陽㐮陵人也祖弼之晉員外郎父匪之驃騎<lb/>
參軍家傳譜學宋孝武時青州人發古冢銘云青州世<lb/>
子東海女郎帝問學士鮑照徐爰蘇寳生並不能悉希<lb/>
鏡對曰此是司馬越女嫁苟晞兒檢訪果然由是見遇<lb/>
敇希鏡注郭子昇明中齊髙帝嘉希鏡世學取為驃騎<lb/>
參軍武陵王國郎中令歴大司馬司徒府參軍竟陵王<lb/>
子良使希鏡撰見客譜出為句容令先是譜學未有名<lb/>
<pb n="KR2a0024_WYG_072-17b"/>
家希鏡祖弼之廣集百氏譜記專心習業晉泰元中朝<lb/>
廷給弼之令史書史撰定繕冩藏秘閣及左右曹希鏡<lb/>
三世傳學凡十八州士族譜合百帙七百餘卷該䆒精<lb/>
悉皆如貫珠當時莫比永明中衞將軍王儉抄次百家<lb/>
譜與希鏡參懷撰定建元初希鏡遷長水校尉傖人王<lb/>
泰寳買襲琅邪譜尚書令王晏以啟明帝希鏡坐被収<lb/>
當極法子棲長謝罪稽顙流血朝廷哀之免希鏡罪後<lb/>
為北中郎參軍卒撰氏族要状及人名書並行於時<lb/>
<pb n="KR2a0024_WYG_072-18a"/>
袁峻字孝髙陳郡陽夏人魏郎中令渙之八世孫也早<lb/>
孤篤志好學家貧無書每從人假借必皆抄冩自課日<lb/>
五十紙紙数不登則不止訥言語工文辭梁武帝雅好<lb/>
辭賦時獻文章於南闕者相望焉天監六年峻乃擬揚<lb/>
雄言箴奏之帝嘉焉賜束帛除員外郎散騎侍郎直文<lb/>
徳學士省抄史記漢書各為二十卷又奉敇與陸倕各<lb/>
製新闕銘云<lb/>
劉昭字宣卿平原髙唐人晉太尉寔九世孫也祖伯龍<lb/>
<pb n="KR2a0024_WYG_072-18b"/>
居父憂以孝聞宋武帝敇皇太子諸王並徃弔慰官至<lb/>
少府卿父彪齊征虜晉安王記室昭㓜清警通老荘義<lb/>
及長勤學善屬文外兄江淹早相稱賞梁天監中累遷<lb/>
中軍臨川王記室初昭伯父肜集衆家晉書注干寳晉<lb/>
紀為四十卷至昭集後漢同異以注范曄後漢世稱博<lb/>
悉卒於剡令集注後漢一百八十卷㓜童傳一卷文集<lb/>
十卷子縚字言明亦好學通三禮位尚書祠部郎著先<lb/>
聖本記十卷行於世縚弟緩字含度為湘東王中録事<lb/>
<pb n="KR2a0024_WYG_072-19a"/>
性虚逺有氣調風流跌宕名髙一府常云不湏名位所<lb/>
湏衣食不用身後之譽唯重目前知見<lb/>
鍾嶸字仲偉潁川長社人晉侍中雅七世孫也父蹈齊<lb/>
中軍參軍嶸與兄岏弟嶼並好學有思理嶸齊永明中<lb/>
為國子生明周易衞将軍王儉領祭酒頗賞接之建武<lb/>
初為南康王侍郎時齊明帝躬親細務綱目亦密於是<lb/>
郡縣及六署九府常行職事莫不争自啟聞取決詔敕<lb/>
文武勲舊皆不歸選部於是憑勢互相通進人君之務<lb/>
<pb n="KR2a0024_WYG_072-19b"/>
粗為繁密嶸乃上書言古者明君揆才頒政量能授職<lb/>
三公坐而論道九卿作而成務天子可恭己南面而已<lb/>
書奏上不懌謂太中大夫顧暠日鍾嶸何人欲斷朕機<lb/>
務卿識之不答曰嶸雖位末名卑而所言或有可採且<lb/>
繁碎職事各有司存今人主總而親之是人主愈勞而<lb/>
人臣愈逸所謂代庖人宰而為大匠斲也上不顧而他<lb/>
言永元末除司徒行參軍梁天監初制度雖革而未能<lb/>
盡改前弊嶸上言曰永元肇亂坐弄天爵勲非即戎官<lb/>
<pb n="KR2a0024_WYG_072-20a"/>
以賄就揮一金而取九列寄片札以招六校騎都塞市<lb/>
郎將填街服既纓組尚為臧獲之事職雖黄散猶躬胥<lb/>
徒之役名實淆紊兹焉莫甚臣愚謂永元諸軍官是素<lb/>
族士人自有清貫而因斯受爵一宜削除以懲澆競若<lb/>
吏姓寒人聼極其門品不當因軍遂濫清級若僑雜傖<lb/>
椘應在綏撫正宜嚴㫁禄力絶其妨正直乞虚號而已<lb/>
敇付尚書行之衡陽王元簡出守㑹稽引為寜朔記室<lb/>
專掌文翰時居士何𦙍築室若邪山山發洪水漂㧞樹<lb/>
<pb n="KR2a0024_WYG_072-20b"/>
石此室獨存元簡令嶸作瑞室頌以旌表之辭甚典麗<lb/>
遷西中郎晉安王記室嶸嘗求譽於沈約約拒之及約<lb/>
卒嶸品古今詩為評言其優劣云觀休文衆製五言最<lb/>
優齊永明中相王愛文王元長等皆宗附約于時謝朓<lb/>
未遒江淹才盡范雲名級又㣲故稱獨歩故當辭宻于<lb/>
范意淺于江盖追宿憾以此報約也頃之卒官岏字長<lb/>
丘位建康令卒著良吏傳十卷嶼字季望永嘉郡丞<lb/>
周興嗣字思纂陳郡項人也世居姑熟博學善屬文嘗<lb/>
<pb n="KR2a0024_WYG_072-21a"/>
歩自姑熟投宿逆旅夜有人謂曰子才學邁世初當見<lb/>
識貴臣卒被知英主言終不測所之齊隆昌中侍郎謝<lb/>
朏為呉興太守唯與興嗣談文史而已及罷郡因大相<lb/>
談薦梁天監初奏休平賦其文甚羙武帝嘉之拜安成<lb/>
王國侍郎直華林省其年河南獻舞馬詔興嗣與待詔<lb/>
到沆張率為賦帝以興嗣為工擢拜員外散騎侍郎進<lb/>
直文徳夀光省時武帝以三橋舊宅為光宅寺敕興嗣<lb/>
與陸倕各製寺碑及成俱奏帝用興嗣所製自是銅表<lb/>
<pb n="KR2a0024_WYG_072-21b"/>
銘柵塘碣檄魏文次韻王羲之書千字並使興嗣為文<lb/>
毎奏帝稱善賜金帛後佐撰國史興嗣兩手先患風疽<lb/>
十二年又染癘疾左目盲帝撫其手嗟曰斯人而有斯<lb/>
疾手疏疽方以賜之任昉又愛其才常曰興嗣若無此<lb/>
疾旬日當至御史中丞十七年為給事中直西省周捨<lb/>
奉敕注武帝所製歴代賦啟興嗣助焉普通二年卒所<lb/>
撰皇帝實録皇徳記起居注職儀等百餘卷文集十卷<lb/>
呉均字叔庠呉興故鄣人也家世寒賤至均好學有俊<lb/>
<pb n="KR2a0024_WYG_072-22a"/>
才沈約嘗見均文頗相稱賞梁天監初栁惲為呉興召<lb/>
補主簿日引與賦詩均文體清㧞有古氣好事者或斆<lb/>
之謂為呉均體均嘗不得意贈惲詩而去乆之復来惲<lb/>
遇之如故弗之憾也薦之臨川靖惠王王稱之於武帝<lb/>
即日召之賦詩悦焉待詔著作累遷奉朝請先是均將<lb/>
著史以自名欲撰齊書求借齊起居注及群臣行状武<lb/>
帝不許遂私撰齊春秋奏之書稱帝為齊明帝佐命帝<lb/>
惡其實録以其書不實使中書舍人劉之遴詰問数十<lb/>
<pb n="KR2a0024_WYG_072-22b"/>
條竟支離無對敕付省焚之坐免職尋有敕召見使撰<lb/>
通史起三皇訖齊代均草本紀世家已畢唯列傳未就<lb/>
卒均注范曅後漢書九十卷著齊春秋二十卷廟記十<lb/>
卷十二州記十六卷錢塘先賢傳五卷續文釋五卷文<lb/>
集二十卷先是有濟陽江洪工屬文為建陽令坐事死<lb/>
劉勰字彦和東莞莒人也父尚越騎校尉勰早孤篤志<lb/>
好學家貧不婚娶依沙門僧祐居遂博通經論因區别<lb/>
部類録而序之定林寺經藏勰所定也梁天監中兼東<lb/>
<pb n="KR2a0024_WYG_072-23a"/>
宫通事舍人時七廟饗薦已用蔬果而二郊農社猶有<lb/>
犧牲勰乃表言二郊宜與七廟同改詔付尚書議依勰<lb/>
所陳遷歩兵校尉兼舍人如故深被昭明太子愛接初<lb/>
勰撰文心雕龍五十篇論古今文體其序略云予齒在<lb/>
逾立嘗夜夢執丹漆之禮器随仲尼而南行寤而喜日<lb/>
大哉聖人之難見也廼小子之垂夢歟自生靈以来未<lb/>
有如夫子者也敷讚聖㫖莫若注經而馬鄭諸儒𢎞之<lb/>
已精就有深解未足立家唯文章之用實經典枝條五<lb/>
<pb n="KR2a0024_WYG_072-23b"/>
禮資之以成六典因之致用於是搦筆和墨乃始論文<lb/>
其為文用四十九篇而已既成未為時流所稱勰欲取<lb/>
定於沈約無由自達乃負書候約於車前状若貨鬻者<lb/>
約取讀大重之謂深得文理常陳諸几案勰為文長於<lb/>
佛理都下寺塔及名僧碑誌必請勰製文敕與慧震沙<lb/>
門於定林寺撰經證功畢遂求出家先燔鬚髮自誓敕<lb/>
許之乃變服改名慧地云<lb/>
何思澄字元静東海郯人也父敬叔齊長城令有能名<lb/>
<pb n="KR2a0024_WYG_072-24a"/>
在縣清㢘不受禮遺夏節至忽牓門受餉数日中得米<lb/>
二千餘斛他物稱是悉以代貧人輸租思澄少勤學工<lb/>
文為遊廬山詩沈約見之大相稱賞自以為弗逮約郊<lb/>
居宅新構閣齋因命工書人題此詩於壁傅昭嘗請思<lb/>
澄製釋奠詩辭文典麗天監十五年敕太子詹事徐勉<lb/>
舉學士入華林撰遍略勉舉思澄顧協劉杳王子雲鍾<lb/>
嶼等五人以應選八年乃書成合七百卷思澄重交結<lb/>
分書與諸賔朋校定而終日造謁每宿昔作名一束曉<lb/>
<pb n="KR2a0024_WYG_072-24b"/>
便命駕朝賢無不悉狎狎處即命食有人方之婁護欣<lb/>
然當之投晚還家所齎名必盡自廷尉正遷治書侍御<lb/>
史宋齊以来此職甚輕天監初始重其選車前依尚書<lb/>
二丞給三騶執盛印青囊舊事糾弹官印綬在前故也<lb/>
後除安西湘東王録事參軍兼東宫通事舍人時徐勉<lb/>
周捨以才具當朝並好思澄學常逓日招致之後卒於<lb/>
宣惠武陵王中録事參軍文集十五卷初思澄與宗人<lb/>
遜及子朗俱擅文名時人語曰東海三何子朗最多思<lb/>
<pb n="KR2a0024_WYG_072-25a"/>
澄聞之曰此言誤耳如其不然故當歸遜思澄意謂宜<lb/>
在己也子朗字世明早有才思周捨每與談服其精理<lb/>
嘗為敗冢賦擬荘周馬棰其文甚工世人語曰人中爽<lb/>
爽有子朗卒於國山令年二十四集行於世王子雲太<lb/>
原人及江夏費昶並為閭里才子昶善為樂府又作鼓<lb/>
吹曲武帝重之敇曰才意新㧞有足嘉異昔郎惲博物<lb/>
卞蘭巧辭束帛之賜寔惟勸善可賜絹十匹子雲嘗為<lb/>
自弔文甚美<lb/>
<pb n="KR2a0024_WYG_072-25b"/>
任孝恭字孝恭臨淮人也曾祖農夫宋南豫州刺史農<lb/>
夫弟候伯位輔國将軍行湘州事並任將帥孝恭㓜孤<lb/>
事母以孝聞精力勤學家貧無書嘗崎嶇從人假借每<lb/>
讀一遍諷誦畧無所遺外祖丘它與武帝有舊帝聞其<lb/>
有才學召入西省撰史初為奉朝請進直夀光省為司<lb/>
文侍郎俄兼中書通事舍人敕遣製建陵寺刹下銘又<lb/>
啟撰武帝集序文並富麗自是專掌公家筆翰孝恭為<lb/>
文敏速若不留思每奏稱善累賜金帛少從蕭寺雲法<lb/>
<pb n="KR2a0024_WYG_072-26a"/>
師讀經論明佛理至是蔬食持戒信受甚篤而性頗自<lb/>
伐以才能尚人於流軰中多有忽略世以此少之太清<lb/>
三年侯景㓂逼孝恭啟募兵𨽻蕭正徳正徳入賊孝恭<lb/>
還赴䑓䑓門閉侯景獲之使作檄求還私第檢討景許<lb/>
之因走入東府城陷景斬剉之文集行于世<lb/>
顔協字子和琅邪臨沂人也晉侍中含七世孫也父見<lb/>
逺博學有志行初齊和帝鎮荆州以為録事參軍及即<lb/>
位兼御史中丞梁武帝受禅見逺不食發憤数日而卒<lb/>
<pb n="KR2a0024_WYG_072-26b"/>
帝聞之日我自應天從人何豫天下士大夫事而顔見<lb/>
逺乃至於此協㓜孤飬於舅氏少以器局稱博涉羣書<lb/>
工於草𨽻飛白時呉人范懷約能隷書協學其書殆過<lb/>
直也荆楚碑碣皆協所書時又有㑹稽謝善勛能為八<lb/>
體六文方寸千言京兆韋仲善飛白並在湘東王府善<lb/>
勛為録事參軍仲為中兵參軍府中以協優於韋仲而<lb/>
減於善勛善勛飲酒至数斗醉後輙張眼大罵雖復貴<lb/>
賤親疎無所擇也時謂之謝方眼而胷襟夷坦有士君<lb/>
<pb n="KR2a0024_WYG_072-27a"/>
子之操焉協家雖貧素而修餙邉幅非車馬未嘗出游<lb/>
湘東王出鎮荆州以為記室時呉郡顧協亦在蕃邸與<lb/>
協同名才學相亞府中稱為二協舅陳郡謝暕卒協以<lb/>
有鞠飬恩居喪如伯叔禮議者甚重焉又感家門事義<lb/>
不求顯達恒辭徴辟游於蕃府而已卒元帝甚歎惜之<lb/>
為懷舊詩以傷之協所撰晉仙傳五篇日月災異圖兩<lb/>
卷行於世其文集二十卷遇火湮滅子之儀之推並早<lb/>
知名<lb/>
<pb n="KR2a0024_WYG_072-27b"/>
紀少瑜字㓜瑒丹陽秣陵人也本姓呉飬於紀氏因而<lb/>
命族早孤㓜有志節常慕王安期之為人年十三能屬<lb/>
文初為京華樂王僧孺見而賞之曰此子才藻新㧞方<lb/>
有髙名少瑜嘗夢陸倕以一束青鏤管筆授之云我以<lb/>
此筆猶可用卿自擇其善者其文因此遒進年十九始<lb/>
遊太學備探六經博士東海鮑皦雅相欽悦時皦有疾<lb/>
請少瑜代講少瑜既妙𤣥言善談吐辯㨗如流為晉安<lb/>
國中尉即梁簡文也深被恩遇後侍宣城王讀當陽公<lb/>
<pb n="KR2a0024_WYG_072-28a"/>
為郢州以為功曹參軍轉輕車限内記室坐事免大同<lb/>
七年始引為東宫學士邵陵王在郢啟求學士武帝以<lb/>
少瑜充行少瑜羙容貌工槀草吏部尚書到溉嘗曰此<lb/>
人有大才而無貴仕將㧞之㑹溉去職後除武陵王記<lb/>
室參軍卒<lb/>
杜之偉字子大呉郡錢塘人也家世儒學以三禮專門<lb/>
父規梁奉朝請之偉㓜精敏有逸才年十五遍觀文史<lb/>
及儀體故事時軰稱其早成僕射徐勉嘗見其文重其<lb/>
<pb n="KR2a0024_WYG_072-28b"/>
有筆力中大同元年梁武帝幸同泰寺捨身敕勉撰儀<lb/>
注勉以先無此禮召之偉草具其儀乃啟補東宫學士<lb/>
與學士劉陟等抄撰群書各為題目所撰富教政道二<lb/>
篇皆之偉為序後兼太學限内博士大同七年梁皇太<lb/>
子釋奠於國學時樂府無孔子顔子登歌詞令之偉製<lb/>
文伶人傳習以為故事再遷安前邵陵王刑獄參軍之<lb/>
偉年位甚卑特以强識俊才頗有名當世吏部尚書張<lb/>
纘深知之以為廊廟之器陳武帝為丞相素聞其名召<lb/>
<pb n="KR2a0024_WYG_072-29a"/>
補記室參軍遷中書侍郎領大著作及受禅除鴻臚卿<lb/>
餘並如故之偉求解著作優敕不許再遷太中大夫仍<lb/>
敇撰梁史卒官文集十七卷<lb/>
顔晃字元明琅邪臨沂人也少孤貧好學有辭采觧褐<lb/>
梁邵陵王兼記室參軍時東宫學士庾信使府中王使<lb/>
晃接對信輕其少曰此府兼記室㡬人晃曰猶當少於<lb/>
宫中學士當時以為善對侯景之亂奔荆州承聖初除<lb/>
中書侍郎陳天嘉初累遷員外散騎常侍兼中書舍人<lb/>
<pb n="KR2a0024_WYG_072-29b"/>
掌詔誥卒贈司農卿諡曰貞子晃家世單門傍無戚援<lb/>
而介然修立為當世所知其表奏詔誥下筆立成便得<lb/>
事理有集二十卷<lb/>
岑之敬字思禮南陽棘陽人也父善紆梁世以經學聞<lb/>
官至呉寜令司義郎之敬年五嵗讀孝經每燒香正坐<lb/>
親戚咸加歎異十六策春秋左氏制㫖孝經義擢為髙<lb/>
第御史奏曰皇朝多士例止明經若顔閔之流乃應髙<lb/>
第梁武帝省其䇿曰何妨我復有顔閔邪因召入面試<lb/>
<pb n="KR2a0024_WYG_072-30a"/>
令之敬升講坐敇中書舍人朱异執孝經唱士孝章武<lb/>
帝親自論難之敬剖釋從横左右莫不嗟服仍除童子<lb/>
奉車郎賞賜優厚十八預重雲殿法㑹時武帝親行香<lb/>
熟視之敬曰未㡬見兮突而弁兮即日除太學限内博<lb/>
士尋為夀光學士司義郎太清元年表試吏除南沙令<lb/>
承聖二年除晉安王宣惠府中記室參軍時蕭勃㩀嶺<lb/>
表敇之敬宣㫖慰喻㑹魏剋江陵仍留廣州陳太建初<lb/>
還朝授東宫義省學士累遷南臺書侍御史征南府諮<lb/>
<pb n="KR2a0024_WYG_072-30b"/>
議參軍之敬始以經業進而博渉文史雅有詞筆不為<lb/>
醇儒性謙謹未嘗以才學矜物接引後進恂恂如也每<lb/>
母忌日營齋必躬自洒掃涕泣終日士君子以篤行稱<lb/>
之十一年卒有集十卷行於世子徳潤有父風位中軍<lb/>
呉興王記室<lb/>
何之元廬江灊人也祖僧達齊南䑓書侍御史父法勝<lb/>
以行業聞之元㓜好學有才思居䘮過禮梁天監末司<lb/>
空袁昂表薦之因得召見累遷信義令其宗人敬容位<lb/>
<pb n="KR2a0024_WYG_072-31a"/>
望隆重頻相顧訪之元終不造焉或問其故之元曰昔<lb/>
楚人得寵於觀起有馬者皆亡夫徳薄任隆必近覆敗<lb/>
吾恐不獲其利而招其禍識者以是稱之侯景之亂武<lb/>
陵王以太尉承制授南梁州刺史北巴西太守武陵王<lb/>
自成都舉兵東下之元與蜀中人庶抗表請無行王以<lb/>
為沮衆囚之元於艦中及武陵兵敗之元從邵陵太守<lb/>
劉棻之郡俄而魏剋江陵劉棻卒王琳召為記室參軍<lb/>
及琳立蕭荘署為中書侍郎王琳敗齊王以為揚州别<lb/>
<pb n="KR2a0024_WYG_072-31b"/>
駕所居即夀春也及衆軍北伐湘州刺史始興王叔陵<lb/>
遣功曹史栁咸齎書召之之元始與陳朝有隙書至大<lb/>
惶恐讀書至孔璋無罪左車見用遂随咸至湘州再遷<lb/>
中衞府諮議參軍及叔陵誅之元乃屏絶人事著梁典<lb/>
起齊永元元年迄于琳遇獲七十五年行事為三十卷<lb/>
陳亡移居常州之晉陵縣隋開皇十三年卒於家<lb/>
徐伯陽字隐忍東海人也父僧權梁東宫通事舍人領<lb/>
祕書以善書知名伯陽敏而好學善色飬家有史書所<lb/>
<pb n="KR2a0024_WYG_072-32a"/>
讀者近三千餘卷梁大同中為侯官令甚得人和侯景<lb/>
之亂至廣州依蕭勃勃平還都陳天嘉中除司空侯安<lb/>
都府記室參軍太建初與中記室李爽記室張正見左<lb/>
戸郎賀徹學士阮卓黄門郎蕭詮三公郎王由禮處士<lb/>
馬樞記室祖孫登比部郎賀循長史劉刪等為文㑹友<lb/>
後有蔡凝劉助陳暄孔範亦預焉皆一時士也遊宴賦<lb/>
詩動成卷軸伯陽為其集序盛傳於世後除鎮北新安<lb/>
王府中記室參軍兼南徐州别駕带東海郡丞鄱陽王<lb/>
<pb n="KR2a0024_WYG_072-32b"/>
為江州刺史伯陽常奉使造焉王率府僚與伯陽登匡<lb/>
嶺置宴酒酣命筆賦劇韻三十伯陽與祖孫登前成王<lb/>
賜以奴婢雜物後除鎮右新安王府諮議參軍事聞姉<lb/>
喪發疾卒<lb/>
張正見字見賾清河東武城人也祖善之魏散騎常侍<lb/>
勃海長樂二郡太守父修禮魏散騎侍郎歸梁仍拜本<lb/>
職遷懷方太守正見㓜好學有清才梁簡文在東宫正<lb/>
見年十三獻頌簡文深贊賞之梁元帝即位為彭澤令<lb/>
<pb n="KR2a0024_WYG_072-33a"/>
屬䘮亂避地匡俗山陳武帝受禅正見還都累遷尚書<lb/>
度支郎撰史著士卒有集十四卷其五言尤善<lb/>
阮卓陳留尉氏人也祖詮梁散騎侍郎父問道梁岳陽<lb/>
王府記室參軍卓㓜聰敏篤志經籍尤工五言性至孝<lb/>
父随岳陽王出鎮江州卒卓時年十五自都奔赴水漿<lb/>
不入口者累日載柩還都度彭蠡湖中流遇疾風船㡬<lb/>
没者数四卓仰天悲號俄而風息人以為孝感之至陳<lb/>
天嘉元年為新安王府記室參軍随府轉翊右記室帶<lb/>
<pb n="KR2a0024_WYG_072-33b"/>
撰史著士及平歐陽紇交阯夷獠徃徃聚為㓂抄卓奉<lb/>
使招慰交阯通日南象郡多金翠珠貝珍怪之産前後<lb/>
使者皆致之唯卓挺身而還時論咸伏其㢘後為始興<lb/>
王中衛府記室參軍及叔陵誅後主謂朝臣曰阮卓素<lb/>
不同逆宜加旌異至徳元年入為徳教殿學士尋兼通<lb/>
直散騎常侍副王話聘隋隋文帝夙聞其名遣河東薛<lb/>
道衡琅邪顔之推等與卓談宴賦詩賜遺加禮還除南<lb/>
海王府諮議參軍以目疾不之官退居里舍改構亭宇<lb/>
<pb n="KR2a0024_WYG_072-34a"/>
修山池卉木招致賔友以文酒自娯陳亡入隋行至江<lb/>
州追感其父所終遘疾卒<lb/>
論曰文章者盖情性之風標神明之律呂也藴思含豪<lb/>
逰心内運放言落紙氣韻天成莫不禀以生靈遷乎愛<lb/>
嗜機見殊門賞悟紛雜感召無象變化不窮發五聲之<lb/>
音響而出言異句寫萬物之情状而下筆殊形暢自心<lb/>
靈而宣之簡素輪扁之言或未能盡然縱假之天性終<lb/>
資好習是以古之賢哲咸所用心至若丘靈鞠等或克<lb/>
<pb n="KR2a0024_WYG_072-34b"/>
荷門業或夙懷慕尚雖位有窮通而名不可滅然則立<lb/>
身之道可無務乎<lb/>
　<lb/>
　<lb/>
　<lb/>
　<lb/>
　<lb/>
　南史卷七十二<lb/>
<pb n="KR2a0024_WYG_072-35a"/>
　南史卷七十二考證<lb/>
文學傳叙大則憲章典誥小則申抒性靈○憲監本訛<lb/>
　獻今改正<lb/>
丘靈鞠傳在沈淵坐見王儉詩○一本淵作深儉注云<lb/>
　一作徐<lb/>
子遲傳遲字希範○遲監本訛達今改正<lb/>
卞彬傳我詩應湏大材迮之不爾飛去○迮監本作迂<lb/>
　今从閣本<lb/>
<pb n="KR2a0024_WYG_072-35b"/>
崔慰祖傳悉火焚之○火監本訛人从南本改正<lb/>
可冩數本付䕶軍諸從事人一通○南本脱事字今以<lb/>
　監本為是<lb/>
何思澄傳又作鼓吹曲○鼓吹監本誤取次今改从閣<lb/>
　本<lb/>
任孝恭傳初為奉朝請○奉監本訛舉今改正<lb/>
少從蕭寺雲法師讀經論明佛理○師監本訛諦今从<lb/>
　閣本改正<lb/>
<pb n="KR2a0024_WYG_072-36a"/>
顔協傳晉侍中含七世孫也○含監本訛舍今改从南<lb/>
　本<lb/>
杜之偉傳年十五遍觀文史及儀體故事○體一本作<lb/>
　禮<lb/>
岑之敬傳位中軍呉興王記室○呉興監本誤英與今<lb/>
　改从閣本<lb/>
史臣論然則立身之道可無務乎○身監本誤少今从<lb/>
　南本改正<lb/>
<pb n="KR2a0024_WYG_072-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷七十二考證<lb/>
</p>
<p>
</p>
  </div>
</body>
</text>
</TEI>
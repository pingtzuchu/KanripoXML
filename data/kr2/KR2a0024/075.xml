<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷七十五</head> <lb/>
    <p>
<pb n="KR2a0024_WYG_075-1a"/>
欽定四庫全書<lb/>
　南史卷七十五<lb/>
　　唐　　　李　　　延　　　壽　　　撰<lb/>
　列傳第六十五<lb/>
　　隱逸上<lb/>
　　　陶潛　　　　宗少文<hi>孫測彧之從弟</hi>沈道䖍<lb/>
　　　孔淳之　　　周續之　　　　戴顒<lb/>
　　　翟法賜　　　雷次宗　　　　郭希林<lb/>
<pb n="KR2a0024_WYG_075-1b"/>
　　　劉凝之　　　龔祈　　　　　朱百年<lb/>
　　　關康之<hi>辛普明樓惠明</hi>漁父　　　　　禇伯玉<lb/>
　　　顧歡<hi>盧度</hi>　　杜京產<hi>孔道徽兒京產子栖剡縣小</hi>
易有君子之道四焉語黙之謂也故有入廟堂而不出<lb/>
徇江湖而永歸隱避紛紜情迹萬品若道義内足希㣲<lb/>
兩亡藏景窮巖蔽名愚谷解桎梏於仁義示形神於天<lb/>
壤則名教之外别有風猷故堯封有非聖之人孔門謬<lb/>
鷄黍之客次則揚獨徃之高節重去就之虚名或慮全<lb/>
<pb n="KR2a0024_WYG_075-2a"/>
後悔事歸知殆或道有不申行吟山澤皆用宇宙而成<lb/>
心借風雲以為氣求志逹道未或非然故湏含貞飬素<lb/>
文以藝業不爾則與夫樵者在山何殊異也若夫陶潛<lb/>
之徒或仕不求聞退不譏俗或全身幽履服道儒門或<lb/>
遁迹江湖之上或藏名巖石之下斯並向時隱淪之徒<lb/>
歟今並綴緝以備隱逸篇焉又齊梁之際有釋寳誌者<lb/>
雖處非顯晦而道合希夷求其行事蓋亦俗外之徒也<lb/>
故附之云<lb/>
<pb n="KR2a0024_WYG_075-2b"/>
陶潛字淵明或云字深明名元亮尋陽柴桑人晉大司<lb/>
馬侃之曽孫也少有高趣宅邊有五栁樹故嘗著五栁<lb/>
先生傳云先生不知何許人不詳姓字閑靜少言不慕<lb/>
榮利好讀書不求甚解每有㑹意欣然忘食性嗜酒而<lb/>
家貧不能恒得親舊知其如此或置酒招之造飲輙盡<lb/>
期在必醉既醉而退曾不吝情去留環堵蕭然不蔽風<lb/>
日短褐穿結簞瓢屢空晏如也常著文章自娛頗示已<lb/>
志忘懷得失以此自終其自序如此蓋以自况時人謂<lb/>
<pb n="KR2a0024_WYG_075-3a"/>
之實錄親老家貧起為州祭酒不堪吏職少日自解而<lb/>
歸州召主簿不就躬耕自資遂抱羸疾江州刺史檀道<lb/>
濟徃候之偃臥瘠餒有日矣道濟謂曰夫賢者處世天<lb/>
下無道則隱有道則至今子生文明之世奈何自苦如<lb/>
此對曰潛也何敢望賢志不及也道濟饋以粱肉麾而<lb/>
去之後為鎮軍建威參軍謂親朋曰聊欲絃歌以為三<lb/>
徑之資可乎執事者聞之以為彭澤令不以家累自隨<lb/>
送一力給其子書曰汝旦夕之費自給為難今遣此力<lb/>
<pb n="KR2a0024_WYG_075-3b"/>
助汝薪水之勞此亦人子也可善遇之公田悉令吏種<lb/>
秫稻妻子固請種粳乃使二頃五十畝種秫五十畝種<lb/>
粳郡遣督郵至縣吏白應束帶見之潛歎曰我不能為<lb/>
五斗米折腰向鄉里小人即日解印綬去職賦歸去來<lb/>
以遂其志曰歸去來兮田園將蕪胡不歸既自以心為<lb/>
形役奚惆悵而獨悲悟已徃之不諫知來者之可追實<lb/>
迷塗其未遠覺今是而昨非舟遥遥以輕颺風飄飄而<lb/>
吹衣問征夫以前路恨晨光之熹微乃瞻衡宇載欣載<lb/>
<pb n="KR2a0024_WYG_075-4a"/>
奔僮僕歡迎弱子候門三徑就荒松菊猶存攜㓜入室<lb/>
有酒盈罇引壺觴而自酌盼庭柯以怡顔倚南牕而寄<lb/>
傲審容膝之易安園日渉而成趣門雖設而常關策扶<lb/>
老以流憩時矯首而遐觀雲無心以出岫鳥倦飛而知<lb/>
還景翳翳其將入撫孤松而盤桓歸去來兮請息交而<lb/>
絶逰世與我而相遺復駕言兮焉求悦親戚之情話樂<lb/>
琴書以消憂農人告余以春及將有事於西疇或命巾<lb/>
車或棹扁舟既窈窕以窮壑亦崎嶇而經丘木欣欣以<lb/>
<pb n="KR2a0024_WYG_075-4b"/>
向榮泉涓涓而始流善萬物之得時感吾生之行休已<lb/>
矣乎寓形宇内復幾時曷不委心任去留胡為遑遑欲<lb/>
何之富貴非吾願帝鄉不可期懷良辰以孤徃或植杖<lb/>
而芸耔登東臯以舒嘯臨清流而賦詩聊乘化以歸盡<lb/>
樂夫天命復奚疑義熙末徵為著作佐郎不就江州刺<lb/>
史王𢎞欲識之不能致也潛嘗徃廬山𢎞令潛故人龎<lb/>
通之齎酒具於半道栗里要之潛有脚疾使一門生二<lb/>
兒舉籃轝及至欣然便共飲酌俄頃𢎞至亦無忤也先<lb/>
<pb n="KR2a0024_WYG_075-5a"/>
是顔延之為劉栁後軍功曹在尋陽與潛情欵後為始<lb/>
安郡經過潛每往必酣飲至醉𢎞欲要延之一坐彌日<lb/>
不得延之臨去留二萬錢與潛潛悉送酒家稍就取酒<lb/>
嘗九月九日無酒出宅邊菊叢中坐乆之逄𢎞送酒至<lb/>
即便就酌醉而後歸潛不解音聲而畜素琴一張毎有<lb/>
酒適輙撫弄以寄其意貴賤造之者有酒輒設潛若先<lb/>
醉便語客我醉欲眠卿可去其真率如此郡將候潛逄<lb/>
其酒熟取頭上葛巾漉酒畢還復著之潛弱年薄宦不<lb/>
<pb n="KR2a0024_WYG_075-5b"/>
絜去就之迹自以曽祖晉世宰輔耻復屈身後代自宋<lb/>
武帝王業漸隆不復肯仕所著文章皆題其年月義熙<lb/>
以前明書晉氏年號自永初以來唯云甲子而已與子<lb/>
書以言其志并為訓戒曰吾年過五十而窮苦荼毒性<lb/>
剛才拙與物多忤自量為已必貽俗患僶俛辭事使汝<lb/>
幼而飢寒耳常感孺仲賢妻之言敗絮自擁何慙兒子<lb/>
此既一事矣但恨隣靡二仲室無萊婦抱兹苦心良獨<lb/>
罔罔少來好書偶愛閑情開卷有得便欣然忘食見樹<lb/>
<pb n="KR2a0024_WYG_075-6a"/>
木交䕃時鳥變聲亦復歡爾有喜嘗言五六月北窻下<lb/>
臥遇凉風暫至自謂是羲皇上人意淺識陋日月遂徃<lb/>
疾患以來漸就衰損親舊不遺每有藥石見救自恐大<lb/>
分將有限也汝軰㓜小家貧無役柴水之勞何時可免<lb/>
念之在心若何可言然雖不同生當思四海皆兄弟之<lb/>
義鮑叔敬仲分財無猜歸生伍舉班荆道舊遂能以敗<lb/>
為成因䘮立功佗人尚爾况共父之人哉潁川韓元長<lb/>
漢末名士身處卿佐八十而終兄弟同居至於没齒濟<lb/>
<pb n="KR2a0024_WYG_075-6b"/>
北氾㓜春晉時操行人也七世同財家人無怨色詩云<lb/>
髙山景行汝其慎哉又為命子詩以貽之元嘉四年將<lb/>
復徵命㑹卒世號靖節先生其妻翟氏志趣亦同能安<lb/>
苦節夫耕於前妻鋤於後云<lb/>
宗少文南陽湼陽人也祖承宜都太守父繇之湘鄉令<lb/>
母同郡師氏聰辯有學義教授諸子少文善居䘮為鄉<lb/>
閭所稱宋武帝既誅劉毅領荆州問毅府諮議參軍申<lb/>
永曰今日何施而可永曰除其宿釁倍其惠澤貫敘門<lb/>
<pb n="KR2a0024_WYG_075-7a"/>
次顯擢才能如此而已武帝納之乃辟少文為主簿不<lb/>
起問其故荅曰栖丘飲谷三十餘年武帝善其對而止<lb/>
少文妙善琴書圖畫精於言理毎游山水往輒忘歸征<lb/>
西長史王敬𢎞毎從之未嘗不彌日也乃下入廬山就<lb/>
釋慧遠考尋文義兄臧為南平太守逼與俱還乃於江<lb/>
陵三湖立宅閑居無事武帝召為太尉行參軍驃騎道<lb/>
憐命為記室參軍並不就二兄早卒孤累甚多家貧無<lb/>
以相贍頗營稼穡人有餉饋並受之武帝敇南郡長給<lb/>
<pb n="KR2a0024_WYG_075-7b"/>
吏役又數致餼賚後子弟從仕乃悉不復受武帝開府<lb/>
辟召下書召少文與鴈門周續之竝為太尉掾皆不起<lb/>
宋受禪及元嘉中頻徵竝不應妻羅氏亦有髙情與少<lb/>
文協趣羅氏没少文哀之過甚既乃悲情頓釋謂沙門<lb/>
釋慧堅曰死生之分未易可逹三復至教方能遣哀衡<lb/>
陽王義季為荆州親至其室與之歡宴命為諮議參軍<lb/>
不起好山水愛逺遊西陟荆巫南登衡岳因結宇衡山<lb/>
欲懷尚平之志有疾還江陵歎曰老疾俱至名山恐難<lb/>
<pb n="KR2a0024_WYG_075-8a"/>
徧覩唯澄懷觀道卧以游之凡所游履皆圖之於室謂<lb/>
之撫琴動操欲令衆山皆響古有金石弄為諸桓所重<lb/>
桓氏亡其聲遂絶唯少文傳焉文帝遣樂師楊觀就受<lb/>
之少文孫測亦有祖風<lb/>
測字敬微一字茂深家居江陵少靜退不樂人間歎曰<lb/>
家貧親老不擇官而仕先哲以為美談余竊有惑誠不<lb/>
能潛感地金㝠致江鯉但當用天之道分地之利孰能<lb/>
食人厚祿憂人重事乎齊驃騎豫章王嶷徵為參軍不<lb/>
<pb n="KR2a0024_WYG_075-8b"/>
起測答府云何為謬傷海鳥横斤山木母䘮身自負土<lb/>
植松栢嶷復遣書請之辟為參軍測答曰性同鱗羽愛<lb/>
止山壑眷戀松雲輕迷人路縱宕巖流有若狂者忽不<lb/>
知老至而今鬢已白豈容課虚責有限魚鳥慕哉永明<lb/>
三年詔徵太子舍人不就欲游名山乃寫祖少文所作<lb/>
尚子平圖於壁上測長子賓宦在都知父此㫖便求禄<lb/>
還為南郡丞付以家事刺史安陸王子敬長史劉寅以<lb/>
下皆贈送之測無所受齎老子莊子二書自隨子孫拜<lb/>
<pb n="KR2a0024_WYG_075-9a"/>
辭悲泣測長嘯不視遂往廬山止祖少文舊宅魚腹侯<lb/>
子響為江州厚遣贈遺測曰少有狂疾尋山採藥遠來<lb/>
至此量腹而進松术度形而衣薜蘿淡然已足豈容當<lb/>
此横施子響命駕造之測不見後子響不告而來奄至<lb/>
所住測不得已巾褐對之竟不交言子響不悅而退侍<lb/>
中王秀之彌所欽慕乃令陸探微畫其形與已相對又<lb/>
貽書曰昔人有圖畫僑札輕以自方耳王儉亦雅重之<lb/>
贈以蒲褥筍席頃之測送弟䘮還西仍留舊宅永業寺<lb/>
<pb n="KR2a0024_WYG_075-9b"/>
絶賓友唯與同志庾易劉虬宗人尚之等往來講說荆<lb/>
州刺史隨王子隆至遣别駕宗忻口致勞問測笑曰貴<lb/>
賤理隔何以及此竟不答建武二年徵為司徒主簿不<lb/>
就卒測善畫自圖阮籍遇蘇門於行鄣上坐臥對之又<lb/>
畫永業佛影臺皆為妙作好音律善易老續皇甫謐高<lb/>
士傳三卷嘗游衡山七嶺著衡山廬山記尚之字敬之<lb/>
亦好山澤徵辟一無所就以壽終<lb/>
彧之字叔粲少文從父弟也早孤事兄恭謹家貧好學<lb/>
<pb n="KR2a0024_WYG_075-10a"/>
雖文義不逮少文而真澹過之徵辟一無所就宋元嘉<lb/>
初大使陸子真觀採風俗三詣彧之每辭疾不見告人<lb/>
曰我布衣草萊之人少長壟畝何宜枉軒冕之客子眞<lb/>
還表薦之又不就徵卒於家<lb/>
沈道䖍呉興武康人也少仁愛好老易居縣北石山下<lb/>
孫恩亂後飢荒縣令庾肅之迎出縣南廢頭里為立宅<lb/>
臨溪有山水之玩時復還石山精廬與諸孤兄子共釡<lb/>
庾之資因不改節受琴於戴逵王敬𢎞深貴重之郡州<lb/>
<pb n="KR2a0024_WYG_075-10b"/>
府凡十二命皆不就有人竊其園菜者外還見之乃自<lb/>
逃隱待竊者去後乃出人又拔其屋後大筍令人止之<lb/>
曰惜此筍欲令成林更有佳者相與乃令人買大筍送<lb/>
與之盗者慙不取道䖍使置其門内而還常以捃拾自<lb/>
資同捃者或爭穟道虔諫之不止悉以其所得與之爭<lb/>
者愧恧後每事輒云勿令居士知冬月無複衣戴顒聞<lb/>
而迎之為作衣服并與錢一萬及還分身上衣及錢悉<lb/>
供諸兄弟子無衣者鄉里少年相率受學道䖍常無食<lb/>
<pb n="KR2a0024_WYG_075-11a"/>
以立學徒武康令孔欣之厚相資給受業者咸得有成<lb/>
宋文帝聞之遣使存問賜錢三萬米二百斛悉供孤兄<lb/>
子嫁娶徵員外散騎侍郎不就累世事佛推父祖舊宅<lb/>
為寺至四月八日毎請像請像之日輒舉家感慟焉道<lb/>
䖍年老菜食恒無經日之資而琴書為樂孜孜不倦文<lb/>
帝敇郡縣使随時資給卒子慧鋒修父業不就州辟<lb/>
孔淳之字彦深魯人也祖惔尚書祠部郎父粲祕書監<lb/>
徵不就淳之少有高尚愛好墳籍為太原王恭所稱居<lb/>
<pb n="KR2a0024_WYG_075-11b"/>
㑹稽剡縣性好山水每有所游必窮其幽峻或旬日忘<lb/>
歸嘗游山遇沙門釋法崇因留共止遂停三載法崇歎<lb/>
曰緬想人外三十年矣今乃傾蓋于兹不覺老之將至<lb/>
也及淳之還乃不告以姓除著作佐郎太尉參軍竝不<lb/>
就居䘮至孝廬于墓側服闋與徵士戴顒王𢎞之及王<lb/>
敬𢎞等共為人外之游又申以婚姻敬𢎞以女適淳之<lb/>
子尚遂以烏羊繋所乘車轅提壺為禮至則盡歡共飲<lb/>
迄暮而歸或怪其如此答曰固亦農夫田父之禮也會<lb/>
<pb n="KR2a0024_WYG_075-12a"/>
稽太守謝方明苦要之不能致使謂曰茍不入吾郡何<lb/>
為入吾郭淳之笑曰潛游者不識其水巢栖者非辯其<lb/>
林飛沉所至何問其主終不肯往茅室蓬戸庭草蕪徑<lb/>
唯牀上有數帙書元嘉初復徵為散騎侍郎乃逃于上<lb/>
虞縣界家人莫知所在弟黙之為廣州刺史出都與别<lb/>
司徒王𢎞要淳之集冶城即日命駕東歸遂不顧也元<lb/>
嘉七年卒黙之儒學注榖梁春秋黙之子熙先事在范<lb/>
曄傳<lb/>
<pb n="KR2a0024_WYG_075-12b"/>
周續之字道祖鴈門廣武人也其先過江居豫章建昌<lb/>
縣續之八歲䘮母哀戚過於成人奉兄如事父豫章太<lb/>
守范寗於郡立學招集生徒逺方至者甚衆續之年十<lb/>
二詣寗受業居學數年通五經五緯號曰十經名冠同<lb/>
門稱為顔子既而閑居讀老易入廬山事沙門釋慧逺<lb/>
時彭城劉遺人遁迹廬山陶深明亦不應徵命謂之尋<lb/>
陽三隱劉毅鎭姑熟命為撫軍參軍徵太學博士竝不<lb/>
就江州刺史毎相招請續之不尚峻節頗從之游常以<lb/>
<pb n="KR2a0024_WYG_075-13a"/>
嵇康高士傳得出處之美因為之注武帝北討世子居<lb/>
守迎續之館於安樂寺延入講禮月餘復還山江州刺<lb/>
史劉柳薦之武帝俄辟太尉掾不就武帝北伐還鎭彭<lb/>
城遣使迎之禮賜甚厚毎曰眞高士也尋復南還武帝<lb/>
踐阼復召之上為開館東郭外招集生徒乘輿降幸并<lb/>
見諸生問續之禮記傲不可長與我九齡射於矍圃之<lb/>
義辯析精奥稱為名通續之素患風痺不復堪講乃移<lb/>
病鍾山景平元年卒通毛詩六義及禮論注公羊傳於<lb/>
<pb n="KR2a0024_WYG_075-13b"/>
世無子兄子景遠有續之風<lb/>
戴顒字仲若譙郡銍人也父逵兄勃竝隱遯有高名顒<lb/>
十六遭父憂幾於毁滅因此長抱羸患以父不仕復修<lb/>
其業父善琴書顒竝傳之凡諸音律皆能揮手㑹稽剡<lb/>
縣多名山故世居剡下顒及兄勃竝受琴於父父沒所<lb/>
傳之聲不忍復奏各造新弄勃制五部顒制十五部顒<lb/>
又制長弄一部竝傳於世中書令王綏嘗攜客造之勃<lb/>
等方進豆粥綏曰聞卿善琴試欲一聽不答綏恨而去<lb/>
<pb n="KR2a0024_WYG_075-14a"/>
桐廬縣又多名山兄弟復共游之因留居止勃疾患醫<lb/>
藥不給顒謂勃曰顒隨兄得閑非有心於語黙兄今疾<lb/>
篤無可營療顒當干祿以自濟耳乃求海虞令事垂行<lb/>
而勃卒乃止桐廬僻逺難以養疾及出居呉下呉下士<lb/>
人共為築室聚石引水植林開澗少時繁密有若自然<lb/>
乃述莊周大㫖著逍遥論禮記中庸篇三呉將守及郡<lb/>
内衣冠要其同游野澤堪行便去不為矯介衆論以此<lb/>
多之宋國初建元嘉中徵竝不就衡陽王義季鎭京口<lb/>
<pb n="KR2a0024_WYG_075-14b"/>
長史張邵與顒姻通迎來止黄鵠山山北有竹林精舍<lb/>
林澗甚美顒憩于此澗義季亟從之游顒服其野服不<lb/>
改常度為義季鼓琴竝新聲變曲其三調游弦廣陵止<lb/>
息之流皆與世異文帝毎欲見之嘗謂黄門侍郎張敷<lb/>
曰吾東廵之日當宴戴公山下也以其好音長給正聲<lb/>
伎一部顒合何嘗白鵠二聲以為一調號為清曠自漢<lb/>
世始有佛像形制未工逵特善其事顒亦參焉宋世子<lb/>
鑄丈六銅像於瓦官寺既成面恨痩工人不能改乃迎<lb/>
<pb n="KR2a0024_WYG_075-15a"/>
顒看之顒曰非面痩乃臂胛肥耳及減臂胛痩患即除<lb/>
無不歎服十八年卒無子景陽山成顒已亡矣上歎曰<lb/>
恨不得使戴顒觀之<lb/>
翟法賜尋陽柴桑人也曽祖湯祖莊父矯竝高尚不仕<lb/>
逃避徵辟法賜少守家業立室廬山頂䘮親後便不復<lb/>
還家不食五榖以獸皮及結草為衣雖鄉親中表莫得<lb/>
見焉徵辟一無所就後家人至石室尋求因復逺徙違<lb/>
避徵聘遁跡幽深卒於巖石間<lb/>
<pb n="KR2a0024_WYG_075-15b"/>
雷次宗字仲倫豫章南昌人也少入廬山事沙門釋慧<lb/>
逺篤志好學尤明三禮毛詩隱退不受徵辟宋元嘉十<lb/>
五年徵至都開館於鷄籠山聚徒教授置生百餘人㑹<lb/>
稽朱膺之潁川庾蔚之竝以儒學總監諸生時國子學<lb/>
未立上留意藝文使丹陽尹何尚之立𤣥學太子率更<lb/>
令何承天立史學司徒參軍謝𤣥立文學凡四學竝建<lb/>
車駕數至次宗館資給甚厚乆之還廬山公卿以下竝<lb/>
設祖道後又徵詣都為築室於鍾山西巖下謂之招隱<lb/>
<pb n="KR2a0024_WYG_075-16a"/>
館使為皇太子諸王講䘮服經次宗不入公門乃使自<lb/>
華林東門入延賢堂就業二十五年卒于鍾山子肅之<lb/>
頗傳其業<lb/>
郭希林武昌人也曾祖翻晉世髙尚不仕希林少守家<lb/>
業徵召一無所就卒子蒙亦隱居不仕<lb/>
劉凝之字隱安小名長生南郡枝江人也父期公衡陽<lb/>
太守兄盛公髙尚不仕凝之慕老萊嚴子陵為人推家<lb/>
財與弟及兄子立屋於野外非其力不食州里重其行<lb/>
<pb n="KR2a0024_WYG_075-16b"/>
辟召一無所就妻梁州刺史郭銓女也遣送豐麗凝之<lb/>
悉散之屬親妻亦能不慕榮華與凝之共居儉苦夫妻<lb/>
共乗薄笨車出市買易周用之外輒以施人為村里所<lb/>
誣一年三輸公調求輒與之又嘗認其所著屐笑曰僕<lb/>
著已敗今家中覓新者備君此人後田中得所失屐送<lb/>
還不肯復取臨川王義慶衡陽王義季鎭江陵竝遣使<lb/>
存問凝之答書曰頓首稱僕不為百姓禮人或譏焉凝<lb/>
之曰昔老萊向楚王稱僕嚴陵亦抗禮光武未聞巢許<lb/>
<pb n="KR2a0024_WYG_075-17a"/>
稱臣尭舜時戴顒與衡陽王義季書亦稱僕荆州年饑<lb/>
義季慮凝之餒斃餉錢十萬凝之大喜將錢至市門觀<lb/>
有飢色者悉分與之俄頃立盡性好山水一旦攜妻子<lb/>
泛江湖隱居衡山之陽登髙嶺絶人迹為小屋居之採<lb/>
藥服食妻子皆從其志卒年五十九<lb/>
龔祈字盖道武陵漢壽人也從祖𤣥之父黎人竝不應<lb/>
徵辟祈風姿端雅容止可觀中書郎范述見之歎曰此<lb/>
荆楚之僊人也自少及長徵辟一無所就時或賦詩而<lb/>
<pb n="KR2a0024_WYG_075-17b"/>
言不及世事卒年四十二<lb/>
朱百年㑹稽山隂人也祖凱之晉左衛將軍父濤揚州<lb/>
主簿百年少有高情親亡服闋攜妻孔氏入㑹稽南山<lb/>
伐<graphic n="KR2082" url="https://raw.githubusercontent.com/kanripo/KR-Gaiji/master/images/KR2082.png" mimeType="image/png"/>採若為業以<graphic n="KR2082" url="https://raw.githubusercontent.com/kanripo/KR-Gaiji/master/images/KR2082.png" mimeType="image/png"/>若置道頭輒為行人所取明旦已<lb/>
復如此人稍怪之積乆方知是朱隱士所賣須者隨其<lb/>
所堪多少留錢取<graphic n="KR2082" url="https://raw.githubusercontent.com/kanripo/KR-Gaiji/master/images/KR2082.png" mimeType="image/png"/>若而去或遇寒雪<graphic n="KR2082" url="https://raw.githubusercontent.com/kanripo/KR-Gaiji/master/images/KR2082.png" mimeType="image/png"/>若不售無以<lb/>
自資輒自榜船送妻還孔氏天晴迎之有時出山隂為<lb/>
妻買繒采五三尺好飲酒遇醉或失之頗言𤣥理時為<lb/>
<pb n="KR2a0024_WYG_075-18a"/>
詩詠往往有髙勝之言隱迹避人唯與同縣孔顗友善<lb/>
顗亦嗜酒相得輒酣對盡歡百年室家素貧母以冬月<lb/>
亡衣竝無絮自此不衣緜帛嘗寒時就顗宿衣悉裌布<lb/>
飲酒醉眠顗以臥具覆之百年不覺也既覺引臥具去<lb/>
體謂顗曰緜定竒溫因流涕悲慟顗亦為之傷感除太<lb/>
子舍人不就顔竣為東陽州發教餉百年榖五百斛不<lb/>
受時山隂又有寒人姚吟亦有高趣為衣冠所重竣餉<lb/>
吟米二百斛吟亦辭之百年卒山中蔡興宗為㑹稽太<lb/>
<pb n="KR2a0024_WYG_075-18b"/>
守餉百年妻米百斛百年妻遣婢詣郡門奉辭固譲時<lb/>
人美之以比梁鴻妻<lb/>
關康之字伯愉河東楊人也世居京口寓居南平昌少<lb/>
而篤學姿狀豐偉下邳趙繹以文義見稱康之與友善<lb/>
特進顔延之等當時名士十許人入山候之見其散髪<lb/>
被黄布帊席松葉枕一塊白石而臥了不相盻延之等<lb/>
咨嗟而退不敢干也晉陵顧悦之難王弼易義四十餘<lb/>
條康之申王難顧逺有情理又為毛詩義經籍疑滯多<lb/>
<pb n="KR2a0024_WYG_075-19a"/>
所論釋嘗就沙門支僧納學算妙盡其能徵辟一無所<lb/>
就棄絶人事守志閑居弟䨇之為臧質車騎參軍與質<lb/>
俱下至赭圻病卒瘞於水濱康之時得病小差牽以迎<lb/>
䘮因得虚勞病寢頓二十餘年時有閒日輒臥論文義<lb/>
宋孝武即位遣大使廵行天下使反薦康之宜加徵聘<lb/>
不見省康之性清約獨處一室希與妻子相見不通賓<lb/>
客弟子以業傳受尤善左氏春秋齊高帝為領軍時素<lb/>
好此學送本與康之康之手自㸃定又造禮論十卷髙<lb/>
<pb n="KR2a0024_WYG_075-19b"/>
帝絶賞愛之及崩遺詔以入𤣥宫康之以宋明帝太始<lb/>
初與平原明僧紹俱徵辭以疾時又有河南辛普明東<lb/>
陽樓惠明皆以篤行聞普明字文逹少就康之受業至<lb/>
性過人居貧與兄共處一帳兄亡仍帳施靈蚊甚多通<lb/>
夕不得寢而終不道侵螫僑居㑹稽㑹稽士子高其行<lb/>
當葬兄皆送金為贈後至者不復受人問其故答曰本<lb/>
以兄墓不周故不逆親友之意今寔已足豈可利亡者<lb/>
餘贈邪齊豫章王嶷為揚州徵為議曹從事不就惠明<lb/>
<pb n="KR2a0024_WYG_075-20a"/>
字智逺立性貞固有道術居金華山舊多毒害自惠明<lb/>
居之無復辛螫之苦藏名匿迹人莫之知宋明帝召不<lb/>
至齊高帝徵又不至文惠太子在東宫苦延方至仍又<lb/>
辭歸俄自金華輕棹西下及就路回之豐安旬日之間<lb/>
唐㝢之祅賊入城塗地唯豐安獨全時人以為有先覺<lb/>
齊武帝敇為立館<lb/>
漁父者不知姓名亦不知何許人也太康孫緬為尋陽<lb/>
太守落日逍遥渚際見一輕舟陵波隱顯俄而漁父至<lb/>
<pb n="KR2a0024_WYG_075-20b"/>
神韻蕭灑垂綸長嘯緬甚異之乃問有魚賣乎漁父笑<lb/>
而答曰其釣非釣寧賣魚者邪緬益怪焉遂褰裳渉水<lb/>
謂曰竊觀先生有道者也終朝鼔枻良亦勞止吾聞黄<lb/>
金白璧重利也駟馬髙蓋榮勢也今方王道文明守在<lb/>
海外隱鱗之士靡然向風子胡不贊緝熙之美何晦用<lb/>
其若是也漁父曰僕山海狂人不逹世務未辯賤貧無<lb/>
論榮貴乃歌曰竹竿籊籊河水浟浟相忘為樂貪餌吞<lb/>
鉤非夷非惠聊以忘憂於是攸然鼔棹而去緬字伯緒<lb/>
<pb n="KR2a0024_WYG_075-21a"/>
太子僕興曽之子也有學義宋明帝甚知之位尚書左<lb/>
丞東中郎司馬<lb/>
禇伯玉字元璩呉郡錢塘人也高祖含始平太守父逷<lb/>
征虜參軍伯玉少有隱操寡慾年十八父為之昏婦入<lb/>
前門伯玉從後門出遂徃剡居瀑布山性耐寒暑時人<lb/>
比之王仲都在山三十餘年隔絶人物王僧逹為呉郡<lb/>
苦禮致之伯玉不得已停郡信宿纔交數言而退寜朔<lb/>
將軍丘珍孫與僧逹書曰聞禇先生出居貴館此子滅<lb/>
<pb n="KR2a0024_WYG_075-21b"/>
景雲棲不事王侯抗高木食有年載矣自非折節好賢<lb/>
何以致之昔文舉棲冶城安道入昌門於兹而三焉却<lb/>
粒之士飡霞之人乃可蹔致不宜乆羈君當思遂其高<lb/>
歩成其羽化望其還策之日蹔紆清塵亦願助為譬説<lb/>
僧逹答曰禇先生從白雲游舊矣古之逸人或留慮兒<lb/>
女或使華隂成市而此子索然唯朋松石介於孤峯絶<lb/>
嶺者積數十載近故要其來此冀慰日夜比談討芝桂<lb/>
借訪荔蘿若已窺烟液臨滄洲矣知君欲見之輒當申<lb/>
<pb n="KR2a0024_WYG_075-22a"/>
譬宋孝建二年散騎常侍樂詢行風俗表薦伯玉加徵<lb/>
聘本州議曹從事不就齊高帝即位手詔呉㑹二郡以<lb/>
禮迎遣又辭疾上不欲違其志敇於剡白石山立太平<lb/>
館居之建元元年卒年八十六伯玉常居一樓上仍葬<lb/>
樓所孔珪從其受道法為於館側立碑<lb/>
顧歡字景怡一字𤣥平呉興鹽官人也家世寒賤父祖<lb/>
竝為農夫歡獨好學年六七歲知推六甲家貧父使田<lb/>
中驅雀歡作黄雀賦而歸雀食稻過半父怒欲撻之見<lb/>
<pb n="KR2a0024_WYG_075-22b"/>
賦乃止鄉中有學舍歡貧無以受業於舍壁後倚聽無<lb/>
遺忘者夕則然松節讀書或然糠自照及長篤志不倦<lb/>
聞呉興東遷邵𤣥之能傳五經文句假為書師從之受<lb/>
業同郡顧顗之臨縣見而異之遣諸子與游及孫憲之<lb/>
竝受經焉年二十餘更從豫章雷次宗諮𤣥儒諸義母<lb/>
亡水漿不入口六七日廬于墓次遂隱不仕於剡天台<lb/>
山開館聚徒受業者常近百人歡早孤讀詩至哀哀父<lb/>
母輒執書慟泣由是受學者廢蓼莪篇不復講焉晚節<lb/>
<pb n="KR2a0024_WYG_075-23a"/>
服食不與人通每旦出戸山鳥集其掌取食好黄老通<lb/>
解隂陽書為數術多效驗初以元嘉中出都寄住東府<lb/>
忽題柱云三十年二月二十一日因東歸後元凶弑逆<lb/>
是其年月日也弟子鮑靈綬門前有一株樹大十餘圍<lb/>
上有精魅數見影歡印樹樹即枯死山隂白石村多邪<lb/>
病村人告訴求哀歡往村中為講老子規地作獄有頃<lb/>
見狐狸黿鼉自入獄中者甚多即命殺之病者皆愈又<lb/>
有病邪者問歡歡曰家有何書答曰唯有孝經而已歡<lb/>
<pb n="KR2a0024_WYG_075-23b"/>
曰可取仲尼居置病人枕邊恭敬之自差也而後病者<lb/>
果愈後人問其故答曰善禳惡正勝邪此病者所以差<lb/>
也齊高帝輔政徵為揚州主簿及踐阼乃至稱山谷臣<lb/>
顧歡上表進政綱一卷時員外郎劉思効表陳讜言優<lb/>
詔並稱美之歡東歸上賜麈尾素琴永明元年詔徵為<lb/>
太學博士同郡顧黯為散騎侍郎黯字長孺有隱操與<lb/>
歡不就徵㑹稽孔珪嘗登嶺尋歡共談四本歡曰蘭石<lb/>
危而密宣國安而疎士季似而非公深謬而是總而言<lb/>
<pb n="KR2a0024_WYG_075-24a"/>
之其失則同曲而辯之其塗則異何者同昧其本而競<lb/>
談其末猶未識辰緯而意斷南北群迷暗爭失得無凖<lb/>
情長則申意短則屈所以四本竝通莫能相塞夫中理<lb/>
唯一豈容有二四本無正失中故也於是著三名論以<lb/>
正之尚書劉澄臨川王常侍朱廣之竝立論難與之往<lb/>
復而廣之才理尤精詣也廣之字處深呉郡錢塘人也<lb/>
善清言初歡以佛道二家教異學者互相非毁乃著夷<lb/>
夏論曰夫辯是與非宜據聖典道經云老子入關之天<lb/>
<pb n="KR2a0024_WYG_075-24b"/>
竺維衛國國王夫人名曰淨妙老子因其晝寢乘日精<lb/>
入淨妙口中後年四月八日夜半時剖右腋而生墜地<lb/>
即行七歩於是佛道興焉此出𤣥妙内篇佛經云釋迦<lb/>
成佛有塵劫之數出法華無量壽或為國師道士儒林<lb/>
之宗出瑞應本起歡論之曰五帝三皇不聞有佛國師<lb/>
道士無過老莊儒林之宗孰出周孔若孔老非聖誰則<lb/>
當之然二經所説如合符契道則佛也佛則道也其聖<lb/>
則符其跡則反或和光以明近或曜靈以示逺道濟天<lb/>
<pb n="KR2a0024_WYG_075-25a"/>
下故無方而不入智周萬物故無物而不為其入不同<lb/>
其為必異各成其性不易其事是以端委搢紳諸華之<lb/>
容剪髪曠衣群夷之服擎跽罄折侯甸之恭狐蹲狗踞<lb/>
荒流之肅棺殯槨葬中夏之風火焚水沉西戎之俗全<lb/>
形守禮繼善之教毁貌易性絶惡之學豈伊同人爰及<lb/>
異物鳥王獸長往往是佛無窮世界聖人代興或昭五<lb/>
典或布三乘在鳥而鳥鳴在獸而獸吼敎華而華言化<lb/>
夷而夷語耳雖舟車均於致逺而有州陸之莭佛道齊<lb/>
<pb n="KR2a0024_WYG_075-25b"/>
乎逹化而有夷夏之别若謂其致既均其法可換者而<lb/>
車可渉川舟可行陸乎今以中夏之性效西戎之法既<lb/>
不全同又不全異下育妻孥上絶宗祀嗜欲之物皆以<lb/>
禮伸孝敬之典獨以法屈悖禮犯順曾莫之覺弱䘮忘<lb/>
歸孰識其舊且理之可貴者道也事之可賤者俗也捨<lb/>
華效夷義將安取若以道邪道固符合矣若以俗邪俗<lb/>
則大乖矣屢見刻舷沙門守株道士交諍小大互相彈<lb/>
射或域道以為兩或混俗以為一是牽異以為同破同<lb/>
<pb n="KR2a0024_WYG_075-26a"/>
以為異則乖爭之由淆亂之本也尋聖道雖同而法有<lb/>
左右始乎無端終乎無末泥洹仙化各是一術佛號正<lb/>
眞道稱正一一歸無死眞㑹無生在名則反在實則合<lb/>
但無生之敎賒無死之化切切法可以進謙弱賒法可<lb/>
以退夸强佛敎文而博道敎質而精精非麤人所信博<lb/>
非精人所能佛言華而引道言實而抑抑則明者獨進<lb/>
引則昧者競前佛經繁而顯道經簡而幽幽則妙門難<lb/>
見顯則正路易遵此二法之辯也聖匠無心方圓有體<lb/>
<pb n="KR2a0024_WYG_075-26b"/>
器既殊用敎亦易施佛是破惡之方道是興善之術興<lb/>
善則自然為高破惡則勇猛為貴佛跡光大宜以化物<lb/>
道跡密微利用為已優劣之分大略在兹夫蹲夷之儀<lb/>
婁羅之辯各出彼俗自相聆解猶蟲躍鳥聒何足述效<lb/>
歡雖同二法而意黨道敎宋司徒袁粲託為道人通公<lb/>
駮之其略曰白日停光恒星隱照誕降之應事在老先<lb/>
似非入關方昭斯瑞又西域之記佛經之說俗以膝行<lb/>
為禮不慕蹲坐為恭道以三遶為䖍不尚踞傲為肅豈<lb/>
<pb n="KR2a0024_WYG_075-27a"/>
專戎土爰亦兹方襄童謁帝膝行而進趙王見周三環<lb/>
而止今佛法垂化或因或革清信之士容衣不改息心<lb/>
之人服貌必變變本從道不遵彼俗俗風自殊無患其<lb/>
亂孔老釋迦其人或同觀方設教其道必異孔老敎俗<lb/>
為本釋氏出世為宗發軫既殊其歸亦異又仙化以變<lb/>
形為上泥洹以陶神為先變形者白首還緇而未能無<lb/>
死陶神者使塵惑日損湛然常存泥洹之道無死之地<lb/>
乖詭若此何謂其同歡答曰案道經之作著自西周佛<lb/>
<pb n="KR2a0024_WYG_075-27b"/>
經之來始乎東漢年踰八百代懸數十若謂黄老雖乆<lb/>
而濫在釋前是吕尚盜陳恒之齊劉季竊王莾之漢也<lb/>
又夷俗長跽法與華異翹左跂右全是蹲踞故周公禁<lb/>
之於前仲尼誡之於後又佛起於戎豈非戎俗素惡邪<lb/>
道出於華豈非華風本善邪今華風既變惡同戎狄佛<lb/>
來破之良有以矣佛道實貴故戒業可遵戎俗實賤故<lb/>
言貌可棄今諸華士女氏族弗革而露首偏踞濫用夷<lb/>
禮又若觀風流敎其道必異佛非東華之道道非西夷<lb/>
<pb n="KR2a0024_WYG_075-28a"/>
之法魚鳥異川永不相關安得老釋二敎交行八表今<lb/>
佛既東流道亦西邁故知俗有精麤敎有文質然則道<lb/>
敎執本以領末佛敎救末以存本請問所歸異在何許<lb/>
若以翦落為異則胥靡翦落矣若以立像為異則俗巫<lb/>
立像矣此非所歸歸在常住常住之象常道孰異神仙<lb/>
有死權便之説神仙是大化之總稱非窮妙之至名至<lb/>
名無名其有者二十七品仙變成真真變成神或謂之<lb/>
聖各有九品品極則入空寂無為無名若服食茹芝延<lb/>
<pb n="KR2a0024_WYG_075-28b"/>
壽萬億壽盡則死藥極則枯此修考之士非神仙之流<lb/>
也明僧紹正二敎論以為佛明其宗老全其生守生者<lb/>
蔽明宗者通今道家稱長生不死名補天曹大乖老莊<lb/>
立言本理文惠太子竟陵王子良竝好釋法呉興孟景<lb/>
翼為道士太子召入𤣥圃衆僧大㑹子良使景翼禮佛<lb/>
景翼不肯子良送十地經與之景翼造正一論大略曰<lb/>
寳積云佛以一音廣説法老子云聖人抱一以為天下<lb/>
式一之為妙空𤣥絶於有境神化贍於無窮為萬物而<lb/>
<pb n="KR2a0024_WYG_075-29a"/>
無為處一數而無數莫之能名强號為一在佛曰實相<lb/>
在道曰𤣥牝道之大象即佛之法身以不守之守守法<lb/>
身以不執之執執大象但物有八萬四千行説有八萬<lb/>
四千法法乃至於無數行亦逹於無央等級隨緣湏導<lb/>
歸一歸一曰囘向向正即無邪邪觀既遣億善日新三<lb/>
五四六隨用而施獨立不改絶學無憂曠劫諸聖共遵<lb/>
斯一老釋未始於嘗分迷者分之而未合億善徧修修<lb/>
徧成聖雖十號千稱終不能盡終不能盡豈可思議司<lb/>
<pb n="KR2a0024_WYG_075-29b"/>
徒從事中郎張翮作門律云道之與佛遥極無二吾見<lb/>
道士與道人戰儒墨道人與道士辨是非昔有鴻飛天<lb/>
首積逺難亮越人以為鳬楚人以為乙人自楚越鴻常<lb/>
一耳以示太子僕周顒顒難之曰虚無法性其寂雖同<lb/>
位寂之方其㫖則别論所謂逗極無二者為逗極於虚<lb/>
無當無二於法性邪足下所宗之本一物為鴻乙耳驅<lb/>
馳佛道無免二末未知髙鍳緣何識本輕而宗之其有<lb/>
㫖乎往復文多不載歡口不辯善於著論又注王弼易<lb/>
<pb n="KR2a0024_WYG_075-30a"/>
二繋學者傳之知將終賦詩言志曰五塗無恒宅三清<lb/>
有常舍精氣因天行游魂隨物化鵬鵾適大海蜩鳩之<lb/>
桑柘逹生任去留善死均日夜委命安所乘何方不可<lb/>
駕翹心企前覺融然從此謝自剋死日自擇𦵏時卒於<lb/>
剡山時年六十四身體香軟道家謂之屍解仙化焉還<lb/>
𦵏舊墓木連理生墓側縣令江山圖表狀武帝詔歡諸<lb/>
子撰歡文議三十卷又始興人盧度字孝章亦有道術<lb/>
少隨張永北侵魏永敗魏人追急阻淮水不得過度心<lb/>
<pb n="KR2a0024_WYG_075-30b"/>
誓曰若得免死從今不復殺生湏臾見兩楯流來接之<lb/>
得過然後隱居廬陵西昌三顧山鳥獸隨之夜有鹿觸<lb/>
其壁度曰汝壞我壁鹿應聲去屋前有池飬魚皆名呼<lb/>
之次第來取食乃去逆知死年月與親友别永明末以<lb/>
壽終<lb/>
杜京産字景齊呉郡錢塘人也祖運劉毅衛軍參軍父<lb/>
道鞠州從事善彈棊京産少恬靜閉意榮宦頗渉文義<lb/>
專修黄老會稽孔顗清剛有峻節一見而為款交郡命<lb/>
<pb n="KR2a0024_WYG_075-31a"/>
主簿州辟從事稱疾去與同郡顧歡同契始寕東山開<lb/>
舍授學齊建元中武陵王曄為會稽齊高帝遣儒士劉<lb/>
瓛入東為曄講瓛故往與之游曰杜生當今之䑓尚也<lb/>
京産請瓛至山舍講書傾資供待子栖躬自屣履為瓛<lb/>
生徒下食孔珪周顒謝[卄/瀹]竝致書以通殷勤永明十年<lb/>
珪及光禄大夫陸澄祠部尚書虞悰太子右率沈約司<lb/>
徒右長史張融表薦京産徵為奉朝請不至於㑹稽日<lb/>
門山聚徒敎授建武初徵員外散騎侍郎京産曰莊生<lb/>
<pb n="KR2a0024_WYG_075-31b"/>
持釣豈為白璧所囬辭疾不就卒㑹稽山隂人孔道徽<lb/>
守志業不仕與京産友善道徽父祐至行通神隱於四<lb/>
明山嘗見山谷中有數百斛錢視之如瓦石不異採樵<lb/>
者競取入手即成沙礫曽有鹿中箭來投祐祐為之養<lb/>
創愈然後去太守王僧虔與張緒書曰孔祐敬康曽孫<lb/>
也行動幽祗徳標松桂引為主簿遂不可屈此古之遺<lb/>
徳也道徽少厲高行能世其家風隱居南山終身不窺<lb/>
都邑豫章王嶷為揚州辟西曹書佐不至鄉里宗慕之<lb/>
<pb n="KR2a0024_WYG_075-32a"/>
道徽兄子總有操行遇飢寒不可得衣食縣令吳興丘<lb/>
仲孚薦之除竟陵王侍郎竟不至永明中會稽鍾山有<lb/>
人姓蔡不知名隱山中養鼠數千頭呼來即來遣去即<lb/>
去言語狂易時謂之謫仙不知所終京産高祖子恭以<lb/>
來及子栖世傳五斗米道不替栖字孟山善清言能彈<lb/>
琴刺史齊豫章王嶷聞其名辟議曹從事仍轉西曹書<lb/>
佐竟陵王子良數致禮接國子祭酒何𦙍掌禮又重栖<lb/>
以為學士掌昏冠儀以父老歸養栖肥白長壯及京產<lb/>
<pb n="KR2a0024_WYG_075-32b"/>
病旬日間便皮骨自支京產亡水漿不入口七日晨夜<lb/>
不罷哭不食鹽菜每營買祭奠身自看視號泣不自持<lb/>
朔望節歲絶而復續嘔血數升時何𦙍謝朏竝隱東山<lb/>
遺書敦譬誡以毁滅至祥禫暮夢見其父慟哭而絶初<lb/>
𦙍兄點見栖歎曰卿風韻如此雖獲嘉譽不永年矣卒<lb/>
時年三十六當時咸嗟惜焉建武二年剡縣有小兒年<lb/>
八歲與母俱得赤班病母死家人以小兒猶惡不令其<lb/>
知小兒疑之問云母嘗數問我病昨來覺聲羸今不復<lb/>
<pb n="KR2a0024_WYG_075-33a"/>
問何也因自投下牀扶匐至母尸側頓絶而死鄉隣告<lb/>
之縣令宗善才求表廬事竟不行<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_075-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷七十五<lb/>
<pb n="KR2a0024_WYG_075-34a"/>
　南史卷七十五考證<lb/>
宗測傳荆州刺史隨王子隆至遣别駕宗忻口致勞問<lb/>
　○忻一本作昕<lb/>
宗彧之傳宋元嘉初大使陸子眞觀採風俗○眞監本<lb/>
　作貞今从閣本<lb/>
沈道䖍傳道䖍常無食以立學徒武康令孔欣之厚相<lb/>
　資給受業者咸得有成○監本脱者字今从閣本増<lb/>
　入<lb/>
<pb n="KR2a0024_WYG_075-34b"/>
孔淳之傳祖惔尚書祠部郎○惔一本作琰<lb/>
關康之傳河東楊人也○楊監本訛揚今改正<lb/>
蚊甚多通夕不得寢而終不道侵螫○道監本訛間今<lb/>
　改从閣本<lb/>
顧歡傳司徒從事中郎張翮作門律○翮南本作融<lb/>
　<lb/>
　<lb/>
　南史卷七十五考證<lb/>
</p>
<p>
</p>
  </div>
</body>
</text>
</TEI>
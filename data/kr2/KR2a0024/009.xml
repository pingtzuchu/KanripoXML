<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷九</head> <lb/>
    <p>
<pb n="KR2a0024_WYG_009-1a"/>
欽定四庫全書<lb/>
　南史卷九<lb/>
　　唐　　　李　　　延　　　壽　　　撰<lb/>
　陳本紀上第九<lb/>
陳高祖武皇帝諱霸先字興國小字法生吳興長城下<lb/>
若里人姓陳氏其本甚微自云漢太丘長實之後也實<lb/>
𤣥孫晉太尉準準生匡匡生逹永嘉中南遷爲丞相掾<lb/>
太子洗馬出爲長城令悅其山水遂家焉嘗謂所親曰<lb/>
<pb n="KR2a0024_WYG_009-1b"/>
此地山川秀麗當有王者興焉二百年後我子孫必鍾<lb/>
斯運逹生康復爲丞相掾咸和中土斷故爲長城人康<lb/>
生盱眙太守英英生尚書郎公弼公弼生歩兵校尉鼎<lb/>
鼎生散騎侍郎高高生懐安令詠詠生安成太守猛猛<lb/>
生太常卿道巨道巨生皇考文讚帝以梁天監二年癸<lb/>
未嵗生少俶儻有大志長於謀畧意氣雄傑不事生産<lb/>
及長渉獵史籍好讀兵書明緯候孤虗遁甲之術多武<lb/>
藝明逹果斷爲當時推服身長七尺五寸日角龍顔垂<lb/>
<pb n="KR2a0024_WYG_009-2a"/>
手過膝嘗游義興館於許氏夢天開數丈有四人朱衣<lb/>
捧日而至納之帝口及覺腹内猶熱帝心獨喜初仕鄉<lb/>
爲里司後至建鄴爲油庫吏徙爲新喻侯蕭映傳教勤<lb/>
於其事爲映所賞及映爲呉興太守甚重帝謂僚佐曰<lb/>
此人将來逺大必勝於我及映爲廣州帝爲中直兵參<lb/>
軍隨之鎮映令帝招集士馬先是武林侯蕭諮爲交州<lb/>
刺史以嚴刻失和土人李賁連結數州豪傑同時反臺<lb/>
遣高州刺史孫冏新州刺史盧子雄将兵擊賁冏等不<lb/>
<pb n="KR2a0024_WYG_009-2b"/>
時進皆於廣州伏誅子雄弟子畧與冏子姪及其主帥<lb/>
杜天合杜僧明共舉兵執南江督護沈顗進宼廣州晝<lb/>
夜苦攻州中震恐帝率精兵救之賊衆大潰僧明後有<lb/>
功業遂降梁武帝深歎異焉授直閤将軍封新枋縣子<lb/>
仍遣圖帝貎而觀之其年冬蕭映卒明年帝送喪還至<lb/>
大庾嶺㑹有詔以帝爲交州司馬與刺史楊㬓南討帝<lb/>
益招勇敢噐械精利㬓委帝經畧時蕭勃爲定州刺史<lb/>
於西江相㑹勃知軍士憚逺役因詭說留㬓㬓集諸将<lb/>
<pb n="KR2a0024_WYG_009-3a"/>
問訃帝曰交阯叛渙罪由宗室節下奉辭伐罪故當死<lb/>
生以之於是鼓行而進軍至交州㬓推帝為前鋒所向<lb/>
摧䧟賁竄入屈獠洞中屈獠斬賁傳首建鄴是嵗太清<lb/>
元年也賁兄天寶遁入九真與劫帥李紹隆收餘兵殺<lb/>
徳州刺史陳文戒進圍愛州帝討平之除西江督䕶高<lb/>
要太守督七郡諸軍事二年冬侯景宼逼帝将赴援廣<lb/>
州刺史元景仲隂将圖帝帝知之與成州刺史王懐明<lb/>
等集兵於南海馳檄以討景仲景仲縊於閤下帝迎蕭<lb/>
<pb n="KR2a0024_WYG_009-3b"/>
勃鎮廣州時臨賀内史歐陽頠監衡州蘭裕蘭京禮扇<lb/>
誘始興等十郡共攻頠頠請援於勃勃令帝救之悉禽<lb/>
裕等仍監始興郡事帝遣杜僧明胡頴将二千人頓於<lb/>
嶺上幷厚結始興豪傑同謀義舉侯安都張偲等率衆<lb/>
來附蕭勃聞之遣鍾休悅說停帝帝泣謂休悅曰君辱<lb/>
臣死誰敢愛命僕行計决矣時蔡路養起兵據南康勃<lb/>
遣腹心譚世逺為曲江令與路養相結同遏義軍大寶<lb/>
元年正月帝發始興次大庾嶺大破路養軍進頓南康<lb/>
<pb n="KR2a0024_WYG_009-4a"/>
湘東王繹承制授帝交州刺史改封南野縣伯於是修<lb/>
理峙頭古城徙居之劉惠騫等望見恒有紫氣冒城上<lb/>
逺近驚異故惠騫等深自結於帝尋改封長城縣侯南<lb/>
江州刺史時寧都人劉藹等資高州刺史李遷仕舟艦<lb/>
兵仗将襲南康帝遣杜僧明等據白口禦之二年僧明<lb/>
禽遷仕送南康斬之承制授帝江州刺史帝發南康灨<lb/>
石舊有二十四灘灘多巨石行旅以為難帝之發水暴<lb/>
起數丈三百里間巨石皆沒進軍頓西昌有龍見水濱<lb/>
<pb n="KR2a0024_WYG_009-4b"/>
高五丈五采鮮曜軍人觀者數萬人帝又嘗獨坐胡林<lb/>
於閣下忽有神光滿閤廊廡之間並得相見趙知禮侍<lb/>
側怪而問帝帝笑不答時承制遣征東将軍王僧辯督<lb/>
衆軍討侯景次盆城帝率杜僧明等合三萬将㑹焉時<lb/>
西軍乏食帝先計軍糧五十萬石至是分三十萬石以<lb/>
資之仍頓巴丘㑹侯景廢簡文立豫章嗣王棟帝遣兼<lb/>
長史沈衮奉表於江陵勸進承制授帝東揚州刺史領<lb/>
㑹稽太守三年帝帥師發自豫章二月次桑落洲時僧<lb/>
<pb n="KR2a0024_WYG_009-5a"/>
辯已發盆城㑹帝於白茅灣乃登岸結壇刑牲盟約進<lb/>
次大雷軍人杜稜夢雷池君周何神自稱征討大将軍<lb/>
乘朱航陳甲仗稱下征侯景湏臾便還云已殺景竟三<lb/>
月帝與諸軍進剋姑熟仍次蔡洲侯景登石頭城望官<lb/>
軍之盛不悅曰一把子人何足可打密謂左右曰此軍<lb/>
上有紫氣不易可當乃以䑡䑰貯石沉塞淮口緣淮作<lb/>
城自石頭迄青溪十餘里中樓雉相接僧辯遣杜崱問<lb/>
計於帝帝以諸将不敢當鋒請先徃立柵即於石頭西<lb/>
<pb n="KR2a0024_WYG_009-5b"/>
横壠築柵衆軍次連八城直出東北賊恐西州路斷亦<lb/>
於東北果林作五城以遏大路帝曰善用兵者如常山<lb/>
之蛇使救首救尾困而無暇今我師旣衆賊徒甚寡應<lb/>
分賊兵力以弱制彊乃命諸将分處置兵帝與王琳杜<lb/>
龕等悉力乘之景衆大潰僧辯啓命帝鎮京口五月齊<lb/>
遣将辛術圍嚴超逹於秦郡帝命徐度領兵助其固守<lb/>
齊衆起土山穿地道攻之甚急帝乃自率萬人解其圍<lb/>
振旅南歸承制授帝征北大将軍開府儀同三司南徐<lb/>
<pb n="KR2a0024_WYG_009-6a"/>
州刺史進封長城縣公及王僧辯征陸納於湘州承制<lb/>
命帝代鎮揚州承聖二年湘州平帝旋鎮京口三年三<lb/>
月進帝位司空及魏平江陵帝與王僧辯等進啓請晉<lb/>
安王以太宰承制十二月晉安王至自尋陽入居朝堂<lb/>
給帝班劍二十人四年五月齊送貞陽侯明還主社稷<lb/>
王僧辯納之明即位改元天成以晉安王為皇太子初<lb/>
齊之納貞陽也帝固爭之以為不可不見從帝居常憤<lb/>
歎曰嗣主高祖之孫元皇之子竟有何事坐致廢黜假<lb/>
<pb n="KR2a0024_WYG_009-6b"/>
立非次此情可知乃宻具袍數千領及錦綿金銀以為<lb/>
賞賜之資九月壬寅帝召徐度侯安都周文育仍部列<lb/>
将士水陸俱進夜發南徐州討王僧辯甲辰帝至石頭<lb/>
前遣勇士自城北踰入時僧辯方視事聞外白有兵遽<lb/>
走帝大兵尋至因風縱火僧辯就禽是夜縊之及其子<lb/>
頠於是廢貞陽侯而奉晉安王即位改承聖四年為紹<lb/>
泰元年壬子詔授帝侍中大都督中外諸軍事車騎將<lb/>
軍揚南徐二州刺史持節司空班劍鼓吹並如故仍詔<lb/>
<pb n="KR2a0024_WYG_009-7a"/>
甲仗百人出入殿省震州刺史杜龕據呉興與義興太<lb/>
守韋載舉兵逆命辛未帝表自東討留高州刺史侯安<lb/>
都石州刺史杜稜宿衞臺省甲戌軍至義興秦州刺史<lb/>
徐嗣徽據城入齊又要南豫州刺史任約舉兵應龕齊<lb/>
人資其兵食嗣徽乘虚奄至闕下侯安都出戰嗣徽等<lb/>
退據石頭丁丑載及龕從弟北叟來降帝撫而釋之仍<lb/>
以載兄鼎知郡事以嗣徽宼逼卷甲還都命周文育進<lb/>
討杜龕十一月己卯齊遣兵五千度據姑熟又遣安州<lb/>
<pb n="KR2a0024_WYG_009-7b"/>
刺史翟子崇楚州刺史劉士榮淮州刺史柳逹摩領兵<lb/>
萬人於胡墅度米粟三萬石馬千匹入石頭帝乃遣侯<lb/>
安都領水軍使襲胡墅燒齊船周鐵武率舟師斷齊運<lb/>
輸帝領鐵騎自西明門襲之齊人大潰嗣徽留逹摩等<lb/>
守城自率親屬腹心徃南州采石以迎齊援先是太白<lb/>
自十一月丙戌不見十二月乙卯出於東方丙辰帝盡<lb/>
命衆軍分部甲卒對冶城日立航度兵攻其水南二柵<lb/>
柳逹摩等度淮置陣帝督兵疾戰縱火燒柵煙塵漲天<lb/>
<pb n="KR2a0024_WYG_009-8a"/>
齊人大潰盡收其船艦是日嗣徽約等領齊兵還據石<lb/>
頭帝遣侯安都領水軍襲破之嗣徽等單舸脫走丁巳<lb/>
㧞石頭南岸柵移度北岸起柵以絶其汲路又堙塞東<lb/>
門故城中諸井齊所據城中無水水一合貿米一升一<lb/>
升米貿絹一疋或炒米食之逹摩謂其衆曰頃在北童<lb/>
謡云石頭擣兩襠擣青復擣黄侯景服青巳倒於此今<lb/>
吾徒衣黄豈謡言驗邪庚申逹摩遣侯子欽劉士榮等<lb/>
請和帝許之乃於城外盟約其将士恣其南北辛酉帝<lb/>
<pb n="KR2a0024_WYG_009-8b"/>
出石頭南門陳兵送齊人歸北者及至齊人殺之壬戍<lb/>
齊和州長史烏丸逺自南州奔還歴陽江寜令陳嗣黄<lb/>
門侍郎曹朗據姑熟不從帝命侯安都徐度等討平之<lb/>
聚其首為京觀是月杜龕以城降二年正月癸未誅龕<lb/>
其弟翕從弟北叟司馬沈孝敦並賜死三月戊戌齊遣<lb/>
水軍儀同蕭軌庫狄伏連堯難宗東方老侍中裴英起<lb/>
東廣州刺史獨孤辟惡洛州刺史李希光幷任約徐嗣<lb/>
徽王僧愔等衆十萬出柵口向梁山帳内盪主黄叢逆<lb/>
<pb n="KR2a0024_WYG_009-9a"/>
擊敗之燒其前軍船艦齊頓軍保蕪湖五月丙申齊兵<lb/>
至秣陵故城己亥帝率宗室王侯及朝臣於大司馬門<lb/>
外白虎闕下刑牲告天以齊人背約發言慷慨涕泗交<lb/>
流士卒觀者益奮辛丑齊軍於秣陵故城跨淮立橋柵<lb/>
引度兵馬癸卯自方山進及兒塘游騎至臺都下震駭<lb/>
帝潜以精卒三千配沈泰度江襲齊行臺趙彦深於𤓰<lb/>
歩獲其舟粟六月甲辰齊兵潜至鍾山龍尾丁未進至<lb/>
莫府山帝遣錢明領水軍出江乘要擊齊人糧運盡獲<lb/>
<pb n="KR2a0024_WYG_009-9b"/>
之齊軍大餒殺馬驢而食之壬子齊軍至𤣥武湖西北<lb/>
莫府山南将據北郊壇衆軍自覆舟東移頓郊壇北與<lb/>
齊人相對其夜大雨震電暴風㧞木平地水丈餘齊軍<lb/>
晝夜坐立泥中縣鬲以爨足指皆爛而臺中及潮溝北<lb/>
水退路燥官軍毎得畨易甲寅少霽是時食盡調市人<lb/>
餽軍皆是麥屑為飯以荷葉裹而分給間以麥䬳兵士<lb/>
皆困㑹文帝遣送米三千石鴨千頭帝即炊米煮鴨誓<lb/>
申一戰士及防身計糧數臠人人裹飯混以鴨肉帝命<lb/>
<pb n="KR2a0024_WYG_009-10a"/>
衆軍蓐食攻之齊軍大潰執嗣徽及其弟嗣宗斬之以<lb/>
徇虜蕭軌東方老王敬寳李希光裴英起王僧智等将<lb/>
帥四十六人其軍士得竄至江者縛筏以濟中江而溺<lb/>
流屍至京口者彌岸惟任約王僧愔獲免先是童謡云<lb/>
虜萬夫入五湖城南酒家使虜奴自晉宋以後經絓在<lb/>
魏境江淮以北南人皆謂為虜是時以賞俘貿酒者一<lb/>
人裁得一醉丁巳衆軍出南州燒賊舟己未斬劉歸義<lb/>
徐嗣産傅野猪於建康市是日解嚴庚申誅蕭軌東方<lb/>
<pb n="KR2a0024_WYG_009-10b"/>
老王敬寳李希光裴英起等太平元年九月壬寅帝進<lb/>
位丞相録尚書事鎮衛大将軍揚州牧進封義興郡公<lb/>
庚申追贈皇考侍中光禄大夫封義興郡公諡曰恭十<lb/>
月甲戌梁帝勅丞相自今問訊可施别榻以近扆坐二<lb/>
年正月壬寅詔加帝班劍十人幷前為三十丁未詔贈<lb/>
皇兄道談南兖州刺史長城縣公諡曰昭烈皇弟休光<lb/>
侍中南徐州刺史武康縣侯諡曰忠壮甲寅遣兼侍中<lb/>
謁者僕射陸繕䇿拜長城縣夫人章氏為義興國夫人<lb/>
<pb n="KR2a0024_WYG_009-11a"/>
丁卯詔贈皇祖侍中太常卿諡曰孝追封皇祖妣許氏<lb/>
呉郡嘉興縣君諡曰敬皇妣張氏義興國太夫人諡曰<lb/>
宣二月庚午蕭勃舉兵自廣州度嶺頓南康遣其将歐<lb/>
陽頠傅泰及其子孜為前軍至豫章分屯要險南江州<lb/>
刺史余孝頃起兵應勃帝命周文育侯安都率衆討平<lb/>
之八月甲午帝進位太傅加黄鉞劍履上殿入朝不趨<lb/>
贊拜不名丙申加前後部羽葆鼓吹是時湘州刺史王<lb/>
琳擁兵不應命遣周文育侯安都率衆討之九月辛丑<lb/>
<pb n="KR2a0024_WYG_009-11b"/>
梁帝進帝位相國總百揆封十郡為陳公備九錫之禮<lb/>
加璽紱逺游冠緑綟綬位在諸侯王上䇿曰大哉乾元<lb/>
資日月以貞觀至哉坤元憑山川以載物故惟天為大<lb/>
陟配者欽明惟王建國翼輔者齊聖是以文武之佐磻<lb/>
谿蘊其玉璜堯舜之臣榮河鏤其金板况乎體得一之<lb/>
鴻姿寜陽九之危戹援横流於碣石撲燎火於崑岡驅<lb/>
馭於韋彭跨蹍於齊晉神功行而靡用聖道運而無名<lb/>
者乎今将授公典䇿其敬聼朕命日者昊天不弔鍾亂<lb/>
<pb n="KR2a0024_WYG_009-12a"/>
於我國家網漏吞舟彊胡内贔茫茫宇宙惵惵黎元方<lb/>
趾圓顱萬不遺一太清否亢橋山之痛以深大寳屯如<lb/>
平陽之禍相繼上宰應運康救黔黎鞠旅於溟池之南<lb/>
揚旌於桂嶺之北縣三光於已墜謐四海於群飛光啓<lb/>
中興蕩寜上國此則公之大造於皇家者也旣而天未<lb/>
悔禍夷醜薦臻南夏崩騰西京蕩覆冢司昏撓旁引宼<lb/>
讐旣見貶於桐宫方謀危於漢閣皇運已殆何殊贅旒<lb/>
中國摇然非徒如綫公赫然投𬒮匡救本朝復莒齊都<lb/>
<pb n="KR2a0024_WYG_009-12b"/>
平戎王室朕所以還膺寳歴重履宸居挹建武之風猷<lb/>
歌宣王之雅頌此又公之再造於皇家者也公應務之<lb/>
初登庸惟始孫盧肇釁越貊為災蕃部阽危勢将淪殄<lb/>
公赤旗所指祅壘洞開白羽纔撝凶徒粉潰此又公之<lb/>
功也大同之未邊政不修李賁狂迷竊我交愛公英謩<lb/>
雅算電掃風行馳御樓船直跨滄海三山獠洞八角蠻<lb/>
陬逖矣水寓之鄉悠哉火山之國馬援之所不届陶璜<lb/>
之所未開莫不懼我王靈争朝邊候歸賝天府獻状鴻<lb/>
<pb n="KR2a0024_WYG_009-13a"/>
臚此又公之功也自宼虜陵江宫闈幽辱而番禺連率<lb/>
本自諸夷言得其朋是懐同惡公仗此忠誠乘機勦定<lb/>
執沛令而釁鼓平新野而據鞌此又公之功也世道初<lb/>
艱方隅多難公以國盗邊警知無不為恤是同盟誅其<lb/>
醜類南土黔黎重保蘇息此又公之功也長驅嶺嶠夢<lb/>
想京畿縁道酋豪逓為榛梗路養渠帥全據大都蓄聚<lb/>
逋逃方謀阻亂公龍驤虎歩嘯吒風雲山靡堅城野無<lb/>
彊陣清祅氛於灨石滅沴氣於雩都此又公之功也遷<lb/>
<pb n="KR2a0024_WYG_009-13b"/>
仕凶慝屯據大臯乞活類馬騰之軍流人多杜弢之衆<lb/>
公坐揮三畧遥制六竒義勇同心貔貅騁力雷奔電擊<lb/>
谷静山空列郡無犬吠之驚叢祠罷狐鳴之盗此又公<lb/>
之功也王師討虜次届淪波兵乏兼儲士有饑色公囬<lb/>
麾彭蠡積榖巴丘億庾之詠斯豐壺漿之甿是衆故使<lb/>
三軍勇鋭百戰無前承此兵糧遂殄凶逆此又公之功<lb/>
也盆壘猜攜用淹戎畧公志惟同獎師克在和屈禮交<lb/>
盟神祗感咽故能使舟師並路逺邇朋心此又公之功<lb/>
<pb n="KR2a0024_WYG_009-14a"/>
也姑熟襟要峙函所憑宼虜據其闗梁大盗負其扃鐍<lb/>
公一校纔撝三雄並奮左賢右角沙潰土崩鄂坂之隘<lb/>
斯開夷庚之道無塞此又公之功也義軍大衆俱集帝<lb/>
京逆豎凶徒猶屯皇邑公囬兹地軸抗此天羅曽不崇<lb/>
朝俾無遺噍此又公之功也内難初静諸侯出闗外郡<lb/>
傳𤇺鮮卑犯塞公舟師歩甲亘野横江殲厥群氐遂殫<lb/>
封豕此又公之功也公克黜禍難劬勞皇室而孫寗之<lb/>
黨翻啓狄人伊洛之間咸為虜戍朝閽戎塵夜喧胡鼔<lb/>
<pb n="KR2a0024_WYG_009-14b"/>
公三籌既畫八陣斯張裁譽靈鉟亦抽金僕咸俘醜類<lb/>
悉反髙墉此又公之功也任約叛渙梟聲不悛戎羯貪<lb/>
婪狼心無改公左甄右落箕張翼舒掃是攙搶驅其獫<lb/>
狁投秦坑而盡沸噎滍水而不流此又公之功也一相<lb/>
居中自折彝鼎五湖小守妄懐同惡公夙駕兼道秉羽<lb/>
杖戎玉斧将揮金鉦且戒祅酋震慴遽請灰釘此又公<lb/>
之功也賊龕凶横陵虐具區阻兵安忍憑災怗亂公雖<lb/>
宗居汝潁世寓東南眷言桑梓公私憤切戮此大憝如<lb/>
<pb n="KR2a0024_WYG_009-15a"/>
烹小鮮此又公之功也同姓有扈頑凶不賓憑藉宗盟<lb/>
圖危社稷公論兵於廟堂之上决勝於尊爼之間宼賈<lb/>
樊滕浮江下瀬一朝翦撲無待甸師此又公之功也豫<lb/>
章祅宼依憑山澤繕甲完聚多歴嵗時結從連横爰洎<lb/>
交廣吕嘉既獲呉濞巳摐命我還師征其不恪連營盡<lb/>
㧞偽黨斯禽此又公之功也自八紘九野𤓰剖豆分竊<lb/>
帝偷王連州比縣公武靈已暢文徳又宣折簡馳書風<lb/>
猷斯逺此又公之功也京師禍亂亟積寒暄雙闕低昻<lb/>
<pb n="KR2a0024_WYG_009-15b"/>
九門寥豁公求衣昧旦昃食髙舂興構宫闈具聸遐邇<lb/>
郊庠宗稷之典六符十等之章還聞太始之風流重覩<lb/>
永平之遺事此又公之功也公有濟天下之勲重之以<lb/>
明徳凝神體道合徳符天周百姓以為心隨萬機以成<lb/>
務上徳不徳無為以為夏長春生顯仁藏用功成化洽<lb/>
樂奏咸雲安上御人禮兼文質是以天無藴寳地有呈<lb/>
祥既景煥於圖書方葳蕤於史牒髙勲踰於象緯積徳<lb/>
冠於嵩華固無得而稱者矣朕又閒之前王宰世茂賞<lb/>
<pb n="KR2a0024_WYG_009-16a"/>
尊賢式樹藩長總征郡伯二南崇絶四履遐曠泱泱表<lb/>
海祚土維齊巖巖㤗山俾侯於魯况復經營宇宙寜惟<lb/>
斷鼇足之功𢎞濟蒼生非直鑿龍門之險而疇庸報徳<lb/>
寂爾無聞朕所以垂拱當宁載懐慙悸者也今授公相<lb/>
國以南豫州之陳留南丹陽宣城揚州之呉興東陽新<lb/>
安新寜南徐州之義興江州之鄱陽臨川十郡封公為<lb/>
陳公錫兹青土苴以白茅爰定爾邦用建冢社昔旦奭<lb/>
分陜俱為保師晉鄭諸侯咸作卿士兼其内外禮實攸<lb/>
<pb n="KR2a0024_WYG_009-16b"/>
宜今命使持節兼太尉王通授相國印綬陳公璽紱使<lb/>
持節兼司空王瑒授陳公茅土金虎符第一至第五左<lb/>
竹使符第一至第十左相國秩踰三鉉任總百司位絶<lb/>
朝班禮由事革以相國總百揆除録尚書之號上所假<lb/>
節侍中貂蟬中書監印章中外都督太傅印綬義興公<lb/>
印䇿其鎮衛大将軍揚州牧如故又如公九錫其敬聼<lb/>
後命以公禮為楨榦律等銜䇿四維皆舉八柄有章是<lb/>
用錫公大輅戎輅各一𤣥牲二駟以公賤寳崇榖疏爵<lb/>
<pb n="KR2a0024_WYG_009-17a"/>
待農室富京坻人知榮辱是用錫公衮冕之服赤舄副<lb/>
焉以公調理隂陽燮諧風雅三靈允降萬國同和是用<lb/>
錫公軒縣之樂六佾之儛以公宣導王猷𢎞闡風敎光<lb/>
景所照鞮象必通是用錫公朱户以居以公抑揚清濁<lb/>
褒徳進賢髦士盈朝幽人虗谷是用錫公納陛以登以<lb/>
公嶷然廊廟為世鎔範折衝四表臨御八荒是用錫公<lb/>
虎賁之士三百人以公軌兹明罰期在刑厝象恭無赦<lb/>
干紀必誅是用錫公斧鉞各一以公英猷逺量跨厲嵩<lb/>
<pb n="KR2a0024_WYG_009-17b"/>
溟包一車書括囊寰㝢是用錫公彤弓一彤矢百盧弓<lb/>
十盧矢千以公天經地義貫徹幽明春露秋霜允供粢<lb/>
盛是用錫公秬鬯一卣圭瓚副焉陳國置丞相以下一<lb/>
遵舊式徃欽哉其恭循朕命克相皇天𢎞建邦家允興<lb/>
鴻業以光我髙祖之休命十月戊辰又進帝爵為王以<lb/>
揚州之㑹稽臨海永嘉建安南徐州之晉陵信安江州<lb/>
之尋陽豫章安成廬陵幷前為二十郡益封陳國其相<lb/>
國揚州牧鎮衛大将軍並如故又命陳王冕十有二旒<lb/>
<pb n="KR2a0024_WYG_009-18a"/>
建天子旌旗出警入蹕乘金根車駕六馬備五時副車<lb/>
置旄頭雲罕樂儛八佾設鍾虡宫縣王妃王子王女爵<lb/>
命之號陳臺百官一依舊典辛未梁帝禪位於陳策曰<lb/>
咨爾陳王惟昔上古厥初生人驪連栗陸之前容成大<lb/>
庭之世杳㝠慌忽故靡得而議焉自羲農軒昊之君陶<lb/>
唐有虞之主或垂衣而御四海或無為而子萬姓居之<lb/>
如馭朽索去之如脫弊屣裁遇許由便能捨帝暫逢善<lb/>
卷即以譲王故知𤣥扈璇璣非闗尊貴金根玉輅示表<lb/>
<pb n="KR2a0024_WYG_009-18b"/>
君臨及南觀河渚東沉刻璧菁華既竭耄勤已倦則抗<lb/>
首而笑惟賢是與䜎然作歌簡能斯授遺風餘烈昭晰<lb/>
圖書漢魏因循是為故實宋齊授受又𢎞斯義我髙祖<lb/>
應期撫運握樞御宇三后重光祖宗齊聖及時屬陽九<lb/>
封豕薦食西都失馭夷狄交侵乃臮天成輕弄龜鼎惵<lb/>
惵黔首若崩厥角徽徽皇極将甚綴旒惟王乃聖乃神<lb/>
欽明文思二儀並運四時合序天錫智勇人挺雄傑珠<lb/>
庭日角龍行虎歩爰初投𬒮日迺勤王電掃番禺雲撤<lb/>
<pb n="KR2a0024_WYG_009-19a"/>
彭蠡翦其元惡定我京畿及王賀帝𢎞貿兹冠履既行<lb/>
伊霍用保沖人震澤稽塗並懐叛逆獯羯醜虜三亂皇<lb/>
都裁命偏師二邦自殄薄伐獫狁六戎盡殪嶺南叛渙<lb/>
湘郢連結賊帥旣禽凶渠傳首用能百揆時序四門允<lb/>
穆無思不服無逺不届上逹穹昊下漏淵泉蛟魚並見<lb/>
謳歌攸屬况乎長彗横天已徴布新之兆璧日斯既實<lb/>
表更姓之符七百無常期皇王非一族昔木徳既季而<lb/>
傳祚於我有梁天之歴數允集明哲式遵前典廣詢群<lb/>
<pb n="KR2a0024_WYG_009-19b"/>
議王公卿尹莫不攸屬敬從人祇之願授帝位於爾躬<lb/>
四海困窮天禄永終王其允執厥中軌儀前式以副溥<lb/>
天之望禋郊祀帝時膺大禮永固洪業豈不盛與又命<lb/>
璽書遣兼太保尚書左僕射王通兼太尉司徒左長史<lb/>
王瑒奉皇帝璽紱受終之禮一依唐虞故事是日梁帝<lb/>
遜於别宫帝謙讓再三群臣固請乃許之永定元年冬<lb/>
十月乙亥皇帝即位於南郊柴燎告天曰皇帝臣霸先<lb/>
敢用𤣥牡昭告於皇皇后帝梁氏以圯剥薦臻歴運有<lb/>
<pb n="KR2a0024_WYG_009-20a"/>
極欽若天應以命於霸先夫肇有黎蒸乃樹司牧選賢<lb/>
與能未常厥姓有梁末運仍葉遘屯獯醜憑陵乆移神<lb/>
噐承聖在外非能祀夏天未悔禍復罹宼逆嫡嗣廢黜<lb/>
宗枝僣詐天地板蕩紀綱泯絶覇先爰初投𬒮大拯横<lb/>
流重舉義兵實戡多難廢王立帝實有厥功安國定社<lb/>
用盡其力是謂小康方期大道既而煙雲表色日月呈<lb/>
祥除舊布新既彰𤣥象遷虞事夏且協謳歌九域八荒<lb/>
同布𠂻欵百神群祀皆有誠願梁帝髙謝萬邦授以大<lb/>
<pb n="KR2a0024_WYG_009-20b"/>
寳霸先自惟菲薄讓徳不嗣至於再三辭弗獲許僉以<lb/>
百姓湏主萬機難曠皇靈眷命非可謙拒畏天之威用<lb/>
膺嘉柞永言夙志能無慙徳敬簡元辰升壇受禪告類<lb/>
上帝用答甿心永保於我有陳惟明靈尚饗先是氛霧<lb/>
雨雪晝夜晦冥至是日景氣清晏禮畢輿駕還宫臨太<lb/>
極前殿大赦改元賜百姓爵二級文武二等鰥寡孤獨<lb/>
不能自存者人榖五斛逋租宿責皆勿復收有犯鄉論<lb/>
清議贓汚滛盗者皆洗除先注與之更始其長徒勅繫<lb/>
<pb n="KR2a0024_WYG_009-21a"/>
特皆原之亡官失爵禁錮奪勞一依舊典又詔以江隂<lb/>
郡奉梁主為江隂王行梁正朔車旗服色一依前凖梁<lb/>
皇太后為江隂國太妃皇后為江隂國妃又詔百司各<lb/>
依位攝職丙子幸鍾山祭蔣帝廟戊寅幸華林園覧辭<lb/>
訟臨赦囚徒己卯分遣大使宣勞四方庚辰詔出佛牙<lb/>
於杜姥宅集四部設無遮大㑹辛巳追尊皇考曰景皇<lb/>
帝廟號太祖皇妣董太夫人曰安皇后前夫人錢氏為<lb/>
昭皇后世子克為孝懐太子立夫人章氏為皇后癸未<lb/>
<pb n="KR2a0024_WYG_009-21b"/>
尊景帝陵曰瑞陵昭皇后陵曰嘉陵依梁初園陵故事<lb/>
立刪定郎刋定律令戊子遷景皇帝神主祔於太廟是<lb/>
月西討都督周文育侯安都於郢州敗績沒於王琳十<lb/>
一月丙申封皇兄子長城縣侯蒨為臨川郡王頊襲封<lb/>
始興郡王皇弟子曇朗襲封南康郡王庚申都下火十<lb/>
二月庚辰皇后謁太廟是嵗周閔帝元年及九月冢宰<lb/>
宇文䕶廢閔帝而奉明帝又為明帝元年<lb/>
二年春正月乙未以車騎將軍開府儀同三司侯瑱為<lb/>
<pb n="KR2a0024_WYG_009-22a"/>
司空辛丑祀南郊大赦甲寅遣中書舍人韋鼎䇿呉興<lb/>
楚王神為帝戊午祀明堂二月壬申南豫州刺史沈泰<lb/>
奔齊辛卯詔司空侯瑱總督水陸衆軍以禦齊三月王<lb/>
琳立梁永嘉王蕭荘以奉梁後即位於郢州夏四月甲<lb/>
子祀太廟乙丑江隂王殂陳志也追諡梁敬帝詔太宰<lb/>
弔祭司空監䕶喪事以梁武林侯蕭諮子季卿嗣為江<lb/>
隂王戊辰重雲殿東鴟尾有紫煙屬天五月乙未都下<lb/>
地震壬寅立梁邵陵擕王廟室祭以太牢辛丑帝幸火<lb/>
<pb n="KR2a0024_WYG_009-22b"/>
荘嚴寺捨身壬戌群臣表請還宮六月己巳詔司空侯<lb/>
瑱領軍将軍徐度討王琳初侯景之平也太極殿被焚<lb/>
承聖中議欲營之獨闕一柱秋七月有樟木大十八圍<lb/>
長四丈五尺流泊陶家後渚監軍鄒子度以聞詔中書<lb/>
令沈衆兼起部尚書搆太極殿八月周文育侯安都等<lb/>
於王琳所逃歸自劾廷尉即日引見宥之並復本官丁<lb/>
亥加江州刺史周廸平南将軍開府儀同三司冬十月<lb/>
庚午遣鎮南将軍周文育都督衆軍出豫章討余孝勱<lb/>
<pb n="KR2a0024_WYG_009-23a"/>
乙亥幸荘嚴寺發金光明經題丁酉加髙州刺史黄法<lb/>
氍平南将軍開府儀同三司十二月甲子幸大荘嚴寺<lb/>
設無礙大㑹捨乘輿法物群臣備法駕奉迎即日還宮<lb/>
丙戌加北江州刺吏熊曇朗平西将軍開府儀同三司<lb/>
三年春正月丁酉鎮南将軍廣州刺吏歐陽頠即本號<lb/>
開府儀同三司是夜大雪及旦太極殿前有龍跡見甲<lb/>
子廣州言仙人見於羅浮山寺小石樓二月辛酉加平<lb/>
西将軍桂州刺史淳於量鎮西大将軍開府儀同三司<lb/>
<pb n="KR2a0024_WYG_009-23b"/>
夏閏四月甲午詔依前代置西省學士兼取伎術士是<lb/>
時乆不雨丙午幸鍾山祭蔣帝廟是日降雨迄於月晦<lb/>
五月丙辰朔日有蝕之有司奏舊儀帝御前殿服朱紗<lb/>
袍通天冠詔曰此乃前代承用意有未同合朔仰助太<lb/>
陽宜備衮冕之服自今永可為準丙子扶南國遣使朝<lb/>
貢乙酉北江州刺史熊曇朗殺都督周文育舉兵反王<lb/>
琳遣其将常衆愛曹慶率兵援余孝勱六月戊子儀同<lb/>
侯安都敗衆愛等於左里獲琳從弟襲主帥羊暕等四<lb/>
<pb n="KR2a0024_WYG_009-24a"/>
十餘人衆愛遁走庚寅廬山人斬之傳首建鄴甲午衆<lb/>
軍凱歸丁酉帝不豫遣兼太宰尚書右僕射王通以疾<lb/>
告太廟兼太宰中書令謝哲告大社南北郊辛丑帝小<lb/>
瘳故司空周文育之柩至自建昌壬寅帝素服哭於朝<lb/>
堂哀甚癸卯上臨訊獄訟是夜熒惑在天尊上疾甚丙<lb/>
午帝崩於璿璣殿時年五十七遺詔追臨川王蒨入纘<lb/>
大業甲寅殯於太極殿西階八月甲午群臣上諡曰武<lb/>
皇帝廟號髙祖丙申葬萬安陵帝雄武多英畧性甚仁<lb/>
<pb n="KR2a0024_WYG_009-24b"/>
愛及居阿衡恒崇寛簡雅尚儉素常膳不過數品私饗<lb/>
曲宴皆瓦噐蜯盤肴核庶羞裁令充足不為虛費初平<lb/>
侯景及立敬帝子女玉帛皆班将士其充闈房者衣不<lb/>
重采飾無金翠聲樂不列於前踐阼之後彌厲恭儉故<lb/>
能隆功茂徳光於江左云<lb/>
世祖文皇帝諱蒨字子華始興昭烈王之長子也少沉<lb/>
敏有識量美容儀留意經史武帝甚愛之常稱吾家英<lb/>
秀梁太清初帝夢両日鬬一大一小大者光滅墜地色<lb/>
<pb n="KR2a0024_WYG_009-25a"/>
正黄其大如斗帝三分取一懐之侯景之亂避地臨安<lb/>
縣郭文舉舊宅及武帝舉兵南下景遣呉興大守信都<lb/>
遵收帝及衡陽獻王出都帝乃密䄂小刀候見景欲圖<lb/>
之及至以付郎中王翻幽守故其事不遂武帝圍石頭<lb/>
景欲加害者數矣㑹景敗乃得出起家呉興太守武帝<lb/>
之討王僧辯也先召帝與謀時僧辯壻杜龕據呉興兵<lb/>
衆甚盛武帝密令帝還長城立柵備之龕遣将杜泰乘<lb/>
虛掩至将士相視失色帝言笑自若部分益明於是衆<lb/>
<pb n="KR2a0024_WYG_009-25b"/>
心乃定及武帝遣周文育討龕帝遣将軍劉澄蔣元舉<lb/>
攻下龕拜㑹稽太守武帝受禪立為臨川王夢梁武帝<lb/>
以寳刀授已周文育侯安都之敗於沌口武帝詔帝入<lb/>
總軍政尋命率兵城南皖永定三年六月丙午武帝崩<lb/>
皇后稱遺詔徴帝入纂皇統甲寅至自南皖入居中書<lb/>
省皇后令帝嗣膺寳籙帝辭讓至於再三公卿固請其<lb/>
日即皇帝位於太極前殿大赦詔州郡悉停奔赴秋七<lb/>
月丙辰尊皇后為皇太后辛酉以司空侯瑱為太尉以<lb/>
<pb n="KR2a0024_WYG_009-26a"/>
南豫州刺史侯安都為司空以南徐州刺史徐度為侍<lb/>
中中撫軍将軍開府儀同三司乙丑重雲殿災八月庚<lb/>
戌立王子伯茂為始興王奉昭烈王後徙封始興嗣王<lb/>
頊為安成王九月辛酉立皇子伯宗為皇太子王公以<lb/>
下賜帛各有差乙亥立妃沈氏為皇后冬十月甲子齊<lb/>
文宣帝殂十一月乙卯王琳宼大雷詔太尉侯瑱司空<lb/>
侯安都儀同徐度禦之是嵗周明帝改天王稱皇帝復<lb/>
建年號曰武成元年<lb/>
<pb n="KR2a0024_WYG_009-26b"/>
天嘉元年春正月癸丑大赦改元詔賜鰥寡孤獨不能<lb/>
自存者人粟五斛孝弟力田殊行異等加爵一級甲寅<lb/>
分遣使者宣勞四方辛酉祀南郊詔賜人爵一級二月<lb/>
丙申太尉侯瑱敗王琳於梁山敗齊兵於博望禽齊将<lb/>
劉伯球王琳及其主蕭荘奔齊庚子分遣使者齎璽書<lb/>
宣勞四方乙巳遣太尉侯瑱鎮盆城庚戌立武帝第六<lb/>
子昌為衡陽王三月丙辰蕭荘所署郢州刺史孫瑒舉<lb/>
州内附丁巳江州刺史周廸平南中斬賊帥熊曇朗傳<lb/>
<pb n="KR2a0024_WYG_009-27a"/>
首建鄴戊午齊軍棄魯山城走詔南豫州刺史程靈洗<lb/>
守之丙子衡陽王昌沈于江夏四月丁亥立皇子伯信<lb/>
為衡陽王奉獻王後辛丑周明帝崩六月辛巳改諡皇<lb/>
祖妣景安皇后曰景文皇后壬辰詔改葬梁元帝於江<lb/>
寧舊塋車騎禮章悉用梁典仍依魏葬漢獻帝故事甲<lb/>
午追策故始興昭烈王妃曰孝妃辛丑國哀周忌上臨<lb/>
於太極前殿百僚陪哭赦建鄴殊死以下秋七月丙辰<lb/>
立皇子伯山為鄱陽王八月壬午齊孝昭帝廢其主殷<lb/>
<pb n="KR2a0024_WYG_009-27b"/>
而自正戊子詔非兵噐及國容所湏金銀珠玉衣服雜<lb/>
玩悉皆禁斷丁酉幸正陽堂閲武九月癸丑彗星見乙<lb/>
卯周将獨孤盛領水軍趣巴湘與賀若敦水陸俱進太<lb/>
尉侯瑱自尋陽禦之冬十月癸巳侯瑱襲破獨孤盛於<lb/>
楊葉洲盛登岸築城自保丁酉詔司空侯安都率衆㑹<lb/>
侯瑱南拒周軍十二月己亥周巴陵城主尉遲憲降庚<lb/>
子獨孤盛潜遁走<lb/>
二年春正月庚戌大赦辛未周湘州城主殷亮降湘州<lb/>
<pb n="KR2a0024_WYG_009-28a"/>
平二月庚寅曲赦湘州諸郡三月乙卯太尉湘州刺史<lb/>
侯瑱薨夏六月己亥齊人通好秋七月丙午周将賀若<lb/>
敦遁歸武陵天門南平義陽河東宜都郡悉平九月甲<lb/>
寅詔以故太尉侯瑱故司空周文育故開府儀同三司<lb/>
杜僧明故中䕶軍胡頴故領軍陳擬配食武帝廟庭冬<lb/>
十月癸丑霍州西山蠻率部内屬乙卯髙麗國遣使朝<lb/>
貢十一月甲辰齊孝昭帝殂十二月甲申立始興國廟<lb/>
於都下用王者禮以國用不足立煮海鹽傳及𣙜酤科<lb/>
<pb n="KR2a0024_WYG_009-28b"/>
先是缙州刺史留異應王琳丙戌詔司空侯安都討之<lb/>
是嵗周武帝保定元年<lb/>
三年春正月庚戌設帷宫於南郊幣告胡公以配天辛<lb/>
亥祀南郊詔賜人爵一級孝弟力田加一等二月梁宣<lb/>
帝殂閏月己酉以百濟王餘明為撫東大将軍髙麗王<lb/>
髙湯為寜東将軍江州刺史周廸舉兵應留異甲子改<lb/>
鑄五銖錢三月丙子安成王頊至自周丁丑以安右将<lb/>
軍呉明徹為安南将軍江州刺史督衆軍南討甲申大<lb/>
<pb n="KR2a0024_WYG_009-29a"/>
赦庚寅司空侯安都破留異於姚支嶺異奔晉安東陽<lb/>
郡平夏四月癸卯曲赦東陽郡乙巳齊人來聘秋七月<lb/>
己丑皇太子納妃王氏在位文武賜帛各有差孝弟力<lb/>
田為父後者賜爵二級九月戊辰朔日有蝕之以侍中<lb/>
到仲舉為尚書右僕射丁亥周廸請降<lb/>
四年春正月丙子干陁利國遣使朝貢甲申周廸走投<lb/>
閩州刺史陳寳應納之夏四月辛丑設無礙大㑹捨身<lb/>
於太極前殿乙卯加驃騎将軍楊州刺史安成王頊開<lb/>
<pb n="KR2a0024_WYG_009-29b"/>
府儀同三司六月癸巳司空侯安都賜死秋九月壬戌<lb/>
開府儀同三司廣州刺史歐陽頠薨癸亥曲赦都下辛<lb/>
未周廸復宼臨川詔䕶軍将軍章昭達討平之冬十二<lb/>
月丙申大赦詔昭逹進軍建安討陳寳應<lb/>
五年春三月壬午詔以故䕶軍将軍周鐵虎配食武帝<lb/>
廟庭夏五月周齊並遣使來聘秋七月丁丑曲赦都下<lb/>
九月城西城冬十一月己丑章昭逹禽陳寳應留異送<lb/>
建鄴晉安郡平甲辰以䕶軍将軍章昭逹為鎮軍将軍<lb/>
<pb n="KR2a0024_WYG_009-30a"/>
開府儀同三司十二月甲子曲赦建安晉安二郡討陳<lb/>
寳應将士死王事者並給棺槥送還本鄉幷復其家癸<lb/>
未齊人來聘<lb/>
六年春正月甲午皇太子加元服王公以下賜帛各有<lb/>
差孝弟力田為父後者賜爵一級鰥寡孤獨不能自存<lb/>
者榖人五斛夏四月甲寅以開府儀同三司揚州刺史<lb/>
安成王頊為司空五月齊武成帝傳位於太子緯自號<lb/>
太上皇帝六月辛酉彗星見於上台北周人來聘秋七<lb/>
<pb n="KR2a0024_WYG_009-30b"/>
月癸未有大風自西南至廣百餘歩激壊靈臺候樓甲<lb/>
申儀賢堂無故自壊丙戌臨川太守駱牙斬周廸傳旨<lb/>
建鄴梟於朱雀航八月己卯立皇子伯固為新安王伯<lb/>
恭為晉安王伯仁為廬陵王伯義為江夏王九月新作<lb/>
大航冬十月辛亥齊人來聘十二月乙卯立皇子伯禮<lb/>
為武陵王癸亥曲赦都下<lb/>
天康元年春二月丙子大赦改元三月己卯以司空安<lb/>
成王頊為尚書令夏四月乙卯皇孫至澤生賜在位文<lb/>
<pb n="KR2a0024_WYG_009-31a"/>
武帛各有差為父後者賜爵一級癸酉皇帝崩於有覺<lb/>
殿遺詔皇太子可即君臨山陵務存儉速大歛竟群臣<lb/>
三日一臨公除之制率依舊典六月甲子群臣上諡曰<lb/>
文皇帝廟號世祖丙寅葬永寜陵文帝起自布衣知百<lb/>
姓疾苦國家資用務從儉約妙識真偽下不容姦一夜<lb/>
内刺閨取外事分判者前後相續每雞人伺漏傳籖於<lb/>
殿中者令投籖於階石上鎗然有聲云吾雖得眼亦令<lb/>
驚覺其自彊若此云<lb/>
<pb n="KR2a0024_WYG_009-31b"/>
廢帝諱伯宗字奉業小字藥王文帝嫡長子也梁承聖<lb/>
三年五月庚寅生永定二年二月戊辰拜臨川王世子<lb/>
三年文帝嗣位八月庚戌立為皇太子自梁室亂離東<lb/>
宫焚燼太子居於永福省天康元年四月癸酉文帝崩<lb/>
是日太子即皇帝位於太極前殿大赦詔内外文武各<lb/>
復其職逺方悉停奔赴五月己卯尊皇太后曰太皇太<lb/>
后皇后曰皇太后庚寅以司空揚州刺史新除尚書令<lb/>
安成王頊為司徒録尚書都督中外諸軍事丁酉以中<lb/>
<pb n="KR2a0024_WYG_009-32a"/>
軍大将軍開府儀同三司徐度為司空以鎮東将軍東<lb/>
揚州刺史始興王伯茂為征東将軍開府儀同三司以<lb/>
吏部尚書袁樞為尚書左僕射以呉興太守沈欽為右<lb/>
僕射秋七月丁酉立妃王氏為皇后冬十月庚申享太<lb/>
廟十一月乙亥周人來弔十二月甲子髙麗國遣使朝<lb/>
貢是嵗周天和元年<lb/>
光大元年春正月癸酉尚書左僕射袁樞卒乙亥大赦<lb/>
改元賜孝弟力田爵一級辛卯祀南郊二月辛亥南豫<lb/>
<pb n="KR2a0024_WYG_009-32b"/>
州刺史余孝頃謀反伏誅三月甲午以尚書右僕射沈<lb/>
欽為侍中尚書僕射夏五月乙未湘州刺史華皎不從<lb/>
執政丙申以中撫軍大将軍淳于量為征南大将軍總<lb/>
舟師討之六月壬寅以中軍大将軍司空徐度為車騎<lb/>
将軍總督都下衆軍自歩道襲湘州秋七月戊申立皇<lb/>
子至澤為皇太子賜天下為父後者爵一級王公以下<lb/>
賚帛各有差九月丙辰百濟國遣使朝貢是月周将拓<lb/>
㧞定入郢州與華皎水陸俱進都督淳于量呉明徹等<lb/>
<pb n="KR2a0024_WYG_009-33a"/>
大破之皎單舸奔江陵禽定送建鄴冬十月辛巳曲赦<lb/>
湘巴二州為皎所詿誤者十一月甲子中權将軍開府<lb/>
儀同三司王沖薨十二月庚寅以儀同三司兼從事中<lb/>
郎孔英哲為奉聖亭侯奉孔子祀<lb/>
二年春正月己亥司徒安成王頊進位大傅領司徒加<lb/>
殊禮以新除征南大将軍淳于量為中軍大将軍及安<lb/>
南将軍湘州刺史呉明徹即本號並開府儀同三司庚<lb/>
子詔討華皎軍人死王事者並給棺槥送還本鄉仍復<lb/>
<pb n="KR2a0024_WYG_009-33b"/>
其家甲子司空徐度薨夏五月丙辰太傅安成王頊獻<lb/>
玉璽一六月丁亥彗星見秋七月戊申新羅國遣使朝<lb/>
貢壬戌立皇弟伯智為永陽王伯謀為桂陽王九月林<lb/>
邑狼牙修國並遣使朝貢冬十一月甲寅慈訓太后令<lb/>
曰伯宗昔在儲宫本無令問及居崇極遂騁凶滛太傅<lb/>
親承顧託義深垣屛而攅塗未御翌日無淹仍遣劉師<lb/>
知殷不佞等顯言排斥隂謀禍亂頼元相維持但除君<lb/>
側又以余孝頃密邇京師便相徴召宗社之靈祅氛是<lb/>
<pb n="KR2a0024_WYG_009-34a"/>
滅於是密謂華皎稱兵上流國祚憂惶幾移醜類又别<lb/>
勅歐陽紇等攻逼衡州嶺表紛紜殊淹弦望但賊豎皆<lb/>
亡日望懲改而悖禮忘徳情性不悛盪主侯法喜等太<lb/>
傅麾下恒游府内啗以深利謀興肘腋又盪主孫泰等<lb/>
潜相連結大有交通天誘其衷自然開發此諸文迹今<lb/>
以相示豈可復肅恭禋祀臨御生靈今可特降為臨海<lb/>
郡王送還藩邸太傅安成王固天生徳齊聖廣深二后<lb/>
鍾心三靈佇眷自前朝不豫任總邦家威惠相宣刑禮<lb/>
<pb n="KR2a0024_WYG_009-34b"/>
兼設且地彰靈璽天表長彗布新除舊禎祥咸顯文皇<lb/>
知子之鍳事甚帝堯傳弟之懐乆符太伯今可還申舊<lb/>
志崇立賢君中外宜依舊典奉迎輿駕是日帝出居别<lb/>
第太建二年四月乙卯薨時年十九帝性仁弱無人君<lb/>
之噐及即尊位政刑皆歸冢宰故宣太后稱文帝遺志<lb/>
而廢焉<lb/>
論曰陳武帝以雄毅之姿屬殷憂之運功存拯溺道濟<lb/>
横流應變無方蓋惟人傑及乎西都盪覆江表阽危僧<lb/>
<pb n="KR2a0024_WYG_009-35a"/>
辯任同伊尹空結桐宮之恨貞陽入假秦兵不息穆嬴<lb/>
之泣帝乘隙以舉乃蹈𤣥機王業所基始自於此柴天<lb/>
改物盖有憑云文帝以宗枝承統情存兢惕加以崇尚<lb/>
儒術愛悦文義恭儉行已勤勞濟物志度𢎞逺有前哲<lb/>
之風至於臨下明察得永平之政矣臨海懦弱有同於<lb/>
帝摯文后雖欲不鑒殷道盖亦其可得耶<lb/>
　<lb/>
　<lb/>
<pb n="KR2a0024_WYG_009-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷九<lb/>
<pb n="KR2a0024_WYG_009-36a"/>
　南史卷九考證<lb/>
陳武帝紀封新枋縣子○陳書封新安子與此小異<lb/>
勃遣腹心譚世逺為曲江令○前卷梁太平二年三月<lb/>
　内稱衡州刺史譚逺盖以避諱故去世字也兹復作<lb/>
　世逺前後互異如此<lb/>
帝先計軍糧五十萬石○計陳書作貯<lb/>
乃以䑡䑰貯石沈塞淮口○䑡監本誤般今从梁書改<lb/>
　正<lb/>
<pb n="KR2a0024_WYG_009-36b"/>
十一月己卯齊遣兵五千度據姑熟○度陳書作濟渡<lb/>
楚州刺史劉士榮○士梁書陳書皆作仕<lb/>
鞠旅於溟池之南○溟陳書作滇<lb/>
吕嘉既獲吳濞已摐○摐監本作鏦今从陳書<lb/>
金虎符第一至第五左竹使符第一至第十左○陳書<lb/>
　無第二左字乃脱去也<lb/>
壬寅立梁邵陵攜王廟室祭以太牢辛丑帝幸大莊嚴<lb/>
　寺捨身○先壬寅而後辛丑不知何以顛倒至此陳<lb/>
<pb n="KR2a0024_WYG_009-37a"/>
　書武帝紀永定二年不載立廟室事又辛丑作辛酉<lb/>
甲子廣州言仙人見於羅浮山寺小石樓○上云正月<lb/>
　丁酉下云二月辛酉則此二十六日内當是庚子或<lb/>
　壬子此作甲訛也若陳書作甲午則更訛矣<lb/>
丙子扶南國遣使朝貢○丙子陳書作丙寅<lb/>
文帝紀十月癸丑霍州西山蠻率部内屬乙夘高麗國<lb/>
　遣使朝貢十一月甲辰齊孝昭帝殂○癸丑陳書作<lb/>
　乙巳又乙卯上有十一月三字與此小異<lb/>
<pb n="KR2a0024_WYG_009-37b"/>
丙戌臨川太守駱牙斬周迪○駱牙陳書作駱文牙<lb/>
廢帝紀六月丁亥彗星見○丁亥陳書作丁卯<lb/>
此諸文迹今以相示○此監本作比今从陳書及閣本<lb/>
　<lb/>
　<lb/>
　<lb/>
　<lb/>
　南史卷九考證<lb/>
</p>
<p>
</p>
  </div>
</body>
</text>
</TEI>
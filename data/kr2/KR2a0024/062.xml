<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷六十二</head> <lb/>
    <p>
<pb n="KR2a0024_WYG_062-1a"/>
欽定四庫全書<lb/>
　南史卷六十二<lb/>
　　唐　　　李　　　延　　　壽　　　撰<lb/>
　列傳第五十二<lb/>
　　賀瑒<hi>子革琛弟子</hi>　司馬褧　朱异　顧協<lb/>
　　徐摛<hi>子陵儀</hi>　<hi>陵子儉克份/陵弟孝</hi>鮑泉<hi>鮑行卿客卿行卿弟</hi>
賀瑒字徳璉會稽山隂人晉司空循之𤣥孫也世以儒<lb/>
術顯伯祖道養工卜筮經遇工歌女人病死為筮之曰<lb/>
<pb n="KR2a0024_WYG_062-1b"/>
此非死也天帝召之歌耳乃以土塊加其心上俄頃而<lb/>
蘇祖道力善三禮有盛名仕宋為尚書三公郎建康令<lb/>
父損亦傳家業瑒少聰敏齊時沛國劉瓛為㑹稽府丞<lb/>
見瑒深器異之嘗與俱造吳郡張融指瑒謂曰此生將<lb/>
來為儒者宗矣薦之為國子生舉明經後為太學博士<lb/>
梁天監初為太常丞有司舉脩賓禮召見說禮義武帝<lb/>
異之詔朝朔望預華林講四年初開五館以瑒兼五經<lb/>
博士别詔為皇太子定禮撰五經義時武帝方創定禮<lb/>
<pb n="KR2a0024_WYG_062-2a"/>
樂瑒所建議多見施行七年拜歩兵校尉領五經博士<lb/>
卒于館所著禮易老莊講疏朝廷博士議數百篇賓禮<lb/>
儀注一百四十五卷瑒於禮尤精館中生徒常數百弟<lb/>
子明經對䇿至數十人二子革季弟子琛並傳瑒業<lb/>
革字文明少以家貧躬耕供養年二十始輟耒就文受<lb/>
業精力不怠有六尺方牀思義未達則横卧其上不盡<lb/>
其義終不肯食通三禮及長徧治孝經論語毛詩左傳<lb/>
為兼太學博士長七尺八寸雍容都雅吐納蘊藉敕於<lb/>
<pb n="KR2a0024_WYG_062-2b"/>
永福省為邵陵湘東武陵三王講禮後為國子博士於<lb/>
學講授生徒常數百人出為西中郎湘東王諮議參軍<lb/>
帶江陵令王於州置學以革領儒林祭酒講三禮荆楚<lb/>
衣冠聽者甚衆前後再監南平郡為人吏所懷尋兼平<lb/>
西長史南郡太守革至孝常恨食禄代耕不及為養在<lb/>
荆州歴為郡縣所得俸秩不及妻孥専擬還鄉造寺以<lb/>
申感思子徽美風儀能談吐深為革愛先革卒革哭之<lb/>
因遘疾而卒季亦明三禮位中書黃門郎兼著作<lb/>
<pb n="KR2a0024_WYG_062-3a"/>
琛字國寳幼孤伯父瑒授其經業一聞便通義理瑒異<lb/>
之常曰此兒當以明經致貴瑒卒後琛家貧常往還諸<lb/>
暨販粟以養母雖自執舟檝閑則習業尤精三禮年二<lb/>
十餘瑒之門徒稍從問道初瑒於鄉里聚徒教授四方<lb/>
受業者三千餘人瑒天監中亡至是復集琛乃築室郊<lb/>
郭之際茅茨數間年將三十便事講授既世習禮學究<lb/>
其精微古述先儒吐言辯絜坐之聽授終日不疲湘東<lb/>
王㓜年臨郡彭城到溉為行事聞琛美名命駕相造㑹<lb/>
<pb n="KR2a0024_WYG_062-3b"/>
琛正講學侣滿筵既聞上佐忽來莫不傾動琛說經無<lb/>
輟曽不降意溉下車欣然就席便申問難往復從容義<lb/>
理該贍溉嘆曰通儒碩學復見賀生今且還城尋當相<lb/>
屈琛了不酬答神用頺然溉言之王請補郡功曹史琛<lb/>
辭以母老終於固執俄遭母憂廬於墓所服闋猶未還<lb/>
舍生徒復從之琛哀毁積年骨立而已未堪講授諸生<lb/>
營救稍稍習業普通中太尉臨川王宏臨州召補祭酒<lb/>
從事琛年已四十餘始應辟命武帝聞其有學術召見<lb/>
<pb n="KR2a0024_WYG_062-4a"/>
文徳殿與語悅之謂僕射徐勉曰琛殊有門業仍補王<lb/>
國侍郎稍遷兼中書通事舍人參軍禮事累遷尚書左<lb/>
丞詔琛撰新諡法便即施用時皇太子議大功之末可<lb/>
以冠子嫁女琛駮議曰令㫖以大功之末可得冠子嫁<lb/>
女不自冠自嫁推以記文竊猶致惑案嫁冠之禮本是<lb/>
父之所成無父之人乃可自冠故記稱大功小功並以<lb/>
冠子嫁子為文非關唯得為子已身不得也小功之末<lb/>
既得自娶而亦云冠子娶婦其義益明故先列二服每<lb/>
<pb n="KR2a0024_WYG_062-4b"/>
明冠子嫁子結於後句方顯自娶之義既明小功自娶<lb/>
即知大功自冠矣蓋是約言而見㫖若謂緣父服大功<lb/>
子服小功小功服輕故得為子冠嫁大功服重故不得<lb/>
自嫁自冠者則小功之末非明父子服殊不應復云冠<lb/>
子嫁子也若謂小功之文言已可娶大功之文不言己<lb/>
冠故知身有大功不得自行嘉禮但得為子冠嫁竊謂<lb/>
有服不行嘉禮本為吉凶不可相干子雖小功之末可<lb/>
得行冠嫁猶應須父得為其冠嫁若父於大功之末可<lb/>
<pb n="KR2a0024_WYG_062-5a"/>
以冠子嫁子是於吉凶禮無礙吉凶禮無礙豈不得自<lb/>
冠自嫁若自冠自嫁於事有礙則冠子嫁子寜獨可通<lb/>
今許其冠子而塞其自冠是琛之所惑也又令㫖推下<lb/>
殤小功不可娶婦則降服大功亦不得為子冠嫁伏尋<lb/>
此㫖若為降服大功不可冠子嫁子則降服小功亦不<lb/>
可自冠自嫁是為凡厥降服大功小功皆不得冠娶矣<lb/>
記文應云降服則不可寜得唯稱下殤今不言降服的<lb/>
舉下殤實有其義夫出嫁出後或有再降出後之身於<lb/>
<pb n="KR2a0024_WYG_062-5b"/>
本姊妹降為大功若是大夫服士父又以尊降則成小<lb/>
功其於冠嫁義無以異所以然者出嫁則有受我出後<lb/>
則有傳重並欲使薄於此而厚於彼此服雖降彼服則<lb/>
隆昔實朞親雖復再降猶依小功之禮可冠可娶若夫<lb/>
朞降大功大功降為小功止是一等降殺有倫服末嫁<lb/>
冠故無有異唯下殤之服特明不娶之義者蓋緣以幼<lb/>
弱之故夭喪情深既無受厚他姓又異傳重彼宗嫌其<lb/>
年㓜頓成殺畧故特明不娶以示本重之恩是以凡厥<lb/>
<pb n="KR2a0024_WYG_062-6a"/>
降服冠嫁不殊唯在下殤乃明不娶其義若此則不得<lb/>
言大功之降服皆不冠嫁也且記云下殤小功言下殤<lb/>
則不得通於中上語小功又不兼於大功若實大功小<lb/>
功降服皆不冠嫁上中二殤亦不冠嫁者記不得直云<lb/>
下殤小功則不可恐非文意此又琛之所疑也遂從琛<lb/>
議加員外散騎常侍舊尚書南坐無貂貂自琛始也遷<lb/>
御史中丞參禮儀如先琛性貪嗇多受賕賂家産既豐<lb/>
買主第為宅為有司奏坐免官後為通直散騎常侍領<lb/>
<pb n="KR2a0024_WYG_062-6b"/>
尚書左丞參禮儀事琛前後居職凡郊廟諸儀多所創<lb/>
定每進見武帝與語常移晷刻故省中語曰上殿不下<lb/>
有賀雅琛容止閑雅故時人呼之遷散騎常侍參禮儀<lb/>
如故時武帝年髙任職者緣飾奸諂深害時政琛啓陳<lb/>
事條封奏大畧其一曰今北邊稽服政是生聚教訓之<lb/>
時而天下户口減落誠當今之急務國家之於關外賦<lb/>
稅蓋微乃至年常租調動致逋積而人失安居寜非牧<lb/>
守之過其二事曰今天下宰守所以皆尚貪殘罕有亷<lb/>
<pb n="KR2a0024_WYG_062-7a"/>
白者良由風俗侈靡使之然也欲使人守亷隅吏尚清<lb/>
白安可得邪今誠宜嚴為禁制導之以節儉貶黜雕飾<lb/>
糾奏浮華使衆皆知變其耳目改其好惡則易於反掌<lb/>
其三事曰斗筲之人詭競求進運挈瓶之智徼分外之<lb/>
求以深刻為能以繩逐為務長弊増奸寔由於此今誠<lb/>
願責其公平之効黜其殘愚之心則下安上謐無徼倖<lb/>
之患矣其四事曰自征伐北境帑藏空虚今天下無事<lb/>
而猶日不暇給良有以也夫國弊則省其事而息其費<lb/>
<pb n="KR2a0024_WYG_062-7b"/>
事省則養人費息則財聚若言小費不足害財則終年<lb/>
不息矣以小役不足妨人則終年不止矣書奏武帝大<lb/>
怒召主書於前口受敕責琛曰朕有天下四十餘年公<lb/>
車讜言日聞聽覽毎苦倥偬更増惛惑卿珥貂紆組博<lb/>
問洽聞不宜同於闒茸止取名字言我能上事恨朝廷<lb/>
不能受卿云今北邊稽服政是生聚教訓之時而人失<lb/>
安居牧守之過但大澤之中有龍有蛇縱不盡善不能<lb/>
皆惡卿可分明顯出其人卿云宜導之以節儉又云至<lb/>
<pb n="KR2a0024_WYG_062-8a"/>
道者必以淳素為先此言大善夫子言其身正不令而<lb/>
行其身不正雖令不從朕絶房室三十餘年不與女人<lb/>
同屋而寢亦三十餘年於居處不過一牀之地雕飾之<lb/>
物不入於宮此亦人所共知受生不飲酒受生不好音<lb/>
聲所以朝中曲宴未嘗奏樂朕三更出理事随事多少<lb/>
事或少中前得竟事多至日昃方得就食既常一食若<lb/>
晝若夜無有定時疾苦之日或亦再食昔腰過於十圍<lb/>
今之瘦削裁二尺餘舊帶猶存非為妄說為誰為之救<lb/>
<pb n="KR2a0024_WYG_062-8b"/>
物故也書云股肱惟人良臣惟聖向使朕有股肱可得<lb/>
中主今乃不免居九品之下不令而行徒虚言耳卿又<lb/>
云百司莫不奏事詭競求進今不許外人呈事於義可<lb/>
否以噎廢飡此之謂也若斷呈事誰尸其任専委之人<lb/>
云何可得是故古人云専聽生姦獨任成亂何者是宜<lb/>
具以奏聞琛奉敕但謝過而已不敢有所指斥太清二<lb/>
年為中軍宣城王長史侯景陷城琛被創未死賊求得<lb/>
之輿至闕下求見僕射王克領軍朱异勸開城納賊克<lb/>
<pb n="KR2a0024_WYG_062-9a"/>
等讓之涕泣而止賊復輿送莊嚴寺療之明年臺城不<lb/>
守琛逃歸鄉里其年賊寇㑹稽復執琛送出都以為金<lb/>
紫光禄大夫卒琛所撰三禮講疏五經滯義及諸儀注<lb/>
凡百餘篇子翊位巴山太守<lb/>
司馬褧字元表河内温人也曽祖純之晉大司農髙密<lb/>
敬王祖讓之員外常侍父燮善三禮仕齊位國子博士<lb/>
褧少傳家業强力専精手不釋卷沛國劉瓛為儒者宗<lb/>
嘉其學深相賞好與樂安任昉善昉亦推重之梁天監<lb/>
<pb n="KR2a0024_WYG_062-9b"/>
初詔通儒定五禮有舉褧脩嘉禮除尚書祠部郎時創<lb/>
定禮樂褧所建議多見施行兼中書通事舍人每吉凶<lb/>
禮當時名儒明山賓賀瑒等疑不能斷者皆取决焉累<lb/>
遷御史中丞十六年出為宣毅南康王長史行府國并<lb/>
石頭戍軍事褧雖居外官有敕預文徳武徳二殿長名<lb/>
問訊不限日遷晉安王長史卒王命記室庾肩吾集其<lb/>
文為十卷所撰嘉禮儀注一百一十二卷<lb/>
朱异字彦和吳郡錢塘人也祖昭之以學解稱於鄉叔<lb/>
<pb n="KR2a0024_WYG_062-10a"/>
父謙之字處光以義烈知名年數嵗所生母亡昭之假<lb/>
葬於田側為族人朱㓜方燎火所焚同產姊密語之謙<lb/>
之雖小便哀感如持喪長不昏娶齊永明中手刄殺㓜<lb/>
方詣獄自繫縣令申靈朂表上之齊武帝嘉其義慮相<lb/>
報復乃遣謙之随曹武西行將發㓜方子懌於津陽門<lb/>
伺殺謙之兄巽之即异父也又刺殺懌有司以聞武帝<lb/>
曰此皆是義事不可問悉赦之吳興沈顗聞而歎曰弟<lb/>
死於孝兄狥於義孝友之節萃此一門巽之字處林有<lb/>
<pb n="KR2a0024_WYG_062-10b"/>
志節著辯相論幼時顧歡見而異之以女妻焉仕齊官<lb/>
至吳平令异年數嵗外祖顧歡撫之謂其祖昭之曰此<lb/>
兒非常器當成卿門户年十餘好羣聚蒱博頗為鄉黨<lb/>
所患及長乃折節從師梁初開五館异服膺於博士明<lb/>
山賓居貧以傭書自業寫畢便誦徧覧五經尤明禮易<lb/>
渉獵文史兼通雜藝博奕書算皆其所長年二十出都<lb/>
詣尚書令沈約靣試之因戲异曰卿年少何乃不廉异<lb/>
逡廵未達其旨約乃曰天下唯有文義棊書卿一時將<lb/>
<pb n="KR2a0024_WYG_062-11a"/>
去可謂不廉也尋上書言建康宜置獄司比廷尉敕付<lb/>
尚書詳議從之舊制年二十五方得釋褐時异適二十<lb/>
一特敕擢為揚州議曹從事史尋有詔求異能之士五<lb/>
經博士明山賓表薦异年時尚少徳備老成在獨無散<lb/>
逸之想處闇有對賓之色器宇𢎞深神表峰峻金山萬<lb/>
丈緣陟未登玉海千尋窺映不測加以珪璋新琢錦組<lb/>
初搆觸響鏗鏘遇采便發觀其信行非唯十室所稀若<lb/>
使負重遙途必有千里之用武帝召見使說孝經周易<lb/>
<pb n="KR2a0024_WYG_062-11b"/>
義甚悅之謂左右曰朱异實異後見明山賓曰卿所舉<lb/>
殊得人仍召直西省俄兼太學博士其年帝自講孝經<lb/>
使异執讀遷尚書儀曹郎入兼中書通事舍人後除中<lb/>
書郎時秋日始拜有飛蟬正集异武冠上時咸謂蟬珥<lb/>
之兆遷太子右衞率普通五年大舉北侵魏徐州刺史<lb/>
元法僧遣使請舉地内屬詔有司議其虚實异曰自王<lb/>
師北討剋獲相繼徐州地轉削弱咸願歸罪法僧懼禍<lb/>
其降必非偽也帝仍遣异報法僧并敕衆軍應接受异<lb/>
<pb n="KR2a0024_WYG_062-12a"/>
節度及至法僧遵承朝㫖如异策焉遷散騎常侍异容<lb/>
貌魁梧能舉止雖出自諸生甚閑軍國故實自周捨卒<lb/>
後异代掌機密其軍旅謀謨方鎮改換朝儀國典詔誥<lb/>
敕書並典掌之每四方表疏當局簿領諮詳請斷填委<lb/>
於前异屬辭落紙覽事下議縱横敏贍不暫停筆頃刻<lb/>
之間諸事便了遷右衛將軍啓求於儀賢堂奉述武帝<lb/>
老子義敕許之及就講朝士及道俗聽者千餘人為一<lb/>
時之盛時城西又開士林館以延學士异與左丞賀琛<lb/>
<pb n="KR2a0024_WYG_062-12b"/>
遞日述武帝禮記中庸義皇太子又召异於𤣥圃講易<lb/>
大同八年改加侍中异博解多藝圍棊上品而貪財冒<lb/>
賄欺罔視聽以伺候人主意不肯進賢黜惡四方餉饋<lb/>
曽無推拒故逺近莫不忿疾起宅東陂窮乎美麗晚朝<lb/>
來下酣飲其中毎迫曛黄慮臺門將闔乃引其鹵簿自<lb/>
宅至城使捉城門停留管籥既而聲勢所驅薰灼内外<lb/>
產與羊侃相埓好飲食極滋味聲色之娛子鵞炰鯂不<lb/>
輟於口雖朝謁從車中必齎飴餌而輕慠朝賢不避貴<lb/>
<pb n="KR2a0024_WYG_062-13a"/>
戚人或誨之异曰我寒士也遭逢以至今日諸貴皆恃<lb/>
枯骨見輕我下之則為蔑尤甚我是以先之自徐勉周<lb/>
捨卒後外朝則何敬容内省則异敬容質慤無文以綱<lb/>
維為己任异文華敏洽曲營世譽二人行異而俱見倖<lb/>
异在内省十餘年未嘗被譴司農卿傅岐嘗謂异曰今<lb/>
聖上委政於君安得每事從㫖頃者外開殊有異論异<lb/>
曰政言我不能諌爭耳當今天子聖明吾豈可以其所<lb/>
聞干忤天聽太清二年為中領軍舍人如故初武帝夢<lb/>
<pb n="KR2a0024_WYG_062-13b"/>
中原盡平舉朝稱慶甚悅以語异曰吾生平少夢夢必<lb/>
有實异曰此宇内方一之徵及侯景降敕召羣臣廷議<lb/>
尚書僕射謝舉等以為不可許武帝欲納之未决嘗夙<lb/>
興至武徳閤口獨言我國家猶若金甌無一傷缺承平<lb/>
若此今便受地詎是事宜脫至紛紜悔無所及异探帝<lb/>
微㫖答曰聖明御㝢上應蒼𤣥北土遺黎誰不慕仰為<lb/>
無機㑹未達其心今侯景分魏國大半逺歸聖朝若不<lb/>
容受恐絶後來之望帝深納异言又感前夢遂納之及<lb/>
<pb n="KR2a0024_WYG_062-14a"/>
貞陽侯敗没帝憂曰今乃作晉家事乎尋而貞陽自魏<lb/>
遣使述魏相髙澄欲申和睦敕有司定議异又議以和<lb/>
為允帝從之其年六月遣建康令謝挺通直郎徐陵使<lb/>
北通好時侯景鎮壽春疑懼累啓請絶和及致書與异<lb/>
餉金二百兩又致書於制局監周石珍令具申聞异納<lb/>
其金而不停北使景遂反初景謀反合州刺史鄱陽王<lb/>
範司州刺史羊鴉仁並累有啓聞异以景孤立寄命必<lb/>
不應爾乃謂使曰鄱陽王遂不許國家有一客並不為<lb/>
<pb n="KR2a0024_WYG_062-14b"/>
聞奏及賊至板橋使前壽州司馬徐思玉先至求見於<lb/>
上上召問之思玉紿稱反賊請閒陳事上將屏左右舍<lb/>
人髙善寳曰思玉從賊中來情偽難測安可使其獨在<lb/>
殿上時异侍坐乃曰徐思玉豈是刺客邪何言之僻善<lb/>
寳曰思玉已將臨賀入北詎可輕信言未卒思玉果出<lb/>
賊啓异大慙賊遂以討异及陸驗為名及景至城下又<lb/>
射啓言朱异等蔑弄朝權輕作威福臣為讒臣所陷欲<lb/>
加屠戮陛下誅异等臣歛轡北歸帝問簡文曰有是乎<lb/>
<pb n="KR2a0024_WYG_062-15a"/>
對曰然帝召有司將誅之簡文曰賊特以异等為名耳<lb/>
今日殺异無救於急適足貽笑將來若祅氛既息誅之<lb/>
未晚帝乃止异之方倖在朝莫不側目雖皇太子亦不<lb/>
能平至是城内咸尤异簡文為四言愍亂詩曰愍彼阪<lb/>
田嗟斯氛霧謀之不臧褰我王度又製圍城賦末章云<lb/>
彼髙冠及厚履並鼎食而乘肥升紫霄之丹地排玉殿<lb/>
之金扉陳謀謨之啓沃宣政刑之福威四郊以之多壘<lb/>
萬邦以之未綏問豺狼其何者訪虺蜴之為誰並以指<lb/>
<pb n="KR2a0024_WYG_062-15b"/>
异又帝登南樓望賊顧謂异曰四郊多壘誰之罪歟异<lb/>
流汗不能對慙憤發病卒時年六十七詔贈尚書右僕<lb/>
射舊尚書官不以為贈及异卒武帝悼惜之方議贈事<lb/>
左右有善异者乃啓曰异生平所懷願得執法帝因其<lb/>
宿志特有此贈异居權要三十餘年善承上㫖故特被<lb/>
寵任歴官自員外常侍至侍中四官皆珥貂自右衞率<lb/>
至領軍四職並驅鹵簿近代未之有也异及諸子自潮<lb/>
溝列宅至青溪其中有臺池翫好毎暇日與賓客遊焉<lb/>
<pb n="KR2a0024_WYG_062-16a"/>
四方饋遺財貨充積性吝嗇未嘗有散施厨下珍羞恒<lb/>
腐爛毎月常棄十數車雖諸子别房亦不分贍所撰禮<lb/>
易講疏及儀注文集百餘篇子肅位國子博士次閏司<lb/>
徒掾並遇亂卒<lb/>
顧協字正禮吳郡吳人晉司空和六世孫也幼孤随母<lb/>
養於外氏外從祖右光禄大夫張永嘗攜内外孫姪游<lb/>
虎丘山協年數嵗永撫之曰兒欲何戲協曰兒政欲枕<lb/>
石漱流永歎息曰顧氏興於此子及長好學以精力稱<lb/>
<pb n="KR2a0024_WYG_062-16b"/>
外氏諸張多賢逹有識鑒内弟率尤推重焉初為揚州<lb/>
議曹從事舉秀才尚書令沈約覽其策而歎曰江左以<lb/>
來未有斯作為兼廷尉正太尉臨川王聞其名召掌書<lb/>
記仍侍西豐侯正徳讀正徳為巴西梓潼郡協除所部<lb/>
新安令未至縣遭母憂刺史始興王厚資遣之送喪還<lb/>
於峽江遇風同旅皆漂溺唯協一妨觸石得泊焉咸謂<lb/>
精誠所致張率嘗薦之於帝問協年率言三十有五帝<lb/>
曰北方高凉四十强仕南方卑濕三十已衰如協便為<lb/>
<pb n="KR2a0024_WYG_062-17a"/>
已老但其事親孝與友信亦不可遺於草澤卿便稱敕<lb/>
喚出於是以協為兼太學博士累遷湘東王參軍兼記<lb/>
室普通中有詔舉士湘東王表薦之即召拜通直散騎<lb/>
侍郎兼中書通事舍人大通三年霆撃大航華表然盡<lb/>
建康縣馳啓協以為非吉祥未即呈聞後帝知之曰霆<lb/>
之所擊一本罰惡龍二彰朕之有過協掩惡揚善非曰<lb/>
忠公由是見免後守鴻臚卿員外散騎常侍卿舍人並<lb/>
如故自為近臣便繁㡬密毎有述製敕前示協時軰榮<lb/>
<pb n="KR2a0024_WYG_062-17b"/>
之卒官無衾以歛為士子所嗟歎武帝悼惜之為舉哀<lb/>
贈散騎常侍諡曰溫子協少清介有志操初為廷尉正<lb/>
冬服單薄寺卿蔡法度欲解襦與之憚其清嚴不敢發<lb/>
口謂人曰我願解身上襦與顧郎顧郎難衣食者竟不<lb/>
敢以遺之及為舍人同官者皆潤屋協在省十六載器<lb/>
服飲食不改於常有門生始來事協知其廉潔不敢厚<lb/>
餉止送錢二千協發怒杖二十因此事者絶於饋遺自<lb/>
丁艱憂遂終身布衣蔬食少時將娉舅息女未成昏而<lb/>
<pb n="KR2a0024_WYG_062-18a"/>
協母亡免喪後不復娶年六十餘此女猶未他適協義<lb/>
而迎之晚雖判合卒無𦙍嗣協博極羣書於文字及禽<lb/>
獸草木尤稱精詳撰異姓苑五卷瑣語十卷文集十卷<lb/>
並行於世<lb/>
徐摛字士秀東海郯人也一字士繢祖憑道宋海陵太<lb/>
守父超之梁天監初位員外散騎常侍摛㓜好學及長<lb/>
徧覽經史屬文好為新變不拘舊體晉安王綱出戍石<lb/>
頭武帝謂周捨曰為我求一人文學俱長兼有行者欲<lb/>
<pb n="KR2a0024_WYG_062-18b"/>
令與晉安游處捨曰臣外弟徐摛形質陋小若不勝衣<lb/>
而堪此選帝曰必有仲宣之才亦不簡貎乃以摛為侍<lb/>
讀大通初王總戎北侵以摛兼寜蠻府長史參贊戎政<lb/>
教命軍書多自摛出王入為皇太子轉家令兼管記尋<lb/>
帶領直摛文體既别春坊盡學之宮體之號自斯而始<lb/>
帝聞之怒召摛加誚責及見應對明敏辭義可觀乃意<lb/>
釋因問五經大義次問歴代史及百家雜記末論釋教<lb/>
摛商較從横應答如響帝甚加歎異更被親狎寵遇日<lb/>
<pb n="KR2a0024_WYG_062-19a"/>
隆領軍朱异不悅謂所親曰徐叟出入兩宮漸來見逼<lb/>
我須早為之所遂承間白帝曰摛年老又愛泉石意在<lb/>
一郡自養帝謂摛欲之乃召摛曰新安大好山水任昉<lb/>
等並經為之卿為我臨此郡中大通三年遂出為新安<lb/>
太守為政清靜教人禮義勸課農桑朞月風俗便改秩<lb/>
滿為中庶子時臨城公納夫人王氏即簡文妃姪女晉<lb/>
宋以來初昏三日婦見舅姑衆賓皆列觀引春秋義云<lb/>
丁丑夫人姜氏至戊寅公使大夫宗婦覿用幣戊寅即<lb/>
<pb n="KR2a0024_WYG_062-19b"/>
丁丑之明日故禮官據此皆云宜依舊貫簡文問摛摛<lb/>
議曰儀禮云質明贊見婦於舅姑雜記又云婦見舅姑<lb/>
兄弟姊妹皆立於堂下政言婦是外宗未審<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>令所以<lb/>
舅延外客姑率内賓堂下之儀以備盛禮近代婦於舅<lb/>
姑本有戚屬不相瞻者夫人乃妃姪女有異他姻覿見<lb/>
之儀謂應可畧簡文從其議除太子左衞率及侯景攻<lb/>
陷臺城時簡文居永福省賊衆奔入侍衞走散莫有存<lb/>
者摛獨侍立不動徐謂景曰侯公當以禮見何得如此<lb/>
<pb n="KR2a0024_WYG_062-20a"/>
凶威遂折侯景乃拜由是常憚摛簡文嗣位進授左衞<lb/>
將軍固辭不拜簡文被閉摛不獲朝謁因感氣疾而卒<lb/>
年七十八贈侍中太子詹事諡貞子長子陵最知名<lb/>
陵字孝穆母臧氏嘗夢五色雲化為鳳集左肩上已而<lb/>
誕陵年數嵗家人攜以候沙門釋寳誌寳誌摩其頂曰<lb/>
天上石麒麟也光宅寺慧雲法師毎嗟陵早就謂之顏<lb/>
回八嵗屬文十三通莊老義及長博渉史籍從横有口<lb/>
辯父摛為晉安王諮議王又引陵參寜蠻府軍事王立<lb/>
<pb n="KR2a0024_WYG_062-20b"/>
為皇太子東宮置學士陵充其選稍遷尚書度支郎出<lb/>
為上虞令御史中丞劉孝儀與陵先有隙風聞劾陵在<lb/>
縣贓污因坐免久之為通直散騎侍郎梁簡文在東宮<lb/>
撰長春殿義記使陵為序又令於少傅府述今所製莊<lb/>
子義太清二年兼通直散騎常侍使魏魏人授館宴賓<lb/>
是日甚熱其主客魏收謿陵曰今日之熱當由徐常侍<lb/>
來陵即答曰昔王肅至此為魏始制禮儀今我來聘使<lb/>
卿復知寒暑收大慙齊文襄為相以收失言囚之累日<lb/>
<pb n="KR2a0024_WYG_062-21a"/>
及侯景入寇陵父摛先在圍城之内陵不奉家信便蔬<lb/>
食布衣若居哀恤㑹齊受魏禪梁元帝承制於江陵復<lb/>
通使於齊陵累求復命終拘留不遣乃致書於僕射楊<lb/>
遵彥不報及魏平江陵齊送貞陽侯明為梁嗣乃遣陵<lb/>
随還太尉王僧辯初拒境不納明往復致書皆陵辭也<lb/>
及明入僧辯得陵大喜以為尚書吏部郎兼掌詔誥其<lb/>
年陳武帝誅僧辯仍進討韋載而任約徐嗣徽承虚襲<lb/>
石頭陵感僧辯舊恩往赴約約平武帝釋陵不問以為<lb/>
<pb n="KR2a0024_WYG_062-21b"/>
尚書左丞紹泰二年又使齊還除給事黄門侍郎祕書<lb/>
監陳受禪加散騎常侍天嘉四年為五兵尚書領大著<lb/>
作六年除散騎常侍御史中丞時安成王頊為司空以<lb/>
帝弟之尊權傾朝野直兵鮑僧叡假王威風抑塞辭訟<lb/>
大臣莫敢言陵乃奏彈之文帝見陵服章嚴肅若不可<lb/>
犯為歛容正坐陵進讀奏狀時安成王殿上侍立仰視<lb/>
文帝流汗失色陵遣殿中郎引王下殿自是朝廷肅然<lb/>
遷吏部尚書領大著作陵以梁末以來選授多失其所<lb/>
<pb n="KR2a0024_WYG_062-22a"/>
於是提舉綱維綜覈名實時有冒進求官馳競不已者<lb/>
乃為書宣示之曰永定之時聖朝草創干戈未息尚無<lb/>
條序府庫空虚賞賜懸乏白銀難得黃札易營權以官<lb/>
階代於錢絹義在撫接無計多少致令員外常侍路上<lb/>
比肩諮議參軍市中無數豈是朝章應其如此今衣冠<lb/>
禮樂日富年華何可猶作舊意非理望也所見諸君多<lb/>
踰本分猶言大屈未諭髙懷若問梁朝朱領軍异亦為<lb/>
卿相此不踰其本分耶比是天子所㧞非闗選序梁武<lb/>
<pb n="KR2a0024_WYG_062-22b"/>
帝云世間人言有目色我特不目色范悌宋文帝亦云<lb/>
人豈無運命毎有好官缺輒憶羊𤣥保此則清階顯職<lb/>
不由選也既忝衡流諸賢深明鄙意自是衆咸服焉時<lb/>
論比之毛玠及宣帝入輔謀黜異志者引陵預其議廢<lb/>
帝即位封建昌縣侯太建中為尚書左僕射抗表推周<lb/>
𢎞正王勱等帝召入内殿曰卿何為固辭而舉人乎陵<lb/>
曰𢎞正舊藩長史王勱太平中相府長史張種帝鄉賢<lb/>
戚若選賢舊臣宜居後固辭累日乃奉詔及朝議北侵<lb/>
<pb n="KR2a0024_WYG_062-23a"/>
宣帝命舉元帥衆議在淳于量陵獨曰不然吳明徹家<lb/>
在淮左悉彼風俗將畧人才當今無過者於是爭論數<lb/>
日不能決都官尚書裴忌曰臣同徐僕射陵應聲曰非<lb/>
但明徹良將忌即良副也是日詔明徹為大都督令忌<lb/>
監軍事遂剋淮南數十州地宣帝因置酒舉杯屬陵曰<lb/>
賞卿知人七年領國子祭酒以公事免侍中僕射尋加<lb/>
侍中給扶十二年為中書監領太子詹事以年老累表<lb/>
求致事宣帝亦優禮之詔將作為造大齋令陵就第攝<lb/>
<pb n="KR2a0024_WYG_062-23b"/>
事後主即位遷左光禄大夫太子少傅至徳元年卒年<lb/>
七十七詔贈特進初後主為文示陵云他人所作陵嗤<lb/>
之曰都不成辭句後主銜之至是諡曰章偽侯陵器局<lb/>
深逺容止可觀性又清簡無所營樹俸禄與親族共之<lb/>
太建中食建昌户户送米至水次親戚有貧匱者皆召<lb/>
令取焉數日便盡陵家尋致乏絶府寮怪問其故陵云<lb/>
我有車牛衣裳可賣餘家有可賣不其周給如此少而<lb/>
崇信釋教經論多有釋解後主在東宮令陵講大品經<lb/>
<pb n="KR2a0024_WYG_062-24a"/>
義學名僧自逺雲集毎講筵商較四坐莫能與抗目有<lb/>
青睛時人以為聰慧之相也自陳創業文檄軍書及受<lb/>
禪詔策皆陵所製為一代文宗亦不以矜物未嘗詆訶<lb/>
作者其於後進接引無倦文宣之時國家有大手筆必<lb/>
命陵草之其文頗變舊體緝裁巧密多有新意毎一文<lb/>
出好事者已傳寫成誦遂傳于周齊家有其本後逢喪<lb/>
亂多散失存者三十卷陵有四子儉份儀僔<lb/>
儉一名報㓜而脩立勤學有志操汝南周𢎞直重其為<lb/>
<pb n="KR2a0024_WYG_062-24b"/>
人妻之以女梁元帝名為尚書金部郎中常侍宴賦詩<lb/>
元帝歎賞之曰徐氏之子復有文矣魏平江陵還建鄴<lb/>
累遷中書侍郎太建初廣州刺史歐陽紇舉兵反宣帝<lb/>
令儉持節喻㫖紇見儉盛列仗衛言辭不恭儉曰呂嘉<lb/>
之事誠當已逺將軍獨不見周廸陳寳應乎紇黙然不<lb/>
答懼儉沮衆不許入城置儉於孤園寺紇嘗出見儉儉<lb/>
謂曰將軍業已舉事儉須還報天子儉之性命雖在將<lb/>
軍將軍成敗不在於儉幸不見留紇於是遣儉從間道<lb/>
<pb n="KR2a0024_WYG_062-25a"/>
馳還宣帝乃命章昭達討紇以儉監昭達軍紇平為兼<lb/>
中書通事舍人後主立累遷尋陽内史為政嚴明盗賊<lb/>
靜息遷散騎常侍襲封建昌侯入為御史中丞儉公平<lb/>
無所阿附尚書令江總望重一時為儉所劾後主深委<lb/>
任焉禎明二年卒<lb/>
份少有父風九嵗為夢賦陵見之謂所親曰吾幼屬文<lb/>
亦不加此為海鹽令有政績入為太子洗馬性孝弟陵<lb/>
嘗疾篤份燒香泣涕跪誦孝經日夜不息如是者三日<lb/>
<pb n="KR2a0024_WYG_062-25b"/>
陵疾豁然而愈親戚皆謂份孝感所致先陵卒<lb/>
儀少聰警仕陳位尚書殿中郎陳亡隱于錢塘之赭山<lb/>
隋煬帝召為學士尋除著作佐郎大業四年卒<lb/>
陵弟孝克有口辯能談𤣥理性至孝遭父憂殆不勝喪<lb/>
事所生母陳氏盡就養之道梁末侯景宼亂孝克養母<lb/>
饘粥不能給妻東莞臧氏領軍將軍盾女也甚有容色<lb/>
孝克乃謂曰今饑荒如此供養交闕欲嫁卿與當世人<lb/>
望彼此俱濟於卿如何臧氏弗許之時有孔景行者為<lb/>
<pb n="KR2a0024_WYG_062-26a"/>
侯景將多從左右逼而迎之臧氏涕泣而去所得穀帛<lb/>
悉以遺母孝克又剃髪為沙門改名法整兼乞食以充<lb/>
給焉臧氏亦深念舊恩數私致饋餉故不乏絶後景行<lb/>
戰死臧氏伺孝克於途中累日乃見謂孝克曰往日之<lb/>
事非為相負今既得脫當歸供養孝克嘿然無答於是<lb/>
歸俗更為夫妻後東遊居錢塘之佳義里與諸僧討論<lb/>
釋典遂通三論毎日二時講旦講佛經晚講禮傳道俗<lb/>
受業者數百人天嘉中除剡令非其好尋去職太建四<lb/>
<pb n="KR2a0024_WYG_062-26b"/>
年徵為祕書丞不就乃蔬食長齋持菩薩戒晝夜講誦<lb/>
法華經宣帝甚嘉其操行後為國子祭酒孝克毎侍宴<lb/>
無所食噉至席散當其前膳羞損減帝密記以問中書<lb/>
舍人管斌斌自是伺之見孝克取珍果納紳帶中斌當<lb/>
時莫識其意後尋訪方知其以遺母斌以啓宣帝嗟歎<lb/>
良久乃敕自今宴享孝克前饌並遣將還以餉其母時<lb/>
論美之至德中皇太子入學釋奠百司陪列孝克發孝<lb/>
經題後主詔皇太子北面致敬禎明元年入為都官尚<lb/>
<pb n="KR2a0024_WYG_062-27a"/>
書自晉以來尚書官僚皆攜家屬居省省在臺城内下<lb/>
舍門中有閣道東西跨路通于朝堂其第一即都官省<lb/>
西抵閣道年代久逺多有鬼怪毎夜昏之際無故有聲<lb/>
光或見人著衣冠從井中出須臾復没或門閤自然開<lb/>
閉居多死亡尚書周確卒於此省孝克代確便即居之<lb/>
經兩載祅變皆息時人咸以為貞正所致孝克性清素<lb/>
好施惠故不免飢寒後主敕以石頭津稅給之孝克悉<lb/>
用設齋寫經随盡二年為散騎常侍侍東宮陳亡随例<lb/>
<pb n="KR2a0024_WYG_062-27b"/>
入長安家道壁立所生母患欲粳米為粥不能常辦母<lb/>
亡後孝克遂常噉麥有遺粳米者孝克對而悲泣終身<lb/>
不復食焉開皇十二年長安疾疫隋文帝聞其名行召<lb/>
令於尚書都堂講金剛般若經尋授國子博士後侍東<lb/>
宮講禮傳十九年以疾卒年七十三臨終正坐念佛室<lb/>
内有非常香氣鄰里皆驚異之子萬載位太子洗馬<lb/>
鮑泉字潤岳東海人也父㡬字景𤣥家貧以母老詣吏<lb/>
部尚書王亮干禄亮一見嗟賞舉為舂陵令後為明山<lb/>
<pb n="KR2a0024_WYG_062-28a"/>
賓所薦為太常丞以外兄傅昭為太常依制緦服不得<lb/>
相臨改為尚書郎終於湘東王諮議參軍泉美鬚髯善<lb/>
舉止身長八尺性甚警悟博渉史傳兼有文筆少事元<lb/>
帝為國常侍早見擢任謂曰我文之外無出卿者後為<lb/>
通直侍郎常乘髙幰車從數十左右繖蓋服玩甚精道<lb/>
逢國子祭酒王承承疑非舊貴遣訪之泉從者答曰鮑<lb/>
通直承怪焉復欲辱之遣逼車問鮑通直復是何許人<lb/>
而得如此都下少年遂為口實見尚豪華人相戲曰鮑<lb/>
<pb n="KR2a0024_WYG_062-28b"/>
通直復是何許人而得如此以為笑謔及元帝承制累<lb/>
遷至信州刺史方等之敗元帝大怒泉與王僧辯討之<lb/>
僧辯曰計將安出泉曰事等沃雪何所多慮僧辯曰君<lb/>
言文士常談耳江東少有武幹非精兵一萬不可以往<lb/>
竟陵甲卒不久當至猶可重申欲與卿入言之泉許諾<lb/>
及僧辯如向言泉嘿然不繼元帝大怒於是械繫僧辯<lb/>
時人比泉為酈寄泉既專征長沙久而不剋元帝乃數<lb/>
泉二十罪為書責之曰靣如冠玉還疑木偶鬚似蝟毛<lb/>
<pb n="KR2a0024_WYG_062-29a"/>
徒勞繞喙乃從獄中起王僧辯代泉為都督使舍人羅<lb/>
重歡領齋仗三百人與僧辯往及至長沙遣通泉曰羅<lb/>
舍人被令送王竟陵來泉愕然顧左右曰得王竟陵助<lb/>
我經畧賊不足平矣乃拂席坐而待之僧辯入乃背泉<lb/>
而坐曰鮑郎卿有罪令旨使我鏁卿卿勿以故意見期<lb/>
命重歡出令示泉鏁之牀下泉顏色自若了無懼容曰<lb/>
稽緩王師罪乃甘分但恐後人更思鮑泉之憒憒耳僧<lb/>
辯色甚不平泉乃啓陳淹遲之罪元帝尋復其任令與<lb/>
<pb n="KR2a0024_WYG_062-29b"/>
僧辯等東逼邵陵王於郢州郢州平元帝以世子方諸<lb/>
為刺史泉為長史行州府事方諸見泉和弱毎有諮陳<lb/>
未嘗用使泉伏牀騎背為馬書其衣作其姓名由是州<lb/>
府盡相欺侯景宻遣將宋子仙任約襲之方諸與泉不<lb/>
恤軍政唯蒱酒自樂云賊何由得至既而傳告者衆始<lb/>
命闔門城陷賊執方諸及泉送之景所後景攻王僧辯<lb/>
於巴陵不剋敗還乃殺泉於江夏沉其屍於黄鶴磯初<lb/>
泉夢著朱衣行水上及死舉身帶血而沉于江如其夢<lb/>
<pb n="KR2a0024_WYG_062-30a"/>
泉於儀禮尤明撰新儀三十卷行於世時又有鮑行卿<lb/>
以博學大才稱位後軍臨川王録事兼中書舍人遷歩<lb/>
兵校尉上玉璧銘武帝發詔褒賞好韻語及拜歩兵靣<lb/>
謝帝曰作舍人不免貧得五校實大校例皆如此有集<lb/>
二十卷撰皇室儀十三卷乘輿龍飛記二卷<lb/>
弟客卿位南康太守客卿三子檢正至並才藝知名俱<lb/>
為湘東王五佐正好交遊無日不適人人為之語曰無<lb/>
處不逢烏噪無處不逢鮑佐正不為湘東王所知獻書<lb/>
<pb n="KR2a0024_WYG_062-30b"/>
告退王恨之及建鄴城陷正為尚書外兵郎病不能起<lb/>
景雜於死屍焚之王聞之曰忠非紀信利非象齒焚如<lb/>
棄如於是乎得君子以此知湘東王不仁檢為湘東鎭<lb/>
西府中記室使蜀不屈於武陵王見害<lb/>
論曰夏侯勝云士患不明經術經術明取青紫如拾地<lb/>
芥耳於賀瑒賀琛朱异司馬褧其得之矣而异遂徼寵<lb/>
倖任事居權不能以道佐時茍取容媚及延寇敗國實<lb/>
异之由禍難既彰不明其罪亦既身死寵贈猶殊罰既<lb/>
<pb n="KR2a0024_WYG_062-31a"/>
弗加賞亦斯濫夫太清之亂固其宜矣顧協清介足以<lb/>
追蹤古人徐摛貞正仁者信乎有勇孝穆聰明特達締<lb/>
搆興王獻替謀猷亮直斯在泉本文房之士毎處荷戈<lb/>
之任非材之責勝任不亦難乎<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_062-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷六十二<lb/>
<pb n="KR2a0024_WYG_062-32a"/>
　南史卷六十二考證<lb/>
朱异傳起宅東坡窮乎美麗晚朝來下酣飲其中○朝<lb/>
　一本作日<lb/>
子鵝炰鯂不輟於口○鯂一本作鰌字書鯂音蘇與甦<lb/>
　同若鰌恐非佳品疑有訛字<lb/>
愍彼阪田○阪南本作陂<lb/>
徐摛傳簡文被閉摛不獲朝謁○梁書閉字上有幽字<lb/>
徐陵傳既忝衡流諸賢深明鄙意○忝監本誤尒今改<lb/>
<pb n="KR2a0024_WYG_062-32b"/>
　正又陳書云既忝衡流應須粉墨所望諸賢深明鄙<lb/>
　意較明白<lb/>
𢎞正舊藩長史王勱太平中相府長史○陳書無中字<lb/>
徐儉傳儉一名報○報陳書作衆<lb/>
汝南周𢎞直重其為人○直陳書作正<lb/>
徐陵弟孝克傳欲嫁卿與當世人望彼此俱濟○當世<lb/>
　陳書作富應改从之<lb/>
鮑泉傳父㡬○幾梁書作機<lb/>
<pb n="KR2a0024_WYG_062-33a"/>
泉於儀禮尤明撰新儀三十卷行於世○三梁書作四<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_062-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷六十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷四十九</head> <lb/>
    <p>
<pb n="KR2a0024_WYG_049-1a"/>
欽定四庫全書<lb/>
　南史卷四十九<lb/>
　　唐　　　李　　　延　　　夀　　　撰<lb/>
　列傳第三十九<lb/>
　　庾杲之<hi>叔父蓽</hi>　王諶<hi>從叔摛/</hi>　　何憲<hi>孔逷</hi>
　　孔珪　　　　　劉懷珍<hi>子靈哲劉沼</hi>　<hi>從父弟峻從子懷慰</hi>
　　　　<hi>懷慰子霽善杳懷珍族弟  明</hi>　<hi>歊/</hi>　<hi>懷珍從孫訏</hi>
庾杲之字景行新野人也祖深之位義興太守以善政<lb/>
<pb n="KR2a0024_WYG_049-1b"/>
聞父粲為宋南郡王義宣丞相城局參軍王舉兵見殺<lb/>
杲之幼有孝行宋司空劉勔見而竒之謂曰見卿足使<lb/>
江漢崇望杞梓發聲解褐奉朝請稍遷尚書駕部郞清<lb/>
貧自業食唯有韮葅[卄/瀹]韮生韮雜菜任昉嘗戲之曰誰<lb/>
謂庾郞貧食鮭嘗有二十七種累遷尚書左丞王儉謂<lb/>
人曰昔袁公作衛軍欲用我為長史雖不獲就要是意<lb/>
向如此今亦應須如我軰人也乃用杲之為衛將軍長<lb/>
史安陸侯蕭緬與儉書曰盛府元僚寔難其選庾景行<lb/>
<pb n="KR2a0024_WYG_049-2a"/>
汎淥水依芙蓉何其麗也時人以入儉府為蓮花池故<lb/>
𬗟書美之厯位黄門吏部郞御史中丞參大選美容質<lb/>
善言笑嘗兼侍中夹侍栁世隆在御坐謂齊武帝曰庾<lb/>
杲之為蟬冕所映彌有華采陛下故當與其即真上甚<lb/>
悦王儉仍曰國家以杲之清美所以許其假職若以其<lb/>
即真當在胡諧之後武帝嘗與朝臣商畧酒後謂羣臣<lb/>
曰我後當得何諡羣臣莫有荅者王儉因目杲之從容<lb/>
曰陛下夀等南山方與日月齊明千載之後豈是臣子<lb/>
<pb n="KR2a0024_WYG_049-2b"/>
輕所仰量時人雅歎其辯荅杲之嘗兼主客郞對魏使<lb/>
使問杲之曰百姓那得家家題門帖賣宅荅曰朝廷既<lb/>
欲掃蕩京洛剋復神州所以家家賣宅耳魏使縮鼻而<lb/>
不荅時諸王年少不得妄稱接人敕杲之及濟陽江淹<lb/>
五日一詣諸王使申遊好再遷尚書吏部郞參大選事<lb/>
太子右衛率加通直常侍九年卒上甚惜之諡曰貞子<lb/>
蓽字休野杲之叔父也仕齊為驃騎功曹史博渉羣書<lb/>
有口辯永明中與魏和親以蓽兼散騎常侍報使還拜<lb/>
<pb n="KR2a0024_WYG_049-3a"/>
散騎侍郞知東宮管記事後為荆州别駕前後紀綱皆<lb/>
致富饒蓽再為之清身率下杜絶請託布被蔬食妻子<lb/>
不免飢寒齊明帝聞而嘉焉手敕襃美州里榮之初梁<lb/>
州人益州刺史鄧元起功勲甚著名地卑瑣願名挂士<lb/>
流時始興忠武王憺為州將元起位已髙而解巾不先<lb/>
州官則不為鄉里所悉元起乞上籍出身州從事憺命<lb/>
蓽用之蓽不從憺大怒召蓽責之曰元起已經我府卿<lb/>
何為茍惜從事蓽曰府是尊府州是蓽州宜須品藻憺<lb/>
<pb n="KR2a0024_WYG_049-3b"/>
不能折遂止累遷會稽郡丞行郡府事時承彫弊之後<lb/>
百姓凶荒米斗至數千人多流散蓽撫循甚有理唯守<lb/>
公禄清節愈厲至有經日不舉火太守永陽王聞而饋<lb/>
之蓽謝不受天監元年卒停屍無以歛柩不能歸梁武<lb/>
帝聞之詔賜絹百疋穀五百斛初蓽為西楚望族兄子<lb/>
杲之又有寵於齊武帝蓽早厯顯官鄉人樂藹有幹用<lb/>
素與蓽不平互相陵競藹事齊豫章王嶷嶷薨藹仕不<lb/>
得志自歩兵校尉求助戍歸荊州時蓽為州别駕益忽<lb/>
<pb n="KR2a0024_WYG_049-4a"/>
藹及梁武帝踐阼藹以西朝勲為御史中丞蓽始得㑹<lb/>
稽行事既恥之矣會職事微有譴帝以藹其鄉人也使<lb/>
宣㫖誨之蓽大憤故發病卒子喬復仕為荊州别駕時<lb/>
元帝為荊州刺史而州人范興話以寒賤仕叨九流選<lb/>
為州主簿又皇太子令及之故元帝勒喬聽興話到職<lb/>
及屬元日府州朝賀喬不肯就列曰庾喬忝為端右不<lb/>
能與小人范興話為鴈行元帝聞乃進喬而停興話興<lb/>
話羞慙還家憤卒世以喬為不墜家風喬子敻少聰慧<lb/>
<pb n="KR2a0024_WYG_049-4b"/>
家富於財好賔客食必列鼎又狀貌豐美頤頬開張人<lb/>
皆謂夐必為方伯無餒之之慮及魏剋江陵卒致餓死<lb/>
時又有水軍都督禇蘿靣甚尖危有從理入口竟保衣<lb/>
食而終<lb/>
王諶字仲和東海郯人晉少傅雅𤣥孫也祖慶員外常<lb/>
侍父元閔䕶軍司馬宋大明中沈曇慶為徐州辟諶為<lb/>
迎主簿又為州迎從事湘東王彧國常侍鎮北行參軍<lb/>
及彧即帝位是為明帝除司徒參軍帶薛令兼中書舍<lb/>
<pb n="KR2a0024_WYG_049-5a"/>
人諶有學義見親遇常在左右帝所行慘僻諶屢諌不<lb/>
從請退坐此繫尚方後拜中書侍郞明帝好圍棊置圍<lb/>
棊州邑以建安王休仁為圍棊州都大中正諶與太子<lb/>
右率沈勃尚書水部郞庾珪之彭城丞王抗四人為小<lb/>
中正朝請禇思莊傅楚之為清定訪問後為尚書左丞<lb/>
領東觀祭酒即明帝所置總明觀也遷黄門郞齊永明<lb/>
初累遷豫章王太尉司馬武帝與諶相遇於宋明之世<lb/>
甚委任之厯黄門郞領驍騎將軍太子中庶子諶貞正<lb/>
<pb n="KR2a0024_WYG_049-5b"/>
和謹朝廷稱為善人多與之厚八年轉冠軍將軍長沙<lb/>
王車騎長史徙廬江王中軍長史又徙西陽王子明征<lb/>
虜長史行南兖府州事諶少貧常自紡績及通貴後每<lb/>
為人説之世稱其達九年卒<lb/>
諶從叔摛以博學見知尚書令王儉嘗集才學之士總<lb/>
校虚實類物隸之謂之隸事自此始也儉嘗使賔客隸<lb/>
事多者賞之事皆窮唯廬江何憲為勝乃賞以五花簟<lb/>
白團扇坐簟執扇容氣甚自得摛後至儉以所隸示之<lb/>
<pb n="KR2a0024_WYG_049-6a"/>
曰卿能奪之乎摛操筆便成文章既奥辭亦華美舉坐<lb/>
擊賞摛乃命左右抽憲簟手自掣取扇登車而去儉笑<lb/>
曰所謂大力者負之而趨竟陵王子良校試諸學士唯<lb/>
摛問無不對為秣陵令清直請謁不行羽林隊主潘敞<lb/>
有寵二宮勢傾人主婦弟犯法敞為之請摛摛投書於<lb/>
地更鞭四十敞怒譖之明日而見代永明八年天忽黄<lb/>
色照地衆莫能解司徒法曹王融上金天頌摛曰是非<lb/>
金天所謂滎光武帝大悦用為永陽郡後卒於尚書左<lb/>
<pb n="KR2a0024_WYG_049-6b"/>
丞<lb/>
何憲字子思廬江灊人博渉該通羣籍畢覽天閣寳祕<lb/>
人間散逸無遺漏焉任昉劉渢共執祕閣四部書試問<lb/>
其所知自甲至丁書説一事并敘述作之體連日累夜<lb/>
莫見所遺宗人何遁退讓士也見而美之願與為友憲<lb/>
位本州别駕國子博士永明十年使于魏時又有孔逷<lb/>
字世逺㑹稽山陰人也好典故學與王儉至交昇明中<lb/>
為齊臺尚書儀曹郞屢箴闕禮多見信納上謂王儉曰<lb/>
<pb n="KR2a0024_WYG_049-7a"/>
逷真所謂儀曹不沗厥職也儉為宰相逷常謀議幄帳<lb/>
每及選用頗失鄉曲情儉從容啟上曰臣有孔逷猶陛<lb/>
下之有臣永明中為太子家令卒時人呼孔逷何憲為<lb/>
王儉三公及卒儉惜之為撰祭文<lb/>
孔珪字德璋㑹稽山陰人也祖道隆位侍中父靈産泰<lb/>
始中晉安太守有隱遁之志於禹井山立館事道精篤<lb/>
吉日於静屋四向朝拜涕泣滂沲東出過錢唐北郭輒<lb/>
於舟中遥拜杜子恭墓自此至都東向坐不敢背側元<lb/>
<pb n="KR2a0024_WYG_049-7b"/>
徽中為中散大夫頗解星文好術數齊髙帝輔政沈攸<lb/>
之起兵靈産白髙帝曰攸之兵衆雖強以天時冥數而<lb/>
觀無能為也髙帝驗其言擢遷光禄大夫以簏盛靈産<lb/>
上靈臺令其占候餉靈産白羽扇素隱几曰君有古人<lb/>
之風故贈君古人之服當世榮之珪少學渉有美譽太<lb/>
守王僧䖍見而重之引為主簿舉秀才再遷殿中郞髙<lb/>
帝為驃騎取為記室參軍與江淹對掌辭筆為尚書左<lb/>
丞父憂去官與兄仲智還居父山舍仲智妾李氏驕妬<lb/>
<pb n="KR2a0024_WYG_049-8a"/>
無禮珪白太守王敬則殺之永明中厯位黄門郞太子<lb/>
中庶子廷尉江左承用晉時張杜律二十卷武帝留心<lb/>
法令數訊囚徒詔獄官詳正舊注先是尚書刪定郞王<lb/>
植撰定律奏之削其煩害錄其允衷取張斐注七百三<lb/>
十一條杜預注七百九十一條或二家兩釋於義乃備<lb/>
者又取一百七條其注相同者取一百三條集為一書<lb/>
凡一千五百三十二條為二十卷請付外詳校擿其違<lb/>
謬詔從之於是公卿八座參議考正舊注有輕重處竟<lb/>
<pb n="KR2a0024_WYG_049-8b"/>
陵王子良下意多使從輕其中朝議不能斷者則制㫖<lb/>
平決至九年珪表上律文二十卷録序一卷又立律學<lb/>
助敎依五經例詔報從之事竟不行轉御史中丞建武<lb/>
初為平西長史南郡太守珪以魏連歲南伐百姓死傷<lb/>
乃上表陳通和之䇿帝不從徵侍中不行留本任珪風<lb/>
韻清疎好文詠飲酒七八斗與外兄張融情趣相得又<lb/>
與琅邪王思逺廬江何㸃㸃弟胤竝款交不樂世務居<lb/>
宅盛營山水憑几獨酌傍無雜事門庭之内草萊不翦<lb/>
<pb n="KR2a0024_WYG_049-9a"/>
中有蛙鳴或問之曰欲為陳蕃乎珪笑答曰我以此當<lb/>
兩部鼓吹何必効蕃王晏嘗鳴鼓吹候之聞羣蛙鳴曰<lb/>
此殊聒人耳珪曰我聽鼓吹殆不及此晏甚有慙色永<lb/>
元元年為都官尚書遷太子詹事加散騎常侍三年珪<lb/>
疾東昏屏除以床舁之走因此疾甚遂卒贈金紫光禄<lb/>
大夫<lb/>
劉懷珍字道玉平原人漢膠東康王寄之後也其先劉<lb/>
植為平原太守因家焉祖昶從慕容徳南度河因家于<lb/>
<pb n="KR2a0024_WYG_049-9b"/>
北海都昌宋武帝平齊以為青州中從事位至員外常<lb/>
侍伯父奉伯宋世位至陳南頓二郡太守懷珍幼随奉<lb/>
伯至壽陽豫州刺史趙伯符出獵百姓聚觀懷珍獨避<lb/>
不視奉伯異之曰此兒方興吾家本州辟主簿元嘉二<lb/>
十八年亡命司馬順則聚黨東陽州遣懐珍將數千人<lb/>
討平之宋文帝問破賊事懐珍讓功不肯當親人怪問<lb/>
焉懐珍曰昔國子尼恥陳河間之級吾豈能論邦域之<lb/>
㨗哉時人稱之江夏王義恭出鎮盱眙道遇懐珍以應<lb/>
<pb n="KR2a0024_WYG_049-10a"/>
對見重取為驃騎長史兼墨曹行參軍孝建初為義恭<lb/>
大司馬參軍直閤將軍随府轉太宰參軍大明二年以<lb/>
軍功拜樂陵河間二郡太守賜爵廣晉縣侯司空竟陵<lb/>
王誕反郡人王弼門族甚盛勸懐珍起兵助誕懐珍殺<lb/>
之帝嘉其誠除豫章王子尚車騎參軍母憂去職服闋<lb/>
見江夏王義恭義恭曰别子多年那得不老對曰公恩<lb/>
未報何敢便老義恭善其對累遷黄門郞領虎賁中郞<lb/>
將桂陽王休範反加懐珍前將軍守石頭出為豫州刺<lb/>
<pb n="KR2a0024_WYG_049-10b"/>
史加督建平王景素反懐珍遣子靈哲領兵赴建鄴沈<lb/>
攸之在荆楚遣使人許天保説結懐珍斬之送首於齊<lb/>
髙帝封中宿縣侯進平南將軍増督二州初宋孝武世<lb/>
齊高帝為舍人懐珍為直閤相遇早舊懐珍假還青州<lb/>
髙帝有白驄馬齧人不可騎送與懐珍别懐珍報上百<lb/>
匹絹或謂懐珍曰蕭公此馬不中騎是以與君耳君報<lb/>
百匹不亦多乎懐珍曰蕭君局量堂堂寜應負人此絹<lb/>
吾方欲以身名託之豈計錢物多少髙帝輔政以懐珍<lb/>
<pb n="KR2a0024_WYG_049-11a"/>
内資未多徵為都官尚書領前將軍以第四子晃代為<lb/>
豫州刺史或疑懐珍不受代髙帝曰我布衣時懐珍便<lb/>
推懐投款况在今日寜當有異晃發經日疑論不止上<lb/>
乃遣軍主房靈人領百騎進送晃謂靈人曰論者謂懐<lb/>
珍必有異同我期之有素必不應爾卿是其鄉里故遣<lb/>
卿行非唯衛新亦以迎故懐珍還乃授相國右司馬及<lb/>
齊臺建朝士人人爭為臣吏以懐珍為宋臺右衛懐珍<lb/>
謂帝曰人皆迎新臣獨送故豈以臣篤於本乎齊建元<lb/>
<pb n="KR2a0024_WYG_049-11b"/>
元年轉左衛將軍加給事中改封霄城侯懐珍年老以<lb/>
禁旅辛勤求為閑職轉光祿大夫卒遺言薄葬贈雍州<lb/>
刺史諡敬侯<lb/>
子靈哲字文明位齊郡太守前軍將軍靈哲所生母嘗<lb/>
病靈哲躬自祈禱夢見黄衣老公與藥曰可取此食之<lb/>
疾立可愈靈哲驚覺於枕間得之如言而疾愈藥似竹<lb/>
根於齋前種葉似<graphic n="KR1856" url="https://raw.githubusercontent.com/kanripo/KR-Gaiji/master/images/KR1856.png" mimeType="image/png"/>茈嫡母崔氏及兄子景煥泰始中<lb/>
為魏所獲靈哲為布衣不聽樂及懐珍卒當襲爵靈哲<lb/>
<pb n="KR2a0024_WYG_049-12a"/>
固辭以兄子在魏存亡未測無容越當茅土朝廷義之<lb/>
靈哲傾産贖嫡母及景煥累年不能得武帝哀之令北<lb/>
使者請之魏人送以還南襲懐珍封爵靈哲位兖州刺<lb/>
史隆昌元年卒<lb/>
峻字孝標本名法武懐珍從父弟也父琁之仕宋為始<lb/>
興内史峻生期月而琁之卒其母許氏攜峻及其兄法<lb/>
鳯還鄉里宋泰始初魏剋青州峻時年八歳為人所略<lb/>
為奴至中山中山富人劉寳愍峻以束帛贖之教以書<lb/>
<pb n="KR2a0024_WYG_049-12b"/>
學魏人聞其江南有戚屬更徙之代都居貧不自立與<lb/>
母竝出家為尼僧既而還俗峻好學寄人廡下自課讀<lb/>
書常燎麻炬從夕達旦時或昏睡爇其鬚髮及覺復讀<lb/>
其精力如此時魏孝文選盡物望江南人士才學之徒<lb/>
咸見申擢峻兄弟不蒙選㧞齊永明中俱奔江南更改<lb/>
名峻字孝標自以少時未開悟晚更厲精明慧過人苦<lb/>
所見不博聞有異書必往祈借清河崔慰祖謂之書淫<lb/>
於是博極羣書文藻秀出故其自序云黌中濟濟皆升<lb/>
<pb n="KR2a0024_WYG_049-13a"/>
堂亦有愚者解衣裳言其少年魯鈍也時竟陵王子良<lb/>
招學士峻因人求為子良國職吏部尚書徐孝嗣抑而<lb/>
不許用為南海王侍郞不就至齊明帝時蕭遥欣為豫<lb/>
州引為府刑獄禮遇甚厚遥欣尋卒久不調梁天監初<lb/>
召入西省與學士賀蹤典校祕閣峻兄孝慶時為青州<lb/>
刺史峻請假省之坐私載禁物為有司所奏免官安成<lb/>
王秀雅重峻及安成王遷荆州引為户曹參軍給其書<lb/>
籍使撰類苑未及成復以疾去因遊東陽紫巖山築室<lb/>
<pb n="KR2a0024_WYG_049-13b"/>
居焉為山栖志其文甚美初梁武帝招文學之士有高<lb/>
才者多被引進擢以不次峻率性而動不能随衆沉浮<lb/>
武帝每集文士䇿經史事時范雲沈約之徒皆引短推<lb/>
長帝乃悦加其賞賚曽䇿錦被事咸言已罄帝試呼問<lb/>
峻峻時貧悴冗散忽請紙筆疏十餘事坐客皆驚帝不<lb/>
覺失色自是惡之不復引見及峻類苑成凡一百二十<lb/>
卷帝即命諸學士撰華林徧略以高之竟不見用乃著<lb/>
辯命論以寄其懐論成中山劉沼致書以難之凡再反<lb/>
<pb n="KR2a0024_WYG_049-14a"/>
峻竝為申析以荅之㑹沼卒不見峻後報者峻乃為書<lb/>
以序其事其文論竝多不載峻又嘗為自序其略云余<lb/>
自比馮敬通而有同之者三異之者四何則敬通雄才<lb/>
冠世志剛金石余雖不及之而節亮慷慨此一同也敬<lb/>
通逢中興明君而終不試用余逢命世英主亦擯斥當<lb/>
年此二同也敬通有忌妻至於身操井臼余有悍室亦<lb/>
令家道轗軻此三同也敬通當更始世手握兵符躍馬<lb/>
肉食余自少迄長戚戚無懽此一異也敬通有子仲文<lb/>
<pb n="KR2a0024_WYG_049-14b"/>
官成名立余禍同伯道永無血胤此二異也敬通旅力<lb/>
剛强老而益壯余有犬馬之疾溘死無時此三異也敬<lb/>
通雖芝殘蕙焚終填溝壑而為名賢所慕其風流郁烈<lb/>
芬芳久而彌盛余聲塵寂寞世不吾知魂魄一去將同<lb/>
秋草此四異也所以力自為序遺之好事云峻本將門<lb/>
兄法鳯自北歸改名孝慶字仲昌早有幹略齊末為兖<lb/>
州刺史舉兵應梁武封餘干男厯官顯重峻獨篤志好<lb/>
學居東陽吳㑹人士多從其學普通三年卒年六十門<lb/>
<pb n="KR2a0024_WYG_049-15a"/>
人諡曰𤣥靖先生<lb/>
劉沼字明信中山魏昌人六世祖輿晉驃騎將軍沼幼<lb/>
善屬文及長博學位終秣陵令<lb/>
懐慰字彦泰懐珍從子也祖奉伯宋元嘉中為冠軍長<lb/>
史父乗人冀州刺史死於義嘉事懐慰持䘮不食醯醬<lb/>
冬日不用絮衣養孤弟妹事寡叔母皆有恩義仕宋為<lb/>
尚書駕部郞懐慰宗從善明等為齊髙帝心腹懐慰亦<lb/>
預焉齊國建上欲置齊郡於都下議者以江右土沃流<lb/>
<pb n="KR2a0024_WYG_049-15b"/>
人所歸乃置於𤓰歩以懐慰為輔國將軍齊郡太守上<lb/>
謂懐慰曰齊邦是王業所基吾方欲以為顯任經理之<lb/>
事一以委卿有手敕曰有文事必有武備今賜卿玉環<lb/>
刀一口懐慰至郡修城郭安集居人墾廢田二百頃決<lb/>
沈湖灌溉不受禮謁人有餉其新米一斛者懐慰出所<lb/>
食麥飯示之曰食有餘幸不煩此因著㢘吏論以達其<lb/>
意髙帝聞之手敕襃賞進督秦沛二郡妻子在都賜米<lb/>
三百石兖州刺史栁世隆與懐慰書曰膠東流化潁川<lb/>
<pb n="KR2a0024_WYG_049-16a"/>
致美以今方古曽何足云懐慰本名聞慰武帝即位以<lb/>
與舅氏名同敕改之後兼安陸王北中郞司馬卒明帝<lb/>
即位謂僕射徐孝嗣曰劉懐慰若在朝廷不憂無清吏<lb/>
也子霽杳歊<lb/>
霽字士湮九歲能誦左氏傳十四居父憂有至性每哭<lb/>
輒嘔血家貧與弟杳歊勵志勤學及長博渉多通梁天<lb/>
監中厯位西昌相尚書主客侍郞海鹽令霽前後宰二<lb/>
邑竝以和理稱後除建康令不拜母胡氏寢疾霽年已<lb/>
<pb n="KR2a0024_WYG_049-16b"/>
五十衣不解帶者七旬誦觀世音經數萬遍夜中感夢<lb/>
見一僧謂曰夫人算盡君精誠篤志當相為申延後六<lb/>
十日餘乃亡霽廬于墓哀慟過禮常有雙白鶴循翔廬<lb/>
側處士阮孝緒致書抑譬焉霽思慕不已未終䘮而卒<lb/>
著釋俗語八卷文集十卷<lb/>
杳字士深年數歲徵士明僧紹見之撫而言曰此兒實<lb/>
千里之駒十三丁父憂每哭哀感行路梁天監中為宣<lb/>
恵豫章王行參軍杳博綜羣書沈約任昉以下每有遺<lb/>
<pb n="KR2a0024_WYG_049-17a"/>
忘皆訪問焉嘗於約坐語及宗廟犧樽約云鄭𤣥荅張<lb/>
逸謂為畫鳯皇尾婆娑然今無復此器則不依古杳曰<lb/>
此言未必可安古者樽彞皆刻木為鳥獸鑿頂及背以<lb/>
出内酒魏時魯郡地中得齊大夫子尾送女器有犧樽<lb/>
作犧牛形晉永嘉中賊曹嶷於青州發齊景公冢又得<lb/>
二樽形亦為牛象二處皆古之遺器知非虚也約大以<lb/>
為然約又云何承天纂文竒博其書載張仲師及長頸<lb/>
王事此何所出杳曰仲師長尺二寸唯出論衡長頸是<lb/>
<pb n="KR2a0024_WYG_049-17b"/>
毗騫王朱建安扶南以南記云古來至今不死約即取<lb/>
二書尋檢一如杳言約郊居宅時新搆閣齋杳為贊二<lb/>
首并以所撰文章呈約約即命工書人題其贊於壁仍<lb/>
報杳書共相歎美又在任昉坐有人餉昉<graphic n="KR1634" url="https://raw.githubusercontent.com/kanripo/KR-Gaiji/master/images/KR1634.png" mimeType="image/png"/>酒而作榐<lb/>
字昉問杳此字是不杳曰葛洪字苑作木旁□昉又曰<lb/>
酒有千日醉當是虚言杳曰桂陽程鄉有千里酒飲之<lb/>
至家而醉亦其例昉大驚曰吾自當遺忘實不憶此杳<lb/>
云出楊元鳯所撰置郡事元鳯是魏代人此書仍載其<lb/>
<pb n="KR2a0024_WYG_049-18a"/>
賦三重五品商溪摖里昉即檢楊記言皆不差王僧孺<lb/>
被使撰譜訪杳血脉所因杳云桓譚新論云太史三代<lb/>
世表旁行邪上竝効周譜以此而推當起周代僧孺歎<lb/>
曰可謂得所未聞周捨又問杳尚書着紫荷橐相傳云<lb/>
挈囊竟何所出杳曰張安世傳云持橐簪筆事孝武皇<lb/>
帝數十年韋昭張晏注並曰橐囊也簪筆以待顧問范<lb/>
岫撰字書音訓又訪杳焉尋佐周捨撰國史出為臨津<lb/>
令有善績秩滿縣三百餘人詣闕請留敕許焉後詹事<lb/>
<pb n="KR2a0024_WYG_049-18b"/>
徐勉舉杳及顧協等五人入華林撰徧略書成以晉安<lb/>
王府參軍兼廷尉正以足疾解因著林庭賦王僧孺見<lb/>
而歎曰郊居以後無復此作累遷尚書儀曹郞僕射徐<lb/>
勉以臺閣文議專委杳焉出為餘姚令在縣清絜湘東<lb/>
王繹發教襃美之大通元年為歩兵校尉兼東宮通事<lb/>
舍人昭明太子謂曰酒非卿所好而為酒厨之職政為<lb/>
卿不愧古人耳太子有瓠食器因以賜焉曰卿有古人<lb/>
之風故遺卿古人之器俄有敕代裴子野知著作郞事<lb/>
<pb n="KR2a0024_WYG_049-19a"/>
昭明太子薨新宮建舊人例無停者敕特留杳焉僕射<lb/>
何敬容奏轉杳王府諮議武帝曰劉杳須先經中書仍<lb/>
除中書侍郞尋為平西湘東諮議參軍兼舍人著作如<lb/>
故遷尚書左丞卒杳清儉無所嗜好自居母憂便長斷<lb/>
腥羶持齋蔬食臨終遺命斂以法服載以露車還葬舊<lb/>
墓随得一地容棺而已不得設靈筵及祭醊其子遵行<lb/>
之撰要雅五卷楚辭草木疏一卷髙士傳二卷東宮新<lb/>
舊記三十卷古今四部書目五卷文集十五卷並行於<lb/>
<pb n="KR2a0024_WYG_049-19b"/>
世<lb/>
歊字士光生夕有香氣氛氲滿室幼有識慧四歲䘮父<lb/>
與羣兒同處獨不戲弄六歲誦論語毛詩意所不解便<lb/>
能問難十二讀莊子逍遥篇曰此可解耳客問之随問<lb/>
而荅皆有情理家人每異之謂為神童及長博學有文<lb/>
才不娶不仕與族弟訏竝隱居求志遨遊林澤以山水<lb/>
書籍相娱而已奉母兄以孝悌稱寢食不離左右母意<lb/>
有所須口未及言歊已先知手自營辦狼狽供奉母每<lb/>
<pb n="KR2a0024_WYG_049-20a"/>
疾病夢歊進藥及翌日轉有間効其誠感如此性重興<lb/>
樂尤愛山水登危履嶮必盡幽遐人莫能及皆歎其有<lb/>
濟勝之具常欲避人世以母老不忍違每随兄霽杳從<lb/>
宦少時好施務周人之急人或遺之亦不拒也久而歎<lb/>
曰受人者必報不則有愧於人吾固無以報人豈可常<lb/>
有愧乎天監十七年忽著革終論以為形者無知之質<lb/>
神者有知之性有知不獨存依無知以自立故形之於<lb/>
神逆旅之館耳及其死也神去此館速朽得理是以子<lb/>
<pb n="KR2a0024_WYG_049-20b"/>
羽沉川漢伯方壙文楚黄壤士安麻索此四子者得理<lb/>
也若從四子而遊則平生之志得矣然積習生常難卒<lb/>
改革一朝肆志儻不見從今欲剪截煩厚務存儉易進<lb/>
不祼尸退畢常俗不傷存者之念有合至人之道且張<lb/>
奐止用幅巾王肅唯盥手足范冉斂畢便葬爰珍無設<lb/>
筵几文度故舟為棺子廉牛車載柩叔起誡絶墳隴康<lb/>
成使無卜吉此數公者尚或如之况為吾人而尚華泰<lb/>
今欲髣髴景行以為軌則氣絶不須復魂盥漱而斂以<lb/>
<pb n="KR2a0024_WYG_049-21a"/>
一千錢市成棺單故裠衫衣巾枕履此外送往之具棺<lb/>
中常物一不得有所施世多信李彭之言可謂惑矣余<lb/>
以孔釋為師差無此惑歛訖載以露車歸於舊山随得<lb/>
一地地足為坎坎足容棺不須塼甓不勞封樹勿設祭<lb/>
饗勿置几筵其蒸嘗繼嗣言象所絶事止余身無傷世<lb/>
教初訏之疾歊盡心救療及卒哀傷為之誄又著悲友<lb/>
賦以序哀情忽有老人無因而至謂曰君心力堅猛必<lb/>
破死生但運會所至不得久留一方耳彈指而去歊心<lb/>
<pb n="KR2a0024_WYG_049-21b"/>
知其異試遣尋之莫知其所於是信心彌篤既而寢疾<lb/>
恐貽母憂乃自言笑勉進湯藥謂兄霽杳曰兩兄祿仕<lb/>
足伸供養歊之歸泉復何所憾願深割無益之悲十八<lb/>
年年三十二卒始沙門釋寳誌遇歊於興皇寺驚起曰<lb/>
隱居學道清浄登仙如此三説歊未死之春有人為其<lb/>
庭中裁柿歊謂兄子弇曰吾不見此實爾其勿言至秋<lb/>
而亡人以為知命親故誄其行迹諡曰貞節處士先是<lb/>
有太中大夫琅邪王敬𦙍以天監八年卒遺命不得設<lb/>
<pb n="KR2a0024_WYG_049-22a"/>
復魄旌旐一蘆䕠藉下一枚覆上吾氣絶便沐浴籃輿<lb/>
載尸還忠侯大夫𡑞中若不行此則戮吾尸於九泉敬<lb/>
胤外甥許慧詔因阮研以聞詔曰敬𦙍令其息崇素氣<lb/>
絶便沐浴藉以二蘆䕠鑿地周身歸葬忠侯此達生之<lb/>
格言賢夫玉匣石槨遠矣然子於父命亦有所從有所<lb/>
不從今崇素若信遺意土周淺薄屬辟不施一朝見侵<lb/>
狐䑕戮屍已甚父可以訓子子亦不可行之外内易棺<lb/>
此自奉親之情藉土而葬亦通人之意宜兩捨兩取以<lb/>
<pb n="KR2a0024_WYG_049-22b"/>
達父子之志棺周於身土周於槨去其牲奠斂以時服<lb/>
一可以申情二可以稱家禮教無違生死無辱此故當<lb/>
為安也<lb/>
訏字彦度懷珍從孫也祖承宗宋太宰參軍父靈真齊<lb/>
鎮西諮議武昌太守訏幼稱純孝數歲父母繼卒訏居<lb/>
䘮哭泣孺慕幾至滅性赴弔者莫不傷焉後為伯父所<lb/>
養事伯母及昆姊孝友篤至為宗族所稱自傷早孤人<lb/>
有誤觸其諱者未嘗不感結流涕長兄絜為聘妻尅日<lb/>
<pb n="KR2a0024_WYG_049-23a"/>
成婚訏聞而逃匿事息乃還本州刺史張稷辟為主簿<lb/>
主者檄召訏乃挂檄於樹而逃陳留阮孝緒博學隱居<lb/>
不交當世恒居一鹿牀環植竹木寢處其中時人造之<lb/>
未嘗見也訏經一造孝緒即顧以神交訏族兄歊又履<lb/>
高操三人日夕招攜故都下謂之三隱訏善𤣥言尤精<lb/>
意釋典曽與歊聽講鍾山諸寺因共卜築宋熙寺東澗<lb/>
有終焉之志尚書郞何烱嘗遇之於路曰此人風神頴<lb/>
俊蓋荀奉倩衛叔寳之流也命駕造門拒而不見族祖<lb/>
<pb n="KR2a0024_WYG_049-23b"/>
孝標與書稱之曰訏超超越俗如半天朱霞歊矯矯出<lb/>
塵如雲中白鶴皆儉歲之梁稷寒年之纖纊訏嘗著穀<lb/>
皮巾披納衣每遊山澤輒留連忘返神理閑正姿貌甚<lb/>
華在林谷之間意氣彌逺或有遇之者皆謂神人家甚<lb/>
貧苦併日而食隆冬之月或無氊絮訏處之晏然人不<lb/>
覺其飢寒也自少至長無喜慍之色每於可競之地輒<lb/>
以不競勝之或有加陵之者莫不退而愧服由是衆論<lb/>
咸歸重焉天監七年卒於歊舍臨終執歊手曰氣絶便<lb/>
<pb n="KR2a0024_WYG_049-24a"/>
歛歛畢即埋靈筵一不須立勿設饗祀無求繼嗣歊從<lb/>
而行之宗人至友相與刋石立銘諡曰𤣥貞處士<lb/>
善明懐珍族弟也父懐人仕宋為齊北海二郡太守元<lb/>
嘉末青州饑荒人相食善明家有積粟躬食饘粥開倉<lb/>
以救鄉里多獲全濟百姓呼其家田為續命田善明少<lb/>
而静處讀書刺史杜驥聞名候之辭不相見年四十刺<lb/>
史劉道隆辟為中從事懐人謂善明曰我已知汝立身<lb/>
復欲見汝立官也善明應辟仍舉秀才宋孝武見其䇿<lb/>
<pb n="KR2a0024_WYG_049-24b"/>
强直甚異之泰始初徐州刺史薛安都反青州刺史沈<lb/>
文秀應之時州居東陽城善明家在郭内不能自拔伯<lb/>
父彌之詭説文秀求自効文秀使領軍主張靈慶等五<lb/>
千人援安都彌之出門密謂部曲曰始免禍坑矣行至<lb/>
下邳乃背文秀善明從伯懐恭為北海太守據郡相應<lb/>
善明密契收集門宗部曲得三千人夜斬關奔北海族<lb/>
兄乗人又聚渤海以應朝廷而彌之尋為薛安都所殺<lb/>
明帝贈青州刺史以乗人為冀州刺史善明為北海太<lb/>
<pb n="KR2a0024_WYG_049-25a"/>
守除尚書金部郞乗人病卒仍以善明為冀州刺史文<lb/>
秀既降除善明海陵太守郡境邉海無樹木善明課人<lb/>
種榆檟雜果遂獲其利還為直閣將軍五年魏剋青州<lb/>
善明母在焉移置代郡善明布衣蔬食哀戚如持䘮明<lb/>
帝每見為之歎息轉巴西梓潼二郡太守善明以母在<lb/>
魏不願西行泣涕固請見許朝廷多哀善明心事元徽<lb/>
初遣北使朝議令善明舉人善明舉州鄉北平田恵紹<lb/>
使魏贖母還時宋後廢帝新立羣臣執政善明獨事齊<lb/>
<pb n="KR2a0024_WYG_049-25b"/>
高帝委身歸誠出為西海太守行青冀二州刺史善明<lb/>
從弟僧副與善明俱知名於鄉里泰始初魏攻淮北僧<lb/>
副將部曲二千人東依海島齊高帝在淮陰壯其所為<lb/>
召與相見引為安成王撫軍參軍後廢帝肆暴高帝憂<lb/>
恐常令僧副微行伺察聲論使密告善明及東海太守<lb/>
垣崇祖使動魏兵善明勸静以待之高帝納焉廢帝見<lb/>
殺善明為高帝驃騎諮議南東海太守行南徐州事沈<lb/>
攸之反高帝深以為憂善明獻計曰沈攸之控引八州<lb/>
<pb n="KR2a0024_WYG_049-26a"/>
縱情蓄斂苞藏賊志於焉十年性既險躁才非持重起<lb/>
逆累旬遲回不進豈應有所待也一則闇於兵機二則<lb/>
人情離怨三則有掣肘之患四則天奪其魄本疑其輕<lb/>
速掩襲未備今六師齊奮諸侯同舉此己籠之鳥耳事<lb/>
平高帝召善明還都謂曰卿䇿沈攸之雖張良陳平適<lb/>
如此耳仍遷太尉右司馬齊臺建為右衛將軍辭疾不<lb/>
拜司空褚彦回謂善明曰髙尚之事乃卿從來素意今<lb/>
朝廷方相委待詎得便學松喬邪善明荅曰我本無宦<lb/>
<pb n="KR2a0024_WYG_049-26b"/>
情既逢知己所以戮力驅馳天地廓清朝廷濟濟鄙吝<lb/>
既申不敢昧於富貴矣髙帝踐阼以善明勲誠欲與之<lb/>
祿召謂曰淮南近畿國之形勝非親賢不居卿與我臥<lb/>
理之乃代明帝為淮南宣城二郡太守遣使拜授封新<lb/>
塗伯善明至都上表陳事凡一十一條其一以為天地<lb/>
開創宜存問逺方廣宣慈澤其二以為京都逺近所歸<lb/>
宜遣醫藥問其疾苦年九十以上及六疾不能自存者<lb/>
随宜量賜其三以為宋氏赦令蒙原者寡愚謂今下赦<lb/>
<pb n="KR2a0024_WYG_049-27a"/>
書宜令事實相副其四以為劉昶猶存容能送死境上<lb/>
諸城宜應嚴備其五以為宜除宋氏大明以來苛政細<lb/>
制以崇簡易其六以為凡諸土木之費且可權停其七<lb/>
以為帝子王女宜崇儉約其八以為宜詔百官及府州<lb/>
郡縣各貢讜言以𢎞廣唐虞之美其九以為忠貞孝悌<lb/>
宜擢以殊階清儉苦節應授以政務其十以為革命惟<lb/>
始宜擇才北使其十一以為交州險敻要荒之表宋末<lb/>
政苛遂至怨叛今宜懐以恩德未應逺勞將士摇動邉<lb/>
<pb n="KR2a0024_WYG_049-27b"/>
甿又撰賢聖雜語奏之託以諷諫上優詔荅之又諌起<lb/>
宣陽門表陳宜明守宰賞罰立學校制齊禮開賔館以<lb/>
接鄰國上荅曰夫賞罰以懲守宰飾館以待遐荒皆古<lb/>
之善政吾所宜勉更撰新禮或非易制國學之美已敕<lb/>
公卿宣陽門今敕停寡徳多闕思復有聞善明身長七<lb/>
尺九寸質素不好聲色所居茅齋斧木而已牀榻几案<lb/>
不加剗削少立節行常云在家當孝為吏當清子孫楷<lb/>
栻足矣及累為州郡頗黷財賄崔祖思怪而問之荅曰<lb/>
<pb n="KR2a0024_WYG_049-28a"/>
管子云夷吾知我因流涕曰方寸亂矣豈暇為㢘所得<lb/>
金錢皆以贖母及母至清節方峻所厯之職㢘簡不煩<lb/>
俸祿散之親友與崔祖思友善祖思出為青冀二州善<lb/>
明遺書敘舊因相朂以忠槩及聞祖思死慟哭仍得病<lb/>
建元二年卒豫命薄殯贈左将軍豫州刺史諡烈伯子<lb/>
滌嗣善明家無遺儲唯有書八千卷高帝聞其清貧賜<lb/>
滌家葛塘屯穀五百斛曰葛屯亦吾之垣下令後世知<lb/>
其見異善明從弟僧副字士雲位前將軍封豐陽男卒<lb/>
<pb n="KR2a0024_WYG_049-28b"/>
於巴西梓潼二郡太守上圖功臣像讃僧副亦在焉兄<lb/>
法䕶字士伯有學業位濟陰太守<lb/>
論曰詩稱抑抑威儀惟人之則又云其儀不忒正是四<lb/>
國觀夫杲之風流所得休野行己之度蓋其有焉仲和<lb/>
性履所遵徳璋業尚所守殆人望也懐珍宗族文質斌<lb/>
斌自宋至梁時移三代或以隱節取高或以文雅見重<lb/>
古人云立言立徳斯門其有之乎<lb/>
　南史卷四十九<lb/>
<pb n="KR2a0024_WYG_049-29a"/>
　南史卷四十九考證<lb/>
庾杲之傳父粲為宋南郡王義宣丞相城局參軍○監<lb/>
　本缺宋南二字今増正<lb/>
孔珪傳王晏嘗鳴鼓吹候之○候監本訛侯今改正<lb/>
劉霽傳字士湮○湮梁書作烜<lb/>
常有雙白鶴循翔廬側○循梁書作馴<lb/>
劉杳傳鄭𤣥答張逸謂為畫鳯皇尾婆娑然○婆娑梁<lb/>
　書作娑娑<lb/>
<pb n="KR2a0024_WYG_049-29b"/>
杳曰此言未必可安○安一木作按<lb/>
有人餉昉<graphic n="KR1634" url="https://raw.githubusercontent.com/kanripo/KR-Gaiji/master/images/KR1634.png" mimeType="image/png"/>酒而作榐字○榐監本訛搌今改从梁書<lb/>
卿有古人之風故遺卿古人之器○此與本卷孔珪傳<lb/>
　齊高帝餉珪父靈產白羽扇素隱几曰君有古人之<lb/>
　風故贈君古人之服二語相同<lb/>
文集十五卷○一本無此五字<lb/>
劉歊傳忽有一老人無因而至○梁書歊幼時嘗獨坐<lb/>
　空室有一老公至門與此小異<lb/>
<pb n="KR2a0024_WYG_049-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_049-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷四十九考證<lb/>
</p>
<p>
</p>
  </div>
</body>
</text>
</TEI>
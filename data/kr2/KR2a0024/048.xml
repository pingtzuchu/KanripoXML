<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷四十八</head> <lb/>
    <p>
<pb n="KR2a0024_WYG_048-1a"/>
欽定四庫全書<lb/>
　南史卷四十八<lb/>
　　唐　　　李　　　延　　　夀　　　撰<lb/>
　列傳第三十八<lb/>
　　陸澄　　陸慧曉<hi>子倕絳閑子</hi>　<hi>孫繕厥/絳弟</hi>　<hi>兄子閑厥弟襄</hi>
　　　　<hi>襄兄子雲公瓊從父弟琰</hi>　<hi>雲公子瓊瑜瓊子從典琰弟瑜    從父兄玠</hi>
　　　　<hi>瑜從父弟琛</hi>　　陸杲<hi>子罩</hi>
陸澄字彥深吳郡吳人也祖劭臨海太守父瑗州從事<lb/>
<pb n="KR2a0024_WYG_048-1b"/>
澄少好學博覽無所不知行坐眠食手不釋卷宋泰始<lb/>
初為尚書殿中郞議皇后諱班下應依舊稱姓左丞徐<lb/>
爰案司馬孚議皇后春秋逆王后于齊竝不言姓澄以<lb/>
意立議坐免官白衣領職郞官舊坐杖有名無實澄在<lb/>
官積前後罰凡至千數後兼左丞泰始六年詔皇太子<lb/>
朝服衮冕九章澄與儀曹郞丘仲起議服冕以朝實著<lb/>
經文秦除六冕漢明還備魏晉以來不欲令臣下服衮<lb/>
冕故位公者加侍官今皇太子禮絶羣后宜遵聖王盛<lb/>
<pb n="KR2a0024_WYG_048-2a"/>
典革近代之制累遷御史中丞齊建元元年驃騎諮議<lb/>
沈憲等家奴客為劫子弟被劾憲等晏然左丞任遐奏<lb/>
澄不糾請免澄官上表自理言舊例無左丞糾中丞之<lb/>
義詔外詳議尚書令褚彥囘檢宋以來左丞糾正而中<lb/>
丞不糾免官者甚衆奏澄謏聞膚見貽撓後昆上掩皇<lb/>
明下籠朝議請以見事免澄所居官詔澄以白衣領職<lb/>
永明元年累遷度支尚書尋領國子博士尚書令王儉<lb/>
謂之曰昔曹志繆悦為此官以君係之始無慙德儉嘗<lb/>
<pb n="KR2a0024_WYG_048-2b"/>
問澄曰崇禮門有鼓而未嘗鳴其義安在荅曰江左草<lb/>
創崇禮闥皆是茅茨故設鼔有火則扣以集衆相傳至<lb/>
今又與儉書陳王弼注易𤣥學之所宗今若𢎞儒鄭注<lb/>
不可廢并言左氏杜學之長穀梁舊有麋信近益以范<lb/>
甯不足兩立世有一孝經題為鄭𤣥注觀其用辭不與<lb/>
注書相類案𤣥自序所注衆書亦無孝經且為小學之<lb/>
類不宜列在帝典儉荅曰易體微逺實貫羣籍豈可專<lb/>
據小王便為該備依舊存鄭髙同來説元凱注傳超邁<lb/>
<pb n="KR2a0024_WYG_048-3a"/>
前儒穀梁小書無俟兩注存麋略范率由舊式凡此諸<lb/>
議竝同雅論疑孝經非鄭所注僕以此書明百行之首<lb/>
實人倫所先七略藝文竝陳之六藝不與蒼頡凡將之<lb/>
流也鄭注虚實前代不嫌意謂可安仍舊立置儉自以<lb/>
博聞多識讀書過澄澄謂曰僕少來無事唯以讀書為<lb/>
業且年位已髙今君少便鞅掌王務雖復一覽便諳然<lb/>
見卷軸未必多僕儉集學士何憲等盛自商略澄待儉<lb/>
語畢然後談所遺漏數百千條皆儉所未覩儉乃歎服<lb/>
<pb n="KR2a0024_WYG_048-3b"/>
儉在尚書省出巾箱几案雜服飾令學士隷事事多者<lb/>
與之人人各得一兩物澄後來更出諸人所不知事復<lb/>
各數條并舊物奪將去轉散騎常侍祕書監吳郡中正<lb/>
光祿大夫加給事中尋領國子祭酒竟陵王子良得古<lb/>
器小口方腹而底平可容七八升以問澄澄曰此名服<lb/>
匿單于以與蘇武子良詳視器底有字彷彿可識如澄<lb/>
所言隆昌元年以老疾轉光祿大夫加散騎常侍未拜<lb/>
卒諡静子澄當世稱為碩學讀易三年不解文義欲撰<lb/>
<pb n="KR2a0024_WYG_048-4a"/>
宋書竟不成王儉戲之曰陸公書厨也家多墳籍人所<lb/>
罕見撰地理書及雜傳死後乃出澄弟鮮得罪宋世當<lb/>
死澄於路見舍人王道隆叩頭流血以此見原揚州主<lb/>
簿顧測以兩奴就鮮質錢鮮死子暉誣為買券澄為中<lb/>
丞測遂為澄所抑世以此少之<lb/>
陸慧曉字叔明吳郡吳人晉太尉玩之𤣥孫也自玩至<lb/>
慧曉祖萬載世為侍中皆有名行慧曉伯父仲元又為<lb/>
侍中時人方之金張二族父子真仕宋為海陵太守時<lb/>
<pb n="KR2a0024_WYG_048-4b"/>
中書舍人秋當見幸家在海陵假還葬父子真不與相<lb/>
聞當請發人修橋又以妨農不許彭城王義康聞而賞<lb/>
之王僧達貴公子孫以才慠物為吳郡太守入昌門曰<lb/>
彼有人焉顧琛一公兩掾英英門戸陸子真五世内侍<lb/>
我之流亞子真自臨海太守眼疾歸為中散大夫卒慧<lb/>
曉清介正立不雜交游㑹稽内史同郡張緒稱之曰江<lb/>
東裴樂也初應州郡辟舉秀才厯諸府行參軍以母老<lb/>
還家侍養十餘年不仕齊髙帝輔政除為尚書殿中郞<lb/>
<pb n="KR2a0024_WYG_048-5a"/>
鄰族來相賀慧曉舉酒曰陸慧曉年踰三十婦父領選<lb/>
始作尚書郞卿軰乃復以為慶邪高帝表禁奢侈慧曉<lb/>
撰荅詔草為帝所賞引為太傅東閤祭酒齊建元初遷<lb/>
太子洗馬廬江何點常稱慧曉心如照鏡遇形觸物無<lb/>
不朗然王思遠恒如懷氷暑月亦有霜氣當時以為實<lb/>
錄慧曉與張融竝宅其間有池池上有二株楊栁㸃歎<lb/>
曰此地便是醴泉此木便是交讓及武陵王曄守㑹稽<lb/>
上為精選僚吏以慧曉為征虜功曹與府參軍沛國劉<lb/>
<pb n="KR2a0024_WYG_048-5b"/>
璡同從述職璡清介士也行至吳謂人曰吾聞張融與<lb/>
慧曉竝宅其間有水此必有異味故命駕往酌而飲之<lb/>
曰飲此水則鄙吝之萌盡矣何㸃薦慧曉於豫章王嶷<lb/>
補司空掾加以恩禮累遷安西諮議領冠軍錄事參軍<lb/>
武帝第三子廬陵王子卿為南豫州刺史帝稱其小名<lb/>
謂司徒竟陵王子良曰烏熊癡如熊不得天下第一人<lb/>
為行事無以壓一州既而曰吾思得人矣乃使慧曉為<lb/>
長史行事别帝問曰卿何以輔持廬陵荅曰静以修身<lb/>
<pb n="KR2a0024_WYG_048-6a"/>
儉以養性静則人不擾儉則人不煩上大悦後為司徒<lb/>
右長史時陳郡謝朏為左長史府公竟陵王子良謂王<lb/>
融曰我府前世誰比融曰明公二上佐天下英竒古來<lb/>
少見其比子良西邸抄書令慧曉參知其事尋遷西陽<lb/>
王征虜巴陵王後軍臨汝公輔國三府長史行府州事<lb/>
復為西陽王左軍長史領㑹稽郡丞行郡事隆昌元年<lb/>
徙為晉熙王冠軍長史江夏内史行郢州事慧曉厯輔<lb/>
五政立身清肅僚佐以下造詣必起送之或謂慧曉曰<lb/>
<pb n="KR2a0024_WYG_048-6b"/>
長史貴重不宜妄自謙屈荅曰我性惡人無禮不容不<lb/>
以禮處人未嘗卿士大夫或問其故慧曉曰貴人不可<lb/>
卿而賤者乃可卿人生何容立輕重於懐抱終身常呼<lb/>
人位建武初除西中郞長史行事内史如故俄徵黄門<lb/>
郞未拜遷吏部郞尚書令王晏選門生補内外要局慧<lb/>
曉為用數人而止晏恨之送女妓一人欲與申好慧曉<lb/>
不納吏曹郞令史厯政來諮執選事慧曉任已獨行未<lb/>
嘗與語帝遣主書單景儁謂曰都令史諳悉舊貫可共<lb/>
<pb n="KR2a0024_WYG_048-7a"/>
參懷慧曉謂景儁曰六十之年不復能諮都令史為吏<lb/>
部郞也上若謂身不堪便當拂衣而退帝甚憚之後欲<lb/>
用為侍中以形短小乃止出為晉安王鎮北司馬征北<lb/>
長史東海太守行府州事入為五兵尚書行揚州事崔<lb/>
慧景事平領右軍將軍出監南徐州朝議又欲以為侍<lb/>
中王亮曰濟河須人今且就朝廷借之以鎮南兖州王<lb/>
瑩王志皆曰侍中彌須英華方鎮猶應有選者亮曰角<lb/>
其二者則貂璫緩拒寇切當今朝廷甚弱宜從切者乃<lb/>
<pb n="KR2a0024_WYG_048-7b"/>
以為輔國將軍南兖州刺史加督至鎮俄爾以疾歸卒<lb/>
贈太常三子僚任倕竝有美名時人謂之三陸初授慧<lb/>
曉兖州三子依次第各作一讓表辭竝雅麗時人歎服<lb/>
僚學渉子史長於微言美姿容鬚眉如畵位西昌侯長<lb/>
史蜀郡太守<lb/>
倕字佐公少勤學善屬文於宅内起兩茅屋杜絶往來<lb/>
晝夜讀書如此者數歲所讀一徧必誦於口嘗借人漢<lb/>
書失五行志四卷乃暗寫還之畧無遺脱幼為外祖張<lb/>
<pb n="KR2a0024_WYG_048-8a"/>
岱所異岱嘗謂諸子曰此兒汝家陽元也十七舉本州<lb/>
秀才刺史竟陵王子良開西邸延英俊倕預焉梁天監<lb/>
初為右軍安成王主簿與樂安任昉友為感知已賦以<lb/>
贈昉昉因此名以報之及昉為中丞簪裾輻湊預其讌<lb/>
者殷芸到溉劉苞劉孺劉顯劉孝綽及倕而已號曰龍<lb/>
門之游雖貴公子孫不得預也遷臨川王東曹掾梁武<lb/>
帝雅愛倕才乃敕撰新漏刻銘其文甚美遷太子中舍<lb/>
人又詔為石闕銘敕襃美之賜絹三十匹累遷太常卿<lb/>
<pb n="KR2a0024_WYG_048-8b"/>
卒子纉早慧七歲通經為童子郞卒次𬗟有似於倕一<lb/>
看殆不能别<lb/>
繕字士儒倕兄子也父任御史中丞幼有志尚以雅正<lb/>
知名梁承聖中為中書侍郞掌東宮管記魏平江陵繕<lb/>
微服遁還建鄴紹泰元年除司徒右長史御史中丞以<lb/>
父任所終固辭陳武帝作輔為司徒司馬及受命位侍<lb/>
中出為新安太守文帝嗣位徵為中庶子領歩兵校尉<lb/>
掌東宮管記繕儀表端麗進退閑雅趨歩躡履文帝使<lb/>
<pb n="KR2a0024_WYG_048-9a"/>
太子諸王咸取則焉後復拜御史中丞猶以父所終固<lb/>
辭不許乃權換廨宇徙以居之太建中厯度支尚書侍<lb/>
中太子詹事尚書右僕射尋遷左僕射參掌選事别敕<lb/>
與徐陵等七人參議政事卒贈特進諡曰安子以繕東<lb/>
宮舊臣特賜祖奠繕子辯慧年數歳詔引入殿内進止<lb/>
有父風宣帝因賜名辯慧字敬仁繕兄子見賢亦方雅<lb/>
位少府卿卒<lb/>
閑字遐業慧曉兄子也有風槩與人交不茍合少為同<lb/>
<pb n="KR2a0024_WYG_048-9b"/>
郡張緖所知仕至揚州别駕齊明帝崩閑謂所親人曰<lb/>
宮車晏駕百司將聽冢宰主上地重才弱必不能振難<lb/>
將至矣乃感心疾不復預州事永元末刺史始安王遥<lb/>
光據東府作亂或勸去之閑曰吾為人吏何可逃死臺<lb/>
軍攻陷城閑以綱佐被收至杜姥宅尚書令徐孝嗣啟<lb/>
閑不預逆謀未及報徐世標命殺之閑四子厥終完襄<lb/>
也絳字魏卿時随閑抱頸求代死不獲遂以身蔽刀刃<lb/>
行刑者俱害之<lb/>
<pb n="KR2a0024_WYG_048-10a"/>
厥字韓卿少有風槩好屬文齊永明九年詔百官舉士<lb/>
同郡司徒左西曹掾顧暠之表薦厥州舉秀才時盛為<lb/>
文章吳興沈約陳郡謝脁琅邪王融以氣類相推轂汝<lb/>
南周顒善識聲韻約等文皆用宮商將平上去入四聲<lb/>
以此制韻有平頭上尾蜂腰鶴膝五字之中音韻悉異<lb/>
兩句之内角徵不同不可増減世呼為永明體沈約宋<lb/>
書謝靈運傳後又論其事厥與約書曰范詹事自序性<lb/>
别宮商識清濁特能適輕重濟艱難古今文人多不全<lb/>
<pb n="KR2a0024_WYG_048-10b"/>
了斯處縱有㑹此者不必從根本中來尚書亦云自靈<lb/>
均以來此祕未覩或暗與理合匪由思至張蔡曹王曽<lb/>
無先覺潘陸顔謝去之彌逺大旨欲宮商相變低昻舛<lb/>
節若前有浮聲則後須切響一簡之内音韻盡殊兩句<lb/>
之中輕重悉異辭既美矣理又善焉但觀厯代衆賢似<lb/>
不都闇此處而云此祕未覩近於誣乎案范云不從根<lb/>
本中來尚書云匪由思至斯則揣情謬於𤣥黄擿句著<lb/>
其音律也范又云時有㑹此者尚書云或闇與理合則<lb/>
<pb n="KR2a0024_WYG_048-11a"/>
美韻清謳有辭章調韻者雖有差謬亦有㑹合推此以<lb/>
往可得而言夫思有合離前哲同所不免文有開塞即<lb/>
事不得無之子建所以好人譏彈士衡所以遺恨終篇<lb/>
既曰遺恨非盡美之作理可詆訶君子執其詆訶便謂<lb/>
合理為闇豈如指其合理而寄詆訶為遺恨邪自魏文<lb/>
屬論深以清濁為言劉楨奏書大明體勢之致齟齬妥<lb/>
帖之談操末續顛之説興𤣥黄於律呂比五色之相宣<lb/>
茍此祕未覩兹論為何所指邪愚謂前英已早識宮徵<lb/>
<pb n="KR2a0024_WYG_048-11b"/>
但未屈曲指的若今論所申至於掩瑕藏疾合少謬多<lb/>
則臨淄所云人之著述不能無病者也非知之而不改<lb/>
謂不改則不知斯曹陸又稱竭情多悔不可力強者也<lb/>
今許以有病有悔為言則必自知無悔無病之地引其<lb/>
不了不合為闇何獨誣其一合一了之地乎意者亦質<lb/>
文時異今古好殊將急在情物而緩於章句情物文之<lb/>
所急美惡猶且相半章句意之所緩故合少語診多義<lb/>
兼於斯必非不知明矣長門上林殆非一家之賦洛神<lb/>
<pb n="KR2a0024_WYG_048-12a"/>
池鴈便成二體之作孟堅精正詠史無虧於東主平子<lb/>
恢富羽獵不累於憑虚王粲初征他文未能稱是楊修<lb/>
敏㨗暑賦彌日不獻率意寡尤則事促乎一日翳翳愈<lb/>
伏而理賒於七歩一人之思遲速天懸一家之文工拙<lb/>
壤隔何獨宮商律呂必責其如一邪論者乃可言未窮<lb/>
其致不得言曽無先覺也約荅曰宮商之聲有五文字<lb/>
之别累萬以累萬之繁配五聲之約髙下低昻非思力<lb/>
所學又非止若斯而已十字之文顛倒相配字不過十<lb/>
<pb n="KR2a0024_WYG_048-12b"/>
巧厯已不能盡何况復過於此者乎靈均以來未經用<lb/>
之於懐抱固無從得其髣髴矣若斯之妙而聖人不尚<lb/>
何邪此蓋曲折聲韻之巧無當於訓義非聖哲𤣥言之<lb/>
所急也是以子雲譬之雕蟲篆刻云壯夫不為自古辭<lb/>
人豈不知宮羽之殊商徵之别雖知五音之異而其中<lb/>
參差變動所昧實多故鄙意所謂此祕未覩者也以此<lb/>
而推則知前世文士便未悟此處若以文章之音韻同<lb/>
弦管之聲曲美惡妍媸不得頓相乖反譬猶子野操曲<lb/>
<pb n="KR2a0024_WYG_048-13a"/>
安得忽有闡緩失調之聲以洛神比陳思他賦有似異<lb/>
手之作故知天機啟則律呂自調六情滯則音律頓舛<lb/>
也士衡雖云煥若縟錦寜有濯色江波其中復有一片<lb/>
是衛文之服此則陸生之言即復不盡者矣韻與不韻<lb/>
復有精麤輪扁不能言之老夫亦不辯盡此約論四聲<lb/>
妙有詮辯而諸賦亦往往與聲韻乖時有王斌者不知<lb/>
何許人著四聲論行於時斌初為道人博渉經籍雅有<lb/>
才辯善屬文能昌導而修容儀嘗弊衣於瓦官寺聽雲<lb/>
<pb n="KR2a0024_WYG_048-13b"/>
法師講成實論無復坐處唯僧正慧超尚空席斌直坐<lb/>
其側慧超不能平乃罵曰那得此道人祿蔌似隊父唐<lb/>
突人因命驅之斌笑曰既有敘勲僧正何為無隊父道<lb/>
人不為動而撫機問難辭理清舉四坐皆屬目後還俗<lb/>
以詩樂自樂人莫能名之永元元年始安王遥光反厥<lb/>
父閑被誅厥坐繫尚方尋有赦厥感慟而卒年二十八<lb/>
文集行於世時有㑹稽虞炎以文學與沈約俱為文恵<lb/>
太子所遇意眄殊常官至驍騎將軍<lb/>
<pb n="KR2a0024_WYG_048-14a"/>
襄字師卿厥第四弟也本名衰字趙卿有奏事者誤字<lb/>
為襄梁武帝乃改為襄字師卿天監三年都官尚書范<lb/>
岫表薦襄起家著作佐郞後昭明太子統聞襄業行啟<lb/>
武帝引與逰處自廬陵王記室除太子洗馬遷中舍人<lb/>
竝掌管記出為揚州中從事以父終此官固辭武帝不<lb/>
許聽與府司馬換廨居之昭明太子敬耆老襄母年將<lb/>
八十與蕭琛傅昭陸杲每月常遣存問加賜珍羞衣服<lb/>
襄母常卒患心痛醫方須三升粟漿時冬月日又逼暮<lb/>
<pb n="KR2a0024_WYG_048-14b"/>
求索無所忽有老人詣門貨漿量如方劑始欲酬直無<lb/>
何失之時以襄孝感所致後為太子家令復掌管記母<lb/>
憂去職襄年已五十毁頓過禮太子憂之日遣使誡喻<lb/>
大通七年為鄱陽内史先是郡人鮮于琮服食修道法<lb/>
常入山採藥拾得五色幡毦又於地中得石璽竊怪之<lb/>
琮先與妻别室望琮所處常有異氣益以為神大同元<lb/>
年遂結門徒殺廣晉令王筠號上願元年署置官屬其<lb/>
黨轉相誑惑有衆萬餘人將出攻郡襄先已率人吏修<lb/>
<pb n="KR2a0024_WYG_048-15a"/>
城隍為備及賊至破之生獲琮時鄰郡豫章安成等守<lb/>
宰案其黨與因求貨賄皆不得其實或有善人盡室罹<lb/>
禍唯襄郡枉直無濫人作歌曰鮮于抄後善惡分人無<lb/>
横死賴陸君又有彭李二家先因忿争遂相誣告襄引<lb/>
入内室不加責誚但和言解喻之二人感恩深自悔咎<lb/>
乃為設酒食令其盡歡酒罷同載而還因相親厚人又<lb/>
歌曰陸君政無怨家鬬既罷讎共車在政六年郡中大<lb/>
寜郡人李睍等四百二十人詣闕拜表陳襄德化求於<lb/>
<pb n="KR2a0024_WYG_048-15b"/>
郡立碑降敕許之又表乞留襄固乞還太清元年為度<lb/>
支尚書侯景圍臺城以襄直侍中省城陷襄逃還吳景<lb/>
將宋子仙進攻錢唐㑹海鹽人陸黯舉義襲郡殺偽太<lb/>
守蘇單于推襄行郡事時淮南太守文成侯蕭寜逃賊<lb/>
入吳襄遣迎寜為盟主遣黯及兄子映公帥衆躡子仙<lb/>
與戰黯敗走吳下軍聞之亦散襄匿于墓下一夜憂憤<lb/>
卒襄弱冠遭家禍釋服猶若居憂終身蔬食布衣不聽<lb/>
音樂口不言殺害五十年侯景平元帝贈侍中追封餘<lb/>
<pb n="KR2a0024_WYG_048-16a"/>
干縣侯<lb/>
雲公字子龍襄兄完子也完位寜逺長史琅邪彭城二<lb/>
郡丞雲公五歲誦論語毛詩九歲讀漢書略能記憶從<lb/>
祖倕與沛國劉顯質問十事雲公對無所失顯歎異之<lb/>
及長好學有才思為平西湘東王繹行參軍雲公先製<lb/>
太伯廟碑吳興太守張纉罷郡經途讀其文歎曰今之<lb/>
蔡伯喈也纉至都掌選言之武帝召為尚書儀曹郞入<lb/>
直夀光省以本官知著作郞事累遷中書黄門郞兼掌<lb/>
<pb n="KR2a0024_WYG_048-16b"/>
著作雲公善奕碁嘗夜侍坐武冠觸燭火帝笑謂曰燭<lb/>
燒卿貂帝將用為侍中故以此戲之時天泉池新製鯿<lb/>
魚舟形狹而短帝暇日常泛此舟朝中唯引太常劉之<lb/>
遴國子祭酒到溉右衛朱异雲公時年位尚輕亦預焉<lb/>
太清元年卒張纉時為湘州與雲公叔襄兄晏子書曰<lb/>
都信至承賢兄子賢弟黄門殞逝非唯貴門䘮寳實有<lb/>
識同悲其為士流稱重如此雲公從父兄才子亦有才<lb/>
名位太子中庶子廷尉與雲公竝有文集行於世<lb/>
<pb n="KR2a0024_WYG_048-17a"/>
雲公子瓊字伯玉幼聰慧有思理六歲為五言詩頗有<lb/>
詞采大同末雲公受梁武帝詔校定碁品到溉朱异以<lb/>
下竝集瓊時年八歲於客前覆局由是都下號曰神童<lb/>
异言之武帝召見瓊風神警亮進退詳審帝甚異之十<lb/>
一丁父憂毁瘠有至性從祖襄歎曰此兒必荷門基所<lb/>
謂一不為少及侯景作逆攜母避地于縣之西鄉勤苦<lb/>
讀書晝夜無怠遂博學善屬文陳天嘉中以文學累遷<lb/>
尚書殿中郞瓊素有令名深為陳文帝所賞及討周廸<lb/>
<pb n="KR2a0024_WYG_048-17b"/>
陳寳應等都官符及諸大手筆竝中敕付瓊遷新安王<lb/>
文學掌東宮管記及宣帝為司徒妙簡僚佐吏部尚書<lb/>
徐陵薦瓊於宣帝言瓊識具優敏文史足用進居郞署<lb/>
歲月過淹左西掾缺允膺兹選雖階次小踰其屈滯已<lb/>
積乃除司徒左西掾尋兼通直散騎常侍聘齊太建中<lb/>
為給事黄門侍郞轉中庶子領大著作撰國史後主即<lb/>
位直中書省掌詔誥至德元年除度支尚書參選事掌<lb/>
詔誥并判廷尉建康二獄事初瓊父雲公奉梁武敕撰<lb/>
<pb n="KR2a0024_WYG_048-18a"/>
嘉瑞記瓊述其㫖而續焉自永定訖于至德勒成一家<lb/>
之言遷吏部尚書著作如故瓊詳練譜牒雅有識鑑先<lb/>
是吏部尚書宗元饒卒尚書左僕射袁憲舉瓊宣帝未<lb/>
之用至是居之號為稱職瓊性謙儉不自封植雖位望<lb/>
日隆而執志逾下園池室宇無所改作車馬衣服不尚<lb/>
鮮華四時祿俸皆散之宗族家無餘財暮年深懐止足<lb/>
思避權要恒謝疾不視事俄丁母憂初瓊之侍東宮母<lb/>
隨在官舍及䘮還鄉詔加贈後主自制誌銘朝野榮之<lb/>
<pb n="KR2a0024_WYG_048-18b"/>
瓊哀慕過毁以至徳四年卒有集二十卷行於世子從<lb/>
典字由儀幼聰敏年八歲讀沈約集見回文研銘援筆<lb/>
擬之便有佳致十二作栁賦其詞甚美從父瑜特所賞<lb/>
愛及瑜將終命家中墳籍皆付之從典乃集瑜文為十<lb/>
卷仍製集序其文甚工從典篤好學業博渉羣書位太<lb/>
子洗馬司徒左西掾陳亡入隋位著作佐郞尚書右僕<lb/>
射楊素奏從典續司馬遷史記迄于隋其書未就坐弟<lb/>
受漢王諒職免後卒於南陽縣主簿<lb/>
<pb n="KR2a0024_WYG_048-19a"/>
琰字温玉瓊之從父弟也父令公梁中軍宣城王記室<lb/>
參軍琰幼孤好學有志操州舉秀才累遷宣恵始興王<lb/>
外兵參軍直嘉德殿學士陳文帝聽覽餘暇頗留心史<lb/>
籍以琰博學善占誦引置左右嘗使製刀銘琰援筆即<lb/>
成無所㸃竄帝嗟賞久之賜衣一襲俄兼通直散騎常<lb/>
侍副琅邪王厚聘齊至鄴而厚卒琰為使主時年二十<lb/>
餘風氣韶亮占對閑敏齊士大夫甚傾心焉太建初為<lb/>
武陵王明威府功曹史兼東宮管記丁母憂去官卒至<lb/>
<pb n="KR2a0024_WYG_048-19b"/>
德二年追贈司農卿琰寡慾鮮矜競逰心經籍晏如也<lb/>
所製文筆多不存本後主求其遺文撰成二卷<lb/>
弟瑜字幹玉少篤學美詞藻州舉秀才再遷軍師晉安<lb/>
王外兵參軍東宮學士兄琰時為管記竝以才學娛侍<lb/>
左右時人比之二應太建中累遷太子洗馬中舍人瑜<lb/>
聰敏強記常受莊老於汝南周𢎞正學成實論於僧滔<lb/>
法師竝通大㫖時皇太子好學欲博覽羣書以子集繁<lb/>
多命瑜抄撰未就而卒太子為之流涕親製祭文仍與<lb/>
<pb n="KR2a0024_WYG_048-20a"/>
詹事江總論述其美詞甚傷切至徳二年追贈光祿卿<lb/>
有集十卷瑜有從父兄玠從父弟琛<lb/>
玠字潤玉梁大匠卿晏子之子也𢎞雅有識度好學能<lb/>
屬文後主在東宮徵為管記仍兼中舍人尋以疾失明<lb/>
將還鄉里太子解衣贈之為之流涕太建八年卒至徳<lb/>
二年追贈少府卿有集十卷<lb/>
琛字潔王宣毅臨川王長史丘公之子也少警俊事後<lb/>
母以孝聞後主嗣位為給事黄門侍郞中書舍人參掌<lb/>
<pb n="KR2a0024_WYG_048-20b"/>
機密琛性頗疎坐漏泄禁中語詔賜死<lb/>
陸杲字明霞吳郡吳人也祖徽字休猷宋補建康令清<lb/>
平無私為文帝所善元嘉十五年除平越中郞將廣州<lb/>
刺史加督清名亞王鎮之為士庶所愛詠二十三年為<lb/>
益州刺史亦加督䘏隱有方威惠兼著宼盜静息人物<lb/>
殷阜蜀土安之卒於官身亡之日家無餘財文帝甚痛<lb/>
惜之諡曰簡子父叡揚州中從事杲少好學工書畫舅<lb/>
張融有髙名杲風韻舉止頗類時稱曰無對日下唯舅<lb/>
<pb n="KR2a0024_WYG_048-21a"/>
與甥為尚書殿中曹郞拜日八坐丞郞竝到上省交禮<lb/>
而杲至晚不及時刻坐免官後為司徒從事中郞梁臺<lb/>
建為相國西曹掾天監五年位御史中丞性婞直無所<lb/>
顧望時山陰令虞肩在任贓汙數百萬杲奏收劾之中<lb/>
書舍人黄睦之以肩事託杲杲不荅梁武聞之以問杲<lb/>
杲荅曰有之帝曰識睦之不荅曰臣不識其人時睦之<lb/>
在御側上指示曰此人是也杲謂曰君小人何敢以罪<lb/>
人屬南司睦之失色領軍將軍張稷是杲從舅杲嘗以<lb/>
<pb n="KR2a0024_WYG_048-21b"/>
公事彈稷稷因侍宴訴帝曰陸杲是臣親通小事彈臣<lb/>
不貸帝曰杲職司其事卿何得為嫌杲在臺號不畏強<lb/>
禦為義興太守在郡寛惠為下所稱厯左戸尚書太常<lb/>
卿出為臨川内史將發辭武帝於坐通啟求募部曲帝<lb/>
問何不付所由呈聞杲荅所由不為受帝頗怪之以其<lb/>
臨路不咎問後入為金紫光禄大夫特進卒諡質子杲<lb/>
素信佛法持戒甚精著沙門傳三十卷弟煦學渉有思<lb/>
理位太子家令撰晉書未就又著陸史十五卷陸氏驪<lb/>
<pb n="KR2a0024_WYG_048-22a"/>
泉志一卷竝行於時子罩字洞元少篤學多所該覽善<lb/>
屬文簡文居蕃為記室參軍撰帝集序稍遷太子中庶<lb/>
子掌管記禮遇甚厚大同七年以母老求去公卿以下<lb/>
祖道於征虜亭皇太子賜黄金五十斤時人方之疏廣<lb/>
母終後位終光祿卿初簡文在雍州撰法寳聫璧罩與<lb/>
羣賢竝抄掇區分者數歲中大通六年而書成命湘東<lb/>
王為序其作者有侍中國子祭酒南蘭陵蕭子顯等三<lb/>
十人以比王象劉邵之皇覽焉<lb/>
<pb n="KR2a0024_WYG_048-22b"/>
論曰陸澄學稱博古而用不合今夫干將見重於時貴<lb/>
其所以立斷於事未能周務書厨得所譏矣叔明持身<lb/>
有檢殆為人望雅道相傳可謂載徳者也杲諒直見稱<lb/>
罩文以取達亦足美乎舊陸徽著傳事迹蓋寡今以附<lb/>
孫杲上云<lb/>
　<lb/>
　<lb/>
　南史卷四十八<lb/>
<pb n="KR2a0024_WYG_048-23a"/>
　南史卷四十八考證<lb/>
陸慧曉傳父子真仕宋為海陵太守○海陵梁書作東<lb/>
　陽<lb/>
陸襄傳出為揚州中從事以父終此官固辭○中從事<lb/>
　梁書作治中本卷襄父閑傳仕至揚州别駕<lb/>
先是郡人鮮于琮服食修道法○琮梁書作琛<lb/>
鮮于抄後善惡分人無横死賴陸君○抄梁書作平又<lb/>
　賴字下衍有字<lb/>
<pb n="KR2a0024_WYG_048-23b"/>
陸雲公傳時天泉池新製鯿魚舟形狭而短○狭梁書<lb/>
　作闊<lb/>
　<lb/>
　<lb/>
　<lb/>
　<lb/>
　<lb/>
　南史卷四十八考證<lb/>
</p>
<p>
</p>
  </div>
</body>
</text>
</TEI>
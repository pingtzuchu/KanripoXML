<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷六十九</head> <lb/>
    <p>
<pb n="KR2a0024_WYG_069-1a"/>
欽定四庫全書<lb/>
　南史卷六十九<lb/>
　　唐　　　李　　　延　　　夀　　　撰<lb/>
　列傳第五十九<lb/>
　　沈炯　　　虞荔<hi>弟寄</hi>　傅縡<hi>章華</hi>
　　顧野王<hi>蕭濟</hi>姚察<lb/>
沈炯字初明呉興武康人也祖瑀梁尋陽太守父續王<lb/>
府記室參軍炯少有儁才為當時所重仕梁為尚書左<lb/>
<pb n="KR2a0024_WYG_069-1b"/>
戸侍郎呉令侯景之難呉郡太守袁君正入援建鄴以<lb/>
炯監郡臺城䧟景將宋子仙據呉興使召炯方委以書<lb/>
記炯辭以疾子仙怒命斬之炯解衣將就戮礙於路間<lb/>
桑樹乃更牽往他所或救之僅而獲免子仙愛其才終<lb/>
逼之令掌書記及子仙敗王僧辯素聞其名軍中購得<lb/>
之酬所獲者錢十萬自是羽檄軍書皆出於炯及簡文<lb/>
遇害四方岳牧上表勸進僧辯令炯制表當時莫有逮<lb/>
者陳武帝南下與僧辯會白茅灣登壇設盟炯為其文<lb/>
<pb n="KR2a0024_WYG_069-2a"/>
及景東奔至呉郡獲炯妻虞氏及子行簡並殺之炯弟<lb/>
攜其母逃免侯景平梁元帝愍其妻子嬰戮特封原鄉<lb/>
侯僧辯為司徒以炯為從事中郎梁元帝徴為給事黄<lb/>
門侍郎領尚書左丞魏剋荆州被虜甚見禮遇授儀同<lb/>
三司以母在東恒思歸國恐以文才被留閉門却掃無<lb/>
所交接時有文章隨即棄毁不令流布嘗獨行經漢武<lb/>
通天臺為表奏之陳已思鄉之意曰臣聞橋山雖掩鼎<lb/>
湖之竈可祠有魯遂荒大庭之跡無泯伏惟陛下降徳<lb/>
<pb n="KR2a0024_WYG_069-2b"/>
猗蘭纂靈豐谷漢道既登神仙可望射之罘於海浦禮<lb/>
日觀而稱功横中流於汾河指栢梁而高宴何其甚樂<lb/>
豈不然歟既而運屬上僊道窮晏駕甲帳珠簾一朝零<lb/>
落茂陵玉盌遂出人間陵雲故基與原田而膴膴别風<lb/>
餘跡帶陵阜而芒芒羈旅縲臣豈不落淚昔承明見厭<lb/>
嚴助東歸駟馬可乘長卿西反恭聞故實竊有愚心黍<lb/>
稷非馨敢望徼福但雀臺之弔空愴魏君雍丘之祠未<lb/>
光夏后瞻仰煙霞伏増悽戀奏訖其夜夢有宫禁之所<lb/>
<pb n="KR2a0024_WYG_069-3a"/>
兵衞甚嚴炯便以情事陳訴聞有人言甚不惜放卿還<lb/>
㡬時可至少日便與王克等並獲東歸歴司農卿御史<lb/>
中丞陳武帝受禪加通直散騎常侍表求歸飬詔不許<lb/>
文帝嗣位又表求去詔答曰當敕所由相迎尊累使卿<lb/>
公私無廢也初武帝嘗稱炯宜居王佐軍國大政多預<lb/>
謀謨文帝又重其才欲寵貴之會王琳入冦大雷留異<lb/>
擁據東境帝欲使炯因是立功乃解中丞加明威將軍<lb/>
遣還鄉里收徒衆以疾卒於吳中贈侍中諡恭子有集<lb/>
<pb n="KR2a0024_WYG_069-3b"/>
二十卷行於世<lb/>
虞荔字山披㑹稽餘姚人也祖權梁廷尉卿永嘉太守<lb/>
父檢平北始興王諮議參軍荔幼聰敏有志操年九嵗<lb/>
隨從伯闡侯太常陸倕倕問五經十事荔對無遺失倕<lb/>
甚異之又嘗詣徴士何𦙍時太守衡陽王亦造之𦙍言<lb/>
於王王欲見荔荔辭曰未有板刺無容拜謁王以荔有<lb/>
高尚之志雅相欽重還郡即辟為主簿荔又辭以年小<lb/>
不就及長羙風儀博覧墳籍善屬文仕梁為西中郎法<lb/>
<pb n="KR2a0024_WYG_069-4a"/>
曹外兵參軍兼丹陽詔獄正梁武帝於城西置士林館<lb/>
荔乃制碑奏上帝命勒之於館仍用荔為士林學士尋<lb/>
為司文郎遷通直散騎侍郎兼中書舍人時左右之任<lb/>
多參權軸内外機務互有帶掌唯荔與顧協泊然靜退<lb/>
居於西省但以文史見知尋領大著作及侯景之亂荔<lb/>
率親屬入臺除鎮西諮議參軍如故臺城陷逃歸鄉里<lb/>
侯景平元帝徴為中書侍郎貞陽侯僭位授揚州别駕<lb/>
並不就張彪之據會稽荔時在焉及文帝平彪武帝及<lb/>
<pb n="KR2a0024_WYG_069-4b"/>
文帝並書招之廹切不得已乃應命至都而武帝崩文<lb/>
帝嗣位除太子中庶子仍侍太子讀尋領大著作初荔<lb/>
母隨荔入臺卒於臺内尋而城陷情禮不申由是終身<lb/>
蔬食布衣不聽音樂雖任遇隆重而居止儉素淡然無<lb/>
營文帝深噐之常引在左右朝夕顧訪荔性沉密少言<lb/>
論凡所獻替莫有見其際者第二弟寄寓於閩中依陳<lb/>
寶應荔每言之輒流涕文帝哀而謂曰我亦有弟在逺<lb/>
此情甚切他人豈知乃敕寶應求寄寶應終不遣荔因<lb/>
<pb n="KR2a0024_WYG_069-5a"/>
以感疾帝欲數徃臨視令將家口入省荔以禁中非私<lb/>
居之所乞停城外帝不許乃令住蘭臺乘輿再三臨問<lb/>
手敕中使相望於道又以蔬食積久非羸疾所堪乃敕<lb/>
曰卿年事已多氣力稍減方欲杖委良須克壯今給卿<lb/>
魚肉不得固從所執荔終不從卒贈侍中諡曰徳子及<lb/>
喪柩還鄉里上親出臨送當時榮之子世基世南並少<lb/>
知名<lb/>
寄字次安少聰敏年數嵗客有造其父遇寄於門嘲曰<lb/>
<pb n="KR2a0024_WYG_069-5b"/>
郎子姓虞必當無智寄應聲曰文字不辨豈得非愚客<lb/>
大慙入謂其父此子非常人文舉之對不是過也及長<lb/>
好學善屬文性沖靜有栖遁志弱冠舉秀才對策高第<lb/>
起家梁宣城王國左常侍大同中嘗驟雨殿前徃徃有<lb/>
雜色寶珠梁武觀之甚有喜色寄因上瑞雨頌帝謂寄<lb/>
兄荔曰此頌典裁清㧞卿之士龍也將如何擢用寄聞<lb/>
之歎曰美盛徳之形容以申擊壤之情耳吾豈買名求<lb/>
仕者乎乃閉門稱疾唯以書籍自娛岳陽王詧為會稽<lb/>
<pb n="KR2a0024_WYG_069-6a"/>
太守寄為中記室領郡五官掾在職簡畧煩苛務存大<lb/>
體曹局之内終日寂然侯景之亂寄隨兄荔入臺及城<lb/>
陷遁還鄉里張彪徃臨川强寄俱行寄與彪將鄭瑋同<lb/>
舟而載瑋嘗忤彪意乃劫寄奔晉安時陳寶應據有閩<lb/>
中得寄甚喜陳武帝平侯景寄勸令自結寶應從之乃<lb/>
遣使歸誠承聖元年除中書侍郎寶應愛其才託以道<lb/>
阻不遣每欲引寄為僚屬委以文翰寄固辭獲免及寶<lb/>
應結昏留異潛有逆謀寄微知其意言説之際每陳逆<lb/>
<pb n="KR2a0024_WYG_069-6b"/>
順之理微以諷諫寶應輒引説他事以拒之又嘗令左<lb/>
右讀漢書卧而聽之至蒯通説韓信曰相君之背貴不<lb/>
可言寶應蹶然起曰可謂智士寄正色曰覆酈驕韓未<lb/>
足稱智豈若班彪王命識所歸乎寄知寶應不可諫慮<lb/>
禍及已乃為居士服以拒絶之常居東山寺偽稱脚疾<lb/>
不復起寶應以為假托遣人燒寄所卧屋寄安卧不動<lb/>
親近將扶寄出寄曰吾命有所懸避欲安徃所縱火者<lb/>
旋自救之寶應自此方信之及留異稱兵寶應資其部<lb/>
<pb n="KR2a0024_WYG_069-7a"/>
曲寄乃因書極諫曰東山居士虞寄致書於明將軍使<lb/>
君節下寄流離艱故飄寓貴鄉將軍待以上賓之禮申<lb/>
以國士之眷意氣所感何日忘之而寄沉痼彌留愒陰<lb/>
將盡常恐卒填溝壑涓塵莫報是以敢布腹心冐陳丹<lb/>
款願將軍留須臾之慮少思察之則瞑目之日所懐畢<lb/>
矣夫安危之兆禍福之機匪獨天時亦由人事失之毫<lb/>
釐差以千里是以明智之士據重位而不傾執大節而<lb/>
不失豈惑於浮辭哉將軍文武兼資英威動俗徃因多<lb/>
<pb n="KR2a0024_WYG_069-7b"/>
難杖劒興師援旗誓衆抗威千里豈不以四郊多壘共<lb/>
謀王室匡時報主寧國庇人乎此所以五尺童子皆願<lb/>
荷戟而隨將軍者也及高祖武皇帝肇基草昧初濟艱<lb/>
難於時天下沸騰人無定主豺狼當道鯨鯢横擊海内<lb/>
業業未知所從將軍運動微之鍳折從衡之辨策名委<lb/>
質自託宗盟此將軍妙筭逺圖發於𠂻誠者也及主上<lb/>
繼業欽明睿聖選賢與能羣臣輯睦結將軍以維城之<lb/>
重崇將軍以裂土之封豈非宏謨廟畧推赤心於物者<lb/>
<pb n="KR2a0024_WYG_069-8a"/>
也屢申明詔款篤慇懃君臣之分定矣骨肉之恩深矣<lb/>
不意將軍惑於邪説翻然異計寄所以疾首痛心泣盡<lb/>
繼之以血萬全之策竊為將軍惜之寄雖疾侵耄及言<lb/>
無足采千慮一得請陳愚算願將軍少戢雷震賖其晷<lb/>
刻使得盡狂瞽之説披肝膽之誠則雖死之日猶生之<lb/>
年也自天厭梁徳多難薦臻寰宇分崩英雄互起不可<lb/>
勝紀人人自以為得之然夷凶翦亂拯溺扶危四海樂<lb/>
推三靈眷命揖讓而居南靣者陳氏也豈非歴數有在<lb/>
<pb n="KR2a0024_WYG_069-8b"/>
惟天所授當璧應運其事甚明一也主上承基明徳逺<lb/>
被天綱再張地維重紐夫以王琳之彊侯瑱之力進足<lb/>
以搖蕩中原爭衡天下退足以倔彊江外雄張偏隅然<lb/>
或命一旅之師或資一士之説琳即瓦解冰泮投身異<lb/>
域瑱則厥角稽顙委命闕庭斯又天假之威而除其患<lb/>
其事甚明二也今將軍以藩戚之重擁東南之衆盡忠<lb/>
奉上戮力勤王豈不勲高竇融寵過呉芮析珪判野南<lb/>
靣稱孤其事甚明三也且聖朝棄瑕忘過寛厚得人改<lb/>
<pb n="KR2a0024_WYG_069-9a"/>
過自新咸加叙擢至如余孝頃潘純陀李孝欽歐陽頠<lb/>
等悉委以心腹任以爪牙胷中豁然曾無纎芥況將軍<lb/>
舋非張繡罪異畢諶當何慮於危亡何失於富貴此又<lb/>
其事甚明四也方今周齊鄰睦境外無虞并兵一向匪<lb/>
朝伊夕非有劉項競逐之機楚趙連從之事可得雍容<lb/>
高拱坐論西伯其事甚明五也且留將軍狼狽一隅亟<lb/>
經摧衂聲實虧喪膽氣衰沮高瓖向文政留瑜黄子玉<lb/>
此數人者將軍所知首鼠兩端唯利是視其餘將帥亦<lb/>
<pb n="KR2a0024_WYG_069-9b"/>
可見矣孰能被堅執鋭長驅深入繫馬埋輪奮不顧命<lb/>
以先士卒者乎此又其事甚明六也且將軍之强孰如<lb/>
侯景將軍之衆孰如王琳武皇滅侯景於前今上摧王<lb/>
琳於後此乃天時非復人力且兵革已後人皆厭亂其<lb/>
孰能棄墳墓捐妻子出萬死不顧之計從將軍於白刃<lb/>
之間乎此又其事甚明七也歴觀前古鑒之徃事子陽<lb/>
季孟傾覆相尋餘善右渠危亡繼及天命可畏山川難<lb/>
恃況將軍欲以數郡之地當天下之兵以諸侯之資拒<lb/>
<pb n="KR2a0024_WYG_069-10a"/>
天子之命强弱逆順可得侔乎此又其事甚明八也且<lb/>
非我族類其心必異不愛其親豈能及物留將軍身縻<lb/>
國爵子尚王姬猶且棄天屬而弗顧背明君而孤立危<lb/>
急之日豈能同憂共患不背將軍者乎至於師老力屈<lb/>
懼誅利賞必有韓智晉陽之謀張陳井陘之事此又其<lb/>
事甚明九也且北軍萬里逺鬬鋒不可當將軍自戰其<lb/>
地人多顧後梁安背向為心修旿匹夫之力衆寡不敵<lb/>
將帥不侔師以無名而出事以無機而動以此稱兵未<lb/>
<pb n="KR2a0024_WYG_069-10b"/>
知其利以漢朝呉楚晉室頴顒連城數十長戟百萬㧞<lb/>
本塞源自圖家國其有成功者乎此又其事甚明十也為<lb/>
將軍計者莫若不逺而復絶親留氏秦郎快郎隨遣入<lb/>
質釋甲偃兵一遵詔㫖且朝廷許以鐡劵之要申以白<lb/>
馬之盟朕不食言誓之宗社寄聞明者覽未形智者不<lb/>
再計此成敗之效將軍勿疑吉凶之幾間不容髮方今<lb/>
蕃維尚少皇子幼沖凡預宗枝皆蒙寵樹况以將軍之<lb/>
地將軍之才將軍之名將軍之勢而能克修蕃服北靣<lb/>
<pb n="KR2a0024_WYG_069-11a"/>
稱臣寧與劉澤同年而語其功業哉豈不身與山河等<lb/>
安名與金石相弊願加三思慮之無忽寄氣力緜微餘<lb/>
隂無幾感恩懐徳不覺狂言鈇鉞之誅甘之如薺寶應<lb/>
覽書大怒或謂寶應曰虞公病篤言多錯謬寶應乃小<lb/>
釋亦以寄人望且容之及寶應敗走夜至蒲田顧謂其<lb/>
子扞秦曰早從虞公計不至今日扞秦但泣而已寶應<lb/>
既禽凡諸賔客微有交渉者皆誅唯寄以先識免禍初<lb/>
沙門慧摽渉獵有才思及寶應起兵作五言詩以送之<lb/>
<pb n="KR2a0024_WYG_069-11b"/>
曰送馬猶臨水離旗稍引風好看今夜月當照紫微宫<lb/>
寶應得之甚悦慧摽以示寄寄一覽便止正色無言慧<lb/>
摽退寄謂所親曰摽公既以此始必以此终後竟坐是<lb/>
誅文帝尋敕都督章昭逹發遣寄還朝及至謂曰管寧<lb/>
無恙甚慰勞懐頃之帝謂到仲舉曰衡陽王既出閣須<lb/>
得一人旦夕游處兼掌書記宜求宿士有行業者仲舉<lb/>
未知所對帝曰吾自得之乃手敕用寄寄入謝帝曰所<lb/>
以蹔屈卿游蕃非止以文翰相煩乃令以師表相事也<lb/>
<pb n="KR2a0024_WYG_069-12a"/>
後除東中郎建安王諮議加戎昭將軍寄乃辭以疾不<lb/>
堪旦夕陪列王於是令長停公事其有疑議就以決之<lb/>
但朔旦牋脩而已太建八年加太中大夫後卒寄少篤<lb/>
行造次必於仁厚雖僮豎未嘗加以聲色至臨危執節<lb/>
則辭氣凛然白刃不憚也自流寓南土與凡荔隔絶因<lb/>
感氣病每得荔書氣輒奔劇危殆者數矣前後所居官<lb/>
未嘗至秩滿裁朞月便自求解退常曰知足不辱吾知<lb/>
足矣及謝病私庭每諸王為州將下車必造門致禮命<lb/>
<pb n="KR2a0024_WYG_069-12b"/>
釋鞭板以几杖侍坐嘗出游近寺閭里傳相告語老幼<lb/>
羅列望拜道左或言誓為約者但指寄便不欺其至行<lb/>
所感如此所制文筆遭亂並多散失<lb/>
傅縡字宜事北地靈州人也父彞梁臨沂令縡幼聰敏<lb/>
七嵗誦古詩賦至十餘萬言長好學能屬文太清末丁<lb/>
母憂在兵亂中居喪盡禮哀毁骨立士友以此稱之後<lb/>
依湘州刺史蕭循循好士廣集墳籍縡肆志尋閲因博<lb/>
通羣書王琳聞其名引為府記室琳敗隨琳將孫瑒還<lb/>
<pb n="KR2a0024_WYG_069-13a"/>
都時陳文帝使顔晃賜瑒雜物瑒託縡啓謝詞理周洽<lb/>
文無加點晃還言之文帝召為撰史學士再遷驃騎安<lb/>
成王中記室撰史如故縡篤信佛敎從興皇寺慧朗法<lb/>
師受三論盡通其學尋以本官兼通直散騎侍郎使齊<lb/>
還累遷太子庶子後主即位遷祕書監右衛將軍兼中<lb/>
書通事舍人掌詔誥縡為文典麗性又敏速雖軍國大<lb/>
事下筆輒成未嘗起草沉思者亦無以加甚為後主所<lb/>
重然性木强不持檢操負才使氣陵侮人物朝士多銜<lb/>
<pb n="KR2a0024_WYG_069-13b"/>
之會施文慶沈客卿以佞見幸專制衡軸而縡益疎文<lb/>
慶等因共譖之後主收縡下獄縡素剛因憤恚於獄中<lb/>
上書曰夫人君者恭事上帝子愛黔黎省嗜欲逺諂佞<lb/>
未明求衣日旰忘食是以澤被區宇慶流子孫陛下頃<lb/>
來酒色過度不䖍郊廟之神專媚滛昏之鬼小人在側<lb/>
宦豎弄權惡忠直若仇讐視百姓如草芥後宫曳綺繡<lb/>
厩馬餘菽粟兆庶流離轉尸蔽野貨賄公行帑蔵損耗<lb/>
神怒人怨衆叛親離恐東南王氣自斯而盡書奏後主<lb/>
<pb n="KR2a0024_WYG_069-14a"/>
大怒頃之稍解使謂曰我欲赦卿卿能改過不縡對曰<lb/>
臣心如靣臣靣可改則臣心可改後主於是益怒令宦<lb/>
者李善度窮其事賜死獄中有集十卷縡雖强直有才<lb/>
而毒惡傲慢為當世所疾及死有惡蛇屈尾來上靈牀<lb/>
當前受祭酹去而復來者百餘日時時有彈指聲時有<lb/>
呉興章華字仲宗家本農夫至華獨好學與士君子游<lb/>
處頗通經史善屬文侯景之亂游嶺南居羅浮山寺專<lb/>
精習業歐陽頠為廣州刺史署為南海太守頠子紇敗<lb/>
<pb n="KR2a0024_WYG_069-14b"/>
乃還都後主時除太市令非其所好乃辭以疾禎明初<lb/>
上書極諫其大畧曰陛下即位於今五年不思先帝之<lb/>
艱難不知天命之可畏溺於嬖寵惑於酒色祠七廟而<lb/>
不出拜妃嬪而臨軒老臣宿將棄之草莾諂佞讒邪升<lb/>
之朝廷今疆場日蹙隋軍壓境陛下如不改絃易張臣<lb/>
見麋鹿復游於姑蘇矣書奏後主大怒即日斬之<lb/>
顧野王字希馮吳郡吳人也祖子喬梁東中武陵王府<lb/>
參軍事父烜信威臨賀王記室兼本郡五官掾以儒術<lb/>
<pb n="KR2a0024_WYG_069-15a"/>
知名野王幼好學七嵗讀五經畧知大指九嵗能屬文<lb/>
嘗制日賦領軍朱异見而竒之十二隨父之建安撰建<lb/>
安地記二篇長而徧觀經史精記嘿識天文地理蓍龜<lb/>
占候蟲篆竒字無所不通為臨賀王府記室宣城王為<lb/>
揚州刺史野王及琅邪王褒並為賔客王甚愛其才野<lb/>
王又善丹青王於東府起齋令野王畫古賢命王褒書<lb/>
贊時人稱為二絶及侯景之亂野王丁父憂歸本郡乃<lb/>
召募鄉黨隨義軍援都野王體素清羸裁長六尺又居<lb/>
<pb n="KR2a0024_WYG_069-15b"/>
喪過毁殆不勝哀及杖戈被甲陳君臣之義逆順之理<lb/>
抗辭作色見者莫不壯之城陷逃會稽陳天嘉中敕補<lb/>
撰史學士太建中為太子率更令尋領大著作掌國史<lb/>
知梁史事後為黄門侍郎光祿卿知五禮事卒贈祕書<lb/>
監右衞將軍野王少以篤學至性知名在物無過辭失<lb/>
色觀其容貌似不能言其厲精力行皆人所莫及所撰<lb/>
玉篇三十卷輿地志三十卷符瑞圖十卷顧氏譜傳十<lb/>
卷分野樞要一卷續洞㝠記一卷𤣥象表一卷並行於<lb/>
<pb n="KR2a0024_WYG_069-16a"/>
世又撰通史要畧一百卷國史記傳二百卷未就而卒<lb/>
有文集二十卷時有蕭濟字孝康東海蘭陵人也好學<lb/>
博通經史仕梁為太子舍人預平侯景功封松陽縣侯<lb/>
陳文帝為會稽太守以濟為宣毅府長史及即位授侍<lb/>
中太建中歴位五兵度支祠部三尚書卒<lb/>
姚察字伯審呉興武康人呉太常卿信之九世孫也父<lb/>
僧坦梁太醫正及元帝在荆州為晉安王諮議參軍後<lb/>
入周位遇甚重察幼有至性六嵗誦書萬餘言不好戲<lb/>
<pb n="KR2a0024_WYG_069-16b"/>
弄勵精學業十二能屬文僧坦精醫術知名梁代二宫<lb/>
所得供賜皆回給察兄弟為游學之資察並用聚蓄圖<lb/>
書由是聞見日博年十三梁簡文帝時在東宫盛修文<lb/>
義即引於宣猷堂聼講論難為儒者所稱及簡文嗣位<lb/>
尤加禮接起家南海王國左常侍兼司文侍郎後兼尚<lb/>
書駕部郎遇梁室喪亂隨二親還鄉里在亂離間篤學<lb/>
不廢元帝於荆州即位授察原鄉令後為佐著作撰史<lb/>
陳永定中吏部尚書徐陵領大著作復引為史佐太建<lb/>
<pb n="KR2a0024_WYG_069-17a"/>
初補宣明殿學士尋為通直散騎常侍報聘於周江左<lb/>
耆舊先在關右者咸相傾慕沛國劉臻竊於公館訪漢<lb/>
書疑事十餘條並為剖析皆有經據臻謂所親曰名下<lb/>
定無虚士著西聘道里記使還補東宫學士遷尚書祠<lb/>
部侍郎舊魏王肅奏祀天地設宫懸之樂八佾之儛爾<lb/>
後因循不草至梁武帝以為事人禮縟事神禮簡古無<lb/>
宫懸之文陳初承用莫有損益宣帝欲設備樂付有司<lb/>
立議以梁武為非時碩學名儒朝端在位咸希㫖注同<lb/>
<pb n="KR2a0024_WYG_069-17b"/>
察乃博引經籍獨違羣議據梁樂為是當時驚駭莫不<lb/>
慙服僕射徐陵因改同察議其不順時隨俗皆此類也<lb/>
後歴仁威淮南王平南建安王二府諮議參軍丁内憂<lb/>
去職俄起為戎昭將軍知撰梁史後主立兼東宫通事<lb/>
舍人知撰史至徳元年除中書侍郎轉太子僕餘並如<lb/>
故初梁室淪没察父僧坦入長安察蔬食布衣不聼音<lb/>
樂至是凶問因聘使到江南時察母韋氏喪制適除後<lb/>
主以察羸瘠慮加毁頓乃密遣中書舍人司馬申就宅<lb/>
<pb n="KR2a0024_WYG_069-18a"/>
發哀仍敕申専加譬抑尋以忠毅將軍起兼東宫通事<lb/>
舍人察頻讓不許俄敕知著作郎事服闋除給事黄門<lb/>
侍郎領著作察既累居憂戚齋素日久因加氣疾後主<lb/>
嘗别召見為之動容命停長齋令從晚食又詔授祕書<lb/>
監領著作奏撰中書表集歴度支吏部二尚書察自居<lb/>
顯要一不交通嘗有私門生不敢厚餉送南布一端花<lb/>
綀一匹察謂曰吾所衣著止是麻布蒲綀此物於吾無<lb/>
用既欲相款接幸不煩爾此人遜請察厲色驅出自是<lb/>
<pb n="KR2a0024_WYG_069-18b"/>
莫敢饋遺陳亡入隋詔授祕書丞别敕成梁陳二史又<lb/>
敕於朱華閣長參文帝知察蔬菲别日獨召入内殿賜<lb/>
果菜指謂朝臣曰聞姚察學行當今無比我平陳唯得<lb/>
此一人開皇十三年襲封北絳郡公察在陳時聘周因<lb/>
得與父僧坦相見將别之際絶而復蘓至是承襲愈更<lb/>
悲感見者莫不為之歔欷丁後母杜氏喪解職在服制<lb/>
之中有白鳩巢於戸上仁夀二年詔除員外散騎常侍<lb/>
晉王侍讀煬帝即位授太子内舍人及改易衣冠刪定<lb/>
<pb n="KR2a0024_WYG_069-19a"/>
朝式預參對問大業二年終於東都遺命薄葬以松板<lb/>
薄棺纔可容身土周於棺而已葬日止鹿車即送厝舊<lb/>
塋北不須立靈置一小牀每日設清水六齋日設齋食<lb/>
菜果任家有無不須别經營也初察欲讀一蔵經並已<lb/>
究竟將終曾無痛惱但西向坐正念云一切空寂其後<lb/>
身體柔軟顔色如恒兩宫悼惜贈賵甚厚察至孝有人<lb/>
倫鑒識沖虚謙遜不以所長矜人専志著書白首不倦<lb/>
所著漢書訓纂三十卷説林十卷西聘玉璽建康三鍾<lb/>
<pb n="KR2a0024_WYG_069-19b"/>
等記各一卷文集二十卷所撰梁陳史雖未畢功隋開<lb/>
皇中文帝遣中書舍人虞世基索本且進臨亡戒子思<lb/>
亷撰續思亷在陳為衡陽王府法曹參軍會稽王主簿<lb/>
論曰沈炯才思之美足以繼踵前良然仕於梁朝年已<lb/>
知命主非不文而位裁邑宰及於運逢交喪驅馳戎馬<lb/>
所在稱美用捨信有時焉虞荔弟兄才行兼著崎嶇喪<lb/>
亂保兹貞一並取貴時主豈虚得乎傅縡聰警特達才<lb/>
氣自負行之平日其猶殆諸處以危邦死其宜矣顧姚<lb/>
<pb n="KR2a0024_WYG_069-20a"/>
栖託藝文蹈履清直文質彬彬各踐通賢之域美矣乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_069-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷六十九<lb/>
<pb n="KR2a0024_WYG_069-21a"/>
　南史卷六十九考證<lb/>
虞荔傳方欲杖委良須克壯○一本杖作仗克作充<lb/>
弟寄傳高瓖向文政留瑜黄子玉此數人者○玉監本<lb/>
　訛王今改正<lb/>
至於師老力屈懼誅利賞○屈監本誤君今改从南本<lb/>
脩旿匹夫之力衆寡不敵將帥不侔○脩旿監本誤宵<lb/>
　旰今改从陳書<lb/>
　<lb/>
<pb n="KR2a0024_WYG_069-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷六十九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷三十四</head> <lb/>
    <p>
<pb n="KR2a0024_WYG_034-1a"/>
欽定四庫全書<lb/>
　南史卷三十四<lb/>
　　唐　　　李　　　延　　　夀　　　撰<lb/>
　列傳第二十四<lb/>
　　顔延之<hi>子竣師伯從子</hi>　沈懷文<hi>子沖曇慶從兄</hi>
　　周朗<hi>族孫顒𢎞顒子捨直捨弟子𢎞正𢎞正弟  讓  𢎞    𢎞直子確</hi>
顔延之字延年琅邪臨沂人也曾祖含晉左光祿大夫<lb/>
祖約零陵太守父顒護軍司馬延之少孤貧居負郭好<lb/>
<pb n="KR2a0024_WYG_034-1b"/>
讀書無所不覽文章冠絶當時好飲酒不䕶細行年三<lb/>
十猶未昏妹適東莞劉穆之子憲之穆之聞其美才將<lb/>
仕之先欲相見延之不往也後為宋武帝豫章公世子<lb/>
中軍行參軍及武帝北伐有宋公之授府遣延之慶殊<lb/>
命行至洛陽周視故宫室盡為禾黍悽然詠黍離篇道<lb/>
中作詩二首為謝晦傳亮所賞武帝受命補太子舍人<lb/>
鴈門周續之隐廬山儒學著稱永初中徵詣都下開館<lb/>
以居之武帝親幸朝彦畢至延之宫官列卑引升上席<lb/>
<pb n="KR2a0024_WYG_034-2a"/>
上使問續之三義續之雅杖辭辯延之毎以簡要連挫<lb/>
續之上又使還自敷釋言約理暢莫不稱善再遷太子<lb/>
中舍人時尚書令傅亮自以文義一時莫及延之負其<lb/>
才不為之下亮甚疾焉廬陵王義真待之甚厚徐羨之<lb/>
等疑延之為同異意甚不悦少帝即位累遷始安太守<lb/>
領軍將軍謝晦謂延之曰昔荀朂忌阮咸斥為始平郡<lb/>
今卿又為始安可謂二始黃門郎殷景仁亦謂之曰所<lb/>
謂人惡俊異世疵文雅延之之郡道經汨潭為湘州刺<lb/>
<pb n="KR2a0024_WYG_034-2b"/>
史張邵祭屈原文以致其意元嘉三年羡之等誅徵為<lb/>
中書侍郎轉太子中庶子領歩兵校尉賞遇甚厚延之<lb/>
既以才學見遇當時多相推服唯袁淑年倍小延之不<lb/>
相推重延之忿於衆中折之曰昔陳元方與孔元駿齊<lb/>
年文學元駿拜元方於牀下今君何得不見拜淑無以<lb/>
對延之疎誕不能取容當世見劉湛殷景仁專當要任<lb/>
意有不平常言天下事豈一人之智所能獨了辭意激<lb/>
揚毎犯權要又少經為湛父栁後將軍主簿至是謂湛<lb/>
<pb n="KR2a0024_WYG_034-3a"/>
曰吾名器不升當由作卿家吏耳湛恨焉言於彭城王<lb/>
義康出為永嘉太守延之甚怨憤乃作五君詠以述竹<lb/>
林七賢山濤王戎以貴顯被黜詠嵇康云鸞翮有時鎩<lb/>
龍性誰能馴詠阮籍云物故不可論途窮能無慟詠阮<lb/>
咸云屢薦不入官一麾乃出守詠劉伶云韜精日沉飲<lb/>
誰知非荒宴此四句蓋自序也湛及義康以其辭旨不<lb/>
遜大怒欲出為逺郡文帝與義康詔曰宜令思愆里閭<lb/>
猶復不悛當驅往東土乃至難恕者自可随事錄之於<lb/>
<pb n="KR2a0024_WYG_034-3b"/>
是延之屏居不豫人間者七載中書令王球以名公子<lb/>
遺務事外與延之雅相愛好每振其罄匱晉恭思皇后<lb/>
𦵏應湏百官皆取義熙元年除身以延之兼持邑吏送<lb/>
札延之醉投札於地曰顔延之未能事生焉能事死文<lb/>
帝嘗召延之傳詔頻不見常日但酒店裸袒挽歌了不<lb/>
應對他日醉醒乃見帝嘗問以諸子才能延之曰竣得<lb/>
臣筆測得臣文㚟得臣義躍得臣酒何尚之嘲曰誰得<lb/>
卿狂荅曰其狂不可及尚之為侍中在直延之以醉詣<lb/>
<pb n="KR2a0024_WYG_034-4a"/>
焉尚之望見便陽眠延之發簾熟視曰朽木難彫尚之<lb/>
謂左右曰此人醉甚可畏閑居無事為庭誥之文以訓<lb/>
子弟劉湛誅後起延之為始興王濬後軍諮議參軍御<lb/>
史中丞在任從容無所舉奏遷國子祭酒司徒左長史<lb/>
何尚之素與延之狎書與王球曰延之有後命教府無<lb/>
復光暉坐啓買人田不肯還直尚書左丞荀赤松奏之<lb/>
曰求田問舍前賢所鄙延之唯利是視輕冒陳聞依傍<lb/>
詔恩抵捍餘直垂及周年猶不畢了昧利茍得無所顧<lb/>
<pb n="KR2a0024_WYG_034-4b"/>
忌延之昔坐事屏斥復䝉抽進而曽不悛革怨誹無已<lb/>
交游闒茸沉迷麴蘖橫興譏謗詆毁朝士仰竊過榮増<lb/>
憤薄之性私恃顧眄成彊梁之心外示寡求内懷奔競<lb/>
干祿祈遷不知極已預宴班觴肆詈上席山海容含每<lb/>
存遵飬愛兼雕蟲未忍遐棄而驕放不節日月彌甚臣<lb/>
聞聲問過情孟軻所耻況聲非外來問由己出雖心智<lb/>
薄劣而髙自比擬客氣虛張曽無愧畏豈可復弼亮五<lb/>
教増耀台階請以延之訟田不實妄干天聼以强凌弱<lb/>
<pb n="KR2a0024_WYG_034-5a"/>
免所居官詔可後為祕書監光祿勲太常時沙門釋慧<lb/>
琳以才學為文帝所賞朝廷政事多與之謀遂士庶歸<lb/>
仰上每引見常升獨榻延之甚疾焉因醉白上曰昔同<lb/>
子參乘袁絲正色此三台之坐豈可使刑餘居之上變<lb/>
色延之性既褊激兼有酒過肆意直言曽無回隐故論<lb/>
者多不與之謂之顔彪居身儉約不營財利布衣蔬食<lb/>
獨酌郊野當其為適傍若無人三十年致事元凶弑立<lb/>
以為光祿大夫長子竣為孝武南中郎諮議參軍及義<lb/>
<pb n="KR2a0024_WYG_034-5b"/>
師入討竣定密謀兼造書檄劭召延之示以檄文問曰<lb/>
此筆誰造延之曰竣之筆也又問何以知之曰竣筆體<lb/>
臣不容不識劭又曰言辭何至乃爾延之曰竣尚不顧<lb/>
老臣何能為陛下劭意乃釋由是得免孝武登阼以為<lb/>
金紫光祿大夫領湘東王師嘗與何偃同從上南郊偃<lb/>
於路中遥呼延之曰顔公延之以其輕脱怪之荅曰身<lb/>
非三公之公又非田舍之公又非君家阿公何以見呼<lb/>
為公偃羞而退竣既貴重權傾一朝凡所資供延之一<lb/>
<pb n="KR2a0024_WYG_034-6a"/>
無所受器服不改宅宇如舊常乘羸牛車逢竣鹵簿即<lb/>
屏住道側又好騎馬遨游里巷遇知舊輙據鞍索酒得<lb/>
必傾盡欣然自得嘗語竣曰平生不喜見要人今不幸<lb/>
見汝見竣起宅謂曰善為之無令後人笑汝拙也表解<lb/>
師職加給親信二十人嘗早候竣遇賓客盈門竣方卧<lb/>
不起延之怒曰恭敬撙節福之基也驕佷傲慢禍之始<lb/>
也況出糞土之中而升雲霞之上傲不可長其能乆乎<lb/>
延之有愛姬非姬食不飽寢不安姬憑寵嘗盪延之墜<lb/>
<pb n="KR2a0024_WYG_034-6b"/>
牀致損竣殺之延之痛惜甚至常坐靈上哭曰貴人殺<lb/>
汝非我殺汝以冬日臨哭忽見妾排屏風以壓延之延<lb/>
之懼墜地因病孝建三年卒年七十三贈特進諡曰憲<lb/>
子延之與陳郡謝靈運俱以辭采齊名而遲速縣絶文<lb/>
帝嘗各勑擬樂府北上篇延之受詔便成靈運乆之乃<lb/>
就延之嘗問鮑照已與靈運優劣照曰謝五言如初發<lb/>
芙蓉自然可愛君詩若鋪錦列繡亦雕繢滿眼延之每<lb/>
薄湯恵休詩謂人曰恵休制作委巷中歌謡耳方當誤<lb/>
<pb n="KR2a0024_WYG_034-7a"/>
後事是時議者以延之靈恵自潘岳陸機之後文士莫<lb/>
及江右稱潘陸江左稱顔謝焉<lb/>
竣字士遜延之長子也早有文義為宋孝武帝撫軍主<lb/>
簿甚被嘉遇竣亦盡心補益元嘉中上不欲諸王各立<lb/>
朋黨將召竣補尚書郎江湛以為在府有稱不宜回改<lb/>
乃止随府轉安北領軍北中郎府主簿初沙門釋僧含<lb/>
精有學義謂竣曰貧道常見讖記當有真人應符名稱<lb/>
次第屬在殿下後竣在彭城嘗於親人叙之言遂宣布<lb/>
<pb n="KR2a0024_WYG_034-7b"/>
聞於文帝時元凶巫蠱事已發故上不加推案孝武鎮<lb/>
尋陽遷南中郎記室三十年春以父延之致仕固求解<lb/>
職賜假未發而文帝崩問至孝武舉兵入討轉諮議參<lb/>
軍領軍錄事任總内外并造檄書孝武發尋陽便有疾<lb/>
自沈慶之以下竝不堪相見唯竣出入卧内斷決軍機<lb/>
時孝武屢經危篤不任諮禀凡厥衆務竣皆專斷施行<lb/>
孝武踐阼歴侍中左衛將軍封建城縣侯孝建元年轉<lb/>
吏部尚書領驍衛將軍留心選舉自强不息任遇既隆<lb/>
<pb n="KR2a0024_WYG_034-8a"/>
奏無不可後謝莊代竣領選意多不行竣容貎嚴毅莊<lb/>
風姿甚美賓客喧訴常歡笑答之人言顔竣瞋而與人<lb/>
官謝莊笑而不與人官南郡王義宣臧質等反以竣兼<lb/>
領右將軍義宣質諸子藏匿建康秣陵湖熟江寧縣界<lb/>
孝武大怒免丹陽尹褚湛之官收四縣官長以竣為丹<lb/>
陽尹加散騎常侍先是竣未有子而司馬江夏王義恭<lb/>
諸子為元凶所殺至是各産男上自為制名名義恭子<lb/>
為伯禽以比魯公伯禽周公之子名竣子為辟疆以比<lb/>
<pb n="KR2a0024_WYG_034-8b"/>
漢侍中辟彊張良之子也先是元嘉中鑄四銖錢輪郭<lb/>
形制與五銖同用費無利故百姓不盜鑄及孝武即位<lb/>
又鑄孝建四銖所鑄錢形式薄小輪郭不成於是人間<lb/>
盜鑄者雜以鉛錫竝不牢固又翦鑿古錢以取其銅錢<lb/>
轉薄小稍違官式雖重制嚴刑人吏官長坐死免者相<lb/>
係而盜鑄彌甚百物踊貴人患苦之乃立品格薄小無<lb/>
輪郭者悉加禁斷始興公沈慶之議宜聼人鑄錢置署<lb/>
樂鑄之家皆居署内去春所禁新品一時施用今鑄悉<lb/>
<pb n="KR2a0024_WYG_034-9a"/>
依此格萬税三千嚴檢盜鑄并禁翦鑿數年之間公私<lb/>
豐贍銅盡事息姦偽自止禁鑄則銅轉成器開鑄則器<lb/>
化為財上下其事於公卿竣議曰今云開署放鑄誠所<lb/>
欲同但慮采山事絶器用日耗銅既轉少器亦彌貴設<lb/>
器直一千則鑄之減半為之無利雖令不行時議者又<lb/>
以銅難得欲鑄二銖錢竣又議曰今鑄二銖恣行新細<lb/>
於官無解於乏而人大興天下之貨將糜碎至盡空曰<lb/>
嚴禁而利深難絶不過一二年間其弊不可復救此其<lb/>
<pb n="KR2a0024_WYG_034-9b"/>
甚不可一也使姦人意騁而貽厥愆謀此又甚不可二<lb/>
也富商得志貧人困窘此又甚不可三也若使交益深<lb/>
重尚不可行況又未見利而衆弊如此失算當時取笑<lb/>
百代乎前廢帝即位鑄二銖形式轉細官錢每出人間<lb/>
即模効之而大小厚薄皆不及也無輪郭不磨鑪如今<lb/>
之翦鑿者謂之來子錢景和元年沈慶之啓通私鑄由<lb/>
是錢貨亂敗一千錢長不盈三寸大小稱此謂之鵝眼<lb/>
錢劣於此者謂之綎環錢貫之以縷入水不沉随手破<lb/>
<pb n="KR2a0024_WYG_034-10a"/>
碎市井不復料數十萬錢不盈一掬斗米一萬商貨不<lb/>
行明帝初唯禁鵝眼綎環其錢皆通用復禁人鑄官署<lb/>
亦廢尋復普斷唯用古錢竣自散騎常侍丹陽尹加中<lb/>
書令表讓中書令見許時嵗旱人飢竣上言禁糃一月<lb/>
息米近萬斛復代謝莊為吏部尚書領太子右衛率未<lb/>
拜丁父憂裁踰月起為右將軍丹陽尹如故竣固辭表<lb/>
十上不許遣中書舍人戴寳明抱竣登車載之郡舍賜<lb/>
以布衣一襲絮以綵綸遣主衣就衣諸體竣藉藩朝之<lb/>
<pb n="KR2a0024_WYG_034-10b"/>
舊臣每極陳得失上自即吉之後宫内頗有醜論又多<lb/>
所興造竣諌争懇切竝無所回避上意甚不悦多不見<lb/>
從竣自謂才足幹時恩舊莫比當務居中永執朝政而<lb/>
所陳多不被納疑上欲疎之乃求出以卜時㫖大明元<lb/>
年以為東揚州刺史所求既許便憂懼無計至州又丁<lb/>
母艱不許去職聼送喪還都恩待猶厚竣彌不自安每<lb/>
對親故頗懷怨憤又言朝廷違謬人主得失及王僧達<lb/>
被誅謂為所讒搆臨死陳竣前後忿懟恨言不見從僧<lb/>
<pb n="KR2a0024_WYG_034-11a"/>
達所言頗相符㑹上乃使御史中丞庾徽之奏竣窺覘<lb/>
國柄潛圖乆執受任選曹驅扇滋甚出尹京輦形勢彌<lb/>
放傳詔犯憲舊湏啓聞而竣以通訴忤已輒加鞭辱罔<lb/>
顧威靈莫此為甚懷挾姦數包藏隐慝豫聞中㫖罔不<lb/>
宣露罰則委上善必歸已脅懼上宰激動閭閻末慮上<lb/>
聞内懷猜懼偽請東牧以卜天㫖既獲出藩怨詈方肆<lb/>
反脣腹誹方之已輕前冬母亡詔賜還𦵏事畢不去盤<lb/>
桓經時方搆間勲貴造立同異遂以已被斥外國道將<lb/>
<pb n="KR2a0024_WYG_034-11b"/>
顛兼行闕於家早負世議天倫怨毒親交震駭街談道<lb/>
説非復風聲宜加顯戮以昭盛化請以見事免竣所居<lb/>
官下太常削爵土上未欲便加大戮且止免官竣頻啓<lb/>
謝罪并乞性命上愈怒詔答曰憲司所奏非宿昔所以<lb/>
相期卿受榮遇政當極此訕訐怨憤已孤本望乃復過<lb/>
煩思慮懼不全立豈為下事上誠節之至邪及竟陵王<lb/>
誕為逆因此陷之言通於誕召御史中丞庾徽之於前<lb/>
立奏奏成詔先打折足然後於獄賜死妻息宥之以逺<lb/>
<pb n="KR2a0024_WYG_034-12a"/>
子辟彊徙交州又於宫亭湖沉殺之竣文集行於世竣<lb/>
弟測亦以文章見知官至江夏王義恭大司馬錄事參<lb/>
軍以兄貴為憂先竣卒明帝即位詔曰延之昔師訓朕<lb/>
躬情契兼重前記室參軍濟陽太守㚟伏事蕃朝綢繆<lb/>
恩舊可擢為中書侍郎㚟延之第三子也<lb/>
顔師伯字長深竣族兄也父邵剛正有局力為謝晦領<lb/>
軍司馬晦鎮江陵請為諮議參軍領錄事軍府之務悉<lb/>
委焉邵慮晦有禍求為竟陵太守未及之郡㑹晦見討<lb/>
<pb n="KR2a0024_WYG_034-12b"/>
邵飲藥死師伯少孤貧渉獵書傳頗解聲樂弟師仲妻<lb/>
臧質女也質為徐州辟師伯為主簿孝武為徐州師伯<lb/>
仍為輔國安业行參軍王景文時為諮議參軍愛其諧<lb/>
敏進之孝武以為徐州主簿善於附㑹大被知遇及去<lb/>
鎮師伯以主簿送故孝武鎮尋陽啓文帝請為南中郎<lb/>
府主簿文帝不許謂典籖曰中郎府主簿那得用顔師<lb/>
伯孝武啓為長流正佐帝又曰朝廷不能除之卿可自<lb/>
板然亦不宜署長流乃板為參軍刑獄及討元凶轉主<lb/>
<pb n="KR2a0024_WYG_034-13a"/>
簿孝武踐阼以為黃門侍郎累遷侍中大明元年封平<lb/>
都縣子親幸隆密羣臣莫二多納貨賄家累千金孝武<lb/>
嘗與師伯摴蒱帝擲得雉大悦謂必勝師伯後得盧帝<lb/>
失色師伯遽斂子曰幾作盧爾日師伯一輸百萬仍遷<lb/>
吏部尚書石軍將軍上不欲威權在下前後領選者唯<lb/>
奉行文書師伯專精獨斷奏無不可七年為尚書右僕<lb/>
射時分置二選陳郡謝莊琅邪王曇生並為吏部尚書<lb/>
師伯子舉周旋寒人張竒為公車令上以竒資品不當<lb/>
<pb n="KR2a0024_WYG_034-13b"/>
使兼市買丞以蔡道恵代之令史潘道栖諸道恵顔禕<lb/>
之元從夫任澹之石道兒黃難周公選等抑道恵勑使<lb/>
竒先到公車不施行竒兼市買丞事師伯坐以子預職<lb/>
莊曇生免官道栖道恵棄市緯之等六人鞭杖一百師<lb/>
伯尋領太子中庶子雖被黜挫愛任如初孝武臨崩師<lb/>
伯受遺詔輔幼主尚書侍中事專以委之廢帝即位復<lb/>
還即真加領衛尉師伯居權日乆天下輻凑游其門者<lb/>
爵位莫不踰分多納貨賄家産豐積妓妾聲樂盡天下<lb/>
<pb n="KR2a0024_WYG_034-14a"/>
之選園池第宅冠絶當時驕奢滛恣為衣冠所疾又遷<lb/>
尚書僕射領丹陽尹廢帝欲親朝政轉師伯為左僕射<lb/>
以吏部尚書王景文為右僕射奪其京尹又分臺任師<lb/>
伯至是始懼與栁元景謀廢立初師伯專斷朝事不與<lb/>
沈慶之參懷謂令史曰沈公爪牙者耳安得預政事慶<lb/>
之聞而切齒乃泄其謀尋與太宰江夏王義恭同誅六<lb/>
子皆見殺明帝即位諡曰荒<lb/>
沈懷文字思明呉興武康人也祖寂晉光祿勲父宣新<lb/>
<pb n="KR2a0024_WYG_034-14b"/>
安太守懷文少好𤣥理善為文章為楚昭王二妃詩見<lb/>
稱於世為江夏王義恭東閣祭酒丁父憂新安郡送故<lb/>
豐厚奉終禮畢餘悉班之親戚一無所留文帝聞而嘉<lb/>
之賜奴婢六人服闋除尚書殿中郎隐士雷次宗被徵<lb/>
居鍾山後南還廬江何尚之設祖道文義之士畢集為<lb/>
連句詩懷文所作尤美辭髙一坐随王誕領襄陽出為<lb/>
後軍主簿與諮議參軍謝莊共掌辭令領義成太守元<lb/>
嘉二十八年誕嘗為廣州欲以懷文為安南府記室先<lb/>
<pb n="KR2a0024_WYG_034-15a"/>
除通直郎懷文固辭南行上不悦弟懷逺納東陽公主<lb/>
飬女王鸚鵡為妾元凶行巫蠱鸚鵡預之事洩懷文因<lb/>
此失調為治書侍御史元凶弑立以為中書侍郎孝武<lb/>
入討呼之使作符檄固辭劭大怒㑹殷冲救得免託疾<lb/>
落馬間行奔新亭以為竟陵王誕驃騎錄事參軍淮陵<lb/>
太守時國哀未釋誕欲起内齋懷文以為不可乃止尋<lb/>
轉揚州中從事史時議省錄尚書懷文以為非宜上議<lb/>
不從遷别駕從事史及江夏王義恭遷西陽王子尚為<lb/>
<pb n="KR2a0024_WYG_034-15b"/>
揚州居職如故時熒惑守南斗上乃廢西州舊館使子<lb/>
尚移居東城以厭之懷文曰天道示變宜應之以德今<lb/>
雖空西州恐無益也不從而西州竟廢大明二年遷尚<lb/>
書吏部郎時朝議欲依古制置立王畿揚州移居㑹稽<lb/>
猶以星變故也懷文曰周制封畿漢置司𨽻各因時宜<lb/>
非存相反安人定國其揆一也茍人心所安天必從之<lb/>
必改今追古乃致平一神州舊壤歴代相承異於邊州<lb/>
或置或罷既物情不悦容虧化本又不從三年子尚移<lb/>
<pb n="KR2a0024_WYG_034-16a"/>
鎮㑹稽遷撫軍長史行府州事時四繫甚多動經年月<lb/>
懷文到任訊五郡九百三十六獄衆咸稱平入為侍中<lb/>
寵待隆密竟陵王誕據廣陵反及城陷士庶皆裸身鞭<lb/>
靣然後加刑聚所殺人首於石頭南岸謂之髑髏山懷<lb/>
文陳其不可上不納孝武嘗有事圜丘未至期而雨晦<lb/>
竟夜明旦風霽雲色甚美帝升壇悦懷文稱慶曰昔漢<lb/>
后郊祀太一白日重輪神光四燭今陛下有事茲禮而<lb/>
膏雨迎夜清景麗朝斯實聖明幽感所致臣願與侍臣<lb/>
<pb n="KR2a0024_WYG_034-16b"/>
賦之上笑稱善揚州移㑹稽忿浙江東人情不和欲貶<lb/>
其勞祿唯西州舊人不改懷文曰揚州徙居既乖人情<lb/>
一州兩格尤失大體上不從懷文與顔竣周朗素善竣<lb/>
以失㫖見誅朗亦以忤意得罪上謂懷文曰竣若知我<lb/>
殺之亦當不敢如此懷文嘿然又嘗以嵗夕與謝莊王<lb/>
景文顔師伯被勑入省未及進景文因談言次稱竣朗<lb/>
人才之美懷文與相酬和師伯後因語次白上叙景文<lb/>
等此言懷文屢經犯忤至此上倍不悦上又壞諸郡士<lb/>
<pb n="KR2a0024_WYG_034-17a"/>
族以充將吏並不服役至悉逃亡加以嚴制不能禁乃<lb/>
改用軍法得便斬之莫不奔竄山湖聚為盜賊懷文又<lb/>
以為言齊庫上絹年調鉅萬疋綿亦稱此期限嚴峻人<lb/>
問買絹一疋至三二千綿一兩三四百貧者賣妻子甚<lb/>
者或自縊死懷文具陳人困由是綿絹薄有所減俄復<lb/>
舊子尚等諸皇子皆置邸舍逐什一之利為患徧天下<lb/>
懷文又曰列肆販賣古人所非卜式明不雨之由𢎞羊<lb/>
受致旱之責若以用度不充故宜量加減省不聼孝建<lb/>
<pb n="KR2a0024_WYG_034-17b"/>
以來抑黜諸弟廣陵平後復欲更峻其科懷文曰漢明<lb/>
不使其子比光武之子前史以為美談陛下既明管蔡<lb/>
之誅願崇唐衛之寄及海陵王休茂誅欲遂前議太宰<lb/>
江夏王義恭探得密㫖先發議端懷文固請不可由是<lb/>
得息時游幸無度太后六宫常乘副車在後懷文與王<lb/>
景文每諌不宜亟出後因從坐松樹下風雨甚驟景文<lb/>
曰卿可以言矣懷文曰獨言無繼宜相與陳之江智深<lb/>
卧草側亦謂之善俄而被召俱入雉場懷文曰風雨如<lb/>
<pb n="KR2a0024_WYG_034-18a"/>
此非聖躬所宜景文又曰懷文所啓宜從智深未及有<lb/>
言上方注怒作色曰卿欲效顔竣耶何以恒知人事又<lb/>
曰顔竣小子恨不得鞭其靣上每宴集在坐者咸令沉<lb/>
醉懷文素不飲酒又不好戲上謂故欲異已謝莊常誡<lb/>
懷文曰卿每與人異亦何可乆懷文曰吾少來如此豈<lb/>
可一朝而變非欲異物性之所不能耳五年出為晉安<lb/>
王子勛征虜長史廣陵太守明年坐朝正事畢被遣還<lb/>
北以女病求申臨辭又乞停三日訖猶不去為有司所<lb/>
<pb n="KR2a0024_WYG_034-18b"/>
糾免官禁錮十年既被免賣宅還東上大怒收付廷尉<lb/>
賜死弟懷逺為始興王濬征北長流參軍深見親待坐<lb/>
納王鸚鵡為妾孝武徙之廣州刺史宗慤欲殺之㑹南<lb/>
郡王義宣反懷逺頗閑文筆慤起義使造檄書并銜命<lb/>
至始興與始興相沈法系論起義事事平慤具為陳請<lb/>
由此見原終孝武世不得還前廢帝世歸位武康令撰<lb/>
南越志及懷文文集竝傳於世懷文三子淡深沖<lb/>
沖字景綽渉獵文義仕宋歴位撫軍正佐兼記室及懷<lb/>
<pb n="KR2a0024_WYG_034-19a"/>
文得罪被繫沖兄弟行謝情哀貎苦見者傷之柳元景<lb/>
欲救懷文言於孝武曰沈懷文三子塗炭不可見願陛<lb/>
下速正其罪帝曰宜急殺之使其意分竟殺之元景為<lb/>
之歎息沖兄弟以此知名累遷司徒錄事齊武帝為江<lb/>
州沖為征虜長史尋陽太守齊建元中累遷太子中庶<lb/>
子武帝在東宫待以恩舊及即位轉御史中丞侍中永<lb/>
明四年為五兵尚書沖與兄淡深名譽有優劣世號為<lb/>
腰鼔兄弟淡深並歴御史中丞兄弟三人皆為司直晉<lb/>
<pb n="KR2a0024_WYG_034-19b"/>
宋所未有也中丞案裁之職被惡者多結怨永明中深<lb/>
彈呉興太守袁彖建武中彖從弟昂為中丞到官數日<lb/>
奏彈深子繢父在僦白幰車免官禁錮沖母孔氏在東<lb/>
鄰家失火疑為人所焚爇大呼曰我三兒皆作御史中<lb/>
丞與人豈有善者方恐肌分骨散何但焚如兄弟後並<lb/>
歴侍中武帝方欲任沖尋卒追贈太常諡曰恭子<lb/>
曇慶懷文從父兄也父發員外散騎侍郎曇慶仕宋位<lb/>
尚書左丞時嵗有水旱曇慶議立常平倉以救人急文<lb/>
<pb n="KR2a0024_WYG_034-20a"/>
帝納其言而事不行大明元年為徐州刺史時殿中員<lb/>
外將軍裴景仁助戍彭城景仁本北人多悉闗中事曇<lb/>
慶使撰秦記十卷叙苻氏事其書傳於世曇慶謹實清<lb/>
正所莅有稱績常謂子弟曰吾處世無才能圖作大老<lb/>
子耳世以長者稱之卒於祠部尚書<lb/>
周朗字義利汝南安成人也父淳宋初歴位侍中太常<lb/>
兄嶠尚武帝第四女宣城德公主二女適建平王宏廬<lb/>
江王褘以貴戚顯官朗少而愛竒雅有風氣與嶠志趨<lb/>
<pb n="KR2a0024_WYG_034-20b"/>
不同嶠甚疾之為江夏王義恭太尉參軍元嘉二十七<lb/>
年春朝議北侵魏當遣義恭出鎮彭城為諸軍大統朗<lb/>
聞之解職及義恭出鎮府主簿羊希從行與朗書戲之<lb/>
勸令獻竒進䇿朗報書援引古義辭意倜儻孝武即位<lb/>
除建平王宏中軍錄事參軍時普責百官讜言朗上書<lb/>
陳述得失多自矜誇書奏忤㫖自解去職後為廬陵内<lb/>
史郡界荒蕪頗有野獸母薛氏欲見獵朗乃合圍縱火<lb/>
令母觀之火逸燒郡廨朗悉以秩米起屋償所燒之限<lb/>
<pb n="KR2a0024_WYG_034-21a"/>
稱疾去官為州司所糾還都謝孝武曰州司舉臣愆失<lb/>
多不允臣在郡猛獸三食人蟲䑕犯稼以此二事上負<lb/>
陛下上變色曰州司不允或可有之蟲獸之災寧闗卿<lb/>
小物朗尋丁母憂每哭必慟其餘頗不依居喪常節大<lb/>
明四年上使有司奏其居喪無禮詔曰朗悖禮利口宜<lb/>
合翦戮微物不足亂典刑特鎻付邊郡於是傳送寧州<lb/>
於道殺之朗族孫顒<lb/>
顒字彦倫晉左光祿大夫顗七世孫也祖虎頭員外常<lb/>
<pb n="KR2a0024_WYG_034-21b"/>
侍父恂歸鄉相顒少為族祖朗所知解褐海陵國侍郎<lb/>
益州刺史蕭恵開賞異顒攜入蜀為厲鋒將軍帶肥鄉<lb/>
成都二縣令仍為府主簿常謂恵開性太險每致諫恵<lb/>
開不悦答顒曰天險地險王侯設險但問用險何如耳<lb/>
随恵開還都宋明帝頗好𤣥理以顒有辭義引入殿内<lb/>
親近宿直帝所為慘毒之事顒不敢顯諫輒誦經中因<lb/>
緣罪福事帝亦為之小止元徽中詔為剡令有恩恵百<lb/>
姓思之齊髙帝輔政為齊殿中郎建元中為長沙王後<lb/>
<pb n="KR2a0024_WYG_034-22a"/>
軍參軍山隂令還為文恵太子中軍錄事參軍文恵在<lb/>
東宫顒遷正員郎始興王前軍諮議直侍殿省深見賞<lb/>
遇顒音辭辯麗長於佛理著三宗論言空假義西凉州<lb/>
智林道人遺顒書深相贊美言捉麈尾來四十餘載頗<lb/>
見宗錄唯此塗白黑無一人得者為之發病非意此音<lb/>
猥來入耳其論見重如此顒於鍾山西立隐舍休沐則<lb/>
歸之轉太子僕兼著作撰起居注遷中書郎兼著作常<lb/>
游侍東宫少從外氏車騎將軍臧質家得衛恒散隸書<lb/>
<pb n="KR2a0024_WYG_034-22b"/>
法學之甚工文恵太子使顒書𤣥圃茅齋壁國子祭酒<lb/>
何𦙍以倒薤書求就顒換之顒笑答曰天下有道丘不<lb/>
與易也每賓友會同顒虚席晤語辭韻如流聼者忘倦<lb/>
兼善老易與張融相遇輒以𤣥言相滯彌日不解清貧<lb/>
寡欲終日長蔬雖有妻子獨處山舍甚機辯衛將軍王<lb/>
儉謂顒曰卿山中何所食顒曰赤米白鹽綠葵紫蓼文<lb/>
恵太子問顒莱食何味最勝顒曰春初早韮秋末晚菘<lb/>
何𦙍亦精信佛法無妻太子又問顒卿精進何如何𦙍<lb/>
<pb n="KR2a0024_WYG_034-23a"/>
顒曰三塗八難共所未免然各有累太子曰累伊何對<lb/>
曰周妻何肉其言辭應變如此轉國子博士兼著作太<lb/>
學諸生慕其風爭事華辯始著四聲切韻行於時後卒<lb/>
於官子捨<lb/>
捨字昇逸幼聰頴顒異之臨終謂曰汝不患不冨貴但<lb/>
當將之以道德及長博學尤精義理善誦詩書音韻清<lb/>
辯弱冠舉秀才除太學博士從足綿為剡縣贓汙不少<lb/>
籍沒資財捨乃推宅助焉建武中魏人呉苞南歸有儒<lb/>
<pb n="KR2a0024_WYG_034-23b"/>
學尚書僕射江祏招苞<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>捨造坐折苞辭理遒逸由是<lb/>
名為口辯王亮為丹陽尹聞而悦之辟為主簿政事多<lb/>
委焉遷太常丞梁武帝即位吏部尚書范雲與顒素善<lb/>
重捨才器言之武帝召拜尚書祠部郎禮儀損益多自<lb/>
捨出先是帝與諸王及呉平侯書皆云弟捨立議引武<lb/>
王周公故事皆曰汝從之累遷鴻臚卿時王亮得罪歸<lb/>
家故人莫至捨獨敦恩舊及亮卒身營殯葬時人稱之<lb/>
遷尚書吏部郎太子右衛率右衛將軍雖居職屢徙而<lb/>
<pb n="KR2a0024_WYG_034-24a"/>
常留省内罕得休下國史詔誥儀體法律軍旅謀謨皆<lb/>
兼掌之日夜侍上預機密二十餘年未嘗離左右帝以<lb/>
為有公輔器初范雲卒僉以沈約允當樞管帝以約輕<lb/>
易不如徐勉於是勉捨同參國政勉小嫌中廢捨專掌<lb/>
權轄雅量不及勉而清簡過之兩人俱稱賢相時議國<lb/>
史疑文帝紀傳之名捨以為帝紀之籠百事如乾象之<lb/>
包六爻今若追而為紀則事無所包若直書功德則傳<lb/>
而非紀應於上紀之前畧有仰述從之捨占對辯㨗嘗<lb/>
<pb n="KR2a0024_WYG_034-24b"/>
居直廬語及嗜好裴子野言從來不嘗食薑捨應聲曰<lb/>
孔稱不徹裴乃不嘗一坐皆悦與人論謔終日不絶而<lb/>
竟不言漏泄機事衆尤服之性儉素衣服器用居處牀<lb/>
席如布衣之貧者每入官府雖廣厦華堂閨閤重邃捨<lb/>
居之則塵埃滿積以荻為障壞亦不修歴侍中太子詹<lb/>
事普通五年南津校尉郭祖深獲始興相白渦書餉捨<lb/>
衣履及婢以聞坐免官以右驍衛將軍知詹事卒上臨<lb/>
哭哀動左右追赠侍中䕶軍將軍諡曰簡子初帝鋭意<lb/>
<pb n="KR2a0024_WYG_034-25a"/>
中原羣臣咸言不可唯捨贊成之大通中累獻㨗帝思<lb/>
其功下詔述其德美以為往者南司白渦之劾恐外議<lb/>
謂朕有私致此黜免追愧若人一介之善外可量加褒<lb/>
異以旌善人捨集二十卷二子𢎞義𢎞信弟子𢎞正<lb/>
𢎞正字思行父寳始梁司徒祭酒𢎞正幼孤及弟𢎞讓<lb/>
𢎞直俱為伯父捨所飬年十嵗通老子周易捨毎與談<lb/>
論輒異之曰觀汝清理警發後世知名當出吾右河東<lb/>
裴子野深相賞納請以女妻之十五召補國子生仍於<lb/>
<pb n="KR2a0024_WYG_034-25b"/>
國學講易諸生傳習其義以季春入學孟冬應舉學司<lb/>
以日淺不許博士到洽曰周郎弱冠講經豈俟䇿試普<lb/>
通中初置司文義郎直夀光省以𢎞正為司義侍郎𢎞<lb/>
正醜而不陋吃而能談俳諧似優剛腸似直善𤣥理為<lb/>
當世所宗藏法師於開善寺講説門徒數百𢎞正年少<lb/>
未知名著紅禈錦絞髻踞門而聼衆人蔑之弗譴也既<lb/>
而乘間進難舉坐盡傾法師疑非世人覘知大相賞狎<lb/>
劉顯將之尋陽朝賢畢祖道顯縣帛十匹約曰險衣來<lb/>
<pb n="KR2a0024_WYG_034-26a"/>
者以賞之衆人競改常服不過長短之間顯曰將有甚<lb/>
於此矣既而𢎞正綠絲布袴繡假種軒昂而至折標取<lb/>
帛大通三年昭明太子薨其嗣華容公不得立乃以晉<lb/>
安王綱為皇太子𢎞正奏記請抗目夷上仁之義執子<lb/>
臧之節其抗直守正如此常自稱有才無相僕射徐勉<lb/>
掌選以其陋不堪為尚書郎乃獻書於勉其言甚切稍<lb/>
遷國子博士學中有宋元凶講孝經碑歴代不改𢎞正<lb/>
始到官即表刋除時於城西立士林館𢎞正居以講授<lb/>
<pb n="KR2a0024_WYG_034-26b"/>
聼者傾朝野焉𢎞正啓周易疑義凡五十條又請釋乾<lb/>
坤二繫復詔答之後為平西邵陵王府諮議參軍有罪<lb/>
應流徙勑以賜干陁利國未去寄繫尚方於獄上武帝<lb/>
講武詩降勑原罪仍復本位𢎞正博物知𤣥象善占候<lb/>
大同末嘗謂弟𢎞讓曰國家阸在數年當有兵起吾與<lb/>
汝不知何所逃之及武帝納侯景𢎞正謂𢎞讓曰亂階<lb/>
此矣臺城陷𢎞正諂附王偉又與周石珍合族避景諱<lb/>
改姓姬氏拜太常景將篡之際使掌禮儀及王僧辯東<lb/>
<pb n="KR2a0024_WYG_034-27a"/>
討元帝謂僧辯曰王師近次朝士孰當先來王僧辯曰<lb/>
其周𢎞正乎𢎞正智不後機體能濟勝無妻子之顧有<lb/>
獨決之明其餘碌碌不逮也俄而前部傳云𢎞正至僧<lb/>
辯飛騎迎之及見歡甚曰吾固知王僧達非後機者公<lb/>
可坐吾膝上對曰可謂進而若將加諸膝老夫何足以<lb/>
當僧辯即日啓元帝手書與𢎞正仍遣使迎之謂朝士<lb/>
曰晉氏平呉喜獲二陸今我討賊亦得兩周及至禮數<lb/>
甚優朝臣無比授黃門侍郎直侍中省俄遷左戸尚書<lb/>
<pb n="KR2a0024_WYG_034-27b"/>
加散騎常侍夏月著犢鼻禈衣朱衣為有司所彈其作<lb/>
達如此元帝嘗著金樓子曰余於諸僧重招提琰法師<lb/>
隐士重華陽陶貞白士大夫重汝南周𢎞正其於義理<lb/>
情轉無窮亦一時之名士也𢎞正善清談梁末為𤣥宗<lb/>
之冠及侯景平僧辯啓送祕府圖籍勑𢎞正讐校時朝<lb/>
議遷都但元帝再臨荆陜前後二十餘年情所安戀不<lb/>
欲歸建業兼故府臣僚皆楚人並欲即都江陵云建康<lb/>
蓋是舊都彫荒已極且王氣已盡兼與北止隔一江若<lb/>
<pb n="KR2a0024_WYG_034-28a"/>
有不虞悔無所及且臣等又聞荆南有天子氣今其應<lb/>
矣元帝無去意時尚書左僕射王褒及𢎞正咸侍帝顧<lb/>
曰卿意何如褒等以帝猜忌弗敢衆中公言唯唯而已<lb/>
褒後因清間密諌還丹陽甚切帝雖納之色不悦及明<lb/>
日衆中謂褒曰卿昨勸還建業不為無理吾昨夜思之<lb/>
猶懷疑惑褒知不引納乃止他日𢎞正乃正色諫至于<lb/>
再三曰若如士大夫唯聖王所都本無定處至如黔首<lb/>
未見入建鄴城便謂未是天子猶列國諸王今日赴百<lb/>
<pb n="KR2a0024_WYG_034-28b"/>
姓之心不可不歸建業當時頗相酬許𢎞正退後黃羅<lb/>
漢宗懔乃言𢎞正王褒竝東人仰勸東下非為國計𢎞<lb/>
正竊知其言他日乃復上前靣折二人曰若東人勸下<lb/>
東謂之私計西人勸住西亦是私計不衆人黙然而人<lb/>
情竝勸遷都上又曾以後堂大集文武其預㑹者四五<lb/>
百人帝欲徧試人情曰勸吾去者左袒於是左袒者過<lb/>
半武昌太守朱買臣上舊左右而閹人也頗有幹用故<lb/>
上擢之及是勸上遷曰買臣家在荆州豈不願官長住<lb/>
<pb n="KR2a0024_WYG_034-29a"/>
但恐是買臣富貴非官富貴邪上深感其言卒不能用<lb/>
及魏平江陵𢎞正遁歸建業太平元年授侍中領國子<lb/>
祭酒遷太常卿都官尚書陳武帝授太子詹事天嘉元<lb/>
年遷侍中國子祭酒徃長安迎宣帝三年自周還廢帝<lb/>
嗣位領都官尚書總知五禮事宣帝即位遷特進領國<lb/>
子祭酒加扶大建二年授尚書右僕射尋勑侍東宫講<lb/>
論語孝經太子以𢎞正德望素重有師資之敬焉𢎞正<lb/>
特善𤣥言兼明釋典雖碩德名僧莫不請質疑滯六年<lb/>
<pb n="KR2a0024_WYG_034-29b"/>
卒官年七十九贈侍中中書監諡曰簡子所著周易講<lb/>
疏十六卷論語疏十一卷莊子疏八卷老子疏五卷孝<lb/>
經疏二卷集二十卷行于代子豫𤣥年十四與俱載入<lb/>
東乘小船度岸見藤花𢎞正挽之船覆俱溺𢎞正僅免<lb/>
豫𤣥遂得心驚疾次子墳尚書吏部郎<lb/>
𢎞讓性簡素博學多通始仕不得志隐於句容之茅山<lb/>
頻徴不出晚仕侯景為中書侍郎人問其故對曰昔王<lb/>
道正直得以禮進退今乾坤易位不至將害於人吾畏<lb/>
<pb n="KR2a0024_WYG_034-30a"/>
死耳始彭城劉孝先亦辭辟命随兄孝勝在蜀武陵建<lb/>
號仕為世子府諮議參軍二隐竝獲譏於代𢎞讓承聖<lb/>
初為國子祭酒二年為仁威將軍城句容以居之命曰<lb/>
仁威壘陳天嘉初以白衣領太常卿光祿大夫加金章<lb/>
紫綬<lb/>
𢎞讓弟𢎞直字思方幼而聰敏仕梁為西中郎湘東王<lb/>
外兵記室參軍與東海鮑泉南陽宗懍平原劉綬沛國<lb/>
劉㲄同掌書記王出鎮江荆二州累除諮議參軍及承<lb/>
<pb n="KR2a0024_WYG_034-30b"/>
制封湘濱縣侯累遷昌州刺史王琳之舉兵𢎞直在湘<lb/>
州琳敗乃入陳位太常卿光祿大夫加金章紫綬𢎞直<lb/>
方雅敦厚氣調髙於次昆或問三周孰賢人曰若蜂腰<lb/>
矣太建七年卒遺疏氣絶之後便買市中見材小形者<lb/>
斂以時服古人通制但下見先人必湏備禮可著單衣<lb/>
裙衫故履既應侍飬宜備紛帨或逢善友又湏香煙棺<lb/>
内唯安白布手巾麤香鑪而已此外無所用卒於家年<lb/>
七十六有集二十卷子確字士濳美容儀寛大有行檢<lb/>
<pb n="KR2a0024_WYG_034-31a"/>
博渉經史篤好𤣥言位都官尚書禎明初卒<lb/>
論曰文人不䕶細行古今之所同焉由夫聲裁所知故<lb/>
取忤於人者也觀夫顔謝之於宋朝非不名髙一代靈<lb/>
運既以取斃延之亦躓當年向之所謂貴身翻成害已<lb/>
者矣士遜援筆數罪陵讐犯難餌彼慈親再之獸吻以<lb/>
此為忠無聞前誥夫自忍其親必將忍人之親士遜自<lb/>
忘其孝期以申人之孝自非嚴父之辭允而義愜則難<lb/>
乎免矣師伯行已縱欲好進忘退既以此始亦以此終<lb/>
<pb n="KR2a0024_WYG_034-31b"/>
宜乎懷文蹈履之地足以追蹤古烈孔母致懼中丞其<lb/>
誡深矣周朗始終之節亦倜儻為尤顒捨父子文雅不<lb/>
墜𢎞正兄弟義業幾乎德門者焉<lb/>
　<lb/>
　<lb/>
　<lb/>
　<lb/>
　南史卷三十四<lb/>
<pb n="KR2a0024_WYG_034-32a"/>
　南史卷三十四考證<lb/>
顔竣傳嚴檢盜鑄並禁剪鑿○禁下監本衍私字今从<lb/>
　宋書<lb/>
竣上言禁糃一月息米近萬斛○糃一本作糃<lb/>
顔師伯傳師伯子舉周旋寒人張竒為公車令○寒監<lb/>
　本誤塞今改正<lb/>
令史潘道栖諸道恵○諸宋書作褚<lb/>
沈懷文傳元凶弑立以為中書侍郎孝武入討呼之使<lb/>
<pb n="KR2a0024_WYG_034-32b"/>
　作符檄固辭○呼之上應从宋書加上字<lb/>
上方注怒作色○怒應从閣本改弩<lb/>
周捨傳雖廣夏華堂○夏應改厦<lb/>
周𢎞正傳又請釋乾坤二繫○坤監本作巛𢎞讓傳今<lb/>
　乾坤易立句同<lb/>
　<lb/>
　<lb/>
　南史卷三十四考證<lb/>
</p>
<p>
</p>
  </div>
</body>
</text>
</TEI>
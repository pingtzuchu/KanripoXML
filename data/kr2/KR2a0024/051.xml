<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷五十一</head> <lb/>
    <p>
<pb n="KR2a0024_WYG_051-1a"/>
欽定四庫全書<lb/>
　南史卷五十一<lb/>
　　唐　　　李　　　延　　　壽　　　撰<lb/>
　列傳第四十一<lb/>
　　梁宗室上<lb/>
　　　吳平侯景<hi>子勵弟昌</hi>　　<hi>勸/昂</hi>　　<hi>勔/昱</hi>　　<hi>勃</hi>
　　　長沙宣武王懿<hi>子業韶孫孝儼猷業弟藻明猷猷子    駿    弟朗</hi>
　　　永陽昭王敷　　　衡陽宣王暢<lb/>
<pb n="KR2a0024_WYG_051-1b"/>
　　　桂陽簡王融<hi>子象慥象子</hi>臨川靜惠王宏<hi>子正仁正義</hi>
　　　　　　　　<hi>正義弟正徳正德弟正則</hi>　<hi>正德子見理正則弟正立</hi>
　　　　　　　　<hi>正立子賁信正表弟正</hi>　<hi>正立弟正表</hi>
吳平侯景字子照梁武帝從父弟也祖道賜以禮讓稱<lb/>
居鄉有争訟專賴平之又周其疾急鄉里號曰墟王皆<lb/>
竊言曰其後必大仕宋終于書侍御史齊末追贈左光<lb/>
祿大夫三子長曰尚之次曰文帝次曰崇之尚之敦厚<lb/>
有器業為司徒建安主中兵參軍一府稱為長者遷歩<lb/>
<pb n="KR2a0024_WYG_051-2a"/>
兵校尉卒官梁天監初追諡曰文宣侯子靈鈞仕齊為<lb/>
廣徳令武帝起兵行㑹稽郡事頃之卒追封東昌縣侯<lb/>
子謇嗣崇之仕齊官至東陽太守以幹能顯政尚嚴厲<lb/>
永明中錢唐唐瑀之反别衆破東陽崇之遇害天監初<lb/>
追諡忠簡侯景崇之子也八歳隨父在郡居喪以毁聞<lb/>
及長好學才辯有識斷仕齊為永寧令政為百城最永<lb/>
嘉太守范述曽居郡號稱亷平雅服景為政乃牓郡門<lb/>
曰諸縣有疑滯者可就永寧令決以疾去官永嘉人胡<lb/>
<pb n="KR2a0024_WYG_051-2b"/>
仲宣等千人詣闕表請景為郡不許永元二年以長沙<lb/>
宣武王懿勲除歩兵校尉是冬懿遇害景亦逃難武帝<lb/>
起兵以景行南兖州事時天下未定沔北傖楚各據塢<lb/>
壁景示以威信渠帥相率面縛請罪旬日境内皆平武<lb/>
帝踐阼封吳平縣侯南兖州刺史加都督詔景母毛氏<lb/>
為國太夫人禮如王國太妃假金章紫綬景居州清恪<lb/>
有威裁明解吏職文案無壅下不敢欺吏人畏敬如神<lb/>
㑹年荒計口振恤又為饘粥於路以賦之死者給棺具<lb/>
<pb n="KR2a0024_WYG_051-3a"/>
人甚賴焉天監七年為左驍騎將軍兼領軍將軍領軍<lb/>
管天下兵要宋孝建以來制局用事與領軍分權典事<lb/>
以上皆得呈奏領軍垂拱而已及景在職峻切官曹肅<lb/>
然制局監皆近倖頗不堪命以是不得久㽞中尋出為<lb/>
寧蠻校尉雍州刺史加都督八年魏荆州刺史元志攻<lb/>
潺溝驅廹羣蠻羣蠻悉度漢水來降議者以為蠻累為<lb/>
邊患可因此除之景曰窮來歸我誅之不祥且魏人來<lb/>
侵每為矛楯若悉誅蠻則魏軍無礙非長䇿也乃開樊<lb/>
<pb n="KR2a0024_WYG_051-3b"/>
城受降因命司馬朱思逺寧蠻長史曹義宗中兵參軍<lb/>
孟惠雋擊志於潺溝大破之景初到州省除參迎羽儀<lb/>
器服不得煩擾吏人修葺城壘申警邊備理辭訟勸農<lb/>
桑郡縣皆改節自勵州内清静抄盗絶迹十三年復為<lb/>
領軍將軍直殿省知十州損益事月加祿五萬景為人<lb/>
雅有風力長於辭令其在朝廷為衆所瞻仰於武帝雖<lb/>
屬為從弟而禮寄甚隆軍國大事皆與議決十五年加<lb/>
侍中及太尉揚州刺史臨川王宏坐法免詔景以為安<lb/>
<pb n="KR2a0024_WYG_051-4a"/>
右將軍監揚州置佐史即宅為府景越親居揚州固讓<lb/>
至於涕泣帝弗許在州尤稱明斷符教嚴整有田舎老<lb/>
姥訴得符還至縣縣吏未即發姥語曰蕭監州符如火<lb/>
汝手何敢留之其為人所畏敬如此遷都督郢州刺史<lb/>
將發帝幸建興苑餞别為之流涕在州復有能名齊安<lb/>
竟陵郡接魏界多盗賊景移書告示魏即禁塢戍保境<lb/>
不復侵略卒于州贈開府儀同三司諡曰忠子勵<lb/>
勵字文約弱不好弄喜愠不形於色仕太子洗馬母憂<lb/>
<pb n="KR2a0024_WYG_051-4b"/>
去職殆不勝喪每一思至必徒歩之墓或遇風雨仆卧<lb/>
中路坐地號慟起而復前家人不能禁景特所鍾愛曰<lb/>
吾百年後其無此子乎使左右節哭服闋除太子中舎<lb/>
人景薨于郢鎮或以路逺祕其凶問以疾漸為辭勵乃<lb/>
奔波届于江夏不進水漿者七日廬于墓所親友隔絶<lb/>
㑹叔父曇下詔獄勵乃率昆弟羣從同詣大理雖門生<lb/>
故吏莫能識之後襲封吳平侯對揚王人悲慟嗚咽傍<lb/>
人亦為隕涕除淮南太守以善政稱遷宣城内史郡多<lb/>
<pb n="KR2a0024_WYG_051-5a"/>
猛獸常為人患及勵在任獸暴為息又遷豫章内史道<lb/>
不拾遺男女異路徙廣州刺史去郡之日吏人悲泣數<lb/>
百里中舟乘填塞各齎糧食以送勵勵人為納受隨以<lb/>
錢帛與之至新淦縣岓山村有一老姥以槃檠鰌魚自<lb/>
送舟側奉上之童兒數十人入水扳舟或歌或泣廣州<lb/>
邊海舊饒外國舶至多為刺史所侵每年舶至不過三<lb/>
數及勵至纎毫不犯歳十餘至俚人不賔多為海暴勵<lb/>
征討所獲生口寳物軍資之外悉送還臺前後刺史皆<lb/>
<pb n="KR2a0024_WYG_051-5b"/>
營私蓄方物之貢少登天府自勵在州嵗中數獻軍國<lb/>
所須相繼不絶武帝歎曰朝廷便是更有廣州有詔以<lb/>
本號還朝而江西俚帥陳文徹出宼髙要又詔勵重申<lb/>
蕃任未幾文徹降附勵以南江危險宜立重鎮乃表臺<lb/>
於髙涼郡立州敕仍以為髙州以西江督護孫固為刺<lb/>
史徴為太子左衛率勵性率儉而器度寛裕左右嘗將<lb/>
羮至胷前翻之顔色不異徐呼更衣聚書至三萬卷披<lb/>
翫不倦尤好東觀漢記略皆誦憶劉顯執卷策勵酬應<lb/>
<pb n="KR2a0024_WYG_051-6a"/>
如流乃至卷次行數亦不差失少交結唯與河東裴子<lb/>
野范陽張纉善卒於道贈侍中諡曰光侯勵弟勸勸字<lb/>
文肅少以清静自立封西鄉侯位南康内史太舟卿大<lb/>
寳元年與南康王會理謀誅侯景事發遇害勸弟勔勔<lb/>
字文祗封東郷侯位太子洗馬及勸同見害勔弟勃位<lb/>
定州刺史封曲江鄉侯大寳初廣州刺史元景仲將謀<lb/>
應侯景西江督護陳覇先攻景仲迎勃為刺史時湘東<lb/>
王繹在荆州雖承制授職力不能制遂從之勃乃鎮嶺<lb/>
<pb n="KR2a0024_WYG_051-6b"/>
南為廣州刺史後江表定以王琳代為廣州以勃為晉<lb/>
州刺史魏剋江陵勃復據廣州敬帝承制加司徒紹泰<lb/>
中為太尉尋進為太保及陳武禪代之際舉兵不從尋<lb/>
敗遇害<lb/>
昌字子建景弟也位衡州刺史性好酒在州每醉徑出<lb/>
人家或獨詣草野刑戮頗無期度醉時所殺醒或求焉<lb/>
亦無悔也累遷兼宗正卿屢為有司所劾乆留都忽忽<lb/>
不樂遂縦酒虚悸在石頭東齋引刀自刺而卒弟昂<lb/>
<pb n="KR2a0024_WYG_051-7a"/>
昂字子眀位輕車將軍監南兖州初兄景再為兖州徳<lb/>
惠在人及昂來代時人方之馮氏徴為琅邪彭城二郡<lb/>
太守時有女子年二十許散髮黄衣在武窟山石室中<lb/>
無所修行唯不甚食或出人間時飲少酒鵝卵一兩枚<lb/>
人呼為聖姑就求子往往有效造者充满山谷昂呼問<lb/>
無所對以為祅惑鞭之二十創即差失所在中大通元<lb/>
年為領軍將軍久之封湘隂侯出為江州刺史卒諡曰<lb/>
恭侯<lb/>
<pb n="KR2a0024_WYG_051-7b"/>
昂弟昱字子真少而狂狷不拘禮度異服危冠交遊冗<lb/>
雜尤善屠牛業以為常於宅内酤酒好騎射歴位中書<lb/>
侍郞每求試邊州武帝以其輕脱無威望抑而不許遷<lb/>
給事黄門侍郞上表請自解帝手詔責之坐免官因此<lb/>
杜門絶朝覲普通五年坐於宅内鑄錢為有司所奏下<lb/>
廷尉得免死徙臨海郡行至上虞有敕追還令受菩薩<lb/>
戒既至恂恂盡禮改意蹈道持戒又精潔帝甚嘉之為<lb/>
晉陵太守下車勵名迹除煩苛眀法憲嚴於姧吏旬日<lb/>
<pb n="KR2a0024_WYG_051-8a"/>
之間郡中大安俄而暴卒百姓行號巷哭市里為之諠<lb/>
沸設祭奠於郡庭者四百餘人田舎有婦女夏氏年百<lb/>
餘嵗扶曽孫出郡悲泣不自勝其惠化所感如此百姓<lb/>
相率為立廟建碑以紀其徳又詣都表求贈諡詔贈湘<lb/>
州刺史諡曰恭子<lb/>
文帝十男張皇后生長沙宣武王懿永陽昭王敷武帝<lb/>
衡陽宣王暢李太妃生桂陽簡王融融為東昏所害敷<lb/>
暢齊建武中卒武帝踐阼並追封郡王陳太妃生臨川<lb/>
<pb n="KR2a0024_WYG_051-8b"/>
静惠王宏南平元襄王偉吳太妃生安成康王秀始興<lb/>
忠武王憺費太妃生鄱陽忠烈王恢<lb/>
長沙宣武王懿字元達文帝長子也少有令譽解褐齊<lb/>
安南邵陵王行參軍襲爵臨湘縣侯歴位晉陵太守以<lb/>
善政稱永眀末為梁南秦二州刺史加督是嵗魏軍入<lb/>
漢中遂圍南鄭懿隨機拒擊乃解圍遁去又遣氐帥楊<lb/>
元秀攻取魏歴城等六戍魏人震懼邊境遂寧永元二<lb/>
年裴叔業據豫州反懿以豫州刺史領歴陽南譙二郡<lb/>
<pb n="KR2a0024_WYG_051-9a"/>
太守討之叔業懼遂降魏武帝時在雍州遣典籖趙景<lb/>
悦説懿興晉陽之甲誅君側之罪懿不荅既而平西將<lb/>
軍崔慧景入宼奉江夏王寳𤣥圍臺城齊室大亂馳信<lb/>
召懿懿時方食投箸而起率鋭卒三千人入援武帝馳<lb/>
遣虞安福下都説懿曰誅賊之後則有不賞之功當明<lb/>
君賢主尚或難立況於亂朝何以自免若賊滅之後仍<lb/>
勒兵入宫行伊霍故事此萬世一時若不欲爾便放表<lb/>
還歴陽託以外拒為事則威振内外誰敢不從一朝放<lb/>
<pb n="KR2a0024_WYG_051-9b"/>
兵受其厚爵高而無人必生後悔長史徐曜甫亦苦勸<lb/>
並不從慧景遣其子覺來拒懿擊大破之乘勝而進慧<lb/>
景衆潰追斬之授中書令都督征討水陸諸軍事時東<lb/>
昏肆虐茹法珍王咺之等執政宿臣舊將並見誅夷懿<lb/>
既勲髙獨居朝右深為法珍等所惮乃説東昏將加酷<lb/>
害徐曜甫知之密具舟江渚勸令西奔懿不從曰古皆<lb/>
有死豈有叛走中書令邪尋見留省賜藥與弟融俱殞<lb/>
謂使者曰家弟在雍深為朝廷憂之中興元年贈司徒<lb/>
<pb n="KR2a0024_WYG_051-10a"/>
宣徳太后臨朝改贈太傅天監元年追崇丞相封長沙<lb/>
郡王諡曰宣武給九旒鸞輅黄屋左纛葬禮依晉安平<lb/>
王故事懿名望功業素重武帝本所崇敬帝以天監元<lb/>
年四月丙寅即位是日即見褒崇戊辰乃崇贈第二兄<lb/>
敷第四弟暢第五弟融至五月有司方奏追皇考皇妣<lb/>
尊號遷神主于太廟帝不親奉命臨川王宏侍從七月<lb/>
帝臨軒遣兼太尉散騎常侍王份奉䇿上太祖文皇帝<lb/>
獻皇后及徳皇后尊號既先卑後尊又臨軒命䇿識者<lb/>
<pb n="KR2a0024_WYG_051-10b"/>
頗致譏議焉<lb/>
懿子業字静曠幼而明敏仕齊為太子舎人宣武之難<lb/>
與二弟藻象俱逃匿於王嚴秀家東昏知之收嚴秀付<lb/>
建康獄考掠備極乃以鉗拔手爪至死不言竟以免禍<lb/>
天監二年襲封長沙王歴位祕書監侍中都督南兖州<lb/>
刺史運私邸米僦人作甓以砌城武帝善之徙湘州尤<lb/>
著善政零陵舊有二猛獸為暴無故相枕而死郡人唐<lb/>
睿見猛獸傍一人曰刺史徳感神明所以兩猛獸自斃<lb/>
<pb n="KR2a0024_WYG_051-11a"/>
言訖不見衆並異之業性敦篤所在留意普通四年為<lb/>
侍中金紫光祿大夫薨諡曰元王文集行於世子孝儼<lb/>
嗣<lb/>
孝儼字希莊射䇿甲科除祕書郞太子舎人從幸華林<lb/>
園於坐獻相風烏華光殿景陽山等頌其文甚美帝深<lb/>
賞異之薨諡曰章子眘嗣業弟藻<lb/>
藻字靖藝仕齊位著作佐郞天監元年封西昌縣侯為<lb/>
益州刺史時鄧元起在蜀自以有剋劉季連功恃宿將<lb/>
<pb n="KR2a0024_WYG_051-11b"/>
輕少藻藻怒乃殺之既天下草創邊徼未安州人焦僧<lb/>
護聚衆數萬據郫繁作亂藻年未弱冠集僚佐議欲自<lb/>
擊之或陳不可藻大怒斬之階側乃乘平肩輿巡行賊<lb/>
壘賊聚弓亂射矢下如雨從者舉楯禦箭又命除之由<lb/>
此人心大安賊乃夜遁藻命騎追擊平之元年徴為太<lb/>
子中庶子初鄧元起之在蜀也崇於聚斂財貨山積金<lb/>
玉珍帛為一室名曰内藏綺縠錦罽為一室號曰外府<lb/>
藻以外府賜將帥内藏歸王府不有私焉及是還朝輕<lb/>
<pb n="KR2a0024_WYG_051-12a"/>
裝就路再遷侍中藻性謙退不求聞達善屬文尤好古<lb/>
體自非公宴未嘗妄有所為縱有小文成輙棄本歴雍<lb/>
兖二州刺史頻蒞州鎮人吏咸稱之推善下人常如弗<lb/>
及普通六年為軍師將軍與西豐侯正徳北侵渦陽輙<lb/>
班師為有司奏免官削爵土八年復封爵中大通三年<lb/>
為中軍將軍太子詹事出為丹陽尹帝每稱其小字歎<lb/>
曰子弟並如迦葉吾復何憂入為尚書左僕射加侍中<lb/>
固辭不許大同五年遷中衛將軍開府儀同三司中書<lb/>
<pb n="KR2a0024_WYG_051-12b"/>
令侍中如故藻性恬静獨處一室牀有膝痕宗室衣冠<lb/>
莫不楷則常以爵祿太過每思屏退門庭閑寂賔客罕<lb/>
通簡文尤敬愛之自遭家禍恒布衣蒲席不食鮮禽非<lb/>
公庭不聽音樂武帝每以此稱之出為南徐州刺史侯<lb/>
景亂藻遣世子彧率兵入援及城開加散騎常侍侯景<lb/>
遣其儀同蕭邕代之據京口藻因感氣疾或勸奔江北<lb/>
藻曰吾國之台鉉任寄特隆既不能誅翦逆賊正當同<lb/>
死朝廷耳因不食而薨<lb/>
<pb n="KR2a0024_WYG_051-13a"/>
藻弟猷封臨汝侯為吳興郡守性倜儻與楚王廟神交<lb/>
飲至一斛每酹祀盡歡極醉神影亦有酒色所禱必從<lb/>
後為益州刺史侍中中護軍時江陽人齊茍兒反衆十<lb/>
萬攻州城猷兵糧俱盡人有異心乃遥禱請救是日有<lb/>
田老逢一騎浴鐵從東方來問去城幾里曰百四十時<lb/>
日已晡騎舉矟曰後人來可令之疾馬欲及日破賊俄<lb/>
有數百騎如風一騎過請飲田老問為誰曰吳興楚王<lb/>
來救臨汝侯當此時廟中請祈無驗十餘日乃見侍衛<lb/>
<pb n="KR2a0024_WYG_051-13b"/>
土偶皆泥濕如汗者是月猷大破茍兒猷在州頗僭濫<lb/>
客筵内遂有香橙不置連榻武帝末知之以此為愆還<lb/>
都以憂愧成疾卒諡曰靈以與神交也<lb/>
猷子韶字德茂初封上甲縣都鄉侯太清初為舎人城<lb/>
陷奉詔西奔及至江陵人士多往尋覔令韶説城内事<lb/>
韶不能人人為説乃疏為一卷客問者便示之湘東王<lb/>
聞而取看謂曰昔王韶之為隆安紀十卷説晉末之亂<lb/>
離今之蕭韶亦可為太清紀十卷矣韶乃更為太清紀<lb/>
<pb n="KR2a0024_WYG_051-14a"/>
其諸議論多謝吳為之韶既承㫖撰著多非實錄湘東<lb/>
王徳之改超繼宣武王封長沙王遂至郢州刺史韶昔<lb/>
為幼童庾信愛之有斷袖之歡衣食所資皆信所給遇<lb/>
客韶亦為信傳酒後為郢州信西上江陵途經江夏韶<lb/>
接信甚薄坐青油幕下引信入宴坐信别榻有自矜色<lb/>
信稍不堪因酒酣乃徑上韶牀踐蹋肴饌直視韶面謂<lb/>
曰官今日形容大異近日時賔客滿坐韶甚慙恥<lb/>
韶弟駿字徳款善草𨽻工文章晚更習武膂力絶人與<lb/>
<pb n="KR2a0024_WYG_051-14b"/>
永安侯確相類位尚書殿中郞起武將軍封南安侯城<lb/>
陷為賊任約所禮謀召鄱陽嗣王範襲約反為所害<lb/>
猷弟朗字靖徹天監五年例以王子封侯歴太子洗馬<lb/>
桂州刺史加都督性倨而虐羣下患之記室庾丹以忠<lb/>
諌見害帝聞之使於嶺表以功自効丹父景休位御史<lb/>
中丞丹少有儁才與伏挺何子朗俱為周捨所狎初景<lb/>
休罷巴東郡頗有資産丹負錢數百萬責者填門景休<lb/>
怒不為之償既而朝賢之丹不之景休景休悦乃悉為<lb/>
<pb n="KR2a0024_WYG_051-15a"/>
還之為建康正坐事流廣州<lb/>
朗弟明字靖通少被武帝親愛封貞陽侯太清元年為<lb/>
豫州刺史百姓詣闕拜表言其徳政樹碑于州門内及<lb/>
碑匠採石出自肥陵明乃廣營廚帳多召人物躬自率<lb/>
領牽至州識者笑之曰王自立碑非州人也武帝既納<lb/>
侯景大舉北侵使南康王㑹理縂兵明乃拜表求行固<lb/>
請乃許之㑹理已至宿豫詔改以明代為都督水陸諸<lb/>
軍趣彭城大圗進取敕曰侯景志清鄴洛以雪讐恥其<lb/>
<pb n="KR2a0024_WYG_051-15b"/>
先率大軍隨機撫定汝等衆軍可止於寒山築堰引清<lb/>
水以灌彭城大水一沉孤城自殄慎勿妄動明師次吕<lb/>
梁十八里作寒山堰以灌彭城水及于堞不沒者三板<lb/>
魏遣將慕容紹宗赴救明謀略不出號令莫行諸將每<lb/>
諮事輙怒曰吾自臨機制變勿多言衆乃各掠居人眀<lb/>
亦不能制唯禁其一軍無所侵掠紹宗至決堰水眀命<lb/>
將救之莫肯出魏軍轉逼人情大駭胡貴孫謂趙伯超<lb/>
曰不戰何待伯超懼不能對貴孫乃入陳苦戰伯超擁<lb/>
<pb n="KR2a0024_WYG_051-16a"/>
衆弗敢救曰與戰必敗不如全軍早歸乃使具良馬載<lb/>
其愛妾自隨貴孫遂沒伯超子威方將赴戰伯超懼其<lb/>
出使人召之遂相與南還眀醉不能興衆軍大敗眀見<lb/>
俘執北人懐其不侵掠謂之義王及至魏魏帝引見眀<lb/>
及諸將帥釋其禁送晉陽勃海王髙澄禮眀甚重謂曰<lb/>
先王與梁主和好十有餘年聞彼禮佛文常云奉為魏<lb/>
主并及先王此甚是梁主厚意不謂一朝失信致此紛<lb/>
擾因欲與梁通和使人以眀書告武帝方致書以慰髙<lb/>
<pb n="KR2a0024_WYG_051-16b"/>
澄東魏除眀散騎常侍及聞社稷淪蕩哀泣不捨晝夜<lb/>
魏平江陵齊文宣使送明至梁并前所獲梁將湛海珍<lb/>
等皆聽從眀歸令上黨王渙率衆送之是時太尉王僧<lb/>
辯司空陳覇先在建康推晉安王方智為太宰都督中<lb/>
外諸軍事承制置百官渙軍漸進眀與僧辯書求迎僧<lb/>
辯不從及渙破東關斬裴之横僧辯懼乃納眀於是梁<lb/>
輿東度齊師北反眀至望朱雀門便長慟迄至所止道<lb/>
俗參問皆以哭對之及稱尊號改承聖四年為天成元<lb/>
<pb n="KR2a0024_WYG_051-17a"/>
年大赦境内以方智為太子授王僧辯大司馬遣其子<lb/>
章馳到齊拜謝齊遇眀及僧辯使人在館供給宴㑹豐<lb/>
厚一同武帝時使及陳覇先襲殺僧辯復奉晉安王是<lb/>
為敬帝而以眀為太傅建安王報齊云僧辯隂謀簒逆<lb/>
故誅之仍請稱臣于齊永為蕃國齊遣行臺司馬恭及<lb/>
梁人盟於歴陽眀年齊人徴眀覇先猶稱蕃將遣使送<lb/>
眀疽發背死時王琳與覇先相抗齊文宣遣兵納永嘉<lb/>
王莊主梁祀追諡明曰閔皇帝<lb/>
<pb n="KR2a0024_WYG_051-17b"/>
永陽昭王敷字仲達文帝第二子也少有學業仕齊為<lb/>
隨郡内史招懐逺近士庶安之以為前後之政莫及眀<lb/>
帝謂徐孝嗣曰學士舊聞例不解理官聞蕭隨郡唯置<lb/>
酒清言而路不拾遺行何風化以至於此答曰古者修<lb/>
文徳以來逺人況止郡境而已帝稱善徴為廬陵王諮<lb/>
議參軍卒武帝即位贈司空封永陽郡王諡曰昭天監<lb/>
二年子伯游嗣伯游字士仁位會稽太守薨諡曰恭<lb/>
衡陽宣王暢文帝第四子也有美名仕齊位太常封江<lb/>
<pb n="KR2a0024_WYG_051-18a"/>
陵縣侯卒天監元年追贈開府儀同三司封衡陽郡王<lb/>
諡曰宣三年子元簡位郢州刺史卒於官諡曰孝葬將<lb/>
引柩有聲議者欲開視王妃栁氏曰晉文已有前例不<lb/>
聞開棺無益亡者之生徒増生者之痛遂止少子獻嗣<lb/>
桂陽簡王融文帝第五子也仕齊位太子洗馬與宣武<lb/>
王懿俱遇害天監元年贈撫軍大將軍封桂陽郡王諡<lb/>
曰簡無子詔以長沙宣武王第九子象嗣<lb/>
象字世翼容止閑雅簡於交游事所生母以孝聞位丹<lb/>
<pb n="KR2a0024_WYG_051-18b"/>
陽尹象生長深宫始親庶政舉無失徳朝廷稱之再遷<lb/>
湘州刺史加都督湘州舊多猛獸為暴及象任州日四<lb/>
猛獸死於郭外自此静息故老咸稱政德所感歴位太<lb/>
常卿加侍中兼遷祕書監薨諡曰敦子慥嗣<lb/>
慥字元貞位信州刺史有威惠太清二年赴援臺城遇<lb/>
敕還蕃尋為張纉所搆書報湘東王曰河東桂陽二蕃<lb/>
掎角欲襲江陵湘東乃水歩兼行至荆鎮慥尚軍江津<lb/>
不以為意湘東至乃召慥深加慰喻慥心乃安後留止<lb/>
<pb n="KR2a0024_WYG_051-19a"/>
省内慥心知禍及遂肆醜言湘東大怒付獄殺之<lb/>
臨川静惠王宏字宣達文帝第六子也長八尺美鬚眉<lb/>
容止可觀仕齊為北中郞桂陽王功曹史宣武之難兄<lb/>
弟皆被收道人釋惠思藏宏及武帝師下宏至新林奉<lb/>
迎建康平為中護軍領石頭戍事天監元年封臨川郡<lb/>
王位揚州刺史加都督四年武帝詔宏都督諸軍侵魏<lb/>
宏以帝之介弟所領皆器械精新軍容甚盛北人以為<lb/>
百數十年所未之有軍次洛口前軍剋梁城宏部分乖<lb/>
<pb n="KR2a0024_WYG_051-19b"/>
方多違朝制諸將欲乘勝深入宏聞魏援近畏懦不敢<lb/>
進召諸將欲議旋師吕僧珍曰知難而退不亦善乎宏<lb/>
曰我亦以為然栁惔曰自我大衆所臨何城不服何謂<lb/>
難乎裴邃曰是行也固敵是求何難之避馬仙琕曰王<lb/>
安得亡國之言天子掃境内以屬王有前死一尺無却<lb/>
生一寸昌義之怒鬚盡磔曰吕僧珍可斬也豈有百萬<lb/>
之師輕言可退何面目得見聖主乎朱僧勇胡辛生拔<lb/>
劒而起曰欲退自退下官當前向取死議者已罷僧珍<lb/>
<pb n="KR2a0024_WYG_051-20a"/>
謝諸將曰殿下昨來風動意不在軍深恐大致沮喪欲<lb/>
使全師而反又私裴邃曰王非止全無經略庸怯過甚<lb/>
吾與言軍事都不相入觀此形勢豈能成功宏不敢便<lb/>
違羣議停軍不前魏人知其不武遺以巾幗北軍歌曰<lb/>
不畏蕭娘與吕姥但畏合肥有韋武武謂韋叡也僧珍<lb/>
歎曰使始興吳平為元帥我相毗輔中原不足平今遂<lb/>
敵人見欺如此乃欲遣裴邃分軍取夀陽大衆停洛口<lb/>
宏固執不聽乃令軍中曰人馬有前行者斬自是軍政<lb/>
<pb n="KR2a0024_WYG_051-20b"/>
不和人懐憤怒魏奚康生馳遣楊大眼謂元英曰梁人<lb/>
自剋梁城已後乆不進軍其勢可見當是懼我王若進<lb/>
據洛水彼自奔敗元英曰蕭臨川雖騃其下有好將韋<lb/>
裴之屬亦未可當望氣者言九月賊退今且觀形勢未<lb/>
可便與交鋒張惠紹次下邳號令嚴眀所至獨剋下邳<lb/>
人多有欲來降惠紹曰我若得城諸卿皆是國人若不<lb/>
能破賊徒令公等失鄉非朝廷弔人本意也今且安堵<lb/>
復業勿妄自辛苦降人咸悦九月洛口軍潰宏棄衆走<lb/>
<pb n="KR2a0024_WYG_051-21a"/>
其夜暴風雨軍驚宏與數騎逃亡諸將求宏不得衆散<lb/>
而歸棄甲投戈填滿水陸捐棄病者强壯僅得脫身宏<lb/>
乘小船濟江夜至白石壘款城門求入臨汝侯登城謂<lb/>
曰百萬之師一朝奔潰國之存亡未可知也恐姦人乘<lb/>
間為變城門不可夜開宏無辭以對乃縋食饋之惠紹<lb/>
聞洛口敗亦退軍六年遷司徒領太子太傅八年為司<lb/>
空揚州刺史十一年正月為太尉其年冬以公事左遷<lb/>
驃騎大將軍開府同三司之儀未拜遷揚州刺史十二<lb/>
<pb n="KR2a0024_WYG_051-21b"/>
年加司空十五年所生母陳太妃薨去職尋起為中書<lb/>
監驃騎大將軍揚州刺史如故宏妾弟吳法夀性麤狡<lb/>
恃宏無所畏忌輙殺人死家訴有敕嚴討法夀在宏府<lb/>
内無如之何武帝制宏出之即日償辜南司奏免宏司<lb/>
徒驃騎揚州刺史武帝注曰愛宏者兄弟私親免宏者<lb/>
王者正法所奏可宏自洛口之敗常懐愧憤都下每有<lb/>
竊發輙以宏為名屢為有司所奏帝每貰之十七年帝<lb/>
將幸光宅寺有士伏於驃騎航待帝夜出帝將行心動<lb/>
<pb n="KR2a0024_WYG_051-22a"/>
乃於朱雀航過事發稱為宏所使帝泣謂宏曰我人才<lb/>
勝汝百倍當此猶恐顛墜汝何為者我非不能為周公<lb/>
漢文念汝愚故宏頓首曰無是無是於是以罪免而縦<lb/>
恣不悛奢侈過度修第擬於帝宫後庭數百千人皆極<lb/>
天下之選所幸江無畏服玩侔於齊東昏潘妃寳屧直<lb/>
千萬好食鯖魚頭常日進三百其佗珍膳盈溢後房食<lb/>
之不盡棄諸道路江本吳氏女也世有國色親從子女<lb/>
徧游王侯後宫難免兄弟九人因權勢横於都下宏未<lb/>
<pb n="KR2a0024_WYG_051-22b"/>
幾復為司徒普通元年遷太尉揚州刺史侍中如故七<lb/>
年四月薨自疾至薨輿駕七出臨視及薨詔贈侍中大<lb/>
將軍揚州牧假黄鉞并給羽葆鼓吹一部増班劒為六<lb/>
十人諡曰靖惠宏以介弟之貴無佗量能恣意聚斂庫<lb/>
室垂有百間在内堂之後關籥甚嚴有疑是鎧仗者密<lb/>
以聞武帝於友于甚厚殊不悦宏愛妾江氏寝膳不能<lb/>
暫離上佗日送盛饌與江曰當來就汝懽宴唯攜布衣<lb/>
之舊射聲校尉丘佗卿徃與宏及江大飲半醉後謂曰<lb/>
<pb n="KR2a0024_WYG_051-23a"/>
我今欲履行汝後房便呼後閤輿徑往屋所宏恐上見<lb/>
其賄貨顔色怖懼上意彌言是仗屋屋檢視宏性愛錢<lb/>
百萬一聚黄牓標之千萬一庫懸一紫標如此三十餘<lb/>
間帝與佗卿屈指計見錢三億餘萬餘屋貯布絹絲綿<lb/>
漆蜜紵蠟朱沙黄屑雜貨但見滿庫不知多少帝始知<lb/>
非仗大悦謂曰阿六汝生活大可方更劇飲至夜舉燭<lb/>
而還兄弟情方更敦睦宏都下有數十邸出懸錢立劵<lb/>
每以田宅邸店懸上文劵期訖便驅劵主奪其宅都下<lb/>
<pb n="KR2a0024_WYG_051-23b"/>
東土百姓失業非一帝後知制懸劵不得復驅奪自此<lb/>
後貧庶不復失居業晉時有錢神論豫章王綜以宏貪<lb/>
吝遂為錢愚論其文甚切帝知以激宏宣㫖與綜天下<lb/>
文章何限那忽作此雖令急毁而流布已逺宏深病之<lb/>
聚斂稍改宏又與帝女永興主私通因是遂謀弑逆許<lb/>
事捷以為皇后帝嘗為三日齋諸主並豫永興乃使二<lb/>
僮衣以婢服僮踰閾失屨閤帥疑之密言於丁貴嬪欲<lb/>
上言懼或不信乃使宫帥圗之帥令内輿人八人纒以<lb/>
<pb n="KR2a0024_WYG_051-24a"/>
純綿立於幕下齋坐散主果請間帝許之主升階而僮<lb/>
先趣帝後八人抱而擒之帝驚墜於扆搜僮得刀辭為<lb/>
宏所使帝祕之殺二僮於内以漆車載主出主恚死帝<lb/>
竟不臨之帝諸女臨安安吉長城三主並有文才而安<lb/>
吉最得令稱宏性好内樂酒沉湎聲色侍女千人皆極<lb/>
綺麗慎衛寡方故屢致降免宏子十人許可知者七人<lb/>
長子正仁字公業位祕書丞早卒諡哀世子正仁弟正<lb/>
義嗣<lb/>
<pb n="KR2a0024_WYG_051-24b"/>
正義字公威初以王子封平樂侯位太常卿南徐州刺<lb/>
史屬武帝幸朱方正義修解宇以待輿駕初京城之西<lb/>
有别嶺入江髙數十丈三面臨水號曰北固蔡謨起樓<lb/>
其上以置軍實是後崩壊頂猶有小亭登降甚狹及上<lb/>
升之下輦歩進正義乃廣其路傍施欄楯翌日上幸遂<lb/>
通小輿上悦登望乆之敕曰此嶺不足湏固守然亰口<lb/>
實乃壯觀乃改曰北顧賜正義束帛後為東揚州刺史<lb/>
薨正義弟正德<lb/>
<pb n="KR2a0024_WYG_051-25a"/>
正徳字公和少而凶慝招聚亡命破冢屠牛兼好弋獵<lb/>
齊建武中武帝𦙍嗣未立養以為子及平建康生昭眀<lb/>
太子正徳還本天監初封西豐縣侯累遷吳郡太守正<lb/>
徳自謂應居儲嫡心常怏怏每形於言普通三年以黄<lb/>
門侍郞為輕車將軍置佐史頃之奔魏初去之始為詩<lb/>
一絶内火籠中即詠竹火籠曰楨榦屈曲盡蘭麝氛氲<lb/>
銷欲知懐炭日正是履氷朝至魏稱是被廢太子時齊<lb/>
蕭寳夤先在魏乃上表魏帝曰豈有伯為天子父作揚<lb/>
<pb n="KR2a0024_WYG_051-25b"/>
州棄彼密親逺投佗國不若殺之魏既不禮之正徳乃<lb/>
殺一小兒稱為己子逺營葬地魏人不疑又自魏逃歸<lb/>
見於文徳殿至庭叩頭武帝泣而誨之特復本封正徳<lb/>
志行無悛常公行剝掠時東府有正徳及樂山侯正則<lb/>
潮溝有董當門子暹世謂之董世子者也南岸有夏侯<lb/>
夔世子洪此四㓙者為百姓巨蠧多聚亡命黄昏多殺<lb/>
人於道謂之打稽時勲豪子弟多縦恣以淫盗屠殺為<lb/>
業父祖不能制尉邏莫能禦車服牛馬號西豐駱馬樂<lb/>
<pb n="KR2a0024_WYG_051-26a"/>
山烏牛董暹金帖織成戰襖直七百萬後正則為劫殺<lb/>
沙門徙嶺南死洪為其父夔奏繫東冶死於徒暹坐與<lb/>
永陽王妃王氏亂誅三人既除百姓少安正徳淫虐不<lb/>
革尋除給事黄門侍郞六年為輕車將軍隨豫章王北<lb/>
侵正徳輙棄軍委走為有司所奏下獄帝復詔曰汝以<lb/>
猶子情兼常愛故越先汝兄剖符連郡往年在蜀昵近<lb/>
小人猶謂少年情志未定更於吳郡殺戮無辜劫盗財<lb/>
物雅然無畏及還京師專為逋逃乃至江乘要道湖頭<lb/>
<pb n="KR2a0024_WYG_051-26b"/>
斷路遂使京邑士女早閉晏開又奪人妻妾略人子女<lb/>
徐敖非直失其配匹乃横屍道路王伯敖列卿之女誘<lb/>
為妾媵我每加掩抑冀汝自新了無悛革怨讐逾甚遂<lb/>
匹馬奔亡志懐反噬遣信慰問冀汝能還果能來歸遂<lb/>
我夙志謂汝不好文史志在武功令汝杖節董戎前驅<lb/>
豈謂汝狼心不改包藏禍胎志欲覆敗國計以快汝心<lb/>
今當宥汝以逺無令房累自隨敕所在給汝廩餼王新<lb/>
婦見理等當停太尉間汝餘房累悉許同行於是免官<lb/>
<pb n="KR2a0024_WYG_051-27a"/>
削爵土徙臨海郡未至徙所道追赦之八年復封爵正<lb/>
徳北還求交朱异帝既封昭眀諸子异言正徳失職大<lb/>
通四年特封臨賀郡王後為丹陽尹坐所部多劫盗復<lb/>
為有司所奏去職出為南兖州在任苛刻人不堪命廣<lb/>
陵沃壤遂為之荒至人相食噉既累試無能從是黜廢<lb/>
轉増憤恨乃隂養死士常思國釁聚蓄米粟宅内五十<lb/>
間室並以為倉自征虜亭至于方山悉略為墅蓄奴僮<lb/>
數百皆黥其面太清二年秋侯景反知其有姦心景黨<lb/>
<pb n="KR2a0024_WYG_051-27b"/>
徐思玉在北經與正徳相知至是景遣思玉至建業具<lb/>
以事告又與正徳書曰今天子年尊姦臣亂國以景觀<lb/>
之計日必敗大王屬當儲貳中被廢辱天下義士竊所<lb/>
忿慨大王豈得顧此私情棄兹億兆景雖不武實思自<lb/>
奮正徳得書大喜曰侯景之意暗與人同天賛我也遂<lb/>
許之及景至正徳潛運空舫詐稱迎荻以濟景焉朝廷<lb/>
未知其謀以正徳為平北將軍屯朱雀航景至正徳乃<lb/>
北向望闕三拜跪辭歔欷流涕引賊入宣陽門與景交<lb/>
<pb n="KR2a0024_WYG_051-28a"/>
揖馬上退據左衛府先是其軍並著絳袍袍裏皆碧至<lb/>
是悉反之賊以正徳為天子號曰正平元年初童謡有<lb/>
之故以應也又世人相佷必稱正平耳正徳乃以長子<lb/>
見理為太子以女妻景景為丞相與約曰平城之日不<lb/>
得全二宫又令畿内王侯三日不出者誅之及臺城開<lb/>
正徳率衆揮刀欲入賊先使其徒守門故正徳不果乃<lb/>
復太清之號降正德為侍中大司馬正徳入問訊拜且<lb/>
泣武帝曰惙其泣矣何嗟及矣正徳知為賊所賣深自<lb/>
<pb n="KR2a0024_WYG_051-28b"/>
咎悔密書與鄱陽嗣王契以兵入賊遮得書乃矯詔殺<lb/>
之先是正徳妹長樂主適陳郡謝禧正徳姦之燒主第<lb/>
缚一婢加玉釧於手以金寳附身聲云主被燒死檢取<lb/>
婢屍并金玉葬之仍與主通呼為栁夫人生一子焉日<lb/>
月稍乆風聲漸露後黄門郞張準有一雉媒正徳見而<lb/>
奪之尋㑹重雲殿為浄供皇儲以下莫不畢集準於衆<lb/>
中吒罵曰張準雉媒非長樂主何可略奪皇太子恐帝<lb/>
聞之令武陵王和止之乃休及出送雉媒還之其後梁<lb/>
<pb n="KR2a0024_WYG_051-29a"/>
室傾覆既由正徳百姓至聞臨賀郡名亦不欲道童謡<lb/>
云寧逢五虎入市不欲見臨賀父子其惡之如是<lb/>
見理字孟節性甚凶麤長劒短衣出入廛里不為宗室<lb/>
所齒及肆逆甚得志焉招聚羣盗每夜輙掠劫於大航<lb/>
為流矢所中死正徳弟正則<lb/>
正則字公衡天監初以王子封樂山侯累遷太子洗馬<lb/>
舎人恒於第内私械百姓令養馬又盗鑄錢大通二年<lb/>
坐匿劫盗削爵徙鬱林帝敕廣州日給酒肉南中官司<lb/>
<pb n="KR2a0024_WYG_051-29b"/>
猶處以侯禮正則滋怨諸父與西江督護靳山顧通室<lb/>
招誘亡命將襲番禺未及期而事發遂嗚鼓會將攻州<lb/>
城刺史元景仲命長史元孝深討之正則敗逃于厠村<lb/>
人缚送之詔斬於南海有司請絶屬籍收妻子詔聽絶<lb/>
屬籍妻子特原正則弟正立<lb/>
正立字公山初封羅平侯母江有寵初正仁之亡宏溺<lb/>
情曲制以正立為世子正立微有學宏薨後知非朝議<lb/>
表求讓兄帝甚嘉焉諸侯例封五百戸正立改封實土<lb/>
<pb n="KR2a0024_WYG_051-30a"/>
建安縣侯食邑一千戸後位丹陽尹薨諡曰敏子賁嗣<lb/>
賁字世文性躁薄正徳為侯景所立賁出投之專監造<lb/>
攻具以攻臺城常為賊耳目南康嗣王㑹理謀襲景賁<lb/>
與中宿世子子邕告之賊矯封賁竟陵王子邕隨郡王<lb/>
並改姓侯氏賁為宗正卿子邕都官尚書專權陵蔑朝<lb/>
政居嘗晝卧見栁敬禮蕭勸入室毆之賁驚起乞恩俄<lb/>
而賊惡其翻覆殺之<lb/>
正立弟正表封封山侯後奔樂山表弟正信<lb/>
<pb n="KR2a0024_WYG_051-30b"/>
正信字公理封武化侯與正立同生亦被宏鍾愛然幼<lb/>
不慧常執白團扇湘東王取題八字銘玩之正信不知<lb/>
嗤之終常搖握位給事中卒<lb/>
　<lb/>
　<lb/>
　<lb/>
　<lb/>
　南史卷五十一<lb/>
<pb n="KR2a0024_WYG_051-31a"/>
　南史卷五十一考證<lb/>
吳平侯景傳梁武帝從父弟也○從父弟監本誤從弟<lb/>
　父今从梁書改正<lb/>
長沙宣武王懿子猷傳為吳興郡守性倜儻與楚王廟<lb/>
　神交飲至一斗○下文遥禱請救大破齊茍兒與南<lb/>
　齊書蕭惠休事神謹故得美遷畧同<lb/>
猷子韶傳湘東王徳之改超繼宣武王封長沙王○超<lb/>
　疑係韶字之訛但各本俱同姑仍之<lb/>
<pb n="KR2a0024_WYG_051-31b"/>
桂陽簡王融子象傳位丹陽尹○位監本訛於今改正<lb/>
臨川靜惠王宏傳豈有百萬之師輕言可退○輕監本<lb/>
　作卿今从閣本<lb/>
親從子女徧游王侯後宫難免兄弟九人因權勢横於<lb/>
　都下○難一本作男又注云一作難然俱不可解<lb/>
　<lb/>
　<lb/>
　南史卷五十一考證<lb/>
</p>
<p>
</p>
  </div>
</body>
</text>
</TEI>
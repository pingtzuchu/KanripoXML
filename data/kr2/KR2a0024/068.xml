<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷六十八</head> <lb/>
    <p>
<pb n="KR2a0024_WYG_068-1a"/>
欽定四庫全書<lb/>
　南史卷六十八<lb/>
　　唐　　　李　　　延　　　夀　　　撰<lb/>
　列傳第五十八<lb/>
　　趙知禮　　　蔡景歴子徵　宗元饒<lb/>
　　韓子高　　　華晈　　　　劉師知<lb/>
　　謝岐　　　　毛喜　　　　沈君理<lb/>
　　陸山才<lb/>
<pb n="KR2a0024_WYG_068-1b"/>
趙知禮字齊旦天水隴西人也父孝穆梁侯官令知禮<lb/>
渉獵文史善書翰陳武帝之討元景仲也或薦之引為<lb/>
書記知禮為文贍速每占授軍書下筆便就率皆稱㫖<lb/>
由是恒侍左右深被委任當時計畫莫不預焉武帝征<lb/>
侯景至白茅灣上表於梁元帝及與王僧辯論軍事其<lb/>
文並知禮所製及景平授中書侍郎封始平縣子陳受<lb/>
命位散騎常侍太府卿權知領軍事天嘉元年進爵為<lb/>
伯王琳平授呉州刺史知禮沉静有謀謨每軍國大事<lb/>
<pb n="KR2a0024_WYG_068-2a"/>
文帝輒令璽書問之再遷右將軍領前軍卒贈侍中諡<lb/>
曰忠子元恭嗣<lb/>
蔡景歴字茂世濟陽考城人也祖點梁尚書左戸侍郎<lb/>
父大同輕車岳陽王記室參軍景歴少俊爽有孝行家<lb/>
貧好學善尺牘工草𨽻為海陽令政有能名在侯景中<lb/>
與南康嗣王㑹理通謀匡復事泄被執賊黨王偉保䕶<lb/>
之獲免因客游京口侯景平陳武帝鎮朱方素聞其名<lb/>
以書要之景歴對使人答書筆不停輟文無所改帝得<lb/>
<pb n="KR2a0024_WYG_068-2b"/>
書甚加欽賞即日授征北府中記室參軍仍領記室衡<lb/>
陽獻王昌為呉興太守帝以鄉里父老尊卑有数恐昌<lb/>
年少接對乖禮乃遣景歴輔之承聖中還掌記室武帝<lb/>
將討王僧辯獨與侯安都等數人謀之景歴弗之知部<lb/>
分既畢召令草檄景歴援筆立成辭義感激事皆稱㫖<lb/>
及受禪遷祕書監中書通事舍人掌詔誥永定二年坐<lb/>
妻弟受周寶安餉馬為御史中丞沈炯所劾降為中書<lb/>
侍郎舍人如故三年武帝崩時外有强宼文帝鎮南皖<lb/>
<pb n="KR2a0024_WYG_068-3a"/>
朝無重臣宣后呼景歴及江大權杜稜定議祕不發喪<lb/>
疾召文帝景歴躬共宦者及内人密營歛服時既暑熱<lb/>
須營梓宫恐斤斧之聲聞外乃以蠟為祕器文詔依舊<lb/>
宣行文帝即位復為祕書監舍人如故以定策功封新<lb/>
豐縣子累遷散騎常侍文帝誅侯安都景歴勸成其事<lb/>
以功遷太子左衞率進爵為侯常侍舍人如故坐妻兄<lb/>
劉裕依倚景歴權前後姦詭并受歐陽威餉絹百疋免<lb/>
官華晈反以景歴為武勝將軍呉明徹軍司晈平明徹<lb/>
<pb n="KR2a0024_WYG_068-3b"/>
於軍中輒戮安成内史楊文通又受降人馬仗有不分<lb/>
明景歴又坐不能匡正被收久之獲宥宣帝即位累遷<lb/>
通直散騎常侍中書通事舍人掌詔誥仍復封邑太建<lb/>
五年都督呉明徹北侵所向剋捷大破周梁士彦於吕<lb/>
梁方進圍彭城時宣帝鋭意河南以為指麾可定景歴<lb/>
稱師老將驕不宜過窮逺略帝惡其沮衆大怒猶以朝<lb/>
廷舊臣不加深罪出為豫章内史未行為飛章所劾以<lb/>
在省之日贓污狼籍帝令有司案問景歴但承其半於<lb/>
<pb n="KR2a0024_WYG_068-4a"/>
是御史中丞宗元饒奏免景歴所居官徙居會稽及呉<lb/>
明徹敗帝追憶景歴前言即日追還以為征南鄱陽王<lb/>
諮議數日遷員外散騎常侍兼御史中丞復本爵封入<lb/>
守度支尚書舊式拜官在午後景歴拜日適逢輿駕幸<lb/>
𤣥武觀在位皆侍宴帝恐景歴不預特令早拜其見重<lb/>
如此卒官贈太常卿諡曰敬十三年改葬重贈中領軍<lb/>
禎明元年配享武帝廟廷二年車駕親幸其宅重贈景<lb/>
歴侍中中撫軍將軍諡曰忠敬給鼓吹一部於墓所立<lb/>
<pb n="KR2a0024_WYG_068-4b"/>
碑景歴屬文不尚雕靡而長於叙事應機敏速為當時<lb/>
所稱有文集三十卷子徴嗣江大權字伯謀濟陽考城<lb/>
人位少府封四會縣伯太建二年卒於通直散騎常侍<lb/>
徴字希祥幼聰明精識强記年六嵗詣梁吏部尚書河<lb/>
南褚翔嗟其頴悟七嵗丁母憂居喪如成人禮繼母劉<lb/>
氏性悍忌視之不以道徴供侍益謹初無怨色徵本名<lb/>
覧景歴以其有王祥之性更名字焉陳武帝為南徐州<lb/>
召補迎主簿尋授太學博士太建中累遷太子中舍人<lb/>
<pb n="KR2a0024_WYG_068-5a"/>
兼東宫領直襲封新豐侯至徳中位太子中庶子中書<lb/>
舍人掌詔誥尋授左戸尚書與僕射江總知撰五禮事<lb/>
後主器其才幹任寄日重遷吏部尚書每十日一往東<lb/>
宫於皇太子前論述古今得喪及當時政務又敕以廷<lb/>
尉寺獄事無大小取徴議決俄敕遣徴收募兵士自為<lb/>
部曲徴善撫䘏得物情旬月之間衆近一萬位望既重<lb/>
兼聲位熏灼物議咸忌憚之尋徙中書令中書清簡無<lb/>
事或云徴有怨言後主聞之大怒收奪人馬將誅之左<lb/>
<pb n="KR2a0024_WYG_068-5b"/>
右致諫獲免禎明二年隋軍濟江後主以徴有幹用令<lb/>
權知中領軍事徴日夜勤苦備盡心力後主嘉焉謂曰<lb/>
事寧有以相報及決戰於鍾山南崗敕徴守宫城西北<lb/>
大營尋令督衆軍戰事陳亡隨例入長安徴羙容儀有<lb/>
口辯多所詳究至於士流官宦陳宗戚屬及當朝制度<lb/>
憲章儀軌戸口風俗山川土地問無不對然性頗便佞<lb/>
進取不能以退素自業初拜吏部尚書啓後主借鼓吹<lb/>
後主謂所司曰鼓吹軍樂有功乃授蔡徴不自量揆紊<lb/>
<pb n="KR2a0024_WYG_068-6a"/>
我朝章然其父景歴既有締構之功宜且如啓拜訖即<lb/>
追還徴不修亷隅皆此類也隋文帝聞其敏贍召見顧<lb/>
問言輒會旨然累年不調久之除太常丞歴尚書戸部<lb/>
儀曹郎轉給事郎卒子翼位司徒屬入隋為東宫學士<lb/>
宗元饒南郡江陵人也少好學以孝聞仕梁為征南府<lb/>
外兵參軍及司徒王僧辯幕府初建元饒與沛國劉師<lb/>
知同為主簿陳武帝受禪稍遷廷尉卿尚書左丞宣帝<lb/>
初軍國務廣事無巨細一以貫之臺省號為稱職遷御<lb/>
<pb n="KR2a0024_WYG_068-6b"/>
史中丞知五禮事時合州刺史陳褒贓汚狼籍遣使就<lb/>
渚斂魚又令人於六郡乞米百姓甚苦之元饒劾奏免<lb/>
之呉興太守武陵王伯禮豫章内史南康嗣王方泰等<lb/>
驕蹇放横元饒案奏皆見削黜元饒性公平善持法諳<lb/>
曉故事明練政體吏有犯法政不便時及於名教不足<lb/>
者隨事糺正多所裨益遷南康内史以秩米三千餘斛<lb/>
助人租課存問高年拯救乏絶百姓甚賴焉以課最入<lb/>
朝詔加散騎常侍後為吏部尚書卒<lb/>
<pb n="KR2a0024_WYG_068-7a"/>
韓子高會稽山隂人也家本微賤侯景之亂寓都下景<lb/>
平陳文帝出守呉興子高年十六為總角容貌美麗狀<lb/>
似婦人於淮渚附部伍寄載欲還鄉里文帝見而問曰<lb/>
能事我乎子高許諾子高本名蠻子帝改名之性恭謹<lb/>
恒執備身刀及傳酒炙帝性急子高恒會意㫖稍長習<lb/>
騎射頗有膽決願為將帥及平杜龕配以士卒文帝甚<lb/>
愛之未甞離左右帝嘗夢騎馬登山路危欲墮子高推<lb/>
捧而升文帝之討張彪也沈泰等先降帝據有州城周<lb/>
<pb n="KR2a0024_WYG_068-7b"/>
文育鎮北郭香巖寺張彪自剡縣夜還襲城文帝自北<lb/>
門出倉卒闇夕軍人擾亂唯子高在側文帝乃遣子高<lb/>
自亂兵中往見文育反命酬答於闇中又往慰勞衆軍<lb/>
文帝散兵稍集子高引入文育營因共立柵明日敗彪<lb/>
彪奔松山浙東平文帝乃分麾下多配子高子高亦輕<lb/>
財禮士歸之者甚衆文帝嗣位除右軍將軍封文招縣<lb/>
子及王琳平子高所統益多將士依附之其有所論進<lb/>
帝皆任使焉天嘉六年為右衞將軍文帝不豫入侍醫<lb/>
<pb n="KR2a0024_WYG_068-8a"/>
藥廢帝即位加散騎常侍宣帝入輔子高兵權過重深<lb/>
不自安好參訪臺閣又求出為衡廣諸鎮光大元年八<lb/>
月前上虞縣令陸昉及子高軍主告其謀反宣帝在尚<lb/>
書省因召文武在位議立皇太子子高預焉執送廷尉<lb/>
其夕與到仲舉同賜死父延慶及子弟並原宥<lb/>
華晈晉陵既陽人也世為小吏晈梁代為尚書比部令<lb/>
史侯景之亂事景之黨王偉陳武帝南下文帝為景所<lb/>
囚晈遇文帝甚厚及景平文帝為呉興太守以晈為都<lb/>
<pb n="KR2a0024_WYG_068-8b"/>
錄事深見委任及文帝平杜龕仍配以甲兵御下分明<lb/>
善於撫接解衣推食多少必均天嘉元年封懐仁縣伯<lb/>
王琳東下晈隨侯瑱拒之琳平知江州事後隨都督呉<lb/>
明徹征周迪迪平以功進爵為侯仍授都督湘州刺史<lb/>
晈起自下吏善營產業又征川洞多致銅鼓及生口並<lb/>
送都下廢帝即位改封重安縣公韓子高誅後晈内不<lb/>
自安光大元年密啓求廣州以觀時主意宣帝偽許之<lb/>
而詔書未出晈亦遣使引周兵又崇奉梁明帝士馬甚<lb/>
<pb n="KR2a0024_WYG_068-9a"/>
盛詔乃以呉明徹為湘州刺史實欲以輕兵襲之慮晈<lb/>
先發乃前遣明徹率衆三萬乘金翅直趣郢州又遣撫<lb/>
軍大將軍淳于量率衆五萬乘大艦繼之時梁明帝遣<lb/>
水軍為晈聲援周武帝遣衞公宇文直頓魯山又遣柱<lb/>
國長湖公元定攻圍郢州梁明帝授晈司空巴州刺史<lb/>
戴僧朔衡陽内史任蠻奴巴陵内史潘智䖍岳陽太守<lb/>
章昭裕桂陽太守曹宣湘東太守錢明並隷於晈又長<lb/>
沙太守曹慶等本隷晈下因為之用帝恐上流宰守並<lb/>
<pb n="KR2a0024_WYG_068-9b"/>
為晈扇惑乃下詔曲赦湘巴二州其賊主帥節將並許<lb/>
開恩出首晈以大艦載薪因風放火俄而風轉自焚晈<lb/>
大敗乃與戴僧朔奔江陵元定等無復船度歩趣巴陵<lb/>
巴陵城已為陳軍所據乃降送於建鄴晈遂終於江陵<lb/>
其黨並誅唯任蠻奴章昭裕曹宣劉廣業獲免<lb/>
劉師知沛國相人也家本素族祖奚之齊淮南太守以<lb/>
善政聞父景彥梁司農卿師知本名師智以與敬帝諱<lb/>
同改焉好學有當務才博渉書傳工文筆善儀體臺閣<lb/>
<pb n="KR2a0024_WYG_068-10a"/>
故事多所詳悉紹泰初陳武帝入輔以師知為中書舍<lb/>
人掌詔誥時兵亂後朝儀多闕武帝為丞相及加九錫<lb/>
并受禪其儀注多師知所定梁敬帝在内殿師知常侍<lb/>
左右及將加害師知詐帝令出帝覺遶牀走曰師知賣<lb/>
我陳覇先反我本不須作天子何意見殺師知執帝衣<lb/>
行事者加刃焉既而報陳武帝曰事已了武帝曰卿乃<lb/>
忠於我後莫復爾師知不對武帝受命仍兼舍人性疎<lb/>
簡與物多忤雖位宦不遷而任遇甚重其所獻替皆有<lb/>
<pb n="KR2a0024_WYG_068-10b"/>
𢎞益及武帝崩六日成服時朝臣共議大行皇帝靈座<lb/>
俠御人衣服吉凶之制博士沈文阿議宜服吉師知議<lb/>
云既稱成服本備喪禮案梁昭明太子薨成服俠侍之<lb/>
官悉著衰斬唯著鎧不異此即可擬愚謂六日成服俠<lb/>
靈座須服衰絰中書舍人蔡景歴江徳藻謝岐等同師<lb/>
知議時以二議不同乃啓取左丞徐陵決斷陵云案山<lb/>
陵鹵簿吉部伍中公卿以下導引者爰及武賁鼓吹執<lb/>
蓋奉車並是吉服豈容俠御獨為衰絰若言公卿胥吏<lb/>
<pb n="KR2a0024_WYG_068-11a"/>
並服衰絰此與梓宫部伍有何差别若言文物並吉司<lb/>
事者凶豈容袵絰而奉華蓋衰衣而升玉路邪同博士<lb/>
議謝岐議曰靈筵祔宗廟梓宫還山陵實如左丞議但<lb/>
山陵鹵簿備有吉凶從靈輿者儀服無變從梓宫者皆<lb/>
服苴衰爰至士禮悉同此制此自是山陵之儀非關成<lb/>
服今謂梓宫靈扆共在西階稱為成服亦無鹵簿直是<lb/>
爰自胥吏上至王公四海之内必備衰絰案梁昭明太<lb/>
子薨略是成例豈容凡百士庶悉此日服重而侍中至<lb/>
<pb n="KR2a0024_WYG_068-11b"/>
於武衞最是近官反鳴玉紆青與平吉不異左丞既推<lb/>
以山陵事愚意或謂與成服有殊陵重答云老病屬纊<lb/>
不能多説古人爭議多成怨府傅𤣥見尤於晉代王商<lb/>
取陷於漢朝謹自三緘敬同高命若萬一不死猶得展<lb/>
言庶與羣賢更申揚𣙜文阿猶執所見衆議不能決乃<lb/>
具錄二議奏聞上從師知議遷鴻臚卿舍人如故天嘉<lb/>
元年坐事免尋起為中書舍人復掌詔誥天康元年文<lb/>
帝不豫師知與尚書僕射到仲舉等入侍醫藥帝崩豫<lb/>
<pb n="KR2a0024_WYG_068-12a"/>
顧命宣帝入輔師知與仲舉等遣舍人殷不佞矯詔令<lb/>
宣帝還府事覺於北獄賜死初文帝敕師知撰起居注<lb/>
自永定二年秋至天嘉元年為十卷<lb/>
謝岐會稽山隂人也父達梁太學博士岐少機警好學<lb/>
仕梁為山隂令侯景亂流寓東陽景平依于張彪彪在<lb/>
呉郡及會稽庶事委之彪每征討恒留岐監郡知後事<lb/>
彪敗陳武帝引參機宻為兼尚書右丞時軍旅屢興糧<lb/>
儲多闕岐所在幹理深被知遇永定元年為給事黄門<lb/>
<pb n="KR2a0024_WYG_068-12b"/>
侍郎中書舍人兼右丞如故天嘉二年卒贈通直散騎<lb/>
常侍弟嶠篤學為通儒<lb/>
毛喜字伯武滎陽陽武人也祖稱梁散騎侍郎父栖忠<lb/>
中權司馬喜少好學善草隸陳武帝素知之及鎮京口<lb/>
命喜與宣帝往江陵仍敕宣帝諮禀之及梁元帝即位<lb/>
以宣帝為領直喜為尚書功論侍郎及魏平江陵喜與<lb/>
宣帝俱遷長安文帝即位喜自周還進和好之策陳朝<lb/>
乃遣周𢎞正等通聘及宣帝反國又遣喜入周以家屬<lb/>
<pb n="KR2a0024_WYG_068-13a"/>
為請周冡宰宇文䕶執喜手曰能結二國之好者卿也<lb/>
仍迎柳皇后及後主還天嘉三年至都宣帝時為驃騎<lb/>
將軍仍以喜為府諮議參軍領中記室府朝文翰皆喜<lb/>
詞也文帝嘗謂宣帝曰我諸子皆以伯為名汝諸子宜<lb/>
用叔為稱宣帝以訪喜喜即條自古名賢杜叔英虞叔<lb/>
卿等二十餘人以啓之文帝稱善文帝崩廢帝沖昧宣<lb/>
帝錄尚書輔政僕射到仲舉等矯太后令遣宣帝還東<lb/>
府當時疑懼無敢厝言喜即馳入謂宣帝曰今日之言<lb/>
<pb n="KR2a0024_WYG_068-13b"/>
必非太后之意宗社至重願加三思竟如其策右衞將<lb/>
軍韓子高始與仲舉通謀其事未發喜謂宣帝曰宜簡<lb/>
人馬配與子高并賜鐵炭使修噐甲宣帝曰子高即欲<lb/>
收執何更如是喜曰山陵始畢邉寇尚多而子高受委<lb/>
前朝名為杖順宜推心安誘使不自疑圖之一壯士之<lb/>
力耳宣帝卒行其計及帝即位除給事黄門侍郎兼中<lb/>
書舍人典軍國機密宣帝議北侵敕喜撰軍制十二條<lb/>
詔頒天下文多不載論定策功封東昌縣侯以太子右<lb/>
<pb n="KR2a0024_WYG_068-14a"/>
衞率右將軍行江夏武陵桂陽三王府國事母憂去職<lb/>
詔封喜母庾氏東昌國太夫人遣員外散騎常侍杜𬗟<lb/>
圖其墓田上親與緬案圖指畫其見重如此歴位御史<lb/>
中丞五兵尚書參掌選事及得淮南之地喜陳安邉之<lb/>
術宣帝納之即日施行帝又欲進兵彭汴以問喜喜以<lb/>
為淮左新平邉人未輯周氏始吞齊國難與爭鋒未若<lb/>
安人保境斯久長之術也上不從呉明徹卒俘于周喜<lb/>
後歴丹陽尹吏部尚書及宣帝崩叔陵構逆敕中庶子<lb/>
<pb n="KR2a0024_WYG_068-14b"/>
陸瓊宣㫖令南北諸軍皆取喜處分賊平加侍中初宣<lb/>
帝委政於喜喜數有諫爭事並見從自明徹敗後帝深<lb/>
悔不用其言謂袁憲曰一不用喜計遂令至此由是益<lb/>
見親重喜乃言無回避時皇太子好酒徳每共親幸人<lb/>
為長夜之宴喜嘗言之宣帝太子遂銜之即位後稍見<lb/>
疎逺及被始興王傷創愈置酒引江總以下展樂賦詩<lb/>
醉酣而命喜于時山陵初畢未及逾年喜見之不懌欲<lb/>
諫而後主已醉喜言心疾仆于階下移出省中後主醒<lb/>
<pb n="KR2a0024_WYG_068-15a"/>
乃謂江總曰我悔召毛喜知其無病但欲阻我懽宴非<lb/>
我所為耳乃與司馬申謀曰此人負氣吾欲將乞鄱陽<lb/>
兄弟聽其報讎可乎對曰終不為官用願如聖㫖傅縡<lb/>
爭之曰若許報讎欲置先皇何地後主曰當與一小郡<lb/>
勿令見人事耳至徳元年授永嘉内史喜至郡不受奉<lb/>
秩政𢎞淸靜人吏安之遇豐州刺史章大寶舉兵反郡<lb/>
與豐州接而素無備喜乃修城隍器械又遣兵援建安<lb/>
賊平授南安内史禎明元年徴為光祿大夫領左驍騎<lb/>
<pb n="KR2a0024_WYG_068-15b"/>
將軍道卒有集十卷子處沖嗣<lb/>
沈君理字仲倫吳興人也祖僧畟梁左戸尚書父廵元<lb/>
帝時位少府卿魏平荆州梁宣帝署金紫光祿大夫君<lb/>
理美風儀博渉有識鍳陳武帝鎮南徐州廵遣君理致<lb/>
謁深見器重命尚會稽長公主及帝受禪拜駙馬都尉<lb/>
封永安亭侯為吳郡太守時兵革未寧百姓荒弊君理<lb/>
總集士卒修飾器械深以幹理見稱文帝嗣位累遷左<lb/>
戸尚書天嘉六年為東陽太守天康元年以父憂去職<lb/>
<pb n="KR2a0024_WYG_068-16a"/>
自請往荆州迎柩朝議以在位重臣難令出境乃遣長<lb/>
兄君嚴往焉及還將葬詔贈廵侍中領軍將軍諡曰敬<lb/>
子太建中歴位太子詹事吏部尚書宣帝以君理女為<lb/>
皇太子妃賜爵望蔡縣侯位侍中尚書右僕射卒贈翊<lb/>
左將軍開府儀同三司諡曰貞憲君理弟君高君公君<lb/>
高字季高少知名性剛直有吏能位衛尉卿平越中郎<lb/>
將都督廣州刺史甚得人和卒諡祁子君公自梁元帝<lb/>
敗後常在江陵禎明中與蕭瓛蕭巖叛隋歸陳後主擢<lb/>
<pb n="KR2a0024_WYG_068-16b"/>
為太子詹事君公博學有才辯善談論後主深器之陳<lb/>
亡入隋文帝以其叛亡命斬于建康君理弟叔邁亦方<lb/>
正有幹局位通直散騎常侍侍東宫<lb/>
陸山才字孔章呉郡呉人也祖翁寶梁尚書水部郎父<lb/>
汎中散大夫山才倜儻好尚文史范陽張纘纘弟綰並<lb/>
欽重之紹泰中都督周文育出鎮南豫州不知書疏以<lb/>
山才為長史政事悉以委之文育南討剋蕭勃禽歐陽<lb/>
頠計畫多出山才後文育重鎮豫章金口山才復為鎮<lb/>
<pb n="KR2a0024_WYG_068-17a"/>
南長史豫章太守文育為熊曇郎所害曇朗囚山才等<lb/>
送于王琳未至而侯安都敗淋將常衆愛由是山才獲<lb/>
反累遷度支尚書坐侍宴與蔡景歴言語過差為有司<lb/>
所奏免官尋授散騎常侍遷西陽武昌二郡太守卒諡<lb/>
曰簡子<lb/>
論曰趙知禮蔡景歴屬陳武經綸之日居文房書記之<lb/>
任此乃宋齊之初傅亮王儉之職若乃校其才用理不<lb/>
同年而卒能膺務濟時蓋其遇也希祥勞臣之子才名<lb/>
<pb n="KR2a0024_WYG_068-17b"/>
自致迹渉便佞貞介所羞元饒始終任遇無虧公道名<lb/>
位自卒其殆優乎子高權重為戮亦其宜也華晈經綸<lb/>
云始既蹈元功殷憂之辰自同勁草雖致奔敗未足為<lb/>
非師知送往多闕見忌新主謀人之義可無慎哉然晚<lb/>
遇誅夷非其過也毛喜逢時遇主好謀而成見廢昏朝<lb/>
不致公輔惜矣沈陸所以見重固亦雅望之所致焉<lb/>
　<lb/>
　南史卷六十八<lb/>
<pb n="KR2a0024_WYG_068-18a"/>
　南史卷六十八考證<lb/>
蔡景歴傳景歴對使人答書筆不停輟文無所改○筆<lb/>
　監本誤等今改从陳書<lb/>
前後姦詭并受歐陽威餉絹百匹○陳書詭作訛又歐<lb/>
　陽下有武字今各本俱同仍之<lb/>
宗元饒傳事無巨細一以貫之○貫陳書作咨<lb/>
劉師知傳好學有當務才○務陳書作世<lb/>
毛喜傳宣帝曰子高即欲收執何更如是○陳書高祖<lb/>
<pb n="KR2a0024_WYG_068-18b"/>
　驚曰子高謀反即欲收執何為更如是耶較詳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷六十八考證<lb/>
</p>
<p>
</p>
  </div>
</body>
</text>
</TEI>
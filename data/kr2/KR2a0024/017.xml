<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷十七</head> <lb/>
    <p>
<pb n="KR2a0024_WYG_017-1a"/>
欽定四庫全書<lb/>
　南史卷十七<lb/>
　　唐　　　李　　　　延　　壽　　　撰<lb/>
　列傳第七<lb/>
　　劉敬宣　　　　劉懷肅<hi>弟懷敬</hi>　<hi>懷慎</hi>
　　劉粹<hi>族弟損</hi>　　孫處　　蒯恩<lb/>
　　向靖<hi>子柳</hi>　　　劉鍾　　虞丘進<lb/>
　　孟懷玉<hi>弟龍符</hi>　胡藩　　劉康祖<hi>伯父簡之之簡之弟謙</hi>
<pb n="KR2a0024_WYG_017-1b"/>
　　　　　<hi>簡之子道産</hi>　<hi>道産子延孫</hi>
劉敬宣字萬夀彭城人也父牢之晉鎮北将軍敬宣八<lb/>
歳䘮母晝夜號泣中表異之輔國将軍桓序鎮蕪湖牢<lb/>
之叅序軍事四月八日敬宣見衆人灌佛乃下頭上金<lb/>
鏡為母灌像因悲泣不自勝序謂牢之曰卿此兒非惟<lb/>
家之孝子必為國之忠臣起家王恭前軍叅軍又叅㑹<lb/>
稽世子元顯征虜軍事隆安二年王恭起兵京口以誅<lb/>
司馬尚之為名牢之時為恭前軍司馬恭以豪戚自居<lb/>
<pb n="KR2a0024_WYG_017-2a"/>
甚相陵忽牢之心不能平及恭此舉使牢之為前鋒牢<lb/>
之遣敬宣襲恭敗之元顯以敬宣為後将軍諮議参軍<lb/>
三年孫恩為亂牢之自表東討敬宣請以騎傍南山趣<lb/>
其後吴賊畏馬又懼首尾受敵遂大敗之進平會稽遷<lb/>
後軍從事中郎宋武帝既累破祅賊功名日盛敬宣深<lb/>
相憑結元顯進號驃騎敬宣仍隨府轉元顯驕肆羣下<lb/>
化之敬宣每預宴會調戲無所酬答元顯甚不悦元興<lb/>
元年牢之南討桓𤣥元顯為征討大都督日夜昏酣牢<lb/>
<pb n="KR2a0024_WYG_017-2b"/>
之以道子昏闇元顯滛凶慮平𤣥之日亂政方始㑹𤣥<lb/>
遣信説牢之牢之欲假手於𤣥誅執政然後乘𤣥之隙<lb/>
可以得志天下将許𤣥降敬宣諫恐𤣥威望既成則難<lb/>
圖牢之怒曰吾豈不知今日取之如反覆手但平後令<lb/>
我柰驃騎何遣敬宣為任𤣥既得志害元顯廢道子以<lb/>
牢之為會稽太守牢之與敬宣謀襲𤣥期以明旦爾日<lb/>
大霧府門晚開日旰敬宣不至牢之謂謀泄欲奔廣陵<lb/>
而敬宣還京口迎家牢之謂已為𤣥禽乃縊而死敬宣<lb/>
<pb n="KR2a0024_WYG_017-3a"/>
奔䘮哭畢就司馬休之髙雅之等俱奔洛陽往來長安<lb/>
求救於姚興後奔慕容徳敬宣素明天文知必有興復<lb/>
晉室者尋夢凡土服之覺而喜曰凡者桓也桓吞吾當<lb/>
復本土乎乃結青州大姓諸省封謀㓕徳推休之為主<lb/>
時徳司空劉軌大被任髙雅之又要軌謀泄乃相與殺<lb/>
軌而去會宋武帝平京口手書名敬宣即馳還襲封武<lb/>
岡縣男後拜江州刺史劉毅之少人或以雄桀許之敬<lb/>
宣曰此人外寛内忌自伐而尚人若一旦遭逄當以陵<lb/>
<pb n="KR2a0024_WYG_017-3b"/>
上取祸毅聞深恨及在江陵知敬宣還尋知為江州大<lb/>
駭惋敬宣愈不自安安帝反正自表求解武帝恩款周<lb/>
洽所賜莫與為比敬宣女嫁賜錢三百萬雜綵千匹帝<lb/>
方大相寵任欲令立功義熙三年表遣敬宣伐蜀博士<lb/>
周祗諌以為道逺運漕難繼毛脩之家讐不雪不應以<lb/>
得死為恨劉敬宣蒙生存之恩亦宜性命仰答将軍欲<lb/>
驅二死之甘心亡國家之重計愚情竊所未安不從假<lb/>
敬宣節監征蜀諸軍事敬宣至黄武去成都五百里食<lb/>
<pb n="KR2a0024_WYG_017-4a"/>
盡遇疾疫而還為有司奏免官五年武帝伐慕容超除<lb/>
中軍諮議参軍與兗州刺史劉藩大破超軍進圍廣固<lb/>
屢獻規畧盧循逼建鄴敬宣分領鮮卑獸班突騎置陣<lb/>
甚整循走仍從南討為左衞将軍敬宣寛厚善待士多<lb/>
伎藝弓馬音律無事不善尚書僕射謝混美才地少所<lb/>
交納與敬宣遇便盡禮或問混卿未嘗輕交而傾盖劉<lb/>
夀何也混曰孔文舉禮太史子義天下豈有非之邪初<lb/>
敬宣蜀還劉毅欲以重法繩之武帝既相任待又何無<lb/>
<pb n="KR2a0024_WYG_017-4b"/>
忌謂不宜以私憾傷至公毅雖止猶謂武帝曰平生之<lb/>
舊豈可孤信光武悔之於龐萌曺公失之於孟卓宜深<lb/>
慎之毅出為荆州謂敬宣曰欲屈卿為長史南蠻豈有<lb/>
見輔意乎敬宣懼祸以告武帝帝笑曰但令老兄平安<lb/>
必無過慮後領兾州刺史時帝西討劉毅豫州刺史諸<lb/>
葛長人監太尉軍事貽敬宣書曰盤龍狼戾專恣自取<lb/>
夷㓕異端将盡世路方夷富貴之事相與共之敬宣報<lb/>
曰下官常懼福過災生實思避盈居損富貴之㫖非所<lb/>
<pb n="KR2a0024_WYG_017-5a"/>
敢當便以長人書呈帝謂王誕曰阿夀故為不負我十<lb/>
一年進號右軍将軍時晉宗室司馬道賜為敬宣参軍<lb/>
會武帝西征司馬休之而道賜乃隂結同府辟閭道秀<lb/>
左右小将王猛子等謀反道賜自號齊王規據廣固舉<lb/>
兵應休之猛子取敬宣刀殺敬宣文武佐吏即討道賜<lb/>
道秀猛子斬之先是敬宣嘗夜與僚佐宴空中有投一<lb/>
隻芒屩於坐墜敬宣食盤上長三尺五寸已經人著耳<lb/>
鼻間並欲壞頃之而敗䘮至武帝臨哭甚哀子光祖嗣<lb/>
<pb n="KR2a0024_WYG_017-5b"/>
宋受禅國除<lb/>
劉懐肅彭城人宋武帝從母兄也家世貧窶而躬耕好<lb/>
學仕晉為費令及聞武帝起義棄縣來奔義熙元年為<lb/>
輔國将軍淮南歴陽二郡太守二年又領劉毅撫軍司<lb/>
馬以建義功封東興縣侯其冬桓石綏司馬國璠陳襲<lb/>
於胡桃山聚衆為宼懐肅討破之江淮間群蠻及桓氏<lb/>
餘黨為亂懐肅自請討之及行失㫖毅上表免懐肅官<lb/>
三年卒追贈左将軍無子弟懐慎以子蔚祖嗣位江夏<lb/>
<pb n="KR2a0024_WYG_017-6a"/>
内史蔚祖卒子道存嗣位太尉江夏王義恭諮議参軍<lb/>
孝武伐元凶道存出奔義軍元凶乃殺其母以狥景和<lb/>
中為義恭太宰從事中郎義恭敗以黨與下獄死<lb/>
懷肅次弟懐敬澀訥無才能初武帝産而皇妣殂孝皇<lb/>
帝貧薄無由得乳人議欲不舉帝從母生懐敬未朞乃<lb/>
斷懐敬乳而自養帝帝以舊恩懷敬累見寵授至會稽<lb/>
太守時以為速武帝曰亡姨於我恩重此何可忘歴尚<lb/>
書金紫光祿大夫懷敬子真道為錢塘令元嘉十三年<lb/>
<pb n="KR2a0024_WYG_017-6b"/>
東土饑帝遣揚州中從事史沈演之巡行在所演之表<lb/>
真道及餘杭令劉道錫有美政上嘉之各賜榖千斛以<lb/>
眞道為歩兵校尉十四年出為梁南秦二州刺史十八<lb/>
年氐帥楊難當侵寇漢中真道討破之而難當寇盗猶<lb/>
不已文帝遣龍驤将軍裴方明率禁兵五千受真道莭<lb/>
度十九年方眀至武興率太子積弩将軍劉康祖等進<lb/>
軍大致剋㨗以真道為建威将軍雍州刺史方明輔國<lb/>
将軍梁南秦二州刺史又詔故晉夀太守姜道盛殞身<lb/>
<pb n="KR2a0024_WYG_017-7a"/>
鋒鏑可贈給事中賜錢十萬道盛注古文尚書行於世<lb/>
真道方眀並坐破仇池斷割金銀諸雜寳貨又藏難當<lb/>
善馬下獄死<lb/>
懷敬弟懷慎少謹慎質直從宋武帝征討位徐州刺史<lb/>
為政嚴猛境内震肅以平廣固盧循功封南城縣男十<lb/>
二年武帝北伐以為中領軍征虜将軍宿衞輦轂坐府<lb/>
内相殺免宮雖名位轉優而恭恪愈至毎所之造位任<lb/>
不踰已者皆束帶門外下車其謹退類如此永初元年<lb/>
<pb n="KR2a0024_WYG_017-7b"/>
以佐命功進爵為侯位五兵尚書加散騎常侍光祿大<lb/>
夫景平元年遷護軍将軍祿賜班於宗族家無餘財卒<lb/>
謚肅侯子徳願嗣大明初為遊撃将軍領石頭戍事坐<lb/>
受賈客韓佛智貨下獄奪爵後為秦郡太守徳願性麤<lb/>
率為孝武狎侮上寵姬殷貴妃薨𦵏畢數與羣臣至殷<lb/>
墓謂徳願曰卿哭貴妃若悲當加厚賞徳願應聲便號<lb/>
慟撫膺擗踴涕泗交流上甚悦以為豫州刺史又令醫<lb/>
術人羊志哭殷氏志亦嗚咽他日有問志卿那得此副<lb/>
<pb n="KR2a0024_WYG_017-8a"/>
急淚志時新䘮愛姬答曰我爾日自哭亡妾耳志滑稽<lb/>
善為諧謔上亦愛狎之德願善御車嘗立兩柱使其中<lb/>
劣通車軸乃於百餘歩上振轡長驅未至數尺打牛奔<lb/>
從柱間直過其精如此孝武聞其能為之乘畫輪車幸<lb/>
太宰江夏王義恭第徳願岸著籠冠短朱衣執轡進止<lb/>
甚有容状永光中為廷尉與栁元景厚善元景敗下獄<lb/>
誅懷慎庶長子榮祖少好騎射為武帝所知及盧循攻<lb/>
逼時賊乘小艦入淮拔栅武帝宣令三軍不得輒射賊<lb/>
<pb n="KR2a0024_WYG_017-8b"/>
榮祖不勝憤怒冐禁射之所中應弦而倒帝益奇焉以<lb/>
戰功参太尉軍事從討司馬休之彭城内史徐逵之敗<lb/>
沒諸将意沮榮祖請戰愈厲上乃觧所著鎧授之榮祖<lb/>
䧟陣身被數創及帝北伐轉鎮西中兵参軍水軍入河<lb/>
與朱超石大破魏軍於半城帝大饗戰士謂榮祖曰卿<lb/>
以寡尅衆攻無堅城雖古名将何以過此永初中為輔<lb/>
國将軍追論平城功賜爵都鄉侯榮祖為人輕財貴義<lb/>
善撫将士然性褊頗失士君子心卒于官懷慎弟懷黙<lb/>
<pb n="KR2a0024_WYG_017-9a"/>
江夏内史子孫登武陵内史孫登子亮少工刀楯以軍<lb/>
功封順陽縣侯歴梁益二州刺史在任亷儉所得公祿<lb/>
悉以還官宋明帝下詔褒羙亮在梁州忽服食欲致長<lb/>
生迎武當山道士孫懷道使合仙藥藥成服之而卒及<lb/>
就斂屍弱如生諡曰剛侯孫登弟道隆前廢帝景和中<lb/>
位右衛将軍封永昌縣侯委以腹心之任㤗始初又為<lb/>
州帝盡力遷左衞将軍中護軍賜死事在建安王休仁<lb/>
傳<lb/>
<pb n="KR2a0024_WYG_017-9b"/>
劉粹字道冲沛郡蕭人也家在京口初為州從事從宋<lb/>
武帝平建鄴征廣固以功封西安縣五等侯累遷中軍<lb/>
諮議参軍盧循之逼京口任重文帝時年四歳武帝使<lb/>
粹奉文帝鎮京口後為江夏相族兄毅貳於武帝粹不<lb/>
與毅同而盡心武帝帝将謀毅衆並疑粹在夏口帝愈<lb/>
信之及大軍至竭其誠力事平封灄縣男永初元年以<lb/>
佐命功改封建安縣侯文帝即位為雍州刺史加都督<lb/>
元嘉三年討謝晦初晦與粹善以粹子曠之為参軍至<lb/>
<pb n="KR2a0024_WYG_017-10a"/>
是帝甚疑之王𢎞曰粹無私必無憂也及受命南討一<lb/>
無所顧文帝以此嘉之晦亦不害曠之遣還粹尋卒曠<lb/>
之嗣粹弟道濟位益州刺史任長史費謙等聚歛傷政<lb/>
害人初晉末有司馬飛龍者自稱晉宗室走仇池元嘉<lb/>
九年聞道濟綏撫失和遂自仇池入綿竹為亂道濟遣<lb/>
軍討斬之先是道濟以五城人帛氐奴梁顯為参軍督<lb/>
護費謙固執不與逺方商人至者謙又抑之商旅呼嗟<lb/>
百姓咸欲為亂氐奴等因聚黨為盗及趙廣等詐言司<lb/>
<pb n="KR2a0024_WYG_017-10b"/>
馬殿下猶在陽泉山中蜀土僑舊翕然並反奉道人程<lb/>
道養言是飛龍道養枹䍐人也趙廣改名為龍興號為<lb/>
蜀王車騎大将軍益梁二州牧建號泰始元年備置百<lb/>
官以道養弟道助為驃騎将軍長沙王鎮涪城廣自號<lb/>
鎮軍将軍帛氐奴為征虜将軍梁顯為征北将軍奉道<lb/>
養圍成都道濟遣中兵参軍斐方眀頻破之十年正月<lb/>
賊復大至攻逼成都道濟卒方明等共埋尸於後齋使<lb/>
書與道濟相似者為教酬荅籖疏不異常日雖母妻不<lb/>
<pb n="KR2a0024_WYG_017-11a"/>
知也二月道養升壇郊天方就柴燎方眀擊大敗之㑹<lb/>
平西将軍臨川王義慶使巴東太守周籍之帥衆援成<lb/>
都廣等屯據廣漢分守郫川籍之與方明攻郫克之方<lb/>
明禽偽驃騎将軍司馬龍伸斬之龍伸即道助也涪蜀<lb/>
皆平俄而張尋攻破隂平復與道養合逃於郪山其餘<lb/>
羣賊出為盗不絶文帝遣寧朔将軍蕭汪之討之十四<lb/>
年餘黨乃平遷趙廣張尋等於建鄴十六年廣尋復與<lb/>
國山令司馬敬琳謀反伏誅粹族弟損字子騫衞将軍<lb/>
<pb n="KR2a0024_WYG_017-11b"/>
毅從父弟也父鎮之字仲德以毅貴顯閑居京口未嘗<lb/>
應召常謂毅汝必破我家毅甚畏惮每還京口未嘗敢<lb/>
以華儀入鎮之門左光祿大夫徴不就卒於家損元嘉<lb/>
中為吳郡太守至昌門便入太伯廟時廟室頽毁垣牆<lb/>
不修損愴然曰清塵尚可髣髴衡宇一何摧頽即令修<lb/>
葺卒贈太常損同郡宗人有劉伯龍者少而貧薄及長<lb/>
歴位尚書左丞少府武陵太守貧窶尤甚常在家慨然<lb/>
召左右将營十一之方見一鬼在傍撫掌大笑伯龍歎<lb/>
<pb n="KR2a0024_WYG_017-12a"/>
曰貧窮固有命乃復為鬼所笑也遂止<lb/>
孫䖏字季髙會稽永興人也籍注字故以字行少任氣<lb/>
武帝征孫恩季髙樂從及平建鄴封新番縣五等侯盧<lb/>
循之難武帝謂季髙曰此賊行破非卿不能破其窟穴<lb/>
即遣季髙泛海襲番禺㧞之循父嘏長史孫建之司馬<lb/>
虞尫夫等輕舟奔始興即分遣振武将軍沈田子等討<lb/>
平嶺表諸郡循於左里走還襲廣州季髙破走之義熙<lb/>
七年季髙卒追贈南海太守封侯官縣侯九年武帝表<lb/>
<pb n="KR2a0024_WYG_017-12b"/>
贈交州刺史<lb/>
蒯恩字道恩蘭陵承人也武帝征孫恩縣差恩伐馬芻<lb/>
常負大束兼倍餘人毎捨芻於地歎曰大丈夫彎弓三<lb/>
石奈何充馬士武帝聞之即給器仗自征妖賊常為先<lb/>
登膽力過人甚見愛信於婁縣戰箭中右目平京城定<lb/>
建鄴以軍功封都鄉侯從伐廣固破盧循隨劉藩追斬<lb/>
徐道覆與王鎮惡襲江陵隨朱齡石伐蜀又從伐司馬<lb/>
休之自從征討凢百餘戰身被重創武帝錄其前後功<lb/>
<pb n="KR2a0024_WYG_017-13a"/>
封新寧縣男武帝北伐留恩侍衞世子命朝士與之交<lb/>
恩益自謙損與人語常呼位官自稱鄙人撫士卒甚有<lb/>
恩紀世子開府再遷為司馬後入闗迎桂陽公義真沒<lb/>
於赫連勃勃傳國至孫無子國除<lb/>
向靖字奉仁小字彌河内山陽人也名與武帝祖諱同<lb/>
故以小字行彌與武帝有舊從平京城参建武軍事進<lb/>
平建鄴以功封山陽縣五等侯又從征廣固討盧循所<lb/>
在著績封安南縣男武帝西伐司馬休之征闗中並見<lb/>
<pb n="KR2a0024_WYG_017-13b"/>
任使及帝受命以佐命功封曲江縣侯位太子左衞率<lb/>
加散騎常侍卒於官彌立身儉約不營室宇無園田商<lb/>
貨之業時人稱之子植嗣多過失不受母訓奪爵更以<lb/>
植次弟楨紹封又坐殺人國除<lb/>
楨弟栁字𤣥季有學義才能立身方雅太尉袁淑司空<lb/>
徐湛之東揚州刺史顔竣皆與友善及竣貴栁猶以素<lb/>
情自許不推先之順陽范璩誡栁曰名位不同禮有異<lb/>
數鄉何得作曩時意邪栁曰我與士遜心期久矣豈可<lb/>
<pb n="KR2a0024_WYG_017-14a"/>
一旦以勢利處之及桞為南康郡渉義宣事敗繫建康<lb/>
獄屢宻請竣求相申救孝武嘗與竣言及栁事竟不助<lb/>
之栁遂伏法璩字伯玉平北将軍汪曾孫也位淮南太<lb/>
守<lb/>
劉鍾字世之彭城人也少孤依鄉人中山太守劉回共<lb/>
居常慷慨於貧賤從宋武帝征伐盡其心力及義旗建<lb/>
帝㧞鍾為郡王簿曰豫是彭城鄉人赴義者並可依劉<lb/>
主簿於是立義隊連戰皆㨗及桓謙屯於東陵卞範之<lb/>
<pb n="KR2a0024_WYG_017-14b"/>
屯覆舟山西武帝疑賊有伏兵顧左右政見鍾謂曰此<lb/>
山下當有伏兵鄉可往探之鍾馳進果有伏兵一時奔<lb/>
走後除南齊國内史封安丘縣五等侯求改𦵏父祖及<lb/>
親屬十䘮帝厚加資給從征廣固孟龍符於陣䧟沒鍾<lb/>
直入取其屍而反盧循逼建鄴鍾拒柵身被重創賊不<lb/>
得入循南走鍾又隨劉藩追徐道覆斬之後隨朱齡石<lb/>
伐蜀為前鋒去成都二百里鍾于時脚疾齡石乃詣鍾<lb/>
謀且欲養鋭息兵以伺其隙鍾曰不然前揚言大衆向<lb/>
<pb n="KR2a0024_WYG_017-15a"/>
内水譙道福不敢捨涪城今重軍卒至出其不意蜀人<lb/>
已破膽矣賊今阻兵守險是其懼不敢戰非能持久也<lb/>
因其兇懼攻之其勢必剋若緩兵彼将知人虚實當為<lb/>
蜀子虜耳齡石從之明日陷其二城徑平成都以廣固<lb/>
功封永新縣男十二年武帝北伐鍾居守累遷右衞将<lb/>
軍元熙元年卒傳國至孫齊受禅國除<lb/>
虞丘進字緣之東海郯人也少時隨謝𤣥討苻堅冇功<lb/>
封闗内侯後從宋武帝征孫恩頻戰有功從定建鄴除<lb/>
<pb n="KR2a0024_WYG_017-15b"/>
燕國内史封龍川縣五等侯及盧循逼都孟昶等議奉<lb/>
天子過江進廷議不可靣折昶等武帝甚嘉之除鄱陽<lb/>
太守後隨劉藩斬徐道覆義熙九年以前後功封望蔡<lb/>
縣男永初二年累遷太子右衞率卒追論討司馬休之<lb/>
功進爵為子傳國至曾孫齊受禅國除<lb/>
孟懷玉平昌安丘人也世居京口宋武帝東伐孫恩以<lb/>
為建武司馬豫義旗從平京口定建鄴以功封鄱陽縣<lb/>
五等侯盧循逼都以戰功為中書諮議参軍循平封陽<lb/>
<pb n="KR2a0024_WYG_017-16a"/>
豊縣男位江州刺史南中郎将卒官無子國除<lb/>
懷玉弟龍符驍果有膽氣早為武帝所知以軍功封平<lb/>
昌縣五等子從伐廣固以車騎将軍加龍驤将軍廣川<lb/>
太守乘勝追奔被圍見害追贈青州刺史封臨沅縣男<lb/>
胡藩字道序豫章南昌人也少孤居䘮以毁聞太守韓<lb/>
伯見之謂藩叔尚書少廣曰卿此姪當以義烈成名州<lb/>
府辟不就湏二弟冠婚畢乃叅郗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>征虜軍事時殷仲<lb/>
堪為荆州刺史藩外兄羅企生為仲堪叅軍藩過江陵<lb/>
<pb n="KR2a0024_WYG_017-16b"/>
省企生因説仲堪曰桓𤣥意趣不常節下崇待太過非<lb/>
将來計也仲堪不恱藩退謂企生曰倒戈授人必至大<lb/>
禍不早去後悔無及後𤣥自夏口襲仲堪藩叅𤣥後軍<lb/>
軍事仲堪敗企生果以附從及祸藩轉叅太尉大将軍<lb/>
相國軍事宋武帝起兵𤣥戰敗将出奔藩扣馬曰今羽<lb/>
林射手猶有八百皆是義故西人一旦捨此欲歸可復<lb/>
得乎𤣥直以鞭指天而已於是奔散相失追及𤣥於蕪<lb/>
湖𤣥見藩喜謂張湏無曰鄉州故為多士今復見王修<lb/>
<pb n="KR2a0024_WYG_017-17a"/>
桑落之敗藩艦被燒幷鎧入水潛行三十許歩方得登<lb/>
岸乃還家武帝素聞藩直言於殷氏又為𤣥盡節召叅<lb/>
鎮軍軍事從征慕容超超軍屯聚臨朐藩言於武帝曰<lb/>
賊屯軍城外留守必寡今往取其城而斬其旗幟此韓<lb/>
信所以尅趙也帝乃遣檀韶與藩潛往即剋其城賊見<lb/>
城陷一時奔走還保廣固圍之将㧞之夜忽有鳥大如<lb/>
鵞蒼黒色飛入帝帳裏衆以為不祥藩賀曰蒼黑者胡<lb/>
虜色胡虜歸我大吉之祥明旦攻城陷之從討盧循於<lb/>
<pb n="KR2a0024_WYG_017-17b"/>
左里頻戰有功封吳平縣五等子尋除鄱陽太守從伐<lb/>
劉毅初毅當之荆州表求東道還建鄴辭墓去都數十<lb/>
里不過拜闕帝出倪塘會毅藩請殺之乃謂帝曰公謂<lb/>
劉衞軍為公下乎帝曰卿謂何如對曰夫豁達大度功<lb/>
髙天下連百萬之衆允天人之望毅固以此服公至於<lb/>
渉獵記傳一詠一談自許以雄豪加以誇伐搢紳白靣<lb/>
之士輻湊而歸此毅不肯為公下也帝曰吾與毅俱有<lb/>
尅復功其過未彰不可自相圖至是謂藩曰昔從鄉倪<lb/>
<pb n="KR2a0024_WYG_017-18a"/>
塘之謀無今舉也又從征司馬休之復為叅軍徐逵之<lb/>
敗沒帝怒即日於馬頭岸度江江津岸壁立數丈休之<lb/>
臨岸置陣無由可登帝呼藩令上藩有疑色帝怒令左<lb/>
右錄來欲斬之藩不受命顧曰寜前死耳以刀頭穿岸<lb/>
劣容脚指徑上隨之者稍多及登殊死戰敗之從伐闗<lb/>
中叅太尉軍事統别軍至河東暴風漂輜重艦度北岸<lb/>
魏軍牽得此艦藩氣憤率左右十二人乘小船徑往魏<lb/>
騎五六百見藩來並笑之藩素善射登岸射之應弦而<lb/>
<pb n="KR2a0024_WYG_017-18b"/>
倒者十許人魏軍皆退悉收所失而反又遣藩及朱超<lb/>
石等追魏軍於半城魏騎數萬合圍藩及超石不盈五<lb/>
千力戰大破之武帝還彭城叅相國軍事論平司馬休<lb/>
之及廣固功封陽山縣男元嘉中位太子左衞率卒諡<lb/>
曰壮侯子隆世嗣藩諸子多不遵法度第十四子遵世<lb/>
同孔熙先逆謀文帝以藩功臣不欲顯其事使汪州以<lb/>
他事殺之十六子誕世十七子茂世後欲奉庶人義康<lb/>
交州刺史檀和之至豫章討平之<lb/>
<pb n="KR2a0024_WYG_017-19a"/>
劉康祖彭城吕人也世居京口父䖍之輕財好施位江<lb/>
夏相宋武帝西征司馬休之及魯宗之宗之子軌襲殺<lb/>
䖍之追贈梁秦二州刺史封新康縣男康祖便弓馬膂<lb/>
力絶人以浮蕩蒱酒為事每犯法為郡縣所錄輒越屋<lb/>
踰牆莫之能禽夜入人家為有司所圍突圍去並莫敢<lb/>
追因夜還京口半夕便至明旦守門詣府州要職俄而<lb/>
建康移書錄之府州執事者並證康祖其夕在京遂得<lb/>
無恙前後屢被糺劾文帝以勲臣子每原貸之後襲封<lb/>
<pb n="KR2a0024_WYG_017-19b"/>
拜貟外郎再坐蒱戲免官孝武為豫州刺史鎭歴陽以<lb/>
康祖為征虜中兵參軍既被委任折節自修歴南平王<lb/>
鑠安蠻府司馬元嘉二十七年魏太武帝親率大衆攻<lb/>
圍汝南文帝遣諸軍救援康祖摠統為前驅次新蔡攻<lb/>
破魏軍去懸瓠四十里太武燒營而還轉左軍将軍文<lb/>
帝欲大舉北侵康祖以歳月已晚請待明年上不許其<lb/>
年秋蕭斌王𤣥謨沈慶之等入河康祖率豫州軍出許<lb/>
洛𤣥謨等敗歸南平王鑠在夀陽上慮為魏所圍召康<lb/>
<pb n="KR2a0024_WYG_017-20a"/>
祖速反康祖回軍未至夀陽數十里㑹魏永昌王以長<lb/>
安之衆八萬騎與康祖相及於尉武康祖有八千人乃<lb/>
結車營而進魏軍四靣來攻衆分為三且休且戰康祖<lb/>
率厲将士無不一當百魏軍死者大半流血沒踝矢中<lb/>
頭而死於是大敗舉營淪覆免者裁數十人魏人傳康<lb/>
祖首示彭城靣如尘贈益州刺史諡曰壮<lb/>
康祖伯父簡之有志幹為宋武帝所知帝将謀興復收<lb/>
集才力之士嘗再造簡之㑹有客簡之悟其意謂䖍之<lb/>
<pb n="KR2a0024_WYG_017-20b"/>
曰劉下邳再來必當有意既不得語汝可試往見之及<lb/>
䖍之至武帝已尅京口䖍之即投義簡之聞之殺耕牛<lb/>
會衆以赴之位太尉諮議叅軍簡之弟謙之好學撰晉<lb/>
紀二十卷位廣州刺史太中大夫<lb/>
簡之子道産初為無錫令襲爵晉安縣五等侯元嘉三<lb/>
年累遷梁南秦二州刺史加都督在州有恵化後為雍<lb/>
州刺史領寧蠻校尉加都督兼襄陽太守善於臨職在<lb/>
雍部政績尤著蠻夷前後不受化者皆順服百姓樂業<lb/>
<pb n="KR2a0024_WYG_017-21a"/>
由此有襄陽樂歌自道産始也卒于官諡曰襄侯道産<lb/>
澤被西土及䘮還諸蠻皆備縗絰號哭追送至于沔口<lb/>
長子延孫孝武初位侍中封東昌縣侯累遷尚書右僕<lb/>
射大明元年除金紫光禄大夫領太子詹事又出為南<lb/>
徐州刺史先是武帝遺詔京口要地去都宻邇自非宗<lb/>
室近戚不得居之劉氏之居彭城者分為三里帝室居<lb/>
綏輿里左将軍劉懷肅居安上里豫州刺史劉懷武居<lb/>
叢亭里三里及延孫所居吕縣凢四劉雖同出楚元王<lb/>
<pb n="KR2a0024_WYG_017-21b"/>
由來不序昭穆延孫於帝室本非同宗不應有此授時<lb/>
司空竟陵王誕為徐州上深相畏忌不欲使居京口遷<lb/>
之廣陵廣陵與京口對岸使腹心為徐州據京口以防<lb/>
誕故以南徐州授延孫而與之合族使諸王序親三年<lb/>
南兗州刺史竟陵王誕有罪不受徴延孫馳遣中兵叅<lb/>
軍杜幼文赴討及至誕已閉城自守乃還誕遣劉公泰<lb/>
齎書要之延孫斬公泰送首建鄴復遣幼文受沈慶之<lb/>
節度五年詔延孫曰舊京樹親由來常凖今此防久弭<lb/>
<pb n="KR2a0024_WYG_017-22a"/>
當以還授小兒乃徴延孫為侍中尚書左僕射領䕶軍<lb/>
延孫病不任拜赴卒贈司徒給班劒二十人有司奏諡<lb/>
忠穆詔改為文穆子質嗣<lb/>
論曰劉敬宣與宋武恩結龍潛義分早合雖興復之始<lb/>
事隔逄迎而深期久要未之或爽隆赫之任遂止於人<lb/>
存飾終之數無聞於身後恩禮之有厚薄将别有以乎<lb/>
劉懷肅劉懷慎劉粹孫處蒯恩向靖劉鍾虞丘進孟懷<lb/>
玉孟龍符胡藩等或階縁恩舊一其心力或攀附風雲<lb/>
<pb n="KR2a0024_WYG_017-22b"/>
奮其鱗羽咸能振㧞塵滓自致封侯詩云無徳不報其<lb/>
言信矣康祖門奉興王早裂封壤受委疆場赴蹈為期<lb/>
道産樹績漢南歴年踰十遺風餘烈有足稱焉覽其行<lb/>
事可謂異迹均羙延孫隆名盛寵擇而後授遂以腹心<lb/>
之託自致宗臣之重亦其過也<lb/>
　<lb/>
　<lb/>
　南史卷十七<lb/>
<pb n="KR2a0024_WYG_017-23a"/>
　南史卷十七考證<lb/>
劉懷肅傳桓石綏司馬國璠陳襲於胡桃山聚衆為寇<lb/>
　○綏監本訛緩今改正<lb/>
劉粹傳道養枹䍐人也○枹監本訛抱今改正<lb/>
虞邱進傳少時隨謝𤣥討苻堅○謝𤣥下監本衍謝𤣥<lb/>
　二字今从宋書删去<lb/>
劉康祖傳歴南平王鑠安蠻府司馬○鑠監本訛錄今<lb/>
　改正<lb/>
<pb n="KR2a0024_WYG_017-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷十七考證<lb/>
</p>
<p>
</p>
  </div>
</body>
</text>
</TEI>
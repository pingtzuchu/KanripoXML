<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷五十四</head> <lb/>
    <p>
<pb n="KR2a0024_WYG_054-1a"/>
欽定四庫全書<lb/>
　南史卷五十四<lb/>
　　唐　　　李　　　延　　　壽　　　撰<lb/>
　列傳第四十四<lb/>
　　梁簡文帝諸子　　　　元帝諸子<lb/>
簡文二十子王皇后生哀太子大器南郡王大連陳淑<lb/>
容生尋陽王大心左夫人生南海王大臨安陸王大春<lb/>
謝夫人生瀏陽公大雅張夫人生新興王大荘包昭華<lb/>
<pb n="KR2a0024_WYG_054-1b"/>
生西陽王大鈞范夫人生武寧王大威褚修華生建平<lb/>
王大球陳夫人生義安王大昕朱夫人生綏建王大摯<lb/>
其臨川王大款桂陽王大成汝南王大封樂良王大圜<lb/>
並不知母氏潘美人生皇子大訓早亡無封其餘不知<lb/>
不載<lb/>
哀太子大器字仁宗簡文嫡長子也中大通三年封宣<lb/>
城郡王太清二年十月侯景宼建鄴敕太子為臺内大<lb/>
都督三年五月簡文即位六月癸酉立為皇太子大寶<lb/>
<pb n="KR2a0024_WYG_054-2a"/>
二年八月景廢簡文将害太子時景黨稱景命召之太<lb/>
子方講老子将下牀而刑人掩至太子顔色不變徐曰<lb/>
久知此事嗟其晚耳刑者将以衣帶絞之太子曰此不<lb/>
能見殺乃指繫帳竿下繩命取絞之而絶時年二十八<lb/>
太子性寛和兼神用端凝在賊中毎不屈意左右竊問<lb/>
其故荅曰賊若未須見殺雖復陵傲呵叱其终不敢言<lb/>
若見害時至雖一日百拜無益於死問者又曰官今憂<lb/>
逼而神貌怡然未喻此意荅曰吾自度死必在賊前若<lb/>
<pb n="KR2a0024_WYG_054-2b"/>
諸叔外来平夷羯宼必前見殺然後就死若其遂開拓<lb/>
上流必先見殺後取富貴何能以無益之愁横憂必死<lb/>
之命景之西上攜太子同行及敗歸船往往相失所乗<lb/>
船入樅陽浦舟中腹心並勸因此入北太子曰自國家<lb/>
喪敗志不圖生主上蒙塵寧忍違離吾今若去乃是叛<lb/>
父非謂避賊天下豈有無父之國便涕泗嗚咽命即前<lb/>
進賊以太子有器度每憚之恐為後患故先及禍承聖<lb/>
元年四月追諡哀太子祔太廟隂室<lb/>
<pb n="KR2a0024_WYG_054-3a"/>
尋陽王大心字仁恕簡文第二子也幼而聰朗善属文<lb/>
中大通四年以皇孫封當陽縣公大同元年為都督郢<lb/>
州刺史時年十三簡文以其幼戒之曰事無大小悉委<lb/>
行事大心雖不親州務發言毎合於理衆皆驚服太清<lb/>
元年為雲麾将軍江州刺史貪冐財賄不能綏接百姓<lb/>
二年侯景宼都大心招集士卒與上流諸軍赴援宫闕<lb/>
三年臺城陷上甲侯蕭韶南奔宣宻詔加散騎常侍進<lb/>
號平南将軍大寶元年封尋陽王初歴陽太守荘鐡以<lb/>
<pb n="KR2a0024_WYG_054-3b"/>
城降侯景既而又奉其母来奔大心以鐡舊将厚為其<lb/>
禮軍旅之事悉以委之以為豫章内史景數遣軍西上<lb/>
宼抄大心輙令鐡撃破之禽其将趙加婁賊不能進時<lb/>
鄱陽王範率衆棄合肥屯于柵口待援兵總集欲俱進<lb/>
大心聞之遣要範西上以盆城處之廪饋甚厚欲與戮<lb/>
力共除禍難㑹鐵㨿豫章反大心令中兵參軍韋約討<lb/>
之鐵敗乞降鄱陽世子嗣先與鐵善乃謂範曰昔與鐵<lb/>
㳺處其人才略從横若降江州必不全其首領請援之<lb/>
<pb n="KR2a0024_WYG_054-4a"/>
乃遣将侯瑱救鐵夜破韋約等營大心大懼於是二蕃<lb/>
釁起景将任約略地至盆城大心遣司馬韋質拒戰敗<lb/>
績時帳下猶有勇士千餘人咸説曰既無糧儲難以守<lb/>
固若輕騎往建州以圖後舉䇿之上也其母陳淑容不<lb/>
從撫胸慟哭大心乃止遂與約和二年将遇害遶牀謂<lb/>
賊廂公王僧貴曰我以全州歸命何忍相苦乃見射而<lb/>
殞<lb/>
臨川王大款字仁師簡文第三子也初封石城縣公位<lb/>
<pb n="KR2a0024_WYG_054-4b"/>
中書侍郎太清三年簡文即位封江夏郡王大寶元年<lb/>
奔江陵湘東王承制改封臨川王魏剋江陵遇害<lb/>
南海王大臨字仁宣簡文帝第四子也大同二年封寧<lb/>
國縣公少而敏慧年十一遭左夫人憂哭泣毁瘠以孝<lb/>
聞後入國學明經射䇿甲科拜中書侍郎遷給事黃門<lb/>
侍郎十一年長兼侍中出為琅邪彭城二郡太守侯景<lb/>
亂屯端門都督城南諸軍事大寶元年封南海郡王出<lb/>
為都督東揚州刺史又除吴郡太守時張彪起義於㑹<lb/>
<pb n="KR2a0024_WYG_054-5a"/>
稽吳人陸令公潁川庾孟卿等勸大臨投之大臨曰彪<lb/>
若成功不藉我力如其撓敗以我説焉不可往也二年<lb/>
遇害<lb/>
南郡王大連字仁靖簡文第五子也少俊爽能属父舉<lb/>
止風流雅有巧思妙達音樂兼善丹青大同二年封臨<lb/>
城縣公七年與南海王俱入國學並射䇿甲科皆拜中<lb/>
書侍郎十年武帝幸朱方大連與兄大臨並從武帝問<lb/>
曰汝等習騎不對曰臣等未奉詔不敢輙習敕令給馬<lb/>
<pb n="KR2a0024_WYG_054-5b"/>
試之大連兄弟據鞍往還各得馳驟之節帝大悦即賜<lb/>
所乗馬及為啓謝辭又甚美帝他日謂簡文曰昨見大<lb/>
臨大連風韻可愛足慰吾老年遷給事黄門侍郎轉侍<lb/>
中太清元年出為東揚州刺史侯景入宼建鄴大連率<lb/>
衆四萬来赴及臺城沒援軍散還東揚州㑹稽豐沃糧<lb/>
仗山積東人懲景苛虐咸樂為用而大連恒沉湎于酒<lb/>
宋子仙攻之大連棄城走追及於信安縣大連猶醉弗<lb/>
之覺於是三吴悉為賊有大寶元年封南郡王賊遣将<lb/>
<pb n="KR2a0024_WYG_054-6a"/>
趙伯超劉神茂来攻大連専委部将留異以城應賊大<lb/>
連棄走為賊所獲侯景以為江州刺史二年遇害<lb/>
安陸王大春字仁經簡文第六子也少博涉書記善吹<lb/>
笙天性孝謹體貌瓌偉腰帶十圍大同六年封西豐縣<lb/>
侯拜中書侍郎後為寧逺将軍知石頭戍軍事侯景内<lb/>
宼大春奔京口随邵陵王入援戰于鍾山軍敗肥大不<lb/>
能行為賊所獲大寶元年封安陸郡王出為東揚州刺<lb/>
史二年遇害<lb/>
<pb n="KR2a0024_WYG_054-6b"/>
桂陽王大成字仁和簡文第八子也初封新塗公太清<lb/>
三年簡文即位封山陽郡王大寶元年奔江陵湘東王<lb/>
承制改封桂陽王大成性甚兇麤兼便弓馬至江陵披<lb/>
甲夜出人謂為劫斫之遂失左髻魏剋江陵遇害<lb/>
汝南王大封字仁叡簡文第九子也初封臨汝公太清<lb/>
三年簡文即位封宜都郡王大寶元年奔江陵湘東王<lb/>
承制封汝南王魏剋江陵遇害<lb/>
瀏陽公大雅字仁風簡文第十二子也大同九年封瀏<lb/>
<pb n="KR2a0024_WYG_054-7a"/>
陽縣公少聰警羙姿儀特為武帝所愛臺城陷大雅猶<lb/>
命左右格戰賊至漸衆乃自縋而下發憤感疾薨<lb/>
新興王大莊字仁禮簡文第十三子也性躁動大同元<lb/>
年封髙唐縣公大寶元年封新興郡王位南徐州刺史<lb/>
二年遇害<lb/>
西陽王大鈞字仁博簡文第十四子也性厚重不妄戲<lb/>
弄年七嵗武帝嘗問讀何書對曰學詩因令諷誦即誦<lb/>
周南音韻清雅帝重之因賜王羲之書一卷大寶元年<lb/>
<pb n="KR2a0024_WYG_054-7b"/>
封西陽郡王位丹陽尹二年監揚州遇害<lb/>
武寧王大威字仁容簡文第十五子也羙風儀眉目如<lb/>
畫大寶元年封武寧郡王二年為丹陽尹遇害<lb/>
皇子大訓字仁徳簡文第十六子也少而脚疾不敢躡<lb/>
履太清三年未封而亡年十嵗<lb/>
建平王大球字仁玉簡文帝第十七子也大寶元年封<lb/>
建安郡王性明慧夙成初侯景圍臺城武帝素歸心釋<lb/>
教每發誓願恒云若有衆生應受諸苦衍身代當時大<lb/>
<pb n="KR2a0024_WYG_054-8a"/>
球年甫七嵗聞而驚謂母曰官家尚爾兒安敢辭乃六<lb/>
時禮佛亦云凡有衆生應獲苦報悉大球代受其早慧<lb/>
如此二年遇害<lb/>
義安王大昕字仁朗簡文帝第十八子也年四嵗母陳<lb/>
夫人卒便哀毁有若成人晨夕涕泣眼為之傷及武帝<lb/>
崩大昕奉慰簡文嗚噎不自勝左右莫不掩泣大寶元<lb/>
年封義安郡王二年遇害<lb/>
綏建王大摯字仁瑛簡文第十九子也幼雄壮有膽氣<lb/>
<pb n="KR2a0024_WYG_054-8b"/>
及臺城陷乃歎曰大丈夫㑹當㓕虜属妳媪驚掩其口<lb/>
曰勿妄言禍将及大摯笑曰禍至非由此大寶元年封<lb/>
二年遇害<lb/>
樂良王大圜簡文第二十子也大寶元年封後入周仕<lb/>
隋位内史侍郎<lb/>
元帝諸子徐妃生忠壮世子方等王貴嬪生貞恵世子<lb/>
方諸始安王方略袁貴人生愍懐太子方矩夏貴妃生<lb/>
敬皇帝自餘不顯<lb/>
<pb n="KR2a0024_WYG_054-9a"/>
忠壮世子方等字實相元帝長子也少聰敏有俊才善<lb/>
騎射尤長巧思性愛林泉特好散逸嘗著論曰人生處<lb/>
世如白駒過隙耳一壺之酒足以養性一簟之食足以<lb/>
怡形生在蒿蓬死葬溝壑瓦棺石椁何以異兹吾嘗夢<lb/>
為魚因化為鳥方其夢也何樂如之及其覺也何憂斯<lb/>
類良由吾之不及魚鳥者逺矣故魚鳥飛浮任其志性<lb/>
吾之進退恒在掌握舉首懼觸摇足恐堕若使吾終得<lb/>
與魚鳥同遊則去人間如脱屣耳初徐妃以嫉妬失寵<lb/>
<pb n="KR2a0024_WYG_054-9b"/>
方諸母王氏以冶容倖嬖及王夫人終元帝歸咎徐妃<lb/>
方等意不自安元帝聞之又惡方等方等益懼故述此<lb/>
論以申其志時武帝年髙欲見諸王長子元帝遣方等<lb/>
方等欣然升舟冀免憂辱行至繇水遇侯景亂元帝召<lb/>
之方等啓曰昔申生不愛其死方等豈顧其生元帝省<lb/>
書歎息知無還意乃配歩騎一萬使援臺城賊每来攻<lb/>
方等必身當矢石城陷方等歸荆州収集士馬甚得衆<lb/>
和元帝始歎其能方等又勸修築城柵以備不虞既成<lb/>
<pb n="KR2a0024_WYG_054-10a"/>
樓雉相望周廻七十餘里元帝觀之甚悦入謂徐妃曰<lb/>
若更有一子如此吾復何憂徐妃不荅垂泣而退元帝<lb/>
忿之因疏其穢行牓于大閣方等入見益以自危時河<lb/>
東王為湘州刺史不受令方等求征之元帝謂曰汝有<lb/>
水厄深宜慎之拜為都督令南討方等臨行謂所親曰<lb/>
吾此叚出征必死無二死而獲所吾豈愛生及至麻溪<lb/>
軍敗溺死方等之死元帝聞之心喜不以為戚後追思<lb/>
其才贈侍中中軍将軍揚州刺史諡忠壮世子并招䰟<lb/>
<pb n="KR2a0024_WYG_054-10b"/>
以葬之方等注范曄後漢書未就所撰三十國春秋及<lb/>
篤静子行於世元帝即位改諡武烈世子封子荘為永<lb/>
嘉王及魏剋江陵荘年甫七嵗為人家所匿後王琳迎<lb/>
送建鄴及敬帝立出質于齊敬帝太平二年陳武帝将<lb/>
受禪王琳請荘于齊以主梁嗣自盆城濟江二月即帝<lb/>
位于郢州年號天啓置百官王琳總其軍國明年荘為<lb/>
陳人所敗其御史中丞劉仲威奉以奔夀陽遂入齊齊<lb/>
武平元年授特進開府儀同三司封梁王齊朝許以興<lb/>
<pb n="KR2a0024_WYG_054-11a"/>
復竟不果而齊亡荘在鄴飲氣而死<lb/>
貞恵世子方諸字眀智元帝第二子也幼聰警博學眀<lb/>
老易善談𤣥風采清越特為元帝所愛母王氏又有寵<lb/>
及方等敗後元帝謂曰不有所廢其何以興勿以汝兄<lb/>
為念因拜中撫軍将軍以自副又出為郢州刺史鎮江<lb/>
夏以鮑泉為行事時元帝遣徐文盛與侯景将任約相<lb/>
持方諸年十五童心未革恃文盛在近不恤軍政日與<lb/>
鮑泉蒱酒為樂侯景知之乃遣其将宋子仙從間道襲<lb/>
<pb n="KR2a0024_WYG_054-11b"/>
之百姓奔告方諸與鮑泉並不信曰文盛大軍在下虜<lb/>
安得来始命閉門賊已入城方諸方踞泉腹以五色毦<lb/>
辮其鬚子仙執方諸以歸王僧辯軍至蔡洲景遂害之<lb/>
元帝追諡貞恵世子<lb/>
愍懐太子方矩字徳規元帝第四子也少勤學羙容止<lb/>
初封南安侯太清初累遷侍中中衞将軍元帝承制拜<lb/>
王太子改名元良承聖元年十一月丙子立為皇太子<lb/>
及升儲位昵狎羣下好著微服嘗入朝公服中著碧絲<lb/>
<pb n="KR2a0024_WYG_054-12a"/>
布袴摳衣髙元帝見之大怪遣尚書周𢎞正責之因使<lb/>
太子師𢎞正佗日𢎞正謁見元帝問曰太子比頗受卿<lb/>
導不對曰太子聖徳乃未極日新幸無大過帝曰卿以<lb/>
我父子故未直言從容之間無失和嶠之對便有廢立<lb/>
計未及行而江陵喪亡遇害太子聰頴凶暴猜忍俱有<lb/>
元帝風敬帝承制追諡愍懐太子<lb/>
始安王方略元帝第十子貞恵世子母弟也母王氏王<lb/>
琳之次姉元帝即位拜貴嬪次妹又為良人並䝉寵幸<lb/>
<pb n="KR2a0024_WYG_054-12b"/>
方略益鍾愛侯景亂元帝結好于魏方略年數歳便遣<lb/>
入關元帝親送近畿執手歔欷既而旋駕憶之賦詩曰<lb/>
如何吾幼子勝衣已别離十日無由宴千里送逺垂至<lb/>
長安即得還贈遣甚厚江陵喪亡遇害貴嬪良人並更<lb/>
誕子未出閣無封失名<lb/>
論曰簡文提挈宼戎元帝崎嶇危亂諸子之備踐艱棘<lb/>
蓋時運之所鍾乎忠烈以幹蠱之材出冡嗣之任竟亦<lb/>
當年擯落通塞亦云命也哀哉<lb/>
<pb n="KR2a0024_WYG_054-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_054-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷五十四<lb/>
<pb n="KR2a0024_WYG_054-14a"/>
　南史卷五十四考證<lb/>
簡文二十子傳范夫人生武寧王大威○威一本作感<lb/>
　今从梁書<lb/>
建平王大球傳大寶元年封建安郡王○安梁書作平<lb/>
義安王大昕傳大寶元年封義安郡王○年封二字監<lb/>
　本誤寶云今改正<lb/>
元帝諸子傳徐妃生忠壮世子方等○壮一本作烈今<lb/>
　从梁書又下文袁貴人生愍懐太子方矩梁書不載<lb/>
<pb n="KR2a0024_WYG_054-14b"/>
　所生<lb/>
貞恵世子方諸傳字明智○明智梁書作智相<lb/>
史臣論忠烈以幹蠱之材○忠烈即忠壮本傳元帝即<lb/>
　位改諡武烈世子故也<lb/>
　<lb/>
　<lb/>
　<lb/>
　南史卷五十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷七十一</head> <lb/>
    <p>
<pb n="KR2a0024_WYG_071-1a"/>
欽定四庫全書<lb/>
　南史卷七十一<lb/>
　　唐　　　李　　　延　　　夀　　　撰<lb/>
　列傳第六十一<lb/>
　　儒林<lb/>
　　　伏曼容<hi>子暅</hi>　<hi>暅子挺</hi>　　　何佟之<lb/>
　　　嚴植之　　　司馬筠　　　卞華<lb/>
　　　崔靈恩　　　孔僉　　　　盧廣<lb/>
<pb n="KR2a0024_WYG_071-1b"/>
　　　沈峻<hi>太史叔明</hi>　<hi>峻子文阿</hi>　孔子袪<lb/>
　　　皇侃　　　　沈洙　　　　戚衮<lb/>
　　　鄭灼<hi>張崖基陸詡賀徳</hi>　<hi>沈徳威</hi>　全緩<lb/>
　　　張譏　　　　顧越<hi>龔孟舒</hi>　沈不害<lb/>
　　　王元規<hi>陸慶</hi>
盖今之儒者本因古之六學以𢎞風正俗斯則王政之<lb/>
所先也自秦氏坑焚其道用缺及漢武帝時開設學校<lb/>
立五經博士置弟子員射䇿設科勸以官禄傳業者故<lb/>
<pb n="KR2a0024_WYG_071-2a"/>
益衆矣其後大學生徒動至萬數郡國黌舍悉皆充滿<lb/>
其學於山澤者或就而爲列肆焉故自兩漢登賢咸資<lb/>
經術洎魏正始以後更尚𤣥虚公卿士庶罕通經業時<lb/>
荀顗摰虞之徒雖議創制未有能易俗移風者也自是<lb/>
中原横潰衣冠道盡逮江左草創日不暇給以迄宋齊<lb/>
國學時或開置而勸課未博建之不能十年盖取文具<lb/>
而已是時鄉里莫或開館公卿罕通經術朝廷大儒獨<lb/>
學而弗肯飬衆後生孤陋擁經而無所講習大道之鬱<lb/>
<pb n="KR2a0024_WYG_071-2b"/>
也久矣乎至梁武創業深愍其弊天監四年乃詔開五<lb/>
館建立國學總以五經教授置五經博士各一人於是<lb/>
以平原明山賔呉郡陸璉呉興沈峻建平嚴植之㑹稽<lb/>
賀瑒補博士各主一館館有數百生給其餼廪其射策<lb/>
通明經者即除爲吏於是懷經負笈者雲㑹矣又選學<lb/>
生遣就㑹稽雲門山受業於廬江何𦙍分遣博士祭酒<lb/>
到州郡立學七年又詔皇太子宗室王侯始就學受業<lb/>
武帝親屈輿駕釋奠於先師先聖申之以讌語勞之以<lb/>
<pb n="KR2a0024_WYG_071-3a"/>
束帛濟濟焉洋洋焉大道之行也如是及陳武創業時<lb/>
經喪亂衣冠殄瘁宼賊未寜敦奨之方所未遑也天嘉<lb/>
以後稍置學官雖博延生徒成業盖寡其所采綴盖亦<lb/>
梁之遺儒今並集之以備儒林云<lb/>
伏曼容字公儀平昌安丘人晉著作郎滔之曽孫也父<lb/>
𦙍之宋司空主簿曼容早孤與母兄客居南海少篤學<lb/>
善老易倜儻好大言常云何晏疑易中九事以吾觀之<lb/>
晏了不學也故知平叔有所短聚徒教授以自業爲驃<lb/>
<pb n="KR2a0024_WYG_071-3b"/>
騎行參軍宋明帝好周易常集朝臣於清暑殿講詔曼<lb/>
容執經曼容素美風采明帝恒以方嵇叔夜使呉人陸<lb/>
探㣲畫叔夜像以賜之爲尚書外兵郎嘗與袁粲罷朝<lb/>
相㑹言𤣥理時論以爲一䑓二絶昇明末爲輔國長史<lb/>
南海太守至石門作貪泉銘齊建元中上書勸封禪髙<lb/>
帝以爲其禮難備不從仕爲太子率更令侍皇太子講<lb/>
衛將軍王儉深相愛好令與河内司馬憲呉郡陸澄共<lb/>
撰喪服及竟又欲與定禮樂㑹儉薨建武中拜中散大<lb/>
<pb n="KR2a0024_WYG_071-4a"/>
夫時明帝不重儒術曼容宅在瓦官寺東施髙坐於聼<lb/>
事有賓客輙升髙坐爲講説生徒常數十百人梁臺建<lb/>
召拜司徒司馬出爲臨海太守天監元年卒官年八十<lb/>
二曼容多伎術善音律射馭風角醫筭莫不閑了爲周<lb/>
易毛詩喪服集解老莊論語義子暅<lb/>
暅字𤣥曜幼傳父業能言𤣥理與樂安任昉彭城劉曼<lb/>
俱知名仕齊位東陽郡丞鄞令時曼容已致仕故頻以<lb/>
外職處暅令得飬焉梁武帝踐阼兼五經博士與吏部<lb/>
<pb n="KR2a0024_WYG_071-4b"/>
尚書徐勉中書侍郎周捨總知五禮事出爲永陽内史<lb/>
在郡清潔政務安静郡人何貞秀等一百五十四人詣<lb/>
州言状湘州刺史以聞詔勘有十五事爲吏人所懷帝<lb/>
善之徙新安太守在郡清恪如永陽時人賦税不登者<lb/>
輙以太守田米助之郡多麻苧家人乃至無以為繩其<lb/>
厲志如此屬縣始新遂安海寕並同時生爲立祠徴爲<lb/>
國子博士領長水校尉時始興内史何遠累著清績武<lb/>
帝擢爲黄門侍郎俄遷信武將軍監呉郡事暅自以名<lb/>
<pb n="KR2a0024_WYG_071-5a"/>
軰素在遠前爲吏俱稱㢘白遠累見擢暅循階而已意<lb/>
望不滿多託疾居家尋求假到東陽迎妹喪因留㑹稽<lb/>
築宅自表解職詔以爲豫章内史乃出拜書侍御史虞<lb/>
㬭奏曰風聞豫章内史伏暅去歳啟假以迎妹喪爲辭<lb/>
因停㑹稽不去入東之始貨宅賣車以此而推則是本<lb/>
無還意暅歴典二邦少免貪濁此自爲政之本豈得稱<lb/>
功常謂人才品望居何遠之右而遠以清見擢在位轉<lb/>
隆暅深懷誹怨形於辭色天髙聼卑無私不照去年十<lb/>
<pb n="KR2a0024_WYG_071-5b"/>
二月二十一日下詔曰國子博士領長水校尉伏暅爲<lb/>
政廉平宜加將飬弗使恚望致虧士風可豫章内史豈<lb/>
有人臣奉如此之詔而不亡魂破膽歸罪有司而冒寵<lb/>
不辭吝斯苟得故以士流解體行路沸騰辨跡求心無<lb/>
一可恕請以暅大不敬論有詔勿論暅遂得就郡徴爲<lb/>
給事黄門侍郎領國子博士未赴卒初暅父曼容與樂<lb/>
安任遥皆昵於齊太尉王儉遥子昉及暅並見知頃之<lb/>
昉才遇稍盛齊末已爲司徒左長史暅獨滯於參軍事<lb/>
<pb n="KR2a0024_WYG_071-6a"/>
及終名位畧相侔暅性儉素車服麤惡外雖退静内不<lb/>
免心競故見譏於時然能推薦後来常若不及少年士<lb/>
子或以此依之子挺<lb/>
挺字士操㓜敏悟七歳通孝經論語及長博學有才思<lb/>
為五言詩善効謝康樂體父友樂安任昉深相歎異常<lb/>
曰此子日下無䨇齊末州舉秀才䇿為當時第一梁武<lb/>
帝師至挺迎謁於新林帝見之甚悦謂之顔子引為征<lb/>
東行參軍時年十八天監初除中軍參軍事居宅在潮<lb/>
<pb n="KR2a0024_WYG_071-6b"/>
溝於宅講論語聼者傾朝挺三世同時聚徒教授罕有<lb/>
其比累為晉陵武康令罷縣還仍於東郊築室不復仕<lb/>
挺少有盛名又善處當世朝中勢素多與交游故不能<lb/>
乆事隐静後遂出仕除南䑓書侍御史因事納賄被劾<lb/>
懼罪乃變服出家名僧挺乆之藏匿後遇赦乃出大心<lb/>
寺㑹邵陵王為江州攜挺之鎮王好文義深被恩禮挺<lb/>
不堪蔬素因此還俗侯景亂中卒著邇説十卷文集二<lb/>
十卷子知命以其父宦途不進怨朝廷後遂盡心侯景<lb/>
<pb n="KR2a0024_WYG_071-7a"/>
襲郢州圍巴陵軍中書檄皆其文也言及西臺莫不劇<lb/>
筆及景篡位爲中書舍人權傾内外景敗被送江陵於<lb/>
獄幽死挺弟捶亦有才名爲邵陵王記室參軍<lb/>
何佟之字士威廬江灊人晉豫州刺史惲六世孫也祖<lb/>
邵之宋員外散騎常侍父歆齊奉朝請佟之少好三禮<lb/>
師心獨學強力專精手不輟卷讀禮論三百餘篇畧皆<lb/>
上口太尉王儉雅相推重起家揚州從事仍爲總明館<lb/>
學士仕齊初爲國子助教爲諸王講喪服結草爲絰屈<lb/>
<pb n="KR2a0024_WYG_071-7b"/>
手巾爲冠諸生有未曉者委曲誘誨都下稱其髙儒建<lb/>
武中爲鎮北記室參軍侍皇太子講時歩兵校尉劉瓛<lb/>
徴士呉苞皆已卒都下碩儒唯佟之而已當時國家吉<lb/>
凶禮則皆取决焉後爲驃騎司馬永元末都下兵亂佟<lb/>
之常集諸生講論孜孜不怠性好絜一日之中洗滌者<lb/>
十餘遍猶恨不足時人稱爲水滛有至性父母亡後常<lb/>
設一屋晦朔拜伏流涕如此者二十餘年當世服其孝<lb/>
行於時又有遂安令劉澄爲性彌絜在縣埽拂郭邑路<lb/>
<pb n="KR2a0024_WYG_071-8a"/>
無横草水翦蟲穢百姓不堪命坐免官然甚貞正善醫<lb/>
術與徐嗣伯埒名子聰能世其家業佟之自東昏即位<lb/>
以其兇虐乃謝病終身不渉其流梁武帝踐阼以爲尚<lb/>
書左丞時百度草創佟之依禮定議多所禆益天監二<lb/>
年卒官故事左丞無贈官者帝特詔贈黄門侍郎儒者<lb/>
榮之所著文章禮議百許篇子朝隠朝晦<lb/>
嚴植之字孝源建平秭歸人也少善荘老能𤣥言精解<lb/>
喪服孝經論語及長徧習鄭氏禮周易毛詩左氏春秋<lb/>
<pb n="KR2a0024_WYG_071-8b"/>
性淳孝謹厚不以所長髙人少遭父憂因菜食二十三<lb/>
載仕齊為廣漢王國右常侍仍侍王讀及王誅國人莫<lb/>
敢視植之獨奔哭手營殯歛徒跣送喪墓所為起冢葬<lb/>
畢乃還當時義之後為康樂令植之在縣清白人吏稱<lb/>
之梁天監二年詔求通儒修五禮有司奏植之主凶禮<lb/>
四年初置五經博士各開館教授以植之兼五經博士<lb/>
植之館在潮溝生徒常百数講説有區叚次第析理分<lb/>
明每當登講五館生畢至聼者千餘人遷中撫記室參<lb/>
<pb n="KR2a0024_WYG_071-9a"/>
軍猶兼博士卒於館植之自疾後便不受廪奉妻子困<lb/>
乏及卒喪無所寄生徒為市宅乃得成喪植之性慈仁<lb/>
好行隂徳在闇室未嘗怠也少嘗山行見一患者問其<lb/>
姓名不能答載與俱歸為營醫藥六日而死為棺歛殯<lb/>
之卒不知何許人也又嘗縁柵塘行見患人臥塘側問<lb/>
之云姓黄家本荆州為人傭賃疾篤船主將發棄之於<lb/>
岸植之惻然載還療之經年而愈請終身充奴僕以報<lb/>
厚恩植之不受遺以資糧遣之所撰凶禮儀注四百七<lb/>
<pb n="KR2a0024_WYG_071-9b"/>
十九卷<lb/>
司馬筠字貞素河内温人也晉譙王承七代孫祖亮宋<lb/>
司空從事中郎父端字敬文齊奉朝請始安王遥光使<lb/>
掌文記遥光之敗曹武入城見之端曰身䝉始安厚恩<lb/>
君宜見殺武叱令速去答曰死生命也君見事不㨗便<lb/>
以義師為賊武捨之去尋兵至見殺筠少孤貧好學師<lb/>
沛國劉瓛強力專精深為瓛所器及長博通經術尤明<lb/>
三禮梁天監初為既陽令有清績入拜尚書祠部郎七<lb/>
<pb n="KR2a0024_WYG_071-10a"/>
年安成國太妃陳氏薨江州刺史安成王秀荆州刺史<lb/>
始興王憺並以慈母表解職詔不許還攝本任而太妃<lb/>
在都喪祭無主中書舍人周捨議曰賀彦先稱慈母之<lb/>
子不服慈母之黨婦又不從夫而服慈姑小功服無從<lb/>
故也庾蔚之云非徒子不從母而服其黨孫又不從父<lb/>
而服其慈母由斯而言慈祖母無服明矣尋門内之哀<lb/>
不容自同於常案父之祥禫子並受弔今二王諸子宜<lb/>
以成服日單衣一日為位受弔制曰二王在遠世子宜<lb/>
<pb n="KR2a0024_WYG_071-10b"/>
攝祭事捨又曰禮云縞冠𤣥武子姓之冠則世子衣服<lb/>
宜異於常可著細布衣絹為領带三年不聼樂又禮及<lb/>
春秋庶母不世祭盖謂無王命者耳呉太妃既朝命所<lb/>
加得用安成禮秩則當祔廟五世親盡乃毁陳太妃命<lb/>
数之重雖則不異慈孫既不從服廟食理無傳祀子祭<lb/>
孫止是㑹經文武帝由是敇禮官議皇子慈母之服筠<lb/>
議宋朝五服制皇子服訓飬母禮依庶母慈已宜從小<lb/>
功之制案曽子問云子游曰喪慈母禮歟孔子曰非禮<lb/>
<pb n="KR2a0024_WYG_071-11a"/>
也古者男子外有傅内有慈母君命所使教子也何服<lb/>
之有鄭𤣥注云此指謂國君之子也若國君之子不服<lb/>
則王者之子不服可知又喪服經云君子子為庶母慈<lb/>
已者傳曰君子子者貴人子也鄭𤣥引内則三母止施<lb/>
於卿大夫以此而推則慈母之服上不在五等之嗣下<lb/>
不逮三士之息儻其服者止卿大夫尋諸侯之子尚無<lb/>
此服况乃施之皇子謂宜依禮刋除以反前代之惑武<lb/>
帝以為不然曰禮言慈母凡有三條一則妾子之無母<lb/>
<pb n="KR2a0024_WYG_071-11b"/>
使妾之無子者飬之命為母子服以三年喪服齊衰章<lb/>
所言慈母如母是也二則嫡妻之子無母使妾飬之慈<lb/>
撫隆至雖均乎慈愛但嫡妻之子妾無為母之義而恩<lb/>
深事重故服以小功喪服小功章所以不直言慈母而<lb/>
云庶母慈已者明異於三年之慈母也其三則子非無<lb/>
母正是擇賤者視之義同師保而不無慈愛故亦有慈<lb/>
母之名師保既無其服則此慈亦無服矣内則云擇於<lb/>
諸母與可者使為子師其次為慈母次為保母此其明<lb/>
<pb n="KR2a0024_WYG_071-12a"/>
文言擇諸母是擇人而為此三母非謂擇取兄弟之母<lb/>
也何以知之若是兄弟之母其先有子者則是長妾長<lb/>
妾之禮實有殊加何容次妾生子乃退成保母斯不可<lb/>
也又有多兄弟之人於義或可若始生之子便應三母<lb/>
俱闕邪由是推之内則所言諸母是謂三母非兄弟之<lb/>
母明矣子游所問自是師保之慈非三年小功之慈也<lb/>
故夫子得有此對豈非師保之慈母無服之證乎鄭𤣥<lb/>
不辯三慈混為訓釋引彼無服以注慈已後人致謬實<lb/>
<pb n="KR2a0024_WYG_071-12b"/>
此之由經言君子子者此雖起於大夫明大夫猶爾自<lb/>
斯以上彌應不異故傳云君子子者貴人之子也總言<lb/>
曰貴無所不包經傳互文交相顯發則知慈加之義通<lb/>
乎大夫以上矣宋代此科不乖禮意便加除削良是所<lb/>
疑於是筠等請依制改定嫡妻之子母没為父妾所飬<lb/>
服之五月貴賤並同以為永制後為尚書左丞卒於始<lb/>
興内史子夀傳父業明三禮位尚書祠部郎曲阿令<lb/>
卞華字昭岳濟隂宛句人晉驃騎將軍壼六世孫也父<lb/>
<pb n="KR2a0024_WYG_071-13a"/>
倫之齊給事中華㓜孤貧好學年十四召補國子生通<lb/>
周易及長徧習五經與平原明山賔㑹稽賀瑒同業友<lb/>
善梁天監中為安成王功曹參軍兼五經博士聚徒教<lb/>
授華博渉有機辯説經析理為當時之冠江左以来鍾<lb/>
律絶學至華乃通焉位尚書儀曹郎呉令<lb/>
崔靈恩清河東武城人也少篤學徧習五經尤精三禮<lb/>
三傳仕魏為太常博士天監十三年歸梁累遷歩兵校<lb/>
尉兼國子博士靈恩聚徒講授聼者常数百人性拙朴<lb/>
<pb n="KR2a0024_WYG_071-13b"/>
無風采及解析經理甚有精致都下舊儒咸稱重之助<lb/>
教孔僉尤好其學靈恩先習左傳服解不為江東所行<lb/>
乃改説杜義毎文句常申服以難杜遂著左氏條義以<lb/>
明之時助教虞僧誕又精杜學因作申杜難服以答靈<lb/>
恩世並傳焉僧誕㑹稽餘姚人以左氏教授聼者亦数<lb/>
百人該通義例當世莫及先是儒者論天互執渾盖二<lb/>
義論盖不合渾論渾不合盖靈恩立義以渾盖為一焉<lb/>
出為長沙内史還除國子博士講衆尤盛又出為桂州<lb/>
<pb n="KR2a0024_WYG_071-14a"/>
刺史卒官靈恩集注毛詩二十二卷集注周禮四十卷<lb/>
制三禮義宗三十卷左氏經傳義二十二卷左氏條例<lb/>
十卷公羊榖梁文句義十卷<lb/>
孔僉會稽山隂人少師事何𦙍通五經尤明三禮孝經<lb/>
論語講説並数十篇生徒亦数百人三為五經博士後<lb/>
為海鹽山隂二縣令僉儒者不長政術在縣無績太清<lb/>
亂卒於家子淑𤣥頗渉文學官至太學博士僉兄子元<lb/>
素又善三禮有盛名早卒<lb/>
<pb n="KR2a0024_WYG_071-14b"/>
盧廣范陽涿人自云晉司空從事中郎諶之後也少明<lb/>
經有儒術天監中歸梁位歩兵校尉兼國子博士徧講<lb/>
五經時北来人儒學者有崔靈恩孫詳蒋顯並聚徒講<lb/>
説而音辭鄙拙唯廣言論清雅不類北人僕射徐勉兼<lb/>
通經術深相賞好後為尋陽太守武陵王長史卒官<lb/>
沈峻字士嵩呉興武康人也家世農夫至峻好學與舅<lb/>
太史叔明師事宗人沈麟士在門下積年晝夜自課睡<lb/>
則以杖自擊其篤志如此遂博通五經尤長三禮為兼<lb/>
<pb n="KR2a0024_WYG_071-15a"/>
國子助教時吏部郎陸倕與僕射徐勉書薦峻曰凡聖<lb/>
賢所講之書必以周官立義則周官一書實為群經源<lb/>
本此學不傳多歴年世北人孫詳蒋顯亦經聼習而音<lb/>
革椘夏故學徒不至唯助教沈峻特精此書比日時開<lb/>
講肆群儒劉嵒沈宏沈熊之徒並執經下坐北面受業<lb/>
莫不歎服人無間言弟謂宜即用此人令其專此一學<lb/>
周而復始使聖人正典廢而更興勉從之奏峻兼五經<lb/>
博士於館講授聼者常数百人及中書舍人賀琛奉敇<lb/>
<pb n="KR2a0024_WYG_071-15b"/>
撰梁官乃啟峻及孔子祛補西省學士助撰録書成入<lb/>
兼中書通事舍人出為武康令卒官傳峻業者又有呉<lb/>
郡張及㑹稽孔子雲官皆至五經博士尚書祠部郎太<lb/>
史叔明呉興烏程人呉太史慈後也少善荘老兼通孝<lb/>
經論語禮記尤精三𤣥每講説聼者常五百餘人為國<lb/>
子助教邵陵王綸好其學及出為江州攜叔明之鎮王<lb/>
遷郢州又随府所至輙講授故江州人士皆傳其學峻<lb/>
子文阿<lb/>
<pb n="KR2a0024_WYG_071-16a"/>
文阿字國衞性剛強有旅力少習父業研精章句祖舅<lb/>
太史叔明舅王慧興並通經術而文阿頗傳之又博采<lb/>
先儒異同自為義疏通三禮三傳位五經博士梁簡文<lb/>
引為東宫學士及撰長春義記多使文阿撮異聞以廣<lb/>
之及侯景㓂逆簡文别遣文阿募士卒援都臺城䧟與<lb/>
張嵊保呉興嵊敗文阿竄於山野景素聞其名求之甚<lb/>
急文阿窮廹登樹自縊遇有所親救之自投而下折其<lb/>
左臂及景平陳武帝以文阿州里表為原鄉令監江隂<lb/>
<pb n="KR2a0024_WYG_071-16b"/>
郡紹泰元年入為國子博士尋領歩兵校尉兼掌儀禮<lb/>
自太清之亂䑓閣故事無有在者文阿父峻梁武時常<lb/>
掌朝儀頗有遺藁於是斟酌裁撰禮度皆自之出及陳<lb/>
武帝受禅文阿輙棄官還武康帝大怒發使徃誅之時<lb/>
文阿宗人沈恪為郡請使者寛其死即面縳鎻頸致於<lb/>
上前上視而笑之曰腐儒復何為者遂赦之武帝崩文<lb/>
阿與尚書左丞徐陵中書舍人劉師知等議大行皇帝<lb/>
靈座侠御衣服之制語在師知傳及文帝即位尅日謁<lb/>
<pb n="KR2a0024_WYG_071-17a"/>
廟尚書左丞庾持奉詔遣博士議其禮文阿議曰人物<lb/>
推移質文殊軌聖賢因機而立教王公随時以適宜夫<lb/>
千人無君不敗則亂萬乗無主不危則亡當隆周之日<lb/>
公旦叔父吕召爪牙成王在喪禍㡬覆國是以既𦵏便<lb/>
有公冠之儀始殯受麻冕之策斯盖示天下以有主慮<lb/>
社稷之艱難逮乎末葉從横漢承其弊雖文景刑厝而<lb/>
七國連兵或踰月即尊或崩日稱詔此皆有為而為之<lb/>
非無心於禮制也今國諱之日雖抑哀於璽紱之重猶<lb/>
<pb n="KR2a0024_WYG_071-17b"/>
未序於君臣之儀古禮朝廟退坐正寝聼群臣之政今<lb/>
皇帝拜廟還宜御太極前殿以正南面之尊此即周康<lb/>
在朝一二臣衞者也其壌奠之節周禮以玉作贄公侯<lb/>
以珪子男執璧此玉作瑞也奠贄竟又復致享天子以<lb/>
璧王后用琮秦燒經典威儀散滅叔孫通定禮尤失前<lb/>
憲奠贄不珪致享無帛公王同璧鴻臚奏賀若此数事<lb/>
未聞於古後相沿襲至梁行之夫稱觴奉夀家國大慶<lb/>
四廂雅樂歌奏懽欣今君臣吞哀兆庶抑割豈同於惟<lb/>
<pb n="KR2a0024_WYG_071-18a"/>
新之禮乎且周康賔稱奉珪無萬夀之獻此則前凖明<lb/>
矣愚以今坐正殿止行薦璧之儀無賀酒之禮謹撰謁<lb/>
廟還升正寝群臣陪薦儀注如别詔可施行尋遷通直<lb/>
散騎常侍兼國子博士領羽林監仍令於東宫講孝經<lb/>
論語天嘉中卒贈廷尉卿所撰儀禮八十餘條春秋禮<lb/>
記孝經論語義記七十餘卷經典大義十八卷並行於<lb/>
時儒者多傳其學<lb/>
孔子祛㑹稽山隂人也少孤貧好學耕耘樵採常懷書<lb/>
<pb n="KR2a0024_WYG_071-18b"/>
自随役閑則誦讀勤苦自勵遂通經術尤明古文尚書<lb/>
為兼國子助教講尚書四十徧聼者常数百人為西省<lb/>
學士助賀琛撰録書成兼司文侍郎不就累遷兼中書<lb/>
通事舍人加歩兵校尉梁武帝撰五經講疏及孔子正<lb/>
言專使子祛檢閲群書以為義證事竟敇子祛與右衞<lb/>
朱异左丞賀琛於士林館逓日執經後加通直正員郎<lb/>
卒官子祛凡著尚書義二十卷集注尚書二十卷續朱<lb/>
异集注周易一百卷續何承天集禮論一百五十卷<lb/>
<pb n="KR2a0024_WYG_071-19a"/>
皇侃呉郡人青州刺史皇象九世孫也少好學師事賀<lb/>
瑒精力專門盡通其業尤明三禮孝經論語為兼國子<lb/>
助教於學講説聼者常数百人撰禮記講疏五十卷書<lb/>
成奏上詔付祕閣頃之召入夀光殿説禮記義梁武帝<lb/>
善之加員外散騎侍郎侃性至孝常日限誦孝經二十<lb/>
徧以擬觀世音經丁母憂還鄉里平西邵陵王欽其學<lb/>
厚禮迎之及至因感心疾卒所撰論語義禮記義見重<lb/>
於世學者傳焉<lb/>
<pb n="KR2a0024_WYG_071-19b"/>
沈洙字𢎞道呉興武康人也祖休季梁餘杭令父山卿<lb/>
梁國子博士中散大夫洙少方雅好學不妄交㳺通三<lb/>
禮春秋左氏傳精識強記五經章句諸子史書問無不<lb/>
答仕梁為尚書祠部郎時年盖二十餘大同中學者多<lb/>
渉獵文史不為章句而洙獨積思經術呉郡朱异㑹稽<lb/>
賀琛甚嘉之及异琛於士林館講制㫖義常使洙為都<lb/>
講侯景之亂洙竄於臨安時陳文帝在焉親就習業及<lb/>
陳武帝入輔除國子博士與沈文阿同掌儀禮武帝受<lb/>
<pb n="KR2a0024_WYG_071-20a"/>
禅加員外散騎常侍位揚州别駕從事史大匠卿有司<lb/>
奏建康令沈孝軌門生陳三兒牒稱主人翁靈柩在周<lb/>
主人奉使關右因欲迎喪乆而未反此月晦即是再周<lb/>
主人弟息見在此者為至月末除靈内外即吉為待主<lb/>
人還情禮申竟以事諮左丞江徳藻徳藻議謂王衞軍<lb/>
云乆喪不𦵏唯主人不變其餘親各終月数而除此盖<lb/>
引禮文論在家内有事故未得𦵏者耳孝軌既在異域<lb/>
雖已迎喪還期無指諸弟若遂不除永絶昏嫁此於人<lb/>
<pb n="KR2a0024_WYG_071-20b"/>
情或未為允中原淪陷以後理有事例宜諮沈常侍詳<lb/>
議洙議曰禮有變正又有從宜禮小記云乆而不𦵏者<lb/>
唯主喪者不除其餘以麻終月数者除䘮則已注云其<lb/>
餘謂傍親如鄭所解衆子皆應不除王衞軍所引此盖<lb/>
禮之正也但魏氏東關之役既失亡屍柩𦵏禮無期時<lb/>
議以為禮無終身之喪故制使除服晉氏喪亂或死於<lb/>
虜庭無由迎殯江左故復申明其制李𦙍之祖王華之<lb/>
父並存亡不測其子制服依時釋衰此並變禮之宜也<lb/>
<pb n="KR2a0024_WYG_071-21a"/>
孝軌雖因奉使便欲迎喪而還期未剋宜依東關故事<lb/>
在此者並應釋除衰麻毁靈祔祭若喪柩得還别行改<lb/>
𦵏之禮自天下㓂亂西朝傾覆若此之徒諒非一二寜<lb/>
可喪期無数而弗除衰服朝廷自應為之限制以義㫁<lb/>
恩徳藻依洙議奏可文帝即位累遷光禄卿侍東宫讀<lb/>
廢帝嗣位歴尚書左丞衡陽王長史行府國事梁代舊<lb/>
律測囚之法日一上起自晡鼓盡於二更及比部郎范<lb/>
泉刪定律令以舊法測立時乆非人所堪分其刻数日<lb/>
<pb n="KR2a0024_WYG_071-21b"/>
再上廷尉以為新制過輕請集八座丞郎并祭酒孔奐<lb/>
行事沈洙五舍人㑹尚書省詳議時宣帝録尚書集衆<lb/>
議之都官尚書周𢎞正議曰凡小大之獄必應以情政<lb/>
言依凖五聼騐其虚實豈可令恣考掠以判刑罪且測<lb/>
人時節本非古制近代以来方有此法起自晡鼔迄於<lb/>
二更豈是常人所能堪忍所以重械之下危墯之上無<lb/>
人不服誣枉者多朝晚二時同等刻数進退而求于事<lb/>
為𠂻若謂小促前期数致實罪不服如復時節延長則<lb/>
<pb n="KR2a0024_WYG_071-22a"/>
無愆妄欵且人之所堪既有強弱人之立意固亦多途<lb/>
至如貫髙榜笞刺爇身無完膚戴就熏針並極困篤不<lb/>
移豈關時刻長短掠測優劣夫與其殺不辜寜失不經罪<lb/>
疑惟輕功疑惟重斯則古之聖王垂此明法愚謂依范<lb/>
泉著制為允洙議曰夜中測立緩急易欺兼用晝漏於<lb/>
事為允但漏刻賖促今古不同漢書律歴何承天祖冲<lb/>
之祖暅父子漏經並自關鼓至下鼓自晡鼓至關鼓皆<lb/>
十三刻冬夏四時不異若其日有長短分在中時前後<lb/>
<pb n="KR2a0024_WYG_071-22b"/>
今用梁末改漏下鼓之後分其短長夏至之日各十七<lb/>
刻冬至之日各十二刻廷尉今牒以時刻短促致罪人<lb/>
不欵愚意願去夜測之昧從晝漏之明斟酌今古之聞<lb/>
參㑹二漏之義捨秋冬之少刻從夏日之長晷不問寒<lb/>
暑並依今之夏至朝夕上測各十七刻比之古漏則一<lb/>
上多昔四刻即用今漏則冬至多五刻雖冬至之時数<lb/>
刻侵夜正是少日於事非疑庶罪人不以漏短而為捍<lb/>
獄囚無以在夜而致誣求之鄙意竊謂為宜依范泉前<lb/>
<pb n="KR2a0024_WYG_071-23a"/>
制宣帝曰沈長史議得中宜更博議左丞宗元饒議曰<lb/>
沈議非頓異范正是欲使四時均其刻数請冩還刪定<lb/>
曹詳改前制宣帝依事施行洙以太建元年卒<lb/>
戚衮字公文呉郡鹽官人也少聪慧㳺學都下受三禮<lb/>
於國子助教劉文紹一二年中大義畧舉年十九梁武<lb/>
帝敇䇿孔子正言并周禮禮記義衮對髙第除揚州祭<lb/>
酒從事史就國子博士宋懷方質儀禮義懐方北人自<lb/>
魏攜儀禮禮記疏祕惜不傳及將亡謂家人曰吾死後<lb/>
<pb n="KR2a0024_WYG_071-23b"/>
戚生若赴便以儀禮禮記義本付之若其不来即随屍<lb/>
而殯為儒者推許如此尋兼太學博士簡文在東宫召<lb/>
衮講論又嘗置宴集𤣥儒之士先命道學互相質難次<lb/>
令中庶子徐摛馳騁大義間以劇談摛辭辯從横難以<lb/>
答抗諸儒懾氣時衮説朝聘義摛與徃復衮精采自若<lb/>
領答如流簡文深加歎賞敬帝立為江州長史仍随沈<lb/>
泰鎮南豫州泰之奔齊逼衮俱行後自齊逃還又随程<lb/>
文季於吕梁軍敗入周乆之得歸卒於始興王府録事<lb/>
<pb n="KR2a0024_WYG_071-24a"/>
參軍衮於梁代撰三禮義記逄亂亡失禮記義四十卷<lb/>
行於世<lb/>
鄭灼字茂昭東陽信安人也幼聰敏勵志儒學少受業<lb/>
於皇侃梁簡文在東宫雅愛經術引灼為西省義學士<lb/>
承聖中為兼中書通事舍人仕陳武帝文帝時累遷中<lb/>
散大夫後兼國子博士未拜卒灼性精勤尤明三禮少<lb/>
時嘗夢與皇侃遇於途侃謂曰鄭郎開口侃因唾灼口<lb/>
中自後義理益進灼家貧抄義疏以日繼夜筆毫盡每<lb/>
<pb n="KR2a0024_WYG_071-24b"/>
削用之常蔬食講授多苦心熱若𤓰時輙偃臥以𤓰鎮<lb/>
心起便讀誦其篤志如此時有晉陵張崖呉郡陸詡呉<lb/>
興沈徳威㑹稽賀徳基俱以禮學自命張崖傳三禮於<lb/>
同郡劉文紹天嘉元年為尚書儀曹郎廣沈文阿儀注<lb/>
撰五禮後為國子博士陸詡少習崔靈恩三禮義梁時<lb/>
百濟國表求講禮博士詔令詡行天嘉中位尚書祠部<lb/>
郎沈徳威字懐逺少有操行梁太清末遁於天目山築<lb/>
室以居雖處亂離而篤學無倦天嘉元年徴出都後為<lb/>
<pb n="KR2a0024_WYG_071-25a"/>
國子助教毎自學還私室講授道俗受業数百人率常<lb/>
如此遷太常丞兼五禮學士後為尚書祠部郎陳亡入<lb/>
隋官至秦王府主簿卒年五十五賀徳基字承業世傳<lb/>
禮學祖文發父淹仕梁俱為祠部郎並有名當世徳基<lb/>
少㳺學都下積年不歸衣資罄乏又耻服故弊盛冬止<lb/>
衣裌襦袴嘗於白馬寺前逢一婦人容服甚盛呼徳基<lb/>
入寺門脱白綸巾以贈之仍謂曰君方為重器不乆貧<lb/>
寒故以此相遺耳問姓名不答而去徳基於禮記稱為<lb/>
<pb n="KR2a0024_WYG_071-25b"/>
精明位尚書祠部郎雖不至大官而三世儒學俱為祠<lb/>
部郎時論美其不墜<lb/>
全緩字𢎞立呉郡錢唐人也㓜受易於博士禇仲都篤<lb/>
志研翫得其精㣲陳太建中位鎮南始興王府諮議參<lb/>
軍緩通周易老荘時人言𤣥者咸推之<lb/>
張譏字直言清河武城人也祖僧寳梁太子洗馬父仲<lb/>
悦梁尚書祠部郎譏㓜聰俊有思理年十四通孝經論<lb/>
語篤好𤣥言受學於汝南周𢎞正毎有新意為先軰推<lb/>
<pb n="KR2a0024_WYG_071-26a"/>
服梁大同中召補國子正言生梁武帝嘗於文徳殿釋<lb/>
乾坤文言譏與陳郡袁憲等預焉敇令論議諸儒莫敢<lb/>
先出譏乃整容而進諮審循環辭令温雅帝甚異之賜<lb/>
裠襦絹等云表卿稽古之力議㓜喪母有錯綵經帕即<lb/>
母之遺制及有所識家人具以告之每嵗時輙對帕哽<lb/>
噎不能勝及丁父憂居喪過禮為士林館學士簡文在<lb/>
東宫出士林館發孝經題譏論義徃復甚見嗟賞及侯<lb/>
景㓂逆於圍城之中獨侍哀太子於武徳後殿講老荘<lb/>
<pb n="KR2a0024_WYG_071-26b"/>
臺城陷譏崎嶇避難卒不事景陳天嘉中為國子助教<lb/>
時周𢎞正在國學發周易題𢎞正第四弟𢎞直亦在講<lb/>
席譏與𢎞正論議𢎞正屈𢎞直危坐厲聲助其申理譏<lb/>
乃正色謂𢎞直曰今日義集辯正名理雖知兄弟急難<lb/>
四公不得有助𢎞直謂曰僕助君師何為不可舉坐以<lb/>
為笑樂𢎞正嘗謂人曰吾每登坐見張譏在席使人懔<lb/>
然宣帝時為武陵王限内記室兼東宫學士後主在東<lb/>
宫集宫僚置宴時造玉柄麈尾新成後主親執之日當<lb/>
<pb n="KR2a0024_WYG_071-27a"/>
今雖復多士如林至於堪捉此者獨張譏耳即手授譏<lb/>
仍令於温文殿講荘老宣帝幸宫臨聼賜御所服衣一<lb/>
襲後主嗣位為國子博士東宫學士後主嘗幸鍾山開<lb/>
善寺召從臣坐於寺西南松林下敇譏竪義時索麈尾<lb/>
未至後主敇取松枝手以屬議曰可代麈尾顧群臣曰<lb/>
此即張譏後事陳亡入隋終於長安年七十六議性恬<lb/>
静不求榮利常慕閑逸所居宅營山池植花果講周易<lb/>
老荘而教授焉呉郡陸元朗朱孟博一乗寺沙門法才<lb/>
<pb n="KR2a0024_WYG_071-27b"/>
法雲寺沙門慧㧞至真觀道士姚綏皆傳其業譏所撰<lb/>
周易義三十卷尚書義十五卷毛詩義二十卷孝經義<lb/>
八卷論語義二十卷老子義十一卷荘子内篇義十二<lb/>
卷外篇義二十卷雜篇義十卷𤣥部通義十二卷㳺𤣥<lb/>
桂林二十四卷後主嘗敇就其家冩入祕閣子孝則官<lb/>
至始安王記室參軍<lb/>
顧越字允南呉郡鹽官人也所居新坂黄岡世有鄉校<lb/>
由是顧氏多儒學焉祖道望齊散騎侍郎父仲成梁䕶<lb/>
<pb n="KR2a0024_WYG_071-28a"/>
軍司馬豫章王府諮議參軍家傳儒學並專門教授越<lb/>
㓜明慧有口辯勵精學業不捨晝夜弱冠㳺學都下通<lb/>
儒碩學必造門質疑討論無倦至於㣲言𤣥㫖九章七<lb/>
曜音律圖緯咸盡其精㣲時太子詹事周捨以儒學見<lb/>
重名知人一見越便相歎異命與兄子𢎞正𢎞直㳺厚<lb/>
為之談由是聲譽日重時又有㑹稽賀文發學兼經史<lb/>
與越名相埒故都下謂之發越焉初為南平元㐮王偉<lb/>
國右常侍與文發俱入府並見禮重尋轉行參軍大通<lb/>
<pb n="KR2a0024_WYG_071-28b"/>
中詔颷勇將軍陳慶之送魏北海王顥還北主魏慶之<lb/>
請越參其軍事時慶之所向剋㨗直至洛陽既而顥遂<lb/>
肆驕縱又上下離心越料其必敗以疾得歸裁至彭城<lb/>
慶之果見摧衂越竟得先反時稱其見機及至除安西<lb/>
湘東王府參軍及武帝撰制㫖新義選諸儒在所流通<lb/>
遣越還呉敷揚講説越徧該經藝深明毛詩傍通異義<lb/>
特善荘老尤長論難兼工綴文閑尺牘長七尺三寸美<lb/>
鬚眉武帝嘗於重雲殿自講老子僕射徐勉舉越論義<lb/>
<pb n="KR2a0024_WYG_071-29a"/>
越抗首而請音響若鍾容止可觀帝深贊美之由是擢<lb/>
為中軍宣城王記室參軍尋除五經博士仍令侍宣城<lb/>
王講大同八年轉安西武陵王府内中録事參軍尋遷<lb/>
府諮議及侯景之亂越與同志沈文阿等逃難東歸賊<lb/>
黨数授以爵位越誓不受命承聖二年詔授宣惠晋安<lb/>
王府諮議參軍領國子博士越以世路未平無心仕進<lb/>
因歸鄉棲隠於虎丘山與呉興沈烱同郡張種㑹稽孔<lb/>
奐等毎為文㑹紹泰元年復徴為國子博士陳天嘉中<lb/>
<pb n="KR2a0024_WYG_071-29b"/>
詔侍東宫讀除東中郎鄱陽王府諮議參軍甚見優禮<lb/>
尋領羽林監遷給事中黄門侍郎國子博士侍讀如故<lb/>
時朝廷草創疑議多所取决咸見施用毎侍講東宫皇<lb/>
太子常虚已禮接越以宫僚未盡時彦且太子仁弱宣<lb/>
帝有奪宗之兆内懐憤激乃上疏曰臣梁世薄宦禄不<lb/>
代耕季年板蕩竄身窮谷幸屬聖期得奉昌運朝廷以<lb/>
臣㣲渉藝學逺垂徴引擢臣以貴仕資臣以厚秩二宫<lb/>
恩遇有異凡流木石知感犬馬識飬臣獨何人㒺懷報<lb/>
<pb n="KR2a0024_WYG_071-30a"/>
徳伏惟皇太子天下之本飬善春宮臣陪侍經籍於今<lb/>
五載如愚所見多有曠官輔弼丞疑未極時選至如文<lb/>
宗學府㢘潔正人當趨奉龍楼晨㳺夕論恒聞前聖格<lb/>
言徃賢政道如此則非僻之語無從而入臣年事侵廹<lb/>
非有邀求政是懷此不言則為有負明聖敢奏狂瞽願<lb/>
留中不泄疏奏帝深感焉而竟不能改革及廢帝即位<lb/>
拜散騎常侍兼中書舍人黄門侍郎如故領天保博士<lb/>
掌儀禮猶為帝師入講授甚見尊寵時宣帝輔政華晈<lb/>
<pb n="KR2a0024_WYG_071-30b"/>
舉兵不從越因請假東還或譖之宣帝言越将扇動蕃<lb/>
鎮遂免官太建元年卒於家年七十七所著喪服毛詩<lb/>
老子孝經論語等義疏四十餘卷詩頌碑誌牋表凡二<lb/>
百餘篇時有東陽龔孟舒者亦通毛詩善談名理仕梁<lb/>
位尋陽郡丞元帝在江州遇之甚重躬師事焉天嘉中<lb/>
位太中大夫<lb/>
沈不害字孝和呉興武康人也㓜孤而修立好學陳天<lb/>
嘉初除衡陽王府中記室參軍兼嘉徳殿學士自梁季<lb/>
<pb n="KR2a0024_WYG_071-31a"/>
喪亂至是國學未立不害上書請崇建儒宫帝優詔答<lb/>
之又表改定樂章詔使製三朝樂歌詞八首合二十曲<lb/>
行之樂府後為國子博士領羽林監敇修五禮掌策文<lb/>
諡議等事太建中位光禄卿通直散騎常侍兼尚書左<lb/>
丞卒不害通經術善屬文雖博綜經典而家無卷軸毎<lb/>
製文操筆立成曾無尋檢汝南周𢎞正常稱之曰沈生<lb/>
可謂意聖人乎著五禮儀一百卷文集十四卷子志道<lb/>
字崇基少知名位安東新蔡王記室參軍陳亡入隋卒<lb/>
<pb n="KR2a0024_WYG_071-31b"/>
王元規字正範太原晋陽人也祖道實齊晋安郡守父<lb/>
瑋梁武陵王府中記室參軍元規八歳而孤兄弟三人<lb/>
隨母依舅氏徃臨海郡時年十二郡土豪劉瑱者資財<lb/>
巨萬欲妻以女母以其兄弟㓜弱欲結強援元規泣請<lb/>
曰因不失親古人所重豈得茍安異壌輙昏非類母感<lb/>
其言而止元規性孝事母甚謹晨昏未嘗離左右梁時<lb/>
山隂縣有暴水流漂居宅元規唯有一小船倉卒引其<lb/>
母妹并姑姪入船元規自執檝棹而去留其男女三人<lb/>
<pb n="KR2a0024_WYG_071-32a"/>
閣於樹杪及水退俱獲全時人稱其至行少從呉興沈<lb/>
文阿受業十八通春秋左氏孝經論語喪服仕梁位中<lb/>
軍宣城王記室參軍陳天嘉中為鎮東鄱陽王府記室<lb/>
參軍領國子助教後主在東宫引為學士就授禮記左<lb/>
傳喪服等義國子祭酒新安王伯固嘗因入宫適㑹元<lb/>
規將講乃啟請執經時論榮之俄除尚書祠部郎自梁<lb/>
代諸儒相傳為左氏學者皆以賈逵服䖍之義難駮杜<lb/>
預凡一百八十條元規引證通析無復疑滯毎國家議<lb/>
<pb n="KR2a0024_WYG_071-32b"/>
吉凶大禮常參預焉後為南平王府限内參軍王為江<lb/>
州元規随府之鎮四方學徒不逺千里来請道者常數<lb/>
十百人陳亡入隋卒於秦王府東閣祭酒元規著春秋<lb/>
發題辭及義記十一卷續經典大義十四卷孝經義記<lb/>
兩卷左傳音三卷禮記音兩卷子大業聰敏知名時有<lb/>
呉郡陸慶少好學徧通五經尤明春秋左氏傳節操甚<lb/>
髙仕梁為婁令陳天嘉初徴為通直散騎侍郎不就永<lb/>
陽王為呉郡太守聞其名欲與相見慶辭以疾時宗人<lb/>
<pb n="KR2a0024_WYG_071-33a"/>
陸榮為郡五官掾慶嘗詣焉王乃㣲服徃榮宅穿壁以<lb/>
觀之王謂榮曰觀陸慶風神凝峻殆不可測嚴君平鄭<lb/>
子真何以尚兹鄱陽晋安王俱以記室徴不就乃築室<lb/>
屏居以禅誦為事由是經傳受業者盖鮮焉<lb/>
論曰語云上好之下必有甚焉者是以鄒纓齊紫且以<lb/>
移俗况禄在其中可無尚歟當天監之際時主方崇儒<lb/>
業如崔嚴何伏之徒前後互見升寵於時四方學者靡<lb/>
然向風斯亦曩時之盛也自梁迄陳年且数十雖時經<lb/>
<pb n="KR2a0024_WYG_071-33b"/>
屯詖郊生戎馬而風流不替豈俗化之移人乎古人稱<lb/>
上徳若風下應猶草美矣豈斯之謂也<lb/>
　<lb/>
　<lb/>
　<lb/>
　<lb/>
　<lb/>
　南史卷七十一<lb/>
<pb n="KR2a0024_WYG_071-34a"/>
　南史卷七十一考證<lb/>
伏曼容傳曼容多伎術○伎監本訛俊今改从閣本<lb/>
何佟之傳都下稱其髙儒○髙一本作醇<lb/>
沈洙傳所以重械之下危墯之上無人不服誣枉者多<lb/>
　○一本墯作墮上作士<lb/>
顧越傳詩頌碑誌牋表凡二百餘篇○監本缺牋字今<lb/>
　増从南本<lb/>
　<lb/>
<pb n="KR2a0024_WYG_071-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷七十一考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷八十</head> <lb/>
    <p>
<pb n="KR2a0024_WYG_080-1a"/>
欽定四庫全書<lb/>
　南史卷八十<lb/>
　　唐　　　李　　　延　　　夀　　　撰<lb/>
　列傳第七十<lb/>
　　賊臣<lb/>
　　　侯景　　　王偉　　　熊曇朗<lb/>
　　　周廸　　　留異　　　陳寳應<lb/>
侯景字萬景魏之懐朔鎮人也少而不羈為鎮功曹史<lb/>
<pb n="KR2a0024_WYG_080-1b"/>
魏末北方大亂乃事邉将爾朱榮甚見器重初學兵法<lb/>
於榮部将慕容超宗未幾超宗每詢問焉後以軍功為<lb/>
定州刺史始魏相高歡㣲時與景甚相友好及歡誅爾<lb/>
朱氏景以衆降仍為歡用稍至吏部尚書非其好也毎<lb/>
獨曰何當離此反故紙邪尋封濮陽郡公歡之敗於沙<lb/>
苑景謂歡曰宇文泰恃於戰勝今必致怠請以數千勁<lb/>
騎至關中取之歡以告其妃婁氏曰彼若得泰亦將不<lb/>
歸得泰失景於事奚益歡乃止後為河南道大行臺位<lb/>
<pb n="KR2a0024_WYG_080-2a"/>
司徒又言於歡曰恨不得泰請兵三萬横行天下要湏<lb/>
濟江縛取蕭衍老公以作太平寺主歡壯其言使擁兵<lb/>
十萬專制河南杖任若已之半體景右足短弓馬非其<lb/>
長所在唯以智謀時歡部將高昂彭樂皆雄勇冠時唯<lb/>
景常輕之言似豕突爾勢何所至及將鎮河南請于歡<lb/>
曰今握兵在逺姦人易生詐偽大王若賜以書請異於<lb/>
他者許之毎與景書别加微㸃雖子弟弗之知及歡疾<lb/>
篤其世子澄矯書召之景知偽懼禍因用王偉計乃以<lb/>
<pb n="KR2a0024_WYG_080-2b"/>
太清元年二月遣其行臺郎中丁和上表求降帝召羣<lb/>
臣議之尚書僕射謝舉等皆議納景非便武帝不從初<lb/>
帝以是歳正月乙卯於善言殿讀佛經因謂左右黄慧<lb/>
弼曰我昨夢天下太平爾其識之及和至校景實以正<lb/>
月乙卯日定計帝由是納之於是封景河南王大將軍<lb/>
使持節督河南北諸軍事大行臺承制如鄧禹故事高<lb/>
澄嗣事為渤海王遣其將慕容紹宗圍景於長社景急<lb/>
乃求割魯陽長社東荆北兖請救于西魏魏遣五城王<lb/>
<pb n="KR2a0024_WYG_080-3a"/>
元慶等率兵救之紹宗乃退景復請兵於司州刺史羊<lb/>
鴉仁鴉仁遣長史鄧鴻率兵至汝水元慶軍夜遁鴉仁<lb/>
乃據懸瓠時景將蔡道遵北歸言景有悔過志髙澄以<lb/>
為信然乃以書喻景若還許以豫州刺史終其身所部<lb/>
文武更不追攝闔門無恙并還寵妻愛子景報書不從<lb/>
澄知景無歸志乃遣軍相繼討景帝聞鴉仁已據懸瓠<lb/>
遂命羣帥指授方畧大舉攻東魏以貞陽矦蕭明為都<lb/>
督明軍敗見俘紹宗攻潼州刺史郭鳳棄城走景乃遣<lb/>
<pb n="KR2a0024_WYG_080-3b"/>
其行臺左丞王偉左戸郎中王則詣闕獻䇿請元氏子<lb/>
弟立為魏王詔遣太子舎人元貞為咸陽王湏度江許<lb/>
即位以乗輿之副資給之高澄又遣慕容紹宗追景景<lb/>
退保渦陽使謂紹宗曰欲送客邪將定雌雄邪紹宗曰<lb/>
將決戰遂順風以陣景閉壘頃之乃出紹宗曰景多詭<lb/>
好乗人背使備之果如其言景命戰士皆被短甲短刀<lb/>
但低視斫人脛馬足遂敗紹宗軍禆將斛律光尤之紹<lb/>
宗曰吾戰多矣未見此賊之難也爾其當之光被甲将<lb/>
<pb n="KR2a0024_WYG_080-4a"/>
出紹宗戒之曰勿度渦水既而又為景敗紹宗謂曰定<lb/>
何如也相持連月景食盡誑其衆以為家口並見殺衆<lb/>
皆信之紹宗遙謂曰爾等家並完乃被髮向北斗以誓<lb/>
之景士卒並北人不樂南度其将暴顯等各率所部降<lb/>
紹宗景軍潰散喪甲士四萬人馬四千疋輜重萬餘兩<lb/>
乃與腹心數騎自硤石濟淮稍收散卒得馬步八百人<lb/>
南過小城人登陴詬之曰跛脚奴何為邪景怒破城殺<lb/>
言者而去晝夜兼行追軍不敢逼使謂紹宗曰景若就<lb/>
<pb n="KR2a0024_WYG_080-4b"/>
禽公復何用紹宗乃縱之既而莫適所歸馬頭戍主劉<lb/>
神茂者為韋黯所不容因是踣馬乃馳謂景曰夀陽去<lb/>
此不逺城池險固韋黯是監州耳王若次近郊必郊迎<lb/>
因而執之可以集事得城之後徐以啟聞朝廷喜王南<lb/>
歸必不責也景執其手曰天敎也及至而黯授甲登陴<lb/>
景謂神茂曰事不諧矣對曰黯懦而寡智可說下也乃<lb/>
遣豫州司馬徐思玉夜入說之黯乃開門納景景執黯<lb/>
數將斬之久而見釋乃遣于子悦馳以敗聞自求貶削<lb/>
<pb n="KR2a0024_WYG_080-5a"/>
優詔不許復求資給即授南豫州刺史本官如故帝以<lb/>
景兵新破未忍移易故以鄱陽王範為合州刺史即鎮<lb/>
合肥魏人攻懸瓠懸瓠糧少羊鴉仁去懸瓠歸義陽魏<lb/>
人入懸瓠更求和親帝召公卿謀之張綰朱异咸請許<lb/>
之景聞未之信乃偽作鄴人書求以貞陽侯換景帝將<lb/>
許之舍人傅岐曰侯景以窮歸義棄之不祥且百戰之<lb/>
餘寧肯束手受縶謝舉朱异曰景奔敗之將一使之力<lb/>
耳帝從之復書曰貞陽旦至侯景夕反景謂左右曰我<lb/>
<pb n="KR2a0024_WYG_080-5b"/>
知呉兒老公薄心腸又請娶於王謝帝曰王謝門高非<lb/>
偶可於朱張以下訪之景恚曰㑹將呉兒女以配奴王<lb/>
偉曰今坐聽亦死舉大事亦死王其圗之於是遂懐反<lb/>
計屬城居人悉占募為軍士輙停責市估及田租百姓<lb/>
子女悉以配將士又啟求錦萬疋為軍人袍中領軍朱<lb/>
异議以御府錦署止充領賞不容以供邉用請送青布<lb/>
以給之又以臺所給仗多不能精啟請東冶鍜工欲更<lb/>
營造敕並給之景自渦陽敗後多所徵求朝廷含𢎞未<lb/>
<pb n="KR2a0024_WYG_080-6a"/>
嘗拒絶是時貞陽侯明遣使還梁述魏人請追前好許<lb/>
放之還武帝覽之流涕乃報明啓當别遣行人帝亦欲<lb/>
息兵乃與魏通和景聞之懼馳啓固諫帝不從爾後表<lb/>
疏跋扈言辭不遜又聞遣伏挺徐陵使魏不知所為元<lb/>
貞知景異志累啓還朝景謂曰將定江南何不少忍貞<lb/>
益懼奔還建鄴具以事聞景又招司州刺史羊鴉仁同<lb/>
逆鴉仁錄送其使時鄱陽王範鎮合肥及鴉仁俱累啓<lb/>
稱景有異志朱异曰侯景數百叛虜何能為役並抑不<lb/>
<pb n="KR2a0024_WYG_080-6b"/>
奏聞景所以姦謀益果乃上言曰髙澄狡猾寧可全信<lb/>
陛下納其詭語求與連和臣亦竊所笑也臣行年四十<lb/>
有六未聞江左有佞邪之臣一旦入朝乃致嚻讟寧堪<lb/>
粉骨投命讎門請乞江西一境受臣控督如其不許即<lb/>
領甲臨江上向閩越非唯朝廷自恥亦是三公旰食帝<lb/>
使朱异宣語答景使曰譬如貧家畜十客五客尚能得<lb/>
意朕唯有一客致有忿言亦是朕之失也景又知臨賀<lb/>
王正徳怨望朝廷密令要結正徳許為内啓二年八月<lb/>
<pb n="KR2a0024_WYG_080-7a"/>
景遂發兵反於豫州城内集其將帥登壇歃血是日地<lb/>
大震於是以誅中領軍朱异少府卿徐驎太子左率陸<lb/>
驗制局監周石珍為辭以為姦臣亂政請帶甲入朝先<lb/>
攻馬頭木栅執太守劉神茂戍主曹璆等武帝聞之笑<lb/>
曰是何能為吾以折箠笞之乃敕斬景者不問南北人<lb/>
同賞封二千戸兼一州刺史其人主帥欲還北不須州<lb/>
者賞以絹布二萬以禮發遣於是詔合州刺史鄱陽王<lb/>
範為南道都督北徐州刺史封山侯正表為北道都督<lb/>
<pb n="KR2a0024_WYG_080-7b"/>
司州刺史柳仲禮為西道都督通直散騎常侍裴之高<lb/>
為東道都督同討景濟自歴陽又令侍中開府儀同三<lb/>
司邵陵王綸持節董督衆軍景聞之謀於王偉偉曰莫<lb/>
若直掩揚都臨賀反其内大王攻其外天下不足定也<lb/>
兵聞拙速不聞工遲令今便須進路不然邵陵及人九<lb/>
月景發夀春聲云游獵人不覺也留偽中軍大都督王<lb/>
貴顯守夀春城出軍偽向合肥遂襲譙州助防董紹先<lb/>
降之執刺史豐城侯泰武帝聞之遣太子家令王質率<lb/>
<pb n="KR2a0024_WYG_080-8a"/>
兵三千廵江遏防景進攻歴陽太守莊鐵鐵遣弟均夜<lb/>
斫景營戰沒鐵母愛其子勸鐵降景拜其母鐵乃勸景<lb/>
曰急則應機緩必致禍景乃使鐡為導是時鎮戍相次<lb/>
啓聞朱异尚曰景必無度江志蕭正徳先遣大船數十<lb/>
艘偽載荻實擬濟景景至江將度慮王質為梗俄而質<lb/>
被追為丹陽尹無故自退景聞未之信乃密遣覘之謂<lb/>
使者質若退折江東樹枝為驗覘人如言而返景大喜<lb/>
曰吾事辦矣乃自采石濟馬數百疋兵八千人都下弗<lb/>
<pb n="KR2a0024_WYG_080-8b"/>
之覺景即分襲姑熟執淮南大守文成侯寧遂至慈湖<lb/>
南津校尉江子一奔還建鄴皇太子見事急入靣啓武<lb/>
帝曰請以事垂付願不勞聖心帝曰此自汝事何更問<lb/>
為太子仍停中書省指授内外擾亂相刼不復通於是<lb/>
詮以揚州刺史宣城王大器為都督内外諸軍事都官<lb/>
尚書羊偘為軍師将軍以副焉遣南浦侯推守東府城<lb/>
西豐公大春守石頭輕車長史謝禧守白下既而景至<lb/>
朱雀航遣徐思玉入啓乞帶甲入朝除君側之惡請遣<lb/>
<pb n="KR2a0024_WYG_080-9a"/>
了事舎人出相領觧實欲觀城中虚實帝遣中書舎人<lb/>
賀季主書郭寳亮隨思玉往勞之于板橋景北靣受敕<lb/>
季曰今者之舉何以為名景曰欲為帝也王偉進曰朱<lb/>
异徐驎謟黷亂政欲除姦臣耳景既出惡言留季不遣<lb/>
寳亮還宫先是大同中童謡曰青丝白馬夀陽來景渦<lb/>
陽之敗求錦朝廷所給青布及是皆用為袍采色尚青<lb/>
景乘白馬青丝為轡欲以應謡蕭正徳先屯丹陽郡至<lb/>
是率所部與景合建康令庾信率兵千餘人屯航北及<lb/>
<pb n="KR2a0024_WYG_080-9b"/>
景至徹航始除一舶見賊軍皆著鐡靣遂棄軍走南塘<lb/>
游軍復閉航度景皇太子以所乘馬授王質配精兵三<lb/>
千使援庾信質至領軍府與賊遇未陣便奔景乗勝至<lb/>
闕下西豐公大春棄石頭城走景遣其儀同于子悅據<lb/>
之謝禧亦棄白下城走景遣百道攻城縱火焚大司馬<lb/>
東西華諸門城中倉卒未有備乃鑿門樓下水沃火久<lb/>
之方滅賊又斫東掖門将入羊偘鑿門扇刺殺人賊乃<lb/>
退又登東宫墻射城内至夜簡文募人出燒東宫臺殿<lb/>
<pb n="KR2a0024_WYG_080-10a"/>
遂盡所聚圗籍數百厨一皆灰燼先是簡文夢有人畫<lb/>
作秦始皇云此人復焚書至是而驗景又燒城西馬廐<lb/>
士林館太府寺明日景又作木驢數百攻城上擲以石<lb/>
並皆碎破賊又作尖頂木其状似槥石不能破乃作雉<lb/>
尾炬灌以膏蠟叢下焚之賊既不剋士卒死者甚多乃<lb/>
止攻築長圍以絶内外又啓求誅朱异陸驗徐驎周石<lb/>
珍等城内亦射賞格出外有能斬景首授以景位并錢<lb/>
一億萬布絹各萬疋女樂二部莊鐵乃奔歴陽紿言景<lb/>
<pb n="KR2a0024_WYG_080-10b"/>
已梟首景城守郭駱懼棄城走夀陽鐵得入城遂奔尋<lb/>
陽十一月景立蕭正徳為帝即偽位居於儀賢堂改年<lb/>
曰正平初童謡有正平之言故立號以應之識者以為<lb/>
正徳卒當平殄也景自為相國天柱將軍正徳以女妻<lb/>
之景又攻東府城設百尺樓車鉤城堞盡落城陷景使<lb/>
其儀同盧暉畧率數千人持長刀夾城門悉驅城内文<lb/>
武倮身而出賊交兵殺之死者三千餘人南浦侯推是<lb/>
日遇害景使正徳子見理及暉略守東府城初景至都<lb/>
<pb n="KR2a0024_WYG_080-11a"/>
便唱云武帝已晏駕雖城中亦以為然簡文慮人情有<lb/>
變乃請上輿駕廵城上將登城陸驗諫曰陛下萬乘之<lb/>
重豈可輕脫因泣下帝深感其言乃幸大司馬門城上<lb/>
聞蹕聲皆鼓譟軍人莫不屑涕百姓乃安景又於城東<lb/>
西各起土山以臨城城内亦作兩山以應之簡文以下<lb/>
皆親畚鍤初景至便望尅定建鄴號令甚明不犯百姓<lb/>
既攻不下人心離沮又恐援軍總集人必潰散乃縱兵<lb/>
殺掠交尸塞路富室豪家恣意裒剝子女妻妾悉入軍<lb/>
<pb n="KR2a0024_WYG_080-11b"/>
營又募北人先為奴者竝令自拔賞以不次朱异家黥<lb/>
奴乃與其儕踰城投賊景以為儀同使至闕下以誘城<lb/>
内乗馬披錦袍詬曰朱异五十年仕宦方得中領軍我<lb/>
始事侯王已為儀同於是奴僮競出盡皆得志景食石<lb/>
頭常平倉既盡便掠居人爾後米一升七八萬錢人相<lb/>
食有食其子者又築土山不限貴賤晝夜不息亂加毆<lb/>
棰疲羸者因殺以填山號哭之聲動天地百姓不敢藏<lb/>
隠並出從之旬日間衆至數萬景儀同范桃棒宻貪重<lb/>
<pb n="KR2a0024_WYG_080-12a"/>
賞求以甲士二千人來降以景首應購遣文徳主帥前<lb/>
白馬游軍王陳昕夜踰城入密啓言状簡文以啓上上<lb/>
大悦使報桃棒事定許封河南王鐫銀券以與之簡文<lb/>
恐其詐猶豫不决上怒曰受降常理何忽致疑朱异傅<lb/>
岐同請納之簡文曰吾即堅城自守所望外援外援若<lb/>
至賊豈足平今若開門以納桃棒桃棒之意尚且難知<lb/>
一旦傾危悔無及矣桃棒又曰今止将所領五百餘人<lb/>
若至城門自皆脱甲乞朝廷賜容事濟之時保禽侯景<lb/>
<pb n="KR2a0024_WYG_080-12b"/>
簡文見其言愈疑之朱异以手搥胷曰今年社稷去矣<lb/>
俄而桃棒軍人魯伯和告景並烹之至是邵陵王綸率<lb/>
西豐公大春新塗公大成永安侯確南安鄉侯駿前譙<lb/>
州刺史趙伯超武州刺史蕭弄璋步兵校尉尹思合等<lb/>
馬步二萬發自京口直㩀鍾山景黨大駭咸欲逃散分<lb/>
遣萬餘人拒戰綸大破之於愛敬寺下景初聞綸至懼<lb/>
形於色及敗軍還尤言其盛愈恐命具舟石頭將北濟<lb/>
任約曰去鄉萬里走欲何之戰若不㨗君臣同死草間<lb/>
<pb n="KR2a0024_WYG_080-13a"/>
乞活約所不為景乃留宋子仙守壁自將鋭卒拒綸陣<lb/>
於覆舟山北與綸相持㑹暮景退還南安侯駿率數十<lb/>
騎挑之景囘軍駿退時趙伯超陣於𤣥武湖北見駿退<lb/>
仍率軍前走衆軍前亂遂敗績綸奔京口賊執西豐公<lb/>
大春綸司馬莊丘慧逹直閤將軍胡子約廣陵令霍儁<lb/>
等來送城下逼令云已禽邵陵王霍儁獨云王小失利<lb/>
已全軍還京口城中但堅守援軍尋至語未卒賊以刀<lb/>
傷其口景義而釋焉正徳乃收而害之是日鄱陽世子<lb/>
<pb n="KR2a0024_WYG_080-13b"/>
嗣裴之高至後渚結營于蔡洲景分軍屯南岸十二月<lb/>
景造諸攻具及飛樓橦車登城車鉤堞車階道車火車<lb/>
並高數丈車至二十輪陳於闕前百道攻城以火焚城<lb/>
東南隅大樓因火勢以攻城城上縱火悉焚其攻具賊<lb/>
乃退是時景土山成城内土山亦成以太府卿韋黯守<lb/>
西土山左衛將軍栁津守東土山山起芙蓉層樓高四<lb/>
丈飾以錦罽捍以烏笙山峯相近募敢死士厚衣袍鎧<lb/>
名曰僧騰客配二山交矟以戰鼓呌沸騰昏旦不息土<lb/>
<pb n="KR2a0024_WYG_080-14a"/>
山攻戰旣苦人不堪命栁津命作地道毁外山擲雉尾<lb/>
炬燒其櫓堞外山崩壓賊且盡賊又作蝦蟇車運土石<lb/>
填壍戰士升之樓車四靣並至城内飛石碎其車賊死<lb/>
積於城下賊又掘城東南角城内作迂城形如却月以<lb/>
捍之賊乃退材官將軍宋嶷降賊因為立計引𤣥武湖<lb/>
水灌臺城闕前御街竝為洪波矣又燒南岸居人營寺<lb/>
莫不咸盡司州刺史栁仲禮衡州刺史韋粲南陵太守<lb/>
陳文徹宣猛將軍李孝欽等皆來赴援鄱陽世子嗣裴<lb/>
<pb n="KR2a0024_WYG_080-14b"/>
之高又濟江柳仲禮營朱雀航南裴之高營南苑韋粲<lb/>
營青塘陳文徹李欽屯丹陽郡鄱陽世子嗣營小航南<lb/>
竝縁淮造柵及旦景方覺乃登禪靈寺門樓以望之見<lb/>
韋粲營壘未合度兵擊之粲敗景斬粲首狥城下桞仲<lb/>
禮聞粲敗不遑貫甲舉數十人赴之遇賊斬首數百仍<lb/>
投水死者千餘人仲禮深入馬陷泥亦被重創自是賊<lb/>
不敢濟岸邵陵王綸又與臨城公大連等自東道集于<lb/>
南岸荆州刺史湘東王繹遣世子方等兼司馬呉曅天<lb/>
<pb n="KR2a0024_WYG_080-15a"/>
門太守樊文皎赴援營于洲子岸前高州刺史李遷仕<lb/>
前司州刺史羊鴉仁又率兵繼至既而鄱陽世子嗣永<lb/>
安侯確羊鴉仁李遷仕樊文皎率衆度淮攻破賊東府<lb/>
城前柵遂營于青溪水東景遣其儀同宋子仙縁水西<lb/>
立柵以相拒景食稍盡人相食者十五六初援兵至北<lb/>
岸衆號百萬百姓扶老攜幼以候王師纔過淮便競剝<lb/>
掠徵責金銀列營而立互相疑貳邵陵王綸桞仲禮甚<lb/>
於讐敵臨城公大連永安侯確逾於水火無有鬬心賊<lb/>
<pb n="KR2a0024_WYG_080-15b"/>
黨有欲自拔者聞之咸止賊之始至城中纔得固守平<lb/>
蕩之事期望援軍既而中外斷絶有羊車兒獻計作紙<lb/>
鴉繫以長繩藏勅於中簡文出太極殿前因西北風而<lb/>
放冀得書達羣賊駭之謂是厭勝之術又射下之其危<lb/>
急如此是時城中圍逼既乆膎味頓絶簡文上厨僅有<lb/>
一肉之膳軍士煑弩燻鼠捕雀食之殿堂舊多鴿羣聚<lb/>
至是殲焉初宫門之閉公卿以食為念男女貴賤並出<lb/>
負米得四十萬斛收諸府藏錢帛五十億萬竝聚徳陽<lb/>
<pb n="KR2a0024_WYG_080-16a"/>
堂魚鹽樵薪所取蓋寡至是乃壊尚書省為薪撤薦剉<lb/>
以飼馬盡又食飯焉御甘露厨有乾苔味酸鹹分給戰<lb/>
士軍人屠馬於殿省間鬻之雜以人肉食者必病賊又<lb/>
置毒於水竇於是稍行腫滿之疾城中疫死者大半初<lb/>
景之未度江魏人遣檄極言景反覆猜忍又言帝飾智<lb/>
驚愚将為景欺至是禍敗之状皆如所陳南人咸以為<lb/>
讖時景軍亦飢不能復戰東城有積粟其路為援軍所<lb/>
斷且聞湘東王下荆州兵彭城劉邈乃説景曰大軍頓<lb/>
<pb n="KR2a0024_WYG_080-16b"/>
兵已乆攻城不拔今衆軍雲集未易可破如聞軍糧不<lb/>
支一月運漕路絶野無所掠嬰兒掌上信在於今未若<lb/>
乞和全師而反景乃與王偉計遣任約至城北拜表偽<lb/>
降以河南自効帝曰吾有死而已寧有是議且賊凶逆<lb/>
多詐此言云何可信既而城中日蹙簡文乃請武帝曰<lb/>
侯景圍逼既無勤王之師今欲許和更思後計帝大怒<lb/>
曰和不如死簡文曰城下之盟乃是深耻白刃交前流<lb/>
矢不顧上遲回乆之曰爾自圗之無令取笑千載乃聽<lb/>
<pb n="KR2a0024_WYG_080-17a"/>
焉景請割江右四州地并求宣城王大器出送然後觧<lb/>
圍濟江仍許遣其儀同于子悦左丞王偉入城為質中<lb/>
領軍傅岐議以宣城王嫡嗣之重有輕言者請劔斬之<lb/>
乃請石城公大款出送詔許焉遂於西華門外設壇遣<lb/>
尚書僕射王克兼侍中上甲鄉侯韶兼散騎常侍蕭瑳<lb/>
與于子悦王偉等登壇共盟右衞將軍桞津出西華門<lb/>
下景出其柵門與津遙相對刑牲歃血南兖州刺史南<lb/>
康嗣王㑹理前青冀二州刺史湘潭侯退西昌侯世子<lb/>
<pb n="KR2a0024_WYG_080-17b"/>
彧率衆三萬至於馬卬洲景慮北軍自白下而上斷其<lb/>
江路請悉勒聚南岸敕乃遣北軍並進江潭苑景又啓<lb/>
稱永安侯趙威方頻隔柵詬臣云天子自與爾盟我終<lb/>
當逐爾乞召入城即進發敕竝召之景遂運東城米于<lb/>
石頭食乃足又啓云西岸信至高澄已得夀春鍾離便<lb/>
無處安足權借廣陵譙州須征得夀春鍾離即以奉還<lb/>
朝廷時荆州刺史湘東王繹師於武成河東王譽次巴<lb/>
陵前信州刺史桂陽王慥頓江津竝未之進既而有敕<lb/>
<pb n="KR2a0024_WYG_080-18a"/>
班師湘東王欲旋中記室參軍蕭賁曰景以人臣舉兵<lb/>
向闕今若放兵未及度江童子能斬之必不為也大王<lb/>
以十萬之師未見賊而退若何湘東王不悦賁骨鯁士<lb/>
也毎恨湘東不入援嘗與王雙六食子未下賁曰殿下<lb/>
都無下意王深為憾遂因事害之景旣知援軍號令不<lb/>
一終無勤王之效又聞城中死疾轉多當有應之者既<lb/>
却湘東王等兵又得城中之米王偉且説景曰王以人<lb/>
臣舉兵背叛圍守宫闕已盈十旬逼辱妃主陵穢宗廟<lb/>
<pb n="KR2a0024_WYG_080-18b"/>
今日持此何處容身願且觀變景然之乃表陳武帝十<lb/>
失三年三月丙辰朔城内於太極殿前設壇使兼太宰<lb/>
尚書僕射王克等告天地神祗以景違盟舉𤇺鼓譟初<lb/>
城圍之日男女十餘萬貫甲者三萬至是疾疫且盡守<lb/>
埤者止二三千人竝悉羸懦横屍滿路無人埋瘞臰氣<lb/>
熏數里爛汁滿溝洫於是羊鴉仁柳仲禮鄱陽世子嗣<lb/>
進軍於東府城北柵壘未立為景將宋子仙所敗送首<lb/>
級於闕下景又遣于子悦乞城内遣御史中丞沈浚至<lb/>
<pb n="KR2a0024_WYG_080-19a"/>
景所無去意浚因責之景大怒即決石闕前水百道攻<lb/>
城晝夜不息丁卯邵陵王世子子堅帳内白雲朗董勛<lb/>
華於城西北樓納賊五鼓賊四靣飛梯衆悉上永安侯<lb/>
確與其兄堅力戰不能却乃還見文徳殿言狀須臾景<lb/>
乃先使王偉儀同陳慶入殿陳謝曰臣既與高氏有隙<lb/>
所以歸投毎啓不蒙為奏所以入朝而姦佞懼誅深見<lb/>
推拒連兵多日罪合萬誅武帝曰景今何在可召來景<lb/>
入朝以甲士五百人自衛帶劔升殿拜訖帝神色不變<lb/>
<pb n="KR2a0024_WYG_080-19b"/>
使引向三公榻坐謂曰卿在戎日乆無乃為勞景黙然<lb/>
又問卿何州人而來至此又不對其從者任約代對又<lb/>
問初度江有幾人景曰千人圍䑓城有幾人曰十萬今<lb/>
有幾人曰率土之内莫非已有帝俛首不言景出謂其<lb/>
廂公王僧貴曰吾常據鞌對敵矢刄交下而意了無怖<lb/>
今見蕭公使人自慴豈非天威難犯吾不可以冄見之<lb/>
出見簡文于永福省簡文坐與相見亦無懼色初簡文<lb/>
寒夕詩云雪花無有蔕冰鏡不安臺又詠月云飛輪了<lb/>
<pb n="KR2a0024_WYG_080-20a"/>
無轍明鏡不安臺後人以為詩讖謂無蒂者是無帝不<lb/>
安臺者臺城不安輪無轍者以邵陵名綸空有赴援名<lb/>
也既而景屯兵西州使偽儀同陳慶以甲防太極殿悉<lb/>
鹵掠乗輿服玩後宫嬪妾收王侯朝士送永福省撤二<lb/>
宫侍衛使王偉守武徳殿于子悦屯太極東堂矯詔大<lb/>
赦自為大都督都督中外諸軍錄尚書事其侍中使持<lb/>
節大丞相王如故先是城中積屍不暇埋瘞又有已死<lb/>
未斂或将死未絶景悉令聚而焚之臭氣聞十餘里尚<lb/>
<pb n="KR2a0024_WYG_080-20b"/>
書外兵郎鮑正疾篤賊曳出焚之宛轉火中久而方絶<lb/>
景又矯詔征鎮牧守各復本位於是諸軍並散降蕭正<lb/>
徳為侍中大司馬百官皆復其職帝雖外迹不屈而意<lb/>
猶忿憤景欲以宋子仙為司空帝曰調和隂陽豈在此<lb/>
物景又請以文徳主帥鄧仲為城門校尉帝曰不置此<lb/>
官簡文重入奏帝怒曰誰令汝來景聞亦不敢逼後每<lb/>
徵求多不稱旨至於御膳亦被裁抑遂懐憂憤五月感<lb/>
疾餒崩于文徳殿景祕不發喪權殯于昭陽殿自外文<lb/>
<pb n="KR2a0024_WYG_080-21a"/>
武咸莫之知二十餘日然後升梓宫於大極前殿迎簡<lb/>
文即位及𦵏修陵使衛士以大釘於要地釘之欲令後<lb/>
世絶滅矯詔赦北人為奴婢者冀收其力用焉時東揚<lb/>
州刺史臨城公大連據州呉興大守張嵊據郡自南陵<lb/>
以上竝各據守景制命所行唯呉郡以西南陵以北而<lb/>
已六月景乃殺蕭正徳於永福省封元羅為西秦王元<lb/>
景襲為陳留王諸元子弟封王者十餘人以桞仲禮為<lb/>
使持節大都督𨽻大丞相參戎事十一月百濟使至見<lb/>
<pb n="KR2a0024_WYG_080-21b"/>
城邑丘墟於端門外號泣行路見者莫不灑泣景聞大<lb/>
怒收小莊嚴寺禁不聽出入大寳元年正月景矯詔自<lb/>
加班劔四十人給前後部羽葆鼓吹置左右長史從事<lb/>
中郎四人三月甲申景請簡文禊宴於樂游苑帳飲三<lb/>
日其逆黨咸以妻子自隨皇太子以下並令馬射箭中<lb/>
者賞以金錢翌日向晨簡文還宮景拜伏苦請簡文不<lb/>
從及發景即與溧陽主共據御牀南靣竝坐羣臣文武<lb/>
列坐侍宴四月辛卯景又召簡文幸西州簡文御素輦<lb/>
<pb n="KR2a0024_WYG_080-22a"/>
侍衛四百餘人景衆數千浴鐵翼衛簡文至西州景等<lb/>
逆拜上冠下屋白紗帽服白布裠襦景服紫紬褶上加<lb/>
金帶與其偽儀同陳慶索超世等西向坐溧陽主與其<lb/>
母范淑妃東向坐上聞絲竹悽然下泣景起謝曰陛下<lb/>
何不樂上為笑曰丞相言索超世聞此以為何聲景曰<lb/>
臣且不知豈獨超世上乃命景起儛景即下席應弦而<lb/>
歌上顧命淑妃淑妃固辭乃止景又上禮遂逼上起儛<lb/>
酒闌坐散上抱景于牀曰我念丞相景曰陛下如不念<lb/>
<pb n="KR2a0024_WYG_080-22b"/>
臣臣何至此上索筌蹄曰我為公<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>命景離席使其唱<lb/>
經景問超世何經最小超世曰唯觀世音小景即唱爾<lb/>
時無盡意菩薩上大笑夜乃罷時江南大饑江揚彌甚<lb/>
旱蝗相係年穀不登百姓流亡死者塗地父子攜手共<lb/>
入江湖或弟兄相要俱縁山岳芰實荇花所在皆罄草<lb/>
根木葉為之凋残雖假命須臾亦終死山澤其絶粒乆<lb/>
者鳥靣鵠形俯伏牀帷不出戸牖者莫不衣羅綺懐金<lb/>
玉交相枕藉待命聽終於是千里絶烟人跡罕見白骨<lb/>
<pb n="KR2a0024_WYG_080-23a"/>
成聚如丘隴焉而景虐於用刑酷忍無道於石頭立大<lb/>
舂碓有犯法者擣殺之東陽人李瞻起兵為賊所執送<lb/>
詣建鄴景先出之市中斷其手足刻析心腹破出肝腸<lb/>
瞻正色整容言笑自若見其膽者乃如升焉又禁人偶<lb/>
語不許大酺有犯則刑及外族其官人任兼閫外者位<lb/>
必行臺入附凶徒者竝稱開府其親寄隆重則號曰左<lb/>
右廂公勇力兼人名為庫真部督七月景又矯詔自進<lb/>
位相國封太山等二十郡為漢王入朝不趨贊拜不名<lb/>
<pb n="KR2a0024_WYG_080-23b"/>
劔履上殿依漢蕭何故事十月景又矯詔自加宇宙大<lb/>
將軍都督六合諸軍事以詔文呈簡文簡文大驚曰将<lb/>
軍乃有宇宙之號乎初武帝既崩景立簡文升重雲殿<lb/>
禮佛為盟曰臣乞自今兩無疑貳臣固不負陛下陛下<lb/>
亦不得負臣及南康王㑹理之事景稍猜懼謂簡文欲<lb/>
謀之王偉因搆扇遂懐逆謀矣二年正月景以王克為<lb/>
太宰宋子仙為太保元羅為太傅郭元建為太尉張化<lb/>
仁為司徒任約為司空于慶為太師紇奚斤為太子太<lb/>
<pb n="KR2a0024_WYG_080-24a"/>
傅時靈護為太子太保王偉為尚書左僕射索超世為<lb/>
右僕射於大<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>跨水築城名曰捍國四月景遣宋子仙<lb/>
襲陷郢州刺史方諸景乗勝西上號二十萬聫旗千里<lb/>
江左以來水軍之盛未有也帝聞之謂御史中丞宗懐<lb/>
曰賊若分守巴陵鼓行西上荆郢殆危此上䇿也身頓<lb/>
長沙狥地零桂運糧以至洞庭非吾有此中䇿也擁衆<lb/>
江口連攻巴陵銳氣盡於堅城士卒飢於半菽此下䇿<lb/>
也吾安枕而臥無所多憂及次巴陵王僧辯沉船臥鼓<lb/>
<pb n="KR2a0024_WYG_080-24b"/>
若将已遁景遂圍城元帝遣平北将軍胡僧祐與居士<lb/>
陸法和大破之禽其將任約景乃夜遁還都左右有泣<lb/>
者景命斬之王僧辯乃東下自是衆軍所至皆捷先是<lb/>
景毎出師戒諸将曰吾破城邑净殺却使天下知吾威<lb/>
名故諸將以殺人為戱笑百姓雖死不從之是月景乃<lb/>
廢簡文幽於永福省迎豫章王棟即皇帝位升太極前<lb/>
殿大赦改元為天正元年有回風自永福省吹其文物<lb/>
皆倒折見者莫不驚駭初景既平建鄴便有簒奪志以<lb/>
<pb n="KR2a0024_WYG_080-25a"/>
四方湏定故未自立既而巴陵失律江郢喪師猛将外<lb/>
殲雄心内沮便欲速僣大號又王偉云自古移鼎必湏<lb/>
廢立故景從之其太尉郭元建聞之自秦郡馳還諫曰<lb/>
主上仁明何得廢之景曰王偉勸吾元建固陳不可景<lb/>
意遂回欲復帝位以棟為太孫王偉固執不可乃禅位<lb/>
于棟景以哀太子妃賜郭元建元建曰豈有皇太子妃<lb/>
而降為人妾竟不與相見景司空劉神茂儀同尹思合<lb/>
劉歸義王曄桑乾王元頵等據東陽歸順十一月景矯<lb/>
<pb n="KR2a0024_WYG_080-25b"/>
蕭棟詔自加九錫漢國置丞相以下百官陳備物於庭<lb/>
忽有鳥似山鵲翔于景册書上赤足丹嘴都下左右所<lb/>
無賊徒悉駭競射之不能中景又矯棟詔追崇其祖為<lb/>
大將軍父為大丞相自加冕十有二旒建天子旌旗出<lb/>
警入蹕乗金根車駕六馬備五時副車置旄頭雲䍐樂<lb/>
儛八佾鐘簴宫懸之樂一如舊儀尋又矯蕭棟詔禅位<lb/>
使偽太宰王克奉璽紱于已先夕景宿大莊嚴寺即南<lb/>
郊柴燎于天升壇受禪大風抜木旂蓋盡偃文物竝失<lb/>
<pb n="KR2a0024_WYG_080-26a"/>
舊儀既唱警蹕識者以為名景而言警蹕非乆祥也景<lb/>
聞惡之改為備蹕人又曰備於此便畢矣有司乃奏改<lb/>
云永蹕乃以廣栁車載鼓吹槖駞負犧牲輦上置垂脚<lb/>
坐焉景所帶劔水精摽無故墮落手自拾取甚惡之将<lb/>
登壇有兎自前而走俄失所在又白虹貫日三重日青<lb/>
無色還将登太極殿醜徒數萬同共吹脣唱吼而上及<lb/>
升御牀牀脚自陷大赦改元為太始元年方饗羣臣中<lb/>
會而起觸扆墜地封蕭棟為淮陰王幽之改梁律為漢<lb/>
<pb n="KR2a0024_WYG_080-26b"/>
律改左戸尚書為殿中尚書五兵尚書為七兵尚書直<lb/>
殿主帥為直寢景三公之官動置十數儀同尤多或疋<lb/>
馬孤行自執羈紲以宋子仙郭元建張化仁任約為佐<lb/>
命元功竝加三公之位王偉索超世為謀主于子悦彭<lb/>
儁主擊斷陳慶吕季略盧暉略于和史安和為爪牙斯<lb/>
皆尤毒於百姓者其餘王伯醜任延和等復有數十人<lb/>
梁人而為景用者則故将軍趙伯超前制局監姬石珍<lb/>
内監嚴亶邵陵王記室伏知命此四人盡心竭力者若<lb/>
<pb n="KR2a0024_WYG_080-27a"/>
太宰王克太傅元羅侍中殷不害太常姬𢎞正等雖官<lb/>
尊止從人望非腹心任也景祖名乙羽周及簒以周為<lb/>
廟諱故改周𢎞正石珍姓姬焉王偉請立七廟景曰何<lb/>
謂七廟偉曰天子祭七世祖考故置七廟并請七世諱<lb/>
敕太常具祭祀之禮景曰前世吾不復憶唯阿爺名摽<lb/>
且在朔州伊那得來噉是衆聞咸笑之景黨有知景祖<lb/>
名乙羽周者自外悉是王偉制其名位以漢司徒侯霸<lb/>
為始祖晉徵士侯瑾為七世祖於是推尊其祖周為大<lb/>
<pb n="KR2a0024_WYG_080-27b"/>
丞相父摽為元皇帝于時景修飾臺城及朱雀宣陽等<lb/>
門童謡曰的脰烏拂朱雀還與呉又曰脱青袍著芒屩<lb/>
荆州天子挺應著時都下王侯庶姓五等廟樹咸見殘<lb/>
毁唯文宣太后廟四周栢樹獨鬱茂及景簒修南郊路<lb/>
偽都官尚書吕季略説景令伐此樹以立三橋始斫南<lb/>
靣十餘株再宿悉枿生便長數尺時既冬月翠茂若春<lb/>
賊乃大驚惡之使悉斫殺識者以為昔僵桞起於上林<lb/>
乃表漢宣之興今廟樹重青必彰陜西之瑞又景牀東<lb/>
<pb n="KR2a0024_WYG_080-28a"/>
邉香爐無故堕地景呼東西南北皆謂為廂景曰此東<lb/>
廂香爐那忽下地議者以為湘東軍下之徴十二月謝<lb/>
荅仁李慶等軍至建徳攻元頵李占柵大破之執頵占<lb/>
送京口截其手足徇之經日乃死景二年謝荅仁攻東<lb/>
陽劉神茂降以送建康景為大剉碓先進其脚寸寸斬<lb/>
之至頭方止使衆觀之以示威王僧辯軍至蕪湖城主<lb/>
宵遁侯子鑒率歩騎萬餘人度州并引水軍俱進僧辯<lb/>
逆擊大破之景聞之大懼涕下覆靣引衾卧良乆方起<lb/>
<pb n="KR2a0024_WYG_080-28b"/>
歎曰咄叱咄叱誤殺乃公初景之為丞相居于西州将<lb/>
率謀臣朝必集行列門外謂之牙門以次引進賚以酒<lb/>
食言笑談論善惡必同及簒恒坐内不出舊將稀見靣<lb/>
咸有怨心至是登烽火樓望西師看一人以為十人大<lb/>
懼僧辯及諸將遂於石頭城西歩上連營立柵至於落<lb/>
星墩景大恐遣掘王僧辯父墓剖棺焚其屍玉僧辯等<lb/>
進營于石頭城北景列陣挑戰僧辯大破之景既退敗<lb/>
不敢入宫斂其散兵屯於闕下遂将逃王偉按劔攬轡<lb/>
<pb n="KR2a0024_WYG_080-29a"/>
諌曰自古豈有叛天子今宫中衛士尚足一戰寧可便<lb/>
走景曰我在北打賀拔勝敗葛榮揚名河朔與髙王一<lb/>
種人來南直度大江取臺城如反掌打邵陵王於北山<lb/>
破桞仲禮於南岸皆乃所親見今日之事恐是天亡乃<lb/>
好守城當復一決仰觀石闕逡廵歎息久之乃以皮囊<lb/>
盛二子挂馬鞌與其儀同田遷范希榮等百餘騎東奔<lb/>
王偉遂委臺城竄逸侯子鑒等奔廣陵王克開臺城門<lb/>
引裴之横入宫縱兵蹂掠是夜遺燼燒太極殿及東西<lb/>
<pb n="KR2a0024_WYG_080-29b"/>
堂延閤祕署皆盡羽儀輦輅莫有孑遺王僧辯命武州<lb/>
刺史杜崱救火僅而得滅故武徳五明重雲殿及門下<lb/>
中書尚書省得免僧辯迎簡文梓宫升於朝堂三軍縞<lb/>
素踊於哀次命侯瑱裴之横追賊於東焚偽神主於宣<lb/>
陽門作神主於太廟收圗書八萬卷歸江陵杜崱守臺<lb/>
城都下戸口百遺一二大航南岸極目無烟老小相扶<lb/>
競出纔度淮王琳杜龕軍人掠之甚於宼賊號呌徹于<lb/>
石頭僧辯謂為有變登城問故亦不禁也僉以王師之<lb/>
<pb n="KR2a0024_WYG_080-30a"/>
酷甚於侯景君子以是知僧辯之不終初景之圍臺城<lb/>
援軍三十萬兵士望青袍則氣消膽奪及赤亭之役胡<lb/>
僧祐以羸卒一千破任約精甲二萬轉戰而東前無横<lb/>
陣既而侯瑱追及景衆未陣皆舉幡乞降景不能制乃<lb/>
與腹心人數十單舸走推堕二子於水自滬瀆入海至<lb/>
胡豆洲前太子舎人羊鯤殺之送于王僧辯景長不滿<lb/>
七尺長上短下眉目疎秀廣䫙髙顴色赤少鬢低眡屢<lb/>
顧聲散識者曰此謂豺狼之聲故能食人亦當為人所<lb/>
<pb n="KR2a0024_WYG_080-30b"/>
食既南奔魏相髙澄悉命先剝景妻子靣皮以大鐡鑊<lb/>
盛油煎殺之女以入宫為婢男三歳者並下蠶室後齊<lb/>
文宣夢獼猴坐御牀乃並煑景子於鑊其子之在北者<lb/>
殲焉景性猜忍好殺戮恒以手刃為戲方食斬人於前<lb/>
言笑自若口不輟飡或先斷手足割舌劓鼻經日乃殺<lb/>
之自簒立後時著白紗帽而尚披青袍頭插象牙梳牀<lb/>
上常設胡牀及筌蹄著靴垂脚坐或跂戸限或走馬遨<lb/>
游彈射鵶鳥自為天子王偉不許輕出於是鬱怏更成<lb/>
<pb n="KR2a0024_WYG_080-31a"/>
失志曰吾無事為帝與受擯不殊及聞義師轉近猜忌<lb/>
彌湥牀前蘭錡自遶然後見客毎登武帝所常幸殿若<lb/>
有芒刺在身恒聞叱咄者又處宴居殿一夜驚起若有<lb/>
物扣其心自是凡武帝所常居處竝不敢處多在昭陽<lb/>
殿廊下所居殿屋常有鵂鶹鳥鳴呼景惡之毎使人窮<lb/>
山野捕鳥景所乘白馬毎戰将勝輙躑躅嘶鳴意氣駿<lb/>
逸其有奔衂必低頭不前及石頭之役精神沮喪卧不<lb/>
肯動景使左右拜請或加箠䇿終不肯進始景左足上<lb/>
<pb n="KR2a0024_WYG_080-31b"/>
有肉瘤状似龜戰應剋㨗瘤則隠起分明如不勝瘤則<lb/>
低至日瘤隠陷肉中天監中沙門釋寳誌曰掘尾狗子<lb/>
自發狂當死未死嚙人傷須臾之間自滅亡起自汝隂<lb/>
死三湘又曰山家小兒果攘臂太極殿前作虎視狗子<lb/>
景小字山家小兒猴状景遂覆陷都邑毒害皇家起自<lb/>
懸瓠即昔之汝南巴陵有地名三湘景奔敗處其言皆<lb/>
驗景常謂人曰侯字人邉作主下作人此明是人王也<lb/>
臺城既陷武帝嘗語人曰侯景必得為帝但不久耳破<lb/>
<pb n="KR2a0024_WYG_080-32a"/>
侯景字成小人百日天子為帝當得百日案景以辛未<lb/>
年十一月十九日簒位壬申年三月十九日敗得一百<lb/>
二十日而景以三月一日便往姑熟計在宫殿足滿十<lb/>
旬其言竟驗又大同中太毉令朱耽嘗直禁省無何夢<lb/>
犬羊各一在御坐覺而告人曰犬羊非佳物也今據御<lb/>
座將有變乎既而天子蒙塵景登正殿焉及景将敗有<lb/>
僧通道人者意性若狂飲酒噉肉不異凡等世間游行<lb/>
已數十載姓名鄉里人莫能知初言隠伏久乃方驗人<lb/>
<pb n="KR2a0024_WYG_080-32b"/>
竝呼為闍梨景甚信敬之景常於後堂與其徒共射時<lb/>
僧通在坐奪景弓射景陽山大呼云得奴已景後又宴<lb/>
集其黨又召僧通僧通取肉揾鹽以進景問曰好不景<lb/>
荅所恨太鹹僧通曰不鹹則爛及景死僧辯截其二手<lb/>
送齊文宣傳首江陵果以鹽五斗置腹中送于建康暴<lb/>
之于市百姓爭取屠膾羹食皆盡并溧陽主亦預食例<lb/>
景焚骨揚灰曾罹其禍者乃以灰和酒飲之首至江陵<lb/>
元帝命梟於市三日然後煑而漆之以付武庫先是江<lb/>
<pb n="KR2a0024_WYG_080-33a"/>
陵謡言苦竹町市南有好井荆州軍殺侯景及景首至<lb/>
元帝付諮議參軍李季長宅宅東即苦竹町也既加鼎<lb/>
鑊即用市南水焉景儀同謝荅仁行臺趙伯超降于侯<lb/>
瑱生禽賊行臺田遷儀同房世貴蔡夀樂領軍王伯醜<lb/>
凶黨悉平斬房世貴於建康市餘黨送江陵初郭元建<lb/>
以有禮於皇太子妃將降侯子鑒曰此小恵也不足自<lb/>
全乃奔齊<lb/>
王偉其先略陽人父略仕魏為許昌令因居潁川偉學<lb/>
<pb n="KR2a0024_WYG_080-33b"/>
通周易雅高辭采仕魏為行臺郎景叛後髙澄以書招<lb/>
之偉為景報澄書其文甚羙澄覽書曰誰所作也左右<lb/>
稱偉之文澄曰才如此何由不早使知邪偉既協景謀<lb/>
謨其文檄竝偉所製及行簒逆皆偉創謀也景敗與侯<lb/>
子鑒俱走相失潛匿草中直瀆戍主黄公喜禽送之見<lb/>
王僧辯長揖不拜執者促之偉曰各為人臣何事相敬<lb/>
僧辯謂曰卿為賊相不能死節而求活草間顛而不扶<lb/>
安用彼相偉曰廢興時也工拙在人向使侯氏早從偉<lb/>
<pb n="KR2a0024_WYG_080-34a"/>
言明公豈有今日之勢僧辯大笑意甚異之命出以狥<lb/>
偉曰昨及朝行八十里願借一驢代步僧辯曰汝頭方<lb/>
行萬里何八十里哉偉笑曰今日之事乃吾心也前尚<lb/>
書左丞虞隲常見辱於偉遇之而唾其靣曰死虜庸復<lb/>
能為惡乎偉曰君不讀書不足與語隲慙而退及吕季<lb/>
略周石珍嚴亶俱送江陵偉尚望見全於獄為詩贈元<lb/>
帝下要人曰趙壹能為賦鄒陽解獻書何惜西江水不<lb/>
救轍中魚又上五百字詩於帝帝愛其才將捨之朝士<lb/>
<pb n="KR2a0024_WYG_080-34b"/>
多忌乃請曰前日偉作<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>文有異辭句元帝求而視之<lb/>
檄云項羽重瞳尚有烏江之敗湘東一目寧為四海所<lb/>
歸帝大怒使以釘釘其舌於柱剜其腸顔色自若仇家<lb/>
臠其肉俛而視之至骨方刑之石珍及亶竝夷三族<lb/>
趙伯超趙革子也初至建鄴王僧辯謂曰卿荷國重恩<lb/>
遂復同逆對曰當今禍福㤙在明公僧辯又顧謝荅仁<lb/>
曰聞卿是侯景梟將恨不與卿交兵荅仁曰公英武蓋<lb/>
世荅仁安能仰敵僧辯大笑荅仁以不失禮於簡文見<lb/>
<pb n="KR2a0024_WYG_080-35a"/>
宥伯超及伏知命俱餓死江陵獄中彭儁亦生獲破腹<lb/>
抽出其肝臓儁猶不死然後斬之<lb/>
熊曇朗豫章南昌人也世為郡著姓曇朗跅弛不羈有<lb/>
膂力容貎甚偉侯景之亂稍聚少年據豐城縣為柵桀<lb/>
黠劫盗多附之梁元帝以為巴山太守魏剋荆州曇朗<lb/>
兵力稍強劫掠鄰縣縳賣居人山谷之中最為巨患及<lb/>
侯瑱鎮豫章曇朗外示服從隂欲圖瑱侯方兒之反瑱<lb/>
也曇朗為之謀主瑱敗曇朗獲瑱馬仗子女甚多及蕭<lb/>
<pb n="KR2a0024_WYG_080-35b"/>
勃踰嶺歐陽頠為前軍曇朗紿頠共往巴山襲黄法氍<lb/>
又報法氍期共破頠且曰事捷與我馬仗乃出軍與頠<lb/>
掎角而進又紿頠曰余孝頃欲相掩襲湏分留竒兵頠<lb/>
送甲二百領助之及至城下将戰曇朗偽北法氍乗頠<lb/>
失援狼狽退衂曇朗取其馬仗而歸時巴山陳定亦擁<lb/>
兵立砦曇朗偽以女妻定子又謂定曰周廸余孝頃並<lb/>
不願此昏必湏以強兵來迎定信之及至曇朗執之收<lb/>
其馬仗並論價責贖陳初以南川豪帥歴宜新豫章二<lb/>
<pb n="KR2a0024_WYG_080-36a"/>
郡太守抗拒王琳有功封永化縣侯位平西將軍開府<lb/>
儀同三司及周文育攻余孝勵于豫章曇朗出軍㑹之<lb/>
文育失利曇朗乃害文育以應王琳琳東下文帝徴南<lb/>
川兵江州刺史周廸髙州刺史黄法氍欲㳂流應赴曇<lb/>
朗乃據城列艦遏廸等及王琳敗走廸攻陷其城曇朗<lb/>
走入村中村人斬之傳首建鄴懸于朱雀航宗族無少<lb/>
長皆棄市<lb/>
周廸臨川南城人也少居山谷有膂力能挽强弩以弋<lb/>
<pb n="KR2a0024_WYG_080-36b"/>
獵為事侯景之亂廸宗人周續起兵於臨川梁始興王<lb/>
蕭毅以郡譲續廸占募鄉人從之毎戰勇冠諸軍續所<lb/>
部渠帥皆郡中豪族稍驕横續頗禁之渠帥等乃殺續<lb/>
推廸為主梁元帝授廸髙州刺史封臨汝縣侯紹泰二<lb/>
年為衡州刺史領臨川内史周文育之討蕭勃也廸按<lb/>
甲保境以觀成敗陳武帝受禪王琳東下廸欲自據南<lb/>
川乃總召所部八郡守宰結盟聲言入赴朝廷恐其為<lb/>
變因厚撫之琳至盆城新呉洞主余孝頃舉兵應琳琳<lb/>
<pb n="KR2a0024_WYG_080-37a"/>
以為南川諸郡可傳檄而定乃遣其将李孝欽樊猛等<lb/>
南徴糧餉孝欽等與余孝頃逼廸廸大敗之禽孝欽猛<lb/>
孝頃送建鄴以功加平南將軍開府儀同三司文帝嗣<lb/>
位熊曇朗反廸與周敷黄法氍等圍曇朗屠之王琳敗<lb/>
後文帝徴廸出鎮盆口又徵其子入朝廸趦趄顧望竝<lb/>
不至豫章太守周敷本屬廸至是與法氍率其部詣闕<lb/>
文帝錄其破熊曇朗功並加官賞廸聞之不平乃陰與<lb/>
留異相結及王師討異廸疑懼乃使其弟方興襲周敷<lb/>
<pb n="KR2a0024_WYG_080-37b"/>
敷與戰破之又别使兵襲華晈於盆城事覺盡為晈禽<lb/>
天嘉三年文帝乃使江州刺史呉明徹都督衆軍與高<lb/>
州刺史黄法氍豫章太守周敷討廸不能剋文帝乃遣<lb/>
宣帝總督討之廸衆潰脫身踰嶺之晉安依陳寳應寳<lb/>
應以兵資廸留異又遣第二子忠臣隨之明年秋復越<lb/>
東興嶺文帝遣都督章昭逹征廸廸又散于山谷初侯<lb/>
景之亂百姓皆棄本為盗唯廸所部獨不侵擾耕作肄<lb/>
業皆有贏儲政令嚴明徴斂必至性質朴不事威儀冬<lb/>
<pb n="KR2a0024_WYG_080-38a"/>
則短身布袍夏則紫紗祙腹居常徒跣雖外列兵衛内<lb/>
有女伎挼繩破篾傍若無人然輕財好施凡所周贍毫<lb/>
釐必均訥於語言而衿懷信實臨川人皆徳之至是並<lb/>
藏匿雖加誅戮無肯言者昭達仍度嶺與陳寳應相抗<lb/>
廸復收合出東興文帝遣都督程靈洗破之廸又與十<lb/>
餘人竄山穴中後遣人潛出臨川郡市魚鮭臨川太守<lb/>
駱文牙執之令取廸自効誘廸出獵伏兵斬之傳首建<lb/>
鄴梟於朱雀航三日<lb/>
<pb n="KR2a0024_WYG_080-38b"/>
留異東陽長山人也世為郡著姓異善自居處言語醖<lb/>
藉為鄉里雄豪多聚惡少陵侮貧賤守宰皆患之仕梁<lb/>
晉安安固二縣令侯景之亂還鄉里占募士卒太守沈<lb/>
廵援臺讓郡於異異使兄子超監知郡事率兵隨廵出<lb/>
都及城陷異隨梁臨城公大連大連委以軍事異性殘<lb/>
暴無逺略私樹威福衆並患之㑹景将宋子仙濟浙江<lb/>
異奔還鄉里尋以衆降子仙子仙以為鄉道令執大連<lb/>
邵陵王綸聞之曰姓作去留之留名作同異之異理當<lb/>
<pb n="KR2a0024_WYG_080-39a"/>
同於逆虜侯景署異為東陽太守收其妻子為質行臺<lb/>
劉神茂建義拒景異外同神茂而密契於景及神茂敗<lb/>
被景誅異獨獲免景平後王僧辯使異慰勞東陽仍保<lb/>
據巖阻州郡憚焉魏克荆州王僧辯以異為東陽太守<lb/>
陳文帝平定㑹稽異雖有糧饋而擁擅一郡威福在已<lb/>
紹泰二年以應接功除縉州刺史領東陽太守封永嘉<lb/>
縣侯又以文帝長女豐安公主配異第三子貞臣陳永<lb/>
定三年徴異為南徐州刺史遷延不就文帝即位改授<lb/>
<pb n="KR2a0024_WYG_080-39b"/>
縉州刺史領東陽太守異頻遣其長史王澌為使入朝<lb/>
澌毎言朝廷虛弱異信之恒懐兩端與王琳潛通信使<lb/>
及琳敗文帝遣左衛將軍沈恪代異為郡實以兵襲之<lb/>
異與恪戰敗乃表啓遜謝時朝廷方事湘郢且羈縻之<lb/>
異知終見討乃使兵戍下淮及建徳以備江路湘州平<lb/>
文帝乃下詔揚其罪惡使司空侯安都討之異與第二<lb/>
子忠臣奔陳寳應及寳應平并禽異送都斬建康市子<lb/>
姪並伏誅唯第三子貞臣以尚主獲免<lb/>
<pb n="KR2a0024_WYG_080-40a"/>
陳寳應晉安侯官人也世為閩中四姓父羽有材幹為<lb/>
郡雄豪寳應性反覆多變詐梁時晉安數反累殺郡將<lb/>
羽初竝扇惑成其事後復為官軍郷導破之由是一郡<lb/>
兵權皆自己出侯景之亂晉安太守賓化侯蕭雲以郡<lb/>
讓羽羽年老但主郡事令寳應典兵時東境饑饉會稽<lb/>
尤甚死者十七八而晉安獨豐沃士衆強盛侯景平元<lb/>
帝因以羽為晉安太守陳武帝輔政羽請歸老求傳郡<lb/>
於寳應武帝許之紹泰三年封侯官縣侯武帝受禪授<lb/>
<pb n="KR2a0024_WYG_080-40b"/>
閩州刺史領會稽太守文帝即位加其父光禄大夫仍<lb/>
命宗正録其本系編為宗室寳應娶留異女為妻侯安<lb/>
都之討異寳應遣師助之又資周廸兵糧出宼臨川及<lb/>
都督章昭達破廸文帝因命討寳應詔宗正絶其屬籍<lb/>
寳應據建安湖際逆拒昭達昭達深溝高壘不與戰但<lb/>
命為簰俄而水盛乘流放之突其水柵寳應衆潰執送<lb/>
都斬建康市<lb/>
論曰侯景起于邉服備嘗艱險自北而南多行狡算于<lb/>
<pb n="KR2a0024_WYG_080-41a"/>
時江表之地不見干戈梁武以耄期之年溺情釋敎外<lb/>
弛藩籬之固内絶防閑之心不備不虞難以為國加以<lb/>
姦囘在側貨賄潛通景乃因機騁詐肆行矯慝王偉為<lb/>
其謀主飾以文辭武帝溺於知音惑兹邪說遂使乘柎<lb/>
直濟長江喪其天險揚旌指闕金墉亡其地利生靈塗<lb/>
炭宗社丘墟於是村屯塢壁之豪郡邑巖穴之長恣陵<lb/>
侮而為暴資剽掠以為雄陳武應期撫運戡定安輯熊<lb/>
曇朗周廸留異陳寳應等雖逢興運未改迷塗志在亂<lb/>
<pb n="KR2a0024_WYG_080-41b"/>
常自致夷戮亦其宜矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷八十<lb/>
<pb n="KR2a0024_WYG_080-42a"/>
　南史卷八十考證<lb/>
侯景傳澄知景無歸志○澄監本訛燈今改从齊書<lb/>
王若次近郊必郊迎因而執之○郊迎監本訛廵警今<lb/>
　从閣本改正<lb/>
遣南浦侯推守東府城○推各本訛持今从監本<lb/>
陳文徹李欽屯丹陽郡○上文云南陵太守陳文徹宣<lb/>
　猛將軍李孝欽此脫孝字<lb/>
大王以十萬之師未見賊而退若何○大監本訛夫今<lb/>
<pb n="KR2a0024_WYG_080-42b"/>
　从閣本<lb/>
起自懸瓠即昔之汝南○瓠監本訛匏今改正<lb/>
王偉傳僧辯曰汝頭方行萬里何八十里哉○監本脱<lb/>
　八字今从上文偉曰昨及朝行八十里句增正<lb/>
　<lb/>
　<lb/>
　<lb/>
　南史卷八十考證<lb/>
</p>
<p>
</p>
  </div>
</body>
</text>
</TEI>
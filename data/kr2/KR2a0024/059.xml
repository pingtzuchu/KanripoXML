<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷五十九</head> <lb/>
    <p>
<pb n="KR2a0024_WYG_059-1a"/>
欽定四庫全書<lb/>
　南史卷五十九<lb/>
　　唐　　　李　　　延　　　夀　　　撰<lb/>
　列傳第四十九<lb/>
　　江淹　　　任昉　　　王僧孺<lb/>
江淹字文通濟陽考城人也父康之南沙令雅有才思<lb/>
淹少孤貧常慕司馬長卿梁伯鸞之為人不事章句之<lb/>
學留情扵文章早為髙平檀超所知常升以上席甚加<lb/>
<pb n="KR2a0024_WYG_059-1b"/>
禮焉起家南徐州從事轉奉朝請宋建平王景素好士<lb/>
淹隨景素在南兖州廣陵令郭彦文得罪辭連淹言受<lb/>
金淹被繫獄自獄中上書曰昔者賤臣叩心飛霜擊扵<lb/>
燕地庶女告天振風襲扵齊臺下官每讀其書未嘗不<lb/>
廢卷流涕何者士有一定之論女有不易之行信而見<lb/>
疑貞而為戮是以壮夫義士伏死而不頋者以此也下<lb/>
官聞仁不可恃善不可依謂徒虚語乃今知之伏願大<lb/>
王蹔停左右少加矜察下官本蓬戸桑樞之人布衣韋<lb/>
<pb n="KR2a0024_WYG_059-2a"/>
帶之士退不飾詩書以驚愚進不買聲名於天下日者<lb/>
謬得升降承眀之闕出入金華之殿何嘗不局影凝嚴<lb/>
側身扄禁者乎竊慕大王之義復為門下之賓備鳴盗<lb/>
淺術之餘豫三五賤伎之末大王恵以恩光頋以顔色<lb/>
實佩荆卿黄金之賜竊感豫讓國士之分矣常欲結纓<lb/>
伏劍少謝萬一剖心摩踵以報所天不圗小人固陋坐<lb/>
貽謗缺迹墜昭憲身限幽圄履影弔心酸鼻痛骨下官<lb/>
聞虧名為辱虧形次之是以每一念来忽若有遺加以<lb/>
<pb n="KR2a0024_WYG_059-2b"/>
渉旬月廹季冬天光沉隂左右無色身非木石與獄吏<lb/>
為伍此少卿所以仰天搥心泣盡而繼之以血者也下<lb/>
官雖乏鄊曲之譽然嘗聞君子之行矣其上則隠扵簾<lb/>
肆之間卧於巖石之下次則結綬金馬之庭髙議雲臺<lb/>
之上退則虜南越之君係單于之<graphic n="KR1450" url="https://raw.githubusercontent.com/kanripo/KR-Gaiji/master/images/KR1450.png" mimeType="image/png"/>俱啓丹冊並圗青<lb/>
史寧争分寸之末競錐刀之利哉下官聞積毁銷金積<lb/>
讒摩骨逺則直生取疑於盗金近則伯魚被名扵不義<lb/>
彼之二才猶或如是况在下官焉能自免昔上将之耻<lb/>
<pb n="KR2a0024_WYG_059-3a"/>
絳侯幽獄名臣之羞史遷下室至如下官當何言哉夫<lb/>
以魯連之智辭祿而不反接輿之賢行歌而忘歸子陵<lb/>
閉闗於東越仲蔚杜門扵西秦亦良可知也若使下官<lb/>
事非其虚罪得其實亦當鉗口吞舌伏匕首以殞身何<lb/>
以見齊魯竒節之人燕趙悲歌之士乎方今聖歴欽朙<lb/>
天下樂業青雲浮洛榮光塞河西洎臨洮狄道北距飛<lb/>
狐陽原莫不寖仁沐義昭景飲醴而已下官抱痛圎門<lb/>
含憤獄户一物之微有足悲者仰惟大王少垂眀白則<lb/>
<pb n="KR2a0024_WYG_059-3b"/>
梧邱之魂不愧於沉首鵠亭之鬼無恨於灰骨景素覽<lb/>
書即日出之尋舉南徐州秀才對策上第再遷府主簿<lb/>
景素為荆州淹従之鎮少帝即位多失徳景素専據上<lb/>
流咸勸因此舉事淹每從容進諌景素不納及鎮京口<lb/>
淹為鎮軍叅軍領南東海郡丞景素與腹心日夜謀議<lb/>
淹知禍機将發乃贈詩十五首以諷焉㑹東海太守陸<lb/>
澄丁艱淹自謂郡丞應行郡事景素用司馬栁世隆淹<lb/>
固求之景素大怒言於選部黜為建安吴興令及齊髙<lb/>
<pb n="KR2a0024_WYG_059-4a"/>
帝輔政聞其才召為尚書駕部郎驃騎参軍事俄而荆<lb/>
州刺史沈攸之作亂髙帝謂淹曰天下紛紛若是君謂<lb/>
何如淹曰昔項彊而劉弱袁衆而曹寡羽卒受一劍之<lb/>
辱紹終為奔北之虜此所謂在徳不在鼎公何疑哉帝<lb/>
曰試為我言之淹曰公雄武有竒略一勝也寛容而仁<lb/>
恕二勝也賢能畢力三勝也人望所歸四勝也奉天子<lb/>
而伐叛逆五勝也彼志鋭而器小一敗也有恩無威二<lb/>
敗也士卒解體三敗也搢紳不懐四敗也懸兵數千里<lb/>
<pb n="KR2a0024_WYG_059-4b"/>
而無同惡相濟五敗也雖豺狼十萬而终為我獲焉帝<lb/>
笑曰君談過矣桂陽之役朝廷周章詔<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>乆之未就齊<lb/>
髙帝引淹入中書省先賜酒食淹素能飲啖食鵞炙垂<lb/>
盡進酒數升訖文誥亦辦相府建補記室叅軍高帝讓<lb/>
九錫及諸章表皆淹製也齊受禪復為驃騎豫章王嶷<lb/>
記室参軍建元二年始置史官淹與司徒左長史檀超<lb/>
共掌其任所為條例並為王儉所駮其言不行淹任性<lb/>
文雅不以著述在懷所撰十三篇竟無次序又領東武<lb/>
<pb n="KR2a0024_WYG_059-5a"/>
令参掌詔䇿後拜中書侍郎王儉嘗謂曰卿年二十五<lb/>
己為中書侍郎才學如此何憂不至尚書金紫所謂富<lb/>
貴卿自取之但問年夀何如爾淹曰不悟眀公見眷之<lb/>
重永眀三年兼尚書左丞時襄陽人開古冢得玉鏡及<lb/>
竹簡古書字不可識王僧䖍善識字體亦不能諳直云<lb/>
似是科斗書淹以科斗字推之則周宣王之簡也簡殆<lb/>
如新少帝初兼御史中丞眀帝作相謂淹曰君昔在尚<lb/>
書中非公事不妄行在官寛猛能折𠂻今為南司足以<lb/>
<pb n="KR2a0024_WYG_059-5b"/>
振肅百僚也淹曰今日之事可謂當官而行更恐不足<lb/>
仰稱明㫖爾於是彈中書令謝朏司徒左長史王繢護<lb/>
軍長史庾𢎞逺並以託疾不預山陵公事又奏收前益<lb/>
州刺史劉悛梁州刺史陰智伯並贓貨巨萬輒收赴廷<lb/>
尉臨海太守沈昭略永嘉太守庾曇隆及諸郡二千石<lb/>
并大縣官長多被劾内外肅然眀帝謂曰自宋以来不<lb/>
復有嚴明中丞君今日可謂近世獨歩累遷祕書監侍<lb/>
中衛尉卿初淹年十三時孤貧常采薪以養母曽於樵<lb/>
<pb n="KR2a0024_WYG_059-6a"/>
所得貂蟬一具將鬻以供養其母曰此故汝之休徴也<lb/>
汝才行若此豈長貧賤也可留待得侍中著之至是果<lb/>
如母言永元中崔慧景舉兵圍都衣冠悉投名刺淹稱<lb/>
病不往及事平時人服其先見東昏末淹以祕書監兼<lb/>
衛尉又副領軍王瑩及梁武至新林淹微服来奔位相<lb/>
國右長史天監元年為散騎常侍左衛將軍封臨沮縣<lb/>
伯淹乃謂子弟曰吾本素官不求富貴今之忝竊遂至<lb/>
於此平生言止足之事亦以備矣人生行樂須富貴何<lb/>
<pb n="KR2a0024_WYG_059-6b"/>
時吾功名既立正欲歸身草莱耳以疾遷金紫光祿大<lb/>
夫改封醴陵侯卒武帝為素服舉哀諡曰憲淹少以文<lb/>
章顯晚節才思微退云為宣城太守時罷歸始泊禪靈<lb/>
寺渚夜夢一人自稱張景陽謂曰前以一匹錦相寄今<lb/>
可見還淹探懷中得數尺與之此人大恚曰那得割截<lb/>
都盡頋見邱遲謂曰餘此數尺既無所用以遺君自爾<lb/>
淹文章躓矣又嘗宿扵冶亭夢一丈夫自稱郭璞謂淹<lb/>
曰吾有筆在卿䖏多年可以見還淹乃探懷中得五色<lb/>
<pb n="KR2a0024_WYG_059-7a"/>
筆一以授之爾後為詩絶無羙句時人謂之才盡凡所<lb/>
著述自撰為前後集并齊史傳志並行於世甞欲為赤<lb/>
縣經以補山海之闕竟不成子蒍嗣<lb/>
任昉字彦升樂安博昌人也父遥齊中散大夫遥兄遐<lb/>
字景逺少敦學業家行甚謹位御史中丞金紫光祿大<lb/>
夫始興永眀中遐以罪將徙荒裔遥懷名請訴言淚交<lb/>
下齊武帝聞而哀之竟得免遥妻河東裴氏髙眀有徳<lb/>
行嘗晝卧夢有五色采旗盖四角懸鈴自天而墜其一<lb/>
<pb n="KR2a0024_WYG_059-7b"/>
鈴落入懐中心悸因而有娠占者曰必生才子及生昉<lb/>
身長七尺五寸幼而聰敏早稱神悟四嵗誦詩數十篇<lb/>
八嵗能屬丈自製月儀辭義甚美褚彦囬嘗謂遥曰聞<lb/>
卿有令子相為喜之所謂百不為多一不為少由是聞<lb/>
聲藉甚年十二従叔晷有知人之量見而稱其小名曰<lb/>
阿堆吾家千里駒也昉孝友純至每侍親疾衣不解帶<lb/>
言與淚并湯藥飲食必先經口初為奉朝請舉兖州秀<lb/>
才拜太學博士永眀初衛將軍王儉領丹陽尹復引為<lb/>
<pb n="KR2a0024_WYG_059-8a"/>
主簿儉每見其文必三復殷勤以為當時無輩曰自傳<lb/>
季友以来始復見於任子若孔門是用其入室升堂於<lb/>
是令昉作一文及見曰正得吾腹中之欲乃出自作文<lb/>
令昉㸃正昉因定數字儉拊几歎曰後世誰知子定吾<lb/>
文其見知如此後為司徒竟陵王記室参軍時琅邪王<lb/>
融有才儁自謂無對當時見昉之文怳然自失以父䘮<lb/>
去官泣血三年杖而後起齊武帝謂昉伯遐曰聞昉哀<lb/>
瘠過禮使人憂之非直亡卿之寳亦時才可惜宜深相<lb/>
<pb n="KR2a0024_WYG_059-8b"/>
全譬遐使進飲食當時勉勵囬即歐出昉父遥本性重<lb/>
檳榔以為常餌臨終嘗求之剖百許口不得好者昉亦<lb/>
所嗜好深以為恨遂終身不嘗檳榔遭繼母憂昉先以<lb/>
毁瘠毎一慟絶良乆乃蘇因廬扵墓側以終䘮禮哭泣<lb/>
之地草為不生昉素彊壮腰帶甚充服闋後不復可識<lb/>
齊眀帝深加器異欲大相擢引為愛憎所白乃除太子<lb/>
歩兵校尉掌東宫書記齊朙帝廢鬰林王始為侍中中<lb/>
書監驃騎大將軍開府儀同三司揚州刺史錄尚書事<lb/>
<pb n="KR2a0024_WYG_059-9a"/>
封宣城郡公使昉具草帝惡其辭斥甚愠昉亦由是終<lb/>
建武中位不過列校昉尤長載筆頗慕傅亮才思無窮<lb/>
當時王公表奏無不請焉昉起草即成不加㸃竄沈約<lb/>
一代辭宗深所推挹永元中紆意於梅虫兒東昏中㫖<lb/>
用為中書郎謝尚書令王亮亮曰卿宜謝梅那忽謝我<lb/>
昉慙而退末為司徒右長史梁武帝剋建鄴霸府初開<lb/>
以為驃騎記室参軍専主文翰每制書草沈約輙求同<lb/>
署甞被急召昉出而約在是後文筆約叅製焉始梁武<lb/>
<pb n="KR2a0024_WYG_059-9b"/>
與昉遇竟陵王西邸従容謂昉曰我登三府當以卿為<lb/>
記室昉亦戲帝曰我若登三事當以卿為騎兵以帝善<lb/>
騎也至是引昉符昔言焉昉奉牋云昔承清宴屬有緒<lb/>
言提挈之旨形乎善謔豈謂多幸斯言不渝盖謂此也<lb/>
梁臺建禪讓文誥多昉所具奉世叔父母不異嚴親事<lb/>
兄嫂恭謹外氏貧闕恒營奉供養祿奉所收四方餉遺<lb/>
皆班之親戚即日便盡性通脫不事儀形喜愠未甞形<lb/>
於色車服亦不鮮朙武帝踐阼厯給事黄門侍郎吏部<lb/>
<pb n="KR2a0024_WYG_059-10a"/>
郎出為義興太守嵗荒民散以私奉米豆為粥活三千<lb/>
餘人時産子者不舉昉嚴其制罪同殺人孕者供其資<lb/>
費濟者千室在郡所得公田奉秩八百餘石昉五分督<lb/>
一餘者悉原兒妾食麥而已友人彭城到溉溉弟洽従<lb/>
昉共為山澤㳺及被代登舟止有絹七匹米五石至都<lb/>
無衣鎮軍將軍沈約遣裙衫迎之重除吏部郎参掌大<lb/>
選居職不稱尋轉御史中丞祕書監自齊永元以来祕<lb/>
閣四部篇卷分雜昉手自讐校由是篇目定焉出為新<lb/>
<pb n="KR2a0024_WYG_059-10b"/>
安太守在郡不事邊幅率然曵杖徒行邑郭人通辭訟<lb/>
者就路決焉為政清省吏人便之卒扵官唯有桃花米<lb/>
二十石無以為斂遺言不許以新安一物還都雜木為<lb/>
棺浣衣為斂闔境痛惜百姓共立祠堂於城南嵗時祠<lb/>
之武帝聞問方食西苑綠沉𤓰投之扵盤悲不自勝因<lb/>
屈指曰昉少時常恐不滿五十今四十九可謂知命即<lb/>
日舉哀哭之甚慟追贈太常諡曰敬子昉好交結奬進<lb/>
士友不附之者亦不稱述得其延譽者多見升擢故衣<lb/>
<pb n="KR2a0024_WYG_059-11a"/>
冠貴㳺莫不多與交好坐上客恒有數十時人慕之號<lb/>
曰任君言如漢之三君也在郡尤以清潔著名百姓年<lb/>
八十以上者遣户曹掾訪其寒温甞欲營佛齊調楓香<lb/>
二石始入三斗便出教長斷曰與奪自己不欲貽之後<lb/>
人郡有蜜嶺及楊梅舊為太守所采昉以冐險多物故<lb/>
即時停絶吏人咸以百餘年未之有也為家誡殷勤甚<lb/>
有條貫陳郡殷芸與建安太守到溉書曰哲人云亡儀<lb/>
表長謝元龜何寄指南誰託其為士友所推如此昉不<lb/>
<pb n="KR2a0024_WYG_059-11b"/>
事生産至乃居無室宅時或譏其多乞貸亦随復散之<lb/>
親故常自歎曰知我者亦以叔則不知我者亦以叔則<lb/>
既以文才見知時人云任筆沈詩昉聞甚以為病晚節<lb/>
轉好著詩欲以傾沈用事過多屬辭不得流便自爾都<lb/>
下士子慕之轉為穿鑿扵是有才盡之談矣博學於書<lb/>
無所不見家雖貧聚書至萬餘卷率多異本及卒後武<lb/>
帝使學士賀縦共沈約勘其書目官無者就其家取之<lb/>
所著文章數十萬言盛行於時東海王僧孺甞論之以<lb/>
<pb n="KR2a0024_WYG_059-12a"/>
為過於董生揚子昉樂人之樂憂人之憂虚往實歸忘<lb/>
貧去吝行可以厲風俗義可以厚人倫能使貪夫不取<lb/>
懦夫有立其見重如此有子東里西華南容北叟並無<lb/>
術業墜其家聲兄弟流離不能自振生平舊交莫有收<lb/>
䘏西華冬月著葛帔練裙道逢平原劉孝標泫然矜之<lb/>
謂曰我當為卿作計乃著廣絶交論以譏其舊交曰客<lb/>
問主人曰朱公叔絶交論為是乎為非乎主人曰客奚<lb/>
此之問客曰夫草虫鳴則阜螡躍雕虎嘯而清風起故<lb/>
<pb n="KR2a0024_WYG_059-12b"/>
氛氲相感霧涌雲蒸嚶鳴相召星流電激是以王陽登<lb/>
則貢公喜罕生逝而國子悲且心同琴瑟言鬱郁於蘭<lb/>
茞道叶膠漆志婉孌於塤箎聖賢以此鏤金板而鐫盤<lb/>
盂書玉牒而刻鍾鼎若乃匠石輟成風之妙巧伯牙息<lb/>
流波之雅引范張欵欵於下泉尹斑陶陶於永夕駱驛<lb/>
從横烟霏雨散巧歴所不知心計莫能測而朱益州汨<lb/>
彝叙粤謨訓捶直切絶交遊視黔首以鷹鸇媲人靈於<lb/>
豺虎蒙有猜焉請辯其惑主人听然曰客所謂撫弦徽<lb/>
<pb n="KR2a0024_WYG_059-13a"/>
音未逹燥濕變響張羅沮澤不睹鴻鴈髙飛盖聖人握<lb/>
金鏡闡風烈龍驤蠖屈従道汙隆日月連璧賛亹亹之<lb/>
𢎞致雲飛雷薄顯棣華之微㫖若五音之變化濟九成<lb/>
之妙曲此朱生得𤣥珠扵赤水謨神睿以為言至夫組<lb/>
織仁義琢磨道徳懽其愉樂恤其陵夷寄通靈臺之下<lb/>
遺跡江湖之上風雨急而不輟其音霜雪零而不渝其<lb/>
色斯賢逹之素交厯萬古而一遇逮叔世人訛狙詐飈<lb/>
起溪谷不能踰其險鬼神無以䆒其變競毛羽之輕趨<lb/>
<pb n="KR2a0024_WYG_059-13b"/>
錐刀之末扵是素交盡利交興天下蚩蚩鳥驚雷駭然<lb/>
利交同源泒流則異較言其略有五術焉若其寵均董<lb/>
石權壓梁竇彫刻百工鑪錘萬物吐嗽興雲雨呼噏下<lb/>
霜露九域聳其風塵四海疊其熏灼靡不望影星奔藉<lb/>
響川鶩鷄人始唱鶴盖成隂髙門旦開流水接軫皆願<lb/>
摩頂至踵隳膽抽腸約同要離焚妻子誓殉荆卿湛七<lb/>
族是曰勢交其流一也富埓陶白貲巨程羅山擅銅陵<lb/>
家蔵金穴出平原而聮騎居里閈而鳴鐘則有窮巷之<lb/>
<pb n="KR2a0024_WYG_059-14a"/>
賓繩樞之士冀宵燭之末光邀潤屋之微澤魚貫鳬踊<lb/>
颯沓鱗萃分鴈鶩之稻粱霑玉斝之餘瀝銜恩遇進款<lb/>
誠援青松以示心指白水而旌信是曰賄交其流二也<lb/>
陸大夫宴喜西都郭有道人倫東國公卿貴其籍甚搢<lb/>
紳羡其登仙加以斂頤蹙頞涕唾流沫騁黄馬之劇談<lb/>
縦碧雞之雄辯叙温燠則寒谷成暄論嚴苦則春叢零<lb/>
葉飛沉出其頋指榮辱定其一言於是有弱冠王孫綺<lb/>
紈公子道不挂於通人聲未遒扵雲閣攀其鱗翼丐其<lb/>
<pb n="KR2a0024_WYG_059-14b"/>
餘論附騏驥之旄端軼歸鴻於碣石是曰談交其流三<lb/>
也陽舒隂惨生靈大情憂合歡離品物恒性故魚以泉<lb/>
涸而呴沫鳥因將死而鳴哀同病相憐綴河上之悲曲<lb/>
恐懼寘懐昭谷風之盛典斯則斷金由扵湫隘刎頸起<lb/>
於苫盖是以伍員濯溉於宰嚭張王撫翼扵陳相是曰<lb/>
窮交其流四也馳騖之俗澆薄之倫無不操權衡執纎<lb/>
纊衡所以揣其輕重纊所以屬其鼻息若衡不能舉纊<lb/>
不能飛雖顔冉龍翰鳳鶵曽史蘭薰雪白舒向金玉淵<lb/>
<pb n="KR2a0024_WYG_059-15a"/>
海卿雲黼黻河漢視若游塵遇同土梗莫肯費其半菽<lb/>
罕有落其一毛若衡重錙銖纊微彯撇雖共工之蒐慝<lb/>
驩兠之掩義南荊之跋扈東陵之巨猾皆為匍匐委蛇<lb/>
折支舐痔金膏翠羽將其意脂韋便辟導其誠故輪盖<lb/>
所游必非夷恵之室包苴所入寔行張霍之家謀而後<lb/>
動芒豪寡忒是曰量交其流五也凡斯五交義同賈鬻<lb/>
故桓譚譬之扵闤闠林囬諭之扵甘醴夫寒署逓進盛<lb/>
衰相襲或前榮而後悴或始富而終貧或初存而末亡<lb/>
<pb n="KR2a0024_WYG_059-15b"/>
或古約而今泰循環翻覆迅若波瀾此則徇利之情未<lb/>
甞異變化之道不得一由是觀之張陳所以凶終蕭朱<lb/>
所以隟末斷焉可知矣而翟公方䂓規然勒門以箴客<lb/>
何所見之晚乎然因此五交是生三釁敗徳殄義禽獸<lb/>
相若一釁也難固易攜讐訟所聚二釁也名陷饕餮貞<lb/>
介所羞三釁也古人知三釁之為梗懼五交之速尤故<lb/>
王丹威子以榎楚朱穆昌言而示絶有旨㢤有㫖哉近<lb/>
世有樂安任昉海内髦傑早綰銀黄夙昭人譽遒文麗<lb/>
<pb n="KR2a0024_WYG_059-16a"/>
藻方駕曹王英跱俊邁聮衡許郭類田文之愛客同鄭<lb/>
荘之好賢見一善則盱衡扼腕遇一才則揚睂抵掌雌<lb/>
黄出其脣吻朱紫由其月旦於是冠盖輻凑衣裳雲合<lb/>
輜軿擊轊坐客恒滿蹈其閫閾若升闕里之堂入其隩<lb/>
隅謂登龍門之坂至扵顧盼増其倍價翦拂使其長鳴<lb/>
彯組雲臺者摩肩趨走丹墀者疊跡莫不締恩狎結綢<lb/>
繆想惠莊之清塵庶羊左之徽烈及瞑目東粤歸骸洛<lb/>
浦繐帳猶懸門罕漬酒之彦墳未宿草野絶動輪之賓<lb/>
<pb n="KR2a0024_WYG_059-16b"/>
藐爾諸孤朝不謀夕流離大海之南寄命瘴癘之地自<lb/>
昔把臂之英金蘭之友曽無羊舌下泣之仁寜慕郈成<lb/>
分宅之徳嗚呼世路嶮巇一至於此太行孟門豈云嶃<lb/>
絶是以耿介之士疾其若斯裂裳裹足棄之長騖獨立<lb/>
髙山之頂懽與麋鹿同羣曒曒然絶其雰濁誠耻之也<lb/>
誠畏之也到溉見其論抵之於地終身恨之昉撰雜傳<lb/>
二百四十七卷地記二百五十二卷文章三十三卷東<lb/>
里位尚書外兵郎<lb/>
<pb n="KR2a0024_WYG_059-17a"/>
王僧孺字僧孺東海郯人也魏衛將軍肅八世孫也曽<lb/>
祖雅晋左光祿大夫儀同三司祖凖之宋司徒左長史<lb/>
父延年員外常侍未拜卒僧孺㓜聰慧年五嵗便機警<lb/>
初讀孝經問授者曰此書何所述曰論忠孝二事僧孺<lb/>
曰若爾願常讀之又有餽其父冬李先以一與之僧孺<lb/>
不受曰大人未見不容先甞七嵗能讀十萬言及長篤<lb/>
愛墳籍家貧常傭書以養母寫畢諷誦亦了仕齊為太<lb/>
學博士尚書僕射王晏深相賞好晏為丹陽尹召補功<lb/>
<pb n="KR2a0024_WYG_059-17b"/>
曹使撰東宫新記司徒竟陵王子良開西邸招文學僧<lb/>
孺與太學生虞羲邱國賓蕭文琰邱令楷江洪劉孝孫<lb/>
並以善辭藻游焉而僧孺與髙平徐夤俱為學林文惠<lb/>
太子欲以為宫僚乃召入直崇眀殿㑹薨出為晋安郡<lb/>
丞仍除侯官令建武初舉士為始安王遥光所薦除儀<lb/>
曹郎遷書侍御史出為錢唐令初僧孺與樂安任昉遇<lb/>
於竟陵王西邸以文學㑹友及将之縣昉贈詩曰唯子<lb/>
見知唯余知子觀行視言要終猶始敬之重之如蘭如<lb/>
<pb n="KR2a0024_WYG_059-18a"/>
芷形應影隨曩行今止百行之首立人斯著子之有之<lb/>
誰毁誰譽脩名既立老至何遽誰其執鞭吾為子御劉<lb/>
略班藝虞志荀錄伊昔有懷交相欣朂下帷無倦升髙<lb/>
有屬嘉爾晨登惜余夜燭其為士友推重如此梁天監<lb/>
初除臨川王後軍記室待詔文徳省出為南海太守南<lb/>
海俗殺牛曽無限忌僧孺至便禁斷又外國舶物髙涼<lb/>
生口嵗數至皆外國賈人以通貨易舊時州郡就市囬<lb/>
而即賣其利數倍厯政以為常僧孺歎曰昔人為蜀郡<lb/>
<pb n="KR2a0024_WYG_059-18b"/>
長史終身無蜀物吾欲遺子孫者不在越装並無所取<lb/>
視事二嵗聲績有聞詔徴將還郡中道俗六百人詣闕<lb/>
請留不許至拜中書侍郎領著作復直文徳省撰起居<lb/>
注中表簿遷尚書左丞俄兼御史中丞僧孺㓜貧其母<lb/>
鬻紗布以自業甞携僧孺至市道遇中丞鹵簿驅廹墜<lb/>
溝中及是拜日引騶清道悲感不自勝頃之即真時武<lb/>
帝制春景眀志詩五百字𠡠沈約以下辭人同作帝以<lb/>
僧孺為工厯少府卿尚書吏部郎参大選請謁不行出<lb/>
<pb n="KR2a0024_WYG_059-19a"/>
為仁威南康王長史蘭陵太守行府州國事初帝問僧<lb/>
孺妾媵之數對曰臣室無傾視及在南徐州友人以妾<lb/>
寓之行還妾遂懐孕為王典籖湯道愍所糾逮詣南司<lb/>
坐免官乆之不調友人廬江何炯猶為王府記室僧孺<lb/>
乃與炯書以見其意後為安成王参軍事鎮右中記室<lb/>
叅軍僧孺工屬文善楷𨽻多識古事侍郎金元起欲注<lb/>
素問訪以砭石僧孺答曰古人當以石為針必不用鐡<lb/>
説文有此砭字許慎云以石刺病也東山經髙氏之山<lb/>
<pb n="KR2a0024_WYG_059-19b"/>
多針石郭璞云可以為砭針春秋美疢不如惡石服子<lb/>
慎注云石砭石也季世無復佳石故以鐡代之爾轉北<lb/>
中郎諮議参軍入直西省知撰譜事先是尚書令沈約<lb/>
以為晉咸和初蘇峻作亂文籍無遺後起咸和二年以<lb/>
至于宋所書並皆詳實並在下省左户曹前廂謂之晋<lb/>
籍有東西二庫此籍既並精詳寔可寳惜位宦髙卑皆<lb/>
可依案宋元嘉二十七年始以七條徴發既立此科人<lb/>
姦互起偽狀巧籍嵗月滋廣以至于齊患其不實於是<lb/>
<pb n="KR2a0024_WYG_059-20a"/>
東堂校籍置郎令史以掌之競行姦貨以新換故昨日<lb/>
卑細今日便成士流凡此姦巧並出愚下不辨年號不<lb/>
識官階或注隆安在元興之後或以義熙在寜康之前<lb/>
此時無此府此時無此國元興唯有三年而猥稱四五<lb/>
詔書甲子不與長厯相應校籍諸郎亦所不覺不才令<lb/>
史固自忘言臣謂宋齊二代士庶不分雜役減闕職由<lb/>
於此竊以晉籍所餘宜加寳愛武帝以是留意譜籍州<lb/>
郡多離其罪因詔僧孺改定百家譜始晋太元中員外<lb/>
<pb n="KR2a0024_WYG_059-20b"/>
散騎侍郎平陽賈弼篤好簿狀乃廣集衆家大搜羣族<lb/>
所撰十八州一百一十六郡合七百一十二卷凡諸大<lb/>
品畧無遺闕藏在秘閣副在左户及弼子太宰叅軍匪<lb/>
之匪之子長水校尉深世傳其業太保王𢎞領軍將軍<lb/>
劉湛並好其書𢎞日對千客不犯一人之諱湛為選曹<lb/>
始撰百家以助銓序而傷於寡畧齊衛將軍王儉復加<lb/>
去取得繁省之衷僧孺之撰通范陽張等九族以代鴈<lb/>
門解等九姓其東南諸族别為一部不在百家之數焉<lb/>
<pb n="KR2a0024_WYG_059-21a"/>
普通二年卒僧孺好墳籍聚書至萬餘卷率多異本與<lb/>
沈約任昉家書埒少篤志精力於書無所不覩其文麗<lb/>
逸多用新事人所未見者時重其富博集十八州譜七<lb/>
百一十卷百家譜集抄十五卷東南譜集抄十卷文集<lb/>
三十卷兩臺彈事不入集别為五卷及東宫新記並行<lb/>
於世虞義字士光㑹稽餘姚人盛有才藻卒於晉安王<lb/>
侍郎邱國賓吴興人以才志不遇著書以譏揚雄蕭文<lb/>
琰蘭陵人邱令楷吴興人江洪濟陽人竟陵王子良甞<lb/>
<pb n="KR2a0024_WYG_059-21b"/>
夜集學士刻燭為詩四韻者則刻一寸以此為率文琰<lb/>
曰頓燒一寸燭而成四韻詩何難之有乃與令楷江洪<lb/>
等共打銅鉢立韵響滅則詩成皆可觀覽劉孝孫彭城<lb/>
人博學通敏而仕多不遂常歎曰古人或開一説而致<lb/>
卿相立談間而降白璧書籍妄耳徐夤髙平人有學行<lb/>
父榮祖位祕書監甞有罪繫獄旦日原之而髮皓白齊<lb/>
武問其故曰臣思愆於内而髮變扵外當時稱之<lb/>
論曰二漢求士率先經術近代取人多由文史觀江任<lb/>
<pb n="KR2a0024_WYG_059-22a"/>
之所以効用盖亦㑹其時焉而淹實先覺加之以沉静<lb/>
昉乃舊恩持之以内行其所以名位自畢各其宜乎僧<lb/>
孺碩學而中年遭躓非為不遇斯乃窮通之數也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_059-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷五十九<lb/>
<pb n="KR2a0024_WYG_059-23a"/>
　南史卷五十九考證<lb/>
江淹傳豫三五賤伎之末○五閣本注一作王<lb/>
任昉傳東昏中㫖用為中書郎謝尚書令王亮○郎閣<lb/>
　本作令誤也<lb/>
主人听然○听監本作忻梁書同今从閣本<lb/>
王僧孺傳東海郯人也○監本缺也字今増入<lb/>
撰起居注中表簿○簿一本作薄今从梁書<lb/>
　<lb/>
<pb n="KR2a0024_WYG_059-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷五十九考證<lb/>
</p>
<p>
</p>
  </div>
</body>
</text>
</TEI>
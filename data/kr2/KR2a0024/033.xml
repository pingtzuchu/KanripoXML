<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷三十三</head> <lb/>
    <p>
<pb n="KR2a0024_WYG_033-1a"/>
欽定四庫全書<lb/>
　南史卷三十三<lb/>
　　唐　　　李　　　延　　　夀　　　撰<lb/>
　列傳第二十三<lb/>
　　范㤗<hi>子曄</hi>　　荀伯子<hi>族子萬秋</hi>
　　徐廣<hi>郗紹子豁廣兄</hi>鄭鮮之　　裴松之<hi>孫昭明野曾孫子</hi>
　　何承天<hi>曾孫逰</hi>
范㤗字伯倫順陽人也祖汪晉安北將軍徐兖二州刺<lb/>
<pb n="KR2a0024_WYG_033-1b"/>
史父寗豫章太守並有名前代㤗初為太學博士外弟<lb/>
荆州刺史王忱請為天門太守忱嗜酒醉輒累旬及醒<lb/>
則儼然端肅泰陳酒既傷生所宜深誡其言甚切忱嗟<lb/>
歎乆之曰見規者衆未有若此者也或問忱范㤗何如<lb/>
謝邈忱曰茂度漫又問何如殷覬忱曰伯道易忱常有<lb/>
意立功謂泰曰今城池既立軍甲亦充將欲掃除中原<lb/>
以申宿昔之志伯道意鋭當令擁戈前驅以君持重欲<lb/>
相委留事何如㤗曰百年逋寇前賢挫屈者多矣功名<lb/>
<pb n="KR2a0024_WYG_033-2a"/>
雖貴鄙生所不敢謀㑹忱病卒召㤗為驃騎諮議參軍<lb/>
遷中書郎時㑹稽世子元顯専權内外百官請假不復<lb/>
表聞唯籖元顯而已㤗言以為非宜元顯不納以父憂<lb/>
去職襲爵遂鄉侯桓𤣥輔晉使御史中丞祖台之奏㤗<lb/>
及前司徒左長史王淮之輔國將軍司馬珣之並居喪<lb/>
無禮㤗坐廢徙丹徒宋武帝義旗建累遷黃門侍郎御<lb/>
史中丞坐議殷祠事謬白衣領職出為東陽太守歴侍<lb/>
中度支尚書時僕射陳郡謝混後進知名武帝嘗從容<lb/>
<pb n="KR2a0024_WYG_033-2b"/>
問混㤗名軰誰比對曰王元一流人也徙為太常初司<lb/>
徒道規無子養文帝及道規薨以兄道憐第二子義慶<lb/>
為嗣武帝以道規素愛文帝又令居重及道規追封南<lb/>
郡公應以先華容縣公賜文帝㤗議以為禮無二主由<lb/>
是文帝還本屬後加散騎常侍為尚書兼司空與右僕<lb/>
射袁湛授宋公九錫随軍到洛陽武帝還彭城與㤗登<lb/>
城㤗有足疾特命乘輿㤗好酒不拘小節通率任心雖<lb/>
公坐笑言不異私室武帝甚賞愛之然短於為政故不<lb/>
<pb n="KR2a0024_WYG_033-3a"/>
得在政事官武帝受命議建國學以㤗領國子祭酒㤗<lb/>
上表陳奬進之道時學竟不立又言事者多以錢貨減<lb/>
少國用不足欲更造五銖㤗又諫曰臣聞為國拯弊莫<lb/>
若務本百姓不足君孰與足未有人貧而國富本不足<lb/>
而末有餘者也故囊漏貯中識者不吝反裘負薪存毛<lb/>
實難王者不言有無諸侯不説多少食祿之家不與百<lb/>
姓爭利故㧞葵所以明政織蒲謂之不仁是以貴賤有<lb/>
章職分無爽今之所憂在農人尚寡倉廩未克轉運無<lb/>
<pb n="KR2a0024_WYG_033-3b"/>
已資食者衆家無私積難以禦荒耳夫貨存貿易不在<lb/>
少多昔日之貴今者之賤彼此共之其揆一也但令官<lb/>
人均通則無患不足若使必資貨廣以收國用者則龜<lb/>
貝之屬自古所行尋銅之為器在用也博矣鐘律所通<lb/>
者逺機衡所揆者大夏鼎負圖實冠衆瑞晉鐸呈象亦<lb/>
啓休徴器有要用則貴賤同資物有適宜則家國共急<lb/>
今毁必資之器而為無施之錢於貨則功不補勞在用<lb/>
則君人俱困校之以實損多益少伏願思可乆之道探<lb/>
<pb n="KR2a0024_WYG_033-4a"/>
欲速之情𢎞山海之納擇芻牧之説景平初加位特進<lb/>
明年致仕解國子祭酒少帝在位多諸愆失㤗上封事<lb/>
極諫少帝雖不能納亦不加譴徐羡之傅亮等與㤗素<lb/>
不平及廬陵王義真少帝見害㤗謂所親曰吾觀古今<lb/>
多矣未有受遺顧託而嗣君見殺賢王嬰戮者也元嘉<lb/>
二年㤗表賀元正并陳旱災多所奬勸拜表遂輕舟遊<lb/>
東陽任心行止不闗朝廷有司劾奏之文帝不問時文<lb/>
帝雖當陽親覽而羨之等猶執重權㤗復上表論得失<lb/>
<pb n="KR2a0024_WYG_033-4b"/>
言及執事諸子禁之表竟不奏三年羨之伏誅進位侍<lb/>
中左光祿大夫國子祭酒領江夏王師特進如故上以<lb/>
㤗先朝舊臣恩禮甚重以有腳疾宴見之日特聼乘輿<lb/>
到坐所陳時事上每優容之其年秋旱蝗又上表言有<lb/>
蝗之處縣官多課人捕之無益於枯苗有傷於殺害又<lb/>
女人被宥由來尚矣謝晦婦女猶在上方匹婦一至亦<lb/>
能有所感激書奏上乃原謝晦婦女時司徒王𢎞輔政<lb/>
㤗謂𢎞曰彭城王帝之次弟宜徵還入朝共參朝政𢎞<lb/>
<pb n="KR2a0024_WYG_033-5a"/>
納其言時旱災未已加以疾疫㤗又上表有所勸誡泰<lb/>
博覧篇籍好為文章愛奬後生孜孜無倦撰古今善言<lb/>
二十四篇及文集傳於世暮年事佛甚精於宅西立祗<lb/>
洹精舍五年卒初議贈開府殷景仁曰㤗素望不重不<lb/>
可擬議台司竟不果及𦵏王𢎞撫棺哭曰君生平重殷<lb/>
鐡今以此為報追贈車騎將軍諡曰宣侯第四子曅最<lb/>
知名<lb/>
曅字蔚宗母如厠産之頟為塼所傷故以塼為小字出<lb/>
<pb n="KR2a0024_WYG_033-5b"/>
繼從伯𢎞之後襲封武興縣五等侯少好學善為文章<lb/>
能隸書曉音律為祕書丞父憂去職服闋為征南大將<lb/>
軍檀道濟司馬領新蔡太守後為尚書吏部郎元嘉元<lb/>
年彭城太妃薨將𦵏祖夕僚故並集東府曅與司徒左<lb/>
西屬王深及弟司徒祭酒廣夜中酣飲開北牖聼挽歌<lb/>
為樂彭城王義康大怒左遷宣城太守不得志乃刪衆<lb/>
家後漢書為一家之作至於屈伸榮辱之際未嘗不致<lb/>
意焉遷長沙王義欣鎮軍長史兄暠為宜都太守嫡母<lb/>
<pb n="KR2a0024_WYG_033-6a"/>
随暠在官亡報之以疾曅不時奔赴及行又攜伎妾自<lb/>
随為御史中丞劉損所奏文帝愛其才不罪也服闋累<lb/>
遷左衛將軍太子詹事曅長不滿七尺肥黒秃眉鬢善<lb/>
彈琵琶能為新聲上欲聞之屢諷以微㫖曅偽若不曉<lb/>
終不肯為上嘗宴飲歡適謂曅曰我欲歌卿可彈曅乃<lb/>
奉㫖上歌既曅曅亦止弦初魯國孔熙先博學有從横<lb/>
才志文史星算無不兼善為員外散騎侍郎不為時知<lb/>
乆不得調初熙先父黙之為廣州刺史以贓貨下廷尉<lb/>
<pb n="KR2a0024_WYG_033-6b"/>
大將軍彭城王義康保持之故免及義康被黜熙先密<lb/>
懷報効以曅志意不滿欲引之無因進説曅甥謝綜雅<lb/>
為曅所知熙先藉嶺南遺財家甚富足乃傾身事綜始<lb/>
與綜諸弟共博故為拙行以物輸之情意稍欵綜乃引<lb/>
熙先與曅戲熙先故為不敵前後輸曅物甚多曅既利<lb/>
其財寳又愛其文藝遂與申莫逆之好熙先始以微言<lb/>
動曅曅不回曅素有閨庭論議朝野所知故門胄雖華<lb/>
而國家不與姻以此激之曰丈人若謂朝廷相待厚者<lb/>
<pb n="KR2a0024_WYG_033-7a"/>
何故不與丈人婚為是門戸不得邪人作犬豕相遇而<lb/>
丈人欲為之死不亦惑乎曅黙然不荅其意乃定時曅<lb/>
與沈演之並為上所知待每被見多同曅若先至必待<lb/>
演之演之先至常獨被引曅又以此為怨曅累經義康<lb/>
府佐見待素厚及宣城之授意好乖離綜為義康大將<lb/>
軍記室參軍随鎮豫章綜還申義康意於曅求解晚隙<lb/>
復敦往好曅既有逆謀欲探時㫖乃言於上曰臣歴觀<lb/>
前史二漢故事諸蕃王政以妖詛幸災便正大逆之罰<lb/>
<pb n="KR2a0024_WYG_033-7b"/>
况義康姦心舋跡彰著遐爾而至今無恙臣竊惑焉且<lb/>
大梗常存將成亂階上不納熙先素善天文云文帝必<lb/>
以非道晏駕當由骨肉相殘江州應出天子以為義康<lb/>
當之綜父述亦為義康所遇綜弟約又是義康女夫故<lb/>
文帝使綜随從南上既為熙先奬説亦有酬報之心廣<lb/>
州人周靈甫有家兵部曲熙先以六十萬錢與之使於<lb/>
廣州合兵靈甫一去不反大將軍府史仲承祖義康舊<lb/>
所信念屢銜命下都亦濳結腹心規有異志聞熙先有<lb/>
<pb n="KR2a0024_WYG_033-8a"/>
誠密相結納丹湯尹徐湛之素為義康所愛雖為舅甥<lb/>
恩過子弟承祖因此結事湛之告以密計承祖南下申<lb/>
義康意於蕭思話及曅云本欲與蕭結婚恨始意不果<lb/>
與范本情不薄中間相失傍人為之耳有法畧道人先<lb/>
為義康所飬粗被知待又有王國寺法靜尼出入義康<lb/>
家内皆感激舊恩規相拯拔並與熙先往來使法畧罷<lb/>
道法畧本姓孫改名景𤣥以為臧質寧逺參軍熙先善<lb/>
療病兼能診脉法靜尼妹夫許耀領隊在臺宿衛殿省<lb/>
<pb n="KR2a0024_WYG_033-8b"/>
嘗有疾因法靜尼就熙先乞療得損因成周旋熙先以<lb/>
耀膽幹因告逆謀耀許為内應豫章胡藩子遵世與法<lb/>
靜甚欵亦密相酬和法靜尼南上熙先遣婢采藻随之<lb/>
付以牋書陳説圖讖法靜還義康餉熙先銅匕銅鑷袍<lb/>
段棊奩等物熙先慮事泄酖采藻殺之湛之又謂曅等<lb/>
臧質見與異常質與蕭思話欵密二人並受大將軍眷<lb/>
遇必無異同不憂兵力不足但當勿失機耳乃備相署<lb/>
置湛之為撫軍將軍揚州刺史曅中軍將軍南徐州刺<lb/>
<pb n="KR2a0024_WYG_033-9a"/>
史熙先左衛將軍其餘皆有選擬凡素所不善及不附<lb/>
義康者又有别簿並入死目熙先使弟休先豫為<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>文<lb/>
言賊臣趙伯符肆兵犯蹕禍流儲宰乃奉戴義康又以<lb/>
既為大事宜須義康意㫖乃作義康與湛之書宣示同<lb/>
黨二十二年九月征北將軍衡陽王義季右將軍南平<lb/>
王鑠出鎮上於虎帳岡祖道曅等期以其日為亂許耀<lb/>
侍上扣刀以目曅曅不敢視俄而坐散差互不得發十<lb/>
一月徐湛之上表告狀於是悉出<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>書選事及同惡人<lb/>
<pb n="KR2a0024_WYG_033-9b"/>
名手迹詔收綜等並皆欵服唯曅不首上頻使窮詰乃<lb/>
曰熙先茍誣引臣熙先聞曅不服笑謂殿中將軍沈邵<lb/>
之曰凡諸處分符<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>書疏皆曅所造及改定云何方作<lb/>
此扺上示以曅墨迹曅乃引罪明日送曅付廷尉入獄<lb/>
然後知為湛之所發熙先望風吐欵辭氣不撓上竒其<lb/>
才使謂曰以卿之才而滯於集書省理應有異志此乃<lb/>
我負卿也熙先於獄中上書陳謝并陳天文占候誡上<lb/>
有骨肉相殘之禍其言深切曅後與謝綜等得隔壁遥<lb/>
<pb n="KR2a0024_WYG_033-10a"/>
問綜曰疑誰所告綜曰不知曅乃稱徐湛之小名曰乃<lb/>
是徐僮也在獄為詩曰禍福本無兆性命歸有極必至<lb/>
定前期誰能延一息在生已可知來緣㦎無識好醜共<lb/>
一丘何足異枉直豈論東陵上寧辯首山側雖無嵇生<lb/>
琴庶同夏侯色寄言生存子此路行復即上有白團扇<lb/>
甚佳送曅令書出詩賦羙句曅受㫖援筆而書曰去白<lb/>
日之炤炤襲長夜之悠悠上循覽悽然曅本謂入獄便<lb/>
死而上窮其獄遂經二旬曅便有生望獄吏因戲之曰<lb/>
<pb n="KR2a0024_WYG_033-10b"/>
外傳詹事或當長繫曄聞之驚喜綜熙先笑之曰詹事<lb/>
嘗共論事無不攘袂瞋目乃在西池射堂上躍馬顧眄<lb/>
自以為一世之雄而今擾攘紛紜畏死乃爾設令今時<lb/>
賜以性命人臣圖主何顔可以生存曅謂衛獄將曰惜<lb/>
哉埋如此人將曰不忠之人亦何足惜曅曰大將言是<lb/>
也及將詣市曅最在前於獄門顧謂綜曰次第當以位<lb/>
邪綜曰賊帥當為先在道語笑初無慙耻至市問綜曰<lb/>
時欲至未綜曰勢不復乆曅既食又苦勸綜綜曰此異<lb/>
<pb n="KR2a0024_WYG_033-11a"/>
疾篤何事强飯曅家人悉至市監刑職司問曰湏相見<lb/>
不曅問綜曰家人已來幸得相見將不暫别綜曰别與<lb/>
不别亦何所在來必當號泣正足亂人意曅曰號泣何<lb/>
闗人向見道邊親故相瞻望吾意故欲相見於是呼前<lb/>
曅妻先撫其子回罵曅曰君不為百嵗阿家不感天子<lb/>
恩遇身死固不足塞罪奈何枉殺子孫曅乾笑云罪至<lb/>
而已曅所生母對泣曰主上念汝無極汝曽不能感恩<lb/>
又不念我老今日奈何仍以手擊曅頸及頰曅妻云罪<lb/>
<pb n="KR2a0024_WYG_033-11b"/>
人阿家莫憶莫念妹及妓妾來别曅乃悲泣流漣綜曰<lb/>
舅殊不及夏侯色曅收淚而止綜母以子弟自陷逆亂<lb/>
獨不出視曅語綜曰姊今不來勝人多也曅轉醉子藹<lb/>
亦醉取地土及果皮以擲曅呼為别駕數十聲曅問曰<lb/>
汝瞋我邪藹曰今日何緣復瞋但父子同死不能不悲<lb/>
耳曅常謂死為滅欲著無鬼論至是與徐湛之書當相<lb/>
訟地下其謬亂如此又語人寄語何僕射天下決無佛<lb/>
鬼若有靈自當相報收曅家樂器服玩並皆珍麗妓妾<lb/>
<pb n="KR2a0024_WYG_033-12a"/>
亦盛飾母住止單陋唯有二厨盛樵薪弟子冬無被叔<lb/>
父單布衣曅及黨與並伏誅曅時年四十八謝綜弟緯<lb/>
徙廣州藹子魯連呉興昭公主外孫請全生命亦得逺<lb/>
徙孝武即位乃還曅性精微有思致觸類多善衣裳器<lb/>
服莫不増損制度世人皆法學之撰和香方其序之曰<lb/>
麝本多忌過分必害沉實易和盈斤無傷零藿虚燥詹<lb/>
唐黏溼甘松蘇合安息鬰金奈多和羅之屬並被珍於<lb/>
外國無取於中土又棗膏昏鈍甲煎淺俗非唯無助於<lb/>
<pb n="KR2a0024_WYG_033-12b"/>
馨烈乃當彌増於尤疾也所言悉以比類朝士麝本多<lb/>
烈比庾仲文零藿虛燥比何尚之詹唐黏濕比沈演之<lb/>
棗膏昏鈍比羊𤣥保甲煎淺俗比徐湛之甘松蘇合比<lb/>
慧琳道人沈實易和以自比也曅獄中與諸生姪書以<lb/>
自序其畧曰吾少嬾學問年三十許始有尚耳自爾以<lb/>
來轉為心化至於所通處皆自得之胷懷常謂情志所<lb/>
託故當以意為主以文傳意以意為主則其㫖必見以<lb/>
文傳意則其辭不流然後抽其芬芳振其金石耳觀古<lb/>
<pb n="KR2a0024_WYG_033-13a"/>
今文人多不全了此處年少中謝莊最有其分手筆差<lb/>
易於文不拘韻故也吾思乃無定方但多公家之言少<lb/>
於事外逺致以此為恨亦由無意於文名故也本未開<lb/>
史書政恒覺其不可解耳既造後漢轉得統緒詳觀古<lb/>
今著述及評論殆少可意者班氏最有髙名既任情無<lb/>
例唯志可推耳博贍可不及之整理未必愧也吾雜傳<lb/>
論皆有精意深㫖至於循吏以下及六夷諸序論筆勢<lb/>
縱放實天下之竒作其中合者往往不減過秦篇嘗共<lb/>
<pb n="KR2a0024_WYG_033-13b"/>
比方班氏所作非但不愧之而已欲徧作諸志前漢可<lb/>
有者悉令備雖事不必多且使見文得盡又欲因事就<lb/>
卷内發論以正一代得失意復不果贊自是吾文傑思<lb/>
殆無一字空設竒變不窮同合異體乃自不知所以稱<lb/>
之此書行故應有賞音者紀傳例為舉其大畧耳諸細<lb/>
意甚多自古體大而思精未有此也恐世人不能盡之<lb/>
多貴古賤今所以稱情狂言耳吾於音樂聼功不及自<lb/>
揮但所精非雅聲為可恨然至於一絶處亦復何異邪<lb/>
<pb n="KR2a0024_WYG_033-14a"/>
其中體趣言之不可盡絃外之意虛響之音不知所從<lb/>
而來亦嘗以授人士庶中未有一毫似者此永不傳矣<lb/>
吾書雖小小有意筆勢不快餘竟不成就每愧此名曅<lb/>
自序並實故存之藹幼而整潔衣服竟嵗未嘗有塵㸃<lb/>
死時年二十曅少時兄晏常云此兒進利終破門戸果<lb/>
如其言初何尚之處銓衡自謂天下無滯才及熙先就<lb/>
拘帝詰問之曰使孔熙先年三十猶作散騎侍郎那不<lb/>
作賊熙先死後又謂尚之曰孔熙先有美才地胄猶可<lb/>
<pb n="KR2a0024_WYG_033-14b"/>
論而翳迹仕流豈非時匠失乎尚之曰臣昔謬得待罪<lb/>
選曹誠無以濯汙揚清然君子之有智能猶鵷鳯之有<lb/>
文采俟時而振羽翼何患不出雲霞之上若熙先必蘊<lb/>
文采自棄於汙泥終無論矣上曰昔有良才而不遇知<lb/>
己者何嘗不遺恨於後哉<lb/>
荀伯子潁川潁隂人晉驃騎將軍羨之孫也父猗祕書<lb/>
郎伯子少好學博覽經傳而通率好為雜語遨遊閭里<lb/>
故以此失清途解褐駙馬都尉奉朝請員外散騎侍郎<lb/>
<pb n="KR2a0024_WYG_033-15a"/>
著作郎徐廣重其才學舉伯子及王韶之並為佐郎同<lb/>
撰晉史及著桓𤣥等傳遷尚書祠部郎義熙元年上表<lb/>
稱故太傅鉅平侯羊祐勲參佐命功盛平呉而享嗣闕<lb/>
然烝嘗莫寄漢以蕭何元功故絶世輒紹愚謂鉅平之<lb/>
封宜同酇國故太尉廣陵公陳淮黨翼孫秀禍加淮南<lb/>
竊饗大國因罪為利㑹西朝政刑失裁中興復因而不<lb/>
奪今王道惟新豈可不大判臧否謂廣陵之國宜在削<lb/>
除故太保衛瓘本爵菑陽縣公既被橫禍乃進第秩加<lb/>
<pb n="KR2a0024_WYG_033-15b"/>
贈蘭陵又轉江夏中朝公輔多非理終瓘功德不殊亦<lb/>
無緣獨受偏賞宜復本封以正國章詔付門下前散騎<lb/>
常侍江夏公衛璵及潁川陳茂先各自陳先代勲不伏<lb/>
貶降詔皆付門下並不施行伯子為妻弟謝晦薦逹為<lb/>
尚書左丞出補臨川内史車騎將軍王𢎞稱伯子沉重<lb/>
不華有平陽侯之風伯子常自矜藉䕃之美謂𢎞曰天<lb/>
下膏粱唯使君與下官耳宣明之徒不足數也遷散騎<lb/>
常侍又上表曰百官位次陳留王在零陵王上臣愚竊<lb/>
<pb n="KR2a0024_WYG_033-16a"/>
以為疑昔武王克殷封神農後於焦黃帝後於祝帝堯<lb/>
後於薊帝舜後於陳夏后後於杞殷後於宋杞陳並為<lb/>
列國而薊祝焦無聞斯則褒崇所承優於逺代之顯驗<lb/>
也是以春秋次序諸侯宋居杞陳之上考之近代事亦<lb/>
有徵晉泰始元年詔賜山陽公劉康子弟一人爵闗内<lb/>
侯衛公姬署宋侯孔紹子弟一人駙馬都尉又泰始三<lb/>
年太常上言博士劉嘉等議稱衛公署於大晉在三恪<lb/>
之數應降稱侯臣以為零陵王位宜在陳留之上從之<lb/>
<pb n="KR2a0024_WYG_033-16b"/>
為御史中丞莅職勤恪有匪躬之稱立朝正色衆咸憚<lb/>
之凡所奏劾莫不深相訶毁或延及祖禰示其切直又<lb/>
頗雜嘲戲故世人以此非之補司徒左長史卒於東陽<lb/>
太守文集傳於世子赤松為尚書右丞以徐湛之黨為<lb/>
元凶所殺伯子族弟昶字茂祖與伯子絶服元嘉初以<lb/>
文義至中書郎昶子萬秋萬秋字元寳亦用才學自顯<lb/>
昶見釋慧琳謂曰昨萬秋對䇿欲以相示荅曰此不須<lb/>
看若非先見而荅貧道不能為若先見而荅貧道奴皆<lb/>
<pb n="KR2a0024_WYG_033-17a"/>
能為昶曰此將不傷道德耶荅曰大德所以不德乃相<lb/>
對笑竟不看焉萬秋孝武初為晉陵太守坐於郡立華<lb/>
林閤置主衣主書下獄免前廢帝末為御史中丞卒官<lb/>
徐廣字野人東莞姑幕人也父藻都水使者兄邈太子<lb/>
前衛率家世好學至廣尤精百家數術無不研覽家貧<lb/>
未嘗以産業為意妻中山劉謐之女忿之數以相讓廣<lb/>
終不改如此數十年家道日弊遂與廣離後晉孝武帝<lb/>
以廣博學除為祕書郎校書祕閣増置職僚隆安中尚<lb/>
<pb n="KR2a0024_WYG_033-17b"/>
書令王珣舉為祠部郎李太后崩廣議服曰太皇太后<lb/>
名位既正體同皇極理制備盡情理彌申陽秋之義母<lb/>
以子貴既稱夫人禮服從正故成風顯夫人之號昭公<lb/>
服三年之喪子於父之所生體尊義重且禮祖不厭孫<lb/>
固宜遂服無屈而緣情立制若嫌明文不存則疑斯從<lb/>
重謂應同於為祖母後齊衰三年時從其議及㑹稽王<lb/>
世子元顯錄尚書欲使百僚致敬臺内使廣立議由是<lb/>
内外並執下官禮廣常為愧恨義熙初宋武帝使撰車<lb/>
<pb n="KR2a0024_WYG_033-18a"/>
服儀注仍除鎮軍諮議參軍領記室封樂成縣五等侯<lb/>
轉員外散騎常侍領著作郎二年尚書奏廣撰成晉史<lb/>
六年遷驍騎將軍時有風雹為災廣獻言武帝多所勸<lb/>
免又轉大司農領著作郎遷祕書監初桓𤣥篡位安帝<lb/>
出宫廣陪列悲慟哀動左右及武帝受禪恭帝遜位廣<lb/>
又哀感涕泗交流謝晦見之謂曰徐公將無小過廣收<lb/>
淚荅曰身與君不同君佐命興王逢千載嘉運身世荷<lb/>
晉徳眷戀故主因更歔欷永初元年詔除中散大夫廣<lb/>
<pb n="KR2a0024_WYG_033-18b"/>
言墳墓在晉陵丹徒又生長京口息道𤣥忝宰此邑乞<lb/>
随之官歸終桑梓許之贈賜甚厚性好讀書年過八十<lb/>
猶嵗讀五經一遍元嘉二年卒廣所撰晉紀四十二卷<lb/>
義熙十二年成表上之又有答禮問百餘條行於世時<lb/>
有髙平郗紹亦作晉中興書數以示何法盛法盛有意<lb/>
圖之謂紹曰卿名位貴逹不復俟此延譽我寒士無聞<lb/>
於時如袁宏干寳之徒頼有著述流聲於後宜以為恵<lb/>
紹不與至書成在齋内厨中法盛詣紹紹不在直入竊<lb/>
<pb n="KR2a0024_WYG_033-19a"/>
書紹還失之無復兼本於是遂行何書<lb/>
徐豁字萬同廣兄子也父邈晉太子前衛率豁宋永嘉<lb/>
初為尚書左丞山隂令精練法理為時所推元嘉初為<lb/>
始興太守表陳三事文帝嘉之賜絹二百匹榖一千斛<lb/>
徙廣州刺史未拜卒<lb/>
鄭鮮之字道子榮陽開封人魏將作大匠渾之𤣥孫也<lb/>
祖襲大司農經為江乘令因居縣境父遵尚書郎鮮之<lb/>
下帷讀書絶交遊之務初為桓偉輔國主簿先是兗州<lb/>
<pb n="KR2a0024_WYG_033-19b"/>
刺史滕怙為丁零翟所沒屍喪不反怙子羨仕官不廢<lb/>
論者嫌之桓𤣥在荆州使羣僚博議鮮之議曰名教大<lb/>
極忠孝而已至乎變通抑引每事輒殊本而尋之皆求<lb/>
心而遺迹迹之所乘遭遇或異故聖人或就迹以助教<lb/>
或因迹以成罪屈申與奪難可等齊舉其阡陌皆可終<lb/>
言矣天可逃乎而伊尹廢君君可脅乎而鬻拳見善忠<lb/>
可愚乎而箕子同仁自此以還殊實而齊聲異譽而等<lb/>
美者不可勝言令如滕羨情事者或終身隐處不闗人<lb/>
<pb n="KR2a0024_WYG_033-20a"/>
事或升朝理務無譏前哲通滕者則以無譏為證塞滕<lb/>
者則以隐處為美折其兩中則異同之情可見矣大聖<lb/>
人立教猶言有禮無時君子不行有禮無時政以事有<lb/>
變通不可宗一故耳宋武帝起義兵累遷御史中丞性<lb/>
剛直甚得司直之體外甥劉毅權重當時朝野莫不歸<lb/>
附鮮之盡心武帝獨不屈意於毅毅甚恨焉以與毅舅<lb/>
甥制不相糺使書侍御史丘洹奏彈毅輒宥傳詔羅道<lb/>
盛詔無所問時新制長吏以父母疾去官禁錮三年山<lb/>
<pb n="KR2a0024_WYG_033-20b"/>
隂令沈淑任父疾去職鮮之因此上議曰父母之疾而<lb/>
加以罪名悖義疾理莫此為大謂宜從舊於義為允從<lb/>
之於是自二品以上父母及為祖父母後者墳墓崩毁<lb/>
及疾病族屬輒去並不禁錮劉毅當鎮江陵武帝㑹於<lb/>
江寧朝士曅集毅素好摴蒱於是㑹戲帝與毅斂局各<lb/>
得其半積錢隐人毅呼帝併之先擲得雉帝甚不悦良<lb/>
乆乃荅之四坐傾屬既擲得盧毅意大惡謂帝曰知公<lb/>
不以大坐席與人鮮之大喜徒跣繞床大呌聲聲相續<lb/>
<pb n="KR2a0024_WYG_033-21a"/>
毅甚不平謂之曰此鄭君何為者無復甥舅之敬帝少<lb/>
事戎旅不經渉學及為宰相頗慕風流時或談論人皆<lb/>
依違不敢難鮮之難必切至未嘗寛假與帝言要須帝<lb/>
理屈然後置之帝有時慙恧變色感其輸情時人謂為<lb/>
格佞十二年武帝北伐以為右長史鮮之曾祖晉江州<lb/>
長史哲墓在開封求拜省帝以騎送之及入咸陽帝遍<lb/>
視阿房未央故地悽愴動容問鮮之秦漢所以得喪鮮<lb/>
之具以賈誼過秦對帝曰及子嬰而亡已為晚矣然觀<lb/>
<pb n="KR2a0024_WYG_033-21b"/>
始皇為人智足見是非所任不得人何也荅曰夫佞言<lb/>
似忠奸言似信中人以上乃可語上始皇未及中人所<lb/>
以暗於識士前至渭濵帝復歎曰此地寧復有吕望邪<lb/>
鮮之曰昔葉公好龍而真龍見燕昭市骨而駿足至明<lb/>
公以旰食待士豈患海内無人帝稱善者乆之宋國初<lb/>
建轉奉常赫連勃勃陷闗中武帝復欲北討鮮之表諌<lb/>
及踐阼遷太常都官尚書時傳亮謝晦位遇日隆范泰<lb/>
嘗衆中讓誚鮮之曰卿與傅謝俱從聖主有功闗洛卿<lb/>
<pb n="KR2a0024_WYG_033-22a"/>
乃居僚首今日荅颯去人遼逺何不肖之甚鮮之熟視<lb/>
不對鮮之為人通率在武帝坐言無所隐晦亦甚憚焉<lb/>
而隐厚篤實贍恤親故遊行命駕或不知所適随御者<lb/>
所之尤為武帝所狎上曽内殿晏飲朝貴畢至唯不召<lb/>
鮮之坐定謂羣臣曰鄭鮮之必當自來俄而外啓尚書<lb/>
鄭鮮之詣神獸門求啓事帝大笑引入其被遇如此以<lb/>
從征功封龍陽縣五等子景平中徐傅當權出為豫章<lb/>
太守時王𢎞為江州刺史竊謂人曰鄭公德素先朝所<lb/>
<pb n="KR2a0024_WYG_033-22b"/>
禮方於前代鍾元常王景興之流今徐傅出以為郡抑<lb/>
當有以尋有廢立事元嘉三年𢎞入為相舉鮮之為尚<lb/>
書右僕射四年卒文集行於世子愔始安太守<lb/>
裴松之字世期河東聞喜人也祖昧光祿大夫父珪正<lb/>
員外郎松之博覽墳籍立身簡素年二十拜殿中將軍<lb/>
此官直衛左右晉孝武太元中革選名家以參顧問始<lb/>
用琅邪王茂之㑹稽謝輶皆南北之望義熙初為呉興<lb/>
故彰令在縣有績入為尚書祠部郎松之以世立私碑<lb/>
<pb n="KR2a0024_WYG_033-23a"/>
有乖事實上表陳之以為諸欲立碑者宜悉令言上為<lb/>
朝議所許然後聼之庶可以防遏無徵顯彰茂實由是<lb/>
普斷武帝北伐領司州刺史以松之為州主簿轉中從<lb/>
事既尅洛陽松之居州行事宋國初建毛德祖使洛陽<lb/>
武帝敕之曰裴松之廊廟之才不宜乆居邊務今召為<lb/>
太子洗馬與殷景仁同可令知之時議立五廟樂松之<lb/>
以妃臧氏廟用樂亦宜與四廟同除零陵内史徵為國<lb/>
子博士元嘉三年誅司徒徐羨之等分遣大使廵行天<lb/>
<pb n="KR2a0024_WYG_033-23b"/>
下並兼散騎常侍班宣二十四條詔書松之使湘州甚<lb/>
得奉使之義論者美之轉中書侍郎上使注陳夀三國<lb/>
志松之鳩集傳記廣増異聞既成奏之上覽之曰裴世<lb/>
期為不朽矣出為永嘉太守勤恤百姓吏人便之後為<lb/>
南琅邪太守致仕拜中散大夫尋為國子博士進太中<lb/>
大夫使續成何承天國史未及撰述卒子駰南中郎參<lb/>
軍松之所著文論及晉紀駰注司馬遷史記並行於世<lb/>
駰子昭明<lb/>
<pb n="KR2a0024_WYG_033-24a"/>
昭明少傳儒史之業宋太始中為太學博士有司奏大<lb/>
子婚納徵用玉璧虎皮未詳何所凖擬昭明議禮納徵<lb/>
儷皮鄭云皮為庭實鹿皮也晉太子納妃注以虎皮二<lb/>
太元中公主納徵虎豹皮各一此豈謂婚禮不詳王公<lb/>
之差故取虎豹文蔚以尊其事虎豹雖文而徴禮所不<lb/>
言熊羆雖古而婚禮所不及珪璋雖美或為用各異今<lb/>
宜準經誥凡諸僻繆一皆詳正於是有司參議加珪璋<lb/>
豹熊羆皮各二元嶶中出為長沙郡丞罷任刺史王蘊<lb/>
<pb n="KR2a0024_WYG_033-24b"/>
之謂曰卿清貧必無還資湘中人士有須一禮之命者<lb/>
我不愛也昭明曰下官忝為郡佐不能光益上府豈以<lb/>
鴻都之事仰累清風歴祠部通直郎齊永明二年使魏<lb/>
武帝謂曰以卿有將命之才使還當以一郡相賞還為<lb/>
始安内史郡人龔𤣥宜云神人與其玉印玉板書不須<lb/>
筆吹紙便成字自稱龔聖人以此惑衆前後郡太守敬<lb/>
事之昭明付獄案罪及還甚貧罄武帝曰裴昭明當罷<lb/>
郡還遂無宅我不讀書不知古人中誰可比之遷射聲<lb/>
<pb n="KR2a0024_WYG_033-25a"/>
校尉九年復北使建武初為王𤣥邈安北長史盧陵太<lb/>
守明帝以其在事無啓奏代還責之昭明曰臣不欲競<lb/>
執闗鍵故耳昭明歴郡皆清勤常謂人曰人生何事須<lb/>
聚畜一身之外亦復何須子孫若不才我聚彼散若能<lb/>
自立則不如一經故終身一不事産業中興二年卒子<lb/>
子野<lb/>
子野字㡬原生而母魏氏亡為祖母殷氏所飬殷柔明<lb/>
有文義以章句授之年九嵗殷氏亡泣血哀慟家人異<lb/>
<pb n="KR2a0024_WYG_033-25b"/>
之少好學善屬文仕齊為江夏王行參軍遭父憂去職<lb/>
初父寢疾彌年子野禱請備至涕泗霑濡父夜夢見其<lb/>
容且召視如夢俄而疾間以為至孝所感命著孝感傳<lb/>
固辭乃止及居喪每之墓所草為之枯有白兎白鳩馴<lb/>
擾其側梁天監初尚書僕射范雲嘉其至行將表奏之<lb/>
㑹雲卒不果樂安任昉有盛名為後進所慕遊其門者<lb/>
昉必推薦子野於昉為從中表獨不至昉亦恨焉故不<lb/>
之善乆之兼廷尉正時三官通署獄子野嘗不在同僚<lb/>
<pb n="KR2a0024_WYG_033-26a"/>
輒署其名奏有不允子野從坐免職或勸言請有司可<lb/>
無咎子野笑曰雖慙栁季之道豈因訟以受服自此免<lb/>
黜乆之終無恨意中書郎范縝與子野未遇聞其行業<lb/>
而善焉㑹遷國子博士乃上表讓之有司以資歴非次<lb/>
不為通後為諸暨令在縣不行鞭罰人有争者示之以<lb/>
理百姓稱悦合境無訟初子野曽祖松之宋元嘉中受<lb/>
詔續修何承天宋史未成而卒子野常欲繼成先業及<lb/>
齊永明末沈約所撰宋書稱松之已後無聞焉子野更<lb/>
<pb n="KR2a0024_WYG_033-26b"/>
撰為宋畧二十卷其叙事評論多善而云戮淮南大守<lb/>
沈璞以其不從義師故也約懼徒跣謝之請兩釋焉歎<lb/>
其述作曰吾弗逮也蘭陵蕭琛言其評論可與過秦王<lb/>
命分路揚鑣於是吏部尚書徐勉言之於武帝以為著<lb/>
作郎掌修國史及起居注頃之兼中書通事舍人尋除<lb/>
通直員外著作舍人如故敕又掌中書詔誥時西北逺<lb/>
邊有白題及滑國遣使由岻山道入貢此二國歴代弗<lb/>
賓莫知所出子野曰漢潁隂侯斬胡白題將一人服䖍<lb/>
<pb n="KR2a0024_WYG_033-27a"/>
注云白題胡名也又漢定逺侯擊虜入滑此其後乎時<lb/>
人服其博識敕仍使撰方國使圖廣述懷來之盛自要<lb/>
服至于海表凡二十國子野與沛國劉顯南陽劉之遴<lb/>
陳郡殷芸陳留阮孝緒呉郡顧協京兆韋稜皆博學深<lb/>
相賞好顯尤推重之時長平侯蕭勱范陽張纘每討論<lb/>
墳籍咸折𠂻於子野繼母曹氏亡居喪過禮服闋再遷<lb/>
員外郎普通七年大舉北侵敕子野為移魏文受詔立<lb/>
成武帝以其事體大召尚書僕射徐勉太子詹事周捨<lb/>
<pb n="KR2a0024_WYG_033-27b"/>
鴻臚卿劉之遴中書侍郎朱异集夀光殿以觀之時並<lb/>
歎服武帝目子野曰其形雖弱其文甚壯俄又敕為書<lb/>
喻魏相元叉其夜受㫖子野謂可待旦方奏未之為也<lb/>
及五鼔敕催令速上子野徐起操筆昧爽便就及奏武<lb/>
帝深嘉焉自是諸符檄皆令具草子野為文典而速不<lb/>
尚靡麗制多法古與今文體異當時或有詆訶者及其<lb/>
末翕然重之或問其為文速者子野荅云人皆成於手<lb/>
我獨成於心遷中書侍郎鴻臚卿領歩兵校尉子野在<lb/>
<pb n="KR2a0024_WYG_033-28a"/>
禁省十餘年黙静自守未嘗有所請謁外家及中表貧<lb/>
乏所得奉悉給之無宅借官地二畆起茅屋數間妻子<lb/>
恒苦饑寒唯以教誨為本子姪祗畏若奉嚴君劉顯常<lb/>
以師道推髙之末年深信釋教終身飯麥食蔬中大通<lb/>
二年卒先是子野自占死期不過戊戌嵗是年自省移<lb/>
疾謂同官劉之亨曰吾其逝矣遺命務存儉約武帝悼<lb/>
惜為之流涕贈散騎常侍即日舉哀先是五等君及侍<lb/>
中以上乃有諡及子野特以令望見嘉賜諡貞子子野<lb/>
<pb n="KR2a0024_WYG_033-28b"/>
少時集注喪服續裴氏家傳各二卷抄合後漢事四十<lb/>
餘卷又敕撰衆僧傳二十卷百官九品二卷附益諡法<lb/>
一卷方國使圖一卷文集二十卷並行於世又欲撰齊<lb/>
梁春秋始草創未就而卒及葬湘東王為之墓誌銘陳<lb/>
于藏内邵陵王又立墓誌堙于羨道羨道列誌自此始<lb/>
焉子騫官至通直郎<lb/>
何承天東海郯人也五嵗喪父母徐廣姉也聰明博學<lb/>
故承天幼漸訓義宋武起義初撫軍將軍劉毅鎮姑熟<lb/>
<pb n="KR2a0024_WYG_033-29a"/>
板為行參軍毅嘗出行而鄢陵縣吏陳滿射鳥箭誤中<lb/>
直帥雖不傷人處法棄市承天議曰獄貴情斷疑則從<lb/>
輕昔有驚漢文帝乘輿馬者張釋之劾以犯蹕罪止罰<lb/>
金何者明其無心於驚馬也故不以乘輿之重加於異<lb/>
制今滿意在射鳥非有心於中人案律過誤傷人三嵗<lb/>
刑況不傷乎徵罰可也宋臺建為尚書祠部郎與傅亮<lb/>
共撰朝儀謝晦鎮江陵請為南蠻長史晦進號衛將軍<lb/>
轉諮議參軍領記室元嘉三年晦將見討問計於承天<lb/>
<pb n="KR2a0024_WYG_033-29b"/>
曰大小既殊逆順又異境外求全上計也以腹心領兵<lb/>
戍義陽將軍率衆於夏口一戰若敗即趨義陽以出北<lb/>
境此其次也晦良乆曰荆楚用武之國且當决戰走不<lb/>
晚也及晦下承天留府不從到彦之至馬頭承天自詣<lb/>
歸罪見宥後兼尚書左丞呉興餘杭人薄道舉為劫制<lb/>
同籍期親補兵道舉從弟代公道生等並為劫大功親<lb/>
非應在補讁之例法以代公等母存為期親則子宜随<lb/>
母補兵承天議曰尋劫制同籍期親補兵大功則不在<lb/>
<pb n="KR2a0024_WYG_033-30a"/>
例婦人三從既嫁從夫夫死從子今道舉為劫若其叔<lb/>
父尚存應制補讁妻子營居固其宜也但為劫之時叔<lb/>
父已殁代公道生並是從弟大功之親不合補讁今若<lb/>
以叔母為期親令代公随母補兵既乖大功不讁之制<lb/>
又失婦人三從之道由於主者守期親之文不辯男女<lb/>
之異謂代公等母子並宜見原承天為性剛愎不能屈<lb/>
意朝右頗以所長侮同列不為僕射殷景仁所平出為<lb/>
衡陽内史昔在西方與士人多不協在郡又不公清為<lb/>
<pb n="KR2a0024_WYG_033-30b"/>
州司所糾被收繫獄㑹赦免十六年除著作佐郎撰國<lb/>
史承天年已老而諸佐郎並名家年少潁川荀伯子嘲<lb/>
之常呼為妳母承天曰卿當云鳯凰將九子妳母何言<lb/>
邪尋轉太子率更令著作如故時丹陽溧陽丁況等乆<lb/>
喪而不𦵏承天議曰禮云還𦵏當謂荒儉一時故許其<lb/>
稱財而不求備丁況三家數十年中𦵏輒無棺櫬實由<lb/>
淺情薄思同於禽獸者耳竊以丁寳等同伍積年未嘗<lb/>
勸之以義䋲之以法十六年冬既無新科又未申明舊<lb/>
<pb n="KR2a0024_WYG_033-31a"/>
制有何嚴切歘然相糾或由隣曲分争以興此言如聞<lb/>
在東諸處比例既多江西淮北尤為不少若但讁此三<lb/>
人殆無所肅開其一端則互相恐動臣愚為況等三家<lb/>
且可勿問因此附定制㫖若人𦵏不如法同伍當即糾<lb/>
言三年除服之後不得追相告引十九年立國子學以<lb/>
本官領國子博士皇太子講孝經承天與中庶子顔延<lb/>
之同為執經頃之遷御史中丞時魏軍南伐文帝訪羣<lb/>
臣捍禦之畧承天上安邊論凡陳四事其一移逺就近<lb/>
<pb n="KR2a0024_WYG_033-31b"/>
以實内地其二浚復城隍以増阻防其三纂偶車牛以<lb/>
飾戎械其四計丁課仗勿使有闕文多不載承天素好<lb/>
奕棊頗用廢事又善彈筝文帝賜以局子及銀裝筝承<lb/>
天奉表陳謝上荅曰局子之賜何必非張武之金邪承<lb/>
天博見古今為一時所重張永嘗開𤣥武湖遇古冢冢<lb/>
上得一銅斗有柄文帝以訪朝士承天曰此亡新威斗<lb/>
王莾三公亡皆賜之一在冢外一在冢内時三台居江<lb/>
左者唯甄邯為大司徒必邯之墓俄而永又啓冢内更<lb/>
<pb n="KR2a0024_WYG_033-32a"/>
得一斗復有一石銘大司徒鄄邯之墓時帝每有疑議<lb/>
必先訪之信命相望於道承天性褊促嘗對主者厲聲<lb/>
曰天何言哉四時行焉百物生焉文帝知之應遣先戒<lb/>
曰善侯伺顔色如其不悦無須多陳二十四年承天遷<lb/>
廷尉未拜上欲以為吏部郎已受密㫖承天宣漏之坐<lb/>
免官卒於家年七十八先是禮論有八百卷承天刪減<lb/>
并各以類相從凡為三百卷并前傳雜語所纂文及文<lb/>
集並傳於世又改定元嘉歴改漏刻用二十五箭皆從<lb/>
<pb n="KR2a0024_WYG_033-32b"/>
之曽孫遜<lb/>
遜字仲言八嵗能賦詩弱冠州舉秀才南鄉范雲見其<lb/>
對䇿大相稱賞因結忘年交謂所親曰頃觀文人質則<lb/>
過儒麗則傷俗其能含清濁中今古見之何生矣沈約<lb/>
嘗謂遜曰吾每讀卿詩一日三復猶不能已其為名流<lb/>
所稱如此梁天監中兼尚書水部郎南平王引為賔客<lb/>
掌記室事後薦之武帝與呉均俱進倖後稍失意帝曰<lb/>
呉均不均何遜不遜未若吾有朱异信則異矣自是疎<lb/>
<pb n="KR2a0024_WYG_033-33a"/>
隔希復得見卒於仁威廬陵王記室初遜為南平王所<lb/>
知深被恩禮及聞遜卒命迎其柩而殯藏焉并餼其妻<lb/>
子東海王僧孺集其文為八卷初遜文章與劉孝綽並<lb/>
見重時謂之何劉梁元帝著論論之云詩多而能者沈<lb/>
約少而能者謝脁何遜遜從叔僴字彦夷亦以才著聞<lb/>
宦遊不逹作拍張賦以喻意末云東方曼倩發憤於侏<lb/>
儒遂與火頭食子禀賜不殊位至臺郎時有㑹稽虞騫<lb/>
工為五言名與遜埓官至王國侍郎後又有㑹稽孔翁<lb/>
<pb n="KR2a0024_WYG_033-33b"/>
歸濟陽江避並為南平王大司馬府記室翁歸工為詩<lb/>
避博學有思理注論語孝經二人並有文集<lb/>
論曰夫令問令望詩人所以作詠有禮有法前哲由斯<lb/>
播美觀夫范荀二公並以學業自著而干時之譽不期<lb/>
俱不為𢎞雖才則有餘而望乃不足蔚宗藝用有過人<lb/>
之美迹其行事何利害之相傾徐廣動不違仁義兼儒<lb/>
行鮮之時稱格佞斯不佞矣松之雅道為貴寔光載徳<lb/>
承天素訓所資無慙舅氏美矣乎<lb/>
<pb n="KR2a0024_WYG_033-34a"/>
　南史卷三十三考證<lb/>
范泰傳上每優容之○容監本訛遊今改从宋書<lb/>
匹婦一至亦能有所感激○匹監本訛疋今改正<lb/>
范曄傳在生已可知來緣㦎無識○㦎監本訛㦎今从<lb/>
　宋書改正<lb/>
姉今不來勝人多也○姉監本訛妹今改从宋書及閣<lb/>
　本<lb/>
荀伯子傳故太保衛瓘本爵菑陽縣公○菑宋書作蕭<lb/>
<pb n="KR2a0024_WYG_033-34b"/>
　誤<lb/>
鄭鮮之傳先是兖州刺史滕怙為丁零翟所沒○怙一<lb/>
　本作恬<lb/>
使羣僚博議○博監本訛溥今改从宋書<lb/>
政以事有變通不可宗一故耳○宗宋書作守今各本<lb/>
　俱同仍之<lb/>
使書侍御史丘洹奏彈毅輙宥傳詔羅道盛○洹一本<lb/>
　作恒<lb/>
<pb n="KR2a0024_WYG_033-35a"/>
裴松之傳義熙初為興故彰令○彰一本作鄣<lb/>
裴子野傳從坐免職或勸言請有司可無咎○請梁書<lb/>
　作諸<lb/>
中書郎范縝與子野未遇聞其行業而善焉○梁書無<lb/>
　郎字<lb/>
何承天傳丁況三家數十年中𦵏輙無棺櫬○丁監本<lb/>
　訛下令據上文丁況等乆喪而不𦵏改正<lb/>
遇古冢冢上得一銅斗○遇一本作過<lb/>
<pb n="KR2a0024_WYG_033-35b"/>
何遜傳頃觀文人質則過儒麗則傷俗○儒一本作懦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷三十三考證<lb/>
</p>
<p>
</p>
  </div>
</body>
</text>
</TEI>
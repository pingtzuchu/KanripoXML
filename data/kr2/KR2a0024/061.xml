<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南史卷六十一</head> <lb/>
    <p>
<pb n="KR2a0024_WYG_061-1a"/>
欽定四庫全書<lb/>
　南史卷六十一<lb/>
　　唐　　　李　　　延　　　壽　　　撰<lb/>
　列傳第五十一<lb/>
　　陳伯之　　　陳慶之<hi>子昕</hi>　<hi>暄</hi>　蘭欽<lb/>
陳伯之濟隂睢陵人也年十三四好著獺皮冠帶刺刀<lb/>
候鄰里稻熟輒偷刈之嘗為田主所見呵之曰楚子莫<lb/>
動伯之曰君稻幸多取一擔何苦田主將執之因㧞刀<lb/>
<pb n="KR2a0024_WYG_061-1b"/>
而進曰楚子定何如田主皆反走徐擔稻而歸及年長<lb/>
在鍾離數為刧盗嘗援面覘人船船人斫之獲其左耳<lb/>
後随鄉人車騎將軍王廣之廣之愛其勇每夜卧下榻<lb/>
征伐常將自随頻以戰功累遷驃騎司馬封魚復縣伯<lb/>
梁武起兵東昏假伯之節督前驅諸軍事豫州刺史轉<lb/>
江州據尋陽以拒梁武郢城平武帝使說伯之即以為<lb/>
江州刺史子虎牙為徐州刺史伯之雖受命猶懷兩端<lb/>
帝及其猶豫逼之伯之退保南湖然後歸附與衆軍俱<lb/>
<pb n="KR2a0024_WYG_061-2a"/>
下建康城未平毎降人出伯之輒喚與耳語帝疑其復<lb/>
懷翻覆㑹東昏將鄭伯倫降帝使過伯之謂曰城中甚<lb/>
忿卿欲遣信誘卿須卿降當生割卿手腳卿若不降復<lb/>
欲遣刺客殺卿伯之大懼自是無異志矣城平封豐城<lb/>
縣公遣之鎮伯之不識書及還江州得文牒辭訟唯作<lb/>
大諾而已有事典籖傳口語與奪決於主者伯之與豫<lb/>
章人鄧繕永興人戴承忠竝有舊繕經藏伯之息免禍<lb/>
伯之尤徳之及在州用繕為别駕承忠為記室參軍河<lb/>
<pb n="KR2a0024_WYG_061-2b"/>
南褚緭都下之薄行者武帝即位頻造尚書范雲雲不<lb/>
好緭堅拒之緭益怒私語所知曰建武以後草澤底下<lb/>
悉成貴人吾何罪而見棄今天下草創喪亂未可知陳<lb/>
伯之擁強兵在江州非代來臣有自疑之意且復熒惑<lb/>
守南斗詎非為我出今者一行事若無成入魏何減作<lb/>
河南郡於是投伯之書佐王思穆事之大見親狎及伯<lb/>
之鄉人朱龍符為長流參軍竝乘伯之愚闇恣行姦險<lb/>
伯之子虎牙時為直閤將軍武帝手疏龍符罪親付虎<lb/>
<pb n="KR2a0024_WYG_061-3a"/>
牙虎牙封示伯之帝又遣代江州别駕鄧繕伯之竝不<lb/>
受命曰龍符健兒鄧繕在事有績臺所遣别駕請以為<lb/>
中從事繕於是日夜説伯之云臺家府庫空竭無復器<lb/>
仗三倉無米此萬世一時機不可失緭承忠等毎贊成<lb/>
之伯之謂繕今叚啓卿若復不得便與卿共下使反武<lb/>
帝敕部内一郡處繕伯之於是集府州佐史謂曰奉齊<lb/>
建安王敎率江北義勇十萬已次六合見使以江州見<lb/>
力運糧速下我荷明帝厚恩誓以死報使緭詐為蕭寳<lb/>
<pb n="KR2a0024_WYG_061-3b"/>
寅書以示僚佐於聽事前為壇殺牲以盟伯之先㰱長<lb/>
史以下次第㰱緭説伯之今舉大事宜引人望程元沖<lb/>
不與人同心臨川内史王觀僧虔之孫人身不惡可召<lb/>
為長史以代元沖伯之從之仍以緭為尋陽太守承忠<lb/>
輔義將軍龍符豫州刺史豫章太守鄭伯倫起郡兵拒<lb/>
守程元沖既失職於家合率數百人使伯之典籖呂孝<lb/>
通戴元則為内應伯之毎旦常作伎日晡輒臥左右仗<lb/>
身皆休息元沖因其解弛從北門入徑至聽事前伯之<lb/>
<pb n="KR2a0024_WYG_061-4a"/>
聞呌自率出盪元沖力不能敵走逃廬山伯之遣使還<lb/>
報虎牙兄弟虎牙等走盱眙盱眙人徐文安莊興紹張<lb/>
顯明邀擊之不能禁反見殺武帝遣王茂討伯之敗走<lb/>
間道亡命出江北與子虎牙及褚緭俱入魏魏以伯之<lb/>
為使持節散騎常侍都督淮南諸軍事平南將軍光禄<lb/>
大夫曲江縣侯天監四年詔太尉臨川王宏北侵宏命<lb/>
記室丘遲私與之書曰陳將軍足下無恙幸甚幸甚將<lb/>
軍勇冠三軍才為世出棄燕雀之毛羽慕鴻鵠以髙翔<lb/>
<pb n="KR2a0024_WYG_061-4b"/>
昔因機變化遭遇明主立功立事開國穪孤朱輪華轂<lb/>
擁旄萬里何其壯也如何一旦為奔亡之虜聞鳴鏑而<lb/>
股戰對穹廬以屈膝又何劣邪尋君去就之際非有他<lb/>
故直以不能内審諸已外受流言沉迷猖蹷以至於此<lb/>
聖朝赦罪責功棄瑕録用推赤心於天下安反側於萬<lb/>
物此將軍之所知非假僕一二談也昔朱鮪渉血於友<lb/>
于張繡剚刄於愛子漢主不以為疑魏君待之若舊况<lb/>
將軍無昔人之罪而勲重於當代夫迷塗知反往哲是<lb/>
<pb n="KR2a0024_WYG_061-5a"/>
與不逺而復先典攸髙主上屈法申恩吞舟是漏將軍<lb/>
松栢不翦親戚安居髙堂未傾愛妾尚在悠悠爾心亦<lb/>
何可言當今功臣名將鴈行有序佩紫懷黄讚帷幄之<lb/>
謀乘軺建節奉疆塲之任並刑馬作誓傳之子孫將軍<lb/>
獨靦顔借命驅馳氊裘之長寜不哀哉夫以慕容超之<lb/>
强身送東市姚泓之盛面縳西都故知霜露所均不育<lb/>
異類姬漢舊邦無取雜種北虜僭號中原多歴年所惡<lb/>
積禍盈理至焦爛况偽孽昏狡自相夷戮部落攜離酋<lb/>
<pb n="KR2a0024_WYG_061-5b"/>
豪猜貳方當係頸蠻邸縣首藁街而將軍魚游於沸鼎<lb/>
之中燕巢於飛幕之上不亦惑乎暮春三月江南草長<lb/>
雜花生樹羣鸎亂飛見故國之旗鼓感生平於疇日撫<lb/>
絃登陴豈不愴恨所以廉公之思趙將吳子之泣西河<lb/>
人之情也將軍獨無情哉想早勵良規自求多福當今<lb/>
皇帝盛明天下安樂白環西獻楛矢東來夜郎滇池解<lb/>
辮請職朝鮮昌海蹶角受化唯北狄野心崛强沙塞之<lb/>
間欲延嵗月之命耳中軍臨川殿下明徳茂親總兹戎<lb/>
<pb n="KR2a0024_WYG_061-6a"/>
重方弔民洛汭伐罪秦中若遂不改方思僕言聊布往<lb/>
懷君其詳之伯之得書乃於壽陽擁衆八千歸降虎牙<lb/>
為魏人所殺伯之既至以為平北將軍西豫州刺史永<lb/>
新縣侯未之任復為驍騎將軍又為太中大夫久之卒<lb/>
於家其子猶有在魏者褚緭在魏魏人欲用之魏元㑹<lb/>
緭戲為詩曰帽上著籠冠袴上著朱衣不知是今是不<lb/>
知非昔非魏人怒出為始平太守日日行獵墮馬而死<lb/>
陳慶之字子雲義興國山人也㓜随從梁武帝帝性好<lb/>
<pb n="KR2a0024_WYG_061-6b"/>
棊毎從夜至旦不輟等軰皆寐唯慶之不寝聞呼即至<lb/>
甚見親賞從平建鄴稍為主書散財聚士恒思立效除<lb/>
奉朝請普通中魏徐州刺史元法僧於彭城求入内附<lb/>
以慶之為武威將軍與胡龍牙成景儁率諸軍應接還<lb/>
除宣猛將軍文徳主帥仍率軍送豫章王綜入鎮徐州<lb/>
魏遣安豐王元延明臨淮王元彧率衆十萬來拒延明<lb/>
先遣其别將丘大千觀兵近境慶之擊破之後豫章王<lb/>
棄軍奔魏慶之乃斬關夜退軍士獲全普通七年安西<lb/>
<pb n="KR2a0024_WYG_061-7a"/>
將軍兀樹出征壽春除慶之假節總知軍事魏豫州刺<lb/>
史李憲遣其子長鈞别築兩城相拒慶之攻拔之憲力<lb/>
屈遂降慶之入據其城轉東宮直閤大通元年𨽻領軍<lb/>
曹仲宗伐渦陽魏遣常山王元昭等東援前軍至駞澗<lb/>
去渦陽四十里韋放曰賊鋒必是輕鋭戰㨗不足為功<lb/>
如不利沮我軍勢不如勿擊慶之曰魏人逺來皆已疲<lb/>
倦須挫其氣必無不敗之理於是與麾下五百騎奔擊<lb/>
破其前軍魏人震恐慶之還共諸將連營西進據渦陽<lb/>
<pb n="KR2a0024_WYG_061-7b"/>
城與魏相持自春至冬各數十百戰師老氣衰魏之援<lb/>
兵復欲築壘於軍後仲宗等恐腹背受敵謀退慶之杖<lb/>
節軍門曰須虜圍合然後與戰若欲班師慶之别有密<lb/>
敕仲宗壯其計乃從之魏人掎角作十三城慶之陷其<lb/>
四壘九城兵甲猶盛乃陳其俘馘鼓譟攻之遂奔潰斬<lb/>
獲畧盡渦水咽流詔以渦陽之地置西徐州衆軍乘勝<lb/>
前頓城父武帝嘉焉手詔慰勉之大通初魏北海王元<lb/>
顥來降武帝以慶之為假節颷勇將軍送顥還北顥於<lb/>
<pb n="KR2a0024_WYG_061-8a"/>
渙水即魏帝號授慶之前軍大都督自銍縣進遂至睢<lb/>
陽魏將丘大千有衆七萬分築九壘以拒慶之自旦至<lb/>
中攻陷其三大干乃退時魏濟隂王元徽業率羽林庶<lb/>
子二萬人來救梁宋進屯考城慶之攻陷其城禽徽業<lb/>
仍趣大梁顥進慶之徐州刺史武都郡王仍率衆而西<lb/>
魏左僕射楊昱等率御仗羽林宗子庶子衆七萬據滎<lb/>
陽拒顥兵强城固魏將元天穆大軍復將至先遣其驃<lb/>
騎將軍尒朱兆騎將魯安等援楊昱又遣右僕射尒朱<lb/>
<pb n="KR2a0024_WYG_061-8b"/>
世隆西荆州刺史王羆據虎牢時滎陽未拔士衆皆恐<lb/>
慶之乃解鞍秣馬宣喻衆曰我等纔有七千賊衆四十<lb/>
餘萬今日之事義不圖存須平其城壘一鼓悉使登城<lb/>
壯士東陽宋景休義興魚大愍踰堞而入遂剋之俄而<lb/>
魏陣外合慶之率精兵三千大破之魯安於陣乞降天<lb/>
穆兆單騎獲免進赴虎牢尒朱世隆棄城走魏孝莊出<lb/>
居河北其臨淮王彧安豐王延明率百僚備法駕迎顥<lb/>
入洛陽宮御前殿改元大赦顥以慶之為車騎大將軍<lb/>
<pb n="KR2a0024_WYG_061-9a"/>
魏上黨王元天穆又攻拔大梁分遣王老生費穆據虎<lb/>
牢刁宣刁雙入梁宋慶之随方掩襲並降天穆與十餘<lb/>
騎北度河慶之麾下悉著白袍所向披靡先是洛中謡<lb/>
曰名軍大將莫自牢千兵萬馬避白袍自發銍縣至洛<lb/>
陽十四旬平三十二城四十七戰所向無前初魏莊帝<lb/>
單騎度河宮衞嬪侍無改於常顥既得志荒于酒色不<lb/>
復視事與安豐臨淮計將背梁以時事未安且資慶之<lb/>
力用慶之心知之乃説顥曰今逺來至此未伏尚多宜<lb/>
<pb n="KR2a0024_WYG_061-9b"/>
啓天子更請精兵并勒諸州有南人沒此者悉須部送<lb/>
顥欲從之元延明說顥曰慶之兵不出數千已自難制<lb/>
今更増其衆寜肯為用魏之宗社於斯而滅顥由是疑<lb/>
慶之乃密啓武帝停軍洛下南人不出一萬魏人十倍<lb/>
軍副馬佛念言於慶之曰勲髙不賞震主身危二事既<lb/>
有將軍豈得無慮今將軍威震中原聲動河塞屠顥據<lb/>
洛則千載一時慶之不從顥前以慶之為徐州刺史因<lb/>
求之鎮顥心憚之遂不遣魏將尒朱榮尒朱世隆元天<lb/>
<pb n="KR2a0024_WYG_061-10a"/>
穆尒朱兆等衆號百萬挾魏帝夾攻顥顥據洛陽六十<lb/>
五日凡所得城一時歸魏慶之度河守北中郎城三日<lb/>
十一戰傷殺甚衆榮將退還時有善天文人劉靈助謂<lb/>
榮曰不出十日河南大定榮乃為栰濟自硤石與顥戰<lb/>
於河橋顥大敗走至臨潁被禽洛陽復入魏慶之馬歩<lb/>
數千結陣東反榮親自來追軍人死散慶之乃落鬚髪<lb/>
為沙門間行至豫州州人程道雍等潛送出汝隂至都<lb/>
仍以功除右衞將軍封永興侯出為北兗州刺史都督<lb/>
<pb n="KR2a0024_WYG_061-10b"/>
緣淮諸軍事㑹有祅賊沙門僧强自穪為帝土豪蔡伯<lb/>
寵起兵應之攻陷北徐州詔慶之討焉慶之斬伯寵僧<lb/>
强傳其首中大通二年除南北司二州刺史加都督慶<lb/>
之至鎮遂圍縣瓠破魏潁州刺史婁起揚州刺史是𤣥<lb/>
寳於溱水又破行臺孫騰豫州刺史堯雄梁州刺史司<lb/>
馬恭於楚城罷義陽鎮兵停水陸轉運江湘諸州並得<lb/>
休息開田六千頃二年之後倉廪充實又表省南司州<lb/>
復安陸郡置上明郡大同二年魏遣將侯景攻下楚州<lb/>
<pb n="KR2a0024_WYG_061-11a"/>
執刺史桓和景仍進軍淮上慶之破之時大寒雪景棄<lb/>
輜重走是嵗豫州饑慶之開倉振給多所全濟州人李<lb/>
昇等八百人表求樹碑頌徳詔許焉五年卒諡曰武慶<lb/>
之性祗慎每奉詔敕必洗沐拜受儉素不衣紈綺不好<lb/>
絲竹射不穿札馬非所便而善撫軍士能得其死力長<lb/>
子昭嗣梁世寒門達者唯慶之與俞藥藥初為武帝左<lb/>
右帝謂曰俞氏無先賢世人云俞錢非君子所宜改姓<lb/>
喻藥曰當令姓自於臣歴位雲旗將軍安州刺史<lb/>
<pb n="KR2a0024_WYG_061-11b"/>
慶之第五子昕字君章七嵗能騎射十二随父入洛遇<lb/>
疾還都詣鴻臚卿朱异异訪北間事昕聚土畫城指麾<lb/>
分别异甚竒之慶之在縣瓠魏驍將堯雄子寳樂特為<lb/>
敢勇求單騎校戰昕躍馬直趣寳樂雄即潰散後為臨<lb/>
川太守太清二年侯景圍歴陽敕召昕還昕啓云採石<lb/>
急須重鎮王質水軍輕弱恐虜必濟乃板昕為雲騎將<lb/>
軍代質未及下渚景已度江為景所禽令收集部曲將<lb/>
用之昕誓而不許景使其儀同范桃棒嚴禁之昕因說<lb/>
<pb n="KR2a0024_WYG_061-12a"/>
桃棒令率所領歸降襲殺王偉宋子仙桃棒許之遂立<lb/>
盟射城中遣昕夜縋而入武帝大喜敕即受降簡文遲<lb/>
疑累日不决外事泄昕弗之知猶依期而下景邀得之<lb/>
逼昕令更射書城中云桃棒且輕將數十人先入景欲<lb/>
裹甲随之昕不從遂見害<lb/>
少弟暄學不師受文才俊逸尤嗜酒無節操徧歴王公<lb/>
門沉湎諠譊過差非度其兄子秀常憂之致書於暄友<lb/>
人何胥兾以諷諌暄聞之與秀書曰旦見汝書與孝典<lb/>
<pb n="KR2a0024_WYG_061-12b"/>
陳吾飲酒過差吾有此好五十餘年昔吳國張長公亦<lb/>
穪耽嗜吾見張時伊已六十自言引滿大勝少年時吾<lb/>
今所進亦多於往日老而彌篤唯吾與張季舒耳吾方<lb/>
與此子交歡於地下汝欲笑吾所志邪昔阮咸阮籍同<lb/>
遊竹林宣子不聞斯言王湛能𤣥言巧騎武子呼為癡<lb/>
叔何陳留之風不嗣太原之氣巋然翻成可怪吾既寂<lb/>
漠當世朽病殘年産不異於顔原名未動於卿相若不<lb/>
日飲醇酒復欲安歸汝以飲酒為非吾以不飲酒為過<lb/>
<pb n="KR2a0024_WYG_061-13a"/>
昔周伯仁度江唯三日醒吾不以為少鄭康成一飲三<lb/>
百盃吾不以為多然洪醉之後有得有失成厮養之志<lb/>
是其得也使次公之狂是其失也吾常譬酒之猶水亦<lb/>
可以濟舟亦可以覆舟故江諮議有言酒猶兵也兵可<lb/>
千日而不用不可一日而不備酒可千日而不飲不可<lb/>
一飲而不醉美哉江公可與共論酒矣汝驚吾堕馬侍<lb/>
中之門陷池武陵之第徧布朝野自言焦悚丘也幸茍<lb/>
有過人必知之吾生平所願身沒之後題吾墓云陳故<lb/>
<pb n="KR2a0024_WYG_061-13b"/>
酒徒陳君之神道若斯志意豈避南征之不復賈誼之<lb/>
慟哭者哉何水曹眼不識盃鐺吾口不離瓢杓汝寜與<lb/>
何同日而醒與吾同日而醉乎政言其醒可及其醉不<lb/>
可及也速營糟丘吾將老焉爾無多言非爾所及暄以<lb/>
落魄不為中正所品久不得調陳太康中徐陵為吏部<lb/>
尚書精簡人物縉紳之士皆嚮慕焉暄以玉帽簪揷髻<lb/>
紅絲布裹頭袍拂踝靴至膝不陳爵里直上陵坐陵不<lb/>
之識命吏持下暄徐歩而出舉止自若竟無怍容作書<lb/>
<pb n="KR2a0024_WYG_061-14a"/>
謗陵陵甚病之後主之在東宫引為學士及即位遷通<lb/>
直散騎常侍與義陽王叔達尚書孔範度支尚書袁權<lb/>
侍中王瑳金紫光禄大夫陳襃御史中丞沈瓘散騎常<lb/>
侍王儀等恒入禁中陪侍游宴謂為狎客暄素通脫以<lb/>
俳優自居文章諧謬語言不節後主甚親昵而輕侮之<lb/>
嘗倒縣于梁臨之以刃命使作賦仍限以晷刻暄援筆<lb/>
即成不以為病而慠弄轉甚後主稍不能容後遂搏艾<lb/>
為帽加于其首火以爇之然及於髪垂泣求哀聲聞于<lb/>
<pb n="KR2a0024_WYG_061-14b"/>
外而弗之釋㑹衞尉卿柳莊在坐遽起撥之拜謝曰陳<lb/>
暄無罪臣恐陛下有翫人之失輒矯赦之造次之愆伏<lb/>
待刑憲後主素重莊意稍解敕引暄出命莊就坐經數<lb/>
日暄發悸而死<lb/>
蘭欽字休明中昌魏人也幼而果决趫㨗過人宋末随<lb/>
父子雲在洛陽恒於市騙橐駞後子雲還南梁天監中<lb/>
以軍功至兾州刺史欽兼文徳主帥征南中五郡諸洞<lb/>
反者所至皆平欽有謀畧勇决善戰歩行日二百里勇<lb/>
<pb n="KR2a0024_WYG_061-15a"/>
武過人善撫馭得人死力以軍功封安懷縣男累遷都<lb/>
督梁南秦二州刺史進爵為侯征梁漢事平進號智武<lb/>
將軍改授都督衡州刺史未及赴職㑹西魏攻圍南鄭<lb/>
梁州刺史杜懷珤來請救欽乃大破魏軍追入斜谷斬<lb/>
獲畧盡魏相安定公遣致馬二千疋請結鄰好欽百日<lb/>
之中再破魏軍威振鄰國詔加散騎常侍仍令赴職經<lb/>
廣州因破俚帥陳文徹兄弟並禽之至衡州進號平南<lb/>
將軍改封曲江縣公在州有惠政吏人詣闕請立碑頌<lb/>
<pb n="KR2a0024_WYG_061-15b"/>
徳詔許焉後為廣州刺史前刺史新渝侯映之薨南安<lb/>
侯恬權行州事兾得即真及聞欽至嶺厚貨厨人塗刀<lb/>
以毒削瓜進之欽及愛妾俱死帝聞大怒檻車收恬削<lb/>
爵土欽子夏禮侯景至歴陽率其部曲邀景兵敗死之<lb/>
論曰陳伯之雖輕狡為心而勇勁自立其累至爵位蓋<lb/>
有由焉及喪亂既平去就不已卒得其死亦為幸哉慶<lb/>
之初同鷰雀之游終懷鴻鵠之志及乎一見任委長驅<lb/>
伊洛前無强陣攻靡堅城雖南風不競晚致傾覆其所<lb/>
<pb n="KR2a0024_WYG_061-16a"/>
剋㨗亦足穪之蘭欽戰有先鳴位非虚受終逢鴆毒唯<lb/>
命也夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0024_WYG_061-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷六十一<lb/>
<pb n="KR2a0024_WYG_061-17a"/>
　南史卷六十一考證<lb/>
陳伯之傳張繡剚刄於愛子○剚監本作手今从閣本<lb/>
自旦至中攻䧟其三大千乃退○梁書中作申退作降<lb/>
顥由是疑慶之乃宻啓武帝○疑監本訛陳今改正又<lb/>
　梁書云顥由是致疑稍成疎貳慮慶之密啓乃表髙<lb/>
　祖與此小異<lb/>
破魏頴州刺史婁起揚州刺史是𤣥寳於溱水○𤣥魏<lb/>
　書作云<lb/>
<pb n="KR2a0024_WYG_061-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南史卷六十一考證<lb/>
</p>
<p>
</p>
  </div>
</body>
</text>
</TEI>
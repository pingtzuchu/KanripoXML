<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷十四</head> <lb/>
    <p>
<pb n="KR2c0020_WYG_014-1a"/>
欽定四庫全書<lb/>
　明史紀事本末卷十四<lb/>
　　　　　　　　　浙江提學僉事谷應泰編<lb/>
　　開國規模<lb/>
元順帝至正二十四年春正月李善長徐達等率羣臣<lb/>
奉太祖即呉王位以李善長為中書右相國徐達為中<lb/>
書左相國太祖退朝語善長等曰建國之初先正綱紀<lb/>
綱紀先禮元氏主荒臣專今宜鑒之　三月置起居給<lb/>
<pb n="KR2c0020_WYG_014-1b"/>
事中日侍左右記言動諭中書省臣許山林士伍上書<lb/>
効用民間俊秀年二十五以上有學識者辟赴中書<lb/>
夏四月甲午太祖退朝語侍臣孔克仁曰秦主虐臣佞<lb/>
天下叛之漢髙起布衣寛大善駕馭遂帝天下今元政<lb/>
弛極豪傑蜂起皆不修法度以明軍政因感歎乆之<lb/>
五月太祖御白虎殿閲漢書問宋濓孔克仁漢治何不<lb/>
三代也克仁曰王霸之道雜太祖曰咎將誰始曰在髙<lb/>
祖太祖曰然髙祖創業未遑禮樂孝文時當制作復三<lb/>
<pb n="KR2c0020_WYG_014-2a"/>
代之舊乃逡巡未遑使漢家終于如是三代有其時而<lb/>
能為之漢文有其時而不為耳周世宗則無其時而為<lb/>
之者也<lb/>
二十六年夏六月命有司訪求古今書籍藏之秘府以<lb/>
資覽閲因謂侍臣詹同等曰三王五帝之書不盡傳於<lb/>
世故後世鮮知其行事漢武帝購求遺書六經始出唐<lb/>
虞三代之治可得而見武帝雄才大畧後世罕及至表<lb/>
章六經闡明聖賢之學尤有功於後世吾每於宫中無<lb/>
<pb n="KR2c0020_WYG_014-2b"/>
事輙取孔子之言觀之如節用而愛人使民以時真治<lb/>
國良規孔子之言誠萬世師也　十二月太祖以國之<lb/>
所重莫先宗廟郊社遂定議以明年為呉元年命有司<lb/>
建圜丘於鍾山之陽以冬至祀昊天上帝建方丘于鍾<lb/>
山之陰以夏至祀皇土地祗及建廟社立宫室己巳典<lb/>
營繕者以宫室圖進太祖見雕琢奇麗者命去之謂中<lb/>
書省臣曰千古之上茅茨而聖雕峻而亡吾節儉是寶<lb/>
民力其母殫乎　禁箋文頌美諭中書省臣曰古人祝<lb/>
<pb n="KR2c0020_WYG_014-3a"/>
頌其君皆寓警戒適觀羣下所進箋文多譽少規殊非<lb/>
君臣相成之道其一切禁止<lb/>
太祖呉元年春正月戊戌諭中書省臣曰吾昔在軍中<lb/>
嘗空腹出戰得粗糲甚甘今未嘗忘之太平應天宣城<lb/>
諸郡吾渡江開創地供億尤勞其免太平租稅六年應<lb/>
天宣城諸郡一年　三月定文武科取士之法先是令<lb/>
有司每歳舉賢才及武勇謀畧通曉天文之士其有兼<lb/>
通書律吏亦得薦舉得賢者賞濫舉及蔽賢者罰至是<lb/>
<pb n="KR2c0020_WYG_014-3b"/>
乃下令設文武二科其應文舉者察之言行以觀其徳<lb/>
考之經術以觀其業試之書筭以觀其能䇿之經史時<lb/>
務以觀其政事應武舉者先之以謀畧次之以武藝俱<lb/>
求實效不尚虚文三年一開舉　夏五月下令曰予本<lb/>
布衣因亂撫定江左十有三年中原之民流離顛頓尚<lb/>
無所歸吾乃積粟控弦其徐宿濠泗壽邳襄陽安陸免<lb/>
徭賦三年　六月諭憲臣曰任官不當則庶事不理用<lb/>
刑不當則無辜受害故刑不可不慎也夫置人於捶楚<lb/>
<pb n="KR2c0020_WYG_014-4a"/>
之下何求不得古人用刑本求生人非求殺人故欽恤<lb/>
為用刑之本又諭中書省臣曰法有連坐之條吾以為<lb/>
鞫獄當平恕非大逆不道則罪止其身先王罪不及孥<lb/>
罰勿及嗣忠厚之至也自今民有犯者母連坐恭政楊<lb/>
憲對曰先王用刑時輕時重自元政姑息民輕犯法非<lb/>
重治之則犯者益衆太祖曰民之為惡如衣之積垢加<lb/>
以澣濯則可以復潔汙染之民以善導之則可以復新<lb/>
夫威以刑戮而使不敢犯其術淺矣且求生于重典是<lb/>
<pb n="KR2c0020_WYG_014-4b"/>
猶索魚於釜故凡從輕典雖不求其生無死之道　秋<lb/>
七月乙亥太祖御㦸門閲雅樂自擊石磬學士朱升辨<lb/>
五音悞宫為徵起居注熊鼎曰八音石聲最難和故書<lb/>
曰於予擊石百獸率舞太祖曰樂以人聲為主人聲和<lb/>
即八音諧矣鼎曰樂不外求在于君心君心和則天地<lb/>
之氣亦和天地之氣和則樂無不和太祖深然之　除<lb/>
郡縣官定賜予道里之費以養㢘也　九月甲戌朔太<lb/>
廟成　癸卯新内三殿成曰奉天華葢謹身左右樓曰<lb/>
<pb n="KR2c0020_WYG_014-5a"/>
文樓武樓殿之後為宫前曰乾清後曰坤寧六宫以次<lb/>
序列皆朴素不為飾命博士熊鼎類編古人行事可為<lb/>
鍳戒者書于壁間又命侍臣書大學衍義於兩廡壁間<lb/>
太祖曰前代宫室多施繪畵予用此備朝夕觀覧豈不<lb/>
愈於丹青乎是日有言瑞州出文石可甃地太祖曰敦<lb/>
崇儉朴猶恐習於奢華爾不能以節儉之道事予乃導<lb/>
予侈麗言者慚而退　冬十月丙午命百官禮儀俱上<lb/>
左先是承元制尚右至是改之以右相國李善長為左<lb/>
<pb n="KR2c0020_WYG_014-5b"/>
相國　勅禮官建元右丞余闕江州總管李黼御史大<lb/>
夫福壽祠歳時祀之　甲寅命中書省定律令太祖以<lb/>
唐宋皆有成律㫁獄惟元不倣古制取一時所行之事<lb/>
為條格胥吏易上下滋弊至是臺察已立按察司將巡<lb/>
歴郡縣乃命李善長楊憲傅瓛劉基陶安等詳定諭之<lb/>
曰立法貴在簡當使人易曉若條緒繁多或一事而兩<lb/>
端可輕可重使貪吏得藉手為奸則所以禁殘暴者適<lb/>
以賊良善非良法也夫網宻則水無大魚法宻則國無<lb/>
<pb n="KR2c0020_WYG_014-6a"/>
全民卿等宜盡心叅究凡刑名條目吾與卿面議斟酌<lb/>
之庶可為乆逺之法已而律令成太祖親閲視去煩減<lb/>
重命頒行之　十一月甲午圜丘成太祖出視世子從<lb/>
行太祖因命左右導之徧歴農家觀其居處飲食器用<lb/>
還謂之曰汝知農之勞乎夫農身不離畎畆手不釋耒<lb/>
耜終嵗勤動不得休息其所居不過茅茨草户所服<lb/>
不過練裳布衣所飲食不過菜羮糲飯而國家經費皆<lb/>
其所出故令汝知之凡居處食用必念農之勞取之有<lb/>
<pb n="KR2c0020_WYG_014-6b"/>
制用之有節使之不苦於饑寒若復加之横歛則民不<lb/>
堪命矣　十二月丁未以先聖孔子五十六世孫希學<lb/>
襲封衍聖公　癸丑中書省左相國李善長率文武羣<lb/>
臣勸進太祖辭固請不許明日復請許之辛酉善長率<lb/>
羣臣以即位禮儀進甲子太祖御新宫以羣臣推戴之<lb/>
意祭告上帝神祇<lb/>
太祖洪武元年春正月壬申朔四月乙亥上祀天地於<lb/>
南郊即皇帝位定有天下之號曰大明建元洪武遂詣<lb/>
<pb n="KR2c0020_WYG_014-7a"/>
太廟追尊四代祖考　丁丑大宴羣臣於奉天殿上曰<lb/>
吾觀史傳所載歴代君臣或君上樂聞忠讜而臣下循<lb/>
黙不言或臣下抗言直諫而君上飾非拒諫比來朕每<lb/>
發言百官唯訥而已其間豈無是非得失可以直言者<lb/>
自今宜盡忠讜以匡朕不逮　辛丑命廷臣兼東宫官<lb/>
先是中書及都督府議倣元舊制設中書令欲奏以太<lb/>
子為之上曰元人事不師古設官不以任賢惟類是與<lb/>
豈可取法且吾子年齒未長更事未多所宜尊禮師傅<lb/>
<pb n="KR2c0020_WYG_014-7b"/>
博通今古他日軍國重務皆令啓聞何必傚彼作中書<lb/>
令乎禮部尚書陶凱請選人專任東宫官屬上曰朕以<lb/>
廷臣有徳望者兼東宫官非無謂也嘗慮廷臣與東宫<lb/>
屬有不相能遂成嫌隙江充之事可為明鑒朕今立法<lb/>
令䑓省等官兼東宫官賛輔之父子一體君臣一心於<lb/>
是以李善長為太子少師兼詹事馮勝兼副詹事楊憲<lb/>
傅瓛兼府丞徐達兼太子少傅常遇春兼太子少保鄧<lb/>
愈湯和兼太子諭徳章溢兼太子賛善大夫劉基兼太<lb/>
<pb n="KR2c0020_WYG_014-8a"/>
子率更令上諭善長等曰朕於東宫不别設府僚而以<lb/>
卿等兼之者葢軍旅未息朕若有事於外必留太子監<lb/>
國若設府僚卿等在内事當啓聞太子或聼㫁不明卿<lb/>
等必謂府僚導之嫌疑由是而生朕所以特置賔客諭<lb/>
徳等官以輔成太子徳性且選名儒為之賔友昔周公<lb/>
教成王告以克詰戎兵召公教康王告以張皇六師此<lb/>
居安慮危不忘武備葢繼世之君生長富貴狃於安逸<lb/>
軍旅之事多忽而不務一有緩急罔知所措二公之言<lb/>
<pb n="KR2c0020_WYG_014-8b"/>
不可忘也　上欲官外戚后曰國家官爵當用賢能妾<lb/>
家親屬未必有可用之才且聞前世外戚家多驕滛不<lb/>
守法度每致覆敗陛下加恩妾族厚其賜予使得保守<lb/>
足矣若非才而官之恃寵致敗非妾所願也上遂止<lb/>
上朝罷從容謂劉基章溢曰朕起淮右以有天下戰陣<lb/>
之際横罹鋒鏑者多常惻然于懐夫喪亂之民思治安<lb/>
猶饑渇之望飲食若更敺以法令譬以藥療疾而加之<lb/>
以鴆民何頼焉溢頓首曰陛下深知民隠天下蒼生之<lb/>
<pb n="KR2c0020_WYG_014-9a"/>
福也　上與儒臣論學術陶安對曰正道之不明邪説<lb/>
害之也上曰邪説之害道猶美味之悦口美色之眩目<lb/>
戰國之時縱横押闔之徒肆其邪説諸侯急於利者多<lb/>
從之往往事未就而國隨以亡此誠何益夫邪説不去<lb/>
則正道不興天下焉得而治安對曰陛下所言深探其<lb/>
本上曰仁義治天下之本也賈生論秦之亡不行仁義<lb/>
之道夫秦襲戰國之弊又安得知此　天下府州縣官<lb/>
來朝陛辭上諭之曰天下初定百姓財力俱困譬猶初<lb/>
<pb n="KR2c0020_WYG_014-9b"/>
飛之鳥不可拔其羽新植之木不可揺其根要在安養<lb/>
生息之而已惟亷者能約己而利人貪者必朘人而厚<lb/>
已有才敏者或尼於私善柔者或昧於欲此皆不亷致<lb/>
之也爾等當深戒之　甲申詔遣周鑄等一百六十四<lb/>
人往浙西覈實田畆諭中書省臣曰兵革之餘郡縣版<lb/>
籍多亡今欲經理以清其源無使過制以病吾民夫善<lb/>
政在於養民養民在於寛賦其遣周鑄等往諸府縣覈<lb/>
實田畆以定賦稅此外無令有所妄擾　上謂劉基曰<lb/>
<pb n="KR2c0020_WYG_014-10a"/>
曩者羣雄角逐生民塗炭今天下次第已平思所以生<lb/>
息之道何如基對曰生民之道在於寛仁上曰不施實<lb/>
恵而槩言寛仁亦無益耳以朕觀之寛民必當阜民之<lb/>
財息民之力不節用則民財竭不省役則民力困不明<lb/>
教化則民不知禮義不禁貪暴則無以遂其生基頓首<lb/>
曰此所謂以仁心行仁政也　二月勅中書省臣定郊<lb/>
社宗廟禮以聞於是李善長傅瓛陶安等引古酌今擬<lb/>
冬至祀昊天上帝於圜丘以大明夜明星太嵗從夏至<lb/>
<pb n="KR2c0020_WYG_014-10b"/>
祀方丘以五嶽五鎮四海四瀆從四代各一廟廟皆南<lb/>
向以四時孟月祭及嵗除則合祭於髙廟社稷以春秋<lb/>
二仲月上戊日從之　定衛所官軍及將帥將兵之法<lb/>
自京師及郡縣皆立衛所大率以五千六百人為一衛<lb/>
一千一百二十人為一所一百一十二人為百户所每<lb/>
百户所設總旗二名小旗十名官領鈐束通以指揮使<lb/>
等官領之大小相連以成隊伍有事征伐則詔總兵官<lb/>
佩將印領之既旋則上所佩將印於朝官軍各囘本衞<lb/>
<pb n="KR2c0020_WYG_014-11a"/>
大將軍身還第權皆出於朝廷不敢有專擅自是征伐<lb/>
率以為常　丁未詔以太牢祀孔子於國學仍遣使詣<lb/>
曲阜致祭　詔衣冠悉如唐制　乙丑命中書議役法<lb/>
上以立國之初經營興作恐役及貧民乃命中書省騐<lb/>
田出夫於是省臣奏議田一頃出丁夫一人不及頃者<lb/>
以别田足之名曰均工夫遇有興作農隙用之　庚午<lb/>
命選國子監生侍太子讀書　三月丁未命翰林儒臣<lb/>
修女誡　上謂學士朱升等曰治天下者修身為本正<lb/>
<pb n="KR2c0020_WYG_014-11b"/>
家為先正家之道始于夫婦后妃雖母儀天下然不可<lb/>
以預政事至于嬪嬙不過備職事侍巾櫛若寵之太過<lb/>
則上下失序觀歴代宫<graphic n="KR2243" url="https://raw.githubusercontent.com/kanripo/KR-Gaiji/master/images/KR2243.png" mimeType="image/png"/>政由内出鮮有不為禍亂者<lb/>
也内嬖惑人甚于鴆毒惟賢明之主能察之於未然其<lb/>
他未有不為所惑者卿等纂修女誡及賢妃之事可為<lb/>
法者使後世子孫知所持守　甲申徐達奏上所獲山<lb/>
東土地甲兵數時近臣因進言山東有銀塲可興舉者<lb/>
上曰銀塲之弊利於官者少損於民者多今凋瘵之餘<lb/>
<pb n="KR2c0020_WYG_014-12a"/>
豈可以此重勞民力昔人有拔茶種桑民獲其利者汝<lb/>
豈不知言者慙而退　乙酉蘄州進竹簟命却之諭中<lb/>
書省臣曰古者方物之貢惟服食器用無玩好之飾今<lb/>
蘄州進竹簟未有命而來獻天下聞風爭進奇巧則勞<lb/>
民傷財自此始矣其勿受仍令四方非朝廷所需母得<lb/>
妄獻　夏四月丁未命圖古孝行及身所經歴艱難起<lb/>
家戰伐之事以示子孫上謂侍臣曰朕本農家祖父皆<lb/>
長者積善餘慶以及于朕今圖此者後世子孫富貴易<lb/>
<pb n="KR2c0020_WYG_014-12b"/>
驕使觀之知王業艱難也　丙辰禁宦官預政典兵上<lb/>
謂侍臣曰吾見史傳所書漢唐末世皆為宦官敗蠧未<lb/>
嘗不為之惋歎易稱開國承家小人勿用其在宫禁止<lb/>
可使之供灑掃給使令而已豈宜預政典兵漢唐之禍<lb/>
雖宦官之罪亦人主寵愛之使然向使宦官不得典兵<lb/>
預政雖欲為亂其可得乎　秋七月帶刀舍人周宗上<lb/>
疏請府州縣開設學校上嘉納之　庚寅賑恤中原貧<lb/>
民中書省臣慮財匱上曰周窮乏者不患無餘財患無<lb/>
<pb n="KR2c0020_WYG_014-13a"/>
其心果心注之何憂不贍　閏七月丁未徵天下賢才<lb/>
至京授以守令上語中書省臣曰布衣之士新授以政<lb/>
必先養其亷耻然後責其成功洪範曰既富方榖此古<lb/>
人之良法美意也乃厚賜而遣之　免吳江廣徳太平<lb/>
寧國和滁水旱災租　八月漳州府通判王禕上言人<lb/>
君脩徳之要有二忠厚以為心寛大以為政昔者周家<lb/>
忠厚故垂八百年之基漢室寛大故開四百年之業葢<lb/>
上天生物為心春夏長養秋冬收藏其間雷電霜雴有<lb/>
<pb n="KR2c0020_WYG_014-13b"/>
時而搏擊肅殺焉然皆暫而不常向使雷電霜雪無時<lb/>
不有上天生物之心息矣臣願陛下之法天道也浙西<lb/>
既平租賦既廣科歛之當減猶可議者臣願陛下之順<lb/>
人心也上嘉納之時反元政尚嚴厲故禕以為言　上<lb/>
謂宋濓等曰秦始皇漢武帝好尚神仙以求長生卒無<lb/>
所得使移此以圖治天下安有不理以朕觀之人君能<lb/>
清心寡欲使民安田里足衣食熈熈皥皥而不自知即<lb/>
神仙也　始置六部官先是中書省惟設四部掌錢榖<lb/>
<pb n="KR2c0020_WYG_014-14a"/>
禮儀刑名營造至是乃定置吏户禮兵刑工六部分理<lb/>
庶務　御史中丞劉基致仕先是上北巡命基同李善<lb/>
長留守京師基言於上曰宋元以來寛縱日乆當使紀<lb/>
綱振肅而後恵政可施也上然之基素剛嚴凡僚吏有<lb/>
犯即捕治之宦者監工匠不肅啓皇太子捕置法宿衞<lb/>
舍人奕碁于直舍按治之人皆側足立中書都事李彬<lb/>
骫法事覺彬素附善長善長託基緩其獄基不允遣人<lb/>
馳奏請誅彬上可其奏時大旱善長等方議禱雨而誅<lb/>
<pb n="KR2c0020_WYG_014-14b"/>
彬之報適至善長曰今欲禱雨可殺人乎基怒曰殺李<lb/>
彬天必雨遂斬彬善長衘之上還怨基者多訴于上前<lb/>
善長亦言基專恣語頗切㑹基有喪告歸許之　上幸<lb/>
北京放元宫人　命學士詹同等十人分行十道旁求<lb/>
隠逸之士　有司奏造乗輿服御諸物應用金者特命<lb/>
以銅為之有司言費小不足惜上曰朕富有四海豈吝<lb/>
於此然所謂儉約者非身先之何以率下且奢侈之原<lb/>
未有不由小至大者也　冬十月甲午司天監進元所<lb/>
<pb n="KR2c0020_WYG_014-15a"/>
置水晶刻漏備極機巧中設二木偶人能按時自擊鉦<lb/>
鼓上覧之謂侍臣曰廢萬幾之務用心於此所謂作無<lb/>
益害有益也命左右碎之　十一月辛丑建大本堂命<lb/>
取古今圖籍充其中延儒臣教授太子諸王以起居注<lb/>
魏觀侍太子説書　上問太子近儒臣講説經史何事<lb/>
對曰昨講漢書七國叛漢事遂問此曲直孰在對曰曲<lb/>
在七國上曰此講官偏説耳景帝為太子時甞投博局<lb/>
殺吳王世子及為帝又聽晁錯之説黜削諸侯七國之<lb/>
<pb n="KR2c0020_WYG_014-15b"/>
變實由於此若為諸子講此則當言藩王必上尊天子<lb/>
下撫百姓為國家藩輔以無撓天下公法如此則為太<lb/>
子者知敦睦九族隆親親之恩為諸子者知夾輔王室<lb/>
盡君臣之義　甲辰以孔希學襲封衍聖公孔希大為<lb/>
曲阜知縣皆世襲立孔顔孟三氏教授司尼山洙泗二<lb/>
書院命博士孔克仁等授諸子經功臣子弟亦令入學<lb/>
　十二月己巳上退朝還宮太子諸王侍上指宮中隙<lb/>
地謂之曰此非不可起亭䑓館榭為游觀之所誠不忍<lb/>
<pb n="KR2c0020_WYG_014-16a"/>
重傷民力耳昔商紂瓊宮瑶室天下怨之漢文帝欲作<lb/>
露䑓惜百金之費當時國富民安爾等常存儆戒　辛<lb/>
未詔中書省令禮官定官民喪服之制時人民仍元俗<lb/>
喪塟作樂娛尸御史髙原侃奏禁之<lb/>
二年春正月庚子上御奉天門召元舊臣問其政事得<lb/>
失馬翼對曰元有天下寛以得之亦寛以失之上曰以<lb/>
寛得之則聞之矣以寛失之未之聞也夫歩急則躓弦<lb/>
急則絶民急則亂居上之道正當用寛元季君臣躭于<lb/>
<pb n="KR2c0020_WYG_014-16b"/>
逸樂循至淪亡其失在縱弛非寛也大抵聖王之道寛<lb/>
而有制不以廢棄為寛簡而有節不以慢易為簡施之<lb/>
適中則無弊矣　免中原田租詔曰朕本淮右布衣因<lb/>
天下亂率衆渡江十有四年命將北征兵渡大河齊魯<lb/>
之民懽然饋迎近平燕都下晉冀民久被兵困征歛其<lb/>
北平山東山西免今年税糧河南諸郡西抵潼闗北界<lb/>
大河南至唐鄧光息亦行蠲免秦隴新附之民俱如一<lb/>
體以稱朕意　免江南田租詔曰朕渡江之始駐兵太<lb/>
<pb n="KR2c0020_WYG_014-17a"/>
平繼克鎮江下宣城西征北伐罔不底定朕念創業之<lb/>
初諸郡供億繁重嘗深憫之今天下十定其九太平應<lb/>
天鎮江免糧稅一年寧國廣徳無為滁和亦如之　二<lb/>
月丙寅詔修元史上謂廷臣曰近克元都得元十三朝<lb/>
實錄元雖亡史所以勸懲不可廢乃詔左丞相李善長<lb/>
前起居注宋濓漳州府通判王禕總裁徵山林遺逸之士<lb/>
汪克寛等十六人同纂修取元經世大典諸書資恭考<lb/>
又遣儒士歐陽佑等往北平采訪元統至正事蹟　壬<lb/>
<pb n="KR2c0020_WYG_014-17b"/>
午上躬耕籍田於南郊既又命皇后率内外命婦蠶于<lb/>
北郊以為祭祀衣服　三月戊申上與詹同論文章上<lb/>
曰古人為文章以明道徳通世務典謨之言皆明白易<lb/>
知至如諸葛孔明出師表亦何嘗雕刻為文而誠意溢<lb/>
出至今誦之使人忠義感激近世文士立辭雖艱深而<lb/>
意實淺近即使相如揚雄何禆實用自今翰林為文但<lb/>
取通道理明世務者無事浮藻　夏四月癸巳淮安寧<lb/>
國鎮江揚州台州各獻瑞麥一莖五穂三穂者甚衆羣<lb/>
<pb n="KR2c0020_WYG_014-18a"/>
臣賀上曰朕為生民主惟思修徳致和使三光平寒暑<lb/>
時為國家之瑞不以物為瑞也漢武帝獲一角獸産九<lb/>
莖芝好功生事卒使海内空虚其後神爵甘露之侈至<lb/>
山崩地震而漢徳於是乎衰由此觀之嘉祥無徵而災<lb/>
異有騐可不戒哉已而禮部尚書崔亮奏祥瑞國家休<lb/>
徵按唐六典四瑞有大瑞上瑞中瑞下瑞大瑞景星慶<lb/>
雲麟鳳龜龍之類上瑞白狼赤兎之類中瑞蒼鳥朱鴈<lb/>
之類下瑞岐麥嘉禾芝草連理枝之類今擬祥瑞合大<lb/>
<pb n="KR2c0020_WYG_014-18b"/>
瑞者所司表奏餘瑞騐實圖進上曰卿等所議但及祥<lb/>
瑞而不及災異不知災異乃上天示戒所繫尤重今後<lb/>
四方或有災異無論大小皆令所司即時飛奏　上與<lb/>
侍臣論待大臣之體劉基曰古者公卿有罪盤水加劍<lb/>
密室自裁未嘗鄙辱之詹同因取大戴禮賈誼疏以進<lb/>
　六月丁夘諭國子學官教養人才國子生習騎射<lb/>
秋八月己巳命吏部定内侍諸司官制上曰朕觀周禮<lb/>
閹寺未及百人後世至踰數千卒為大患今雖未能復<lb/>
<pb n="KR2c0020_WYG_014-19a"/>
古亦當為防㣲之計古時此輩所治止于酒漿醯醢司<lb/>
服守祧今朕亦不過以備使令可斟酌其宜母令過多<lb/>
又顧侍臣曰求善良于中涓百無一二用為耳目即耳<lb/>
目蔽用為腹心即腹心病馭之之道但當使之畏法不<lb/>
可使之有功有功則驕恣畏法則檢束　監察御史睢<lb/>
稼請命府州縣長吏月朔㑹民讀法詔儒臣纂修禮書<lb/>
　九月上詔問羣臣建都之地或言闗中天府之國或<lb/>
言洛陽天地之中汴梁亦宋舊京或言北平宫室完備<lb/>
<pb n="KR2c0020_WYG_014-19b"/>
上以平定之初民未休息供給力役悉資江南建業長<lb/>
江天塹足以立國臨濠前江後淮以險可恃以水可漕<lb/>
詔以為中都　冬十月辛巳詔天下郡縣皆立學上諭<lb/>
中書省臣曰學校之設名存實亡兵革以來人習戰闘<lb/>
朕謂治國之要教化為先教化之道學校為本今京師<lb/>
雖有太學而天下學校未興宜令郡縣皆立學於是詔<lb/>
府設教授一訓導四生員四十人州設學正一訓導三<lb/>
生員三十人縣設教諭一訓導二生員二十人學者專<lb/>
<pb n="KR2c0020_WYG_014-20a"/>
治一經以禮樂射御書數設科分教務求實才頑不率<lb/>
者黜之<lb/>
三年春二月壬戌上行後苑見鵲巢卵翼之勞喟然而<lb/>
歎令羣臣親老者許歸養　召浙西蘇州富民至京師<lb/>
面諭毋凌弱毋貪貧毋虐小毋飲老孝敬父母和睦親<lb/>
族周恤貧乏各賜酒食而遣之　戊子詔天下有司推<lb/>
訪賢才　三月庚寅免應天徽州等十三府州河南山<lb/>
東北平稅粮　丁酉鄭州知州蘇琦上言三事一闗輔<lb/>
<pb n="KR2c0020_WYG_014-20b"/>
平涼北平遼右餘孽未平調兵轉粟事難卒辦請議屯<lb/>
田積粟以示久長一選重臣才兼文武練達邊務者分<lb/>
鎮要害懐之以徳其沙漠非要害處當毁其城郭徙人<lb/>
民于内地一墾田以實中原自辛夘河南兵起天下騷<lb/>
然十年之間耕桑之地變為草莽宜責之守令召誘流<lb/>
徙未入籍之民官給牛種及時耕耨其守令能増户開<lb/>
田從巡歴御史按察司申舉書奏命中書省采行之<lb/>
夏四月以危素為翰林侍讀學士已謫素居和州素居<lb/>
<pb n="KR2c0020_WYG_014-21a"/>
𢎞文館一日上御東閣聞履聲槖槖上問為誰對曰老<lb/>
臣危素上曰是爾耶朕將謂文天祥耳素惶懼頓首上<lb/>
曰素元朝老臣何不赴和州看守余闕廟去遂有是謫<lb/>
素踰年卒　夏五月甲午置司農司上以中原兵興以<lb/>
來田多荒蕪命省臣議計民授田設官以領之於是設<lb/>
司開治所於河南　乙未嚴宫閫之政著為令俾世守<lb/>
之上以元末宫嬪女謁私通外臣或番僧入宫攝持受<lb/>
戒而大臣命婦亦往來禁掖滛凟䙝亂遂深戒前代之<lb/>
<pb n="KR2c0020_WYG_014-21b"/>
失著為典皇后止得治宫中嬪婦事宫門之外不得與<lb/>
焉宫費奏自尚宫内使監覆之始支部違者死私書出<lb/>
外者罪如之宫人疾言其狀徵藥羣臣命婦節慶朔望<lb/>
朝見中宫無故不得入人君無見外命婦禮天子親王<lb/>
后妃宫嬪慎選良家子女進者勿受　己亥詔設科取<lb/>
士定科舉格初塲各經義一道四書義一道二塲論一<lb/>
道詔誥表箋内科一道三塲䇿一道中式者後十日以<lb/>
騎射書䇿律五事試之詔曰成周之際取才于貢士賢<lb/>
<pb n="KR2c0020_WYG_014-22a"/>
者在職民有士君子之行漢唐宋科舉但貴詞章不求<lb/>
徳藝前元設科取士權家勢要結納奔競賢者耻與並<lb/>
進甘隠山林自今八月為始特設科舉務在經明行修<lb/>
博古通今其中選者朕將親䇿于廷觀其學識第其髙<lb/>
下而任之非由科舉者毋得為官許髙麗安南占城諸<lb/>
國以鄉貢赴試於京師丁未詔行大射禮令太學生及<lb/>
天下郡縣學生員皆習射　辛亥詔定服色禮部奏夏<lb/>
尚黒殷尚白周尚赤秦尚黒漢尚赤唐服飾尚黄旗幟<lb/>
<pb n="KR2c0020_WYG_014-22b"/>
尚赤國家取法周漢唐宋以為治尚赤為宜上從之<lb/>
六月癸亥詔嶽鎮海瀆並去前代所封名號以山水本<lb/>
名稱其神禁淫祠　免蘇州逋糧詔蘇松嘉湖杭五郡<lb/>
民無田産者往臨濠耕種以所種田為世業官給牛種<lb/>
舟糧資遣三年不徵稅時徙者四千餘户　秋九月大<lb/>
明集禮書成詔刋行之其書以吉凶軍賔嘉冠服車輅<lb/>
儀仗鹵簿字學樂為綱所該之目吉禮十四曰祀天曰<lb/>
祀地曰宗廟曰社稷曰朝日曰夕月曰先農曰太嵗風<lb/>
<pb n="KR2c0020_WYG_014-23a"/>
雷雲雨師曰嶽鎮海瀆天下山川城隍曰旗纛曰馬祖<lb/>
先牧社馬步曰祭厲曰祀典神祇曰三皇孔子嘉禮五<lb/>
曰朝㑹曰册拜曰禮冠曰婚曰鄉飲酒禮賔禮二曰朝<lb/>
貢曰遣使軍禮三曰親征曰遣將曰大射凶禮二曰弔<lb/>
賻曰喪儀又冠服車輅儀仗鹵簿字學各一樂三曰鐘律<lb/>
曰雅樂曰俗樂凡升降儀節制度名數皆備具通五十<lb/>
卷　冬十月丙辰御史袁凱言保全功臣之道從之勅<lb/>
省臺延聘儒士於午門與諸將説書<lb/>
<pb n="KR2c0020_WYG_014-23b"/>
四年春二月免太平鎮江寧國田租命工部遣官往廣<lb/>
東買耕牛給中原屯種之民　三月䇿試進士於奉天<lb/>
殿始令進士釋褐行釋菜禮　遣使祭歴代帝王陵寢<lb/>
祀帝王三十五在河南者十陳州祀伏羲殷髙宗孟津<lb/>
祀漢光武洛陽祀漢明帝章帝鄭州祀周世宗鞏縣祀<lb/>
宋太祖太宗真宗仁宗在山西者一滎河祀商湯在山<lb/>
東者二東平祀唐堯曲阜祀少昊在北平者三内黄祀<lb/>
殷中宗滑縣祀顓頊髙辛在湖廣者二酃縣祀神農寧<lb/>
<pb n="KR2c0020_WYG_014-24a"/>
逺祀虞舜在浙江者二㑹稽祀夏禹宋孝宗在陜西者<lb/>
十五中部祀黄帝咸陽祀周文王武王成王康王宣王<lb/>
漢髙帝文帝景帝興平祀漢武帝長安祀漢宣帝三原<lb/>
祀唐髙祖醴泉祀唐太宗蒲城祀唐憲宗涇陽祀唐宣<lb/>
宗　閏三月命吏部定内監等官品秩自監正令五品<lb/>
以下至從七品有差上謂侍臣曰古之宦䜿不過司晨<lb/>
昏供使令而己自漢鄧太后以女主稱制不接公卿乃<lb/>
以閽人為常侍小黄門通命自此以來權傾人主吾防<lb/>
<pb n="KR2c0020_WYG_014-24b"/>
之極嚴犯法者必斥去之履霜堅氷之意也　夏五月<lb/>
免江西浙江田租　六月戊申吏部尚書詹同禮部尚<lb/>
書陶凱作宴享九奏樂章曰本太初曰仰大明曰民初<lb/>
生曰品物亨曰御六龍曰泰階平曰君徳成曰聖道成<lb/>
曰樂清寧上以協律善之悉屏俗樂　秋八月免淮揚<lb/>
臨濠泰滁無為田租　上手書問劉基曰近西蜀平疆<lb/>
宇恢廣元以寛失天下朕救之以猛然小人但喜寛遂<lb/>
恣誹謗今天鳴八載日中黒子叠見卿宜條悉以聞基<lb/>
<pb n="KR2c0020_WYG_014-25a"/>
上言以為雪霜之後必有陽春今國威已立宜少濟以<lb/>
寛上以其書付史館或有言殺運三十年未除者基曰<lb/>
若使我當國掃除俗弊一二年後寛政可復也<lb/>
五年夏六月甲辰命工部造紅牌鐫戒諭后妃之辭懸<lb/>
于宫中定宦官禁令　冬十二月甲戌勅中書命有司<lb/>
考課必有學校農桑之績違者降罰已而莒州日照知<lb/>
縣馬亮考滿無課農興學之效而長于督運命黜之山<lb/>
西汾州考平遥主簿成樂能恢辨商稅上曰恢辨是額<lb/>
<pb n="KR2c0020_WYG_014-25b"/>
外取民也主簿職在佐理縣政撫安百姓豈以恢辨為<lb/>
能州之考非是命吏部移文訊責　命仍祀孟子初國<lb/>
子監請釋奠命罷孟子祀至是上曰孟子闢邪説辨異<lb/>
端發明先聖之道其復之<lb/>
六年春正月來朝守令陛辭諭以慈祥豈弟母作偽<lb/>
甲寅以舉人張唯王璉等為編修入文華堂肄業詔太<lb/>
子賛善宋濓正字桂彦良為之師上聽政之暇輙幸堂<lb/>
中定其優劣賜白金弓矢鞍馬寵遇甚隆　二月甲午<lb/>
<pb n="KR2c0020_WYG_014-26a"/>
詔暫罷科舉令有司察舉賢才上諭中書省臣曰朕設<lb/>
科舉求天下賢才以資任用今所司多取文詞及試用<lb/>
之不能措諸行事者甚衆朕以實心求賢而天下以虚<lb/>
文應之甚非所以稱朕意也其暫罷天下科舉有司察<lb/>
舉賢才必以徳行為本文藝次之　夏四月命吏部訪<lb/>
求天下賢才　修昭鍳祖訓錄成初上命陶凱等采摭<lb/>
漢唐以來藩王可為觀戒者書成賜名昭鍳祖訓錄目<lb/>
十三曰箴戒曰持守曰嚴祭祀曰謹出入曰慎國政曰<lb/>
<pb n="KR2c0020_WYG_014-26b"/>
禮義曰法律曰内令曰内官曰職制曰兵衛曰營繕曰<lb/>
供用上親為之敘頒賜諸王　秋八月上嘗從容諮正<lb/>
字桂彦良以治道彦良對曰道在正心心不正則好惡<lb/>
頗好惡頗則賞罰差賞罰差則太平未有期也是時上<lb/>
懲元氏以寛縱失天下頗用重典上謂彦良曰法數行<lb/>
而輙犯奈何彦良曰用徳則逸用法則勞上曰江南大<lb/>
儒惟卿一人也　九月庚戌詔禁對偶文辭命翰林院<lb/>
儒臣擇唐宋名儒箋表可為法者羣臣以栁宗元代栁<lb/>
<pb n="KR2c0020_WYG_014-27a"/>
公綽謝表及韓愈賀雨表進令中書省頒為式　冬十<lb/>
月壬辰令考究前代紏劾内官法　十二月令郡縣止<lb/>
存大寺觀一僧道併居焉禁女子四十下者為尼<lb/>
七年春正月庚午令六部官母得輕調有年勞者就本<lb/>
部陞用諭吏部曰古稱任官惟賢才凡郡縣得一賢守<lb/>
令如潁川有黄霸中牟有魯恭何憂不治今北方郡縣<lb/>
有民稀事簡者而設官與繁劇同其量減之<lb/>
八年春正月甲子詔天下郡縣訪窮民無依者給衣食<lb/>
<pb n="KR2c0020_WYG_014-27b"/>
屋舍丁亥詔天下閭里皆立社學延師儒教子弟有司<lb/>
以時程督上以北方喪亂之後命御史臺選國子生往<lb/>
各郡分教諭曰致治在於善俗善俗在於教化教化行<lb/>
雖閭閻可使為君子教化廢雖中材或墜於小人給廩<lb/>
食衣服而遣之　山陽民父得罪當杖子請代上曰朕<lb/>
為孝子屈法特釋之　十二月陜州人獻天書斬之<lb/>
九年夏六月詔改中書行省為承宣布政使司　秋九<lb/>
月中書省奏福建叅政魏鑑瞿莊笞死奸吏上曰君之<lb/>
<pb n="KR2c0020_WYG_014-28a"/>
馭臣以禮臣之馭吏以法吏詐則政蠧政蠧則民病朕<lb/>
嘗令吏卒違法繩之以死有司多不法為下所持任其<lb/>
縱横莫敢誰何今兩叅政能寘奸吏於極刑所謂惟仁<lb/>
人能惡人也特賜璽書勞之　閏九月庚寅欽天監奏<lb/>
五星紊度日月相刑下詔求言山西平遥訓導葉居升<lb/>
聞詔謂人曰今天下有三事其二事易見而患小其一<lb/>
事難知而患大此三者積於吾心久矣雖不求吾猶將<lb/>
言之况有明詔乎乃上言曰臣觀當今之事大過者有<lb/>
<pb n="KR2c0020_WYG_014-28b"/>
三曰分封太侈也曰用刑太繁也曰求治太速也<hi>分封太侈</hi>
<hi>事見削奪諸藩</hi>臣觀歴代開國之君未有不以尚徳緩刑而結<lb/>
民心亦未有不以專事刑罰而失民心國祚長短悉由於<lb/>
此三代秦漢隋唐享國之數具在方册昭然可觀也今<lb/>
議者曰宋元中葉之後紀綱不振專事姑息以致亡滅<lb/>
陛下所以痛懲其弊而矯枉之者也姑以當今刑法言<lb/>
之笞杖徒流死今之五刑也用此五刑既無假貸一出<lb/>
乎大公至正可也而用刑之際多出聖衷致使治獄之<lb/>
<pb n="KR2c0020_WYG_014-29a"/>
吏務求深刻以趨求上意深刻者多獲功平允者多獲<lb/>
罪或至以贓罪多寡為殿最欲求取獄之平允豈易得<lb/>
哉近者特㫖雜犯死罪免死充軍其餘以次倣流徒律<lb/>
又删定舊諸律條減宥有差此漸見寛宥全活者衆而<lb/>
主上好生之仁已藹然布乎宇内矣然法司之治獄猶<lb/>
循舊弊雖有寛宥之名而無寛宥之寔所謂寔者在主<lb/>
上不在臣下也故必有罪疑惟輕之意而後好生之徳<lb/>
洽于民心必有王三宥然後刑之政而後有囹圄空虚<lb/>
<pb n="KR2c0020_WYG_014-29b"/>
之效唐太宗曰鬻棺之家欲歳之疫非欲害於人欲利<lb/>
于棺售故耳今法司覈理一獄必求深以成其考今作<lb/>
何法使得平允古之為士者以登仕版為榮以罷職不<lb/>
敘為辱今之為士者以混迹無聞為福以受玷不錄為<lb/>
幸以屯田工役為必獲之罪以鞭笞捶楚為尋常之辱<lb/>
其始也朝廷取天下之士網羅捃摭務無遺逸有司<lb/>
催迫上道如捕重囚比至京師而除官多以貎選故所<lb/>
學或非其所聞而其所用或非其所學洎乎居官言動<lb/>
<pb n="KR2c0020_WYG_014-30a"/>
一跌于法茍免誅戮則必屯田工役之科所謂取之盡<lb/>
錙銖用之如泥沙率是為常少不顧惜然此亦豈人主<lb/>
樂為之事哉欲人之懼而不敢犯也竊見數年以來誅<lb/>
殺亦可謂不細矣而犯者日月相踵豈下人之不懼哉<lb/>
良由激濁揚清之不明善惡賢愚之無别議能之法既<lb/>
廢以致人不自厲而為善者怠若是非用刑之煩者乎<lb/>
漢之世甞徙大族于山林矣未聞寔之以罪人也今鳯<lb/>
陽皇陵所在龍興之地而率以罪人居之以怨嗟愁苦<lb/>
<pb n="KR2c0020_WYG_014-30b"/>
之聲充斥園邑朝廷非所以恭承宗廟意也賊人偽四<lb/>
大王突竄山谷如狐如鼠無窟可追而乃勞重兵以討<lb/>
之彼即驚駭潰散兼之深山大壑人跡不能追蹤之地<lb/>
捕之數年既無其方乃歸咎於新附户籍之細民而遷<lb/>
徙之騷動四千里之地雞犬不得寧息况新附之民日<lb/>
前兵難流于他所朝廷許之復業而來歸者今乃就附<lb/>
籍者取其數而盡遷之是法不信于民也夫有户口而<lb/>
後田野闢田野闢而後賦税増臣恐自兹之後北郡户<lb/>
<pb n="KR2c0020_WYG_014-31a"/>
口不復得増矣凡此皆臣所謂太過而足以召災異者<lb/>
也臣願自今朝廷宜錄大體赦小過明詔天下備舉八<lb/>
議之法嚴深刻之吏斷獄平允者則超遷之苛刻聚歛<lb/>
者則罷黜之兆民自安天變自消矣昔者周自文武至<lb/>
於成康而後教化大行漢自髙帝至於文景而後號稱<lb/>
富庶文王武王髙帝之才非不能使教化行以致富庶<lb/>
也葢天下之治亂氣化之轉移人心之趨向皆非一朝<lb/>
一夕之故臣謂天下趨於治也猶堅氷之將泮也氷之<lb/>
<pb n="KR2c0020_WYG_014-31b"/>
堅非太陽一日之光能消之也陽氣發生土脉微動然<lb/>
後能使之融釋聖人之治天下亦猶是也求治之道莫<lb/>
先于正風俗正風俗之道莫先于使守令知所務使守<lb/>
令知所務莫先於使風憲知所重使風憲知所重莫先<lb/>
於朝廷知所尚則必以簿書期㑹獄訟錢穀之不報為<lb/>
可恕而流俗失世敗壞為不可不問而後正風俗之道<lb/>
得矣今之守令以户口錢糧簿書獄訟為急務至於農<lb/>
桑學校王政之本乃視為虚文而置之不問以農桑言<lb/>
<pb n="KR2c0020_WYG_014-32a"/>
之方春州縣下一文帖里甲申文狀而已守令未甞親<lb/>
㸃視種蒔次第旱澇預備之具也以學校言之廪膳生<lb/>
員國家資之以取人才之地也守令亦鮮有禮譲之實<lb/>
作其成器者朝廷首重社學守令徒具文案備照刷而<lb/>
已及憲司分部按臨亦但循習故常未常差一人廵行<lb/>
㸃視興廢之實上下視為虚文如此小民不知孝弟忠<lb/>
信為何物此守令未知所務之失也風紀之司所以代<lb/>
朝廷宣導風化條舉綱目至於聽訟讞獄其一事耳今<lb/>
<pb n="KR2c0020_WYG_014-32b"/>
專以訟獄為要務以獲賍多者為稱職以事績少者為<lb/>
闒茸一有不稱雖有忠臣孝子義夫節婦視為虚文末<lb/>
節而不暇舉此風憲未知所重之失也守令親民之官<lb/>
風憲親臨守令之官未知所務如此所以求善治而卒<lb/>
未能也王制論鄉秀士升於司徒司徒升於太學太學<lb/>
正升諸司馬司馬辨論官材論定然後官之任官然後<lb/>
爵之其考之詳如此今使天下郡縣生員升于太學或<lb/>
未數月遽選入官者間亦有之世間奇才罕有如顔囘<lb/>
<pb n="KR2c0020_WYG_014-33a"/>
耿弇鄧禹者固未可拘于常法開國以來選舉秀才不<lb/>
為不多選任名位不為不重自今數之賢者能有幾人<lb/>
乎凡此皆臣所謂求治太速之過也書奏逮問瘐死獄<lb/>
中　冬十月上與侍臣論女寵寺人外戚權臣藩鎮四<lb/>
裔之禍曰木必蠧而後風入之體必虚而後病乘之國<lb/>
家之事亦由是矣漢亡於外戚閹寺唐亡於藩鎮戎狄<lb/>
然制之有道貴賤有體恩不掩義女寵之禍何自而生<lb/>
不牽私愛茍犯政典裁以至公外戚之禍何由而作閹<lb/>
<pb n="KR2c0020_WYG_014-33b"/>
寺職在使令不假兵柄則無寺人之禍上下相維大小<lb/>
相制防壅蔽謹威福則無權臣之患藩鎮之設本以衛<lb/>
民財歸有司兵待符調豈有跋扈之憂至于御四裔則<lb/>
修武備謹邊防來則禦之去不窮追豈有侵暴之虞凡<lb/>
此數事常欲著書使後世子孫以時觀省亦社稷無窮<lb/>
之利也　十二月諭中書省臣凡職官聽選者早與銓<lb/>
注勿使資用乏絶仍令有司給舟車送之<lb/>
十年春正月工部承差張致中上言三事其一慎擇監<lb/>
<pb n="KR2c0020_WYG_014-34a"/>
察御史二京師各府州縣設常平倉以時歛散三北方<lb/>
開墾曠土令農民自實畆數以定税糧守令不得責里<lb/>
甲虚増額數擢為宛平知縣　二月免仕者徭役著為<lb/>
令　夏五月有内侍以久侍内庭從容言及政事上即<lb/>
日斥遣還鄉命終身不齒諭羣臣曰閹寺之人在左右<lb/>
久其小忠小信足以固結君心及其久也假威竊權勢<lb/>
遂至于不可抑朕立法寺人不許預政事今決去之所<lb/>
以懲將來也　六月詔天下臣民言事得實封直達御<lb/>
<pb n="KR2c0020_WYG_014-34b"/>
前　秋八月庚戌改建圜丘於南郊先是郊祀一如周<lb/>
禮行之既久風雨不時災異迭見上謂天地猶父母父<lb/>
母異處人情有所未安乃命即圜丘舊址為壇而以屋<lb/>
覆之名大祀殿癸丑改建社稷壇於午門之右共為一<lb/>
壇十一月丁亥冬至合祀天地奉天殿　是年免河南<lb/>
山西廣東湖廣田租<lb/>
十一年春三月禁奏事闗白中書省<lb/>
十二年春三月上退朝御便殿召儒臣論治道以國子<lb/>
<pb n="KR2c0020_WYG_014-35a"/>
學官李思廸馬懿獨無言謫之<lb/>
十三年春正月詔罷中書省陞六部官秩如古六卿之<lb/>
制<hi>見胡藍之獄</hi>　三月命户部減蘇松嘉湖四府重税糧額<lb/>
初王師圍姑蘇久不下上怒其民附㓂且困於富室而<lb/>
更為死守因取諸豪族租簿佃厯付有司俾如其數為<lb/>
額葢以懲一時也至是乃命減其額舊一畆科七斗五<lb/>
升至四斗五升者減十之二四斗三升至三斗六升者<lb/>
止徵三斗　五月詔免天下今年田租還山西軍二萬<lb/>
<pb n="KR2c0020_WYG_014-35b"/>
四千人為民<lb/>
十四年春三月上以北方自喪亂後經籍殘缺命頒五<lb/>
經四書於北方學校　秋七月舉孝弟力田賢良方正<lb/>
文學之士以何徳忠金思存等為叅政叅議諸官<lb/>
十五年夏四月辛巳亷州府巡檢王徳亨上言取西戎<lb/>
水銀坑斥之廣平府吏王允道言磁州臨水鎮地産鐵<lb/>
請如元時置鐵冶都提舉司轄之歳可收鐵百餘萬斤<lb/>
上命杖之流海外　五月遣使求經明行修之士廣東<lb/>
<pb n="KR2c0020_WYG_014-36a"/>
儒士上治平策數千言上以其不及用賢責之以秀才<lb/>
曽泰為户部尚書泰江夏人有學行故不次擢用　上<lb/>
一日錄囚畢命御史袁凱送東宫覆審逓減之凱還復<lb/>
命上問朕與東宫孰是凱頓首曰陛下法之正東宫心<lb/>
之慈上大喜悉從之　秋九月晉府長史桂彦良上太<lb/>
平治要十二事曰法天道廣地理順人心養聖徳培國<lb/>
脉開經筵精選舉審刑罰敦教化馭四裔蒐才俊廣咨<lb/>
訪上嘉納之<lb/>
<pb n="KR2c0020_WYG_014-36b"/>
十六年夏四月刑部尚書開濟議法巧宻上曰竭澤而<lb/>
漁害及鯤鮞焚林而田禍及麛鷇巧宻之法百姓何堪<lb/>
非朕所望也濟强敏綜核善深文莫能自脫嘗鬻獄借死<lb/>
囚脱代獄吏發之棰獄吏死冬十月下濟獄伏誅<lb/>
十七年春三月戊戌頒行科舉成式凡三年大比鄉試<lb/>
試三塲八月初九日試四書義三經義四四書義主朱<lb/>
子集註經義詩主朱子集𫝊易主程朱𫝊義書主蔡氏<lb/>
𫝊及古註疏春秋主左氏公羊穀梁胡氏張洽𫝊禮記<lb/>
<pb n="KR2c0020_WYG_014-37a"/>
主古註疏十二日試論一判語五詔誥章表内科一十<lb/>
五日試經史策五禮部㑹試以二月與鄉試同其舉人<lb/>
則國子學生府州縣學生暨儒士未仕官之未入流者<lb/>
應之其學校訓導専主生徒罷閒官吏倡優之家與居<lb/>
父母喪者俱不許入試　秋七月丁酉勑内官毋預外<lb/>
事凡諸司毋與内監文移往來　冬十月丁亥以秀才<lb/>
宋矩等十七人為監察御史<lb/>
十八年春正月上諭户部農桑衣食之本足食在于禁<lb/>
<pb n="KR2c0020_WYG_014-37b"/>
末作足衣在于禁華靡申明天下四民各守其業不許<lb/>
逰食庶民衣錦繡<lb/>
十九年春三月上諭户部國家賦税已有定制撙節用<lb/>
度自有餘饒輕徭抑末使得盡力農桑自然家給人足<lb/>
毋事聚歛傷國體　秋七月詔舉經明行脩練達時務<lb/>
之士年七十以上者送京師　八月上與侍臣論宋太<lb/>
宗改封樁庫為内藏庫上曰人君以四海為家何有公<lb/>
私之別太宗宋之賢君亦復如是他如漢靈帝西苑唐<lb/>
<pb n="KR2c0020_WYG_014-38a"/>
徳宗瓊林大盈庫不必深責宋自乾徳開寳以來有司<lb/>
計度支所缺者必籍其數貸于内藏課賦有餘則償之<lb/>
是猶為商賈者自與其家較量出入内藏既盈乃以牙<lb/>
簽別其名物叅騐帳籍晚年出簽示真宗曰善保此足<lb/>
矣貽謀如此何足為訓書曰慎厥終惟其始太宗首開<lb/>
財利之端及其後世困于兵革三司財用耗竭内藏積<lb/>
而不發間有發緡錢幾十萬佐軍需者便以為能行其<lb/>
所難皆由太宗不能善始故也<lb/>
<pb n="KR2c0020_WYG_014-38b"/>
二十年春正月上聞錦衣衛多以非法訊鞫罪囚命取<lb/>
其刑具悉焚之所繫囚仍送刑部審理　閏六月申養<lb/>
老之政於天下　秋七月有司請立武學祀太公上曰<lb/>
文武非二塗也太公從祀帝王廟罷其舊祀<lb/>
二十一年夏四月庶吉士解縉上言陛下取天下于羣<lb/>
盗救生民于塗炭此帝王之功也絶女寵寺人之患亡<lb/>
聲色逰畋之娯此帝王之畧也乃國初至今二十載無<lb/>
幾時不變之法無一日無過之人陛下甞云世不絶賢<lb/>
<pb n="KR2c0020_WYG_014-39a"/>
又云民不畏死奈何以死懼之陛下好善而善不顯惡<lb/>
惡而惡日滋良由誠信有間而用刑太繁也嘗聞陛下<lb/>
震怒誅鋤奸逆矣未聞詔書褒一大善賞延于世者也<lb/>
或朝賞而暮戮或忽罪而忽赦陛下每多自悔之時輙<lb/>
有無及之嘆陛下又好觀道徳心經説苑韻府諸書臣<lb/>
竊謂劉何學不純師陰氏韻府寒士叢説臣願陛下聚<lb/>
儒生上泝唐虞夏商周紀之奥下及闗閩濓洛之𫝊令<lb/>
臣執筆而隨其後若夫配天宜復掃地之規尊祖宜備<lb/>
<pb n="KR2c0020_WYG_014-39b"/>
七廟之制太常非俗樂可肄官伎非人道所為痛懲法<lb/>
外之刑永革京城之役婦女帷簿不修方令逮繫大臣<lb/>
過惡當誅且勿加戮仿古藍田吕氏今義門鄭氏家範<lb/>
布之天下率先以旌勸之行授田均田之制舉常平義<lb/>
倉之法古時書院學田興復而廣益之此化原所由始<lb/>
也至律以人倫為重而有給配婦女之條則又何取乎<lb/>
義夫節婦哉夫粢盛之潔衣服之舉儀文之備此畏天<lb/>
之末也簿書之期獄訟之斷鈎距之巧此治民之末也<lb/>
<pb n="KR2c0020_WYG_014-40a"/>
上手持其疏稱縉奇才然以其言頗迂不及行<lb/>
二十二年冬十一月上與翰林學士劉三吾論治民之<lb/>
道三吾言南北風俗不同有可以德化有當以威制上<lb/>
曰地有南北民無二心徳以化君子威以制小人不因<lb/>
乎地也<lb/>
二十三年春正月削潮州生員陳質軍籍質父戍大寧<lb/>
已死有司取質補伍質上書請卒業上曰國家得一卒<lb/>
易得一才難朕豈少一持戰之士乎許之除其伍<lb/>
<pb n="KR2c0020_WYG_014-40b"/>
二十五年秋七月岢嵐州學正吳從權山陰教諭張恒<lb/>
給由至京師上問民間疾苦皆對曰不知也而非職事<lb/>
上曰宋儒胡瑗為蘇湖教授其教諸生皆兼時務聖賢<lb/>
之道所以濟世也民情不知則所教何事其竄之極邊<lb/>
命刑部榜諭天下學校　九月詔求通曉厯數推往知<lb/>
來者爵封侯山東監生周敬上疏諫畧曰國祚修短在<lb/>
徳厚薄非厯數可定陛下但當修徳則國祚自𫝊萬世<lb/>
陛下連年征伐臣民皆以為耻不得𫝊國寳臣聞𫝊國<lb/>
<pb n="KR2c0020_WYG_014-41a"/>
寶出自楚平王秦始皇名之曰御璽易曰聖人之大寶<lb/>
曰位何以守位曰仁是知仁乃人君之寶玉璽非寶也<lb/>
方今力役繁興户口雖多民勞者衆賦歛過厚倉廩雖<lb/>
實民貧者多教化博矣而民不悦法度嚴矣而民不服<lb/>
汲黯言于漢武帝曰陛下内多欲而外施仁義奈何欲<lb/>
效唐虞三代之治乎方今國則願富兵則願強城池則<lb/>
願髙深宫室則願壯麗土地則願廣人民則願衆於是<lb/>
多取軍士廣積稅糧征伐之功無虚日土木之工無已<lb/>
<pb n="KR2c0020_WYG_014-41b"/>
時如之何其可治也洪武十二年欽錄天下官吏十三<lb/>
年大殺京民不分臧否豈無善人君子偶入詿誤之中<lb/>
方今水旱連年未臻大稔未必非殺戮無辜感傷和氣<lb/>
之所致也疏奏上頗納其言北征之議稍息<lb/>
二十六年夏四月詔户部諭天下有司凡遇嵗饑先發<lb/>
倉廩貸民然後奏聞著為令　秋七月戊申選秀才張<lb/>
宗濬等隨詹事府左春坊官分班直文華殿侍講畢進<lb/>
説民間利害田里稼穡等事兼陳古今孝弟忠信文學<lb/>
<pb n="KR2c0020_WYG_014-42a"/>
才藝諸故事日以為常尋以東宫官屬闕徵浦江鄭王<lb/>
二姓子弟三十以上者選用九月甲子以鄭濟為左春<lb/>
坊左庶子王勲為右春坊右庶子未幾擢鄭沂為禮部<lb/>
尚書　冬十一月天下學官入覲上親詢以民間政事<lb/>
得失泰州訓導門克新敷對亮直紹興府教授王俊華<lb/>
文辭工贍上擢克新為左賛善俊華為右賛善謂之曰<lb/>
朕所以左克新而右俊華者重直言故也<lb/>
二十七年夏四月庚戌上謂工部曰人之常情飽則忘<lb/>
<pb n="KR2c0020_WYG_014-42b"/>
飢煖則忘寒一旦卒遇凶荒則茫然無措比年以來時<lb/>
嵗頗豐然預防之計不可不早爾工部其諭民間但有<lb/>
隙地皆令種植桑棗授以種植法又益種綿花蠲其稅<lb/>
嵗終具數以聞　秋九月甲申寰宇通志書成方隅之<lb/>
目有八東距遼東都司東北至三萬衛西極四川松潘<lb/>
衛西南距雲南金齒南踰廣東崖州東南至福建漳州<lb/>
府北暨太平大寧衛西北至陜西甘肅縱一萬九百里<lb/>
横一萬一千五百里四裔不與焉<lb/>
<pb n="KR2c0020_WYG_014-43a"/>
二十八年夏八月己丑諭羣臣禁黥刺腓劓閹割之刑<lb/>
　秋七月有道士獻書上曰朕将躋天下生民于壽域<lb/>
豈獨一己之長生久視哉命却之<lb/>
二十九年春三月壬申詔文廟從祀罷揚雄進董仲舒<lb/>
從行人司副楊砥言也<lb/>
三十年夏五月甲寅大明律告成刋布中外上御午門<lb/>
諭羣臣以祥刑之意　諭侍讀張信侍講戴彛以論思<lb/>
為職凡國家政治得失生民利病當知無不言昔唐陸<lb/>
<pb n="KR2c0020_WYG_014-43b"/>
贄崔羣李絳在翰林皆能正言讜論補益世道當以古<lb/>
人自期母負擢用之意　九月辛亥命户部令天下人<lb/>
民每鄉里各置木鐸選年老者每月六次持鐸狥于道<lb/>
路又令民每時置一鼓凡遇農桑時月晨起擊鼓㑹田<lb/>
所怠惰者里老督責之里老不勸督者罰遇婚姻死䘮<lb/>
吉凶等事一里之内互相賙給　十一月上御奉天殿<lb/>
見散騎舍人衣極鮮麗上問制用幾何對曰五百貫上<lb/>
曰五百貫農夫數口之家一嵗之資也而爾費之一衣<lb/>
<pb n="KR2c0020_WYG_014-44a"/>
驕奢若此豈不暴殄命切戒之<lb/>
三十一年春正月上以山東河南民多惰于農事命户<lb/>
部遣人材分詣各郡縣督民耕種具籍所種田地與收<lb/>
榖粟之數以聞<lb/>
　　谷應泰曰太祖以淮西布衣仗劍討亂十五年之<lb/>
　　間遂成帝業開明堂禮上帝功云烈矣然而身在<lb/>
　　行間手不輟書禮致儒臣深思治道嘅自宋葉凌<lb/>
　　遲生民無主西京禮樂失自周遷晉代風流亡于<lb/>
<pb n="KR2c0020_WYG_014-44b"/>
　　江左繼之元人失馭濁亂乖離自古禍亂浸淫聖<lb/>
　　學放廢未有若是之酷者也非帝神靈倔起智勇<lb/>
　　挺興亦烏能克勘禍亂率由舊章撥亂反正若斯<lb/>
　　之速者乎觀其懲宦寺之失而禁内官預政懲女<lb/>
　　寵之禍而戒母后臨朝懲外戚之亂而令不封后<lb/>
　　家懲藩鎮之變而制武臣不預兵食禍本亂階防<lb/>
　　維畧盡至于著律令定典禮置百官立宗廟設軍<lb/>
　　衛建學校無不損益質文斟酌美備徧考百王之<lb/>
<pb n="KR2c0020_WYG_014-45a"/>
　　蹟深明治亂之故振墜緒于秦灰永貽謀于周歴<lb/>
　　夫沛公老死行間漢治盡仍秦弊光武同符髙祖<lb/>
　　三公僅叅吏治唐美貞觀内多慚徳宋推藝祖外<lb/>
　　寡經營求其網羅前哲範圍後王槩乎未之逮也<lb/>
　　觀其官制典禮律令寶訓女誡臥碑木鐸祖訓大<lb/>
　　言炎炎至文郁郁義監二代法備三千共貫同條<lb/>
　　金聲玉振所以吳札初來必觀周禮武王下車不<lb/>
　　改商舊葢集大成者難為毁繼至善者難為功龍<lb/>
<pb n="KR2c0020_WYG_014-45b"/>
　　門作史不能成謗帝之書陸機悲吳猶能著辨亡<lb/>
　　之論以視秦中父老誇美三章宋室子孫侈功杯<lb/>
　　酒方斯盛軌風云陋矣而或者謂其誅戮韓彭廣<lb/>
　　封宗室猜疑豪傑遷徙富民直言庾死獄中詩過<lb/>
　　謫戍荒徼賈誼流涕于劍盤絳侯摧心于牘背所<lb/>
　　以七國之釁實啟養癰黄巾之禍不無食報河北<lb/>
　　降城竟無男子青城仗節獨有侍郎或亦作法之<lb/>
　　涼遂有天道之還乎葢汴都城陷盡殱諸王元季<lb/>
<pb n="KR2c0020_WYG_014-46a"/>
　　羣雄率起大盗因而懲噎不無吹羮帝性沉鷙果<lb/>
　　於屠殺微類漢髙遜美唐宋或以此耳雖然隋文<lb/>
　　不永謂以急亡晉武短祚又以寛敗矯枉之不妨<lb/>
　　過正或亦英雄之善識時務也詩云雖無老成人<lb/>
　　尚有典型觀其開國規模宏逺矣<lb/>
　<lb/>
　<lb/>
　<lb/>
<pb n="KR2c0020_WYG_014-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷十四<lb/>
</p>
<p>
</p>
  </div>
</body>
</text>
</TEI>
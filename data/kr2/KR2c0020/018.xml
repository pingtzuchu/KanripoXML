<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷十八</head> <lb/>
    <p>
<pb n="KR2c0020_WYG_018-1a"/>
欽定四庫全書<lb/>
　明史紀事本末卷十八<lb/>
　　　　　　　　　浙江提學僉事谷應泰編<lb/>
　　壬午殉難<lb/>
文皇發北平僧道衍送之郊跪而宻啟曰臣有所託上<lb/>
曰何為衍曰南有方孝孺者素有學行武成之日必不<lb/>
䧏附請勿殺之殺之則天下讀書種子絶矣文皇首肯<lb/>
之及師次金川門大内火建文帝遜去即召用孝孺不<lb/>
<pb n="KR2c0020_WYG_018-1b"/>
肯屈偪之孝孺衰經號慟闕下為鎮撫伍雲等執以獻<lb/>
成祖待以不死不屈繫之獄使其徒廖鏞廖銘説之叱<lb/>
曰小子從予幾年所矣猶不知義之是非成祖欲草即<lb/>
位詔皆舉孝孺乃召出獄斬衰入見悲慟徹殿陛文皇<lb/>
諭曰我法周公輔成王耳孝孺曰成王安在文皇曰伊<lb/>
自焚死孝孺曰何不立成王之子文皇曰國賴長君孝<lb/>
孺曰何不立成王之弟文皇䧏榻勞曰此朕家事耳先<lb/>
生毋過勞苦左右援筆札又曰詔天下非先生不可孝<lb/>
<pb n="KR2c0020_WYG_018-2a"/>
孺大批數字擲筆於地且哭且罵曰死即死耳詔不可<lb/>
草文皇大聲曰汝安能遽死即死獨不顧九族乎孝孺<lb/>
曰便十族奈我何聲愈厲文皇大怒令以刀抉其口兩<lb/>
旁至兩耳復錮之獄大収其朋友門生每収一人輒示<lb/>
孝孺孝孺不一顧乃盡殺之然後出孝孺磔之聚寶門<lb/>
外孝孺慷慨就戮為絶命詞曰天䧏亂離兮孰知其由<lb/>
奸臣得計兮謀國用猶忠臣發憤兮血淚交流以此殉<lb/>
君兮抑又何求嗚呼庶不我尤時年四十六復詔収其<lb/>
<pb n="KR2c0020_WYG_018-2b"/>
妻鄭氏妻與諸子皆先經死悉燔削方氏墓初籍十族<lb/>
每逮至輒以示孝孺孝孺執不從乃及母族林彦清等<lb/>
妻族鄭原吉等九族既戮亦皆不從乃及朋友門生廖<lb/>
鏞林嘉猷等為一族並坐然後詔磔于市坐死者八百<lb/>
七十三人謫戍絶徼死者不可勝計孝孺季弟方孝友<lb/>
就戮時孝孺目之淚下孝友口占一詩曰阿兄何必淚<lb/>
澘澘取義成仁在此間華表柱頭千載後旅魂依舊到<lb/>
家山士論壯之以為不愧孝孺之弟孝孺又有二女年<lb/>
<pb n="KR2c0020_WYG_018-3a"/>
俱未笄被逮過淮相與連𬒮投橋水死<lb/>
兵部尚書鐵鉉被執至京陛見背立廷中正言不屈令<lb/>
一顧不可得割其耳鼻竟不肯顧爇其肉納鉉口中令<lb/>
啖之問曰甘否鉉厲聲曰忠臣孝子肉有何不甘遂寸<lb/>
磔之至死猶喃喃罵不絶文皇乃令舁大鑊至納油數<lb/>
斛熬之投鉉屍頃刻成煤炭導其屍使朝上轉展向外<lb/>
終不可得文皇大怒令内侍用鐵棒十餘夾持之使北<lb/>
面笑曰爾今亦朝我耶語未畢油沸蹙濺起丈餘諸内<lb/>
<pb n="KR2c0020_WYG_018-3b"/>
侍手糜爛棄棒走屍仍反背如故文皇大驚詫命葬之<lb/>
鉉年三十有七父仲名年八十三母薛氏並海南安置<lb/>
子福安年十二發河池編伍康安鞍轡局充匠尋皆戮<lb/>
死妻楊氏并二女發教坊司楊氏病死二女終不受辱<lb/>
乆之鉉同官以聞文皇曰渠竟不屈耶乃赦出皆適士<lb/>
人<lb/>
户部侍郎卓敬被執責以不迎乗輿之罪曰爾前日裁<lb/>
抑諸王今復不臣我耶敬曰先帝若依敬言殿下豈得<lb/>
<pb n="KR2c0020_WYG_018-4a"/>
至此文皇怒欲殺之而憐其才且繫獄命中人諷以管<lb/>
仲魏徴事敬涕泣不可文皇感其至誠猶未忍殺而姚<lb/>
廣孝力言飬虎遺患意遂決敬臨刑從容嘆曰變起宗<lb/>
親畧無經畫敬死有餘罪神色自若經宿面如生誅三<lb/>
族沒其家圖書數卷而已文皇雅聞敬名既死猶惜之<lb/>
曰國家養士三十餘年不負其君者唯卓敬耳<lb/>
禮部尚書陳廸受建文帝命督軍儲於外過家不入聞<lb/>
變即赴京師文皇登極召廸責問廸抗聲指斥并收其<lb/>
<pb n="KR2c0020_WYG_018-4b"/>
子鳯山丹山等六人同磔於市将刑鳯山呼曰父累我<lb/>
廸叱勿言謾罵不已命割鳯山等鼻舌食廸廸唾益指<lb/>
斥遂凌遲死宗戚被戍者一百八十餘人廸既死衣帶<lb/>
中得詩云三受天皇顧命新山河帶礪此絲綸千秋公<lb/>
論明於日照徹區區不二心又有五噫歌皆悲烈云<lb/>
刑部尚書暴昭被執抗罵不屈文皇大怒先去其齒次<lb/>
㫁手足罵聲猶不絶至㫁頸乃死<lb/>
左僉都御史景清建文中以左都御史改北平叅議徃<lb/>
<pb n="KR2c0020_WYG_018-5a"/>
察燕邸動静王嘗宴之清言論明爽大被稱賞尋召還<lb/>
舊任及燕師入清知帝出亾也猶思興復詭自歸附乃<lb/>
詣見文皇文皇喜曰吾故人也厚遇之仍其官清自是<lb/>
恒伏利劔於衣袵中委蛇侍朝人疑焉八月望日早朝<lb/>
清緋衣入先是靈臺奏文曲犯帝座急色赤及是見清<lb/>
獨衣緋疑之朝畢出御門清奮躍而前将犯駕文皇急<lb/>
命左右収之得所佩劔清知志不得遂乃起植立嫚罵<lb/>
抉其齒且挾且罵含血直噀御袍乃命剝其皮草櫝之<lb/>
<pb n="KR2c0020_WYG_018-5b"/>
械繫長安門碎磔其骨肉是夕精英迭見後駕過長安<lb/>
門索忽㫁所械皮趨前數歩為犯駕狀上大驚乃命燒<lb/>
之已而上晝寢夢清仗劒追繞御座覺曰清猶為厲耶<lb/>
命赤其族籍其鄉轉相扳染謂之𤓰蔓抄村里為墟有<lb/>
青州教諭劉固者建文元年以母老乞歸清為御史移<lb/>
書招固因依清同居京師金川門䧟固弟國勸兄出降<lb/>
固曰固受朝廷厚恩以老母在未能即死矧降耶後清<lb/>
遇害連及固遂與弟國母袁氏同日受刑於聚寳門外<lb/>
<pb n="KR2c0020_WYG_018-6a"/>
固子超年十五有膂力臨刑仰天一呼網索俱㫁因奪<lb/>
劊子刀連殺十餘人事聞詔磔之<lb/>
右副都御史練子寜名安以字行被臨安衞指揮劉傑<lb/>
縛至闕語不遜文皇大怒命㫁其舌曰吾欲效周公輔<lb/>
成王耳子寜手探舌血大書地上成王安在四字文皇<lb/>
益怒命磔之宗族棄市者一百五十一人又九族親家<lb/>
之親被抄沒戍逺方者又數百人越數年吉水錢習禮<lb/>
以練氏姻族未及逮既官中朝恒為鄉人所持以告學<lb/>
<pb n="KR2c0020_WYG_018-6b"/>
士楊榮榮乗間以聞文皇曰使子寧尚在朕固當用之<lb/>
况習禮耶<lb/>
兵部尚書齊泰聞建文帝遜去追至廣徳欲徃他郡起<lb/>
兵興復被執見文皇不屈死之從兄弟敬宗宰皆死叔<lb/>
時永陽彦等謫戍児甫六歲給配赦還<lb/>
太常卿黄子澄初執李景隆於朝請誅之不聼江淮連<lb/>
敗拊膺慟哭曰大事去矣誤薦景隆萬死不足贖建文<lb/>
帝宻使子澄召兵不及責問不屈族其家一子走易姓<lb/>
<pb n="KR2c0020_WYG_018-7a"/>
名田經遇赦家湖廣<lb/>
吏部尚書張紞遜國後自經死侍郎毛太燕兵起數上<lb/>
封事條方畧紞死太亦死<lb/>
禮部侍郎黄觀字瀾伯奉命徴兵上江諸郡奮不顧家<lb/>
且行且募至安慶聞金川失守痛哭謂人曰吾妻素有<lb/>
志節必不辱遂招魂葬之江上明日家人報至云家已<lb/>
被収夫人并二女給配象奴夫人翁氏持釵釧佯使出<lb/>
市酒餚急携二女同家屬十餘人投通濟門淮清橋下<lb/>
<pb n="KR2c0020_WYG_018-7b"/>
死觀復痛哭至李陽河聞建文帝已遜位知事不可為<lb/>
乃朝服東向再拜自投羅刹磯湍激處舟人急鈎之僅<lb/>
得珠絲粽帽以獻命束芻象觀帽之而剉於市籍其家<lb/>
并連姻黨百餘人謫戍<lb/>
蘇州知府姚善合鎮常嘉松四郡守練兵勤王未及戰<lb/>
文皇即位索黄子澄甚急子澄匿善所約共航海舉兵<lb/>
善謝曰公可去善不可去公朝臣可四徃號召圖興復<lb/>
善職守土義當與城存亾子澄遂去善為麾下許千户<lb/>
<pb n="KR2c0020_WYG_018-8a"/>
縛獻文皇詰善曰若一郡守乃敢舉兵抗我耶善厲聲<lb/>
曰臣各為其主耳語多不遜遂磔之善友黄鉞者仕為<lb/>
給事中與善相期許國鉞以親䘮家居聞善被執鉞遂<lb/>
閉目三四日求死或傳善款伏已得宥鉞復瞪目曰吾<lb/>
知善决無二心且少俟之脱善果不死吾将下報希直<lb/>
希直方孝孺字也乃稍稍食已而善就刑報至鉞登翏<lb/>
川橋西向再拜祀而哭之曰吾與君同受國恩國有難<lb/>
義同許身今君與希直同死吾忍背義獨生乎祀畢紿<lb/>
<pb n="KR2c0020_WYG_018-8b"/>
家人歸祭具遂從容整衣冠奮身入水死時家人俱竄<lb/>
伏有友楊福日夜泣橋側求鉞屍不得更數日屍忽自<lb/>
出立水中成禮葬之<lb/>
翰林修譔王叔英奉詔募兵行至廣徳聞建文帝遜位<lb/>
大慟㑹齊泰來奔叔英曰泰二心矣令執之泰告之故<lb/>
乃相抱慟哭與泰圖後舉已知事不可為沐浴衣冠書<lb/>
絶命辭藏衣間詞曰人生穹壌間忠孝貴克全嗟余事<lb/>
君父自省多過愆有志未及竟竒疾忽見纏肥甘空在<lb/>
<pb n="KR2c0020_WYG_018-9a"/>
案對之不能嚥意在造化神有命歸九泉嘗念夷與齊<lb/>
餓死首陽顛周粟豈不佳所見良獨偏髙蹤邈難繼偶<lb/>
爾無足傳千秋史官筆慎勿稱希賢又題其案曰生既<lb/>
乆矣未有補於當時死亦徒然庻無慚於後世遂自縊<lb/>
於𤣥妙觀銀杏樹下夫人金氏亦自經死二女俱赴井<lb/>
死<lb/>
翰林王艮初聞北平兵起輙憂憤不食及渡淮與妻子<lb/>
訣曰吾不可復生矣安能顧若等哉北師入城胡靖解<lb/>
<pb n="KR2c0020_WYG_018-9b"/>
縉吳溥為艮鄉人皆集溥舎縉陳説大義靖亦憤激慷<lb/>
慨艮獨流涕不言溥曰三子受知最深事在頃刻若溥<lb/>
去就固可從容也隨别去溥子與弼尚幼嘆曰胡叔能<lb/>
仗義大是佳事溥曰不然獨王叔死耳語未竟隔墻聞<lb/>
靖呼曰外閙甚可㸔豬溥顧與弼曰一豬不忍寜自忍<lb/>
乎須臾艮舎哭聲動已伏鴆死矣初洪武中禮部廷試<lb/>
艮最優太祖以艮貌不揚易靖第一艮次之至是艮死<lb/>
靖改名廣降於燕<lb/>
<pb n="KR2c0020_WYG_018-10a"/>
浙江按察使王良聞燕師入京慟哭誓以必死㑹命使<lb/>
召之良執使者下獄詰旦縛出期戮以狥道中忽遇衆<lb/>
譟起而奪使者去良還坐堂上悉收諸司印携歸廨舎<lb/>
嗟嘆乆之妻問故良曰吾分應死顧思所以處汝未決<lb/>
耳妻笑曰吾何難君為男子乃為婦人謀乎遂命妾饋食<lb/>
抱其子歔欷於厠置子池傍自投水死良起而殮之即列<lb/>
薪於户閉其家人毋得出令妾抱幼子托鄉人之客於<lb/>
杭者遂舉火抱印闔室焚<lb/>
<pb n="KR2c0020_WYG_018-10b"/>
兵部郎中譚翼金川䧟赴火死妻鄒氏子謹自縊<lb/>
御史曽鳯韶請從建文帝出亾帝麾使去鳯韶泣曰臣<lb/>
頃即以死報陛下文皇後以原官召不至尋加侍郎亦<lb/>
不至乃刺血書憤詞於襟上曰予生廬陵忠節之鄉素<lb/>
負立朝骨鯁之腸讀書而登進士第仕宦而至繡衣郎<lb/>
既一死之得宜可以含笑於地下而不愧吾文天祥屬<lb/>
妻李氏子公望曰吾死勿易衣殮遂自殺李氏亦自經<lb/>
死<lb/>
<pb n="KR2c0020_WYG_018-11a"/>
衡府紀善周是修為人卓犖有大志嘗曰忠臣不為得<lb/>
失計故言無不直貞女不為生死累故行無不果乃輯<lb/>
自古今忠節事為觀感錄當金川失守宫中自焚是修<lb/>
留書别友人付以後事具衣冠為贊繫衣帶上入應天<lb/>
府學拜先師畢自經死初是修與楊士竒解縉胡廣金<lb/>
幼孜黄淮胡儼約同死義惟是修不負其言後楊士竒<lb/>
為作𫝊語其子轅曰當時吾亦同死誰為爾父作𫝊聞<lb/>
者笑之<lb/>
<pb n="KR2c0020_WYG_018-11b"/>
監察御史魏冕力請建文帝誅徐増夀及宫中火起或<lb/>
謂冕宜急迎附冕厲聲曰使吾改臣節明君亦不用也<lb/>
奈何徒自汚遂自殺陳瑛請追罪詔誅其族同邑鄒朴<lb/>
建文初仕周府諌王邪謀錮獄上嘉其忠召至京授御<lb/>
史歸省聞冕死亦不食死時稱永豐雙烈<lb/>
刑科給事中葉福守金川門兵入死之<lb/>
大理寺丞鄒瑾與甥魏冕同毆徐増夀於朝請誅之京<lb/>
師䧟自殺詔誅其族凡男婦四百四十八人<lb/>
<pb n="KR2c0020_WYG_018-12a"/>
户科給事中陳繼之被執責問不屈磔於市<lb/>
大理寺丞劉端約刑部郎中王髙同棄官去跡露被執<lb/>
召問練安方孝孺何如人端曰忠臣也文皇曰汝逃忠<lb/>
乎端曰存身以圖報耳命與髙俱劓其鼻文皇笑曰作<lb/>
如此面目還成人否端詈曰我猶有面目即死可見皇<lb/>
祖文皇怒立捶殺之戍其家<lb/>
駙馬都尉梅殷擁重兵淮上文皇既即位廹公主公主<lb/>
髙皇后長女大長公主也公主嚙指血作書招殷中使<lb/>
<pb n="KR2c0020_WYG_018-12b"/>
至殷得書慟哭詢建文帝所在中使曰去矣殷曰君亾<lb/>
與亾君存與存吾姑忍俟之乃還京見文皇文皇曰駙<lb/>
馬勞苦殷曰勞而無功徒自愧耳文皇銜之乆之殷不<lb/>
能平時見詞色文皇嘗夜遣小中官潛入殷第察之殷<lb/>
愈怒永樂二年冬都御史陳瑛言殷招納亾命私匿番<lb/>
人與女秀才劉氏朋邪詛咒幾得罪明年冬早朝都督<lb/>
譚深指揮趙曦令人擠殷死笪橋下誣殷自投水死都<lb/>
督許成發其事文皇罪深曦二人對曰此上命也奈何<lb/>
<pb n="KR2c0020_WYG_018-13a"/>
殺臣文皇大怒立命力士持金瑵落二人齒斬之謚殷<lb/>
榮定公主牽文皇衣大哭問駙馬安在文皇笑曰為公<lb/>
主踪跡賊毋自苦公主謹䕶二子乃官其子順昌為中<lb/>
府都督景福為指揮旗手衛僉事時駙馬都尉耿璿炳<lb/>
文子也尚孝康帝長公主與弟都督瓛俱論死<lb/>
谷府長史劉璟誠意伯劉基仲子也自少静朴峻厲博<lb/>
通經書䆒兵畧嘗同兄璉侍父入朝太祖竒之曰阿璉<lb/>
明秀阿璟凝重伯温有子矣授谷王長史之國宣府建<lb/>
<pb n="KR2c0020_WYG_018-13b"/>
文初燕師起璟隨谷王還朝獻十六䇿不能用以病辭<lb/>
歸文皇登極璟卧家不起上欲用之罪以逃叛親王逮<lb/>
繫之臨别姻戚舉餞戒之曰皇上神武何止唐文皇先<lb/>
生忠良允為魏徴可也璟瞪目曰爾謂我學魏徴耶吾<lb/>
死生之分决矣至京授以官不受對上語猶稱殿下遂<lb/>
大忤㫖下獄一夕辮髪自經死<lb/>
漳州府學教授陳思賢聞即位詔至慟哭曰明倫之義<lb/>
正在今日遂堅卧不出迎率其徒伍性原陳應宗林珏<lb/>
<pb n="KR2c0020_WYG_018-14a"/>
鄒君黙曽廷瑞吕賢集明倫堂為舊君位哭臨如禮郡<lb/>
人執送京師思賢與六生皆死之<lb/>
叅軍㫁事髙巍洪武十七年旌孝行巍嘗上書燕王曰<lb/>
臣竊自負既為孝子當為忠臣死忠死孝臣願也京城<lb/>
破縊死驛舎又有髙不危者同時死義弟宣戍南海衞<lb/>
太常寺少卿盧原質少從方孝孺游後文皇召見不屈<lb/>
死之族其家教授劉政聞孝孺死痛哭不食斃<lb/>
刑部右侍郎胡子昭坐方黨受戮臨刑詩曰兩間正氣<lb/>
<pb n="KR2c0020_WYG_018-14b"/>
歸泉壤一㸃丹心在帝鄉弟僉事子義聞子昭死辟世<lb/>
丹稜蜀獻王聞而憐之令為僧子義以親遺體辭有子<lb/>
二人數歲子義曰吾兄無後天不絶吾姓二子當免於<lb/>
難竟棄去莫知所終<lb/>
右副都御史茅大方聞燕王兵起遺詩淮南守将梅殷<lb/>
曰幽燕消息近如何聞道将軍志不磨縱有火龍翻地<lb/>
軸莫教鐵騎過天河關中事業蕭丞相塞上功勛馬伏<lb/>
波老我不才無補報西風一度一悲歌文皇登極大方<lb/>
<pb n="KR2c0020_WYG_018-15a"/>
逮至責問不屈與其子順童道夀文生同日棄市二孫<lb/>
添生歸生死獄中妻張氏發教坊病死命棄其屍<lb/>
僉都御史司中召見不屈命以鐵帚刷其膚肉至盡而<lb/>
死姻婭同死者八十餘<lb/>
監察御史鄭公智坐方黨召見不屈死之戍其族<lb/>
大理寺少卿胡閠字松友日夜與齊黄宻謀設法防禦<lb/>
又請誅徐増夀遜國後文皇召方孝孺草詔繼召閏及<lb/>
髙翔皆衰絰至哭聲徹殿陛文皇召閏先入諭令更服閏<lb/>
<pb n="KR2c0020_WYG_018-15b"/>
曰死即死服不可更文皇以族誅恐之閏不屈命力士<lb/>
以𤓰落其齒齒盡罵聲不絶文皇大怒縊殺之以灰蠡<lb/>
水浸脱其皮剝之實以草懸武功坊子𫝊慶同日論死<lb/>
𫝊福方六歲戍雲南抄提全家二百十七人女郡奴年<lb/>
四歲其母王氏縛就刑郡奴自懐中墮地一卒提入功<lb/>
臣家付㸑下婢収之稍長識大義髪至寸即自截去日<lb/>
以灰汚面秃垢二十餘年功臣不以人畜之洪熈初赦<lb/>
諸死事者苖裔郡奴得同女軰行丐歸鄱陽貧無所依<lb/>
<pb n="KR2c0020_WYG_018-16a"/>
鄉人憐之曰此忠臣女也争饋遺不絶郡奴所受免死<lb/>
而已年五十六終尚處子也鄉人謚曰忠𦙍貞姑<lb/>
監察御史髙翔在建文時戮力戎事激發忠義文皇聞<lb/>
翔名召之翔持䘮服入見大哭語不遜乃命殺之沒産<lb/>
誅族諸給髙氏産者皆加税曰令世世罵翔也親戚悉<lb/>
戍邉又發其先墓雜犬馬骨焚灰揚之而以其地為漏<lb/>
澤院<lb/>
刑部尚書侯泰督餉至淮安聞京師失守泰行至髙郵<lb/>
<pb n="KR2c0020_WYG_018-16b"/>
被執下錦衣衞泰不屈死之妻曽氏配象奴弟敬祖子<lb/>
玘皆論死籍其家<lb/>
左拾遺戴徳彛被執責問不屈死之徳彛死時有兄俱<lb/>
從京師嫂項氏家居聞變度禍且赤族令盡室逃并藏<lb/>
徳彛二子於山間毁戴族譜獨身留家及收者至一無<lb/>
所得械項氏焚炙遍體焦爛竟無一言戴族遂全<lb/>
户部侍郎郭任不屈死之子經亦坐死少子金山保戍<lb/>
廣西三女給配<lb/>
<pb n="KR2c0020_WYG_018-17a"/>
户部侍郎盧逈不屈縛就刑長謳而死聞者悲之<lb/>
袁州太守楊任與黄子澄謀求舊君以圖大舉事泄被<lb/>
執至京磔於市子禮益坐死藉産族誅親戚荘毅衍等<lb/>
百餘家皆逺戍<lb/>
禮部侍郎黄魁不屈死之<lb/>
御史連楹立金川門下自馬首數文皇詞色不屈命收<lb/>
之引頸受刃白氣冲天尸僵立不仆<lb/>
太常少卿廖昇聞茹瑺使燕軍還<hi>見燕王起兵</hi>痛哭與家人<lb/>
<pb n="KR2c0020_WYG_018-17b"/>
訣自縊死<lb/>
監察御史王度奉敕勞軍徐州比還鳯陽失守方孝孺<lb/>
與度書誓死社稷壬午秋坐黨戍賀縣千戸所以語不<lb/>
遜論死誅其族<lb/>
監察御史董鏞㑹諸御史中有氣節者于鏞所相誓以<lb/>
死後被執論死女發教坊姻族死戍者二百三十人<lb/>
監察御史甘霖被執抗言求死從容就戮子孫相戒不<lb/>
復求仕<lb/>
<pb n="KR2c0020_WYG_018-18a"/>
御史林英劾李景隆誤國謫知瑞安賜還同王叔英募<lb/>
兵廣徳力屈自經妻宋氏繫獄亦自經死<lb/>
監察御史丁志方燕兵偪京城謂妻韓氏曰師至城必<lb/>
克吾惟一死報國汝其携幼子潛歸撫之以延丁氏後<lb/>
及兵入被執不屈死之<lb/>
晉府長史龍鐔被執不屈死之有收其遺骨得所自書<lb/>
贊云捐生固殞弗事二主别父與兄忍慟肝腑盡忠為<lb/>
臣盡孝為子二端于我歸于一所<lb/>
<pb n="KR2c0020_WYG_018-18b"/>
宗人府經歴宋徴嘗上疏請削罪宗屬籍數言李景隆<lb/>
失律懐二心被執責問不屈遂磔之誅其族<lb/>
徽州知府黄希范聞金川門失守素服不治事坐與長<lb/>
史程通善嘗共上防禦策論死籍其家<lb/>
遼府長史程通上防禦燕兵數千言衞士紀綱者方幸<lb/>
遼王通輙辱之文皇即位綱乘間言通有封事指斥遂<lb/>
械通論死家人戍遼簿錄其家得遺書數百卷而已<lb/>
賓州知州蔡運有善政遜國後論死百姓憐而思之<lb/>
<pb n="KR2c0020_WYG_018-19a"/>
燕山衛卒儲福建文末攜母妻逃文皇即位錄戍卒入衞<lb/>
福在錄中挈妻母行仰天哭曰吾雖一介賤卒義不為<lb/>
叛逆之人在舟中日泣不輟竟不食而死母韓妻范為<lb/>
營地葬之范年二十有姿色居貧奉姑甚謹毎哭其夫<lb/>
則走山谷中大號不欲聞之姑也官有聞其寡者欲委<lb/>
禽焉既而聞其事曰節孝婦也我何忍犯之皆以夀終<lb/>
中書舎人何申奉使至四川至峽口聞金川不守慟哭<lb/>
吐血不數日死<lb/>
<pb n="KR2c0020_WYG_018-19b"/>
北平按察僉事湯宗上言按察使陳瑛宻受王府金錢有<lb/>
異謀逮瑛謫廣西遜國後瑛召還窮治建文諸臣宗論<lb/>
死<lb/>
盧振當燕兵起時與徐輝祖攻守力為多後逮至京不<lb/>
屈榜振名數其罪殺之誅其族牛景先聞金川失守變<lb/>
姓名出走已而治齊黄黨逮景先妻妾發教坊司振景<lb/>
先俱不知何許人<lb/>
監察御史巨敬被執不屈死之誅其族<lb/>
<pb n="KR2c0020_WYG_018-20a"/>
户科給事中韓永遜國後杜門不出召入見欲復其官曰<lb/>
吾王蠋耳何以官為不屈死<lb/>
國子監博士黄彦清在駙馬都尉梅殷軍中私謚建文<lb/>
帝論死并逮從子貴池典史金蘭等繫獄<lb/>
僉都御史程本立出為江西副使未及行值北師渡江<lb/>
本立悲憤自縊死詔奪其恩典籍其家止敝衣數襲而<lb/>
已<lb/>
給事中龔泰北兵渡江奉命廵城泰與妻傅氏訣曰國<lb/>
<pb n="KR2c0020_WYG_018-20b"/>
事至此我自分必死爾苐携幼稺歸否則俱溺井無辱<lb/>
俄宫中火起泰馳赴為兵校所執見文皇金川門以非<lb/>
奸籍得釋自投城下死<lb/>
四川都司斷事方法為方孝孺所取士文皇即位諸司<lb/>
皆表賀法不肯署名尋被逮舟過安慶投江死<lb/>
指揮張安被執道亾隠于樂清以樵為業人莫知其姓<lb/>
氏自山採樵歸聞京師陷卓侍郎被殺呼天號哭曰國<lb/>
既就簒我不願為其民遂棄柴投水死<lb/>
<pb n="KR2c0020_WYG_018-21a"/>
工部侍郎張安國當燕兵偪京師與妻賈氏曰大事去<lb/>
矣無能為也余職非司馬既不能率師應敵又不能屈<lb/>
膝事人奈何賈氏曰盍隠諸安國曰然乃與其妻乘舟<lb/>
入太湖忽聞人説京師陷皇帝自焚安國大慟與妻曰<lb/>
食人之祿而存身於新主之世耻莫大焉乃鑿其舟以<lb/>
沈<lb/>
知府葉仲惠以修髙帝實錄指斥燕師為逆黨論死<lb/>
籍其家<lb/>
<pb n="KR2c0020_WYG_018-21b"/>
刑部主事徐子權聞練子寜死慟哭賦詩有翹首謝京<lb/>
國飛魂返故鄉之句自經死<lb/>
神䇿衞經歴周璿建文時言事擢僉都御史遜國後逮<lb/>
至京不屈死妻王氏子蠻兒繫獄<lb/>
御史謝昇建文時給兵餉有功後不屈死父旺子咬住<lb/>
戍金齒妻韓氏四女發教坊司<lb/>
松江同知周繼瑜募戰勇入援文皇即位械至京不屈<lb/>
磔於市<lb/>
<pb n="KR2c0020_WYG_018-22a"/>
徽州府知府陳彦囬奉命募義勇至京師赴援被擒<lb/>
不屈而死妻屠氏為奴<lb/>
給事中張彦方改樂平知縣勤王詔下彦方糾義起兵<lb/>
一邑響應或阻之彦方大哭曰君父在水火吾可自緩<lb/>
乎遂率所部抵江口遇燕游兵執至樂平梟其首暴屍譙<lb/>
樓時暑月經旬顔靣如生無一蠅集父老竊葬縣治之清<lb/>
白堂後東平吏目鄭華亦不食死<lb/>
東湖樵夫不知何許人樵浙東臨海東湖上日負柴入<lb/>
<pb n="KR2c0020_WYG_018-22b"/>
市口不二價建文壬午秋詔至臨海湖上人相率縣庭<lb/>
聽詔或歸語樵夫曰新皇帝登極樵夫愕然曰皇帝安<lb/>
在答曰燒宫自焚樵夫大哭遂投湖中死<lb/>
　　谷應泰曰聞之川澤納汙瑾瑜匿瑕王者之大度<lb/>
　　也以故什方舊怨漢帝首封射鉤小嫌齊侯不問<lb/>
　　况吠尭者主未必桀而詈我者節重於許乎若乃<lb/>
　　文皇之正位金陵也宜發哀痛之言為謝過之舉<lb/>
　　其能從我游者固且厚糈以寵范陽尊官以禮魏<lb/>
<pb n="KR2c0020_WYG_018-23a"/>
　　徴矣若或天命雖改執志彌堅亦復放還山林聽<lb/>
　　其自適逄萌之掛冠東都伯况之杜門廣武狂奴<lb/>
　　故態何相迫乎而文皇甫入清宫即加羅織始而<lb/>
　　募懸賞格繼且窮治黨與一士秉貞則袒免並及<lb/>
　　一人厲操則里落為墟雖温舒之同時五族張儉<lb/>
　　之禍及萬家不足比也乃若受戮之最慘者方孝<lb/>
　　孺之黨坐死者八百七十人鄒瑾之案誅戮者四<lb/>
　　百四十人練子寜之獄棄市者一百五十人陳廸<lb/>
<pb n="KR2c0020_WYG_018-23b"/>
　　之黨杖戍者一百八十人司中之繫姻婭從死者<lb/>
　　八十餘人胡閏之獄全家抄提者二百十七人董<lb/>
　　鏞之逮姻族死戍者二百三十人以及卓敬黄觀<lb/>
　　齊泰黄子澄魏冕王度盧元質之徒多者三族少<lb/>
　　者一族也又若赴義之最烈者鐵鉉之屍還反背<lb/>
　　景清之死猶犯駕就義之最潔者教授之明倫慟<lb/>
　　哭樵夫之自投東湖若此之儔則又未易更僕數<lb/>
　　也嗟乎暴秦之法罪止三族强漢之律不過五宗<lb/>
<pb n="KR2c0020_WYG_018-24a"/>
　　故歩闡之門皆盡機雲之種無遺世謂天道好還<lb/>
　　而人命至重遂可滅絶至此乎又况孔融覆巢之<lb/>
　　女郭淮從坐之妻古者但有刑誅從無玷染而或<lb/>
　　分𨽻教坊給配象奴潘氏承恩于織室才人下降<lb/>
　　于厮養此忠臣義士尤所為植髪衝冠椎胸而雪<lb/>
　　涕者也抑予聞之蕩隂之戰血惟嵇紹靖康之禍<lb/>
　　死僅侍郎而建文諸臣三千同周武之心五百盡<lb/>
　　田横之客蹈死如歸奮臂不顧者盖亦有所致此<lb/>
<pb n="KR2c0020_WYG_018-24b"/>
　　也方髙皇英武在上其養育者率多直節不事委<lb/>
　　蛇而文皇刑威劫人其搜捕者易于抵觸難于感<lb/>
　　化雖人心之不附亦相激而使然也至於宋朝忠<lb/>
　　厚不殺大僚孫皓凶殘恒加燒鋸臣以禮使士不<lb/>
　　可辱嗚呼成祖之作法涼矣<lb/>
　<lb/>
　<lb/>
　明史紀事本末卷十八<lb/>
</p>
<p>
</p>
  </div>
</body>
</text>
</TEI>
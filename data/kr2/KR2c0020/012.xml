<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷十二</head> <lb/>
    <p>
<pb n="KR2c0020_WYG_012-1a"/>
欽定四庫全書<lb/>
　明史紀事本末卷十二<lb/>
　　　　　　　　　浙江提學僉事谷應㤗編<lb/>
　　太祖平滇<lb/>
太祖洪武五年春正月癸丑遣翰林院待制王褘齎詔<lb/>
諭雲南雲南古滇池地南控交趾北接土蕃西擁渚甸<lb/>
東以曲靖為門戸與蜀黔錯壌麗江松潘烏蠻霑益如<lb/>
犬牙然戰國時楚威王使将軍荘蹻将兵循江上略巴<lb/>
<pb n="KR2c0020_WYG_012-1b"/>
蜀黔中西至滇池以兵威定屬楚歸報會秦擊楚巴黔<lb/>
道塞遂以其衆王滇變服從其俗以長之漢武帝元狩<lb/>
元年彩雲見南方遣使跡之起扵洱河因寘雲南郡諭<lb/>
滇王入朝宣帝遣王褒求金馬碧鷄之神蜀漢建興三<lb/>
年諸葛亮南征雍闓斬之封其渠龍祐那為部長賜姓<lb/>
張氏漸去山林徙居平地建城邑務農桑諸部于是始<lb/>
有姓氏隋開皇中為史萬嵗所破唐武徳貞觀間張氏<lb/>
弱遜位䝉氏號南詔天寳七年閣羅鳯反敗節度使鮮<lb/>
<pb n="KR2c0020_WYG_012-2a"/>
于仲通西洱河後段氏有其地段氏之先武威郡人改<lb/>
國號大理宋太祖立王全斌下四川請取大理鍳唐之<lb/>
禍以玉斧畫大渡河曰此外非吾有也由是雲南不被<lb/>
兵段氏得長世焉元世祖自臨洮過大渡河經山谷二<lb/>
千里至金沙江乗革囊以濟獲段興智滅其國乃以其<lb/>
子呼圖出為雲南王填之仍録段氏子姓守其王呼圗<lb/>
死封其子松山為梁王至正時巴咱爾斡爾宻嗣位明<lb/>
玉珍一攻之不克至是上既平夏乃遣使往諭之<lb/>
<pb n="KR2c0020_WYG_012-2b"/>
六年冬十二月詔使王褘被殺于雲南褘初至雲南見<lb/>
元梁王君臣諭以奉版圗歸職方梁王不省館于别室<lb/>
數日又曰子将命逺來非為身謀朝廷以雲南百萬生<lb/>
聚不欲殱于鋒刃曽不聞元綱觧紐陳友諒據荆湖張<lb/>
士誠據呉㑹陳友定據閩闗明玉珍據巴蜀天兵下征<lb/>
不四五年悉膏斧鉞惟爾元君北走以死庫庫特穆爾<lb/>
之屬或降或竄曽無用武之地當是時先服者賞後至<lb/>
者誅乃今自料勇悍強獷孰與陳張土地甲兵孰與中<lb/>
<pb n="KR2c0020_WYG_012-3a"/>
國天之所廢誰能興之不然皇上遣一将軍将龍驤百<lb/>
萬會戰昆明池爾猶魚逰釡中不亡何待梁君臣相顧<lb/>
駭服頗有降意改館禕厚待之會元太子自立于沙漠<lb/>
遣使托克托自西畨徴糧雲南謀連兵拒我托克托覘知<lb/>
梁王有二心欲迫殺朝使以固其意梁王持兩可不决匿<lb/>
禕民間托克托聞之誚梁王曰國家顛覆不能救反欲附<lb/>
他人耶欲躍馬去梁王不得已出禕與托克托相見托克托<lb/>
欲屈禕禕罵曰天命訖汝元我朝實代之爝火餘燼尚<lb/>
<pb n="KR2c0020_WYG_012-3b"/>
欲與日月争光乎我将命使臣豈為爾屈顧梁王曰爾<lb/>
朝殺我大兵夕至矣竟被害瘞地藏寺北禕有王佐才<lb/>
上嘗語曰吾固知浙東有二儒卿與宋濂耳學問之博<lb/>
卿不如濂才思之雄濂不如卿後子紳走雲南求遺骸<lb/>
贈翰林學士諡文節<lb/>
七年秋八月遣元威順王子巴拜齎詔往諭雲南<lb/>
八年秋九月命湖廣行省叅政呉雲使雲南上諭雲曰<lb/>
今天下混一四方賔服獨雲南一隅未奉正朔朕欲以<lb/>
<pb n="KR2c0020_WYG_012-4a"/>
兵取之恐勞師費財重傷吾民卿能為朕作陸賈乎雲<lb/>
對曰雲南恃其險逺故阻聲教臣奉陛下威徳曉以禍<lb/>
福彼必順附若冥頑不從興師未晚遂遣雲行時元梁<lb/>
王使其臣鐵知院等二十餘人使漠北為徐逹所獲送<lb/>
京師上釋之命與雲偕行至雲南之沙糖口鐵知院等<lb/>
謀曰吾屬奉使不逹被執而還罪必不免扵是共逼雲<lb/>
易服詐為元使更制書以紿梁王雲不從鐵知院等知<lb/>
不可奪遂殺之<lb/>
<pb n="KR2c0020_WYG_012-4b"/>
十四年秋九月壬午命潁川侯傅友徳為征南将軍永<lb/>
昌侯藍玉西平侯沐英為副将軍帥師征雲南列侯曹<lb/>
震王弼金朝興都督郭英張銓等皆從上諭之曰雲南<lb/>
自昔為西南彜至漢置吏臣屬中國今元之遺孽巴咱<lb/>
爾斡爾宻等自恃險逺輙害使臣在所必討爾等行師<lb/>
之際當知其山川形勢以窺進取朕嘗覧輿圗咨詢扵<lb/>
衆得其扼塞取之之計當自永寜先遣驍将别率一軍<lb/>
以向烏撒大軍繼自辰沅以入普定分據要害廼進兵<lb/>
<pb n="KR2c0020_WYG_012-5a"/>
曲靖曲靖雲南之噤喉彼必併力于此以抗我師審察<lb/>
形勢出竒制勝正在于此既下曲靖三将軍以一人提<lb/>
兵向烏撒應永寜之師大軍直擣雲南彼此牽制使疲<lb/>
于奔命破之必矣雲南既克宜分兵徑趨大理先聲已<lb/>
振勢将瓦觧其餘部落可遣人招諭不煩兵而下也師<lb/>
行上餞于龍江旌旗蔽江而上丁未傅友徳師至湖廣<lb/>
分遣都督郭英胡海洋陳桓等帥兵五萬由四川永寜<lb/>
趨烏撒友徳等率大兵由辰沅趨貴州　十二月辛酉<lb/>
<pb n="KR2c0020_WYG_012-5b"/>
傅友徳率藍玉沐英等進攻普定克之羅鬼苖蠻犵狫<lb/>
望風降至普安復攻下之乃留兵戍守進兵曲靖元梁<lb/>
王巴咱爾斡爾宻聞明師下普定遣司徒平章逹爾瑪<lb/>
将精兵十餘萬屯曲靖以拒我師右副将軍沐英謂傅<lb/>
友徳曰彼謂我師疲于深入未有虞心若倍道疾趨出<lb/>
其不意破之必矣上所謂出竒取勝者此也友徳是之<lb/>
遂進師丙寅未至曲靖數里忽大霧四塞衝霧而行阻<lb/>
水則已臨白石江矣頃之霧霽逹爾瑪望見大驚倉皇<lb/>
<pb n="KR2c0020_WYG_012-6a"/>
失措友徳即欲濟師英曰我軍逺來形勢既露固利速<lb/>
戰然亟濟恐為所扼乃整師臨流勢若欲渡逹爾瑪悉<lb/>
精銳扼水英别遣數十人從下流潜渡出其後鳴金鼓<lb/>
樹旗幟逹爾瑪急撤衆禦之陣動英乃㧞劍督師濟江<lb/>
以猛而善泅者先之長刀䝉盾破其前軍敵氣索退數<lb/>
里而陣我師畢濟友徳麾兵進薄之矢石甫發呼聲動<lb/>
天地戰數合英縱鐵騎擣其中堅敵衆披靡遂大敗生<lb/>
擒逹爾瑪横屍十餘里俘其衆二萬友徳悉撫而縱之<lb/>
<pb n="KR2c0020_WYG_012-6b"/>
使各歸業蠻人見歸者皆喜慰軍聲益振遂平曲靖留<lb/>
兵鎮其地友徳分遣藍玉沐英率師趨雲南而自以衆<lb/>
數萬向烏撒為郭英等聲援壬申元梁王巴咱爾斡爾<lb/>
宻聞逹爾瑪敗棄城走入羅佐山其右丞魯爾自曲靖<lb/>
馳歸謂曰事急矣将奈何于是巴咱爾斡爾宻挈妻子<lb/>
與左丞逹丹魯爾俱入普寜州忽納砦焚其龍衣驅妻<lb/>
子俱赴滇池死癸酉藍玉沐英等師至雲南之板橋元<lb/>
右丞觀音保出降明日駐兵金馬山故梁王閹監額森<lb/>
<pb n="KR2c0020_WYG_012-7a"/>
特穆爾以金寳來獻諸父老焚香出迎玉等整衆入城<lb/>
秋毫無犯収梁王金印并宫府符信圗籍撫定其民自<lb/>
九月朔出師迄下雲南僅百餘日藍玉别遣曹震王弼<lb/>
金朝興等率兵二萬分道進取臨安諸路皆下之沐英<lb/>
分兵趨烏撒㑹友徳先是都督郭英等出永寜路多險<lb/>
阻諸将欲深入英曰破敵貴先聲攻取必自近始舍近<lb/>
趨逺非䇿之上也遂以兵攻赤水河去河二十里為營<lb/>
時乆雨水暴漲英曰賊恃水漲不意吾濟下令諸軍斬<lb/>
<pb n="KR2c0020_WYG_012-7b"/>
木造筏夜半濟河比曉敵始覺遂大驚潰生擒阿客指<lb/>
蠻雲南諸郡邑皆震至是友徳自曲靖帥師循格孤山<lb/>
而南直擣烏撒元右丞實保収兵屯赤水河拒郭英等<lb/>
友徳大軍至實保遁友徳下令城烏撒版築方具實保<lb/>
引諸蠻復大集友徳據高岡嚴陣待之諸将請戰友徳<lb/>
故勿許士争奮思致死友徳度其可用下令曰我軍深<lb/>
入有進無退彼既遁而復來心必不一併力與戰破之<lb/>
必矣若使彼據險自固未易克也遂進戰師既陣芒部<lb/>
<pb n="KR2c0020_WYG_012-8a"/>
土酋帥衆來援實保合勢迎戰我師趨之戰數十合渠<lb/>
長多中槊墜馬死者我師益奮蠻衆大潰斬首三千級<lb/>
獲馬六百匹實卜率餘衆遁遂城烏撒得七星闗以通<lb/>
畢節又進至可渡河于是東川烏䝉芒部諸蠻震聾皆<lb/>
望風降附<lb/>
十五年春正月辛巳朔元威楚路平章閆鼐瑪岱叅政<lb/>
埓克矩布哈等詣曹震營降壬午元曲靖宣慰司行省樞<lb/>
宻院同知克埒克傅慰高仁㢘訪司副使博囉呼察及<lb/>
<pb n="KR2c0020_WYG_012-8b"/>
中慶武定徴江三路嵩盟晉寜昆陽安寜新興路南建<lb/>
水七州昆明富民宜良南甸河陽陽宗六縣逹嚕噶齊<lb/>
扎木等官皆詣藍玉沐英營降丁亥置貴州都指揮使<lb/>
司命平凉侯費聚汝南侯梅思祖署司事甲午遣使諭<lb/>
傅友徳等曰比得報知雲南己克然區畫布置尚煩計<lb/>
慮前已置貴州都指揮使司然去雲南尚逺今必置都<lb/>
司于雲南以統諸軍既有土有民又必置布政使司及<lb/>
府州縣治之其烏撒烏䝉東昌芒部建昌之地更宜約<lb/>
<pb n="KR2c0020_WYG_012-9a"/>
束渠長留兵守禦禁民勿挾兵刃至于靄翠軰不盡服<lb/>
之雖有雲南亦難守也　金朝興兵畧澂江臨安沅江<lb/>
尋甸楚雄洱海俱下之革宣慰司立臨安府及各府十<lb/>
四衞置雲南都指揮司以都督謝熊馮誠署司事二月<lb/>
置雲南布政司改中慶路為雲南府命汝南侯梅思祖<lb/>
平章潘原明署司事以張紞等為叅政叅議等官　閏<lb/>
二月靄翠至京賜衣帽及鈔遣還藍玉沐英等進兵攻<lb/>
大理大理城倚㸃蒼山西臨洱海為固土目段世聞明<lb/>
<pb n="KR2c0020_WYG_012-9b"/>
師且至聚衆扼下闗以守下闗者南詔皮羅閣所築龍<lb/>
尾闗是也號為險要玉等至品甸遣定逺侯王弼以兵<lb/>
由洱水東趨上闗為犄角勢自率衆抵下闗造攻具夜<lb/>
半遣都督胡海洋出石門間道渡河繞出㸃蒼山後攀<lb/>
木援崖而上立旗幟昧爽大軍抵闗下望之踴躍讙譟<lb/>
敵衆驚亂英身先士卒䇿馬渡河水沒馬腹将士隨之<lb/>
莫敢後遂斬闗而入山上軍望見亦下攻之敵腹背受<lb/>
敵大潰㧞其城段世就擒乃分兵取寉慶略麗江破石<lb/>
<pb n="KR2c0020_WYG_012-10a"/>
門闗下金齒于是車里摩㱔和泥平緬等處相率降雲<lb/>
南悉平　三月藍玉遣兵攻㧞三營萬户砦更定雲南<lb/>
所屬府五十二州六十三縣五十四傅友徳遣使以故<lb/>
元威順王之子巴拜及梁王家屬三百一十八人送京<lb/>
師并奏云雲南自元世祖至今百有餘年屢經兵燹圗<lb/>
籍不存兵數無從稽考但當以今要害量宜設衞戍守<lb/>
其賦稅則故元司徒平章達爾瑪等言元末田土多為豪<lb/>
右隐佔今循元舊制歳用不足已督布政司覆諸衞所<lb/>
<pb n="KR2c0020_WYG_012-10b"/>
以給軍食恐有不足宜以今年所徴糧并故官院寺入<lb/>
官田與土官供輸鹽商中納戍兵屯田所入并給之上<lb/>
悉可其奏未幾置雲南鹽課司以益軍費　夏四月烏<lb/>
撒東用芒部復畔傅友徳移檄沐英合兵進討西堡蠻<lb/>
賊㓂普定貴州衞指揮同知顧成擊敗之　六月置大<lb/>
渡河守禦千户所傅友徳調從征千户呉中領兵守之<lb/>
造舟以渡往來上復遣使諭安陸侯呉復平凉侯費聚<lb/>
合征南三将軍攻烏撒烏䝉東川芒部磐石闗索嶺諸<lb/>
<pb n="KR2c0020_WYG_012-11a"/>
蠻　秋七月沐英自大理還軍滇池會傅友徳兵進攻<lb/>
烏撒大敗其衆斬首三萬級獲馬牛羊萬計餘衆遁去<lb/>
復遣兵捕擊悉平之乃以烏撒烏䝉芒部三府地近四<lb/>
川奏𨽻四川布政司　八月乙巳遣使諭傅友徳沐英<lb/>
曰得報知永昌侯駐兵建昌大軍七月二十八日己擊<lb/>
破烏撒次第捜捕林箐諸蠻然此地山高道隘慎勿輕<lb/>
動人自七星闗來者又曰芒部烏撒蠻至夜舉火挈家入<lb/>
靄翠符至可諭靄翠之民縛送軍前其闗索嶺非古道<lb/>
<pb n="KR2c0020_WYG_012-11b"/>
古道又在西北可以大軍蹂之開此道以接普定即芒<lb/>
部渠長可盡獲将軍其熟圗之已復遣使諭曰雲南士<lb/>
卒既艱食不宜分屯止于赤水畢節七星闗各置一衞<lb/>
黒張之南瓦店之北中置一衞如此分守則雲南道路<lb/>
往無礙矣靄翠之地必用十萬衆乃可定也凡此者朕<lb/>
所見大概耳萬里之外豈能周知将軍便宜自處置<lb/>
九月傅友徳沐英等分兵攻未服諸蠻以指揮馮誠守<lb/>
雲南諸蠻見大軍出謂城守虚弱遂相煽叛土官楊苴<lb/>
<pb n="KR2c0020_WYG_012-12a"/>
尤傑黠紿其下曰總兵領大軍歸矣雲南城可圗也遂<lb/>
糾衆至二十萬會于城下合三十六營兵攻城時城中<lb/>
乏食士卒多病倉猝聞㓂至頗以為憂誠與指揮謝熊<lb/>
以孤軍嬰城拒守備樓櫓戰具多置強弓弩于城上賊<lb/>
至輙射之多應弦而斃伺賊少怠出竒兵擊之賊不能<lb/>
攻遂圍城為久困計時沐英駐師烏撒聞之選精騎萬<lb/>
餘來援至曲靖先遣人潜入城報知為賊所得紿之曰<lb/>
總兵官領大軍三十萬至矣賊相顧駭愕㧞營夜遁去<lb/>
<pb n="KR2c0020_WYG_012-12b"/>
至安寧羅次邵甸普寜大祺江川等處據險樹柵欲圗<lb/>
再舉英至與馮誠等合兵剿捕之斬首六萬餘級生擒<lb/>
四千餘人諸部復定誠國用子也<lb/>
十六年春二月傅友徳等遣人送故元雲南右丞觀音<lb/>
保叅政綽滿布哈及渠長段世等一百六十人至京各<lb/>
賜其家衣服以觀音保為金齒指揮使賜姓名李觀時<lb/>
友徳等平䝉化府鄧川州破佛光砦過金沙江攻北勝<lb/>
府擒其平章髙生復平麗江府平津等州蠻民降者數<lb/>
<pb n="KR2c0020_WYG_012-13a"/>
十萬戸三月甲辰上以雲南平命耿炳文往諭傅友徳<lb/>
藍玉等班師而副将軍沐英以數萬衆留填之雲南麓<lb/>
川之外有國曰緬車里之外有國曰八百媳婦皆請内<lb/>
附上復置大理指揮使司命周能為指揮統兵守之<lb/>
五月命六安侯王志安慶侯仇成鳯翔侯張龍督兵往<lb/>
雲南尋甸等處繕城池立屯堡安輯其人民<lb/>
十七年三月征南将軍傅友徳左副将軍藍玉班師友<lb/>
徳平雲南上前後下璽書數十懸斷萬里外委曲皆中<lb/>
<pb n="KR2c0020_WYG_012-13b"/>
友徳奉行不敢失因土俗定租賦興學校瘞戰骨廣屯<lb/>
田逺邇畏悦以是遂大定夏四月壬午論平雲南功進<lb/>
封傅友徳潁國公列侯藍玉仇成王弼子孫世及陳桓<lb/>
普定侯胡海東川侯郭英武定侯張翼寉慶侯将校逓<lb/>
陞有差　秋八月壬申平緬宣慰使思倫發遣使獻方<lb/>
物上元所授宣慰司印平緬在西南彛稍逺自大理越<lb/>
金齒至其地有城郭宫室其人皆樓居地産象馬官民<lb/>
皆髠髪如僧出入則乗象自前代未嘗通中國元始遣<lb/>
<pb n="KR2c0020_WYG_012-14a"/>
使招諭遂入貢至是大兵下金齒與平緬壌地相接思<lb/>
倫發聞之懼故遣使朝貢　冬十月乙酉景川侯曹震<lb/>
奏言四川至建昌驛道所經大渡河往來之人多死于<lb/>
瘴癘臣問諸父老自眉州峨眉至建昌有古驛道平易<lb/>
可行無瘴毒之患而年久蔽塞已令四川軍士乗閒暇<lb/>
時開通其道以温江至建昌各驛馬移置峨眉新驛為<lb/>
便詔從之<lb/>
十八年春正月東蘭州韋富亂沐英討平之英在滇仞<lb/>
<pb n="KR2c0020_WYG_012-14b"/>
方物定貢額視民數均力役雲南民頼以安分兵剪廣<lb/>
西維摩餘孽通四川糧道上喜曰英能如是吾無南顧<lb/>
憂矣　冬十二月思倫發率衆㓂景東馮誠擊之失利<lb/>
千戸王昇死之<lb/>
十九年春二月雲南臻洞西浦擺金擺榜諸蠻叛命傅<lb/>
友徳率師討之友徳復移兵討平越蠻瑪哈伊瑪等平<lb/>
之　秋九月庚申沐英奏雲南地廣宜置屯田令軍士<lb/>
開耕以備儲畜詔從之<lb/>
<pb n="KR2c0020_WYG_012-15a"/>
二十年夏五月庚申敕諭沐英等勿遣使往平緬但葺<lb/>
壘金齒楚雄品甸及瀾滄江中諸道固守待之英自楚<lb/>
雄至景東毎百里置一營率兵屯種以備蠻㓂已復命<lb/>
景川侯曹震選四川精兵駐雲南尋甸普定侯陳桓靖<lb/>
寧侯葉昇總制雲南諸軍駐定邊姚安畢節曲靖越州<lb/>
諸處立營屯種候征討<lb/>
二十一年春正月思倫發入㓂結砦于摩沙勒沐英遣<lb/>
都指揮寗正擊破之斬首一千五百級三月思倫發悉<lb/>
<pb n="KR2c0020_WYG_012-15b"/>
其衆號三十萬戰象百餘復㓂定邊欲報摩沙勒之役<lb/>
勢甚猖獗沐英選驍騎三萬晝夜兼行凡十五日抵賊<lb/>
營隔壘而陣遣都督馮誠先出輕騎三百挑之賊以萬<lb/>
人驅象三十餘逆戰雲南前衞指揮張因率騎卒五十<lb/>
餘人為前鋒其渠帥跨巨象直前我軍注矢連發矢中<lb/>
象左膝及脇象仆地渠長中矢走追射殺之諸軍譟而<lb/>
前殺賊數百人獲一象而還英喜曰賊不足平也乃下<lb/>
令軍中置火銃神機箭三行列陣中俟象進則前行銃<lb/>
<pb n="KR2c0020_WYG_012-16a"/>
箭俱發不退則次行繼之又不退則三行繼之詰旦分<lb/>
軍為三隊命馮誠領其前甯正領其左都指揮湯昭領<lb/>
其右将士皆鼓勇而進賊悉衆出營結陣以待其渠帥<lb/>
把事招綱等皆乗象象披甲皆負戰樓若欄楯懸竹筒<lb/>
扵兩旁置短㮶其中以備擊刺陣既交羣象突而前我<lb/>
軍擊之矢石俱發聲震山谷象皆股栗走指揮張因千<lb/>
户張榮祖率騎士乗之直擣其柵遂縱火焚其寨烟熖<lb/>
漲天還復以兵邀擊之殺傷甚衆賊黨有昔刺者亦驍<lb/>
<pb n="KR2c0020_WYG_012-16b"/>
勇復率衆殊死戰我左師小却英登高望之命左右取<lb/>
帥之首來左帥遥見一人㧞刀飛騎而下率衆更進英<lb/>
督戰益急三軍大呼而鏖不移時賊衆大敗斬首三千<lb/>
級俘萬餘人生獲象三十有七餘皆被矢如蝟死渠帥<lb/>
刁斯郎理各中百餘矢斃象背上餘賊潰英帥師追襲<lb/>
之賊連日不得食死者相枕藉思倫發遁去　夏六月<lb/>
東川蠻叛命傅友徳為征南将軍沐英陳桓為左右副<lb/>
将軍曹震葉昇為左右恭将率馬歩諸軍討之八月壬<lb/>
<pb n="KR2c0020_WYG_012-17a"/>
寅沐英遣都督甯正從傅友徳討東川　九月越州土<lb/>
目阿資叛阿資故囉囉種苦麻部土師南征沐英駐兵<lb/>
其地之湯池山諭降之至是叛傅友徳等将兵討之道<lb/>
過平彛以其山勢峭險宻邇阿資遂遷其山民往居早<lb/>
上村留神䇿衞千戸劉成等駐兵立柵其上後以為平<lb/>
彛千戸所阿資等復帥衆㓂普安燒府治大掠友徳進<lb/>
擊之斬其渠滿已青<lb/>
二十二年春正月阿資退屯普安倚崖壁為砦傅友徳<lb/>
<pb n="KR2c0020_WYG_012-17b"/>
以精兵蹙之蠻衆皆縁壁攀崖墜死者不可勝數生擒<lb/>
一千三百餘人阿資遁還越州沐英遣甯正從友徳擊<lb/>
阿資于越州大敗之斬其黨火頭弄宗等五十餘人初<lb/>
阿資之遁也揚言曰國家有萬軍之勇而我地有萬山<lb/>
之險豈能盡滅我軰英乃請置越州馬隆二衞扼其衝<lb/>
要分兵追捕之阿資窮蹙降甲午曹震葉昇領兵分討<lb/>
東川叛蠻悉平之　冬十一月思倫發遣把事招綱等<lb/>
來言叛逆之謀皆其下刁厮郎理為之以象馬白金入<lb/>
<pb n="KR2c0020_WYG_012-18a"/>
貢願輸貢賦百彛遂平<lb/>
二十四年冬十二月沐英以阿資畔服不常請徙越州<lb/>
衞于陸凉鎮之阿資復畔平羗将軍何福督兵討之至<lb/>
越州阿資援絶降福扼險置寜越堡<lb/>
二十五年夏六月丁夘西平侯沐英卒于雲南雲南二<lb/>
十郡左右分畫界以大江東北曰金沙西南曰蘭滄俱<lb/>
入海幅貟萬里英鎮雲南簡官僚修惠政剔姦蠧興學<lb/>
校治水利墾田一百一萬二千畝軍食嬴足恩威並著<lb/>
<pb n="KR2c0020_WYG_012-18b"/>
教化大行雲南遂為樂土嘗入朝賜宴奉天殿賫黄金<lb/>
綵幣陛辭上撫之曰使我髙枕無南顧憂者爾也既卒<lb/>
追封黔寜昭靖王命其子春襲封西平侯填雲南<lb/>
二十八年春正月置雲南按察司　秋九月平緬諸蠻刁<lb/>
幹孟叛逐宣慰使思倫發奔訴京師命西平侯沐春為<lb/>
征南大将軍都督何福徐凱為左右副将軍率雲南四<lb/>
川兵討之　冬十二月乙巳遣思倫發還雲南駐怒江<lb/>
上命沐春令刁幹孟歸而主母為不臣<lb/>
<pb n="KR2c0020_WYG_012-19a"/>
三十一年春二月刁幹孟請入貢　夏五月西平侯沐<lb/>
春進兵擊平緬先以兵送思倫發于金齒使人諭刁幹<lb/>
孟不從乃遣左軍都督何福瞿能等将兵五千往討之<lb/>
福等躋髙良公山直擣南甸大破之殺其渠刁名孟斬<lb/>
獲甚衆還兵擊景罕寨寨乗髙據險堅守不下官軍糧<lb/>
械俱盡賊勢益盛福使告急于春春率五百騎往救之<lb/>
乗夜至怒江詰旦徑渡令騎馳躙寨下揚塵以警之賊<lb/>
乗髙望見塵起蔽天不意大軍卒至驚懼遂率衆降春<lb/>
<pb n="KR2c0020_WYG_012-19b"/>
乗勝復擊崆峒寨賊夜潰走刁幹孟乃遣人乞降帝以<lb/>
其反覆不之許尋春病卒何福討擒刁幹孟思倫發始<lb/>
得還平緬悉定<lb/>
　　谷應㤗曰梁王以故元宗室裂土滇南國亡君死<lb/>
　　偷視蠻陲此其勢非同天水之坐大隴西子陽之<lb/>
　　稱尊白帝也大義自裁誓不反顧則北地劉諶猶<lb/>
　　能狥漢烏孫公主義不忘隋瘞王禕于北寺斬呉<lb/>
　　雲于沙塘死從余闕生媿危公討非得已節斯烈<lb/>
<pb n="KR2c0020_WYG_012-20a"/>
　　矣若以大命既去新主有歸天子北門已棄中原<lb/>
　　于敝屣孤臣天末難填滄海于丸泥則子嬰軹道<lb/>
　　詎是亡秦劉禪長安無須思蜀稱臣歸命納土入<lb/>
　　朝頡利冡留灞上突利老死并州我其臣僕之悲<lb/>
　　亦明哲保身之智也而乃猶豫兩端徘徊去就旌<lb/>
　　旗舳艫蔽江西上乃始開閫平章歛兵曲靖不知<lb/>
　　烏撒之師分出永寧普定之兵專攻曲靖大軍直<lb/>
　　擣雲南偏師還赴大理堂陛有聚米之形将帥成<lb/>
<pb n="KR2c0020_WYG_012-20b"/>
　　破竹之勢釡中㳺魂久己在太祖握中矣倉皇聞<lb/>
　　敗六宫出走龍衣焚于寳殿闔門驅死滇池鼠輩<lb/>
　　乃爾何因倔強如是耶或以魯連帝秦願蹈東海<lb/>
　　田横入朝道刎客舍之志與而太祖之下雲南也<lb/>
　　運籌萬里料敵如神山川險阨俱似躬行進退指<lb/>
　　揮不爽尺寸史稱漢祖止于百敗不折敵畏唐宗<lb/>
　　不過身先諸将方其雄畧瞠乎後矣若夫曲靖之<lb/>
　　戰沐英決䇿冒霧疾驅兵臨白石寜我薄人毋人<lb/>
<pb n="KR2c0020_WYG_012-21a"/>
　　薄我此先軫所以克也張幟展角潜出敵背此陳<lb/>
　　餘所以擒也臨江結陳退不能止此苻融所以死<lb/>
　　也甲高熊耳之山馬飲昆明之水路踰萬里時纔<lb/>
　　百日耿弇功震祝阿李靖風行突厥潁川黔寜何<lb/>
　　多譲焉雖其後竊發時聞不煩左顧而軍若驚颷<lb/>
　　彼同敗葉遥傳仁貴咋舌稱神争識令公望塵羅<lb/>
　　拜沐氏父子所以威行萬里也夫武帝用事西南<lb/>
　　彛夜郎卭笮遂成荒服唐復䧟入吐蕃宋乃割于<lb/>
<pb n="KR2c0020_WYG_012-21b"/>
　　西夏元極兵威始分桐葉而黔寜永鎮三百年來<lb/>
　　不獨貝金象齒來自殊方抑且金馬碧鷄入恭侍<lb/>
　　從豈非春風所及鷹眼能慈泮水之林鶚音速化<lb/>
　　猗與盛哉<lb/>
　<lb/>
　<lb/>
　<lb/>
　明史紀事本末卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷十三</head> <lb/>
    <p>
<pb n="KR2c0020_WYG_013-1a"/>
欽定四庫全書<lb/>
　明史紀事本末卷十三<lb/>
　　　　　　　　　浙江提學僉事谷應泰編<lb/>
　　胡藍之獄<lb/>
太祖洪武二年冬十月上欲以楊憲為丞相問劉基基<lb/>
素與憲厚以為不可上恠之基曰憲有相才無相器夫<lb/>
宰相者持心如水以義理為權衡而已不與焉者也今<lb/>
憲不然能無敗乎上曰汪廣洋何如基曰此褊淺上曰<lb/>
<pb n="KR2c0020_WYG_013-1b"/>
胡惟庸何如基曰小犢耳將僨轅而破犁上曰吾之相<lb/>
無踰于先生基曰臣非不自知臣疾惡太深又不耐繁<lb/>
劇為之且負大恩天下何患無才願明主悉心求之如<lb/>
目前諸人臣誠未見其可也<lb/>
六年秋七月以胡惟庸為中書左丞相<lb/>
八年夏四月誠意伯劉基卒初上既相胡惟庸基大慼<lb/>
曰使吾言不騐蒼生之福也言而騐者其如蒼生何因<lb/>
憂憤増疾基嘗為上陳甌閩事葢甌閩之間有隙地曰<lb/>
<pb n="KR2c0020_WYG_013-2a"/>
淡洋其南抵閩界曰三魁為鹺盗藪方氏所由亂基奏<lb/>
于其地立巡檢司以控扼之其姦民弗便也相率挾逃<lb/>
戍之卒以叛而大豪復陰持其窔基使子璉上書奏之<lb/>
而不先白中書省惟庸故啣基使刑部尚書吴雲劾之<lb/>
以淡洋踞山海有王氣欲圖為墓地民勿與則建立司<lb/>
之䇿以窘其人致激變疏入上下有司惟庸請加以重<lb/>
辟又欲逮基子璉獄上皆不問而苐令移文使基知基<lb/>
乃馳入朝見上不敢辨惟引咎自責而已亦不敢言歸<lb/>
<pb n="KR2c0020_WYG_013-2b"/>
俄有疾惟庸覘上念基怠乃陽為好者以正月朔挾醫<lb/>
來視疾基飲之覺有物積胸中如拳石間以白上上不<lb/>
省也又三月寖劇使使問之知不能起驛舟䕶歸青田<lb/>
亡何竟卒<lb/>
十三年春正月左丞相胡惟庸謀不軌伏誅自楊憲汪<lb/>
廣洋既敗惟庸總中書政専生殺黜陟以恣威福内外<lb/>
諸司封事入奏惟庸先取視之有病已者輒匿不聞由<lb/>
是奔競之徒趨其門下魏國公徐逹深嫉其奸邪常從<lb/>
<pb n="KR2c0020_WYG_013-3a"/>
容言于上惟庸啣之達有閽者福壽惟庸陰誘致為已<lb/>
用為福壽所發惟庸故起家寧國令時太師李善長秉<lb/>
政惟庸餽遺善長黄金二百兩遂得召入為太常卿累<lb/>
遷中書叅政遂與善長深相結以兄女妻善長從子祐<lb/>
貪賄弄權益無所忌一日其定遠舊宅井中忽出竹笋<lb/>
出水髙數尺諛者爭言為丞相瑞應又言其祖父三世<lb/>
塜上夜有光燭天于是惟庸稍自負有邪謀矣㑹惟庸<lb/>
家人為奸利事道闗榜辱闗吏吏奏之帝怒殺家人惟<lb/>
<pb n="KR2c0020_WYG_013-3b"/>
庸謝不知帝又究故誠意伯死狀惟庸懼且見發乃計<lb/>
曰主上草菅勲舊臣何有我死等耳寧先發毋為人束<lb/>
手寂寂而是時吉安侯陸仲亨平涼侯費聚者常犯法<lb/>
帝切責之二人懼惟庸陰以權利脅誘之二人素戅勇<lb/>
又見惟庸用事因與往來乆之益宻惟庸與御史大夫<lb/>
陳寧坐省中閲天下軍馬籍令都督毛驤取衛士劉遇<lb/>
寶及亡命魏文進等為心膂曰吾有用爾也太僕寺丞<lb/>
李存義善長之弟惟庸之壻父也以親故往來惟庸家<lb/>
<pb n="KR2c0020_WYG_013-4a"/>
惟庸令存義陰説善長以邪謀惟庸又使指揮林賢下<lb/>
海招倭軍約期來㑹又遣元臣封績致書稱臣于元請<lb/>
兵為外應皆未發㑹惟庸子乘馬奔入輓輅中馬死惟<lb/>
庸殺輓輅者上怒命償其死惟庸逆謀益急而是時日<lb/>
本貢使適私見惟庸惟庸約其王令以舟載精兵千人<lb/>
偽為貢者及期㑹府中力士掩執帝度可取取之不可<lb/>
則掠庫物泛海就日本有成約正月戊戌惟庸因詭言<lb/>
第中井出醴泉邀帝臨幸帝許之駕出西華門内使雲<lb/>
<pb n="KR2c0020_WYG_013-4b"/>
奇衝蹕道勒馬銜言狀氣方勃舌駃不能達意太祖怒<lb/>
其不敬左右撾捶亂下雲奇右臂將折垂斃猶指賊臣<lb/>
第弗為痛縮上悟乃登城望其第藏兵複壁間刀槊林<lb/>
立即發羽林掩捕考掠具狀磔于市并其黨御史大夫<lb/>
陳寧中丞凃節等皆伏誅僚屬黨與凡萬五千人株連<lb/>
甚衆羣臣請誅李善長陸仲亨等上曰朕初起兵時李<lb/>
善長來謁軍門曰有天有日矣是時朕年二十七善長<lb/>
年四十一所言多合吾意遂命掌書記贊計畫功成爵<lb/>
<pb n="KR2c0020_WYG_013-5a"/>
以上公以女與其子陸仲亨年十七父母兄弟俱亡恐<lb/>
為亂兵所掠持一升麥藏于草間朕見之呼曰來遂從<lb/>
朕既長以功封侯此皆吾初起時股肱心膂吾不忍罪<lb/>
之其勿問癸卯詔罷中書省陞六部官秩倣古六卿之<lb/>
制改大都督府為中左右前後五軍都督府祖訓云自<lb/>
古三公論道六卿分職不聞設立丞相自秦始制丞相<lb/>
不旋踵而亡漢唐宋雖有賢相然其中多小人專權亂<lb/>
政今罷丞相設五府六部都察院通政司大理寺等衙<lb/>
<pb n="KR2c0020_WYG_013-5b"/>
門分理天下庶務事皆朝廷總之　十二月致仕學士<lb/>
承㫖宋濓以孫慎坐胡惟庸黨被刑藉其家械濓至京<lb/>
上怒欲誅之皇后諫曰民間延一師尚始終不忘㳟敬<lb/>
宋先生親教太子諸王豈忍殺之且宋先生家居寧知<lb/>
朝廷事耶上意解濓得發茂州安置行至䕫州以疾卒<lb/>
十四年春二月有訴浦江鄭氏交通胡惟庸者時四方<lb/>
仇怨相告訐凡指為胡黨率相收坐重獄鄭氏素以孝<lb/>
義聞兄弟六人吏捕之急諸兄爭欲行其弟鄭湜曰弟<lb/>
<pb n="KR2c0020_WYG_013-6a"/>
在乃使諸兄罹刑辟耶獨詣吏請行仲兄濓先有事京<lb/>
師暨弟至迎謂曰吾家長當任罪弟無與焉湜曰兄老<lb/>
吾往辨之萬一不直弟當伏辜二人爭入獄上聞俱召<lb/>
至廷勞勉之謂近臣曰有人如此而肯從人為非耶即<lb/>
宥之擢湜為福建布政司叅議<lb/>
二十三年夏五月乙卯太師李善長自縊虞部郎中王<lb/>
國用上書訟寃畧曰人情之愛其子必甚于愛其兄弟<lb/>
之子善長于胡惟庸姪之親耳于陛下則子之親也使<lb/>
<pb n="KR2c0020_WYG_013-6b"/>
善長佐惟庸成事亦不過勲臣第一而已矣太師國公<lb/>
男尚主女納妃而已矣且善長豈不知天命之不可倖<lb/>
求當元之季欲為此者何限莫不世絶宫汚不保首領<lb/>
此善長之所熟見也人年邁精神意慮鼓舞倦矣偷安<lb/>
苟容則善長有之曽謂有血氣之強暴感動其中也哉<lb/>
且善長子事陛下托骨肉無纎芥之嫌凡為此者必有<lb/>
深仇急變大不得己而後父子之間或至相挾以求脱<lb/>
禍未有平居晏然都無形迹而忽起此謀者此理之所<lb/>
<pb n="KR2c0020_WYG_013-7a"/>
必無也若謂天象告變大臣當災則殺人以應天象夫<lb/>
豈上天之意哉今不幸已失刑而臣懇惻為陛下明之<lb/>
猶願陛下作戒于將來也天下孰不曰功如李善長又<lb/>
何如哉臣恐四方之解體也不報國用疏解縉代草也<lb/>
　命刑部以肅清逆黨事播告天下韓國公李善長列<lb/>
侯胡美唐勝宗陸仲亨費聚已故侯顧時陳徳華雲龍<lb/>
王志楊璟朱亮祖梅思祖陸聚金朝興黄彬薛顯都督<lb/>
毛驤陳萬亮耿忠於琥凡二十人<lb/>
<pb n="KR2c0020_WYG_013-7b"/>
二十五年秋八月丙子靖寧侯葉昇坐交通胡惟庸伏<lb/>
誅<lb/>
太祖洪武十一年秋八月命西平侯沐英為征西將軍<lb/>
率都督藍玉等統兵征西畨玉開平王常遇春婦弟也<lb/>
長身頳面有勇畧從遇春麾下每戰先登䧟陣所當無<lb/>
前遇春素稱于上上亦以遇春故寵異之累功至都督<lb/>
僉事至是同英討西番擒其渠癭脖子斬獲以千計獲<lb/>
馬二萬餘匹牛羊十餘萬還封永昌侯<lb/>
<pb n="KR2c0020_WYG_013-8a"/>
十四年秋九月命永昌侯藍玉以征南副將軍同潁川<lb/>
侯傅友徳討雲南轉戰平之<hi>事見太祖平滇</hi>
二十年春正月命永昌侯藍玉為右副將軍同宋國公<lb/>
馮勝襲金山納克楚降之併降其衆十餘萬勝以詿誤<lb/>
召還即軍中拜玉為大將軍<hi>事見故元遺兵</hi>
二十一年夏四月大將軍藍玉襲捕魚兒海獲元主次<lb/>
子地保努后妃公主百三十餘人吳王多爾濟等將相<lb/>
宫校三十人男女七萬馬駝五萬上大悦下璽書褒玉<lb/>
<pb n="KR2c0020_WYG_013-8b"/>
比之衛青李靖　秋七月戊寅大將軍藍玉遣人送元<lb/>
主次子地保努及后妃公主等至京既而有言玉私元<lb/>
主妃事上大怒曰玉無禮如此豈大將軍所為哉元主<lb/>
妃聞之惶懼自盡玉還朝上切責之戒以率徳改行<lb/>
十二月壬戌封永昌侯藍玉為涼國公先是擬封玉梁<lb/>
國公至是改封涼鐫其過于劵<lb/>
二十三年春正月西番蠻人復叛命涼國公藍玉率都<lb/>
指揮瞿能往大渡河邀擊之玉討平嵓川雜道克散毛<lb/>
<pb n="KR2c0020_WYG_013-9a"/>
峒擒土目刺惹等萬餘人置大水田千户所進平施南<lb/>
忠建二宣撫司叛蠻還増歳祿賜黄金文綺尋詔還鄉<lb/>
二十四年冬十月命涼國公藍玉往陜西訓練軍士<lb/>
二十五年夏四月涼國公藍玉捕逃冦祁者孫遂畧西<lb/>
番罕東之地玉兵入罕東遣都督宋晟狥阿真州番衆<lb/>
皆遠遁而㑹蜀故降將伊埓特穆爾反建昌使玉移師<lb/>
討之至則禆將瞿能已大破其衆伊埓特穆爾走柏興<lb/>
玉以計誘縛其父子送京師斬之盡降其餘黨便宜請<lb/>
<pb n="KR2c0020_WYG_013-9b"/>
増設諸衞且請籍民為兵上報設諸衞而不許籍民遂<lb/>
班師<lb/>
二十六年春正月乙酉涼國公藍玉謀不軌伏誅初胡<lb/>
惟庸之畔有稱玉與其謀者上以其功大宥不問後諸<lb/>
老將多沒乃擢為大將總兵征伐甚稱上意嘗措置陜<lb/>
西邊事至蘭川墜馬㣲傷手詔慰勞之比於中山開平<lb/>
二王然玉素不學性復很愎見上待之厚又自恃功伐<lb/>
專恣横暴畜莊奴假子數千人出入乘勢漁獵嘗占東<lb/>
<pb n="KR2c0020_WYG_013-10a"/>
昌民田民訟之御史按問玉執御史捶而逐之先是北<lb/>
征還私其珍寶駝馬無算渡喜峰闗吏以夜不即納玉<lb/>
大怒縱兵毁闗而入上聞之不樂併詰責其私元主妃<lb/>
玉慢不省嘗見上命坐或侍宴飲玉動止傲慢無人臣<lb/>
禮及總兵在外擅陞降將校黥刺軍士甚至違詔出師<lb/>
恣作威福以脅制其下至是征西還意圖陞爵及命為<lb/>
太傅玉攘袂大言曰我固不當為太師也恒怏怏不樂<lb/>
居宋潁二公下間奏事上不從玉懼退語所親曰上疑<lb/>
<pb n="KR2c0020_WYG_013-10b"/>
我矣乃謀反當是時寉慶侯張翼普定侯陳桓景川侯<lb/>
曹震舳艫侯朱壽東莞伯何榮都督黄恪吏部尚書詹<lb/>
徽侍郎傅友文及諸武臣嘗為玉部將者玉乃遣親信<lb/>
召之晨夜㑹私宅謀議集士卒及諸家奴伏甲將為變<lb/>
約束已定為錦衣衞指揮蔣瓛所告命羣臣訊狀具寔<lb/>
磔于市夷三族徹侯功臣文武大吏以至偏禆將卒坐黨<lb/>
論死者可二萬人蔓衍過于胡惟庸　三月辛酉㑹寧<lb/>
侯張温都督蕭用瀋陽侯察罕坐藍玉黨伏誅　九月<lb/>
<pb n="KR2c0020_WYG_013-11a"/>
詔胡黨藍黨除已捕在官者外其未發不究<lb/>
　　谷應泰曰昔者太公賜履南至穆陵鬻熊論封奄<lb/>
　　有江漢以故土田圭瓚勒之景鐘而彤弓盧矢銘<lb/>
　　之太常用以分王功臣永保厥世甚盛典也乃髙<lb/>
　　帝刑馬綰豨伏鑕闔閭誓國伍胥屬鏤遺介推于<lb/>
　　綿上試文種于地下弓藏鳥盡良足悲矣明太祖<lb/>
　　力戰中原躬擐甲胄櫛風沐雨頼茅土之爪牙枕<lb/>
　　戈臥鼓藉苴林之虓虎洪武三年大告武成論功<lb/>
<pb n="KR2c0020_WYG_013-11b"/>
　　行賞公爵者十人侯爵者二十八人鐵劵丹書誓<lb/>
　　諸白水河帶山礪爰及苖裔主非無勞之賜臣亦<lb/>
　　非無功之奉也獨奈何惟庸複壁藏兵藍玉家奴<lb/>
　　裹甲張敖不軌逼漢祖于柏人宣武稱兵追黄鬚<lb/>
　　于姑孰遂乃爵除五等禍及三宗然而推其始初<lb/>
　　胡以傾邪升鼎耳藍以寵利居成功不學無術器<lb/>
　　小任重宜其及也乃論者以光武保全功臣所封<lb/>
　　不過大縣數四所加不過特進朝請故君臣之恩<lb/>
<pb n="KR2c0020_WYG_013-12a"/>
　　始終不替鹿鳴天保若魚水焉然予考太祖之分<lb/>
　　封也至尊貴者無過韓國食祿四千石魏國食祿<lb/>
　　五千石未嘗裂土自王也至任用者出師則本于<lb/>
　　廟算還軍則歸之禁旅亦未嘗得專征伐也凡此<lb/>
　　内安外攘勢若犬牙強榦弱枝何難控禦而乃以<lb/>
　　一人跋扈遂疑尾大之圖倉卒啓機傅㑹難明之<lb/>
　　事株連者四萬失侯者二十周内深文亦云惨矣<lb/>
　　夫淮陰陽夏就令闗通彭越欒布罪無相及而况<lb/>
<pb n="KR2c0020_WYG_013-12b"/>
　　皂𨽻之後漸乃式㣲酎金之舉以次削除寧有朝<lb/>
　　登盟府夕繫檻車口血未乾爰書遂擬以致善長<lb/>
　　自縊景濓道亡蕭何三木而就徵望之仰藥而自<lb/>
　　殺豈尚功之典不設于齊侯而議功之條不載于<lb/>
　　周禮耶雖然髙帝晩年甘露慶雲屢書于册而醴<lb/>
　　泉之詐興貶爵削封播告于外而伏甲之謀起是<lb/>
　　則胡藍之釁抑亦鳳徳之衰也至若徐中山之忠<lb/>
　　志無疵李岐陽之好學飭行湯信公之聽命唯謹<lb/>
<pb n="KR2c0020_WYG_013-13a"/>
　　沐西平之居貴不驕並皆攀龍鱗而有功履虎尾<lb/>
　　而不咥嗚呼與畢散之徒爭烈矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0020_WYG_013-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷十三<lb/>
</p>
<p>
</p>
  </div>
</body>
</text>
</TEI>
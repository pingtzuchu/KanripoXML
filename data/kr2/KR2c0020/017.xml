<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷十七</head> <lb/>
    <p>
<pb n="KR2c0020_WYG_017-1a"/>
欽定四庫全書<lb/>
　明史紀事本末卷十七<lb/>
　　　　　　　　　浙江提學僉事谷應泰編<lb/>
　　建文遜國<lb/>
建文四年夏六月乙丑帝知金川門失守長吁東西走<lb/>
欲自殺翰林院編修程濟曰不如出亡少監王鉞跪進<lb/>
曰昔髙帝升遐時有遺篋曰臨大難當發謹収藏奉先<lb/>
殿之左羣臣齊言急出之俄而舁一紅篋至四圍俱固<lb/>
<pb n="KR2c0020_WYG_017-1b"/>
以鐵二鎖亦灌鐵帝見而大慟急命舉火焚大内皇后<lb/>
馬氏赴火死程濟碎篋得度牒三張一名應文一名應<lb/>
能一名應賢袈裟帽鞋剃刀俱備白金十錠朱書篋内<lb/>
應文從鬼門出餘從水闗御溝而行薄暮㑹于神樂觀<lb/>
之西房帝曰數也程濟即為帝祝髪呉王教授楊應能<lb/>
願祝髪隨亡監察御史葉希賢毅然曰臣名賢應賢無<lb/>
疑亦祝髪各易衣披牒在殿凡五六十人痛哭仆地俱<lb/>
矢隨亡帝曰多人不能無生得失有等任事著名勢必<lb/>
<pb n="KR2c0020_WYG_017-2a"/>
究詰有等妻子在任心必縈繫宜各從便御史曽鳳韶<lb/>
曰願即以死報陛下帝麾諸臣大慟引去若干人九人<lb/>
從帝至鬼門而一舟艤岸為神樂觀道士王昇見帝叩<lb/>
頭稱萬嵗曰臣固知陛下之來也疇昔髙皇帝見夢令<lb/>
臣至此耳乃乗舟至太平門昇導至觀已薄暮矣俄而<lb/>
楊應能葉希賢等十三人同至共二十二人兵部侍郎<lb/>
廖平襄陽人刑部侍郎金焦貴池人編修趙天泰三原<lb/>
人檢討程亨澤州人按察使王良祥符人叅政蔡運南<lb/>
<pb n="KR2c0020_WYG_017-2b"/>
康人刑部郎中梁田玉定海人監察御史葉希賢松陽<lb/>
人程濟績谿人中書舍人梁良玉梁中節俱定海人宋<lb/>
和臨川人郭節連州人刑部司務馮㴶黄巖人所鎮撫<lb/>
牛景先沅人王資楊應能劉仲俱把縣人翰林待詔鄭<lb/>
洽浦江人欽天監正王之臣襄陽人太監周恕和州人<lb/>
徐王府賔輔史彬呉江人帝曰今後但以師弟稱不必<lb/>
拘主臣禮也諸臣泣諾廖平曰諸人願隨固也但隨行<lb/>
不必多更不可多就中無家室累并有膂力足捍衛者<lb/>
<pb n="KR2c0020_WYG_017-3a"/>
多不過五人餘俱遥為應援可耳帝曰良是於是環坐<lb/>
於地道士進夜饍約定左右不離者三人楊應能葉希<lb/>
賢俱稱比丘程濟稱道人往來道路給運衣食者六人<lb/>
馮㴶時稱塞馬先生時稱馮翁時稱馬公時稱馬二子<lb/>
郭節時稱雪菴後稱雪和尚宋和時稱雲門僧時稱稽<lb/>
山主人時稱槎主趙天泰適衣葛即稱衣葛翁時稱天<lb/>
肖子王之臣家世補鍋欲以作生計號老補鍋牛景先<lb/>
號東湖樵夫亦稱東湖主人帝曰吾今往滇南依西平<lb/>
<pb n="KR2c0020_WYG_017-3b"/>
侯史彬曰大家勢盛耳目衆多況新主意尚未釋能無<lb/>
見告不若往來名勝東西南北皆吾家也臣等中有家<lb/>
給足備旦夕者即駐錫於兹有何不可帝曰良是於是<lb/>
更主七家廖平王良鄭洽郭節王資史彬梁良玉帝曰<lb/>
此可暫不可久況郊壇所在明旦必行何所之衆擬浦<lb/>
江而鄭亦巨族且忠孝可居也夜分帝足脛痛度不能<lb/>
行㣲明景先與彬步至中河橋謀所以載者有一艇為<lb/>
呉人急叩之則彬家所遣以偵彬吉凶者也彬與景先<lb/>
<pb n="KR2c0020_WYG_017-4a"/>
亟迎帝且至彬家諸人聞之且悲且喜同載八人為程<lb/>
葉楊牛馮宋史餘俱㪚走期以月終更晤取道溧陽八<lb/>
月始至呉江之黄溪史彬家彬奉帝居所居之西偏曰<lb/>
清逺軒衆出拜帝改題水月觀親筆篆文閲三日諸臣<lb/>
至彬家相聚五日帝命歸省成祖即位編籍在任諸臣<lb/>
遯去者四百六十三人俱命削籍八月命禮部行文州<lb/>
縣追繳革除誥勅至是蘇州府遣呉江邑丞鞏徳至史<lb/>
彬家追奪且曰建文皇帝聞在君家彬曰無之㣲哂而<lb/>
<pb n="KR2c0020_WYG_017-4b"/>
去次日帝同兩比丘一道人行餘俱星㪚時八月十六<lb/>
日也帝附舟至京口過六合陸行至襄陽十月至廖平<lb/>
家適有詗其跡遂決意往滇<lb/>
成祖永樂元年春正月十三日建文帝至雲南永嘉寺<lb/>
初帝期從亡臣以三月復至廖平家至是留永嘉寺頗<lb/>
安適將以明年游天台而諸臣以帝舊約俱集於襄陽<lb/>
廖平家適馮㴶自雲南來傳帝命止之令諸臣無煩往<lb/>
來各散去<lb/>
<pb n="KR2c0020_WYG_017-5a"/>
二年春正月建文帝離雲南由重慶抵襄陽六月入呉<lb/>
八月八日復至史彬家時天將暝彬家已舉火矣帝突<lb/>
至彬及家人出拜舉酒半酣帝曰我明晨當即去彬云<lb/>
臣掃門而俟久矣即有不肅亦乞見原欲留師數月明<lb/>
晨何遽耶先是帝命從亡者俱師弟稱故彬等呼為師<lb/>
帝泣曰彼方急圖我昨於西安道中見冠葢來者瞪目<lb/>
視我此臣我自善之彼必有以奏也東南逋臣屈指先<lb/>
汝我去政為汝計對哭久之且曰此近宫闕不便彬曰<lb/>
<pb n="KR2c0020_WYG_017-5b"/>
亦無害視帝衣履敝甚固留三日命家人製布衣而去<lb/>
帝為兩浙之游杭州計游二十三日天台雁蕩計游三<lb/>
十九日㑹馬二子稽山主人金焦亦來石梁間且云諸<lb/>
臣俱約至此然終不見時天氣寒帝返雲南固却諸臣<lb/>
而去<lb/>
三年春二月建文帝至重慶之大竹善慶里有杜景賢<lb/>
築室與居尋舍之而去嘗聞金陵諸臣慘死事泫然曰<lb/>
我獲罪於神明矣諸人皆為我也<lb/>
<pb n="KR2c0020_WYG_017-6a"/>
四年夏四月建文帝至西平侯沐晟家留旬日五月結<lb/>
苑白龍山<lb/>
五年冬十二月建文帝祭死難諸人自為文哭之時朝<lb/>
廷偵帝甚宻户科都給事胡濙訪求張三丰葢為帝也<lb/>
帝知之遂遁跡不出<lb/>
六年夏六月白龍菴災程濟出山募葺<lb/>
七年春正月命太監鄭和航海通西南諸國時胡濙鄭<lb/>
和數往來雲貴間踪跡建文帝帝東行三月至善慶里<lb/>
<pb n="KR2c0020_WYG_017-6b"/>
五月復至襄陽廖平家已徙蜀帝還滇<lb/>
八年春三月建文帝復至菴工部尚書嚴震使安南宻<lb/>
訪帝震忽與帝遇於雲南道中相對而泣帝曰何以處<lb/>
我對曰上從便臣自有處夜縊於驛亭中帝復結菴於<lb/>
白龍山顔色憔悴形容枯槁夏月患痢因有戒心不能<lb/>
出山覓膳狼狽殊甚適史彬程亨郭節訪至帝相對大<lb/>
慟隨問曰汝等携有方物否各為獻史彬獨有僮而所<lb/>
獻豐且當年職居禁近知帝所好帝遍嘗之曰不食此<lb/>
<pb n="KR2c0020_WYG_017-7a"/>
已三年矣三人相留許久帝遣之歸别時痛哭失聲帝<lb/>
屬曰今後勿再來道路阻修一難闗津盤詰二難況我<lb/>
安居不必慮也彬等叩首頷命而去後帝復舍白龍菴<lb/>
他去<lb/>
九年春有司毁菴　夏四月建文帝至浪穹鶴慶山其<lb/>
地頗佳因募建一菴名大喜<lb/>
十年春三月應能卒四月希賢卒建文帝因納一弟子<lb/>
名應慧<lb/>
<pb n="KR2c0020_WYG_017-7b"/>
十一年夏五月建文帝南行至甸六月還　冬十二月<lb/>
渡馬嶺遇㓂適官軍至僅免<lb/>
十二年夏四月遣程濟募糧　秋九月建文帝學易數<lb/>
十三年秋八月建文帝游衡山冬十月還菴<lb/>
十四年夏六月建文帝足疾發程濟乞藥於城西三日<lb/>
乃反帝飲獲愈　冬十一月帝命濟録述從亡傳藏之<lb/>
山巖中帝自為叙<lb/>
十五年春二月史彬復至白龍故道了不見菴山旁詢<lb/>
<pb n="KR2c0020_WYG_017-8a"/>
一老婦則曰官司毁之矣問僧徒曰不知所之至是彬<lb/>
忽與帝遇於鶴慶之大喜菴深林宻樹不下數里先是<lb/>
楊應能葉希賢所建者甫落成而兩人死即於菴東𦵏<lb/>
之十一月帝避囂東行至衡山<lb/>
十六年春三月建文帝還至黔<lb/>
十七年夏六月建文帝始觀佛書<lb/>
十八年夏六月建文帝命程濟移居菴西偏　冬十月<lb/>
帝入蜀程濟從徧游諸勝登峨眉有詩云登髙不待東<lb/>
<pb n="KR2c0020_WYG_017-8b"/>
翹首但見雲從故國飛<lb/>
十九年秋七月建文帝入粤遊海南諾勝十一月帝還<lb/>
菴<lb/>
二十年夏四月建文帝避囂於菴南四十里名渌泉<lb/>
二十一年春二月建文帝入楚程濟從登章臺山賦弔<lb/>
古詩楚歌趙舞今何在惟見寒鴉繞樹啼六月帝遊漢<lb/>
陽登晴川樓吟云江波猶湧憾林靄欲翻愁七月帝留<lb/>
大别山<lb/>
<pb n="KR2c0020_WYG_017-9a"/>
二十二年春二月建文帝東行冬十月與史彬相遇於<lb/>
旅店言及榆木川稍色喜史彬問道路起居狀答曰近<lb/>
來強飯精爽倍常即同彬下江南至彬家彬具酒餚於<lb/>
所居之重慶堂帝上座程濟東列彬西列彬有從叔祖<lb/>
名𢎞者嘉興縣史家村人也直入至堂上彬不得已亦<lb/>
與坐問師何來彬未答即起趨出招彬曰此建文皇帝<lb/>
也彬曰非也𢎞曰吾曽於東宫見之當吾家籍沒時非<lb/>
帝吾無死所矣帝實活我恩無以報彬不得已實告之<lb/>
<pb n="KR2c0020_WYG_017-9b"/>
即頓首堂下涕泣問向來狀帝曰賴諸從亡者給我衣<lb/>
食周旋險阻之間二十年來戰戰兢兢復大慟慟已曰<lb/>
今想可老終矣𢎞曰帝今欲何之曰游天台諸勝𢎞曰<lb/>
吾當具一日之積隨行居數日帝行戒彬曰有叔在爾<lb/>
勿往也𢎞從之去十一月至寜波渡蓮花洋<lb/>
仁宗洪熈元年春正月建文帝謁大士於潮音洞五月<lb/>
自閩粤還山止程濟從聞仁宗崩帝曰吾心放下矣今<lb/>
後往來亦少如意也且悲且喜<lb/>
<pb n="KR2c0020_WYG_017-10a"/>
宣宗宣徳元年秋八月建文帝祭從亡諸臣於菴前<lb/>
二年春正月建文帝移居鶴慶之靜室　秋八月滇㓂<lb/>
亂帝入蜀程濟從冬十月宿永慶寺題詩云杖錫來遊<lb/>
嵗月深山雲水月傍閒吟塵心消盡無些子不受人間<lb/>
物色侵<lb/>
三年夏五月建文帝遊神女廟　秋七月遊黄牛磯<lb/>
冬十月游漢中<lb/>
四年春正月建文帝至成都再宿而去　五月帝還浪<lb/>
<pb n="KR2c0020_WYG_017-10b"/>
穹　六月至鶴慶山中<lb/>
五年夏四月建文帝欲稍廣其菴程濟等出募<lb/>
六年春二月建文帝往陜西　夏四月至延安　秋七<lb/>
月南行入蜀　九月至䕫阻雪<lb/>
七年春正月建文帝入楚至公安　夏五月至武昌<lb/>
秋八月下九江　九月游杭州呉山　冬十一月游天<lb/>
台<lb/>
八年春正月建文帝在赤城<lb/>
<pb n="KR2c0020_WYG_017-11a"/>
九年夏五月建文帝復至呉江史彬家程濟從時彬已<lb/>
死帝悲悼久之慰勞其子倍至復為㑹稽之游八月還<lb/>
十年春三月建文帝往粤西<lb/>
英宗正統元年秋八月建文帝還至滇卜築舊日之浪<lb/>
穹<lb/>
二年夏五月建文帝復游峩眉　冬十一月還至浪穹<lb/>
三年秋七月建文帝欲往粤西不果㑹有弟子亡去帝<lb/>
恐跡露遂有粤西之行<lb/>
<pb n="KR2c0020_WYG_017-11b"/>
四年夏四月程濟勸建文帝還滇不聽<lb/>
五年春三月十三日建文帝謂程濟曰我決意東行子<lb/>
盍為我蓍得兑之歸妹濟拊几大呼曰大㐫今太歳干<lb/>
支皆金火必尅之行夏之時其危乎帝好文章能為詩<lb/>
歌嘗賦詩曰牢落西南四十秋蕭蕭白髪已盈頭乾坤<lb/>
有恨家何在江漢無情水自流長樂宫中雲氣㪚朝元<lb/>
閣上雨聲収新蒲細栁年年緑野老吞聲哭未休後至<lb/>
貴州金竺長官司羅永菴嘗題詩壁間其一曰風塵一<lb/>
<pb n="KR2c0020_WYG_017-12a"/>
夕忽南侵天命潛移四海心鳳返丹山紅日逺龍歸滄<lb/>
海碧雲深紫㣲有象星還拱玉漏無聲水自沉遥想禁<lb/>
城今夜月六宫猶望翠華臨其二曰閱罷楞嚴磬懶敲<lb/>
笑看黄屋寄團瓢南來瘴嶺千層逈北望天門萬里遥<lb/>
欵叚久忘飛鳳輦袈裟新換衮龍袍百官此日知何處<lb/>
唯有羣烏早晚朝至是出亡盖三十九年矣㑹有同寓<lb/>
僧者竊帝詩自謂建文帝詣思恩知州岑瑛大言曰吾<lb/>
建文皇帝也瑛大駭聞之藩司因繫僧并及帝蜚章以<lb/>
<pb n="KR2c0020_WYG_017-12b"/>
聞詔械入京師程濟從八月至金陵九月至京命御史<lb/>
廷鞫之僧稱年九十餘且死思𦵏祖父陵旁耳御史言<lb/>
建文君生洪武十年距正統五年當六十四歳何得九<lb/>
十嵗㢘其狀僧實楊應祥鈞州白沙里人奏上僧論死<lb/>
下錦衣獄從者十二人戍邊而帝適有南歸之思白其<lb/>
實御史宻以聞閹呉亮老矣逮事帝乃令探之建文帝<lb/>
見亮輒曰汝非呉亮耶亮曰非也建文帝曰吾昔御便<lb/>
殿汝尚食食子鵞棄片肉於地汝手執壺據地狗餂之<lb/>
<pb n="KR2c0020_WYG_017-13a"/>
乃云非是耶亮伏地哭建文帝左趾有黒子摩視之持<lb/>
其踵復哭不能仰視退而自經於是迎建文帝入西内<lb/>
程濟聞之嘆曰今日方終臣職矣往雲南焚菴㪚其徒<lb/>
帝既入宫宫中人皆呼為老佛以壽終塟西山不封不<lb/>
樹<lb/>
　　谷應泰曰聞之國君死社稷義之正也然而乗機<lb/>
　　察變忍耻圖存一旅而中興奏五年而天節反則<lb/>
　　惠王居櫟仍殺子頽襄王居鄭終誅太叔建文之<lb/>
<pb n="KR2c0020_WYG_017-13b"/>
　　倉皇出奔或亦有深意焉又況鐵函鎖柙度牒剃<lb/>
　　刀先皇所遺也龍嫠帝后妖䜟亡周燕啄皇孫天<lb/>
　　心割漢厥有定數又非智力所移耳乃遜國之期<lb/>
　　以壬午六月十三日建文獨從地道餘臣悉出水<lb/>
　　闗痛哭仆地者五十餘人自矢從亡者二十二士<lb/>
　　而廖平之議以為多人必生得失不若遥為應援<lb/>
　　于時謹侍左右者三人楊應能葉希賢稱比丘程<lb/>
　　濟稱道人是也往來道路給辦資糧者六人馮㴶<lb/>
<pb n="KR2c0020_WYG_017-14a"/>
　　郭節宋和趙天泰王之臣牛景先各諱名號潜相<lb/>
　　通問是也其經由之地則自神樂觀啟行由松陵<lb/>
　　而入滇南西游重慶東到天台轉入祥符僑居西<lb/>
　　粤中間結菴於白龍題詩於羅永兩入荆楚之鄉<lb/>
　　三幸史彬之第踪跡去來何厯厯也特以年逼桑<lb/>
　　榆願還骸骨岑瑛據之以聞呉亮辨其非妄夫不<lb/>
　　復國而歸國不作君而作師雖以考終亦云恧矣<lb/>
　　然以予論之假令成皇方死沙塲昭帝新居諒闇<lb/>
<pb n="KR2c0020_WYG_017-14b"/>
　　此時兵力黷於邊闗内難伏於髙煦國勢危疑人<lb/>
　　情牽制必不能長駕逺馭經營萬里之外者而滇<lb/>
　　黔地險沐氏兵強因兹遁跡之時宜申控告之義<lb/>
　　非流彘而藉共和則東遷而依晉鄭一軍出荆門<lb/>
　　即襄鄧可揺一軍出漢南即長江可據狐先河水<lb/>
　　之功馮鄧雲臺之業後輓前推匪異人任也奈何<lb/>
　　枕席有涕泣之痕行旅多槖饘之奉而興復大計<lb/>
　　闕焉不講譬猶危葉畏颷驚禽易落正所謂亡國<lb/>
<pb n="KR2c0020_WYG_017-15a"/>
　　之大夫不足與言事者也洎乎正統改元帝易四<lb/>
　　朝綂踰五紀内鮮惠懐之亂外無連管之謀嗣服<lb/>
　　相承天定之矣而況主君已老從者凋零方險阻<lb/>
　　偹嘗之時正精志消亡之日魯展喜之已衰晉銅<lb/>
　　鞮而既死崦嵫待盡尚安望其復振乎至若從亡<lb/>
　　諸臣國爾忘家捍王於艱四十餘年櫛風沐雨即<lb/>
　　無包胥之義復楚王於郢中亦有子家之忠哭昭<lb/>
　　公於野井推此志也雖與日月爭光可也而議者<lb/>
<pb n="KR2c0020_WYG_017-15b"/>
　　據成祖之實録謂建文之自焚疑一龍之未出擯<lb/>
　　衆蛇而不載夫隱巢之事不直序於貞觀燭斧之<lb/>
　　疑亦依違於興國時史所書非無曲筆矣而況胡<lb/>
　　濙訪仙思恩擢職以及陵在西山不封不樹有目<lb/>
　　者所共睹又豈得以傳聞異辭也<lb/>
　<lb/>
　<lb/>
　明史紀事本末卷十七<lb/>
</p>
<p>
</p>
  </div>
</body>
</text>
</TEI>
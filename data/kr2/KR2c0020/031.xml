<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷三十一</head> <lb/>
    <p>
<pb n="KR2c0020_WYG_031-1a"/>
欽定四庫全書<lb/>
　明史紀事本末卷三十一<lb/>
　　　　　　　　　浙江提學僉事谷應泰編<lb/>
　　平浙閩盗<lb/>
英宗正統七年十二月麗水盗陳善恭慶元盗葉宗留<lb/>
合衆盗福建寳峰塲銀冶命浙江福建有司捕治之<lb/>
十二年春二月葉宗留聚衆盗掘少陽坑數月計所獲<lb/>
微甚棄去九月率衆之雲山遍掘諸坑塲無所得還慶<lb/>
<pb n="KR2c0020_WYG_031-1b"/>
元居數日往政和掘少亭坑亦不給用謂其徒曰以吾<lb/>
之衆即索金于市易耳何至自疲山谷間常苦不給也<lb/>
衆從之時已數百人遂掠政和縣及村落還慶元號召<lb/>
得千餘人遣召龍泉良葛山人葉七為教師訓練武藝<lb/>
由浦城刼建陽所過焚掠從者益衆遂掠建寧官民皆<lb/>
逃匿分衆截車盤嶺鉛山惴恐行旅斷絶<lb/>
十三年夏四月福建沙縣鄧茂七反自稱閩王命都督<lb/>
劉聚為總兵陳榮為副總兵陳詔劉徳新為左右恭將<lb/>
<pb n="KR2c0020_WYG_031-2a"/>
僉都御史張楷監軍討之茂七江西建昌人初名鄧雲<lb/>
豪侠為衆所推殺人亡命入閩至寧化縣依豪民陳正<lb/>
景易名茂七聚衆集㑹常數百人逺近商販至皆依之<lb/>
漸恣横頤指殺人先是御史柳華按閩檄各郡縣令村<lb/>
落各置隘門望樓編鄉民為什伍茂七與弟茂八皆編<lb/>
為長嘗佃人田例輸粟主家餽少物茂七令毋餽而田<lb/>
主自往受粟田主訟之不受縛乃下巡檢追攝之因殺<lb/>
弓兵數人聞於上官調官軍三百人與之格鬬殺傷畧<lb/>
<pb n="KR2c0020_WYG_031-2b"/>
盡懼討遂刑白馬㰱血誓衆舉兵反游兵皆舉金鼔器<lb/>
械應之烏合至萬餘人自稱閩王與正景率黨刼上杭<lb/>
還攻汀州為推官王得仁所敗三戰正景被擒送京師<lb/>
斬之獨茂七黨盛不可制至是率其黨據杉闗刼商旅<lb/>
遂攻光澤縣大掠順流下邵武官民悉逃匿至順昌據<lb/>
之賊去邵武官民始復入城順昌官民亦入保邵武時<lb/>
福建㕘政宋彰交趾人與中官多故舊侵漁萬計賄王<lb/>
振得為左布政使扺任將責償焉小民苦為所迫于是<lb/>
<pb n="KR2c0020_WYG_031-3a"/>
尤溪爐主蔣福成號集居民貧人無賴者悉歸之旬日<lb/>
有衆萬餘遂襲尤溪據之與茂七聲相聞將刼沙縣及<lb/>
延平延平上其事御史丁宣偕藩臬諸使至延平遣同<lb/>
知鄧洪等帥兵二千往沙縣勦之福成遂與茂七合官<lb/>
軍殱焉丁宣乃遣招諭令解散得免死茂七笑曰吾豈<lb/>
畏死求免者吾取延平據建寧塞二闗𫝊檄南下入閩<lb/>
誰敢窺焉殺賫書使者據貢川及玉臺館締置里圖甲<lb/>
役遂據沙縣勢益猖獗御史張海始至延平遣都指揮<lb/>
<pb n="KR2c0020_WYG_031-3b"/>
張某率兵四千往勦之行二十里至雙溪口道隘賊僅<lb/>
二十餘人伏左右村店中俟兵過且盡都指揮後殿至<lb/>
賊伏猝起舉排柵塞道前驅不可反從兵不數十人賊<lb/>
遂搏都指揮并其従兵皆殪之前驅兵覺還禦之無及<lb/>
賊登山擁衆喊聲官軍大潰茂七進攻延平張海登城<lb/>
諭之有緋衣賊曰我曹苦富民魚肉有司不我直耳如<lb/>
朝廷宥我且立散乞免徭三年都指揮范真等戰於城<lb/>
外衆潰真與指揮彭璽等俱死御史上其事請兵討賊<lb/>
<pb n="KR2c0020_WYG_031-4a"/>
上乃召都御史張楷至靣諭以閩賊猖獗狀令偕都督<lb/>
劉聚陳榮等往討之　九月張楷等師至南畿分遣劉<lb/>
得新率兵由江西道建昌㑹邵武楷率兵由浙入閩<lb/>
十一月指揮戴禮擊葉宗留斬之禮與都督陳榮亦戰<lb/>
死初張楷奉命討鄧茂七至廣信以葉宗留道梗留不<lb/>
敢進福建遣使促楷師浙江藩臬諸司請楷便宜移兵<lb/>
擊宗留江西御史韓雍亦言宗留近在咫尺門庭之冦<lb/>
皆國家事豈可畫疆而計耶楷不知所従指揮戴禮願<lb/>
<pb n="KR2c0020_WYG_031-4b"/>
往勦之楷乃命率兵五百往都督陳榮謂楷曰受朝命<lb/>
討賊今延平事急而鉛山不通大軍宻邇二冦逗遛不<lb/>
進乃遣一步將往朝廷知之何所逃罪耶楷然之遣榮<lb/>
以二千人率禮等往禮先驅與賊遇于黄栢舖麾兵擊<lb/>
之死傷相半宗留衣緋率衆前中流矢死官兵不知為<lb/>
宗留也賊退奔入山復擁葉希八為渠魁刼車盤嶺悉<lb/>
衆駐十三都欲回浦城㑹陳榮兵亦至併戴禮軍搜山<lb/>
至玉山十二都中伏榮禮皆死葉希八焚浦城還龍泉<lb/>
<pb n="KR2c0020_WYG_031-5a"/>
衆數萬人屯雲和麗水陶得二陳鑑胡俱率衆從之楷<lb/>
聞報方益兵進而劉得新已率江西兵敗茂七於建陽<lb/>
道始通楷遂間道入閩㑹劉得新等取道走建寧　十<lb/>
二月守備處州監察御史朱瑛計擒賊黨周明松等尸<lb/>
於市時葉宗留黨周明松等四出剽掠金華武義崇安<lb/>
鉛山諸縣朝廷慮其與閩冦合命瑛及中官分守要地<lb/>
瑛榜諭脅從示以禍福降者甚衆以計生致明松等數<lb/>
人械于慶元諜報賊首黒靣大王領衆三萬來刼明松<lb/>
<pb n="KR2c0020_WYG_031-5b"/>
等中官大懼欲走瑛不為動立誅明松等尸于市賊聞<lb/>
之逡巡遁去　鄧茂七遣别將陳敬徳吳都總等由徳<lb/>
化永春安溪冦泉州知府熊尚初逆戰於五陵坡兵敗<lb/>
被執不屈死之　以建寧知府張瑛為福建右㕘政鄧<lb/>
茂七以二千餘人攻建寧瑛率建安典史鄭烈鄉兵吴<lb/>
保等合都指揮徐信分道乗霧襲斬五百餘㧞其寨故<lb/>
有是命<lb/>
十四年春正月上以閩師乆無成功命寧陽侯陳懋為<lb/>
<pb n="KR2c0020_WYG_031-6a"/>
征南將軍保定伯梁瑶平江伯陳豫為左右副總兵都<lb/>
督范雄董興為左右㕘將尚書金濓總督軍務太監曹<lb/>
吉祥王瑾監軍御史張海丁宣紀功率京營及江西浙<lb/>
江諸處大軍討之未至茂七等攻延平久餘賊至太平<lb/>
驛副使邵宏譽等率兵與賊戰射死百餘人軍士亡者<lb/>
倍之以㨗聞初賊于近城五里許斷橋為守道阻不通<lb/>
劉得新既敗賊張楷乃遣使諭之降其黨黄琴等三十<lb/>
餘人令復業禁諸民不許復私讐建陽路既通沙縣賊<lb/>
<pb n="KR2c0020_WYG_031-6b"/>
首張繇孫至延平降又引從賊羅汝先等詣楷願殺賊<lb/>
贖罪且云賊敗後皆據險自衛必欲取之吾為公説令<lb/>
攻城公悉大軍擊之吾為内應可覆也許之賊首劉宗<lb/>
羅海郎七等俱茂七偽將掠財聚陳山寨黄琴等計擒<lb/>
之詣軍門械送京師楷遂益兵趨延平遇賊攻城擊殺<lb/>
千餘人賊衆稍却茂七等復移兵冦建寧叅政張瑛與<lb/>
賊戰死之於是楷等還建寧賊遂退保陳山　二月賊<lb/>
復下山攻延平葢張繇孫羅汝先誘之出也楷以浙江<lb/>
<pb n="KR2c0020_WYG_031-7a"/>
軍伏後坪南京軍伏後洋江西軍伏沙溪之南而以福<lb/>
建軍素為賊所易者出城挑之賊乗浮橋竟進伏起礟<lb/>
作合擊大破之官軍乗勝進殺擒數十人茂七中流矢<lb/>
死乃斬其首函之馳露布以㨗聞而寧陽侯陳懋等大<lb/>
兵亦繼至楷等至順昌諸處慰撫居民餘賊復擁茂七<lb/>
兄子鄧伯孫聚後洋或散走各分據山砦平江伯陳豫<lb/>
等分道捕之賊據九龍山楷遣兵二千出山後戒之曰<lb/>
明日賊必空寨攻我若疾入其寨據之比旦賊視營兵<lb/>
<pb n="KR2c0020_WYG_031-7b"/>
少果至溪上無筏而還山後兵已據其寨驚潰　三月<lb/>
指揮王鉞捕賊於髙陽里獲女賊廖氏偽號女將軍廖<lb/>
氏甌寧人被掠至鄧伯孫所妖淫善幻尤驍㨗兵敗歸<lb/>
母家獲之諸將各先後捕獲從賊首數多俱檻送邵武<lb/>
大軍至邵武皆斬之璽書至褒諭諸將以降賊黄琴為<lb/>
主簿羅汝先為縣丞賞其誘賊功也餘候班師論功令<lb/>
陳懋等留勦閩賊未盡者張楷還師討處州賊懋等乃<lb/>
立賞格能自擒殺来降者與斬敵同賊將張留孫者驍<lb/>
<pb n="KR2c0020_WYG_031-8a"/>
勇善戰茂七起事多倚之茂七死仍從鄧伯孫千户龔<lb/>
遂榮偽貽留孫書若素有約者佯使諜誤致之伯孫伯<lb/>
孫果疑留孫殺之由是賊黨人人自疑棄伯孫来降遂<lb/>
進兵沙縣破貢川掛口陳山諸砦執伯孫送京師斬之<lb/>
左都督劉聚兵至南平順昌甌寧擒餘黨六十三人斬<lb/>
首無算諸將先後擒斬招撫畧盡八閩悉平懋等乃班<lb/>
師　張楷劉聚等還師討處州冦先是葉希八等據雲<lb/>
和山中數月謂其黨曰山中出掠不便不若由朱湖盡<lb/>
<pb n="KR2c0020_WYG_031-8b"/>
掠府城乃結寨駐鮑村取貨于義烏掠人于松陽官軍<lb/>
雖衆不能越馮公嶺迫我矣衆從之遂掠處州守臣遣<lb/>
使從温台告急於杭州御史命都指揮沈鱗叅議耿定<lb/>
僉事王定帥兵四千至處州擊之諸守臣復遣使詣省<lb/>
告急御史盛琦黄英先後以聞朝廷命都指揮徐恭為<lb/>
總兵孫鏜陶瑾為左右叅將工部尚書石璞督諸軍討<lb/>
之㑹沈鱗耿定王晟率千户楊清等擊賊麗水敗沒徐<lb/>
恭帥兵二千馳至處州亦守城不敢出賊攻處州聲言<lb/>
<pb n="KR2c0020_WYG_031-9a"/>
取金華時楷等兵尚未至　葉希八分犯江西廣信境<lb/>
永豐知縣鄧顒死之時賊侵上饒顒奉張楷檄禦却之<lb/>
賊大至或勸其走不聴遂被執不屈罵賊死　陳鑑胡<lb/>
破松陽龍泉屯金山岩分刼青田武義義烏東陽自號<lb/>
太平國王改泰定元年麗水縣丞丁寧以老人王世昌<lb/>
等人賊巢諭鑑胡降之進寧處州府同知世昌等授巡<lb/>
檢鑑胡至京錮錦衣獄有詔鑑胡擬死免其妻子民兵<lb/>
張祐王應㕘王金禮等亦殺賊千餘人獲皮甲八百上<lb/>
<pb n="KR2c0020_WYG_031-9b"/>
俱授巡檢責尚書石璞總兵徐恭玩冦　五月張楷入<lb/>
浙至衢州僉事陶成往迎之陳危急狀時處州城中乏<lb/>
食諸將登陴而泣楷分兵水陸並進至蘭溪御史黄英<lb/>
林廷舉來㑹請速進兵至金華令軍中製竹笆數百面<lb/>
笆如牌製糊以紙畫獸形可禦賊鎗乃兼程進至處州<lb/>
界知府陸鍾等來迎至銅山寺駐師賊陽遣人求撫實<lb/>
覘之耳遂給榜示付之去時官兵陣于平地賊衆萬人<lb/>
出山索戰官兵分三陣賊攻中軍楷等令回趨馬軍射<lb/>
<pb n="KR2c0020_WYG_031-10a"/>
之死者三百餘人左右合擊死者又二百人持鎗者多<lb/>
為竹笆所制葢鎗入竹隙急不得出悉被擒獲賊敗潰<lb/>
斬首六百餘級生擒百餘人　初賊勢甚迫僉事陶成<lb/>
請招諭之乃從僕𨽻四五人徑抵賊巢諭以禍福言詞<lb/>
懇惻賊黨環動悚聴多率其黨降惟陶得二殺使者引<lb/>
餘黨入山中至是千户沈俊謂其部下多麗水鮑村人<lb/>
父子兄弟䧟賊中者衆有何受等三人自言于陣前見<lb/>
其親屬今欲招撫請以此三人往可得也楷從之令齎<lb/>
<pb n="KR2c0020_WYG_031-10b"/>
榜入山反覆譬曉詞亦過狥楷至以老母百口與誓陶<lb/>
得二乃先出見楷優賞加賚令歸山中同賊首葉希八<lb/>
楊希陶秉倫率其黨十餘人来見楷納其降給帖令復<lb/>
業始知前黄栢舖緋衣中流矢死者即葉宗留也明日<lb/>
受等三人又招得賊首余海四陳川十余卞等三百餘<lb/>
家出降亦許令復業　六月上下璽書諭張楷相機勦<lb/>
撫之宜楷等奏報賊前後聴招撫復業者九千餘家男<lb/>
婦二萬餘人疏既上賊首陶得二等囘山復疑懼擁衆<lb/>
<pb n="KR2c0020_WYG_031-11a"/>
如故欲以書招楷入楷亦復書諭之<lb/>
景帝景泰元年五月賊在慶元大社者又出掠麗水青<lb/>
田諸縣進攻武義武義無城郭副使陶成力禦之賊鋭<lb/>
甚麾下勸稍却以避其鋒成不可帥兵更進戰自辰至<lb/>
申俄而城中火起兵潰成䇿馬突陣死之成有威惠屢<lb/>
捍海宼有功至是死民思之不置未㡬復得璽書諭楷<lb/>
等將已降賊令所司撫處廣布恩信戒官吏勿相激擾<lb/>
不聴撫者調兵勦㓕楷復遣郡邑丞倅等官賫入山再<lb/>
<pb n="KR2c0020_WYG_031-11b"/>
招之陶得二等始聴招盡焚其砦出降餘黨因陶得二<lb/>
降悉解散復業所司隨在撫諭之楷等乃班師露布以<lb/>
聞楷還京㑹帝北狩舊經事大臣多䧟沒廷議楷無功<lb/>
追論下于理議上以冦平功贖罪得放歸<lb/>
二年秋七月鎮守浙江福建侍郎孫原貞以處州盗平<lb/>
奏析麗水青田二縣置雲和宣平景寧三縣福建置永<lb/>
安壽寧二縣從之<lb/>
　　谷應泰曰浙東入閩道險而狹迤邐千里山勢崨<lb/>
<pb n="KR2c0020_WYG_031-12a"/>
　　嶫灌木蓊翳糾紛盤互不逞之徒往往跳穴其間<lb/>
　　内可以聚糗糧下可以伏弓弩急可以逺遁走緩<lb/>
　　可以縱剽掠以故浙閩多冦盗好作亂長吏不敢<lb/>
　　問將兵者難撲㓕地險然也又况括蒼諸坑頗産<lb/>
　　貢金椎埋嗜利者因緣為奸趨之如騖聚衆益多<lb/>
　　以故慶元葉宗留以千餘人攻政和此亂之始也<lb/>
　　然其由浦城刼建陽則自浙犯閩攻上饒破永豐<lb/>
　　則自浙犯江而葉希八又焚浦城屯雲和麗水則<lb/>
<pb n="KR2c0020_WYG_031-12b"/>
　　自閩還犯浙矣其時閩地鄧茂七反寧化蔣福成<lb/>
　　反尤溪莫不據地稱王摧鋒陷敵擁衆萬餘轉戰<lb/>
　　數郡比之于浙為尤劇焉昔武帝之時東甌閩越<lb/>
　　治兵相攻遼濶阻深尚煩漢救而使其合兵連横<lb/>
　　侵暴吏民咸陽雖逺可付之度外耶于是中丞張<lb/>
　　楷銜命督師劉聚陳榮分兵進討既而榮既敗沒<lb/>
　　賊又滋蔓宗留雖死明松復来希八未亡鑑胡更<lb/>
　　作何異淮裔煽亂徐戎並興甲午祠兵魯師欲潰<lb/>
<pb n="KR2c0020_WYG_031-13a"/>
　　乃始一侯二伯授鉞南征六將兩璫協謀東伐猶<lb/>
　　之赤眉敗禹更命馮異盧循摧毅還仗宋公雖望<lb/>
　　桑榆之收亦苦潢池之酷矣所幸者閩冦自閩浙<lb/>
　　冦自浙地雖旁掠勢不交通取虞取虢此成擒耳<lb/>
　　假令浙冦北下婺州東收廣信閩冦南驅光澤西<lb/>
　　薄建昌聨師有犄角之形事成有中分之約則八<lb/>
　　閩既困江浙亦揺而更待朱瑛横格鉛山中官分<lb/>
　　守要地不已晩乎雖其後福成茂七先後並殱希<lb/>
<pb n="KR2c0020_WYG_031-13b"/>
　　八鑑胡同歸欵附東陵渠帥次第盡矣而獨㕘政<lb/>
　　宋彰者輸賂王振責償閭閻民苦誅求盗所自起<lb/>
　　五年之間村落為墟赤羽徴兵青芻轉餉土木之<lb/>
　　妖先萌内地奸閹柄政禍如是乎至于陶得二屢<lb/>
　　叛而貸死張楷㨗奏而下獄葢二以楷庇獲全楷<lb/>
　　以振黨受過刑賞失中亦云忒矣若夫孫原貞條<lb/>
　　奏浙増雲宣三邑閩置永壽二縣犬牙相錯馭險<lb/>
　　之規也但磴道素多槎枒羣盗易于伏莽黄門薙<lb/>
<pb n="KR2c0020_WYG_031-14a"/>
　　髮蝨乃不生馬援伐樹冦遂永絶原貞之䇿乃更<lb/>
　　不及此耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0020_WYG_031-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷三十二</head> <lb/>
    <p>
<pb n="KR2c0020_WYG_032-1a"/>
欽定四庫全書<lb/>
　明史紀事本末卷三十二<lb/>
　　　　　　　　　浙江提學僉事谷應泰編<lb/>
　　土黙特之變<lb/>
癸亥正統八年夏四月衛喇特太師順寧王托歡死子<lb/>
額森嗣自托歡殺阿嚕台併吞諸部勢浸强盛至額森<lb/>
益横屢犯塞北邉境自此多事<lb/>
十二年春正月巡撫宣大僉都御史羅亨信上言衛喇<lb/>
<pb n="KR2c0020_WYG_032-1b"/>
特額森専候釁端圖入冦宜預于直北要害增置城衛<lb/>
土城備之不然恐貽大患奏聞兵部尚書鄺埜畏王振<lb/>
不敢主議時㕘將石亨欲以大同四州七縣之民三丁<lb/>
籍一兵乂有勅令軍餘盡撥屯種量畆起科亨信奏言<lb/>
衛喇特方驕邉民疲甚兼以邉地鹻薄若如所言是絶衣<lb/>
食而逼其竄也且當今事勢正宜布恩信以結人心茍<lb/>
絶其衣食未有得其心者詔從之<lb/>
十四年春二月額森遣使二千餘人進馬詐稱三千人<lb/>
<pb n="KR2c0020_WYG_032-2a"/>
王振怒其詐减去馬價使回報遂失和好先是額森遣<lb/>
人入貢通事輩利其賄告以中國虚實額森求結婚通<lb/>
事私許之朝廷不知也至是貢馬曰此聘禮也答詔無<lb/>
許姻意額森益媿忿謀㓂大同　夏六月丙辰夜雷電<lb/>
大震風雨驟作謹身殿火起延奉天華葢二殿奉天諸<lb/>
門皆燬自王振擅權灾異叠見振畧不警畏狠恣愈甚<lb/>
且諱言天變時浙江紹興山移于平地官不敢聞又地<lb/>
動白毛遍生奏入不省陜西二處山崩壓沒人家數十<lb/>
<pb n="KR2c0020_WYG_032-2b"/>
户山移有聲三日不絶移三里不敢詳奏黄河改往東<lb/>
流于海渰沒人家千餘户又振宅新起未踰時一火而<lb/>
盡南京宫殿火是夜大雨殿基上荆棘二尺髙始下詔<lb/>
赦天下　秋七月額森圖犯邉其勢甚張侍講徐珵語<lb/>
其友劉溥曰禍不逺矣亟命妻子南歸皆重遷有難色<lb/>
珵怒曰爾不急去不欲作中國婦耶乃行八日額森大<lb/>
舉入冦兵鋒鋭甚大同兵失利塞外城堡所至䧟沒邉<lb/>
報日至乃遣駙馬都尉井源等四將各率兵萬人出禦<lb/>
<pb n="KR2c0020_WYG_032-3a"/>
之源等既行太監王振勸上親征命下二日即行事出<lb/>
倉卒舉朝震駭命太師英國公張輔太師成國公朱勇<lb/>
率師以從户部尚書王佐兵部尚書鄺埜學士曹鼐張<lb/>
益等扈從吏部尚書王直及大小羣臣伏闕懇留不允<lb/>
十七日命太監金英輔郕王居守每旦于闕左門西靣<lb/>
受羣臣謁見遂偕王振并官軍五十餘萬人至龍虎臺<lb/>
駐營方一鼓衆軍訛相驚亂皆以為不祥明日出居庸<lb/>
闗過懐來至宣府連日風雨人情洶洶聲息愈急隨駕<lb/>
<pb n="KR2c0020_WYG_032-3b"/>
諸臣連上章留振怒悉令掠陣未至大同兵士已乏糧<lb/>
僵屍滿路冦亦佯避誘師深入八月戊申朔至大同振<lb/>
又欲進兵北行鄺埜請回鑾振矯㫖令與王佐隨老營<lb/>
埜乗馬蹀躞而前墜地㡬殆王佐竟日跪伏草中請還<lb/>
欽天監正彭徳清斥振曰象緯示警不可復前若有踈<lb/>
虞䧟乗輿于草莽誰執其咎學士曹鼐曰臣子固不足<lb/>
惜主上係天下安危豈可輕進振怒曰倘有此亦天命<lb/>
也于是井源等報敗踵至㑹暮復有黒雲如繖罩營雷<lb/>
<pb n="KR2c0020_WYG_032-4a"/>
雨大作王振惡之㑹前軍西寧侯朱瑛武進伯朱冕全<lb/>
軍覆沒鎮守大同中官郭敬宻言于振勢决不可行振<lb/>
始有還意明日班師大同總兵郭登告學士曹鼐等車<lb/>
駕入宜從紫荆闗庶保無虞王振不聴振蔚州人因欲<lb/>
邀駕幸其第既又恐損其禾稼行四十里復轉而東還<lb/>
至狼山追騎且及十三日庚申遣朱勇等率三萬騎禦<lb/>
之勇無謀進軍鷂兒嶺敵于山兩翼邀阻夾攻殺掠殆<lb/>
盡是日駕至土黙特日尚未晡去懐來僅二十里衆欲入<lb/>
<pb n="KR2c0020_WYG_032-4b"/>
保懐來以王振輜重千餘兩未至留待之鄺埜再上章<lb/>
請車駕疾驅入闗而嚴兵為殿不報又詣行殿力請振<lb/>
怒曰腐儒安知兵事再妄言必死埜曰我為社稷生靈<lb/>
何得以死懼我振愈怒叱左右扶出遂駐土黙特旁無水<lb/>
泉又當敵衝十四日辛酉欲行敵已逼不敢動人馬不<lb/>
飲水已二日飢渇之甚掘井深二丈不得水其南十五<lb/>
里有河已為額森所據額森分道自土木傍麻谷口入<lb/>
守口都指揮郭懋拒戰終夜敵益増時楊洪總兵在宣<lb/>
<pb n="KR2c0020_WYG_032-5a"/>
府或勸洪急以兵衝敵圍駕可突出竟閉城不出十五<lb/>
日壬戌敵遣使持書來以和為言遂召曹鼐草勅與和<lb/>
遣二通事與北使偕去振急𫝊令移營踰塹而行迴旋<lb/>
之間行伍已亂南行未三四里敵復四面攻圍兵士争<lb/>
先奔逸勢不能止鐵騎蹂陣而入奮長刀以砍大軍大<lb/>
呼解甲投刀者不殺衆裸袒相蹈藉死蔽野塞川宦侍<lb/>
虎賁矢被體如蝟上與親兵乗馬突圍不得出被擁以<lb/>
去英國公張輔尚書鄺埜王佐學士曹鼐張益而下數<lb/>
<pb n="KR2c0020_WYG_032-5b"/>
百人皆死從臣得脱者蕭惟禎楊善等數人軍士脱者<lb/>
踰山墜谷連日飢餓僅得達闗騾馬二十餘萬并衣甲<lb/>
器械輜重盡為額森所得太監喜寧降于額森盡以中<lb/>
國虚實告之初師既敗上乃下馬盤膝面南坐惟喜寧<lb/>
隨侍有一胡索衣甲不與欲加害其兄來曰此非凡人<lb/>
舉動自别擁出雷家站見額森之弟賽堪王上問曰子<lb/>
其額森乎其巴延特穆爾乎賽堪王乎大同王乎聞其<lb/>
語大驚馳見額森曰部下獲一人甚異得非大明天子<lb/>
<pb n="KR2c0020_WYG_032-6a"/>
乎額森乃召使中國二人問是否二人見大驚曰是也<lb/>
額森喜曰我常告天求大元一統天下今果有此勝問<lb/>
衆何以為計其中一人名乃公大言曰天以仇賜我不<lb/>
如殺之巴延特穆爾大怒呼額森為諾延諾延者華言<lb/>
大人也安用此人在傍摧其靣曰去因力言兩軍交戰<lb/>
人馬必中刀箭或踐傷壓死今大明皇帝獨不踐壓中<lb/>
刀箭而問諾延問我等無驚恐怨怒我等乆受大明皇<lb/>
帝厚恩賞雖天有怒推而棄之地下而未嘗死之我等<lb/>
<pb n="KR2c0020_WYG_032-6b"/>
何反天諾延若遣使告中國迎反天子諾延不有萬世<lb/>
好男子名乎衆皆曰者胡語云者然辭也于是額森以<lb/>
上送巴延特穆爾營令䕶之時惟校尉袁彬侍命彬遣<lb/>
前使臣梁貴持手書示懐來守臣言被留狀且索金帛<lb/>
城閉不可入縋之上守臣遣人送至京以是夜三更從<lb/>
西長安門入報十七日百官集闕下頗聞敗報私告語<lb/>
驚懼出朝見敗卒裹創纍纍至訊之皆不知上所在是<lb/>
日皇太后遣使賫重寳文綺載以八騎皇后錢氏盡括<lb/>
<pb n="KR2c0020_WYG_032-7a"/>
宫中物佐之詣額森營請還車駕不報<lb/>
　　谷應泰曰古者天子有道守在四裔及其季也保<lb/>
　　境固圉毋生戎心是故馬邑之誘加罪王恢郅支<lb/>
　　之誅靳封延夀葢以勤兵逺畧輕開邉釁非細故<lb/>
　　也况乃撑犁之帳甫逼闗門而黄屋之尊自為鎻<lb/>
　　鑰晉明帝深窺姑孰趙武靈突入咸陽誰實謀國<lb/>
　　而乃身試不測之淵輕入虎狼之穴哉若夫英宗<lb/>
　　踐祚王振擅權額森桀黠狡焉啓疆其時如羅亨<lb/>
<pb n="KR2c0020_WYG_032-7b"/>
　　信之議備土城石亨之撥軍屯種則先事之防也<lb/>
　　王直之伏闕懇留鄺埜之堅請回鑾王佐之草間<lb/>
　　跪伏則臨事之救也而王振威福自擅從来日乆<lb/>
　　鋭意親征有進無退豈真楚國聨師滅此朝食驃<lb/>
　　姚報漢無以家為者乎乃從来嚬笑竊弄者必須<lb/>
　　假禦侮以固主恩而勢焰炙手者易于倖邉功以<lb/>
　　邀富貴此振之所以據鞍顧盼走死地如騖耳至<lb/>
　　于千金之子坐不垂堂十室之邑可以免難而英<lb/>
<pb n="KR2c0020_WYG_032-8a"/>
　　宗是時勸駕之言易入斷鞅之議不行者毋亦文<lb/>
　　皇自征衛喇特狃于易與而宣宗自將待邉又所親<lb/>
　　見者耶以故追戎濟上専目魯公北伐令支羣推<lb/>
　　小白然而天時人事則有異焉方其天變見于上<lb/>
　　地變見於下南宫荆棘北殿塵灰比于梅福之金<lb/>
　　鐵皆飛宗周之三川告亡此何景也至龍臺而一<lb/>
　　軍皆亂出居庸而連宵風雨薄大同而殭屍滿路<lb/>
　　比于苻堅之犬嘷宫門管子之鼙鼓皆濁此何兆<lb/>
<pb n="KR2c0020_WYG_032-8b"/>
　　也逮夫井源敗衂踵至朱冕全軍覆沒而振始還<lb/>
　　屯左次定議班師嗚呼晚矣蕩隂之血酷于染衣<lb/>
　　平陽之辱㡬于執葢徒使師武臣封尸俱死諸大<lb/>
　　夫茇舍無從楚三户之衆見懐王以何期鋭司徒<lb/>
　　之妻嘆吾君之不免幸而共和行政叔武入守適<lb/>
　　來諾延之怒不用乃公之謀則貨匪居秦璧還入<lb/>
　　趙矣不然而皇太后遣賫重寳錢皇后盡括宫中<lb/>
　　幣與地同盡人與幣俱往徽欽之禍復見于兹雪<lb/>
<pb n="KR2c0020_WYG_032-9a"/>
　　窖冰天魂終漠北矣然予嘗論之冦凖饒學術可<lb/>
　　以戰而真宗受盟王振少方畧不可以戰而英宗<lb/>
　　驟舉是則澶淵之㑹以重發而䘮功土黙特之變又<lb/>
　　以輕為而至敗耳彼王振倡謀喜寧反噬雖一死<lb/>
　　沙塲一膏斧鑕而罪浮罄竹報不蔽辜宜乎靖康<lb/>
　　誅童貫而賈生之書必欲縳中行説而笞其背也<lb/>
　<lb/>
　<lb/>
<pb n="KR2c0020_WYG_032-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷三十二<lb/>
</p>
<p>
</p>
  </div>
</body>
</text>
</TEI>
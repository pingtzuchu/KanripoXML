<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末巻六十二</head> <lb/>
    <p>
<pb n="KR2c0020_WYG_062-1a"/>
欽定四庫全書<lb/>
　明史紀事本末巻六十二<lb/>
　　　　　　　　　浙江提學僉事谷應泰編<lb/>
　　援朝鮮<lb/>
神宗萬厯二十年五月倭酋平秀吉冦朝鮮平秀吉者<lb/>
薩摩州人僕也始以魚販卧樹下有山城州倭渠名信<lb/>
長居關白職位出獵遇吉欲殺之吉善辨信長收令養<lb/>
馬名曰木下人信長賜與田地於是為信長畫策遂奪<lb/>
<pb n="KR2c0020_WYG_062-1b"/>
二十餘州會信長為其恭謀阿竒支刺殺吉乃統信長<lb/>
兵誅阿竒支遂居關白之位因號關白以誘刼降六十<lb/>
六州朝鮮釜山與日本對馬島相望時有倭戸往來互<lb/>
市通婚姻時朝鮮王李昖湎於酒弛備吉乃分遣其渠<lb/>
行長清正等率舟師數百艘逼釜山鎮五月潜渡臨津<lb/>
分陷豐德諸郡時朝鮮承平久怯不諳戰皆望風潰朝<lb/>
鮮王倉卒棄王京令次子暉攝國事奔平壤已復走義<lb/>
州願内屬倭遂渡大同江繞出平壤界是時倭已入王<lb/>
<pb n="KR2c0020_WYG_062-2a"/>
京毁墳墓刼王子陪臣剽府庫蕩然一空八道㡬盡没<lb/>
旦暮且渡鴨緑請援之使絡繹於路廷議以朝鮮屬國<lb/>
為我藩籬必争之地遣行人薛潘諭其王以匡復大義<lb/>
揚言大兵十萬已擐甲至賊抵平壤朝鮮君臣勢益急<lb/>
出避愛州　七月遊擊史儒等師至平壤不諳地利且<lb/>
霖雨馬奔逸不止儒戰死副總兵祖承訓統兵三千餘<lb/>
渡鴨緑江援之僅以身免報至朝議震動以宋應昌為<lb/>
經畧員外劉黄裳主事袁黄賛畫軍前　八月倭入豐<lb/>
<pb n="KR2c0020_WYG_062-2b"/>
德等郡我兵稍集而行長等頗習兵詐謂不敢與中國<lb/>
抗以緩我師兵部尚書石星亦謂諸將未得利計無所<lb/>
出議遣人探之嘉興人沈惟敬應募惟敬者市中無賴<lb/>
也是時平秀吉次對馬島據王京分其將行長等各發<lb/>
兵守要害為聲援惟敬至平壤行長令牙將以肩輿迎<lb/>
之時平秀吉廢山城君自號大閣王惟敬至執禮甚卑<lb/>
行長跪曰天朝幸按兵不動我亦不乆當還當以大同<lb/>
江為界平壤以西盡歸朝鮮耳惟敬既還奏廷議以倭<lb/>
<pb n="KR2c0020_WYG_062-3a"/>
多變詐未可信我師利速戰乃趣應昌等統兵進擊而<lb/>
石星頗惑之以惟敬緩急可任題假遊擊赴軍前且請<lb/>
金行間　八月布衣程鵬舉請發暹羅兵自海道𢷬其<lb/>
巢穴時以為竒䇿又朝議調播州楊應龍援朝鮮　十<lb/>
二月以李如松為東征提督上憫東征將士寒苦特發<lb/>
冏金十萬犒慰且重懸賞格先是宋應昌抵山海關士<lb/>
馬芻糧徴調未集而大將軍李如松甫平西夏亦未至<lb/>
軍因謬借惟敬縻倭西向前所羽檄徴兵七萬餘至者<lb/>
<pb n="KR2c0020_WYG_062-3b"/>
半乃置三軍以副將李如栢將左張世爵將右楊元將<lb/>
中軍趨遼陽至是如松始至軍而惟敬歸自倭稱行長<lb/>
願退平壤迤西以大同江為界如松大會將吏叱惟敬<lb/>
憸邪當斬㕘軍李應試請間曰籍惟敬紿倭封而隂襲<lb/>
之竒計也應昌如松以為然乃置惟敬標營二十五日<lb/>
誓師東渡如松將諸鎮士馬四萬餘東由石門度鳯凰<lb/>
山馬皆汗血臨鴨緑江天水一色望朝鮮萬峯出没雲<lb/>
海監軍劉黄裳慷慨誓曰此汝曹封侯地也<lb/>
<pb n="KR2c0020_WYG_062-4a"/>
二十一年正月平壤大㨗初沈惟敬三入平壤約以正<lb/>
月七日李提督齎封典過肅寧館至是初四日我師抵<lb/>
肅寧行長遣牙將二十人來迎如松檄遊擊李寧生縛<lb/>
之倭猝起格鬭僅獲三人餘走還告行長行長問惟敬<lb/>
曰此必通事兩悞耳行長令親信小西飛禪守藤隨惟<lb/>
敬謁如松如松加撫遣歸六日抵平壤行長竚風月樓<lb/>
候瞻龍節倭俱花衣夾道迎候如松分布將士整營入<lb/>
城諸將逡巡未入形已露倭悉登陴拒守如松度地形<lb/>
<pb n="KR2c0020_WYG_062-4b"/>
東南並臨江西枕山陡立惟迤北牡丹臺髙聳最要三<lb/>
倭列拒馬地砲以待遣南兵試其鋒佯退是夜倭襲李<lb/>
如栢營擊却之如松因部勒諸將諭無割級攻圍止缺<lb/>
東面屬游擊呉惟忠攻牡丹峯隂取西南以倭易麗兵<lb/>
令祖承訓等詭麗裝潜伏八日黎明鼔行抵城下攻其<lb/>
東南倭砲矢如雨軍稍却如松手斬先退者以徇募死<lb/>
士援梯鈎而上殺數人不退倭悉力拒守倭方輕南面<lb/>
為麗兵承訓等乃卸裝露明甲倭急分兵拒堵如松已<lb/>
<pb n="KR2c0020_WYG_062-5a"/>
督楊元等從小西門先登李如栢等亦從大西門入火<lb/>
藥並發毒烟蔽空方戰時呉惟忠中鉛洞胸猶奮呼督<lb/>
戰而如松坐騎斃於砲易馬馳墮塹鼻出火麾兵愈進<lb/>
我師無不一當百前隊貿首後勁已踵突舞於堞倭退<lb/>
保風月樓夜半行長堤兵渡大同江遁還龍山是役凡<lb/>
得級千二百八十五餘死於火及從城東跳溺無算裨<lb/>
將李寧查大受等率精兵三千潜伏江東僻路獲級三<lb/>
百六十二生擒三倭乗勝追襲十九日李如栢進復開<lb/>
<pb n="KR2c0020_WYG_062-5b"/>
城得倭級百六十五朝鮮郡縣如黄海平安京畿江源<lb/>
四道並復平歸平壤惟咸鏡道為清正拒守聞開城破<lb/>
亦奔王京王京為朝鮮都會咸鏡忠清為之犄角頗據<lb/>
天險而援師既連勝有輕敵心二十七日去王京七十<lb/>
里朝鮮人以倭棄王京遁告如松信之將輕騎趨碧蹄<lb/>
館去王京三十里馳至大石橋馬蹶傷額㡬斃倭猝至<lb/>
圍之數里將士殊死戰自己至午弇中矢且盡金甲酋<lb/>
前摶李將軍甚急裨將李有昇以身蔽如松刃數倭竟<lb/>
<pb n="KR2c0020_WYG_062-6a"/>
中鈎墮為倭支觧李如栢李寧乃益遮夾擊李如梅箭<lb/>
中金甲倭墜馬會楊元援兵至砍重圍入遂潰而我精<lb/>
銳亦多喪失過橋者盡死天且雨近王京平地俱陷畦<lb/>
氷觧泥深騎不得騁倭背山面水連珠布營城中廣樹<lb/>
飛樓鳥銃自穴中出應時斃我師乃退駐開城　三月<lb/>
經畧宋應昌檄劉綖陳璘水陸濟師上益發帑金二十<lb/>
萬住軍興時諜者言王京倭二十萬且聲言關白揚帆<lb/>
入犯李如松分留李寧等駐開城楊元等軍平壤扼大<lb/>
<pb n="KR2c0020_WYG_062-6b"/>
同江接餉道李如栢等軍寶山諸處為聲援查大受等<lb/>
軍臨津而將鋭卒東西䇿應聞倭將平秀嘉據龍山倉<lb/>
粟數十萬從間道縱火盡焚之倭乏食　東師議欵初<lb/>
我師㨗平壤鋒甚鋭轉戰開城勢如破竹及碧蹄之敗<lb/>
久頓師絶域氣益索經畧宋應昌急圖成功於是惟敬<lb/>
之欵始用而倭芻糧並燼行長亦懲平壤之敗有歸志<lb/>
因而封貢之議起經畧既得請於朝赦不窮追且得倭<lb/>
報惟敬書乃益令游擊周𢎞謨同惟敬往諭倭獻王京<lb/>
<pb n="KR2c0020_WYG_062-7a"/>
返王子如約縱歸倭果於四月十八日棄王京遁如松<lb/>
及應昌整衆入城所餘米四萬餘芻豆稱是如松以兵<lb/>
臨漢江尾倭後欲乘惰歸擊之而倭步步為營用分番<lb/>
迭休法以退别將劉綎帥兵五千趨尚州鳥嶺鳥嶺廣<lb/>
亘七十餘里懸崖鑱削中通一道如線灌木叢雜騎不得<lb/>
成列倭尚拒險而别將查大受祖承訓等由間道踰槐<lb/>
山出鳥嶺後倭大驚前移釡山浦築居屯種為久戍計<lb/>
我師乃張疑兵分遣劉綎祖承訓等屯大丘忠州檄調<lb/>
<pb n="KR2c0020_WYG_062-7b"/>
全羅水兵龜船分布釡山海口時倭已棄王京漢江以<lb/>
南千有餘里朝鮮故土奄然還定兵科給事中侯慶逺<lb/>
謂我與倭何讐為屬國勤數道之師力爭平壤收王京挈<lb/>
兩都授之存亡興滅義聲振海外矣全師而歸所獲實<lb/>
多上乃諭朝鮮王還都王京整兵自守我各鎮兵久疲<lb/>
海外以次撤歸應昌復疏稱釜山雖瀕南海猶朝鮮境<lb/>
有如倭覘我罷兵突入再犯朝鮮不支前功盡棄考輿<lb/>
圖朝鮮幅員東西二千里南北四千里從西北長白山<lb/>
<pb n="KR2c0020_WYG_062-8a"/>
發脈南跨全羅界向西南止日本對馬島偏在東南與<lb/>
釜山對倭船止扺釜山鎮不能越全羅至西海葢全羅<lb/>
地界直吐正南迤西與中國對峙而東保薊遼與日本隔<lb/>
絶不通海道者以有朝鮮也關白之圖朝鮮意實在中<lb/>
國我救朝鮮非止為屬國也朝鮮固則東保薊遼京師<lb/>
鞏於泰山矣今日撥兵協守為第一䇿即議撤宜少需<lb/>
時日俟倭盡歸量留防戍部覆南兵暫留分布朝鮮量<lb/>
簡精兵三千善後餘盡撤如前議　六月沈惟敬歸自<lb/>
<pb n="KR2c0020_WYG_062-8b"/>
釜山同倭使小西飛禪守藤來請欵而倭隨犯咸安晉<lb/>
州逼全羅聲復江漢以南以王京漢江為界李如松計<lb/>
全羅沃饒南原府尤其咽喉乃命李平胡查大受鎮南<lb/>
原祖承訓李寧移南陽劉綎移陜州已倭果分犯我師<lb/>
並有斬獲兵科給事中張輔之謂倭聚釜山原佯退誘<lb/>
我撤兵圖漸逞無故請貢非人情今猝犯晉州情形已<lb/>
露宜節制征勦遼東都御史趙燿亦報欵貢不可輕受<lb/>
　七月倭從釜山移西生浦送囬王子陪臣時我師久暴<lb/>
<pb n="KR2c0020_WYG_062-9a"/>
露聞撤勢難久羈宋應昌乃請戍全羅慶尚議留劉綎<lb/>
川兵五千呉惟忠駱尚志南兵二千六百合薊遼共萬<lb/>
六千人聽劉綎分布慶尚之大丘而兵部尚書石星一<lb/>
意主欵謂留兵轉餉非䇿應昌師老無成功亦願弛責<lb/>
然䇿倭多詐恐兵撤變生己而命沈惟敬復入倭營促<lb/>
謝表急圖竣役乃并撤呉惟忠等兵止留綎兵防守<lb/>
諭朝鮮世子臨海君琿居全慶督師以顧養謙督遼左<lb/>
　九月兵部主事曽偉芳言倭欵亦去不欵亦去欵亦來<lb/>
<pb n="KR2c0020_WYG_062-9b"/>
不欵亦來葢關白大衆已還行長留待知我兵未撤不<lb/>
能以一矢相加遺欲歸報關白捲土重來則風㠶不利<lb/>
正苦冬寒故曰欵亦去不欵亦去沈惟敬前倭營講購<lb/>
咸安晉州隨陷而欲恃欵兾來年不攻則速之欵者速<lb/>
之來耳故曰欵亦來不欵亦來為今日計宜令朝鮮自<lb/>
為守弔死問孤練兵積粟以圖自强章下部十月總<lb/>
督顧養謙力主撤兵許之因疏請封貢上命九卿科道<lb/>
會議時御史楊紹程奏臣考之太祖時屢却倭貢慮至<lb/>
<pb n="KR2c0020_WYG_062-10a"/>
深逺永樂間或一朝貢漸不如約自是稔窺内地頻入<lb/>
冦掠至嘉靖晚年而東土受禍更烈豈非封貢為厲階<lb/>
耶今關白謬為恭謹奉表請封之後我能閉關拒絶乎<lb/>
中國之釁必自此始矣且關白弑主簒國正天討之所<lb/>
必加彼國之人方欲食其肉而寢處其皮特刼於威而<lb/>
未敢動耳我中國以禮義統禦百蠻而顧令此簒逆之<lb/>
輩叨天朝之名號耶宜急止封議勑朝鮮練兵以守之<lb/>
我兵撤還境上以待之關白可計日而敗也是時廷臣<lb/>
<pb n="KR2c0020_WYG_062-10b"/>
禮部郎中何喬逺科道趙完璧王德完逯中立徐觀瀾<lb/>
顧龍陳維芝唐一鵬等交章止封而薊遼都御史韓取<lb/>
善亦䟽倭情未定請罷封貢兵部尚書石星恐不能覊<lb/>
縻關白甚張皇終主封貢不已<lb/>
二十二年八月總督顧養謙奏講貢之說貢道宜定寧<lb/>
波關白宜封為日本王請擇才力武臣為使諭行長部<lb/>
倭盡歸與封貢如約　九月朝鮮國王李昖疏請許貢<lb/>
保國上乃切責羣臣阻撓封貢追褫御史郭實等詔小<lb/>
<pb n="KR2c0020_WYG_062-11a"/>
西飛入朝時改總督侍即孫鑛新受事倭使抵京石星<lb/>
優遇如王公小西飛等殊揚揚過闕不下既集多官面<lb/>
譯要以三事一勒倭盡歸巢一既封不與貢一誓無犯<lb/>
朝鮮倭俱聽從以聞上復諭於左闕語加周複大畧如<lb/>
樞部意　十二月封議定命臨淮侯李宗城充正使以<lb/>
都指揮楊方亨副之同沈惟敬往日本時禮部議日本<lb/>
舊有王未知存亡關白或另擬二字或即以所居島封<lb/>
之行長以下量授指揮銜上竟准日本王號給金印行<lb/>
<pb n="KR2c0020_WYG_062-11b"/>
長授都督僉事適諜報熊川島倭船三十六號業起行<lb/>
歸石星遂謂封事必可成矣<lb/>
二十三年春正月遼東都御史李化龍䟽倭六可疑五<lb/>
可慮謂倭不識漢字恐中間兩相欺紿請從禮部量封<lb/>
秀吉順化王罷遣沈惟敬增募水兵而清正素不服關<lb/>
白與行長不相能可用魯連諭燕將計間之時封使已<lb/>
發竟不從<lb/>
二十四年春正月先是東封之使久懷觀望至是始抵<lb/>
<pb n="KR2c0020_WYG_062-12a"/>
釜山而沈惟敬詭云演禮同行長先渡海私奉秀吉蟒<lb/>
玉翼善冠及地圖武經又驅壯馬三百南戈崖騎從隂<lb/>
獻秀吉取阿里馬女與倭合李宗城紈絝子經行之營<lb/>
所在索貨無厭次對馬島太守儀智夜飾美女二三人<lb/>
更番納行帷中宗城安之倭酋數請渡海不允儀智妻<lb/>
行長女也宗城聞其美併欲淫之智怒不許適謝周梓<lb/>
姪隆與宗城争道宗城欲殺之隆誅其左右以倭將行<lb/>
刺宗城懼棄璽書夜遁比明失路自縊於樹追者解之<lb/>
<pb n="KR2c0020_WYG_062-12b"/>
遂奔慶州副使楊方亨聞於朝上震怒逮問宗城議戰<lb/>
守會方亨復揭倭情無變正使自為奸人誤耳上以方<lb/>
亨充使加惟敬神機營銜副之廷臣交章請罷封上切<lb/>
責下御史曹學程於理立限渡海於是惟敬益舞智揣<lb/>
摩玩大司馬股掌矣　三月工部郎中岳元聲㕘石星<lb/>
力主封事有三辱四耻五恨五難疏入謫為民　九月<lb/>
楊方亨沈惟敬奉册如日本平秀吉齋沐三日郊迎節<lb/>
使受封行五拜三叩頭山呼禮禮畢欵使者備至朝鮮<lb/>
<pb n="KR2c0020_WYG_062-13a"/>
王議遣光海君致賀己而聽嬖臣李德馨言使州判奉<lb/>
白土紬為賀秀吉怒語惟敬曰若不思二子三大臣三<lb/>
都八道悉遵天朝約付還今以卑官㣲物來賀辱小邦<lb/>
耶辱天朝耶惟敬慰諭之秀吉曰今留石曼子兵於彼<lb/>
候天子處分然後撤還翼日具貨物數百種奉貢遣使<lb/>
齎表文二通隨册使渡海至朝鮮廷議遣使於朝鮮取<lb/>
表文進騐其一謝恩其一乞天子處分朝鮮廷議以為<lb/>
飾説云<lb/>
<pb n="KR2c0020_WYG_062-13b"/>
二十五年春正月石星請自往朝鮮諭兩國就盟罷兵<lb/>
不許　二月再議東征時封事已壞而楊方亨詭報去<lb/>
年從釜山渡海倭於大版受封即囬和泉州然倭責朝<lb/>
鮮三子不往謝禮又㣲仍留釜山如故謝表後時不發<lb/>
方亨徒手歸至是沈惟敬始投表文案騐潦草前折用<lb/>
豐臣圖書不奉正朔無人臣禮而寛奠副總兵馬楝報<lb/>
清正等擁二百艘屯機張營方亨始直吐本末委罪惟<lb/>
敬并石星前後手書進呈御覽上大怒命逮石星惟敬<lb/>
<pb n="KR2c0020_WYG_062-14a"/>
按問以兵部尚書邢玠總督薊遼改麻貴為備倭大將<lb/>
軍經理朝鮮僉都御史楊鎬駐天津申警備楊汝南丁<lb/>
應泰賛畫軍前　五月邢玠至遼行長建樓清正布種<lb/>
島倭窖水索朝鮮地圖玠遂决意用兵麻貴望鴨緑東<lb/>
發所統兵僅萬七千人請濟師玠以朝鮮兵惟閑水戰乃<lb/>
䟽請募兵川浙併調薊遼宣大山陝兵及福建呉淞水<lb/>
兵劉綎督川漢兵六千七百聽勦貴宻報候宣大兵到<lb/>
乘倭未備竟掩釜山則行長擒清正走玠以為竒計乃<lb/>
<pb n="KR2c0020_WYG_062-14b"/>
檄楊元屯南原呉惟忠屯忠州　大學士張位請屯田<lb/>
開城平壤以資軍興朝鮮恐中國吞併以嶢崅為辭議<lb/>
遂寢　六月倭數千艘先後渡海分泊釜山加德安骨<lb/>
安窟放丸如雨殱朝鮮郡守安𢎞國已復往來竹島漸<lb/>
逼梁山熊川沈惟敬率營兵二百出入釜山經畧邢玠<lb/>
陽為慰藉檄楊元襲執之縛至貴營惟敬執而倭嚮導<lb/>
始絶　七月倭奪梁山三浪遂入慶州侵閑山夜襲恭<lb/>
山島統制元均風靡遂失閑山要害閑山島在朝鮮西<lb/>
<pb n="KR2c0020_WYG_062-15a"/>
海口右障南原為全羅外藩一失守則沿海無備天津<lb/>
登萊皆可揚帆而至而我水兵三千甫抵旅順閑山破<lb/>
經畧檄守王京西之漢江大同江扼倭西下兼防運道<lb/>
　八月清正圍南原乘夜猝攻守將楊元聞倭至驚起帳<lb/>
中乘城跣足而遁遼人衞楊元西奔時全州有陳愚衷<lb/>
忠州有呉惟忠各扼要而全州去南原僅百里相犄角<lb/>
南原告急愚𠂻懦不發兵聞已破州民争棄城走麻貴<lb/>
急遣游擊牛伯英赴援與愚𠂻合兵屯公州倭遂犯全<lb/>
<pb n="KR2c0020_WYG_062-15b"/>
羅逼王京王京為朝鮮八道之中東隘為鳥嶺忠州西<lb/>
隘為南原全州道相通自二城失東西皆倭我兵單弱<lb/>
因退守王京依險漢江麻貴請於玠欲棄王京退守鴨<lb/>
緑江海防使蕭應宫以為不可自平壤兼程趨王京止<lb/>
之麻貴發兵守稷山朝鮮亦調都體察使李元翼由鳥<lb/>
嶺出忠清道遮賊鋒玠既身赴王京人心始定玠召㕘<lb/>
軍李應試問計應試請問朝廷主畫云何玠曰陽戰隂<lb/>
和陽勦隂撫政府八字宻畫無泄也應試曰然則易耳<lb/>
<pb n="KR2c0020_WYG_062-16a"/>
倭叛以處分絶望其不敢殺楊元猶望處分也直使人<lb/>
諭之曰沈惟敬不死則退矣因請使李大諫於行長馮<lb/>
仲纓於清正玠從之　下石星於法司併沈惟敬俱坐<lb/>
大辟　九月倭至漢江楊鎬遣張貞明持惟敬手書往<lb/>
責其動兵有乖靜俟處分之實行長正成亦尤清正輕<lb/>
舉乃退屯井邑離王京六百里清正亦屯退慶尚離王<lb/>
京四百里貞明反至中途為人所刺死麻貴遂報青山<lb/>
稷山大㨗蕭應宫具揭上曰倭以惟敬手書而退青山<lb/>
<pb n="KR2c0020_WYG_062-16b"/>
稷山並未接戰何得言功玠鎬怒遂劾應宫恇怯不親<lb/>
解惟敬並逮　十一月總督邢玠徴兵大集上發帑金<lb/>
犒軍併賜玠尚方劍而以御史陳效監其軍玠大會諸<lb/>
將分三協左李如梅右李芳春中高策並以副總兵分<lb/>
將經理楊鎬同麻貴率左右恊自忠州鳥嶺向東安趨<lb/>
慶州專攻清正使李大諫通行長約勿往援復遣中恊<lb/>
屯宜城東援慶州西扼全羅以餘兵㑹朝鮮合營由天<lb/>
安全州南原而下大張旗幟詐攻順天等處以牽制行長<lb/>
<pb n="KR2c0020_WYG_062-17a"/>
東援　十二月會慶州麻貴遣黄應𤾉賄清正約和而<lb/>
率大兵奄至其營時倭屯尉山尉山之南島山俱不甚高<lb/>
而城皆依山險中一江通釜寨其陸路由彦陽通釜山<lb/>
貴欲專攻尉山恐釜倭由彦陽來援令中恊高重呉惟<lb/>
忠等扼梁山左恊董正誼等赴南原張疑兵又遣右恊<lb/>
盧繼忠兵二千屯西江口防水路援二十三日乃進攻<lb/>
尉山游擊拜扎以輕騎誘倭入伏獲級四百餘倭盡奔<lb/>
島山於前連築三寨翼日游擊茅國器統浙兵先登連<lb/>
<pb n="KR2c0020_WYG_062-17b"/>
破之獲級六百六十一倭堅壁不出方力攻山寨時禆<lb/>
將陳寅身先士卒冒彈矢勇呼而上砍栅兩重清正白<lb/>
袍躍馬督倭拒守至其第三栅垂抜楊鎬遽令國器竊<lb/>
割倭級戰稍解國器復以李如梅未至不便首功遂鳴<lb/>
金收軍詰朝如梅至攻之不抜島山視尉山高石城新<lb/>
築堅甚我師仰攻多損傷諸將乃議曰倭艱水道餉難<lb/>
繼苐坐困之清正可不戰縛也鎬等以為然分兵圍十<lb/>
日夜倭用砲者從隙發多命中彈皆碎鐵為之中多叠<lb/>
<pb n="KR2c0020_WYG_062-18a"/>
傷然倭亦饑甚瞰我師稍怠偽約降緩攻而兾行長來<lb/>
援行長亦慮我襲釜營不敢輕進乃選鋭卒三千虚張<lb/>
幟蔽江上朝鮮將李德馨訛報海上倭船揚帆而來鎬<lb/>
不及下令䇿馬西奔諸軍無統御皆潰清正縱兵逐北<lb/>
我兵死者萬餘游擊盧繼忠三千人殱焉鎬貴奔星州<lb/>
撤兵還王京會同邢玠露布言尉山大㨗諸營上簿書<lb/>
士卒亡者二萬鎬大怒駁正止稱百餘人賛畫丁應太<lb/>
聞尉山之敗慚惋詣鎬問後計鎬示以内閣張位沈一<lb/>
<pb n="KR2c0020_WYG_062-18b"/>
貫手書并所票未下㫖揚揚功伐應太怒騐進退情實<lb/>
首論位一貫交結邊臣扶同欺蔽鎬附勢煽禍飾罪張<lb/>
功及麻貴李如梅按律悉當斬并鎬駁改陣亡兵馬卷<lb/>
册封進上覽之震怒欲付法輔臣趙志臯力救乃罷鎬<lb/>
聽勘因遣給事中徐觀瀾查勘東征軍務上怒張位以<lb/>
其宻揭薦鎬削籍為民以天津巡撫萬世德代楊鎬經<lb/>
理遼左<lb/>
二十六年春正月總督邢玠以前役乏水兵無功乃益<lb/>
<pb n="KR2c0020_WYG_062-19a"/>
募江南水兵精講海運為持久計　二月都督陳璘以<lb/>
廣兵劉綎以川兵鄧子龍以浙直兵先後至邢玠分兵<lb/>
三協為水陸四路路置大將中路李如梅東路麻貴西<lb/>
路劉綎水路陳璘各守信地相機行勦時倭盤據朝鮮<lb/>
七年没海千餘里亦分三窟東路則清正據尉山自去<lb/>
冬攻圍益增築西生機張在在屯兵而恃釜山為根本<lb/>
西路則行長據粟林曳橋建砦數重憑順天城與南海<lb/>
營相望負山襟水最據扼塞中路則石曼子據泗洲北<lb/>
<pb n="KR2c0020_WYG_062-19b"/>
恃晉江南通大海為東西聲援薩摩州兵剽悍稱勁敵<lb/>
而行長水師番休濟餉往來如駛尤倭繫重玠懲島山<lb/>
之失特於三路外置水兵一路約日並進尋報遼陽警<lb/>
李如松敗没詔李如梅還赴之中路以董一元代　九<lb/>
月東征將士分道進兵劉綎進逼行長營使呉宗道約<lb/>
行長為好會行長許以五十人徃綎喜分布諸將四面設<lb/>
伏令部將詐為綎而綎詐為卒執壺觴侍令軍中曰視<lb/>
吾出帳即放砲圍倭盡殱之翼日行長果率五十騎來<lb/>
<pb n="KR2c0020_WYG_062-20a"/>
偽綎罄折迎於帳外及席行長顧執壺觴者曰此人殊<lb/>
有福綎驚愕置壺觴出司旗鼓者遽傳砲行長騰躍上<lb/>
馬從騎一字鴈列風剪電掣旋轉格殺游擊王之翰急<lb/>
率黔苗兵來援倭已奪路而去明日行長遣人謝宴綎<lb/>
亦遣官謝謂昨登席放砲敬客禮也悞生疑心行長唯<lb/>
唯遣使遺綎以巾幗綎進攻城奪其橋斬首九十二陳<lb/>
璘舟師恊堵擊毁倭船百餘行長潜山千餘騎扼之綎<lb/>
不利退璘亦棄舟走麻貴至尉山據險割其糧稻頗有<lb/>
<pb n="KR2c0020_WYG_062-20b"/>
斬獲倭偽退誘之貴入其空壘伏兵起旗幟蔽空遂敗<lb/>
董一元進取晉州乘勝渡江南連燬永春昆陽二寨倭<lb/>
退保泗州老營鏖戰下之游擊盧得功殁於陣前逼新<lb/>
寨寨三面臨江一面通陸引海為濠海艘泊寨下千計<lb/>
築金海固城為左右翼中通東陽倉十月董一元遣步<lb/>
兵游擊茅國器彭信古葉邦榮前攻城騎兵游擊郝三<lb/>
聘馬呈文師道立柴登科繼之游擊藍方威攻其東北<lb/>
水門自辰至未彭信古用火横擊寨門碎城垜數處步<lb/>
<pb n="KR2c0020_WYG_062-21a"/>
兵競前抜栅忽營中横破火藥發烟漲天倭乘勢衝殺<lb/>
固城援倭亦至郝三聘馬呈文率騎兵先走遂大潰奔<lb/>
還晉州勘科徐觀瀾奏四路喪敗㫖下部斬馬呈文郝<lb/>
三聘以狥一元等各帶罪立功初上見丁應太疏謂御<lb/>
極二十六年未見忠直如此人者書其名於御屏沈一<lb/>
貫一會玉熙宫宦侍演東征劇熒惑聖聽上為之霽顔<lb/>
復召一貫入閣　福建都御史金學曽報平秀吉七月<lb/>
九日死各倭俱有歸意十一月十七夜清正發舟先走<lb/>
<pb n="KR2c0020_WYG_062-21b"/>
麻貴遂入島山酉浦劉綎攻奪曳橋獲級百六十石曼<lb/>
子引舟師救行長陳璘統蒼唬船邀擊之得級二百二<lb/>
十四副將鄧子龍朝鮮統制使李舜衝鋒没於陣子龍<lb/>
驍將也諸倭揚帆盡歸經畧萬世德自六月受命不敢<lb/>
前比聞倭退兼程馳至會同邢玠奏㨗督學御史李堯<lb/>
民知之因告廟獻俘上言諸臣欺誤狀上艴然扺䟽於<lb/>
几而罷丁應太亦再䟽賂倭賣國上念將士久勞苦仍<lb/>
發冏金十萬兩犒師特諭優叙勘科徐觀瀾抗䟽論沈<lb/>
<pb n="KR2c0020_WYG_062-22a"/>
一貫蕭太亨邢玠萬世德黨和賣國䟽至京戸部侍郎<lb/>
張養䝉尼之不得上時觀瀾方駐遼造册身歴釜山尉<lb/>
山忠州星州南原稷山查獲各處敗狀據實入册大亨<lb/>
危之一貫簡觀瀾前䟽有抱病語票准囬籍調理改命<lb/>
給事中楊應文代完勘事<lb/>
二十七年四月征倭告㨗上御門受俘梟磔平秀政平<lb/>
正成傳首九邊　總督邢玠劾賛畫主事丁應太落職<lb/>
　七月給事中楊應文勘報東征功次四路擒斬首陳璘次<lb/>
<pb n="KR2c0020_WYG_062-22b"/>
劉綎又次麻貴而董一元始破三寨終掃諸巢功亦難<lb/>
冺晉邢玠太子太保䕃一子錦衣世襲萬世德陞右副<lb/>
都御史廕一子入監陳璘劉綎各加都督同知麻貴右<lb/>
都督董一元復職再叙稷尉功賜茅國器陳寅彭友德<lb/>
等金楊鎬以原官叙用御史陳效病死廕一子錦衣棄<lb/>
師楊元通倭沈惟敬先後棄市<lb/>
　　谷應泰曰關白本薩摩州人倭部之稍黠者耳非<lb/>
　　有竒才異能武勇絶藝特以李昖縱酒朝鮮備弛<lb/>
<pb n="KR2c0020_WYG_062-23a"/>
　　遂狡焉啓疆思有吞噬之舉方其陷王京刼世子<lb/>
　　剽府庫毁墳墓八道盡没進窺鴨綠勢岌岌矣而<lb/>
　　請援之使絡繹於路救邢救衞春秋之義也况乎<lb/>
　　勢拱神京地牽關海薊遼之外藩東江之咽噎一<lb/>
　　或失守重險撤焉非如應龍之反播州猓玀之陷<lb/>
　　西川荒徼弄兵有傷國體而已然予以援之之法<lb/>
　　有三命武健之將選精銳之師出其不意急擊勿<lb/>
　　失如陳湯甘延夀之於康居䇿之上也其或因糧<lb/>
<pb n="KR2c0020_WYG_062-23b"/>
　　於敵分兵㫁道坐而困之窮蹙自斃如趙充國之<lb/>
　　於金城䇿之次也又或始則震以兵威繼則結以<lb/>
　　恩義開誠布信堅明約束如諸葛武侯之於孟獲<lb/>
　　䇿之又次也乃勦既不足以樹威而撫又不能以<lb/>
　　著信臨事周張首尾衡决不可謂非行間之乏謀<lb/>
　　而中樞之失算矣方李如松平壤大㨗李如栢進<lb/>
　　拓開城四道復平三倭生縶廓清之功可旦夕竢<lb/>
　　而乃碧蹄輕進兵氣破傷功虧一簣良足悼也又<lb/>
<pb n="KR2c0020_WYG_062-24a"/>
　　若麻貴尉山之㨗三協度師勢相犄角砍栅抜寨<lb/>
　　鋒銳莫當而割級之令解散軍威僉都之肉豈足<lb/>
　　食乎况於沈惟敬以市井而銜皇命李宗城以淫<lb/>
　　貪而充正使以至風月候節之紿壺觴好會之詐<lb/>
　　邢玠飛㨗之書楊鎬冒功之舉罔上行私損威失<lb/>
　　重煌煌天朝舉動如此毋怪荒裔之不賔也向非<lb/>
　　關白貫惡病亡諸倭揚帆解散則七年之間喪師<lb/>
　　十餘萬糜金數千鎰善後之䇿茫無津涯律之國<lb/>
<pb n="KR2c0020_WYG_062-24b"/>
　　憲其何以辭而乃貪天之功倖邀爵賞衣緋横玉<lb/>
　　任子贈官不亦恧乎乃馬棟丁應太之䟽能直伸<lb/>
　　於關白未死之前而李堯民之章反見扺於關白<lb/>
　　已死之後者葢以用兵之初神宗怒白甚銳怒則<lb/>
　　望其速濟故必欲核其真用兵之久神宗憂白漸<lb/>
　　深憂則幸其成功故不欲明其偽卒之忠言者落<lb/>
　　職欺君者封爵而所遭逢異矣<lb/>
　明史紀事本末卷六十二<lb/>
</p>
<p>
</p>
  </div>
</body>
</text>
</TEI>
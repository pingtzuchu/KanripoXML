<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷七十二</head> <lb/>
    <p>
<pb n="KR2c0020_WYG_072-1a"/>
欽定四庫全書<lb/>
　明史紀事本末卷七十二<lb/>
　　　　　　　　　浙江提學僉事谷應泰編<lb/>
　　崇禎治亂<lb/>
熹宗天啟七年八月上不豫時魏忠賢張甚中外危栗<lb/>
上召信王入見諭以吾弟當為堯舜之君信王惶恐不<lb/>
敢當但云陛下為此言臣應萬死信王出上崩忠賢自<lb/>
岀請王入王危甚袖食物以入不敢食大官庖也當是<lb/>
<pb n="KR2c0020_WYG_072-1b"/>
時羣臣無得見王者王秉燭獨坐久之見一奄攜劒過<lb/>
取視之留置几上許給以賞聞巡邏聲勞苦之問左右<lb/>
欲給以酒食安從取乎侍者以宜問之光祿寺傳令㫖<lb/>
取給之歡聲如雷次日即皇帝位於中極殿受百官朝<lb/>
毋賀朝時忽天鳴　九月諭停刑　十一月魏忠賢客<lb/>
氏伏誅罷各道鎮守内臣戸部郎中劉應遇上言天下<lb/>
六大苦一逮繋二獄死三追賍四仕途去就五新進禁<lb/>
錮六廷臣被刼上然之命逮死各臣賍銀盡免之釋其<lb/>
<pb n="KR2c0020_WYG_072-2a"/>
家属魏崔黨次第伏誅時魏璫甚熾帝不動聲色逐元<lb/>
兇旁無一人之助而神明自運宗社再安崇禎始政天<lb/>
下翕然稱之　工部尚書楊夢寰請停開納事例　廷<lb/>
推閣員以錢龍錫楊景辰來宗道李標周道登劉鴻訓<lb/>
為禮部尚書東閣大學士　罷蘇杭織造諭曰封疆多<lb/>
事征輸重繁朕甚憫焉不忍以衣被組繡之工重困此<lb/>
一方民其俟東西底定之日方行開造以稱朕敬天恤<lb/>
民至意　十二月復故建文臣練子寧官　南京御史<lb/>
<pb n="KR2c0020_WYG_072-2b"/>
劉漢言四事崇正學以培治本勵廉恥以清仕路惜名<lb/>
器以尊體統重耕農以節財用上是之命吏部嚴加清<lb/>
汰凡㑹典額外官添註添設者有闕勿推補文臣非臺<lb/>
卿武臣非勛爵總兵非實有戰功者不得加保傅銜<lb/>
上御便殿閲章奏聞香烟心動疑之出歩階墄間乃定<lb/>
詢内官此自何至曰宫中舊方上叱令毁之勿復進太<lb/>
息曰皇考皇兄皆為此悞也<lb/>
愍帝崇禎元年春正月禁衣飾侈僣及媍女金冠袍帶<lb/>
<pb n="KR2c0020_WYG_072-3a"/>
等從御史梁天竒之言也　命司禮監斥賣魏忠賢田<lb/>
宅因以賜第請上曰俟東西底定留賜第以待功臣榜<lb/>
曰䇿勲府　二月以侍讀學士温體仁直經筵日講<lb/>
三月以周延儒為禮部右侍郎　五月上召廷臣於平<lb/>
臺諭輔臣來宗道曰票擬之事宜悉心商確諭吏部曰<lb/>
起廢太多㑹推宜慎責戸部措辦邊餉無術侍郎王家<lb/>
禎引罪論邊事兵部尚書王在晉語未詳命中官給筆<lb/>
札錄進諭刑部曰天時亢旱用法宜平允次日復諭吏<lb/>
<pb n="KR2c0020_WYG_072-3b"/>
戸兵三部曰昨召對九卿科道官輔臣劉鴻訓言更調<lb/>
甚速宜行久任之法責實效又云海内罷於賦役朕甚<lb/>
憫之夫更調速則民滋擾任事久則功易成自今藩臬<lb/>
郡邑毋輕改調言官薦舉人才市私恩坐之遼黔兵興<lb/>
催科日益加其有司私徴者撫按禁飭毋貸　六月上<lb/>
召廷臣於平臺以挿漢故發帑十萬給邊吏刑科給事<lb/>
中薛國觀䟽營伍之弊令自宣讀至闗門虚冒上善之<lb/>
復示諸臣召提督京營保定侯梁世勛戒以訓練已命<lb/>
<pb n="KR2c0020_WYG_072-4a"/>
翰林官凡值召對入侍記註　戸科給事中黄承昊上<lb/>
言祖宗朝邊餉止四十九萬三千八十八兩神祖時至<lb/>
二百八十五萬五千九百餘先帝時至三百五十三萬<lb/>
七千七百餘其他京支雜項萬厯間嵗放不過三十四<lb/>
萬一千六百餘邇來至六十八萬二千五百餘今出數<lb/>
共五百餘萬而嵗入不過三百二三十萬即登其數已<lb/>
為不足而重以逋負實計嵗入僅二百萬耳戍卒安得<lb/>
無脫巾司農安得不仰屋乎乞敕各邊督撫清覈歴年<lb/>
<pb n="KR2c0020_WYG_072-4b"/>
増餉至京支雜項亦令各衙門自加嚴汰又先臣葉淇<lb/>
變鹽法改折色以至邊粟踊貴必復祖制開中輸邊之<lb/>
法西北多曠土責有司開荒以足軍餉上納之召廷臣<lb/>
於平臺以御史吳玉錢糧積弊䟽宣示閣臣問何不指<lb/>
名也玉對曰此夙弊非獨一人一事無可指名出黄承<lb/>
昊䟽問戸部侍郎王家禎何濫増至此曰皇祖入數多<lb/>
出數少故太倉粟紅朽内帑又無算後邊臣隨請隨給<lb/>
出入不相凖又讀至鹽法閣臣請復祖制闗屯種引上<lb/>
<pb n="KR2c0020_WYG_072-5a"/>
然之出宣府巡撫李養冲䟽云旗尉往來如織不賂之<lb/>
恐毁言之日至賂之愁物力之難勝上不懌兵部尚書<lb/>
王在晉曰大同焚掠宜以按臣勘不煩旗尉上曰疆事<lb/>
仗一喇嘛僧講欵諸文武何為敵不輕中國耶諸臣退<lb/>
時大同以挿漢講欵不設備故上責之　戸科給事韓<lb/>
一良上言皇上召對平臺有文臣不愛錢之語然今之<lb/>
世何處非用錢之地何官非愛錢之人向以錢進安得<lb/>
不以錢償臣起縣官居言路以官言之則縣官行賄之<lb/>
<pb n="KR2c0020_WYG_072-5b"/>
首而給事為納賄之魁今言蠧民者俱咎守令之不廉<lb/>
然守令亦安得廉俸薪幾何上司督取不曰無碍官銀<lb/>
則曰未完紙贖衝途過客動有書儀考滿朝覲不下三<lb/>
四千金夫此金非從天䧏非從地出而欲守令之廉得<lb/>
乎科道號為開市臣兩月來辭金五百臣寡交猶然餘<lb/>
可推矣乞大為懲創逮其已甚者使諸臣視錢為汚懼<lb/>
錢為禍庶幾不愛錢之風可覩也上召廷臣於平臺命<lb/>
一良誦前奏嘉奬之擢一良右僉都御史　八月諭曰<lb/>
<pb n="KR2c0020_WYG_072-6a"/>
朕欲與大小臣工日籌庶務而諸司各有職掌恐不暇<lb/>
給惟是輔臣左右拂予自今非盛暑祁寒朕當時御文華<lb/>
殿閲章奏丁未上御文華殿翰林科道各二人備宣讀<lb/>
中書舍人二人侍班　十月己丒召廷臣於平臺以錦<lb/>
州軍譁袁崇焕請餉䟽示閣臣閣臣求允發上責戸部<lb/>
尚書畢自嚴禮部侍郎周延儒曰闗門昔防敵今且防<lb/>
兵前寧逺譁錦州尤而效之未知其極上問延儒若何<lb/>
對曰臣非阻發帑雖予之當益求經久之䇿上稱善又<lb/>
<pb n="KR2c0020_WYG_072-6b"/>
責科道官言事失實即召對商確徒具文耳諸臣俱媿<lb/>
謝　十一月辛未召寧陽侯陳光裕襄城伯李守錡清<lb/>
平伯吳遵周誠意伯劉孔昭於文華殿問京營整理何<lb/>
若各有所對上以守錡總督京營　十二月己丑大學<lb/>
士韓爌入朝<lb/>
二年夏四月時秦晉饑盗起朝臣捐俸助餉上曰諸臣<lb/>
興利除害國家受益多矣何必言助　六月御史李長<lb/>
春論周延儒有私不聼　九月順天府尹劉宗周上言<lb/>
<pb n="KR2c0020_WYG_072-7a"/>
陛下勵精求治召對文華殿躬勤細務朝令夕考庶幾<lb/>
太平立至然程效過急不免見小利而慕近功夫近日<lb/>
所汲汲於近功者邊事也竭天下之力以養饑軍而軍<lb/>
愈驕聚天下之軍以冀一戰而戰無日此計之左者矣<lb/>
今日所規規於小利者理財也民力已竭司農告匱而<lb/>
一時所講求者皆聚歛之術水旱災傷一切不問有司<lb/>
以掊克為循良而撫字之政絶大吏以催科為殿最而<lb/>
黜陟之法亡赤子無寧歳矣頃者嚴賍吏之誅自執政<lb/>
<pb n="KR2c0020_WYG_072-7b"/>
以下坐重典者十餘人可謂得救時之權然貪風不盡<lb/>
息者由於道之未盡善而功利之見不冺也　十一月<lb/>
河南府推官湯開逺言皇上急於求治諸臣救過不給<lb/>
臨御以來明罰敕法自小臣以至大臣與衆推舉或自<lb/>
簡㧞亡論為故為誤俱褫奪配戍不少貸甚者下獄考<lb/>
訊幾于亂國用重典矣皇上或以薦舉不當疑其黨徇<lb/>
四岳不薦鯀乎績用弗成初未併四岳殛之也皇上又<lb/>
以執奏不移疑其藐抗漢帝不從廷尉之請乎亦以張<lb/>
<pb n="KR2c0020_WYG_072-8a"/>
釋之曰法如是止耳不聞責其逆命也皇上以䇿勵望<lb/>
諸臣於是多戴罪夫不開以立功之路而僅戴罪戴罪<lb/>
無已時矣皇上以詳慎望諸臣於是有認罪夫不晰其<lb/>
認罪之心而槩以免究認罪亦成故套矣侵糧欺餉之<lb/>
墨吏逮之宜也恐夷由之侣不皆韓范宜稍寛之不以<lb/>
清吏詘能臣今諸臣怵於叅罰之嚴一切加𣲖帶征餘<lb/>
征行無民矣民窮則易與為亂皇上寛一分在臣子即<lb/>
寛一分在民生如此則諸臣可幸無罪而尤望皇上宫<lb/>
<pb n="KR2c0020_WYG_072-8b"/>
府之際推諸臣以心進退之間與諸臣以禮錦衣禁獄<lb/>
非有冦賊奸宄不可入而謂大小臣工不圖報為安攘<lb/>
者未之有也　十二月進禮部侍郎周延儒為禮部尚<lb/>
書東閣大學士<lb/>
三年春正月甲申召戸兵工各科於㑹極門令註銷案<lb/>
牘各委給事中一人清理六曹勒期奏報　前尚寳司<lb/>
卿原抱竒劾大學士韓爌致冦爌致仕歸　復故大學<lb/>
士張居正廕賜故都督戚繼光表忠祠　六月進禮部<lb/>
<pb n="KR2c0020_WYG_072-9a"/>
尚書温體仁東閣大學士<lb/>
四年春正月刑科給事中吳執御言理財加𣲖不得已<lb/>
而用之未有年餘不罷者捐助捜括二者猶難為訓上<lb/>
曰加𣲖原不累貧捐助聼之好義惟捜括滋奸若得良<lb/>
有司奉行亦豈至病民乎不聼　上召廷臣及各省監<lb/>
司於平臺問浙江按察副使周汝弼浙閩相連海冦備<lb/>
禦之䇿對曰去秋冦犯海上五日即去問江西布政使<lb/>
何應瑞爾省宗祿何以不報應瑞曰江西山多田少瘠<lb/>
<pb n="KR2c0020_WYG_072-9b"/>
而且貧撫按查覈有司尚未報耳問湖廣右布政使杜<lb/>
詩爾楚去夏民變樹幟何也詩曰樹幟之後地方仍安<lb/>
問福建布政吳暘陸之祺海冦備禦若何暘曰海冦與<lb/>
陸冦不同故權撫之但官軍狃撫為安賊又因撫益恣<lb/>
故數年未息耳上問實計安在祺曰海上官兵肯出死<lb/>
力有司練鄉兵築城要地多設火器以戰為守此上䇿<lb/>
也問河南布政楊公翰賈鴻洙以收稅耗重宜斥有司<lb/>
鴻洙曰近奉上命已革去矣問廣東布政陳應元焦元<lb/>
<pb n="KR2c0020_WYG_072-10a"/>
溥曰爾省所負宣大兵餉數十萬何也應元曰近已解<lb/>
納問其數曰七千兩上少之曰宣大重鎮急需其毋玩<lb/>
問山西按察使杜喬林流氛若何對曰冦在平陽或在<lb/>
河曲須大創之但兵寡餉乏耳上曰前言冦平何尚阻<lb/>
也曰山陜界河倐去倐來故河曲被困問河曲之陷曰<lb/>
賊未嘗攻失於内應問導賊何人乎喬林曰大抵出於<lb/>
饑民問陜西叅政劉嘉遇對曰冦見官兵即散退復嘯<lb/>
聚上曰冦亦我赤子也可撫撫之曰今方用撫上曰前<lb/>
<pb n="KR2c0020_WYG_072-10b"/>
王子順既䧏何又殺之曰彼撫仍掠宜其僇也近冦何<lb/>
如對曰一在延安一在雲岩宜川問廣東布政使陸問<lb/>
禮按察使孫朝肅時問禮已除南贑巡撫上曰南贑多<lb/>
盗若何對曰南贑在萬山中接壤四省當行保甲練兵<lb/>
伍庶足弭賊上曰此湏實效空言何為問海冦若何曰<lb/>
廣東海冦俱至自福建舟大而多火器兵船難近但守<lb/>
海門勿令登陸則不為害問廣西布政鄭茂華李守俊<lb/>
靖江王府爭繼何也對曰憲定王二子履祥履祐履祥<lb/>
<pb n="KR2c0020_WYG_072-11a"/>
早沒王請立履祐為世子而履祥有未奏選之妾生子<lb/>
今已長矣是以爭問四川布政華敦復鄉紳挾御史何<lb/>
也以逋賦對上曰守臣何不彈壓對曰逺方有司多科<lb/>
貢故不能耳時雲南布政婁九徳被劾問貴州布政朱<lb/>
芹以安位事對曰督撫臣責安位以四事一擒奢崇明<lb/>
一獻樊虎奢寅妻馬人子阿甫一送賊巡撫王三善人<lb/>
一責削地故議未決對畢召各官諭之正已率屬愛養<lb/>
百姓用命有顯擢不則罰隨之各退謝召左都御史閔<lb/>
<pb n="KR2c0020_WYG_072-11b"/>
洪學左副僉都御史張捷高洪圖諭洪學曰巡按賢則<lb/>
守臣皆賢若巡按不肖其誤非小屢飭囘道嚴核何近<lb/>
日不稱職之多也又曰卿與吏部實心任事天下不難<lb/>
為乃退　四月上念旱釋前工部尚書張鳳翔左副都<lb/>
御史易應昌御史李長春給事中杜齊芳都督李如楨<lb/>
於獄　五月吳執御上言昨見計臣䟽稱嵗額四百萬<lb/>
今加至七百萬闕額尚百六十萬則餉猶未裕也加𣲖<lb/>
則害民不加𣲖則害兵前年遵永之變袁崇焕王元雅<lb/>
<pb n="KR2c0020_WYG_072-12a"/>
皆以數百萬金錢狼狽失守而史應張星王象虞左應<lb/>
選各以一邑固守於嬰城之際由此言之今日言餉不<lb/>
在創法而在擇人可知己臣妄謂沿邊諸邑宜敕吏部<lb/>
選補賢能畀以本地錢糧訓練土著此法一行餉不取<lb/>
償於司農兵不借援於戍卒計無便於此上以錢糧留<lb/>
本地則國課何從出不聼　八月吳執御論周延儒攬<lb/>
權壅蔽私其郷人塘報奏章一字渉邊疆盗賊輙借軍<lb/>
機宻封下部明畏廷臣摘其短長他日敗可以捷聞功<lb/>
<pb n="KR2c0020_WYG_072-12b"/>
可以罪案也皇上習見延儒摘發細事近於明敏遂爾<lb/>
推誠抑知延儒特借此以行其私乎上切責之執御劾<lb/>
䟽凡三上俱留中　十一月中允倪元璐上言原任中<lb/>
允黄道周抗䟽獲謫臣恐海内士大夫之氣化為繞柔<lb/>
前府尹劉宗周清恬耿介道周既蹇諤承貶宗周以骯<lb/>
髒投閒天下本無人得其人又不能用誰為陛下奮其<lb/>
忠良者上不聼時道周以救錢龍錫謫外　十二月時<lb/>
考選科道後更核在任征輸於是戸部尚書畢自嚴下<lb/>
<pb n="KR2c0020_WYG_072-13a"/>
獄熊開元鄭友𤣥俱謫吏科都給事顔繼祖上䟽救上<lb/>
切責之自是考選將及先核稅糧不問撫字專於催科<lb/>
此法制一變也　禮部侍郎羅喻義直日講以尚書商<lb/>
王布昭聖武章送閣温體仁裁其半以所引京營大閱<lb/>
語也喻義執不可體仁上言舊例惟經筵多進規語日<lb/>
講則正講多進規少喻義以日講而用經筵之例駁改<lb/>
不聼自愧不能表率後進命下部議聖聰天亶何俟喻<lb/>
義多言遂放歸<lb/>
<pb n="KR2c0020_WYG_072-13b"/>
五年六月兵部員外華允誠上言三大可惜四大可憂<lb/>
刺温體仁閔洪學上切責之允誠囘奏又極言其失謂<lb/>
私沈演唐世濟等上怒奪允誠俸體仁上䟽自理　十<lb/>
二月詔停開納例<lb/>
六年二月諭吏部薦舉潛修之士科道不必耑出考選<lb/>
館員須應先歴知推垂為法　冬十月論囚上素服御<lb/>
建極殿召閣臣商榷温體仁竟無所平反陜西華隂知<lb/>
縣徐兆麒赴任七日城陷竟棄市上頗心惻體仁不為<lb/>
<pb n="KR2c0020_WYG_072-14a"/>
救人皆寃之<lb/>
七年春正月刑科給事李世祺劾大學士温體仁吳宗<lb/>
達謫於外復罪考選郎中吳鳴虞山西提學僉事袁繼<lb/>
咸上言曰養鳳欲鳴養鷹欲撃今鳴而箝其舌擊而紲<lb/>
其羽朝廷之於言官何以異此使言官括囊無咎而大<lb/>
臣終無一人議其後大臣所甚利忠臣所深憂臣所為<lb/>
太息也且皇上所樂聼者讜言而天下誤以攻彈貴近<lb/>
為天子所厭聞其勢將波靡不止上以越職言事切責<lb/>
<pb n="KR2c0020_WYG_072-14b"/>
之　三月山陜大饑民相食發金五萬賑之免浙江崇<lb/>
禎三年以前織造　六月江西饑逋賦益多觀政進士<lb/>
陸運昌上撫字八條上可其奏下戸部議　冬十月上<lb/>
數御經筵遇雪不輟諭講官尚書韓日纘姜逢元等毋<lb/>
忌諱少詹事文震孟講春秋上論仲子歸賵云此見當<lb/>
時朝政有闕所以當講自今進講當以此類推　十一<lb/>
月侍讀倪元璐上制實八䇿曰離敵交繕旁邑優守兵<lb/>
靖䧏戎益冦餉儲邊才奠輦轂嚴教育又制虛八䇿曰<lb/>
<pb n="KR2c0020_WYG_072-15a"/>
正根本伸公議宣義問一條敎慮乆逺昭激勸勵名節<lb/>
明駕馭䟽入上令確奏伐交實計其撫䧏戎儲邊才留<lb/>
秦晉餉館監敎習俱下部其制虛八䇿多係奉㫖不必<lb/>
繼陳既而元璐再陳間敵之術且請盡徹監視内臣以<lb/>
重邊疆不報　禮部右侍郎陳子壯嘗謁大學士温體<lb/>
仁體仁盛稱主上神聖臣下不宜異同子壯曰世宗皇<lb/>
帝最英明然袝府之議勲戚之獄當日臣工猶執持不<lb/>
已皇上威嚴有類世宗公之恩遇孰與張桂但以將順<lb/>
<pb n="KR2c0020_WYG_072-15b"/>
而廢匡救恐非善則歸君之意也體仁意沮遂成嫌隙<lb/>
八年春正月兵部職方主事賀王盛再劾温體仁庸奸<lb/>
誤國謫外御史吳履中劾温體仁王應熊并及監視内<lb/>
臣上切責之　議湖廣加𣲖　上以祖訓凡郡王子孫<lb/>
有文武才能堪任用者宗人府具以名聞朝廷考騐授<lb/>
以秩其遷除如常例禮部右侍郎陳子壯上言宗秩改<lb/>
授適開僥倖之門隳藩規溷銓政上以其沮詔間親下<lb/>
於理明年四月始得釋已而蒞官多不法公私苦之<lb/>
<pb n="KR2c0020_WYG_072-16a"/>
二月侍讀倪元璐上言盗賊之禍震及祖陵國家大辱<lb/>
極矣陛下下罪已之詔布告天下然此非徒空言也今<lb/>
民最苦無若催科未敢興言冀停加𣲖惟請自崇禎七<lb/>
年以前一應逋負悉與蠲除斷自八年督徴有司告成<lb/>
亦少寛之東南雜解擾累無紀如絹布絲綿顔料漆油<lb/>
之類悉可改從折色此二者於下誠益於上無損民之<lb/>
脫此猶湯火也至發弊而逺追数十年之事紏章一上<lb/>
蔓延不休扳贜而旁及數千里之人部文一下寃號四<lb/>
<pb n="KR2c0020_WYG_072-16b"/>
徹誰有以民間此苦告之陛下者乎及今不圖日蔓一<lb/>
日必至無地非兵無民非賊刀劒多於牛犢阡陌决為<lb/>
戰塲陛下亦安得執空版而問諸燐燹之區哉上是之<lb/>
　候補給事中劉含輝乞蠲陜西八年以上逋租不許<lb/>
承運庫太監周禮言崇禎六年七年省直金花銀共逋<lb/>
八十九萬命趨之　夏四月予故遼東總兵寧逺伯李<lb/>
成梁祭𦵏　五月諭戸部暫開援納濟軍需　秋七月<lb/>
進文震孟禮部左侍郎兼東閣大學士尋忤温體仁罷<lb/>
<pb n="KR2c0020_WYG_072-17a"/>
歸　丙子召廷臣於中左門試時政邊才論又出各䟽<lb/>
命翰林官擬上　八月上諭致治安民全在守令命兩<lb/>
京文職三品以下五品以上各舉堪任知府一人亡論<lb/>
科第貢監在内翰林科道在外撫按司道知府各舉州<lb/>
縣官一人亡論貢監吏士過期不舉者議處失舉連坐<lb/>
　冬十月乙巳上罪已避殿徹樂下詔曰朕以凉徳纘<lb/>
承大統不期倚任非人邊乃三入冦則七年師徒暴露<lb/>
黎庻顛連國帑匱詘而征調未已閭閻淍敝而加𣲖難<lb/>
<pb n="KR2c0020_WYG_072-17b"/>
停中夜思維不勝媿憤今年正月流氛震驚皇陵祖恫<lb/>
民仇責實在朕今調勍兵留新餉立敉元元務在此舉<lb/>
惟是行間文武吏士勞苦饑寒深切朕念念其風餐露<lb/>
宿朕不忍安臥深宫念其飲水食麤朕不忍獨享甘㫖<lb/>
念其披堅冒險朕不忍獨衣文繡兹擇十月三日避居<lb/>
武英殿减膳徹樂非典禮事惟以青衣從事與我行間<lb/>
文武吏士甘苦共之以冦平之日為止文武官其各省<lb/>
愆淬厲用囘天心以救民命　十二月城鳳陽初潁州<lb/>
<pb n="KR2c0020_WYG_072-18a"/>
賊將趨鳳陽巡撫楊一鵬請移鎮大學士王應熊擬㫖<lb/>
止之賊陷鳳陽焚皇陵幽宫不保諸臣忌諱不敢聞尋<lb/>
以獾穴為解又因而祕之至是城始成　吏部尚書謝<lb/>
陞奏起廢張士範等一百六人不果用先是寛恤條欵<lb/>
議及罪譴諸臣奉㫖下部刑部方具招列名疏請㫖未<lb/>
下而陞為冢宰銳意欲疏起用大學士錢士升語陞曰<lb/>
公意大善盍俟刑部疏下先釋罪而後起廢方有次第<lb/>
陞守前説不聴疏上臚列無有遺者上怒切責遂下選<lb/>
<pb n="KR2c0020_WYG_072-18b"/>
郎於獄而事不可為矣至是復以一百六人上温體仁<lb/>
力沮之事遂中止<lb/>
九年春正月以劉宗周為工部右侍郎　淮安武舉陳<lb/>
啟新上言今天下有三大病曰科目取人資格用人推<lb/>
知行取科道惟皇上停科目以詘虚文舉孝廉以崇實<lb/>
行罷推官行取以除積横之習蠲災傷錢糧蘇累困之<lb/>
民而且専拜大將舉行登壇推轂之禮使其節制有司<lb/>
便宜行事庶幾民怨平而冦氛靖上異其言特授吏科<lb/>
<pb n="KR2c0020_WYG_072-19a"/>
給事中命遇事直陳毋隠啟新本庸人時政府覘知上<lb/>
意必有闢門特達之典故令啟新上書跪正陽門曹化<lb/>
淳實聞之於内立致省垣將借以搏擊善類迨啟新既<lb/>
得進惟從事敝車羸馬以逢迎上意而政府有求皆不<lb/>
應故政府恨之不見信任　三月工部右侍郎劉宗周<lb/>
上言皇上以不世出之資際中興之運即位之初銳意<lb/>
太平甚盛心也而施為次第之間未得其要屬意邊疆<lb/>
賊臣以五年為期之說進遂至戎馬生郊震及宗社而<lb/>
<pb n="KR2c0020_WYG_072-19b"/>
朝廷始有積輕士大夫之心矣由此耳目叅於近侍腹<lb/>
心寄於干城厰衞司譏防而告宻之風熾詔獄及卿士<lb/>
而堂亷之情違人人救過不給而欺罔之習轉甚事事<lb/>
仰承獨斷而諂諛之風日長甚者叅核之法惟重征輸<lb/>
官愈貪民愈困而賦愈逋總理之外復設監紀權愈分<lb/>
法愈廢而盗愈多夫君臣相遇至難也得一文震孟以<lb/>
单詞報罷矣得一陳子壯又以過戅詔下獄矣而於是<lb/>
市井雜流者乃得操其訛説投間抵隙以希進用而國<lb/>
<pb n="KR2c0020_WYG_072-20a"/>
事尚可問哉夫皇上不過始於一念之矯枉而積漸之<lb/>
勢釀為亂階遂幾於莫可匡救則今日轉亂為治之機<lb/>
斷可識矣皇上所恃以治天下者法也而非所以法也<lb/>
所以法者道也如以道則必體上天生物之心而不徒<lb/>
倚用風雷念祖宗學古之益而不至輕言改作以寛大<lb/>
養人才以拊循結人心而且還内庭以掃除之役正懦<lb/>
帥以失律之誅慎宗賢以改秩之授特頒尺一遣廷臣<lb/>
賫内帑巡行郡國為招撫使赦其無罪而流亡者耑責<lb/>
<pb n="KR2c0020_WYG_072-20b"/>
撫鎮陳師險隘堅壁清野聽其窮而自歸誅渠之外不<lb/>
殺一人此聖人治天下之明效也武生新授吏科給事<lb/>
中陳啟新一言投契立置清華此誠盛事臣愚謂宜先<lb/>
令以冠帶辦事黄門稍如試御史例俟數月後果有忠<lb/>
言竒計實授未晚不然如名器可惜何皇上天縱聖明<lb/>
而諸臣不能以道事君徒取一切可喜之術臣竊痛之<lb/>
疏入不報　國子祭酒倪元璐上言昨見黄安縣學生<lb/>
鄒華妄行薦舉列及臣名不勝驚異陛下求言若渴本<lb/>
<pb n="KR2c0020_WYG_072-21a"/>
期宣幽燭隠而宵人干進薄孔孟為粃糠網簮纓為桃<lb/>
李吳鯤化部民也叅及撫按鄒華下士也薦及朝紳如<lb/>
是而望朝廷之上昻首伸眉豈可得乎上是之　夏四<lb/>
月武生李璡奏致治在足國請捜括巨室助餉大學士<lb/>
錢士升擬下之法司不聽士升上言自流冦蔓延皇上<lb/>
憫生民之憔悴懲吏治之貪殘擢陳啟新置省闥豈真<lb/>
謂其言遂為確論哉毋亦借此以勵縉紳動其愧懼耳<lb/>
比者借端倖進實繁有徒而李璡者乃倡為縉紳豪右<lb/>
<pb n="KR2c0020_WYG_072-21b"/>
報名輸官欲行手實籍沒之法此皆衰世亂政載在史<lb/>
册而敢陳於聖人之前小人之無忌惮一至於此其曰<lb/>
縉紳豪右之家大者千百萬中者百十萬其萬計者不<lb/>
勝枚舉臣江南人也以江南論之數畆以對大數以百<lb/>
計者十之六七以千計者十之三四以萬計者千百中<lb/>
一二江南如此他郡可知且所惡於富者兼併小民耳<lb/>
郡邑之有富家亦貧民衣食之源也兵荒之故歸罪富<lb/>
家而籍沒之此秦始皇所不行於巴清漢武帝所不行<lb/>
<pb n="KR2c0020_WYG_072-22a"/>
於卜式者也此議一倡亡命無賴之徒相率而與富家<lb/>
為難大亂自此始矣已而温體仁以上欲通言路竟改<lb/>
擬上仍切責士升以宻勿大臣即欲要譽已足致之毋<lb/>
庸汲汲士升遂乞罷許之初士升以助體仁幾見擯公<lb/>
論至是復為體仁所搆去御史詹爾選上言大學士錢<lb/>
士升引咎囘籍明乎輔臣以執爭去也此舉差强人意<lb/>
皇上宜鼓舞之不暇顧以為要譽耶人臣而沽名義所<lb/>
不敢也乃人主不以名譽鼓天下使其臣爭為尸祿保<lb/>
<pb n="KR2c0020_WYG_072-22b"/>
寵習為寡廉鮮恥之世又豈國家所利哉天下之疑皇<lb/>
上者不少矣其君子憂驅䇿之無當其小人懼陷累之<lb/>
多門明知一切茍且之政拊心愧恨有難殚述輔臣不<lb/>
過偶因一事代天下請命耳而竟鬱志以去所日與皇<lb/>
上處者維此苛細刻薄不識大體之徒毁成法而釀隠<lb/>
憂天下事豈可言哉癸巳上召廷臣及御史詹爾選於<lb/>
武英殿上怒爾選詰之聲色俱厲爾選從容不為詘問<lb/>
如何為苟且對曰即捐助一事亦苟且也反復數百言<lb/>
<pb n="KR2c0020_WYG_072-23a"/>
且曰臣死不足惜皇上幸聽臣事尚可為即不聽臣亦<lb/>
可留為他日之思上益怒欲下之獄閣臣申救良久命<lb/>
頸繫直廬下都察院論罪　大學士温體仁等各捐俸<lb/>
市馬從闗寧太監高起潛之請也劉宗周上言一嵗之<lb/>
間助陵工助城工又助馬價亦何報稱於萬一而時奉<lb/>
急公之㫖諸臣於此毋乃沾沾有市心惟皇上罷得已<lb/>
之役停不急之務節省愛養不徒為一切旦夕之計亦<lb/>
何事屑屑以利為言乎不聽宗周尋罷歸　令有司務<lb/>
<pb n="KR2c0020_WYG_072-23b"/>
修練儲備毋科擾命鄉㑹試二三塲兼武經書筭放榜<lb/>
後騎射　刑部尚書馮英以藐玩下法司擬罪英自赴<lb/>
獄左侍郎朱大啟以聞上令出私邸待罪　重慶翟昌<lb/>
進白兔斥之　秋七月都城戒嚴召廷臣於平臺問方<lb/>
畧時斗米三百錢上憂之戸部尚書侯恂言禁市沽左<lb/>
都御史唐世濟言破格用人刑部侍郎朱大啟請列營<lb/>
城外為守禦吏科都給事中顔繼祖言収養京民細弱<lb/>
上諭莫若蠲助為便　冬十月前工部右侍郎劉宗周<lb/>
<pb n="KR2c0020_WYG_072-24a"/>
上言自己巳以來無日不綢繆未雨而禍亂一至於此<lb/>
往者袁崇煥誤國其他不過為法受過耳小人競起而<lb/>
修門戸之怨舉朝士之異己者概坐煥黨次第寘之重<lb/>
典或削籍去自此小人進而君子退中官用事而外臣<lb/>
浸疎朝政日隳邊政日壞今日之禍實己巳釀成之也<lb/>
且張鳳翼之溺職中樞而與之專征何以服王洽之死<lb/>
丁魁楚之失事於邊而與之戴罪何以服劉䇿之死諸<lb/>
鎮巡勤王之師爭先入衞者幾人何以服耿如杞之死<lb/>
<pb n="KR2c0020_WYG_072-24b"/>
今二州八縣生靈塗炭極矣廷臣之纍纍若若可幸無<lb/>
死者又何以謝韓爌張鳳翔李邦華之或戍或去豈昔<lb/>
之為異己驅除者今不難以同己互相容隠與臣於是<lb/>
知小人之禍人國無已時也皇上惡私交而臣下多以<lb/>
告訐進皇上錄清節而臣下多以曲謹容皇上崇勵精<lb/>
而臣下奔走承順以為恭皇上尚綜覈而臣下瑣屑苛<lb/>
求以示察窺其用心無往不出於身家利祿皇上不察<lb/>
而用之則聚天下之小人立於朝而有所不覺矣至於<lb/>
<pb n="KR2c0020_WYG_072-25a"/>
近日刑政最舛成徳傲吏也而以賍戍何以肅懲貪之<lb/>
令申紹芳十餘年監司也而以營求戍何以昭抑競之<lb/>
典鄭鄤乆於鄉議而杖母之獄特以無告坐何以示敦<lb/>
倫之化此數事皆為故輔文震孟引䋲批根即向者驅<lb/>
除異己之故智廷臣無敢言皇上亦無從而知之也嗚<lb/>
呼八年之間誰秉國成臣於是不能為首揆温體仁解<lb/>
矣語曰誰生厲階至今為梗惟皇上念亂圖存進君子<lb/>
退小人急罷三協通津之使責成中外諸臣各備職業<lb/>
<pb n="KR2c0020_WYG_072-25b"/>
不再以人國為僥倖體仁桑榆之収庶幾在此疏入不<lb/>
報　禁文武輿葢器餙之僣　起守制楊嗣昌為兵部<lb/>
尚書　命採平陽鳳翔諸礦以儲國用　十一月蠲山<lb/>
東五年前逋租命吏部指奏數年銓政大弊吏部覆奏<lb/>
上切責之以爾部職專用人推舉不效乃反稱綱目太<lb/>
宻使中外束手且平時陞轉必優京卿甲科乃云京卿<lb/>
未必勝外官甲榜未必勝乙榜如此游移豈大臣實心<lb/>
體國之道尚書謝陞罷<lb/>
<pb n="KR2c0020_WYG_072-26a"/>
十年春正月工部尚書劉遵憲因培築京城上加𣲖輸<lb/>
納事例　二月遣廷臣趨各省逋賦　夏四月諭百官<lb/>
求直言刑科給事中李如燦上言冦盗馮陵以來天下<lb/>
財賦之區已空其半而又遇此亢旱吳楚齊豫之間幾<lb/>
千萬里是所未盡空者殆將盡空矣臣謂歛怨於和皆<lb/>
財用為之也國朝祖制千古稱善自軍不用而兵設民<lb/>
始不得安其身自屯不耕而餉興農始不得有其食有<lb/>
兵不練兵増而餉益匱有餉不核餉多而兵愈冒比者<lb/>
<pb n="KR2c0020_WYG_072-26b"/>
核實之使四出而掊克屢聞占冒不减可謂有政事乎<lb/>
魏呈潤詹爾選李化龍劉宗周皆以一鳴輙斥今下明<lb/>
詔求直言儻赦其前愚收之左右是直言不求而自至<lb/>
也若夫輔成君道尤在相臣今俱冺黙未有聞也此瞻<lb/>
彼顧結黨徇私葢自八九年拂戾干和之事始於宮隣<lb/>
成於金虎又何怪水旱盗賊之屢見哉上怒下如燦於<lb/>
獄　左諭徳黄道周上言陛下下詔求直言清刑獄然<lb/>
方求言而建言者輙斥方清獄而下獄者旋聞大臣雖<lb/>
<pb n="KR2c0020_WYG_072-27a"/>
清强曽何益理亂之數臣願陛下訓練軍士以固邊圉<lb/>
選舉賢能以任州縣而最切者尤在起批鱗强項之臣<lb/>
旌應詔直言之士使天下凄風苦雨盡為皎日祥雲則<lb/>
朝廷之刑威可以漸措何必敝敝於兵刑錢穀之下哉<lb/>
上不懌切責之　新安所千戸楊光先劾吏科給事中<lb/>
陳啟新及元輔温體仁舁棺自隨上怒廷杖戍遼西<lb/>
楊嗣昌上均輸事例　六月大學士温體仁引疾免初<lb/>
體仁以摘發錢謙益受主知遂入相時上英明憤廷臣<lb/>
<pb n="KR2c0020_WYG_072-27b"/>
苞苴亡狀體仁以殘刻輔之圜扉之内候訊追比纍纍<lb/>
趾相屬者千餘人性忌而險初藉周延儒入旋以權相<lb/>
軋周去而温獨存同官文震孟何吾騶錢士升皆先後<lb/>
牴牾罷自佐政以來邊徼潢池之警漫無經畫惟斤斤<lb/>
自守不殖貨賄故上始終敬信之　八月上登正陽門<lb/>
閲城徧視雉堞樓櫓成國公朱純臣以京營兵屯宣武<lb/>
門外上善之召登西南城樓賜之爵閲外城以南城薄<lb/>
詔加築命内官監太監丁紹吕馬光忻總理分任濬大<lb/>
<pb n="KR2c0020_WYG_072-28a"/>
濠於五里外壞塜墓未筭工未竟而止東西北無城不<lb/>
之問　十二月罷禮部尚書姜逢元兵部尚書王業浩<lb/>
先是陳啟新疏論考選又進吏部訪冊而逢元業浩獨<lb/>
圏多上嫌其濫啟新遂叅知縣尹民興等俱降調<lb/>
十一年春正月裁南京冗官八十九員上輸林簡討郭<lb/>
之祥請進士二甲以下盡任知縣推官不歴州縣毋補<lb/>
部曹不歴部曹毋改翰林科道　二月巡按河南御史<lb/>
張任學改都督僉事總兵官鎮守河南任學親得巡撫<lb/>
<pb n="KR2c0020_WYG_072-28b"/>
且欲薦故丹徒知縣張放極詆諸總兵不足恃盛稱文<lb/>
吏有竒才可禦冦上竟以總兵授之意大沮悔尋被逮<lb/>
　丙午上御經筵畢召詹事府翰林院諸臣顧錫疇等<lb/>
二十餘人問保舉考選孰為得人少詹事黄道周言樹<lb/>
人如樹木須養之數十年近來人才逺不及古况摧殘<lb/>
之後必深加培養既復班又詢之對曰立朝之才存乎<lb/>
心術治邊之才存乎形勢先年督撫未諳形勢隨賊奔<lb/>
走事既不效輙謂兵餉不足其實新舊餉約千二百萬<lb/>
<pb n="KR2c0020_WYG_072-29a"/>
可養四十萬之師今寧錦三協師僅十六萬似不煩别<lb/>
求供勦冦之用也庶子黄景昉請宥鄭三俊上曰三俊<lb/>
䝉徇雖清何濟又命諸臣各陳所見上曰言須可行如<lb/>
故講官姚希孟竟欲折漕一年誤矣編修楊廷麟曰自<lb/>
温體仁薦唐世濟王應熊薦王繼章今二臣皆敗而薦<lb/>
者無恙是連坐之法先不行於大臣而欲収保舉之效<lb/>
得乎上黙然命諸臣出宴午門之廡道周等退各補奏<lb/>
㑹南京應天府丞徐石麒亦上言鄭三俊清節得釋三<lb/>
<pb n="KR2c0020_WYG_072-29b"/>
俊為司冦敝衣一篋㸑烟不給以擬獄輕得罪上亦素<lb/>
知之故得放還　三月上御左順門召考選諸臣五人<lb/>
為班遞進問兵食計知縣曽就義曰百姓之困皆由吏<lb/>
之不廉使守令俱廉即稍從加𣲖以濟軍需未為不可<lb/>
上拔第一未幾即有勦餉練餉之加　夏四月己酉丒<lb/>
刻熒惑去月僅七八寸至曉逆行尾八度掩於月五月<lb/>
丁卯夜熒惑退至尾初度漸入心宿兵部尚書楊嗣昌<lb/>
上言古今變異月食五星史不絶書然亦觀其時政事<lb/>
<pb n="KR2c0020_WYG_072-30a"/>
相感災祥之應不一其致昔漢元帝建武二十三年月<lb/>
食火星明年呼韓單于欵五原塞明帝永平二年日食<lb/>
火星皇后馬氏徳冠後宫常衣大練明帝圖畵功臣於<lb/>
雲臺馬援以椒房不與焉唐憲宗元和七年月食熒惑<lb/>
其年田興以魏博來降宋太祖太平興國三年月掩熒<lb/>
惑明年興師滅北漢遂征契丹連年兵敗今者月食火<lb/>
星猶幸在尾内則陰宫外則陰國皇上修徳以召和治<lb/>
内以威外必有災而不害者工科都給事中何楷紏之<lb/>
<pb n="KR2c0020_WYG_072-30b"/>
言古人謂月變修刑又言禮虧則罰見熒惑誠欲措刑<lb/>
莫如右禮誠欲右禮莫先省刑今爰書之賾極矣部司<lb/>
議宥止於重辟數人而未折之案先後纍纍誰復過而<lb/>
問焉楊嗣昌縷縷援引出何典記其言建武欵塞者欲<lb/>
借以伸通市之說也其言元和宣慰者欲借以伸招撫<lb/>
之説也其言太平興國連年兵敗者欲借以伸不敢用<lb/>
兵之説也附㑹誠巧矯誣實甚至所述永平皇后等語<lb/>
一篇之中三致意焉臣更不知其意所指斥矣嗣昌上<lb/>
<pb n="KR2c0020_WYG_072-31a"/>
疏自理但言科臣以危機中臣不復及通市招撫事先<lb/>
是嗣昌因講筵誦孟子善戰服上刑語上非之至是乃<lb/>
借月食火星以為可化災為祥冀以動上意然考之漢<lb/>
書建武二十三年三月月食火星二十五年匈奴部人<lb/>
始立呼韓邪單于内附則與明年無與永平二年少府<lb/>
陰就于豐坐自殺陵鄉侯梁松坐誹謗下獄死而圖畵<lb/>
雲臺則三年事與日食火星亦無渉嗣昌不自知其説<lb/>
之謬也時戸部主事李鳳鳴亦言火星逆行常而非變<lb/>
<pb n="KR2c0020_WYG_072-31b"/>
禮科給事中解學尹紏其諂　六月兵部尚書楊嗣昌<lb/>
改禮部兼東閣大學士仍署兵部　十月命嗣昌大祀<lb/>
大慶暨傳制頒詔諸大典不與朝講召見如常服隨班<lb/>
時嗣昌無服纔五月工科給事中何楷劾嗣昌忘親上<lb/>
切責之先是吏部㑹推閣員止及詞臣資序上不允命<lb/>
并及在籍守制者葢嗣昌為陳新甲地也已而特召新<lb/>
甲為兵部右侍郎總督宣天侍講學士黄道周上言朝<lb/>
廷即乏人豈無一定䇿效謀者而必破非常之格以奉<lb/>
<pb n="KR2c0020_WYG_072-32a"/>
不祥之人上不懌乙巳召廷臣於平臺問道周曰朕聞<lb/>
無所為而為之謂天理有所為而為之謂人欲爾前疏<lb/>
適當枚卜不用之時果無所為乎道周對曰天人止是<lb/>
義利臣心為國家不為功名自信其無所為上曰前月<lb/>
推陳新甲何不言對曰時御史林蘭友給事何楷皆有<lb/>
疏二人臣同鄉恐涉嫌疑耳上曰今遂無嫌乎曰天下<lb/>
綱常邊疆大計失今不言後將無及臣所惜者綱常名<lb/>
教非私也上曰清雖美徳不可傲物遂非唯伯夷為聖<lb/>
<pb n="KR2c0020_WYG_072-32b"/>
之清若小廉曲謹是廉非清也道周曰伯夷忠孝故孔<lb/>
子許其仁上怒其强説道周又極詆楊嗣昌嗣昌出奏<lb/>
曰臣不生於空桑豈遂不知父母臣嘗再辭而明㫖迫<lb/>
切道周學行人宗臣實企仰之今謂不如鄭鄤臣始太<lb/>
息絶望鄤杖母行同梟獍道周又不如鄤何言綱常也<lb/>
道周曰臣言文章不如鄭鄤上責其朋比道周曰衆惡<lb/>
必察何敢為比上曰孔子誅少正卯當時亦稱聞人惟<lb/>
行僻而堅言偽而辨不免孔子之誅道周曰少正卯欺<lb/>
<pb n="KR2c0020_WYG_072-33a"/>
世盗名臣無其心臣今日不盡言則臣負陛下陛下今<lb/>
日殺臣則陛下負臣上曰爾讀書有年祗成佞耳叱去<lb/>
道周叩頭起復奏曰忠佞二字臣不敢不辨夫臣在君<lb/>
父之前獨立敢言為佞豈在君父之前讒諂靣諛者為<lb/>
忠乎忠佞不分則邪正混淆何以致治上怒甚嗣昌乞<lb/>
優容之上曰朕亦優容多矣諸臣退上召囘諭以毋黨<lb/>
同伐異宜共修職業翰林院修撰劉同升編修趙士春<lb/>
都給事何楷試御史林蘭友各疏救道周劾嗣昌俱謫<lb/>
<pb n="KR2c0020_WYG_072-33b"/>
調有差　十一月括廢銅鑄錢<lb/>
十二年二月貴州道御史王聚奎劾刑科右給事中陳<lb/>
啟新緘黙溺職上切責之右僉都御史李先春議當奪<lb/>
俸上不懌謫聚奎吏部左侍郎董羽宸以不能駁正奪<lb/>
俸并罷先春先春前河南布政使以編修林増志薦入<lb/>
遂追責増志増志亦引罪　三月乙酉召叅議鄭二陽<lb/>
於平臺問練兵措餉之計對曰大抵額設之兵原有額<lb/>
餉但求實練則兵不虛冒餉自足用是覈兵即足餉也<lb/>
<pb n="KR2c0020_WYG_072-34a"/>
若兵不實練雖措餉何益上問措餉曰諸臣條陳盡之<lb/>
矣在得其人得人則利歸公家否則在私室上曰各處<lb/>
災傷奈何曰裁不急之官亦可省費又曰臣見州縣殘<lb/>
破急宜下寛大之詔収拾人心上稱善擢二陽都察院<lb/>
右僉都御史　四月免高淳去年旱蝗田租諭釋輕繫<lb/>
時上頗於内廷建設齋醮禮科給事中張埰上言宗社<lb/>
之安危必非佛氏之禍福正徳初年遣太監劉允誠馳<lb/>
驅西域可為鑒戒山西道御史廖惟義亦言之不聼<lb/>
<pb n="KR2c0020_WYG_072-34b"/>
京城池濠廣五大深三大給事中夏尚絅上言連年塞<lb/>
垣失守門庭無恙若使塹水足拒則去年通徳滄濟其<lb/>
為廣川巨浸何限而揚鞭飛渡如入無人則控挑險要<lb/>
在人不在險明矣今擲此百萬於水濱孰若移而用之<lb/>
於巖疆使敵騎不得<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>入哉不聽　五月出帑金三十<lb/>
萬濟餉仍命後償之　山西按察副使魏士章請禁有<lb/>
司収賦耗羡遣京官捜括天下錢糧充餉從之　六月<lb/>
禮部尚書林欲楫請覈僧道贍地毁滛祠括絶田助餉<lb/>
<pb n="KR2c0020_WYG_072-35a"/>
　七月辛未戒中外官饋遺請託　九月免唐縣等四<lb/>
十州縣去年田租十之五禹州等十州縣十之二光州<lb/>
等八州縣十年之五去年之二時中外交訌上念窮民<lb/>
羅災己卯庚辰之間蠲貸屢下而有司骫法侵蠧如故<lb/>
　十月彗星見諭停刑　十一月前庶吉士張居請行<lb/>
銅鈔從之<lb/>
十三年春閏正月紀錄卓異諸臣蘇州知府陳洪謐多<lb/>
逋賦不預尋削籍松江知府方岳貢亦以逋賦奪官<lb/>
<pb n="KR2c0020_WYG_072-35b"/>
浙江永康知縣朱露上言有司科罰攫取撫按不以聞<lb/>
上命申飭各官授露吏科給事中改名統鐼　命巡城<lb/>
御史煮粥賑饑發帑金八千賑真定　諭戸部以保定<lb/>
永清等郡縣芻糧給畿南饑民抵秋以償發帑金六千<lb/>
賑山東　二月令㑹試貢士先廷對日校射　風霾亢<lb/>
旱下詔求直言　三月免畿郡十一年料匠等銀賑京<lb/>
城貧民各錢二百戸科給事中左懋第上言去歲彗見<lb/>
下詔停刑而彗即消何今日之不應也夫停刑之詔特<lb/>
<pb n="KR2c0020_WYG_072-36a"/>
其具也今之齋禱猶其文也臣知皇上先以文即繼以<lb/>
實此時得無實尚未見而天不之信乎臣敢以實進練<lb/>
餉之𣲖以益軍實不得已之事也今兵汰而餉猶未減<lb/>
恐貪者藉以飽其私惟陛下詔寛加𣲖之數使天下明<lb/>
知之至於刑獄之輕重宜一一得其實停刑可以消彗<lb/>
豈明刑不足以返風乎已分賑畿南三萬金是日雨免<lb/>
兩河積逋其災甚者緩征之免八年九年十之三宿州<lb/>
沐陽通州等州縣災免逋賦有差　䇿貢士於建極殿<lb/>
<pb n="KR2c0020_WYG_072-36b"/>
賜魏藻徳第一先是上召貢士四十八人於文華殿上<lb/>
問邊隅多警何以報仇雪恥藻徳對曰以臣所見使大<lb/>
小諸臣皆知所恥則功業自建娓娓數百言藻徳通州<lb/>
人更自言戊寅守城功上心識之得拔第一　夏四月<lb/>
命撫按薦舉分治兵治餉失實者坐考選大典須科貢<lb/>
兼取以收人才之用已而以吏部考選不列舉貢遂命<lb/>
貢士并嵗貢士二百六十三人俱補部寺司屬推官知<lb/>
縣不為例令朝臣及撫按各舉將才　五月減商州湖<lb/>
<pb n="KR2c0020_WYG_072-37a"/>
廣田租上以兩京及山東西河南陜西各處告饑命地<lb/>
方有司設法賑濟招徠流徙撫按躬行州縣定殿最以<lb/>
聞　召九卿科道於平臺問守邊救荒安民三事通政<lb/>
使徐石麒以守邊在農戰互用救荒在勸民輸粟安民<lb/>
在省官用賢對上是之　截漕米萬石賑山東免霍泰<lb/>
潛山七年以上逋税之五近年之三　七月發帑金二<lb/>
萬賑順天保定　八月發倉粟賑河東饑民帑金三萬<lb/>
賑真定山東河南饑民　九月免汝州十年前田租隴<lb/>
<pb n="KR2c0020_WYG_072-37b"/>
西五縣逋賦折徴江南絹布等歲課諭災荒停刑又恐<lb/>
人心肆玩其事闗封疆及錢糧勦冦者限刑部五月具<lb/>
獄命有司祭難民瘞暴骸　諭吏部推侍郎巡撫併及<lb/>
資深翰林著為令　御史魏景𤦺論囚西市御史高欽<lb/>
舜工部郎中胡璉等十五人已論辟忽内臣本清銜命<lb/>
馳免因釋十一人明日景𤦺囘奏被責下錦衣衛獄葢<lb/>
上以囚或有聲寃者停刑請㫖景𤦺倉卒不辨也　冬<lb/>
十月命抵通州漕米每石帶練米八升以山東河南饑<lb/>
<pb n="KR2c0020_WYG_072-38a"/>
十五年為始餘從明年　出帑金萬兩市舊綿衣二萬<lb/>
給京師貧民　戸部尚書李待問請損交際裁工食為<lb/>
恤窮之計從之　十一月工部主事李振聲請限品官<lb/>
占田如一品田十頃屋百間其下遞減下部議　諭刑<lb/>
部繋囚早結毋延斃<lb/>
十四年夏四月召前大學士周延儒入朝時薛國觀有<lb/>
罪尋賜死國觀性褊刻自僉憲驟登政府温體仁實薦<lb/>
之上常憂用匱國觀對以外則鄉紳臣等任之内則戚<lb/>
<pb n="KR2c0020_WYG_072-38b"/>
畹非出自獨斷不可因以李武清為言遂宻㫖借四十<lb/>
萬金李氏盡鬻其所有追比未已戚畹人人自危因皇<lb/>
子病倡為九蓮菩薩之言云上薄待外戚行夭折且盡<lb/>
上大懼國觀又忤太監王化民遂敗　冬十月特設裕<lb/>
國足民竒謀異勇科諮訪徴辟稱朕破格旁求之意<lb/>
十五年春正月辛未朔上朝畢召大學士周延儒賀逢<lb/>
聖謝陞入殿曰古聖帝明王皆崇師道卿等朕之師也<lb/>
宗社奠安惟諸先生是頼命東向立上䧏座西向揖之<lb/>
<pb n="KR2c0020_WYG_072-39a"/>
各媿謝　蠲各省直十二年以前蠟茶等税　二月發<lb/>
帑金二萬賑山東免省直十二年以前税糧有司混徴<lb/>
者罪百姓歡呼稱慶又從刑部左侍郎惠世揚請免十<lb/>
二年以前賍罰豁罪　夏四月禮科給事中倪仁禎上<lb/>
言臣等初拜宫例候閣臣謝陞言及兵餉事忽曰皇上<lb/>
自用聰明察察為務天下俱壞陞位極人臣敢歸罪天<lb/>
子如此上怒命削陞籍　周延儒奏詞臣一員佐兵部<lb/>
從之著為令　免四川貢扇三年　諭釋輕繫　六月<lb/>
<pb n="KR2c0020_WYG_072-39b"/>
免開封河南歸徳汝州去年田租諭各省直停刑三年<lb/>
　進蔣徳璟黄景昉吳甡東閣大學士且責吏部㑹推<lb/>
大典自當矢公矢慎今稱詡徇情如房可壯張三謨宋<lb/>
玫並與推舉此豈大臣之道辛酉召廷臣於中左門賜<lb/>
饌上青袍皇太子定王永王緋衣侍上詰吏部尚書李<lb/>
日宣曰朕屢諭諸臣有寧背君父不背私交寧隳職業<lb/>
不破情靣兩語昨枚卜猶濫舉如此况其他乎日宣奏<lb/>
辨上又責吏科都給事中章正宸河南道御史張煊閣<lb/>
<pb n="KR2c0020_WYG_072-40a"/>
臣力為救解不聽明日下日宣等六人於理日宣等戍<lb/>
邊可壯等削籍初大學士陳演所親廖惟一為試御史<lb/>
及考核託副都御史房可壯為之地不納張煊又加厲<lb/>
焉遂外調演憾之適上游西苑演從宻陳云枚卜大典<lb/>
皆二人主持上怒故有是譴　御史吳履中上言皇上<lb/>
之失有二曰大奸之罪狀未彰而身為受過圖治之綱<lb/>
領未挈而用志多分臨御之初天下未大壞也温體仁<lb/>
託嚴正之義行媢嫉之私使朝廷不得任人以治事釀<lb/>
<pb n="KR2c0020_WYG_072-40b"/>
成禍源體仁之罪也專任楊嗣昌恃欵撫加練餉致民<lb/>
怨天怒水旱盜賊結成大亂之勢楊嗣昌之罪也皇上<lb/>
信任二人二人售其奸欺輙曰皇上自為之皇上亦曰<lb/>
彼實未嘗專擅是皇上為二奸所誤而反代二奸受過<lb/>
也至於圖治自有綱領因時制宜内治闕而後戎馬生<lb/>
民生促而後冦盗起今者敵起於外而政治愈棼冦起<lb/>
於内而賦歛愈急欲無生亂得乎　八月刑部尚書鄭<lb/>
三俊改吏部尚書范景文改刑部尚書進劉宗周左都<lb/>
<pb n="KR2c0020_WYG_072-41a"/>
御史　蠲濟南兖州東昌濮州逋租　刑科右給事中<lb/>
陳啟新匿䘮被劾下撫按訊之尋遁　九月誅兵部尚<lb/>
書陳新甲初周延儒為營解甚力因奏國法大司馬兵<lb/>
不臨城不斬上曰他邊疆即勿論僇辱我親藩七不甚<lb/>
於薄城乎不聴　十月賜貧民米布　十一月左都御<lb/>
史劉宗周上言六事曰建道揆京師首善之地先臣馮<lb/>
從吾立首善書院臣請亟復之以昭聖明致治之本曰<lb/>
貞法守髙皇帝讀老氏民不畏死奈何以死懼之立焚<lb/>
<pb n="KR2c0020_WYG_072-41b"/>
錦衣刑具請一切獄詞專聴法司不必下錦衣曰崇國<lb/>
體大臣自三品而上犯罪者宜令九卿科道㑹詳之後<lb/>
乃付司冦司冦議辟始得収係此於僇辱之中不忘禮<lb/>
遇之意曰清伏奸凡禁地匿名文書請一切立毁曰懲<lb/>
官邪京師士大夫與外官交際愈多愈巧臣必為風聞<lb/>
彈劾之惟祈嚴斷曰飭吏治今吏治之敗無如催科火<lb/>
耗詞訟贖鍰已復為常例矣至於營陞謝薦巡方御史<lb/>
尤甚臣請以風憲受賍之律為囘道考察第一義上是<lb/>
<pb n="KR2c0020_WYG_072-42a"/>
之　召考選官時敏等而問兵食即註官俱補給事中<lb/>
初敏令固始縣轉主事因禮部主事吳昌時通周延儒<lb/>
自奏固始禦冦求考選得首對上靣註御史敏出語人<lb/>
曰安能以獸補向人乎是夕延儒揭入改給事中　周<lb/>
延儒薦大學士王應熊延儒知外漸有異議故以自代<lb/>
葢資其强狠為援也上從之命召應熊已而延儒敗上<lb/>
知其非入朝陛見請老許之賜金幣還　發帑金十萬<lb/>
資餉　閏十一月詔曰比者災害頻仍干戈擾攘宵旰<lb/>
<pb n="KR2c0020_WYG_072-42b"/>
靡寧皆朕不徳所致也自今日始朕敬於宫中黙告上<lb/>
帝戴罪視事以贖罪戾惟二祖舊制每日朝畢勲戚文<lb/>
武諸司等奏事者赴𢎞政門報名候召　下禮科給事<lb/>
中姜埰於理先是上戒諭言官又時有匿名書二十四<lb/>
氣之説隠詆朝士埰言皇上修省罪已又致誡言官唯<lb/>
視言官獨重故望之獨切若云代人規卸安敢謂盡無<lb/>
其事臣獨展轉而不得其故皇上何所聞而云然乎如<lb/>
誹語騰謗必大奸巨憝惡言官而思中之謂不重其罪<lb/>
<pb n="KR2c0020_WYG_072-43a"/>
不能激皇上之怒箝言官之口後將爭效寒蟬壅閉天<lb/>
聴誰為皇上言之哉上怒立置獄　甲子召廷臣於中<lb/>
左門問禦敵及用督撫之宜左都御史劉宗周曰使貪<lb/>
使詐此最誤事為督撫者須先極廉上曰亦須論才宗<lb/>
周退御史楊若橋舉西洋人湯若望演習火器劉宗周<lb/>
進曰唐宋以前用兵未聞火器自有火器輙依為勁誤<lb/>
專在此上色不懌曰火器終為中國之長技命宗周退<lb/>
羣臣以次對上色解宗周又進請釋姜埰熊開元云厰<lb/>
<pb n="KR2c0020_WYG_072-43b"/>
衛不可輕信是朝廷有私刑也上遽怒仰視屋梁曰東<lb/>
厰錦衣衛俱為朝廷何公何私宗周抗論不屈左副都<lb/>
御史金光宸言宗周無他意上益怒責宗周免冠謝徐<lb/>
起退先是行人右司副熊開元求獨對召入徳政殿請<lb/>
屏閣臣周延儒求退不許開元所奏大抵摘延儒之失<lb/>
命補牘明日奏劾延儒以釋纍囚蠲宿逋起廢籍奉行<lb/>
徳意自謂有禆於聖徳有功於人才孰敢起而攻之願<lb/>
皇上徧召羣臣問延儒賢否即以所論賢否定其人之<lb/>
<pb n="KR2c0020_WYG_072-44a"/>
賢否於是察吏安民誅凶除暴天下之治端在於此若<lb/>
皇上不加體察一時將吏狃於賄賂雖失地䘮師皆得<lb/>
無罪誰復為皇上捐軀報國哉上怒下鎮撫司詰主使<lb/>
周延儒引退手敕慰留初開元出朝禮部儀制司主事<lb/>
吳昌時力沮之雖補牘未敢盡在獄列欵具奏鎮撫司<lb/>
格不以聞尋廷杖姜埰熊開元仍下鎮撫司劉宗周削<lb/>
籍金光宸䧏調吏部尚書鄭三俊刑剖尚書徐石麒各<lb/>
疏救不聽貢士祝淵奏寛宗周下淵於刑部獄吏科都<lb/>
<pb n="KR2c0020_WYG_072-44b"/>
給事中吳麟徴等疏救埰開元不聽徐石麒罷以埰開<lb/>
元竟具獄不廷訊也開元至十七年始釋獄埰戍邊<lb/>
刑科給事中陳燕翼上言兵餉匱乏朝廷無剛正之臣<lb/>
利口獲進陛下設厰衛即因厰衛為介紹托近侍即因<lb/>
近侍為援引陛下籌兵措餉不遺餘力而此輩平日所<lb/>
輦輸以得官者皆陛下之兵所滿載而候代者即陛下<lb/>
之餉也陛下深居法宫左右大臣發憤改圖庶幾挽積<lb/>
習而强國本<lb/>
<pb n="KR2c0020_WYG_072-45a"/>
十六年三月免直𨽻山東殘破州縣去年田租　夏四<lb/>
月釋輕繫　五月己亥召巡撫保定右僉都御史徐標<lb/>
入對標曰臣自江淮來數千里見城陷處固蕩然一空<lb/>
即有完城僅餘四壁蓬蒿滿路鷄犬無聲曽未遇一耕<lb/>
者土地人民如今有幾皇上亦何以致治乎上欷歔泣<lb/>
下標又曰須嚴邊防天下以邊疆為門戸門戸固則堂<lb/>
奥安其要更莫若修内治重守令守令賢則政簡刑清<lb/>
而盗自息上曰諸臣不實心任事以至於此皆朕之罪<lb/>
<pb n="KR2c0020_WYG_072-45b"/>
標又言車戰墾田上善之標四月己卯受事辛卯陛見<lb/>
賜金幣至是復召葢上閔畿民欲得其詳也　五月進<lb/>
修撰魏藻徳為禮部右侍郎兼東閣大學士　閲京營<lb/>
刀甲車矛於觀徳殿命勲武臣子習騎射　六月戊辰<lb/>
召廷臣及桐城諸生蔣臣於中左門臣前保舉戸部尚<lb/>
書倪元璐薦為戸部司務其言鈔法曰經費之條銀錢<lb/>
鈔三分用之納銀賣鈔者以九錢七分為一金民間不<lb/>
用以違法論不出五年天下之金錢盡歸内帑矣吏科<lb/>
<pb n="KR2c0020_WYG_072-46a"/>
給事中馬嘉植疏爭之　詔除河南五年被陷地方稅<lb/>
糧其省直殘破州縣自十六年為始一切三餉雜賦俱<lb/>
蠲免　己卯召山東武徳道兵備僉事雷演祚入朝先<lb/>
是總督范志完在山東縱兵滛掠演祚靣奏之上命逮<lb/>
訊七月己亥召演祚及志完靣質於中左門問志完兵<lb/>
滛掠又金銀鞍數千兩馬百匹行賄京師狀演祚歴歴<lb/>
有指因召問演祚云爾所言稱功頌徳徧於班聨者誰<lb/>
也曰周延儒招權納賄如起廢清獄蠲租自以為功考<lb/>
<pb n="KR2c0020_WYG_072-46b"/>
選科道盡収門下凡求總兵巡撫必先通賄幕客董廷<lb/>
獻然後得之上怒即命逮廷獻又問志完鞍馬何所餽<lb/>
志完謝無有且曰是日臣在大王莊副總兵賈芳名等<lb/>
禦敵乗大風却之上斥其妄問御史吳履中爾在天津<lb/>
察志完云何履中對如演祚言尋誅志完　以史可法<lb/>
為南京兵部尚書　發帑金四十萬貯富新倉出陳納<lb/>
新毋得輕重　出千金資太醫院療疫時京師自春徂<lb/>
秋大疫死亡畧盡又出金二萬下巡城御史収殯　八<lb/>
<pb n="KR2c0020_WYG_072-47a"/>
月諭入覲官薦將才令兵部彚上并廷臣所舉堪督撫<lb/>
總副者時所用多夸誕雖三尺不貸而嗜進不已　九<lb/>
月諭廷臣凡失事定罪戰守定賞俱限十日奏餘犯矜<lb/>
疑可速結毋淹留朕久服澣衣減膳各衙門裁節事宜<lb/>
各條對　擢山東漕儲副使方岳貢為左副都御史岳<lb/>
貢上言四事清言路以収人心定推遷以養廉恥責吏<lb/>
治於荒殘儲將才於部伍上是之尋進岳貢東閣大學<lb/>
士　冬十月諭有司贖鍰其留額積榖外俱充餉括民<lb/>
<pb n="KR2c0020_WYG_072-47b"/>
間廢銅鑄錢上自用銅錫木器屏金銀命文武諸臣各<lb/>
崇省約士庶不得衣錦繡珠玉　免懷來桐城田租<lb/>
十一月諭臣民助餉立功者錄之　十二月誅吏部文<lb/>
選郎中吳昌時以事連前大學士周延儒賜死<lb/>
　　谷應泰曰嗚呼自古未有端居深念旰食宵衣不<lb/>
　　邇聲色不殖貨利而馴致敗亡幾與暴君昏主同<lb/>
　　失而均貶者則以化導鮮術貪濁之風成於下股<lb/>
　　肱乏材孤立之形見於上夫是以欲安而得危圖<lb/>
<pb n="KR2c0020_WYG_072-48a"/>
　　治而得亂也考之懷宗以漢昭嗣服之年膺唐堯<lb/>
　　繼見之厯手剪貂璫人賡玉燭咸五登三將在是<lb/>
　　矣而無如神祖倦勤王綱解紐熹宗拱手魁柄潛<lb/>
　　移譬之漢遭靈帝以還周自赧王之後斯真儒生<lb/>
　　流涕而指陳聖哲馳騖而不足矣然而懷宗之圖<lb/>
　　治與其所以致亂揆之事實葢亦各不相掩焉方<lb/>
　　其大東罷貢便殿停香記注重珥言之臣寒暑御<lb/>
　　文華之講進監司而問民疾苦重宰執而尊禮賔<lb/>
<pb n="KR2c0020_WYG_072-48b"/>
　　師以至素服論囚蠲逋弭亂罪己則輟減音樂賑<lb/>
　　饑則屢發帑金於凡愛民勤政發奸摘伏此則愍<lb/>
　　帝之圖治也及其禦冦警則軍興費煩急征徭則<lb/>
　　閭閻告病以至破資格而官方愈亂禁苞苴而文<lb/>
　　網愈宻惡私交而下滋告訐尚名實而吏多苛察<lb/>
　　於凡舉措聽熒貞邪淆混此則愍帝之致亂也然<lb/>
　　其時亦未嘗無深識之士不二心之臣强項批鱗<lb/>
　　呼號入告如弭亂有近功之慮匡時多救過之憂<lb/>
<pb n="KR2c0020_WYG_072-49a"/>
　　批龍鱗則制實八䇿攀殿檻則應詔一言而究之<lb/>
　　賈生慟哭無救突薪索靖銜悲自然荆棘無他九<lb/>
　　闗之虎豹格於中間而文具之積弊澤不下究也<lb/>
　　雖然吾有疑焉周藉舊基天命未改秦得中主二<lb/>
　　世不亡以愍帝之殫慮竭精勤求民瘼英察類漢<lb/>
　　明猜忌則優於唐徳綜覈近孝宣偏聽則異於宋<lb/>
　　神斯固治世足以奮烈而亂世足以救亡者獨奈<lb/>
　　何皇輿掃跡天祿隕墜相報葢若斯之酷耶是豈<lb/>
<pb n="KR2c0020_WYG_072-49b"/>
　　炎精害氣必難返於夷庚抑亦榮公賄風定欲摧<lb/>
　　其傾軫也語云始於宫隣成於金虎懷宗之遇則<lb/>
　　然而議者欲與暴君昏主同失而均貶則皆吠聲<lb/>
　　之論矣予無取焉<lb/>
　<lb/>
　<lb/>
　<lb/>
　明史紀事本末卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷三十</head> <lb/>
    <p>
<pb n="KR2c0020_WYG_030-1a"/>
欽定四庫全書<lb/>
　明史紀事本末卷三十<lb/>
　　　　　　　　　浙江提學僉事谷應泰編<lb/>
　　麓川之役<lb/>
英宗正統二年冬十月雲南麓川宣慰司思任叛侵南<lb/>
甸州洪武中麓川思倫發内附授麓川宣慰按思倫所<lb/>
居本麓川地與𬗟接境皆在金沙江之南在元為平𬗟<lb/>
宣慰司思倫不言麓川葢已據𬗟為己有洪武中大兵<lb/>
<pb n="KR2c0020_WYG_030-1b"/>
下雲南改平𬗟為麓川平𬗟軍民宣慰司麓川之名始<lb/>
見至二十九年平𬗟入貢更立宣慰司不相混一未㡬<lb/>
思倫叛黔國公沐英討平之其後失官改孟養宣慰使<lb/>
以刁氏代之正統初宣慰使刁賔玉弱不能輯諸夷思<lb/>
倫發次子思任者狡獪踰父兄差發金銀不以時納朝<lb/>
廷稍優容之㑹𬗟甸危思任侵有其地遂欲盡復父所<lb/>
失故地於是擁衆叛於麓川先是侵孟定灣甸大殺掠<lb/>
雲南總兵黔國公沐晟以聞至是復侵南甸州土官刁<lb/>
<pb n="KR2c0020_WYG_030-2a"/>
貢罕地命沐晟遣官齎金牌信符諭還所侵地思任不<lb/>
奉詔<lb/>
三年冬十二月思任侵掠騰衝南甸畧取孟養地刁賔<lb/>
玉奔永昌死無嗣思任屠騰衝據潞江仍自稱曰法法<lb/>
滇王號也中國遂訛為思任發云事聞上遣刑部主事<lb/>
楊寧往諭之不服<lb/>
四年春正月命鎮守雲南黔國公沐晟左都督方政右<lb/>
都督沐昻率師討思任發太監吳誠曹吉祥監軍兵至<lb/>
<pb n="KR2c0020_WYG_030-2b"/>
金齒思任發遣其將𬗟簡斷江立柵而守師不得渡初<lb/>
思任未叛時刁賔玉嘗遣詣晟晟兒畜之至是晟遣指<lb/>
揮車琳等諭之降思任佯許諾晟信之無渡江意刑部<lb/>
主事楊寧曰不可兵未加稱降此詐也懼有後悔晟不<lb/>
從檄寧督餉金齒賊將𬗟簡數挑戰政怒造舟六十艘<lb/>
欲渡江晟不可政不勝憤夜獨率其麾下渡擊𬗟簡走<lb/>
之破賊柵賊奔景罕寨指揮唐清擊敗之指揮髙逺等<lb/>
又追敗之髙黎貢山下共斬三千餘級乗勝深入逼思<lb/>
<pb n="KR2c0020_WYG_030-3a"/>
任上江上江賊重地也逺攻疲甚求援於晟晟怒其違<lb/>
即制渡江不遣乆之以少兵往至夾象石不進政渡江<lb/>
追至空泥知晟不力援已賊伏兵四起出象陣衝擊乃<lb/>
遣其子瑛還曰若急歸吾死分也遂策馬突陣死軍殱<lb/>
焉晟聞敗適春暮慮瘴發遂焚江上積聚倉卒奔還永<lb/>
昌至楚雄上遣使者責狀仍以四萬五千人助之晟懼<lb/>
罪暴卒思任發犯景東孟定殺大侯知州刁奉漢等破<lb/>
孟頼諸寨降孟達等長官司五月以沐昻為左都督征<lb/>
<pb n="KR2c0020_WYG_030-3b"/>
南將軍右都督吳亮為副將軍馬翔張榮為左右叅將<lb/>
進討思任發昻上潞江之捷陞賞有差<lb/>
五年春二月沐昻討麓川軍抵隴把去賊巢甚近右叅<lb/>
將都督僉事張榮先令都指揮盧鉞擊賊大敗榮棄符<lb/>
驗軍器遁昻等不能救師還勅責沐昻等留昻鎮守右<lb/>
都督吴亮左叅將馬翔俱逮下理　秋七月思任發屯<lb/>
孟羅大掠據者章硬寨沐昻率都指揮方瑛栁英等進<lb/>
克之賊宵遁威逺川土知州刁葢罕戰威江亦敗之已<lb/>
<pb n="KR2c0020_WYG_030-4a"/>
而思任發遣流目陶孟忙怕等入貢禮部議减其饗賚<lb/>
上曰彼來雖緩我師而朕不逆詐遂賚而不宴賜勅諭<lb/>
之<lb/>
六年春正月命定西伯蔣貴為征蠻將軍總兵計麓川<lb/>
思任發以太監曹吉祥監督軍務兵部尚書王驥提督<lb/>
軍務侍郎徐晞督軍餉初雲南總兵沐晟等議麓川險<lb/>
逺攻之非十二萬人不可宜徵兵湖廣川貴各委善戰<lb/>
指揮分三道灣甸芒布騰衝刻期並進上下廷議英國<lb/>
<pb n="KR2c0020_WYG_030-4b"/>
公張輔等言分兵勢孤彼或扼險邀我非萬全計宜擇<lb/>
大臣往雲南専征㑹思任發遣使謝刑部侍郎何文淵<lb/>
上言麓川之在南陲彈丸耳疆里不過數百人民不滿<lb/>
萬餘宜寛其天討官軍于金齒且耕且守舜徳格苗不<lb/>
勞征伐而稽首来王矣大學士楊士竒主其説張輔謂<lb/>
思任發世職六十餘年屢抗王師釋此不誅恐木邦車<lb/>
里八百緬甸等覘視窺覬示弱小彛非策上從之遂命<lb/>
貴驥先赴雲南復以副總兵李安㕘將宫聚領川貴兵<lb/>
<pb n="KR2c0020_WYG_030-5a"/>
副總兵劉聚㕘將冉保領南京湖廣兵大發兵十五萬<lb/>
轉餉半天下驥薦太僕寺少卿李蕢郎中侯璡楊寧主<lb/>
事蔣琳等為叅謀陛辭上賜驥貴等金兠鍪細鎧弓矢<lb/>
蟒衣以行侍讀劉球上疏言麓川荒逺偏隅即叛服不<lb/>
足為中國輕重而托歡額森併呑諸部侵擾邊境議者<lb/>
釋豺狼攻犬豕舍門庭之近圗邊徼之逺非計之得也<lb/>
請罷麓川兵専備西北不報葢王振専政欲示威荒服<lb/>
也　十一月定西伯蔣貴兵部尚書王驥等討麓川大<lb/>
<pb n="KR2c0020_WYG_030-5b"/>
破之思任發遁去先是思任發率衆三萬至大侯州欲<lb/>
攻景東威逺兵部郎中侯璡都指揮馬讓盧鉞擊之驥<lb/>
等遂進至金齒鎮康守陶孟刁門俸乞降令右叅將冉<lb/>
保以五千人入據之因其衆破昔刺寨移攻孟通王驥<lb/>
誓師分三道進取叅將冉保自緬甸趨孟定㑹木邦車<lb/>
里之師驥同蔣貴中路至騰衝内官曹吉祥副總兵劉<lb/>
聚等自下江夾象石合攻徑扺上江上江者賊砦所在<lb/>
也攻二日不下㑹天大風驥命縱火焚柵大破之㧞上<lb/>
<pb n="KR2c0020_WYG_030-6a"/>
江寨賊千餘猶迎戰官軍奮長戈蹴之賊將刁放戛父<lb/>
子俱沒刁招漢闔家自焚生擒刁門項先後斬五萬級<lb/>
上江平賊散走大兵由夾象石下江通髙黎貢山道至<lb/>
騰衝留副總兵李安戍之王驥等取道南甸至羅卜思<lb/>
莊令指揮江洪等以八千人抵木籠山思任發乗險以<lb/>
二萬人列七營相救副總兵劉聚叅將宫聚分攻之不<lb/>
下驥貴同奉御監蕭保自中路進左右夾攻敗之斬數<lb/>
百餘級乗勝至馬鞍山破其象陣死者十餘萬麓川大<lb/>
<pb n="KR2c0020_WYG_030-6b"/>
震十二月王驥等直搗巢穴山周三十里深堅塹廣其<lb/>
東南依江壁立以三千人探之賊象陣伏泥溝突起敗<lb/>
之賊又自永毛摩尼寨至馬鞍山伺我後令都指揮方<lb/>
瑛以六千人攻㧞之瑛方政子也而右叅將冉保從東<lb/>
路合木邦車里大侯之兵先後斬三千三百九十餘級<lb/>
于是進攻麓川積薪焚其柵思任發挈妻子間道渡江<lb/>
走𬗟甸焚溺數萬驥等班師叙平麓川功進封蔣貴定<lb/>
西侯王驥靖逺伯以郎中侯璡楊寧為侍郎餘陞賞有<lb/>
<pb n="KR2c0020_WYG_030-7a"/>
差<lb/>
七年冬十月復命定西侯蔣貴靖逺伯王驥征麓川𬗟<lb/>
甸先是思任發既敗走緬大軍還復出為冦上謂驥曰<lb/>
卿為朕再行遂起兵如前復命驥等往討之<lb/>
八年春二月定西候蔣貴靖逺伯王驥軍至金齒遣諭<lb/>
𬗟甸送思任發軍前𬗟人佯諾不遣驥曰𬗟甸黨賊不<lb/>
可不討也乃至騰衝分為五營與蔣貴及都督沐昂分<lb/>
道並進木邦宣慰使統兵萬餘駐于蠻江滸覘我軍容<lb/>
<pb n="KR2c0020_WYG_030-7b"/>
驥責以忠義賜牛酒遂感悦初為𬗟人擁衆大至蔣貴<lb/>
率兵蔽江而下焚其舟數百艘大戰一晝夜賊潰思任<lb/>
發復遁去俘其妻子班師蔣貴起自行伍屢立顯功與<lb/>
士卒同甘苦凡出征衣糧器械不役一人臨陣身先士<lb/>
卒敵皆披靡必手擊殺數十人不知書然貴為大將拱<lb/>
手聴人指揮無傲色故所向成功<lb/>
九年春二月王驥合木邦等諸部進兵𬗟甸累㨗𬗟人<lb/>
用大金縷船載思任發至江上覘我復匿之欲以麓川<lb/>
<pb n="KR2c0020_WYG_030-8a"/>
予木邦孟飬戛里予𬗟甸始獻思任發詭以思任子思<lb/>
機發致仇為解驥等乃縱兵搗思機發寨俘其妻子及<lb/>
從賊九十餘人象十一事聞上詔驥還京然思機發尚<lb/>
竊據孟養負固不服<lb/>
十年冬十二月雲南千户王政奉勅幣諭𬗟甸宣慰男<lb/>
卜剌浪馬哈省索思任發未即遣適晝晦二日術者曰<lb/>
天兵至矣卜剌浪馬哈省懼以思任發及妻孥部屬三<lb/>
十二人付政思任發不食垂死政遂斬首函獻京師<lb/>
<pb n="KR2c0020_WYG_030-8b"/>
十三年春三月初思機發復據孟養地為亂屢諭不從<lb/>
復命靖逺伯王驥提督軍務都督宫聚為總兵張軏田<lb/>
禮為左右副總兵方瑛張鋭為左右㕘將率南京雲南<lb/>
湖廣四川貴州土漢軍十三萬討之以孟養舊宣慰刁孟<lb/>
賔為嚮道又勅木邦𬗟甸南甸于崖隴川宣慰使刁葢<lb/>
發等各輸兵餉命户部右侍郎焦宏督餉雲南十月師<lb/>
抵金沙江賊柵西岸以拒驥造浮梁以渡攻破之乗勝<lb/>
進至孟養賊歛衆據鬼哭山及芒崖山等寨皆攻㧞之<lb/>
<pb n="KR2c0020_WYG_030-9a"/>
斬獲無算貴州都指揮使洛宣九谿衛指揮使翟亨皆<lb/>
戰死思機竟失所在或謂死於亂兵也王師踰孟養至<lb/>
孟那孟養在金沙江西去麓川千餘里諸部皆震怖曰<lb/>
自古漢人無渡金沙江者今王師至此真天威也驥還<lb/>
兵部落復擁思任子思祿為亂攻銀起莽敗之復據孟<lb/>
養地驥等慮師老度賊不可滅乃與思祿約許以土目<lb/>
得部勒諸彛居孟養如故復與立石金沙江為界誓曰<lb/>
石爛江枯爾乃得渡思祿亦懼聴命乃班師以㨗聞詔<lb/>
<pb n="KR2c0020_WYG_030-9b"/>
增驥祿賜鐵劵子孫世襲伯爵<lb/>
　　谷應泰曰麓川地接平𬗟雖彈丸黒子然固皇輿<lb/>
　　以内地也洪武初思氏失官刁氏逐思據有平𬗟<lb/>
　　至正統時刁又衰弱思氏復振賔玉走死思任坐<lb/>
　　大且爭衡上國矣蠻彛自相攻殺趙奢所謂兩鼠<lb/>
　　鬭穴天子不必問也天使亟行誚讓數四而尉陀<lb/>
　　箕踞初無降意子陽不省乃更治兵倔强如是而<lb/>
　　討逆之旗不見於金齒問罪之旅不戰於昆池尚<lb/>
<pb n="KR2c0020_WYG_030-10a"/>
　　謂國有人乎且宣帝即位已棄交趾新君踐祚又<lb/>
　　廢麓川雲貴二廣土彛環彊動以百計溪蠻苗峒<lb/>
　　列處内地耕牧成羣麓川不逞既有徵矣異類襲<lb/>
　　是跡而動誅戮子弟憂患長老甚者屠掠郡國并<lb/>
　　吞諸部再復數年䈮醬不見於番禺卭杖不來於<lb/>
　　大夏使斷牂牁之北地盡越雋之東矣爾時而欲<lb/>
　　用兵敗固不測勝亦大創且髙帝定雲南思氏竊<lb/>
　　發沐英以三萬騎破其三十萬衆思然後俯首歸<lb/>
<pb n="KR2c0020_WYG_030-10b"/>
　　命既而刁氏又叛沐春疾驅力戰擒斬諸刁納其<lb/>
　　故主其諭傅友徳曰雲南雖平尚煩區置翠靄諸<lb/>
　　地不盡服從雖有雲南亦難守也葢小懲大戒柔<lb/>
　　逺之良規一勞永逸王師之勝算故殷興夏緒必<lb/>
　　克鬼方蜀出中原先渡瀘水控逺與綏邇不同功<lb/>
　　討貳與貪功不同道也西楊主議舜徳格苗劉球<lb/>
　　上書不稱荒服或亦朝多濁亂内憂羣小北敵陸<lb/>
　　梁外憂方大文子不願楚敗山濤方懼呉亡大臣<lb/>
<pb n="KR2c0020_WYG_030-11a"/>
　　之用心固如是耶若乃長駕逺馭則亦公孫𢎞之<lb/>
　　罷朔方淮南安之諌閩越者也蔣貴王驥初下麓<lb/>
　　川三路分進斬首三千思任竄𬗟僅以身遁再攻<lb/>
　　平𬗟五營並進焚其援舟思任父子又竄孟養然<lb/>
　　而𬗟人内懼傳首京師勒石金沙誓臣石爛此亦<lb/>
　　勲著燕然功髙銅柱豈僅唐䝉夜郎相如卭笮者<lb/>
　　乎然史稱其起兵十五萬轉餉半天下冒躐五等<lb/>
　　横被冕玉嗟乎陳湯貪黷曹翰凶殘武臣之故態<lb/>
<pb n="KR2c0020_WYG_030-11b"/>
　　而屯守之説不行飛輓之繁不給此則其智遜金<lb/>
　　城而功比貳師者已<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷七十六</head> <lb/>
    <p>
<pb n="KR2c0020_WYG_076-1a"/>
欽定四庫全書<lb/>
　明史紀事本末卷七十六<lb/>
　　　　　　　　　浙江提學僉事谷應泰編<lb/>
　　鄭芝龍受撫<lb/>
熹宗天啓七年六月海冦鄭芝龍等犯閩山銅山中左<lb/>
等處芝龍泉州南安縣石井巡司人也芝龍父紹祖為<lb/>
泉州庫吏蔡善繼為泉州太守府治後衙與庫隔一街<lb/>
相望芝龍時十嵗戲投石子誤中善繼額善繼擒治之<lb/>
<pb n="KR2c0020_WYG_076-1b"/>
見其姿容秀麗笑曰法當責而封遂釋之不數年芝龍<lb/>
與其弟芝虎流入海島顔振泉黨中為盜後振泉死衆<lb/>
盜無所統欲推擇一人為長不能定因共禱于天貯米<lb/>
一斛以劒揷米中使各當劒拜拜而劒躍動者天所授<lb/>
也次至芝龍再拜劒躍出於地衆咸異之推為魁縦横<lb/>
海上官兵莫能抗始議招撫以蔡善繼嘗有恩於芝龍<lb/>
因量移泉州道以書招之芝龍感恩為約降及善繼受<lb/>
降之日坐㦸門令芝龍兄弟囚首自縛請命芝龍素徳<lb/>
<pb n="KR2c0020_WYG_076-2a"/>
善繼屈意下之而芝虎一軍皆譁竟叛去六年春遂據<lb/>
海島截商粟閩中大饑望海米不至于是求食者多往<lb/>
投之七月刼商民船勢浸大其黨謀攻廣東海豐嵌頭<lb/>
村以為穴芝龍乃入閩泊于漳浦之白鎮時六年十二<lb/>
月也巡撫朱一馮遣都司洪先春率舟師擊之而以把<lb/>
總許心素陳文㢘為䇿應鏖戰一日勝負未決㑹海潮<lb/>
夜生心素文㢘船漂泊失道賊暗度上山詐為鄉兵出<lb/>
先春後先春腹背受敵遂大敗身被數刃然芝龍故有<lb/>
<pb n="KR2c0020_WYG_076-2b"/>
求撫之意欲微達于我兵乃舎先春不追獲盧遊擊不<lb/>
殺又自舊鎮進至中左所督帥俞咨皋戰敗縱之走中<lb/>
左人開城門求不殺芝龍約束麾下竟不侵擾警報至<lb/>
泉州知府王猷知其詳乃曰芝龍之勢如此而不追不<lb/>
殺不焚掠似有歸罪之萌今勦難猝滅撫或可行不若<lb/>
遣人往諭退舟海外仍許立功贖罪有功之日優以爵<lb/>
秩興泉道鄧良知徔之遣人諭意<lb/>
愍帝崇禎元年春正月工科給事顏繼祖劾福建總兵<lb/>
<pb n="KR2c0020_WYG_076-3a"/>
俞咨皋下獄初巡撫朱欽相招撫海寇楊六楊七等鄭<lb/>
芝龍求返内地楊六紿其金不為通遂流刼海上繼祖<lb/>
上言海盜鄭芝龍生長于泉聚徒數萬刼富施貧民不<lb/>
畏官而畏盜總兵俞咨皋招撫之議實飽賊囊舊撫朱<lb/>
欽相聴其收海盜楊六楊七以為用夫撫冦之後必散<lb/>
于原籍而咨皋招之海即置之海今日受撫明日為冦<lb/>
昨嵗中左所之變楊六楊七杳然無踪咨皋始縮舌無<lb/>
辭故閩帥不可不去也疏入逮咨皋下于理　三月禁<lb/>
<pb n="KR2c0020_WYG_076-3b"/>
漳泉人販海芝龍縱掠福建浙江海上　六月兵部議<lb/>
招海盜鄭芝龍九月鄭芝龍降于巡撫熊文燦工科給<lb/>
事顏繼祖言芝龍既降當責其報效徔之<lb/>
二年春二月海盜李魁奇伏誅魁奇本鄭芝龍同黨芝<lb/>
龍忌之擊斬粤中　夏四月廣東副總兵陳廷對約鄭<lb/>
芝龍勦盜芝龍戰不利歸閩不數日寇大至犯中左所<lb/>
近港芝龍又敗寇夜薄中左所<lb/>
四年春正月上召廷臣及各省監司于平臺問福建布<lb/>
<pb n="KR2c0020_WYG_076-4a"/>
政使吳𤾉陸之祺海寇備御若何𤾉曰海寇與陸冦不<lb/>
同故權撫之但官兵狃撫為安賊又因撫益恣致數年<lb/>
未息上曰前撫李魁奇何又殺之𤾉曰魁奇非鄭芝龍<lb/>
比即撫終不為我用今鍾斌雖撫亦反側不可保也上<lb/>
問實計安在祺曰海上官兵肯出死力有司團練鄉兵<lb/>
多設火器以守為戰勦之不難上問巡撫熊文燦𤾉曰<lb/>
文燦才膽俱優但視賊太易故前有吉了之敗祺曰鍾<lb/>
斌與鄭芝龍勢不兩立七月間斌擾福州撫臣計誘往<lb/>
<pb n="KR2c0020_WYG_076-4b"/>
泉州前聞撫臣同芝龍討賊僇其兄賊遁去問廣東布<lb/>
政使陸問禮對曰廣東海冦俱自福建至舟大而多火<lb/>
器兵船難近但守海門勿令登陸則不為害<lb/>
五年冬十一月海盜劉香老犯福建小埕遊擊鄭芝龍<lb/>
擊走之<lb/>
六年夏六月海盜劉香老犯長樂<lb/>
七年夏四月海盜劉香老犯海豐十二月總督兩廣熊<lb/>
文燦奏道將信賊自陷時文燦令守道洪雲蒸巡道康<lb/>
<pb n="KR2c0020_WYG_076-5a"/>
承祖叅將夏之本張一傑往謝道山招劉香老被執上<lb/>
以賊渠受撫自當聴其輸誠豈有登舟往撫之理弛備<lb/>
長冦尚稱未知督臣節制何事命巡按御史確覈以聞<lb/>
已令文燦戴罪自效<lb/>
八年夏四月福建遊擊鄭芝龍合粤兵擊劉香老于田<lb/>
尾逺洋香老脅兵備道洪雲蒸出船止兵雲蒸大呼曰<lb/>
我矢死報國亟擊勿失遂遇害香老勢蹙自焚溺死康<lb/>
承祖夏之木張一傑脱歸八月香老家屬六十餘人部<lb/>
<pb n="KR2c0020_WYG_076-5b"/>
屬千餘人至黄華降于温處叅軍<lb/>
十三年秋八月加福建叅將鄭芝龍署總兵芝龍既俘<lb/>
劉香老海氛頗息又以海利交通朝貴寢以大顯<lb/>
十六年冬十一月設南贛兵三千以副總兵鄭鴻逵統<lb/>
之<lb/>
十七年春正月前兵科都給事中曾應遴薦副總兵鄭<lb/>
鴻逵緩急可用詔益南贛兵二千命鴻逵鎮守踰年鴻<lb/>
逵以舟師守鎮江我<lb/>
<pb n="KR2c0020_WYG_076-6a"/>
清兵南下潰歸鄭芝龍降<lb/>
　　谷應泰曰海上亡賴奸民多相聚為盜自擅不討<lb/>
　　之日久矣葢以魚鹽蜃蛤商舶往來剽掠其間者<lb/>
　　累千金利則乗潮上下不利則嘯聚島中儼然以<lb/>
　　夜郎扶餘自大東南邊徼益騷然苦之矣泉州人<lb/>
　　鄭芝龍筦庫之子也年未弱冠為海冦顏振泉所<lb/>
　　掠振泉愛芝龍狀貌因有寵泉死衆推為魁然而<lb/>
　　龍特饒智數桀黠喜持兩端其他無絶殊者方其<lb/>
<pb n="KR2c0020_WYG_076-6b"/>
　　侵暴外洋也輸金于楊六緩追于洪先春黄巾未<lb/>
　　破于曹公赤眉約降于光武其持兩端者一也及<lb/>
　　其受撫内地也私鬬則勇于魁奇公戰則怯于廷<lb/>
　　對殺陳餘于泜水縦匡術于石頭其持兩端者二<lb/>
　　也又若擁兵閩越援立外藩定䇿功髙闔門横玉<lb/>
　　而乃陰懷首鼠百計沮軍滹沱既未合兵東吳豈<lb/>
　　能遽下居異人為奇貨以澶淵為孤注其持兩端<lb/>
　　者三也又若闗門既下釋甲入臣居第京師招揺<lb/>
<pb n="KR2c0020_WYG_076-7a"/>
　　海上曾無麟閣之功但比遼東之豕隗囂侍子而<lb/>
　　身返于外延之在臺而子更舉兵其持兩端者四<lb/>
　　也夫奉先之天在于去就輕脱故依建陽則背建<lb/>
　　陽依董卓則背董卓牢之之敗在于天性反覆故<lb/>
　　附道子則反道子附元顯則反元顯今芝龍以盜<lb/>
　　賊之雄挾遨遊之智而鷹眼不化狼心已成身在<lb/>
　　樊籠之中志存江湖之上一旦緩急可得信乎然<lb/>
　　予又恠崇禎之初芝龍既撫鋭意行金織皮丹珀<lb/>
<pb n="KR2c0020_WYG_076-7b"/>
　　來自賈胡眀珠文犀至皆兼兩是以薦剡頻上爵<lb/>
　　秩屢貤坐論海王奄有數郡人但知元龜象齒都<lb/>
　　自淮來而不知寶玉大弓原従魯竊若能卻盜泉<lb/>
　　之水則不至奪君子之器矣説在孔子之對康子<lb/>
　　也<lb/>
　<lb/>
　<lb/>
　眀史紀事本末卷七十六<lb/>
</p>
<p>
</p>
  </div>
</body>
</text>
</TEI>
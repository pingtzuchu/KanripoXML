<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷一</head> <lb/>
    <p>
<pb n="KR2c0020_WYG_001-1a"/>
欽定四庫全書<lb/>
　明史紀事本末卷一<lb/>
　　　　　　　　　浙江提學僉事谷應泰編<lb/>
　　太祖起兵<lb/>
元順帝至正十二年閏三月甲戌朔明太祖起兵濠梁<lb/>
太祖之先故沛人徙江東句容為朱家巷宋季大父再<lb/>
徙淮家泗州父又徙鍾離太平鄉母陳生四子太祖其<lb/>
季也太祖生於元天厯戊辰之九月丁丑其夕赤光燭<lb/>
<pb n="KR2c0020_WYG_001-1b"/>
天里中人競呼朱家火及至無有三日洗兒父出汲有<lb/>
紅羅浮至遂取衣之故所居名紅羅障少時嘗苦病父<lb/>
欲度為僧嵗甲申泗大疫父母兄及幼弟俱死貧不能<lb/>
殮藁葬之仲與太祖舁至山麓綆絶仲還取綆留太祖<lb/>
守之忽雷雨大作太祖避村寺中比曉往視土墳起成<lb/>
髙隴地故屬鄉人劉繼祖繼祖異之歸焉尋仲又死太<lb/>
祖年十七九月入皇覺寺為僧逾月僧乏食太祖西至<lb/>
合淝歴光固汝潁諸州道病輙見兩紫衣人與俱病差<lb/>
<pb n="KR2c0020_WYG_001-2a"/>
遂不見嘗夜䧟麻湖中遇羣潁呼迎聖駕叱之絶跡﨑<lb/>
嶇三載仍還皇覺寺時汝潁兵起騷動濠州定逺人郭<lb/>
子興據濠州元將徹里布哈憚不敢進日掠良民邀賞<lb/>
太祖詣伽藍卜問避亂不吉即守故又不吉因祝曰豈<lb/>
欲予倡義耶果大吉帝意遂決以閏三月朔日入濠州抵<lb/>
門門者疑為諜執見子興子興竒其狀貎與語大悦之<lb/>
取為親兵凡有攻伐命之往輙勝子興故撫宿州馬公<lb/>
女為己女遂妻焉即髙后也軍中咸呼為朱公子　九<lb/>
<pb n="KR2c0020_WYG_001-2b"/>
月元丞相托克托既破徐州芝麻李遁去趙均用彭早住<lb/>
帥餘黨奔濠托克托命賈魯追圍之太祖與子興竭力捍<lb/>
守時子興屈己下彭趙遂為所制彭趙據濠稱王一日<lb/>
執子興於獄太祖曰吾受郭氏深恩可不赴乎遂入子<lb/>
興家明日彭趙聞釋之<lb/>
十三年春元將賈魯死圍解濠軍士亦多折傷太祖雖<lb/>
在甥館每有大志乃歸鄉里募兵得七百人濠人徐逹<lb/>
湯和等皆往歸焉<lb/>
<pb n="KR2c0020_WYG_001-3a"/>
十四年秋七月狥定逺下滁陽時彭趙御下無道太祖<lb/>
乃以七百人屬他將而獨與徐達湯和呉良呉禎花雲<lb/>
陳徳顧時費聚耿再成耿炳文唐勝宗陸仲亨華雲龍<lb/>
鄭遇春郭興郭英胡海張龍陳桓謝成李新材張赫周<lb/>
銓周徳興等二十四人南畧定逺定逺張家堡有民兵<lb/>
號驢牌寨者孤軍乏食欲來降未決太祖曰此機不可<lb/>
失也乃選騎士費聚等從行至定逺界其營中遣二將<lb/>
出大呼曰來者何為聚恐請益人太祖曰多人無益滋<lb/>
<pb n="KR2c0020_WYG_001-3b"/>
之疑耳直前下馬渡水而往其帥出見太祖曰郭元帥<lb/>
與足下有舊聞足下軍乏食他敵欲来攻特遣吾相服<lb/>
能相從即與俱往否則移兵避之帥許納請留物示信<lb/>
太祖解佩囊與之彼以牛脯為獻請諸軍促裝且申宻<lb/>
約太祖還留聚俟之越三日聚還報曰事不諧矣彼且<lb/>
欲他徃太祖即率兵三百人抵營誘執其帥於是營兵<lb/>
焚舊壘悉降得壯士三千人又招降秦把頭得八百餘<lb/>
人定逺繆大亨以義兵二萬屯横澗山太祖命花雲夜<lb/>
<pb n="KR2c0020_WYG_001-4a"/>
襲破之亨舉衆降軍聲大振　定逺人馮國用與弟國<lb/>
勝率衆歸附太祖竒之曰爾被服若是其儒生耶顧定<lb/>
天下計將安出國用對曰金陵龍蟠虎踞帝王之都願<lb/>
先㧞金陵定鼎然後命將四出救生靈於水火倡仁義<lb/>
於逺邇勿貪子女玉帛天下不難定也太祖大悦俾兄<lb/>
弟皆居帷幄預機宻焉國勝一名勝又名宗異　定逺<lb/>
人李善長來謁留幕下掌書記畫餽餉甚見親信　秋<lb/>
七月太祖將兵進攻滁陽花雲為先鋒單騎前行遇賊<lb/>
<pb n="KR2c0020_WYG_001-4b"/>
數千人雲提劔躍馬横衝其陣而過敵大驚曰此黑將<lb/>
軍勇甚不可與爭鋒既戰遂克滁陽因駐師焉　朱文<lb/>
正李文忠來歸文正太祖孟兄南昌王子先同其母避<lb/>
亂與太祖相失李文忠太祖姊曹國長公主子公主率<lb/>
其父攜文忠走亂軍中幾不能存至是聞太祖駐兵滁<lb/>
陽皆來歸太祖喜甚文忠年十二牽上衣而戲太祖曰<lb/>
外甥見舅如見母也與沭英皆賜姓朱英定逺人父母<lb/>
俱亡太祖見而憐之令髙后育之為子何世隆來降并<lb/>
<pb n="KR2c0020_WYG_001-5a"/>
取鐵佛崗攻三矢河口收全椒大栁諸塞未踰月彭早<lb/>
住趙均用挾子興往泗州遣人邀太祖守盱眙辭勿往<lb/>
未幾二人爭權部曲乗而鬬多創死彭亦中流矢死獨<lb/>
趙均用存并彭故部曲狼戾益甚銜子興必欲殺之太<lb/>
祖憂之使人説曰公昔困於彭城南趨濠使郭公閉壁<lb/>
不相納死矣得濠而踞其上更欲害之背徳不祥且郭<lb/>
公易與耳其别部在滁者兵勢重可慮也均用悟為少<lb/>
寛太祖又賂其左右子興乃得帥所部歸滁稱滁陽王<lb/>
<pb n="KR2c0020_WYG_001-5b"/>
時太祖部兵數萬人悉歸之奉其號令居再閲月子興<lb/>
惑讒言悉奪太祖兵又欲収李善長置麾下善長涕泣<lb/>
自訢不肯行自是征討之權太祖皆不得與且日疎逺<lb/>
而事之愈恭有譛太祖戰不肯力者子興信之即令其<lb/>
人與太祖俱出戰其人出未十步即被矢反走太祖直<lb/>
前奮擊衆皆披靡徐還了無所傷子興頗内愧又嘗與<lb/>
三百人出城顧聞鵓鴿聲飛矢墮空中心異之遽還俄<lb/>
而敵兵驟至一無所獲時諸將各有所獻太祖所至禁<lb/>
<pb n="KR2c0020_WYG_001-6a"/>
剽掠有得即分部下無所獻子興甚不悦馬皇后悉所<lb/>
有遺子興妻張氏張喜由是疑釁漸釋　冬十月元丞<lb/>
相托克托克髙郵分兵圍六合六合遣使求救於滁子興<lb/>
故與其帥有隙怒不發兵太祖曰六合破滁不獨存唇<lb/>
齒也可以小憾而棄大事乎子興悟問諸將誰可往者<lb/>
時元兵號百萬諸將畏之莫敢往且以禱神勿吉為辭<lb/>
太祖曰事之可否當斷於心何禱也於是帥師東與耿<lb/>
再成守瓦梁壘元兵攻之急每日暮壘垂䧟詰旦復完<lb/>
<pb n="KR2c0020_WYG_001-6b"/>
壘與戰尋以計紿之乃歛兵入舎備糗糧遣婦女倚門<lb/>
㦸手大罵元兵錯愕不敢逼遂列陣而出徐引去還滁<lb/>
州既而元兵復大攻滁太祖設伏澗側令再成佯走誘<lb/>
之渡澗伏發城中鼓譟而出元兵敗走滁得完　太祖<lb/>
威名日著子興二子隂置毒酒中欲害之謀泄及期太<lb/>
祖即與俱往中途遽躍馬起仰天若有所見因罵二子<lb/>
曰吾何負爾適空中神人謂爾欲以酒毒我二子駭汗<lb/>
浹背自此不敢萌害意　虹縣胡大海來歸大海長身<lb/>
<pb n="KR2c0020_WYG_001-7a"/>
鐵面智力過人太祖一見語合用為前鋒十五年春正<lb/>
月滁師乏糧諸將謀所向太祖曰困守孤城誠非計今<lb/>
惟和陽可圖然其城小而堅可以計取難以力勝向攻<lb/>
民寨時得兵三千號廬州路義兵今精選三千勇敢士<lb/>
椎結左袵衣青衣佯為彼兵以四槖駝載賞物而馳聲<lb/>
言廬州兵送使者入和陽賞賚將士和陽必納之因以<lb/>
絳衣兵萬人繼其後約相距十餘里候青衣兵薄城舉<lb/>
火為應絳衣兵即鼓行而前破之必矣子興從其計使<lb/>
<pb n="KR2c0020_WYG_001-7b"/>
張天祐將青衣兵趙繼祖為使者前行耿再成將絳衣<lb/>
兵繼後天祐至陡陽闗和陽父老以牛酒出迎㑹日午<lb/>
天祐兵從他道就食誤約再成過期不見舉火意天祐<lb/>
必已進據率衆直抵城下元平章額森特穆爾急閉門<lb/>
以飛橋縋兵出戰再成不利中矢走元兵追至千秋壩<lb/>
日暮収兵還天祐等始至適與元兵遇急擊敗之追至<lb/>
小西門湯和奪其橋而登將士從之遂據和陽額森特<lb/>
穆爾夜遁再成兵既敗歸謂天祐等已䧟沒俄報元兵<lb/>
<pb n="KR2c0020_WYG_001-8a"/>
至滁州遣使招降子興益恐召太祖與謀時兵皆出城<lb/>
中守備單弱太祖命合滁三門兵於南門填塞街市呼<lb/>
使者入叱令膝行見子興子興諭之多失辭衆欲殺之<lb/>
太祖曰殺之彼將謂我怯故滅其口是速之來也不如<lb/>
恐以大言縱使去彼必憚不敢進子興從之明日元兵<lb/>
果解去子興急屬太祖率兵徃收敗卒仍規取和陽太<lb/>
祖率鎮撫徐達恭謀李善長及驍勇數十人先進始知<lb/>
天祐已破城據之乃入撫定城中子興屬太祖總和陽<lb/>
<pb n="KR2c0020_WYG_001-8b"/>
兵諸將破和陽暴横多殺掠城中夫婦不相保太祖惻<lb/>
然召諸將謂曰諸軍自滁來多掠人妻女軍中無紀律<lb/>
何以安衆凡所得婦女悉還之於是皆相攜而去人民<lb/>
大悦太祖既總和陽兵諸將多子興故部曲未盡心服<lb/>
惟湯和聽命惟謹李善長委曲調䕶之太祖與諸將分<lb/>
闢和陽城諸將甃工未就太祖作色置坐南向出子興<lb/>
檄呼諸將曰總兵主帥命也非我専擅今甃城皆不如<lb/>
約事何由濟自今違者軍法從事諸將恐唯唯由是皆<lb/>
<pb n="KR2c0020_WYG_001-9a"/>
奉命時元太子託卜堅樞密副使班珠爾民兵元帥陳額<lb/>
森分屯髙望新塘青山鷄籠山等處道梗不通太祖率<lb/>
諸將擊走之元兵乘太祖出復攻和陽李善長督兵擊<lb/>
却之殺獲甚衆元兵皆走渡江　濠州舊帥孫徳崖乏<lb/>
糧率所部就食和州子興故與徳崖隙聞之怒自滁來<lb/>
和徳崖聞子興至即欲他往其軍先發徳崖後太祖送<lb/>
其軍出城行三十里忽城中走報滁軍與徳崖軍鬬徳<lb/>
崖為子興所執太祖大驚亟呼耿炳文吳楨䇿騎欲還<lb/>
<pb n="KR2c0020_WYG_001-9b"/>
徳崖軍先發在道者忿恨擁太祖行數里遇徳崖弟欲<lb/>
加害有張姓者力止之子興聞太祖被留如失左右手<lb/>
急遣徐達徃代張姓者復諭其衆歸太祖於是子興亦<lb/>
釋徳崖去既而達亦脱歸　三月子興率太祖併統其<lb/>
軍時劉福通等立韓林兒為皇帝號小明王改元龍鳯<lb/>
遣人至和陽招諸將檄興子為元帥張天祐右副元帥<lb/>
太祖左副元帥太祖曰大丈夫寧能受制於人耶不受<lb/>
　虹縣人鄧愈來歸愈年十六從父兄起兵父兄戰沒<lb/>
<pb n="KR2c0020_WYG_001-10a"/>
愈代領其衆每戰必挺身破敵軍中服其勇太祖命充<lb/>
管軍總管官懐逺人常遇春剛毅多智勇膂力絶人年<lb/>
二十三為羣雄劉聚所得遇春察其多抄掠無逺圖棄<lb/>
之來歸未至假寐田間夢神人被金甲擁盾呼之曰起<lb/>
起主君來適太祖騎從至即乞歸附請為先鋒太祖曰<lb/>
爾饑故來歸耳且有故主在吾安得奪之遇春頓首泣<lb/>
曰劉聚盗耳無能為也儻得效力於智者雖死猶生太<lb/>
祖曰能相從渡江乎取太平後臣我未晩也　太祖駐<lb/>
<pb n="KR2c0020_WYG_001-10b"/>
和陽乆謀渡江無舟楫時廖永安永忠俞廷玉與其子<lb/>
通海通源通淵趙伯仲桑世傑張徳勝華髙等各率衆<lb/>
泊巢湖連結水砦以捍冦㑹妖黨左君弼據廬州永安<lb/>
等為所扼乃遣使間道納欵太祖大喜曰此天意也機<lb/>
不可失即以夏五月親率兵至巢湖永安等迎太祖登<lb/>
舟出湖口至洞城閘已脱險然未入江曼濟哈雅集樓<lb/>
船塞馬腸河口以阻諸兵屯黄墩㑹巢湖將趙普勝蓄<lb/>
異志永安等宻露其機太祖遂聲言歸和陽取舟同攻<lb/>
<pb n="KR2c0020_WYG_001-11a"/>
曼濟哈雅實欲以兵勢挾之既歸集商人舟載精鋭猛<lb/>
士復至黄墩督兵攻曼濟哈雅敵舟髙大進退不利永<lb/>
安等小舟往來如飛奮擊大敗之時湖口淺涸㑹大雨<lb/>
連旬水漲遂縱舟至潯陽橋衆恐舟大不能渡比至纔<lb/>
餘分寸永安等遂得入大江從歸和陽遂定渡江之計<lb/>
　六月朔太祖帥諸將渡江永安請所向太祖曰采石<lb/>
大鎮備必固牛渚磯前臨大江難為備禦攻之必克廼<lb/>
乘風舉帆舳艫齊發頃刻達牛渚太祖先抵采石磯時<lb/>
<pb n="KR2c0020_WYG_001-11b"/>
元兵陣於磯上舟距岸三丈許未能卒登常遇春飛舸<lb/>
至太祖麾之應聲挺戈躍而上守者披靡諸軍從之遂<lb/>
㧞采石乘勝徑攻太平元平章旺扎勒布哈萬户萬鈞達<lb/>
嚕噶齊普里罕忽里等棄城遁丙辰克太平路初太祖<lb/>
之發采石也先令李善長為戒飭軍士榜及入城<lb/>
揭之通衢一卒違令立斬之城中肅然太平路總管靳<lb/>
義赴水死太祖曰義士也具棺葬之耆儒李習陶安等<lb/>
率父老出迎安見太祖謂李習曰龍姿鳯質非常人也<lb/>
<pb n="KR2c0020_WYG_001-12a"/>
我軰今有主矣太祖召安語時事安因獻言曰方今四<lb/>
方鼎沸豪傑並爭攻城屠邑互相雄長然其志在子女<lb/>
玉帛非有撥亂安民救天下之心明公率衆渡江神武<lb/>
不殺以此順天應人而行弔伐天下不足平也太祖曰<lb/>
吾欲取金陵如何安對曰金陵帝王之都龍蟠虎踞限<lb/>
以長江之險若據其形勝出兵以臨四方則何向不克<lb/>
此天所以資明公也太祖大悦禮安甚厚由是凡機宻<lb/>
輒與議焉改太平路為太平府以李習知府事李善長<lb/>
<pb n="KR2c0020_WYG_001-12b"/>
為帥府都事汪廣洋為帥府令史陶安恭幕府事文移<lb/>
用宋龍鳯年號旗幟戰衣皆紅色葢以火徳王故也<lb/>
時太平四面皆元兵曼濟哈雅阿勒呼木等以巨舟截采<lb/>
石閉姑孰口而義兵元帥陳額森與其將康茂才水陸<lb/>
分道冦城下太祖親督兵禦之命徐逹鄧愈以竒兵出<lb/>
其後設伏於襄城橋額森率衆來攻時有黄雲罩於城<lb/>
臯額森驚敗為伏兵所擒太祖釋而用之　八月分命<lb/>
徐逹等取溧水溧陽句容蕪湖皆下之　初陳額森被<lb/>
<pb n="KR2c0020_WYG_001-13a"/>
執太祖釋不殺額森詐曰生我何為太祖曰天下大亂<lb/>
豪傑並起勝則人附敗則附人爾既以豪傑自負豈不<lb/>
知生爾之故額森曰然則欲吾軍降乎此易爾乃為書<lb/>
招其軍明日皆降曼濟哈雅阿勒呼木等見額森敗還駐<lb/>
峪溪口諸軍進克溧水將攻集慶路額森之為書也意<lb/>
其衆未必從陽為招詞隂實激之不意其衆遽降自悔<lb/>
失計及聞欲攻集慶私謂部曲曰汝等攻集慶毋力戰<lb/>
俟我得脱還當與元兵合太祖聞其謀召語之曰人各<lb/>
<pb n="KR2c0020_WYG_001-13b"/>
有心從元從吾不相强也縱之還諸軍克溧陽額森歸<lb/>
收餘衆屯於板橋隂與元福夀合因為書報曰集慶城<lb/>
右環大江左枕崇崗三面據水以山為郭以江為池地<lb/>
勢險阻不利步戰昔王渾王濬造戰船謀之累年而蘓<lb/>
峻王敦皆非陸戰以取勝隋取江東賀若弼自揚州韓<lb/>
擒虎自廬州楊素自安陸三道戰艦同時並進今環城<lb/>
三面阻水元帥與萬軍聨絡其中建寨三十餘里攻城<lb/>
則慮其斷後莫若南據溧陽東𢷬鎮江據險阻絶糧道<lb/>
<pb n="KR2c0020_WYG_001-14a"/>
示以持乆可不攻而下也太祖知其詐以書報之曰歴<lb/>
代之克江南者皆以長江天塹限隔南北故須㑹集舟<lb/>
師方克成功今吾渡江據其上游彼之咽喉我已扼之<lb/>
捨舟而進足以克㨗自與晉隋形同勢異足下奈何舎<lb/>
全勝之䇿而為此迂迴之計邪額森得書詐不行諸軍<lb/>
進攻集慶額森遂與福壽合拒戰於秦淮水上諸軍失<lb/>
利張天祐與郭元帥皆戰死元帥子興之子也額森來<lb/>
追襲經葛仙郷鄉民兵百戸盧徳茂謀殺之遣壯士五<lb/>
<pb n="KR2c0020_WYG_001-14b"/>
十人衣青出迎額森不虞其圖已與十餘騎先行青衣<lb/>
兵自後攢槊刺殺之額森既死其子兆先復集兵屯方<lb/>
山曼濟哈雅擁舟師結寨采石圖犄角窺太平　十一<lb/>
月壬子釋元萬戸納噶楚北歸納噶楚穆呼哩裔孫也<lb/>
㧞太平獲之待之至厚納噶楚居鬱鬱不樂至是太祖<lb/>
召語之曰為人臣者各為其主况爾有父母妻子乎遂<lb/>
縱之歸<lb/>
十六年春元兵屯采石將士家屬留和州道梗常遇春<lb/>
<pb n="KR2c0020_WYG_001-15a"/>
攻之遇春以竒兵分其勢而以正兵與之合戰戰則出<lb/>
竒兵𢷬之縱火焚其連艦大破之曼濟哈雅僅以身免<lb/>
自是扼江之勢遂衰　三月朔太祖率諸將取集慶路<lb/>
水陸並進攻破陳兆先營釋兆先而用之擇其降兵驍<lb/>
勇五百人置麾下五百人者多疑懼不自安太祖覺其<lb/>
意是夕令入宿衛環上而寢悉屏舊人於外獨留馮國<lb/>
用一人侍臥榻傍太祖解甲安寢達旦疑懼者始安是<lb/>
月十日進攻集慶路國用率五百人先登䧟陣敗元兵<lb/>
<pb n="KR2c0020_WYG_001-15b"/>
於蔣山直抵城下諸軍㧞柵競進元南臺御史大夫福<lb/>
夀督兵力戰死之庚寅克集慶路曼濟哈雅遁歸張士<lb/>
誠康茂才等帥衆來降太祖入城召官吏父老諭之曰<lb/>
元失其政所在紛擾生民塗炭吾率衆至此為民除害<lb/>
耳汝等各守舊業無懐疑懼賢人君子有能相從立功<lb/>
者吾禮用之舊政有不便者吾除之於是城中軍民皆<lb/>
喜悦更相慶慰獲民兵五十餘萬改集慶路為應天府<lb/>
得儒士夏煜孫炎楊憲等十餘人皆錄用之置天興建<lb/>
<pb n="KR2c0020_WYG_001-16a"/>
康翼元帥府以廖永安為統軍元帥太祖嘉福夀之忠<lb/>
為棺衾以禮葬之<lb/>
　　谷應㤗曰明太祖之起兵濠梁也鼓其朝鋭所向<lb/>
　　披靡六年之間北取滁和南收姑孰金陵一下天<lb/>
　　物克基雖曰神運葢亦有人事焉方其火光燭空<lb/>
　　紅羅浮水雷雨成塋紫衣視疾以至伽藍立珧之<lb/>
　　竒黄雲覆城之瑞論者嘖嘖莫不謂生而神靈天<lb/>
　　之所授也然予以厚徳隆峻實則命世之器非夫<lb/>
<pb n="KR2c0020_WYG_001-16b"/>
　　羣雄草竊所能闇奸而覬覦者觀其救民塗炭除<lb/>
　　暴去苛縱還婦女不貪玉帛納陶安之説進馮國<lb/>
　　用之謀是其仁也褒嘉靳義禮葬福夀赴子興之<lb/>
　　難縱額森之去是其義也克太平而延見名士入<lb/>
　　金陵而拊慰父老是其禮也還軍降定逺移師救<lb/>
　　六合借天語以拒酖毒環宿衛以定反側是其智<lb/>
　　也擊哈雅於黄墩麾遇春於采石坐叱元使者不<lb/>
　　奉韓魯爾是其勇也嗟乎濠城之起始於揭竿乃<lb/>
<pb n="KR2c0020_WYG_001-17a"/>
　　能規模𢎞敞有兹不世出之畧是則五徳既備百<lb/>
　　神自呵而術數之家沾沾以休徵福應為王者受<lb/>
　　命之符則但知其得天而不考其順人良足哂也<lb/>
　　雖然尤有異者風雲之聚杖䇿來歸心膂爪牙篤<lb/>
　　生江介徐達湯和起於同里朱文正李文忠興自<lb/>
　　戚屬李善長馮國用近出定逺鄧愈胡大海即在<lb/>
　　虹縣常遇春懐逺之雄廖永安巢湖之傑一時功<lb/>
　　臣人如碁布地皆錯壤豈髙祖從龍多由豐沛蕭<lb/>
<pb n="KR2c0020_WYG_001-17b"/>
　　王佐命半屬南陽天生真人固若類聚而扶掖之<lb/>
　　者耶然而帷幄善謀汗馬著烈君臣之間相需魚<lb/>
　　水豈盡地脉使然哉人材良足多也<lb/>
　<lb/>
　<lb/>
　<lb/>
　<lb/>
　明史紀事夲末卷一<lb/>
</p>
<p>
</p>
  </div>
</body>
</text>
</TEI>
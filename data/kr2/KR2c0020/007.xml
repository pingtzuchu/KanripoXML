<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷七</head> <lb/>
    <p>
<pb n="KR2c0020_WYG_007-1a"/>
欽定四庫全書<lb/>
　明史紀事本末卷七<lb/>
　　　　　　　　　浙江提學僉事谷應泰編<lb/>
　　平定兩廣<lb/>
吳元年元至正二十七年也十月甲子命湖廣行省平<lb/>
章楊璟左丞周德興張彬率武昌荆州潭岳等衛軍由<lb/>
湖廣取廣西諭璟等曰南方之人皆入版圖惟淮北山<lb/>
東尚未寜一兩廣八閩尚未歸附已命丞相徐逹平章<lb/>
<pb n="KR2c0020_WYG_007-1b"/>
常遇春等北定中原平章胡廷美分道南征以取八閩<lb/>
俟八閩既定就以其師航海取廣東故命爾等率荆湘<lb/>
之衆進取廣西兩軍合勢何征不克爾其務靖亂止暴<lb/>
使逺人畏服毋替予命璟等頓首出<lb/>
太祖洪武元年正月乙亥楊璟等進兵攻永州元全州<lb/>
平章阿爾斯蘭遣兵來援逆擊敗之進逼永城守將鄧祖<lb/>
勝出兵南門拒戰又敗之獲其將王鑑祖勝歛兵入城<lb/>
固守元兵復自廣西來援駐東鄉倚湘水列七營軍容<lb/>
<pb n="KR2c0020_WYG_007-2a"/>
甚盛璟遣指揮袁子明擊敗之獲其萬户丁武等千餘<lb/>
人　二月癸邜命平章廖永忠為征南將軍叅政朱亮<lb/>
祖為副將軍由海道取廣東上諭永忠等曰王者之師<lb/>
順天應人以除暴亂朕昔平定武昌荆湘諸郡望風欵<lb/>
附常遇春克贑州南安嶺南數郡亦相繼來歸此無他<lb/>
師出以律人心悦服故也今兩廣之地逺在南方彼此<lb/>
割據民困乆矣彼聞八閩不守湖湘已平中心震懾若<lb/>
先遣人宣布威德以招徠之必有歸欵迎降者如其拒<lb/>
<pb n="KR2c0020_WYG_007-2b"/>
命然後舉兵扼其險要絶其聲援聞廣東要地惟在廣<lb/>
州廣州既下則循海諸郡可傳檄而定海南海北以次<lb/>
招徠留兵鎮守仍與平章楊璟合兵取廣西肅清南服<lb/>
在此一舉<lb/>
癸丑楊璟遣千户王廷將兵取寶慶先是既克寶慶復<lb/>
為陳友諒將周文貴所陷至是廷進兵茱萸灘賊衆千<lb/>
餘據險拒戰廷擊敗之文貴遁遂復寶慶　壬戌勅贑<lb/>
州衛指揮使陸仲亨等帥師㑹廖永忠征廣東上諭仲<lb/>
<pb n="KR2c0020_WYG_007-3a"/>
亨等曰近命平章楊璟等由湖南取廣西廖永忠等由<lb/>
福建取廣東今特命爾等率師由韶州直𢷬德慶三方<lb/>
進兵為犄角之勢舉無不克廣東既下合兵取廣西先<lb/>
聲既振勢如破竹但當撫輯生民毋縱殺掠三月楊璟<lb/>
遣左丞周德興叅政張彬率兵取全州壬申我師克全<lb/>
州元平章阿爾斯蘭遁去道州莫友遜寜逺州李文卿藍<lb/>
山縣黎元帥相繼降廖永忠等率舟師自福州航海取<lb/>
廣東元左丞何真降先是嶺海騷動真固保鄉里邑人<lb/>
<pb n="KR2c0020_WYG_007-3b"/>
王成陳仲玉搆亂真請於行省舉義兵除之擒仲玉以<lb/>
歸成築砦自固圍之乆不下真募人能縛成者予鈔十<lb/>
千於是成僕縛成以出真笑謂曰公奈何養虎自貽患<lb/>
成慙僕求賞真如數予之使人具湯鑊車上成懼以為<lb/>
將烹已也真乃縛僕於上促烹之使數人鳴鉦督僕妻<lb/>
炊火僕一號則羣應之曰四境有如僕縛主者視此於<lb/>
是人具服以為光武待蒼頭子宻不能及也競歸之遂<lb/>
併有循惠二州授惠州路通判尋以真為叅政遷右丞<lb/>
<pb n="KR2c0020_WYG_007-4a"/>
嶺表民頼以安或陳符瑞勸為尉佗計者輙斥絶之初<lb/>
廖永忠駐福州遣人以書諭元江西分省左丞何真畧<lb/>
曰乃者元君失馭天下土崩豪傑之士乗時而起分剖<lb/>
州郡竊據疆土或假元號令或自擅兵威暴征横歛蚕<lb/>
食一方生民塗炭可謂極矣今天子受天明命肇造區<lb/>
夏江漢既已底定閩越又皆帖服中原之地相繼削平<lb/>
惟兩廣僻在遐方未霑聖化予受命南征順者撫綏逆<lb/>
者誅殛恐足下未悟輙先走一介之使相告足下其留<lb/>
<pb n="KR2c0020_WYG_007-4b"/>
意焉至是永忠等至潮州真遣其都事劉克佐上印章<lb/>
籍所部郡縣户口甲兵錢榖奉表歸附上嘉其保境息<lb/>
民視漢唐竇融李勣等特召乗傳來朝　丙戌平章楊<lb/>
璟遣兵攻武岡州元守將曽權舉城降　四月朔辛丑<lb/>
廖永忠等師至東莞何真率官屬迎見進次虎頭闗元<lb/>
將盧左丞張元帥各率所部來降遂入廣州陸仲亨率<lb/>
兵下英德清逺連江連州肇慶等郡縣辛丑進克德慶<lb/>
路元守將張鵬程棄城遁按何真東莞人常為淡水塲<lb/>
<pb n="KR2c0020_WYG_007-5a"/>
管勾元末嶺南盜蜂起剽掠真鄉真結豪民保障及亂<lb/>
兵據惠州真率衆復之以功授惠州路通判陞宣慰司<lb/>
都元帥時南海寇邵宗愚陷廣州真又擊走之元立江<lb/>
西分省於廣東以真為叅政又陞右丞遂據有廣東諸<lb/>
州郡至是始降　乙卯廖永忠擒廣州偽叅政邵宗愚<lb/>
等誅之時宗愚據三山寨遣人納降而遷延不至永忠<lb/>
知其詐下令徃攻夜二鼓發兵抵其寨詰旦破之獲宗<lb/>
愚斬於市分捕新㑹黄彬河源曹文昌汲州廖仁南海<lb/>
<pb n="KR2c0020_WYG_007-5b"/>
麥康祖等皆誅之何真入朝賜宴并白金千兩文綺紗<lb/>
羅綾叚各百疋將校分賜有差諭之曰天下紛紛所謂<lb/>
豪傑有三易亂為治者上也保民逹變識所歸者次也<lb/>
負固偷安毒流生民身死不悔斯不足論矣頃者師臨<lb/>
閩越卿即輸誠來歸不煩一旅之力民庶安堵可謂識<lb/>
時逹變授真江西行中書省叅知政事楊璟圍永州乆<lb/>
不下命指揮胡海洋等築壘困之復造浮橋於西江上<lb/>
練習軍士示以必克至是食盡力窮守將鄧祖勝仰藥<lb/>
<pb n="KR2c0020_WYG_007-6a"/>
死叅政張子賢等猶率衆拒守百户夏昇縋城詣璟降<lb/>
因言祖勝死狀夜三鼓璟督兵四面攻之胡海洋等踰<lb/>
城入子賢復率衆巷戰天明衆潰子賢與元帥鄧思誠<lb/>
等俱就執獲其全城士馬璟調衡州衛指揮同知丁玉<lb/>
守之於是來陽等州皆遣人降　五月己卯征南將軍<lb/>
廖永忠叅政朱亮祖等兵至梧州元逹嚕噶齊拜穆率<lb/>
官吏父老迎降時元吏部尚書布延特穆爾張翔以便<lb/>
宜行事入廣西行次藤州永忠兵適至募兵欲迎戰民<lb/>
<pb n="KR2c0020_WYG_007-6b"/>
無應者既而藤州守吳鏞出降乃率所部百餘人走欝<lb/>
林亮祖勒兵追之布延特穆爾戰沒張翔赴水死亮祖<lb/>
駐兵藤州　甲午朱亮祖引兵至容州同知明布哈及<lb/>
普寜縣逹嚕噶齊瑪嚕等迎降朱亮祖師次貴州元欝<lb/>
林州知州張那海迎降　六月甲辰元海南海北道元<lb/>
帥羅福等及海南分府元帥陳乾富等俱遣使降　壬<lb/>
戌克靖江路先是周德興克全州即分兵柵據靖江險<lb/>
要絶其聲援璟既克永州遂引兵抵靖江城下屯於北<lb/>
<pb n="KR2c0020_WYG_007-7a"/>
闗叅政張彬屯西闗朱亮祖亦帥師自廣東來㑹屯於<lb/>
東門象鼻山下攻城二旬不克璟語諸將校曰彼所恃<lb/>
者西城濠水耳當先取閘口闗决其堤岸則破之必矣<lb/>
諸將曰諾明日遣指揮使丘廣引輕兵攻閘口闗殺守<lb/>
堤兵决堤濠水涸因築土堤近與城接以通士卒遂克<lb/>
其北門月城又克其北門水隘斬獲百餘人復攻其西<lb/>
門不利相持凡兩閲月攻圍益力額爾吉納勢窮蹙驅<lb/>
兵南門出戰指揮胡海擊敗之獲其萬户皮彦髙楊天<lb/>
<pb n="KR2c0020_WYG_007-7b"/>
夀等璟因使彦髙陰搆其總制張榮榮麾下裴觀以書<lb/>
繫矢射璟營期以是夜降既二鼓觀縋城出見璟備言<lb/>
城中積貯空虚人無鬬志可立取狀璟乃給白皮㡌百<lb/>
餘俾歸為識約四鼓從賓賢門入至期璟命諸將率衆<lb/>
徑進額爾吉納聞變倉卒走追至城東伏波門執之初<lb/>
張彬始攻城為守者所詬恚曰城破當悉屠之比克城<lb/>
璟懼其縱殺下令曰殺人者死彬乃止衆心遂安　戊<lb/>
辰廖永忠進兵南寜元土浪屯田千户宋真執其守將<lb/>
<pb n="KR2c0020_WYG_007-8a"/>
平章恩楚等遣使降永忠悉收諸司印章命真守其城<lb/>
送爾珠等赴京師　七月己巳廣西左江太平府土官<lb/>
黄英衍右江田州府土官岑伯顔等遣使齎印章詣平<lb/>
章楊璟降　元平章阿爾斯蘭自全州之敗率餘衆退保<lb/>
象州廖永忠遣指揮耿天璧等討之師至賓州境阿爾斯<lb/>
蘭遣其部將李左丞拒戰天璧擊敗之阿爾斯蘭窮迫乃<lb/>
遣其子僧保來納欵戊子遂自帥所部詣永忠降獻其<lb/>
銀印三銅印三十七金牌五　丁酉元彬州守將左丞<lb/>
<pb n="KR2c0020_WYG_007-8b"/>
楊以誠詣平章楊璟營降廣西悉平楊璟等自靖江振<lb/>
旅還<lb/>
二年二月詔改慶逺府為慶逺南丹軍民安撫司湖廣<lb/>
行省臣言慶逺地接八番溪洞所轄南丹宜山等處宋<lb/>
元皆用其土酋為安撫使大兵下廣西安撫使莫天祐<lb/>
首來欵附宜録用以統其民則蠻情易服守兵可減上<lb/>
從之以天祐為安撫司同知　三月癸亥置廣西行省<lb/>
初廣西𨽻湖廣至是時置行省九月戊午征南將軍廖<lb/>
<pb n="KR2c0020_WYG_007-9a"/>
永忠副將軍朱亮祖還京師　冬十一月丙午遣中書<lb/>
照磨蘭以權賫詔徃諭廣西左右兩江溪洞官民曰朕<lb/>
惟武功以定天下文敎以化逺人此古先哲王威德並<lb/>
施遐邇咸服者也睠兹兩廣地邊南徼風俗質樸自唐<lb/>
宋以來黄岑二氏代居其間世亂則保境土世治則修<lb/>
職貢良由審時知幾故保世滋大頃者朕命將南征八<lb/>
閩克清兩廣平定爾等不煩師旅奉印來歸嚮慕之誠<lb/>
良足嘉尚今特遣使徃諭爾其克慎乃心益懋厥職宣<lb/>
<pb n="KR2c0020_WYG_007-9b"/>
布朕意以安居民<lb/>
　　谷應泰曰呉元年太祖命平章楊璟由湖廣取廣<lb/>
　　西又命征南將軍廖永忠由閩之海道取廣東兩<lb/>
　　路進師尅期同發趨之如猛獸鷙鳥迫不及待者<lb/>
　　葢亦乗新勝之威振發䝉之勢者也夷考其時淮<lb/>
　　北山東曽無經畧秦晉闗陜尚懸度外止徐逹一<lb/>
　　軍由淮入河長驅北伐耳夫咸陽建瓴百二非止<lb/>
　　珠崖銅柱之險也中州沃野千里不特桂林象郡<lb/>
<pb n="KR2c0020_WYG_007-10a"/>
　　之饒也三晉兵馬莫强又不止尉佗之夷風番禺<lb/>
　　之敝俗也乃太祖不并力中原而分兵南徼不急<lb/>
　　争隩府而先事蠻方緩急之數得毋出於下䇿乎<lb/>
　　而予以為不然也方其時元人地大力全雖遣王<lb/>
　　時未窺虚實合衆叩闗計需嵗月而江南之地漢<lb/>
　　呉閩三方並沒所向無前粤服先聲畏之如虎更<lb/>
　　若一矢加遺即可傳檄而定兵法云避實擊虚又<lb/>
　　云攻其瑕則堅者瑕於是由武岡入者皆長鬛之<lb/>
<pb n="KR2c0020_WYG_007-10b"/>
　　精騎從海道入者下樓船以濟師而又以陸仲亨<lb/>
　　一軍出贑踰嶺批吭搗虚雖淮陰之用兵出竒岳<lb/>
　　侯之神算料敵不是過也究之楊璟戰功止全永<lb/>
　　二州廖永忠戰績止三山一寨而靖江不下稍煩<lb/>
　　兩軍合圍旬月耳其餘郡縣無不開門納降望風<lb/>
　　迎附兵不血刃而拱手得之者則太祖之廟算長<lb/>
　　也聞之孔明伐魏先定南苖秦國自强首吞巴蜀<lb/>
　　葢正向而争天下者殊恐人之議其後耳况乎南<lb/>
<pb n="KR2c0020_WYG_007-11a"/>
　　方既定兵力有餘海上坐收軍資尤盛因而還師<lb/>
　　轉戰掃滅上游楊璟著唐州之功永忠鼓䕫門之<lb/>
　　㨗與徐逹諸軍相為犄角克奏蕩平譬之光武悉<lb/>
　　定江淮然後一意隴蜀宋主先取兩川然後専辦<lb/>
　　東南所謂事形已濟迎刃而解者也至若元左丞<lb/>
　　何真者拒自王之謀全歸命之義而太祖嘉其保<lb/>
　　境息民與竇融李勣軰争烈嗚呼不誣矣<lb/>
　<lb/>
<pb n="KR2c0020_WYG_007-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷二十七</head> <lb/>
    <p>
<pb n="KR2c0020_WYG_027-1a"/>
欽定四庫全書<lb/>
　明史紀事本末卷二十七<lb/>
　　　　　　　　　浙江提學僉事谷應泰編<lb/>
　　髙煦之叛<lb/>
成祖永樂二年立郡王髙煦為漢王仁宗同母弟也初<lb/>
文皇起兵時世子居守髙煦狙詐多智以材武自負善<lb/>
騎射從征白溝東昌有功江上之戰文皇兵却髙煦適<lb/>
引騎兵至文皇撫其背曰吾病矣汝努力世子多疾已<lb/>
<pb n="KR2c0020_WYG_027-1b"/>
而議建儲藩府舊臣淇國公丘福駙馬王寧皆善髙煦<lb/>
時時稱二殿下文皇曰居守功髙于扈從儲貳分定于<lb/>
嫡長且元子仁賢又太祖所立真社稷主汝等勿復言<lb/>
至是立世子東宫封髙煦漢王國雲南髙燧趙王國彰德<lb/>
髙煦怏怏不肯去曰我何罪斥我萬里文皇不悦太子<lb/>
力解得暫留京師又請得天䇿衞為護衞曰唐太宗天<lb/>
䇿上將吾得之豈偶然又請益兩護衞曰我英武豈不<lb/>
類秦王世民乎又嘗作詩有申生徒守死王祥枉受凍<lb/>
<pb n="KR2c0020_WYG_027-2a"/>
之語　上嘗命太子及漢王髙煦趙王髙燧皇太孫同<lb/>
謁孝陵太子體肥重且足疾兩中使掖之行恒失足髙<lb/>
煦從後言曰前人失跌後人知警皇太孫應聲曰更有<lb/>
後人知警也髙煦回顧色變太孫即宣宗也東宫性仁<lb/>
厚篤好經史有人君之度髙煦不肯竟學然英武頗類<lb/>
上長七尺餘輕趫兩腋若龍鱗者數片上每北征令從<lb/>
左右上嘗與諸大臣微語及儲宫事大臣亦多謂東宫<lb/>
守成令主上意頗釋一日上及后御便殿東宫妃張氏<lb/>
<pb n="KR2c0020_WYG_027-2b"/>
親執庖㸑上御膳恭謹上大喜曰新婦賢他日吾家事<lb/>
多賴也自此無易儲意然髙煦時媒孽東宮事以聞嘗<lb/>
譛解縉泄上易儲語縉坐貶交趾又譛之逮繫死獄中<lb/>
十二年三月上北征還東宫遣使迎上遲髙煦日夜謀<lb/>
奪嫡復造飛語動揺監國并中傷黄淮等于是坐淮等<lb/>
奉表不敬逮下獄<lb/>
十三年三月改趙王髙燧封國于彰徳漢王髙煦于青<lb/>
州時髙煦奏願常侍左右不欲之國復賜勅曰既受藩<lb/>
<pb n="KR2c0020_WYG_027-3a"/>
封豈可常在侍下前封雲南憚逺不行與爾青州今又<lb/>
託故如果誠心留侍去年在此何以故欲南還是時朕<lb/>
欲留爾長子亦不可得留侍之言殆非實意青州之命<lb/>
更不可辭<lb/>
十四年九月漢王髙煦選各衞壯健藝能軍士隨侍勑<lb/>
都督僉事歐陽青悉還原伍不許稽留<lb/>
十五年三月漢王髙煦有罪居之山東樂安州髙煦所<lb/>
為不法上以其長史程棕紀善周巽等不能匡正皆斥<lb/>
<pb n="KR2c0020_WYG_027-3b"/>
交趾為吏髙煦猶不悛府中有私募軍士三千餘人不<lb/>
𨽻籍兵部縱衞士于京城内外劫掠支解無罪人投之<lb/>
江殺兵馬指揮徐野驢及僣用乘輿器物上頗聞之還<lb/>
南京以問蹇義義不敢對固辭不知又問楊士奇對曰<lb/>
漢王始封國雲南不肯行復改青州又堅不行今知朝<lb/>
廷將徙都北京惟欲留守南京此其心路人知之惟陛<lb/>
下早善處置使有定所用全父子之恩以貽永世之利<lb/>
上黙然後數日上復得髙煦私造兵器陰養死士招納<lb/>
<pb n="KR2c0020_WYG_027-4a"/>
亾命及漆皮為船教習水戰等事上大怒召至面詰之<lb/>
禠其衣冠縶之西華門内皇太子力為營救乃免上厲<lb/>
聲曰吾為爾計大事不得不割汝欲養虎自貽患耶今<lb/>
削兩䕶衞處之山東樂安州去北京甚邇即聞變朝發<lb/>
夕就擒矣比至樂安怨望異謀益熾太子數以書戒之<lb/>
竟不悛<lb/>
二十二年成祖崩仁宗即位八月己丑召漢王髙煦赴<lb/>
京九月甲申漢王髙煦至京<lb/>
<pb n="KR2c0020_WYG_027-4b"/>
仁宗洪熙元年夏四月遣漢王髙煦子瞻圻于鳳陽守<lb/>
陵當文皇北征宴駕時髙煦子瞻圻在北京凡朝廷事<lb/>
潛遣人馳報一晝夜六七行髙煦日亦遣數十人入京<lb/>
師潛伺幸有變上固知之顧益厚遇倍加嵗祿賜賚萬<lb/>
計先是瞻圻憾父殺其母屢發父過惡文皇曰爾父子<lb/>
何忍也至是髙煦悉上瞻圻前後覘報中朝事又曰廷<lb/>
議旦夕廢兵取樂安上召瞻圻示之曰汝處父子兄弟<lb/>
間䜛搆至此乎穉子不足誅遣鳳陽守皇陵五月辛巳<lb/>
<pb n="KR2c0020_WYG_027-5a"/>
仁宗崩六月太子自南京奔喪髙煦謀伏兵邀于路倉<lb/>
卒不果庚戌太子即位改明年宣徳元年　七月髙煦<lb/>
陳奏利國安民四事上顧侍臣曰永樂中皇祖常諭皇<lb/>
考及朕謂此叔有異心宜備之然皇考待之極厚如今<lb/>
日所言果出于誠則是舊心已革不可不順從也命有<lb/>
司施行仍復書謝之<lb/>
宣宗宣徳元年春正月漢王髙煦遣人獻元宵燈有言<lb/>
于上曰漢府所遣來者多是窺瞰朝廷之事特以進獻<lb/>
<pb n="KR2c0020_WYG_027-5b"/>
為名上曰吾惟推誠以待之耳復書報謝　秋八月北<lb/>
京地震漢王髙煦反初髙煦既之國樂安反謀未嘗一<lb/>
日㤀及仁宗崩帝即位賜髙煦視他府特厚髙煦日有<lb/>
請及言朝政上曲狥其意索駝與之四十索馬與之百<lb/>
二十索袍服又與之髙煦益自肆八月壬戌朔遂反遣<lb/>
枚青潛來京約英國公張輔内應輔暮夜繫青聞于朝<lb/>
又約山東都指揮靳榮等反濟南為應又散弓兵旗令<lb/>
真定諸衞所盡奪傍郡縣畜馬立五軍都督府指揮王<lb/>
<pb n="KR2c0020_WYG_027-6a"/>
斌領前軍韋違左軍千户盛堅右軍知州朱烜後軍諸<lb/>
子瞻垐瞻域瞻埣瞻墿各監一軍髙煦率中軍世子瞻<lb/>
垣居守指揮韋賢韋興千户王玉李智領四哨部署已<lb/>
定偽授王斌朱烜等大帥都督等官御史李濬樂安人<lb/>
棄其家變姓名間道詣京上變言髙煦刻日取濟南然<lb/>
後率兵犯闕陞濬行在左僉都御史遣中官侯太賜書<lb/>
髙煦言昨枚青來言叔督過朝廷子誠不信皇考至親<lb/>
唯二叔子所賴亦唯二叔小人離間不得不敷露中懇<lb/>
<pb n="KR2c0020_WYG_027-6b"/>
且𫝊播驚疑或有乘間竊發者不得不畧為之備唯叔<lb/>
鑒之太至樂安髙煦陳兵見太傲倨不拜勅南面坐跪<lb/>
太大言曰我何負朝廷哉靖難之戰非我死力燕之為<lb/>
燕未可知也太宗信䜛削我䕶衞徙我樂安仁宗徒以<lb/>
金帛餌我今又輙云祖宗故事我豈能鬱鬱無動作汝循<lb/>
營視漢士馬豈不可洸洋天下耶速報上縛奸臣來徐<lb/>
議吾所欲太懼唯唯歸上問髙煦何言太對無所言上<lb/>
曰太二心已而錦衣官從太往者具陳所見上大怒太<lb/>
<pb n="KR2c0020_WYG_027-7a"/>
曰事定必治汝是月丁卯髙煦遣百户陳剛進疏言仁<lb/>
宗違洪武永樂舊制與文臣誥勅封贈今上修理南巡<lb/>
席殿等事為朝廷罪過又斥二三大臣夏原吉等為奸<lb/>
佞並索誅之又書與公侯大臣驕言巧詆汚衊乗輿上<lb/>
嘆曰髙煦果反議遣陽武侯將兵討髙煦大學士楊榮<lb/>
力言不可曰皇上獨不見李景隆事乎上黙然顧原吉<lb/>
原吉曰往事可鑒不可失也臣見煦命將而色變退語<lb/>
臣等而泣知其無能為也且兵貴神速宜卷甲韜戈以<lb/>
<pb n="KR2c0020_WYG_027-7b"/>
往一鼓而平之所謂先聲有奪人之心也若命將出師<lb/>
恐不濟楊榮言是上意遂決立召張輔諭親征輔對曰<lb/>
髙煦鷙而寡謀外戅中恇今所擁非有能戰者願假臣<lb/>
兵二萬擒逆賊獻闕下上曰卿誠足辦賊顧朕新即位<lb/>
小人或懐二心行決矣令大索樂安奸諜乙丑勅遣指<lb/>
揮黄謙同總兵平江伯陳瑄防守淮安勿令賊南走令<lb/>
指揮芮勛守居庸闗令法司盡弛軍旗刑徒從征戊辰<lb/>
命定國公徐永昌彭城伯張昶守皇城安鄉侯張安廣<lb/>
<pb n="KR2c0020_WYG_027-8a"/>
寧伯劉瑞忻城伯張榮建平伯髙逺守京師己巳命豐<lb/>
城伯李賢侍郎郭璡郭敬李昶督軍餉鄭王瞻埈襄王<lb/>
瞻墡留守北京廣平侯袁容武安侯鄭京都督張昇山<lb/>
雲尚書黄淮黄福李友直協守少師蹇義少傅楊士奇<lb/>
少保夏原吉太子少傅楊榮太子少保呉中尚書胡濙<lb/>
張本通政使顧佐扈行陽武侯薛祿清平伯呉成為先<lb/>
鋒辛未以髙煦之罪告天地宗廟社稷山川百神遂親<lb/>
征發京師率大營五軍將士以行東南天鳴聲如萬鼓<lb/>
<pb n="KR2c0020_WYG_027-8b"/>
癸酉駕過楊村馬上顧問從臣曰試度髙煦計安出或<lb/>
對曰樂安城小彼必先取濟南為巢窟或對曰彼曩不<lb/>
肯離南京今必引兵南去上曰不然濟南雖近未易攻<lb/>
聞大軍至亦不暇攻䕶軍家在樂安不肯棄此走南京<lb/>
髙煦外多誇詐内實怯懦臨事狐欵展轉不斷今敢反<lb/>
者輕朕年少新立衆心未附又謂朕不能親征即遣將<lb/>
來得以甘言厚利誘餌幸成事今聞朕行已膽落敢出<lb/>
戰乎至即擒矣戊寅獲樂安歸正人益知賊中虚實言<lb/>
<pb n="KR2c0020_WYG_027-9a"/>
賊初約靳榮取濟南山東布按二司官覺之防榮不得<lb/>
發又聞大軍至不敢出朱煊力言宜引精兵取南京得<lb/>
南京大事成矣衆不從曰南人謀家耳奈我輩何又曰<lb/>
髙煦初聞陽武侯等將兵攘臂喜曰此易與耳聞親征<lb/>
始懼于是授歸正人官厚賞給榜令還樂安諭衆上仍<lb/>
書諭髙煦曰人言王反朕初不信及得王奏知王志在<lb/>
禍生靈危宗社朕興師問罪不得已也王太宗皇帝之<lb/>
子仁宗皇帝之弟朕嗣位以來事以叔父禮不少虧何<lb/>
<pb n="KR2c0020_WYG_027-9b"/>
為而反耶朕惟張敖失國本之貫髙淮南受誅成于<lb/>
伍被自古小人事藩國率因之以身圖富貴而陷其主<lb/>
于不義及事不成則反噬主以圖苟安若此者多矣今<lb/>
六師壓境王能悔禍即擒獻倡謀者朕與王削除前過<lb/>
恩禮如初善之善者也王如執迷或出兵拒敵或嬰城<lb/>
固守圖僥倖于萬一當率大軍乗之一戰成擒矣又或<lb/>
麾下以王為奇貨執以來獻王以何面目見朕雖欲保<lb/>
全不可得也王之轉禍為福一反掌間耳其審圖之上<lb/>
<pb n="KR2c0020_WYG_027-10a"/>
英暢神武詞㫖明壯六軍氣盛龍旗鉦鼓千里不絶庚<lb/>
辰薛祿馳奏前鋒至樂安約明日出戰上令大軍蓐食<lb/>
兼行文臣請慎重武臣曰林莽間或設伏百里趨利不<lb/>
可上曰兵貴神速我抵城下營彼阱中虎爪牙安施大<lb/>
軍至烏合之衆方洶洶何暇設伏遂行夜分至陽信時<lb/>
慶雲陽信吏人皆入樂安城無來朝者辛巳駐蹕樂安<lb/>
城北城中黒氣黯黪大軍壁其四門賊乘城舉砲大軍<lb/>
發神機銃箭聲震如雷城中人股慄諸將請即攻城上<lb/>
<pb n="KR2c0020_WYG_027-10b"/>
不許勅諭髙煦不報已復遣勅諭之曰前勅諭爾備矣<lb/>
朕言不再爾其審圖之又以勅繫矢射城中諭黨逆者<lb/>
以禍福于是城中人多欲執獻髙煦者髙煦狼狽失據<lb/>
宻遣人詣御幄陳奏願寛假今夕與妻子别明旦出歸<lb/>
罪上許之是夜髙煦盡取積嵗所造兵器與凡謀議交<lb/>
通文書盡燬之城中通夕火光燭天壬午移蹕樂安城<lb/>
南髙煦將出王斌等固止之曰寧一戰以死就擒辱矣<lb/>
髙煦曰城小紿斌等復入宫遂潛從間道衣白席藁出<lb/>
<pb n="KR2c0020_WYG_027-11a"/>
見上頓首自陳羣臣列奏其罪請正典刑上曰彼固不<lb/>
義祖訓待親藩自有成法羣臣復言春秋大義滅親上<lb/>
却之以羣臣劾章示煦煦頓首言臣罪萬死萬死生殺惟陛<lb/>
下命上令煦為書召諸子同歸京師罪止倡謀數人赦<lb/>
城中脅從者遂執王斌等下行錦衣獄癸未令祿夲鎮<lb/>
撫樂安改樂安為武定乙酉班師命中官頸繫髙煦父<lb/>
子赴北京錦衣衞械繫王斌朱煊盛堅典仗侯海長史<lb/>
錢巽教授錢常百户井授等以歸　庚寅駐蹕獻縣之<lb/>
<pb n="KR2c0020_WYG_027-11b"/>
單橋户部尚書陳山迎駕山見上言宜乘勝移師向彰<lb/>
徳襲執趙王則朝廷永安矣上召楊榮以山言諭之榮<lb/>
對曰山言國之大計遂召蹇義夏原吉諭之兩人不敢<lb/>
異議榮言請先遣勅趙王詰其與髙煦連謀之罪而六<lb/>
師奄至可擒也從之榮遂傳㫖令楊士奇草詔士奇曰<lb/>
事須有實天地鬼神豈可欺哉且勅㫖以何為辭榮厲<lb/>
聲曰此國家大事庸可沮乎令錦衣衞責所係漢府人<lb/>
狀云與趙連謀即事之因何患無辭士奇曰錦衣衞責<lb/>
<pb n="KR2c0020_WYG_027-12a"/>
狀何以服人心士奇因往見蹇義夏原吉義曰上意已<lb/>
定衆意已定公何能中阻原吉曰萬一上從公言今不<lb/>
行趙後有變如永樂中孟指揮之舉誰任其咎士奇曰<lb/>
今時勢與永樂中異永樂中趙擁三䕶衞今已去其二<lb/>
且昔孟指揮所為王實不預聞不然趙王豈至今日乎<lb/>
義曰即如公言今若何士奇曰為今之計朝廷重尊屬<lb/>
厚待之有疑則嚴防之亦必無虞而于國體亦正矣義<lb/>
原吉曰公言固當然上特信楊榮言不係吾二人可否<lb/>
<pb n="KR2c0020_WYG_027-12b"/>
也士奇退與榮曰太宗皇帝惟三子今上親叔二人一<lb/>
人有罪者不可恕其無罪者當厚之庶幾仰慰皇祖在<lb/>
天之靈榮不肯時楊溥亦與士奇意合溥曰吾二人請<lb/>
入見上兵必不可移榮聞溥言即趨入見溥士奇亦踵<lb/>
其後而門者止二人不得入已有㫖召蹇夏義以士奇<lb/>
言白上不懌然亦不復言移兵矣車駕遂還京　九月<lb/>
帝還京師御奉天門髙煦父子家屬皆至京師命工部<lb/>
築館室于西安門内處髙煦夫婦男女其飲食衣服之<lb/>
<pb n="KR2c0020_WYG_027-13a"/>
奉悉仍舊無改上出御製東征記以示羣臣凡髙煦之<lb/>
罪及朝廷不得已用兵之故皆詳書之逆黨王斌朱煊<lb/>
等伏誅同謀伏誅者六百四十餘人其故縱與藏匿坐<lb/>
死戍邊者一千五百餘人實口外者七百二十七人獨<lb/>
長史李黙免　上至京始思楊士奇言不復及彰徳事<lb/>
然言者猶喋喋請盡削趙䕶衞且請拘趙王京師上皆<lb/>
不聽乃召士奇諭曰言者論趙王益多如何對曰今日<lb/>
宗室惟趙王最親當思保全之毋惑羣言上曰吾亦思<lb/>
<pb n="KR2c0020_WYG_027-13b"/>
之皇考于趙王最友愛且吾今惟一叔奈何不愛然當<lb/>
思所以保全之道乃封羣臣言章遣駙馬都尉廣平侯<lb/>
袁容左都御史劉觀齎以示之使自處士奇曰更得璽<lb/>
書親諭之尤善上從之容等至趙王大喜曰吾生矣即<lb/>
獻䕶衞且上表謝恩而言者始息　漢庶人髙煦鎖縶<lb/>
之内逍遥城一日帝往熟視久之庶人出不意伸一足<lb/>
勾上踣地上大怒亟命力士舁銅缸覆之缸重三百斤<lb/>
庶人有力頂負缸起積炭缸上如山燃炭逾時火熾銅<lb/>
<pb n="KR2c0020_WYG_027-14a"/>
鎔庶人死諸子皆死<lb/>
　　谷應泰曰髙煦為文皇第二子强力善騎射燕藩<lb/>
　　兵起摧鋒陷敵從征有功而仁宗之在青宫也性<lb/>
　　仁柔體肥足耎髙煦輕之以為可取而代也于是<lb/>
　　潛謀奪長飛語傾危私造兵器陰養死士中傷東<lb/>
　　宫官屬自比天䇿上將而駙馬王寧淇國公丘福<lb/>
　　亦復官府交通陰圖翼戴自非居守功髙嫡長分<lb/>
　　定又且張妃執㸑陰教克修則成師名子如意類<lb/>
<pb n="KR2c0020_WYG_027-14b"/>
　　吾文皇之意亦未保其克終也然而煦者不過桀<lb/>
　　驁不臣非有深圖逺筭特以成祖喜其猛鷙昭帝<lb/>
　　曲加友愛于時父兄見驕恃愛肆奸封雲南則恚<lb/>
　　怒不去封青州則托故不行支解無罪僣用乗輿<lb/>
　　逆節所萌有自來矣然而煦之謀非有湘東刻檀<lb/>
　　之狡也煦之才非有曹植自試之敏也地不過樂<lb/>
　　安煦非有呉楚七國之强也人不過王斌朱烜煦<lb/>
　　非有貫髙伍被之佐也乃以宣宗初御輕其年少<lb/>
<pb n="KR2c0020_WYG_027-15a"/>
　　陳兵踞坐聲罪朝廷所幸神機内斷親督六師煦<lb/>
　　不先爭濟南轉躪河北而困守孤城束身就縛豈<lb/>
　　非外多誇詐内實怯懦宣宗料敵真神筭也至若<lb/>
　　陳山迎駕請襲趙藩楊榮希㫖贊決大計賴士奇<lb/>
　　一言克保親親獻還䕶衞耳昔袁盎勸䘏淮南田<lb/>
　　叔燒梁獄辭即令罪狀果明猶當曲全恩紀而況<lb/>
　　齊王後悔背約城守馬攸徳望舉朝共知又安可<lb/>
　　借金吾片紙使有殺叔父名乎其後逍遥城中煦<lb/>
<pb n="KR2c0020_WYG_027-15b"/>
　　嬰鎖縶檻猿未嘗不牢縛虎未嘗不急而忽伸一<lb/>
　　足勾上踣地以致銅缸燃炭身首為灰彼豈真有<lb/>
　　閽戕戴呉筑擊秦庭之智哉要不過桀驁不臣適<lb/>
　　以殺其軀耳雖然髙煦之後寘鐇宸濠反者踵起<lb/>
　　豈前車之鑒不足懾以天誅抑靖難之風若或貽<lb/>
　　以家法葢觀于漢庶人之變而歎蜾蠃之類我也<lb/>
　<lb/>
　明史紀事本末卷二十七<lb/>
</p>
<p>
</p>
  </div>
</body>
</text>
</TEI>
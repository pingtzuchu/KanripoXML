<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷五十三</head> <lb/>
    <p>
<pb n="KR2c0020_WYG_053-1a"/>
欽定四庫全書<lb/>
　明史紀事本末卷五十三<lb/>
　　　　　　　　　浙江提學僉事谷應泰編<lb/>
　　誅岑猛<lb/>
世宗嘉靖五年夏四月姚鏌督師討田州指揮岑猛按<lb/>
廣西諸土族岑氏為大自稱漢岑彭後國初元安撫總<lb/>
管岑巴延以田州歸附高帝嘉其誠設田州府令巴延<lb/>
為知府子孫世襲三傳為岑溥溥二子長猇次即猛𢎞<lb/>
<pb n="KR2c0020_WYG_053-1b"/>
治六年猇以失愛弑溥土目黄驥李蠻發兵殺猇嗣位<lb/>
未定而驥與蠻搆釁驥以猛奔梧州督府奏以猛襲其<lb/>
父官慮蠻方命乃檄思恩知府岑濬以兵衛猛入田州<lb/>
濬猛族也亦土官兵力方雄兩江洎至田州李蠻拒猛<lb/>
不納驥復以猛奔思恩濬留之不遣十一年都御史鄧<lb/>
廷瓚檄濬歸猛濬不從以兵徴之濬始釋猛督府納之<lb/>
田州遂與濬仇釁十五年十月濬襲攻陷田州偽以其<lb/>
族子洪守之猛走免十八年都御史潘蕃奏發兵討濬<lb/>
<pb n="KR2c0020_WYG_053-2a"/>
戮之并誅洪改思恩為流官知府兼攝田州降猛福建<lb/>
平海所千戸正德初猛賂劉瑾得復為田州府同知領<lb/>
府事猛撫輯遺民兵威復振稍蠶食傍郡自廣嘗自言<lb/>
督府有調發願立功兾復故秩督府使至田州猛厚賂<lb/>
之衆譽猛籍甚會江西盗起都御史陳金檄猛討之猛<lb/>
兵大肆侵掠所至民徙村落避之賊平金疏猛功稍遷<lb/>
指揮同知猛兾復知府秩授官不愜初意遂怨望驕蹇<lb/>
督府使又不得曩者厚賂多譖猛不法猛亦恃兵力凌<lb/>
<pb n="KR2c0020_WYG_053-2b"/>
轢鄰府日甚或言猛反者都御史盛應期惴猛兾得猛<lb/>
重賂猛遂出不遜語應期怒疏猛反狀請討之未報應<lb/>
期去都御史姚鏌代遽再疏請征猛制曰可至是鏌遣<lb/>
都指揮沈希儀張經李璋張佑程鑒等五將軍師兵八<lb/>
萬分道進而令叅議胡堯元為監軍督之　九月岑猛<lb/>
奔歸順州知州岑璋誅之初猛聞大軍至令其下毋交<lb/>
兵裂帛書寃狀陳軍門乞憐察之鏌不聽督兵益急沈<lb/>
希儀擊斬猛長子邦彦諸軍繼入猛懼謀出奔猛婦翁<lb/>
<pb n="KR2c0020_WYG_053-3a"/>
岑璋歸順州知州也以其女失愛于猛素憾之欲乗間<lb/>
擒猛自為功乃誘猛走歸順先是軍門令諸土官有能<lb/>
擒猛者賜千金爵一級畀其半地黨惡者移兵誅之又<lb/>
恐璋為猛婦翁或黨猛召希儀問計希儀知璋以女失<lb/>
愛故憾猛對曰俟旬日當得實以復希儀察其部下千<lb/>
戸趙臣者雅善璋乃召臣問曰聞岑璋與猛有隙吾欲<lb/>
遣説之藉令破猛如何臣曰璋多智善疑直語之必不<lb/>
信當以計説之希儀曰計將安出臣曰鎮安與歸順為<lb/>
<pb n="KR2c0020_WYG_053-3b"/>
世讐督府徃使人歸順則鎮安疑使人鎮安則歸順疑<lb/>
公今誠遣臣徴兵鎮安臣迂道過璋璋必詢故臣為好<lb/>
故以死泄漏其事璋要領可得也希儀曰善乃遣臣徃<lb/>
檄鎮安兵臣過璋璋果喜迓臣曰乆不見故人今肯念<lb/>
我來耶臣黙然佯為不豫者璋曰趙君有嗔乎臣曰感<lb/>
故人厚意乆契濶故迂道來何嗔也稍語須㬰復歎息<lb/>
起璋心疑之明日璋置酒欵臣臣愈不豫若有沉思者<lb/>
璋益疑問故曰軍門有意督我過耶臣曰無之璋曰鄰<lb/>
<pb n="KR2c0020_WYG_053-4a"/>
壤有所控訴將逮勘耶臣曰無之璋挽臣卧内跪叩之<lb/>
臣澘然泣下璋亦泣曰璋死即死耳君何秘不告我臣<lb/>
乃曰託君肺腑有急不敢不告然今日非君死即我死<lb/>
矣璋驚曰何故臣曰督府討田州謂君猛婦翁必黨猛<lb/>
令我檄鎮安兵襲君我不言君死我言君必驟發為自<lb/>
脫計即我泄漏機事矣必我死奈何璋頓首謝曰君實<lb/>
生我君不言我赤族不悟猛取吾女讎視之吾何䁥焉<lb/>
吾欲殺猛乆矣無間也臣曰君心如是盍自列督府匪<lb/>
<pb n="KR2c0020_WYG_053-4b"/>
直免禍功有藉也璋遂強臣稱疾留傳舎亟遣馳詣希<lb/>
儀所告變陳猛反狀恐連及願擒猛自效希儀許之遂<lb/>
陽使追臣返以其事白鏌鏌喜乃不備璋岑猛子邦彦<lb/>
守工堯隘璋以姻故遣兵千人助之實為間邦彦欣然<lb/>
納之璋則遣報希儀曰已遣千人為内應矣衣别有識<lb/>
幸勿加戮希儀許之及戰歸順兵先呼敗惑衆田州兵<lb/>
驚潰希儀斬邦彦猛欲奔璋使人招之曰事急矣願主<lb/>
君走歸順三四夕可逹安南再圖興復耳猛倉卒無所<lb/>
<pb n="KR2c0020_WYG_053-5a"/>
之又以姻故遂佩印走歸順璋佯涕泣迎之處猛别館<lb/>
盛供張列侍美女地逺僻左右無一田州人璋日詭猛<lb/>
曰天兵退矣又曰天兵聞君走交南不敢輙加兵交南<lb/>
境遣使詣督府請進止也猛喜不疑胡堯元與諸將見<lb/>
希儀已破隘欲攘其功頗聞猛走匿璋所遂以兵萬人<lb/>
擣歸順璋亟遣人持牛酒犒師境上而自來見諸將頓<lb/>
首謝曰猛敗昨越歸順欲走交南璋邀擊之猛目被流<lb/>
矢南走不知所之急之恐入交南連逆賊為變幸緩五<lb/>
<pb n="KR2c0020_WYG_053-5b"/>
日當捕致之堯元等許之璋歸復詭猛曰天兵已退非<lb/>
陳奏事不白為君草封事令人上之如何猛曰固所願<lb/>
也乃為䟽令猛出印印之璋得知猛寘印所乃置酒賀<lb/>
猛樂作持鴆酒一盂獻曰天兵索君急不能庇也請自<lb/>
為計猛大怒罵曰悔墮此老奸計也遂飲鴆死璋斬其<lb/>
首并所佩印遣使間道馳詣軍門上之諸將聞之引還<lb/>
猛三子長為邦彦既敗死次邦佐邦相出亡邦彦側室<lb/>
子曰芝方襁褓匿民間諸惡目韋好陸緩馮爵俱被擒<lb/>
<pb n="KR2c0020_WYG_053-6a"/>
斬惟盧蘇王受未授首㨗聞論功行賞鏌請置流官治<lb/>
之事下兵部覆奏從之<lb/>
六年五月盧蘇王受反有自右江來者言岑猛實不死<lb/>
糾安南莫氏入寇陷思恩矣藩省旦暮當不保于是靖<lb/>
江諸宗室倉皇出奔人情惶懼藩臬諸司素衘姚鏌者<lb/>
又倡言猛實未死鏌為歸順所紿御史石金聞之遂劾<lb/>
鏌攘勦無䇿輕信罔上圖田州不得并思恩而失之帝<lb/>
大怒落鏌職以王守仁代之先是鏌上言田州遺黨復<lb/>
<pb n="KR2c0020_WYG_053-6b"/>
叛再乞集兵勦捕軍興錢榖相應議處帝命動支廣東<lb/>
司府帑庫金錢不得自分彼我致悮事機至是守仁未<lb/>
至鏌候代偵知思恩未陷欲徴兵擒蘇等自贖乃徴廣<lb/>
西諸司議事而銜鏌者紿郵吏發檄交誤各以檄誤不<lb/>
至鏌竟不獲集兵而去<lb/>
七年春正月王守仁將至田州調集湖兵數萬人南下<lb/>
諸土目皆憚之守仁乃自弢晦示以無事及南抵寧見<lb/>
盧蘇王受勢熾度不可卒滅乃使人招諭使來輸罪會<lb/>
<pb n="KR2c0020_WYG_053-7a"/>
有造浮言誑蘇受欲取其賂者蘇受疑懼不即來守仁<lb/>
遣使慰諭之且與之誓蘇受言來見必陳兵衛又欲易<lb/>
軍門左右祗候皆盡以田州人守仁許之蘇受乃期日<lb/>
來見盛兵自衛守仁數罪箠之蘇受衷甲受箠已而諭<lb/>
歸俟命守仁乃上疏言思田久苦兵革民間已不勝况<lb/>
田州外捍交阯縱使克之置流官兵弱財匱恐生他變<lb/>
岑氏世有功治田州非岑氏不可請降田州府為田州<lb/>
官猛子邦相為判官以盧蘇王受為廵檢别立思恩府<lb/>
<pb n="KR2c0020_WYG_053-7b"/>
設流官統之帝皆從焉乃命邦相歸田州盧蘇等各之<lb/>
官田州以寧守仁復薦布政使林富為廵撫都御史張<lb/>
佑為總兵官鎮廣西守仁乃徃南寧　三月王守仁檄<lb/>
盧蘇王受等攻斷籐峽八寨盗賊盡平之兩江底定守<lb/>
仁上言盛稱蘇受等功大獲賞賚時兵部侍郎張璁及<lb/>
桂蕚言守仁處田州非是上頗疑之<lb/>
十三年秋九月廵檢盧蘇殺田州判官岑邦相先是林<lb/>
富代王守仁為提督奏言思恩改設流官二十年兵不<lb/>
<pb n="KR2c0020_WYG_053-8a"/>
得罷田州决非流官所能控禦竟主守仁前議降田州<lb/>
為州治以邦相為判官命副總兵張佑鎮之許以二年<lb/>
而代時邦相年十五六張佑兒子畜之盧蘇自矜功大<lb/>
專横邦相不能平遂有隙會張佑將代去望邦相厚賂<lb/>
已邦相賄之不滿意佑遂與盧蘇比欲沮奪邦相乃購<lb/>
得邦彦子芝育之别所邦相時時欲殺芝佑不果代留<lb/>
鎮庇芝得免尋佑中邦相毒卒芝奔梧州督府都御史<lb/>
陶諧畜之至是盧蘇遣其黨刺邦相不克邦相與土目<lb/>
<pb n="KR2c0020_WYG_053-8b"/>
羅玉等伐盧蘇事覺蘇伏甲擒斬羅玉遂刼諸土目攻<lb/>
邦相執而殺之燔其屍賂陶諧言邦相病死無後乃立<lb/>
芝遣歸田州于是猛仲子邦佐爭立而鄰府諸土官皆<lb/>
不平盧蘇弑主也合兵助邦佐攻田州入之蘇走免亂<lb/>
復大作兩江震駭諧遣人諭諸土官曰邦相實病死盧<lb/>
蘇何與而爾等自相殘害也亡何諧以憂去都御史潘<lb/>
旦蔡經相繼代皆曰思田苦兵革久矣朝廷今復以盧<lb/>
蘇故興問罪之師征伐當何時已乎朝議下核實副使<lb/>
<pb n="KR2c0020_WYG_053-9a"/>
葉俛叅議陳大珊曰盧蘇稱亂弑主罪安可盡赦也縱<lb/>
宥之不誅當以上聞令立功贖罪耳經不聽上言邦相<lb/>
不孝奪其母田又虐殺其部下盧蘇因衆怨殺之朝廷<lb/>
遂置蘇不問仍官芝等如故于是兩江土官聞之莫不<lb/>
解體<lb/>
　　谷應泰曰田州為粤西南徼蠻瘴荒裔不足重輕<lb/>
　　後失安南議者稍稍視田州為南海外屏欲寄重<lb/>
　　焉岑氏世守田州自𢎞治六年岑猛父膏逆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>身<lb/>
<pb n="KR2c0020_WYG_053-9b"/>
　　逼强鄰間闗奔走存邢遷衛朝廷視猛恩至渥也<lb/>
　　至十八年岑濬始懸首藁街正徳中岑猛始克復<lb/>
　　舊業黎子式微重耳河水猛身扞天朝不忘舊徳<lb/>
　　分固應爾而乃晉惠入絳遽絶秦闗衛燬廬漕坐<lb/>
　　觀齊亂猛之單騎棄軍仰藥逆旅天亡之矣然猛<lb/>
　　桀驁性成反形未見追兵四集猶勑下勿交鋒裂<lb/>
　　帛書寃上狀軍門亦云哀已而雲夢陳兵决收韓<lb/>
　　信陳平奏詔竟斬舞隂姚鏌輕于討賊重于受降<lb/>
<pb n="KR2c0020_WYG_053-10a"/>
　　信于請兵疑于對壘猛既寃死不白鏌亦功名不<lb/>
　　終猛負國恩而身殛鏌貪軍功而官奪天道好還<lb/>
　　適相當也至盧蘇王受之反釁本姚鏌失又似由<lb/>
　　新建盖新建怜田恩厭苦兵革曲撫盧王立岑氏<lb/>
　　之後設田州之官隂假戰功陽羈蘇受而所舉張<lb/>
　　佑貪賄比匪種禍岑族張佑既隕邦相之毒邦相<lb/>
　　旋膏蘇受之戈沈王搆惡義真必棄闗中鍾鄧相<lb/>
　　傾姜維幾反蜀道新建寄托不終識者微有憾焉<lb/>
<pb n="KR2c0020_WYG_053-10b"/>
　　而繼佑來督者陶諧也邦相賊殺鎮臣朝廷寢而<lb/>
　　不問蘇受執殺州主大臣陽言病亡夫天南末郡<lb/>
　　不知天子寵靈式慿皆懸督府張佑索裘不與拘<lb/>
　　執唐侯陶諧寳賂亟行遂黨莒僕處置舛錯刑賞<lb/>
　　乖張貽笑蠻方損傷國體君子知明網不振先在<lb/>
　　逺彛矣要之姚鏌之非在于捕反太急而貽謀者<lb/>
　　索賄之盛應期陶諧之罪在于有賊不討而貽謀<lb/>
　　者亦索賄之張佑官務賄章邊釁日急故皇甫安<lb/>
<pb n="KR2c0020_WYG_053-11a"/>
　　邊奏免墨吏奉仙載寳僕固稱兵好利亡國好色<lb/>
　　亡身古今龜鑒葢不誣矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0020_WYG_053-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷二十五</head> <lb/>
    <p>
<pb n="KR2c0020_WYG_025-1a"/>
欽定四庫全書<lb/>
　明史紀事本末卷二十五<lb/>
　　　　　　　　　浙江提學僉事谷應泰編<lb/>
　　治水江南<lb/>
成祖永樂元年夏四月命户部尚書夏原吉治水江南<lb/>
時嘉興蘇松諸郡水患頻年屢敕有司督治無功故有<lb/>
是命　六月命侍郎李文郁往佐尚書夏原吉相度水<lb/>
田量免今年租税　秋八月遣都察院僉都御史俞士<lb/>
<pb n="KR2c0020_WYG_025-1b"/>
吉齎水利集賜夏原吉使講求疏治之法原吉上言江<lb/>
南諸郡蘇松最居下流常嘉湖三郡土田髙多下少環<lb/>
以太湖亘綿五百里納杭湖宣歙諸山水注澱山諸湖<lb/>
入三泖頃浦港湮塞滙流漲溢傷害苗稼拯治之法宜<lb/>
浚呉淞諸浦港洩其壅淤以入于海呉松江袤二百餘<lb/>
里廣百五十餘丈西接太湖東通海前代屢疏以當潮<lb/>
汐沙泥淤積旋疏旋塞自呉江長橋至下界浦約百二<lb/>
十餘里雖稍通流多有淺窄又自下界浦抵上海南倉<lb/>
<pb n="KR2c0020_WYG_025-2a"/>
浦口可百三十餘里潮汐壅障茭蘆叢生已成平陸欲<lb/>
即開浚工費浩大臣相視得嘉定劉家港即古婁江徑<lb/>
通大海常熟白茆港徑入大江皆廣川浚流宜疏呉淞<lb/>
江南北兩岸安平等浦港引太湖諸水入劉家白茆二<lb/>
港使直注海松江大黄浦乃通呉淞要道下流壅塞難<lb/>
即疏浚傍有范家濱至南倉浦口可徑達海宜浚令深<lb/>
濶上接大黄浦以達茆湖之水此即禹貢三江入海之<lb/>
迹俟既開通相度地勢各置石閘以時啓閉每嵗水涸<lb/>
<pb n="KR2c0020_WYG_025-2b"/>
時修圩岸以禦暴流疏上行之役夫凡十餘萬原吉布<lb/>
衣徒步日夜經畫盛暑不張葢曰百姓暴體日中吾何<lb/>
忍于是水洩農田大利<lb/>
二年春正月復命户部尚書夏原吉往蘇松疏通舊河<lb/>
以大理寺少卿袁復副之　六月以陜西按察司副使<lb/>
宋性為布政使右叅政從夏原吉蘇松治水　九月戊<lb/>
辰户部尚書夏原吉治水功成還朝<lb/>
三年夏六月命户部尚書夏原吉僉都御史俞士吉通<lb/>
<pb n="KR2c0020_WYG_025-3a"/>
政使趙居任大理寺少卿袁復賑濟蘇松嘉湖饑民上<lb/>
曰四郡之民頻年厄于水患今舊榖已罄新苗未成老<lb/>
穉嗷嗷朕與卿等能獨飽乎其往督郡縣發倉廩賑之<lb/>
所至善加撫綏一切民間利害有當建革者速以聞<lb/>
宣宗宣徳七年九月蘇州知府況鍾上言蘇松嘉湖之<lb/>
地其湖有六曰太湖曰傍山曰陽城曰昆承曰沙湖曰<lb/>
南湖聫屬廣袤凡三千里其水東南出嘉定呉淞江東<lb/>
出崑山劉家港東北出常熟白茆港永樂初朝廷命尚<lb/>
<pb n="KR2c0020_WYG_025-3b"/>
書夏原吉督理䟽濬水不為患年久淤塞一遇久雨遂<lb/>
成巨浸田皆溺焉乞仍遣大臣督郡縣吏于農隙時發<lb/>
民疏濬則一方永賴矣上命周忱與鍾計工力多寡難<lb/>
易行之<lb/>
世宗嘉靖元年巡撫李克嗣開呉淞江呉淞自周忱修治後<lb/>
天順中命巡撫崔㳟濬大盈浦出呉淞𢎞治中設水利<lb/>
僉事伍性復濬呉淞中股及顧㑹趙屯浦又命工部侍<lb/>
郎徐貫復治呉淞自帆歸浦至分莊七十餘里至是克<lb/>
<pb n="KR2c0020_WYG_025-4a"/>
嗣用華上嘉崑四縣民力開呉淞江四千餘丈十餘年<lb/>
無水旱之憂<lb/>
二十二年巡按吕光詢疏修水利三事一曰廣疏濬以<lb/>
備瀦泄葢三呉澤國西南受太湖陽城諸水形勢尤卑<lb/>
而東北際海岡隴之地視西南特髙昔人于下流疏為<lb/>
塘浦𨗳諸湖之水由北以入于江由東以入于海而又<lb/>
畎引江潮流行于岡隴之外是以瀦泄有法而水旱皆<lb/>
不為患今惟二江頗通一曰黄浦一曰劉家河然大河<lb/>
<pb n="KR2c0020_WYG_025-4b"/>
諸水源多勢盛二江不足以泄之而岡隴支河又多壅<lb/>
絶于是髙下俱病治之之法先其要害者宜治澱山等<lb/>
處菱蘆之地𨗳引太湖之水散入陽城昆承三泖等湖<lb/>
又開呉淞江并太石趙屯等浦泄澱山之水以達于海<lb/>
濬白茆港并鮎魚口等處泄昆承之水以注于江開七<lb/>
浦鹽鐵等塘泄陽城之水以達于江又𨗳田間之水悉<lb/>
入于大浦使流者皆有所歸而瀦者皆有所泄則下流<lb/>
之地治而澇無所憂矣于是乃濬臧村第港以溉金壇<lb/>
<pb n="KR2c0020_WYG_025-5a"/>
濬澡港等河以溉武進濬艾祁通波以溉青浦濬顧浦<lb/>
呉塘以溉嘉定濬大瓦等浦以溉崑山之東濬許浦等<lb/>
塘以溉常熟之北二曰修圩岸以固横流葢蘇松常鎮<lb/>
最居東南下流而蘇松又居常鎮下流秋霖泛漲風濤<lb/>
相薄則河浦之水逆行田間衝齧為患宋轉運使王純<lb/>
臣常令蘇呉作田塍禦水民甚便之而司農丞郟亶亦<lb/>
云治河以治田為本葢惟田圩漸壊而嵗多水災也三<lb/>
曰復板閘以防淤澱河浦之水皆自平原流入江海水<lb/>
<pb n="KR2c0020_WYG_025-5b"/>
緩而潮急沙隨浪湧其勢易淤不數年既沮洳成陸嵗<lb/>
嵗修之即不勝其費昔人權其便宜去江海十餘里或<lb/>
七八里夾流而為閘平時隨潮啓閉以禦淤沙嵗旱則<lb/>
閉而不啓以蓄其流嵗澇則啓而不閉以宣其溢志稱<lb/>
置閘有三利葢謂此也而宋臣郟僑亦云漢唐遺跡自<lb/>
松江而東至于海又𨗳海而北至于揚子江又沿江而<lb/>
西至于江陰界一河一浦大者皆有閘小者皆有堰臣<lb/>
按郡志與僑頗合然多湮廢惟常熟縣福山閘尚存正<lb/>
<pb n="KR2c0020_WYG_025-6a"/>
徳間巡按御史謝琛議復呉塘等閘而不果即今金壇<lb/>
縣議復莊家閘江陰縣議復桃花閘嘉定縣議于横瀝<lb/>
練塘鹽鐵各置閘如舊<lb/>
穆宗隆慶四年巡撫海瑞委松江府同知黄成樂上海<lb/>
知縣張嵿開浚王渡起至宋家港共長一萬一千五百<lb/>
七十一丈濶三十餘丈今議減半開河面一十五丈底<lb/>
濶七丈五尺深一丈五尺六寸共用工銀六萬餘兩是<lb/>
嵗大饑畚鍤雲集不兩月而河工告成民得仰食焉<lb/>
<pb n="KR2c0020_WYG_025-6b"/>
神宗萬厯十五年以呉中嵗遭水患奏請特設水利副<lb/>
使一員駐松江是嵗命許應逵莅任發帑金十萬為修<lb/>
治費及首濬呉淞後及支幹開浚未完而故道反塞不<lb/>
一年盡為平壤功未竟<lb/>
　　谷應泰曰天下之賦半在江南而天下之水半歸<lb/>
　　呉㑹葢江南之田資水灌沃特號塗泥又易霑足<lb/>
　　偃鼠飲河酌多孔取非如雍州土厚水深冀州神<lb/>
　　皋天黨也考浙西及蘇松諸郡以杭湖宣歙萬山<lb/>
<pb n="KR2c0020_WYG_025-7a"/>
　　之水奔騰涌溢盡入太湖太湖蓄瀦之餘溢于三<lb/>
　　江東流入海所謂三江既入震澤底定是也然則<lb/>
　　三江無可入之道則震澤無可定之波也明矣而<lb/>
　　乃呉淞婁江率皆淤塞黄浦白茆僅見虚名江海<lb/>
　　之門洩瀉既少震澤汪洋承流遂緩矣加以山水<lb/>
　　多沙夏秋暴漲乘勢飄流勢緩波平沙因類聚瀕<lb/>
　　湖諸泖相繼堙蕪矣夫懸師井陘僅容單騎則良<lb/>
　　將為之躊躇入告君門路隔九閽則忠臣為之泣<lb/>
<pb n="KR2c0020_WYG_025-7b"/>
　　血況于滔天臣浸洩于一綫之流倒峽傾江阻于<lb/>
　　一坏之土其魚之歎能不為之寒心哉而或者謂溪<lb/>
　　不入湖皆由呉江長橋之築水清沙滯勢至壅閡<lb/>
　　賴江流剽疾聚族兼行今橋梁既立水勢紆迴清<lb/>
　　浮則去濁重則沉此猶賈讓治河必欲盡徙民居<lb/>
　　放河北流以入渤海而宣房築渠更播徳棣分為<lb/>
　　八河以息民患誠云上䇿其事葢難言之大抵嘉<lb/>
　　湖地據上流故溪不入湖則嘉湖代受震澤之水<lb/>
<pb n="KR2c0020_WYG_025-8a"/>
　　蘇松勢處下流故湖不入江蘇松且代受三江之<lb/>
　　水夏原吉躬履勘驗始稱太湖汎溢宜浚呉淞然<lb/>
　　蘇之呉淞沙泥淤塞旋疏旋積松之呉淞茭葦叢<lb/>
　　生漸成陸地請于嘉定開劉家港常熟開白茆港<lb/>
　　而蘇水入海于松江更開范家墳以達大黄浦而<lb/>
　　松水亦入海廣濬分支其受三江之水即所謂三<lb/>
　　江既入多為尾閭以殺震澤之怒即所謂震澤底<lb/>
　　定禹貢所書明易簡盡原吉所治委曲詳至江南<lb/>
<pb n="KR2c0020_WYG_025-8b"/>
　　水勢大畧可睹矣至宣徳七年況鍾復請修舉夏<lb/>
　　緒起民昏墊夫鍾之去夏僅三十年芍陂煩艾渭<lb/>
　　渠需莊而況金城柳大滄海田成世紀奄逝陵谷<lb/>
　　摧移又有吕光詢治水三利海瑞濬築奏功苟非<lb/>
　　泥橇山樏視同推溺何以稱焉<lb/>
　<lb/>
　<lb/>
　明史紀事本末卷二十五<lb/>
</p>
<p>
</p>
  </div>
</body>
</text>
</TEI>
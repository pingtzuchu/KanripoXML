<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷五十二</head> <lb/>
    <p>
<pb n="KR2c0020_WYG_052-1a"/>
欽定四庫全書<lb/>
　明史紀事本末卷五十二<lb/>
　　　　　　　　　浙江提學僉事谷應泰編<lb/>
　　世宗崇道教<lb/>
嘉靖元年春三月簿錄大能仁寺妖僧齊瑞竹財資及<lb/>
𤣥明宫佛像毁括金屑一千餘悉給商以償宿逋齊瑞<lb/>
竹正德間賜玉璽書金印賞賚無算至是從工部侍郎<lb/>
趙璜言也禮部郎中屠塤發檄徧查京師諸淫祠悉拆<lb/>
<pb n="KR2c0020_WYG_052-1b"/>
毁之　七月帝漸興寺觀崇奉諸教汪珊疏言十漸其<lb/>
三言議復諸不經淫寺觀非初罷之意章下所司<lb/>
二年夏四月暖殿太監崔文以禱祀誘帝乾清諸處各<lb/>
建醮連日夜不絶又命内監十餘人習經教于宫中賞<lb/>
賚不貲大學士楊廷和九卿喬字等疏請斥逺僧道停<lb/>
罷齋醮給事中周瑯張嵩張汝安盤等交章劾文乞置<lb/>
重典俱不報　閏四月停齋祀時給事中鄭一鵬上言<lb/>
臣廵光禄見正德十六年以來宫中自常膳外少有所<lb/>
<pb n="KR2c0020_WYG_052-2a"/>
取邇者禱祀繁興制用漸廣乾清坤寧諸宫各建齋醮<lb/>
西天西畨漢經諸厰至於五花宫西暖閣東次閣亦各<lb/>
有之或連日夜或間日一舉或一日再舉經筵俱虛設<lb/>
而無所用矣傷太平之業失天下之望莫此為甚臣謂<lb/>
挾此術者必皆魏彬張鋭之餘黨曩以欺先帝使生民<lb/>
塗炭海内虛耗先帝已誤陛下豈容再誤陛下急誅之<lb/>
遠之可也伏願改西天厰為寳訓厰以貯祖宗御製諸<lb/>
書西畨厰為古訓厰以貯五經子史諸書漢經厰為聽<lb/>
<pb n="KR2c0020_WYG_052-2b"/>
納厰以貯諸臣奏疏選内臣謹畏者司其筦鑰陛下經<lb/>
筵之暇遊息其中則壽何以不若堯舜治何以不若唐<lb/>
虞哉帝曰天時饑饉齋祀暫且停止<lb/>
五年以道士邵元節為真人吳尚禮為左至靈<lb/>
七年春正月大學士楊一清等言宫寢之中非祀天之<lb/>
所每日拜祝恐勞且䙝請已之報聞<lb/>
十年十一月遣行人召大學士張孚敬還朝建祈嗣醮<lb/>
欽安殿以禮部尚書夏言充醮壇監禮使侍郎湛若水<lb/>
<pb n="KR2c0020_WYG_052-3a"/>
顧鼎臣充迎嗣導引宫文武大臣遞日進香上親行初<lb/>
終兩日禮<lb/>
十一年冬十月編修楊名上修省䟽斥汪鋐郭勛之奸<lb/>
乞罷工作禱祀上怒收繫械訊瀕死謫戍<lb/>
十三年五月上御重華殿召大學士張孚敬武定侯郭<lb/>
勛等五人入觀祀天青爵作紀樂同遊詩<lb/>
十四年夏四月大興隆寺災御史諸演請順天心絶異<lb/>
端勅禮部尚書夏言覆奏改僧錄司于大隆善寺僧徒<lb/>
<pb n="KR2c0020_WYG_052-3b"/>
還俗者聽併移姚廣孝神位廣孝神位帝更定祀典撤<lb/>
太廟配享移入興隆寺者也<lb/>
十五年春正月加致一真人邵元節道號賜玉帶冠服<lb/>
元節興安人仙源范文泰見而竒之授以龍圖龜範之<lb/>
秘嘉靖初徴入京召對便殿首以真教主靜之説進帝<lb/>
嘉納之已為禱雪輙應命為致一真人領金籙醮事給<lb/>
玉金銀象印各一㑹帝有事南郊召元節分獻風雷靈<lb/>
雨壇頂寘奉天殿班二品并封其師為真人勅建真人<lb/>
<pb n="KR2c0020_WYG_052-4a"/>
府都城西落成命夏言作記刻之庭歳給祿一百石遣<lb/>
緹騎四十人充掃除役贈田三十頃蠲其租徭至是寵<lb/>
待益隆　夏四月詔求紅黄玉以禮神　十月除禁中<lb/>
佛殿建慈慶慈寧宫時帝欲除去釋殿召武定侯郭勛<lb/>
大學士李時禮部尚書夏言入視大服千善殿有金鑄<lb/>
象神鬼淫䙝之狀又金函玉匣藏貯佛首佛牙之類及<lb/>
支離傀儡凡萬三千餘斤言退上䟽力請瘞之中野不<lb/>
得凟留宫禁帝日朕思此類智者以為邪穢而不欲觀<lb/>
<pb n="KR2c0020_WYG_052-4b"/>
愚民無知必以竒異奉之雖瘞中野必有竊發以惑民<lb/>
者其燬之通衢永除之于是禁中邪穢迸斥殆盡　十<lb/>
一月大修金籙醮于立極殿七日夜以謝儲祥以大臣<lb/>
為上香監禮迎嗣引導等使如舊　十二月以皇嗣生<lb/>
錄致一真人邵元節禱祀功加授禮部尚書給一品服<lb/>
俸賜白金文綺寳冠法服貂裘授其徒邵啓為等祿秩<lb/>
有差先是上命中使即貴溪山中建仙源宫既成元節<lb/>
乞暫還山已而帝遣錦衣千戸孫經徃趨起之舟至潞<lb/>
<pb n="KR2c0020_WYG_052-5a"/>
河命中使迎入賜彩蟒衣併闡教輔國玉印時帝以祈<lb/>
嗣設醮旦夕有雲氣見于圻壇上大悦越三日皇子生<lb/>
遂有是命<lb/>
十七年命建金籙大齋於内皇壇白鶴遶壇卿雲捧日<lb/>
賞賚天師張彦頨有加嘉靖初彦頨入賀上賜問以清<lb/>
心寡慾對加封正一嗣教真人賜金冠玉帶蟒衣銀幣<lb/>
遂留京邸既而請還山上遣行人持詔召之稱卿不名<lb/>
宅燬為作治給事中黄臣諫曰昔者欒巴郭憲噀酒止<lb/>
<pb n="KR2c0020_WYG_052-5b"/>
火彦頨宅燬陛下又安用治之上不從彦頨尋卒詔如<lb/>
列侯例賜䘏典天師永緒上所命名也<lb/>
十八年八月致一真人邵元節死時上躬視顯陵元節<lb/>
留京師一日晨起召其徒語之曰我殆將逝矣安得走<lb/>
行在一見皇帝言未既卒帝駐蹕裕州聞之慟手詔勅<lb/>
行在禮部贈諡命中官錦衣䕶其䘮䘮還勅有司營塟<lb/>
䘏典如伯爵例　以方士陶典真為神霄保國宣教高<lb/>
士典真一名仲文黄岡人少為縣掾喜神仙方術嘗授<lb/>
<pb n="KR2c0020_WYG_052-6a"/>
符術羅田萬玉山而邵元節微時亦徃來仲文家嘉靖<lb/>
初仲文授遼東庫大使秩滿至京師時元節貴幸比老<lb/>
欲請骸骨未有間㑹宫中黒𤯝見元節治之無驗遂薦<lb/>
仲文代已試宫中稍能絶妖帝寵異之至是扈駕南廵<lb/>
至衛輝白晝有旋風繞駕不散帝以問仲文對曰當火<lb/>
遣仲文禳之仲文曰火終不免可謹䕶聖躬耳是夜行<lb/>
宫果災宫中死者無算錦衣陸炳排闥入負帝出竟無<lb/>
恙明日勅行在吏部授仲文是職給誥印許携其家于<lb/>
<pb n="KR2c0020_WYG_052-6b"/>
官　九月上諭輔臣曰朕欲命東宫監國朕靜攝一二<lb/>
年然後親政太僕卿楊最上言聖諭至此不過信方士<lb/>
調攝耳夫堯舜性之湯武身之非不知修養可以成仙<lb/>
以不易得也不易得所以不學豈堯舜之世無仙人堯<lb/>
舜之智不知學哉孔子謂老子猶龍即仙也孔子非不<lb/>
不知老子之為仙不可學也不可學豈易得哉臣聞皇<lb/>
上之諭始則驚而駭繼則感而悲犬馬之誠惟望端拱<lb/>
穆清恭黙思道不邇聲色保復元陽不期仙而自仙不<lb/>
<pb n="KR2c0020_WYG_052-7a"/>
期壽而自壽黄白之術金丹之藥皆足以傷元氣不可<lb/>
信也帝覧之大怒逮繫鎮撫司考訊乆之死獄中<lb/>
十九年春正月上疾不朝拜天𤣥極殿二月建宫祈禳<lb/>
三日　八月萬壽聖節建三晝夜醮告天𤣥極殿郭勛<lb/>
以方士段朝用見曰能化物為金銀因以所化銀噐進<lb/>
上大悦曰殆天授也因授朝用紫府宣忠髙士薦其噐<lb/>
于太廟加勛祿米百石　十一月進陶仲文為忠孝秉<lb/>
一真人領道教事尋加少保禮部尚書又加少傅食一<lb/>
<pb n="KR2c0020_WYG_052-7b"/>
品俸<lb/>
二十年春正月逮繋御史楊爵下詔獄爵上言曰君人<lb/>
者奉天安民而使之各得其所也今饑民顛連無告委<lb/>
命溝壑而土木之工十年不止又重委部臣遠建雷壇<lb/>
以一方士之故朘民膏血民何以得其所哉執左道以<lb/>
惑衆聖主所必誅今異言異服列于廷苑金紫赤紱賞<lb/>
及方術保𫝊之位坐而論道非極天下之選不足以當<lb/>
此貴而畀之迂怪之徒名噐之濫至此極矣陛下以天<lb/>
<pb n="KR2c0020_WYG_052-8a"/>
縱之聖為上天元子若遠宗帝道近守祖法則和氣致<lb/>
祥㒺有天災山川鬼神亦莫不寧安用此邪佞之術列<lb/>
諸法禁之地而藉之以為福哉古人有言君聖則臣直<lb/>
若震之以天威加之以危禍如徃年楊最言出而身即<lb/>
死近日羅洪先等以言罷黜國體治道所損實多臣恐<lb/>
忠藎杜口則讒諛交進安危休戚無由以見而堂陛之<lb/>
近遠于萬里矣疏入帝大怒命鎮撫司長繫之<lb/>
二十二年春二月段朝用下獄論死初朝用以黄白術<lb/>
<pb n="KR2c0020_WYG_052-8b"/>
結郭勛干進乆之技窮勛有罪繋獄脇索勛賂捶死勛<lb/>
家厮役張瀾復上疏凟奏帝怒收送法司論死　宫婢<lb/>
楊金英等謀弑伏誅帝曰朕非頼天地鴻恩遏除宫變<lb/>
焉有今兹朕晨起至醮朝天宫七日醮之日白鶴四十<lb/>
餘翔空中羣臣賀<lb/>
二十三年冬十月大同邊卒獲叛人王三上曰叛惡就<lb/>
擒固義勇之効力實神鬼有以黙戮之加秉一真人禮<lb/>
部尚書陶仲文為少師餘如故前此大臣無兼總三孤<lb/>
<pb n="KR2c0020_WYG_052-9a"/>
如仲文者<lb/>
二十四年三月建祈年醮朝天宮　秋八月永和王知<lb/>
燠獻白鹿上壽遂告鹿瑞于太廟是時上重箕仙箕下<lb/>
亦命有司掩<graphic n="KR1990" url="https://raw.githubusercontent.com/kanripo/KR-Gaiji/master/images/KR1990.png" mimeType="image/png"/>骼出故御史楊爵給事中周怡工部郎<lb/>
中劉魁詔獄皆從之爵怡魁甫出三日吏部尚書熊浹<lb/>
諫止箕仙復逮獄如故浹乞休命錦衣衛遣校尉送原<lb/>
籍為民<lb/>
二十五年秋七月乆雨上曰鹿瑞龜祥洊呈去歳今朕<lb/>
<pb n="KR2c0020_WYG_052-9b"/>
辰日近醴泉復出承華雖聖賢不恃以怠也而不可不<lb/>
敬謝其自二十五日至八月望舉謝停封貢事毋慢八<lb/>
月加封陶仲文伯爵仲文特進光禄大夫柱國兼支大<lb/>
學士俸任一子尚寳司丞<lb/>
二十九年夏四月加封陶仲文恭誠伯先是春不雨上<lb/>
以問仲文仲文曰疑有寃獄時楊武知縣王濓以罪坐<lb/>
絞子䇿走京師誣廵撫胡纉宗私隙故入人罪述纉宗<lb/>
迎駕詩有穆王八駿飛雲殿湘竹英皇涙不磨為詛咒<lb/>
<pb n="KR2c0020_WYG_052-10a"/>
上怒逮訊乆不决至是因仲文言釋之是夜漏下四皷<lb/>
大雨明日傳㫖封仲文賜誥歳禄一千二百石<lb/>
三十年夏五月復事鎮鹵法壇先是帝從陶仲文請設<lb/>
立符鎮鹵法壇嚴事之曰褫鹵魄勿窺我邊圉至是帝<lb/>
以馬市成諳達欵塞欲撤之忽報鹵有異謀帝諭羣臣<lb/>
曰朕于十九日欲撤鎮鹵法壇二十日即有警報𤣥威<lb/>
所至亦不可忘遂益敬事之冬十月邊吏獲叛人哈舟<lb/>
兒陳通事禮部上言二逆就擒實頼𤣥貺所至宜告謝<lb/>
<pb n="KR2c0020_WYG_052-10b"/>
雷霆洪應壇行獻俘禮從之<lb/>
三十一年二月太上道君誕辰建醮永壽宫九日　三<lb/>
月詔修太和山𤣥帝宫<lb/>
三十三年秋七月命駙馬都尉鄔景和安平伯方承裕<lb/>
吏部尚書李黙禮部尚書王用賓左都督陸炳吏部左<lb/>
侍郎程文德禮部左侍郎閔如霖吏部右侍郎郭朴吳<lb/>
山並直西内撰𤣥文景和以不諳𤣥理辭免俄以金幣<lb/>
賜𤣥修諸臣猶及景和景和自䟽無功辭願洗心滌慮<lb/>
<pb n="KR2c0020_WYG_052-11a"/>
效馬革裹屍之報帝怒曰景和故出不詳語當擬怨訕<lb/>
律乃革爵安置崑山時諸臣覬撰𤣥營進景和獨不屑<lb/>
直贊　夏四月舉祀高𤣥大興止封停刑工部尚書趙<lb/>
文華乞歸以病請上方修𤣥禁奏䟽尤諱言疾䟽入觸<lb/>
上怒罷<lb/>
三十五年夏四月丁巳命翰林院侍讀嚴訥修撰李春<lb/>
芳並為翰林學士右春坊右中允董份直西内撰𤣥自<lb/>
是詞臣多舍本職徃徃求供奉希進用　九月廢徽王<lb/>
<pb n="KR2c0020_WYG_052-11b"/>
載埨為庶人王善伺上意上宫中有需王輙先時獻道<lb/>
者南陽梁高輔年八十餘手甲長數寸善導引王厚遇<lb/>
之進之上拜散人高輔謹有所賜予皆辭王使人求謝<lb/>
不能應王故煉女癸服之上亦需此高輔馳求王<lb/>
不與而王方自恣興土木詐稱張世徳自走南京<lb/>
市美女事聞奪爵幽鳯陽王聞之自殺是嵗上睿<lb/>
皇帝道號三天金闕無上玉堂都仙法主𤣥元道<lb/>
徳哲慧聖尊開真仁化大帝獻皇后號三天金闕<lb/>
<pb n="KR2c0020_WYG_052-12a"/>
無上玉堂總仙法主𤣥元道德哲慧聖母天后孝烈皇<lb/>
后號九天金闕玉堂輔聖天后掌仙妙化元君上自號<lb/>
靈霄上清統雷元陽妙一飛𤣥真君後加號九天𢎞教<lb/>
普濟生靈掌隂陽功過大道思仁紫極仙翁一陽真人<lb/>
元虗𤣥應開化伏魔忠孝帝君再號太上大羅天仙紫<lb/>
極長生聖智昭靈綂三元證應玉虗緫掌五雷大真人<lb/>
𤣥都境萬壽帝君<lb/>
三十六年冬十月𤣥嶽諸山獻紫芝已而緫督胡宗憲<lb/>
<pb n="KR2c0020_WYG_052-12b"/>
廵撫阮鶚御史路楷等相繼上者不可勝計<lb/>
三十七年夏四月總督胡宗憲獻白鹿五月復獻白鹿<lb/>
于齊雲山帝曰一歳二瑞天眷也命告謝𤣥極殿太廟<lb/>
以宗憲忠敬陞一級百官表賀　秋七月禮部類進四<lb/>
方獻芝凡千八百六十有四詔更求廣徑尺以上者<lb/>
三十八年六月以陶世恩為太常寺丞世恩以䕃歴尚<lb/>
寳少卿為言官所列奪官至是仲文乞復子原職帝命<lb/>
改為太常寺寺丞兼道錄司右演法是時仲文請假還<lb/>
<pb n="KR2c0020_WYG_052-13a"/>
里帝下璽書褒諭之遣錦衣千戸一人䕶歸仍賜白金<lb/>
彩繒以示眷懐令有司歳時存問<lb/>
三十九年二月浙江總督胡宗憲上汪直獄上曰𤣥祐<lb/>
也命告𤣥極殿而論宗憲功有差已而宗憲獻芝草五<lb/>
白龜二上悦賜金帛金彩鶴衣一襲禮部請謝𤣥告廟<lb/>
許之不數日白龜亡上曰天降靈物朕固疑處塵寰不<lb/>
乆也　十一月秉一真人陶仲文死仲文習祈禳術得<lb/>
幸賜坐稱為師然亦小心憚帝威嚴不敢他有所干列<lb/>
<pb n="KR2c0020_WYG_052-13b"/>
爵五等死諡榮康惠肅以伯禮塟隆慶初奪爵籍其家<lb/>
四十年二月分遣御史王大任姜儆奚鳯等徃天下訪<lb/>
求仙術異人及符篆秘方諸書　十一月禮部奏四方<lb/>
進芝凡七百六十九本命採五色盈尺者　淮王獻白<lb/>
雁二賜金幣帝曰天降祥羽其告廟<lb/>
四十一年三月萬壽宫成宫災于四十年十一月不三<lb/>
月而告成宫中有壽源萬春太𤣥仙禧諸殿極其宏麗<lb/>
上悦加大學士徐階等秩有差　夏四月癸酉方士鄠<lb/>
<pb n="KR2c0020_WYG_052-14a"/>
縣王金進五色龜靈芝授太醫院御醫命成國公朱希<lb/>
忠告廟表賀　壬寅大學士嚴嵩免初方士藍道行以<lb/>
箕幸上故有所問密封使中官至箕所焚之不能答則<lb/>
咎中官穢中官乃合方士啓示而後焚之每答具如㫖<lb/>
上問今天下何以不治對曰賢不竟用不肖不退耳則<lb/>
問其賢否對曰賢如徐階楊博不肖如嵩上心動㑹御<lb/>
史鄒應龍劾之<hi>詳嚴嵩用事</hi>上曰人惡嚴嵩乆矣朕以其贊<lb/>
𤣥壽君特優眷乃縱逆子負朕其令致仕已而上思嵩贊<lb/>
<pb n="KR2c0020_WYG_052-14b"/>
𤣥功意忽忽不樂諭徐階欲傳位退居西内導祈長生<lb/>
階諫上曰必皆仰奉上命闡𤣥修仙乃可有再言嵩者<lb/>
併鄒應龍斬之嵩知上意密賂左右發道行怙權及矯<lb/>
稱玉詔諸不法事竟以妖言律論死　秋七月内苑獻<lb/>
嘉禾一莖三穗者兩穗者三十有一羣臣賀　十二月<lb/>
辛酉丼露降顯陵松上守備太監張方奉祀都督僉事<lb/>
蔣華等以進上悦告郊廟<lb/>
四十二年夏四月嚴嵩上祈鶴文檢及法秘嵩罷歸至<lb/>
<pb n="KR2c0020_WYG_052-15a"/>
南昌延道士藍田玉等為上醮鐵柱宫玉因以所藏名<lb/>
鶴符騐法書附奏嵩玉皆賞賚有差　秋八月御苑龜<lb/>
生邜者五　廵撫湖廣都御史徐南金獻白鵲言出自<lb/>
景陵羣臣表賀<lb/>
四十三年三月妖人李應乾等伏誅應乾居河南之濟<lb/>
源一目微𦕈兩手湼日月字懐衛間不逞者多附之隂<lb/>
鑄印章數百太白旗數十付徒衆為符驗約四月八日<lb/>
起兵時山東宣大真順諸處妖人尤衆互相煽結而吕<lb/>
<pb n="KR2c0020_WYG_052-15b"/>
某者潛入京以白社法惑衆隂結無賴千餘人其黨有<lb/>
以偽告身二帙辟糓藥餌一裹首告大學士徐階者緝<lb/>
獲鞫實奏聞應乾匿山西乆之乃獲俱伏誅　五月乙<lb/>
卯桃夜䧏于御幄左右云其空墮上喜脩迎恩典五日<lb/>
丙辰桃復䧏是夜白兔生二子上益喜謝𤣥告廟頃之<lb/>
壽鹿亦生二子羣臣表賀上以奇祥三錫手詔答之<lb/>
四十四年春正月帝不豫帝注意𤣥脩先是王大任奉<lb/>
命陜西湖廣招至方外士王金等能合内養諸藥姜儆<lb/>
<pb n="KR2c0020_WYG_052-16a"/>
奉命江西廣東亦得能通符法者還復命俱授翰林侍<lb/>
講儆不自安乞還里大任仍在朝不為翰林所齒上雖<lb/>
修𤣥西内而權網總攬夜分至五皷猶覽决章奏自王<lb/>
金等以修鍊幸與陶仲文子世恩希求恩澤乃偽造五<lb/>
色靈龜靈芝以為天降瑞徴又與陶倣劉文彬申世文<lb/>
高守中偽造諸品仙方養老新書及以金石藥進御其<lb/>
方詭秘不可辨性燥熱非神農本草所載帝服稍稍火<lb/>
發不能愈然倣竟得遷太醫院使世恩太常寺卿金太<lb/>
<pb n="KR2c0020_WYG_052-16b"/>
醫院御醫文彬太常寺博士　三月方士熊顯趙添壽<lb/>
各進法書數十册帝令留覧賜冠帶銀幣遣還添壽又<lb/>
進法秘乞留覧虛觀祈咒　五月方士胡大順藍田玉<lb/>
等伏誅初有藍道行者以方術見帝帝頗信之已而事<lb/>
敗下獄死胡大順者故陶仲文徒也亦以事敗斥去希<lb/>
復進用乃偽造萬壽金書一帙詭稱吕祖以箕授者用<lb/>
黑鉛取白名先天玉粉丸命其黨何廷玉齎至京時嚴<lb/>
世蕃已敗乃資以賄因道行徒藍田玉通内侍趙楹獻<lb/>
<pb n="KR2c0020_WYG_052-17a"/>
之帝曰既云箕書扶箕者何在田玉等遽謂帝念之也<lb/>
遂與羅萬象者詐偽㫖徵大順至京更名胡以寧薦于<lb/>
帝具奏求圖書及建宫地及至則大順也帝惡之時宫<lb/>
中屢有氛孽田玉等遂以為藍道行下獄故至此欲以動<lb/>
帝帝頗惑之以問徐階階力言大順小人不畏法紀而<lb/>
田玉尤甚且宫孽已乆恐非道行下獄所致帝悟階又<lb/>
言田玉乃嚴世蕃黨妄進白鉛其意叵測至妄傳宻㫖<lb/>
罪惡尤重帝乃命收大順等下訊獄具帝猶欲寛之復<lb/>
<pb n="KR2c0020_WYG_052-17b"/>
問階階曰聖㫖至重若聽詐傳他日夜半出片紙有所<lb/>
指揮將若之何于是併楹論死　八月御几及褥各得<lb/>
藥丸一躬謝太極殿告宫廟　冬十月户部主事海瑞<lb/>
上言陛下即位初年敬一箴心冠履辨分除孔廟之像<lb/>
立敬聖之祠瘞斥元世祖於國門之外宦官外戚悉奪<lb/>
其權天下忻忻謂煥然更始無何而鋭精未乆妄念牽<lb/>
之謬謂長生可得一意修𤣥土木興作二十餘年不視<lb/>
朝政法紀弛矣數行推廣事例名器濫矣二王不相見<lb/>
<pb n="KR2c0020_WYG_052-18a"/>
人以為薄于父子以猜疑誹謗戮辱臣下人以為薄于<lb/>
君臣樂西苑而不返大内人以為薄于夫婦今愚民之<lb/>
言曰嘉者家也靖者盡也謂民窮財盡靡有孑遺也然<lb/>
而内外臣工修齋建醮相率進香天桃天藥相率表賀<lb/>
陛下誤為之羣臣誤順之臣愚謂陛下之誤多矣大端<lb/>
在𤣥修夫𤣥修所以求長生也堯舜禹湯文武之為君<lb/>
聖之至也未能乆世不終下之方外士亦未見有歴漢<lb/>
唐宋至今存者陛下師事陶仲文仲文則既死矣仲文<lb/>
<pb n="KR2c0020_WYG_052-18b"/>
不能長生而陛下獨何求之至謂天賜仙桃藥丸怪妄<lb/>
尤甚臣聞伏羲御宇龍馬圖河大禹隨山神龜書洛天<lb/>
不愛道猶日月星辰昭布森列焉可誣也宋真宗獲天<lb/>
書乾裕山孫奭諫曰天何言豈有書也桃必採乃得藥<lb/>
必搗乃成兹無因而至有脛行耶云天賜之有手授耶<lb/>
然則𤣥修之無益可知矣陛下𤣥修多年靡有一獲左<lb/>
右奸人揣逆聖意投桃設藥以謾長生理之所無斷可<lb/>
見已陛下誠翻然悟悔日旦視朝與輔宰九卿侍從言<lb/>
<pb n="KR2c0020_WYG_052-19a"/>
官講求天下利害洗數十年君道之誤置身堯舜禹湯<lb/>
文武之域使諸臣亦洗心數十年阿君之恥置身臯䕫<lb/>
伊傅周召之列内之宦官宫妾外之䕃恩敘勞多有無事<lb/>
而官者上之内厨内庫下之寳物貨賄多有無事而積者諸<lb/>
臣必有為陛下言者矣諸臣言之陛下行之在一節省<lb/>
間耳官之侵漁將之怯懦吏之為奸諸臣必有為陛下<lb/>
言者矣諸臣言之陛下行之在一振作間耳陛下為此<lb/>
非勞也民熈物洽薰為泰和陛下性中真藥也道與天<lb/>
<pb n="KR2c0020_WYG_052-19b"/>
通命由我立陛下性中真壽也此理之所有可旋至立<lb/>
故乃縣思服食不終之餌鑿想遥興輕舉之方切切然<lb/>
散爵祿竦精神求之終身而不得大臣持祿外為諛小<lb/>
臣畏罪面為順君道不正臣職不明此天下第一事也<lb/>
疏上帝大怒命逮繫瑞下鎮撫　交城王表相得白兎<lb/>
于藐姑射山撰頌以獻賜金衮<lb/>
四十五年春正月上久病不痊諭大學士徐階欲幸承天拜顯陵<lb/>
取藥服氣階奏止之是年冬帝崩于乾清宫詔曰朕奉宗廟四十<lb/>
<pb n="KR2c0020_WYG_052-20a"/>
五年享國長乆累朝未有一念惓惓惟敬天勤民是務<lb/>
祗緣多病過求長生遂至奸人註惑自今建言得罪諸<lb/>
臣存者召用没者䘏錄見監者即釋復職　穆宗踐阼<lb/>
釋戸部主事海瑞于獄中逮方士王金陶倣申世恩劉<lb/>
文彬高守中陶世恩下詔獄論死<lb/>
　　谷應泰曰宋臣李沆之言曰人主當知四方艱難<lb/>
　　不則土木禱祠次第並作而伊尹之訓太甲亦曰<lb/>
　　酣歌恒舞時謂巫風此皆豫大之良規嗣王之炯<lb/>
<pb n="KR2c0020_WYG_052-20b"/>
　　戒矣世宗起自藩服入纉大綂累葉昇平兵革衰<lb/>
　　息毋亦富貴吾所已極所不知者壽耳以故因壽<lb/>
　　考而慕長生緣長生而兾翀舉惟備福于箕疇乃<lb/>
　　希心于方外也爰考初政即設齋宫及其末年猶<lb/>
　　餌丹藥葢㳺仙之志乆而彌篤未有若斯之甚者<lb/>
　　也方其前星未耀𤣥鳥方來瑶筐誕祥高禖有應<lb/>
　　世宗信之欣然以天神可降焉于是命道士邵元<lb/>
　　節為致一真人金銀象印陪祀南郊風雨靈壇職<lb/>
<pb n="KR2c0020_WYG_052-21a"/>
　　司秘籙而且祠神紅玉分諮詔使享天青爵召視<lb/>
　　重華雖黄帝憑五城以授神人漢武寵文成以延<lb/>
　　方士未為過也繼又召真人張彦頨設金籙大齋<lb/>
　　則有白鶴降庭卿雲捧日去天尺五幾于呼吸可<lb/>
　　通矣然元節身死玉棺不來彦頨宅火噀酒不滅<lb/>
　　而世宗之意兾遇其真復召陶仲文者拜為神仙<lb/>
　　高士徐市既去更用盧生混康以還復徴靈素即<lb/>
　　蓬萊之想愈殷祈年之觀益麗矣乃若旋風四繞<lb/>
<pb n="KR2c0020_WYG_052-21b"/>
　　則行宫果災疑獄初平即春霖早霈以至白鹿一<lb/>
　　雙獻于浙地紫芝千本貢自荆州又且雲氣降于<lb/>
　　祈壇綏桃來于御幄比之建章宫中芝房露掌玉<lb/>
　　津園裏幡節樓臺以今凖古史不勝書宜世宗之<lb/>
　　甘心于此也雖其後段朝用下獄被戮胡大順藍<lb/>
　　田玉等以次伏誅不過少翁牛腹致疑辛平玉杯<lb/>
　　得譴耳而仲文死後更訪異人羈縻弗絶一至此<lb/>
　　乎更可駭者世宗清虛學道不御萬幾奸嵩擅權<lb/>
<pb n="KR2c0020_WYG_052-22a"/>
　　二十餘載二世居深宫而趙高柄國徽宗稱道君<lb/>
　　而蔡京專政隂行蠱惑吾無責焉至于周瑯鄭一<lb/>
　　鵬等諫之于前楊爵海瑞等爭之于後而永嘉再<lb/>
　　相同㳺撰詩貴溪典禮充壇監醮豈王旦附㑹祥<lb/>
　　符寇凖依阿乾祐為國大臣淟涊宜爾耶然而世<lb/>
　　宗初御括燬佛金燒除佛骨海内喁喁想聞聖學<lb/>
　　而乃于佛則絀于道則崇崔伯深不事胡神更奉<lb/>
　　天師孔祭酒詆訶佛法心存道黨較長絜短即二<lb/>
<pb n="KR2c0020_WYG_052-22b"/>
　　氏何擇也究之金石燥烈鼎湖既有龍升王陶論<lb/>
　　死雲中不乏鷄犬語云服食求神仙多為藥所誤<lb/>
　　又云君以此始必以此終吁可慨也夫<lb/>
　<lb/>
　<lb/>
　<lb/>
　<lb/>
　明史紀事本末卷五十二<lb/>
</p>
<p>
</p>
  </div>
</body>
</text>
</TEI>
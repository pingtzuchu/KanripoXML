<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷五十一</head> <lb/>
    <p>
<pb n="KR2c0020_WYG_051-1a"/>
欽定四庫全書<lb/>
　明史紀事本末卷五十一<lb/>
　　　　　　　　　浙江提學僉事谷應泰編<lb/>
　　更定祀典<lb/>
世宗嘉靖九年二月給事中夏言請更郊祀洪武初中<lb/>
書省臣李善長等進郊社宗廟議分祭天地於南北郊<lb/>
冬至則祀昊天上帝於圜丘以大明夜明星太歳從夏<lb/>
至則祀地於方澤以五嶽五鎮四海四瀆從德祖而下<lb/>
<pb n="KR2c0020_WYG_051-1b"/>
四代各為廟廟南向以四時孟月及歳除凡五享孟春<lb/>
特祭於各廟孟夏孟秋孟冬歳除則合祭於高祖廟祀<lb/>
社稷以春秋二仲月上戊日太祖從之行之十年水旱<lb/>
不時多災異太祖曰天地猶父母也泥其文而情不安<lb/>
不可謂禮乃以冬至合祀天地於奉天殿列朝仍之至<lb/>
是給事中夏言上言古者祀天於圜丘祭地於方澤是<lb/>
故兆於南郊就陽之義瘞於北郊即隂之象凡以順天<lb/>
地之性審隂陽之位也豈有崇樹棟宇擬之人道者哉<lb/>
<pb n="KR2c0020_WYG_051-2a"/>
至於一祖二宗之配享諸壇之從事不於二至而於孟<lb/>
春稽之古禮俱當有辨因引程朱之論以駁合祀之不<lb/>
經䟽入上方以大禮恚羣臣將大有更易得之甚悦賜<lb/>
言四品服織幣以旌其忠　夏四月廷臣集議郊祀典<lb/>
禮先是夏言疏見納詹事霍韜嫉之上言分郊為紊朝<lb/>
政亂祖制帝置不問韜復為書遺言甚言祖宗定制不<lb/>
可變周禮為王莽偽書宋儒議論皆為夢語東西郊之<lb/>
説起自是而九廟亦可更矣言飛章并其書上之帝怒<lb/>
<pb n="KR2c0020_WYG_051-2b"/>
下韜獄於是中允廖道南上疏雜引周禮漢志唐六典<lb/>
諸書以明我朝郊廟之禮皆所當議其畧曰我太祖高<lb/>
皇帝初年建圜丘鍾山之陽方丘鍾山之隂分祀天地<lb/>
至十年感齋居隂雨之應覧京房災異之説始命即舊<lb/>
址為壇行合祀夫前之分祀酌萬世帝王之道禮本太<lb/>
始者也後之合祀感一時災異之應禮縁人情者也太<lb/>
宗遷都當時未有建白以復古制者禮樂百年而後興<lb/>
詎不信哉至於宗廟之制國初立四親廟徳祖居中懿<lb/>
<pb n="KR2c0020_WYG_051-3a"/>
熈仁祖次分尤右昭穆有定位禘祫有定時視商周七<lb/>
廟九廟其揆一也九年十月改建太廟乃比漢人同堂<lb/>
異室之制時享歳祫則設累朝衣冠於神座而祀之於<lb/>
是始以功臣配享矣恐非古先聖王尊尊親親之道也<lb/>
周禮大宗伯兆日於東郊兆月於西郊我聖祖亦有朝<lb/>
日夕月之禮有其舉之莫敢廢也且今之大祀殿正倣<lb/>
古明堂之制宜法聖祖初制兆圜丘於南郊以祀天兆方<lb/>
丘於北郊以祀地尊聖祖配享以法周人尊后稷之意<lb/>
<pb n="KR2c0020_WYG_051-3b"/>
而又宗祀太祖太宗於大祀殿以法周人宗祀文王於<lb/>
明堂之禮兆大明於東郊兆夜明於西郊以法周人朝<lb/>
日夕月之禮增太廟大禘之祭正太祖南向之位移功<lb/>
臣於兩廡庶尊尊有殺親親有等而古典復疏入下禮<lb/>
臣議賛善蔡昻脩撰倫以訓姚淶祭酒許詔學士張潮<lb/>
編脩歐陽徳給事中陳侃趙廷瑞御史陳講譚纉皆以<lb/>
合祀為宜而淶言猶切夏言復疏申明祀享之議曰周<lb/>
人以后稷配天於郊以文王配帝於明堂欲尊文王而<lb/>
<pb n="KR2c0020_WYG_051-4a"/>
不敢以配天者避稷也今宜奉太祖配天於圜丘所以<lb/>
尊太祖奉太宗配上帝於大祀殿所以尊太宗於是復<lb/>
㑹羣臣集議右都御史汪鋐編脩程文徳給事中孫應<lb/>
奎御史李循義等八十二人皆主分祀大學士張璁董<lb/>
玘聞淵等八十四人亦主分祀而謂成憲不可輕改時<lb/>
詘不可更作尚書李瓉編脩王教給事中魏良弼御史<lb/>
傅炯行人秦鰲柯喬等二十六人亦主分祀而欲以山<lb/>
川壇為方丘尚書方獻夫李承勲詹事霍韜魏校編脩<lb/>
<pb n="KR2c0020_WYG_051-4b"/>
徐階郎中李黙王道二百六人皆主合祀而不以分祀<lb/>
為非英國公張崙等一百九十八人無所可否帝命再<lb/>
議於是張璁雜引五經及諸史言郊祀者條析合祀之<lb/>
非明分祀之是名曰郊祀考議上之又疏言太祖太宗<lb/>
分配未當帝然其郊議疏言不報尚書方獻夫詹事霍<lb/>
韜亦上言前主合祀非是帝不問尋復韜職　五月初<lb/>
建四郊羣臣議上帝曰分祀良是乃命建圜丘於南郊<lb/>
其北為皇穹宇建方丘於北郊其南為皇祗室作朝日<lb/>
<pb n="KR2c0020_WYG_051-5a"/>
壇於東郊夕月壇於西郊　秋七月罷姚廣孝配享太<lb/>
廟移祀於大興隆寺從禮部尚書李時之請也　罷列<lb/>
代帝王南郊從祀及南京廟祭命立帝王廟於京師<lb/>
初立文華殿聖師之祭奉皇帝伏羲氏神農氏軒轅氏<lb/>
帝師陶唐氏有虞氏王師夏禹王商湯王周文王武王<lb/>
南向左先聖周公右先師孔子東西向凡歳春秋開講<lb/>
先期一日皇帝皮弁服拜跪行奠禮　冬十月正孔子<lb/>
祀典易木主及釐正從祀諸賢洪武初司業宋濓上孔<lb/>
<pb n="KR2c0020_WYG_051-5b"/>
子廟堂議畧曰世之言禮者皆出於孔子不以禮祀孔<lb/>
子䙝祀也古者主人西向几筵在西也漢章帝幸魯祠<lb/>
孔子帝西向再拜開元禮先聖東向先師南向三獻官<lb/>
西向猶古意也今襲開元二十七年之制遷神南面非<lb/>
神道尚右之意矣古者木主棲神天子諸侯廟皆有主<lb/>
大夫束帛士結茅為菆無像設之事今因開元八年之<lb/>
制摶土而肖像焉失神而明之之義矣古者灌鬯焫蕭<lb/>
求神於隂陽也今用熏薌代之非簡乎古者郊廟祭饗<lb/>
<pb n="KR2c0020_WYG_051-6a"/>
皆設庭燎示嚴敬也今以秉炬當之非凟乎古之道有<lb/>
徳者使教焉死則以為樂祖祭於瞽宗謂之先師若漢<lb/>
禮有高堂生樂有制氏詩有毛氏書有伏生也凡始立<lb/>
學者必釋奠於先聖先師非其師弗學非其學弗祭開<lb/>
元禮國學祀先聖孔子以顔子等七十二賢配諸州惟<lb/>
配顔子今以荀况之言性惡揚雄之事王莽王弼之宗<lb/>
老莊賈逹之忽細行杜預之建短䘮馬融之附世家亦<lb/>
厠其中吾不知其何説也古者立學以明倫子雖齊聖<lb/>
<pb n="KR2c0020_WYG_051-6b"/>
不先父食今回参伋坐饗堂上而其父列食於廡間吾<lb/>
不知其何説也古者士見師以菜為贄故始入學者必<lb/>
釋菜以禮其先師其學官時祭皆釋奠今專用春秋非<lb/>
矣釋奠有樂無聲釋菜無樂是二釋之輕重以樂之有<lb/>
無也今襲用漢魏律所制大成樂乃先儒所謂亂世之<lb/>
音可乎古者釋奠釋菜名義雖存而儀注皆不可考開<lb/>
元禮彷彿儀禮饋食篇節文為詳所謂三獻獻後各飲福<lb/>
即尸酢主人主婦及賔之義也今憚其煩惟初獻得行<lb/>
<pb n="KR2c0020_WYG_051-7a"/>
之可乎他如廟制之非宜冕服之無章器用雜乎雅俗<lb/>
升降昧乎左右更僕不可盡昔者建安熊氏欲以伏羲<lb/>
為道統之宗神農黄帝堯舜禹湯文武次而列焉臯陶伊<lb/>
尹太公周公暨稷契夷益𫝊説箕子皆天子公卿之師<lb/>
式宜秩祀天子之學若孔子實兼祖述憲章之任其為<lb/>
通祀則自天子下逹茍如其言則道統益尊三皇不淪<lb/>
於醫師太公不辱於武夫矣昔周立四代之學學有先<lb/>
聖虞庠以舜夏學以禹殷學以湯東膠以文王復取當<lb/>
<pb n="KR2c0020_WYG_051-7b"/>
時左右贊成其徳業者為之先師以配享焉此天子立<lb/>
學之法也上不喜謫濓安遠知縣不果用天順間林鶚<lb/>
知蘇州時蘇學廟像嵗乆剥落或欲加以脩飾鶚曰塑<lb/>
像非古也我太祖於太學易以木主彼未壊者猶當毁<lb/>
之幸遇其壊易以木主有何不可或以毁聖像疑之鄂<lb/>
曰此土耳豈聖賢耶孔子生佛教未入中國之前烏識<lb/>
所謂像哉於是併易從祀諸賢皆為木主然其他郡縣<lb/>
如故也至是上因纂祀典議成諭大學士張璁凡雲雨<lb/>
<pb n="KR2c0020_WYG_051-8a"/>
風雷之祀以及先聖先師祀典俱當以次纂入璁曰奏<lb/>
孔子祀典自唐宋以來未有得其正者臣謹採今昔儒<lb/>
臣議上聖明垂覧以為百世永遵之典一諡號漢平帝<lb/>
元年初追諡孔子曰褒成宣聖公唐𤣥宗追諡為文宣<lb/>
王元武宗加大成至聖文宣王宋姚燧曰孔子卒哀公<lb/>
誄之子貢以為非禮平帝始封諡葢新莽以文其奸也<lb/>
國初大學士吳沉孔子封王辨曰後世之禮有甚似而<lb/>
實非者春秋列國僣王則黜之夫子人臣也生非王爵<lb/>
<pb n="KR2c0020_WYG_051-8b"/>
死而諡之可乎書曰天降下民作之君作之師師也者<lb/>
君之所不得而臣者也故曰詔於天子無北面所以尊<lb/>
師也彼以王爵之貴而隆於稱師者習俗之見也布政<lb/>
夏寅曰唐𤣥宗開元既尊老子為𤣥元皇帝尊大公為<lb/>
武成王則追諡孔子不得而缺豈可以李林甫不學無<lb/>
術之謬制為萬世程乎祭酒丘濬曰自漢平帝追諡孔<lb/>
子為宣尼公至開元加以文文者經天緯地者也若夫<lb/>
宣之為言諡法之羙不過聖善周聞而已何足為聖人<lb/>
<pb n="KR2c0020_WYG_051-9a"/>
輕重哉又曰自古諡號未聞有喻言者大成之言出於<lb/>
孟子成者樂之一終也加此於至聖文宣王之上於聖<lb/>
徳無謂也一章服唐𤣥宗開元間詔追諡文宣王仍出<lb/>
王者衮冕之服以衣之宋真宗祥符間加先聖冕服桓<lb/>
圭一從上公之禮冕九旒服九章徽宗崇寧間始詔冕<lb/>
用十二旒衮服九章金世宗大定間大成殿聖像冠十<lb/>
二旒服十二章朱熹曰宣聖之設像非古也洪武間創<lb/>
南京太學止用神主不設像今國子監有設像者仍元<lb/>
<pb n="KR2c0020_WYG_051-9b"/>
之舊也丘濬曰塑像之設自佛教入中國始李元瓘言<lb/>
顔子立侍則像在唐前已有之矣嗚呼姚燧有言北史<lb/>
敢有造泥人銅人者門誅則泥人固非祀聖人法也後<lb/>
世化其道而為之長短豐瘠郡異縣殊非神而明之之<lb/>
道也一籩豆樂舞唐開元間詔祀先聖樂用九宫舞用<lb/>
八佾宋徽宗大觀間賜禮器一副内籩十幂全豆十葢<lb/>
全國朝成化十三年用禮部尚書周洪謨議詔増六佾<lb/>
為八佾加籩豆為十二祭酒章懋及夏寅皆非之以為<lb/>
<pb n="KR2c0020_WYG_051-10a"/>
十二籩豆八佾惟太學可行天子所自祭也郡縣皆行<lb/>
之祭禮僣矣夫孔子不觀魯僣王之禮寧自蹈非禮之<lb/>
祀哉一配享唐貞觀間始詔顔囘配享曾参孔伋俱宋<lb/>
咸淳間配享孟軻元豐間配享宋洪邁曰自唐以來以<lb/>
顔淵至子夏為十哲坐祀廟堂上其後升顔子配享則<lb/>
進曾子於堂居子夏次然顔子之父路曾子之父㸃乃<lb/>
在廡下從祀之列子雖齊聖不先父食其何以安熊禾<lb/>
曰宜别設一室以齊國公叔梁紇居中南面把國公顔<lb/>
<pb n="KR2c0020_WYG_051-10b"/>
無由萊蕪侯曾㸃泗水侯孔鯉邾國公孟孫氏侑食西<lb/>
嚮𢎞治時謝鐸程敏政俱是之敏政又以程子之父珦<lb/>
朱子之父松請珦不附王安石新法松不附秦檜和議<lb/>
其歴官行已足述也一從祀程敏政疏曰唐貞觀三十<lb/>
一年始以左丘明等二十七人從祀孔子廟庭而并及<lb/>
馬融等臣考歴代正史馬融初應鄧隲之召為秘書歴<lb/>
官南郡太守以貪濁免髠徙朔方又為梁冀草奏殺李<lb/>
固作西第頌美之劉向初以獻賦進喜誦神仙方術嘗<lb/>
<pb n="KR2c0020_WYG_051-11a"/>
上言黄金可成鑄作不騐下吏當死所著洪範五行傳<lb/>
流為隂陽術家之小技賈逵以獻頌為郎附㑹圖䜟致<lb/>
通顯不脩小節葢左道亂正之人也王弼何晏倡清談<lb/>
所註易專祖老莊而范甯追究晋室之亂以為王何之<lb/>
罪深於桀紂何休則止有春秋解詁一書黜周王魯又<lb/>
註風角等書班之於孝經論語葢異端邪説之流也戴<lb/>
聖為九江守多不法何武劾之而免及為博士毁武於<lb/>
朝子賔客為盗繋獄武平心决之得不死則又造武謝<lb/>
<pb n="KR2c0020_WYG_051-11b"/>
王肅仕魏封蘭陵侯乃以女適司馬昭又為司馬師畫<lb/>
䇿計文欽毋丘儉濟其惡杜預守襄陽數饋遺洛中貴<lb/>
要伐吳因斫癭之議盡殺江陵人以吏則不亷以將則<lb/>
不義凡此諸人皆當罷黜而議者謂能守其遺經轉相<lb/>
授受臣竊以為不然夫守其遺經若左丘明公羊高榖<lb/>
梁赤之於春秋伏勝孔安國之於書毛萇之於詩高堂<lb/>
生之於儀禮后蒼之於禮記杜子春之於周禮可以當<lb/>
之融等不過訓詁釋章句而已至於鄭衆盧植鄭𤣥服<lb/>
<pb n="KR2c0020_WYG_051-12a"/>
䖍范甯五人雖若無過然所行未能窺聖門所著未能<lb/>
明聖學也臣愚乞罷戴聖等八人祀鄭衆等五人祀於<lb/>
鄉后蒼在漢初説禮數萬言號后氏曲臺禮禮記賴以<lb/>
傳乞加封爵與左丘明等至孔子弟子見於家語者顔<lb/>
囘而下六十六人而司馬遷史記所載多公伯寮秦冉<lb/>
顔何三人文翁成都廟所盡多蘧瑗林放申棖三人臣<lb/>
考宋邢昺論語註疏申棖孔子弟子在家語作申續史<lb/>
記作申黨其實一也今朝廷從祀申棖封文登侯在東<lb/>
<pb n="KR2c0020_WYG_051-12b"/>
廡申黨封淄川侯在西廡甚無謂且公伯寮乃聖門之<lb/>
蟊螣而孔子稱瑗為夫子家語史記林放俱不在弟子<lb/>
之列秦冉顔何疑亦字畫相近之誤臣愚以為申棖申<lb/>
黨位號宜存其一公伯寮等五人宜罷其祀而瑗放者<lb/>
各祀於其鄉又洪武三十九年行人司副楊砥請黜揚雄<lb/>
進董仲舒高皇帝納其言行之然荀况揚雄實相伯仲<lb/>
而况以性為惡以禮為偽以子思孟子為亂天下宜并<lb/>
况黜之其尚可議者則隋之王通宋之胡瑗也先儒以<lb/>
<pb n="KR2c0020_WYG_051-13a"/>
通為僣經而瑗亦少論著程子曰王通隱德君子也其<lb/>
粹處殆非荀楊所及朱子小學書亦偹載瑗事以為自<lb/>
秦漢以來師道之立未有過瑗者亦宜加封爵使得從<lb/>
祀學官臣按敏政所奏率多正論可採而𢎞治初禮官<lb/>
沮格不行同時謝鐸請祀楊時罷吳澄舉人桂蕚亦請<lb/>
祀蔡元定以為律吕大衍諸書俱有功於性理又授其<lb/>
子皇極範數此亦衆論之公也臣又按歐陽脩所著本<lb/>
論有翊道之功蘇軾曰自漢以來道術不出孔子五百<lb/>
<pb n="KR2c0020_WYG_051-13b"/>
餘年而得韓愈愈之後三百餘年而得歐陽子夫韓愈<lb/>
既以從祀歐陽脩豈可缺哉疏入上命禮部會翰林諸<lb/>
臣議編脩徐階上言天子王祀孔子承襲已乆一日不<lb/>
王衆人愚昧將妄加臆度以為陛下奪孔子王爵易惑<lb/>
難曉且天子像祀孔子衮冕章服顒然王度苟去王號<lb/>
勢必撤毁臣聞愛其人者杖履猶加珍惜况先聖之遺<lb/>
像乎國家廟祀孔子宫墻之制下天子一等樂舞籩豆<lb/>
與天子同今八佾十籩葢猶諸侯之禮苟去王號將復<lb/>
<pb n="KR2c0020_WYG_051-14a"/>
司寇之舊彛宫殺樂以應禮文恐妨太祖之初制矣帝<lb/>
覧疏不懌出階為延平府推官帝乃自著正孔子祀典<lb/>
説頒賜羣臣璁復為孔子祀典或問上之上嘉焉衆議<lb/>
乃定於是改大成至聖文宣王為至聖先師孔子其配<lb/>
享四子仍稱復聖宗聖述聖亞聖從祀弟子稱先賢左<lb/>
丘明以下稱先儒俱罷公侯伯爵撤像題主祀之申棖<lb/>
申黨二人存棖去黨罷公伯寮秦冉顔何荀况戴聖劉<lb/>
向賈逵馬融何休王肅王弼杜預吳澄十三人林放蘧<lb/>
<pb n="KR2c0020_WYG_051-14b"/>
瑗鄭𤣥盧植鄭衆服䖍范甯祀於其鄉進后蒼王通胡<lb/>
瑗歐陽脩又以行人薛侃議併進陸九淵從祀而别祀<lb/>
啓聖公叔梁紇以顔無繇曾㸃孔鯉孟孫氏程珦朱松<lb/>
蔡元定從祀焉改稱大成殿為先師廟　十二月已酉<lb/>
初有事於南郊先是上命製圓丘祀器金爐玉爵錦幕<lb/>
圭璧及鐘磬賁鼓諸樂器既成陳於文華殿召大學士<lb/>
張璁閲視是日帝親祀於圜丘奉太祖西向配各騂犢<lb/>
一用璧三獻九奏樂舞用八佾從祀四大明夜各騂牛<lb/>
<pb n="KR2c0020_WYG_051-15a"/>
一恒星五曜羣星及雲雨風雷師各牛一羊一豕一明<lb/>
日布詔天下頒恩錫於庻官布寛恤於小民　大學士<lb/>
張璁言頃者生員李時颺疏請舉祀郊祇之禮以祈聖<lb/>
嗣夫古后稷之生祈於禖孔子之生亦禱於尼山大雅<lb/>
既醉之詩曰公尸嘉告曰君子萬年未錫祚𦙍曰釐爾<lb/>
女士從以孫子夫公尸之告皆祖考之錫福也臣願當<lb/>
兹慎選淑女之時以廣求嗣續之誠告於太廟世廟以<lb/>
祈祖考之祜慰聖母之心上嘉其請擇十二月二十四<lb/>
<pb n="KR2c0020_WYG_051-15b"/>
日行禮夏言充祈嗣醮壇監禮使<lb/>
十年春正月乙未特享太廟正太祖南向位初太祖立<lb/>
四親廟徳懿熈仁同宫異廟各南向孟春特享於羣廟<lb/>
三時各祭於德祖廟序用昭穆後改建太廟同堂異室<lb/>
亦各南向四孟及嵗除俱各祭於中室仍序昭穆如初<lb/>
罷特享禮至英宗升祔九室悉偹憲宗將祔用禮官儀<lb/>
祧懿祖孝宗祔祧熈祖武宗祔祧仁祖獨徳祖不祧時<lb/>
享則太祖太宗以下俱東西向至是帝諭張孚敬曰朕<lb/>
<pb n="KR2c0020_WYG_051-16a"/>
欲自今春享奉太祖居中太宗而下各居一室行特享<lb/>
禮三時仍聚羣廟於太祖之室昭穆相向行時祫禮季<lb/>
冬中旬並享太廟親王功臣配食兩廡以存太祖當代<lb/>
之制歳暮節祭行於奉先殿世廟止行四時之享歳暮<lb/>
祭於崇先殿庻祭義明而萬世可行也邪論勿惑即會<lb/>
李時議上或咨夏言以助之孚敬唯唯如諭議聞帝從<lb/>
之乃命祠官於廟中設帟如九廟状奉太祖南向羣宗<lb/>
逓遷就室各南向特享之始退徳祖於祧殿不復預時<lb/>
<pb n="KR2c0020_WYG_051-16b"/>
享矣　祈榖於大祀殿初帝以孟春上辛行祈榖於大<lb/>
祀殿祭皇天上帝用騂犢一蒼玉一三獻九奏樂舞八<lb/>
佾奉太祖太宗配享夏言建議二郊奉太祖配祈榖奉<lb/>
太宗配張孚敬以為不可留中不下言又疏請帝謂羣<lb/>
臣違君悖禮切責之乃命祈榖太祖太宗並配二郊專<lb/>
奉太祖焉已而驚蟄始祈榖　命議禘祭大雩秋報諸<lb/>
禮帝既正太祖位向欲復古禘祭乃命輔臣及禮官集<lb/>
議已而兼問大雩秋報諸禮命五品官亦與議焉侍讀<lb/>
<pb n="KR2c0020_WYG_051-17a"/>
學士夏言上言惟天子有禘故立始祖之廟則有世系<lb/>
可考者十世猶將立之然則又以何者為始祖自出之<lb/>
帝而祀之始祖之廟乎我祖宗之有天下以徳祖為始<lb/>
祖百有六十餘年尊享太廟之祭今又定為大祫統羣<lb/>
廟之主矣然則王禘之祭又可復尊祖徳乎身為始祖<lb/>
而又為始祖之自出恐無是禮也三代而下必欲如夏<lb/>
商之禘黄帝帝嚳則無所考若強求其人如李唐之祖<lb/>
聃又非孝子慈孫之所忍為也臣愚以為宜設先祖虛<lb/>
<pb n="KR2c0020_WYG_051-17b"/>
位而以太祖配享葢太祖始有天下實始祖也疏入帝<lb/>
深然之時中允廖道南上言皇姓為顓頊之後宜禘顓<lb/>
頊太學士孚敬曰言虛位者失之幻言顓頊者失之誣<lb/>
惟禘徳祖為當李承勛等皆以為然夏言復抗疏折其<lb/>
非是已而帝竟從言議定以丙辛年孟夏行大禘禮於<lb/>
太廟凢祭先一日令中書官書神牌於太廟曰皇初始<lb/>
帝神南向太祖配位西向帝又欲於奉天殿行秋報禮<lb/>
中陛行大雩禮夏言言秋報宜於大祀殿奉文皇帝配<lb/>
<pb n="KR2c0020_WYG_051-18a"/>
大雩宜於郊兆傍為壇孟夏後雩祭帝謂孟春上辛既<lb/>
行祥榖禮若春夏雨暘以時則雩祭代攝否則躬祀秋<lb/>
報禮姑寢不舉　二月庚辰初朝日是日春分初行朝<lb/>
日禮於東郊太牢一用玉禮三獻樂七奏舞八佾　三<lb/>
月建大神殿於南郊初南郊撤屋為壇祭之奉上帝神<lb/>
牌圜丘上配以太祖既祭而神牌莫知所藏帝命建大<lb/>
神殿以藏之帝又念舊存齋宫在圜丘北是踞視圜丘<lb/>
也欲改建於丘之東南夏言言向者大神殿之建乃陛<lb/>
<pb n="KR2c0020_WYG_051-18b"/>
下竭誠事天此制為可若更起齋宫圜丘之傍似於古<lb/>
人掃地之意未為允恊且秦漢以來並無營室者質誠<lb/>
尊天不自封樹以明謙恭之意故惟大次之設為合古<lb/>
典陛下前日考㨿精詳豈今偶未之思耶伏望齋宫寢<lb/>
建以仰荅太靈帝報可遂建土榖祗先蠶壇於西苑初<lb/>
議皇后親蠶於北郊自夏言首發之至是帝召張孚敬<lb/>
李時詣西苑相地建土榖壇乃併建先蠶壇於神壽宫<lb/>
側而毁北郊蠶室焉　五月壬子初有事於北郊是日<lb/>
<pb n="KR2c0020_WYG_051-19a"/>
夏至帝祀地于方澤用騂牛一黄琮一三獻九奏樂舞<lb/>
八佾太祖西向配騂牛一從祀四壇五嶽及基運翊聖<lb/>
神烈山為一五鎮及天夀紀徳山為一四海四瀆為二<lb/>
各太牢一八月癸未初夕月祭于西郊如朝日祭東郊<lb/>
十一年夏四月初營九廟帝御文華殿東室召大學<lb/>
士李時翟鑾禮部尚書夏言議復古七廟制其太廟寢<lb/>
祧俱存舊弗撤惟度地分建羣廟不决而退廖道南疏<lb/>
請建九廟併獻大祀禮成感雪賦及御札曾及其名者<lb/>
<pb n="KR2c0020_WYG_051-19b"/>
三帝悦下禮臣議夏言上言昔唐虞五廟夏后因之殷<lb/>
周皆七廟而祭法王制與劉歆宗説又各不同朱熹古<lb/>
今廟制引王制天子七廟外為都宫内叙昭穆漢不考<lb/>
古諸帝異廟異地不合都宫不叙昭穆明帝遵儉自抑<lb/>
遺命勿别為廟遂有同堂異室之制魏晉唐宋皆然我<lb/>
太祖初立四親廟始為近古後改建太廟又用明帝之<lb/>
制皇上大釐祀典於廟制不能無疑形諸翰札召論者<lb/>
屢矣苐太廟南近宫墻東邇世廟西阻前廟地勢有限<lb/>
<pb n="KR2c0020_WYG_051-20a"/>
垣外隙地不盈數十丈若依古制列六廟即盡闢其地<lb/>
猶不能容欲稍減規制則太廟嵬然而羣廟湫隘於義<lb/>
未安即使廟成皇上冠冕佩玉循紆曲之途遍列羣廟<lb/>
而奠獻之日亦不足矣議者謂羣廟可攝皇上仁孝誠<lb/>
敬可終歳舉祭止對越太祖而不一至羣廟乎丘濬謂<lb/>
宜間日祭一廟自十四日而遍此葢無據而強為之説<lb/>
也馬端臨曰後世失禮豈獨廟制漢儒以來講䆒非不<lb/>
詳明而卒不能復古者以昭穆難定故也葢昭穆必父<lb/>
<pb n="KR2c0020_WYG_051-20b"/>
子繼世而後可兄弟相及則紊矣故東都以來同堂異<lb/>
室未可盡非也帝曰朕於天地百神祀典俱已釐正獨<lb/>
太廟之禮未能復古可乎今太廟堂寢俱有定制不必<lb/>
更移其昭穆廟次即㑹官相度地勢奏聞於是言惶懼<lb/>
謝罪請先詣太廟旁量定地勢審度方位以聞帝從之<lb/>
乃撤故廟改建新宫太祖居中昭穆各三廟成祖廟在<lb/>
六廟之上諸廟合為都宫廟各有殿殿後有寢藏主太<lb/>
廟寢後别有祧寢藏祧主太廟門殿皆南向羣廟門東<lb/>
<pb n="KR2c0020_WYG_051-21a"/>
西相向内門殿寢皆南向<lb/>
十三年三月帝視大學釋奠先師帝以孔子改稱先師<lb/>
服皮弁服謁拜用特牲奠帛行釋奠禮樂三奏文舞八<lb/>
佾從祀及啓聖分奠用酒脯已視學進諸生横經布講<lb/>
仍諭令敦本尚實勿徒事辭章　六月南京太廟災夏<lb/>
言上言京師宗廟行將復古而南京太廟遽罹回禄陛<lb/>
下建徳之意聖祖啓後之靈不可不黙㑹於昭昭之表<lb/>
也帝喜令亟起新廟南京太廟不復建遺址築周垣焉<lb/>
<pb n="KR2c0020_WYG_051-21b"/>
時祀并入南京奉先殿葢失鎬洛遺意矣<lb/>
十四年二月初建九廟先是夏言請定七廟額謂陛下<lb/>
復古廟制正太祖南向位則太廟之名實符周典太宗<lb/>
功德隆赫特建百世不遷之廟宜曰文祖世室在三昭<lb/>
上仁宗宣宗各為昭穆第一廟英宗憲宗為昭穆第二<lb/>
廟孝宗武宗為昭穆第三廟則萬世不刋之制也帝從<lb/>
之<lb/>
十五年二月纂脩祀儀成自天地日月神祗帝王社稷<lb/>
<pb n="KR2c0020_WYG_051-22a"/>
及禘祫先師先農諸祀悉為分類成書首冠祀壇圖制<lb/>
及宸諭詩歌中書禮儀禮器樂舞樂章末附諸王表箋<lb/>
羣臣疏頌於是侍讀學士廖道南撰禋頌九章以獻<lb/>
五月建慈慶慈寕宫黜禁中佛像時帝欲除去禁中釋<lb/>
殿以其地奉建慈慶慈寕二宫命廷臣議僉以為可帝<lb/>
即命撤之召李時夏言入視大善殿見金範佛像不下<lb/>
千百俱命銷毁其几案懸鍍金函藏貯尚多佛骨佛牙<lb/>
諸物言退上疏力請焚瘞帝從之於是禁中邪穢迸斥<lb/>
<pb n="KR2c0020_WYG_051-22b"/>
殆盡　六月勅祀姜嫄后稷於武功　十一月詔天下<lb/>
臣民得祀始祖夏言據程頥議為請也　十二月九廟<lb/>
成詔天下帝乃定五年一禘祀皇初祖於太廟以太祖<lb/>
配每立春特享祖宗於羣廟三時合享於太廟季冬大<lb/>
祫於太廟皇考獻皇帝止舉時祀<lb/>
十七年秋九月奉太宗文皇帝為成祖皇考獻皇帝為<lb/>
睿宗配上帝<hi>詳大禮議</hi>　十一月薦大號於天改昊天上帝<lb/>
稱皇天上帝<lb/>
<pb n="KR2c0020_WYG_051-23a"/>
二十年夏四月辛酉九廟災<hi>詳大禮議</hi>
二十四年夏六月撤元世祖廟祀及其侑饗木黎華等<lb/>
五人從給事中陳裴議也　秋七月太廟成復同堂異<lb/>
室之制<lb/>
穆宗隆慶元年禮官言先農之祭即祈榖遺意今二祀<lb/>
並行於仲春不無煩數宜罷祈榖於先農壇行事大享<lb/>
禮亦宜罷詔可惟四郊如舊<lb/>
　　谷應泰曰漢制近古然禮制缺焉唐祖李聃宋祀<lb/>
<pb n="KR2c0020_WYG_051-23b"/>
　　靈應禮官式微愈彰誣䙝明初宋濓諸臣講禮戎<lb/>
　　行頗多釐正高祖喜簡易不見採擇豈禮樂必百<lb/>
　　年後興歟後世謹守故府學士大夫莫敢辨難世<lb/>
　　宗自大禮議嘅然有更定制作之思而諸臣紛紛<lb/>
　　言祀事矣嘉靖九年二月議郊社禮冬十月議孔<lb/>
　　子禮十一月有事南郊十年春正月享太廟議祧<lb/>
　　禮二月祈榖議禘行朝日禮建土榖先蠶壇五月<lb/>
　　有事北郊八月行夕月禮十三年四月視太學行<lb/>
<pb n="KR2c0020_WYG_051-24a"/>
　　釋奠禮十四年二月建九廟十七年五月議明堂<lb/>
　　秋饗禮九月祔獻皇帝加睿宗配祀上帝嗚呼盛<lb/>
　　哉至尊莫大於天地至親莫大於祖宗教天下莫<lb/>
　　大於孔子養天下莫大於土榖尊天地故有郊社<lb/>
　　郊壇於南社壇於北本其氣也日月風雷山海嶽<lb/>
　　瀆隨焉從其類也配以太祖明受命也秋復饗於<lb/>
　　𤣥極殿報其功也秋則配於太宗告成功也晩易<lb/>
　　睿宗昵於私已親祖宗故有太廟太廟七太祖三<lb/>
<pb n="KR2c0020_WYG_051-24b"/>
　　昭三穆也文世室一别祀成祖不敢祧也立春特<lb/>
　　享三時合享勤時祭也季冬大祫萃渙也五年一<lb/>
　　禘設皇初祖主配於太祖追本報逺也德祖祧矣<lb/>
　　禘宜用徳祖焉虛設皇初祖位泥古而誣者也黜<lb/>
　　徳祖若羣帝然嫌高帝已教天下故祀孔子孔子<lb/>
　　加封自漢平帝始也王拜於帝僣已稱先師禮也<lb/>
　　廟祀設像自唐開元始也其䙝已甚易木主禮也<lb/>
　　八佾十二豆籩自宋徽宗始也祭用生祿太學仍<lb/>
<pb n="KR2c0020_WYG_051-25a"/>
　　之郡國減等禮也帝釋奠舞六佾謬已從祀四聖<lb/>
　　七十二賢矣曽㸃顔路退食廡下子先父食改附<lb/>
　　啓聖禮也刪申黨黜公伯寮等十三人改蘧瑗等<lb/>
　　七人進后蒼等五人考証班班勿僣勿黷禮也養<lb/>
　　天下故祀土榖祈榖於太祀殿用人道也配以太<lb/>
　　祖太宗有天下之主也遷蠶室於西苑申内禁也<lb/>
　　土榖壇亦遷焉非其類已帝採稽典聞精思禋祀<lb/>
　　進退羣心斟酌美偹庻幾一代之典亦十世可知<lb/>
<pb n="KR2c0020_WYG_051-25b"/>
　　之故也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷五十一<lb/>
</p>
<p>
</p>
  </div>
</body>
</text>
</TEI>
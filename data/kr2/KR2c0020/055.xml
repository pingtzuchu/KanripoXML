<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷五十五</head> <lb/>
    <p>
<pb n="KR2c0020_WYG_055-1a"/>
欽定四庫全書<lb/>
　明史紀事本末卷五十五<lb/>
　　　　　　　　　浙江提學僉事谷應泰編<lb/>
　　沿海倭亂<lb/>
太祖洪武二年夏四月時倭㓂出沒海島中數侵掠蘇<lb/>
州崇明殺畧居民刼奪貨財沿海之地皆患之太倉衛<lb/>
指揮僉事翁徳帥官軍出海捕之遇扵海門之上幫及<lb/>
其未陣麾兵衝擊之斬獲不可勝計生擒數百人得其<lb/>
<pb n="KR2c0020_WYG_055-1b"/>
兵噐海艘命擢徳指揮副使其官校賞綺幣白金有差<lb/>
仍命徳領兵徃捕未盡諸㓂<lb/>
三年三月遣萊州同知趙秩持詔諭日本國王良懐令<lb/>
革心歸化日本古倭奴國在東海中綰波而宅自𤣥菟<lb/>
樂浪底扵徐聞東筦所通中國處無慮萬餘里國君居<lb/>
山城所統五畿七道三島為郡五百七十有三然皆依<lb/>
水附嶼大者不過中國一村落而已戸可七萬課丁八<lb/>
十八萬三千有竒自元帥討日本者沒扵水不得志日<lb/>
<pb n="KR2c0020_WYG_055-2a"/>
本亦不復来貢至是帝遣使諭降之<lb/>
四年冬十月癸巳日本國王良懐遣其僧祖朝来進表箋貢馬<lb/>
方物并僧九人来朝又送至明州台州被掠男子七十餘人<lb/>
詔賜文綺答之　十二月詔靖海侯吳楨籍方國珍所部温<lb/>
台慶元三府軍士及蘭秀山無田糧之民嘗充船戸者<lb/>
凡十一萬一千七百餘人𨽻各衛為軍仍禁濵海民不<lb/>
得私出海時國珍餘黨多入海剽掠故也禎既至三郡<lb/>
毎挾私意多引平民為兵瀕海大擾寜海知縣王士𢎞<lb/>
<pb n="KR2c0020_WYG_055-2b"/>
曰吾寜獲死罪不可誣良民為兵卽上封事詞甚切上<lb/>
立罷之<lb/>
六年春正月徳慶侯廖永忠上言今北邊遺孽逺遁萬<lb/>
里之外獨東南倭㓂負禽獸之性時出剽掠擾瀕海之<lb/>
民陛下命造海舟剪捕此㓂以奠生民徳至盛也然臣<lb/>
竊觀倭彛竄伏海島因風之便以肆侵畧来若奔狼去<lb/>
若驚鳥臣請令廣洋江陰横海水軍四衛添造多櫓快<lb/>
船令將領之無事則沿海廵徼以備不虞倭来則大船<lb/>
<pb n="KR2c0020_WYG_055-3a"/>
薄之快船逐之彼欲為内㓂不可得也上從之<lb/>
七年夏六月倭㓂膠海靖海侯呉禎率沿海各衛兵捕<lb/>
至琉球大洋獲倭㓂人船俘送京師<lb/>
十三年春正月胡惟庸謀叛約日本令伏兵貢艘中會<lb/>
事覺悉誅其卒而發僧使扵陕西四川各寺中示後世<lb/>
不與通<lb/>
十七年春正月倭頻㓂浙東命信國公湯和廵視海上<lb/>
築山東江南北浙東西海上五十九城咸置行都司以<lb/>
<pb n="KR2c0020_WYG_055-3b"/>
備倭為名<lb/>
二十年二月置兩浙防倭衛所　夏四月戊子命江夏<lb/>
侯周徳興徃福建福興漳泉四郡視要害築海上十六<lb/>
城籍民為兵以防倭㓂増置廵檢司四十有五分𨽻諸衛<lb/>
二十二年冬十二月倭㓂寜海尋犯廣東<lb/>
二十七年春二月倭㓂浙東命都督楊文劉徳商暠廵<lb/>
視兩浙復命魏國公徐輝祖安陸侯呉傑徃浙訓練海<lb/>
上軍士同楊文等防倭　秋八月命呉傑同永定侯張<lb/>
<pb n="KR2c0020_WYG_055-4a"/>
全徃廣東訓練海上軍士防倭　冬十月倭㓂金州<lb/>
三十一年春二月倭㓂山東浙東<lb/>
成祖永樂元年日本王源道義遣使入貢賜冠服文綺<lb/>
給金印<lb/>
四年冬十月平江伯陳瑄督海運至遼東舟還值倭扵<lb/>
沙門追擊至朝鮮境上焚其舟殺溺死者甚衆<lb/>
九年春正月丙戌命豐城侯李彬平江伯陳瑄等率浙<lb/>
江福建舟師勦捕海㓂　三月中軍都督劉江守遼東<lb/>
<pb n="KR2c0020_WYG_055-4b"/>
不謹斥堠海㓂入寨殺邊軍上怒遣人斬江首既而宥<lb/>
之使圖後效　夏五月倭㓂浙東<lb/>
十四年夏五月敕遼東總兵都督劉江及縁海衛所備<lb/>
倭㓂相機勦捕　命都督同知蔡福等率兵萬人扵山<lb/>
東沿海廵捕倭㓂六月倭舟三十二艘泊靖海衛楊村<lb/>
島命福等合山東都司兵擊之　十二月置遼東金州<lb/>
旅順口望海堝左眼右眼三手山西沙洲山頭爪牙山<lb/>
敵臺七所<lb/>
<pb n="KR2c0020_WYG_055-5a"/>
十五年春正月倭㓂浙江松門金鄉平陽　冬十月遣<lb/>
禮部員外郎吕淵等使日本先是帝命太監鄭和等齎<lb/>
賞諭諸海國日本首先歸附詔厚賚之封其鎮山賜勘<lb/>
合百道與之期期十年一貢無何捕倭將士㓂數十俘<lb/>
獻京師俱日本人羣臣請誅之以正其罪上乃遣淵賜<lb/>
敕切責之<lb/>
十七年夏六月遼東總兵都督劉江大破倭㓂扵望海<lb/>
堝先是江廵視各島至金州衛金線島西北望海堝上<lb/>
<pb n="KR2c0020_WYG_055-5b"/>
其地特高廣可駐兵千餘詢諸土人云洪武初都督耿<lb/>
忠亦嘗扵此築堡備倭離金州城七十餘里凡㓂至必<lb/>
先經此實濵海咽喉之地上疏請用石壘堡置烟燉瞭<lb/>
望上從之一日瞭者言東南夜舉火有光江計㓂將至<lb/>
亟遣馬歩官軍赴堝上堡備之翼日倭㓂二千餘乘海<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>直逼堝下登岸魚貫行一賊貎醜惡揮兵率衆勢鋭<lb/>
甚江令犒師秣馬畧不為意以都指揮徐剛伏兵扵山<lb/>
下百戸江隆帥壯士潛燒賊船截其歸路乃與之約曰<lb/>
<pb n="KR2c0020_WYG_055-6a"/>
旗舉伏起鳴砲奮擊不用命者以軍法從事既而賊至<lb/>
堝下江被髪舉旗鳴砲伏盡起繼以兩翼並進賊衆大<lb/>
敗死者横仆草莽餘衆奔櫻桃園空堡官軍追圍之將<lb/>
士奮勇請入堡勦殺江不許特開西壁以待其奔分兩<lb/>
翼夾擊之生擒數百斬首千餘間有脱走<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者又為隆<lb/>
等所縛無一人逸者凱還將士請曰將軍見敵意思安<lb/>
閒惟飽士馬及臨陣作真武披髪狀迨賊入堡不殺而<lb/>
縱之何也江曰窮㓂逺来必勞且飢我以逸飽待飢勞<lb/>
<pb n="KR2c0020_WYG_055-6b"/>
固治敵之道賊始魚貫而来為蛇陣故披髪作此狀以<lb/>
鎮服之所以愚士卒之耳目作士卒之鋭氣賊既入堡<lb/>
有死而已我師攻之彼必致死未必無傷㓂出縱其生<lb/>
路即圍師必缺之意此固兵法顧諸君未察耳事聞上<lb/>
賜敕褒進封江廣寜伯子孫世襲將士賞賚有差先是<lb/>
元末瀕海盗起張士誠方國珍餘黨導倭㓂出沒海上<lb/>
焚民居掠貨財北自遼海山東南抵閩浙東粤濵海之<lb/>
區無嵗不被其害至是為江所挫歛跡不敢大為㓂然<lb/>
<pb n="KR2c0020_WYG_055-7a"/>
沿海稍稍侵盗亦不能竟絕<lb/>
英宗正統四年夏四月倭㓂浙東先是倭得我勘合方<lb/>
物戎噐滿載而東遇官兵矯云入貢我無備即肆殺掠<lb/>
貢即不如期守臣幸無事輙請俯順倭情已而備禦漸<lb/>
疎至是倭大暠入桃渚官庾民舍焚刼驅掠少壯發掘<lb/>
塜墓束嬰孩竿上沃以沸湯視其啼號拍手笑樂得孕<lb/>
婦卜度男女刳視中否為勝負飲酒積骸如陵於是朝<lb/>
廷下詔備倭命重師守要地増城堡謹斥堠合兵分畨<lb/>
<pb n="KR2c0020_WYG_055-7b"/>
屯海上㓂盗稍息<lb/>
世宗嘉靖二年五月日本諸道争貢大掠寜波沿海諸<lb/>
郡邑鄞人宋素卿者初奔日本正徳六年與其國人源<lb/>
永壽来貢其從父澄識之告素卿附倭狀守臣以聞置<lb/>
不問至是其主源義植㓜闇不能制命羣臣争貢各强<lb/>
給符騐左京兆大夫内藝興遣僧宗設右京兆大夫髙<lb/>
貢遣僧瑞佐及宋素卿先後至寜波争長不相下故事<lb/>
畨貨至市舶司閲貨及宴坐並以先後為序時瑞佐後<lb/>
<pb n="KR2c0020_WYG_055-8a"/>
而素卿狡賄市舶太監先閲佐貨宴又坐設上設不平<lb/>
遂與佐相讐殺太監又以素卿故陰助佐授之兵噐而<lb/>
設衆强拒殺不已遂燬嘉賔堂刼東庫逐瑞佐及餘姚<lb/>
江佐奔紹興設追之城下令縛佐出不許乃去沿途殺<lb/>
掠至西霍山洋殺備倭都指揮劉錦千戸張鏜執指揮<lb/>
袁璡百戸劉恩又自育王嶺奔至小山浦殺百戸胡源<lb/>
浙中大震設負固據海嶴廵按御史歐珠鎮守太監梁<lb/>
瑶奏聞逮素卿下獄待訊倭自是有輕中國心矣　給<lb/>
<pb n="KR2c0020_WYG_055-8b"/>
事中夏言上言倭患起扵市舶遂罷之初太祖時雖絕<lb/>
日本而二市舶司不廢市舶故設太倉黄渡尋以近京<lb/>
師改設福建浙江廣東七年罷未幾復設葢以遷有無<lb/>
之貨省戌守之費禁海賈抑姦商使利權在上也自市<lb/>
舶内臣出稍稍苦之然所當罷者市舶内臣非市舶也<lb/>
至是因言奏悉罷之市舶罷而利權在下奸豪外交内<lb/>
詗海上無寜日矣<lb/>
四年二月宋素卿伏誅初宗設遁海島不獲獨素卿及<lb/>
<pb n="KR2c0020_WYG_055-9a"/>
瑞佐下獄㑹朝鮮兵徼海者得其魁仲林望古多羅等<lb/>
三十三人國王李懌奏獻闕下扵是發仲林等至浙責<lb/>
與素卿對簿備鞫遣貢先後及符騐真偽既悉有司以<lb/>
爰書上請乃論素卿死釋瑞佐還本國<lb/>
十八年國王源義植復以修貢請許之期以十年人無<lb/>
過百船無過三然諸夷嗜中國貨物人數恒不如約至<lb/>
者率遷延不去毎失利云<lb/>
二十五年倭㓂寜台自罷市船後凡番貨至輙主商家<lb/>
<pb n="KR2c0020_WYG_055-9b"/>
商率為奸利負其責多者萬金少不下數千索急則避<lb/>
去已而主貴官家而貴官家之負甚扵商番人近島坐<lb/>
索其負久之不得乏食乃出沒海上為盗輙搆難有所<lb/>
殺傷貴官家患之欲其急去乃出危言撼當事者謂畨<lb/>
人泊近島殺掠人而不出一兵驅之備倭固當如是耶<lb/>
當事者果出師而先陰洩之以為得利他日貨至且復<lb/>
然如是者久之倭大恨言挾國主貲而来不得直曷歸<lb/>
報必償取爾金寳以歸因盤據島中不去並海民生計<lb/>
<pb n="KR2c0020_WYG_055-10a"/>
困迫者糾引之失職衣冠士及不得志生儒亦皆與通<lb/>
為之鄉導時時㓂沿海諸郡縣如汪五峰徐碧溪毛海<lb/>
峰之徒皆華人僣稱王號而其宗族妻子田廬皆在籍<lb/>
無恙莫敢誰何廵按浙江御史陳九徳請置大臣兼廵<lb/>
浙福海道開軍門治兵捕討聼以軍法從事從之乃以<lb/>
朱紈為右副都御史廵撫浙江兼攝福興泉漳未至而<lb/>
泊寜波台州諸近島者已登岸攻掠諸郡邑無算官民<lb/>
廨舍焚燬至數百千區廵按御史裴紳劾防海副使沈<lb/>
<pb n="KR2c0020_WYG_055-10b"/>
瀚守土參議鄭世威因乞敕紈嚴禁泛海通番勾連主<lb/>
蔵之徒從之紈乃下令禁海凡雙檣餘艎一切毁之違<lb/>
者斬乃日夜練兵甲嚴糾察數尋舶盗淵藪破誅之因<lb/>
上言去外盗易去中國盗難去中國羣盗易去中國衣<lb/>
冠盗難遂鐫暴貴官家渠魁數人姓名請戒諭之不報<lb/>
扵是福建海道副使柯喬都司盧鏜捕獲通畨九十餘<lb/>
人以上紈立决之扵演武塲一時諸不便者大譁葢是<lb/>
時通畨浙自寜波定陽閩自漳州月巷大率屬諸貴官<lb/>
<pb n="KR2c0020_WYG_055-11a"/>
家咸惴惴重足立相與詆誣不休諷御史周亮給事中<lb/>
葉鏜奏改紈為廵視未幾紈復上言長嶼諸處大俠林<lb/>
叅等號稱刺逹總管勾連倭舟入港作亂更有巨奸擅<lb/>
造餘艎走賊島為鄉導躪海濵鞫論明確宜正典刑章<lb/>
下兵部侍郎詹榮覆奏中國待外裔不以向背責之以<lb/>
昭天地之量紈所論坐俱闗重刑乞下都察院覆覈從<lb/>
之扵是御史周亮等劾紈注措乖方專殺啟釁因及福<lb/>
建防海副使柯喬都指揮使盧鏜黨紈擅殺宜置扵理<lb/>
<pb n="KR2c0020_WYG_055-11b"/>
帝遂奪紈官命還籍聼理遣給事中杜汝禎徃福建會<lb/>
廵按御史陳宗䕫訊喬等併覈紈事汝禎宗䕫勘紈聼<lb/>
信姦囘柯喬盧鏜擅殺無罪皆當死奏下兵部尚書丁<lb/>
汝䕫如其議上帝從之命喬鏜繫福建按察司待決紈<lb/>
恚自殺士論惜之遂罷廵撫御史不復設<lb/>
三十年夏四月浙江廵按御史董威宿應參前後請寛<lb/>
海禁下兵部尚書趙錦覆議從之自是舶主土豪益自<lb/>
喜為奸日甚官司莫敢禁<lb/>
<pb n="KR2c0020_WYG_055-12a"/>
三十一年夏四月倭㓂犯台州破黄巖大掠象山定海<lb/>
諸邑汪直者徽人也以事亡命走海上為舶主渠魁倭<lb/>
人愛服之倭勇而戅不甚别死生毎戰輙赤體提三尺<lb/>
刀舞而前無能捍者其魁則皆浙閩人善設伏能以寡<lb/>
擊衆大羣數千人小羣數百人而推直為最徐海次之<lb/>
又有毛海峰彭老生不下十餘帥列近洋為民害至是<lb/>
登岸犯台州破黄巖四散象山定海諸處猖獗日甚知<lb/>
事武偉敗死浙東騷動　秋七月廷議復設廵視重臣<lb/>
<pb n="KR2c0020_WYG_055-12b"/>
以都御史王忬提督軍務廵視浙江海道及興漳泉地<lb/>
方忬廵撫山東聞命即日至浙度所治軍府皆草創而<lb/>
浙人柔脆不任戰所受簡書輕不足督率吏士乃上疏<lb/>
請假事權誅賞得便宜且欲嚴内應之律寛損傷之條<lb/>
勦撫勿拘從之改廵視為廵撫忬乃任叅將俞大猷湯<lb/>
克寛為心膂徴狼土諸兵及募温台諸下邑桀黠少年<lb/>
分𨽻諸將布列瀕海各鎮堡嚴督防禦浙人恃以無恐<lb/>
云<lb/>
<pb n="KR2c0020_WYG_055-13a"/>
三十二年春三月王忬破倭於普陀諸山初忬亷知俞<lb/>
大猷湯克寛材勇既虚已任之而都指揮盧鏜坐前都<lb/>
御史朱紈事尹鳯坐贓累俱繫獄忬知其能奏釋之以<lb/>
為别將亦募兵分帥之日犒撫激勵欲得其死力倭魁<lb/>
汪直等結砦海中普陀諸山時出近洋襲官軍忬偵知<lb/>
之乃夜遣俞大猷帥鋭兵先發而湯克寛以巨艘佐之<lb/>
徑趨其砦縱火焚之倭倉皇覓餘艎走官軍隨擊大破<lb/>
之斬首一百五十餘級生獲一百四十三人焚溺死者<lb/>
<pb n="KR2c0020_WYG_055-13b"/>
無算值颶風發兵亂汪直等乘間率衆逸去都指揮尹<lb/>
鳯復以閩兵邀擊於表頭北茭諸洋斬首百餘級生獲<lb/>
二百餘人先後以㨗聞賜白金文綺有差　夏四月汪<lb/>
直毛海等旣潰散剽忽徃來不可測温台寧紹俱罹其<lb/>
患叅將湯克寛率兵循海堧䕶城堡捕奔輳斬獲亦相<lb/>
當於是賊移舟而北犯蘇松郡二郡素沃饒賊至捆載<lb/>
而去有蕭顯者尤桀狡率勁倭四百餘屠上海之南滙<lb/>
川沙逼松江而軍餘衆圍嘉定太倉所過殘掠不可言<lb/>
<pb n="KR2c0020_WYG_055-14a"/>
王忬遣都指揮盧鏜倍道掩擊斬蕭顯餘衆復奔入浙<lb/>
俞大猷等邀殺殆盡先是呉浙間人習選愞而文武大<lb/>
吏復不能以軍法繩下遂至破昌國臨山霩<graphic n="KR1790" url="https://raw.githubusercontent.com/kanripo/KR-Gaiji/master/images/KR1790.png" mimeType="image/png"/>乍浦青<lb/>
村柘林呉松江諸衛所圍海鹽平湖餘姚海寧上海太<lb/>
倉嘉定諸州縣忬不欲冒功有所隐沒隨擊走之計倭<lb/>
所得亦不償失前後俘斬共三千餘級東南頼之　五<lb/>
月給事中賀涇奏留都根本重地海洋宻邇鎮江京口<lb/>
乃江淮咽喉𤓰埠儀真又漕運門戸請設總兵駐鎮江<lb/>
<pb n="KR2c0020_WYG_055-14b"/>
從之　秋七月太平府同知陳璋敗倭於獨山斬首千<lb/>
餘餘衆浮海東遁　冬十月倭冦太倉州攻城不克分<lb/>
掠隣境有失舟倭三百人突至平湖海寧等縣自獨山<lb/>
之敗倭東遁江南稍寧惟崇明南泊失風者幾三百人<lb/>
不能去總兵湯克寛及僉事任環留兵守之環屬兵三<lb/>
百皆新募勵以必死不入與家人訣為書赴之而去親<lb/>
介胄臨陣士無敢不用命者環敝衣芒履與士雜行伍<lb/>
依草舍間嚙糒飲水同甘苦至是相守不下賊潛出沒<lb/>
<pb n="KR2c0020_WYG_055-15a"/>
環常夜追之出其前後宰夫佩恐有失衣環衣介馬而<lb/>
馳故賊不知所取環嘗匿溝中賊過之不知匿至明士<lb/>
始得之又遇矢石士以死捍環環被傷舁之至水濱梁<lb/>
已撤丈餘超而過追急宰夫留禦之死焉環求其首為<lb/>
流涕親酬之相拒數月不克克寛復督邳漳等兵擊之<lb/>
敗績失亡四百人官軍疫不能攻乃開壁東南陬倭遂<lb/>
潰圍出掠蘇松各州縣百餘人由華亭縣漴缺登岸流<lb/>
刼至木涇金山衛移舟寶山克寛引舟師迎擊及於髙<lb/>
<pb n="KR2c0020_WYG_055-15b"/>
家觜毁其舟斬七十三級生擒十四人倭别隊失風至<lb/>
興化殺千戸葉臣卿知府黄士𢎞指揮張棟擊殱之時<lb/>
沿海諸奸民乗勢流刧真倭不過十之二三<lb/>
三十三年三月倭自太倉潰圍出乃掠民舟入海趨江北大掠<lb/>
通州如臯海門諸州縣復焚掠鹽塲有漂入青徐界者山<lb/>
東大震　改王忬為右副都御史廵撫大同以徐州兵<lb/>
備副使李天寵代之忬在浙江薦盧鏜釋柯喬激勵諸<lb/>
将鄧城劉堂孫敖等爭奮逐北以死綏著節復廣為偵<lb/>
<pb n="KR2c0020_WYG_055-16a"/>
刺凡沿海大猾為倭内主者悉繫之按覆其家自是倭<lb/>
不復知中國虚實與所從向徃而餘艎在海中者亦無<lb/>
以菽粟火藥通徃徃食盡自遁又行視諸郡邑未城者<lb/>
計冦緩急次第城之凡三十餘所杭州官吏以烽火不<lb/>
時發日集坊民登陴守多怨苦忬曰吾斥堠明無慮弗<lb/>
及奈何先敵受困耶令罷之一郡皆歡至是去以徐州<lb/>
兵備副使李天寵為僉都御史代忬忬去而浙復不寧<lb/>
矣初忬薦盧鏜為叅將鎮閩閩人故忌鏜劾鏜兇險不<lb/>
<pb n="KR2c0020_WYG_055-16b"/>
可用罷之而沿海大猾且言忬令大猷搗巢非計欲揺<lb/>
動忬忬不為動已而南京各官復薦鏜乃用鏜為叅將<lb/>
而以俞大猷為浙直總兵　以南京兵部尚書張經總<lb/>
督浙福南畿軍務時朝議方徵狼土兵剿倭以經嘗總<lb/>
督兩廣有威惠為狼土所戴服故用之敕令節制天下<lb/>
之半便宜從事開府置幕自辟叅佐經亦慷慨自負中<lb/>
外忻然謂倭冦不足平　夏四月倭冦自海鹽趨嘉興<lb/>
叅將盧鏜禦之稍却次日復戰於孟宗堰伏發殺官軍<lb/>
<pb n="KR2c0020_WYG_055-17a"/>
四百人溺死無算都司周應禎等死之賊乘勝入據石<lb/>
墩山分兵四掠攻嘉興府城副使陳宗䕫帥兵禦却之<lb/>
焚其舟賊遯入乍浦與長沙灣冦合犯海寧諸縣旣而<lb/>
東掠入海至崇明夜襲破其城知縣唐一岑死之倭自<lb/>
崇明進薄蘇州大掠六月倭自呉江掠嘉興都指揮夏<lb/>
光禦之背王江涇而陣倭鼓譟而前我兵大潰光急入<lb/>
舟中流矢溺死蘇州倭冦至嘉善轉掠松江出海總兵<lb/>
俞大猷擊敗之於呉松所擒七人斬二十三級八月倭<lb/>
<pb n="KR2c0020_WYG_055-17b"/>
冦自嘉興還屯採淘港柘林諸處進薄嘉定㑹募兵叅<lb/>
將李逢時許國以山東民鎗手六千人至與賊遇於新<lb/>
涇橋逢時率麾下先進敗之賊退據羅店官軍追及之<lb/>
斬八十餘人許國恨逢時與同事不約已乃别從間道<lb/>
擊賊欲分逢時功追至採淘港乘勝深入伏起大潰溺<lb/>
水死者千人指揮劉勇等死之　工部侍郎趙文華上<lb/>
言倭冦猖獗請禱祀東海以鎮之帝命徃祀兼督察沿<lb/>
海軍務文華至浙凌轢官吏公私告擾益無寧日<lb/>
<pb n="KR2c0020_WYG_055-18a"/>
三十四年柘林倭奪舟犯乍浦海寜攻陷崇徳轉掠塘棲<lb/>
新市横塘雙林烏鎮菱湖諸鎮杭城數十里外流血成<lb/>
川廵撫李天寵束手無策惟募人縋城自燒附郭民居<lb/>
而已張經駐嘉興援兵亦不時至副使阮鶚僉事王詢<lb/>
竭力禦之僅免失䧟致仕僉都御史張濓目擊時事痛<lb/>
之乃上言臣本杭人頃復家居五載頗知海冦始末始<lb/>
以海禁乍嚴遂致猖獗而督撫因循玩愒養成賊勢夫<lb/>
堂堂㑹城閉門旬日已有垂破之勢徒以意得志滿而<lb/>
<pb n="KR2c0020_WYG_055-18b"/>
去更無一兵一旅阻其去來城冦野心欲如谿壑能保<lb/>
其不復至哉臣恐賊退之後又復收拾傷殘首級虚張<lb/>
功次以欺陛下仍有從而庇之者則罰罪之典又移而<lb/>
為賞功之命矣臣寓父母之邦同舟共濟志惟切於報<lb/>
君嫌何避於出位敢以三策為陛下陳之一曰重軍法<lb/>
以作積弱之氣士惟力戰而後克敵亦惟畏法而後力<lb/>
戰今江南非無義勇也迎敵九死退走十生何恠其有<lb/>
退而無進哉軍法之行不在行陣而在平時誠得必死<lb/>
<pb n="KR2c0020_WYG_055-19a"/>
之士萬夫海冦百萬不足平矣一曰選民兵以收必勝<lb/>
之功夫江南衛所已成虚設地方有急輙假外兵糊口<lb/>
而來原非義勇掉臂而去莫可勾查臣愚以為莫若盡<lb/>
散調募之兵專責州縣立保伍更番較閲期於不擾一<lb/>
遇有警按籍而呼共保身家冦小至則率衆以攻之大<lb/>
至則堅壁以守之一曰復海市以散從賊之黨夫海市<lb/>
舊制原非創設向使瀕海之軍衛如故則市舶未為害<lb/>
也惟武備日弛不能制變而後海禁漸嚴倭冦乏食海<lb/>
<pb n="KR2c0020_WYG_055-19b"/>
冦由之以起惟軍民旣練冦掠則懼遭斬獲交易則可<lb/>
保首領彼雖至愚必不以彼易此然後相機稍復海市<lb/>
之舊不惟散已聚之黨而瀕海窮民假此為生又足以<lb/>
收未潰之人心　夏四月廣西田州土官婦瓦氏引狼<lb/>
土兵至蘇州總督張經分𨽻總兵俞大猷等殺賊時倭<lb/>
據川沙窪柘林為巢經冬渉春新倭日至地方甚恐聞<lb/>
狼兵至人心稍安賊分衆三千過金山衛俞大猷遣游<lb/>
擊白泫及瓦氏兵邀之稍有斬獲趙文華至松江因謂<lb/>
<pb n="KR2c0020_WYG_055-20a"/>
狼兵可用厚犒之使擊賊至漕涇遇倭數百人戰不勝<lb/>
頭目鍾富黄維等十四人俱死失亡甚衆於是賊知狼<lb/>
兵不足畏復縱掠如故　倭犯江北淮揚諸處前後由<lb/>
通州之餘東塲海門之東夾港登岸流劫狼山利河諸<lb/>
鎮吕四餘西諸塲復突入通州南門燒民屋二十餘間而<lb/>
去三丈浦倭賊分掠嘗熟江陰村鎮兵備任環督保靖<lb/>
土兵及知縣王秩統兵三千攻其巢破之賊奔江陰川<lb/>
沙窪駕舟出海官兵縱火焚其巢賊舟一至戚家墩游<lb/>
<pb n="KR2c0020_WYG_055-20b"/>
擊白泫劉恩邀獲之江陰賊亦出江東遁　五月張經<lb/>
破倭於王江涇逮經及廵撫都御史李天寵俱下詔獄<lb/>
論死初經至浙中用將佐何卿沈希儀輩名位已抗驕<lb/>
不為用而新㧞士又慓猾不任兵所徴田州兵瓦氏山<lb/>
東鎗手俱不受律連戰敗衂望大損侍郎趙文華出視<lb/>
師頥指凌經經自以大臣位出文華上文華恚則連疏<lb/>
劾經謂其才足辦賊特以閩人避賊讐故縱賊耳帝大<lb/>
怒會臺諫亦有言者趣官校逮捕經時倭冦自柘林犯<lb/>
<pb n="KR2c0020_WYG_055-21a"/>
嘉興經遣叅將盧鏜督狼土兵水陸攻之大敗賊於石<lb/>
塘灣賊北走平望俞大猷邀擊奔平望至王江涇永順<lb/>
宣慰官舍彭翼南攻其前保靖宣慰使彭藎臣躡其後<lb/>
遂大敗之斬首二千級溺死者稱是餘衆奔柘林縱火<lb/>
焚其巢駕舟二百餘艘出海遁自有倭患來此為戰功<lb/>
第一而文華論經之疏已上矣㨗聞兵科言宜留經平<lb/>
倭以自贖不聼并李天寵湯克寛俱逮至京以縱冦論<lb/>
死文華旣疏劾經奏以廵按御史胡宗憲為僉都御史<lb/>
<pb n="KR2c0020_WYG_055-21b"/>
代天寵廵撫而以周珫代經未幾復罷珫以南京戸部<lb/>
侍即楊宜為總督　倭冦自海洋突犯蘇州南京都督<lb/>
周于徳來援一戰而敗鎮撫蘇憲臣被殺賊中分其衆<lb/>
一由齊門撞馬頭而北轉掠滸墅關長洲五都地一由<lb/>
胥門木櫝而南轉掠呉縣横鎮蔓延嘗熟江陰無錫之<lb/>
境出入太湖莫能禦者　御史屠仲律上言宜守平陽<lb/>
港拒黄花澳據海門之險則不得犯温台塞寧海關絶<lb/>
湖口灣遏三江之口則不得窺寧紹扼鼈子門則不得<lb/>
<pb n="KR2c0020_WYG_055-22a"/>
近杭州防呉淞江備劉家河則不得掩蘇松嘉興責江<lb/>
南守令以訓練土兵保全境内為殿最沿海沙民鹽徒<lb/>
及打生手宜收録併力禦賊詔從之　川沙窪倭賊犯<lb/>
閘港周浦僉事董邦政遊擊周藩擊之遇賊驚潰藩被<lb/>
創死賊屯石塘橋流劫崑山石浦　六月倭冦蘇常諸<lb/>
縣嘗熟知縣王秩江陰知縣錢錞及居鄉叅政錢泮各<lb/>
督士民出禦力屈死之旋復冦蘇州民爭入城門不啟<lb/>
號呼震野乘陴者望之而嘆攀援上者又縋絶而下任<lb/>
<pb n="KR2c0020_WYG_055-22b"/>
環還自儀真曰奈何坐視之縱有覘諜我在無患也乃<lb/>
出辟門令男女以列進所活葢數萬人復率解明道兵<lb/>
出城力戰賊退入太湖遣舟師邀之乃棄所獲逸去環<lb/>
以功進副使環復擊賊馬蹟山圍逃倭嘉定民家投火<lb/>
爇之盡死旣而環有親喪詔留之任事如故　八月倭<lb/>
賊百餘自上虞爵谿所登岸犯會稽髙埠奪民居據之<lb/>
知府劉錫千戸徐子懿圍之賊潛縳木筏由東河夜渡<lb/>
潰圍而出居鄉御史錢鯨遭於蟶浦見殺賊自杭州西<lb/>
<pb n="KR2c0020_WYG_055-23a"/>
掠於潛昌化至嚴州淳安以浙兵迫急突入歙縣流劫<lb/>
至南陵趨太平操江兵扼之賊引而東犯江寧鎮指揮<lb/>
朱襄率勇士數百人禦之是時賊已至板橋襄等不知<lb/>
方袒裼縱酒突遇盡為所殱遂由安徳鳯臺夾岡沿鄉<lb/>
搶掠趨秣陵關時應天府推官羅節卿指揮徐承宗率<lb/>
兵千人守關望風奔潰賊過關而去自南京出秣陵流<lb/>
劫溧水溧陽趨宜興無錫一晝夜奔一百八十里至滸<lb/>
墅關南直廵撫曹邦輔慮與柘林賊合且為大患乃親<lb/>
<pb n="KR2c0020_WYG_055-23b"/>
督兵備王崇古會集各部兵扼其東路四面蹙之隨地<lb/>
與戰親召僉事董邦政指揮樓宇以沙兵助勦一戰斬<lb/>
首十九級賊始却奔呉舍欲走太湖覺之追及於楊家<lb/>
橋盡殱其衆賊自紹興髙埠流劫杭嚴徽寧太平犯南<lb/>
都六七十人經行數千里殺傷無慮四五千人歷八十<lb/>
餘日始滅邦輔以㨗聞歸功僉事邦政時趙文華聞冦<lb/>
且滅欲攘功急趨赴之比奏則邦輔己先之文華怒會<lb/>
柘林賊進據陶家港文華乃悉簡浙兵得四千人文華<lb/>
<pb n="KR2c0020_WYG_055-24a"/>
及胡宗憲親將之營於松江之磚橋約邦輔以直兵會<lb/>
勦浙兵分四道直兵三道東西並進賊悉鋭衝浙兵諸<lb/>
營皆潰損失軍士千餘人直兵亦陷賊伏中死者二百<lb/>
餘人賊勢大張文華恨邦輔至是乃以罪委之及僉事<lb/>
邦政詔下邦政總督逮問旣而刑科給事中孫濬言後<lb/>
期之罪不在直兵今蘇松士民交稱邦輔實心任事而<lb/>
流劫留都之倭又為邦輔所滅功績顯然遽請罪斥文<lb/>
華非是兵科給事中夏栻亦言之上乃申飭文華秉公<lb/>
<pb n="KR2c0020_WYG_055-24b"/>
視師以圖大效已而邦政及指揮樓宇賞竟不及文華<lb/>
惡之也邦輔旋亦謫戌邉廵按直𨽻御史張雲路為論<lb/>
奏不報　十一月止徵狼土諸兵土兵瓦氏等至浙驕<lb/>
悍不受約束所過殘掠百姓苦之於是總督楊宜力請<lb/>
止徵從之命兩廣督臣隨路掣止　閏十一月給事中<lb/>
孫濬上言防倭諸臣旣有廵撫督兵又有總督及都察<lb/>
重臣事權不一牽掣靡定迄無成功兵部覆奏諸臣職<lb/>
守督察主竭忠討冦實覈布聞總督主徵集官兵指授<lb/>
<pb n="KR2c0020_WYG_055-25a"/>
方畧廵撫主督理軍務措置糧餉總兵主設法教練身<lb/>
親戰陳至於有司責在保安地方固守城隍帝然之命<lb/>
行諸臣各遵敕諭施行　十二月趙文華疏乞還京許<lb/>
之文華初奉命至浙適狼兵瓦氏等至知倭厚畜鋭意<lb/>
請戰文華惑之亟趨張經進戰不得則上書痛詆經被<lb/>
逮代經者周珫楊宜皆無逺畧賊勢益熾及瓦氏戰敗<lb/>
攻陶宅餘倭復大衂始知賊未易圖有歸志至是川兵<lb/>
破周浦賊俞大猷復有海洋之㨗文華遽言水陸成功<lb/>
<pb n="KR2c0020_WYG_055-25b"/>
請還然是時海洋囘倭泊浦東川沙窪舊巢及嘉定髙<lb/>
橋皆倭據如故　副使任環率永順保靖土兵勦新塲<lb/>
倭冦時賊衆二千人皆伏不出而詐令人舉火於數里<lb/>
外若將引去者上舍彭翅先入嘗之不見一人於是頭<lb/>
目田菑田豐等爭入伏發皆死之賊豕突去未幾復攻<lb/>
上海環以輕兵三百及之擊敗於五里橋習家墳又以<lb/>
兵援崑山而身間行抵太倉毛家葛隆諸屯賊方㑹集<lb/>
治攻具衝梯隊道肉薄而登環率死士飛刃砍之連碎<lb/>
<pb n="KR2c0020_WYG_055-26a"/>
其首矢石交下相殺傷甚衆又縋兵下突而前賊漸氣<lb/>
奪遂棄委走環旣居憂哀毁又積苦兵間疾作卒<lb/>
三十五年春正月廵撫御史周如斗叅總督楊宜提督<lb/>
曹邦輔輕率寡謀致川兵敗於東溝苗兵敗於新塲東<lb/>
兵敗於四橋乞罷黜時上深以南冦為憂疑趙文華言<lb/>
餘冦將滅為不實屢問大學士嵩嵩曲為營解上意終<lb/>
不釋文華懼因言餘冦指日可滅督撫非人一敗塗地<lb/>
皆因吏部尚書李黙恨臣前嵗劾其同鄉張經思為報<lb/>
<pb n="KR2c0020_WYG_055-26b"/>
復臣繼論曹邦輔則嗾給事夏栻孫濬媒孽臣及胡宗<lb/>
憲黨留邦輔浙直總督又不用宗憲而用王誥然則東<lb/>
南塗炭何時可解陛下宵旰何時可釋也黙因得罪宜<lb/>
削籍為民邦輔亦被逮罷王誥以宗憲為兵部侍即兼<lb/>
僉都御史　夏四月倭薄温州同知黄釧馳檄出迎擊<lb/>
被執倭欲還之索千金為贖釧罵之不置倭怒磔殺之<lb/>
　江北倭流劫至圌山山北等港無為州同知齊恩率<lb/>
舟師迎戰敗之斬首百餘級恩長子尚文次子嵩叔仲<lb/>
<pb n="KR2c0020_WYG_055-27a"/>
實弟寶榮姪慎寅友良大卿孫童俱在行間嵩年十<lb/>
八驍勇善射獨前追賊至安港恩等從之伏發恩及其<lb/>
家丁錢鳯等二十一人力戰皆死之獨嵩慎寅三人得<lb/>
脱賊遂乘勝至金山殺鎮江千户沈宗玉王世良於江<lb/>
中　倭率衆數千自乍浦入欲犯杭州㳺擊將軍宗禮<lb/>
帥兵九百禦之逆戰於皂角林分左右翼夾擊三戰三<lb/>
㨗獲首功七十餘級賊首徐海等皆辟易稱為神兵會<lb/>
橋陷軍潰禮與鎮撫侯槐何衡義官霍貫道力戰俱陷<lb/>
<pb n="KR2c0020_WYG_055-27b"/>
陣死之禮驍勇敢戰所部箭手三千人皆壯士事聞贈<lb/>
卹有差　總督胡宗憲奏遣生員蔣洲胡可願使倭砦<lb/>
傳諭渠魁令無犯順從之已而可願等還言倭渠欲通<lb/>
貢市宗憲以聞下兵部集議不可乃止　倭圍廵撫阮<lb/>
鶚於桐鄉初鶚督學浙江開武林門納難民全活數萬<lb/>
人超擢廵撫方倭之冦嘉興也鶚議主勦而胡宗憲議<lb/>
主撫不相能倭自嘉興轉冦桐鄉氛益鋭去來實徐海<lb/>
麻葉領之陳東附焉東薩摩王弟書記也宗憲謀間之<lb/>
<pb n="KR2c0020_WYG_055-28a"/>
遣辯士説海海心動私語桐鄉守兵曰吾已欵督府矣<lb/>
城東門陳黨善備之是夕海道崇徳而西東方急攻桐<lb/>
鄉宗憲説海縳麻葉因偽為麻葉書致東令圖海故逹<lb/>
海所東海中自疑始解圍去　五月御史邵惟忠上言<lb/>
倭薄通州圍未解餘衆自狼山轉掠瀕江諸郡縣而𤓰<lb/>
儀為留都門戸鎮常乃漕運咽喉不可視為緩圖宜大<lb/>
集兵敕諸臣戮力靖亂下兵部議請調河南睢陳及山<lb/>
東八衛陜西延綏兵及徐沛募兵敕遣才望大臣一人<lb/>
<pb n="KR2c0020_WYG_055-28b"/>
總督以為犄角保障留都帝然之已命兵部侍郎沈良<lb/>
才矣嚴嵩揣知上覺趙文華欺罔且見譴乃令文華自<lb/>
以其意請復視師嵩為言良才不勝任江南人引領俟<lb/>
文華至上乃止良才命文華以工部尚書兼右副都御<lb/>
史總督浙福直𨽻軍務文華旣至浙假監督權凌脅百<lb/>
官搜括庫藏百萬計兩浙江淮閩廣所在徵兵集餉留<lb/>
漕粟除京帑給醝課迫富民脱凶惡浪授官職於是外<lb/>
冦未寧而内憂益甚　六月倭入慈谿縣知縣柳東伯<lb/>
<pb n="KR2c0020_WYG_055-29a"/>
亡初王忬在浙計城各邑未城者慈谿士人獨持不可<lb/>
至是倭衆大至知縣不知所禦擕印組亡去殘殺民人<lb/>
無算而縉紳尤甚始悔失計東伯失守當坐死以無城<lb/>
可憑削籍為民省祭官杜槐與其父文明率兵追敗倭<lb/>
於王家團海道劉起宗委防餘姚慈谿定海未幾與賊<lb/>
遇於白沙一日三戰殺賊三十餘人斬其一帥槐被創<lb/>
墜馬死文明别將兵擊倭于演武塲斬白睂倭帥一從<lb/>
七生擒二倭驚遁呼為杜將軍已而追至奉化楓樹嶺<lb/>
<pb n="KR2c0020_WYG_055-29b"/>
以兵少無繼陷陣死　倭薄海鹽指揮徐行健程禄百<lb/>
戸方存仁逆戰死之　八月海冦徐海伏誅初胡宗憲<lb/>
以簪珥遺徐海侍女翠翹緑珠令日夜説海縳陳東以<lb/>
報朝廷海且感而趙文華方治兵擊海宗憲佯曰彼且<lb/>
縳陳東何戰為海果賂薩摩王弟縳東以獻于是海勢<lb/>
日孤海自念數有功又信羅龍文誘約八月入謁督府<lb/>
于平湖海先期以數百人胄而入宗憲文華鶚坐堂上<lb/>
海等叩罪復謝宗憲宗憲下堂摩其頂曰朝廷且赦若<lb/>
<pb n="KR2c0020_WYG_055-30a"/>
慎勿再虞厚犒遣之海旣出知官兵大集自疑宗憲使<lb/>
使諭之曰官兵防東黨爾毋恐海請居東沈荘陳東居<lb/>
西沈荘又令東詐為書遺其黨曰海約官兵夾勦汝矣<lb/>
東黨果疑相攻海令禆將辛五郎歸島宗憲宻遣盧鏜<lb/>
計擒之文華調兵六千旣集移營薄沈莊督之急宗憲<lb/>
猶心憐海不欲遽戰文華迫之宗憲乃下令與總兵俞<lb/>
大猷整師前進海知事變掘深塹自守栅數重官兵望<lb/>
之不敢入阮鶚檄趨之大猷乃從海鹽進攻東沈莊破<lb/>
<pb n="KR2c0020_WYG_055-30b"/>
之又追擊於梁荘會大風縱火諸軍鼓譟乘之賊大潰<lb/>
斬獲一千六百餘級海倉徨溺水死引出斬其首淛直<lb/>
海冦平海故杭之虎跑寺僧雄海上稱天差平海大將<lb/>
軍至是捷書上文華皆襲為已有帝命械繫首惡至京<lb/>
正法時淛東仙居淛西桐鄉二冦畧平其分掠海門者<lb/>
把總張成敗之江北冦流入常鎮者總兵徐珏敗之蘇<lb/>
松寧紹相繼告㨗兵部奏文華功帝從之降<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>令文華<lb/>
還京論平倭功加文華少保宗憲右都御史各任一子<lb/>
<pb n="KR2c0020_WYG_055-31a"/>
錦衣千户餘陞賞有差倭俘麻葉陳東等械繫至京禮<lb/>
兵部請獻俘從之羣臣俱賀時倭畧平惟舟山賊據險<lb/>
結巢未下官兵環守之不能克諸狼土兵俱已遣歸而<lb/>
川貴兵六千人始至胡宗憲方留防春汛𨽻俞大猷經營舟山之<lb/>
賊㑹夜大雪大猷乃督兵四面攻之賊悉銳出敵官軍競進賊敗歸乃<lb/>
以棕蓑捲火擲之賊四散潰出斬首一百四十餘級餘悉焚死<lb/>
三十六年冬十一月海冦汪直伏誅徐海等旣死汪直<lb/>
復糾衆三千餘入寧波岑港大掠四境汪直徽人也宗<lb/>
<pb n="KR2c0020_WYG_055-31b"/>
憲亦徽人乃以金帛厚賂誘之云若降吾以若為都督<lb/>
置海上通互市乃迎直母與其子入杭厚撫之而奏遣<lb/>
生員蔣洲徃諭與之盟直信之遂自奮言能肅清海波<lb/>
贖死命與其黨毛海峰葉碧川等從蔣洲來杭州洲至<lb/>
而直未至人疑其詐廵按周斯盛請罷貢罪洲於是逮<lb/>
洲獄洲乃陳諭倭始末及言直以誠來其未至必風阻<lb/>
耳已而直果乘巨舟遣頭目數十人隨来泊舟定海葢<lb/>
初舟實為颶風所損也宗憲使人招直直願見洲洲方<lb/>
<pb n="KR2c0020_WYG_055-32a"/>
對理疑其觖望不遣遣千户夏正質其舟直素與正善不<lb/>
疑遂詣軍門請罪具言自効狀宗憲待以賓禮使指揮<lb/>
為其館主給輿夫出入復出蔬米酒肉供餽其舟人日<lb/>
費數百金且交質為信因具狀聞請赦之科臣王國禎<lb/>
力持不可疏入上謂直元兇不可赦宗憲乃宻檄按察<lb/>
司收直等斬之論平倭功加宗憲太子太保餘皆遷賞<lb/>
然直雖就誅而三千人皆直死士無所歸益恚恨復大<lb/>
亂<lb/>
<pb n="KR2c0020_WYG_055-32b"/>
三十七年春二月倭犯潮州之鮀浦攻蓬州千戸所僉<lb/>
事萬仲分部水陸兵馬東西哨攻之臨敵而哨兵皆潰<lb/>
領哨千户魏岳髙洪俱死尋犯福州廵撫阮鶚不能禦<lb/>
取庫銀數萬兩賂之以新造大舟六艘俾載而去　夏<lb/>
四月倭掠台州臨海之三石鎮約數千人總督胡宗憲<lb/>
擊走之　倭攻福清破之執知縣葉宗文舉人陳見率<lb/>
家僮禦賊不克與訓導鄔中涵俱罵賊死五月自海口<lb/>
出港叅將尹鳯引舟師擊之沈其舟七斬首六十餘級<lb/>
<pb n="KR2c0020_WYG_055-33a"/>
生擒七人餘衆遯去鳯追擊東洛外洋復敗之銃傷及<lb/>
溺水死者甚衆福興患少熄　倭攻惠安知縣林咸乘<lb/>
城禦之攻五晝夜不克丁壯死者數百人倭亦失亡相<lb/>
當乃引去咸率兵擊倭鴨山乘勝追奔陷伏中死之倭<lb/>
分犯同安長樂漳泉諸處　秋七月以浙江岑港海冦<lb/>
未平詔奪總兵俞大猷叅將戚繼光職期一月蕩平命<lb/>
胡宗憲督之初宗憲遣毛海峰誘降汪直直至下獄海<lb/>
峰遂與倭目善妙等五百餘人燒船登岸列栅舟山阻<lb/>
<pb n="KR2c0020_WYG_055-33b"/>
岑港而守官軍四面圍之屢斬獲然海中數苦毒霧賊<lb/>
憑髙死鬭先登者多陷沒新倭復大至冬十月岑港倭<lb/>
移巢柯梅胡宗憲屢督兵討之不能克　兵備副使谷<lb/>
嶠捍禦海上屢破倭制府以㨗聞進山東叅政<lb/>
三十八年春三月倭冦自象山河金䌫井諸處焚舟登<lb/>
岸海道副使譚綸與賊戰於馬岡敗之斬首七十級<lb/>
總督胡宗憲上言舟山殘孽移住柯梅卽共焚巢夜徙<lb/>
力已窮蹙勢易成擒而總兵俞大猷叅將黎鵬舉邀擊<lb/>
<pb n="KR2c0020_WYG_055-34a"/>
不力縱之南奔播害閩廣宜加重治上命逮大猷鵬舉<lb/>
至京訊治時人言籍籍謂倭之開洋也宗憲實陰遣之<lb/>
倭南行泊浯嶼焚掠君民由是福建人大譟謂宗憲嫁<lb/>
禍御史李瑚數其三大罪瑚與大猷俱福建人宗憲疑<lb/>
大猷漏言故委罪以自掩而大猷不善滑刺素不為嚴<lb/>
世蕃所喜故有是逮廷臣惜大猷才共假貸得三千金<lb/>
餽世蕃不死罷職發大同立功　夏四月江北倭趨通<lb/>
州總兵鄧成禦之不利指揮張容被殺倭進據白浦鎮<lb/>
<pb n="KR2c0020_WYG_055-34b"/>
兵備副使劉景韶以遊擊丘陞擊白浦于丁堰如臯海<lb/>
門三戰三㨗賊謀犯揚州景韶復督陞等以火攻其老<lb/>
營擊敗之焚死二百人賊逸入潘家莊盡鋭攻之先後<lb/>
斬首三百餘級初賊自南沙登岸犯通州至是勦絶<lb/>
廟灣倭合衆攻淮安叅將曹克新禦之戰於姚家蕩自<lb/>
寅至申大敗之斬首四百七十級賊遁入姚莊縱火焚<lb/>
莊死者二百七十餘賊退入廟灣拒守劉景韶督兵擊<lb/>
倭於印莊斬首四十級賊西走次日復戰於新州賊遁<lb/>
<pb n="KR2c0020_WYG_055-35a"/>
入民莊我兵以火攻之凢再戰斬首二百六十級賊悉<lb/>
焚死無一人脱者時江北流倭悉殄惟廟灣據險固守<lb/>
不出五月江北兵攻倭於廟灣衝其巢斬首四千我兵<lb/>
死傷過當復退守之時賊營甚固廵撫李遂以我軍鼔<lb/>
戰而疲宜圍守之賊乏食且水陸斷其行道可收全勝<lb/>
通政唐順之以為玩冦乃自擐甲持矛麾兵以進屢挑<lb/>
戰賊終不出遂督兵入險賊盡鋭東西衝殺傷相當自<lb/>
是復稍稍出掠覔舟為走計矣順之知失計乃駕言經<lb/>
<pb n="KR2c0020_WYG_055-35b"/>
畧三川沙倭南去踰月倭困廟灣旣久劉景韶督卒塡<lb/>
壕塹逼壘而陣令水兵載葦焚其舟復水陸進擊倭潛<lb/>
遁入舟官兵進據其巢追奔至瑕子港斬獲頗多餘倭<lb/>
無㡬不復能戰乘風開洋而去　福建新倭大至多齎<lb/>
攻具先攻福寧連江羅源流劫各鄉進攻福州不克移<lb/>
攻福安破之叅將黎鵬舉以舟師擊倭於海中七星山<lb/>
屏風嶼斬首六十七級生擒六十八人時沿海長樂福<lb/>
清等境皆有倭舟廣東流倭徃來詔安漳浦間浙江舟<lb/>
<pb n="KR2c0020_WYG_055-36a"/>
山倭移舟南來者尚屯浯嶼福州漳泉無地非倭矣舟<lb/>
山倭屯浯嶼經年至是乃開洋去其毛海峰者復移衆<lb/>
南嶴建屋而居永福倭移舟出梅花洋叅將尹鳯擊敗<lb/>
之廵按樊獻科請趨胡宗憲應援未及行廵撫阮鶚徃<lb/>
勦之倭稍創　六月倭衆别部二十餘艘屯崇明三川<lb/>
沙總督胡宗憲檄總兵盧鏜帥師攻破之前後斬首百<lb/>
餘遁去宗憲以㨗聞兼言唐順之贊畫功擢僉都御史<lb/>
秋七月三川沙倭突犯江北由海門縣七星港登岸流<lb/>
<pb n="KR2c0020_WYG_055-36b"/>
劫過金沙西亭將犯揚州叅將丘陞禦之戰於鄧家莊<lb/>
賊敗走仲家園復追至鍋團陞輕騎先進賊覘無後繼<lb/>
盡鋭來衝陞馬蹶被殺已而官軍大至賊遁八月倭自<lb/>
鄧家莊敗後沿海覓舟不得官軍尾之於劉家橋白駒<lb/>
沙諸處倭餒甚奔莊我兵圍之時劉顯兵至先登各營<lb/>
繼進縱火衝擊破其巢斬首二百餘賊奔白駒沙追擊<lb/>
又敗之于七灶荘花墩共斬首四百餘賊盡殄焉顯驍<lb/>
勇敢戰江北軍悉屬顯節制故有功<lb/>
<pb n="KR2c0020_WYG_055-37a"/>
三十九年春二月倭冦六千餘人流劫潮州等處時浙<lb/>
直倭患稍息而閩廣警報日至　五月加胡宗憲兵部<lb/>
尚書兼右副都御史<lb/>
四十一年春三月泉州指揮歐陽深率兵擊倭破之生<lb/>
擒江一峰泉冦稍寜　倭陷福建永寧衛大掠數日而<lb/>
去復攻永寧城破之大殺城中軍民焚燬幾盡　冬十<lb/>
一月逮總督兵部尚書胡宗憲削籍從給事中陸鳯儀<lb/>
之言也獄具罷浙閩總督大臣設右僉都御史廵撫其<lb/>
<pb n="KR2c0020_WYG_055-37b"/>
地<lb/>
四十二年五月復逮胡宗憲詣京宗憲自殺是時大計<lb/>
京官復有言宗憲未盡法者有㫖逮治宗憲至京自殺<lb/>
宗憲在浙中與趙文華同事文華選愞不敢前宗憲輙<lb/>
自臨陣戎服立矢石間督戰方倭圍杭時宗憲親登城<lb/>
臨視俯身堞外三司皆股慄懼為流矢所加宗憲恬然<lb/>
視之殱徐海汪直皆有功然稍稍事文華又握權太重<lb/>
勲臣總兵者由掖門通謁庭拜廵撫悉聼節制如三邊<lb/>
<pb n="KR2c0020_WYG_055-38a"/>
例宗憲才得展而禍機亦萌此矣上好𤣥脩宗憲進白<lb/>
鹿稱賀大學士嵩比之㑹嵩敗被逮時歸安茅坤上書<lb/>
頌其寃　冬十月倭犯福建其自浙之温州來者合福<lb/>
建連江賊登岸攻陷壽寧政和寧徳等縣自廣之南嶴<lb/>
來者合福清長樂賊攻陷𤣥鍾所蔓延及于龍巖松溪<lb/>
大田古田之境無非賊者初浙江叅將戚繼光旣連破<lb/>
賊于林墩等處閩之宿冦盡平繼光引兵還浙遇倭自<lb/>
福清東營嶴登岸麾兵擊之斬首百八十級遂行而倭<lb/>
<pb n="KR2c0020_WYG_055-38b"/>
至者日衆始犯邵武殺指揮齊天祥轉掠羅源連江殺<lb/>
遊擊倪禄遂攻𤣥鍾所城及寧徳縣入之乘勝直抵興<lb/>
化府城不克乃合兵薄城下圍之且匝月廵撫游震得<lb/>
以狀聞請調義烏兵以繼光統之起丁憂叅政譚綸與<lb/>
都督劉顯總兵俞大猷協力共濟上從之十一月劉顯<lb/>
率兵援興化顯大兵留江西勦廣冦所提八閩卒不及<lb/>
七百人且疲屢戰倭新至氛甚鋭顯知不敵乃去府城<lb/>
三十里隔一江按兵不進欲掩逗留之罪遣五卒齎文<lb/>
<pb n="KR2c0020_WYG_055-39a"/>
詣府約欲率兵赴城禦敵賊獲五卒殺之用其職銜偽<lb/>
為顯文克期入城約城中勿舉火作聲恐賊驚覺詐以<lb/>
五人為劉卒齎入至期賊陽稱顯兵入城人莫之疑賊<lb/>
旣大入猝起格殺城中驚亂叅政翁時器叅將畢髙倉<lb/>
皇縋城走同知呉時亮被殺賊遂據城中三閲月殺掠<lb/>
焚燬顯卒乘亂攫之叅政王鳯靈妻竟為顯掠去賊旣<lb/>
飽欲始如平海衛欲掠舟泛海去十二月倭結巢﨑頭<lb/>
城與都指揮歐陽深相拒久之不出深望見兵少輕之<lb/>
<pb n="KR2c0020_WYG_055-39b"/>
直前挑戰伏發深與其下數百人皆戰死賊乘勝陷平<lb/>
海衛事聞罷廵撫游得震逮叅政翁時器叅將畢髙劉<lb/>
顯坐觀望不救立功自贖倭引兵出海把總許潮光以<lb/>
輕舟抄之賊還屯平海衛副總兵戚繼光督浙兵至福<lb/>
建與劉顯俞大猷合撃倭於平海衛大破殱之斬首二<lb/>
千二百級墮厓溺水死者無算福州以南諸冦悉平<lb/>
四十三年春二月舊倭萬餘攻仙遊圍之三月戚繼光<lb/>
引兵馳赴之大戰城下賊敗趨同安繼光麾兵追至王<lb/>
<pb n="KR2c0020_WYG_055-40a"/>
倉坪斬首數百餘衆奔漳浦繼光督各哨兵入賊巢擒<lb/>
斬畧盡閩冦悉平其得出者逸出境至廣東潮州俞大<lb/>
猷又截殺之幾無遺類初倭旣自浙創歸嘗一犯淮揚<lb/>
吳越皆不利遂巢閩中首尾七八載所破城十餘掠子<lb/>
女財物數百萬官軍吏民戰及俘死者不下十餘萬雖<lb/>
時有勝負而轉漕軍食天下騷動至是倭患始息<lb/>
　　谷應泰曰島夷卉服首見禹貢秦漢以來罕被倭<lb/>
　　患葢以其俗愛鮮華地多饒沃五州七道三島五<lb/>
<pb n="KR2c0020_WYG_055-40b"/>
　　百七十三郡率皆樂土環以大海君臣自保不愛<lb/>
　　慕中國也若乃海王充牣居民仰食雲㠶所指有<lb/>
　　無懋遷則又彼此咸頼髙帝時士誠友定遺孽竄<lb/>
　　伏北遼南粤嵗被創殘已而通謀逆臣伏兵市舶<lb/>
　　帝乃閉闗謝貢示弗復通然而創設市舶互市不<lb/>
　　絶計深逺也後世識慮迂拘放失舊典初開横海<lb/>
　　旋棄珠崖民競刀錐吏鮮保障秦闗夜析楚吏晨<lb/>
　　疆勇士蹈險貪夫忘生於是内地奸民勾引潛深<lb/>
<pb n="KR2c0020_WYG_055-41a"/>
　　海邦貴倖藏匿不可勝計矣貧民勢家黷貨負直<lb/>
　　窮彛困頓進退咨且逃生水國求食波臣邊吏戒<lb/>
　　心搜捕始急於是沿海不逞之徒陳渉力耕怨家<lb/>
　　日衆黄巢下第憤恚思兵稍稍收聚倭裔窺竊上<lb/>
　　國矣朱紈下車不畏彊禦窮治黨與少所報聞夫<lb/>
　　廣漢索酤先求魏相李膺破柱不避黄門政求亂<lb/>
　　本雖得河源禍發朝堂竟悲虎尾紈死而朝貢與<lb/>
　　海逋交相賀也代臣畏禍海禁復弛浙東再亂王<lb/>
<pb n="KR2c0020_WYG_055-41b"/>
　　忬出督㧞大猷於偏禆出盧鏜於獄中普陀一戰<lb/>
　　幾殱渠帥游魂四潰旋掠江南而忬隨處邀擊頗<lb/>
　　多斬獲括乃代頗騎還易毅大功不終自古悲歎<lb/>
　　此閫外有遙制之憂中樞失内贊之力也嗣是天<lb/>
　　寵握兵乃棘門之兒戯文華祀海實天雄之誦經<lb/>
　　倭患愈劇張經再出經以功在銅柱因而偃蹇凌<lb/>
　　轢度亦自大匹夫耳然視事一月指揮羣帥王江<lb/>
　　涇之㨗賊兵宵遁史稱其兵驕將悍或亦䜛人之<lb/>
<pb n="KR2c0020_WYG_055-42a"/>
　　蜚語獄吏之深文也文華行譛檻車入國葢左豐<lb/>
　　求賂盧植徵還張讓交通王允下獄自古未有小<lb/>
　　人同事而得剬制成功者胡宗憲曲意主撫因勦<lb/>
　　成功賄斬徐海誘擒汪直武安誘殺李廣誅降長<lb/>
　　致恨於封侯空悲寃於賜劒憲雖引刃應無顔見<lb/>
　　二賊於地下也憲才望頗隆氣節小貶側身嚴趙<lb/>
　　卵翼成功耿秉因竇憲勒勲杜預事朝貴甚謹封<lb/>
　　疆之吏固應折節乃爾耶倭冦披猖禍延三省任<lb/>
<pb n="KR2c0020_WYG_055-42b"/>
　　環効命留都俞大猷經營兩浙戚繼光驅馳閩海<lb/>
　　類皆大國干城足以滅此朝食而乃大戮亟行更<lb/>
　　張不一事權牽制流毒生民九閽無金城之任分<lb/>
　　宜少裴度之忠羣賢隕䘮國事凌彛固其宜也中<lb/>
　　丞張濓家居省㑹身在圍城訟言時事涕涙交頥<lb/>
　　觀其疏中所稱殘難民之首以償縱冦之功而督<lb/>
　　撫可知移罰罪之典為賞功之命而筦樞可知軍<lb/>
　　法不重人無死志客兵掉臂士無鬭心而卒伍可<lb/>
<pb n="KR2c0020_WYG_055-43a"/>
　　知嗚呼鄭監陳圖莫救當時之充耳然而睢陽劒<lb/>
　　在已成今日之爰書矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0020_WYG_055-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷五十五<lb/>
</p>
<p>
</p>
  </div>
</body>
</text>
</TEI>
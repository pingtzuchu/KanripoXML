<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷四十八</head> <lb/>
    <p>
<pb n="KR2c0020_WYG_048-1a"/>
欽定四庫全書<lb/>
　明史紀事本末卷四十八<lb/>
　　　　　　　　　浙江提學僉事谷應泰編<lb/>
　　平南贑盜<lb/>
武宗正徳六年夏四月江西盜起命右都御史陳金總<lb/>
制軍務右副都御史俞諌提督軍務討之先是江西諸<lb/>
郡盜賊蠭起贑賊犯新淦執叅政趙士賢靖安賊胡雷<lb/>
二等據越王嶺瑪瑙寨華林賊陳福一破瑞州既而撫<lb/>
<pb n="KR2c0020_WYG_048-1b"/>
州東鄉饒州桃源洞等處賊亦作亂金等奏調廣西田<lb/>
州東蘭等處狼兵合征之<lb/>
七年春正月南贑巡撫都御史周南率兵攻破大帽等<lb/>
山寨盡平之大帽山交界江閩廣三省賊首張畨璮李<lb/>
四仔鍾聰劉條黄鏞等聚徒數千流刼攻陷建寧寧化<lb/>
石城萬安諸縣南分遣江西兵從安逺入攻破巢穴七<lb/>
廣東兵從程鄉入攻破巢穴九福建兵從武平入攻破<lb/>
巢穴八擒番璮等悉斬之俘獲賊屬奪回良善甚衆　二<lb/>
<pb n="KR2c0020_WYG_048-2a"/>
月江西按察司副使周憲率兵討廬山左湖盆塘賊敗<lb/>
之擒斬數百人　四月周憲移軍攻華林賊于仙女寨<lb/>
拔之進克雞公嶺先後擒斬千餘人進薄華林絶其出<lb/>
道賊益窘　五月周憲攻華林賊及其子幹俱死之先<lb/>
是陳金檄周憲等分兵三路討華林賊憲率兵進㑹諜<lb/>
者言賊饑疲憲信之遂檄兵夾攻其二路失期不至憲<lb/>
與賊戰獨深入山谷峻險賊慿高發擂石下如雨兵敗<lb/>
憲被執刀中憲首血流滿面左髀復中鎗不能行大罵<lb/>
<pb n="KR2c0020_WYG_048-2b"/>
賊不絶口賊怒支解之子幹見父被執躍馬直前中流<lb/>
矢力戰墮崖死賊勢復振事聞贈憲官謚忠愍旌其子<lb/>
　六月南昌知府李承勲㑹同按察使王秩督兵進攻<lb/>
華林賊勲招降賊帥黄竒置麾下有智畧任用之人謂<lb/>
勲宜防不測勲益親信令宿帳中竒感奮誓以死報勲<lb/>
乃令竒入賊寨說其黨多來降者與約期令俟報至期<lb/>
承勲令土酋岑猛選精兵五百人夜與俱至山下勲令<lb/>
黄竒密入寨誘所與約降者來既見復縱之去令為内<lb/>
<pb n="KR2c0020_WYG_048-3a"/>
應勲乃與猛帥五百人夜銜枚登山歴重險上黄竒與<lb/>
數人前導至壘賊方鼾睡直夜者擊三更竒㧞柵率衆<lb/>
入五百人奮刀砍之内應降賊亦合勢夾攻賊倉卒不<lb/>
知所為求甲仗皆不得斬首三千餘級餘衆奔出壘乘<lb/>
夜逃匿山谷候曉搜諸山又斬獲千餘人華林賊遂平<lb/>
於是移兵擊靖安瑪瑙寨賊盡俘之都御史陳金奏江<lb/>
西華林賊已勦平桃源賊王浩八願撫加金太子少保<lb/>
餘論功行賞有差　冬十月命右都御史陶琰總督諸<lb/>
<pb n="KR2c0020_WYG_048-3b"/>
軍務事初廷議以河北江西諸寇未平故復勑琰總理<lb/>
軍務事至則劉六已滅王浩八聽撫琰慮浩八譎詐難<lb/>
信乃奏設兵備及簡拔郡寮有才者分處要害<lb/>
八年春正月桃源賊王浩八等復作亂率五洞蠻兵與<lb/>
東鄉賊分刦州縣命操江副都御史俞諌提督軍務同<lb/>
總兵劉暉率狼兵進勦　夏四月江西兵備副使胡世<lb/>
寧約王賽一内應引兵征東鄉劇賊樂庚二陳邦四等<lb/>
盡擒之東鄉故賊巢世寧撫禦反側務立信義樂庚二<lb/>
<pb n="KR2c0020_WYG_048-4a"/>
陳邦四怙亂復叛悉擒馘王賽一效順有功奏原其死<lb/>
既而修城濠遷縣治經武賑飢百姓晏然　五月江西<lb/>
恭政呉廷舉單騎入桃源諭劇賊王浩八等計擒賊渠<lb/>
以出桃源賊用兵歴年征討費以萬計而賊益熾廷舉<lb/>
欲用竒謀取勝免胄單騎入賊巢諭令解散為賊所留<lb/>
耀武刦威廷舉畧不為動久之因得以識其左右有謀<lb/>
勇者陰結之使執其渠因奉廷舉歸　俞諌率狼兵大<lb/>
敗桃源賊于裴源初諫因呉廷舉被執移兵桃源進勦<lb/>
<pb n="KR2c0020_WYG_048-4b"/>
知府李承勲曰賊乏食必掠裴源積粟請贑兵及南昌<lb/>
兵自岳陽分兩翼伏裴源待之賊果入裴源大敗遁去<lb/>
　桃源賊棄巢奔突四出踰饒信縱掠徽衢諸州縣初<lb/>
賊聞狼兵至頗懼欲降按察司王秩欲受之已有約議<lb/>
者以賊反覆不可信欲乘兵威撲滅取降者殺之賊復<lb/>
大亂棄巢奔突四出刦掠徽衢等處民被其害　六月<lb/>
總督浙江軍務都御史陶琰廵撫應天都御史王縝㑹<lb/>
總制江西都御史俞諫夾攻桃源賊王浩八于徽衢平<lb/>
<pb n="KR2c0020_WYG_048-5a"/>
之初琰慮桃源賊聽撫難信預為之防至是果突入境<lb/>
督兵㑹勦餘黨悉平總制俞諫奏江西賊平請建東鄉<lb/>
萬年二縣分治地方撫安人民從之　十二月俞諫調<lb/>
兵征建昌賊徐九齡等平之建昌賊為患數年勢逼益<lb/>
府官軍不能討至是諌命師悉擒以還<lb/>
九年三月總制軍務俞諌檄兵備胡世寜等㑹兵勦臨川四<lb/>
寨宿盗盡平之　十月陞南昌知府李承勲浙江按察使太<lb/>
監黎安欲奪承勲功誣陷之大理卿燕忠即訊廣信得直<lb/>
<pb n="KR2c0020_WYG_048-5b"/>
十二年二月巡撫南贛都御史王守仁檄四省兵備官<lb/>
選募民兵操練初陳金討桃源華林諸賊多所招撫未<lb/>
大示懲創又民間父兄被殺者不得報讐時相詬訾諸<lb/>
凶不自安轉徙嘯聚不數年仍起為盜又南贛地多山<lb/>
險易為巢穴南安横水桶岡諸寨有賊首謝志山藍天<lb/>
鳯漳州浰頭等寨有賊首池大鬢等於是福建江西湖<lb/>
廣廣東之界方千里皆亂兵部尚書王瓊知守仁才特<lb/>
薦用之守仁至以前者多調狼逹土軍糜費踰萬乃使<lb/>
<pb n="KR2c0020_WYG_048-6a"/>
四省兵備官於各屬弩手打手機快中選驍勇有膽力<lb/>
者縣千人少或八九百選最者優廪餼署為將領其兵<lb/>
備原額官軍汰老弱三分之一各縣賢能官統之專守<lb/>
城隘所募精兵隨各兵備官屯札别選官分隊統習之<lb/>
於是各縣屯戍既足防守而兵備召募者又可應變出<lb/>
竒盜賊漸知所畏　三月王守仁調三省兵攻信豐龍<lb/>
南流賊連敗之賊突至信豐守仁令乘險設伏厚集以<lb/>
待之乃潜令兵往徑道夾攻賊奔潰象湖山拒守又潜<lb/>
<pb n="KR2c0020_WYG_048-6b"/>
兵擣其巢穴大敗之賊復潰入流恩山岡等巢尋遁去<lb/>
　五月王守仁調兵攻何塘洞山寨賊酋張師富等及<lb/>
長富村等處二十餘巢平之其脇從餘黨悉願携帶家<lb/>
口出官聽撫守仁委官安挿復業四千餘人復檄知府<lb/>
李斆調兵擒賊帥陳能平其巢穴　秋七月王守仁請<lb/>
提督軍務許之初守仁上疏論狼兵所過不減于盜轉<lb/>
輸之苦重困于民乃請便宜行事期于成功不限以時<lb/>
兵衆既練號令既明事無掣肘可以相機勦滅衆迂其議<lb/>
<pb n="KR2c0020_WYG_048-7a"/>
屢不報尚書王瓊慨然曰朝廷有此等人不與以柄又<lb/>
將誰用因守仁疏覆議即奉㫖改提督南贑汀漳等處<lb/>
軍務　冬十月王守仁討汀州左溪賊藍天鳯等平之<lb/>
天鳯等與贑南下新穏下等洞賊雷文聰高文暉等盤<lb/>
據千里守仁集從事議曰諸巢為患雖同事勢各異以<lb/>
湖廣言之則桶岡諸巢為賊之咽㗋而横水左溪諸巢<lb/>
為之腹心以江西言之則横水左溪諸巢為賊之腹心<lb/>
而桶岡諸巢為之羽翼今不先去腹心之患而欲與湖<lb/>
<pb n="KR2c0020_WYG_048-7b"/>
廣夾攻桶岡進兵兩寇之間腹背受敵非吾利也況賊<lb/>
但聞吾檄湖廣夾攻桶岡横水左溪必觀望未備出其<lb/>
不意可以得志横水左溪既破移兵桶岡勢如破竹矣<lb/>
乃遣都指揮許清率兵自南康新溪入知府邢珣率兵<lb/>
自上猶縣石人坑入知縣王天與率兵自上猶縣白面<lb/>
峪入皆㑹横水指揮郟文率兵自大庾縣義安入知府<lb/>
唐淳率兵自大庾縣聶都入知府季斆率兵自大庾縣<lb/>
穏下入縣丞舒富率兵自上猶縣金坑入皆㑹左溪知<lb/>
<pb n="KR2c0020_WYG_048-8a"/>
府伍文定知縣張戢各率兵從上猶南康分入以遏奔<lb/>
軼守仁親率兵千餘自南康進搗横水與諸軍㑹分布<lb/>
既定乃以初七日分道並進守仁至横水謝志山等倉<lb/>
卒據險拒之守仁未至賊巢三十里駐兵夜募鄉兵善<lb/>
登山者四百人各執一旗賫銃砲由間道攀厓上險分<lb/>
布近賊巢左右極高山頂伏覘賊度我兵至險舉砲火<lb/>
應又預遣人夜率壯士縁厓上險奪發其滚木礧石十<lb/>
二日守仁率兵進至十八面隘賊方憑險迎敵忽聞近<lb/>
<pb n="KR2c0020_WYG_048-8b"/>
巢諸山頂砲聲如雷烟焰漲天守仁麾兵進逼之賊大<lb/>
驚失措謂官兵已盡得其巢穴遂棄險走我兵乘勝驟<lb/>
進指揮謝杲馬廷瑞兵由間道先入焚賊巢賊退無所<lb/>
歸大奔潰遂破横水大巢邢珣王天與等各破數巢皆<lb/>
㑹于横水郟文唐淳等各破數寨皆㑹于左溪㑹天霧<lb/>
雨休兵已諜知諸潰賊收集餘衆據險立柵然倉卒無<lb/>
資粮守仁乃下令各營皆分兵為竒正二哨一前攻一<lb/>
後繼用土人為鄉導自是諸營各分道破餘巢伍文定<lb/>
<pb n="KR2c0020_WYG_048-9a"/>
張戢亦連破數巢入㑹左溪賊悉平　十一月王守仁<lb/>
㑹兵攻桶岡初守仁乘横水左溪之勝遣人諭以禍福<lb/>
於是桶岡賊鍾景納欵降守仁使夜入賊巢諭之期以<lb/>
初一日使人于鎻匙籠出降賊方恐見使至皆喜而横<lb/>
水左溪賊持不可遲疑未決守仁遣使於鎻匙籠促降<lb/>
而别遣邢珣率兵入茶坑伍文定率兵入西山界唐淳<lb/>
帥兵入十八磊張戢帥兵入葫蘆洞俱冒雨入藍廷鳯<lb/>
方於鎻匙籠聚議忽聞諸兵已入險皆震愕急奔入内<lb/>
<pb n="KR2c0020_WYG_048-9b"/>
隘阻水為陣邢珣麾兵渡水前擊張戢衝其右伍文定<lb/>
又自張戢右懸厓繞出賊旁賊敗走舒富王天與亦由<lb/>
鎻匙籠入賊悉衆奔十八磊唐淳嚴陣迎擊之賊又敗<lb/>
㑹日暮扼險相持明日諸軍合勢併擊邢珣先破桶岡<lb/>
大巢諸軍奮勇並進俘斬甚衆湖廣兵亦至賊餘衆遁<lb/>
入山谷守仁遣諸將分道捕之於是横水左溪桶岡之<lb/>
賊畧盡賊首藍廷鳯蕭貴模等皆斬獲無遺守仁出師<lb/>
凡兩月平賊巢八十四處遂議于横水等處建城設安<lb/>
<pb n="KR2c0020_WYG_048-10a"/>
逺縣治控禦三省㨗聞擢守仁右副都御史<lb/>
十三年春正月王守仁討浰頭賊平之先是守仁征横<lb/>
水桶岡等賊慮浰頭賊乘虚出擾乃使人賞以銀布諭<lb/>
降之惟賊首池大鬢不從守仁計兵力未暇羈縻之勿<lb/>
深問有金巢等率衆降守仁厚撫之令從征及横水破<lb/>
大鬢懼遣其弟池仲安率老弱二百詣守仁亦降即愿<lb/>
從征立功實覘虚實為内應也守仁知之令從别哨逺<lb/>
其歸路隂使人分召近浰頭諸縣被賊害者詢之得其<lb/>
<pb n="KR2c0020_WYG_048-10b"/>
情各授方畧遣之歸令密集兵衆候平桶岡報師期及<lb/>
桶岡平大鬢益懼守仁遣使至浰頭賜諸賊牛酒見賊<lb/>
嚴為備詭語使者曰龍川新民鄭志髙盧珂欲讐殺掩<lb/>
襲故備非虞官兵也守仁佯信其言怒盧鄭移檄臨川<lb/>
廉二人擅兵狀且令大鬢除道候還兵討之大鬢假使<lb/>
來謝無勞官兵當自防禦之盧珂鄭志髙陳英者龍川<lb/>
已招新民也仍領舊部三千餘衆時諸縣民皆為大鬢<lb/>
所脇三人者獨抗賊賊讐之守仁還兵三人来告變言大鬢<lb/>
<pb n="KR2c0020_WYG_048-11a"/>
反狀時池仲安方領兵在守仁所守仁乃佯怒三人收<lb/>
縛將斬之曰大鬢方遣弟領兵報効安得有此仲安遂<lb/>
叩首辨列三人罪惡守仁佯信之械繫珂等置之獄守<lb/>
仁宻使人至獄中諭以意令三人無恐且遣使歸集衆<lb/>
以候十二月二十日守仁還至贑張樂大享將士下令<lb/>
横水桶岡既平浰頭歸順境内無虞矣民久勞苦冝休<lb/>
兵為樂遂散兵使歸農乃遣仲安歸報其兄以盧珂被<lb/>
繫故遣使令大鬢勿撤僃以防珂黨掩襲大鬢意乃大<lb/>
<pb n="KR2c0020_WYG_048-11b"/>
安守仁别購仲安所親說仲安令自來投訴云官意良<lb/>
厚何可不親一徃謝況使盧珂等言無所入大鬢信之<lb/>
謂其下曰欲伸先屈贑州伎倆須自徃觀之遂帥其徒<lb/>
四十餘人自詣贑守仁先已檄諸郡縣及龍川等勒兵<lb/>
候報至是探知大鬢就道亟遣使發諸路兵候浰頭然<lb/>
道經賊巢始達則使别賫一檄為捕盧珂黨與者佯示<lb/>
賊賊果問見檄遂不為意大鬢至贑謁守仁見軍門無<lb/>
用兵形又覘知珂等繫獄意益安歸報其黨謂事無他<lb/>
<pb n="KR2c0020_WYG_048-12a"/>
守仁乃夜釋珂等使間道歸發兵而令諸官屬以次設<lb/>
牛酒日宴犒大鬢等緩其歸久之度珂已至家諸郡縣兵當<lb/>
大集守仁乃設犒于庭先伏甲士引大鬢等入悉擒之出<lb/>
珂狀訊之皆服遂悉置獄而趣諸路同抵賊巢守仁率<lb/>
親兵由龍南縣冷水徑直搗下浰大巢諸路兵皆令入<lb/>
三浰賊弛備既久驟聞官兵四集驚懼乃分投出禦而<lb/>
悉其精鋭千餘據險設伏於龍子嶺官軍為三衝犄角<lb/>
進指揮余恩首擊賊戰良久賊敗王受等追之伏發被<lb/>
<pb n="KR2c0020_WYG_048-12b"/>
扼適推官危夀兵至鼓譟前衝之千户孟俊率兵遶其<lb/>
後賊大潰遂克三浰大巢餘賊精鋭尚八百人聚九連<lb/>
山山四面險絶惟一面得上賊設礧石滚木拒之官兵<lb/>
不敢近守仁乃令官兵衣賊衣抵暮詐為賊敗奔者上<lb/>
山賊見之果相招呼官兵乃得渡險遂扼其路賊覺急<lb/>
禦則大衆已䦨入矣賊不支乃退走潰出官兵先四路<lb/>
設伏待之擒斬畧盡餘徒二百人慟哭請降守仁納之<lb/>
相視諸險隘以和平地方控扼三省奏設縣治下部議<lb/>
<pb n="KR2c0020_WYG_048-13a"/>
從之遂班師㨗聞賜璽書褒賞餘功賞賚有差南贑<lb/>
自此無警矣<lb/>
　　谷應泰曰正德濁亂羣盗蠭起而江西之盗有五<lb/>
　　大帽山者號贑賊仙女寨鷄公嶺者號華林賊瑪<lb/>
　　瑙寨越王嶺者號靖安賊王浩八為桃源賊樂庚<lb/>
　　二陳邦四為東鄉賊自江西副使周憲戰死華林<lb/>
　　總督陶琰再撫浩八而二賊稱最劇矣至廵撫周<lb/>
　　南平贑賊知府李承勲平華林靖安叅政胡世寧<lb/>
<pb n="KR2c0020_WYG_048-13b"/>
　　吳廷舉平桃源東鄉當是時陳金俞諌實筦節鉞<lb/>
　　承勲廷舉功最出竒經營九載至正德十一年而<lb/>
　　南贑賊黨畧平皇靈未暢苞蘖旋萌於是江西之<lb/>
　　賊復有四藍天鳯等為左溪賊謝志山等為横水<lb/>
　　賊鍾景等為桶岡賊池大鬢等為浰頭賊新建以<lb/>
　　廷推舊望簡荷新銜規畫山川廣行間諜親破賊<lb/>
　　巢者八十餘増設縣治者二特設南贑提督軍門<lb/>
　　者一自正德十二年受命至十三年而江西賊悉<lb/>
<pb n="KR2c0020_WYG_048-14a"/>
　　平矣夫諸臣平賊遲而變隨新建平賊速而賊定<lb/>
　　盖江西南臨百粤北枕大江東連閩嶠西接荆蠻<lb/>
　　地延千里址交五省又有崇山峻嶺鳥道叢篁車<lb/>
　　騎不得長驅米芻不得時給王師直指則鳥遁深<lb/>
　　林振旅還朝即䑕謀竊發揆其形勢則决地之翼<lb/>
　　不能離巢徑丈之鱗終難失水然而尉陀有七郡<lb/>
　　之計任囂効坐大之志庾嶺以南舉足非國家有<lb/>
　　也當四賊再發浰頭逺在汀州桶岡實處楚境左<lb/>
<pb n="KR2c0020_WYG_048-14b"/>
　　溪横水連亘其中彼且視狡兎之窟成率然之形<lb/>
　　漢天子有神靈豈能從天而下乎而當時議者動<lb/>
　　思言撫此何異招麋鹿于金鑣呼亡猿于朱檻有<lb/>
　　躑躅倘徉去之惟恐不速耳撫不就而用勦徴調<lb/>
　　狼達兼招苖峒刦掠性成罕知王制引入内地恃<lb/>
　　為長城賊甫獸駭我已鴟張賊茍帖耳求生則我<lb/>
　　已受之恐後矣羈縻勿絶豈久安長治之道也哉<lb/>
　　新建悉罷客兵自募鄉勇養兵數月觀釁旬時德<lb/>
<pb n="KR2c0020_WYG_048-15a"/>
　　裕築籌邊之樓文淵畫聚米之勢猶慮賊兵四出<lb/>
　　牽制我師偽撫浰頭佯委桶岡使皆懷疑觀望徘<lb/>
　　徊之間鼓行而進直搗中堅竒兵雲擾鐵騎颷馳<lb/>
　　横水覆巢左溪失險矣桶岡既斷右臂王師已入<lb/>
　　門庭兼兩寨逋逃自相駭觸乘其破膽一鼓遂登<lb/>
　　兵法所謂出其不意者也浰頭愚狡新建玩弄股<lb/>
　　掌賊首池大鬢等皆千里誘致縛之樽爼渠魁已<lb/>
　　在檻車天兵已薄賊險而彼且鼾寢晏然鼓角一<lb/>
<pb n="KR2c0020_WYG_048-15b"/>
　　鳴千山聲動賊於斯時登陴授兵則一木不支倉<lb/>
　　皇出逸則四面楚歌相顧解甲慟哭請降武侯五<lb/>
　　月渡瀘而南人不復反矣夫江介嶺表限在天南<lb/>
　　拊背扼吭專支閫外楊僕樓船馬援銅柱比之新<lb/>
　　建何以稱焉<lb/>
　<lb/>
　<lb/>
　明史紀事本末卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷四</head> <lb/>
    <p>
<pb n="KR2c0020_WYG_004-1a"/>
欽定四庫全書<lb/>
　明史紀事本末卷四<lb/>
　　　　　　　　　浙江提學僉事谷應泰編<lb/>
　　太祖平吳<lb/>
元順帝至正十三年夏五月泰州張士誠起兵陷髙郵<lb/>
士誠白駒塲亭民為鹽塲綱司牙儈與弟士徳士信俱<lb/>
以販鹽緣為奸利性䡖財好施頗得衆心至是因亂與<lb/>
其黨李伯昇潘原明吕珍等十八人聚兵陷泰州<lb/>
<pb n="KR2c0020_WYG_004-1b"/>
十四年冬十一月元右丞相托克托圍髙郵張士誠引<lb/>
兵逆戰托克托奮撃大破之士誠不能支與吕珍潘原<lb/>
明等十八騎突圍出走托克托遂克髙郵<lb/>
十六年春二月張士誠陷平江托克托既竄士誠亡命<lb/>
復聚衆渡海攻陷平江遂掠松江湖州常州諸郡皆下<lb/>
之　九月徐達圍常州初常州奔牛壩人陳保二聚衆<lb/>
以黄帕裹首號黄包軍湯和等下鎮江保二降至是復叛<lb/>
歸張士誠誘執詹李二将去乙亥太祖遣楊憲通好于士<lb/>
<pb n="KR2c0020_WYG_004-2a"/>
誠書畧曰近聞足下兵由通州遂有呉郡昔隗囂據天<lb/>
水以稱雄今足下據姑蘇以自王吾深為足下喜吾與<lb/>
足下東西境也睦隣守圉保境息民古人所貴吾甚慕<lb/>
焉自今以後通使徃來毋惑于交搆之言以生邊釁士<lb/>
誠得書以太祖比之隗囂不悦拘留憲不還尋誘我斥<lb/>
堠以舟師攻鎮江徐逹等禦之敗其軍于龍潭又冦冝<lb/>
興耿君用以鎧騰柵中槊死宜興入于士誠太祖聞之<lb/>
使諭徐逹曰張士誠起於負販譎詐多端今來冦鎮江<lb/>
<pb n="KR2c0020_WYG_004-2b"/>
是其交已變當速出軍攻毘陵先機進取沮其詐謀于<lb/>
是逹帥師攻常州進薄其壘士誠遣其弟張九六以數<lb/>
萬衆來援逹曰張九六狡而善鬬使其勝鋒不可當吾<lb/>
當以計取之乃去城十八里設伏以待仍命總管趙均<lb/>
用率鐵騎為竒兵逹親督師與九六戰鋒既交均用鐵<lb/>
騎横衝其陣陣亂九六䇿馬走遇伏馬蹶為先鋒刁國<lb/>
寶王虎子所獲九六即士德梟鷙有謀士誠陷諸郡九<lb/>
六力為多既被擒士誠氣沮十月華雲龍王弼等復敗<lb/>
<pb n="KR2c0020_WYG_004-3a"/>
士誠弟士信于舊舘擒其驍將湯元帥士誠既連敗乃<lb/>
奉書請和願輸糧二十萬石黄金五百兩白金三百斤<lb/>
以為犒軍之資太祖復書數其開釁召兵之罪且許其<lb/>
歸我使臣將校即當班師士誠得書不報十一月士誠<lb/>
誘我新附軍叛去助彼來戰徐逹被圍于牛塘逹勒兵<lb/>
與戰常遇春廖永安胡大海自外來援夾擊大破之擒<lb/>
其將張德餘兵奔入城逹率諸軍困之士誠復遣其將<lb/>
吕珍潛入城督兵固守<lb/>
<pb n="KR2c0020_WYG_004-3b"/>
十七年春二月丙午命耿炳文等率兵取長興張士誠<lb/>
將趙打虎以兵三千迎戰敗之追至城西門打虎走湖<lb/>
州戊申遂克長興擒其守將李福安達實宻等獲戰船<lb/>
三百餘艘立永興翼元帥命耿炳文統兵守之尋士誠<lb/>
遣其偽左丞潘原明元帥嚴再興來冦炳文擊敗之生<lb/>
擒數百人斬首甚衆原明等遁去部將費聚復追至瑣<lb/>
橋敗之自是士誠不敢犯長興者四年　我師圍常州<lb/>
既乆敵衆乏食不能支吕珍等復潛遁去三月戊午克<lb/>
<pb n="KR2c0020_WYG_004-4a"/>
常州立長春樞密院以湯和為同僉總管統兵守之<lb/>
夏五月俞通海張德勝等以舟師畧太湖入馬跡山衝<lb/>
賊水寨降張士誠將王貴紐津經洞庭山口吕珍兵猝<lb/>
至諸將倉卒欲退通海曰不可我寡乃身先士卒决戰<lb/>
矢中右目不為動徐令壯士披已胄立船上曰俞將軍<lb/>
珍不敢迫引去<lb/>
命兩淮分院副使張鑑同僉何文正率兵攻泰興張士<lb/>
誠遣兵來救鑑等擊敗之擒其將楊文德等己邜遂克<lb/>
<pb n="KR2c0020_WYG_004-4b"/>
泰興　六月命常遇春分院判官趙繼祖元帥郭天禄<lb/>
鎮撫呉良等率兵取江陰張士誠兵據秦望山以拒我<lb/>
師繼祖等就攻之㑹大風雨其兵奔潰我師據其山翼<lb/>
日己未進攻城西門克之擢良為分院判官督兵守禦<lb/>
江陰密邇士誠去姑蘇僅百餘里控扼大江實當東南<lb/>
要衝未幾復命其弟呉禎増兵協鎮良等戮力設備軍<lb/>
容甚張每寇至輙破走之　秋七月丁丑徐逹等下常<lb/>
熟八月徐逹常遇春康茂才襲江陰馬䭾沙克之元帥<lb/>
<pb n="KR2c0020_WYG_004-5a"/>
費子賢下武康士誠累敗勢日窘南攻嘉興杭州又為<lb/>
楊旺扎勒所破乃請降于元士誠雖降而城池甲兵錢糓<lb/>
皆自據如故<lb/>
十八年春二月命廖永安俞通海桑世傑等討張士誠<lb/>
江陰石牌海寇偽帥欒瑞帥州判朱錠等整兵拒戰世<lb/>
傑奮戈躍馬陷陣死永安等奮擊大敗之擒欒瑞朱錠<lb/>
盡獲其海舟　三月鄧愈李文忠胡大海率兵由徽州<lb/>
昱嶺闗進攻建德路道出遂安遇長鎗元帥俞子貞擊<lb/>
<pb n="KR2c0020_WYG_004-5b"/>
敗之追至淳安遂安守將洪某率衆五千來援大海復<lb/>
戰敗之軍抵建德元叅政布哈等不支棄城遁丙申克<lb/>
建德路以文忠為帳前總制親兵指揮使守之文忠太<lb/>
祖姊子也時建德新破城中守禦未備張士誠遣其徒<lb/>
率苗獠水陸奄至城下文忠出竒兵大敗之取所斬俘<lb/>
馘載巨筏中乗流而下水寇見之亦遁　夏六月張士<lb/>
誠兵寇常州湯和力戰敗之擒其卒三百人士誠復寇<lb/>
常熟廖永安與戰于福山港大破之追至通州狼山獲<lb/>
<pb n="KR2c0020_WYG_004-6a"/>
其戰艦而還　九月元苖帥左丞楊旺扎勒為張士誠所<lb/>
殺先是江淮既亂元兵屢敗議者以為苖兵可用遂自<lb/>
湖廣招至累破張士誠兵歴陞至左丞然苖性貪殘好<lb/>
殺所過抄掠屠戮無遺郡縣苦之士誠為所窘既降欲<lb/>
圗之而達實特穆爾亦厭旺扎勒驕横不可制乃隂定計<lb/>
用士誠兵圍之旺扎勒兵敗自殺丁酉其部将員成蒋英<lb/>
劉震等率所部詣李文忠降旺扎勒死士誠益無所憚尋<lb/>
遣兵據杭州嘉興逹實無如之何矣　冬十月張士誠<lb/>
<pb n="KR2c0020_WYG_004-6b"/>
兵寇常州湯和等擊敗之俘甲士千餘人舟千艘馬千<lb/>
匹甲戌克宜興徐逹邵榮帥師攻宜興乆不下太祖遣<lb/>
使謂曰宜興城小而堅未易猝㧞聞其城西通太湖張<lb/>
士誠餉道所出若斷其餉道軍食内乏破之必矣逹乃<lb/>
遣丁德興分兵絶太湖口而併力急攻城遂破既㧞宜<lb/>
興廖永安復帥舟師撃士誠兵于太湖乗勝深入遇吕<lb/>
珍與戰不利遂為所獲不屈士誠囚之太祖欲以所獲<lb/>
將士三千人易永安士誠不從士誠母念士德欲以永<lb/>
<pb n="KR2c0020_WYG_004-7a"/>
安易士德太祖亦不許士德尋謀間殺之楊國興出太<lb/>
湖口與諸將趨湖州攻舊舘破張士信兵又平宜堰口<lb/>
二十六寨太祖命國興總督元帥沈仁等守之國興勞<lb/>
徠安集民多歸之遂城宜興三月城完士誠水陸來寇<lb/>
國興率諸將擊敗之士誠遁去<lb/>
十九年春正月庚申胡大海李文忠取諸暨州張士誠<lb/>
將華元帥遁去已而士誠遣吕珍率兵圍諸暨堰水灌<lb/>
城大海援之奪堰水灌珍軍珍窮蹙即馬上折矢誓求<lb/>
<pb n="KR2c0020_WYG_004-7b"/>
解兵去大海然之都事王愷諫曰賊狡猾難信不如擊<lb/>
之大海曰彼果來吾有以待之且言出而背之不信既<lb/>
縱而擊之不武遂縱之去　二月張士誠兵寇江陰艨<lb/>
艟蔽江偽將蘇同僉者建牙君山指畫為進攻狀守將<lb/>
呉良下令曰彼衆我寡當以計破之勿輕動有頃敵陣<lb/>
于江壖良命弟楨整兵北門當其西北面以十餘騎蹂<lb/>
之擒其卒數人餘黨莫敢前賊分兵欲攻東門良遣元<lb/>
帥王子明馳擊之擒其將士五百人殺溺死者甚衆敵<lb/>
<pb n="KR2c0020_WYG_004-8a"/>
大敗宵遁時賊屢侵常州良及其弟楨守禦有方每寇<lb/>
至輙破走之士誠數敗氣索自是不敢犯境太祖召入<lb/>
見勞之曰呉院判保障一方使吾無東顧憂其功大矣<lb/>
賜車馬珠玉不足旌命諸儒臣為詩文美之先是士誠<lb/>
北有淮海南據浙西長興江陰皆其要害長興據太湖<lb/>
口陸走廣德諸郡江陰枕大江扼姑蘇通州濟渡之處<lb/>
得長興則士誠歩騎不敢出廣德窺宣歙得江陰則士<lb/>
誠舟師不敢溯大江上金焦自是侵軼路絶　平章邵<lb/>
<pb n="KR2c0020_WYG_004-8b"/>
榮自臨安進攻湖州戰不利還屯臨安李伯昇來攻設<lb/>
伏山下戒寇至勿動俟山上旗舉齊撃之伯昇果率衆<lb/>
奄至遇覆敗我師乃還　三月張士誠寇建德李文忠<lb/>
禦之于東門使别將潛出小北門間道過鮑婆嶺由碧<lb/>
鷄塢繞出陣後大破之士誠復遣兵侵嚴州至大浪灘<lb/>
李文忠令部將何世明率精鋭西出烏龍嶺至胥口與<lb/>
戰破走之士誠兵據分水嶺世明進擊斬首五百餘級<lb/>
　太祖自将取紹興以馮國用守之國用卒于軍士誠復<lb/>
<pb n="KR2c0020_WYG_004-9a"/>
遣兵陷紹興　九月張士誠遣兵寇常州呉復督兵出<lb/>
忠節門奮擊大敗之呉良間道殱其援兵于無錫之三<lb/>
山士誠兵狼狽奪氣乃還　十二月張士誠忿分水之<lb/>
敗復遣兵據分水新城之三溪何世明擊之斬其將陸<lb/>
元帥花將軍等一千餘人焚其營自是士誠不敢窺建<lb/>
婺尋改建德為嚴州府<lb/>
二十年春三月常遇春攻杭州不克　秋九月張士誠<lb/>
兵侵諸全守將袁實戰死吕珍徐義自太湖分三路寇<lb/>
<pb n="KR2c0020_WYG_004-9b"/>
長興耿炳文擊破之總管湯全張琪被殺<lb/>
二十一年秋八月胡大海攻紹興部將張英恃勇輕進<lb/>
至城下遇伏死之大海引兵還　冬十月張士誠遣其<lb/>
將李伯昇寇長興衆十餘萬水陸並進勢甚鋭城中守<lb/>
兵僅七千耿炳文遇之諸將陳德華髙費聚等三路徃<lb/>
援伯昇夜刼營諸將皆潰炳文嬰城固守伯昇悉兵圍<lb/>
之結九寨為樓車下瞰城中運土石填壕隍以火船燒<lb/>
水闗攻益急炳文晝夜應敵内外不相聞月餘十一月<lb/>
<pb n="KR2c0020_WYG_004-10a"/>
戊午太祖在九江聞報急遣常遇春將兵徃援伯昇聞<lb/>
遇春至棄營遁遇春追擊之俘斬五千餘人<lb/>
二十二年春二月金華處州苖帥叛張士誠乗間遣其<lb/>
弟士信同僉吕珍率兵十萬圍諸全守將謝再興鏖戰<lb/>
二十九日未决走嚴州告急於李文忠文忠以嚴州兵<lb/>
少且密邇桐廬賊境衢信兵又出江西無以應援金華<lb/>
議以兵貴虚聲乃揭榜義烏古朴嶺揚言平章邵榮引<lb/>
兵五萬出江右右丞徐逹引兵五萬出徽州約㑹金華<lb/>
<pb n="KR2c0020_WYG_004-10b"/>
尅日抵諸暨賊見榜轉相告吕珍欲退軍五里下營以<lb/>
待决戰時胡德濟得李文忠檄自信州率兵來援有降<lb/>
卒言賊情具得虚實德濟與再興分門而守至夜半令<lb/>
軍士飽食一皷出城金鼓銃砲震天地賊衆驚亂人馬<lb/>
奔走自相蹂躙德濟督兵追擊之士信大潰走　冬十<lb/>
一月池州帥羅友貴據神山寨欲通張士誠杭歙震動<lb/>
常遇春趙德勝擊斬之<lb/>
二十三年春二月戊寅命移置浙江行省於嚴州時張<lb/>
<pb n="KR2c0020_WYG_004-11a"/>
士誠屢冦諸全李文忠駐金華應援不及于是徙省治<lb/>
於嚴留徐司馬守金華　三月張士誠吕珍率衆十萬<lb/>
圍劉福通於安豐福通遣人間道求援珍破安豐殺福<lb/>
通據其城韓魯爾走滁州太祖率徐逹常遇春等徃討<lb/>
之珍據城列柵汪元帥攻其中壘㧞之㑹左右軍敗阻<lb/>
于塹不得出遇春横擊三戰三勝珍大敗廬州左君弼<lb/>
出兵助珍又敗之珍與君弼皆走遂命逹等移師圍廬<lb/>
州元將珠徹實都乗間入安豐　夏四月乙丑諸全守<lb/>
<pb n="KR2c0020_WYG_004-11b"/>
將謝再興叛降于張士誠再興遣人徃杭州私貿易太<lb/>
祖怒其洩軍中事召再興責之命叅軍李夢庚徃節制<lb/>
其軍遣再興歸聴調再興懼殺知州欒鳯執夢庚以諸<lb/>
全軍馬赴紹興降左丞李文忠聞亂遣胡德濟屯兵五<lb/>
指山下以備之九月謝再興以張氏兵犯東陽李文忠<lb/>
自嚴州率鋭卒馳一百六十里來援壬午遇賊于義烏<lb/>
擊敗之胡深亦自處州來援與文忠議以諸全不守則<lb/>
衢州不支矣乃度地去諸全六十里並五指山築新城<lb/>
<pb n="KR2c0020_WYG_004-12a"/>
不旬日城完太祖以胡德濟為行省叅政守之未幾士<lb/>
誠將李伯昇大舉入冦圍城下城堅不可㧞乃引去<lb/>
時太祖伐陳友諒未還張士誠以嘗脇達實特穆爾封<lb/>
王不報遂自稱王改國號曰呉即姑蘇治宫室置官屬<lb/>
元遣使徴其糧不與<lb/>
二十四年夏四月俞通海汪興祖率兵掠劉家港進逼<lb/>
通州擊敗張士誠兵擒其院判朱瓊等百餘人　秋八<lb/>
月張士誠使其弟士信面數達實特穆爾罪失勒令自<lb/>
<pb n="KR2c0020_WYG_004-12b"/>
陳老疾避位脅將佐為上言江浙丞相非士信不可逼<lb/>
取符印幽逹實于嘉興士信自為丞相又脅布哈特穆<lb/>
爾為請于元使為真王布哈不從即遣使至紹興欲奪<lb/>
其印布哈封其印置庫中曰我頭可斷印不可得也仰<lb/>
藥死逹實聞之曰大夫且死吾生何為亦仰藥死士誠<lb/>
専有江浙時浙西殷富士誠兄弟驕佚無斷政在文吏<lb/>
然士誠尚持重寡言好士築景賢樓士無賢不肖輿馬<lb/>
居室多厭其心亦徃徃趨焉士誠用兵恃其弟士德及<lb/>
<pb n="KR2c0020_WYG_004-13a"/>
部將史椿為謀主後士德被擒史椿以讒出守淮安數<lb/>
年椿知士誠無成遣使以書來約降謀泄士誠殺之于<lb/>
是委政弟士信士信荒淫出師多擕摴蒱蹴踘擁婦女<lb/>
酣宴其命將將或卧不起邀官爵美田宅既至軍即失<lb/>
地䘮師多不問或復用之士信每事惟與王敬夫葉德<lb/>
新蔡彦夫三人謀三人者皆諂佞憸邪惟事䝉蔽故其<lb/>
國政日非太祖聞之曰我無一事不經心尚被人欺張<lb/>
九四終嵗不出門理事豈有不敗者乎時有民謡十七<lb/>
<pb n="KR2c0020_WYG_004-13b"/>
字曰丞相做事業専用王蔡葉一朝西風起乾<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>崑山<lb/>
郭翼上書士誠曰明公仗馬箠下呉越數十城望風請<lb/>
服者人皆苦元政守吏貪殘不恤其下也今誠能反其<lb/>
政休勞之乘時進取則霸業可成若遽自宴安湛樂四<lb/>
方豪傑並起明公欲閉城自守其終能乎士誠怒欲殺<lb/>
之翼亡去　冬十月張士誠遣其弟丞相士信寇長興<lb/>
耿炳文費聚擊敗之獲其將宋興祖士信憤益兵圍城<lb/>
湯和自常州來援與炳文等合擊大敗之士信走還<lb/>
<pb n="KR2c0020_WYG_004-14a"/>
二十五年春正月張士誠復寇長興耿炳文連破之于<lb/>
城下鎮撫歐大智戰死士誠自是不敢復犯長興炳文<lb/>
守長興十年孤城血戰卒保無虞與湯和守常州呉良<lb/>
守江陰氣勢聨絡俱為東南屏障云　二月丙午張士<lb/>
誠遣其司徒李伯昇挾我叛將謝再興帥馬歩舟師二<lb/>
十萬踰浦江圍諸全之新城造廬室建倉庫預置州縣<lb/>
官屬為持乆必㧞之計分屯精兵數萬於城北隅遏我<lb/>
援師初至胡德濟遣部將繆美敗其前鋒于斗巖之下<lb/>
<pb n="KR2c0020_WYG_004-14b"/>
敵攻西門美趨之再戰皆㨗既抵城下德濟戒將士勿<lb/>
輕出但嚴為備來攻則矢石交發禦之遣使求救于李<lb/>
文忠文忠令指揮張斌出浦江為聲援自率朱亮祖等<lb/>
日馳六十里赴救抵龍潭去敵二十里據險為營胡德<lb/>
濟知文忠至潛使報曰賊兵方鋭姑緩避之文忠曰以<lb/>
衆則我非彼敵以謀則彼非我敵謝𤣥八千人破苻堅<lb/>
八十萬衆何避焉吾若不戰而退則彼勢益張雖大軍<lb/>
至難攻矣死中求生正在今日乃下令曰賊衆而驕我<lb/>
<pb n="KR2c0020_WYG_004-15a"/>
少而鋭以鋭當驕可一戰而擒輜重皆汝等有也詰旦<lb/>
軍方食候卒告敵至文忠悉精鋭陣于營外張左右翼<lb/>
待之文忠自將中軍既而直營右數里烟焰勃興疑為<lb/>
寇乃分兵守隘扼之㑹處州叅軍胡深遣耿天璧援兵<lb/>
適至文忠軍益奮兩軍既交文忠仰天誓曰朝廷大事<lb/>
在此一舉豈敢愛身以後三軍即横槊據鞍引數十騎<lb/>
乗髙馳下直出陣後衝其中堅敵列騎迎戰文忠手格<lb/>
數人所向皆靡叛將謝再興及苖軍見之震慴失色大<lb/>
<pb n="KR2c0020_WYG_004-15b"/>
軍乗之敵大潰亂德濟亦帥城中將士鼓譟而出呼聲<lb/>
動天地莫不以一當十逐北十餘里溪水盡赤死者以<lb/>
萬數文忠收兵㑹食遣朱亮祖張斌乗勝追殄餘寇燔<lb/>
其營落數十獲偽同僉韓謙元帥周遇蕭山等六百人<lb/>
軍士三千馬八百委棄輜重鎧仗如山舉之旬日不盡<lb/>
其偽五太子及李伯昇僅以身免太祖大喜召文忠德<lb/>
濟入京賜名馬御衣擢德濟右丞　冬十月戊戌命左<lb/>
相國徐逹平章常遇春等規取淮東時士誠所據郡縣<lb/>
<pb n="KR2c0020_WYG_004-16a"/>
南至紹興與方國珍接境北有通泰髙郵淮安徐宿濠<lb/>
泗至濟寜與山東相距太祖欲先取通泰諸郡剪其肘<lb/>
翼然後専事浙西故命逹總兵取之乙巳逹兵趨泰州<lb/>
浚河通州遇士誠兵擊敗之駐軍海安壩丁未進圍泰<lb/>
州新城擊敗士誠湖北援兵獲其元帥王成己酉士誠<lb/>
淮安李院判來援遇春擊敗之擒萬户呉聚等時江陰<lb/>
水寨守將康茂才報稱士誠以舟師四百艘出大江次<lb/>
范蔡港别以小舟于江中孤山徃來出沒請為之備太<lb/>
<pb n="KR2c0020_WYG_004-16b"/>
祖揣知其情諭徐逹等曰寇初駐兵范蔡港吾度其詐<lb/>
今猶豫不敢即泝上流為詐益明彼非有决機攻戰之<lb/>
謀徒欲分我兵勢耳宜遣廖永忠還兵水寨而大軍勿<lb/>
輕動此寇徘徊江上自老之師乗其怠慢必克泰州泰<lb/>
州既克江北瓦解不戰自潰但宜謹備之耳閏十月庚<lb/>
辰諸將克泰州擒士誠將嚴再興夏思誠等分兵狥興<lb/>
化降其將李清十一月進攻髙郵太祖恐深入敵境不<lb/>
能䇿應諸將乃命馮國勝率所部節制髙郵軍而以徐<lb/>
<pb n="KR2c0020_WYG_004-17a"/>
逹還軍泰州㑹士誠犯宜興逹率中軍精卒渡江走之<lb/>
破擒士誠兵三千餘宜興圍解十二月士誠遣兵寇安<lb/>
吉守將費子賢擊却之<lb/>
二十六年春正月張士誠舟師數百艘出馬䭾沙溯流<lb/>
侵江陰守將呉良呉楨嚴兵以待太祖親率大軍水陸<lb/>
並進討之至鎮江敵已遁去追至巫子門寇乗潮逆拒<lb/>
首尾相失良等縱兵夾擊大敗之獲士卒二千人太祖<lb/>
幸江陰見良等防禦有方曰汝非昔日之呉起乎稱嘆<lb/>
<pb n="KR2c0020_WYG_004-17b"/>
乆之良在江陰十年終始戒嚴夜嘗宿城樓枕戈待旦<lb/>
暇日延經術士講明經史兵法訓敕將校馭胥吏不少<lb/>
假借敦敎化興學校修屯田足軍餉境内帖然太祖有<lb/>
事江漢東藩無擾皆良等為之捍蔽也　馮國勝圍髙<lb/>
郵張士誠將俞同僉詐遣人來降約推女牆為應勝信<lb/>
之夜遣康泰率兵踰城而入皆為所殺三月徐逹自宜<lb/>
興還攻髙郵初士誠遣左丞徐義由海道入淮援髙郵<lb/>
義屯太倉觀望不敢進徐逹遣使請以指揮孫興祖守<lb/>
<pb n="KR2c0020_WYG_004-18a"/>
海安平章常遇春督水軍為髙郵聲援從之遣使諭逹<lb/>
曰張士誠由髙郵嘯聚以有呉越髙郵其巢穴也大軍<lb/>
攻之彼必來救今聞徐義兵已入海或由射陽湖或出<lb/>
瓠子角或出寶應趨髙郵不可不備逹得書遂㑹兵進<lb/>
攻一鼓克之戮其將俞同僉等興祖守海安士誠兵來<lb/>
侵擊敗之擒將士二百餘人進攻通州通州守將拒戰<lb/>
興祖督將士奮擊大破之自是士誠不敢犯海安　夏<lb/>
四月徐逹移師㑹常遇春攻淮安徐義舟師集馬漯港<lb/>
<pb n="KR2c0020_WYG_004-18b"/>
夜率兵襲破之義泛海遁去獲戰艦百餘艘進薄城下<lb/>
士誠將梅思祖封府庫籍甲兵出降并獻所部四州太<lb/>
祖嘉其知命保民授都督府副使以華雲龍守之徐逹<lb/>
還兵攻興化先是逹圖泰州興化海安通州髙郵山川<lb/>
地形要害以進太祖覽之見瓠子角為興化要地寇兵<lb/>
所經之路令逹以兵絶其隘戊午遂克興化淮地悉平<lb/>
　命韓政進取濠州濠自郭子興棄後屢為人所竊據<lb/>
最後張士誠將李濟守之太祖命李善長以書招之不<lb/>
<pb n="KR2c0020_WYG_004-19a"/>
報太祖曰濠州吾家鄉今為張士誠竊據是吾有國而<lb/>
無家也即命韓政督顧時等攻之至濠攻其水簾月城<lb/>
又攻其西門城中拒守甚堅政乃督兵以雲梯砲石四<lb/>
面並攻城中不能支庚申守將李濟以城降太祖幸濠<lb/>
省陵墓宴父老　太祖以淮東諸郡既平遂議討張士<lb/>
誠召中書省大都督府臣謂曰張士誠據姑蘇數侵擾<lb/>
吾近地為吾境内之寇不可不討諸公其熟計之李善<lb/>
長對曰張氏宜討乆矣然以臣愚觀之其勢雖屢屈而<lb/>
<pb n="KR2c0020_WYG_004-19b"/>
兵力未衰土沃民富又多積儲恐難猝㧞宜候隙而動<lb/>
徐逹進曰張氏驕横暴殄奢侈此天亡之時也其所任<lb/>
驕將如李伯昇吕珍之徒皆齷齪不足數惟擁兵將為<lb/>
富貴之娯耳居中用事黄蔡葉三叅軍軰迂濶書生不<lb/>
知大計臣奉主上威德率精鋭之師聲罪致討三呉可<lb/>
計日而定太祖大喜顧逹曰諸人局于所見獨汝合吾<lb/>
意事必濟矣于是命諸將簡閲士卒擇日出師八月辛<lb/>
亥命徐逹為大將軍常遇春為副將軍帥師二十萬伐<lb/>
<pb n="KR2c0020_WYG_004-20a"/>
張士誠集諸將佐諭之曰自大亂以來豪傑並起所在<lb/>
割據西有陳友諒東有張士誠皆連地千里擁衆數十<lb/>
萬今介乎二人之間相與抗者十餘年觀二人所為志<lb/>
不在民不過貪富貴刼奪寇攘而已友諒既敗滅獨士<lb/>
誠據有浙西北連兩淮恃其强力數侵疆場頼諸將連<lb/>
嵗征討克取兩淮惟浙西姑蘇諸郡未下故令卿等討<lb/>
之卿等宜戒飭士卒毋肆擄掠毋妄殺戮毋發丘壠毋<lb/>
燬廬舍聞士誠母葬姑蘇城外慎勿侵毁其墓汝等毋<lb/>
<pb n="KR2c0020_WYG_004-20b"/>
忘吾言諸將帥務相輯睦勿縱左右凌士卒凡為將必<lb/>
資士卒善撫恤之大抵克敵者必以成功為效樹德者<lb/>
必以廣恩為務卿等勉之諸將皆再拜受命出太祖復<lb/>
御西苑召逹遇春曰爾等此行用師孰先遇春對曰逐<lb/>
梟者必覆其巢去䑕者必熏其穴此行當直搗平江平<lb/>
江既破其餘諸郡可不勞而下太祖曰不然士誠起鹽<lb/>
販與張天騏潘原明輩皆强梗之徒相為手足士誠窮<lb/>
蹙天騏輩懼俱斃必併力救之今不先分其勢而遽攻<lb/>
<pb n="KR2c0020_WYG_004-21a"/>
姑蘇若天騏出湖州原明出杭州援兵四合難以取勝<lb/>
莫若先攻湖州使其疲于奔命羽翼既披然後移兵姑<lb/>
蘇取之必矣太祖乃屏左右謂逹遇春曰吾欲遣熊天<lb/>
瑞從行俾為吾間也天瑞之降非其本意心常怏怏適<lb/>
來之謀戒諸將勿令知之但云直搗姑蘇天瑞知之必<lb/>
叛從張氏以輸此言如此則墮吾計矣癸丑大將軍徐<lb/>
逹等率諸將發龍江而别遣李文忠趨杭州華雲龍向<lb/>
嘉興以分其兵辛酉師至太湖己巳遇士誠將尹義陳<lb/>
<pb n="KR2c0020_WYG_004-21b"/>
旺逆戰破擒之遂次洞庭山癸酉進至湖州之毘山又<lb/>
擊敗士誠將石清汪海擒之張士信駐軍湖山望風遁<lb/>
指揮熊天瑞果叛降張士誠甲戌師至湖州之三里橋<lb/>
士誠右丞張天騏分兵三路以拒我師黄寶當南路陶<lb/>
子寶當中路天騏自當北路唐傑為後繼逹進兵薄之<lb/>
遇春攻黄寶王弼攻天騏逹自中路攻陶子寶别遣驍<lb/>
將王國寶率長鎗軍扼其歸遇春進擊寶敗之寶走入<lb/>
城阻橋不得濟還兵力戰又敗被擒天騏子寶不戰退<lb/>
<pb n="KR2c0020_WYG_004-22a"/>
士誠遣李伯昇來援由荻港潛入城我軍四面圍之伯<lb/>
昇天騏閉門拒守士誠又遣吕珍朱暹等及其五太子<lb/>
率兵六萬來援屯城東之舊舘築五砦自固逹遇春等<lb/>
分兵營于東阡鎮南姑嫂橋連築十壘以絶舊舘之援<lb/>
士誠壻潘元紹駐兵烏鎮東為吕珍等聲援我師乗夜<lb/>
擊之元紹遁遂填塞溝港絶其糧道士誠知事急遣親<lb/>
兵來援逹等與戰於皁林敗之九月士誠復遣徐志堅<lb/>
以輕舟出東阡鎮覘我師欲攻姑嫂橋常遇春遇之㑹<lb/>
<pb n="KR2c0020_WYG_004-22b"/>
天大風雨晦甚遇春令勇士乗划舟數百突擊之擒志<lb/>
堅得衆二千餘人别將廖永忠薛顯將游軍攻德清克<lb/>
之擒其院判鍾正士誠自徐志堅敗後懼甚遣其右丞<lb/>
徐義至舊舘覘形勢將還報常遇春扼歸路不得出乃<lb/>
陰遣人約張士信出兵與舊舘兵合力來戰士誠遣赤<lb/>
龍船親兵援之義始得脱與潘元紹率赤龍船兵屯於<lb/>
平望復乗小舟潛至烏鎮欲援舊舘遇春由别港追襲<lb/>
之至平望王銘挺戈先登縱火焚赤龍船軍資器械一<lb/>
<pb n="KR2c0020_WYG_004-23a"/>
時俱盡自是舊館援絶十月遇春兵攻烏鎮徐義潘元<lb/>
紹皆敗走追至昇山破其平章王晟六寨餘軍奔入舊<lb/>
舘之東壁同僉戴茂降我師馳據之王晟亦降徐逹復<lb/>
攻昇山水寨顧時引數舟繞出敵船船上人俯視而笑<lb/>
時覺其懈率壯士躍入敵舟大呼奮擊餘舟競進薄之<lb/>
五太子者盛兵來援常遇春小郤薛顯率舟師直前奮<lb/>
擊燒其船敵衆大敗五太子朱暹吕珍等以舊舘降得<lb/>
兵六萬人遇春謂薛顯曰今日之戰皆將軍之力吾不<lb/>
<pb n="KR2c0020_WYG_004-23b"/>
如也五太子士誠養子短小精悍能平地躍起丈餘珍<lb/>
暹士誠所親信驍將皆善戰士誠倚之而珍尤敢戰嘗<lb/>
廓革囊兵宵濟以襲我師每戰輙為歌令其帳下及城<lb/>
中人歌以譟至是皆降士誠為之䘮氣徐逹以吕珍狥<lb/>
于湖州城下城中大震遥語李伯昇出降伯昇曰張太<lb/>
尉養我厚我不忍背之抽刀欲自殺為左右抱持得不<lb/>
死十一日甲申左丞張天騏等以城降伯昇亦降　李<lb/>
文忠總水陸師下浙江遣指揮朱亮祖耿天璧攻桐廬<lb/>
<pb n="KR2c0020_WYG_004-24a"/>
降其將戴元帥復遣指揮袁洪孫虎克富陽擒其同僉<lb/>
李天禄遂合兵圍餘杭守將謝五謝再興弟也文忠遣<lb/>
人語之曰爾兄弟以李夢庚小隙歸張氏非爾謀也爾<lb/>
我之戚臣若降可得不死謝五亦降進兵杭州未至士<lb/>
誠平章潘原明懼遣員外郎方彛詣軍門納欵文忠曰<lb/>
吾兵逺來勝負未可知而遽約降得無以計緩我乎彛<lb/>
曰天兵如雷霆當者立敗杭雖孤城生齒百萬聞將軍<lb/>
來皆曰王者之師故乞降以求生耳文忠見其誠引入<lb/>
<pb n="KR2c0020_WYG_004-24b"/>
卧内令條陳入城次第遣還明日己丑原明籍土地錢<lb/>
榖甲兵數并埶叛將蔣英劉震出降伏謁道左以女樂<lb/>
𨗳文忠叱去之入宿城上秋毫無犯一卒强入民家磔<lb/>
以狥太祖以原明全城歸順民不受鋒鏑仍授平章守<lb/>
舊城聴李文忠節制命懸胡大海像刺蔣英劉震心血<lb/>
祭之庚子李文忠攻紹興守將李思忠降華雲龍攻嘉<lb/>
興守將宋興降　徐逹既下湖州㑹諸將進攻平江至<lb/>
南潯士誠元帥王勝降辛邜進圍呉江叅政李福知州<lb/>
<pb n="KR2c0020_WYG_004-25a"/>
楊彛降癸邜逹等兵至平江城南鮎魚口擊其將竇義<lb/>
走之康茂才至尹山橋遇士誠兵又撃敗之焚其官凟<lb/>
戰船千餘艘及積聚甚衆遂進兵圍其城逹軍葑門遇<lb/>
春軍虎丘郭子興軍婁門華雲龍軍胥門湯和軍閶門<lb/>
王弼軍盤門張溫軍西門康茂才軍北門耿炳文軍城<lb/>
東北仇成軍城西南何文輝軍城西北四面築長圍困<lb/>
之又架木塔與城中浮屠等築敵樓三層下瞰城中置<lb/>
弓弩火銃其上又設襄陽砲擊之城中震恐有楊茂者<lb/>
<pb n="KR2c0020_WYG_004-25b"/>
無錫莫天祐部將也善沒水天祐潛令入姑蘇與士誠<lb/>
相聞邏卒獲之于閶門水柵綁送逹軍逹釋而用之時<lb/>
平江城堅不可破天祐阻兵無錫為士誠聲援逹縱茂<lb/>
出入徃來因得其彼此所遺蠟書悉知士誠天祐虚實<lb/>
為攻困之計益備指揮茅成攻婁門中流矢死　平章<lb/>
俞通海分兵取太倉州民争獻牛酒迎道左通海却其<lb/>
獻慰諭遣之約束軍士秋毫無犯民大悦偽帥陳仁等<lb/>
以大舶百餘艘降崑山崇明嘉定望風皆附松江路守<lb/>
<pb n="KR2c0020_WYG_004-26a"/>
將王立中聞之亦降<lb/>
太祖呉元年元至正二十七年也春二月大軍圍姑蘇<lb/>
乆不下徐逹遣人自軍中來請事太祖手書慰勞之曰<lb/>
古帝王之興必有命世之士以為之輔將軍自昔相從<lb/>
忠義出自天性沉毅有謀用能遏絶亂畧消靡羣慝建<lb/>
無前之功雖古豪傑之士不能過也今所請事多可便<lb/>
宜行者而識慮周詳不肯造次有違誠社稷之慶邦家<lb/>
之福然將在外君不御古之道也自後軍中緩急將軍<lb/>
<pb n="KR2c0020_WYG_004-26b"/>
便宜行之逹得書頓首受命檄俞通海兵㑹攻姑蘇通<lb/>
海至滅渡橋擊敗敵兵提兵桃花塢蕩其營中流矢創<lb/>
甚乃遣將以兵㑹逹而身自還建康太祖幸其第視病<lb/>
病革太祖呼謂曰平章知予來問疾乎通海不能語太<lb/>
祖揮泪出通海遂卒初徐逹之圍姑蘇也太祖不欲煩<lb/>
兵但困服之耳至是乆不下乃以書遺士誠許以竇融<lb/>
錢俶故事士誠不報夏六月己酉士誠被圍既乆欲突<lb/>
圍出覘城左方見陣嚴整不敢犯轉至盤門將奔常遇<lb/>
<pb n="KR2c0020_WYG_004-27a"/>
春營遇春覺其至嚴陣待之分兵北濠截其後戰良乆<lb/>
未决士誠遣兵千餘助之又自出兵山塘為援山塘路<lb/>
狹塞不可進麾令稍郤遇春撫王弼背曰軍中皆稱爾<lb/>
為猛將能為我取此乎弼應聲馳鐵騎揮雙刀徃擊之<lb/>
敵小郤遇春率衆乗之遂大敗其軍溺于沙盆之潭可<lb/>
量也士誠故有勇勝軍號十條龍常銀鎧錦衣出入陣<lb/>
中是日皆溺死士誠馬驚墮水幾不救肩輿入城計忽<lb/>
忽無所出時降將李伯昇知士誠勢迫欲説令歸命乃<lb/>
<pb n="KR2c0020_WYG_004-27b"/>
遣客詣士誠門告急士誠召之入曰爾欲何言客曰吾<lb/>
為公言興亡禍福之計願公安意聴之士誠曰何如客<lb/>
曰公知天數乎昔項羽喑嗚叱咤百戰百勝卒敗垓下<lb/>
天下歸于漢髙祖何則此天數也公初以十八人入髙<lb/>
郵元兵百萬圍之此時如虎落阱中死在朝夕一旦元<lb/>
兵潰亂公遂提孤軍乗勝攻擊東據三呉有地千里甲<lb/>
士數十萬南面稱孤此項羽之勢也誠能于此時不忘<lb/>
髙郵之危苦心勞志收召豪傑度其才能任以職事撫<lb/>
<pb n="KR2c0020_WYG_004-28a"/>
人民練兵旅御將帥有功者賞敗軍者戮使號令嚴明<lb/>
百姓樂附非特三呉可保天下不足定也士誠曰足下<lb/>
此時不言今復何及客曰吾此時雖有言亦不得聞也<lb/>
何則公之子弟將帥親戚羅列中外美衣玉食歌兒舞<lb/>
女日夕酣飲提兵者自以為韓白謀畫者自以為蕭曹<lb/>
傲然視天下不復有人當此之時公深居於内敗一軍<lb/>
不知失一地不聞縱知亦不問故遂至今日士誠喟然<lb/>
嘆曰吾亦恨之無及矣客曰吾有一䇿恐公不能從也<lb/>
<pb n="KR2c0020_WYG_004-28b"/>
士誠曰不過死耳客曰使死有益于國家有利于子孫<lb/>
死固當不然徒自苦耳且公不聞陳友諒乎跨有荆楚<lb/>
兵甲百萬與江左之兵戰于姑孰鏖于鄱陽友諒舉火<lb/>
欲燒江左之船天乃反風而焚之友諒兵敗身䘮何則<lb/>
天命所在人力無如之何今攻我益急公恃湖州援湖<lb/>
州失嘉興援嘉興失杭州援杭州又失今獨守此尺寸<lb/>
誓以死拒竊慮勢極患生猝有變從中起者公此時欲<lb/>
死不得生無所歸故竊以為莫如順天之命自求多福<lb/>
<pb n="KR2c0020_WYG_004-29a"/>
令一介之使疾走金陵稱公所以歸義救民之意公開<lb/>
城門幅巾待命亦不失為萬户侯况嘗許以竇融錢俶<lb/>
故事耶且公之地譬如博者得人之物而復失之何損<lb/>
士誠俛首沉慮良乆曰足下且休待吾熟思之然卒狐<lb/>
疑莫能决也壬子復率兵突出胥門鋒甚鋭遇春禦之<lb/>
兵稍郤士信方在城樓上督戰忽大呼曰軍士疲矣且<lb/>
止遂鳴鉦收軍遇春乗之復大敗自是士誠不敢復出<lb/>
士信張幙城上踞銀椅與叅政謝節等㑹食左右方進<lb/>
<pb n="KR2c0020_WYG_004-29b"/>
桃未及嘗忽飛礟碎其首而死時熊天瑞敎城中□嚴<lb/>
礟以擊外兵多所中傷城中木石俱盡至拆祠廟民居<lb/>
為礟具徐逹令軍中架木若屋狀承以竹笆伏兵其下<lb/>
載以攻城矢石不得傷九月辛巳逹督將士破葑門常<lb/>
遇春亦破閶門新寨遂率衆渡橋進薄城下其樞密唐<lb/>
傑登城拒戰士誠駐軍門内令㕘政謝節周仁立柵以補外<lb/>
城唐傑不支投兵降周仁徐義潘元紹錢㕘政等皆降晡時<lb/>
士誠軍大潰諸将蟻附登城城破士誠收餘兵二三萬親率<lb/>
<pb n="KR2c0020_WYG_004-30a"/>
之戰扵萬夀寺東街復敗士誠倉皇歸従者僅數騎初士誠<lb/>
見兵敗謂其妻劉氏曰我敗且死若曹何為劉氏曰君勿憂<lb/>
妾必不負君乃予乳媪金抱二幼子出積薪齊雲樓下驅<lb/>
其羣妾侍女登樓令養子辰保縦火焚之劉氏自縊死士<lb/>
誠獨坐室中左右皆散走達遣士誠舊将李伯昇至士誠<lb/>
所諭意時日已暮士誠距户經伯昇决户令降将趙世雄<lb/>
抱解之復蘇曰九四英雄患無身耳達又令潘元紹曉之<lb/>
反覆數四士誠瞑目不言乃以舊盾舁之出葑門至舟中<lb/>
<pb n="KR2c0020_WYG_004-30b"/>
獲其偽将相李素徐義等并元宗室九人皆送建康所得<lb/>
城中兵民二十餘萬諸将還師取通州士誠守将張右丞<lb/>
降丁亥平章胡廷美帥師取無錫先是士誠表天祐于元<lb/>
授同僉樞宻院事守無錫徐達累遣使諭之皆被殺至是<lb/>
廷美等攻其城州人張翼知事急率父老徃見天祐曰吾<lb/>
民為張氏守十二年矣張氏已就縛固守将為誰生民存<lb/>
亡皆在今夕願熟思之天祐擲其帽於地曰誰不知降也<lb/>
亦降士誠卧舟中不食至龍江堅卧不肯起舁至中書省<lb/>
<pb n="KR2c0020_WYG_004-31a"/>
李善長問之不語已而士誠言不遜善長怒罵之士誠<lb/>
竟自縊死賜棺葬之誅叛將熊天瑞刳三參軍藁于旗<lb/>
竿之首改平江曰蘇州府太祖乃以書送元宗室神保<lb/>
大王等還元浙西呉㑹皆平諸將振旅還太祖御㦸門<lb/>
降敕褒諭論功行賞封李善長宣國公徐逹信國公常<lb/>
遇春鄂國公餘進爵賜金帛有差諭諸將曰滅漢滅呉<lb/>
皆公等功公等何忝古名將今當北定中原矣各努力<lb/>
明日入謝太祖曰公等還第置酒為樂乎對曰荷上恩<lb/>
<pb n="KR2c0020_WYG_004-31b"/>
有之太祖曰吾寜不欲宴公等為一日懽中原未平非<lb/>
為樂時也公等不見張氏乎終日酣飲宜深戒之<lb/>
　　谷應泰曰張士誠本泰州鹽儈至正十三年以十<lb/>
　　八人入髙郵元兵百萬圍之弗克而士誠孤軍轉<lb/>
　　戰北跨淮海與山左相距南據浙西與方國珍接<lb/>
　　境中間帶甲數十萬沃野數千里即未能藉其富<lb/>
　　强削平區宇而官山多鼓鑄之資煮海盡魚鹽之<lb/>
　　利儻更勞心苦志收召豪傑倣典午之化龍憑赤<lb/>
<pb n="KR2c0020_WYG_004-32a"/>
　　烏以立國則江南雖小可全而王也乃論者以士<lb/>
　　誠之失在深居髙拱上下相䝉驕將李伯昇吕珍<lb/>
　　之徒皆齷齪不足數黄蔡三參軍輩又迂濶昧大<lb/>
　　計以故謀主被讒爪牙受縛而予以太祖有可乗<lb/>
　　之敝三士誠乃内懐選懦坐失事機此其所以亡<lb/>
　　也方士誠之竊發也距太祖起兵僅一年耳其時<lb/>
　　太祖者濠圍初解鄉里募師未敢窺江外一歩而<lb/>
　　士誠不以此時長驅姑孰畧定金陵為百里趨利<lb/>
<pb n="KR2c0020_WYG_004-32b"/>
　　之謀奮一鼓先登之氣其失一也洎乎友諒僭號<lb/>
　　約同入寇而江州兵下議者欲降明師单弱勢岌<lb/>
　　岌矣士誠又不以此時乗夫差之伐齊規卞莊之<lb/>
　　刺虎而保境苟安喙息旦夕其失二也及乎偽漢<lb/>
　　屢摧鄱陽大戰輔車唇齒可為寒心士誠又不以<lb/>
　　此時倣樂毅之結韓趙孔明之救東呉而肥瘠越<lb/>
　　秦不闗疴癢其失三也北至江楚悉平藩籬鞏固<lb/>
　　全軍并力捲甲東來此時强弱之勢已明衆寡之<lb/>
<pb n="KR2c0020_WYG_004-33a"/>
　　形不敵譬之孤豚咋虎燎髪洪罏必無幸矣為士<lb/>
　　誠者宜以犧牲玉帛待于境上河西三郡獻自竇<lb/>
　　融新都六城保于汪氏庶無喋血之憂不失通侯<lb/>
　　之賞而反鼓厲用兵分畨四出命尹義陳旺逆戰<lb/>
　　太湖朱暹五太子結寨東<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>又以張天騏當北路<lb/>
　　黄寶當南路陶子寶當中路卒之桑榆不收噬臍<lb/>
　　無及齊雲一炬闔室自焚豈太祖滅士誠哉葢士<lb/>
　　誠自滅之也然人但知友諒之失在輕戰而士誠<lb/>
<pb n="KR2c0020_WYG_004-33b"/>
　　之失在自守不知輕戰之弊原于氣驕自守之私<lb/>
　　叢于志滿急攻晉而苻秦遂困不伐魏而蜀業亦<lb/>
　　亡過猶不及斯亦魯衛之政與雖其後士誠頗絶<lb/>
　　粒自經辭無撓屈然隗囂恚憤公孫洞胸遊魂倔<lb/>
　　强何足數哉<lb/>
　<lb/>
　<lb/>
　明史紀事本末卷四<lb/>
</p>
<p>
</p>
  </div>
</body>
</text>
</TEI>
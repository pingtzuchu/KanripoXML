<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷八</head> <lb/>
    <p>
<pb n="KR2c0020_WYG_008-1a"/>
欽定四庫全書<lb/>
　明史紀事本末卷八<lb/>
　　　　　　　　　浙江提學僉事谷應泰編<lb/>
　　北伐中原<lb/>
元順帝至正十九年九月明太祖遣千户王時徃方國<lb/>
珍所附海舟至元都偵察元政及察罕特穆爾李思齊<lb/>
軍馬情形時察罕克汴梁平山西秦隴等處遂分兵鎮<lb/>
守闗陜荆襄河洛而重兵屯太行日練兵積榖謀恢復<lb/>
<pb n="KR2c0020_WYG_008-1b"/>
山東軍聲大振故遣時徃探之<lb/>
二十一年八月復遣都事汪河使元通好察罕特穆爾<lb/>
時察罕用兵山東招降東平田豐樂安俞寶等其勢頗<lb/>
盛上謂左右曰察罕特穆爾雖假義師圖恢復乃與博<lb/>
囉特穆爾兵争不解屢格君命此豈忠臣所為乎又聞<lb/>
其好名如田豐傾側亦復待以腹心則昧于知人矣吾<lb/>
今遣人徃與通好觀其行事然後議焉二十三年春正<lb/>
月元平章庫庫特穆爾遣使來通好庫庫察罕甥王保<lb/>
<pb n="KR2c0020_WYG_008-2a"/>
保也察罕養為己子先是察罕駐汴梁太祖嘗遣使通<lb/>
好既而察罕亦以書來聘太祖以前所遣使不還不之<lb/>
答察罕尋為叛將田豐王士誠所刺庫庫代領父衆乃<lb/>
遣尹煥章送我使者自海道還太祖復遣都事汪河與<lb/>
俱徃報禮河至河南庫庫留之拘于陜州踰三年始得<lb/>
還以為吏部侍郎<lb/>
二十六年夏四月壬戌元徐州守將樞宻同知陸聚聞<lb/>
徐逹等已克淮安以徐宿二州詣逹軍降太祖嘉其識<lb/>
<pb n="KR2c0020_WYG_008-2b"/>
天命命為江淮行省叅政仍守徐州於是邳蕭宿遷睢<lb/>
寜諸縣皆降　秋九月上遣書送元宗室神保大王及<lb/>
黒漢等九人於元主<lb/>
呉元年元至正二十七年也春正月遣使以書諭元庫<lb/>
庫特穆爾先是使臣汪河為庫庫所拘留太祖以書諭<lb/>
之不報至是復與之書畧曰予自起義以來拓地江左<lb/>
閣下之先以興復為名提兵河北古人朝聘徃來不過<lb/>
將道誠意今汪河去而不返是所拘者少所失者大也<lb/>
<pb n="KR2c0020_WYG_008-3a"/>
閣下地非不逺兵非不多所慮者張思道操刃于潼闗<lb/>
李思齊抗衝于秦隴俞寶畜變于肘腋王信生釁于近<lb/>
郊閣下自以功成安如泰山坐使羣雄連結禍機一發<lb/>
首尾莫救此深為閣下惜所以數使遣人奉書凟聴者<lb/>
是予欲盡一得之愚於閣下閣下何為自矜倘能遣使<lb/>
刻日將命以汪河錢禎等還豈惟不失前盟亦可取信<lb/>
天下如其不然我則命襄陽之師經唐鄧之郊北趨嵩<lb/>
汝以安陸沔陽之兵掠德安向信息使安豐濠泗之將<lb/>
<pb n="KR2c0020_WYG_008-3b"/>
自陳汝𢷬汴梁徐邳之軍取濟寜淮安之衆約王信海<lb/>
道舟師㑹俞寶同入山東此時閣下之境必至土崩瓦<lb/>
解是又開我南國之兵端為彼後日之戰禍閣下其審<lb/>
思之毋貽後悔　命傅友德守徐州二月丁未元庫庫<lb/>
特穆爾遣驍將左丞李貳來冦兵駐陵子村友德堅壁<lb/>
俟其出掠乃將歩騎三千餘溯舟至吕梁捨舟登陸撃<lb/>
之李貳遣禆將韓乙盛兵迎戰友德躍馬奮槊刺韓乙<lb/>
墜馬敗去友德度李貳必益兵來鬬趨還城開門出兵<lb/>
<pb n="KR2c0020_WYG_008-4a"/>
陣於城外令士卒皆卧鎗以待聞鼓聲即起擊有頃李<lb/>
貳果率衆至友德令鳴鼓我師奮起衝其前鋒李貳衆<lb/>
大潰溺死無算遂生擒貳獲其將士二百餘人馬五百<lb/>
匹擢友德江淮行省叅知政事　十月甲子太祖命將<lb/>
北取中原謂信國公徐逹等曰自元失其政生民塗炭<lb/>
予與諸公仗義而起冀有奠安生民者出豈意大難不<lb/>
解為衆所附遂平陳友諒滅張士誠閩廣之地將以次<lb/>
而定尚念中原擾攘山東則有王宣父子反側不常河<lb/>
<pb n="KR2c0020_WYG_008-4b"/>
南則有王保保上疑下叛闗隴則有李思齊張思道彼<lb/>
此猜忌與王保保互相嫌隙元之將亡其機在此今欲<lb/>
命諸公北伐計將何如遇春對曰今南方已定兵力有<lb/>
餘直𢷬元都以我百戰之師敵彼乆逸之卒可挺竿而<lb/>
勝也都城既克乗勝長驅餘皆建瓴而下矣太祖曰元<lb/>
建都百年城守必固若如卿言懸師深入頓于堅城之<lb/>
下餽餉不繼援兵四集非我利也吾欲先取山東撤其<lb/>
屏蔽旋師河南斷其羽翼㧞潼闗而守之據其户檻天<lb/>
<pb n="KR2c0020_WYG_008-5a"/>
下形勢入我掌握然後進兵元都則彼勢孤援絶不戰<lb/>
可克既克其都鼓行而西雲中九原以及闗隴可席卷<lb/>
而下諸將皆曰善太祖因顧逹曰兵法廟算勝者得算<lb/>
多也於是命徐逹為征北大將軍常遇春為征北副將<lb/>
軍率甲士二十五萬由淮入河長驅北伐復召諸將諭<lb/>
之曰征伐所以奉天命平禍亂故命將出師必在得人<lb/>
今諸將非不健鬬然能持重有紀律戰勝攻取得為將<lb/>
之體者無如大將軍逹當百萬之衆勇敢先登摧鋒陷<lb/>
<pb n="KR2c0020_WYG_008-5b"/>
陣所向披靡無如副將軍遇春然吾不患遇春不能戰<lb/>
但患其輕敵耳吾前在武昌親見遇春纔遇數騎挑戰<lb/>
即輕身赴之彼陳氏如張定邊者何足稱數尚據城指<lb/>
揮遇春為大將顧與小校争能甚非所望切宜戒之若<lb/>
遇大敵遇春領前鋒當與叅將馮宗異分左右翼各將<lb/>
精鋭擊之右丞薛顯叅政傅友德勇畧冠諸軍可使獨<lb/>
當一面或有孤城小敵但遣一將有膽畧者付以總制<lb/>
之權皆可成功逹則専主中軍䇿厲羣帥運籌决勝不<lb/>
<pb n="KR2c0020_WYG_008-6a"/>
可輕動古云將在軍君不御者勝汝等其識之又謂傅<lb/>
友德曰此行汝當努力昔漢髙祖與項羽争衡彭越宣<lb/>
力于山東今用師自山東始汝其勉之是日太祖親祭<lb/>
上下神祗于北門之七里山祝畢復召將士諭之曰此<lb/>
行非必畧地攻城要在削平禍亂以安生民凡遇敵則<lb/>
戰若所經之處及城下之日勿妄殺人勿奪民財勿毁<lb/>
民居勿廢農具勿殺耕牛勿掠人子女或有遺棄孤㓜<lb/>
在營父母親戚來求者即還之丙寅馳檄諭齊魯河洛<lb/>
<pb n="KR2c0020_WYG_008-6b"/>
燕薊秦晉之人檄曰自宋祚傾移元主中國此豈人力<lb/>
實乃天授自是以後元之臣子不遵祖訓廢壊綱常有<lb/>
如大德廢長立㓜秦定以臣弑君天歴以弟鴆兄至于<lb/>
弟收兄妻子烝父妾上下相習恬不為怪夫君人者斯<lb/>
民之主朝廷者天下之本禮義者御世之防其所為如<lb/>
彼豈可為訓于天下及其後嗣荒淫失道加以宰相擅<lb/>
權憲臺報怨有司毒虐於是人心離叛天下兵起使我<lb/>
中國之民死者肝腦塗地生者骨肉不保雖因人事所<lb/>
<pb n="KR2c0020_WYG_008-7a"/>
致實天厭其德而棄之也當此之時天運循環億兆之<lb/>
中當降生聖人立綱陳紀救濟斯民今一紀于兹未聞<lb/>
有濟世安民者徒使爾等戰戰兢兢處於朝秦暮楚之<lb/>
地誠可矜憫方今河洛闗陜雖有數雄阻兵據險互相<lb/>
吞噬皆非人民之主也予本淮右布衣因天下亂為衆<lb/>
所推率師渡江居金陵形勢之地得長江天塹之險今<lb/>
十有三年西抵巴蜀東連滄海南控閩越湖湘漢沔兩<lb/>
淮徐邳皆入版圖奄及南方盡為我有民稍安食稍足<lb/>
<pb n="KR2c0020_WYG_008-7b"/>
兵稍精控弦執矢日視我中原之民乆無所主深用疚<lb/>
心予恭承天命罔敢自安方欲遣兵北伐拯生民於塗<lb/>
炭復漢官之威儀慮民人未知反為我讐挈家北走陷<lb/>
溺尤深故先諭告兵至民人勿避予號令嚴肅無秋毫<lb/>
之犯爾民其體之　十一月壬子克沂州初揚州興化<lb/>
人王宣元末為司農掾治河有功命為招討使從伊蘇<lb/>
復徐州授義兵都元帥宣子信從察罕特穆爾破田豐<lb/>
復令宣與信還鎮沂州至是逹師至淮安以書諭宣父<lb/>
<pb n="KR2c0020_WYG_008-8a"/>
子使降信得書遣使納欵太祖遣徐唐臣等至沂州授<lb/>
信江淮平章政事令以兵從大將軍征討宣父子陰持<lb/>
兩端乃令信宻徃莒宻募兵而遣人詐犒師以緩我軍<lb/>
逹受而遣之使還宣即以兵夜刼徐唐臣欲殺之衆亂<lb/>
唐臣脱身走逹軍逹即日率師抵沂州分兵急攻之都<lb/>
督馮宗異令軍士開壩放水宣自度不能支開門降逹<lb/>
令宣為書遣鎮撫孫惟德招降信信不從殺孫鎮撫走<lb/>
山西於是嶧州趙蠻子莒州周黼海州馬驪及沭陽日<lb/>
<pb n="KR2c0020_WYG_008-8b"/>
照贑榆諸縣并隨信將士皆來降逹以宣反覆執而戮<lb/>
之命韓温守沂州太祖遣使諭逹曰聞將軍已下沂州<lb/>
如向益都當遣精鋭扼黄河要衝斷其援兵可以必克<lb/>
若益都未下即宜進取濟寜濟南二城既下益都山東<lb/>
勢窮力竭如囊中物矣逹命平章韓政畧榆行梁城諸<lb/>
鎮寨繼又令政分兵扼黄河以斷山東援兵政遣千户<lb/>
趙實畧滕州元守將楊知院遁去逹進攻益都路宣慰<lb/>
使布延布哈捍城力戰不能支城陷還與母訣曰兒不<lb/>
<pb n="KR2c0020_WYG_008-9a"/>
能兩全忠孝矣逹聞其賢遣使召之不徃被執不屈與<lb/>
總管胡濬知院張俊俱死之布哈妻阿嚕章亦抱其子<lb/>
女投井死執其平章婁博囉白知縣等獲士馬兵糧以<lb/>
萬計　十二月丁未都督同知汪興祖師至東平元平<lb/>
章馬德棄城走興祖遣指揮常守道千户許秉進至東<lb/>
阿元叅政陳璧以所部五萬餘人降秉復以舟師趨安<lb/>
山鎮元右丞杜天祐左丞蔣興皆降徐逹至濟南元平<lb/>
章和琳台詹同托音特穆爾先驅人民引軍遁阿爾布逹<lb/>
<pb n="KR2c0020_WYG_008-9b"/>
多爾濟津巴等以城降得將士三千八百五十五人馬<lb/>
四百二十九匹命指揮陳勝守之庚戌汪興祖至濟寜<lb/>
元守將陳秉直棄城遁甲子徐逹遣叅政傅友德取萊<lb/>
陽丙辰上復遣使諭逹遇春曰聞大軍下山東所過郡<lb/>
縣元之省院官降者甚多二將軍皆留于軍中吾慮其<lb/>
雜處或晝遇敵或夜遇盗將變生不測非我之利葢此<lb/>
軰初絀于勢力未必盡得其心不如遣之使來處我宦<lb/>
屬之間日相親近然後用之方可無患若濟寜東平諸<lb/>
<pb n="KR2c0020_WYG_008-10a"/>
來歸將士家屬亦發遣來將厚待之<lb/>
太祖洪武元年二月癸邜詔湯和還明州造海舟漕運<lb/>
北征軍餉都督同知康茂才率師徃濟南從大將軍逹<lb/>
北征　癸丑常遇春克東昌元平章申榮自經死荏平<lb/>
等縣皆降　丙寅徐逹平樂安初樂安俞勝納欵逹禮<lb/>
而遣之勝歸復叛逹進攻之師至土河距樂安五里命<lb/>
軍士填壩以進郎中張仲毅出降勝遁去逹命指揮華<lb/>
雲龍守之　戊子命中書省給榜撫安山東郡縣時山<lb/>
<pb n="KR2c0020_WYG_008-10b"/>
東悉平令所在訪賢才凡仕元者疑懼不自安故榜諭<lb/>
之　丙申上别命征南將軍鄧愈帥襄陽安陸景陵等<lb/>
處兵北畧地愈遣别將王成李廷琛攻唐州克之進取<lb/>
南陽路擒其將史國新　徐逹引兵上黄河克永城歸<lb/>
德許州師至陳橋己亥左君弼珠徹以汴梁降先是君<lb/>
弼自唐州走安豐安豐復走汴梁元汴梁守將李克彛<lb/>
使守陳州上遣使諭以書曰曩者兵連禍結非一人之<lb/>
失予勞師暑月與足下從事足下乃舍其親而奔異國<lb/>
<pb n="KR2c0020_WYG_008-11a"/>
是皆輕信羣下之言以至于此今足下奉異國之命與<lb/>
予接壤若欲興師侵境其中輕重自可量也且予之國<lb/>
乃足下父母之國合肥乃足下丘隴之鄉天下兵興豪<lb/>
傑並起豈惟乗時以就功名亦欲保全父母妻子于亂<lb/>
世足下以身為質而求安于人既已失䇿復使垂白之<lb/>
母糟糠之妻天各一方以日為歲足下縱不以妻子為<lb/>
念何忍忘情于老母哉功名富貴可以再圖生身之親<lb/>
不可復得足下能留意于是幡然而來予當棄前非仍<lb/>
<pb n="KR2c0020_WYG_008-11b"/>
復待以故君弼得書猶豫不能决上乃歸其母于陳州<lb/>
君弼感泣至是大兵下山東西指汴洛克彛夜驅軍民<lb/>
遁入河南君弼與珠徹等率所部兵詣逹降逹命都督<lb/>
僉事陳德守汴梁率歩騎自中灣進取河南　彗星出<lb/>
昴北　夏四月徐逹率大軍自虎牢闗進至河南塔兒<lb/>
灣元將托音特穆爾以兵五萬迎戰列陣于洛水之北<lb/>
我軍既成列常遇春單騎執弓矢衝入其陣敵發二十<lb/>
騎攅槊刺遇春遇春發一矢斃其前鋒大呼殺入逹指<lb/>
<pb n="KR2c0020_WYG_008-12a"/>
揮乗之俘斬無算托音特穆爾將散卒走陜州逹遂進<lb/>
營于河南城北門李克彛復走陜西元河南行省平章<lb/>
梁王阿嚕威送欵軍門戊申河南平逹命左丞趙庸守<lb/>
之壬子副將軍常遇春率兵至嵩州守將李知院迎降<lb/>
甲寅入其城分兵下未附諸山寨戊子元鞏縣孟夏寨<lb/>
叅政李成降庚申元福昌知院張興鈞州守將哈喇婁<lb/>
許州右丞謝李陳州知院楊崇各遣人詣大將軍降辛<lb/>
酉叅政傅友德分兵取福昌山寨元右丞潘瑪勒降副<lb/>
<pb n="KR2c0020_WYG_008-12b"/>
將軍常遇春下海州留兵守之遂徇下郟縣　壬戌都<lb/>
督同知馮宗異克陜州元守將托音特穆爾復棄城遁<lb/>
以都督同知康茂才守之大軍克裕州執元守將平章<lb/>
郭雲雲勇敢有謀畧時河南諸郡皆下獨雲守裕州累<lb/>
戰不克招之不從後以孤軍敗被執上嘉其忠義釋而<lb/>
用之　詔免山東夏税秋糧中原兵難之後流離失業<lb/>
者多遣使賑恤　甲子車駕發京師幸汴梁時言者謂<lb/>
君天下宜居中土汴梁宋故都勸帝徃視之且㑹大將<lb/>
<pb n="KR2c0020_WYG_008-13a"/>
軍謀取元都　五月庚午大將軍徐逹遣指揮王臻帥<lb/>
兵徃虢州取毛葫蘆山寨甲申登封鞏縣雞翎山并天<lb/>
堂山寨復叛徐逹遣指揮豐諒率兵討平之指揮任亮<lb/>
克露豹王山等寨叅政傅友德取凌青黒山二寨　庚<lb/>
寅車駕至汴梁辛邜常遇春馮宗異至行在謁見徐逹<lb/>
尋自河南至上皆慰勞之逹等頓首謝既退上復召問<lb/>
逹取元都計逹對曰臣自平齊魯下河洛王保保逡巡<lb/>
太原觀望不進今潼闗又為我有張良弼李思齊失勢<lb/>
<pb n="KR2c0020_WYG_008-13b"/>
西竄元之聲援已絶臣等乗勢搏其孤城必克無疑上<lb/>
據圖指示曰卿言固是然北土平曠利騎戰不可無備<lb/>
宜選禆將提兵為先鋒將軍督水陸之師繼其後下山<lb/>
東之粟以給饋餉由秦趨趙轉臨清而北直𢷬元都彼<lb/>
外援不及内自驚潰可不戰而下逹受命退　丁酉以<lb/>
江西行省左丞何文輝守河南任亮守嵩州都督同知<lb/>
康茂才兵至河北安邑夏邑皆降　七月鄧愈進兵克<lb/>
隨州元守將右丞王誠降壬午新寨瑪展等叛愈遣指<lb/>
<pb n="KR2c0020_WYG_008-14a"/>
揮呉復討平之　時潼闗以東悉平上命諸將還師進<lb/>
取元都上將發汴梁大將軍徐逹等自陳橋入辭諭之<lb/>
曰朕與公等率衆渡江誓除禍亂以安天下士卒舍父<lb/>
母妻子戰鬬于矢石之間百死一生乆未休息朕每念<lb/>
之惕然于中非得已也今中原之民乆為羣雄所苦死<lb/>
亡流離徧于道路天監在兹朕不敢忘故命爾等帥師<lb/>
北征拯民水火昔元祖入主中國子孫怠荒罔恤民艱<lb/>
天厭棄之君則有罪民復何辜前代革命之際兵戈相<lb/>
<pb n="KR2c0020_WYG_008-14b"/>
加視如仇讐朕實不忍爾諸將帥克城之日毋擄掠毋<lb/>
焚蕩毋妄殺人必使市不易肆民安其生凡元之宗戚<lb/>
皆善待之庶幾上答天心下慰人望以成朕伐罪救民<lb/>
之志有不恭命必罰無赦丙申車駕發汴梁還京師以<lb/>
副將軍馮宗異留守徐逹遂檄都督同知張興祖平章<lb/>
韓政都督副使孫興祖指揮髙顯等將益州濟寜徐州<lb/>
之師㑹于東昌元大都紅霧及黒風起閏七月徐逹等<lb/>
分布士馬規取河北遂自中灣渡河庚子右丞薛顯叅<lb/>
<pb n="KR2c0020_WYG_008-15a"/>
政傅友德兵至衛輝元守將平章龍二棄城走彰德辛<lb/>
丑徐逹等師至淇門鎮傅友德獲嘉縣尹胡仲信逹命<lb/>
從鎮撫王處仁守衛輝癸邜師至彰德龍二復出走陳<lb/>
同知等詣軍門降逹令左丞楊思祖守之明日龍二部<lb/>
將楊義卿以船八十艘來歸遂下磁州進攻廣平元平<lb/>
章周昱棄城遁邯鄲尹都文玉率父老降克趙州獲元<lb/>
將候僉院等己酉進次臨清遣人詣東昌趨都督同知<lb/>
張興祖以師來㑹又檄守樂安指揮華雲龍將兵從征<lb/>
<pb n="KR2c0020_WYG_008-15b"/>
庚戌傅友德游騎獲元將李寶臣都事張處仁以為鄉<lb/>
道逹因遣友德開道通歩騎都督副使顧時浚閘通舟<lb/>
師時諸將駐臨清乆知府方克勤籌應芻糧無匱乏朱<lb/>
亮祖勒民夫五千濬河克勤不忍勞民泣禱于天天大<lb/>
雨水漲舟遂行　癸丑平章韓政都督副使孫興祖俱<lb/>
以師㑹臨清於是大將軍徐逹率馬歩舟師北發命韓<lb/>
政守東昌并鎮撫臨清逹師至德州常遇春張興祖及<lb/>
指揮髙顯毛讓程華等皆㑹戊午逹等師至長蘆元守<lb/>
<pb n="KR2c0020_WYG_008-16a"/>
將左僉院遁去逹命指揮費子賢守之分兵徇下青州<lb/>
師至直沽獲其海舟七艘造浮橋濟師常遇春張興祖<lb/>
各率舟師並河東西以進歩騎遵陸而前元丞相伊蘇<lb/>
等捍禦海口望風奔潰元都大震　癸亥大將軍徐逹<lb/>
等師至河西務大敗元平章阿爾布逹多爾濟津巴擒其<lb/>
知院海拉蘇等三百餘人逹進兵至通州營于河東岸<lb/>
常遇春營于河西岸衆欲速攻之指揮郭英曰吾師逺<lb/>
來敵以逸待勞攻城非我利也宜出其不意攻之翼日<lb/>
<pb n="KR2c0020_WYG_008-16b"/>
大霧英以千人伏道旁率精騎三千直抵城下元將五<lb/>
十八國公率敢死士萬餘張兩翼而出戰良乆英佯敗<lb/>
敵乗勝來追伏兵起截其軍為二斬首數千級擒其將<lb/>
巴延特穆爾　丙寅逹率諸將入通州是月二十七日<lb/>
也元主聞報大懼集后妃太子議避兵北行遲明召羣<lb/>
臣㑹議端明殿時元都再遭博囉庫庫之變民生䘮亂<lb/>
守備多不設元主徘徊嘆息曰今日豈可復作徽欽遂<lb/>
决計北徙左丞相實勒們知樞宻院事哈斯等皆勸固<lb/>
<pb n="KR2c0020_WYG_008-17a"/>
守京城不聴命淮王特穆爾布哈監國丞相强通留守<lb/>
是夜三鼓元主及后妃太子開建德門由居庸北走如<lb/>
上都　八月二日庚午徐逹等進師取元都至齊化門<lb/>
將士填壕登城而入逹登齊化門樓執其監門宗室淮<lb/>
王特穆爾布哈及太尉中書左丞相强通平章徳哷黙<lb/>
色保賽音布哈右丞相張康伯御史中丞穆徹等戮之并<lb/>
獲宣府鎮南威順諸王子六人及玉印二成宗玉璽一<lb/>
封府庫圖籍寶物及故宫殿門以兵守之宫人妃主令<lb/>
<pb n="KR2c0020_WYG_008-17b"/>
其宦寺䕶視號令士卒無侵暴人民安堵逹下令凡元<lb/>
朝大小諸臣皆令送告身于官署民籍中違者有罰元<lb/>
翰林待制黄殷仕欲投井為其僕所守乃紿僕曰吾甚<lb/>
愧何從得酒醉而出見可也其僕喜入市取酒殷仕遂<lb/>
投井死左丞丁敬可總管郭允中皆死之學士危素寓<lb/>
僧寺亦欲赴井一僧止之曰公死亡國史也遂徃見逹<lb/>
明日順德守將吉右丞胡叅政鄭叅政皆自西山來降<lb/>
武德衛軍校獲前樂安逃將俞勝及南叅政張郎中等<lb/>
<pb n="KR2c0020_WYG_008-18a"/>
逹遣將赴京獻㨗仍命薛顯傅友德曹良臣顧時等將<lb/>
兵偵邏古北諸隘口　甲戌徐逹遣人詣東昌令韓政<lb/>
分兵守廣平徐逹遣指揮華雲龍經理故元都新築城<lb/>
垣張興祖徇永平路下之　癸未詔大將軍徐逹改飛<lb/>
熊衛為大興左衛淮安為大興右衛樂安衛為燕山左<lb/>
衛濟寜衛為燕山右衛青州衛為永清左衛徐州五所<lb/>
為永清右衛留兵三萬人分𨽻六衛命都督副使孫興<lb/>
祖僉事華雲龍守北平大將軍徐逹副將軍常遇春等<lb/>
<pb n="KR2c0020_WYG_008-18b"/>
率大軍徃取山西<lb/>
二年二月庚辰元丞相伊蘇侵通州時城中守兵僅千<lb/>
人伊蘇萬騎營于白河守將曹良臣謂其部下曰吾兵<lb/>
少不可與戰彼衆雖多然亡國之後屢挫之兵可以計<lb/>
破也乃宻遣指揮許勇等于沿河舟中各樹赤幟亘三<lb/>
十餘里鉦鼔之聲相聞伊蘇望之驚遁<lb/>
大將軍逹承制遣楊璟等還征唐州先是鄧愈下唐州<lb/>
以宋指揮守之尋唐州兵亂賊將老馬劉及南陽郡縣<lb/>
<pb n="KR2c0020_WYG_008-19a"/>
皆相應事聞故有是命璟至南陽攻唐州一鼓破之戮<lb/>
其首惡南陽復平　六月元伊蘇復侵通州上命常遇<lb/>
春以所部軍自鳯翔還禦之復命李文忠為偏將軍副<lb/>
遇春自北平徃開平道三河經鹿兒嶺過㑹州敗元將<lb/>
江文清于錦川得士馬以千數次全寜伊蘇復以兵迎<lb/>
戰又敗之伊蘇遁進攻大興州文忠䇿其必走乃分兵<lb/>
千餘為八屯伏其歸路伊蘇果夜遁遇伏大敗走擒其<lb/>
丞相托和齊遂帥兵道新開嶺進攻開平元主先已北<lb/>
<pb n="KR2c0020_WYG_008-19b"/>
走追奔數百里俘其宗王慶生平章鼎珠等斬之凡得<lb/>
將士萬人車萬輛馬三萬匹牛五萬頭薊北悉平改元<lb/>
都為北平府<lb/>
　　谷應泰曰髙帝起淮右布衣定鼎金陵削平呉漢<lb/>
　　奄有荆楚開拓閩越固已志清中原之民氣吞大<lb/>
　　河之北矣呉元年遂命徐逹常遇春大舉六師奉<lb/>
　　辭伐罪乃不鼓我朝鋭直搗幽燕而先取山東撤<lb/>
　　其屏蔽轉戰河南斷其羽翼再取潼闗據其户檻<lb/>
<pb n="KR2c0020_WYG_008-20a"/>
　　然後彈丸孤城所向必克猶之酈生説漢首下陳<lb/>
　　留光武滅新先收宛雒葢論事者動言髙皇之英<lb/>
　　武而不知平生之謹慎也至若虓虎之臣貔貅之<lb/>
　　佐莫不汗馬功髙風雲氣壯以故塔兒灣之㨗河<lb/>
　　西務之㨗通州開平之㨗比之垓下合圍悲歌四<lb/>
　　起昆陽大戰屋瓦皆飛固宜開國承家勒銘鐘鼎<lb/>
　　者矣然夷考其時大軍戡定者猶少先聲歸命者<lb/>
　　更多於凡青徐各郡千里扶携兖豫諸司百城分<lb/>
<pb n="KR2c0020_WYG_008-20b"/>
　　潰東河茌平小邑也而降濟南汴梁巖城也而亦<lb/>
　　降馬德陳秉漢人也而遁和琳托音元人也而亦<lb/>
　　遁葢以其時乾綱廢弛羣情竄散柄臣尾大既誅<lb/>
　　帝后東宫腦滿擅討憸邪以至開河起大業之愁<lb/>
　　鼓檝有海山之戲又且列圖素女拱手望夷日肆<lb/>
　　慆淫坐視瓦裂太祖之興豈非天之所啟乎况乎<lb/>
　　禡牙北出伐亂救民屢詔軍中勿妄誅戮破都之<lb/>
　　日市不易肆彼以暴吾以仁彼以昏吾以義克紂<lb/>
<pb n="KR2c0020_WYG_008-21a"/>
　　都而去殷弊政入咸陽而除秦苛法從知天命之<lb/>
　　有歸乃在人心之豫附矣若乃㑹議端明棄同甌<lb/>
　　脱叔寶全無心肝紀侯大去其國審德量力吾何<lb/>
　　責焉獨是巴延入宋妃后皆俘明室破元嬪嬙不<lb/>
　　御忠厚開基又何必天道之好還也<lb/>
　<lb/>
　<lb/>
　<lb/>
<pb n="KR2c0020_WYG_008-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷八<lb/>
</p>
<p>
</p>
  </div>
</body>
</text>
</TEI>
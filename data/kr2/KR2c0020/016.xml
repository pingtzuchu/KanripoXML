<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷十六</head> <lb/>
    <p>
<pb n="KR2c0020_WYG_016-1a"/>
欽定四庫全書<lb/>
　明史紀事本末卷十六<lb/>
　　　　　　　　　浙江提學僉事谷應泰編<lb/>
　　燕王起兵<lb/>
太祖洪武三年夏四月詔封皇子棣為燕王太祖第四<lb/>
子也<lb/>
十一年冬十二月定諸王宫城制式太祖曰除燕王宫<lb/>
殿仍元舊諸王府營造不得引以為式<lb/>
<pb n="KR2c0020_WYG_016-1b"/>
二十三年春二月命潁國公傅友徳為將軍聽燕王節<lb/>
制征沙漠初燕王既之國太祖欲諸王知軍旅乃勑秦<lb/>
王晉王燕王督諸將分道北征已而秦王晉王師久不<lb/>
出燕王率友徳等北出至伊埒圖山擒其將鼐爾布哈還<lb/>
二十五年夏四月丙子皇太子薨皇太孫生而額顱稍<lb/>
偏性聰頴善讀書然仁柔少斷太祖每令賦詩多不喜<lb/>
一日令之屬對大不稱㫖復以命燕王語乃佳太祖常<lb/>
有意易儲劉三吾曰若然置秦晉二王何地太祖乃止<lb/>
<pb n="KR2c0020_WYG_016-2a"/>
二十八年初諸王封國時太祖多擇名僧為傅僧道衍<lb/>
知燕王當嗣大位自言曰大王使臣得侍奉一白㡌與<lb/>
大王戴葢白冠王其文皇也燕王遂乞道衍得之道衍<lb/>
至燕邸薦鄞人袁珙相術燕王使召之至令使者與飲<lb/>
于酒肆王服衛士服偕衛士九人入肆沽珙趨拜燕王<lb/>
前曰殿下何自輕如此燕王陽不省曰吾輩皆䕶衛校<lb/>
士珙不對乃召入詳叩之珙稽首曰殿下異日太平天<lb/>
子也燕王恐人疑乃佯以罪遣之行至通州既登舟宻<lb/>
<pb n="KR2c0020_WYG_016-2b"/>
召入邸<lb/>
三十一年閏五月太祖崩建文皇帝即位遺詔止諸王<lb/>
入臨㑹𦵏燕王入將至淮安齊泰言於帝令人賫勑使<lb/>
還國燕王不悦　秋七月帝命李景隆訊周王橚逮至<lb/>
京廢為庶人燕王見周王被執且齊泰黄子澄用事遂<lb/>
簡壯士為䕶衛以勾逃軍為名異人術士多就之　冬<lb/>
十月熒惑守心四川岳池教諭程濟通術數上書言北<lb/>
方兵起期在明年朝議以濟妄言召入將殺之濟曰陛<lb/>
<pb n="KR2c0020_WYG_016-3a"/>
下幸囚臣至期無兵殺臣未晩也乃囚濟於獄　十一<lb/>
月燕齊有告變者帝問黄子澄曰孰當先子澄曰燕王<lb/>
久稱病日事練兵且多寘異人術士左右此其機事已<lb/>
露不可不急圗之復召齊泰問曰今欲圖燕燕王素善用<lb/>
兵北卒又勁奈何泰對曰今北邊有㓂警以防邊為名<lb/>
遣將戍開平悉調燕藩䕶衛兵出塞去其羽翼乃可圖<lb/>
也從之乃以工部侍郎張昺為北平左布政使以謝貴<lb/>
為都指揮使俾察燕王動靜圖之魏國公徐輝祖燕王<lb/>
<pb n="KR2c0020_WYG_016-3b"/>
妃同産兄也時以燕事宻告之帝大見信用詔加太子<lb/>
太傅與李景隆同掌六軍協謀圖燕<lb/>
建文元年春正月燕王遣長史葛誠入奏事帝宻問燕<lb/>
邸事誠具以實告遣誠還燕使為内應至則燕王察其<lb/>
色異心疑之　二月燕王入覲行皇道入登陛不拜監<lb/>
察御史曽鳯韶劾王不敬帝曰至親勿問戸部侍即卓<lb/>
敬宻奏曰燕王智慮絶人酷類先帝夫北平者強幹之<lb/>
地金元所由興也宜徙封南昌以絶禍本帝覽奏袖之<lb/>
<pb n="KR2c0020_WYG_016-4a"/>
翼日曰燕王骨肉至親何得及此敬曰隋文楊廣非父<lb/>
子耶帝黙然良久曰卿休矣　三月燕王還國帝以都<lb/>
督耿瓛掌北平都司事都御史景清署北平布政司叅<lb/>
議皆使覘燕邸事尋皆召還又遣官為採訪使分巡天<lb/>
下都御史暴昭採訪北平具以燕邸事宻聞於朝請為<lb/>
之備　北平按察司僉事湯宗上變告按察使陳瑛受<lb/>
燕金有異謀逮瑛安置廣西遂勑都督宋忠率兵三萬<lb/>
及燕府䕶衛精鋭俱選𨽻忠麾下屯開平名備邊仍命<lb/>
<pb n="KR2c0020_WYG_016-4b"/>
都督耿瓛練兵于山海闗徐凱練兵于臨清宻勑張昺<lb/>
謝貴嚴為之備又召燕番騎指揮闗童等入京師　燕<lb/>
王歸國即托疾久之遂稱篤　夏四月太祖小祥燕王<lb/>
遣世子及其弟髙煦髙燧入臨或曰不宜偕往王曰令<lb/>
朝廷勿疑也及至京齊泰請并留之黄子澄曰不可疑<lb/>
而備之殆也不若遣還世子兄弟皆魏國公徐輝祖甥<lb/>
輝祖察髙煦有異志宻奏曰三甥中獨髙煦勇悍無賴<lb/>
非但不忠且叛父他日必為大患帝以問輝祖弟増壽<lb/>
<pb n="KR2c0020_WYG_016-5a"/>
及駙馬王寧皆庇之乃悉遣歸國髙煦陰入輝祖廐取<lb/>
其馬以行輝祖使人追之不及初世子入京燕王大憂<lb/>
悔暨歸喜曰吾父子復得相聚天賛我也已而燕兵起<lb/>
髙煦戮力為多帝曰吾悔不用輝祖之言　六月燕山<lb/>
䕶衛百戸倪諒上變告燕官校于諒周鐸等陰事逮繫<lb/>
至京皆僇之有詔責燕王王乃佯狂稱疾走呼市中奪<lb/>
酒食語多妄亂或臥土壤彌日不甦張昺謝貴入問疾<lb/>
王盛夏圍爐揺顫曰寒甚宫中亦杖而行朝廷稍信之<lb/>
<pb n="KR2c0020_WYG_016-5b"/>
長史葛誠宻告昺貴曰燕王本無恙公等勿懈㑹燕王<lb/>
使其䕶衛百户鄧庸詣闕奏事齊㤗請執訊之具言王<lb/>
將舉兵狀齊泰即發符遣使往逮燕府官屬宻令謝貴<lb/>
張昺圖燕使約長史葛誠指揮盧振為内應以北平都<lb/>
指揮張信為燕王舊所信任宻勑之使執燕王信受命<lb/>
憂甚不敢言母疑問之信以告母驚曰不可吾故聞燕<lb/>
王當有天下王者不死非汝所能擒也信益憂未決亡<lb/>
何勑使趣之信艴然曰何太甚也乃往燕邸請見不得<lb/>
<pb n="KR2c0020_WYG_016-6a"/>
入乗婦人車徑至門求見乃召入拜於牀下燕王佯為<lb/>
風疾不能言信曰殿下無爾也有事當以告臣燕王曰<lb/>
疾非妄也信曰殿下不以情語臣上擒王矣當就執如<lb/>
有意勿諱臣燕王見其誠下拜曰生我一家者子也乃<lb/>
召僧道衍至謀事適暴風雨簷瓦墮燕王心惡之色不<lb/>
懌道衍以為祥王謾罵和尚妄烏得祥道衍曰殿下不<lb/>
聞乎飛龍在天從以風雨瓦墜天易黄屋耳王喜有布<lb/>
政司吏奈亨按察司吏李友直宻以疏草示燕王因留<lb/>
<pb n="KR2c0020_WYG_016-6b"/>
匿邸中燕王出其疏草示䕶衛指揮張玉朱能等曰此<lb/>
何為者遂令玉等帥壯士八百人入衛貴等以在城七<lb/>
衛并屯田軍士圍王城又以木柵斷端禮等門未幾削<lb/>
爵及逮官屬詔至　秋七月謝貴張昺督諸衛士皆甲<lb/>
圍府第索所逮諸官屬飛矢入府内燕王與張玉朱能<lb/>
等謀曰彼軍士滿城市吾兵甚寡奈何朱能曰先擒殺<lb/>
謝貴張昺餘無能為也燕王曰是當計取之今奸臣遣使<lb/>
來逮官屬依所坐名收之即令來使召昺貴付所逮者<lb/>
<pb n="KR2c0020_WYG_016-7a"/>
貴昺必來來則擒之一壯士力耳壬申王稱疾愈御東<lb/>
殿官僚入賀燕王先伏壯士左右及端禮門内遣人召<lb/>
貴昺不來復遣官屬内官以所就逮名往乃至衛士甚<lb/>
衆及門門者呵止之貴昺入燕王曵杖坐賜宴行酒出<lb/>
𤓰數器曰適有進新𤓰者與卿等嘗之燕王自進片𤓰<lb/>
忽怒且詈曰今編户齊民兄弟宗族尚相恤身為天子<lb/>
親屬旦夕莫必其命縣官待我如此天下何事不可為<lb/>
乎擲𤓰於地䕶衛軍皆怒前擒貴昺捽盧振葛誠等下<lb/>
<pb n="KR2c0020_WYG_016-7b"/>
殿王投杖起曰我何病迫於若奸臣耳遂曵貴昺等皆<lb/>
斬之貴昺諸從人在外者尚未知見貴昺移時不出各<lb/>
稍稍㪚去圍王城將士聞貴昺已被執亦潰㪚北平都<lb/>
指揮彭二聞變急跨馬大呼市中集兵千餘人欲入端<lb/>
禮門燕王遣健卒龎來興丁勝格殺二兵亦散燕王乃<lb/>
命張玉等率兵乗夜出攻奪九門黎明已克其八唯西<lb/>
直門未下王命指揮唐雲單騎往諭守者曰汝毋自苦<lb/>
今朝廷已聽王自制一方矣汝等亟下後者誅衆聞言<lb/>
<pb n="KR2c0020_WYG_016-8a"/>
皆㪚乃下令安集軍民三日城中大定都指揮使余瑱<lb/>
既與謝貴合謀不遂乃走守居庸闗馬宣巷戰不勝東<lb/>
走薊州宋忠自開平率兵三萬至居庸闗不敢進退保<lb/>
懐來癸酉燕王誓師以誅齊泰黄子澄為名去建文年<lb/>
號仍稱洪武三十二年署官屬以張玉朱能丘福為都<lb/>
指揮僉事擢李友直為布政司叅議拜卒金忠為燕紀<lb/>
善金忠浙江鄞縣人精于卜燕師將起召忠卜之以大<lb/>
吉告遂署為紀善命侍帷幄用其謀策時布政司叅議<lb/>
<pb n="KR2c0020_WYG_016-8b"/>
郭資按察司副使墨麟都指揮同知李濬陳㳟等皆䧏<lb/>
下令諭將士曰予太祖髙皇帝之子今為奸臣謀害祖<lb/>
訓云朝無正臣内有奸逆必舉兵誅討以清君側之惡<lb/>
用率爾將士誅之罪人既得法周公以輔成王爾等其<lb/>
體予心乃上書曰皇考太祖髙皇帝艱難百戰定天下<lb/>
成帝業傳之萬世封建諸子鞏固宗社為磐石計奸臣<lb/>
齊泰黄子澄包藏禍心橚槫栢桂梗五弟不數年間並<lb/>
見削奪栢尤可憫闔室自焚聖仁在上胡寧忍此葢非<lb/>
<pb n="KR2c0020_WYG_016-9a"/>
陛下之心實奸臣所為也心尚未足又以加臣臣守藩<lb/>
于燕二十餘年寅畏小心奉法循分誠以君臣大分骨<lb/>
肉至親恒思加慎為諸王先而奸臣䟦扈加禍無辜執<lb/>
臣奏事人箠楚刺熱備極苦毒迫言臣謀不軌遂分宋<lb/>
忠謝貴張昺等于北平城内外甲馬騎突於街衢鉦鼓<lb/>
喧鞠于逺邇圍守臣府已而䕶衛人執貴昺始知奸臣<lb/>
欺詐之謀竊念臣於孝康皇帝同父母兄弟也今事陛<lb/>
下如事天也譬伐大樹先剪附枝親藩既滅朝廷孤立<lb/>
<pb n="KR2c0020_WYG_016-9b"/>
奸臣得志社稷危矣臣伏覩祖訓有云朝無正臣内有<lb/>
奸惡則親王訓兵待命天子宻詔諸王統領鎮兵討平<lb/>
之臣謹俯伏俟命書奏詔削燕王屬籍甲戌燕王以郭<lb/>
資守北平出師次通州指揮房勝以城降張玉曰不先<lb/>
定薊州將為後患時都督指揮馬宣嚴兵守薊州燕王<lb/>
命玉帥兵往攻玉使人諭之不下環城攻之宣率衆出<lb/>
戰敗被執罵不絶口遂死之指揮毛遂以薊州降玉撫<lb/>
定薊州乗夜趨遵化戒將士止殺曰行師以得人心為<lb/>
<pb n="KR2c0020_WYG_016-10a"/>
本因簡勇士以夜四鼓登城開門而入城中始覺遵化<lb/>
衛指揮蔣玉宻雲衛指揮鄭亨皆以城䧏甲申燕兵攻<lb/>
懐來時余瑱守居庸簡練闗卒得數千人將進攻北平<lb/>
燕王曰居庸險隘北平之咽㗋我得此可無北顧憂瑱<lb/>
若據此是拊我背也宜急取之緩則増兵繕守後難圖<lb/>
矣令指揮徐安鍾祥等擊瑱瑱且守且戰援兵不至乃<lb/>
棄闗走懐來依宋忠燕王曰宋忠握兵懐來必爭居庸<lb/>
宜乗其未至擊之諸將皆曰彼衆我寡難以爭鋒擊之<lb/>
<pb n="KR2c0020_WYG_016-10b"/>
未便宜固守以待其至王曰當以智勝難以力取彼衆<lb/>
新集其心不一宋忠輕躁寡謀狠愎自用乗其未定擊<lb/>
之必破矣遂帥馬步精鋭八千捲甲倍道而進王據鞍<lb/>
指揮有喜色先是宋忠紿將士云爾等家在北平城中<lb/>
皆為燕兵所殺屍積道路欲以激怒將士燕王令其家<lb/>
人張樹旗幟為先鋒衆遥識旗幟呼其父兄子弟相問<lb/>
勞無恙輙喜謂宋都督欺我倒戈走宋忠帥餘衆倉皇<lb/>
列陣未成王麾師渡河鼓噪而前都指揮孫泰先登頗<lb/>
<pb n="KR2c0020_WYG_016-11a"/>
有斬獲燕王擇善射者射泰中之流血被甲慷慨裹血<lb/>
而戰奮呼䧟陣死忠軍大敗奔入城燕兵乗之而入忠<lb/>
匿於厠搜獲之并執余瑱皆不屈死都指揮彭聚亦力<lb/>
戰死當時諸將校為燕帥所俘者百餘人皆不肯䧏發<lb/>
憤死燕兵既克懐來山後諸州皆不守而開平龍門上<lb/>
谷雲中守將往往䧏附矣丙戌永平指揮陳旭趙彞郭<lb/>
亮以城降旭等遂從燕將徐忠分兵克灤河庚寅大寧<lb/>
都指揮卜萬與其部將陳亨劉貞引兵號十萬出松亭<lb/>
<pb n="KR2c0020_WYG_016-11b"/>
闗駐沙河進攻遵化燕王聞之援遵化萬等退保松亭<lb/>
闗萬有智勇陳亨陰欲輸欵于燕畏萬不敢發燕王貽<lb/>
萬書盛稱萬而詆亨緘識之召所獲大寧卒解縛賞勞<lb/>
俾歸宻與萬故使同獲卒見之尋遣與俱至則同歸卒<lb/>
發其事陳亨劉貞捜得與萬書遂縛萬下獄聞于朝籍<lb/>
其家　時帝方鋭意文治日與方孝孺等討論周官法<lb/>
度以北兵為不足憂黄子澄謂北兵素强不早禦之恐<lb/>
河北遂失乃以長興侯耿炳文佩大將軍印駙馬都尉<lb/>
<pb n="KR2c0020_WYG_016-12a"/>
李堅為左副將軍都督寗忠為右副將軍帥師北伐子<lb/>
澄又請命安陸侯呉傑江陰侯呉髙都督都指揮盛庸<lb/>
潘忠楊松顧成徐凱李文陳暉平安等帥師並進擢程<lb/>
濟為翰林編修充軍師䕶諸將北行呉傑等各帥偏師<lb/>
歩騎號百萬數道並進期直搗北平檄山東河南山西<lb/>
三省合給軍餉帝誡諸將士曰昔蕭繹舉兵入京而令<lb/>
其下曰一門之内自極兵威不祥之極今爾將士與燕<lb/>
王對壘務體此意毋使朕有殺叔父名　八月己酉耿<lb/>
<pb n="KR2c0020_WYG_016-12b"/>
炳文等率兵三十萬至真定徐凱率兵十萬駐河間潘<lb/>
忠駐鄚州楊松帥先鋒九千人據雄縣約忠為應張玉<lb/>
往覘炳文營還報燕王曰炳文軍無紀律其上有敗氣<lb/>
無能為潘忠楊松扼吾南路宜先擒之燕王恱躬擐甲<lb/>
胄帥師至涿州壬子屯於婁桑令軍士抹馬蓐食晡時<lb/>
渡白溝河謂諸將曰今夕中秋彼不備飲酒為樂此可<lb/>
破也夜半至雄縣縁城而上松與麾下九千人皆戰死獲<lb/>
馬八千餘匹燕王度潘忠在鄚州未知城破必引衆來<lb/>
<pb n="KR2c0020_WYG_016-13a"/>
援諭諸將曰吾必生擒潘忠諸將未喻遂命譚淵領兵<lb/>
千餘渡月様橋伏水中領軍士數人伏路側望忠等接<lb/>
戰即舉砲既而忠等果至王進兵逆擊之路傍砲舉水<lb/>
中伏兵起據橋忠戰敗趨橋不得燕兵腹背夾擊遂生<lb/>
擒忠餘衆多溺死燕王問諸將帥所嚮衆未有定玉曰<lb/>
當徑趨真定彼衆新集我軍乗勝可一鼓破之燕王曰<lb/>
善即趨真定耿炳文部將張保來降保言炳文兵三十<lb/>
萬先至者十三萬分營滹沱河南北燕王厚撫保遣歸<lb/>
<pb n="KR2c0020_WYG_016-13b"/>
詐言保兵敗被執幸守者困得脱竊馬歸又令言雄鄚<lb/>
敗狀燕兵旦夕且至諸將請曰今由間道不令彼知葢<lb/>
掩其不備奈何遣保告之為備王曰不然始不知彼虚<lb/>
實故欲掩襲之今知其半營河南北則當令知我至其<lb/>
南岸之衆必移于北并力拒戰一舉可盡殱之兼使知<lb/>
雄縣鄚州之敗以奪其氣兵法所謂先聲後實也若徑<lb/>
薄城下北岸雖勝南岸之衆乗我戰疲鼓行渡河是我<lb/>
以勞師當彼逸力壬戌燕王率三騎先至真定東門突<lb/>
<pb n="KR2c0020_WYG_016-14a"/>
入其運糧車中擒二人訊狀南岸營果北移率輕騎數<lb/>
十繞出城西南破其二營炳文出城迎戰張玉譚淵馬<lb/>
雲朱能等率衆奮擊燕王以竒兵出其背循城夾擊横<lb/>
貫南陣炳文大敗奔還朱能與敢死士三十餘騎追奔<lb/>
至滹沱河東炳文衆尚數萬復列陣向能能奮勇大呼<lb/>
衝入炳文陣陣衆披靡自相蹂躪死者無筭棄甲降者<lb/>
三千餘人騎士薛禄引槊中李堅墜馬獲之寗忠顧成<lb/>
及都指揮劉燧皆被執燕王謂堅至親送北平道卒謂<lb/>
<pb n="KR2c0020_WYG_016-14b"/>
成先朝舊人解其繫與語曰皇考之靈以汝授我因語<lb/>
以故言已泣下成亦泣遂遣人䕶送北平令輔世子居<lb/>
守炳文奔入真定軍爭門門塞不得入相蹈藉死者甚<lb/>
衆炳文入闔門固守呉傑帥師來援兵潰遁還燕兵攻<lb/>
城三日不能下燕王還北平以擒李堅功授薛禄指揮<lb/>
帝聞怒曰老將也而摧鋒奈何子澄曰勝敗常事毋足<lb/>
慮聚天下之兵得五十萬四面攻北平衆寡不敵必成<lb/>
擒矣曰孰堪將者子澄曰李景隆可比用景隆今破矣<lb/>
<pb n="KR2c0020_WYG_016-15a"/>
遂遣景隆代炳文臨行賜景隆通天犀帯親餞之江滸<lb/>
復賜斧鉞俾專征伐不用命者僇之召耿炳文囬　九<lb/>
月朔監察御史康郁上言臣聞人主親其親然後不獨<lb/>
親其親今諸王親則太祖之遺體也貴則孝康之手足<lb/>
也尊則陛下之叔父也乃殘酷䜿儒持一己之偏見廢<lb/>
天下之大公方周王不軌進言則曰六國反叛漢帝削<lb/>
地執法則曰三叔流言周公是征遂使周王父子流離<lb/>
播遷周王既竄湘王自焚代王被廢而齊臣又告王反<lb/>
<pb n="KR2c0020_WYG_016-15b"/>
矣為計者必曰兵不舉則禍必加是則朝廷激變之也<lb/>
及燕之舉兵迄今兩月前後調兵者不下五十餘萬而<lb/>
乃一夫無獲謂之國有謀臣可乎陛下不察臣愚以為<lb/>
不待十年必有噬臍之悔矣伏願興滅繼絶釋齊王之<lb/>
囚封湘王之墓還周王于京師迎楚蜀為周公俾其各<lb/>
命世子持書勸燕以罷干戈以敦親戚天下不勝幸甚<lb/>
疏上帝不能用　鎮守遼東江陰侯呉髙與耿瓛楊文<lb/>
帥師圍永平　李景隆乗傳至徳州収集耿炳文敗亡<lb/>
<pb n="KR2c0020_WYG_016-16a"/>
將卒并調各路軍馬五十萬進營于河間燕王聞之呼<lb/>
景隆小字曰李九江膏粱䜿子耳寡謀而驕色厲而餒<lb/>
未常習兵見陣輙予以五十萬衆是自坑之也復聞景<lb/>
隆軍中事燕王笑曰兵法有五敗景隆皆蹈之為將政<lb/>
令不修上下異心一也北平早寒南卒裘葛不足披冒<lb/>
霜雪又士無贏糧馬無宿藁二也不量險易深入趨利<lb/>
三也貪而不治智信不足氣盈而愎仁勇俱無威令不<lb/>
行三軍易撓四也部曲喧嘩金鼓無節好諛喜佞專任<lb/>
<pb n="KR2c0020_WYG_016-16b"/>
小人五也九江五敗悉備保無能為然吾在此彼不敢<lb/>
至今往援永平彼知我出必來攻城囬師擊之堅城在<lb/>
前大軍在後必成擒矣諸將曰北平兵少奈何王曰城<lb/>
中之衆以戰則不足以守則有餘兵出在外竒變隨用<lb/>
吾出非專為永平直欲誘九江來就擒耳呉髙怯不能<lb/>
戰聞我來必走是我一舉解永平圍且破九江也遂行<lb/>
而誡世子居守曰景隆來堅守毋戰也壬申燕軍援永<lb/>
平諸將請守盧溝橋王曰方欲使九江困于堅城之下<lb/>
<pb n="KR2c0020_WYG_016-17a"/>
奈何拒之燕師猝至永平呉髙不能軍退保山海闗燕<lb/>
兵奔之斬首數千級燕王曰髙雖怯行事差宻楊文勇<lb/>
而無謀去髙文不足慮也乃遣人貽二人書盛譽髙而<lb/>
詆文帝聞之削髙爵徙廣西獨命文守遼東耿瓛數請<lb/>
攻永平以動北平不聽　冬十月燕兵趨大寧初太祖<lb/>
諸子燕王善戰寧王善謀洪武間燕王受命巡邊至大<lb/>
寧與寧王相得甚歡大寧領朶顔諸衛多䧏人驍勇善<lb/>
戰燕王既起兵謀取之而朝廷亦疑寜王與燕合削其<lb/>
<pb n="KR2c0020_WYG_016-17b"/>
三䕶衛燕王聞喜曰此天賛我也取大寧必矣乃為書<lb/>
貽寧王而陰率師兼程趨之諸將曰劉貞守松亭闗急<lb/>
未易破李景隆兵方盛不如還師救北平以為後圖燕<lb/>
王曰今從劉家口徑趨大寧不數日可達大寧將士悉<lb/>
聚松亭闗其家屬在城皆老弱居守師至不日可㧞城<lb/>
破之日撫綏其家松亭之衆不降且潰矣北平深溝髙<lb/>
壘縱有百萬之衆未易以窺吾正欲其頓兵堅城之下<lb/>
還兵擊之如拉朽耳諸公第從予行毋憂也乃自徑道<lb/>
<pb n="KR2c0020_WYG_016-18a"/>
捲斾登山從後攻度闗至大寜克其西門獲都指揮房<lb/>
寛殺卜萬于獄都指揮朱鑑戰死劉貞陳亨引軍還援<lb/>
陳亨竟襲破貞率其衆䧏貞單騎負勑印走遼東浮海<lb/>
歸京師大寧既㧞燕王駐師城外遂單騎入城㑹寧王<lb/>
執手大慟言北平旦夕且破非吾弟表奏吾死矣寜王<lb/>
為草表謝請赦居數日情好甚洽燕王鋭兵出伏城外<lb/>
諸親宻吏士稍稍得入城遂令陰結三衛渠長及閭左<lb/>
思歸士皆喜定約燕王辭去寧王出餞郊外伏兵起執<lb/>
<pb n="KR2c0020_WYG_016-18b"/>
寧王諸騎士卒一呼皆集遂擁寧王入闗與俱曰燕兵<lb/>
既得朶顔諸衛兵益盛分遣薛禄下富峪㑹川寛河諸<lb/>
處於是寧府妃妾世子皆携其寶貨隨寧王還北平<lb/>
李景隆聞燕兵攻大寧帥師進渡盧溝橋喜曰不守此<lb/>
橋吾知其無能為矣遂薄城下築壘九門景隆攻麗正<lb/>
門幾破城中婦女並乗城擲瓦礫景隆令不嚴驟退北<lb/>
平守益堅景隆遣别將攻通州又結九營于鄭壩村親<lb/>
督之以待燕王號令壘營人各為戰非受命不得輕動<lb/>
<pb n="KR2c0020_WYG_016-19a"/>
遂攻燒順城門燕府儀賔李讓與燕將梁明等拒守甚<lb/>
力世子嚴肅部署選勇士時時夜縋城砍營南軍擾亂<lb/>
退營十里唯都督瞿能奮勇與其二子帥精騎千餘殺<lb/>
入張掖門鋭不可當後不繼乃勒兵以待景隆忌能成<lb/>
功使人止之候大軍至俱進於是連夜汲水灌城天寒<lb/>
氷結明日不得登燕王至㑹州簡閲將士立五軍命都<lb/>
指揮張玉將中軍朱能將左軍李彬將右軍徐忠將前<lb/>
軍房寛將後軍軍各置左右副將以大寧歸附之衆分<lb/>
<pb n="KR2c0020_WYG_016-19b"/>
𨽻各軍　十一月庚午李景隆移營向河西先鋒都督<lb/>
陳暉渡河而東燕王率兵至孤山列陣於北河西河水<lb/>
難渡是日雪黙禱曰天若助予則河氷合是夜氷果合<lb/>
遂率師擊敗前哨都督陳暉兵暉衆跳氷遁氷乃解溺<lb/>
死無筭燕王見景隆兵動以竒兵左右夾擊遂連破七<lb/>
營逼景隆營張玉等列陣而進至城下城中亦出兵内<lb/>
外交攻景隆不能支宵遁翌日九壘猶固守北兵次第<lb/>
破其四壘諸軍始聞景隆走乃棄兵糧晨夜南奔景隆<lb/>
<pb n="KR2c0020_WYG_016-20a"/>
遂還徳州燕諸將頓首賀王神筭王曰偶中耳諸君所<lb/>
言皆萬全策也都督火真焚敝韉以煖燕王鎧者趨焉<lb/>
楯人呵之王曰止是皆壯士景隆師既敗黄子澄等匿<lb/>
不以聞帝曰外間近傳軍不利果何如子澄曰聞交戰<lb/>
數勝但天寒士卒不堪今暫囬徳州待來春更進子澄<lb/>
遂遣人宻語景隆隱其敗勿奏　乙亥燕王上書自理<lb/>
以誅齊泰黄子澄傳檄天下　十二月加李景隆太子<lb/>
太師景隆之敗子澄不以聞且云屯徳州合各處軍馬<lb/>
<pb n="KR2c0020_WYG_016-20b"/>
期以明年春大舉故有是命兼賜璽書金幣珍醖貂裘<lb/>
燕王諭諸將曰李九江集衆徳州將謀來春大舉我欲<lb/>
誘之以敝其衆今帥師征大同大同告急景隆勢必來<lb/>
援南卒脆弱苦寒之地疲于奔命凍餒逃㪚者必多善<lb/>
戰者因其勢而利導之諸將曰善遂帥師出紫荆闗攻<lb/>
廣昌守將楊忠以城降　罷兵部尚書齊泰太常寺卿<lb/>
黄子澄以燕王疏列二人罪也二人名雖罷退實籌畫<lb/>
治兵如故　薊州鎮撫曽濬起兵攻北平不克死之河<lb/>
<pb n="KR2c0020_WYG_016-21a"/>
北指揮張倫等率兩衛官軍自㧞南歸曰矢死報國<lb/>
叅賛軍務髙巍上書言臣願使燕曉以禍福遂遣至燕<lb/>
上書燕王曰太祖升遐皇上嗣位不意大王與朝廷有<lb/>
隙張皇六師臣以為動干戈不若和解君臣之義大明<lb/>
骨肉之親愈厚故願奉明詔置死度外親見大王昔周<lb/>
公聞流言即避位居東若大王能割首計者送京師解<lb/>
去䕶衛質所愛子孫釋骨肉猜忌之疑塞殘賊離間之<lb/>
口不與周公比隆哉慮不及此遂檄逺邇大興甲兵襲<lb/>
<pb n="KR2c0020_WYG_016-21b"/>
疆宇任事者得藉口以為殿下假誅左班文臣實欲效<lb/>
漢呉王倡七國誅晁錯大王獲罪先帝矣今大王據北<lb/>
平取宻雲下永平襲雄縣掩真定數月以來尚不能出<lb/>
區區蕞爾之地較以天下十五而未有一焉大王將士<lb/>
殆亦疲矣大王同心之士大約不過三十萬大王與天<lb/>
子義則君臣親則骨肉尚在離間以三十萬異姓之士<lb/>
可保終身困迫死于殿下乎大王信臣言上表謝罪按<lb/>
甲休兵天意順人心和太祖在天之靈亦安矣不然執<lb/>
<pb n="KR2c0020_WYG_016-22a"/>
迷不囬幸而兵勝得成後世公論謂何倘有蹉跌取譏<lb/>
萬世於斯時也追復臣言可得乎書再上不報<lb/>
二年春正月燕王進兵圍蔚州指揮王忠李逺以城䧏<lb/>
遂進攻大同李景隆帥師救大同出紫荆闗燕王由居<lb/>
庸闗入還北平景隆軍凍餒死者甚衆墮指者十二三<lb/>
委棄鎧仗于道不可勝紀　二月韃靼率衆助燕　夏<lb/>
四月朔李景隆㑹兵徳州武定侯郭英安陸侯呉傑等<lb/>
進兵真定以圖燕帝賜景隆斧鉞旌旄中官齎往忽風<lb/>
<pb n="KR2c0020_WYG_016-22b"/>
雨舟壊沉于江復賜之景隆自徳州進兵北伐軍過河<lb/>
間前鋒將至白溝河郭英等過保定期于白溝河合勢<lb/>
同進燕王率諸將進駐固安燕王謂丘福等曰李九江<lb/>
等皆匹夫無能為惟恃其衆耳然衆豈可恃也人衆易<lb/>
亂擊前則後不知擊左則右不應將帥不專政令不一<lb/>
甲兵糧餉適足為吾資耳爾等但秣馬厲兵以待張玉<lb/>
請先往駐白溝以逸待勞王從之命率衆先往既至三<lb/>
日景隆前鋒都督平安至白溝河是日燕兵渡五馬河<lb/>
<pb n="KR2c0020_WYG_016-23a"/>
駐蘇家橋其夜大雨平地水深三尺燕王坐胡床待旦<lb/>
忽見兵刃有火光如毬擊煜然上下金銕錚錚作聲弓<lb/>
絃皆鳴燕王喜曰此勝兆也帝慮景隆輕敵乃遣魏國<lb/>
公徐輝祖帥京軍三萬為殿星馳㑹之己未李景隆及<lb/>
郭英呉傑等合軍六十萬號百萬次于白溝河列陣以<lb/>
待平安伏精兵萬騎遊擊燕王曰平安䜿子從吾出塞<lb/>
識吾用兵以故敢為先鋒今日吾先破之安驍勇善戰<lb/>
鋒初交安奮矛率衆而前都督瞿能父子亦奮躍所向<lb/>
<pb n="KR2c0020_WYG_016-23b"/>
披靡殺傷燕兵甚衆燕兵遂却燕有内官狗兒者亦敢<lb/>
勇率千戸華聚力戰河北岸百戸谷允入陣得級七王<lb/>
親率兵夾擊殺數千人都指揮何清被執時已暝戰猶<lb/>
未巳至夜深始各収軍還是日也兩軍互相殺傷安軍<lb/>
哨馬失百餘匹而已景隆英傑藏火器地中人馬遇之<lb/>
輙爛戰既解燕王從三騎殿後迷失道下馬伏地視河<lb/>
流辨東西始知營自上流倉猝渡河而北燕王既収軍<lb/>
還營擢谷允指揮夜秣馬待戰使張玉將中軍朱能將<lb/>
<pb n="KR2c0020_WYG_016-24a"/>
左軍陳亨將右軍為先鋒丘福將騎兵繼之馬歩十餘<lb/>
萬黎明燕軍畢渡瞿能率其子擣房寛陣平安翼之寛<lb/>
陣披靡擒斬數百人張玉等見寛敗有懼色王曰勝負<lb/>
常事耳彼兵雖衆不過日中保為諸君破之即麾精鋭<lb/>
數千突入左掖髙煦率張玉等軍齊進王先以七騎馳<lb/>
擊之且進且退如是者百餘合殺傷甚衆南軍飛矢如<lb/>
注射王馬凡三被創三易之所射矢三服皆盡乃提劍<lb/>
左右奮擊劍鋒折缺不堪擊馬却阻於隄幾為瞿能所<lb/>
<pb n="KR2c0020_WYG_016-24b"/>
及燕王急走登隄佯麾鞭若招後繼者景隆疑有伏不<lb/>
敢上隄而燕王復率衆馳入陣斬其騎數人平安善用<lb/>
鎗刀所向無敵北將陳亨徐忠皆被創已而安斬亨於<lb/>
陣忠兩指被砍未斷自斷而擲之裂衣裹鎗而戰髙煦<lb/>
見事急帥精騎數千前與王合髙煦接戰彼此相持而<lb/>
王亦疲矣日薄午瞿能復引衆躍而前大呼滅燕斬其<lb/>
騎百餘人越嶲侯俞通淵陸涼衛指揮滕聚復引衆赴<lb/>
之㑹旋風起折大將旞南軍相視而動王乃以勁騎繞<lb/>
<pb n="KR2c0020_WYG_016-25a"/>
出其後突入馳擊與髙煦騎兵合殺瞿能父子於陣平<lb/>
安與朱能戰亦敗於是列陣大崩奔走之聲如雷通淵<lb/>
與聚等皆死燕兵追至其營乗風縱火燔其營壘郭英<lb/>
等潰而西李景隆潰而南委棄器械輜重山積斬首及<lb/>
溺死者十餘萬燕兵追至鞾山月様橋殺溺蹂躪死者<lb/>
復數萬横尸百餘里景隆單騎走徳州其䧏軍燕王悉<lb/>
慰遣之南師聞者皆解體是戰也魏國公徐輝祖帥軍<lb/>
為殿獨全軍而還壬戌燕王進攻徳州　五月辛未李<lb/>
<pb n="KR2c0020_WYG_016-25b"/>
景隆自徳州奔濟南燕兵遂入徳州籍吏民収府庫獲<lb/>
糧百餘萬自是兵食益饒哨騎至濟陽縣執教諭王省<lb/>
既而釋之省還陞明倫堂集諸生曰此堂明倫今日君<lb/>
臣之義何在遂大哭諸生亦哭以頭觸柱而死先是山<lb/>
東叅政鐵鉉方督餉赴景隆軍㑹景隆師潰東奔次臨<lb/>
邑諸城堡皆望風瓦解鉉與叅軍髙巍酌酒同盟収集<lb/>
潰亡守濟南相與慷慨涕泣以死自誓及景隆奔就鉉<lb/>
燕王令諸將乗勝倍道而進庚辰至濟南景隆衆尚十<lb/>
<pb n="KR2c0020_WYG_016-26a"/>
餘萬倉猝出戰布陣未定燕王帥精騎馳擊之景隆復<lb/>
大敗單騎走於是燕兵列陣圍之鉉督衆悉力捍禦事<lb/>
聞乃陞鉉為山東布政司使召李景隆還以左都督盛<lb/>
庸為大將軍右都督陳暉副之景隆還朝帝赦不誅黄<lb/>
子澄痛哭曰景隆出師觀望懐二心不亟誅何以謝宗<lb/>
社勵將士副都御史練子寧執而數之朝以哭請卒不<lb/>
問燕王圍濟南久令人射書城中促䧏有儒生髙賢寧<lb/>
在城中乃作周公輔成王論請罷兵不報燕王圍濟南<lb/>
<pb n="KR2c0020_WYG_016-26b"/>
已三月不下乃堰城外諸溪澗水灌城城中人大懼鉉<lb/>
曰無恐計且破之不三日遁矣鉉乃議令軍中詐䧏迎<lb/>
燕王入約壯士懸鐵板伏城上闉王且入則下鐵板㧞<lb/>
橋計定使守陴之卒晝夜哭曰濟南魚矣亡無日矣乃<lb/>
撤守具出居民伏地請曰奸臣不忠使大王冒霜露為<lb/>
社稷憂誰非髙皇帝子誰非高皇帝臣民其䧏也然東<lb/>
海之民不習兵革見大軍壓境不識大王安天下子元<lb/>
元之意或謂聚而殱之請大王退師十里單騎入城臣<lb/>
<pb n="KR2c0020_WYG_016-27a"/>
等具壺漿而迎燕王大喜時王苦兵間謂濟南䧏即不<lb/>
得金陵可斷南北畫中原自守亟下令退軍王乗駿馬<lb/>
徐行張葢率勁騎數人渡橋直至城下城門開守陴者<lb/>
皆登城伏堵間燕王比入門門中人呼千歳鐵板亟下<lb/>
傷燕王馬首王驚易馬而馳濟南人挽橋橋則堅燕王<lb/>
竟從橋逸去復合兵圍濟南鉉令守陴罵燕王大怒乃<lb/>
以駁擊城垂破鉉書髙皇帝神牌懸城上燕兵不敢擊<lb/>
鉉每出不意募壯士突擊燕兵破之燕王憤甚計無所<lb/>
<pb n="KR2c0020_WYG_016-27b"/>
出僧道衍進曰師老矣請暫還北平以圖後舉於是撤<lb/>
圍還北平鉉及盛庸等兵乗勢追之遂復徳州兵勢大<lb/>
振上即軍中擢鉉為兵部尚書賛理大將軍軍事封盛<lb/>
庸為厯城侯　九月朔詔大將軍盛庸總平燕諸軍北<lb/>
伐副將軍呉傑進兵定州都督徐凱等屯滄州　宋叅<lb/>
軍説鉉曰濟南天下之中北兵南來其留守者類老弱<lb/>
且永平保定雖叛諸郡堅守者實多郭布政輩書生公<lb/>
能出竒兵陸行抵真定南朝諸將潰逸者稍稍収合不<lb/>
<pb n="KR2c0020_WYG_016-28a"/>
數日可至北平其間豪傑有聞義而起者公便宜部署<lb/>
號召招徠之北平可破也北兵囬顧家室必㪚歸徐沛<lb/>
間素稱驍勇公檄諸守臣倡義集勇候北兵歸合南兵<lb/>
征進者晝夜躡之公館榖北平休養士馬迎其至擊之<lb/>
彼腹背受敵大難旦夕平耳鉉以軍餉盡于徳州城守<lb/>
五月士卒困甚而南將皆駑材無足恃莫若固守濟南<lb/>
牽率北兵使江淮有備北兵不能越淮歸必道濟吾邀<lb/>
而擊之以逸待勞全勝計也乃設宴天心水面亭犒問<lb/>
<pb n="KR2c0020_WYG_016-28b"/>
辛苦激發忠義　冬十月燕王聞盛庸兵北囘欲出兵<lb/>
攻滄州恐南師為備乃陽下令征遼東諸將士聞之不<lb/>
樂至通州張玉朱能請曰今宻邇大敵而勤師逺征遼<lb/>
地寒早士卒不堪恐非利也燕王屏左右語之故曰今<lb/>
盛庸駐師徳州呉傑平安守定州徐凱陶銘築滄州相<lb/>
犄角為吾梗徳州城壁堅且敵衆所聚定州修築已完<lb/>
城守亦備皆難猝下獨滄州土城潰圯日久天寒地凍<lb/>
雨雪泥淖築城不易我乗其未備急趨攻之必有土崩<lb/>
<pb n="KR2c0020_WYG_016-29a"/>
之勢今佯言往征遼東因其懈怠偃旗捲甲由間道直<lb/>
擣城下破之必矣玉與能頓首稱善徐凱諜知北兵征<lb/>
遼東不為備遣兵四出伐木晝夜築城燕師至天津過<lb/>
直沽王語諸將曰彼所備者惟青縣長蘆今塼垜竈兒<lb/>
等坡無水彼不為備由此可徑至滄州城下乃下令軍<lb/>
士循河而南軍士疑曰征東何南也王曰夜有白氣二<lb/>
道自東北指西南占曰利南乃自直沽一晝夜疾行三<lb/>
百里遇偵騎盡殺之比曉至滄州凱猶不知督衆運土<lb/>
<pb n="KR2c0020_WYG_016-29b"/>
築城如故兵至城下乃覺亟命分守城堞衆皆股栗不<lb/>
能甲燕兵四面急攻之玉帥壯士由城東北隅肉薄而<lb/>
登遂㧞其城先遣兵斷歸路生擒凱及都督陳暹都指<lb/>
揮俞琪趙滸胡原等斬首萬餘級餘衆悉䧏燕將譚淵<lb/>
盡坑殺之械凱等至北平　十二月燕王移直沽之舟<lb/>
至長蘆載䧏獲輜重順流而北王自率衆循河而南盛<lb/>
庸出兵襲後不克燕王遂至臨清移屯館陶掠大名焚<lb/>
軍餉甲午燕王至汶上掠濟寧盛庸鐵鉉率兵躡其後<lb/>
<pb n="KR2c0020_WYG_016-30a"/>
營于東昌先鋒將孫霖營滑口燕將朱榮劉江襲破霖<lb/>
軍都指揮唐禮被執霖走乙卯燕師至東昌庸與鉉等<lb/>
聞燕兵且至宰牛宴犒將士誓師勵衆簡閲精鋭背城<lb/>
而陣具列火器毒弩以待時燕軍屢勝見庸軍即鼓譟<lb/>
前薄盡為火器所傷㑹平安兵至與庸合於是庸麾兵<lb/>
大戰燕王以精騎衝左掖入中堅庸軍厚集圍燕王數<lb/>
重燕王自衝擊不得出朱能周長率畨騎奮擊東北角<lb/>
庸等撤西南兵往禦圍稍緩能衝入奮力死戰翼燕王<lb/>
<pb n="KR2c0020_WYG_016-30b"/>
出張玉不知王已出突入陣救之沒于陣庸軍乗勝擒<lb/>
斬萬餘人燕兵大敗遂北奔庸趣兵追之復擊殺者無<lb/>
筭是役也燕王數危甚諸將奉帝詔莫敢加刃燕王亦<lb/>
知之故挺身出輙短兵接戰王騎射尤精追者每為所<lb/>
殺至是奔北獨以一騎殿後追者數百人不敢迫適髙<lb/>
煦領指揮華聚等至擊退庸兵獲部將數人而去燕王<lb/>
喜以煦肖已慰勞之薛禄亦數擊退南兵燕王聞張玉<lb/>
敗歿乃痛哭曰勝負常事不足慮艱難之際失此良輔<lb/>
<pb n="KR2c0020_WYG_016-31a"/>
殊可悲恨師還與諸將語每及東昌事曰自失張玉吾<lb/>
至今寢食不安遂涕下不已諸將皆泣後舉報功之典<lb/>
謂侍臣曰論靖難功當以張玉為第一追封榮國公河<lb/>
間王<lb/>
三年春正月辛酉朔東昌捷至詔褒賞將士召齊泰黄<lb/>
子澄還朝仍預軍事享太廟告東昌之捷　初燕王師<lb/>
出僧道衍曰師行必克但費兩日耳及自東昌還道衍<lb/>
曰兩日昌也自此全勝矣　二月燕王自撰文流涕祭<lb/>
<pb n="KR2c0020_WYG_016-31b"/>
陣亡將士張玉等脱所服袍焚之以衣亡者曰雖其一<lb/>
絲以識余心將士家父兄子弟見之皆感泣燕王因激<lb/>
勸將吏召募勇敢以圖進取乙未帥師南出進諸將士<lb/>
諭曰爾等懐忠奮勇每戰必勝可謂難矣比者東昌之<lb/>
役接戰即退遂棄前功夫懼死者必死捐生者必生白<lb/>
溝河之戰南軍先走故得而殺之所謂懼死者必死也<lb/>
爾等奮不顧身故能出萬死全一生所謂捐生者必生<lb/>
也自今無輕敵無選愞違者殺無赦己酉師至保定盛<lb/>
<pb n="KR2c0020_WYG_016-32a"/>
庸合諸軍二十萬駐徳州呉傑平安出真定燕王與諸<lb/>
將議所向丘福等言定州府民新集城池未固攻之可<lb/>
㧞王曰野戰易攻城難今盛庸聚徳州呉傑平安駐真<lb/>
定相為犄角攻城未㧞頓師城下必合勢來援堅城在<lb/>
前強敵在後勝負未可決也今真定相距徳州二百餘<lb/>
里我軍界其中敵必出迎戰取其一軍餘自膽破諸將<lb/>
曰軍介兩敵使彼合勢夾攻吾腹背受敵奈何王曰百<lb/>
里之外勢不相及兩軍相薄勝敗在呼吸間雖百歩不<lb/>
<pb n="KR2c0020_WYG_016-32b"/>
能相救況二百里哉明日遂移軍東出　三月朔師次<lb/>
滹沱河遣遊騎哨定州真定多為疑兵誤之諜報盛庸<lb/>
軍夾河為營平安駐師單家橋燕兵由陳家渡過河逆<lb/>
之相距四十里辛巳盛庸軍及燕兵遇于夾河燕王以<lb/>
三騎覘庸陣庸結陣甚堅陣旁火車大銃強弩齊列王<lb/>
掠陣過庸遣騎追皆射却之乃以歩騎萬餘薄庸陣攻<lb/>
其左掖庸軍擁盾自蔽矢刃不能入燕軍預作長<graphic n="KR1483" url="https://raw.githubusercontent.com/kanripo/KR-Gaiji/master/images/KR1483.png" mimeType="image/png"/>約<lb/>
六七尺横貫鐵釘于端釘末有逆鈎令勇士直前擲之<lb/>
<pb n="KR2c0020_WYG_016-33a"/>
直貫其盾亟不得出動則牽連乗隙急攻之庸軍棄盾<lb/>
走燕兵蹂陣而入南軍奔潰燕將譚淵從軍中望見塵<lb/>
起遽出兵逆擊之莊得帥衆死戰淵與其部下指揮董<lb/>
中峯皆為得軍所殺朱能張輔率衆並進王自以勁騎<lb/>
繞出南軍背貫陣前出與能軍合庸軍火器不及發遂<lb/>
却都指揮莊得䧟陣沒驍將楚智被執不屈死之張皂<lb/>
旗亦戰死張皂旗者常以皂旗先登燕軍畏之呼皂旗<lb/>
張及死猶執皂旗不仆是日戰酣迫暮皆斂兵入營燕<lb/>
<pb n="KR2c0020_WYG_016-33b"/>
王以十餘騎迫庸營野宿天明見四面皆庸兵左右請<lb/>
亟去燕王曰毋恐日出乃引馬鳴角穿敵營從容去諸<lb/>
將相顧莫敢發一矢燕王既還營復嚴陣約戰諸將曰<lb/>
昨日譚淵逆擊太早故不能成功彼雖少挫尚鋭必欲<lb/>
絶其生路安得不致死我也今日爾等嚴陣戰我以精<lb/>
騎往來陣間敵有可乗之隙即入擊之兩陣相當將勇<lb/>
者勝此光武之所以破王尋也壬午復戰庸軍西南燕<lb/>
軍東北燕王臨陣督戰張竒兵往來衝擊自辰至未兩<lb/>
<pb n="KR2c0020_WYG_016-34a"/>
軍互勝負屢退屢進將士皆疲各坐息少頃復起戰相<lb/>
持不決忽東北風大起塵埃漲天沙礫擊面兩軍瞇目<lb/>
咫尺不見人北軍乗風大呼縱左右翼横擊之鉦鼓之<lb/>
聲振地庸軍大敗棄兵走燕兵追至滹沱河踐溺死者<lb/>
不可勝計降者燕王悉縱遣之盛庸走徳州當是時盛<lb/>
庸恃東昌之捷輕敵將士咸携金銀扣器錦繡衣袍曰<lb/>
破北平張筵痛飲至是盡為燕兵所獲燕王戰罷還營<lb/>
塵土滿面諸將不能識聞語聲始趨進見　詔竄逐齊<lb/>
<pb n="KR2c0020_WYG_016-34b"/>
泰黄子澄于外令有司籍其家以謝燕人有司奉行徒<lb/>
為文具實使出外募兵也　閏三月己亥呉傑等自真<lb/>
定引軍出欲與盛庸軍合未至八十里聞庸敗復還真<lb/>
定燕王語諸將曰呉傑若嬰城固守為上策若軍出即<lb/>
歸避我不戰是謂中策若來求戰則下策也我料其將<lb/>
出下策破之必矣乃下令軍士出取糧戒勿逺故令校<lb/>
尉荷擔抱嬰兒佯作避兵狀奔入真定報云燕軍各㪚<lb/>
出糧營中無備傑等信之乃謀輕師掩不備遂出軍滹<lb/>
<pb n="KR2c0020_WYG_016-35a"/>
沱河距燕軍七十里燕王聞之大喜薄暮趣兵渡河諸<lb/>
將請俟明旦王曰機不可失也稍緩之彼退守真定城<lb/>
堅糧足攻之難矣遂進王先策馬渡河河水深麾騎兵<lb/>
由上流並渡遏水令淺輜重步卒得由下流畢渡循河<lb/>
行二十里與傑軍遇于藁城㑹日暮燕王恐傑軍道去<lb/>
親率數十騎逼敵營宿以綴之明日呉傑等列方陣于<lb/>
西南以待燕王謂諸將曰方陣四面受敵豈能取勝我<lb/>
以精兵攻其一隅一隅敗則其餘自潰矣乃以軍糜其<lb/>
<pb n="KR2c0020_WYG_016-35b"/>
三面而親帥精鋭攻東北隅大戰右軍稍却薛禄馳赴<lb/>
奮擊出入敵陣馬蹶為南軍所執奪敵刀斬數人復跳<lb/>
而免督戰益力燕王親率驍騎循滹沱河繞出陣後突<lb/>
入大呼奮擊南軍矢下如雨集王所建旗如蝟毛焉燕<lb/>
師多被殺傷平安於陣中縛髙樓上可數丈登以望燕<lb/>
軍燕王以精騎衝之將及樓平安墜而走㑹大風起發<lb/>
屋㧞樹燕軍乗之傑等師大潰燕王麾兵四向蹙之斬<lb/>
首六萬餘級追奔至真定城下又擒其驍將鄧戩陳鵬<lb/>
<pb n="KR2c0020_WYG_016-36a"/>
等盡獲軍資器械呉傑平安走入城南兵䧏于燕燕王<lb/>
悉釋之南還王遣使送所建旗還北平諭世子曰善藏<lb/>
之使後世勿忘也燕兵自白溝河至藁城三捷皆有風<lb/>
助之　癸丑燕兵畧順徳廣平河北郡縣多䧏　夏四<lb/>
月燕兵次于大名大名官吏迎燕兵諜者言齊泰黄子<lb/>
澄皆竄逐有司已簿録其家王乃上書稱臣燕王棣大<lb/>
畧言齊黄剪削宗藩欲加死地故以兵自防誠不得已<lb/>
大軍之至每自摧衂臣不敢為喜輒用傷悼比聞齊泰<lb/>
<pb n="KR2c0020_WYG_016-36b"/>
黄子澄皆已竄逐臣一家喜有更生之慶而將士皆曰<lb/>
恐非誠心姑以餌我不然呉傑平安盛庸之衆當悉召<lb/>
還而今猶集境上是奸臣雖出而其計實行臣思其言<lb/>
恐亦人事或然也故不敢遽釋兵惟陛下斷而行之毋<lb/>
為奸邪所蔽書上帝以示方孝孺及侍中黄觀孝孺對<lb/>
曰諸軍大集燕兵久羈大名暑雨為沴不戰自罷急令<lb/>
遼東諸將入山海闗攻永平真定諸將渡盧溝橋擣北<lb/>
平彼顧巢穴歸援我以大軍躡其後必成擒矣今宜且<lb/>
<pb n="KR2c0020_WYG_016-37a"/>
與報書往返踰日彼心解而衆離我謀定而勢合機不<lb/>
可失也帝曰善命孝孺草詔赦燕王父子及諸將士罪<lb/>
使歸本國勿預兵政仍復王爵永為藩輔遣大理少卿<lb/>
薛嵓齎往燕師又為榜諭數千言授嵓令至燕軍中宻<lb/>
㪚諸將士嵓遂齎詔至燕軍燕王讀之怒問嵓臨行上<lb/>
何言嵓曰上言殿下旦釋甲謁孝陵暮即旋師燕王曰<lb/>
嚄是不可紿三尺兒而指侍衛將士曰有丈夫者嵓惶<lb/>
恐不能對諸將盡譁請殺嵓王曰奸臣不過數人嵓天<lb/>
<pb n="KR2c0020_WYG_016-37b"/>
子命使母妄言嵓戰慄流汗被體燕王乃耀武令各軍<lb/>
連營百餘里戈甲旗鼓相接而馳射其中使嵓觀之留<lb/>
數日遣中使送出境語之曰歸為老臣謝天子天子于<lb/>
臣至親臣父天子大父天子父臣同産兄臣為藩王富<lb/>
貴已極復何望天子素愛厚臣一旦為權奸䜛搆以至<lb/>
於此臣不得已為救死計耳幸䝉詔罷兵臣一家不勝<lb/>
感戴但奸臣尚在大軍未還臣將士存心狐疑未肯遽<lb/>
㪚望皇上誅權奸㪚天下兵臣父子單騎歸闕下唯陛<lb/>
<pb n="KR2c0020_WYG_016-38a"/>
下命之嵓歸至京方孝孺私就問燕事嵓具以告且曰<lb/>
燕王語直而意誠又言其將士同心南師雖衆驕惰寡<lb/>
謀未見可勝孝孺黙然嵓入見帝亦備述前意帝語孝<lb/>
孺曰誠如嵓言曲在朝廷齊黄誤我矣孝孺惡之曰此<lb/>
為燕游説也　五月燕師駐大名呉傑平安發兵斷北<lb/>
平餉道燕王遣指揮武勝復奏書于朝大畧言朝廷許<lb/>
罷兵而盛庸等攻北絶糧餉與詔㫖背馳帝得書有罷<lb/>
兵意以示方孝孺曰此孝康皇帝同産弟朕叔父也吾<lb/>
<pb n="KR2c0020_WYG_016-38b"/>
他日不見宗廟神靈乎孝孺曰陛下果欲罷兵耶即兵<lb/>
一罷㪚不可復聚彼長驅犯闕何以禦之今軍聲大振<lb/>
計捷書當不逺願陛下毋惑甘言上然之縛勝下錦衣<lb/>
獄燕王聞怒曰俟命三月今武勝見執是其志不可囘<lb/>
矣彼軍駐徳州資糧所給皆道徐沛以輕騎數千邀焚<lb/>
之徳州必困若來求戰吾嚴師待之以逸待勞可必勝<lb/>
諸將皆曰善乃遣都指揮李逺等帥輕騎六千詣徐沛<lb/>
令易士卒甲胄與南師同挿栁枝于背為識逺等至濟<lb/>
<pb n="KR2c0020_WYG_016-39a"/>
寧榖亭盡焚軍興以來儲積丘福薛禄合兵攻濟州塞<lb/>
濠登陴破其城遂潛兵掠抄沙河沛縣南軍不之覺糧<lb/>
船數萬艘糧數百萬悉為所焚軍資器械俱為煨燼河<lb/>
水盡熱漕運軍士㪚走京師大震徳州糧餉遂艱李逺<lb/>
率兵還盛庸遣將袁宇以三萬人邀逺軍逺設伏擊敗<lb/>
之斬首萬餘級　秋七月燕兵襲彰徳時都督趙清守<lb/>
彰徳燕王遣數騎日往來城下擾其樵採清遣兵追之<lb/>
則引而去於是城下乏薪拆屋而炊既而王令伏兵城<lb/>
<pb n="KR2c0020_WYG_016-39b"/>
傍山麓仍遣數騎至城下誘之清果遣兵出入伏擒殺<lb/>
千餘人南軍據尾尖寨梗餉道險隘難下燕王遣張禮<lb/>
間道夜襲擊下之乃使人招清清對使者言殿下至京<lb/>
城日但以二指許帖召臣臣不敢不至今未敢也王悦<lb/>
其言為之緩攻　平安自真定率兵攻北平營于平村<lb/>
離城五十里擾其耕牧燕世子督衆固守遣人如燕王<lb/>
軍告急燕軍還次定州聞北平被圍王召劉江問策將<lb/>
安出江慷慨請行且曰臣方思之髙煦請與江先往江<lb/>
<pb n="KR2c0020_WYG_016-40a"/>
曰此不可疲于奔命徒為敵笑耳俄而曰臣策成矣王<lb/>
喜呼酒送其行江與王約曰臣至北平以砲響為號二<lb/>
次砲響則決圍三次砲響則進城若不聞第三砲則臣<lb/>
戰死矣臣若入城中既聞外間救至則守城軍士勇氣<lb/>
自倍宜令軍士人帯十砲為殿者放砲常不絶聲則逺<lb/>
近皆謂大軍既來平保兒必駭㪚矣保兒安小字也王<lb/>
大喜然其計江乃率兵渡滹沱由間道行張旗幟夜多<lb/>
舉火炬至則與安戰果如其策大敗之斬獲數千人安<lb/>
<pb n="KR2c0020_WYG_016-40b"/>
還走真定　方孝孺門人林嘉猷嘗居北平邸中知髙<lb/>
煦髙燧弗恭于燕世子中官黄儼素奸險儼方曲事髙<lb/>
燧髙燧與世子協守北平髙煦從燕王軍時時傾世子<lb/>
而是時河北師老無功徳州餉道絶方孝孺乃言於上<lb/>
曰兵家貴間燕父子兄弟可間而離也世子誠見疑王<lb/>
必北歸王歸而我餉道通事乃可濟上善之立命孝孺<lb/>
草書遣錦衣衛千户張安如燕貽世子令歸朝廷許以<lb/>
王燕世子得書不啟封遣人并安等送軍前中官黄儼<lb/>
<pb n="KR2c0020_WYG_016-41a"/>
者比書至北平則已先使人馳報燕王曰世子且反王<lb/>
疑之問髙煦髙煦曰世子固善太孫語未竟世子所遣<lb/>
使以書及張安至燕王啟視遽曰嗟乎幾殺吾子乃囚<lb/>
安等　盛庸等檄大同守將房昭引兵入紫荆闗畧保<lb/>
定諸縣駐兵易州西水寨寨在萬山中昭欲據險為持<lb/>
久計窺北平燕王在大名聞之曰保定股肱郡保定失<lb/>
即北平危矣豈可不援遂下令班師　八月師北渡滹<lb/>
沱河至完縣諸山寨民來附悉慰遣之令孟善填保定<lb/>
<pb n="KR2c0020_WYG_016-41b"/>
諜報呉傑遣都指揮韋諒以兵萬餘轉餉房昭軍燕王<lb/>
王曰昭據西水寨寨所乏糧耳使真定餽餉入昭得固<lb/>
守未易㧞也率精騎三萬邀擊破之又命朱榮等以兵<lb/>
五千圍定州燕王曰我圍房昭寨急真定必來援然摧<lb/>
敗之餘進必不鋭我姑輕騎往定州彼聞必速來來則<lb/>
據險以待我還兵合擊必敗之援兵敗寨可不攻下也<lb/>
時圍寨久寨軍多南人天寒衣薄㑹夜霜月燕王令四<lb/>
面皆呉歌南軍聞之多淚下有潛下寨降者十月真定<lb/>
<pb n="KR2c0020_WYG_016-42a"/>
援兵果至燕王自定州還與圍寨兵合擊南兵於齊眉<lb/>
山下令勇士捲斾登山潛出陣後張旗幟寨中望見大<lb/>
駭與真定兵俱潰斬首萬餘級墜崖死者甚衆獲其將<lb/>
花英鄭琦王㳟詹忠等惟房昭韋諒走免遂破西水寨<lb/>
還師北平　十一月遣駙馬都尉梅殷鎮守淮安殷尚<lb/>
太祖女寧國公主有才智太祖特眷注之臨崩帝與殷<lb/>
侍側受顧命太祖謂帝曰燕王不可忽顧語殷曰汝老<lb/>
成忠信可託幼主出誓書及遺詔授之曰敢有違天者<lb/>
<pb n="KR2c0020_WYG_016-42b"/>
為朕伐之言訖崩至是燕兵漸逼諸將多選懦觀望乃<lb/>
召募淮南兵民令軍士號四十萬命殷統之駐淮上以<lb/>
阨燕師既而燕王遺殷書以進香金陵為辭殷答曰進<lb/>
香皇考有禁遵者為孝不遵者不孝割使者耳鼻口授<lb/>
數語詞甚峻王怒　遼東守將楊文與王雄等引兵圍<lb/>
永平畧薊州遵化諸郡縣燕王遣劉江率衆趨永平命<lb/>
江曰爾至永平敵必遁歸山海勿追之但聲言還歸北<lb/>
平既出則以夜捲旗囊甲復入永平城中楊文聞爾還<lb/>
<pb n="KR2c0020_WYG_016-43a"/>
北平復來爾速出擊之必大獲江如言果敗文兵于昌<lb/>
黎殺數千人獲將士王雄等燕王還北平悉縱遣之仍<lb/>
令歸諭楊文等時燕王起兵三年所得止永平大寧保<lb/>
定旋得旋棄戰死者甚多南軍分布頗盛時時告捷廷<lb/>
議多謂燕出沒勞苦軍少不足慮帝又御内臣甚嚴皆<lb/>
怨望遂宻謀戴燕王告以金陵空虚宜乗間疾進王亦<lb/>
太息曰頻年用兵何時可已政當臨一決不復返顧矣<lb/>
於是踰城不攻決計趨金陵　十二月燕師出北平駐<lb/>
<pb n="KR2c0020_WYG_016-43b"/>
軍蠡縣復移營汊河命李逺率輕兵前哨<lb/>
四年春正月命魏國公徐輝祖率京軍往援山東燕李<lb/>
逺兵至藁城遇徳州禆將葛進領馬歩萬餘為前鋒乗<lb/>
氷渡滹沱河半渡逺進擊之進望見逺兵少斂退繫馬<lb/>
林間以歩卒來戰逺佯却進來追逺分兵潛出其後解<lb/>
縱所繫馬前軍奮擊之進軍退失馬遂大敗斬首四千<lb/>
餘級進僅以身免燕將朱能率輕騎千人哨至衡水遇<lb/>
都督平安遣兵復通州能擊之斬首七百餘級生擒部<lb/>
<pb n="KR2c0020_WYG_016-44a"/>
將賈榮等燕王乃以師由館陶渡見一病卒仆道傍王<lb/>
命左右以從馬載之曰壯士為我也聞者感泣進攻東<lb/>
阿破之指揮詹璟被執吏目鄭華死之攻汶上都指揮<lb/>
薛鵬被執師至沛縣知縣顔伯瑋知勢不敵遣縣丞胡<lb/>
先詣徐州告急預送其子有為出走令還告其父母云<lb/>
子職弗能盡矣賦詩書公署壁間夜二鼓師至東門指<lb/>
揮王顯以城䧏師遂入伯瑋衣冠南向再拜慟哭曰臣<lb/>
無以報國乃自縊死子有為不忍去復還自剄以從無<lb/>
<pb n="KR2c0020_WYG_016-44b"/>
何將士擒主簿唐子清典史黄謙至皆死之胡先還收<lb/>
伯瑋父子屍𦵏之城南沛縣既破燕師遂向徐淮燕王<lb/>
久不見南師出遣畨騎指揮欵台帥十二騎前覘至鄒<lb/>
縣遇南師轉餉卒三千人欵台大呼馳入其陣曰燕王<lb/>
大軍至矣轉餉卒驚潰擒千戸二人歸燕王曰欵台以<lb/>
十二騎破三千人真壯士命左右録其功遂進師徐州<lb/>
守將閉城不出燕王欲驅兵南進而士卒多㪚出取糧<lb/>
恐後至者為城中兵所掩乃伏兵九里山又先匿百餘<lb/>
<pb n="KR2c0020_WYG_016-45a"/>
騎演武亭令數騎往來城下誘之城中兵不出乃嫚罵<lb/>
焚其廬舍徐發一矢射城上抵暮乃去明日復如之城<lb/>
中不勝怒乃開門以兵五千出追所遣騎按轡徐行既<lb/>
渡河砲舉伏發燕王親率勁騎馳西門斷其歸路腹背<lb/>
夾擊之城中兵大潰爭渡橋橋壊溺死千餘人斬首數<lb/>
千級餘皆奔入城後單騎往來城下城中兵竟不敢出<lb/>
乃以師南行　三月師趨宿州燕王謂諸將曰敵綴我<lb/>
當備之乃留都指揮金銘將游騎百人哨其後戒之曰<lb/>
<pb n="KR2c0020_WYG_016-45b"/>
敵至見爾孤軍必追襲爾列隊徐行彼疑爾為誘必不<lb/>
敢進吾令都指揮冀英先以數騎伏河南覘爾渡河如<lb/>
敵來追即舉砲敵疑有伏猶豫未決爾師畢渡矣銘往<lb/>
果遇南軍萬餘徐行臨河南軍來追冀英連舉砲南軍<lb/>
即斂退銘遂得渡河與燕王㑹宿州乃進兵蒙城渦河<lb/>
等處平安率馬步兵四萬躡燕軍燕王曰此濵河多林<lb/>
木彼必疑有伏淝河地平無樹彼不疑可伏兵遂親率<lb/>
騎二萬持三日糧至淝河按伏勑諸軍皆束炬相屬於<lb/>
<pb n="KR2c0020_WYG_016-46a"/>
道戒之曰俟與敵戰則舉火一炬舉餘炬皆應敵見舉<lb/>
炬火多必驚潰按兵數日敵不至糧且盡諸將請還師<lb/>
燕王曰彼逺來鋭氣求戰肯委之而去耶但一敗其前<lb/>
鋒彼自奪氣姑按甲待之時迫暮令畨騎指揮欵台以<lb/>
數騎往哨去南營四十里聞其更鼓還報南軍且必至<lb/>
王喜命王真劉江各將百騎往逆之戒以縁路按伏遇<lb/>
敵誘入伏與戰又令王真束草置囊中如束帛狀載馬<lb/>
上南軍來追擲於地使往取亂之真等進與安軍遇相<lb/>
<pb n="KR2c0020_WYG_016-46b"/>
接戰南軍追至擲囊餌之南軍競往取囊陣稍亂又入<lb/>
伏内伏發南軍還走燕王率兵至平安以三千騎走北<lb/>
岸燕王以數十騎當之平安禆將火耳灰者故燕畨騎<lb/>
指揮素驍勇被召入京師遂𨽻平安麾下持矟直犯燕<lb/>
王相距十歩許燕王令胡騎指揮童信射其馬蹶遂獲<lb/>
火耳灰者其歩曲哈尚特穆爾亦勇見火耳灰者被獲<lb/>
持矟突陣亦射擒之平安易服以數騎走燕王率兵追<lb/>
之南軍大敗驍將林特穆爾等被執平安退屯宿州是<lb/>
<pb n="KR2c0020_WYG_016-47a"/>
日釋火耳灰者令入宿衛諸將以為言不聽　燕兵破<lb/>
蕭縣知縣陳恕死之　燕王以師向臨淮諭將士曰我<lb/>
師利在速戰敵駐宿州為持久計若斷其糧餉彼不攻<lb/>
自潰矣乃遣譚清帥兵至徐州擊轉餉兵大破之南至<lb/>
淮河又燒餉舟甚衆清還南軍圍之燕王見清旗幟亟<lb/>
馳往援鐵鉉來戰燕軍不利却王馳入陣火耳灰者翼<lb/>
之殺南軍數十人南軍披靡欲南遁燕王常以騎兵綴<lb/>
之又遣陳文李逺哨淮河擊敗守淮兵數千人　夏四<lb/>
<pb n="KR2c0020_WYG_016-47b"/>
月平安營於小河燕兵據河北燕王令陳文扼要處為<lb/>
橋先渡歩卒輜重騎兵隨之遂分兵守橋明日總兵何<lb/>
福列陣十餘里張左右翼縁河而東燕王帥騎兵戰福<lb/>
麾歩兵而前爭所守橋福率後軍來援奮擊破之俘獲<lb/>
數百人遂斬陳文于陣平安轉戰圍王真數重真身被<lb/>
十餘創自刎馬上平安遇王于北坂王急幾為安槊所<lb/>
及馬蹶不得前燕畨騎指揮王騏躍馬入陣援燕王得<lb/>
脱南軍奪橋而北勇氣百倍燕將張武率勇敢士自林<lb/>
<pb n="KR2c0020_WYG_016-48a"/>
間突出與王騎合擊却之指揮丁良朱彬被執燕將都<lb/>
指揮韓貴亦戰死於是南軍駐橋南北軍駐橋北相持<lb/>
者數日南軍糧盡採蕪而食燕王曰南軍饑更一二日<lb/>
饟稍集未易破也乃留兵千餘守橋而潛移諸軍輜重<lb/>
去南營三十里夜半渡兵而南繞出其後比旦始覺時<lb/>
徐輝祖軍至甲戌大戰齊眉山自午至酉勝負相當蔚<lb/>
州衛千戸李斌馬蹶為南軍所擒猶力斬數人乃死是<lb/>
時南軍再捷王真陳文李斌皆驍將敗沒燕諸將皆懼<lb/>
<pb n="KR2c0020_WYG_016-48b"/>
説燕王曰軍深入暑雨連綿淮土蒸濕且疾疫小河之<lb/>
東平野多牛羊二麥將熟若渡河擇地休息士馬觀釁<lb/>
而動可持久也燕王曰兵事有進無退勝形成矣而復<lb/>
北渡士不解體乎公等所見拘攣耳下令曰欲渡河者<lb/>
左不欲渡河者右諸將多趨左王怒曰公等自為之朱<lb/>
能曰諸君勉矣漢髙十戰而九不勝卒有天下豈可有<lb/>
退心燕王不解甲者數日南軍相慶時廷臣有曰燕且<lb/>
北矣京師不可無良將帝因召輝祖還何福軍聲遂孤<lb/>
<pb n="KR2c0020_WYG_016-49a"/>
時南軍所至掘塹作壘為營軍士通夕不得休暨成而<lb/>
將旦復行往往虚敝人力故臨陣之際卒先罷困燕王<lb/>
行營不為塹壘但分布隊伍列陣為門敵不敢犯故將<lb/>
士至營即得休息自便暇則射獵周覽地勢得禽輙頒<lb/>
將士每㧞破壘悉以所獲財物賚之人樂為用至是對<lb/>
壘日久諜報南師糧運且至燕王語諸將曰敵慮我擾<lb/>
必分兵䕶之乗其兵分勢弱必不能支遂遣朱榮劉江<lb/>
等率輕騎截南軍餉道又令游騎擾其樵採何福乃下<lb/>
<pb n="KR2c0020_WYG_016-49b"/>
令移營靈壁就糧時南軍運糧五萬平安帥馬歩六萬<lb/>
䕶之使負糧者居中燕王覘知之分壯士萬人遮援兵<lb/>
而令髙煦伏兵於林間戒伺敵戰疲即出擊於是躬率<lb/>
師逆戰以騎兵為兩翼安引軍突至殺燕兵千餘矢下<lb/>
如雨王麾歩軍縱擊横貫其陣斷而為二南軍遂亂何<lb/>
福等出壁與安合擊殺燕兵數千却之髙煦窺見南師<lb/>
罷即帥衆自林間突出王還兵掩擊其後福等大敗殺<lb/>
傷萬餘人䘮馬三千餘匹燕師盡獲其糧餉福等以餘<lb/>
<pb n="KR2c0020_WYG_016-50a"/>
衆入營塞壘門堅守是夜福下令期明日聞砲聲三即<lb/>
突圍出師就糧于淮河庚辰燕軍攻靈壁營王躬率諸<lb/>
將先登軍士蟻附而上燕兵三震炮福軍誤為已砲急<lb/>
趨門門塞不得出營中紛擾人馬墜濠塹皆滿燕兵急<lb/>
擊之遂破其營指揮宋垣力戰死何福遁走副總兵陳<lb/>
暉平安叅將都督馬溥徐真都指揮孫晟王貴等皆被<lb/>
執叅賛軍務禮部侍郎陳性善大理寺丞彭與明皆死<lb/>
之平安被俘見王曰淝河之戰公馬不躓何以遇我安<lb/>
<pb n="KR2c0020_WYG_016-50b"/>
大言曰刺殿下如拉朽耳王太息曰髙皇帝好養壯士<lb/>
釋之遣還北平自是南軍益衰矣黄子澄聞之撫膺大<lb/>
慟曰大事去矣吾輩萬死不足贖誤國之罪是月上用<lb/>
齊泰黄子澄謀調遼兵十萬至濟南與鐵鉉合以絶燕<lb/>
兵後總兵楊文至直沽遇燕將宋貴截殺師潰文被執<lb/>
竟無一人至濟南者　五月燕兵至泗州守將周景初<lb/>
舉城䧏燕燕王謁祖陵泣曰横罹權奸幾不免矣幸賴<lb/>
祖宗得今日拜陵下陵下父老來見悉賜牛酒慰勞遣<lb/>
<pb n="KR2c0020_WYG_016-51a"/>
之師抵淮盛庸領馬歩兵數萬戰艦數千列淮之南岸<lb/>
燕兵列北岸相對燕王命<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟編筏揚旗鼓噪指麾若<lb/>
將渡者南軍望之有懼色潛遣丘福朱能狗兒等將驍<lb/>
勇數百西行二十里以小舟潛濟南軍不之覺也及漸<lb/>
近營舉砲南軍駭愕福等前奔之南軍棄甲走庸股栗<lb/>
不能上馬其下掖之登舟單舸脱去北兵盡獲其戰艦<lb/>
遂濟淮駐南岸是日攻下盱眙燕王乃㑹諸將議所向<lb/>
或欲先取鳳陽遏其援兵乃以兵趨滁和集舟渡江别<lb/>
<pb n="KR2c0020_WYG_016-51b"/>
遣一軍西擣廬州出安慶據長江之險或欲以淮揚為<lb/>
根本次取髙郵通泰以及真揚遂可渡江無後顧憂燕<lb/>
王曰鳳陽城守固非盡力攻取不易下恐震驚皇陵淮<lb/>
安髙城深池兵強糧足若攻之不㧞曠日持久援兵四<lb/>
集力屈形見非我之利今宜乗勝直趨揚州指儀真兩<lb/>
城勢單弱兵至可招之而下既得真揚則淮安鳳陽人<lb/>
心自懈我聚舟渡江久則必有内變諸將皆頓首稱善<lb/>
遂以師趨揚州遣使呉玉招諭守將王禮先是禮聞燕<lb/>
<pb n="KR2c0020_WYG_016-52a"/>
師至謀舉城䧏時監察御史王彬巡江淮治揚州倚任<lb/>
指揮崇剛練兵繕濬城濠晝夜不解甲與彬共守揚州<lb/>
城禮既有異謀彬與剛知之執禮及其黨繫獄有力士<lb/>
能舉千斤彬常以自隨燕兵飛書城中有縛王御史䧏<lb/>
者官三品左右憚力士莫敢縛禮弟宗者厚誘力士母<lb/>
呼其子出㑹彬解甲浴盤中為千户徐政張勝所縛遂<lb/>
出禮于獄開門䧏庚子燕兵至天長禮等縛二人以獻<lb/>
不屈皆死燕王遂至揚州命禮同指揮呉庸等諭下髙<lb/>
<pb n="KR2c0020_WYG_016-52b"/>
郵通泰諸城并集舟以備渡江燕兵至髙郵指揮王傑<lb/>
䧏遂克儀真立大營于髙資港儀真既破北舟往來江<lb/>
上旗鼓蔽天京師聞北兵漸近益危懼遣侍中許觀修<lb/>
撰王叔英募兵廣徳諸郡都御史練子寧募兵杭州燕<lb/>
王駐師江北朝廷六卿大臣多為自全計求出守城都<lb/>
城空虚帝下詔罪已遣使四出徴勤王兵方孝孺曰事<lb/>
急矣宜以計緩之遣人許割地稽延數日東南募兵當<lb/>
至長江天塹北兵不閑舟楫相與決戰於江上勝敗未<lb/>
<pb n="KR2c0020_WYG_016-53a"/>
可知帝從之乃以吕太后命遣慶城郡主如燕師議和<lb/>
以割地分南北為請郡主燕王從姊也燕王見郡主哭<lb/>
郡主亦哭燕王問周齊二王安在郡主言周王召還未<lb/>
復爵齊王仍拘囚燕王益悲不自勝郡主徐申割地議<lb/>
燕王曰凡所以來為奸臣耳皇考所分吾地且不能保<lb/>
何望割也但得奸臣之後謁孝陵朝天子求復典章之<lb/>
舊免諸王之罪即還北平祗奉藩輔豈有他望此議盖<lb/>
奸臣欲緩我師俟逺方兵至耳郡主黙然辭歸燕王送<lb/>
<pb n="KR2c0020_WYG_016-53b"/>
之出曰為我謝天子吾與上至親相愛無他意幸不終<lb/>
為奸臣所惑更為我語諸弟妹吾幾不免賴宗廟神靈<lb/>
得至此相見有日矣郡主還具言之帝出語方孝孺且<lb/>
問曰今奈何孝孺曰長江可當百萬兵江北船已遣人<lb/>
燒盡北師豈能飛渡　寧波知府王璡永清典史周縉<lb/>
募兵勤王　六月癸丑朔燕王命都指揮呉庸集髙郵<lb/>
通泰船于𤓰州命内官狗兒<hi>狗兒後賜名彦囘</hi>領都指揮華聚<lb/>
為前哨兵至浦子口盛庸諸將逆戰敗之燕王欲且議<lb/>
<pb n="KR2c0020_WYG_016-54a"/>
和北還㑹髙煦引北騎至王大喜遽起按甲仗鉞撫煦<lb/>
背曰勉之世子多疾於是煦殊死戰燕王率精騎直衝<lb/>
庸陣庸軍小郤朝廷大臣多遣使來燕軍獻渡江及入<lb/>
京城策者帝方遣都督僉事陳瑄率舟師往援庸瑄乃<lb/>
降燕時兵部侍郎陳植督師江上麾下謀迎䧏金都督<lb/>
首欲叛去植以大義責之遂為所殺金率衆䧏燕且邀<lb/>
賞燕王立誅之具棺斂植遣官䕶𦵏于白石山乙夘陳<lb/>
瑄具舟至江上來迎燕王乃祭大江之神誓師渡江舳<lb/>
<pb n="KR2c0020_WYG_016-54b"/>
艫相銜旌旗蔽空金鼓大震㣲風輕颺長江不波盛庸<lb/>
所駐海艘列兵沿江上下二百里皆大驚愕師漸近岸<lb/>
庸等整衆以禦燕王麾諸將鼓譟先登以精騎數百衝<lb/>
庸軍庸師潰追奔數十里庸單騎遁餘將士皆解甲䧏<lb/>
諸將請徑薄京城燕王曰鎮江咽㗋之地若城守不下<lb/>
往來非便先下鎮江則彼勢益危矣乃令來䧏海舟懸<lb/>
黄幟徃來江中鎮江城中望見驚曰海舟皆已䧏吾將<lb/>
何為其守將童俊率衆䧏帝聞江上海舟暨鎮江皆䧏<lb/>
<pb n="KR2c0020_WYG_016-55a"/>
甚憂鬱徘徊殿廷間召方孝孺問計孝孺即班中執李<lb/>
景隆請誅之曰壊陛下事者此賊也羣臣鄒公瑾等十<lb/>
八人即殿前毆景隆幾死請亟加誅不聽孝孺曰城中<lb/>
尚有勁兵二十萬城髙池深糧食充足盡撤城外居民<lb/>
驅入城城外積木皆令民運入彼無所據其能久駐乎<lb/>
帝從之下令軍民商賈晝夜撤屋運木盛暑中饑渇勞<lb/>
苦死者相枕藉民憚于運木多自縱火焚其居火連日<lb/>
不息西南城崩役兵民修築未竟東北復崩民晝夜不<lb/>
<pb n="KR2c0020_WYG_016-55b"/>
得息方孝孺請令諸王分守城門乃命谷王橞安王楹<lb/>
分守都城門遣李景隆及兵部尚書茹瑺都督王佐往<lb/>
龍潭仍以割地講和為辭觀虚實以待援兵景隆瑺至<lb/>
龍潭見燕王伏地叩頭而已燕王笑曰勤勞公等至此<lb/>
有言乎景隆等惶恐叩頭稍稍及割地事燕王曰公等<lb/>
説容耶始吾未有過舉輒加之大罪削為庶人云大義<lb/>
滅親吾今救死不暇何用地為且今割地何名皇考裂<lb/>
土分封吾故有地矣此又奸臣計也凡所以來欲得奸<lb/>
<pb n="KR2c0020_WYG_016-56a"/>
臣耳公等歸奏上但奸臣至吾即解甲謝罪闕下謁孝<lb/>
陵歸奉北藩永祗臣節天地神明在上景隆瑺還報命<lb/>
帝令景隆再如師言罪人已竄逐候執至來獻景隆趦<lb/>
趄帝令諸王與偕既至燕王見諸王相勞苦諸王具述<lb/>
帝意燕王曰諸弟試謂斯言誠偽諸王曰大兄洞見矣<lb/>
燕王曰吾來但欲得奸臣耳不知其他遂宴諸王遣歸<lb/>
帝㑹羣臣慟哭或勸帝且幸浙或曰不若幸湖湘方孝<lb/>
孺請堅守京城以待援萬一不利車駕幸蜀収集士馬<lb/>
<pb n="KR2c0020_WYG_016-56b"/>
以為後舉齊泰奔廣徳州黄子澄奔蘇州逃難且促徴<lb/>
兵時王叔英在廣徳募兵無應者子澄欲航海徴兵于<lb/>
外洋不果帝太息曰事出汝輩而今皆棄我去乎長吁<lb/>
不己癸亥燕先鋒將劉保華聚哨至朝陽門外燕王慮<lb/>
京城完繕四方或有勤王者日夜為攻城計乃命保等<lb/>
領先鋒騎兵千餘哨至朝陽門覘知無備還報燕王大<lb/>
喜乃整兵而進先是左都督徐増壽謀應燕御史魏公<lb/>
冕等請誅之不聽至是燕兵進屯金川門帝乃命左右<lb/>
<pb n="KR2c0020_WYG_016-57a"/>
捽増壽至責以大義斬之時谷王橞與李景隆守金川<lb/>
門燕兵至遂開門䧏魏國公徐輝祖率師迎戰敗績王<lb/>
馳千餘騎衞周齊二王周王曰吾死矣曰燕王之騎兵<lb/>
也乃喜入見拜且哭燕王亦哭已並轡至金川門下馬<lb/>
登樓燕王具言被䜛罹禍不得已舉兵之由與周王相<lb/>
勞苦時朝廷文武俱䧏來迎帝左右唯數人遂盡閉諸<lb/>
后妃宫内縱火焚之挈三子變服出走倉皇復棄三子<lb/>
於宫門被燕軍執寘師中帝遂遜國去是日茹瑺先羣<lb/>
<pb n="KR2c0020_WYG_016-57b"/>
臣叩頭勸進文臣迎附知名者吏部右侍郎蹇義戸部<lb/>
右侍郎夏原吉兵部侍郎劉儁右侍郎古樸劉季箎大<lb/>
理寺少卿薛嵓翰林學士董倫侍講王景修譔胡靖李<lb/>
貫編修呉溥楊榮楊溥𫝊書黄淮芮善待詔解縉給事<lb/>
中金幼孜胡濙吏部郎中方賔禮部員外宋禮國子助<lb/>
教王達鄭緝呉府審理副楊士竒桐城知縣胡儼　掲<lb/>
榜左班文臣二十九人太常寺卿黄子澄兵部尚書齊<lb/>
泰禮部尚書陳廸文學博士方孝孺副都御史練子寧<lb/>
<pb n="KR2c0020_WYG_016-58a"/>
禮部侍郎黄觀大理少卿胡閏寺丞鄒瑾戸部尚王鈍<lb/>
侍郎郭任盧逈刑部尚書侯泰侍郎暴昭工部尚書鄭<lb/>
賜侍郎黄福吏部尚書張紞侍郎毛太亨給事中陳繼<lb/>
之御史董鏞曽鳳韶王度髙翔魏公冕謝昇前御史尹<lb/>
昌隆宗人府經厯宋徵卓敬修譔王叔英户部主事巨<lb/>
敬燕王指以上諸人為奸臣别其首從先是出賞格凡<lb/>
文武官員軍民人等綁縛奸臣為首者陞官三級為從<lb/>
者陞二級綁縛官吏為首者陞二級為從者陞一級有<lb/>
<pb n="KR2c0020_WYG_016-58b"/>
司奉㫖出示自是擒獲得官者甚衆乗機報私讐刼掠<lb/>
財物者紛紛雖禁不能止也既而鄭賜王鈍黄福尹昌<lb/>
隆皆迎駕歸附自陳為奸臣所累乞宥罪令復其官以<lb/>
茹璫李景隆言并宥張紞復為吏部尚書餘皆不宥尋<lb/>
復掲榜于朝堂増徐輝祖葛成周是修鐵鉉姚善甘霖<lb/>
鄭公智葉仲惠王璉黄希范陳彦囘劉璟程通戴徳彞<lb/>
王艮盧原質茅大芳胡子昭韓永葉希賢林嘉猷蔡運<lb/>
盧振牛景先周璿等共五十餘人丙寅諸王及文武臣<lb/>
<pb n="KR2c0020_WYG_016-59a"/>
請即位燕王曰予始遘於難不得已以兵救禍誓除奸<lb/>
惡安宗社庶幾周公之勲不意少主不亮予心自絶於<lb/>
天今纉承洪業當擇有才徳者顧予菲薄豈敢負荷諸<lb/>
王及文武大臣皆頓首曰天生聖人為宗社生民主今<lb/>
天下者太祖之天下生民者太祖之生民天下豈可一<lb/>
日無君殿下為太祖嫡嗣徳冠羣倫功在社稷宜正天<lb/>
位使太祖萬世之洪業永有所托丁夘諸將上表勸進<lb/>
戊辰諸王上表勸進燕王再辭諸王羣臣頓首固請燕<lb/>
<pb n="KR2c0020_WYG_016-59b"/>
王乃命駕將入城學士楊榮迎駕前曰殿下先入城耶<lb/>
先謁孝陵耶燕王悟遂謁孝陵畢入城燕王曰諸王羣<lb/>
臣以為奉宗廟宜莫如予宗廟事重予不足稱今辭弗<lb/>
獲勉狥衆志諸王羣臣各宜協心輔予不逮遂詣奉天<lb/>
殿即皇帝位諸王文武羣臣皆上表稱賀復周王橚齊<lb/>
王槫封爵先是建文中有道士歌于途曰莫逐燕逐燕<lb/>
日髙飛髙飛上帝畿已而忽不見人莫能測至是始騐<lb/>
其言云　清宫三日諸宫人女官内官多誅死惟得罪<lb/>
<pb n="KR2c0020_WYG_016-60a"/>
于建文者乃得留上詰問宫人内侍以建文帝所在皆<lb/>
指認后屍應馬乃出屍於煨燼中哭之曰小子無知乃<lb/>
至此乎召翰林侍讀王景問塟禮當何如景對曰當塟<lb/>
以天子之禮從之復諸殿門舊名革去興宗孝康皇帝<lb/>
廟號仍舊諡號懿文皇太子遷太后於懿文陵䧏封呉<lb/>
王允熥為廣澤王衛王允熞為懐恩王徐王允熈為敷<lb/>
惠王尋復䧏允熥允熞為庶人允熈改封甌寧王後皆<lb/>
不得其死　追封都督徐増壽為武陽侯帝念増壽之<lb/>
<pb n="KR2c0020_WYG_016-60b"/>
死痛悼不已故即位首褒封之尋進爵定國公子孫世<lb/>
襲中山王之後一門二公焉　下魏國公徐輝祖于獄<lb/>
時武臣無一人不歸附者惟輝祖不屈帝親召問輝祖<lb/>
不出一語始終無推戴意法司迫取供招輝祖黙然操<lb/>
筆惟書其父開國功臣子孫免死而已帝大怒以元勲<lb/>
國舅欲誅又輒中止徘徊久之竟從寛典止勒歸私第<lb/>
革其禄米而已　録用建文中所罷斥諸臣馬興張得<lb/>
李諒等宥前御史尹昌隆命為北平按察司知事初燕<lb/>
<pb n="KR2c0020_WYG_016-61a"/>
兵南下昌隆上書言今事勢日去而北來奏章有周公<lb/>
輔成王之語不若罷兵息戰許其入朝彼既欲伸大義<lb/>
於天下不應便相違戾設有蹉跌便須舉位讓之猶不<lb/>
失藩王也若沈吟不斷禍至無日進退失據雖欲求為<lb/>
丹徒布衣不可得矣不報及是按名捕治奸黨昌隆被<lb/>
執將就刑當陛大呼曰臣曽上章勸以位讓陛下奏牘<lb/>
尚存可覆案也帝乃命停刑閲其奏流涕曰火燒頭若<lb/>
早從此言南北生靈可免酷禍朕亦無此勞苦也詔貸<lb/>
<pb n="KR2c0020_WYG_016-61b"/>
其死　得建文時羣臣封事千通命解縉等閲視凡言<lb/>
兵食事宜者留覽餘有干犯者悉焚之既而從容問縉<lb/>
等曰爾等宜皆有之衆稽首未及對修譔李貫對曰臣<lb/>
實無之帝曰爾以獨無為賢耶食其禄則思任其事當<lb/>
國危之際近侍獨無一言可乎朕非惡乎盡心於建文<lb/>
者但惡導誘建文壊祖宗法亂政經耳爾等前日事彼<lb/>
則忠於彼今日事朕則忠於朕不必曲自隱蔽也　帝<lb/>
臨朝詰問建文中變亂官制顧侍臣太息曰只如羣臣<lb/>
<pb n="KR2c0020_WYG_016-62a"/>
㪚官一事前代沿襲行之已久何闗利害亦欲改易且<lb/>
陵土未乾何忍紛紛為此又曰凡開創之主其經厯多<lb/>
謀慮深每作一事必籌度數日乃行亦欲子孫世守之<lb/>
故詩書所載後王之言必曰不愆不忌率由舊章干戒<lb/>
警後王必曰率乃祖攸行曰監於先王成憲此皆老成<lb/>
之言後世輕佻謟諛之徒以其私智小見導嗣君改易<lb/>
祖法嗣君不明以為能而寵任之狥小人之智謀至于<lb/>
國弊民叛而喪其社稷者有之矣豈可不以為戒時吏<lb/>
<pb n="KR2c0020_WYG_016-62b"/>
部尚書張紞懼退而自經死　秋七月壬午朔大祀天<lb/>
地于南郊以即位詔天下大赦仍以洪武三十五年為<lb/>
紀改明年為永樂元年建文以來祖宗成法有更改者<lb/>
悉復舊制幽建文帝少子於中都廣安宫後莫知所<lb/>
終　召前北平按察使陳瑛至京以為都察院右副都<lb/>
御史初瑛坐交通藩邸謫廣西帝即位首召用之瑛怨<lb/>
建文諸臣最深既而瑛奏言建文之臣如黄觀廖昇王<lb/>
叔英周是修顔伯瑋皆不順天命而效死于建文計其<lb/>
<pb n="KR2c0020_WYG_016-63a"/>
存心與叛逆無異宜加追戮帝曰朕初舉義誅奸臣不<lb/>
過齊黄數輩耳其後二十九人中如張紞王鈍鄭賜黄<lb/>
福尹昌隆等皆宥而用之今汝所言數人其身已死況<lb/>
有不與二十九人之數者彼食其禄自盡其心耳不聽<lb/>
　擢户部侍郎夏原吉為户部尚書初原吉自福建召<lb/>
還帝欲大用之忌者或沮之曰彼建文用事之臣豈宜<lb/>
置之髙位上曰原吉父皇太祖之臣也彼忠於太祖故<lb/>
忠於建文豈不忠於朕哉逾日遂進擢尚書　九月封<lb/>
<pb n="KR2c0020_WYG_016-63b"/>
賞從征將士封丘福為淇國公朱能為成國公張武為<lb/>
成陽侯鄭亨為武安侯顧成鎮逺侯王總武成侯陳珪<lb/>
泰寧侯孟善保定侯郭亮成安侯王忠靖安侯徐忠永<lb/>
康侯張信隆平侯李逺安平侯徐祥興安伯徐理武康<lb/>
伯李濬新城伯唐雲新昌伯孫巖應城伯趙彞忻城伯<lb/>
陳旭雲陽伯張玉子張輔信安伯譚淵子譚忠新寧伯<lb/>
已上並子孫世世承襲封房寛為思恩侯子孫世襲指<lb/>
揮房勝為富昌伯劉才廣恩子孫世襲指揮同知以曹<lb/>
<pb n="KR2c0020_WYG_016-64a"/>
國公李景隆兵部尚書茹瑺都督王佐陳瑄有黙相事<lb/>
機功増景隆禄一千石封茹瑺忠誠伯王佐順昌伯陳<lb/>
瑄平江伯子孫世襲指揮使以駙馬都尉王寕罹誣陷<lb/>
封永春侯子孫世世承襲餘將士論功有差<lb/>
成祖永樂元年詔以北平布政司為北京設留守及行<lb/>
部官改北平為順天府<lb/>
　　谷應泰曰天未厭兵孝康蚤世燕王在北怏怏非<lb/>
　　少主臣也然而髙帝賔天太孫即位令帝開誠布<lb/>
<pb n="KR2c0020_WYG_016-64b"/>
　　公杜釁修睦几杖之賜頻及智囊之計不行獄詞<lb/>
　　燒毁曲庇梁王朝士留章封還錢俶羈縻之道亟<lb/>
　　行柴草之謀未決也若謂事憂厝火計決徙薪季<lb/>
　　友進酒而叔牙亡𤣥武喋血而建成敗當其堂皇<lb/>
　　不避升陛不拜則相如奏筑血犯秦王朱虚行酒<lb/>
　　追斬吕氏抑數武士力耳齊黄獨不能乎建文仁<lb/>
　　柔類元帝舉事則學景宣齊黄迂謹類王陵進謀<lb/>
　　則效鼂錯先主已去操乃追擊當陽劉裕辭歸𤣥<lb/>
<pb n="KR2c0020_WYG_016-65a"/>
　　乃悔使京口為燕王者將㪚甲歸兵縛見天子乎<lb/>
　　抑束手無策闔門自焚也遣張昺遣謝貴彼豈能<lb/>
　　擒燕王者哉速之反而假以名也燕既起兵非帝<lb/>
　　殺王即王弑帝其傳檄天下自比周公上書帝闕<lb/>
　　欲清君側呼忱日月指誓河山藉令帝囚縛齊黄<lb/>
　　歸致燕館亦或開門延叔握手迎師王敦既収伯<lb/>
　　仁安能反臣姑孰侯景朝見太極惟有幽帝東堂<lb/>
　　史稱文帝伏犀日角皇孫落月偏顱天生兩人聚<lb/>
<pb n="KR2c0020_WYG_016-65b"/>
　　於一宫久無瓦全之理矣而齊黄用兵罪自難逭<lb/>
　　真定之戰炳文所將三十萬鄭㶚村之戰景隆所<lb/>
　　將五十萬白溝河之戰景隆合兵又三十萬滹沱<lb/>
　　河之戰盛庸所將猶二十萬合天下之兵握一人<lb/>
　　之手不知燕王單旅孤城利於戰不利於守利於<lb/>
　　合不利於分嚮令山東北平堅城深溝繕甲儲粟<lb/>
　　驍將數十輩各將數萬衆分據險阻出没敵間進<lb/>
　　破滎陽彭越燒其糧道南追漢王韓信収其河北<lb/>
<pb n="KR2c0020_WYG_016-66a"/>
　　燕王雖百戰百勝久且左支右詘寧能縱馬飲濟<lb/>
　　水之西加矢及聊城之上乎奈何挾萬全之勢搏<lb/>
　　匹夫之勇驚颷掃葉疾電奔雷執九江於朝堂哭<lb/>
　　包胥於海外嗚呼晩已獨是建文之初昇平繼體<lb/>
　　海宇晏清而燕王横貪天位靦顔人上子突入而<lb/>
　　昭公出奔曲沃盛而孝侯遇弑母亦弱肉強食豈<lb/>
　　為天與人歸宜乎練子寧噀血地上書成王安在<lb/>
　　而方孝孺衰絰大罵以為不立成王之子弟也當<lb/>
<pb n="KR2c0020_WYG_016-66b"/>
　　其大内灰飛緇衣宵遁為燕王者急宜降徳音下<lb/>
　　明詔咸與維新計安反側而乃縣賞討奸清宫戮<lb/>
　　御斬祛之怨旁及五宗射鉤之嫌蔓延婦寺國君<lb/>
　　含詬固如是乎至若司馬之心久暴於路人齊鸞<lb/>
　　之謀早形於諮議乃猶南向讓三連章勸進者欺<lb/>
　　天乎吾誰欺也幸而即位之後山東首給農器雲<lb/>
　　南不輕用兵省視旱蝗周諏郡縣勑吏部以㧞幽<lb/>
　　隱顧學士以求直言而且耀武邊陲尊崇先聖政<lb/>
<pb n="KR2c0020_WYG_016-67a"/>
　　事之美頗班班可考焉然以予論之梁皇弑主肺<lb/>
　　石達寃衛武簒兄賔筵好學葢曲終奏雅逆取順<lb/>
　　守亦晩葢之常規非哲王之天性也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0020_WYG_016-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷十六<lb/>
</p>
<p>
</p>
  </div>
</body>
</text>
</TEI>
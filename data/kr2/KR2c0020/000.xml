<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明史紀事本末</head>
    <p>
<pb n="KR2c0020_WYG_000-1a"/>
欽定四庫全書　　　　　史部三<lb/>
　明史紀事本末　　　　　紀事本末類<lb/>
　　提要<lb/>
　　　　<hi>臣</hi>等謹案明史紀事本末八十卷<lb/>
　　　國朝谷應泰撰應泰字賡虞豐潤人順治丁亥<lb/>
　　　　進士官至浙江提學僉事其書仿袁樞通鑑<lb/>
　　　　紀事本末之例纂次明代典章事蹟分目八<lb/>
　　　　十各詳著其端委於時明史尚未刋定無所<lb/>
<pb n="KR2c0020_WYG_000-1b"/>
　　　　折衷故紀靖難時事深信從亡致身諸録以<lb/>
　　　　恵帝遜國為實于滇黔㳺跡載之極詳又不<lb/>
　　　　知懿安皇后死節而稱其青衣䝉頭步入成<lb/>
　　　　國公第俱不免沿野史𫝊聞之誤然其排比<lb/>
　　　　纂次詳畧得中首尾秩然於一代事實極為<lb/>
　　　　淹貫毎篇後各附論斷皆仿晉書之體以駢<lb/>
　　　　偶行文而遣詞抑揚𨽻事親切尤為曲折詳<lb/>
　　　　盡考邵廷采思復堂集明遺民𫝊稱山隂張<lb/>
<pb n="KR2c0020_WYG_000-2a"/>
　　　　岱甞輯明一代遺事為石匱蔵書應泰作紀<lb/>
　　　　事本末以五百金購請岱慨然予之又稱明<lb/>
　　　　季稗史雖多體裁未備罕見全書惟談遷編<lb/>
　　　　年張岱列𫝊兩家具有本末應泰並採之以<lb/>
　　　　成紀事據此則應泰是編取材頗備集衆長<lb/>
　　　　以成完本其用力亦可謂勤矣乾隆四十六<lb/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2c0020_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR2c0020_WYG_000-3a"/>
明史紀事本末原序<lb/>
通鑑紀事本末者創自建安袁樞而北海馮琦繼之其<lb/>
法以事類相比附使讀者審理亂之大趨迹政治之得<lb/>
失首尾畢具分部就班較之盲左之編年則包舉而該<lb/>
浹比之班馬之傳志則簡練而櫽括葢史外之别例而<lb/>
温公之素臣也沿及明代迄無成書蒐釐條貫葢其難<lb/>
哉余謬承學政之役兼值<lb/>
右文之朝夙夜兢兢廣稽博采勒成一編以補前史緬<lb/>
<pb n="KR2c0020_WYG_000-3b"/>
惟髙皇智勇天錫成祖雄姿英毅撥亂反正風驅電掃<lb/>
可不謂隆焉仁宣之間綱舉目張吏治蒸蒸明良液洽<lb/>
歌詠太平繼體之休風也英宗御極耆舊罷政閹䜿擅<lb/>
權遂至翠華輕出乘輿北狩自非樞臣畫謀景帝踐阼<lb/>
則虞淵之日墜地而已及乎南内奪門忠直被誅宗社<lb/>
卒賴焉憲宗嗣服不修儲怨更加謚號寛身之仁也乃<lb/>
憸相柄權大璫羅織祈於登明亦云恧矣孝皇恭仁莊<lb/>
敬虚懐納諌朝多藎臣野無兵革至其晩年尤勤宣問<lb/>
<pb n="KR2c0020_WYG_000-4a"/>
　歴選列辟稱郅理焉武宗巡遊無度寵任逆瑾晩乃芟<lb/>
　除寘鐇宸濠禍變接踵顛而不亡亦其幸爾世廟藩服<lb/>
　入纂綜核察察奸輔蔽之僅乃獲鋤國體傷矣穆宗守<lb/>
　文俺答封貢乃輟朝日乆中旨竊叢無足數也神皇乘<lb/>
　運豫大豐亨征徭既繁百工叢脞揆厥亂源所自來爾<lb/>
　光宗危懼之餘克膺大寳善政初舉天命不祐良足悲<lb/>
　也熹廟拱手權歸宦寺𤣥黄之戰毒流縉紳胚胎禍亡<lb/>
　於斯酷矣愍帝冲齡手剪凶貂父老喁喁聿觀厥化乃<lb/>
<pb n="KR2c0020_WYG_000-4b"/>
　以數乘陽九寇弄潢池僚寀營私將士選懦及乎刄及<lb/>
　宫闈身殉社稷則庶幾亡國之正也嗟乎周治盛於文<lb/>
　武漢道大於髙光此前世之所以興隆也孔子傷心幽<lb/>
　厲武侯痛恨桓靈此後世之所以衰微也綜觀明政何<lb/>
　莫不然昔湯臣進規鑒於有夏姬朝作諷戒在殷商惟<lb/>
　我<lb/>
皇清開天初造攬勝國之惠逆察已事之明驗保世滋大<lb/>
　毋亦於斯鏡見焉余不敏泛瀾衆家編綴是書比于九<lb/>
<pb n="KR2c0020_WYG_000-5a"/>
齡之千秋金鑑徳秀之大學衍義雖材智不逮亦復竭<lb/>
其愚忠云爾<lb/>
順治戊戌冬十月提督兩浙學政僉事豐潤谷應泰譔<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷六十五</head> <lb/>
    <p>
<pb n="KR2c0020_WYG_065-1a"/>
欽定四庫全書<lb/>
　明史紀事本末卷六十五<lb/>
　　　　　　　　　浙江提學僉事谷應泰編<lb/>
　　礦稅之弊<lb/>
神宗萬厯二年二月太監張誠等求領真定木稅工部<lb/>
執論不許<lb/>
七年七月給事中顧九思王道成請撤浙直織造内臣<lb/>
上以示大學士張居正居正曰地方多一事則有一事<lb/>
<pb n="KR2c0020_WYG_065-1b"/>
之擾寛一分則受一分之惠災地疲民不堪催督撤之<lb/>
便上從之　十一月命浙直織造添織之萬三千張居<lb/>
正言添織之費不下四五十萬金在庫藏則竭在小民<lb/>
則疲浙直水災䝉恩蠲濟方撤織監又復加𣲖非聖意<lb/>
所以愛養元元也上命減其半<lb/>
八年九月太監王効稱缺歲額銀硃等料戸部尚書張<lb/>
學奏登極一詔盡損不急之務宜量停罷上從之<lb/>
十年四月順天府尹張國彦請豁房稅不報<lb/>
<pb n="KR2c0020_WYG_065-2a"/>
十一年正月戸部請停買金珠不報<lb/>
十二年六月四川巡撫雒遵奏採木之害　八月房山<lb/>
人史錦請開礦命下撫按<lb/>
十四年四月南京工部尚書隂武卿乞減免織造燒造<lb/>
甆器停解花梨杉楠不聽　九月戸部侍郎張國彦言<lb/>
蘇杭之織造江西之甆器公主之廣求珠寶得無與漢<lb/>
文百金之費相類乎不聽<lb/>
十六年十一月遣内臣禱祠五臺山還奏言紫荆關外<lb/>
<pb n="KR2c0020_WYG_065-2b"/>
廣昌靈邑可定礦砂作銀冶奸民張守清擅其利一日<lb/>
上視朝畢召大學士申時行等于皇極殿語及之時行<lb/>
等請勅部行撫按查問禁戢上是之命逮守清伏法閉<lb/>
塞礦洞<lb/>
十八年九月易州民周言請開礦玉田豐潤民復以請<lb/>
部未報上遣文書官至閣速之輔臣因言開礦之害御<lb/>
史邵以仁亦力言其不可<lb/>
二十四年六月府軍前衞副千戸仲春請開礦助大工<lb/>
<pb n="KR2c0020_WYG_065-3a"/>
從之命戸部錦衣衞各一同仲春開採給事中程紹工<lb/>
楊應文言嘉靖二十五年七月命採礦自十月至三十<lb/>
六年委官四十餘防兵千一百八十人約費三萬餘金<lb/>
得礦銀二萬八千五百得不償失不聽　七月錦衣衞<lb/>
百户陸松鴻臚寺隨堂官許龍順天府教授馮時行經<lb/>
歴趙鳯等各言開礦助大工從之　户部尚書楊俊民<lb/>
言真保薊易永平開礦恐妨天夀山龍脉上謂距陵逺<lb/>
且皇祖嘗開之不聽　命戸部即中戴紹科錦衣僉書<lb/>
<pb n="KR2c0020_WYG_065-3b"/>
楊宗吾開礦汝南　八月詹事府録事曾長慶錦衣衞<lb/>
百戸呉應騏請山西夏邑開礦府軍後衞指揮王中允<lb/>
請青沂等開礦從之　招礦盜開採仍編富民為礦頭<lb/>
從太監王虎請也　錦衣衞百户汪文通言沂州礦指<lb/>
揮郝承爵言費縣礦指揮劉鑑言棲霞招逺等礦指揮<lb/>
馬清言文登縣礦千戸趙良將言沂水䝉隂臨朐礦命<lb/>
太監陳增同府軍指揮曾守約開採　九月巡撫山西<lb/>
魏允貞請停開礦不報太監王虎論保定巡撫李盛春<lb/>
<pb n="KR2c0020_WYG_065-4a"/>
阻撓開採下㫖切責　十一月戸部郎中戴紹科進礦<lb/>
砂銀自後進者踵至　十二月遣太監張忠往山西曹<lb/>
金往兩浙趙欽往陜西各開礦　輔臣沈一貫言留守<lb/>
中衞王一清請稅煤炭為民害不報先是奸人王君錫<lb/>
奏開易州礦㫖下戸部議尚書林材執奏且上言山冶<lb/>
之害小則争掠大則嘯聚盗之囮冦之藪也遂幡然從<lb/>
之逐君錫令勿濳住生奸計至是新建張位秉政以為<lb/>
利出于天地之自然可益國無病民採之便上遂從其<lb/>
<pb n="KR2c0020_WYG_065-4b"/>
言<lb/>
二十五年春正月御史况上進給事中楊應文言建<hi>昌</hi>
採木之害人夫渡瀘觸瘴死者被野吏胥假公行私毒<lb/>
流百姓不報戸科程紹言開礦事變多端疏凡五上俱<lb/>
不報　二月給督徴天津等處店租内官關防　三月<lb/>
浙江巡按王業宏言礦稅不便者六乞停罷不報　四<lb/>
月刑部侍郎吕坤言洮蘭之絨山西之紬浙直之段絹<lb/>
積于無用若服有定期歲用千疋而江南山陝之人心<lb/>
<pb n="KR2c0020_WYG_065-5a"/>
收礦税無利勒民間納銀民不能支括庫銀代豈開礦<lb/>
之初意哉誠勅各省使臣嚴禁散砂不許借解而各省<lb/>
之人心収自趙承勛造四千之說而皇店開朝廷有内<lb/>
官之遣而事權重且馮保八店為屋㡬何而歲四千金<lb/>
不奪市民將安取乎誠撤各店之内官而畿内之人心<lb/>
收不報　九月太監陳增劾福山知縣韋國賢阻撓開<lb/>
採逮下獄巡撫萬象春奪俸　山西巡撫魏允貞奏言<lb/>
巨璫出領礦稅為民鑿齒窫窬而礦為尤甚璫亦反噬<lb/>
<pb n="KR2c0020_WYG_065-5b"/>
以激上怒允貞又上書言朝廷得失譏切宰臣不能輔<lb/>
導致使刑餘之人播惡上切責之<lb/>
二十六年六月命内監李敬採珠廣東　七月神武衞<lb/>
千户朱仁等奏湖口船稅可萬餘金鴻臚寺主簿田應<lb/>
璧言兩淮没官餘鹽命内監李道督稅湖口魯保經理<lb/>
淮鹽俱許節制有司户科給事包見㨗上言開礦之害<lb/>
陛下謂徒取諸山澤在礦使實奪取之閭閻搥擊入山<lb/>
者十二載虎狼出柙者半天下科臣趙完璧郝敬道臣<lb/>
<pb n="KR2c0020_WYG_065-6a"/>
許聞造姚思仁交章言之不報　奪保定巡撫李盛春<lb/>
等俸以天津店稅銀解進遲延故罰　八月太常寺少<lb/>
卿傅好禮言近郊假官抽稅不報越三日好禮伏文華<lb/>
門求面對上怒降廣昌典史大理寺卿呉定疏救削籍<lb/>
而假官二十八人下鎮撫司　惜薪司柴炭歲兵工二<lb/>
部二十餘萬至是求益給事賈維春言歲進物料上用<lb/>
什之二三餘盡入溪壑今復求益不已豈真為國家計<lb/>
盈縮哉不報　九月益都知縣呉宗堯奏礦務太監陳<lb/>
<pb n="KR2c0020_WYG_065-6b"/>
增罔上營私益都有鉛砂無銀礦增強之入銀業非法<lb/>
矣又强採者代納稍緩逮及吏民陛下所得十一而增<lb/>
私橐十九山東巡撫尹應元恭增罪狀二十餘條忤㫖奪<lb/>
俸宗堯下鎮撫司削籍　十月雲南大理採石<lb/>
二十七年春正月分遣御馬監高宷𣙜京口供用庫官<lb/>
暨禄𣙜儀真　二月百戸張宗仁請復浙江市舶命太<lb/>
監劉成𣙜稅浙江　千户陳保請𣙜珠命内監李鳯採<lb/>
珠廣州兼徴市舶司稅課設福建市舶司　命御馬監<lb/>
<pb n="KR2c0020_WYG_065-7a"/>
高寀兼礦務　命内監楊榮開採雲南陳奉徴荆州店<lb/>
稅陳增徴山東店稅孫隆帶徴蘇杭等處稅課魯坤帶<lb/>
徴河南孫朝帶徴山西時奸弁馮綱等望風言利皆朝<lb/>
奏夕遣　湖口稅監李道㕘南康知府呉寶秀星子知<lb/>
縣呉一元僨侵國稅命緹騎逮下理寶秀至任纔十六<lb/>
日初任大理亷平有聲至是忤道被逮妻陳氏自縊檻<lb/>
車旁　内監丘乘雲徴稅四川兼礦務梁永徴稅陝西<lb/>
各以原奏千戸翟應泰樂綱等往御馬監潘相督理江<lb/>
<pb n="KR2c0020_WYG_065-7b"/>
西瓷厰前珠池太監李敬兼廣東礦稅輔臣沈一貫言<lb/>
中使衙門皆創設並無舊緒可因大抵中使一員其從<lb/>
可百人分遣官不下十人此十人各須百人則千人矣<lb/>
此千人每家十口為率則萬人矣萬人日給千金歲須<lb/>
四十餘萬及得纔數萬徒斂怨耳今分遣二十處歲糜<lb/>
八百萬聖思偶未之及也乞盡撤之不報尋諸省皆併<lb/>
稅于礦使　三月内監王忠徴稅宻雲張煜徴稅盧溝<lb/>
橋　太監陳增馬堂爭稅命堂稅臨清增稅東昌　命<lb/>
<pb n="KR2c0020_WYG_065-8a"/>
錦衣衞千戸韋夢麒同御馬監奉御陳奉徴收湖廣等<lb/>
處店稅徴銀六萬有竒上以湖廣荆州原有辛效忠店<lb/>
房曾經遼藩竊據後張居正私意革免命撫按奏明巡<lb/>
撫支可大奏湖楚内錯江湖故稱澤國物産非有縑纁<lb/>
綺繡之竒也厥貢非有璆琳琅玕之珍也比歲採木重<lb/>
役焚林竭澤十室九空舊有各項稅課如荆州遼府張<lb/>
居正店房已經没入變價解京盡属民間之業今僅于<lb/>
沙市徴收稅銀及各府原設有稅課司有門攤商稅有<lb/>
<pb n="KR2c0020_WYG_065-8b"/>
茶鹽油布雜稅内以給解京濟邊之用外以充宗藩吉<lb/>
凶之資大之供官軍俸錢科舉兵餉之需小之作紙劄<lb/>
公費工食衣糧之數紀載甚明今若併前項收入内帑<lb/>
則百用乏絶矣若迫于用詘復議加𣲖則下民怨咨矣<lb/>
此猶以在官言之也至其在民行貨有稅矣而算及舟<lb/>
車居貨有稅矣而算及廬舍米麥菽粟饔飱也而稅雞<lb/>
豚肉食也而稅耕牛騾驢一畜産也而稅捜刮于十五<lb/>
郡之中遍及于一百十六州縣之内一歲之中驛逓錢<lb/>
<pb n="KR2c0020_WYG_065-9a"/>
糧動益千計雖欲不擾地方不可得矣楚故獷悍又以<lb/>
横政驅之有莫知其所底止者不報　戸科給事包見<lb/>
㨗疏論礦店滋蔓又疏論臨清稅使擾民必致生變又<lb/>
疏遼左阽危礦市為患尤烈一月三疏指數内使切直<lb/>
時論韙之謫貴州布政司都事未㡬臨清百姓變毆稅<lb/>
使馬堂㡬死見㨗言若左劵　歙縣監生呉養晦投稅<lb/>
監魯保言大父守禮逋鹽課工十五萬乞追入給占産<lb/>
從之　左春坊左庻子葉向高請罷礦使不報　大學<lb/>
<pb n="KR2c0020_WYG_065-9b"/>
士趙志臯病篤特疏請停礦稅不報　四月河南礦監<lb/>
魯坤言礦砂嬴縮不一請均𣲖官民從之　十月南京<lb/>
守備大監郝隆劉朝用採寧國池州等礦　戸科給事<lb/>
李應䇿姚文蔚以播警乞停中官礦稅不報　八月錦<lb/>
衣衞總旗申敏奏湖廣興國州礦洞丹砂命陳奉開採<lb/>
　逮荆州府推官華鈺黄州府經歴車任重降荆州知<lb/>
府李商耕黄州知府趙文煒荆門知州高則巽各一級<lb/>
以稅監陳奉誣劾也初奉由武昌抵荆州商民鼔譟者<lb/>
<pb n="KR2c0020_WYG_065-10a"/>
數千人飛磚擊石勢莫可禦道府諸臣身犯其衝殫力<lb/>
防䕶獨華鈺以公事至夷陵奉疑之又惡其禁革差官<lb/>
冠帶阻截司役書算故受誣尤烈又稅課襄陽商人聚<lb/>
徒鼓譟知府李商耕治其㕘隨開鎮荆門增設稅課而<lb/>
荆門故非巨鎮往來商船頗少誣知州高則巽阻撓俱<lb/>
降調　雲南稅監李榮虐諸生見詬榮劾巡撫陳用賔<lb/>
命下諸生于理　九月户部進大珠龍涎香　十月驍<lb/>
騎衞百户請徴湖廣郡縣積貯羡銀又興國州人漆有<lb/>
<pb n="KR2c0020_WYG_065-10b"/>
光報徐鼎等掘古墓得黄金巨萬命陳奉同撫按查解<lb/>
　十二月命應天府取帘屏龍旂龍簾諸上供物府丞<lb/>
徐申上疏言費將巨萬弊不可言必不得已請增爐鼓<lb/>
鑄以濟急報可　武功衞百户韓應桂奏土民夏國瑚<lb/>
報湖廣京山具有真礦鉛砂大青等物是時興國麻城<lb/>
開採止得鉛砂得不償失即陳奉亦經營勞瘁苦于奉<lb/>
行巡撫支可大疏恭應桂欺罔請置法上免其罪撤回<lb/>
雲南道御史葉永盛奏差璫播虐請誅首禍不報<lb/>
<pb n="KR2c0020_WYG_065-11a"/>
二十八年春正月武昌漢陽民千餘集撫按門陳稅監<lb/>
陳奉之毒撫按不敢理民情益憤　貴州巡按宋興祖<lb/>
請停採木專力討播　逮西安府同知宋言稅監梁永<lb/>
劾其激衆倡亂也　二月己卯命太監暨禄兼徴鳯陽<lb/>
安慶徽廬常鎮稅前止徴應天太平寧國淮揚至是從<lb/>
羽林千戸王承德金吾百戸王鎮請也　南京守備太<lb/>
監邢隆稅沿江洲田　辛巳内監魯坤開彰德衞輝懷<lb/>
慶開封等礦洞以武驤衞百戸張欽請也　戊子錦衣<lb/>
<pb n="KR2c0020_WYG_065-11b"/>
衞百戸王體仁奏徴長江船稅從之　三月戊申四川<lb/>
貢扇不至左布政使程正誼等五人俱降調　庚戌兩<lb/>
淮鹽務少監魯保㕘稅監陳增委官程守訓假武英殿<lb/>
中書舍人恣虐不報　廣洋衞鎮撫戴君恩奏廣東遺<lb/>
鹽及名馬天鵝絨鎮伏西錦珠寶皆土産上即命徴収<lb/>
總督戴耀極言之不聽　四月甲申雲南礦稅寶井内<lb/>
監楊榮㕘雲南知府蔡如川趙州知州甘學書等　乙<lb/>
酉珠池市舶稅務内監李鳯激變新會縣因恭鄉官呉<lb/>
<pb n="KR2c0020_WYG_065-12a"/>
應鴻等命逮治　鳯陽巡撫李三才請停礦稅曰自礦<lb/>
稅繁興萬民失業陛下為斯民主不惟不衣之且併其<lb/>
衣而奪之不惟不食之且併其食而奪之征𣙜之使急<lb/>
于星火捜括之令宻如牛毛今日某礦得銀若干明日<lb/>
又加銀若干今日某處稅若干明日又加稅若干今日<lb/>
某官阻撓礦稅拏解明日某官怠玩礦稅罷職上下相<lb/>
争惟利是聞如臣境内抽稅徐州則陳增儀真則暨禄<lb/>
理鹽揚州則魯保蘆政沿江則邢隆千里之區中使四<lb/>
<pb n="KR2c0020_WYG_065-12b"/>
布加以無賴亡命附翼虎狼如中書程守訓尤為無忌<lb/>
假㫖詐財動以萬數昨運同陶允明自楚來云彼中内<lb/>
使沿途掘墳得財方止聖心安乎不安乎且一人之心<lb/>
千萬人之心也皇上愛珠玉人亦愛溫飽皇上愛萬世<lb/>
人亦戀妻孥奈何皇上欲黄金髙于北斗而不使百姓<lb/>
有糠粃升斗之儲皇上欲為子孫千萬年而不使百姓<lb/>
有一朝一夕試觀往籍朝廷有如此政令天下有如此<lb/>
景象而不亂者哉不報　辛未三才復奏數月以來章<lb/>
<pb n="KR2c0020_WYG_065-13a"/>
奏但繫礦稅即束髙閣臣前疏非泛常國脉民命之所<lb/>
關天心祖德之所在也人主能為萬姓之主然後奔走<lb/>
禦侮若休戚不關威力是憑刼奪之己耳斬刈之己耳<lb/>
孤人之子寡人之妻拆人之産掘人之墓即在敵國讐<lb/>
人猶所不忍况吾袵席之赤子哉窮困無聊遂生窺竊<lb/>
如徐州趙古元之類是己夫天下非小弱也草澤之人<lb/>
至廣且衆也欲為古元者何限獨以朝廷處置得宜欲<lb/>
乘之而無釁故俛首降心從教從令耳今乃驅之使亂<lb/>
<pb n="KR2c0020_WYG_065-13b"/>
臣懼萬姓不肻為朝廷屈也　南京守備太監下廬州<lb/>
問六安州礦有無狀知府具地圖上言六安有礦髙皇<lb/>
帝恐人盗採有傷皇陵來脉故六安衞特重巡山之任<lb/>
不敢妄議開取詔止之　六月戊戌礦監趙欽劾富平<lb/>
知縣王正志逮訊　七月稅監王虎劾通州同知邵光<lb/>
庭香河知縣焦光卿降調戊申稅監陳奉訐江防恭政<lb/>
沈孟化蘄州知州鄭夢楨降調戊午巡按御史王立賢<lb/>
奏稅監陳奉貪暴激變不報時陳奉道承天之金花灘<lb/>
<pb n="KR2c0020_WYG_065-14a"/>
勒居民黄金拷及婦人并拘鍾祥知縣鄒堯弼遠近大<lb/>
震　八月把總韓應龍奏四川成都龍安産鹽茶重慶<lb/>
馬湖産名木命内監邱乘雲往徴　十二月辛丑湖廣<lb/>
稅監陳奉遣荆州衞王指揮開礦穀城不獲責貸主簿<lb/>
脅庫金若干邑人大懼羣擊之指揮走免餘俱溺江中<lb/>
二十九年二月天津稅監馬堂進大西洋利瑪竇方物<lb/>
禮部言大西洋不載會典真偽不可知且所貢天主女<lb/>
圖既屬不經而囊有神仙骨等物夫仙則飛昇安得有<lb/>
<pb n="KR2c0020_WYG_065-14b"/>
骨韓愈謂凶穢之餘不宜令入宫禁宜量給冠帶令還<lb/>
勿潜住京師不報　己丑武昌兵備馮應京㕘陳奉大<lb/>
逆十罪逮至京下司理削籍奉欲開礦青山棗陽知縣<lb/>
王之翰以近顯陵拒之因誣及襄陽通判邸宅推官何<lb/>
棟如俱削籍逮下獄之翰尋斃　三月武昌民變逐陳<lb/>
奉奉列兵殺二人匿楚府中命甲騎三百餘射死數人傷<lb/>
二十餘人奉踰月不敢出衆埶奉左右六人投之江奉<lb/>
自焚公署門事聞謫知府王禹聲知縣鄒堯弼為民沈<lb/>
<pb n="KR2c0020_WYG_065-15a"/>
一貫論陳奉激變不報　四月督理直𨽻儀真等稅御<lb/>
馬監暨禄言臣徴廬鳯徽安遺稅并沿江船稅各撫按<lb/>
皆云重叠不敷題請寛處臣未敢憑二項共二十萬金<lb/>
今徵不滿萬始信撫按為可據而原奏人無憑也乞軫<lb/>
念民瘼以實徴解上毋拘原奏人揣摩之數上從之時<lb/>
𣙜使竒暴獨暨禄請寛䘏凡五上　六月己巳太監孫<lb/>
隆採稅浙直駐蘓州激變市人殺其恭隨黄建節等數<lb/>
人撫按詰亂民有葛成獨引服不及其餘下獄論死<lb/>
<pb n="KR2c0020_WYG_065-15b"/>
直𨽻巡按御史劉曰梧行部徽州見程守訓竪坊曰特<lb/>
㫖下書咸有一德即收之守訓訐奏曰梧短不報　七<lb/>
月陝西撫按奏歲貢羊絨四千疋奉命改織盤陵又降<lb/>
柘黄暗花二則毎疋長五丈八尺日織一寸七分半年<lb/>
得疋豈能如額乞悉改織不報　九月起禮部尚書沈<lb/>
鯉大學士入閣辦事鯉陛見具疏望上以言致治又極<lb/>
陳礦稅之害尋值長至節上使太監陳矩晏之語及開<lb/>
礦事鯉言洩山川靈氣傷陵脉關係聖躬與聖子神孫<lb/>
<pb n="KR2c0020_WYG_065-16a"/>
不細上頷之　禮部侍郎郭正域疏言世宗朝罷内臣鎮<lb/>
守及珠池貢物擾驛逓濫奏帶開銀塲者按問譴戍不<lb/>
貸備在寶録寶訓幸罷諸中使以杜亂萌不報　十月<lb/>
以内監魯保司兩淮鹽政兼浙直織造請專勑與關防<lb/>
禮部侍郎郭正域持不可往白内閣朱賡曰勑去矣勑<lb/>
中多勸戒語正域曰今文武臣奉勅者孰無勸戒能一<lb/>
一奉行否何望于閹退而具疏力争關防得無給<lb/>
三十年二月己卯上偶不豫急召輔臣沈一貫入諭以<lb/>
<pb n="KR2c0020_WYG_065-16b"/>
勉輔太子併及罷礦稅起廢釋禁諸事翌日上安諸事<lb/>
遂寢停稅諭已出上悔急令追之太監田義諫曰諭已<lb/>
頒行不可反汗上怒㡬欲手刃義義不為動一貫恐亟<lb/>
繳前諭義唾之始吏部尚書李戴左都御史溫純約即<lb/>
日奉行且頒天下刑部謂弛獄湏再請亡何而㫖格矣<lb/>
　饒州景德鎮民變稅監潘相舍人激之相誣劾通判<lb/>
陳竒逮下獄三月雲南稅監楊榮肆虐激變滇人不勝<lb/>
憤火厰房殺委官張安民撫按以聞上怒持其章不下<lb/>
<pb n="KR2c0020_WYG_065-17a"/>
大學士沈鯉揭言定亂宜速久且生變又具列榮罪狀<lb/>
得毋株及五月戊辰太監劉成徴稅蘇松常鎮激變江<lb/>
西稅監潘相掠諸生及輔國將軍謀託各宗大閧抉門<lb/>
入相走免誣劾上饒知縣李鴻報怨鴻除名禮部侍郎<lb/>
馮𤦺上言礦稅之害滇以張安民故火厰房矣粤以李<lb/>
鳯釀禍欲剸刃其腹矣陝以委官迫死縣令民洶洶不<lb/>
安矣兩淮激變地方刼燬官舍錢糧矣遼左以余東翥<lb/>
故碎屍抄家矣土崩瓦解亂在旦夕皇上能無動心乎<lb/>
<pb n="KR2c0020_WYG_065-17b"/>
不報　應天大風抜富家樹成穴魯保誣以盗礦府尹<lb/>
徐申力白富家寃而盛言帝京王氣不可鑿保不能奪<lb/>
　九月楊州富民呉時脩獻銀十四萬兩詔授其子弟<lb/>
各中書舍人<lb/>
三十一年九月雲南稅監楊榮責麗江土官木增退地<lb/>
聽開採巡按御史宋興祖上言麗江古荒服也木氏世<lb/>
知府守石門以絶西域守鐵橋以㫁土畨不宜自撤其<lb/>
藩貽誤封疆不報<lb/>
<pb n="KR2c0020_WYG_065-18a"/>
三十二年三月都御史溫造言礦稅毒虐乞逮廣東稅<lb/>
使李鳯撤陝西税使梁永雲南稅使楊榮不報　八月<lb/>
丙午武驤百戸陳起鳯請採大木以覬利除名盡逐其<lb/>
黨時大雨都城崩壞戸部尚書趙世卿言蒼生糜爛已<lb/>
極天心示警可畏礦稅貂璫掘墳墓奸子女皇上嘗曰<lb/>
朕心仁愛自有停止之日今將索元元于枯魚之肆矣<lb/>
不報　九月戊申翰林簡討蔡毅中上皇明祖訓節略<lb/>
内關礦稅者為注疏二十二卷不報<lb/>
<pb n="KR2c0020_WYG_065-18b"/>
三十三年春正月壬辰廣東撫按戴燿林秉漢奏稅監<lb/>
李鳯憾潮州推官姚會嘉遮辱于廣州不報　二月丙<lb/>
午巡按廣西楊芳國言税監沈永夀以土産金銀鉛錫<lb/>
𣲖有司包解永康思恩等州原無礦洞亦𣲖多金宜免<lb/>
不報　八月禮部侍郎馮𤦺上言礦使出而天下苦更<lb/>
甚于兵稅使出而天下苦更甚于礦皇上欲通商而彼<lb/>
專欲困商皇上欲愛民而彼必欲害民皇上戒以勿信<lb/>
撥置而撥置愈多皇上責以不報繹騷而繹騷更甚皇<lb/>
<pb n="KR2c0020_WYG_065-19a"/>
上之心但欲裕國不欲病民羣小之心必自瘠民方能<lb/>
肥己疏留中十二月壬寅詔罷採礦以稅務歸有司釋<lb/>
礦稅在獄承天諸生沈機等十二人<lb/>
三十四年春正月癸巳逮咸陽知縣宋時隆下獄時命<lb/>
停礦稅監梁永堅執咸陽潼關委官不宜罷益樹黨布<lb/>
虐巡撫顧其志捕惡黨置之法永大恨之永又檄時隆<lb/>
取絨氊千五百時隆不予遂誣時隆刼稅閣臣揭沮不<lb/>
報　二月己未南京内官監丞徐夀偽造印牒稱中㫖<lb/>
<pb n="KR2c0020_WYG_065-19b"/>
徴南工部杉枋三千部報詳詐窮下守備太監劉朝用<lb/>
訊之　三月己巳朔大學士沈鯉朱賡言秦人恨梁永<lb/>
甚宜撤不報乙亥江西礦務太監潘相以停稅移景德<lb/>
鎮請專陶從之丁丑仍以江西湖口稅務歸稅監李道<lb/>
己卯雲南礦務太監楊榮被殺榮久于滇恣行威福杖<lb/>
斃數千人榜掠指揮樊髙明等盡捕六衞官人人自危<lb/>
指揮賀世勲韓光大遂倡衆焚其署徒黨輜重皆燼事<lb/>
聞上怒不食曰榮不足惜何紀綱頓至此罪其首事罷<lb/>
<pb n="KR2c0020_WYG_065-20a"/>
中使不遣以稅課歸四川稅使丘乘雲世勲下獄死光<lb/>
大戍邊　五月巡撫鳯陽李三才言恩詔中格流傳二<lb/>
説一新政原非聖意故旋開旋閉一沈一貫恐沈鯉朱<lb/>
賡妨位恥事不出已計傾左右致善事不終上怒奪俸<lb/>
三月一貫奏辯不問<lb/>
三十五年七月壬辰撤陝西稅監梁永還京初巡按陝<lb/>
西御史王基洪劾稅監梁永陳兵殺傷吏民巡撫顧其志<lb/>
奏至平甚上疑之梁永遂訐奏咸陽知縣滿朝薦承御<lb/>
<pb n="KR2c0020_WYG_065-20b"/>
史意伏兵渭南刼貢上怒命逮朝薦廷臣論救不聽時<lb/>
緹騎止灞上宗室士民毋慮數萬人圍永署朝薦間道<lb/>
就檻車藍田知縣王邦才亦發奸剔蠧與永相左并為<lb/>
永誣逮至是中㫖撤永還　十一月巡撫福建徐學聚<lb/>
户科給事中江灝劾税監髙宷不法不報初宷肆虐閩<lb/>
中舊撫袁一驥捕其爪牙置之法宷造樓船艅艎治戎<lb/>
器招集亡命徴集百貨將出與諸畨市閩人集其門詬<lb/>
之宷所殺傷百餘人焚民居無算一驥力輯之乃定已<lb/>
<pb n="KR2c0020_WYG_065-21a"/>
又招紅畨入市殺僇商漁漸窺内地故學聚奏之<lb/>
二十六年五月甲寅遼東稅監髙淮激變錦州淮恃寵<lb/>
恣横吏民小拂意父子老弱係累相属干道徴稅私賦<lb/>
倍之毎開市奪其善馬駑者强勒堡軍以重價購償自<lb/>
疏調度兵將詡其功伐總督蹇達劾奏内臣不得豫政<lb/>
典兵不報至是索賄錦州軍户軍户殺其使激衆千人<lb/>
圍之淮倉皇逃入山海關吏部左侍即楊時喬戎政尚<lb/>
書李化龍力言遼東重困危在旦夕皆髙淮擾民激變<lb/>
<pb n="KR2c0020_WYG_065-21b"/>
以資禍患上命撤淮還京<lb/>
四十一年六月初廣東珠池自萬厯三十二年停採至<lb/>
是金吾右衞指揮倪英上章請開刑科給事中郭尚賔<lb/>
論開採之害不報<lb/>
四十二年二月命各省稅課减三分之一<lb/>
四十三年八月命内官吕貴暫提督浙江織造江西稅<lb/>
監潘相檄催福建廣東稅課閣臣言之不聽　九月丁<lb/>
丑江西湖口稅廨火大學士呉道南請罷湖口商稅不<lb/>
<pb n="KR2c0020_WYG_065-22a"/>
報<lb/>
四十四年四月丙午雷火焚通州稅監張煜樓居御史<lb/>
金汝諧以聞請罷稅使不報　八月萬夀節加稅監河<lb/>
南湖廣江西潘相通灣張煜天津馬堂四川邱乘雲南<lb/>
京劉朝用歲禄賜吕貴飛魚服<lb/>
四十七年五月吏部候選儒士蔣定國奏採山西夏縣<lb/>
等礦疏不由通政司通政使姚思仁紏之時遼東三路<lb/>
敗兵餉告急歙人曹致亷等奏乞同内監捜江南富家<lb/>
<pb n="KR2c0020_WYG_065-22b"/>
借餉數百萬思仁復疏争之<lb/>
四十八年七月上崩遺詔罷一切礦稅并新增織造燒<lb/>
造等項建言廢棄及礦稅詿誤諸臣酌量起用奉皇太<lb/>
子令㫖盡行停止稅監張煜馬堂胡濵潘相丘乗雲等<lb/>
撤還京<lb/>
　　谷應泰曰聞之銀鏤金品列之禹貢卄人璣貝載<lb/>
　　在周禮國有常經非可以無藝征之也况王者藏<lb/>
　　富于閭閻天子不下求金車良以多慾者仁義難<lb/>
<pb n="KR2c0020_WYG_065-23a"/>
　　施黷貨者亂源斯伏有天下者不可以不致謹也神宗<lb/>
　　奕葉昇平邊圉封貢海内乂安家給人足而乃苞<lb/>
　　桑之憂不繫于慮日中之昃弗虞于懷逺賢士大<lb/>
　　夫親宦官宫妾女謁苞苴隂性吝嗇孶孶所談利<lb/>
　　之所萌耳逮至萬厯二十四年張位主謀仲春建<lb/>
　　䇿而礦税始起于是命張忠往山西曹金往兩浙<lb/>
　　趙欽往陜西陳增駐山東高寀領福建楊榮辦雲<lb/>
　　南丘乘雲駐四川李敬攝廣東郝隆劉朝用采池<lb/>
<pb n="KR2c0020_WYG_065-23b"/>
　　州陳奉領湖廣魯坤開彰德衞輝大璫襍出諸道<lb/>
　　紛然而民生其間富者編為礦頭貧者驅之墾采<lb/>
　　繹騷凋敝若草菅然又不特此也礦務之外天津<lb/>
　　有店租廣州有珠𣙜兩淮有餘鹽京口有供用浙<lb/>
　　江有市舶成都有鹽茶重慶有名木湖口長江有<lb/>
　　船税荆州有店稅又有門攤商税油布襍税莫不<lb/>
　　設璫分職横肆誅求有司得罪立繫檻車百姓奉<lb/>
　　行若驅駝馬雖漢室牢盆桑孔乘傳熙豐手寔雞<lb/>
<pb n="KR2c0020_WYG_065-24a"/>
　　豚悉空曾未若斯之酷也至乃國法恣睢人懷痛<lb/>
　　憤反爾之誡覆舟之禍亦間有之以故髙淮激變<lb/>
　　遼東梁永激變陝西陳奉激變江夏李鳯激變新<lb/>
　　會孫隆激變蘇州楊榮激變雲南劉成激變常鎮<lb/>
　　潘相激變江西當斯時也瓦解土崩而散其不亡<lb/>
　　者幸耳而深宫不省疏入留中其始因礦税而設<lb/>
　　璫者繼則璫熒然託命言礦税其始因璫媚而迎<lb/>
　　合在礦税者繼則璫肥而交結在宫闈植根深固<lb/>
<pb n="KR2c0020_WYG_065-24b"/>
　　未易卒抜故也善乎侍即馮𤦺之疏曰皇上之心<lb/>
　　但欲裕國不欲病民羣小之心必自瘠民方能肥<lb/>
　　己逮至三十三年而税歸有司礦使停罷輪臺之<lb/>
　　悔不亦晚乎然且兩載以還税監不革七年之後<lb/>
　　為池復開比之衞武飲酒之悔秦穆臨河之誓矣<lb/>
　　何習與性成也<lb/>
　<lb/>
　明史紀事本末卷六十五<lb/>
</p>
<p>
</p>
  </div>
</body>
</text>
</TEI>
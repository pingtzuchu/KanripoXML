<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷七十一</head> <lb/>
    <p>
<pb n="KR2c0020_WYG_071-1a"/>
欽定四庫全書<lb/>
　明史紀事本末卷七十一<lb/>
　　　　　　　　　浙江提學僉事谷應泰編<lb/>
　　魏忠賢亂政<lb/>
熹宗天啓元年秋八月魏忠賢矯殺前太監王安魏忠<lb/>
賢初名進忠河間肅寧人也少黠慧無籍好酒善啗喜<lb/>
馳馬能右手執弓左手彀弦射多奇中目不識丁然亦<lb/>
有膽力能決斷顧猜狠自用喜事尚諛嘗與年少賭博<lb/>
<pb n="KR2c0020_WYG_071-1b"/>
不讐走匿市肆中諸少年追窘之恚甚因而自宫萬厯<lb/>
十七年𨽻司禮監掌東厰太監孫暹時熹宗為皇太孫<lb/>
忠賢謹事之導之宴游甚得皇太孫歡心孝和王后太<lb/>
孫生母也忠賢夤入宫辦膳其介紹引進者魏朝朝故<lb/>
屬太監王安名下安素剛正主持一宫事魏朝日譽忠<lb/>
賢安善視之朝初與太孫乳媪客氏私即所稱為對食<lb/>
者然朝以侍安又承事太孫多不暇忠賢乗間亦通焉<lb/>
客氏者故定興民侯二妻也年十八進宫又一年而婺<lb/>
<pb n="KR2c0020_WYG_071-2a"/>
生子國興光宗踐阼冊太孫為東宫忠賢得充東宫典<lb/>
膳客氏力也光宗升遐東宫暫居慈慶給諫楊漣疏參<lb/>
及忠賢忠賢無措泣求魏朝於王安力營救之遂與李<lb/>
選侍宫中李進忠為一人外廷不知也忠賢深徳朝結<lb/>
為兄弟而兩人皆客氏私人上即位數月一夕忠賢與<lb/>
朝爭擁客氏於乾清宫煖閣醉詈而囂聲達御前時上<lb/>
已寢漏將丙夜俱跪御榻前聽上令客氏久厭朝儇薄<lb/>
而喜忠賢憨猛上逆知之乃退朝而與忠賢忠賢卒矯<lb/>
<pb n="KR2c0020_WYG_071-2b"/>
㫖發朝鳯陽縊殺之自是得專客氏而尾大不掉之患<lb/>
成焉初帝之立也王安與諸大臣同受顧命見忠賢侵<lb/>
權欲重懲之奏之帝㑹御史方震孺上䟽請逐客氏帝<lb/>
乃令客氏出宫忠賢發安鞠問安詰責令其自新忠賢<lb/>
得釋客氏夤縁復入宫將甘心於安焉時安奉㫖掌司<lb/>
禮監辭未赴王體乾即欲起攘之因忠賢以危言動客<lb/>
氏曰爾我比西李何如勢在騎虎無貽後悔西李者李<lb/>
選侍也忠賢遂嗾給事霍繼華劾之又令劉朝田詔等<lb/>
<pb n="KR2c0020_WYG_071-3a"/>
上䟽辨寃客氏從中附和之於是矯㫖革安職而以體<lb/>
乾掌司禮監忠賢必欲殺安遂以劉朝提督南海子而<lb/>
降安為南海淨軍勒令自裁方光宗居青宫時憂讒畏<lb/>
譏幾三十年安左右勤勞靡敢怠玩光宗頗任用之安<lb/>
素剛不肯頤使於李選侍劉朝李進忠皆選侍私人故<lb/>
以移宫恨安至是安既死而忠賢益無所憚矣忠賢闇<lb/>
文義乃取舊司禮監李永貞入備贊畫李實李明道崔<lb/>
文昇各司監局探上意為奸忠賢自掌東厰客氏封奉<lb/>
<pb n="KR2c0020_WYG_071-3b"/>
聖夫人　命奉聖夫人客氏如皇祖戴聖夫人例加其<lb/>
子侯國興錦衣衞指揮使御史劉蘭上言皇上初登寶<lb/>
位客氏保䕶是賴今釐降之儀肇舉闗雎之慶方新恩<lb/>
禮所加權勢歸之初上大婚禮成魏忠賢廕姪二人給<lb/>
事中程注周之綱亦奏祖制非軍功不襲國典不當濫<lb/>
予俱不聽　九月上以客氏保䕶聖躬命户部擇田二<lb/>
十頃以為䕶墳香火之用魏忠賢侍衞有功命工部于<lb/>
陵工成叙錄御史王心一奏云梓宫未殯先規客氏之<lb/>
<pb n="KR2c0020_WYG_071-4a"/>
香火陵工既成强入忠賢之勤勞於禮為不順於事為<lb/>
失宜忠臣愛君必防其漸上怒責之　冬十月降吏科<lb/>
給事中侯震𤾉於外初客氏已出宫復召入震𤾉奏曰<lb/>
皇上於客氏始而徘徊眷注稍遲其出猶可言也出而<lb/>
再入不可言也中涓羣小煬竈借叢王聖寵而煽江京<lb/>
李閏之奸趙嬈寵而媾曹節王甫之禍可為寒心上怒<lb/>
降之時倪思蕙朱欽相馬鳴起王心一相繼疏劾皆降<lb/>
謫吏部尚書周嘉謨論救不報　刑科給事中孫杰疏<lb/>
<pb n="KR2c0020_WYG_071-4b"/>
糾周嘉謨劉一燝謂統均仰輔臣之權輔臣奉王安之<lb/>
意中㫖錯出致悞封疆嘉謨免一燝尋亦回籍<lb/>
二年春三月禮科給事中惠世揚疏糾大學士沈㴶使<lb/>
其門客晏日華潛入大内誘劉朝等練兵頓使聖明之<lb/>
朝再見江彬之事外戚鄭養性厚募死士包藏禍心上<lb/>
慰留㴶而謫世揚於外初㴶藉内監劉榮得通於忠賢<lb/>
内操之議皆自㴶導之未幾刑部尚書王紀亦劾㴶與<lb/>
客魏交通彼此攻訐忠賢矯㫖削紀籍　夏五月御史<lb/>
<pb n="KR2c0020_WYG_071-5a"/>
周宗建上言近日朝廷處分章奏外庭嘖嘖咸謂奥窔<lb/>
之中莫可測識論㫖之下有物馮焉如魏忠賢者目既<lb/>
不識一丁心復不諳大義揭其志慮有何嘉謨又曰耳<lb/>
目嚬笑之暇漸與相親宫廷禮法之事漸與相近一切<lb/>
用人行政墮於其說必且東西易面而不知奏入咸為<lb/>
宗建危之　秋八月兵科給事中朱童䝉疏糾鄒元標<lb/>
馮從吾醵金講學比之妖賊元標致仕歸　冬十月修<lb/>
撰文震孟上言勤政講學之實中云君臣相對如家人<lb/>
<pb n="KR2c0020_WYG_071-5b"/>
父子則左右近習無縁可以䝉蔽疏入忤魏忠賢不下<lb/>
庶吉士鄭鄤復疏促之曰經御覽而留中則非止輦轉<lb/>
圜之義不經御覽而留中必有藏伏奥援之奸本朝故<lb/>
事惟武宗及神宗末年有之權璫煬竈相顧太息無可<lb/>
如何矣忠賢深惡之承上觀劇摘震孟疏中傀儡登塲<lb/>
語激怒上時太僕寺卿滿朝薦亦言之力俱謫歸　十<lb/>
二月命劣轉科臣霍維華孫杰優陞京堂顧秉謙魏廣<lb/>
微為大學士入閣辦事<lb/>
<pb n="KR2c0020_WYG_071-6a"/>
三年秋八月内官張守仁等索冬衣譁於工部堂上尚<lb/>
書鍾羽正致仕歸　詔開内操鉦鼓之聲喧闐宫禁或<lb/>
云皇子生震死焉御史劉之鳳上言虎符重兵何可倒<lb/>
戈授巷伯之手假令劉瑾擁甲士三千能束手就擒乎<lb/>
御史李應昇黄尊素宋師襄交章論之尊素疏有阿保<lb/>
重於趙嬈禁旅近於唐末等語忠賢尤惡之皆矯㫖切<lb/>
責忠賢自殺王安後益驕横設内標萬人衷甲出入内<lb/>
監王進嘗試銃上前銃炸傷進手上幾危光宗選侍趙<lb/>
<pb n="KR2c0020_WYG_071-6b"/>
氏與客魏不協矯㫖賜死選侍盡出光宗所賜珍玩列<lb/>
於庭再拜投繯而絶裕妃張氏方姙膺冊封禮客氏譖<lb/>
於上絶飲食閉禳道中偶天雨匍匐掬薝溜數口而絶<lb/>
成妃李氏誕二公主而殤先是馮貴人嘗勸上罷内操<lb/>
客魏惡之矯㫖貴人誹謗賜死成妃從容為上言之乃<lb/>
矯㫖革封絶飲食成妃故鑒裕妃饑死宻儲食物壁間<lb/>
數日不死魏客怒少解斥為宫人遷於乾西所皇后<lb/>
張氏素精明魏客憚之后方姙腰痛客氏宻布心腹宫<lb/>
<pb n="KR2c0020_WYG_071-7a"/>
人奉御無狀隕焉又於上郊天之日掩殺胡貴人以暴<lb/>
疾聞<lb/>
四年春二月加錦衣衞田爾耕太子太保以其緝捕有<lb/>
功也爾耕尚書田樂之孫以軍功補廕錦衣附魏忠賢<lb/>
遂得美擢　三月刑科𫝊櫆疏參僉都御史左光斗吏<lb/>
科都給事魏大中詞引故内臣王安及中書汪文言<lb/>
廕魏忠賢弟姪一人錦衣百户　五月以許顯純掌北<lb/>
鎮撫司理刑　六月左副都御史楊漣疏參魏忠賢二<lb/>
<pb n="KR2c0020_WYG_071-7b"/>
十四罪曰忠賢原一市井亡賴人耳中年淨身夤入内<lb/>
地初猶謬為小忠小佞以倖恩既而敢為大奸大惡以<lb/>
亂政祖宗之制以票擬託重閣臣責無他委自忠賢擅<lb/>
權㫖意多出傳奉徑自内批壊祖宗二百年來之政體<lb/>
大罪一也劉一燝周嘉謨同受顧命之大臣也忠賢急<lb/>
於剪己之忌不容皇上不改父之臣大罪二也先帝一<lb/>
月賔天進御進藥之間實有隱恨執春秋討賊之義者<lb/>
孫慎行也明萬古綱常之重者鄒元標也忠賢一則逼<lb/>
<pb n="KR2c0020_WYG_071-8a"/>
之告病去一則嗾言官論劾去顧於䕶黨氣毆聖母之<lb/>
人曲意綢繆終加蟒玉以贈其行親亂賊而讐忠義大<lb/>
罪三也王紀鍾羽正先年功在國本及紀為司㓂執法<lb/>
如山羽正為司空清修如鶴忠賢一則使人交誶於堂<lb/>
辱而迫之去一則與沈㴶交搆陷之削籍去必不容盛<lb/>
時有正色立朝之直臣大罪四也國家最重無如枚卜<lb/>
忠賢一手握定力阻前推之孫慎行盛以𢎞更為他辭<lb/>
以錮其出是真欲門生宰相乎大罪五也爵人於朝莫<lb/>
<pb n="KR2c0020_WYG_071-8b"/>
重廷推去嵗南太宰北少宰所推皆㸃陪貳致一時名<lb/>
賢不安位去顛倒有常之銓政掉弄不測之機權大罪<lb/>
六也聖政初新正資忠直乃滿朝薦文震孟等九人抗<lb/>
論稍忤忠賢傳奉盡令降斥屢經恩典竟阻賜環長安<lb/>
謂皇上之怒易解忠賢之怒難調大罪七也然猶曰外<lb/>
廷之臣子也傳聞宫中有一舊貴人以徳性貞靜荷上<lb/>
寵注忠賢恐其露已驕横謀之私比托言急病立刻掩<lb/>
殺是皇上且不能保其貴幸矣大罪八也猶曰無名封<lb/>
<pb n="KR2c0020_WYG_071-9a"/>
也裕妃以有喜得封中外欣欣相告忠賢以抗不附己<lb/>
囑其私比矯㫖勒令自盡是皇上不能保其妃嬪矣大罪九<lb/>
也猶曰在妃嬪也中宫有慶已經成男乃繞電流虹之<lb/>
祥忽化為飛星墮月之慘傳聞忠賢與奉聖夫人實有<lb/>
謀焉是皇上不能保其子矣大罪十也先帝在青宫四<lb/>
十年操心慮患所以䕶持孤危者僅王安一人耳皇上<lb/>
倉卒受命擁衞防䕶之中亦不可謂無微忠而忠賢以<lb/>
私忿矯㫖掩殺於南海子是不但讐王安而實敢於讐<lb/>
<pb n="KR2c0020_WYG_071-9b"/>
先帝之老僕與皇上老犬馬畧無顧忌大罪十一也今<lb/>
日奬賞明日祠額要挾無窮王言屢䙝近又於河間府<lb/>
毁人房屋以建牌坊鏤鳯雕龍干雲挿漢又不止於塋<lb/>
地擅用朝官規制僭擬陵寢而已大罪十二也今日廕<lb/>
中書明日廕錦衣金吾之堂口皆乳臭誥勑之館目不<lb/>
識丁如魏良弼魏良材魏良卿等五侯七貴何以加兹<lb/>
大罪十三也因立枷之法以示威枷號家人者欲扳陷<lb/>
皇親也扳陷皇親者欲動揺三宫也當時若非閣臣力<lb/>
<pb n="KR2c0020_WYG_071-10a"/>
持椒房之戚又興大獄矣大罪十四也良鄉生員章士<lb/>
魁以爭煤窑傷其墳脈托言開礦而致之死假令盜長<lb/>
陵一抔土何以處之趙髙鹿可為馬忠賢煤可為礦大<lb/>
罪十五也伍思敬胡遵道以侵占牧地細事而徑置囚<lb/>
阱草菅士命使青燐赤璧之氣先結於壁宫泮藻之間<lb/>
大罪十六也科臣周士樸執糾織監一事原是在工言<lb/>
工忠賢竟停其陞遷使吏部不得專其銓除言官不敢<lb/>
司其封駁大罪十七也北鎮撫臣劉僑不肯殺人媚人<lb/>
<pb n="KR2c0020_WYG_071-10b"/>
自是在刑言刑忠賢以其不善鍛鍊竟令削籍明示大<lb/>
明之律令可以不守而忠賢之律令不可不遵大罪十<lb/>
八也科臣魏大中到任已奉明㫖鴻臚寺傳單忽傳詰<lb/>
責及科臣覆奏臺省交章又再䙝王言而煌煌天語朝<lb/>
夕紛更令天下後世視皇上為何如主大罪十九也東<lb/>
厰原以察奸細非常不以擾平民也自忠賢受事雞犬<lb/>
不寧野子傅應星等為之招揺引納陳居恭為之鼓舌<lb/>
揺唇𫝊繼敎為之投罟設網片語違忤駕帖立下如近<lb/>
<pb n="KR2c0020_WYG_071-11a"/>
日之逮汪文言不從閣票不令閣知而傅應星等造謀<lb/>
告密日夜未已勢不至於興同文之獄刋黨錮之碑不<lb/>
已者當年西厰汪直之僭恐未足語此大罪二十也前<lb/>
韓宗功潛入長安偵探虚實往來忠賢私房之家事露<lb/>
始令避去大罪二十一也祖制不蓄内兵原有深意忠<lb/>
賢創立内操使羽黨盤踞其中安知無大盜刺客深謀<lb/>
不宄之人識者每為寒心昔劉瑾招納亡命曹吉祥傾<lb/>
結達官忠賢蓋已兼之大罪二十二也忠賢進香涿州<lb/>
<pb n="KR2c0020_WYG_071-11b"/>
鐵騎之簇擁如雲蟒玉之趨隨耀日警蹕傳呼清塵墊<lb/>
道人人以為駕幸涿州及其歸也以輿夫為遲故駕駟<lb/>
馬羽幢青蓋夾䕶環遮則已儼然乗輿矣大罪二十三<lb/>
也蓋寵極則驕恩多成怨聞今春忠賢走馬御前皇上<lb/>
曾射殺其馬貸忠賢以不死忠賢不自畏罪請死且進<lb/>
有傲色退有怨言朝夕隄防介介不釋從來亂臣賊子<lb/>
只爭一念放肆遂至收拾不住奈何養虎兕於肘腋間<lb/>
乎此又寸臠忠賢不足盡其辜者大罪二十四也凡此<lb/>
<pb n="KR2c0020_WYG_071-12a"/>
逆跡左右既畏而不敢言外廷又皆觀望而不敢言即<lb/>
或内廷奸狀敗露又賴有奉聖客氏為之彌縫其罪戾<lb/>
而遮飾其回邪故掖廷之内知有忠賢不知有皇上都<lb/>
城之内知有忠賢不知有皇上即大小臣工又積重之<lb/>
所移積勢之所趨亦不覺不知有皇上而止知有忠賢<lb/>
宫中府中大事小事無一不是忠賢專擅反覺皇上為<lb/>
名忠賢為實且如忠賢已往涿州矣一切事情必星夜<lb/>
馳請意㫖票擬必忠賢到始敢批發嗟嗟天顔咫尺之<lb/>
<pb n="KR2c0020_WYG_071-12b"/>
間忽漫不請裁而馳候忠賢意㫖於百里之外事勢至<lb/>
此皇上威靈尚尊於忠賢耶疏入忠賢亦惴惴懼禍欲<lb/>
結輔臣韓爌為之地爌嚴拒不得已泣訴御前客氏又<lb/>
從中委曲調之遂令魏廣微條㫖廣微素固結忠賢附<lb/>
為同姓漣疏中復有門生宰相語廣微恨之是時忠賢<lb/>
亦有疏辭厰疏先下備極温諭次日乃下漣疏切責不<lb/>
少貸先是漣疏成意欲於午朝面奏出疾雷掩耳之計<lb/>
繕寫甫竟次日免朝恐再宿則機洩且害成也遂循例<lb/>
<pb n="KR2c0020_WYG_071-13a"/>
封進故忠賢得以彌縫漣愈憤激冀補牘以伺對仗忠<lb/>
賢聞之阻遏上不御朝者三日至四日乃出御皇極門<lb/>
刀劒倍於往時侍班官僚更為嚴謹左班諸臣不許擅<lb/>
出奏事而諸臣公憤愈甚繼漣上疏者捆至給事陳良<lb/>
訓魏大中許譽卿劉茂傅櫆陳熙昌周之綱杜三英楊<lb/>
夣衮顧其仁胡永順朱大典陳奇瑜熊奮渭李精白孫<lb/>
紹沆陳維新楊維新御史袁化中周宗建劉芳劉廷佐<lb/>
李應昇房壯麗劉環胡良機喻思洵林汝翥胡士奇謝<lb/>
<pb n="KR2c0020_WYG_071-13b"/>
竒舉洪如鐘黄尊素梁元柱李光春張鑛翟學程劉之<lb/>
侍周汝弼李喬崙劉其忠宋政南科道徐憲卿趙應期<lb/>
兵部尚書趙彦詹事翁正春等卿寺朱欽相胡世賞吏<lb/>
部郎中鄒維漣撫寧侯朱國弼等不下百餘疏先後申<lb/>
奏或專或合無不危悚激切俱不聽南京兵部尚書陳<lb/>
道亨已引疾杜門不與公事及見楊漣參疏忽奮擊扼<lb/>
腕曰國家安危誠在此舉吾備位大臣不言誰為言者<lb/>
即日出署合部院九卿諸大臣公疏以上凡千言指陳<lb/>
<pb n="KR2c0020_WYG_071-14a"/>
剴切疏入嚴㫖切責道亨嘆曰此何時尚可在公卿間<lb/>
耶乃具疏力辭而去　屯田司郎中萬燝先授營繕司<lb/>
主事管寶源局疏請内監廢銅忤忠賢意至是燝復上<lb/>
疏曰忠賢原名進忠今改名忠賢當亦顧名而思忠賢<lb/>
之義乎夫以忠賢珠玉盈笥金銀滿屋何求不得何欲<lb/>
不遂以此破廢銅器無足入其目當其心而亦必一手<lb/>
握定者其設心以為不若是無以操天下之利權既操<lb/>
天下之利權何難攬天下之政權奸雄用意最深蓄謀<lb/>
<pb n="KR2c0020_WYG_071-14b"/>
甚毒臣有以窺其微矣疏入忠賢矯㫖杖燝於午門外<lb/>
羣閹至燝寓捽之而出辱毆於道燝幾危及至闕受杖<lb/>
忠賢命立斃之先是御史林汝翥葉向髙鄉人也忠賢<lb/>
欲借之以傾向髙㑹翥巡城有火者曹大𫝊國興挾人<lb/>
命刼財鬭於塗汝翥欲參之皆願受杖免參翥信其無<lb/>
他也即杖之數日後萬燝禍作忽中㫖逮汝翥廷杖汝<lb/>
翥懼出亡羣閹疑向髙匿之百餘人直入其寓辱及婦<lb/>
女嫚罵坐索向髙奏之置不問至七月林汝翥自詣遵<lb/>
<pb n="KR2c0020_WYG_071-15a"/>
化軍門獄蓋翥懼未受廷杖先殞命於中涓之私毆故<lb/>
逸出都門詣遵化撫臣獄求為代題各道潘雲翼等疏<lb/>
救不聽執前㫖如故已而被杖創甚幾斃向髙奏曰楊<lb/>
漣一人之言容有過激未幾而諸疏繼至矣又未幾而<lb/>
臺省九卿復有公疏舉朝閧然即臣等亦被其指摘甚<lb/>
者疑其為忠賢畫策當與焦芳同傳矣臣地居宻勿不<lb/>
敢自同於廷臣即受疑受謗情固甘之惟是皇上念忠<lb/>
賢則當求所以保全之而今日保全忠賢之計莫如聽<lb/>
<pb n="KR2c0020_WYG_071-15b"/>
其自請且歸私第逺勢避嫌以釋中外之心使天下曉<lb/>
然知忠賢之無他其於轉禍為福直俄頃間耳至内操<lb/>
一事祖宗朝所無聚數千之甲兵於宫廷肘腋間在今<lb/>
日雖無可慮他日終屬隱憂疏上温㫖復悉數忠賢勤<lb/>
勞責羣臣附和　詔錦衣衞杖汪文言革為民　大學<lb/>
士葉向髙予告回籍向髙初相時猶可展布自忠賢專<lb/>
擅同官顧秉謙魏廣微希意阿㫖向髙强半注籍疏三<lb/>
十上至是以御史林汝翥逸出羣閹圍第決意去初廣<lb/>
<pb n="KR2c0020_WYG_071-16a"/>
微以己意用墨筆㸃縉紳一冊分差等目為邪人其人<lb/>
則葉向髙韓爌何如寵錢謙益成基命繆昌期姚希孟<lb/>
陳子壯侯恪趙南星髙攀龍楊漣左光斗魏大中黄尊<lb/>
素周宗建李應昇等約六七十人密達於忠賢以漸擯<lb/>
斥復手書所欲起用之人黄克纘王紹徽王永光徐大<lb/>
化霍維華阮大鋮等五十六人指為正人以次㸃用至<lb/>
是向髙去秉謙居首揆吏部謝陞起用至京見時政日<lb/>
非勉終一選歸且以書規廣微中㫖大拂廣微之意史<lb/>
<pb n="KR2c0020_WYG_071-16b"/>
記事黄汝亨各有書以大義告廣微咸拒不納　八月<lb/>
署國子監祭酒禮部右侍郎蔡毅中監丞金維基博士<lb/>
門洞開鄧光舒王裕心助敎張翰南徐伯徴姚士儒孫<lb/>
世裕董天𦙍學正王永興蔣紹煃學録聶雲翔杜士基<lb/>
典簿萬民憼典籍陳烈公疏劾魏忠賢上不問毅中既<lb/>
與璫忤四疏請告亦不許　九月左都御史髙攀龍疏<lb/>
參貪汚御史崔呈秀革職聽勘　冬十月朔有事太廟<lb/>
上冕而升百執事咸集大學士魏廣微不至迨飲福受<lb/>
<pb n="KR2c0020_WYG_071-17a"/>
胙禮且告畢踉蹌入班拜跪吏科給事魏大中劾之曰<lb/>
皇上升殿頒來嵗之厯四方萬國誰不頫首奉行其矯<lb/>
命雄行獨奢安耳廣微執政重臣何以驁焉不拜正朔<lb/>
也皇上於一日間行二大禮頒朔不至享廟則後至其<lb/>
無禮於皇上亦已甚矣廣微上疏自理且乞骸温㫖留<lb/>
之廣微恨大中甚御史李應昇上言閣臣魏廣微疏辨<lb/>
自謂罪止失儀夫行禮悞錯始謂失儀謹按大明律失<lb/>
悞朝賀者笞四十祭奠失悞者杖一百廣微尚可靦焉<lb/>
<pb n="KR2c0020_WYG_071-17b"/>
入中書之堂乎國家設立言官稱耳目近臣言及乗輿<lb/>
則天子改容事闗廊廟則宰相待罪廣微父允貞嘗為<lb/>
言官公正發憤得罪閣臣以去聲施至今廣㣲獨不念<lb/>
乎奈何比之路馬斥之此輩夫不與此輩為伍者必另<lb/>
有一輩為縁方今聖天子在上賢公卿在下廣㣲有何<lb/>
疚心之事清夜抱慙每見指摘輒自張皇若十手十目<lb/>
之暴其隱也廣微當退讀父書保其家聲毋倚三窟與<lb/>
言官為難異日亦可見乃父於地下上切責之　降吏<lb/>
<pb n="KR2c0020_WYG_071-18a"/>
科都給事魏大中吏部員外夏嘉遇御史陳九疇三級<lb/>
調外吏部尚書趙南星左都御史髙攀龍乞罷許之大<lb/>
學士韓爌力爭不報南星等狼狽去國　削吏部左侍<lb/>
郎陳于庭右都御史楊漣左僉都御史左光斗籍趙南<lb/>
星之去也銓部以陳于庭代署西臺以楊漣代署俱留<lb/>
中及㑹推冢宰漣以註籍不與其所㑹推喬允升馮從<lb/>
吾汪應蛟上仍以南星私人責之并責楊漣袁化中一<lb/>
時盡去部署皆空　降御史房可壯三級吏科許譽卿<lb/>
<pb n="KR2c0020_WYG_071-18b"/>
沈惟炳河南道御史袁化中各一級降吏部文選司郎<lb/>
中張光前三級俱調外光前甫入署二旬因南星等後<lb/>
先奉㫖去乃上疏曰臣若緘黙不言為茍免之計是賣<lb/>
友也賣友之人即是欺君之人臣豈敢蹈欺君賣友令<lb/>
皇甫規笑人千載之上哉　冬十二月復逮汪文言<lb/>
五年春正月起崔呈秀復為御史呈秀為髙攀龍所糾<lb/>
乃㣲服持賂叩忠賢願為忠賢子呼之以父忠賢大悅<lb/>
遂出中㫖免其勘起用時忠賢竊柄動曰中㫖兵科給<lb/>
<pb n="KR2c0020_WYG_071-19a"/>
事中李魯生阿忠賢意上言執中者帝宅中者王㫖不<lb/>
自中出而誰出時論鄙之　罷禮部侍郎何如寵右諭<lb/>
徳繆昌期削太僕寺少卿劉宗周籍起用阮大鋮十一<lb/>
人　二月大理寺丞徐大化劾楊漣左光斗黨同伐異<lb/>
招權納賄命俟汪文言逮至鞫之　削御史周宗建李<lb/>
應昇黄尊素張慎言籍工部主事曹欽程復劾趙南星<lb/>
周宗建張慎言李應昇髙攀龍黄尊素鄒維漣魏大中<lb/>
大約誣以受熊廷弼賂以汪文言為之證　三月上視<lb/>
<pb n="KR2c0020_WYG_071-19b"/>
太學魏忠賢王體乾擅改儀注賜坐而大臣不得賜茶<lb/>
　五月上祭方澤還宫即幸西苑時日已晡忠賢與客<lb/>
氏乗大舟飲酒歡甚上獨與宦䜿二人泛小舟蕩漾上<lb/>
身自刺舟一璫佐之相顧笑樂忽風起舟覆上及二璫<lb/>
俱墮水中二璫死焉上救免忠賢及客氏相顧錯愕而<lb/>
已　詔肅寧縣建坊賜勅旌奬魏忠賢并廕其弟姪一<lb/>
人都督僉事　特賜璽書褒美錦衣衞都督田爾耕仍<lb/>
命所司賚之羊酒建坊以示眷荅至意時修舉屯政以<lb/>
<pb n="KR2c0020_WYG_071-20a"/>
濟軍需爾耕乃捐田土七千餘頃以佐縣官之急故下<lb/>
璽書美之　錦衣衞指揮掌北鎮撫事許顯純勘問汪<lb/>
文言獄辭連趙南星楊漣左光斗魏大中繆昌期袁化<lb/>
中惠世揚毛士龍鄒雄璉鄧漢盧化鰲夏之令王之寀<lb/>
錢士晉徐良彦熊明遇施天徳等畧曰移宫建議原為<lb/>
立名躐等之資整頓銓政實是偏聽招權之藉布買命<lb/>
之金而楊熊之刑停啓賄賂之門而陞遷之法濫總文<lb/>
言得力於父事王安結納權要濁亂朝政請勑法司研<lb/>
<pb n="KR2c0020_WYG_071-20b"/>
鞫已而忠賢矯㫖仍命顯純訊之於是周朝瑞黄龍光<lb/>
顧大章并以求緩楊熊獄入焉初文言再下詔獄鍛鍊<lb/>
兩月餘弗屈有㫖杖之百其甥悲失聲文言叱曰孺子<lb/>
真不才死豈負我哉而效兒女子相泣耶至是下獄嚴<lb/>
鞫者四酷刑備加弗屈如故最後不能堪始仰視許顯<lb/>
純曰吾口終不似汝心任汝巧為之我承焉可也顯純<lb/>
誣魏周諸人以賍文言蹶起曰天乎寃哉以此衊清廉<lb/>
之士有死不承　六月九門提督太監金良輔劾御史<lb/>
<pb n="KR2c0020_WYG_071-21a"/>
倪文煥擅責官軍文煥求解於崔呈秀呈秀引入璫幕<lb/>
青衣叩頭珍竒盈列求為忠賢義子閲數日即具疏劾<lb/>
周順昌等以逢其意忠賢悅自此入幕用事　秋七月<lb/>
下楊漣周朝瑞左光斗顧大章袁化中於北鎮撫司初<lb/>
獄上擬漣以移宫一案許顯純等相與謀謂不引入移<lb/>
宫則罪名不大不假借封疆則難與追贓遂坐以受熊<lb/>
廷弼賄漣等不肯承而顯純箠楚甚酷無生理左光斗<lb/>
曰彼殺我有兩法乗我之不服而亟鞫以斃之又或陰<lb/>
<pb n="KR2c0020_WYG_071-21b"/>
害於獄中徐以病聞耳若初鞫輒服即送法司或無死<lb/>
理於是靡焉承順遂五日一比慘毒更甚比時纍纍跪<lb/>
堦前訶詬百出裸體辱之弛杻則受桚弛鐐則受夾弛<lb/>
桚與夾則仍戴杻鐐以受棍創痛未復不再宿復加榜<lb/>
掠後訊時皆不能跪起荷桎梏平卧堂下見者無不切<lb/>
齒流涕　材官蔣應陽因熊廷弼下獄代為投揭白其<lb/>
寃時時入監左右之魏忠賢緝獲以其所攜遼東圖畫<lb/>
指為妖書以獻上命寘重辟加廕忠賢以羊酒銀幣賜<lb/>
<pb n="KR2c0020_WYG_071-22a"/>
之　八月御史張納上書論東林書院詆鄒元標孫慎<lb/>
行馮從吾余懋衡俱削籍　副都御史楊漣卒於獄漣<lb/>
身事三朝親受光宗顧命自下獄體無完膚及其死也<lb/>
土囊壓身鐵釘貫耳僅以血濺衣裹置棺中後櫬歸無<lb/>
葬地置於河側母妻俱棲息城樓而忠賢仍令撫按追<lb/>
贓　吏科都給事魏大中卒於獄其子學洢死之大中<lb/>
家徒四壁卓然以名敎自持熊楊之獄大中力言宜寘<lb/>
重辟諫草傳布而竟誣以熊楊賄賂坐贓死方溽暑殷<lb/>
<pb n="KR2c0020_WYG_071-22b"/>
雷㫖故遲遲不下越六七日始出尸牢穴中尸潰甚慘<lb/>
方被逮時其子學洢徒跣攀號欲隨之北大中曰覆巢<lb/>
寧有完卵耶父子俱斃無益也學洢微服間行尾緹騎<lb/>
刺探起居抵國門邏卒四布則變姓名匿旅邸中晝伏<lb/>
夜出以救其父迨獄益危榜掠益毒度無生理欲撾登<lb/>
聞鼓上書自刎已而不果扶櫬歸朝夕號哭未嘗入寢<lb/>
室勺水不進而死　決熊廷弼於市　僉都御史左光<lb/>
斗卒於獄先是楊漣疏上魏廣微惡之時有謂廣微者<lb/>
<pb n="KR2c0020_WYG_071-23a"/>
曰楊漣攻魏公波及於閣下公知其故乎曰不知也曰<lb/>
出疏者楊漣造意者左光斗潤色者繆昌期也吾為閣<lb/>
下足了此事矣廣微首肯遂與盟授㫖於御史陳九疇<lb/>
發其端而旋以㑹推彰其事復理移宫為傷孝垂簾為<lb/>
阿黨定䇿元勲為居功及再鞫改為封疆誣以贓矯㫖<lb/>
五日一比竟斃於獄　九月賜魏忠賢印文曰顧命元<lb/>
臣客氏印文欽賜奉聖夫人　顧大章下獄尋卒　冬<lb/>
十月逮御史惠世揚夏之令於獄刑部侍郎朱世守大<lb/>
<pb n="KR2c0020_WYG_071-23b"/>
理寺丞楊一鵬兵部侍郎劉策布政陸完學俱削籍<lb/>
中書舍人吳懐賢下獄懷賢以忠賢傾陷忠良目擊不<lb/>
平時閱邸報見楊漣有二十四罪疏擊節稱快旁註曰<lb/>
當如任守忠即時安置適工部吳昌期以劾忠賢還籍<lb/>
懷賢服其不阿遺書稱之為事極必反反正不逺辭多<lb/>
激烈凡對客及貽書親朋輒寓感憤義形於色同官傅<lb/>
應星入告忠賢即逮之下獄拷死籍其家妻程氏以驚<lb/>
死　十一月以崔呈秀為工部右侍郎嵗加魏忠賢禄<lb/>
<pb n="KR2c0020_WYG_071-24a"/>
米一千二百石為殿工也呈秀初倚許秉彞通忠賢至<lb/>
是殿工興忠賢借督工無日不與呈秀相見屏人密語<lb/>
移時呈秀授黨人姓名如天鑒等録忠賢奉為聖書一<lb/>
時梁夢環李魯生曹欽程各獻諛入告而追贓嚴比等<lb/>
㫖俱自顧秉謙出之天鑒録首列東林葉向髙韓爌孫<lb/>
承宗劉一燝趙南星楊漣髙攀龍左光斗孫居相李邦<lb/>
華喬允升王洽曹于汴李騰芳錢謙益姚希孟等次列<lb/>
東林之黨孫鼎相徐良彦熊明遇沈維炳熊奮渭侯恪<lb/>
<pb n="KR2c0020_WYG_071-24b"/>
等又列真心為國不附東林顧秉謙魏廣微王紹徽王<lb/>
永光霍維華徐大化周應秋崔呈秀閻鳴泰王在晉楊<lb/>
維垣卓邁倪文煥李魯生吳淳夫孫國珍劉廷元等同<lb/>
志録者首列詞林部院卿寺則陳宗器韓維思易應昌<lb/>
張潑等臺省則黄尊素李應昇劉芳張慎言惠世揚房<lb/>
可壯章允儒劉𢎞化侯恂游士順等部屬則賀烺張光<lb/>
前孫必顯汪如亨等㸃將録者首曰天罡星托塔天王<lb/>
李三才及時雨葉向髙浪子錢謙益聖手書生文震孟<lb/>
<pb n="KR2c0020_WYG_071-25a"/>
白面郎君鄭鄤霹靂火惠世揚大刀楊漣智多星繆昌<lb/>
期等共三十六人地煞星神機軍師顧大章旱地忽律<lb/>
游大任鼓上皂汪文言等共七十二人　揚州知府劉<lb/>
鐸下獄僧本福攜鐸贈三詩至京為其語多譏刺遂逮<lb/>
之　錦衣衞指揮僉事髙守謙毆翰林丁乾學斃之乾<lb/>
學典試江西試策中引汪直劉瑾觸怒忠賢降級調外<lb/>
未及赴守謙與乾學有舊憾遂嗾忠賢使二十餘人擁<lb/>
入乾學寓矯稱有詔乾學俯伏就逮守謙偕諸人箠楚<lb/>
<pb n="KR2c0020_WYG_071-25b"/>
交下乾學創甚尋卒時科臣陳熙昌詞臣陳子壯亦<lb/>
以試録有庸主失權英主攬權等語亦削籍　戍吏部<lb/>
尚書趙南星南星以忤沈一貫削籍家居三十年其入<lb/>
朝也大理寺卿周應秋知其柄用郊迎結歡南星益鄙<lb/>
之嘆曰吾入山三十年安知士風至此乎見大學士魏<lb/>
廣微廣微父魏允貞與南星善以父執自居廣微因力<lb/>
排之中㫖削奪巡撫山西郭尚友誣其贓追論戌振武<lb/>
衞子清衡戍莊浪衞南星日短衣執士伍卒於戍所<lb/>
<pb n="KR2c0020_WYG_071-26a"/>
六年春正月削曹欽程籍為民欽程以媚璫劾周宗建<lb/>
諸人稱忠賢為父躐秩太僕寺卿復與同黨不合忠賢<lb/>
厭薄之遂責其敗羣削籍出都門時再拜忠賢前云君<lb/>
臣之義已絶父子之恩難忘遂倉卒跟蹌而去　命修<lb/>
三朝要典以紅丸挺擊移宫三案編緝成書　蘇杭織<lb/>
造太監李實疏劾南京巡撫周起元松江知府張宗衡<lb/>
同知孫應崑詔逮之時李實特印空疏遣人持至京奉<lb/>
忠賢忠賢令李朝欽李永貞屬草而命孫昇書之以上<lb/>
<pb n="KR2c0020_WYG_071-26b"/>
三月御史周宗建下獄宗建屢疏劾魏客魏客恨之先<lb/>
是為曹欽程所誣逮至詔獄鞫時箠楚較衆更毒宗建<lb/>
偃卧不能出聲許顯純罵之曰此時尚能說魏公不識<lb/>
一丁否蓋宗建前疏魏忠賢有目不識一丁語也卒斃<lb/>
於獄　遼人武長春往來京師魏忠賢指為間諜緝之<lb/>
以邀功竟磔之以獲武長春功封魏良卿肅寧伯世襲<lb/>
并賜養贍田七百頃忠賢用事奬勅約百道閣臣撰勅<lb/>
全倣曹操九錫文為之先是掌司禮秉筆者非公事不<lb/>
<pb n="KR2c0020_WYG_071-27a"/>
得出忠賢獨招揺畿輔以恣馳逐每先期治儲待於停<lb/>
驂所在數千百騎絡繹不絶民間皆焚香插栁枝於户<lb/>
又以輿夫遲駕四馬輿青蓋羽幢環遮夾擁疾於飛鳥<lb/>
凡朝中草疏李永貞必遣急足馳白即百里外一日常再<lb/>
往返也章疏至分閱者王體乾梁棟李永貞石元雅凃<lb/>
文輔有闗切者鈐以寸紙又湼一指甲重痕為識永貞<lb/>
等以次朗誦而體乾為疏其意㫖焉　左諭徳繆昌期<lb/>
下獄昌期湖廣典試策語侵魏忠賢忠賢銜之以昌期<lb/>
<pb n="KR2c0020_WYG_071-27b"/>
負文名人望所屬不即發及楊漣二十四罪疏昌期為<lb/>
之屬草忠賢深恨之昌期往告葉向髙以清君側之惡<lb/>
向髙唯唯昌期色變而出韓爌當國頗信昌期益持正<lb/>
議及爌去趙南星髙攀龍逐楊左削奪昌期日慷慨置<lb/>
酒餞别忠賢愈怒使人詈於朝曰昌期何人尚留此送<lb/>
客耶昌期請告忠賢矯㫖勒閒住忠賢嘗營墳於玉泉<lb/>
山遣人詣昌期乞墓碑昌期瞋目叱曰吾生平恥為諛<lb/>
墓豈肯順璫㫖耶客曰身履虎尾不畏其咥乎壽寧事<lb/>
<pb n="KR2c0020_WYG_071-28a"/>
可鑒也昌期大恚曰壽寧曽困李獻吉今日壽寧安在<lb/>
忠賢聞之怒益不解至是起大獄與周順昌同詔獄為<lb/>
許顯純所斃　左都御史髙攀龍卒攀龍削籍家居杜<lb/>
門著書聞緹騎至焚香沐浴手繕遺疏封固以授其子<lb/>
世儒曰事亟方啓之乃紿家人令各自寢息勿得驚恐<lb/>
夜半密起整衣冠望闕叩頭自投於園池次早世儒瞷<lb/>
户寂無人聲啓視之留詩以寓意亟走池中出尸因以<lb/>
遺疏附呈疏曰臣雖削籍舊屬大臣大臣不可辱辱大<lb/>
<pb n="KR2c0020_WYG_071-28b"/>
臣則辱國矣謹北面以效屈平之遺君恩未報願結來<lb/>
生望使者持此以復皇上忠賢復矯㫖逮世儒　吏部<lb/>
主事周順昌下獄順昌吳縣人時緹騎出魏大中被逮<lb/>
過吳順昌周旋累日臨别涕泗即以女許配其孫允柟<lb/>
緹騎促大中行語侵順昌順昌張目叱之曰若不知世<lb/>
間有不畏死男子耶若曹歸語而忠賢我即故吏部郎<lb/>
周順昌也大中下獄御史倪文煥即以締婚事劾順昌<lb/>
削籍内臣李實復疏參順昌攀龍應昇尊素宗建五人<lb/>
<pb n="KR2c0020_WYG_071-29a"/>
俱矯㫖逮繫緹騎挾威横行所至索金數千宗建逮行<lb/>
未三日而逮順昌者復至吳中沸然士民素徳順昌聞<lb/>
其逮不勝寃憤吳令陳文瑞順昌所拔士也夜半叩户<lb/>
求見撫牀為慟公曰吾固知詔使必至此特意中事耳<lb/>
毋效楚囚對泣顔色不變語良久令請順昌入治裝舉<lb/>
家號慟順昌笑曰無事亂人懷也顧案上有素牓徐曰<lb/>
此龍樹菴僧屬我書者我向許之今日不了亦一負心<lb/>
事乃題小雲棲三字後識年月投筆而起改囚服出門<lb/>
<pb n="KR2c0020_WYG_071-29b"/>
士民擁送者不下數千人順昌出赴使署開讀巡撫毛<lb/>
一鷺至署諸生五六百人王節楊廷樞劉羽儀文震亨<lb/>
等遮中丞懇其疏救一鷺流汗不能出一語緹騎見議<lb/>
久不決手擲鋃鐺於地厲聲曰東厰逮人鼠輩何敢置<lb/>
喙於是市人顔佩韋等前問曰㫖出朝廷乃東厰耶緹<lb/>
騎曰㫖不出東厰將誰出衆怒閧然而登叢毆緹騎立<lb/>
斃一人諸司不復相顧順昌徬徨立久之無所屬步詣<lb/>
府署適緹騎之逮黄尊素於浙者舟泊胥門要挾需索<lb/>
<pb n="KR2c0020_WYG_071-30a"/>
聞變焚其舟沉駕帖於河緹騎皆泅水遁不復往浙時<lb/>
有謂順昌者曰公不幸遭清流之禍忠良無得全者矧<lb/>
今日變因公起恐徒自苦順昌嘆曰以我一人貽禍桑<lb/>
梓死且目不瞑我豈不知自裁然順昌小臣也豈得引<lb/>
髙公不辱之義乎今我赴都必死死則訴髙皇帝速殛<lb/>
元兇以清君側之惡手書别親友以三月二十六日行<lb/>
人無知者就詔獄顯純拷比倍酷身無完膚罵不絶口<lb/>
無一語哀乞好義者醵金代其納贓顯純令獄卒私殞<lb/>
<pb n="KR2c0020_WYG_071-30b"/>
之臨死短章祈以尸諫獄卒見而毁焉　魏良卿請第<lb/>
宅朝房工部議如李成梁例給庫銀一萬九千兩為第<lb/>
宅之價以武清伯西朝房改付從之　御史李應昇下<lb/>
獄忠賢擅權應昇草十六事欲上會楊漣先發遂易稿<lb/>
以奏忠賢切齒嗣後救萬璟有疏劾魏廣微有疏廣微<lb/>
見疏棄擲於地不食者二日欲廷杖之讀至異日何以<lb/>
見乃父於地下氣歉乃已方駕帖之至也應昇獨立門<lb/>
側佇望使來一無他顧惟入慰父母云兒此去或徼君<lb/>
<pb n="KR2c0020_WYG_071-31a"/>
恩得以生還慎勿憂念縣令至門奮身就道登舟作賦<lb/>
畧無抑鬰之色至獄亦拷死卒之前一日寄詩别親友<lb/>
遺書誡其子詩有云白雲渺渺迷歸夢春草淒淒泣路<lb/>
岐寄與兒曹焚筆硯好將犁犢聽黄鸝聞者傷心焉<lb/>
戍毛士龍削夏嘉遇姜志禮王心一劉大受等籍　御<lb/>
史黄尊素卒於獄卒前一日獄吏告尊素曰公休矣内<lb/>
傳欲斃公公何語即書以寄家尊素畧不及他事即於<lb/>
三木上賦詩是夜卒　五月王恭厰災兵部尚書王永<lb/>
<pb n="KR2c0020_WYG_071-31b"/>
光請寛訟獄停工作慎票㫖給事中彭汝楠御史髙𢎞<lb/>
圖亦言之俱削籍未幾降勅奬忠賢撲滅雷火功從尚<lb/>
書薛貞之請也　六月命逮吳養春等養春歙縣人家<lb/>
世饒富祖守禮常輸邊二十一萬養春官中書有黄山<lb/>
收息不貲又准浙中鹽與從兄弟訐訟置僕吳榮於獄<lb/>
榮脫入京訴於東厰誣其私占黄山歴年獲租稅六十<lb/>
餘萬金忠賢遂矯㫖逮養春至京坐養春贓六十餘萬<lb/>
程夢庚贓十三萬六千其山塲木植估價三十餘萬命<lb/>
<pb n="KR2c0020_WYG_071-32a"/>
官變易之以助大工忠賢以能發奸剔弊廕錦衣衞指<lb/>
揮時養春等俱拷死工部遣主事吕下問至歙追産吳<lb/>
氏家已破其妻女俱自縊吕下問專召富家𣲖買坐累<lb/>
至破家者甚多激民變下問遁回忠賢復命太僕寺丞<lb/>
許志吉至歙續追志吉即徽人其酷不減下問　殺揚<lb/>
州知府劉鐸方鐸下獄時李承恩方震孺同繫獄鐸與<lb/>
二人相得甚洽會鐸以前詩乃歐陽暉所作事白得釋<lb/>
遂為承恩行金救免為張體乾所緝獲體乾心欲媚璫<lb/>
<pb n="KR2c0020_WYG_071-32b"/>
遂誣鐸與假官曾雲龍同謀倩道士方景陽咀呪厰臣<lb/>
忠賢聞之怒甚即使谷應選逮景陽至榜掠數百景陽<lb/>
不勝楚誣服然景陽實未識鐸具獄時鐸亦不復與景<lb/>
陽面質獄成始擬戌既擬絞賢矯㫖令從重擬是時景<lb/>
陽已斃於獄而刑部尚書薛貞承忠賢意竟擬斬決不<lb/>
待時疏上報可方貞再鞫時語鐸曰當今之時以己功<lb/>
名為重耳他人生死何與己事鐸曰一時功名有限千<lb/>
秋清議難逃貞大恨之撲之二十未幾詔斬於西市并<lb/>
<pb n="KR2c0020_WYG_071-33a"/>
戮景陽屍　浙江巡撫潘汝禎議為忠賢建祠宇乞賜<lb/>
額從之時汝禎疏先至而巡按劉之侍疏遲至一日忠<lb/>
賢怒削奪之　僉都御史周起元下獄拷死　九月削<lb/>
廣西副使曹學佺籍時學佺有野史紀畧一書議論與<lb/>
要典相反故削籍毁板　以皇極殿工成晉魏忠賢為<lb/>
上公加恩三等原封肅寧侯魏良卿進寧國公賜鐵券<lb/>
世襲加吏部尚書侍郎周應秋等十八人宫保進秩金<lb/>
幣有差馬嘉會崔呈秀廕子錦衣衞指揮世襲郭允厚<lb/>
<pb n="KR2c0020_WYG_071-33b"/>
薛鳯翔廕子入監徐大化孫杰升工部尚書科道郭興<lb/>
言加衘賜銀幣有差加恩張惟賢等七人傅應星加太<lb/>
子太保李承錦加太子太傅魏士望等十四人升都督<lb/>
僉事各賜銀幣有差又勅賜魏忠賢莊田二千頃寧國<lb/>
公禄米照魏國公例嵗支五千以示酬眷至意　蘇杭<lb/>
織造李實奏厰臣祠宇已建乞授杭州衞百户沈尚文<lb/>
等永守祠宇世為祝釐崇報上允之祠建於西湖之麓<lb/>
居闗壯繆岳武穆祠之中備極壯麗閣臣縉紳施鳳來<lb/>
<pb n="KR2c0020_WYG_071-34a"/>
撰記張瑞圖書丹賜額曰普徳子衿微有反唇者則守<lb/>
祠之䜿叢毆之蘇州立普惠祠松江立徳馨祠者巡撫<lb/>
毛一鷺巡按徐吉也淮安立瞻徳祠揚州立沾恩祠者<lb/>
漕運郭尚友巡按宋楨樸許其孝也盧溝橋立隆恩祠<lb/>
者工部郎中曾國禎也崇文門内立廣仁祠宣武門外<lb/>
立茂勲祠者順天府通判孫如冽府尹李春茂巡撫劉<lb/>
詔巡按卓邁户部主事張化愚也濟寧立昭徳祠河東<lb/>
立褒勲祠者巡撫李精白巡按李燦然黄憲卿并漕運<lb/>
<pb n="KR2c0020_WYG_071-34b"/>
郭尚友也河南立戴徳祠成徳祠者巡撫郭増光巡按<lb/>
鮑奇謨守道周鏘也山西立報功祠者巡撫牟志夔曹<lb/>
爾楨巡按劉𢎞光也大同立嘉徳祠者巡撫王㸃巡按<lb/>
張素養汪裕也登萊立報徳祠者巡按李嵩也湖廣立<lb/>
隆仁祠者巡撫姚宗文巡按温臯謨也四川房山立顯<lb/>
徳祠者工部郎中加侍郎何宗聖也陜西立祝恩祠者<lb/>
巡撫朱童䝉巡按莊謙王大中也徽州立崇徳祠者知<lb/>
府頡鵬也通州立懷仁祠者督漕内監李明道也通州<lb/>
<pb n="KR2c0020_WYG_071-35a"/>
昌平二鎮立崇仁彰徳二祠者總督閆鳴泰也宻雲立<lb/>
崇功祠者巡撫劉詔巡按倪文煥也林衡署中立永愛<lb/>
祠者庶吉士李若琳也嘉蔬署中立洽恩祠良牧署中<lb/>
立存仁祠者上林監丞張永禄也福建則絶未有請江<lb/>
西亦最後明年六月内方題建賜隆徳祠者巡撫楊廷<lb/>
憲巡按劉述祖也各曲意獻媚務窮工作之巧攘民田<lb/>
墓伐人樹木無敢發聲其上食饗祀一如王公像以沉<lb/>
香木為之眼耳口鼻手足宛轉一如生人腹中肺腸皆<lb/>
<pb n="KR2c0020_WYG_071-35b"/>
以金玉珠寶為之衣服奇麗髻上穴空其一以簪四時<lb/>
香花一祠木像頭稍大小䜿上冠不能容匠人恐急削<lb/>
而小之以稱冠焉小䜿抱頭慟哭責匠人　薊州道胡<lb/>
士容下獄士容任薊州督師有聲崔呈秀薦其妾弟蕭<lb/>
惟中宋珏等為守備私人鄭冲宇等為中軍不從且置<lb/>
之法欲建祠於薊州士容又勿聽遂激忠賢怒矯㫖逮<lb/>
之許顯純拷掠最毒幾斃　大學士顧秉謙回籍　冬<lb/>
十月順天府丞劉志選上言張國純怙惡不悛上下㫖<lb/>
<pb n="KR2c0020_WYG_071-36a"/>
切責國紀后父也后賢明客氏忌之誣稱后非國紀女<lb/>
幾揺天聽忠賢嗾志選及御史梁孟環論之志選疏有<lb/>
丹山之穴藍田之種等語尤悖逆上一日幸后宫顧見<lb/>
几上書一卷問后何書曰趙髙傳也上黙然忠賢益怒<lb/>
次日伏壯士數人於便殿上御殿搜得之懷刃上大驚<lb/>
送厰衞忠賢乃誣后父國紀謀立信王為不軌欲興大<lb/>
獄謀之王體乾曰主上凡事憒憒獨於夫婦兄弟間不<lb/>
薄脫有變吾輩無類矣忠賢懼乃亟殺之以滅口事得<lb/>
<pb n="KR2c0020_WYG_071-36b"/>
寢<lb/>
七年春正月削禮部尚書李思誠吏部主事于志舒懷<lb/>
來兵備丘志充籍命錦衣衞逮志充同上林監署丞王<lb/>
家棟下獄家棟以太醫院醫士授署丞出入崔呈秀門<lb/>
時户部主事于志舒托家棟通賄呈秀得除吏部而懷<lb/>
來兵備丘志充亦與棟有交囑棟營求呈秀謀升太僕<lb/>
寺卿棟暮夜攜賂呈秀適遇厰中旂尉獲之棟窘甚往<lb/>
呈秀家叩門求解時呈秀與禮部尚書李思誠接壤而<lb/>
<pb n="KR2c0020_WYG_071-37a"/>
居遂誣以此所以賂思誠者忠賢書發其事而思誠實<lb/>
不知也因削籍　魏忠賢欲任天下兵柄以提督忠勇<lb/>
營内操太監劉應坤陶文紀用鎮守山海闗又命司禮<lb/>
監凃文甫總督太倉節慎二庫原任司禮監崔文昇李<lb/>
明道總督漕運疏通河道凡司道以下俱行屬吏禮李<lb/>
明道至淮以淮安道楊廷槐不廷跪參論削籍　削翰<lb/>
林陳仁錫文震孟鄭鄤籍擬孫文豸顧同寅罪斬文豸<lb/>
仁錫戚也嘗作䇿論嘲時忠賢知之因誣文豸造妖言<lb/>
<pb n="KR2c0020_WYG_071-37b"/>
謗朝政置重辟所指妖言者則韓愈原道篇欽天監步<lb/>
天歌也先是仁錫在講筵因王恭厰火災又見正人屠<lb/>
戮忠賢竭土木不休講時不避忌諱忠賢怒復以不撰<lb/>
寧國勅怒愈甚遂命許顯純擬文豸獄詞連仁錫等因<lb/>
削職追奪誥命　夏四月遵化道耿如把下獄時劉詔<lb/>
巡撫順天行縣至肅寧叩首於忠賢家及謁祠見忠賢<lb/>
像即行五拜三叩頭因創立生祠諭意於如把不應祠<lb/>
成又欲率如把往拜如把半揖而出事聞忠賢怒令詔<lb/>
<pb n="KR2c0020_WYG_071-38a"/>
疏劾之疏連入而如把下獄　遣三王之國忠賢包藏<lb/>
禍心故有是遣　五月監生陸萬齡請建魏忠賢祠於<lb/>
國學之旁謂孔子作春秋而忠賢作要典孔子誅少正<lb/>
卯而忠賢誅東林許之　秋七月以邊功加恩魏忠賢<lb/>
三等廕弟姪一人錦衣衞指揮世襲王體乾等各有差<lb/>
既而以厰臣安攘天下封魏鵬翼安平伯三殿告成加<lb/>
寧國公魏良卿太子太保襲伯爵錦衣衞指揮魏明望<lb/>
進秩少師封魏良棟為東安侯時良棟僅三嵗鵬翼二<lb/>
<pb n="KR2c0020_WYG_071-38b"/>
嵗世襲賜奉聖夫人客氏金幣加恩三等廕一人錦衣<lb/>
衞指揮使世襲　以田吉為兵部尚書霍維華總督薊<lb/>
遼袁崇煥不為魏忠賢所喜邊功不叙恩廕維華請以<lb/>
己廕讓之上下㫖切責初維華内弟陸藎臣為午門璫<lb/>
得通於忠賢因進仙方靈露飲其法雜取秔穤諸米淘<lb/>
淨入木甑蒸之甑中底安長頸大口空銀瓶一米漸添<lb/>
漸熟水漸熟漸易不數易而瓶中之露滿矣乃米糓之<lb/>
精也上飲而甘之以餘瀝分賜近侍及上不豫忠賢歸<lb/>
<pb n="KR2c0020_WYG_071-39a"/>
罪於此因恚維華維華又偵知上彌留遂先與忠賢貳<lb/>
　八月以崔呈秀為兵部尚書少傅兼太子太傅仍兼<lb/>
左都御史奪情視事從來九卿未有兼官如呈秀者呈<lb/>
秀初以御史監工帶左都衘及晉司馬尚如故既竊兵<lb/>
柄復擅紀綱奪情視事不用縗墨　上不豫禮部頒爵<lb/>
賞列封廕羣臣謝恩之日即帝上賔之日也二十二日<lb/>
乙卯上崩初上病亟時召皇弟信王入諭以當為堯舜<lb/>
之君再以善事中宫為托及委用忠賢語既崩忠賢自<lb/>
<pb n="KR2c0020_WYG_071-39b"/>
出迎王入王危甚時羣臣俱在寓聞訃恐入朝之時有<lb/>
他變生死且不測厥明至殿門宦者持門不得入告以<lb/>
宜用喪服既改服又言未成服宜如常羣臣奔走出入<lb/>
者三氣喘且不續哀訴宦者乃得入既哭大行皇帝司<lb/>
禮太監王體乾及忠賢在喪次獨體乾語禮部備喪禮<lb/>
忠賢目且腫無所言羣臣出少頃獨呼兵部尚書崔呈<lb/>
秀入屏人語移時秘不得聞或曰忠賢欲自篡而呈秀<lb/>
以時未可止之丁巳信王即皇帝位　九月東厰太監<lb/>
<pb n="KR2c0020_WYG_071-40a"/>
魏忠賢乞辭位不許奉聖夫人客氏出外宅　國子司<lb/>
業朱之俊劾監生陸萬齡曹代請祠魏忠賢國學宜罪<lb/>
命下獄忠賢乞止建祠上優荅之其前賜額如故餘俱<lb/>
罷止同時更有一張生者欲上疏以忠賢與孔子並尊<lb/>
入國學自稱見子路擊之遽殂　給太師寧國公魏良<lb/>
卿少師安平伯魏鵬翼鐵券　巡撫江西僉都御史楊<lb/>
邦憲巡按御史劉述祖請建魏忠賢祠不許　冬十月<lb/>
巡撫登萊孫國楨報宣川之捷叙及厰臣論賞廕魏忠<lb/>
<pb n="KR2c0020_WYG_071-40b"/>
賢王體乾徐應元崔呈秀各錦衣衞指揮同知　御史<lb/>
楊維垣劾兵部尚書崔呈秀呈秀奏辨求之次日百官<lb/>
哭臨忽隆道閣前有數小内臣招呼兵部尚書崔家羣<lb/>
臣錯愕所言公當公言之豈呈秀所得私耶臣言及此<lb/>
不寒而栗又云祖制不許上言大臣徳政何况内臣語<lb/>
頗侵忠賢　工部主事陸澄源上言四事正士習糾官<lb/>
邪安民生足國用其正士習略曰比來士氣漸降惟以<lb/>
稱功頌徳為事厰臣魏忠賢服事先帝論功行賞自有<lb/>
<pb n="KR2c0020_WYG_071-41a"/>
常典何至寵踰開國爵列三等也外廷奏疏不敢名書<lb/>
姓盡廢君前臣名之禮釐祝遍於海内奔走狂於域中<lb/>
士習漸衰莫此為甚兵部主事錢元慤上言魏忠賢以<lb/>
梟獍之姿供綴衣之役先帝念其服勤左右假以事權<lb/>
羣小蟻附勢漸難返稱功頌徳布滿天下幾如王莽之<lb/>
妄引符命列爵三等畀於乳臭幾如梁冀之一門五侯<lb/>
徧列私人分置要津幾如王衍之狡兔三窟輿珍輦寶<lb/>
藏積肅寧幾如董卓之郿塢自固廣開告訐誅鋤士類<lb/>
<pb n="KR2c0020_WYG_071-41b"/>
幾如節甫之鈎黨株連陰養死士陳兵自衞幾如桓温<lb/>
之壁後置人使先帝而早知其如此亦必有以處忠賢<lb/>
矣即皇上念其勤勞貸之不死宜勒歸私第使國家無<lb/>
尾大之患魏良卿輩既非開國之勲又非從龍之寵安<lb/>
得玷兹茅土自宜褫革至告訐獲賞之張體乾煅煉驟<lb/>
貴之楊寰夫頭乗轎之張凌雲委官開棍之陳大同號<lb/>
稱大兒之田爾畊寧國契友之門太始凡為爪牙俱宜<lb/>
明暴其罪或殛或放而奸黨肅清矣貢生錢嘉徵上數<lb/>
<pb n="KR2c0020_WYG_071-42a"/>
忠賢之罪曰並帝内外封章必先闗白稱功頌徳上配<lb/>
先帝及奉俞㫖必曰朕與厰臣自古未聞有此奏體曰<lb/>
蔑后皇親張國紀於御前面折逆奸遂遭羅織欲置之<lb/>
死賴先帝神明祇膺薄懲不然皇親危則中宫危矣曰<lb/>
弄兵祖宗朝不聞内操忠賢外脅臣工内逼宫闈操刀<lb/>
禁中深可寒心曰無二祖列宗髙皇帝垂訓中涓不許<lb/>
干預朝政乃忠賢一手障天流毒縉紳凡邊腹重地漕<lb/>
運咽喉多置腹心意欲何為曰克削藩封三王之國莊<lb/>
<pb n="KR2c0020_WYG_071-42b"/>
田賜賚甚薄也而忠賢封公侯伯之土田膏腴萬頃曰<lb/>
無聖先師為萬世名教主忠賢何人敢祠太學之側曰<lb/>
濫爵古制非軍功不侯忠賢竭天下之物力佐成三殿<lb/>
居然襲上公之爵靦不知省曰邀邊功遼左用兵以來<lb/>
墮名城殺大帥而冒侯封伯曰傷民財郡縣請祠遍天<lb/>
下計祠所費不下五萬金敲骨剥髓孰非國家之脂膏<lb/>
乎曰䙝名器順天賢書崔呈秀之子鐸目不識丁遂登<lb/>
前列疏上俱報聞太監魏忠賢有罪免寧國公魏良卿<lb/>
<pb n="KR2c0020_WYG_071-43a"/>
改錦衣衞指揮使東安侯魏良棟改指揮同知安平伯<lb/>
魏鵬翼改指揮僉事十一月甲子安置魏忠賢於鳯陽<lb/>
籍其家初上神明黙操忠賢黨與林立莫發其奸楊維<lb/>
垣首糾崔呈秀語侵忠賢而崔魏之勢衰後陸澄源錢<lb/>
元慤直攻忠賢至錢嘉徵十大罪疏上忠賢不勝憤哭<lb/>
訴於上上命内侍讀嘉徵疏使聽之忠賢震恐喪魄客<lb/>
魏相倚知信邸内監徐應元為上所任忠賢屈身事之<lb/>
餽以貨告之辭東厰印援為後勁應元果為間至是謫<lb/>
<pb n="KR2c0020_WYG_071-43b"/>
忠賢鳯陽司香祖陵籍客魏二氏安置徐應元於顯陵<lb/>
尋謫戍丁卯諭兵部曰逆惡魏忠賢擅竊國柄誣陷忠<lb/>
良罪當死姑從輕降發鳯陽不思自懲素蓄亡命之徒<lb/>
環擁隨䕶勢若叛然令錦衣衞擒赴治其罪庚午魏忠<lb/>
賢宿阜城尤氏邸舍其黨宻報上㫖知不免夜同李朝<lb/>
欽自經忠賢初直東宫有道人宿朝天宫日歌市中曰<lb/>
委鬼當朝立茄花滿地紅蓋指魏客也至是始驗下魏<lb/>
良卿鎮撫司獄庚辰奉聖夫人客氏有罪誅先是籍其<lb/>
<pb n="KR2c0020_WYG_071-44a"/>
家命太監王文政嚴訊之得宫人姙身者八人蓋出入<lb/>
掖庭多攜其家侍媵冀如吕不韋李園事也上大怒立<lb/>
命赴浣衣局掠死子侯國興下獄良卿國興俱伏誅客<lb/>
光先客璠楊六奇等永戍光先璠客氏之兄子六奇忠<lb/>
賢之壻也初忠賢肆惡皆客氏成之忠賢晤客氏必屏<lb/>
宫人宻語移時其危中宫害裕妃成妃用王體乾殺王<lb/>
安等皆客氏造意也天啓初矯㫖慰留客氏皆體乾為<lb/>
之客氏在宫中乗小轎内官負之如妃嬪禮儼然自視<lb/>
<pb n="KR2c0020_WYG_071-44b"/>
為上八母之一誕日上必臨幸升座歡飲賞賚無限中<lb/>
宫皇貴妃逈不及也客氏往私宅内侍王朝忠等數十<lb/>
人着紅玉帶前驅客氏盛服倩粧乗輿由嘉徳門經月<lb/>
華門至乾清宫前亦不下輿出西下馬門呼殿侍從之<lb/>
盛逺過聖駕燈炬簇擁熒然白晝衣服鮮華儼若神仙<lb/>
都人士所罕見也其到私宅升㕔事自管事至近侍挨<lb/>
次叩頭老祖太太千嵗之聲喧闐震天各以銀幣犒荅<lb/>
之欽賜金幣無算每日三時輟御前膳以賜絡繹不絶<lb/>
<pb n="KR2c0020_WYG_071-45a"/>
在外或住旬日忠賢促之始入出入皆以五更忠賢亦<lb/>
有私第與客氏居斜對不逺先是熹宗崩上准歸私第<lb/>
客氏五更衰服赴梓宫前出一小函用黄色龍袱包裹<lb/>
皆先帝胎髪痘痂及累年剃髪落齒指甲等痛哭焚化<lb/>
而去良卿謹慎稍善言詞國興昏愚與人坐輒欠伸入<lb/>
夢鄉至是俱駢首受戮嬰孩赴市有盹睡未醒者天下<lb/>
以為慘毒之報無不快之　給事中許可徵劾崔呈秀<lb/>
下吏部勘處都給事中吳鴻業論吏部尚書周應秋南<lb/>
<pb n="KR2c0020_WYG_071-45b"/>
京兵部右侍郎潘如禎及呈秀子倖舉呈秀歸薊州列<lb/>
姫妾羅諸珍異器縱飲飲一巵即擲壞之飲已自經其<lb/>
子鐸覆試僅搆二義削籍戍邊廷議呈秀死有餘辜命<lb/>
法司按律暴其罪於天下　河南道御史倪文煥吏部<lb/>
郎中周良材工部尚書吳淳夫吏部尚書周應秋兵部<lb/>
尚書田吉太僕寺卿白官始尚寶司卿魏撫民並劾免<lb/>
　東厰太監張體乾漕運太監李明道崔文昇免　復<lb/>
先帝成妃李氏裕妃張氏封號右都督張國紀爵　釋<lb/>
<pb n="KR2c0020_WYG_071-46a"/>
薊鎮兵備道耿如把於獄復其官　提督操江都御史<lb/>
劉志選削籍　復撫寧侯朱國弼俸　復故太監王安<lb/>
官予祭葬立祠愍勞　降太監李實奉御安置南京凃<lb/>
文輔司香鳯陽　尚書楊夢寰孫杰左副都御史李夔<lb/>
龍免　户部員外王守履奏逆黨文臣崔呈秀田吉吳<lb/>
淳夫李䕫龍倪文煥為五虎武臣田爾耕許顯純孫雲<lb/>
鶴楊寰崔應元為五彪命削爾耕籍籍其家爾耕貪婪<lb/>
好羅織諸臣榜掠慘毒皆爾耕為之　御史楊維垣參<lb/>
<pb n="KR2c0020_WYG_071-46b"/>
太監李永貞劉若愚佐逆御史卓邁亦言永貞習於文<lb/>
字其惡過於忠賢遂下永貞獄戍顯陵初永貞辭任聞<lb/>
忠賢敗其黨徐應元王國泰俱危餽太監王體乾王永<lb/>
祚王文政各五萬金懼泄以獻内承運庫永貞知之即<lb/>
遁久而獲之赴戌所　十二月監生王之鼎劾大理寺<lb/>
副許志吉借黄山一案毒害民命下志吉於理　初監<lb/>
生胡煥猷論大學士黄立極施鳯來張瑞圖李國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>當<lb/>
魏忠賢專權揣摩意㫖專事逢迎浙直建祠各撰碑稱<lb/>
<pb n="KR2c0020_WYG_071-47a"/>
頌宜亟罷併糾督撫按之請祠者法司引卧碑生員禁<lb/>
言事律論杖除名立極等各上疏辨言忠賢碑文使其<lb/>
食客游士自為之至於取㫖褒贊則文書官稱上命擬<lb/>
票臣等不能盡職計惟有見幾之作而忠賢不惟視臣<lb/>
等去就輕即視臣等死生亦輕不得已徘徊其門冀有<lb/>
毫髪之益於國則亦少盡區區之心耳鳯來疏中並引<lb/>
及陳平周勃狄仁傑事上優荅之　太常寺卿阮大鋮<lb/>
論魏忠賢之罪且辨要典勒入臣名　釋大理寺少卿<lb/>
<pb n="KR2c0020_WYG_071-47b"/>
惠世揚御史方震孺獄李承恩論減䘏工部郎中萬燝<lb/>
　定逆案先將五虎五彪下法司議罪時呈秀已伏法<lb/>
䕫龍淳夫文煥吉追贓遣戍爾耕顯純死應元雲鶴寰<lb/>
戍邊懷宗崇禎元年春正月召前兵部尚書霍維華維<lb/>
華辭勅命且述忤璫始末薦周道登郭鞏不允辭　法<lb/>
司追論魏忠賢等罪上命磔忠賢屍於河間斬崔呈秀<lb/>
於薊州又戮客氏屍尋復誅許顯純田爾耕天下快之<lb/>
　阮大鋮請合計先朝奸狀畧曰汪文言以徽州庫吏<lb/>
<pb n="KR2c0020_WYG_071-48a"/>
逃罪投王安幕下引左光斗入幕移宫之疏紛紛迎合<lb/>
此中外謀傾宫闈之始御史賈繼春疏揭力爭汪文言<lb/>
等嗾臺省諛王安佐楊漣左光斗繼春削職此中外謀<lb/>
殺言官之始吏部尚書周嘉謨雅重熊廷弼復任經畧<lb/>
而重處姚宗文馮三元此中外謀危封疆之始汪文言<lb/>
處霍維華以謝王安逆閹效之逐戚畹撼中宫此中外<lb/>
謀危母后之始時逆黨次第伏法　二月免楊漣熊廷<lb/>
弼等誣贓　户部尚書曹爾楨免爾楨撫山西祠魏忠<lb/>
<pb n="KR2c0020_WYG_071-48b"/>
賢明年追論削籍　御史髙𢎞圖劾順天府丞劉志選<lb/>
太僕寺少卿梁夢環順天巡撫劉詔媚璫俱逮之　下<lb/>
太監李永貞劉若愚李實於獄永貞粗通文墨為司禮<lb/>
監秉筆導虐李實往蘇松織造誣陷周起元周順昌等<lb/>
若愚博洽典故永貞每諮問之俱為言官所劾尋誅李<lb/>
永貞共籍銀二十七萬　太監崔文昇下獄戍南京<lb/>
五月兵部推戎政尚書霍維華署督師事工科給事中<lb/>
顔繼祖上言維華狡人璫熾則借璫璫敗則攻璫擊楊<lb/>
<pb n="KR2c0020_WYG_071-49a"/>
左者維華也楊左逮而陽為救者亦維華也以刑科給<lb/>
事中三年躐致尚書無叙不及有賚必加即維華難以<lb/>
自解乞褫革以儆官邪遂罷維華行邊尋免官歸　太<lb/>
僕寺少卿楊維垣削籍御史鄒𦙍祚劾維垣為逆璫私<lb/>
人占氣最先轉身最捷貪天為功沽名反覆故有是命<lb/>
　光禄寺卿阮大鋮免大鋮與左光斗同里有隙天啓<lb/>
四年吏科都給事中闕宜補大鋮廷議以大鋮貪邪遂<lb/>
授魏大中其後左魏被陷皆大鋮意也至是御史毛羽<lb/>
<pb n="KR2c0020_WYG_071-49b"/>
健劾其黨邪明年追論削籍　兵科給事中李魯生太<lb/>
僕寺少卿李蕃相繼免魯生當魏忠賢時迎合中㫖倡<lb/>
為執中之說李蕃督學建忠賢祠至是給事中顔繼祖<lb/>
御史王之朝劾罷之魯生蕃故與禮科給事中李恒茂<lb/>
號三李謡曰官要起問三李　都察院左僉都御史賈<lb/>
繼春免先是繼春首爭移宫削籍楊左去中㫖復繼春<lb/>
官上嗣位踰月繼春督學南畿馳疏劾忠賢怙權流毒<lb/>
狀累遷内臺至是劉新<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>劾其變詐明年削籍　編修<lb/>
<pb n="KR2c0020_WYG_071-50a"/>
倪元璐追論大學士顧秉謙魏廣微媚璫奪恩廕廣微<lb/>
尋削籍上曰故輔魏廣微持國柄授逆璫毒遍海内實<lb/>
為禍首其以先朝焦芳例除名為民以為人臣附奸不<lb/>
忠之戒　六月前吏部尚書周應秋户部尚書黄運泰<lb/>
兵部尚書閻鳴泰太僕寺卿郭興治御史卓邁並削籍<lb/>
南京兵部尚書范濟世免以言官劾其媚璫也大學士<lb/>
楊景辰新被命亦以豫修要典罷誅前提督巡捕營張<lb/>
體乾谷應選　八月前兵部尚書邵輔忠户部尚書李<lb/>
<pb n="KR2c0020_WYG_071-50b"/>
精白黄憲卿翰林院編修吳孔嘉削籍孔嘉微時故怨<lb/>
族人及登第因詰奏黄山之案傾陷數百家　九月協<lb/>
理京營兵部尚書吕純如免<lb/>
二年春正月召大學士韓爌李標錢龍錫吏部尚書王<lb/>
永光刑部尚書喬允升左都御史曹于汴定逆案諭以<lb/>
首開諂附傾陷擁戴及頌美不置并雖未頌祠而陰行<lb/>
贊導者據法依律無枉無狥初逆璫既伏法上欲因臺<lb/>
諫言定逆案大學士韓爌錢龍錫不欲廣捜禁錮僅列<lb/>
<pb n="KR2c0020_WYG_071-51a"/>
四五十人以請上大不悅再令廣搜且云皆當重處輕<lb/>
則削籍閣臣又以數十人進上怒其不稱㫖諭以稱頌<lb/>
贊導速化為題皆書列入又曰忠賢一人在内茍非外<lb/>
廷逢迎何遽至此且内臣同惡亦當入之閣臣以外廷<lb/>
不知内事對上曰豈皆不知特畏任怨耳閱日召閣臣<lb/>
指黄袱所封章疏纍纍示閣臣曰此皆璫實跡也宜一<lb/>
一按入之閣臣知勢難遺漏乃云臣等職司輔導三尺<lb/>
法非所習也上呼王永光問之以吏部止諳考功不習<lb/>
<pb n="KR2c0020_WYG_071-51b"/>
刑名對乃召喬允升曹于汴參定之二月壬子召廷臣<lb/>
於平臺問張瑞圖來宗道何以不在逆案對曰二臣無<lb/>
實事上曰瑞圖善書為璫所愛宗道祭崔呈秀母稱在<lb/>
天之靈其罪著矣問賈繼春何以不處閣臣言繼春欲<lb/>
善待選侍不失厚道後雖反覆其持論間有可取上曰<lb/>
唯反覆故為小人於是發原奏并前紅本未入各官六<lb/>
十九人案列無遺三月辛未廷臣上欽定逆案詔刋布<lb/>
中外以七等定罪魏忠賢客氏磔死外曰首逆同謀兵<lb/>
<pb n="KR2c0020_WYG_071-52a"/>
部尚書崔呈秀等六人結交近侍提督操江都御史劉<lb/>
志選等十九人結交内侍次等大學士魏廣微等十一<lb/>
人逆孽軍犯東平侯魏志徳等三十五人諂附擁戴軍<lb/>
犯内監李實等十五人結交内侍末等俱配贖大學士<lb/>
顧秉謙等百二十八人祠頌照不謹例冠帶閒住大學<lb/>
士黄立極等四十四人<lb/>
　　谷應泰曰魏忠賢者河間惡少肅寧醜類摴蒱坐<lb/>
　　困腐身自媒斯固以刀鋸之兇殘冀鼎俎之拾瀋<lb/>
<pb n="KR2c0020_WYG_071-52b"/>
　　者也遂乃潛事皇孫惟供刀匕𤣥宗藩邸力士傾<lb/>
　　心肅帝東宫輔國稱職攀鱗附翼有自來爾乃熹<lb/>
　　宗之初御忠賢輒伺嚬笑欲攬太阿而乳媪客氏<lb/>
　　又以妖倖毁政之姿為洽比對食之舉於是勢同<lb/>
　　羶附情昵晏私王聖寵而京閏煽孽趙嬈尊而甫<lb/>
　　節媾禍女子小人朋淫於國矣乃王安者名在閹<lb/>
　　餘職邀顧命郭躭清謹不事威權吕强剛正終陷<lb/>
　　刑戮蓋自安死而忠賢愈肆滔天益無顧忌讇奉<lb/>
<pb n="KR2c0020_WYG_071-53a"/>
　　者登進忤恨者誅傷此左悺有回天之名令孜有<lb/>
　　阿父之號也乃若釁開宗社毒流縉紳誣織封疆<lb/>
　　飛文宫禁威明豈貨羣羌乃輸左校張儉詎危社<lb/>
　　稷更煩北寺耶洎乎文言寃獄徧染清流楊漣左<lb/>
　　光斗等並繫鋃鐺魏大中周順昌等同嬰桎梏正<lb/>
　　如朱並所告二十四人李膺所坐六百餘士雖夕<lb/>
　　陽亭下震酖何辭首陽山前滂屍不愧而田爾耕<lb/>
　　三木横加許顯純五毒備至乳虎乍逢盡灑萇𢎞<lb/>
<pb n="KR2c0020_WYG_071-53b"/>
　　之血蒼鷹所擊皆含杜伯之寃是則拊髀之憤原<lb/>
　　不馮生而破柱之風猶能為厲矣倘非金閶告變<lb/>
　　佩韋倡怒殺詔使於厠上沉駕帖於河中則懸金<lb/>
　　之募沉命還多瓜蔓之抄囊頭未已也又若中外<lb/>
　　戚屬濫賜褒封呈秀淳夫具邀顯秩五人同貴首<lb/>
　　自單超一子為侯咸尊焉惠而伯榮出入宫掖張<lb/>
　　朔貪横野王又有光和太尉承望内官延光司空<lb/>
　　徧徵親故此所謂蹶馬番徒倡予和汝者也尤可<lb/>
<pb n="KR2c0020_WYG_071-54a"/>
　　異者祠宇徧天下俎豆及學宫賢非荀朂乃祀安<lb/>
　　陽學異荆公敢配孔子頌功徳者四十萬人趨勢<lb/>
　　利者鴻都門下也至操兵禁籞將衷甲於桃園蓄<lb/>
　　孕閨房欲繼牛於典午又且遣王郡國逺徙扶蘇<lb/>
　　危后中宫謀誅伏氏取代之規誠難掩覆矣而况<lb/>
　　大行當憑几之日多官邀横拜之恩弓裘不御鬼<lb/>
　　蜮仍多城社已摧狐鼠猶據所幸者武陽色變易<lb/>
　　與北軍猶豫無成而信邸英開神明獨運雲龍初<lb/>
<pb n="KR2c0020_WYG_071-54b"/>
　　入方深斷仗之憂江陵收璽漸除徐傳之黨迨至<lb/>
　　卓臍燃京莽頭傳宛而人心始快國紀肅焉嗚呼<lb/>
　　自予考之神光二廟朝議紛爭𤣥黄溷淆朋徒互<lb/>
　　揣至此則鉤黨同文得禍斯酷矣然封諝事發始<lb/>
　　知顧及之賢蔡京事敗益信元祐之正身雖蕩滅<lb/>
　　名義所從判爾<lb/>
　<lb/>
　明史紀事本末卷七十一<lb/>
</p>
<p>
</p>
  </div>
</body>
</text>
</TEI>
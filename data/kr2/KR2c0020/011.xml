<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷十一</head> <lb/>
    <p>
<pb n="KR2c0020_WYG_011-1a"/>
欽定四庫全書<lb/>
　明史紀事本末卷十一<lb/>
　　　　　　　　　浙江提學僉事谷應㤗編<lb/>
　　太祖平夏<lb/>
元順帝至正十五年春徐夀輝将明玉珍據成都玉珍<lb/>
隨州人世農家身長八尺目重瞳以信義為鄉黨所服<lb/>
初聞徐夀輝兵起集鄉兵屯于青山結柵自固未幾降<lb/>
于夀輝授元帥𨽻倪文俊麾下鎮沔陽與元将哈喇圗<lb/>
<pb n="KR2c0020_WYG_011-1b"/>
戰湖中飛矢中右目㣲眇十四年以兵千人槳斗船五<lb/>
十溯䕫而上時青巾盗李喜喜聚兵苦蜀元義兵元帥<lb/>
楊漢以兵五千禦之屯平西右丞相旺扎勒圖鎮重慶置<lb/>
酒飲漢欲殺之漢覺脫身走順流下巫峽遇玉珍訟之<lb/>
且言重慶可取状玉珍未决萬戸戴夀曰攻重慶事濟<lb/>
歸無損也從之遂進克其城旺扎勒圗遁父老迎入城玉<lb/>
珍禁侵掠市肆晏然降者相繼<lb/>
十八年旺扎勒圗自果州來攻重慶屯嘉定之大佛寺明<lb/>
<pb n="KR2c0020_WYG_011-2a"/>
玉珍使明三禦之明三黄陂人驍勇善戰玉珍弟畜之<lb/>
後復姓名曰萬勝又宻遣猛士夜眼陳劫烏斗山寨擣<lb/>
嘉定皆下之惟大佛寺未下玉珍親濟師旬日城潰旺扎<lb/>
勒圖恭政趙資平章郎徳格皆死之人稱三忠道出瀘<lb/>
州自訪元進士劉禎喜曰吾得一孔明也<lb/>
二十一年明玉珍稱隴蜀王初玉珍謀討陳友諒乃整<lb/>
兵守䕫闗不與通復立廟以祀徐夀輝至是遂自稱隴<lb/>
蜀王<lb/>
<pb n="KR2c0020_WYG_011-2b"/>
二十二年春三月明玉珍僣稱帝于蜀國號大夏改元<lb/>
天統倣周制設六卿又置翰林院承㫖學士國子監等<lb/>
官賦稅十取其一開廷試置雅樂供郊祀之祭皆劉禎<lb/>
為也<lb/>
二十三年明玉珍遣萬勝等三道攻雲南梁王博囉走<lb/>
金馬山勝入城據之博囉復集衆來攻勝敗于闗灘引<lb/>
還<lb/>
二十四年萬勝攻興元敗還鄒興克巴州<lb/>
<pb n="KR2c0020_WYG_011-3a"/>
二十五年九月夏主明玉珍以萬勝戴夀為左右丞相<lb/>
遣叅政江儼來通好命都事孫養浩報之是年萬勝取<lb/>
興元<lb/>
二十六年春三月夏主明玉珍卒年三十六玉珍頗節<lb/>
儉好文學蜀人安之子昇嗣昇年始十嵗母彭氏同聽<lb/>
政改元開熈其都察院張文炳用事忌萬勝使玉珍義<lb/>
子明昭矯彭氏㫖殺之勝夏驍将也兵無不一當百勝<lb/>
死夏以不競劉禎代為丞相呉友仁移檄興兵昇命戴<lb/>
<pb n="KR2c0020_WYG_011-3b"/>
夀討之友仁曰不誅昭國必不安昭若朝誅吾當夕觧<lb/>
夀乃奏誅昭友仁入朝謝罪不問<lb/>
九月己亥夏主明昇遣使來聘使者自言其國東有瞿<lb/>
塘三峽之險北有劍闗棧道之阻古人謂一夫守之百<lb/>
人莫過而西控成都沃壌千里財富利饒實天府之國<lb/>
太祖笑曰蜀人不以修徳保民為本而恃山川之險誇<lb/>
其富饒此豈自天而降耶使者退太祖因語侍臣曰吾<lb/>
平日為事只要務實不尚浮偽此人不能稱述其主之<lb/>
<pb n="KR2c0020_WYG_011-4a"/>
善而但誇其國險固失奉使之職矣吾常遣使四方戒<lb/>
其謹于言語勿為誇大恐遺笑于人如蜀使者之謬妄<lb/>
當以為戒也遣叅知政事蔡哲往報蜀哲挾畫工同往<lb/>
圗其山川險易以獻太祖覽而嘉之遂為取道伐蜀之<lb/>
張本<lb/>
太祖洪武元年冬十二月遣使以書諭夏主明昇<lb/>
二年秋八月夏主明昇遣使來貢王師平闗陜蜀人震<lb/>
恐戴夀謂昇曰大明天子遣将用兵所向無敵以王保<lb/>
<pb n="KR2c0020_WYG_011-4b"/>
保李思齊強盛竟莫能禦况吾蜀乎倘一旦有警計将<lb/>
安出呉友仁曰蜀地非中原比設有緩急據險可守為<lb/>
今之計莫若外假交好以緩敵内修武事以自強昇從<lb/>
其言遣使修貢上賜璽書答之曰朕歴觀古有蜀者如<lb/>
公孫述李特王建孟知祥軰皆能乗機取進而善守之<lb/>
道未聞今足下必圗所以善守可也朕連年出師所向<lb/>
克㨗皆諸将用命故能成功逺勞致禮益見厚意因使<lb/>
者還姑以此復　冬十月壬戌遣平章楊璟諭明昇奉<lb/>
<pb n="KR2c0020_WYG_011-5a"/>
國入覲昇牽于羣議不能决璟将還復以書曉之曰古<lb/>
者同力度徳同徳度義無可度焉則為順圗足下自謂<lb/>
瞿塘劍闗一夫負戈萬卒誰何此皆不逹時變相謬誤<lb/>
足下自度孰與劉備諸葛孔明然僅僅能自保足下疆<lb/>
塲南不過播州北不過興元王師一至所為足下謀者<lb/>
各自為計足下奉老母安歸乎足下即冲幼當亦痛心<lb/>
老母順逆之圗度之而已昇不能從<lb/>
三年夏五月大将軍徐逹既出安定走王保保乃遣左<lb/>
<pb n="KR2c0020_WYG_011-5b"/>
副将軍鄧愈招撫土畨而自帥所部攻興元以傅友徳<lb/>
為前鋒自秦州南出一百八渡至略陽擒故元平章蔡<lb/>
琳遂入沔州分遣禆将金興旺等由鳯翔入連雲棧合攻<lb/>
興元興元守将劉思忠知院金慶祥迎降留金興旺張<lb/>
龍守之逹還軍西安　秋七月蜀将呉友仁㓂興元守<lb/>
将金興旺張龍出兵擊却之明日友仁復来攻興旺與戰<lb/>
面中流矢㧞矢再戰斬首數百時城中守兵纔三千友<lb/>
仁兵三萬興旺以衆寡不敵歛兵入城遣使間道走寳<lb/>
<pb n="KR2c0020_WYG_011-6a"/>
鷄請援兵友仁圍城决濠填塹攻益急興旺嬰城拒守<lb/>
發巨礟擂石敵兵多死傷時徐逹在西安得報即帥師<lb/>
還屯益門鎮先遣傅友徳領兵三千徑趨黒龍江夜襲<lb/>
木槽闗攻斗山砦友徳令軍中人持十炬燃扵山上友<lb/>
仁軍望見大驚乗夜遁<lb/>
四年春正月丁亥上親祀上下神祗告伐明昇命中山<lb/>
侯湯和為征西将軍江夏侯周徳興為左副将軍徳慶<lb/>
侯廖永忠為右副将軍滎陽侯楊璟都督僉事葉昇等<lb/>
<pb n="KR2c0020_WYG_011-6b"/>
率京衞荆湘舟師由瞿塘趨重慶潁川侯傅友徳為前<lb/>
将軍濟寜侯顧時為左副将軍都督僉事何文輝等率<lb/>
河南陜西歩騎由秦隴趨成都上諭和等曰今天下大<lb/>
定四海奠安惟川蜀未平耳朕以明玉珍嘗遣使修好<lb/>
存事大之禮憫明昇稚弱不忍加兵數遣賜開諭冀其<lb/>
覺悟昇乃惑于羣議反以兵犯吾興元不可不討今命<lb/>
卿等率水陸大軍分道並進首尾攻之使彼疲于奔命<lb/>
勢當必克但師行之際在肅行伍嚴紀律以懐降附無<lb/>
<pb n="KR2c0020_WYG_011-7a"/>
肆殺掠昔王全斌之事可以為戒卿等慎之諸将陛辭<lb/>
上復宻諭傅友徳曰蜀人聞吾西伐必悉其精銳東守<lb/>
瞿塘北阻金牛以拒我師彼謂地險吾兵難至若出其<lb/>
意外直擣階文門户既隳腹心自潰兵貴神速但患卿<lb/>
等不勇耳友徳頓首受命仍命宋國公馮宗異往陜西<lb/>
修城池衞國公鄧愈往㐮陽訓練軍馬運糧餉以給征<lb/>
蜀軍士　二月江夏侯周徳興指揮胡海等進兵取蜀<lb/>
之龍伏隘進奪覃垕温陽闗中山侯湯和率師克歸州<lb/>
<pb n="KR2c0020_WYG_011-7b"/>
李逢春烽火山寨分遣南雄侯趙庸宣寜侯曹良臣帥<lb/>
兵取桑植容美洞㑹周徳興合攻茅岡覃垕寨克之<lb/>
三月平章楊璟進次瞿塘不利先是蜀人自謂瞿塘天<lb/>
險其平章莫仁夀守之以鐵索横斷闗口及聞王師臨<lb/>
境又遣左丞戴夀平章鄒興副樞飛天張等益兵為固<lb/>
守計夀等于鐵索外北倚羊角山南倚南城寨鑿兩岸<lb/>
壁引䌫為飛橋三平以木板置砲石木竿鐵銃其上傍<lb/>
橋兩岸復置砲以拒王師至是璟師次䕫州大溪口遣<lb/>
<pb n="KR2c0020_WYG_011-8a"/>
指揮韋權率兵出赤甲山以逼䕫州指揮李某出白鹽<lb/>
山下逼䕫府南岸以攻南城寨璟與都督僉事王簡出<lb/>
犬溪口進攻瞿塘扼江之衆璟戰不利赤甲白鹽之師<lb/>
亦退還歸州　潁川侯傅友徳受命馳至陜集諸道兵<lb/>
揚言出金牛而使人潜覘知青州果陽空虚階文雖有<lb/>
兵壘而守備單弱于是引兵趨陳倉選精鋭五千為前<lb/>
鋒攀援山谷晝夜兼行大軍繼之夏四月丙戌直抵階<lb/>
州蜀守将平章丁世真率衆來拒友徳擊敗之生擒其<lb/>
<pb n="KR2c0020_WYG_011-8b"/>
将雙刀王等十八人世真遁去遂克階州進至文州距<lb/>
城三十里蜀人斷白龍江橋以阻我師友徳督兵修橋<lb/>
以渡至五里闗蜀平章丁世真復集兵據險都督同知<lb/>
汪興祖躍馬直前中飛石死友徳怒奮兵急擊破之世<lb/>
真僅以數騎遁去遂㧞文州　庚寅上以湯和傅友徳<lb/>
等伐蜀三月未得㨗報命永嘉侯朱亮祖為右副将軍<lb/>
帥師助之　丁酉傅友徳下青州果陽留指揮潘忠守<lb/>
之進兵狥江油彰明二縣下之癸夘遂趨綿州友徳選<lb/>
<pb n="KR2c0020_WYG_011-9a"/>
精銳鼓行而前别遣都督僉事藍玉夜襲其壘蜀守将<lb/>
向大亨軍驚擾逹旦友徳麾兵乗之俄大風起諸軍乗<lb/>
風縱擊蜀兵大敗遂克綿州龍驤衞指揮史鑑死之大<lb/>
亨走保漢州友徳至漢州阻水不得渡乃命軍中造戰<lb/>
艦百餘艘時蜀人雖失階文猶恃漢水自固及聞我師<lb/>
造舟進取乃益震恐五月己夘戰艦成友徳将進兵漢<lb/>
州欲以軍事逹湯和而山川懸隔適江水暴漲乃以木<lb/>
牌數千大書克階文綿州日月投漢江順流而下蜀守<lb/>
<pb n="KR2c0020_WYG_011-9b"/>
者見之為之觧體初蜀人命丞相戴夀太尉呉友仁等<lb/>
悉衆守瞿塘以扼三峽之險及聞友徳破階文擣江油<lb/>
夀等乃與友仁分瞿塘守兵還援漢州以保成都未至<lb/>
而友徳舟師已逼漢州向大亨悉兵陣于城下友徳選<lb/>
驍騎擊敗之既而夀等兵至友徳下令諸将曰彼勞師<lb/>
逺來聞向大亨新敗必洶洶可一戰克也乃親帥師迎<lb/>
擊夀等大敗之六月壬午遂㧞漢州夀與大亨走成都<lb/>
臨江侯陳徳追擊又敗之獲其卒三千餘人馬三百匹<lb/>
<pb n="KR2c0020_WYG_011-10a"/>
友仁走古城友徳乃以濟寜侯顧時守漢州自将擊古<lb/>
城又大敗其衆殺獲二千餘人并擒宣慰胡孔彰等獲<lb/>
馬騾五百餘匹友仁自古城遁還保寜　時湯和兵發<lb/>
歸州進攻瞿塘闗以江水暴漲不得進乃駐師大溪口<lb/>
欲俟水稍平上聞之恐其逗遛緩事而傅友徳㨗書適<lb/>
至乃詔和曰傅将軍率精銳冐險深入克階文及青州<lb/>
果陽白水江之地兵既越險次于平川蜀人無險可恃<lb/>
正當水陸並進使彼首尾受敵疲于奔命平蜀之機正<lb/>
<pb n="KR2c0020_WYG_011-10b"/>
在今日朕前日所以語爾者獨不記憶乎何怯之甚也<lb/>
詔至廖永忠遂率所部先進和猶遲疑不决㑹得友徳<lb/>
木牌于江流廼進兵自白鹽山伐木開道由紙牌坊溪<lb/>
趨䕫州永忠兵先至舊䕫州蜀平章鄒興副樞飛天張<lb/>
等出兵拒戰戊子永忠分軍為前後陣軍既交出後軍<lb/>
兩翼夾擊之興等大敗明日復併兵攻之擒其元帥龔<lb/>
興殺溺死者甚衆辛夘永忠進兵瞿塘闗永忠以山峻<lb/>
水急而蜀人設鐵索飛橋横據闗口我舟不得上乃宻<lb/>
<pb n="KR2c0020_WYG_011-11a"/>
遣壮士數百人舁小舟踰山度闗出其上流人持糗糧<lb/>
帶水筒以禦饑渇山多草木令将士皆衣青蓑衣魚貫<lb/>
山巖石間蜀人不覺也度已至乃率精銳出黒葉渡分<lb/>
為兩道夜五鼓以一軍攻其陸寨一軍攻其水寨攻水<lb/>
寨将士皆以鐵裹船頭置火器而前黎明蜀人盡銳來<lb/>
拒永忠先破其陸寨既而将士舁舟出江者一時俱發<lb/>
上流揚旗鼓譟而下蜀人出不意大駭而下流之師亦<lb/>
擁舟急擊發火砲火筒夾攻大破之鄒興中火箭死遂<lb/>
<pb n="KR2c0020_WYG_011-11b"/>
焚其三橋斷其横江索擒同僉蒋逹等八十餘人斬首<lb/>
千餘級溺死者無算飛天張鐵頭張等皆遁去永忠入<lb/>
䕫州明日湯和兵始至永忠乃與分道帥舟師自䕫州<lb/>
乗勝抵重慶沿江州縣望風奔附次銅鑼峽明昇與右<lb/>
丞劉仁等大懼仁勸明昇奔成都其母彭氏泣曰事勢<lb/>
如此縱往成都不過延命旦夕何益仁曰然則奈何彭<lb/>
氏曰大軍入蜀勢如破竹今城中軍民雖數萬皆膽破<lb/>
心怖豈能効力若驅之出戰死傷必多亦終不免也不<lb/>
<pb n="KR2c0020_WYG_011-12a"/>
如早降以免生靈于鋒鏑明昇遂遣使詣永忠軍全城<lb/>
納欵永忠以湯和軍未至辭不受癸夘湯和至重慶㑹<lb/>
永忠以兵駐朝天門外是日明昇面縛啣璧與母彭氏<lb/>
及其右丞劉仁等奉表詣軍門和受璧永忠觧縛承制<lb/>
撫慰下令将士不得侵掠撫諭戴夀向大亨等家令其<lb/>
子弟持書往成都招諭遣指揮萬徳送明昇等并降表<lb/>
于京師朱亮祖兵亦至　秋七月傅友徳兵圍成都戴<lb/>
夀向大亨等出戰以象載甲士列于陣前友徳命前鋒<lb/>
<pb n="KR2c0020_WYG_011-12b"/>
以火器衝之象却走夀兵躙藉死者甚多會湯和遣人<lb/>
報重慶之㨗夀等亦得家書聞重慶已降而室家皆完<lb/>
乃籍府庫倉廩遣其子詣軍門納欵友徳許之翼日庚<lb/>
申夀率其屬降友徳整衆自東門入得士馬三萬分兵<lb/>
㑹朱亮祖狥州縣之未附者壬戌崇慶知州尹善清拒<lb/>
戰擊敗斬之判官王桂華率父老降夀大亨既降至䕫<lb/>
峽皆鑿舟自沉死　八月上遣使諭湯和等曰為将貴<lb/>
審機而重料敵今全蜀已下惟呉友仁尚據保寜偷旦<lb/>
<pb n="KR2c0020_WYG_011-13a"/>
久之命乗機而取之此破竹之勢無不克者将軍徘徊<lb/>
不進何也吾付将軍以大任而臨事往往逗撓如此何<lb/>
以總軍政寄國事乎和聞詔遣周徳興㑹傅友徳克其<lb/>
城執友仁送京師誅之蜀地悉平明昇至京師廷臣上<lb/>
言宋乾徳間孟昶降有叩頭伏罪禮上曰昶奢滛自恣<lb/>
昇幼孽自臣下可免其伏地禮封昇為歸義侯居第京<lb/>
師已而投昇于髙麗　命曹國公李文忠經理四川文<lb/>
忠以成都舊城卑隘増築新城髙壘深池規制略備時<lb/>
<pb n="KR2c0020_WYG_011-13b"/>
時傅友徳駐兵保寜湯和駐兵重慶各遣人招輯畨漢<lb/>
人民及明氏潰亡士卒來歸者因籍其壮丁丙子置成<lb/>
都右中前後四衞分𨽻之復置保寜守禦千戸所調濠<lb/>
梁等衞官軍守之　十二月辛夘賞平蜀将士傅友徳<lb/>
廖永忠各白金二百五十兩彩縀二十表滎陽侯楊璟<lb/>
南雄侯趙庸永嘉侯朱亮祖不與賞上親製平西蜀文<lb/>
紀傅廖二将之功<lb/>
　　谷應㤗曰聞之名山大川不封諸侯王公設險用<lb/>
<pb n="KR2c0020_WYG_011-14a"/>
　　守厥國而周都雒陽則曰南望三塗北望嶽鄙有<lb/>
　　徳易以王無徳易以亡盖古者賢明之王在徳不<lb/>
　　在險也夫中國之得地險者宜無過巴蜀棧道掲<lb/>
　　其北瀘水阻其西表岷峨之天闕帶二江之雙流<lb/>
　　勇夫重閉幾乎斗絶矣而自古及今敗亡相繼俘<lb/>
　　縶入臣罕有全者則蜀之地險固不足恃也方夫<lb/>
　　元運垂終羣雄並起明玉珍以隨州布衣結寨青<lb/>
　　山為徐夀輝之外臣倪文俊之守将及文俊見殺<lb/>
<pb n="KR2c0020_WYG_011-14b"/>
　　于友諒而遂奄有三巴盗竊名字比之劉宗下輦<lb/>
　　而自王公孫躍馬而稱帝功尤易易也玉珍不以<lb/>
　　此時北趨子午入叩闗隴南下夷陵先窺漢沔而<lb/>
　　但固守䕫門改元稱制偏隅自割坐待滅亡此䇿<lb/>
　　之最下者是則東之自守者無過士誠而西之自<lb/>
　　守者無過玉珍也方太祖之初逐鹿中原未遑外<lb/>
　　討答書通聘以待隗囂厚禮卑辭以驕李宻而使<lb/>
　　者乃以張裔之口舌誇蠶叢之形勝井蛙坐大斯<lb/>
<pb n="KR2c0020_WYG_011-15a"/>
　　為過矣至于元都已沒秦晉悉平蜀道一隅勢如<lb/>
　　黒子乃始命鄒興莫仁夀等瞿塘阻水鐵鎻横闗<lb/>
　　丸泥墨守不已晚乎若夫太祖之伐蜀也以湯和<lb/>
　　等舟師入峽疾趨重慶此正兵也而傅友徳一軍<lb/>
　　揚言發金牛潜師取階文者此竒兵也夫鄧艾縋<lb/>
　　入隂平則綿竹之師不摧而潰呉漢襲至廣都則<lb/>
　　城市之橋可燒而斷宜乎劉仁表詣軍門明昇面<lb/>
　　縛銜璧而彭氏以為縱走成都不過延命旦夕也<lb/>
<pb n="KR2c0020_WYG_011-15b"/>
　　乃知桓温既入李勢告亡全斌濟師孟昶不祀此<lb/>
　　張載勒銘于劍閣左思致誡于蜀都玉壘銅梁險<lb/>
　　無足據矣從此冉駹效順卭笮景從䈮醤出于番<lb/>
　　禺竹杖来于大夏版圗之盛固不必言獨是功紀傅<lb/>
　　廖文皆御製楊璟以無績而不叙小校以非義而<lb/>
　　輟賞勸懲斯在又非特平蜀之規耳若夫明昇者<lb/>
　　封侯歸義居第京師要領克全母子相保雖劉禪<lb/>
　　樂魏身不生還而望帝歸魂死猶啼血嗚呼方西<lb/>
<pb n="KR2c0020_WYG_011-16a"/>
　　川僣號時其為寄生乆矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0020_WYG_011-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷十一<lb/>
</p>
<p>
</p>
  </div>
</body>
</text>
</TEI>
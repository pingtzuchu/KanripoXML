<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷八十</head> <lb/>
    <p>
<pb n="KR2c0020_WYG_080-1a"/>
欽定四庫全書<lb/>
　明史紀事本末卷八十<lb/>
　　　　　　　　　浙江提學僉事谷應泰編<lb/>
　　甲申殉難<lb/>
懷宗崇禎十七年三月十九日丁未賊李自成陷京師<lb/>
帝崩于煤山大學士兼工部尚書范景文死之初賊犯<lb/>
都城景文知事不可為嘆曰身為大臣不能從疆塲少<lb/>
樹功伐雖死奚益十八日召對已不食三日矣飲泣入<lb/>
<pb n="KR2c0020_WYG_080-1b"/>
告聲不能續翌日城陷景文望闕再拜自經家人解之<lb/>
乃賦詩二首潛赴龍泉巷古井死其妾亦自經<lb/>
户部尚書兼侍讀學士倪元璐聞難曰國家至此臣死<lb/>
有餘責乃衣冠向闕北謝天子南謝母索酒招二友為<lb/>
别酬漢夀亭侯像前遂投繯題几案云南都尚可為死<lb/>
吾分也慎勿棺衾以志吾痛因詔家人曰若即欲殮必<lb/>
大行殮方收吾屍乃縊死三日後賊突入見之顔色如<lb/>
生賊驚避他去一門殉節共十有三人<lb/>
<pb n="KR2c0020_WYG_080-2a"/>
左都御史李邦華聞難嘆曰主辱臣死臣之分也夫復<lb/>
何辭但得為東宫導一去路死庶可無憾已矣勢不可<lb/>
為矣乃題閣門曰堂堂丈夫聖賢為徒忠孝大節矢死<lb/>
靡他乃走文丞相祠再拜自經祠中賊至見其冠帶危<lb/>
坐爭前執之乃知其死驚避去<lb/>
左副都御史施邦曜聞變慟哭題詞于几曰愧無半策<lb/>
匡時難但有微軀報主恩遂自縊僕解之復蘇邦曜叱<lb/>
曰若知大義毋久留我死乃更飲藥而卒<lb/>
<pb n="KR2c0020_WYG_080-2b"/>
大理寺卿凌義渠聞難以首觸柱流血破面盡焚其生<lb/>
平所著述及評隲諸書服緋正笏望闕拜復南向拜訖<lb/>
遺書上其父有曰盡忠即所以盡孝能死庶不辱父乃<lb/>
繋帛奮身絶吭而死<lb/>
協理京營兵部右侍郎王家彦賊犯都城奉命守得勝<lb/>
門城陷家彦自投城下不死折臂足其僕掖入民舍自<lb/>
縊死賊燔民舍焚其一臂僕收其遺骸歸<lb/>
刑部右侍郎孟兆祥賊犯都城奉命守正陽門賊至死<lb/>
<pb n="KR2c0020_WYG_080-3a"/>
于門下妻何氏亦死其子進士章明收塟父屍亟歸别<lb/>
其妻王氏曰吾不忍大人獨死吾往從大人妻曰爾死<lb/>
吾亦死章明以頭蹌地曰謝夫人然夫人須先死乃遣<lb/>
其家人盡出止留一婢在側章明視妻縊取筆作詩已<lb/>
復大書壁曰有侮吾夫婦屍者吾必為厲鬼殺之妻氣<lb/>
絶取一扉置上加緋服又取一扉置妻左亦服緋自縊<lb/>
囑婢曰吾死亦置扉上遂死<lb/>
左諭徳馬世奇是日方蚤食聞變曰是當死家人曰奈<lb/>
<pb n="KR2c0020_WYG_080-3b"/>
太夫人何世奇曰正恐辱太夫人耳遂作書别母侍妾<lb/>
朱氏李氏盛服前世奇曰若辭我去耶二妾言主人盡<lb/>
節吾二人亦欲盡節拜辭已並入室自縊世奇亦遂縊<lb/>
家人救之復蘇告曰聞聖駕已南幸矣可為從亡計世<lb/>
奇不應睹二妾已死笑曰若年少遂能死乎乃朝服捧<lb/>
勅北面再拜取冠帶焚之于庭以司經局印置案上囑<lb/>
僕曰上如出幸以此上行在否則投之吏部復南向拜<lb/>
母端坐引帛力自縊死<lb/>
<pb n="KR2c0020_WYG_080-4a"/>
左中允劉理順賊入城理順題于壁曰成仁取義孔孟<lb/>
所傳文信踐之吾何不然酌酒自盡其妻萬氏妾李氏<lb/>
及子孝㢘并婢僕十八人闔門縊死賊多河南人至其<lb/>
居曰此吾鄉把縣劉狀元也居鄉厚徳吾軍奉李將軍<lb/>
令䕶衛公何遽死也數百人下拜泣涕而去時謂臣死<lb/>
君妻死夫子死父僕死主一家殉難者以劉狀元為最<lb/>
太常少卿吳麟徴奉命守西直門賊勢急同守者相繼<lb/>
避去麟徴遺友人書曰時事決裂一旦至此同官潛身<lb/>
<pb n="KR2c0020_WYG_080-4b"/>
逺害某惟致命遂志自矢而已丁未城陷徒歩歸賊已<lb/>
據其邸因入道左三元祠時傳天子䝉塵有勸公南歸<lb/>
不應同官來招之降賊怒揮之户外遂自經家人救之<lb/>
甦泣而請曰明旦待祝孝㢘至可一訣麟徴許之先是<lb/>
祝孝㢘淵以奏保劉宗周被逮留京師淵晨至麟徴酌<lb/>
酒慷慨與别曰自我登第時夢見隠士劉宗周題文信<lb/>
國零丁洋詩二語于壁數實為之今老矣山河破碎不<lb/>
死何為相對泣數行下因作書訣家人曰祖宗二百七<lb/>
<pb n="KR2c0020_WYG_080-5a"/>
十年宗社一旦而失身居諌垣無所匡救法應褫服殮<lb/>
時用角巾青衫覆以單衾籍以布席足矣茫茫泉路咽<lb/>
咽寸心所以瞑予目者又不在乎此也罪臣吳麟徴絶<lb/>
筆書畢投繯死之淵為視含殮乃去<lb/>
右庶子周鳳翔帝崩梓宫暴露東華門外鳳翔赴哭慟<lb/>
絶歸寓遺書訣父有曰男今日幸不虧辱此身貽兩大<lb/>
人羞吾事畢矣㒺極之恩無以為報矢之來生復作詩<lb/>
一首有碧血九泉依聖主白頭二老哭忠魂之句向闕<lb/>
<pb n="KR2c0020_WYG_080-5b"/>
再拜自縊二妾從之俱死<lb/>
簡討汪偉先是聞賊漸近都城遺友人書曰京師單弱<lb/>
不惟不能戰亦不能守一死外無他計也及賊犯闕偉<lb/>
㤞憏累日不食妻耿氏從容語曰茍事不測請從君共<lb/>
死丁未城陷偉趨吳給事甘來所約同殉難歸與妻耿<lb/>
氏呼酒命酌偉大書前人語于壁曰志不可屈身不可<lb/>
降夫婦同死節義成雙為兩繯于梁間偉就右耿氏就<lb/>
左既皆縊耿氏復揮曰止止雖在顛沛夫婦之序不可<lb/>
<pb n="KR2c0020_WYG_080-6a"/>
失也復解繯正左右序而死<lb/>
户科給事中吳甘來賊薄京師兄禮部員外泰來至寓<lb/>
執甘來手泣曰事勢至此奈何甘來曰有死無二義也<lb/>
城陷傳聞聖駕南出甘來曰上明且決必不輕出乃疾<lb/>
趨皇城不得入返寓家人進飲食却之有勸甘來潛遁<lb/>
者甘來曰今不能調兵殺賊顧欲茍全求活耶遂作書<lb/>
以後事囑其兄弟簡几上有疏草在曰留此恐彰君過<lb/>
取火焚之兄子家儀奔至相與慟哭曰我不死無以見<lb/>
<pb n="KR2c0020_WYG_080-6b"/>
志汝父死無以終養古者兄弟同難必存其一使皇上<lb/>
在則土木袁彬遜國程濟皆可為也否則求真人于白<lb/>
水起斟鄩于有仍是我雖死猶生也努力免之遂冠帶<lb/>
北向拜者五南向拜者四賦絶命詩一首引佩帶自縊<lb/>
死<lb/>
監察御史王章賊犯京師章與給事中光時亨同巡城<lb/>
至阜城門賊緣堞而上從人駭走賊持刃問曰降否章<lb/>
叱之曰不降賊以刃築其膝仆地遂遇害章子之拭後<lb/>
<pb n="KR2c0020_WYG_080-7a"/>
亦死難于閩甚烈與章同<lb/>
監察御史陳良謨聞變痛飲作詩為繯于梁欲自盡妾<lb/>
時氏有娠良謨謂之曰吾年踰五十無子汝幸有娠倘<lb/>
生男以延陳氏血食汝必勉之時氏曰主人死妾將誰<lb/>
依與其為賊一辱不如無子也妾請先死以絶君念遂入<lb/>
投繯良謨别作一繯與之同盡<lb/>
監察御史陳純徳時提督北直學校行部至易水試士<lb/>
未竟聞都城賊警即戒裝入都不數日城陷自縊死之<lb/>
<pb n="KR2c0020_WYG_080-7b"/>
四川道御史趙譔巡視中城捕賊諜殺之城陷賊獲譔<lb/>
譔瞑目大罵賊怒殺于白帽衚衕<lb/>
太僕寺丞申佳𦙍聞城陷投井死<lb/>
吏部員外郎許直都城陷時傳先帝從齊化門出有客<lb/>
勸曰天子南巡公等宜扈蹕偕行共圖光復直唯之既<lb/>
而出門一望曰當此四面干戈駕將焉往比聞帝崩號<lb/>
慟幾絶有客從旁慰解動以親老子㓜直曰有兄在吾<lb/>
無憂也是夜為書報其父作詩六章起拜闕已復拜父<lb/>
<pb n="KR2c0020_WYG_080-8a"/>
畢自縊死之一手持繩尾一手上握神氣如生<lb/>
兵部郎中成徳賊報急即致書同年馬世奇曰主憂臣<lb/>
辱我等不能匡救貽禍至此惟有一死以報國耳君常<lb/>
忠孝夙禀諒有同心也及帝崩梓宫暴露東華門徳以<lb/>
雞酒哭奠梓宫前賊怒露刃脅視之不為動歸寓跪母<lb/>
張氏前慟哭母曰我知之矣入室自縊死妻張氏亦死<lb/>
一子六嵗徳撲殺之然後自殺<lb/>
兵部員外郎金鉉賊攻城急鉉跪母章氏前曰兒世受<lb/>
<pb n="KR2c0020_WYG_080-8b"/>
國恩職任車駕城破義在必死得一僻地可以藏母幸<lb/>
速去母曰爾受國恩我獨不受國恩耶事急廡下井是<lb/>
吾死所鉉慟哭即辭母往視事丁未歸至御河橋聞城<lb/>
陷鉉望寓再拜即投入御河從人拯救鉉囓其臂急赴<lb/>
深處時河淺俛首泥濘死之家人報至母章氏亦投井<lb/>
死鉉妾王氏亦隨死其弟諸生錝哭曰母死我必從死<lb/>
然母未歸土未敢死也遂棺殮其母既𦵏三日復投井<lb/>
而死<lb/>
<pb n="KR2c0020_WYG_080-9a"/>
光祿寺署丞于騰蛟冠帶呼妻亦衣命服同縊死<lb/>
副兵馬使姚成中書舍人宋天顯皆自盡<lb/>
中書舍人滕之所阮文貴經歴張應選咸投御河死<lb/>
儒士張世禧二子懋賞懋官父子俱自經死又菜傭湯<lb/>
之瓊見先帝梓宫過慟哭觸石死<lb/>
襄城伯李國楨賊李自成舁帝后梓宫于東華門外設<lb/>
厰百官過者莫進視國楨泥首去幘踉蹌奔走跪梓宫<lb/>
前大哭賊執國楨見自成復大哭以頭觸堦血流被面<lb/>
<pb n="KR2c0020_WYG_080-9b"/>
賊衆持之自成以好語誘國楨使降國楨曰有三事爾<lb/>
從我即降一祖宗陵寢不可發一須𦵏先帝以天子禮<lb/>
一太子二王不可害自成悉諾之扶出賊以天子禮藳<lb/>
𦵏先帝于田貴妃墓惟國楨一人斬衰徒步往𦵏至陵<lb/>
襄事畢慟哭作詩數章遂于帝后前自縊死之<lb/>
新樂侯劉文炳賊破外城帝召文炳同駙馬鞏永固各<lb/>
率家下二十餘人欲于崇文門突圍出不得乃回宫文<lb/>
炳嘆曰身為戚臣義不受辱不可不與國同難其女弟<lb/>
<pb n="KR2c0020_WYG_080-10a"/>
適李年未三十而寡文炳召之歸城陷與弟左都督文<lb/>
耀擇一大井驅子孫男女及其妹十六人盡投其中縱<lb/>
火焚賜第火燃俱投火死祖母瀛國太夫人即帝外祖<lb/>
母也年九十餘亦投井死<lb/>
駙馬都督鞏永固從帝突圍出不得歸家殺其愛馬焚<lb/>
其弓刀鎧仗大書于壁曰世受國恩身不可辱時樂安<lb/>
公主先薨以黄繩縳子女五人于柱命外舉火遂自剄<lb/>
從之<lb/>
<pb n="KR2c0020_WYG_080-10b"/>
太傅惠安伯張慶臻聞城陷盡散財物與親戚置酒一<lb/>
家聚飲積薪四圍全家燔死<lb/>
宣城伯衛時春聞變合家赴井死無一存者<lb/>
錦衣衛都指揮使王國興聞變自縊死<lb/>
錦衣衛指揮同知李若珪守崇文門城陷作絶命詞云<lb/>
死矣即為今日事悲哉何必後人知自縊死<lb/>
錦衣衛千户髙文采守宣武門城陷一家十七人皆自<lb/>
殺屍狼籍于路<lb/>
<pb n="KR2c0020_WYG_080-11a"/>
順天府知事陳貞達自盡<lb/>
陽和衛經歴毛維張不屈死<lb/>
太監王承恩從帝于煤山帝崩承恩再拜慟哭退而自<lb/>
縊于亭下與大行相望<lb/>
百户王某周鍾寓其家百户勸鍾死鍾不應出門欲降<lb/>
百户挽鍾帶至斷鍾不聽百户自經<lb/>
長洲生員許琰聞京師之變悲號欲絶遍體書崇禎聖<lb/>
上四字絶粒七日而死<lb/>
<pb n="KR2c0020_WYG_080-11b"/>
　　谷應泰曰聞之君臣大義有死無貳忠孝大節有<lb/>
　　死無隕以故須漕碎體𢎞演納肝蕩陰被矢侍中<lb/>
　　濺血莫不氣激傾輈志堅化碧皜皜乎與秋日嚴<lb/>
　　霜比潔也然而為之君者或智昏菽麥恩同草芥<lb/>
　　有若東昏在齊屠肉沽酒孫皓居吳燒鋸截頂而<lb/>
　　且軹道牽牲冀存末裔東堂索蜜猶丐餘生甚乃<lb/>
　　騎導劉聰之畋身墜景陽之井莫不義辱宗社形<lb/>
　　汚囚縶然為之臣者猶尚奮臂不顧蹈難如歸辛<lb/>
<pb n="KR2c0020_WYG_080-12a"/>
　　賔之死抱而不解吉朗之亡哭而彌詈嗚呼主辱<lb/>
　　臣死無所逃也況乎愍帝宵旰臨朝唏嘘畢命公<lb/>
　　主揕胸妃后並縊引經死社稷遺詔愛百姓自古<lb/>
　　亡國正終未有若斯之烈者以故鼎湖弓墜到處<lb/>
　　攀髯望帝魂歸自然啼血雖穆滿之一軍皆化田<lb/>
　　横之五百從死傳美殺身成仁易稱致命遂志蓋<lb/>
　　亦未為過也考其時闔門同死者中允劉理順新<lb/>
　　樂侯劉文炳惠安伯張慶臻宣城伯衛時春駙馬<lb/>
<pb n="KR2c0020_WYG_080-12b"/>
　　鞏永固金吾髙文采是也父與子俱死者少司寇<lb/>
　　孟兆祥儒生張世禧是也母與妻子俱死者樞部<lb/>
　　郎成徳金鉉是也妻妾從死者大學士范景文左<lb/>
　　諭徳馬世奇簡討汪偉御史陳良謨勛丞于騰蛟<lb/>
　　是也獨身效死者大司農倪元璐中丞施邦曜廷<lb/>
　　尉凌義渠少司馬王家彦太常卿吳麟徴庶子周<lb/>
　　鳳翔給諫吳甘來御史王章陳純徳吏部郎許直<lb/>
　　兵馬姚成中書宋天顯滕之所阮文貴百户王某<lb/>
<pb n="KR2c0020_WYG_080-13a"/>
　　知事陳貞達經歴張應選毛維張是也聞難餓死<lb/>
　　者長洲諸生許琰是也凡此諸臣者無論道術素<lb/>
　　許至性勃發位列三階榮邀一命莫不椎心扼吭<lb/>
　　追路相從良以衣帶夙銘馮生者固少宫車晏駕<lb/>
　　蓐蟻者益多耳若乃袁景倩之父子並殲石頭江<lb/>
　　萬里之夫妻同趨止水甚者一門伏劍闔室自焚<lb/>
　　雖祖宗豢養之恩亦愍帝拊循之效也論者又以<lb/>
　　生多誤國死未酬君夫文山開門宋室何功張巡<lb/>
<pb n="KR2c0020_WYG_080-13b"/>
　　嚼齒睢陽不守而諸人乃以刀筆之深文詆箕尾<lb/>
　　之毅魄含血噴人適以自汚其口矣又若李國楨<lb/>
　　斬衰送𦵏絶命陵前王承恩扶服煤山雉經亭下<lb/>
　　以至菜傭湯之瓊慟哭梓宫觸石而死抑何盡節<lb/>
　　之多也嗚呼石窌河西盡有吾君之痛風車雲馬<lb/>
　　猶聞殺賊之聲予蓋讀愍帝之君臣而嘆其亡國<lb/>
　　之正也雖與日月爭光可也<lb/>
　明史紀事本末卷八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷二十九</head> <lb/>
    <p>
<pb n="KR2c0020_WYG_029-1a"/>
欽定四庫全書<lb/>
　明史紀事本末卷二十九<lb/>
　　　　　　　　　浙江提學僉事谷應泰編<lb/>
　　王振用事<lb/>
宣宗宣徳十年春正月甲戌帝崩于乾清宫時皇太子<lb/>
方九嵗即皇帝位詔以明年為正統元年　秋七月命<lb/>
司禮太監王振偕文武大臣閲武于將臺振矯㫖以隆<lb/>
慶右衞指揮僉事紀廣為都督僉事振山西大同人初<lb/>
<pb n="KR2c0020_WYG_029-1b"/>
侍上東宫及即位遂命掌司禮監寵信之呼為先生而<lb/>
不名振遂擅作威福時輔臣方議開經筵而振乃導上<lb/>
閲武將臺臺在朝陽門外近郊集京營及諸衞武職試<lb/>
騎射殿最之紀廣者常以衞卒守居庸往投振門大見<lb/>
親䁥遂奏廣第一超擢之宦官專政自此始太皇太后<lb/>
張氏嘗御便殿英國公張輔大學士楊士奇楊榮楊溥<lb/>
尚書胡濙被㫖入朝上東立太皇太后顧上曰此五人<lb/>
先朝所簡貽皇帝者有行必與之計非五人贊成不可<lb/>
<pb n="KR2c0020_WYG_029-2a"/>
行也上受命有頃宣太監王振振至俯伏太皇太后顔<lb/>
色頓異曰汝侍皇帝起居多不律今當賜汝死女官遂<lb/>
加刃振頸英宗跪為之請諸大臣皆跪太皇太后曰皇<lb/>
帝年少豈知此輩禍人家國我聽皇帝暨諸大臣貸振<lb/>
此後不可令干國事也<lb/>
英宗正統元年冬十月上閲武于將臺命諸將騎射以<lb/>
三矢為率受命者萬騎惟駙馬都尉井源彎弓躍馬三<lb/>
發三中上大喜撤上尊賜之觀者皆曰往年王太監閲<lb/>
<pb n="KR2c0020_WYG_029-2b"/>
武紀廣驟陞今天子自來顧一杯酒耶然竟無殊擢<lb/>
四年冬十月福建按察僉事廖謨杖死驛丞丞故楊溥<lb/>
鄉里僉事又士竒鄉里也溥怨謨論死士竒欲坐謨因<lb/>
公殺人爭議不决請裁太后振曰二人皆挾鄉故抵命<lb/>
太重因公太輕因對品降調太后從之降謨同知振言<lb/>
既售自是漸摭朝事<lb/>
五年春二月命侍講學士馬愉侍講曹鼐並直内閣機<lb/>
務先是王振語楊士奇曰朝廷事賴三位老先生然三<lb/>
<pb n="KR2c0020_WYG_029-3a"/>
公亦髙年倦勤矣後當何如士奇曰老臣當盡瘁報國<lb/>
死而後已榮曰先生安得為此言吾輩老無能效力當<lb/>
以人事君耳振喜越日即薦曹鼐苗衷陳循髙榖等遂<lb/>
次第擢用士奇因尤榮榮曰彼厭吾輩吾輩縱自立彼<lb/>
容能已乎一旦内中出片紙命某某入閣則吾輩束手<lb/>
矣今四人竟是我輩人何傷也士奇是其言<lb/>
六年夏四月太監王振矯㫖以工部郎中王佑為工部<lb/>
右侍郎振既㺯權佑以謟媚超擢與兵部侍郎徐琋極<lb/>
<pb n="KR2c0020_WYG_029-3b"/>
意逢迎之佑貌美而無鬚善伺候振顔色一日振問曰<lb/>
王侍郎何無鬚對曰老爺所無兒安敢有聞者鄙之<lb/>
五月兵科給事中王永和劾掌錦衣衞事指揮馬順怙<lb/>
寵驕恣欺罔不法不報順王振黨也　八月召山東提<lb/>
學僉事薛瑄為大理寺左少卿初王振問楊士奇曰吾<lb/>
鄉人誰可大用者士奇薦瑄乃有是召至京朝見不謁<lb/>
振振至閣下問何不見薛少卿二楊為謝振知李賢素<lb/>
與瑄厚召至閣下令致己意且言振素問之賢至朝房<lb/>
<pb n="KR2c0020_WYG_029-4a"/>
與瑄言瑄曰厚徳亦為是言乎拜爵公朝謝恩私室吾<lb/>
不為也久之振知其意亦不復問一日㑹議柬閣公卿<lb/>
見振皆拜一人獨立振知其為瑄也先揖之且告罪然<lb/>
自是益深衘之　十月三殿工成宴百官故事宦者雖<lb/>
寵不得預王庭宴是日上使人視王先生何為振方大<lb/>
怒曰周公輔成王我獨不可一坐乎使以聞上為蹙然乃命<lb/>
東華開中門聽振出入振至問故曰詔命也至門外百官<lb/>
皆望風拜振悦　械户部尚書劉中敷侍郎呉璽陳瑺於<lb/>
<pb n="KR2c0020_WYG_029-4b"/>
長安門時以京城乏草御用牛馬欲分牧民間言官劾其<lb/>
紊制王振命械之閲十六日得釋以侍郎王佐署部事<lb/>
七年冬十月太皇太后張氏崩初宣宗崩上冲年踐阼<lb/>
事皆白太后然後行委用三楊政歸臺閣毎數日太后<lb/>
必遣中官入閣問施行何事具以聞或王振自斷不付<lb/>
閣議者必立召振責之太后既崩振益無所憚矣　太<lb/>
監王振盗去大祖禁内臣碑洪武中太祖鑒前代宦官<lb/>
之失置鐵碑髙三尺上鑄内臣不得干預政事八字在<lb/>
<pb n="KR2c0020_WYG_029-5a"/>
宫門内宣徳時尚存至振去之　十二月太監王振矯<lb/>
㫖以徐晞為兵部尚書時振權日重晞以謟見擢於是<lb/>
府部院諸大臣及百執事在外方面俱攫金進見毎當<lb/>
朝覲日進見者以百金為恒千金者始得醉飽出由是<lb/>
競趨苞苴乃被容接都御史陳鎰王文俱跪門俯首焉<lb/>
振姪千戸山為錦衣衛指揮同知世襲尋命侍經筵<lb/>
八年夏四月雷震奉天殿鴟吻詔求直言初張太后既<lb/>
崩王振遂無忌憚作大第于皇城又作智化寺于居東<lb/>
<pb n="KR2c0020_WYG_029-5b"/>
以祝釐自撰碑始弄威福時楊榮先卒楊士竒以子稷<lb/>
故堅臥不出惟楊溥在朝年老勢孤繼登庸者悉皆委<lb/>
靡于是大權悉歸振矣侍講劉球上言十事勤聖學以<lb/>
正心德親政務以總乾綱别賢否以清正士選禮臣以<lb/>
隆祀典嚴考核以篤吏治慎刑罰以彰憲典罷營作以<lb/>
蘇民勞定法守以杜下移息兵威以重民命修武備以<lb/>
防外患疏入下獄初王振憾球阻麓川之師錦衣指揮<lb/>
彭德清球鄉人也往來王振門用事公卿率趨謁球獨不<lb/>
<pb n="KR2c0020_WYG_029-6a"/>
為禮徳清銜之㑹球疏上乃激振曰公知之乎劉侍讀<lb/>
疏之三章葢詆公也振怒欲置之死㑹編修董璘自陳<lb/>
願為太常而球疏有太常不可用道士宜易儒臣語乃<lb/>
逮璘及球俱下獄振即令其黨錦衣衞指揮馬順以計<lb/>
殺球一夕五更順獨攜一校推獄門入球與董璘同臥<lb/>
小校前持球球知不免大呼曰死訴太祖太宗校持刀<lb/>
斷球頸流血被體屹立不動順舉足倒之曰如此無禮<lb/>
遂支解之裹以蒲埋衞後隙地董璘從旁匿球血裙尋<lb/>
<pb n="KR2c0020_WYG_029-6b"/>
得釋宻歸球家家人始知球死子釪鉞求屍僅得一臂<lb/>
乃以血裙塟焉小校盧氏人故與耿九疇鄰一日見九<lb/>
疇視其瘠不類平時曰汝得無疾乎校具以實告且曰<lb/>
馬順將舉事宻語我曰今夕有事汝當早來至則使懐<lb/>
刃相隨迫于勢不得不爾比聞劉公忠吾儕小人死有<lb/>
餘罪矣因慟哭死未幾馬順子亦死死時捽順髪拳且<lb/>
蹴之曰老賊令爾異日禍踰我我劉球也　太監王振陷<lb/>
大理寺少卿薛瑄下錦衣獄誣死罪瑄素不為振屈振<lb/>
<pb n="KR2c0020_WYG_029-7a"/>
銜之㑹有武吏病死其妾有色振姪王山欲奪之妻持<lb/>
不可妾因誣告妻毒其夫都御史王文究問已誣服瑄<lb/>
辨其寃屢駁還之王文謟事振譛之嗾御史劾瑄受賄<lb/>
故出人罪廷鞫竟坐瑄死下獄瑄怡然曰辨寃獲咎死<lb/>
何愧焉在獄讀易以自娯初瑄既論死子淳等三人請<lb/>
一人代死二人戍贖父罪不許將決王振老僕泣于㸑<lb/>
下振問之曰薛少卿不免是以泣曰何以知之曰鄉人<lb/>
也因述其平生振少解㑹侍郎王偉申救之得免死除<lb/>
<pb n="KR2c0020_WYG_029-7b"/>
名放歸田里　南京國子監祭酒陳敬宗考績至京振<lb/>
素慕敬宗名欲致之門下適南畿巡撫周忱亦在京師<lb/>
謁振知忱與敬宗同年語之意忱詣敬宗達之敬宗曰<lb/>
為人師表而求謁中官可乎忱乃謂振曰陳祭酒善書<lb/>
法以求書為名先之禮幣彼將謁謝矣振然之乃遺金<lb/>
綺求書程子四箴敬宗為書之而返其幣竟不往見敬<lb/>
宗為祭酒十八年不遷　秋八月王振枷祭酒李時勉<lb/>
于國子監門尋釋之王振嘗詣監銜時勉無加禮令人<lb/>
<pb n="KR2c0020_WYG_029-8a"/>
㢘其事無所得彛倫堂有古樹故許衡所值也時勉嫌<lb/>
其陰翳妨諸生班列稍命伐其旁枝振遂誣以伐官木<lb/>
私家用矯㫖令荷校肆諸成均時為三械與司業趙琬<lb/>
掌饌金鑑同校時勉校特重而竅隘鑑請易之時勉不<lb/>
可監生石大用乞以身代號哭奔走闕下上疏求解者<lb/>
數千人㑹昌伯孫繼宗言于孫太后太后為上言之始<lb/>
知振所為也命立釋之　内使張環顧忠匿名寫誹謗<lb/>
語錦衣衞鞫之得實詔磔于市仍令内官出觀乃知誹<lb/>
<pb n="KR2c0020_WYG_029-8b"/>
謗者訐振惡也<lb/>
九年秋七月駙馬都尉石璟詈家閹吕寳太監王振惡<lb/>
之下錦衣獄　冬十月下監察御史李儼錦衣獄時儼<lb/>
監收光祿寺祭物值太監王振不跪遂得罪戍鐵嶺衞<lb/>
十年春正月錦衣衞卒王永陰掲王振罪于通逵匿其<lb/>
名邏校緝得之詔即磔于市不覆奏　秋七月霸州知<lb/>
州張需下錦衣獄需善字民順天府丞王鐸嘗旌異之<lb/>
有牧馬官擾民需置于法牧馬官以譛太監王振遂被<lb/>
<pb n="KR2c0020_WYG_029-9a"/>
逮箠楚幾死謫戍邊併坐鐸私舉下于理<lb/>
十一年春正月賜司禮太監王振白金寳楮綵幣諸物<lb/>
振姪林為錦衣衞指揮僉事賜振勑曰朕惟旌徳報功<lb/>
帝王大典忠臣報國臣子至情爾振性資忠孝度量𢎞<lb/>
深昔皇曽祖時特用内臣選拔事我皇祖教以詩書玉<lb/>
成令器眷愛既隆勤誠彌篤肆我皇考以爾先帝所重<lb/>
簡朕左右朕自在春宫至登大位幾二十年爾夙夜在<lb/>
側寢食弗違保䕶贊輔克盡乃心正言忠告禆益實至<lb/>
<pb n="KR2c0020_WYG_029-9b"/>
特兹勑賞擢爾後官詩云無徳不報書曰謹終如始朕<lb/>
朝夕念勞爾其體至意焉　三月降巡撫山西河南兵<lb/>
部侍郎于謙為大理寺左少卿仍巡撫謙撫梁晉十餘<lb/>
年懼盈滿舉叅政孫原貞王來自代時王振方用事謙<lb/>
每入京末嘗持一物交當路又御史有姓名類謙者常<lb/>
忤振振意以為謙嗾言官劾之罷為大理少卿二省民<lb/>
倍道赴闕乞留親藩亦以不可無謙請乃復命巡撫<lb/>
十三年春二月修大興隆寺寺初名慶夀在禁城西金<lb/>
<pb n="KR2c0020_WYG_029-10a"/>
章宗建太監王振言其敝命役軍民修之費巨萬壯麗<lb/>
甲于京都上臨幸焉<lb/>
十四年秋七月衛拉特額森大舉入宼王振挾帝親征八<lb/>
月師潰于土木帝北狩䕶衞將軍樊忠者從帝旁以所<lb/>
持棰捶死振曰吾為天下誅此賊遂突圍殺數十人死<lb/>
之報至廷臣請族誅振振所親馬順及王毛二侍一時<lb/>
被擊死都御史陳鎰奉郕王令㫖籍其家并振從子山<lb/>
臠于市族属無少長皆斬振家當京城内外凡數處重<lb/>
<pb n="KR2c0020_WYG_029-10b"/>
堂邃閣擬于宸居器服綺麗尚方不逮玉盤百面珊瑚<lb/>
髙六七尺者二十餘株金銀六十餘庫幣帛珠寳無筭<lb/>
天順元年五月英宗復辟思振諱為忠所殺詔復振官<lb/>
刻木為振形招魂塟之祀智化寺賜額曰旌忠<lb/>
　　谷應泰曰宣皇晏駕新主幼沖王振以青宫舊侍<lb/>
　　儼然自負顧命其時三楊猶在位也太后賢明有<lb/>
　　漢馬氏宋髙后風當其責振掖庭呼刅加頸三楊<lb/>
　　能叩首力爭逺竄裔土勢如摧枯非直瑾城狐外<lb/>
<pb n="KR2c0020_WYG_029-11a"/>
　　庭口舌比也乃競庇鄉曲爭辨朝堂振陽持平允<lb/>
　　之名陰得中宫之喜然後知三楊之瑕振固已窺<lb/>
　　之早矣匡衡入相不制𢎞恭胡廣三公難除甫節<lb/>
　　心熏祿位志怵禍機前有䜛而不見後有賊而不<lb/>
　　知而小人遂得乘其隙也太后升遐東楊謝世二<lb/>
　　楊衰老後進孤危以諸賢垂暮之氣當奸人新發<lb/>
　　之鋒李時勉祭酒也頭囊三木劉中敷上卿也荷<lb/>
　　械九門石璟帝婿也待繫請室薛瑄廷尉也論斬<lb/>
<pb n="KR2c0020_WYG_029-11b"/>
　　禁獄而侍中劉球竟為振黨竊殺蒲埋犴狴歸塟<lb/>
　　血裙悲夫侍中戰死僅返汚衣吕祉魂歸惟持括<lb/>
　　帛雖范滂不祭皋陶綘侯見溺死灰未有若斯之<lb/>
　　慘者也英宗初立年僅九齡至張后崩時年已十<lb/>
　　六質果英敏亦當知上官之詐矣何至呼為先生<lb/>
　　使振周公自待大晏不預懼振慚憤乃開東華中<lb/>
　　門令振出入以悦之此何異哀寵董賢願讓天下<lb/>
　　僖呼阿父遂作門生者與夫宵人搆禍自古多有<lb/>
<pb n="KR2c0020_WYG_029-12a"/>
　　然或驪龍乘睡盜竊寵靈以故武愛韓嫣旋為賜<lb/>
　　死文信新垣亦隨誅滅小人敗露固有時也亦或<lb/>
　　受制家奴危同履虎晉簡文風神憔悴唐文宗涕<lb/>
　　下沾袍猶曰勢已去矣云如之何未有㚥形屢敗<lb/>
　　酷政亟聞外戚入暴其非親藩共聞其狀振又勢<lb/>
　　若孤雛根非磐據而白金綺幣頒賜寵褒擅殺剬<lb/>
　　威槩置不問土木之變六軍敗績九廟震驚青城<lb/>
　　覆轍躬自蹈焉馬嵬播越應思林甫之奸回紇稱<lb/>
<pb n="KR2c0020_WYG_029-12b"/>
　　戈當悞元載之罪而乃復辟以來常懐聖慮九原<lb/>
　　可作發嘆拊髀三徑猶存空悲盧宅招魂榆塞雕<lb/>
　　木浮屠為振復讎貽譏後世何其謬哉考直瑾忠<lb/>
　　賢皆䝉主眷而没後追思惟振一人天祐人國假<lb/>
　　手額森樊忠殺振而後戰没功何偉也嚮令英宗<lb/>
　　不䧟賊兇璫不授首天假之年而滋其毒明社之<lb/>
　　屋寧竢今矣<lb/>
　明史紀事本末卷二十九<lb/>
</p>
<p>
</p>
  </div>
</body>
</text>
</TEI>
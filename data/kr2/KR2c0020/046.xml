<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷四十六</head> <lb/>
    <p>
<pb n="KR2c0020_WYG_046-1a"/>
欽定四庫全書<lb/>
　明史紀事本末卷四十六<lb/>
　　　　　　　　　浙江提學僉事谷應泰編<lb/>
　　平蜀盜<lb/>
武宗正徳三年冬十月四川保寧賊藍廷瑞鄢本恕起<lb/>
漢中攻陷郡縣起右副都御史林俊廵撫四川兼贊理<lb/>
軍務督兵討之初廷瑞行山中得古棄印亡何又得一<lb/>
劔自謂有天命遂與其黨惑愚民倡亂時保寜賊劉烈亦<lb/>
<pb n="KR2c0020_WYG_046-1b"/>
聚衆作亂侵掠陜西漢中等處<lb/>
四年十二月藍廷瑞自稱順天王鄢本恕自稱刮地王<lb/>
廖惠自稱掃地王合衆十萬入冦湖廣鄖陽等處已而<lb/>
聞巡撫林俊督兵捕勦因流侵他境　劉烈等復還至<lb/>
四川初烈等四出剽掠侵陜西漢中勢頗猖獗至是復<lb/>
還勑巡撫都御史林俊相機勦賊未㡬劉烈為亂兵所<lb/>
殺餘黨廖麻子喻思俸復熾<lb/>
五年春正月命刑部尚書洪鐘兼左都御史總督川陜<lb/>
<pb n="KR2c0020_WYG_046-2a"/>
湖廣河南四省軍務征勦四川等處流賊　夏四月藍<lb/>
廷瑞廖惠等破通江縣林俊遣官兵及調玀<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>石柱等<lb/>
處土兵攻敗之殺溺死者六千餘人生擒廖惠藍廷瑞<lb/>
奔紅口與鄢本恕合兵過陜西漢中三十六盤至大巴<lb/>
山俊復遣兵追及大敗之賊棄輜重走<lb/>
六年春正月朔江津賊曺甫自稱順天王攻圍縣治僉事吳<lb/>
景被殺巡撫都御史林俊聞報馳赴乗元日賊方醉酒不設<lb/>
備乃夜半蓐食銜枚徃圍燒之賊奔潰又于山坪伏子岸等<lb/>
<pb n="KR2c0020_WYG_046-2b"/>
連戰敗之抵賊營殺死曹甫等先後擒斬三千餘人收<lb/>
回被掠男婦七百餘口獲馬騾器仗無算　五月鄢本<lb/>
恕藍廷瑞等縱掠蓬劔二州命總制尚書洪鐘同巡撫<lb/>
林俊總兵楊宏相機勦捕以靖地方復勑巡視都御史<lb/>
高崇熈鎮守太監韋興同洪鐘林俊㑹勦劇賊藍廷瑞<lb/>
鄢本恕　六月洪鐘至四川與林俊議多不合軍機牽<lb/>
制不得速進藍廷瑞招集散亡勢復大振攻燒營山縣<lb/>
治殺僉事王源鐘乃㑹俊督四川陜西巡撫都御史藍<lb/>
<pb n="KR2c0020_WYG_046-3a"/>
章督陜西兵及檄湖廣河南兵分路進勦鐘與俊親監<lb/>
督之湖廣兵先追及于陜西石泉縣熨斗壩賊見追急<lb/>
求招撫令至四川東鄉縣金寶寺聽撫鐘給榜示并檄<lb/>
召廷瑞等約日出降賊意在緩師延至六月十四日始<lb/>
至信地依出駐營廷瑞本恕俱不出但使人來言欲得<lb/>
營山縣治或臨江市駐其衆方出見且要取旗牌官為<lb/>
質鐘等俱許之鄢本恕來見回營藍廷瑞始復來見且<lb/>
降且肆殺掠仍于松樹埡刼掠民家計欲脫走官兵分<lb/>
<pb n="KR2c0020_WYG_046-3b"/>
七哨扼之不得間賊窘甚漸潰散十五日廷瑞以所掠<lb/>
女子詐為已女嫁與領兵土舍彭世麟為妾結歡世麟<lb/>
世麟白軍門受之遂邀賊首至營宴㑹鐘令廷瑞所親<lb/>
鮮于金說廷瑞及本恕于十六日帥諸賊二十八人同<lb/>
至彭世麟赴宴伏兵盡擒之衆聞變遂大潰四出奔逸<lb/>
山谷鐘等遣諸路兵分道追勦之擒斬溺死并俘獲老<lb/>
弱兵仗騾馬甚衆未盡者許自首撫之惟賊首廖麻子<lb/>
未獲㨗聞加鐘太子太保俊章陞賚有差　江津賊曹<lb/>
<pb n="KR2c0020_WYG_046-4a"/>
甫餘黨方四任鬍子麻六兒等擁衆走綦江入思南石<lb/>
阡等府方四偽稱總兵任鬍子偽稱御史賊首三十餘人<lb/>
偽稱評事等名貴州兵敗之于思南播州兵敗之于三<lb/>
跳等處先後擒斬三千賊由貴州復入四川　八月賊<lb/>
攻南川南頸雀子岡等闗官兵禦之又攻東鄉永澄諸<lb/>
處玀<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>兵禦之前後頗有斬獲㑹百户桞芳等陣沒官<lb/>
軍却賊遂聲言欲取江津重慶瀘州敘州以攻成都逺<lb/>
近震駭林俊駐江津高崇熈駐瀘州太監韋興駐成都<lb/>
<pb n="KR2c0020_WYG_046-4b"/>
都御史王綸駐重慶檄副使何珊都指揮鄒慶帥兵由<lb/>
合江進副使李鉞知府曹恕率兵由江津進夾攻之<lb/>
九月賊攻江津㑹石砫兵至并力禦之賊敗走追至合<lb/>
小坪破其四營賊以八千人舁攻具復攻江津林俊李<lb/>
鉞曹恕督酉陽播州石砫等兵三道迎擊之賊敗追至<lb/>
高觀山斬首五百餘級俘獲二百餘人官兵乗勝追擊<lb/>
賊乃乘高下石不得進賊復擁衆時出衝擊李鉞㡬不<lb/>
免頼從吏何士昻等力戰得解林俊見賊勢猶盛遣降<lb/>
<pb n="KR2c0020_WYG_046-5a"/>
賊周大富入營招撫之方四偽令其黨李廷茂出降竟<lb/>
不出高崇熈知賊首皆仁夀人遣人詣仁夀取各賊家<lb/>
屬入營招之方四等殺其族屬不聽撫遣人來言聽其<lb/>
自散去乃從翼日李鉞督諸將校分兵為六哨由大埡<lb/>
小埡月埡關並進直衝高梁賊不能支六面皆合破其<lb/>
中堅斬賊首任鬍子等賊大敗追殺三十餘里斬首一<lb/>
千八百餘級生擒方四妻妾俘獲男婦三千四百餘人<lb/>
餘衆墜崖填壑數里奪獲馬騾四千五百有竒土兵乘<lb/>
<pb n="KR2c0020_WYG_046-5b"/>
勝追勦又殺二百餘人賊見官兵少還擊殺千户田宣<lb/>
冉廷質等方四妻妾復逸去遂率餘賊二千餘人遁入<lb/>
思南境内　巡撫右副都御史林俊乞致仕許之時宦<lb/>
者用事各邊征勦必以其弟姪私人寄名兵籍冒功陞<lb/>
賞俊一切拒絶權倖惡之又與洪鐘議多不合因乞致<lb/>
仕疏上忌者謂盜已平内批即允之臺諫疏留不報俊<lb/>
歸蜀人號哭追送未幾麻六兒喻思俸駱松祥范藻等<lb/>
賊復熾内江䝉慶之境騷然踰年不能定矣　命巡撫<lb/>
<pb n="KR2c0020_WYG_046-6a"/>
都御史高崇熈調兵討方四廖麻子麻六兒等<lb/>
七年二月江津賊方四等自去年正月奔貴州八月復<lb/>
聚至是刼掠南川等縣高崇熈連戰敗走之　閏五月<lb/>
方四自南川破綦江僉事馬昊敗之奔婺川衆遂散乃<lb/>
變姓名潛走開縣義官李清獲之送于官　十一月漢<lb/>
中賊廖麻子喻思俸内江賊駱松祥崇慶賊范藻等分<lb/>
刼州縣衆號二十萬洪鐘分勦不暇給御史王綸劾鐘<lb/>
縱冦殃民罷職命右都御史彭澤總制軍務同總兵時<lb/>
<pb n="KR2c0020_WYG_046-6b"/>
源征之<lb/>
八年二月巡撫四川右都御史高崇熈以盜賊不盡滅<lb/>
逮下獄以右僉都御史馬昊巡撫四川　夏四月彭澤<lb/>
率苖兵攻漢中劇賊廖麻子破之衆遯竄山寨多伏匿<lb/>
箐棘中澤分兵搤出入奪水道渡開一面縱賊夾誅之<lb/>
且盡廖有異術能隠形事急跳身遁購之卒不獲因移<lb/>
兵内江討松祥平之<lb/>
九年春正月彭澤率兵討崇慶劇賊范藻等平之四川<lb/>
<pb n="KR2c0020_WYG_046-7a"/>
羣盜悉定加總制軍務彭澤為太子太保左都御史時<lb/>
源為左都督<lb/>
　　谷應㤗曰正徳中蜀盜藍廷瑞鄢本恕廖惠起漢<lb/>
　　中曹甫方四起江津廷推林俊優詔特起俊時憂<lb/>
　　闋家居也俊既受命通江之戰擒廖惠走廷瑞賊<lb/>
　　勢窮蹙轉窺秦隴呉景之死曹甫授首江津不振<lb/>
　　僅走貴州俊之視蜀初効可謂李綱入來方有朝<lb/>
　　廷光弼代軍旌旗變色者矣而乃洪鐘出督崇熈<lb/>
<pb n="KR2c0020_WYG_046-7b"/>
　　㑹勦兵有連鷄之形將無輔車之勢我志方瑕醜<lb/>
　　氛復振然後羣帥戮力數道並進雖誘而殺降疑<lb/>
　　近不祥詎知縱之復叛無異養癰廷瑞本恕檻車<lb/>
　　詣闕保寧餘黨誅鋤畧盡所不獲者廖麻子一賊<lb/>
　　耳方四再冦江津俊又六面督攻斬其渠帥四之<lb/>
　　妻孥悉俘帳下雖蠻官卜衂四幸漏網喙息黔中<lb/>
　　已墮心膽假令借籌有人處置得宜璽詔優奬留<lb/>
　　俊撫綏汲黯卧治淮陽韋臯乆鎮西川錦江三峽<lb/>
<pb n="KR2c0020_WYG_046-8a"/>
　　之間遂将桴鼔不鳴乎角巾扁舟䡖装還里蜀民追<lb/>
　　送涕泗横流誰秉國成何其謬哉於是漢中餘孽<lb/>
　　廖麻子再與喻思俸等倡亂矣黔中逋冦方四復<lb/>
　　與麻六兒等出掠矣内江崇慶相繼効尤范藻松<lb/>
　　祥人思雄長夫蜀冦紛紜本非劇賊王師壓境實<lb/>
　　皆勁旅然而中人邀爵必使子弟監軍鄙夫秉均<lb/>
　　喜言賊平受賞彭澤甫出餘黨旋平葢用兵六載<lb/>
　　屢成屢衂俊既去位人多畏咎至崇熈逮而洪鐘<lb/>
<pb n="KR2c0020_WYG_046-8b"/>
　　撤爭利諸臣抑已知難而退矣澤遂得專制閫外<lb/>
　　削平全蜀夫林俊當小腆初張舉朝貪功之日而<lb/>
　　彭澤當賊氛滋蔓命臣畏禍之時澤遂享有功名<lb/>
　　俊以齎志老死君子於俊不無李廣祖逖之感焉<lb/>
　<lb/>
　<lb/>
　<lb/>
　明史紀事本末卷四十六<lb/>
</p>
<p>
</p>
  </div>
</body>
</text>
</TEI>
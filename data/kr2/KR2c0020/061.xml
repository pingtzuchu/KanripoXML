<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷六十一</head> <lb/>
    <p>
<pb n="KR2c0020_WYG_061-1a"/>
欽定四庫全書<lb/>
　明史紀事本末卷六十一<lb/>
　　　　　　　　　浙江提學僉事谷應泰編<lb/>
　　江陵柄政<lb/>
世宗嘉靖四十三年秋七月以諭徳張居正充裕王講<lb/>
官<lb/>
穆宗隆慶元年二月加恩侍從藩邸諸臣以禮部右侍<lb/>
郎張居正為吏部左侍郎兼東閣大學士直内閣四月<lb/>
<pb n="KR2c0020_WYG_061-1b"/>
進禮部尚書武英殿大學士<lb/>
二年春正月進大學士張居正少保　八月居正上䟽<lb/>
陳大本急務六事一曰省議論凡事不貴無用之虚詞<lb/>
務求躬行之實效欲為一事須審之於初及計慮已審<lb/>
即斷而行之如唐憲宗之討淮蔡雖百方沮之而不為<lb/>
揺欲用一人須慎之於始既得其人則信而任之如魏<lb/>
文侯之用樂羊雖謗書盈篋而終不為之動一日振紀<lb/>
綱近年以來綱紀不肅猥以模稜两可謂之調停以委<lb/>
<pb n="KR2c0020_WYG_061-2a"/>
曲遷就謂之善處伏望刑賞予奪一歸公道而不曲狥<lb/>
乎私情政教號令一斷宸衷而勿紛更於浮議一曰重<lb/>
詔令近日以來朝廷詔㫖多格廢不行至十餘年未竟<lb/>
者文卷委積多致沈埋年月既逺事多失真遂使漏網<lb/>
終逃國有不中之法覆盆自苦人懷不白之寃是非何<lb/>
由而明賞罰何由而當伏乞勑下各司嚴立限期責令<lb/>
奏報違者查恭一曰覈名實器必試而後知其利鈍馬<lb/>
必駕而後知其駑良今用人則不然官不久任事不責<lb/>
<pb n="KR2c0020_WYG_061-2b"/>
成更調太繁遷轉太驟資格太拘毁譽失實臣願皇上<lb/>
慎重名器愛惜爵賞用人必考其終授人必求其當仍<lb/>
勑吏部嚴考課之法審名實之歸一曰固邦本今風俗<lb/>
侈靡官民服舍俱無定制外之豪强兼併賦役不均花<lb/>
分詭寄偏累小民乞勑内外諸司悉心清理一曰飭武<lb/>
備今議者皆曰兵不多食不足將帥不得其人臣以為<lb/>
此三者皆不足患也夫兵不患少而患弱今軍從雖缺<lb/>
而粮具存若能按籍徴求清査冒占隨宜募補從實訓<lb/>
<pb n="KR2c0020_WYG_061-3a"/>
練何患無兵捐無用不急之費以撫養戰鬭之士何患<lb/>
無財懸重賞以勸有功寛文法以伸將權則忠勇之夫<lb/>
孰不思奮又何患於無將至於目前自守之䇿莫要於<lb/>
選擇邊吏圑練鄉兵併守墩堡臣考前代及吾祖宗俱<lb/>
有大閱之禮以習武事而戒不虞今京師内外守備單<lb/>
弱伏乞勑戎政大臣申嚴軍政設法訓練每歲農隙之<lb/>
時恭請大閲以試將帥之能否軍士之勇怯注意武備<lb/>
整飭戎事亦足以伐外寇之謀銷未萌之患疏入上曰<lb/>
<pb n="KR2c0020_WYG_061-3b"/>
覽卿奏皆深切時務具見謀國忠悃所司詳議以聞於<lb/>
是都御史王廷等覆振紀綱重詔令二事析為八則疏<lb/>
上上允行之兵部覆飭武備事宜一議兵一議將一議<lb/>
團練鄉兵一議守城堡一議整飭京營又奏大閲之禮<lb/>
宣宗英宗嘗行之恭請親臨較閲如閣臣所奏上曰大<lb/>
閲既有祖宗成憲允宜修舉其先期整飭俟明年八月<lb/>
舉行餘悉如議戸部議固邦本言財用之當經理者有<lb/>
十宜嚴法整飭上一一允行之　十二月廢遼王大學<lb/>
<pb n="KR2c0020_WYG_061-4a"/>
士張居正故𨽻遼王尺籍至憲㸅頗驕酗多所凌轢居<lb/>
正銜之而又羡其府第壯麗㑹告王謀反刑部訊治侍<lb/>
郎洪朝選案驗無謀反狀僅坐以淫酗憲㸅錮高墻廢<lb/>
其府居正攘以為第後復恚朝選不附反律謀殺朝選<lb/>
三年九月上大閲於京營教塲勑諭戎政官及諸吏卒<lb/>
先是給事中駱問禮言大閲非今時所急不必仰煩聖<lb/>
駕居正力持其説上遂行之<lb/>
四年十二月大學士張居正秩滿進兼太子太傅吏部<lb/>
<pb n="KR2c0020_WYG_061-4b"/>
尚書進少傅兼建極殿大學士<lb/>
六年春正月進大學士張居正少師　五月上不豫己<lb/>
酉大漸召閣臣高拱張居正高儀至乾清宫受顧命上<lb/>
倚坐御榻皇后及皇貴妃咸侍東宫立於左上困甚太<lb/>
監馮保宣顧命曰朕嗣統方六年今疾甚殆不起有負<lb/>
先帝付託東宫幼冲以屬卿等宜協輔遵守祖制則社<lb/>
稷功也拱等泣拜而出翼日上崩　六年甲子皇太子<lb/>
即位年始十歲時太監馮保方居中用事矯傳大行遺<lb/>
<pb n="KR2c0020_WYG_061-5a"/>
詔云閣臣與司禮監同受顧命廷臣聞之俱駭一日内<lb/>
使傳㫖至閣拱曰㫖出何人上冲年皆若曹所為吾且<lb/>
逐若曹矣内臣還報保失色謀逐拱拱與居正俱負氣<lb/>
不相下居正乃結保自固時臺諫交劾保必欲斥之而<lb/>
高拱自以與居正及高儀同與憑几毎慷慨収宫府權<lb/>
曰老臣謬膺托孤不敢不竭股肱凡内降命<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>府部章<lb/>
奏自合公聽並觀有傳奉中㫖所司按法覆奏白老臣<lb/>
折衷之以復百官總已之義拱内慮馮保專恣與居正<lb/>
<pb n="KR2c0020_WYG_061-5b"/>
儀謀去之居正隂洩之保乃與保謀去拱六月既望庚<lb/>
午昧爽拱在直居正引疾召諸大臣於會極門促居正<lb/>
至拱以為且逐保也保傳皇后皇貴妃皇帝㫖曰告爾<lb/>
内閣五府六部諸臣大行皇帝賔天先一日召内閣三<lb/>
臣御榻前同我母子三人親受遺屬曰東宫年少賴爾<lb/>
輔導大學士拱攬權擅政奪威福自專通不許皇帝主<lb/>
管我母子日夕驚懼便令回籍閒住不許停留爾等大<lb/>
臣受國厚恩如何阿附權臣蔑視幼主自今宜洗滌忠<lb/>
<pb n="KR2c0020_WYG_061-6a"/>
報有蹈往轍典刑處之拱即日出朝門得一牛車立而<lb/>
附載緹騎兵畨踉蹌追逐喪厥資斧大臣去國以為異<lb/>
聞拱去居正為乞馳驛乃傳歸而高儀未㡬亦卒以病<lb/>
死居正裒然首輔矣　辛酉上御平臺召張居正慰勞<lb/>
之曰皇考屢稱先生忠臣居正傾首泣謝曰今國家要<lb/>
務惟在遵守舊制不必紛更至於講學親賢愛民節用<lb/>
又君道所先乞聖明留意上曰善隨賜酒饌銀幣居正<lb/>
既柄政慨然以天下為己任中外想望丰采一意尊主<lb/>
<pb n="KR2c0020_WYG_061-6b"/>
權課吏實嘗言髙皇帝得聖之威者也世宗能識其意<lb/>
是以髙卧法宫之中朝委裘而不亂今上世宗孫也奈<lb/>
何不法祖具詔草請於上召羣臣廷飭之百寮惕然<lb/>
八月張居正請開經筵復請更定常朝日期御門聽政<lb/>
俱從之上遂御文華殿日講以為常　十一月太監崔<lb/>
敏請買金珠寶石居正上言前六月間奉命停止今忽<lb/>
有此舉是前詔不信也乞暫停之以甦民力因封還敏<lb/>
疏遂報罷　十二月張居正進帝鑑圖説上見捧册進<lb/>
<pb n="KR2c0020_WYG_061-7a"/>
喜動顔色遽起立命左右展册居正從旁指陳大義上<lb/>
應如響因即宣付史館賜居正銀幣一日上御文華殿<lb/>
講畢覽至漢文帝勞軍細柳事居正因言皇上當留意<lb/>
武備祖宗以武功定天下承平日久武備日弛不可不<lb/>
及早講求也上稱善　甲戌張居正奏請明年正月上<lb/>
旬即御殿日講但先帝喪未期勿設宴并免元夕燈火<lb/>
上曰已早停止每侍聖母膳甚簡素或逢節日具果宴<lb/>
不設樂居正稱善尋諭光禄卿免節間供應七百餘金<lb/>
<pb n="KR2c0020_WYG_061-7b"/>
戊寅張居正上言制勑宜尚簡嚴近來過為誇侈臣諛<lb/>
其君猶謂之佞况以上諛下乎乞戒代言諸臣復古從<lb/>
實毋壞制體從之<lb/>
神宗萬厯元年春正月辛卯命成國公朱希忠大學士<lb/>
張居正知經筵事上甚敬禮居正毎日御經筵居正以詩<lb/>
書入在文華殿後張小幄造膝宻語一日居正在直廬<lb/>
感病上御暖閣親調椒湯賜之盛暑御講上就居正立<lb/>
處令内使揺扇隆冬進講以毡片鋪地　庚子早朝上<lb/>
<pb n="KR2c0020_WYG_061-8a"/>
出乾清宫見一無鬚男子偽作宦者狀袖有佩刀趨走<lb/>
惶遽左右執之馮保立鞫之曰南兵王大臣奚自曰自<lb/>
總兵戚繼光來保使密報居正而居正令附保耳曰戚<lb/>
公方握南北軍禁無妄指可借以除髙氏保故甘心陳<lb/>
内監洪已逮洪錮禁獄令大臣供之矣先是大臣為戚<lb/>
帥三屯營南兵不遂流落都下為人巧㨗便佞一中貴<lb/>
暱之至是令稱拱使改籍武進縣即令厠卒辛儒衣大<lb/>
臣蟒袴予二劒劒首飾猫精異寶送繫厰中入以聞請<lb/>
<pb n="KR2c0020_WYG_061-8b"/>
究主使人居正亦上疏如保意上即付保鞫保令辛儒<lb/>
屏語大臣曰苐言髙相君怨望使汝來刺願先首免罪<lb/>
即官汝錦衣賞千金不然重搒掠死矣因使儒畀大臣<lb/>
金美飲食之儒日與大臣狎欵即令誣拱家人為同謀<lb/>
獄具保飛發五校械拱僕而居正前疏傳中外口語籍<lb/>
籍謂且逮拱居正乃宻謀于吏部尚書楊博博曰迫之<lb/>
恐起大獄抑上神聖英鋭持公平察高公雖粗暴天日<lb/>
在上安得有此居正面赤不懌㑹大理少卿李幼孜者<lb/>
<pb n="KR2c0020_WYG_061-9a"/>
居正鄉人亦輿疾告居正曰公奈何為此惡名汙青史<lb/>
矣居正强應曰吾為此事憂不如死何謂我為居正禁<lb/>
科道官不得有言而御史鍾繼英上疏不敢明言暗指<lb/>
之居正怒擬㫖詰問左都御史葛守禮語楊博過張公<lb/>
必諍之博曰向已告矣守禮曰輿望屬公謂公能不殺<lb/>
人媚人耳大獄將起公奈何以己告為解即共過居正<lb/>
居正曰東厰獄具矣同謀人至即疏處之耳守禮曰守<lb/>
禮敢附亂臣黨耶願以百口保髙公居正黙不應博曰<lb/>
<pb n="KR2c0020_WYG_061-9b"/>
願相公持公議壯元氣厰中寧有良心倘株連者衆事<lb/>
更有不可知者居正堅不承博與守禮因歴數先朝政<lb/>
府同心輔政及貴溪分宜華亭新鄭逓相傾軋相名坐<lb/>
損可為殷鑒居正憤曰二公意我甘心髙公耶奮入内<lb/>
取厰中揭帖投博曰是何與我揭帖有居正竄改四字<lb/>
曰歴歴有據而居正忘之守禮識居正手笑而納諸袖<lb/>
居正覺曰彼法理不諳我為易數字耳守禮曰機宻重<lb/>
情不即上聞先政府耶吾兩人非謂相公甘心髙公以<lb/>
<pb n="KR2c0020_WYG_061-10a"/>
囬天非相公不能居正揖謝曰茍可效敢不任苐何以<lb/>
善後博曰相公患不任耳任則何難善後須得一有力<lb/>
世家與國休戚者乃可委治居正悟始言上前度處之<lb/>
上即命馮保與左都御史葛守禮都督朱希孝會審而<lb/>
希孝懼與其兄成國公希忠相對泣曰誰畫此䇿也以<lb/>
覆吾宗急詣居正請命居正曰苐見冢宰大中丞希孝<lb/>
泣謁博博曰欲借公全朝廷宰相體耳何忍以身家陷<lb/>
公顧亦何難公苐使善詗校尉入獄訊刀劍口語所從<lb/>
<pb n="KR2c0020_WYG_061-10b"/>
來雜高家僕稠衆中令别識且問見髙公何所今在何<lb/>
地立辨矣希孝如博言使善詗校尉宻詢大臣何自來<lb/>
則來自保所語盡出保口校尉即告大臣入宫謀逆者<lb/>
法族奈何甘此若吐實或免罪大臣茫然哭曰始紿我<lb/>
主使者罪大辟自首無恙官且賞豈知當實言道髙家<lb/>
僕逮至希孝雜諸校中令物色大臣不辨也及會審風<lb/>
霾大晦尋雨雹不止東厰理刑白一清者謂保初問官<lb/>
二千户曰天意若此可不畏乎髙相國顧命大臣本無<lb/>
<pb n="KR2c0020_WYG_061-11a"/>
影響强我誣之我輩皆有身家異日寧免誅僇耶皆曰<lb/>
馮公已為且詞固有隂持之者奈何一清曰東厰機宻<lb/>
重情安得送閣改乎頃之天稍明出大臣會問故事先<lb/>
雜治大臣呼曰故許我富貴何雜治也馮保即問曰誰<lb/>
主使者大臣瞪目仰面曰爾使我乃問也保氣奪强再<lb/>
問爾言髙相國何也曰汝教我我則豈識髙相國希孝<lb/>
復詰其蟒袴刀劒曰馮家僕辛儒所予保益懼希孝曰<lb/>
爾欲汙獄使耶遂罷保宻飲大臣生漆酒瘖之而内以<lb/>
<pb n="KR2c0020_WYG_061-11b"/>
拱行刺事上聞有殷内監者年七十餘奏上曰髙拱故<lb/>
忠臣何為有此隨顧保曰髙鬍子是正直人張居正故<lb/>
懷忮刻必殺之我輩内官何須助彼保大沮而内監張<lb/>
宏亦力言不可於是上下刑部擬罪竟論大臣斬拱被<lb/>
居正齮齕杜門屏居仕宦中州者不敢過新鄭率枉道<lb/>
他去　六月張居正上言稽劾章奏隨事考成有遷延<lb/>
隱蔽者即舉劾上從之　冬十月上御文華殿張居正<lb/>
進講言及宋仁宗不喜珠飾上曰賢臣為寶珠玉何益<lb/>
<pb n="KR2c0020_WYG_061-12a"/>
居正曰明君貴五穀而賤珠玉五穀養人珠玉饑不可<lb/>
食寒不可衣上曰然宫人好冶粧朕歲賜未嘗不節省<lb/>
居正曰皇上言及此社稷生靈之福也上又曰秦始皇<lb/>
銷兵梃可傷人何銷兵為居正曰人君布德修政以結<lb/>
民心為本天下之患每出所防之外秦亡於戍卒故天<lb/>
時不如地利地利不如人和上曰然人定真能勝天也<lb/>
二年春正月大學士張居正請上引見亷能官倣祖宗<lb/>
午朝之儀從之甲午上御皇極門引見朝覲清亷卓異<lb/>
<pb n="KR2c0020_WYG_061-12b"/>
浙江布政使謝鵬舉等二十五人特加奬勵各賜金幣<lb/>
并宴　張居正進講章疏畧曰義理必時習而後能悦<lb/>
學問必溫故而知新臣今將今歲所進講章重復删定<lb/>
大學一册虞書一册通鑑四册進呈睿覽雖淺近之言<lb/>
然亦行逺登髙之一助　四川西南都蠻平初隆慶時<lb/>
都蠻作亂張居正薦曽省吾往討之省吾有偉畧而四<lb/>
川總兵劉顯以在閩事被彈居正曰臨敵易將兵家所<lb/>
忌倘蜀事不效當并閩事逮治之於是顯奮不顧身受<lb/>
<pb n="KR2c0020_WYG_061-13a"/>
省吾方畧以平蠻自効凡六越月諸寨悉平俘蠻長三<lb/>
十六人拓地四百里　上御文華殿講畢問建文果出<lb/>
亡否張居正曰國史不載但故老相傳披緇雲遊題詩<lb/>
於田州有流落江湖四十秋之句上太息命録詩進居<lb/>
正曰此亡國之事不足觀也請録皇陵碑及髙皇御製<lb/>
集以上見創業之艱聖謨之盛明日輔臣進皇陵碑上<lb/>
覽畢謂居正曰朕覽碑讀之數過不覺感傷欲泣居正<lb/>
曰祖宗當日艱難葢以天心為心故能創制顯庸皇上<lb/>
<pb n="KR2c0020_WYG_061-13b"/>
以聖祖之心為心乃能永保洪業因述聖祖㣲時事及<lb/>
即位勤儉上愴然曰朕敢不黽勉法祖然尚賴先生輔<lb/>
導也　秋九月辛巳刑部請録囚慈聖太后欲停之上<lb/>
問張居正對曰春生秋殺天道之常皇帝即位以來停<lb/>
刑者再矣稂莠不除反害嘉禾凶惡不去反害良民上<lb/>
為請太后從之　十二月壬子張居正率大臣上御屏<lb/>
屏繪天下疆域及職官姓名用浮帖以便更換上命設<lb/>
於文華殿後時加省覽　閏十二月丁亥上御書弼予<lb/>
<pb n="KR2c0020_WYG_061-14a"/>
一人永保天命賜張居正明日居正侍進諫曰帝王之<lb/>
學當務其大自堯舜至唐宋賢主皆修德行政治世安<lb/>
民不以一藝漢成帝知音律能吹簫度曲梁武帝陳後<lb/>
主隋煬帝宋徽宗皆能文善書盡無救于亂亡則君德<lb/>
之大豈沾沾一藝哉他日上日講畢問居正元夕烟火<lb/>
鼇山祖制乎曰非也成化間以奉母后時多諫阻今新<lb/>
政宜裁上曰然居正曰明年雖禫繼此當大㛰又皇弟<lb/>
潞王出閣諸公主釐降所費甚煩宜預節省上曰朕極<lb/>
<pb n="KR2c0020_WYG_061-14b"/>
知民窮居正請減元日賜賚上大然之上又嘗語輔臣<lb/>
曰昨日禁中花盛開侍母后賞宴甚歡葢指慈寧也居<lb/>
正奏曰仁聖太后處多時寂寞惟皇上念之起還宫白<lb/>
慈聖即自駕往迎仁聖過大内賞花傳觴歡宴而罷<lb/>
三年夏五月大學士張居正上言近郡縣入學大濫宜<lb/>
勑學臣量加裁省并勑吏部凡所在督學臣非方正勿<lb/>
遣　遼東告警上深以為憂張居正對曰暑月非北騎<lb/>
狂逞之時必無慮既而薊遼總兵戚繼光報稱諸部解<lb/>
<pb n="KR2c0020_WYG_061-15a"/>
散無警居正因上疏論邊事曰昨遼東撫臣張學顔報<lb/>
稱寇衆二十餘萬謀犯遼東前鋒已抵大寧皇上面諭<lb/>
臣臣已面奏料其無事今據總兵戚繼光報稱寇久解<lb/>
散臣又使人于宣府宻偵西人青巴圗動靜則巴圗在<lb/>
巢駐牧未嘗東行遼東所報皆屬虚聲臣等因此反切<lb/>
憂慮夫兵家之要必知彼已審虚實而後可以待敵取<lb/>
勝今無端聽一訛言倉皇失措則是彼己虚實茫然不<lb/>
知其與風聲鶴唳草木皆兵者何異敵情狡詐萬一彼<lb/>
<pb n="KR2c0020_WYG_061-15b"/>
常以虚聲恐我使我驚惶疲于奔命久之懈弛不備然<lb/>
後卒然而至措手不及是在彼反得先聲後實多方以<lb/>
誤之之䇿而在我顧犯不知彼己百戰百敗之道他日<lb/>
邊臣失事必由於此故臣等不以寇之不來為喜而深<lb/>
以邊臣不知敵情為慮也兵部以居中調度為職猶貴<lb/>
審察機宜沈謀果斷乃能折衝樽俎坐而制勝今一聞<lb/>
奏報便爾張皇事已之後又寂無語徒使君父焦勞于<lb/>
上以憂四方豈僅以題覆公牘謂已畢本兵之事耶乞<lb/>
<pb n="KR2c0020_WYG_061-16a"/>
傳諭兵部詰以寇情虚實之由使之知警并請賑各邊<lb/>
饑卒俱從之　八月張居正請增閣臣許之即日進吏<lb/>
部左侍郎張四維為禮部尚書入東閣故事入閣者止<lb/>
曰同某人辦事至是上手注隨元輔入閣辦四維恂恂<lb/>
若屬吏矣　十一月張居正上郊祀圖著為書三册首<lb/>
敘分合沿革之由次具壇壝陳設次列儀注樂章大意<lb/>
遵髙皇定制歲一合祀奉二祖並配上褒答之<lb/>
四年春正月御史劉臺劾大學士張居正專擅威福如<lb/>
<pb n="KR2c0020_WYG_061-16b"/>
逐大學士髙拱私贈成國公朱希忠王爵引用張四維<lb/>
張瀚為黨斥逐言官余懋學傅應楨罔上行私横黷無<lb/>
厭居正怒甚見上辭政曰臣之所處者危地也言者以<lb/>
為擅作威福而臣之所行正威福也將巽順以悅下耶<lb/>
則負國竭公以事上耶無以逃耑擅之譏伏地不肻起<lb/>
上下御座手掖之曰先生起朕當責臺以謝先生詔下<lb/>
臺獄杖之百逺戍之時議藉藉居正不自安復具疏為<lb/>
解免杖奪職為民然心終恨之後竟置之死　三月戊<lb/>
<pb n="KR2c0020_WYG_061-17a"/>
戌上御文華殿言及唐𤣥宗於勤政樓宴安禄山上曰<lb/>
樓名勤政而佚樂何也張四維曰𤣥宗開元之治有三<lb/>
代風至天寶荒佚乃致播遷居正曰無論往代我世宗<lb/>
皇帝初年西苑建無逸殿省耕勸農末年崇尚𤣥修不<lb/>
復臨幸治平之業亦寢故大寶箴云民懷其始未保其<lb/>
終上嘉納之　五月辛酉上視朝張居正等請覽奏章<lb/>
時閲聖祖所親批疏稿為法上曰然居正因簡内閣所<lb/>
藏聖祖手諭六十三道御製四十四道聖㫖并帖共七<lb/>
<pb n="KR2c0020_WYG_061-17b"/>
十道上之　秋七月丁酉張居正上言致治之道莫要<lb/>
於安民安民之法莫重於守令守土牧民者削下奉上<lb/>
以希聲譽奔走趨承以求薦舉徴發期會以完簿書茍<lb/>
且草率以逭罪責其實心愛民者未嘗概見明春外<lb/>
計考察舉錯乃向背所係惟以安靜宜民為最虚文矯<lb/>
飾雖浮譽素隆當列下考居正又請行考成法有司以<lb/>
徴解為殿最於是奉行者督責小民不勝朴楚相率為<lb/>
怨言然賦以時起居正上言近者仰賴皇上愛人節用<lb/>
<pb n="KR2c0020_WYG_061-18a"/>
京通儲粟足支八年太倉銀庫所積尚少宜將明年漕<lb/>
糧量折十三足國裕民一舉兼得上從之時府庫充溢<lb/>
太僕寺亦積金四百餘萬　冬十月丙子進張居正左<lb/>
柱國太傅仍加伯爵敕曰先生親受先朝顧命輔朕冲<lb/>
年今四海昇平實賴匡弼精忠大勲言不能殫惟我祖<lb/>
宗列聖祐爾子孫與國咸休欽哉居正固辭伯爵許之<lb/>
山東撫按劾昌邑知縣孫鳴鳯貪賄上怒甚欲遣逮張<lb/>
居正曰貪人固當盡治但故事俱下臺訊上曰然鳴鳯<lb/>
<pb n="KR2c0020_WYG_061-18b"/>
之婪乃出進士乎居正曰此人惟恃進士故爾恣肆若<lb/>
乙科明經尚有畏忌今後用人但問功能不可拘資格<lb/>
上深然之　十二月上御文華殿舉袍示輔臣曰此何<lb/>
色也居正以為青上曰紫也久而色渝居正曰紫易渝<lb/>
昔皇祖不尚□服御衣敝甚始易享國長久未必不由<lb/>
此願皇上以皇祖為法節一衣民間有數十人得其煖<lb/>
者輕一衣民間有數十人受其寒者不可不念也時左<lb/>
右亦言民窮至鬻妻子應上供上深然之<lb/>
<pb n="KR2c0020_WYG_061-19a"/>
五年春正月庚午上御文華殿大學士張居正言殿之<lb/>
東堂祀伏羲以下數聖君皇上所當法也法古聖惟在<lb/>
省覽章奏日閱一二講明國事則他年躬攬萬㡬無難<lb/>
矣上嘉納之　五月戊申諭修慈慶慈寧南宫張居正<lb/>
言兩宫于萬厯二年落成今壯麗如故足以娯聖母乃<lb/>
欲壞其已成更加藻飾非所急也請輟工從之　嶺西<lb/>
羅旁平羅旁據山海間驚江急峽巖壑險絶諸猺窟穴<lb/>
其中前代不入版籍國初甫一定之世宗朝諸猺轉相<lb/>
<pb n="KR2c0020_WYG_061-19b"/>
寇掠不可撲滅督撫殷正茂既討平惠潮寇上疏言羅<lb/>
旁當誅廷議不能决居正毅然言當誅舉兵部尚書凌<lb/>
雲翼請賜璽書屬之討賊雲翼瀕行居正謂之曰雖鞭<lb/>
之長不及馬腹即今兩廣諸猺雖所在都有然乗間竊發<lb/>
要當審所緩急耳雲翼既至部諸路兵號三十萬八道<lb/>
並進克木衣山破諸峒五百六十有四俘斬四萬二千<lb/>
有竒拓地數百里置郡縣㨗聞賜賚有差　先是四方<lb/>
多草竊有司祕不以聞張居正特嚴其禁匿盗者雖循<lb/>
<pb n="KR2c0020_WYG_061-20a"/>
吏必黜得盗即報决有司凜凜盗亦衰止　閏八月丁<lb/>
亥上視朝張居正因言近因隂雨朝講暫輟恐中外不<lb/>
知謂皇上勤學漸不如初願日慎一日非有他事及風<lb/>
雨不得輟上深然之　九月上諭停刑葢慈聖太后以<lb/>
大㛰期近也居正上言春生秋殺天道所以運行雨露<lb/>
霜雪萬物因之發育明王奉若天道刑賞予奪皆奉天<lb/>
意以行事若棄有德而不用釋有罪而不誅則刑賞失<lb/>
中惨舒異用矣且臣近詳閲所開諸犯皆逆天悖理其<lb/>
<pb n="KR2c0020_WYG_061-20b"/>
所戕害含寃蓄憤聖主明王不為一泄彼以其怨恨寃<lb/>
苦之氣鬱而不散或上蒸為妖沴氛祲之變下或致凶<lb/>
荒疫癘之疾則其為害又不止一人一家也請俟明年<lb/>
吉典告成然後概免一年從之　己卯張居正父喪訃<lb/>
至上以手諭宣慰視粥止哭絡繹道路又與三宫賻贈<lb/>
甚厚然亦無意留之所善同年李㓜孜等倡奪情之説<lb/>
於是居正惑之乃外乞守制示意馮保使勉留焉冬十<lb/>
月居正再上疏乞終制不允乃請在官守制不造朝許<lb/>
<pb n="KR2c0020_WYG_061-21a"/>
之居正既父喪奪情吉服視事編修呉中行檢討趙用<lb/>
賢因星變陳言刑部員外艾穆主事沈思孝合疏言居<lb/>
正忘親貪位居正大怒時大宗伯馬自强曲為營解居<lb/>
正跪而以一手撚鬚曰公饒我公饒我掌院學士王錫<lb/>
爵徑造喪次為之解居正曰聖怒不可測錫爵曰即聖<lb/>
怒亦為公語未訖居正屈膝于地舉手索刃作刎頸狀<lb/>
曰爾殺我爾殺我錫爵大驚趨出十月二十二日中行<lb/>
等四人同時受杖中行用賢即日驅出國門人不敢候<lb/>
<pb n="KR2c0020_WYG_061-21b"/>
視許文穆方以庻子充日講鐫玉杯一曰班班者何卞<lb/>
生淚英英者何藺生氣追追琢琢永成器以贈中行鐫<lb/>
犀杯一曰文羊一角其理沈黝不惜剖心寧辭碎首黄<lb/>
流在中為君子夀以贈用賢穆思孝復加鐐鎻且禁獄<lb/>
越三日始僉解發戍為更惨毒時鄒元標觀政刑部憤<lb/>
甚視四人杖畢而疏上越三日受杖謫戍貴州都勻衛<lb/>
罷吏部尚書張瀚先是瀚為南京工部尚書廷推吏部<lb/>
瀚名第三以居正言上越次用之居正以為德希瀚報<lb/>
<pb n="KR2c0020_WYG_061-22a"/>
奪情議起遂邀中㫖屬瀚留居正居正亦自牘風之使<lb/>
留已瀚若不喻其意者謂政府奔喪當以殊典䘏之宗<lb/>
伯事也何關吏部居正乃令所善客説瀚瀚不聽又不<lb/>
欲顯居其名乃偕三尚書宻晤居正動以㣲言居正大<lb/>
不悦於是有詔切責瀚謂瀚奉諭不復無人臣禮是時<lb/>
廷臣争惴慄各倡保留之議瀚拊膺太息曰三綱淪矣<lb/>
居正益怒嗾臺省劾之以為昬耄勒令致仕　丙午上<lb/>
戒諭羣臣曰奸臣小人藐朕冲年忌憚元輔乃借綱常<lb/>
<pb n="KR2c0020_WYG_061-22b"/>
之説肆為誣論欲使朕孤立于上得以任意自恣兹已<lb/>
薄處如或黨奸懷邪必罪不宥時言奪情者得罪都人<lb/>
士皆憤怒作謗書懸長安門謂居正且反上聞之故宣<lb/>
諭于朝謗議稍息己而召居正於平臺慰諭甚至即日<lb/>
入直初居正喪次凡閣中事令吏賫奏就擬處分手詔<lb/>
稱元輔稱太師稱先生皆盡古師臣之禮　十一月癸<lb/>
丑朔以星變考察羣臣始張居正自矯飾雖或任情而<lb/>
英敏善斷中外羣譽之居正亦自負不世出迨劉臺論<lb/>
<pb n="KR2c0020_WYG_061-23a"/>
居正得罪志意漸恣至是益知天下不見與思威權刦<lb/>
之矣　令天下度田國初天下土田八百五十萬頃至<lb/>
後漸減歲久滋偽豪民有田不賦貧民曲輸為累民窮<lb/>
逃亡故額頓減張居正請料田凡莊田民田職田蕩地<lb/>
牧地皆就疆理無有隱其撓法者下詔切責之<lb/>
六年春正月將舉大㛰首輔張居正充納采問名副使<lb/>
給事中李淶疏言居正有服制不宜與執事乞改命上不<lb/>
允以聖母諭諭居正遂從吉　三月甲寅張居正乞歸<lb/>
<pb n="KR2c0020_WYG_061-23b"/>
治葬許之辭朝上召見于平臺勞諭之曰朕不能捨先<lb/>
生恐重傷先生懷是以忍而允所請雖然國事至重朕<lb/>
將焉依居正奏言皇上大婚之後宜撙節愛養留心萬<lb/>
㡬因伏地而哭上亦為之哽咽墮淚曰先生雖行國事<lb/>
尚宜留心乃賜銀印曰帝賚忠良令得宻封言事進辭<lb/>
兩宫各賜贐金慰諭有加　庚辰遼東再奏大㨗上歸<lb/>
功張居正使使馳諭俾定爵賞以聞召趣還朝居正以<lb/>
母老俟秋上道命錦衣歸馳趣之　六月乙未張居正<lb/>
<pb n="KR2c0020_WYG_061-24a"/>
還朝上召見於文華西室問沿途所見稼穡何如民生<lb/>
何如邊事何如居正對甚悉上大悅賜休沐十日　十<lb/>
二月命纂宗藩要例書頒示諸王先是世宗朝公族繁<lb/>
盛國用困竭以故頗知損抑至是居正等念諸藩裁削<lb/>
非天子親親意乃畧舉事例未當者十一條請<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>禮官<lb/>
集議著為令諸藩於是感激親上而厚薄親踈有體矣<lb/>
七年二月上患疹慈聖太后命僧於戒壇設法度衆張<lb/>
居正上言戒壇奉皇祖之命禁止至今以當時僧衆數<lb/>
<pb n="KR2c0020_WYG_061-24b"/>
萬恐生變敗俗也今豈宜又開此端聖躬違豫惟告謝<lb/>
郊廟社稷斯名正言順神人胥悦何必開戒壇而後為<lb/>
福哉事遂寢　二月河工成先是淮安有水患河決入<lb/>
淮淮勢不敵淮揚咸為巨浸直逼泗洲患近陵寢上以<lb/>
問張居正因上言故河道都御史潘季馴可使乃降璽<lb/>
書即其家拜都御史使持節治河一切假以便宜久任<lb/>
帑藏不問出入諸奉行不及事者下詔獄鞫治之於是<lb/>
當事者日夜焦勞葢踰年而堤成轉漕無患　三月上<lb/>
<pb n="KR2c0020_WYG_061-25a"/>
疹愈徴光禄寺十萬金張居正上言財賦有限費用無<lb/>
窮使積貯空虚不幸有四方水旱之災疆塲意外之變<lb/>
可為寒心此後望力加撙節若再徴金臣等不敢奉詔<lb/>
矣時上漸備六宫太倉所儲屢有宣進居正上戸部所<lb/>
進御覽錢糧數目請置之坐隅時賜省覽量入為出因<lb/>
言萬厯初年所入四百三十五萬有竒六年所入僅三<lb/>
百五十五萬有竒則已少八十餘萬矣五年歲出四百<lb/>
四十九萬有竒則已多四十餘萬矣夫歲出則浮于前<lb/>
<pb n="KR2c0020_WYG_061-25b"/>
歲入則損于前此不可不留心也王制量入為出計三<lb/>
年之出必有一年之餘而後可况財用止有此數設法<lb/>
巧取不能增多惟加意撙節則用自足上嘉納之　夏<lb/>
四月上以内庫缺錢賞賚不足命部鑄大錢以進張居<lb/>
正上言先朝鑄錢呈式非供上用也萬厯二年進錢一<lb/>
千萬其後歲半之己非本意若闕錢鑄進是以外府之<lb/>
儲取供内府大失舊制矣上從之乃罷鑄錢　癸卯張<lb/>
居正上肅雝殿箴命書于御屏　五月封遼東總兵李<lb/>
<pb n="KR2c0020_WYG_061-26a"/>
成梁為寧逺伯張居正言成梁屢立戰功忠勇為一時<lb/>
冠加以顯秩此鼔勵將士之法也己而成梁使使餽以<lb/>
金居正曰而主以百戰得功勲我受其金是得罪髙皇<lb/>
帝也却不受　七月甲子給事顧九思王道成等以江南<lb/>
水災請罷浙直織造内臣上以示張居正居正奏民重<lb/>
困宜召還孫隆上曰彼織幣且完當俟來春耳居正曰<lb/>
地方多一事則有一事之擾寛一分則受一分之惠災<lb/>
地疲民不堪催督暫去之俟稍稔可復也上從之時給<lb/>
<pb n="KR2c0020_WYG_061-26b"/>
事中李淶請䘏江南水災并言四事上怒其譏訕居正曰<lb/>
水災請䘏亦言官之常雖或觸忤恐傷聖度上意乃解<lb/>
　冬十月薊遼總督梁夢龍報土蠻大舉入寇張居正奏<lb/>
言臣諭邊臣如敵騎入勿輕戰堅壁清野野無所掠彼<lb/>
將自阻請令夢龍駐永平戚繼光駐一片石伺間邀擊<lb/>
上善之既而土蠻以四萬騎犯前屯梁夢龍李成梁率<lb/>
兵禦却之　十二月張居正服闋召見于平臺<lb/>
八年春正月己未先是永豐梁汝元聚徒講學吉水羅<lb/>
<pb n="KR2c0020_WYG_061-27a"/>
巽亦與之游汝元揚言張居正專政當入都頌言逐之<lb/>
居正㣲聞其語授指有司捕治之己湖廣貴州界獲妖<lb/>
人曾光竄入汝元巽姓名云謀不軌汝元巽俱先死湖<lb/>
廣守臣具爰書下法司訊之并曾光亦非真也苐據律<lb/>
論罪　三月大學士張居正具疏乞休再上上慰留懇<lb/>
切最後手書傳慈聖口諭張先生受先帝付托豈忍言<lb/>
去俟輔爾至三十却再審處讓後人非晚也居正因復<lb/>
就職　甲子賜進士張懋修等三百人及第出身有差<lb/>
<pb n="KR2c0020_WYG_061-27b"/>
懋修兄敬修亦成進士得禮部主事俱居正子　八月<lb/>
戊子刑部侍郎劉一儒移書張居正曰竊聞論治功者<lb/>
貴精明論治體者尚渾厚自明公輔政立省成之典復<lb/>
久任之規申考憲之條嚴遲限之罰大小臣工鰓鰓奉<lb/>
職治功既精明矣愚所過慮者政嚴則苛法宻則擾今<lb/>
綜覆既詳弊端剔盡而督責復急人情不堪非所以培<lb/>
元氣而養敦渾之體也昔臯陶以寛簡贊帝舜姬公以<lb/>
惇大告成王淪洽當代矩矱後世願明公法之居正得<lb/>
<pb n="KR2c0020_WYG_061-28a"/>
書不懌　十一月戊寅上以夜宴惑於内侍孫海客等<lb/>
撻二内使㡬斃慈聖太后聞之切責上令取霍光傳入<lb/>
覽上悔悟降孫海客等明日上諭閣臣朕在冲年自多<lb/>
過愆惟藉諸先生力諫使朕為堯舜之君張居正因奏<lb/>
諸内臣老成亷慎者存之諂佞放恣者汰之皇上亦宜<lb/>
痛改戒宴飲以重起居專精神以廣繼嗣節賞賚以省<lb/>
浮費却玩好以定心志親萬㡬以明庻政勤講學以資<lb/>
治理端趨向以肅士風則聖德愈光矣上深嘉納之<lb/>
<pb n="KR2c0020_WYG_061-28b"/>
十二月甲辰張居正請屬儒臣以累朝寶訓實録分四<lb/>
十餘則曰創業艱難曰勵精圖治曰勤學曰敬天曰法<lb/>
祖曰保民曰謹祭祀曰崇孝敬曰端好尚曰慎起居曰<lb/>
戒遊佚曰正宫闈曰教儲貳曰睦宗藩曰親賢臣曰去<lb/>
好邪曰納諫曰守法曰敬戒曰務實曰正紀綱曰審官<lb/>
曰久任曰重守令曰馭近習曰待外戚曰重農曰興教<lb/>
化曰明賞罰曰信詔令曰謹名分曰却貢獻曰慎賞賚<lb/>
曰甘節儉曰慎刑獄曰襃功德曰屏異端曰飭武備曰<lb/>
<pb n="KR2c0020_WYG_061-29a"/>
禦寇盗仍勑次第進呈俟明年開講其諸司章奏切要<lb/>
者即講畢面裁時上留意翰墨居正以為筆札小技非<lb/>
君德治道所係故有是請上嘉納之<lb/>
九年春正大學士張居正請令翰林分番入直應和文<lb/>
章或令侍上清讌質問經義陳說治理如唐宋故事<lb/>
夏四月辛亥上御文華殿張居正以給事中傅作舟疏<lb/>
進覽云今江北淮鳯及江南蘇松連被災傷民多乏食<lb/>
至以樹皮充饑或相聚為盗大有可憂上曰淮鳯頻年<lb/>
<pb n="KR2c0020_WYG_061-29b"/>
告災何也居正對曰此地從來多荒少熟元末之亂皆<lb/>
起于此今當破格賑之上曰然居正極言今有司負職<lb/>
如積穀一事屢㫖申飭竟成虚文上作色曰有司忽民<lb/>
宜重處之居正曰以後犯者當如聖諭又曰江南北旱<lb/>
河南風災畿内不雨勢將蠲賑惟皇上量入為出加意<lb/>
撙節如宫費及服御可減者減之賞賚可裁者裁之至<lb/>
若施舍緇黄不如予吾赤子也上曰然今宫費俱節賞賚<lb/>
不溢居正曰皇上謂從舊亦近例耳如今年暫行明年<lb/>
<pb n="KR2c0020_WYG_061-30a"/>
即為例非祖制也臣不敢逺引如皇祖用度最繁然内<lb/>
帑尚有餘積隆慶初庫貯尚有餘萬今歲入百二十萬<lb/>
猶稱乏惟皇上省察上是之　十一月張居正一品考<lb/>
滿賜金幣及酒菓甚厚手勑襃諭有精忠大勲言不能<lb/>
盡官不能酬之語加上柱國太師支伯爵俸居正固辭<lb/>
允之<lb/>
十年二月丁酉大學士張居正上言安民之道在察其<lb/>
疾苦今尚有一事為民害者帶徴稅糧也夫百姓財力<lb/>
<pb n="KR2c0020_WYG_061-30b"/>
有限一歲之入僅足供一歲不幸歲歉目前尚不能辨<lb/>
豈復有餘力更完累歲積逋乎有司避責往往將今年<lb/>
所徴抵完舊逋即今歲所欠又為將來帶徴矣况徴輸<lb/>
額緒繁多年分淆雜小民竭脂膏胥吏飽溪壑甚者不<lb/>
肖有司因而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獵夫與其朘民以實奸貪之槖孰若盡<lb/>
蠲以施曠蕩之恩乞諭户部覈萬厯七年以前積負悉<lb/>
行蠲免將見年正額責令盡完在百姓易辦在有司易<lb/>
徴是官民兩利也上從之詔下中外大悅　三月丁卯<lb/>
<pb n="KR2c0020_WYG_061-31a"/>
張居正有疾求私宅票擬從之六月甲午居正以疾再<lb/>
乞休不允上以細務委張四維大事即居正家平章<lb/>
以遼左大捷斬速把孩功進張居正太師　甲辰上遣司<lb/>
禮太監賚手勑諭張居正曰聞先生糜飲不進朕心憂<lb/>
慮國家大事當一一為朕言之居正力疾疏謝并上宻<lb/>
奏薦禮部尚書潘晟吏部左侍郎余有丁明日上即命<lb/>
二人入閣丙午大學士張居正卒上震悼輟朝遣司禮<lb/>
太監張誠監䕶喪事賜賻甚厚兩宫太后及中宫俱賜<lb/>
<pb n="KR2c0020_WYG_061-31b"/>
金幣賜祭十六壇贈上柱國諡文忠居正性深沈機警<lb/>
多智數為史官時嘗濳求國家典故及時務之切要者<lb/>
者剖晣之遇人多所諮詢及攬大政登首輔慨然有任<lb/>
天下之志勸上力行祖宗法度上亦悉心聽納十年來<lb/>
海内肅清用李成梁戚繼光委以北邊壤地千里荒外<lb/>
警南蠻累世負固者次第遣將削平之力籌富國太倉<lb/>
粟可支十年冏寺積金至四百餘萬成君德抑近倖嚴<lb/>
考成覈名實清郵傳核地畆一時治績炳然惜其褊衷<lb/>
<pb n="KR2c0020_WYG_061-32a"/>
多忌剛愎自用初入政府即以私憾廢遼王久直信任<lb/>
奸佞好諛成風六曹之長咸唯唯聽命至章疏不敢斥<lb/>
名苐稱元輔始譽以伊周漸進以五臣且諛之舜禹居<lb/>
正亦恬然居之而中允高啟愚至以舜亦以命禹題試<lb/>
士當時目為勸進居正卒餘威尚在言官奏事尚稱先<lb/>
太師方奪情時威權震主上雖虚己以聽而内顧不堪<lb/>
身死未㡬遂遭削奪并籍其家子孫皆不保云初上在<lb/>
講筵讀論語色勃如也誤讀作背字居正忽從旁厲聲<lb/>
<pb n="KR2c0020_WYG_061-32b"/>
曰當作勃字上悚然而驚同列皆失色上由此憚之及<lb/>
居正卒後䝉禍時比之霍氏之驂乗　御史郭維賢䟽<lb/>
薦呉中行等降調然上意已漸移御史楊寅秋劾王國<lb/>
光罷之發馮保南京閒住呉中行趙用賢艾穆沈思孝<lb/>
王用汲余懋學朱鴻謨趙應元傅應禎趙世卿鄒元標<lb/>
俱復官會潞王昏禮所需硃寶未備太后間以為言上<lb/>
曰辦此不難年來廷臣無耻盡獻張馮二家耳太后曰<lb/>
已抄没矣必可得上曰保黠猾盡竊而逃自此内中張<lb/>
<pb n="KR2c0020_WYG_061-33a"/>
先生張太岳稱謂絶以為諱而籍没之舉亦胎於此<lb/>
十二年上從遼府次妃王氏奏請籍沒張居正家其産<lb/>
不及嚴嵩二十分之一株連頗多荆川騷動上曰遼府<lb/>
廢革既奉先帝宸斷又無應繼之人着推舉親枝以本<lb/>
爵奉祀仍准王歸葬原封抱養子述璽准依親居住給<lb/>
興庻糧二百石本折中半支王氏從厚援徽府例贍養<lb/>
張居正誣衊親藩箝制言官蔽塞朕聰私佔廢遼地畆<lb/>
假以丈量遮飾騷動海内專權亂政罔上負恩謀國不<lb/>
<pb n="KR2c0020_WYG_061-33b"/>
忠本當斵棺戮尸念効勞有年姑免盡法伊屬張居易<lb/>
張嗣脩張順張書俱令烟瘴地面充軍<lb/>
　　谷應泰曰聞之虞書良弼義取協恭秦誓个臣都<lb/>
　　無他技葢下吏奉職乃在才具而端揆裁物則在<lb/>
　　度量卿貳奔走不越章程而宰相坐論必資道術<lb/>
　　也矧承平之相與剙制異冲人之相與長君異周<lb/>
　　公以惇大告成王韓𤦺以才偏貶公著凡以養䝉<lb/>
　　作聖不專在于宣之綜核明之察察耳世稱張居<lb/>
<pb n="KR2c0020_WYG_061-34a"/>
　　正相業譽者或許其幹畧毁者僅惡其專恣然予<lb/>
　　以皆非事實真知居正者也考居正大節特傾危<lb/>
　　陗刻忘生背死之徒耳而其他縁飾以儒術炫耀<lb/>
　　以智數譬之楊子艾墻髙基下陽處父華而不實<lb/>
　　求其論思宻勿之地表帥百寮之間此實難矣方<lb/>
　　夫穆宗憑几顯帝冲齡居正拱儀同受顧命而内<lb/>
　　臣馮保竊叢于側斯時逐刁之議未行弔讓之謀<lb/>
　　濳固賣交附璫漏言市重彼商鞅之因景監相如<lb/>
<pb n="KR2c0020_WYG_061-34b"/>
　　之藉繆賢揆之結主固如是乎卒之會極傳宣新鄭被<lb/>
　　斥而馮保以快已之怨者即以酬次輔之恩居正<lb/>
　　以去保之疾者還以固綸扉之寵鬻權夷毗若互<lb/>
　　市然及乎九齡逺引頤浩外徙始乃宫府交通更<lb/>
　　唱迭和馮倚執政則言路無憂張恃中涓即主恩<lb/>
　　罔替以故扇殿清暑鋪毡禦寒居正所䝉壹皆媚<lb/>
　　璫之力也至于犯蹕具獄詞連拱奴謀發宰臣風<lb/>
　　生内侍茍非天變見于上公議格於下則上官黠<lb/>
<pb n="KR2c0020_WYG_061-35a"/>
　　詐立碎奉車易之飛文赤誅魏氏居正之包藏禍<lb/>
　　心傾危同列真狗彘不食其餘矣若夫父喪奪情<lb/>
　　太阿不釋李㓜孜倡之於外馮保應之於内而居<lb/>
　　正貎乞持服心冀慰留無魯伯禽之東郊不啟蹈<lb/>
　　翟方進之脱衰視事語云求忠于孝又云移孝作<lb/>
　　忠居正其無人心者乎何相倍之戾也矧乃三月<lb/>
　　歸葬六月還朝宰我之意惟在短喪曹瞞之心恐<lb/>
　　失兵柄而且呉中行趙用賢俱以星變陳言艾穆<lb/>
<pb n="KR2c0020_WYG_061-35b"/>
　　沈思孝鄒元標各以忘親入告乃復横被鎻鐐咸<lb/>
　　加杖戍又且論死劉臺瘦斃士期錫爵以刎頸驚<lb/>
　　奔張瀚以拊膺被斥雖王巨君之芟除忤恨梁將<lb/>
　　軍之收拷太史淫刑以逞不是過也又况懋修敬<lb/>
　　修非列巍科則躋清秩是豈向歆之學冠于漢廷<lb/>
　　抑亦京絛之𣲖相援宋室乎葢至身死踰年遼妃<lb/>
　　訴闕而東園祕器甫賜泉門緹騎金吾旋圍府第<lb/>
　　匪漢元虧師傅之恩亦田蚡貽滅族之釁也乃論<lb/>
<pb n="KR2c0020_WYG_061-36a"/>
　　者以居正之為相也進四書經解而聖學修明進<lb/>
　　皇陵碑帝鑑圖而治具克舉請詞林入直而清讌<lb/>
　　無荒請宫費裁省而國用以富任曾省吾劉顯而都<lb/>
　　蠻悉平用李成梁戚繼光而邊陲坐拓厥罪雖彰<lb/>
　　功亦不冺焉然予以居正救時似姚崇褊礉則似<lb/>
　　趙普專政似霍光剛鷙則類安石假令天假之年<lb/>
　　長轡獲騁則吏道雜而多端治術疵而不醇斯豈<lb/>
　　貞觀之房杜而元祐之司馬乎更可異者自居正<lb/>
<pb n="KR2c0020_WYG_061-36b"/>
　　以錢穀為考成而神宗中葉大啟礦税居正以名<lb/>
　　法為科條而神宗末造叢脞萬㡬嗚呼手實之禍<lb/>
　　萌自催科申商之後流為清靜則猶居正之貽患<lb/>
　　也<lb/>
　<lb/>
　<lb/>
　<lb/>
　明史紀事本末卷六十一<lb/>
</p>
<p>
</p>
  </div>
</body>
</text>
</TEI>
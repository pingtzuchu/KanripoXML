<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末巻五十九</head> <lb/>
    <p>
<pb n="KR2c0020_WYG_059-1a"/>
欽定四庫全書<lb/>
　明史紀事本末巻五十九<lb/>
　　　　　　　　　浙江提學僉事谷應㤗編<lb/>
　　庚戌之變<lb/>
嘉靖二十九年夏六月諳達冦大同境潰墻入悉精兵<lb/>
伏溝壑中而以老弱百騎徃來為餌偵騎信之報總兵<lb/>
張逹逹素以果鋭敢入至大將意輕之合兵兵未合而<lb/>
遽率麾下馳撃之伏發圍逹數匝馬蹶遂見殺副帥林<lb/>
<pb n="KR2c0020_WYG_059-1b"/>
椿聞逹被圍不介馬而馳救逹不克亦死之逹椿皆驍<lb/>
勇善戰諳達得二將首輙引去事聞逮總督侍郎郭宗<lb/>
臯廵撫都御史陳耀下獄耀杖死宗臯謫戍遼左贈達<lb/>
左都督椿都督同知賜祀立祠春秋祀之　八月諳達<lb/>
入薊州塞初張逹敗沒乃起復翁萬逹代郭宗臯總督<lb/>
趙錦代陳耀廵撫以仇鸞為宣大總兵萬逹家居未至<lb/>
命侍即蘇佑攝其事佑抵鎮即上疏請益兵食未報而<lb/>
諳達狼台吉復擁衆窺大同初仇鸞坐廢居京師邸以<lb/>
<pb n="KR2c0020_WYG_059-2a"/>
賄嚴世蕃得總兵宣大至是惶懼無䇿厮養時義侯榮<lb/>
者説鸞曰主勿憂吾為主解之乃為鸞持重賂賂諳達<lb/>
令移冦他塞勿犯大同諳達受貨幣遺之箭纛以為信<lb/>
而與之盟遂東去諜者復白敵中語欲冦宣府東遼左<lb/>
西兵部尚書丁汝䕫謂帝厭警報不悉以聞但申飭薊<lb/>
州撫鎮使嚴備己而警報漸甚乃發諸邉兵萬二千騎<lb/>
京營兵二萬四千騎分布宣薊諸關隘邉兵取符騐期<lb/>
會未即至而京兵悉市井傭保子識者知其必敗　秋<lb/>
<pb n="KR2c0020_WYG_059-2b"/>
八月乙亥諳達帥部下至古北口以數千騎攻墻都御<lb/>
史王汝孝悉衆出火炮矢石下攻之諳達乃佯督兵綴<lb/>
薊師而别遣精騎從間道黄榆溝潰墻出師後京兵大<lb/>
驚潰爭棄甲及馬竄山林林莽中冦遂大殺掠懐柔順<lb/>
義吏士無算長驅入内地廵按順天御史王忬聞報度<lb/>
兵弱無能禦者夜草疏言敵兵慓悍若風雨而古北口<lb/>
距京師僅七舍漫衍無衛戍瞭望神京陵寢萬一蕩搖<lb/>
事係非小請速集廷臣議戰守策而身出駐通州召吏<lb/>
<pb n="KR2c0020_WYG_059-3a"/>
民給仗聼約束收漕舟艤潞河西勿使為敵用甫畢而<lb/>
夜半敵兵果至營河東二十里孤山汝口諸處忬復為<lb/>
疏縋城使使來京師請援京師震恐急集諸營兵城守<lb/>
少壯者已悉出邉堠敗䘮僅餘四五萬人而老弱半之<lb/>
又半役總兵提督太監家不令歸伍倉卒從武庫索甲<lb/>
仗武庫閹又援例需價不時發久之不能軍丁汝䕫乃<lb/>
以聞帝大驚詔吏部左侍即王邦瑞定西侯蔣傅提督<lb/>
九門文武大臣各十三人守一門又别遣都御史商大<lb/>
<pb n="KR2c0020_WYG_059-3b"/>
節督科道官募民間材力者蒼頭義軍垂四萬及坊甲<lb/>
保伍分置諸門睥睨間集天下應武試者千餘人分從諸<lb/>
大臣䇿應檄召諸鎮兵勤王時冦騎逼通州數日前阻<lb/>
水未能渡王忬日夜乘城守不能支連告急詔遣都御<lb/>
史王儀徃援　己卯咸寧侯仇鸞得勤王檄以大同兵<lb/>
二萬入援先是冦旣東行時義侯榮謂鸞曰賊騎東公<lb/>
宜自請入可以為功而上結於天子鸞悦即佯奏臣偵<lb/>
賊東犯薊鎮誠恐京師震驚請以便宜應援或隨賊搏<lb/>
<pb n="KR2c0020_WYG_059-4a"/>
戰或徑趨居庸為防守帝壯之詔留駐居庸關聞警入<lb/>
援而諳達果由薊鎮攻古北口入犯京師帝益信鸞詔<lb/>
入援鸞與副總兵徐珏逰撃張騰等率兵馳至陳通州<lb/>
河西帝大喜時保定都御史楊守謙以五千騎至延綏<lb/>
副將朱楫以三千騎至人心稍安己而河間宣府山西<lb/>
遼陽諸將各以兵先後至凡七鎮五萬餘人帝内視稍<lb/>
彊各賜璽書褒奬予金帛令躡賊而拜咸寜侯仇鸞為<lb/>
大將軍諸道兵悉屬焉賜襲衣玉帶上尊及千金又賜<lb/>
<pb n="KR2c0020_WYG_059-4b"/>
封記文曰朕所重唯卿一人得宻啟奏進以楊守謙為<lb/>
兵部左侍即總督各路戎務衛京師都督陸炳提督皇<lb/>
城諸門譏察不虞都御史商大節督廵五城防内釁太<lb/>
子太保禮部尚書徐階奏釋故叅將戴綸歐陽安等繋<lb/>
令從軍自效分遣京營諸將營於城内外各巷陌間京<lb/>
營兵素未見敵驅之出不敢前城外及近地居民擁入<lb/>
連日夜不絶多被血淋漓至者都督陸炳請出太倉米<lb/>
減直濟流徙老弱俱報可時變起倉卒諸務未備勤王<lb/>
<pb n="KR2c0020_WYG_059-5a"/>
師各輕騎馳至未賫糗糧制下犒師牛酒諸費皆不知<lb/>
所出户部文移徃復二三百軍士始得數餅餌開庾發<lb/>
粟則囊釡甑皆無所需故士卒饑疲都督陸炳言戸部<lb/>
臣失預計軍興糧餽不支士多餒死帝怒奪尚書李士<lb/>
翺以下諸官職戴罪辦事諳達兵自白河東渡潞水西<lb/>
北行大掠村落居民焚燒廬舍火日夜不絶郊民扶傷<lb/>
集門下門閉不得入號痛之聲徹于西内帝命啟而納<lb/>
之是日諳達掠婦女大飲演武堂上逰騎徃返六門外<lb/>
<pb n="KR2c0020_WYG_059-5b"/>
仇鸞率勤王諸兵不敢擊時時遣義榮與之通許貢市<lb/>
以自安辛亥至東直門執御廐内八人以去不殺縛之<lb/>
見諳達踞坐氊帳中謂曰若歸見天子好為我致書自<lb/>
解送歸見帝啟書多嫚語求入貢壬午帝召大學士嚴<lb/>
嵩李本尚書徐階對於西苑出書示之曰何以應之嵩<lb/>
曰此禮部事階曰事雖在臣唯上主之帝曰正宜商議<lb/>
階曰冦駐兵近郊而我戰守之䇿一無所有宜權許以<lb/>
欵苐恐將來要求無厭耳帝曰茍利社稷皮幣珠玉皆<lb/>
<pb n="KR2c0020_WYG_059-6a"/>
非所愛階曰止於皮幣珠玉則可萬一有不能從將奈<lb/>
何帝竦然曰卿可謂逺慮階因請以計欵之言其書皆<lb/>
漢文難信且無臨城脅貢之禮可令退出大邊外别遣<lb/>
使齎番文因大同守臣為奏事乃可從徃返間四方援<lb/>
兵計皆可至我之戰守有備矣帝曰卿言是命出集廷<lb/>
臣議日午羣臣畢集階出諳達書言欲以三千人入貢<lb/>
許之則緩兵否則益兵破京師羣臣相顧莫敢發因陳<lb/>
筆劄令各書所見奏請上裁國子司業趙貞吉抗言曰<lb/>
<pb n="KR2c0020_WYG_059-6b"/>
此不必問問則奸邪之臣必有以和説進者萬一許貢<lb/>
則彼必入城三千之衆恐烏蠻驛中莫之容也且彼肆<lb/>
深入内外夾攻何以禦之不幾震驚宫闕乎不務驅遂<lb/>
而畏其恐喝迫而許之何異城下盟檢討毛起謂時事<lb/>
孔棘宜暫許之邀使出塞而後拒之貞吉力叱起羣臣<lb/>
俱難之奏入乃止是夕火光燭天徳勝安定門北人居<lb/>
皆燬上在西内大震懼聞中官稍稍道貞吉語乃馳使<lb/>
召入對給筆扎命疏所欲言貞吉上言陛下宜御奉天<lb/>
<pb n="KR2c0020_WYG_059-7a"/>
門下詔罪已追奬故都督周尚文之功以勵邊帥釋給<lb/>
事沈束於獄以開言路輕損軍之令重賞功之格飭文<lb/>
武百司共為城守遣官宣諭諸營兵使力戰且士不力<lb/>
戰以主將多冒首功今誠得首功一即予金百捐金不<lb/>
十萬賊且盡矣帝壯之擢貞吉為左春坊左諭徳兼河<lb/>
南道監察御史稱詔齎五萬金宣諭行營將士通政使<lb/>
樊深條禦冦七事中言仇鸞未聞一戰非士不用命即<lb/>
主將養冦要功乞宻遣近侍詰狀書奏上大怒黜為民<lb/>
<pb n="KR2c0020_WYG_059-7b"/>
　癸未冦由鞏華城犯諸陵轉掠西山良鄉以西保定<lb/>
皆震時帝久不視朝吏部尚書夏邦謨疏言人情洶洶<lb/>
非上躬御正朝廷見廷臣不足以塞天下望振威武許<lb/>
之是日文武大臣具服待命闕下晡時帝始出御奉天<lb/>
殿降𠡠切責諸大臣還宫羣臣就午門跪聽宣勅皆惴慄<lb/>
計有處分迨散門且下鍵矣乃勅遣官校逮繋駐守通<lb/>
州都御史王儀巡撫薊遼都御史王汝孝及薊州總兵<lb/>
羅希韓詣京即訊己而儀至下獄以畏懼不戰削籍去<lb/>
<pb n="KR2c0020_WYG_059-8a"/>
汝孝以道梗不及逮初儀至通州命營兵屯戍城外而<lb/>
身閉閣卧城中㑹仇鸞引兵至敵少却鸞兵徃掠食諸<lb/>
村落儀發兵捕執下獄死者十數人鸞兵大譁欲甘心<lb/>
儀時巡厫御史上其狀帝恐故逮治之尋以巡按御史<lb/>
王忬為僉都御史代儀守通州　甲午執兵部尚書丁<lb/>
汝䕫及左侍即楊守謙下詔獄初冦逼通州汝䕫聞警<lb/>
束手無措遣募哨敵虚實者出城不十數里道遇扶傷<lb/>
者輙奔還妄言見敵某所城中輙震己而言不信汝䕫<lb/>
<pb n="KR2c0020_WYG_059-8b"/>
不加罰復募他卒偵之如故城中數震而成國公朱希<lb/>
忠理京營兵多役占行伍不足恐兵少見且獲罪乃東<lb/>
西調掣為掩飾計士疲不得息多出恚語而莫曉誰調<lb/>
爭詈汝䕫欲魚肉之語稍聞禁中時宣府延綏遼陽山<lb/>
西援兵悉集廩餉不能給兵饑怨望仇鸞大同軍尤無<lb/>
律徃徃推髻刼掠村落中時被逋獲或自詭為遼陽軍<lb/>
遼陽軍者諾延諸部也先是有傳賊中語遼陽實導我<lb/>
來者故京師訛言遼陽軍叛而鸞方被寵遇雖獲大同<lb/>
<pb n="KR2c0020_WYG_059-9a"/>
行掠者有司不敢置之理必以聞帝謂大同軍首入援<lb/>
行掠亦出饑疲令付鸞自處鸞復置不聞汝䕫不得已<lb/>
乃下令勿捕大同軍大同軍益無忌民苦之甚于賊大<lb/>
同軍既自詭為遼陽民間不知遂謂汝䕫山東人以鄉<lb/>
曲故庇遼陽叛軍及冦薄城下汝䕫益惶急恐䘮師令<lb/>
諸將勿輕戰諸軍故恇怯不敢戰皆誘言汝䕫禁不發<lb/>
民間益歸罪汝䕫而鸞機譎謀于大學士嵩嵩謂敗于<lb/>
邊可隱敗于郊不可隱飽將自去惟堅壁為上䇿鸞數<lb/>
<pb n="KR2c0020_WYG_059-9b"/>
稱率兵徃撃賊賊實在城下顧逺屯郊坰外不敢近城<lb/>
中莫知鸞擊與否鸞得死賊首六級奪馬十餘詐謂戰<lb/>
得之守謙被命屯城下又以兵少故不敢一擊賊帝聞<lb/>
之益謂鸞逺出禦敵而守謙畏懦不出師與汝䕫并切<lb/>
責之諸中貴園墅在城外又多所殘毁爭泣訴帝前謂<lb/>
守謙汝䕫貳于賊帝時從髙望城外火已心恚諸治兵<lb/>
者聞是益奮怒不誅一大臣亡以懲乃捕汝䕫下詔獄<lb/>
就廷訊使使自軍前逮守謙入下法司議罪以聞命王<lb/>
<pb n="KR2c0020_WYG_059-10a"/>
邦瑞攝兵部艾希淳代將守謙兵于是刑部侍郎彭黯<lb/>
左都御史屠喬大理寺少卿沈良才等論汝䕫守謙罪<lb/>
當斬而爰書冗長録不速竟帝坐齋宫趣獄具不得謂<lb/>
黯等比周將有所規免俱逮繫獄各廷杖有差汝䕫守<lb/>
謙俱棄市流其妻三千里外子戍鐵嶺衛　謫左諭徳<lb/>
趙貞吉荔蒲縣典史初貞吉廷議罷盛氣謁嚴嵩于西<lb/>
苑直房嵩不見貞吉怒叱門者通政趙文華趨入顧曰<lb/>
公休矣天下事當徐議之貞吉怒曰權門犬何知天下<lb/>
<pb n="KR2c0020_WYG_059-10b"/>
事嵩聞大恨乃佯薦貞吉出城賫銀勞軍方北騎充斥<lb/>
徵發旁午户工二部官皆得罪犒銀不時發諸軍分屯<lb/>
城外貞吉僦民車致銀仇鸞所鸞不受敵騎已稍逺貞<lb/>
吉計無所出賫勅巡城外徧給諸營而還復命嵩謂貞<lb/>
吉狂誕追論其申理周尚文沈束非是下獄杖九十有<lb/>
是謫　己卯諳逹引而西前後所掠男女臝畜金帛財<lb/>
物既滿志捆載去欲西奪白羊口出塞而留餘衆京師<lb/>
外以為疑兵諸道兵悉屬大將軍凡十餘萬騎相視莫<lb/>
<pb n="KR2c0020_WYG_059-11a"/>
敢前發一矢諳逹至白羊口守將阨險禦不得出稍棄<lb/>
牛羊婦女等復擁衆東南行至昌平北猝與鸞兵遇鸞<lb/>
出不意倉卒幾不能軍敵縱騎蹂陣而入殺傷千餘人<lb/>
幾獲鸞以禆將戴綸徐仁力救僅以身免乃更取平民<lb/>
首上之自以為功冦騎遂長驅至天夀山總兵趙國忠<lb/>
列陣紅門前不敢入奪道循潮河川由古北口故道出<lb/>
京師解嚴九月辛卯朔諳逹悉衆出塞疲甚又顧戀輜<lb/>
重不能軍諸將故怯兼白羊之敗愈不敢逼徐尾其後<lb/>
<pb n="KR2c0020_WYG_059-11b"/>
至石匣城及張家古北等口外而還其前後禦敵有功<lb/>
者大同遊擊王禄戰懐來斬十七級獲馬十二匹山西<lb/>
遊擊戰昌平奪還男婦二百四十二人都督仇鸞戰海<lb/>
店生擒四人既而鸞報功八十餘級以捷聞帝優詔慰<lb/>
鸞加太保賜金幣　遣户部侍郎駱顆賑撫被冦諸郡<lb/>
縣掩骼埋胔慰集瘡痍　罷京營提督太監髙忠成國<lb/>
公朱希忠遂安伯陳鏸改十二團營為三大營曰五軍<lb/>
曰神樞曰神機總三營曰戎政府以咸寧侯仇鸞入理<lb/>
<pb n="KR2c0020_WYG_059-12a"/>
之為製印章重其任以王邦瑞協理戎政為鸞副邦瑞<lb/>
奏用兵部主事二人給事中御史各一人議論多牾鸞<lb/>
主事申燧復持法不為屈疏京營弊政乞釐革之鸞怒<lb/>
宻陷燧出補外乃言京營用給事中御史不便皆革之<lb/>
　置薊遼總督大臣以薊州保定遼東三鎮𨽻焉改孫<lb/>
禬為兵部侍郎總督薊遼未㡬以何棟代之　冬十月<lb/>
募諸道兵入衛京師山東山西河南諸府嵗集京師練<lb/>
備秋防秋後復散去以是為常如踐更卒例復選各邊<lb/>
<pb n="KR2c0020_WYG_059-12b"/>
鎮鋭卒入衛京師以京營將分練邊兵從咸寧侯鸞之<lb/>
請也兵部覆言二鎮京師之門户禦寇者不于門户而<lb/>
與之格鬬于堂奥之間鮮不危矣帝不聴第免二鎮卒<lb/>
不預徵于是各邊共選六萬八千餘人班上京師與京<lb/>
營兵雜練之塞上有警邊將不得徵集而京師在邊者<lb/>
不任邊責恣意朘削自營人人自危矣　仇鸞請駐師<lb/>
宣大間整飭兵甲俟冬月大舉以紓華夏之氣乃班師<lb/>
入衛以備秋防帝嘉之命兵部㑹官集議兵部左侍郎<lb/>
<pb n="KR2c0020_WYG_059-13a"/>
史道户部尚書孫應奎工部尚書胡松等上議曰諳達<lb/>
犯順深入郊圻震驚陵寢荼毒元元罪在不赦皇上深<lb/>
懐大計欲興問罪之師而復有敵愾禦侮如鸞者身任<lb/>
其事臣等僉謀俱如鸞議即今整齊士馬臣道等之職<lb/>
預儲軍餉臣應奎等之職利精器械臣松等之職帝悦<lb/>
從之　十一月仇鸞請易置三輔重臣以大同總兵徐<lb/>
珏駐易州以徐仁代守大同而宣府薊鎮總兵李鳳鳴<lb/>
成勲互易其地帝命兵部從之于是王邦瑞上言予奪<lb/>
<pb n="KR2c0020_WYG_059-13b"/>
者朝廷之大權命將者天子之重柄祖宗時總兵正副<lb/>
官著兵部㑹同府部大臣集議每上一人恭候裁定所<lb/>
以慎重防杜其漸示臣下不敢專也今鸞坐名擬在更<lb/>
易四將則九邊握兵柄者有不目屬心向妄生覬覦者<lb/>
乎皇上聖明推心賢帥何所不可臣愚以為國家典制<lb/>
闗係非輕聖人舉動萬世作則臣待罪本兵不敢不言<lb/>
帝曰戎政初修忠賢是托况朕有宻咨非鸞專權爾兵<lb/>
部若隨事效忠用無不當不待更易矧勞朕心耶一籌<lb/>
<pb n="KR2c0020_WYG_059-14a"/>
未發而攻毁之謀國之忠固若是乎復諭廷臣曰昔吾<lb/>
太祖兵柄多委任諸大將未有作謗者邦瑞以敵退未<lb/>
受加擢故為是言是翟鵬之怨上也夫破格舉事而盡<lb/>
忠者乃不能容倘敵再至其效汝䕫之誤國乎邦瑞聞<lb/>
諭莫知所措仇鸞帥諸鎮兵出宣大聲言搗巢歴久不<lb/>
擊乃稍出近塞夜襲敵營斬老弱數級而還鸞自劾無<lb/>
功上不問乃復請廣集兵糧以明年大舉北征命户部<lb/>
遣使盡括南都及各省布政司貯積且督歴年逋賦時<lb/>
<pb n="KR2c0020_WYG_059-14b"/>
鸞恃寵作威福所上疏既自内批行之不下兵部議王<lb/>
邦瑞屢疏辯之鸞擠之遂落職去禮部尚書徐階極言<lb/>
北征事難以成功且後患有不可測議乃稍寢<lb/>
　　谷應泰曰明制内立京營外列邊戍邊卒屯守要<lb/>
　　害蕃衛神京京營羽翼王室填撫中夏有事不相<lb/>
　　徵調無事不忘訓習制甚周也嘉靖時坐營大帥<lb/>
　　半出勲臣敖以耳貴括讀奢書兼以勃鞮制閫魚<lb/>
　　朝觀軍戎伍貔貅入侯門之厮養羽林組練㕘中<lb/>
<pb n="KR2c0020_WYG_059-15a"/>
　　貴之蒼頭㳺手市<graphic n="KR2243" url="https://raw.githubusercontent.com/kanripo/KR-Gaiji/master/images/KR2243.png" mimeType="image/png"/>不操寸刃厠身兵籍濫食數<lb/>
　　丁于是京營一制幾同贅旈矣庚戌之事主邊兵<lb/>
　　者仇鸞主京兵者丁汝䕫也逆鸞私盟諳達賄路<lb/>
　　避兵鄭牛私犒用伐秦謀晉馬入陳故假虞道韋<lb/>
　　弦荀息果如是乎汝䕫選懦素不知兵驟聞邊警<lb/>
　　悉遣禁卒倉皇就道莫知適從而敵騎已蹂躪内<lb/>
　　地王師外潰于潼關烽火内達于甘泉矣然後索<lb/>
　　虎旅于空營求兵仗于武庫楚軍不戰皆化蟲沙<lb/>
<pb n="KR2c0020_WYG_059-15b"/>
　　晉國先聲愈揺風鶴𫝊檄召募命曰義軍編列市<lb/>
　　人驅之城堡京營至此尚可問乎至於邊軍雲集<lb/>
　　九門敵騎長驅都下便當四面合擊隻輪不反而<lb/>
　　乃懐光便橋屯兵不進宏淵靈璧揺扇清凉楚兵<lb/>
　　皆屬冠軍邯鄲全恃晉鄙長㦸不施長鎩不刺邊<lb/>
　　軍亦復至此國家武備真無可恃矣乃始親御午<lb/>
　　門召問百官時無樊噲僅有終生急散陳平之金<lb/>
　　親叩亞夫之壘宋義堅不渡河魏將虚名救趙惟<lb/>
<pb n="KR2c0020_WYG_059-16a"/>
　　有亟斬丁公先除元振奈何守謙無兵而使戰仇<lb/>
　　鸞不戰而陳俘賞加元惡戮出無名當時諳達實<lb/>
　　無志中國縱掠而歸不然幸則奉天梁州變且晉<lb/>
　　愍宋欽矣前車既覆後軫方遒汝䕫出京兵以防<lb/>
　　邊仇鸞召邊卒以實京揚水之卒圻父以卒召當<lb/>
　　誅涇陽之兵徳宗又以未雨失算殛罪酬功國是<lb/>
　　全非焦頭曲突人謀兩誤嗟乎已無澶淵之賀尚<lb/>
　　思衛霍之功上表出師鸞欲誰欺乎百官明知其<lb/>
<pb n="KR2c0020_WYG_059-16b"/>
　　詐謬為陳請以逭上譴葢世宗所惡者直言而不<lb/>
　　必其忠所喜者殺戮而不必其當朝有直言則損<lb/>
　　其明朝有殺戮則損其武究之嵩本賄敗當褫鸞<lb/>
　　已家居失職必欲强予將相之位成其亂賊之名<lb/>
　　身誅族滅為世指笑吾故曰嚴嵩仇鸞亦無死道<lb/>
　　其死也世宗殺之也<lb/>
　<lb/>
　明史紀事本末卷五十九<lb/>
</p>
<p>
</p>
  </div>
</body>
</text>
</TEI>
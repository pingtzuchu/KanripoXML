<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷三十八</head> <lb/>
    <p>
<pb n="KR2c0020_WYG_038-1a"/>
欽定四庫全書<lb/>
　明史紀事本末卷三十八<lb/>
　　　　　　　　　浙江提學僉事谷應泰編<lb/>
　　平鄖陽盗<lb/>
憲宗成化元年夏四月荆襄盗劉千斤反荆襄之上游<lb/>
為鄖陽鄖古麋國春秋時為楚附庸地多山元至正間<lb/>
流賊作亂終元世竟不能制明初命鄧愈以大兵勦除<lb/>
之空其地禁流民不得入然地界湖廣河南陜西三省<lb/>
<pb n="KR2c0020_WYG_038-1b"/>
間又多曠土山谷阸塞林箐䝉宻中有草木可採掘食<lb/>
正統二年嵗饑民徙入不可禁聚旣多無所禀約束中<lb/>
巧黠者自相雄長稍能驅役之漢中守臣以聞且言不<lb/>
即誅恐有後患上曰小民為饑寒所迫奈何遽用兵誅<lb/>
之命御史金敬徃撫輯敬至謫數人戍餘陽聽撫而大<lb/>
奸皆潜伏不出尋復縱勢益滋蔓有錦衣千户楊英者<lb/>
奉使河南䇿其必反上䟽言流逋之衆宜選良吏賑恤<lb/>
其饑漸圖所以散遣之辭甚諄切不報三省長吏又多<lb/>
<pb n="KR2c0020_WYG_038-2a"/>
諉非已境因循不治至是千斤遂倡亂千斤名通河南<lb/>
西華人有膂力縣治門有石獅重千斤通手舉之人因<lb/>
號為劉千斤正統中潜徃襄陽房縣與僧尹天峯謀亂<lb/>
成化元年有石龍號石和尚紏合馮子龍數百人四散<lb/>
剽掠通令男聰約子龍舉事乃於大石厰立黄旗聚衆<lb/>
據海溪寺稱王偽號漢建元徳勝偽署將軍元帥以石<lb/>
和尚為謀主劉長子苗龍苗虎為羽翼衆至數萬刼襄<lb/>
鄧境時王恕方以副都出撫懸榜曉諭而未受分討之<lb/>
<pb n="KR2c0020_WYG_038-2b"/>
命賊狃為故常不肻散恕聞於朝曰民可撫也而奸民<lb/>
好亂者非兵不威　五月命撫寜伯朱永為總兵官兵<lb/>
部尚書白圭提督軍務太監唐慎林貴監軍合湖廣總<lb/>
兵李震討劉千斤副都御史王恕㑹三師並進擣其巢<lb/>
二年春二月擢鎮守荆襄王信為都指揮同知劉千斤<lb/>
之亂荆襄震驚信度房陵險要自率數十騎徃據之調<lb/>
集民兵不滿千人賊四千餘人突至圍攻之援絶信多<lb/>
張旗舉火日夜不息歴四旬間以死士出城五六里舉<lb/>
<pb n="KR2c0020_WYG_038-3a"/>
火礟賊以為援兵也驚潰信追擊大利　三月提督荆<lb/>
襄軍務兵部尚書白圭奏言賊首劉千斤在襄陽房縣<lb/>
豆沙河諸處萬山之中分作七屯臣等議欲分兵四路<lb/>
一從南漳一從安逺一從房縣一從糓城犄角並進尅<lb/>
期㑹勦上報曰兵不可遥制悉如卿所議行　五月兵<lb/>
部尚書白圭及湖廣總兵都督李震帥師討荆襄賊平之<lb/>
先是圭至南陽與撫寜伯朱永由南漳入遇賊誘之臨<lb/>
城擊破之永適有疾留鎮圭與唐慎李震湖廣廵撫王<lb/>
<pb n="KR2c0020_WYG_038-3b"/>
儉進兵潭頭坪林貴鮑政自安逺進兵馬良坪喜信王<lb/>
信自房縣進兵浪口河王恕率都指揮劉清等亦自糓<lb/>
城進兵洞庭廟賊見勢逼千斤走壽陽欲出陜西苗龍<lb/>
走大布欲出逺安即調兵徃壽陽截其奔軼千斤退保<lb/>
大市與龍合都指揮田廣進至鴈坪擊賊敗之追及於<lb/>
古口山明日廣與諸軍皆㑹進攻賊陣斬其子劉聰偽<lb/>
都司苗虎一百餘人乘勝進兵賊退入巢穴山險復雨<lb/>
淖圭身先士卒至格兠賊憑險為拒時諸路兵㑹已二<lb/>
<pb n="KR2c0020_WYG_038-4a"/>
日攻之不能下士卒聞圭來倍奮勇圭乃命劉清將兵<lb/>
千餘由間道出賊後焚其營而自以大軍臨之圭與震<lb/>
儉攻其右王信擊其左鮑政衝其中賊數萬餘迎戰顧<lb/>
其營火遂驚走蹂躡死者無筭擊斬萬人生擒劉千斤<lb/>
獻俘京師與苗龍等四十人皆磔於市男子十嵗以上<lb/>
者斬之惟劉長子石和尚遁去深入岩險㑹永病愈更<lb/>
帥兵搜餘黨　六月石和尚集衆千餘焚刼四川大昌<lb/>
縣殺䕫州通判王禎命分兵討之　冬十月提督湖廣<lb/>
<pb n="KR2c0020_WYG_038-4b"/>
軍務白圭誘執賊首石和尚時石和尚劉長子聚衆巫<lb/>
山圭遣叅將喜信鮑政都指揮白玉隨賊向徃勦之賊<lb/>
計窮食盡乞降圭遣指揮張英誘之劉長子遂縳石和<lb/>
尚送至喜信營受之長子詣信營乞食信餉之俾居近<lb/>
營旣而并誘執劉千斤妻連氏及其偽職常通王靖張<lb/>
石英等六百餘人事聞上命搜捕餘黨賊平諸將忌張<lb/>
英功譛於朱永謂英多獲賊賄以事捶殺之遂班師<lb/>
十一月磔石和尚劉長子於市叙平荆襄功進撫寜伯<lb/>
<pb n="KR2c0020_WYG_038-5a"/>
朱永為侯李震興寜伯白圭進太子少保<lb/>
四年春三月改戸部右侍郎楊璿為右副都御史撫治<lb/>
荆襄南陽流民<lb/>
六年冬十月荆襄賊李鬍子聚衆反先是賊平諸郡邑<lb/>
控制戍守皆未設㑹嵗大旱流民入山者九十萬人李<lb/>
鬍子新鄭人劉千斤餘黨也千斤敗與其黨王彪走免<lb/>
紏合餘黨小王洪石歪膞徃來南漳内鄉渭南間復倡<lb/>
流民為亂偽稱太平王立一條蛇坐山虎等號官軍屢<lb/>
<pb n="KR2c0020_WYG_038-5b"/>
捕不獲荆襄南陽為之騷然　十一月命都御史項忠<lb/>
總督河南湖廣荆襄軍務討李鬍子<lb/>
七年春正月右都御史項忠至襄陽以見卒寡弱請調<lb/>
永順等土兵從之諸將請速進忠曰流民逃聚山谷䧟<lb/>
盗中不能自脱耳乃駐兵分布險要遣人持榜招諭有<lb/>
能去賊自歸者禁勿殺於是民多携老弱來歸王彪引<lb/>
數十人覘軍且阻歸者出不意擒之兵部尚書白圭言<lb/>
賊黨困饑寒出於迫脅宜勑項忠相度機勢計撫綏長<lb/>
<pb n="KR2c0020_WYG_038-6a"/>
䇿不必調永順保靖土兵以滋騷動忠奏曰賊據險在<lb/>
萬山中復有流民從之患將不測臣奉詔㫖開諭生路<lb/>
流民携扶老㓜出山日夜不絶計四十餘萬今若中止<lb/>
土兵恐民聞之仍懐疑懼且王彪雖授首而渠魁李鬍<lb/>
子尚竄伏設復再聚重調為難上報曰土兵已到嚴約<lb/>
不得擾民其流民在山眷戀生業不至為非者用心設<lb/>
法撫安之　十一月荆襄南陽流賊平進總督軍務項<lb/>
忠右都御史𠡠留撫治忠之用兵荆豫也遣人持榜入<lb/>
<pb n="KR2c0020_WYG_038-6b"/>
山招諭負險不服即縱兵勦不赦李鬍子勢孤潜伏山<lb/>
寨忠遣副使余洵都指揮李振率兵追捕遇鬍子於竹<lb/>
山縣盡死拒敵為官軍所擒小王洪尚有衆五百屯於<lb/>
鈞州龍潭亦破擒之凢遣還鄉者四十萬人俘斬二千<lb/>
人編戍者萬餘人時流民有自洪武以來家業延子孫<lb/>
未嘗為惡者兵入盡草薙之死者枕藉山谷其戍湖貴<lb/>
者又多道死棄屍江滸議者謂忠此役實多濫殺旣樹<lb/>
平荆襄碑或亦呼為墮淚以嘲忠云　十二月都御史<lb/>
<pb n="KR2c0020_WYG_038-7a"/>
項忠獻荆襄俘李鬍子一百二十九人刑部尚書陸瑜<lb/>
等㑹奏坐罪有差<lb/>
八年夏四月給事中梁璟疏劾都御史項忠偏聽檢討<lb/>
張寛御史劉潔總兵李震縱殺要功上曰荆襄流民為<lb/>
患中外皆以為慮今及蕩平即議其後非所以激勸天<lb/>
下也兵部尚書白圭又言忠所上荆陽功次文冊與震<lb/>
前後不同請勘上亦不聽　五月都御史項忠乞致仕<lb/>
慰留之召還院先是有星孛於天田言者謂荆襄殺戮<lb/>
<pb n="KR2c0020_WYG_038-7b"/>
所致忠再疏自列因乞骸骨上温㫖答之<lb/>
十二年春二月命都御史原傑經畧鄖陽撫定流民自<lb/>
成化初年陜西至荆襄唐鄧之間皆長山大谷綿亘千<lb/>
里所至流逋藏聚為梗劉千斤之亂因之至李鬍子復<lb/>
亂流民無慮百萬都御史項忠奉命捕逐之死者不可<lb/>
勝計祭酒周洪謨乃著流民説畧曰昔因修天下地理<lb/>
志見東晋時廬松之民流至荆州乃僑置松滋縣於荆<lb/>
江之南陜西雍州之民流聚襄陽乃僑置南雍州於襄<lb/>
<pb n="KR2c0020_WYG_038-8a"/>
西之側其後松滋遂𨽻於荆州南雍遂併於襄陽垂今<lb/>
千載寜謐如故此前代處置荆襄流民者甚得其道若<lb/>
今聽其近諸縣者附籍逺諸縣者設州縣以撫之置官<lb/>
吏編里甲寛徭役使安生業則流民皆齊民矣都御史李<lb/>
賓深然其説至是流民復集如前賓乃援洪謨説疏上<lb/>
之上可焉命傑徃蒞其事　秋七月北城兵馬吏目文<lb/>
㑹疏言荆襄自古用武之地宣徳間有流民鄒百川楊<lb/>
繼保匿聚為非正統中民胡忠等開墾荒田始入版籍<lb/>
<pb n="KR2c0020_WYG_038-8b"/>
編成里甲成化年來劉千斤石和尚李鬍子相繼作亂<lb/>
大臣處置失宜終未安輯今河南嵗歉民饑入山就食<lb/>
勢不可止能保無後日之患經條上三事曰荆襄土地<lb/>
肥饒皆可耕種逺年入籍流民可給還田土所附籍者<lb/>
領田土力耕量存恤之其願回籍者聽曰流民潜處出<lb/>
没不常乞選良有司為之撫綏軍衛官為之守禦則流<lb/>
民自安曰荆襄上流為呉楚要害道路多通必於總隘<lb/>
之處加設府衛州縣立為保甲通貨賄以足其衣食立<lb/>
<pb n="KR2c0020_WYG_038-9a"/>
學校以厚其風俗則其民自趨於善矣上大是之命都<lb/>
御史原傑採其言用之九月都御史原傑奏言信陽固<lb/>
始等州縣南抵蘄黄西接荆襄東連鳯陽霍丘山勢綿<lb/>
亘河流四逹盗易出没且鳯陽陳州近皆被災流民載<lb/>
道盗入霍丘刼帑藏執縣官民庶騷動誠宜思患預防<lb/>
今請於汝寜所屬信陽等一十三州縣令二司廵守官<lb/>
選壯丁備噐械馬匹委任二官督之緝捕盗賊又信陽<lb/>
軍民雜處奸盗尤衆請調守備南陽河南都指揮官俾<lb/>
<pb n="KR2c0020_WYG_038-9b"/>
得專禦盗賊禁治銀洞又商城縣南接六安州二百餘<lb/>
里四野曠漫而金剛䑓廵檢司乃在縣北今請遷置縣<lb/>
馬頭山詔悉如所言行之　十一月開設湖廣鄖陽府<lb/>
即其地設湖廣行都司衛所及縣時都御史原傑徧置諸<lb/>
郡縣深山窮谷無不親至至則宣朝廷徳意問民疾苦<lb/>
諸父老皆忻然原附版籍為良民於是大㑹湖廣河南<lb/>
陜西撫按藩臬之臣籍流民得十一萬三千餘戸遣歸<lb/>
故土者一萬六千餘戸其願留者九萬六千餘戸許各<lb/>
<pb n="KR2c0020_WYG_038-10a"/>
自占曠土官為計丁力限給之令開墾為永業以供賦<lb/>
役置郡縣統之於是湖廣割竹山地分置竹溪縣割鄖<lb/>
津地分置鄖西縣河南割南陽汝州唐縣地分置桐柏<lb/>
南召伊陽三縣陜西析商縣地為商南山陽二縣而以<lb/>
商縣為商州使流寓土著者參錯以居又即鄖縣城置<lb/>
鄖陽府以統鄖及竹山竹溪鄖西上津六縣且立行都<lb/>
司衛於鄖陽以保障控禦之經畫旣定乃上其事因薦<lb/>
鄧州知州呉逺為鄖陽知府諸州縣皆選鄰境良能吏<lb/>
<pb n="KR2c0020_WYG_038-10b"/>
習知其事者為之又以地界三省無統紀薦御史呉道<lb/>
宏才望請代己任得兼制三省撫治八郡居鄖陽上遂<lb/>
擢道宏為大理少卿代傑撫治馳璽書賜傑召還以為<lb/>
南京兵部尚書傑勞苦成疾南還竟卒於驛舍荆襄之<lb/>
民聞之無不流泣者尋以撫治鄖陽大理少卿呉道宏<lb/>
為右僉都御史開府鄖陽著為令<lb/>
　　谷應泰曰鄖陽斗絶西北錯處陜蜀南下則光信<lb/>
　　南陽豫州之域漢北楚山又皆蜿蜒亘屬下抵鳯<lb/>
<pb n="KR2c0020_WYG_038-11a"/>
　　陽廬霍地徧千里壤接數省河流四達複嶺萬里<lb/>
　　麋羅之故國鬻熊之邉陲也終元之世嘯聚不散<lb/>
　　髙皇削平竟虚其地禁民勿入夫亦周終徙洛漢<lb/>
　　不復豐惡其淵藪遂作丘墟然而鄖處萬山林篁<lb/>
　　叢宻地旣紆迴利堪樵給流民生長莫𨽻版圖家<lb/>
　　占土田不知租税此亦桃源之於武陵五丁之於<lb/>
　　蜀道矣流聚旣多遂生雄長天水泥丸之志尉陀<lb/>
　　坐大之形劉通以膂力號劉千斤石龍以妖䜟號<lb/>
<pb n="KR2c0020_WYG_038-11b"/>
　　石和尚憲宗之世潜號改元唐鄧荆襄騷然不靖<lb/>
　　白圭以大司馬出督五道俱進敗之南漳懸軍深<lb/>
　　入焚其中營千斤獻俘闕下而臨陣斬獲者萬有<lb/>
　　餘人蹂亂走死者不可勝筭兵威懲創於斯烈矣<lb/>
　　旣而劉長子又有餘黨復聚巫山圭發師掩捕連<lb/>
　　營入討食盡援窮誘殺渠帥獲縛者復六百餘人<lb/>
　　而上猶命縱兵誅勦必無噍類示不臣之烱鍳明<lb/>
　　天威之莫犯也旣而李鬍子又以餘黨搆亂荆襄<lb/>
<pb n="KR2c0020_WYG_038-12a"/>
　　項忠主勦尤力徧召土兵進營竹房陳俘二千編<lb/>
　　戍滿萬乃史稱其草薙良民枕藉山谷戍多道死<lb/>
　　尸棄江干項羽盡屠外黄晋楚遂築京觀不是過<lb/>
　　也然而流民入山就食雲集如前大臣悔禍始議<lb/>
　　更張洪謨著流民之説文㑹有三事之陳原傑乃<lb/>
　　披榛履險宣布慰問於是山東之民扶杖聽詔河<lb/>
　　北之老流涕觀軍入籍者十一萬三千願留者九<lb/>
　　萬六千餘戸各占曠土並輸賦役割地三省設置<lb/>
<pb n="KR2c0020_WYG_038-12b"/>
　　六縣而鄖陽巍然重鎮矣鄭國成渠秦漑萬頃受<lb/>
　　降河外唐築三城國寳慢藏利噐誨盗非惟棄險<lb/>
　　實啟戎心故一介之吏賢於十萬之師耰鉏之民<lb/>
　　勝於組練之甲然後知飲至凱旋稱俘獻廟當時<lb/>
　　䖍劉我赤子抑又何多也原傑﨑嶇布置竟以勞<lb/>
　　卒萊公雷竹叔子峴碑視死人如刈以為己功者<lb/>
　　吾又以傑為百世如生也<lb/>
　明史紀事本末卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷六</head> <lb/>
    <p>
<pb n="KR2c0020_WYG_006-1a"/>
欽定四庫全書<lb/>
　明史紀事本末卷六<lb/>
　　　　　　　　　浙江提學僉事谷應泰編<lb/>
　　太祖平閩<lb/>
元順帝至正十二年盗起海上勢且及汀元汀州判蔡<lb/>
公安募吏士乗城福清人陳友定以明溪驛卒談軍事<lb/>
公安竒之授黄土寨廵檢從討延平邵武諸山賊平之<lb/>
遷清流簿尋為清流令友定一名有定字安國從福清<lb/>
<pb n="KR2c0020_WYG_006-1b"/>
徙居清流少孤病頭瘡傭于富室羅氏常與羣兒樵設<lb/>
隊伍為戱羅竒之將以為壻媼不悦曰頭病郎足婿耶<lb/>
因失鵞而奔于隣隣家夢虎踞門得友定大喜召飲食<lb/>
乞于羅媼竟壻之俾習商販善敗大困然其為人勇沈<lb/>
喜游俠擊斷不問家人有無要以借軀徇急行其志而<lb/>
已衆憚服之争願為之役<lb/>
十九年陳友諒遣其將康泰取邵武鄧克明寇汀州友<lb/>
定以總管禦之戰于黄土盡獲其部衆克明逃去遷行<lb/>
<pb n="KR2c0020_WYG_006-2a"/>
省叅政<lb/>
二十年二月庚申元福建行省叅政袁天禄以福寜州<lb/>
來歸先是福建義兵萬户賽富迪音阿里瑪丹據泉州陳<lb/>
友諒兵入杉闗攻䧟邵武汀州延平諸郡縣羣盗乗勢<lb/>
竊發閩地騷動天禄輩知元勢不振至是見明師下浙<lb/>
東方國珍歸附天命有在遂遣古田縣尹林文廣納欵<lb/>
時福清同知張希伯亦遣其屬來降太祖賜書褒嘉之<lb/>
二十一年鄧克明復寇汀州陳友定逆戰敗之遂開省<lb/>
<pb n="KR2c0020_WYG_006-2b"/>
于汀州遷左丞<lb/>
二十二年夏元以陳友定守汀州友定兵勢日盛郡縣<lb/>
倉庫悉入其家元行省平章雅克布哈擁虚位而已<lb/>
二十四年陳友定開省延平遷行省平章政事時元大<lb/>
都道絶友定遣貢舶多由海道取登萊十逹三四元主<lb/>
下詔褒美方國珍來寇擊敗之<lb/>
二十五年二月陳友定侵處州叅軍胡深撃之遁復追<lb/>
敗之己丑遂下浦城　四月乙丑叅軍胡深進攻建寜<lb/>
<pb n="KR2c0020_WYG_006-3a"/>
之松溪克之獲陳友定守將張子玉餘衆敗奔崇安深<lb/>
請發廣信撫州建昌三路兵併攻之因取八閩太祖如<lb/>
深言遣廣信衛指揮朱亮祖由鉛山建昌左丞王溥由<lb/>
杉闗㑹深進兵擊之五月胡深等進兵克浦城遂與友<lb/>
定將頼元帥大戰于浦城之南敗之六月㑹朱亮祖克<lb/>
崇安建陽遂進攻建寜大兵次城下亮祖即欲攻之深<lb/>
視氛祲不利謂亮祖曰天時未協將必有災未可與戰<lb/>
亮祖曰叅軍何得以災為解師已至此庸可緩乎且天<lb/>
<pb n="KR2c0020_WYG_006-3b"/>
道𤣥逺山澤之氣變態無時何足徴也迫深進兵深猶<lb/>
執不可㑹建寜守將阮德柔以兵四萬屯錦江逼深陣<lb/>
後亮祖咎深督戰益急深不獲已遂引兵鼓譟進撃之<lb/>
破其二門德柔盡率精鋭扼深軍圍之數重時日已暮<lb/>
深知營壘未安而兵圍不解難以持乆即突圍出德柔<lb/>
伏兵忽起深馬蹶被執友定頗禮遇之深為具道朝廷<lb/>
威德并陳天命所在且援竇融歸漢故事諭之友定初<lb/>
無害深意㑹元遣使者至督迫之遂殺深先是日中有<lb/>
<pb n="KR2c0020_WYG_006-4a"/>
一黒子劉基奏曰東南當失一大將至是深果敗沒深<lb/>
有文武才守處州五年威惠甚著太祖聞報痛惜之遣<lb/>
使賜祭追封縉雲郡伯<lb/>
二十六年八月元以陳友定既敗胡深命為福建行省<lb/>
平章政事兼守八閩友定有勝兵萬人益發取諸郡縣<lb/>
逺近瓦解無敢角而長汀人羅良者故亦以散資募士<lb/>
為元捕殺漳山寇提兵解福州圍為閩將第一良數從<lb/>
海道漕元元爵良晉國公貽友定書曰足下向為叅政<lb/>
<pb n="KR2c0020_WYG_006-4b"/>
國大臣汀州之復固本職雅克平章足下僚長也足下<lb/>
迫之郡邑之長出自朝命足下竄之百司朝廷之役足<lb/>
下臣妾之足下所收復郡邑得其倉庫入為家資口言<lb/>
為國心實身耳跬歩之間真偽甚明不審足下將為郭<lb/>
子儀抑為曹孟德友定大怒發兵攻漳良使三千人操<lb/>
弩毒矢伏險待之十長石古違良節制友定兵得渡桞<lb/>
營江良迎戰馬岐山敗績進圍漳良堅守旬月死之友<lb/>
定據漳使人鑿山道城守自固　十二月友定建寜守<lb/>
<pb n="KR2c0020_WYG_006-5a"/>
將阮德柔遣使來納欵<lb/>
太祖呉元年元至正二十七年也十月甲子命中書平<lb/>
章胡廷美為征南將軍江西行省左丞何文輝為副將<lb/>
軍率師取福建以湖廣叅政戴德隨征諭廷美曰汝以<lb/>
陳氏丞相來歸事吾數年忠實無過故命汝總兵徃取<lb/>
福建何文輝為汝之副湖廣叅政戴德從汝調發二人<lb/>
皆吾親近之人勿以此故廢軍政凡號令征戰一以軍<lb/>
法從事吾昔微時在行伍中見將帥統馭無法心竊非<lb/>
<pb n="KR2c0020_WYG_006-5b"/>
之及後握兵柄所領一軍皆新附之士一日驅之野戰<lb/>
有二人犯令即斬以狥衆皆股栗莫敢違吾節制人能<lb/>
立志何事不可為聞汝徃年嘗攻閩中必深知其地理<lb/>
險易今總大軍征進凡攻圍城邑必擇便利可否為之<lb/>
進退無失機宜克定之功全頼于汝廷美拜命出　十<lb/>
一月壬寅胡廷美度杉闗畧光澤縣下之己酉廷美克<lb/>
邵武元守將李家茂以城降丁巳廷美克建陽元守將<lb/>
曹復疇亦降　戊午勅征南將軍湯和副將軍廖永忠<lb/>
<pb n="KR2c0020_WYG_006-6a"/>
率舟師自海道取福州　庚午湯和克福州初友定環<lb/>
福州城外皆築壘為備每五十歩更築一臺嚴兵守之<lb/>
聞我師入杉闗乃留同僉頼正孫副樞謝英輔院判鄧<lb/>
益以衆二萬守福州友定自率精鋭守延平時湯和偕<lb/>
廖永忠吳禎等自明州乗東北風不數日奄至福州五<lb/>
虎門駐師南臺遣人入城招諭為元平章庫春所殺大<lb/>
兵登岸將圍城庫春領衆出南門拒戰指揮謝得成等<lb/>
撃敗之衆潰入城拒守是夜叅政袁仁密遣人納欵黎<lb/>
<pb n="KR2c0020_WYG_006-6b"/>
明大兵蟻附登城遂開南門和擁兵入鄧益拒戰于水<lb/>
部門撃殺之正孫英輔自西門出走延平庫春塔海穆爾<lb/>
哈扎拉布哈左丞敦珠卜中丞特穆爾喇實等皆懐印綬挈<lb/>
妻子遁去㕘軍尹克仁赴水死時僉樞拜特穆爾居官<lb/>
聞大軍攻城急曰戰守非吾得為無以報國乃積薪樓<lb/>
下殺其妻妾及兩女縱火焚之遂自刎湯和入省署撫<lb/>
輯軍民獲馬六百餘匹海舟一百五艘糧一十九萬餘<lb/>
石和遣袁仁暨員外余善招諭興化漳泉諸路其福寜<lb/>
<pb n="KR2c0020_WYG_006-7a"/>
等州縣之未附者分兵徇之<lb/>
太祖洪武元年春正月元興化守將葉萬户棄州遁耆<lb/>
民李子成等率衆詣湯和降和遣都指揮俞良輔徃守<lb/>
之于是莆田等十三縣皆降和進攻延平徇胡廷美何<lb/>
文輝等率師至建寜元守將同僉逹爾瑪叅政陳子𤦺<lb/>
集僚佐謀曰聞明兵驍勇自入杉闗諸鎮望風瓦解其<lb/>
鋒不可當今吾城中軍士不下萬餘儲蓄尚富可以拒<lb/>
守不可與戰彼攻吾城不克必將自逸吾因而乗之可<lb/>
<pb n="KR2c0020_WYG_006-7b"/>
以得志衆皆曰然由是備禦甚堅廷美等進圍之數挑<lb/>
戰逹爾瑪等固守不出廷美督兵環其四門晝夜急攻<lb/>
之逹爾瑪不能支夜濳至副將軍何文輝營納欵詰旦<lb/>
總管翟額森布哈亦率衆詣文輝降廷美怒二人不詣<lb/>
已欲屠其城文輝曰與公同受命至此為安百姓耳城<lb/>
降欲以私忿殺人可乎乃止壬辰整軍入秋毫無犯執<lb/>
叅政陳子琦送京師獲將士人馬銀糧以萬計命指揮<lb/>
費子賢領兵守之　湯和廖永忠等進兵取延平垂發<lb/>
<pb n="KR2c0020_WYG_006-8a"/>
先遣使招諭友定友定大㑹諸將殺使者取血置酒中<lb/>
盟諸將慷慨飲之誓以死報元大兵遂至延平隔水而<lb/>
陣分一軍渡水攻其西門友定戰不利歸謂諸將敵千<lb/>
里逺鬬氣鋭慎毋戰戰徒殺吏士耳吾墉山塹壑蓄犀<lb/>
器飽士為持乆計困之衆曰善遂乗城守日夜勒吏士<lb/>
擊刁斗被甲偶立不得更番休息守者怨甚㑹諸將欲<lb/>
出戰友定不許數請不已友定遂疑其部將蕭院判劉<lb/>
守仁有携貳心收蕭院判殺之奪守仁兵守仁降士卒<lb/>
<pb n="KR2c0020_WYG_006-8b"/>
多踰城走者圍十日城中軍局火砲聲發明兵疑有内<lb/>
應急擊破之友定知事已廹乃與樞密副使謝英輔叅<lb/>
政文殊哈雅訣曰公等善為計吾為元死耳坐省堂按<lb/>
劍仰藥飲盡英輔與達嚕噶齊白哈瑪爾具服北嚮拜自<lb/>
經死文殊哈雅頼正孫等開門降庚子大兵入城輿友<lb/>
定出俄值大雷雨復蘇其子海自將樂來就死并執送<lb/>
京師太祖面詰曰元已亡若為誰守殺我胡將軍又不<lb/>
内使者今何憊也友定恚曰已矣毋多談安得加我死<lb/>
<pb n="KR2c0020_WYG_006-9a"/>
乎遂併其子棄市　胡廷美等進兵克興化遣建陽降<lb/>
將曹復疇招諭汀州及寜化連城等縣元汀州守將陳<lb/>
國珍納欵于是泉州漳州潮州郡縣相繼降置延平衛<lb/>
廷美以部將蔡玉守之六月甲子友定故將金子隆馮<lb/>
谷保等復率衆寇延平玉撃敗之追至沙縣青雲寨子<lb/>
隆負險自守㑹建寜指揮沭英攻鉛山上命英以兵㑹<lb/>
和丙寅英引兵夾攻破之擒谷保戊辰命平章李文忠<lb/>
率兵討金子隆等　閏七月李文忠帥師攻清化寜化<lb/>
<pb n="KR2c0020_WYG_006-9b"/>
諸山寨擒金子隆及其餘黨誅之閩地悉平<lb/>
　　谷應泰曰太祖之取閩也嘗分兵從兩道入胡廷<lb/>
　　美何文輝由陸路湯和廖永忠督海師而其時為<lb/>
　　元守封疆者則福清人陳友定也友定以布衣談<lb/>
　　兵謁州判蔡公安從攻延邵諸山賊起家廵檢歴<lb/>
　　功擢行省平章何其偉也乃其為人勇沉喜游俠<lb/>
　　捐軀報仇不問生産又且明兵壓境義無反顧殺<lb/>
　　使者盟諸將嬰城固守誓死報元豈非犖犖尤異<lb/>
<pb n="KR2c0020_WYG_006-10a"/>
　　者歟方羣雄割據中原雲擾之時友定藉海舶之<lb/>
　　利乗闗門之險北引東甌南襟嶺表練兵積粟専<lb/>
　　制一方則無諸之業閩越王之尊可坐而致也又<lb/>
　　不然則如徐煜之在江南錢俶之據呉越持虚名<lb/>
　　以奉唐挈土地以歸宋列爵王侯不失富貴亦數<lb/>
　　世之利也乃友定計不出此始終為元延平垂破<lb/>
　　慷慨就死仰藥復蘇父子駢戮亦足愧智士之持<lb/>
　　兩端人臣之懐二心者矣雖其間胡深之殺頗有<lb/>
<pb n="KR2c0020_WYG_006-10b"/>
　　狐疑劉守仁之降亦多猜刻定之方畧要亦未稱<lb/>
　　盡善而英輔與瑪勒以自經告終金子隆與馮谷<lb/>
　　保又血戰致斃葢若田横既死義士悉從李芾自<lb/>
　　裁潭城皆盡豈非激于忠勇奮臂不顧者耶然予<lb/>
　　獨怪至正之末猶德祐之末也内則判官離次外<lb/>
　　則委印棄城一矢加遺望風相屬乃其部落多奔<lb/>
　　潰而閩人獨為扼守京畿多散亡而閩地獨能死<lb/>
　　守者豈漢室將衰邊庭請附晉家解紐張駿稱藩<lb/>
<pb n="KR2c0020_WYG_006-11a"/>
　　荒裔絶域固未測中朝之虚實也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0020_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷六<lb/>
</p>
<p>
</p>
  </div>
</body>
</text>
</TEI>
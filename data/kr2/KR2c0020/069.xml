<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷六十九</head> <lb/>
    <p>
<pb n="KR2c0020_WYG_069-1a"/>
欽定四庫全書<lb/>
　明史紀事本末卷六十九<lb/>
　　　　　　　　　浙江提學僉事谷應泰編<lb/>
　　平奢安<lb/>
熹宗天啟元年九月四川永寧宣撫使奢崇明叛奢氏<lb/>
猓玀種也洪武中歸附命為宣撫司世守其土數傳至<lb/>
奢崇周無子奢崇明以族人得立崇明性陰鷙佯為恭<lb/>
順凡有徵調罔不應命人漸狎之子奢寅有逆志負韰<lb/>
<pb n="KR2c0020_WYG_069-1b"/>
倮招納亡命時以邊事急徵四方兵崇明遂上疏請提<lb/>
兵三萬赴援遣其將樊龍樊虎以兵至重慶四川巡撫<lb/>
徐可求㸃核汰其老弱發餉餉復弗繼龍等遂鼓衆反<lb/>
龍走馬舞槊直刺可求可求死遂一擁而上道臣孫好<lb/>
古駱日升李繼周知府章文炳同知王世科熊嗣先推<lb/>
官王三宅知縣段髙選總兵黄守魁王守忠參將萬金<lb/>
王登爵等皆死之原任鞏昌同知董盡倫聞變帥衆入<lb/>
城殺賊遇伏死募兵科臣明時舉臺臣李達通判王天<lb/>
<pb n="KR2c0020_WYG_069-2a"/>
運俱負傷踰牆遁時土兵數千列江岸城内炮震城外<lb/>
應之賊遂據重慶分兵一扼夔州水口一踞綦江遵義<lb/>
一踞瀘州一截川西棧道全蜀震動　奢崇明陷遵義<lb/>
時遵義道臣李仙品參將萬金督兵援遼俱赴重慶城<lb/>
中守備空虚奢崇明同其子寅帥衆奄至遵義署府通<lb/>
判袁任先期委城遁賊乗勢焚刦納溪瀘州江安等城<lb/>
興文永川長寧榮昌隆昌壁山皆空賊攻合州江津知<lb/>
州翁登彥知縣周禮嘉悉力捍禦破走之陷興文知縣<lb/>
<pb n="KR2c0020_WYG_069-2b"/>
張振徳不屈率妻子赴火死　石砫宣撫司掌印女官<lb/>
秦良玉勤王秦氏世為宣撫司良玉兄秦邦屏邦翰援<lb/>
遼力戰死弟秦民屏重傷突圍出得歸時藺賊厚遺秦<lb/>
氏求其助良玉斬使留銀率所部精兵萬餘同弟民屏<lb/>
姪秦翼明等捲甲疾趨潛度重慶營于南坪闗扼賊歸<lb/>
路遣兵夜襲兩河燒其船以阻賊汎舟東下自率大兵<lb/>
沿江而上水陸並進又留兵一千多張旗幟䕶守忠州<lb/>
等地方以為犄角之勢移文夔州設兵防瞿塘為上下<lb/>
<pb n="KR2c0020_WYG_069-3a"/>
聲援　十月賊逼成都時瀘叙諸郡邑瓦解柙木龍泉<lb/>
諸隘口俱失賊乗勢向成都指揮冉世洪雷安世瞿英<lb/>
周邦太張愷帥衆拒之邦太先至資陽遇賊不戰降冉<lb/>
世洪等至九泉賊駐兵山上據髙臨下衆寡不敵我兵<lb/>
陷陣世洪安世英俱死之張愷走免賊兵進薄城下懸<lb/>
旌僭號四面夾攻城内僅有鎮逺營七百人調到松潘<lb/>
茂州龍安兵一千五百餘人御史薛敷政左布政使朱<lb/>
燮元登陴而守初燮元方以輯瑞就道蜀王出國門與<lb/>
<pb n="KR2c0020_WYG_069-3b"/>
百姓遮留之燮元慷慨自誓賊薄城燮元使土司坤汝<lb/>
常乗賊指揮常恭等火砲助之賊稍卻斬賊先鋒一人<lb/>
次日賊數千人障革裹竹牌進矢石不得近燮元命架<lb/>
七星砲火箭火磚衝擊之殺數百人至暮賊擁鉤梯數<lb/>
千攀城欲上燮元戒士卒第放砲礌石亡譁遲明賊積<lb/>
屍陵城下時冬濠水涸賊帥降民持篾束薪載濠土壘<lb/>
如山上架蓬蓽形類行屋以避銃石伏弩仰射城中垂<lb/>
簾蔽矢石燮元夜縋壯士持芻塗膏殺守者縱火火舉<lb/>
<pb n="KR2c0020_WYG_069-4a"/>
山隤賊大阻燮元又遣人決都江堰水至濠濠滿賊乃<lb/>
治橋得少息因緝獲城中與賊通者二百人懸其首陴<lb/>
上賊又于城四面立望樓髙與城等燮元曰賊設瞭望<lb/>
必四出剽掠其中虚遂命死士五百人突出擊之賊果<lb/>
無備斬其三將燒樓而還當是時諸道援兵相繼至十<lb/>
二月二十四日復安岳縣二十八日復樂至縣與賊戰<lb/>
于倒流鎮石橋永清舖俱有斬獲各路兵或轉戰得至<lb/>
城下或潰敗去秦良玉兵三千亦至然賊兵亦日益増<lb/>
<pb n="KR2c0020_WYG_069-4b"/>
無退意賊圍城八十餘日嵗且盡城中人伏臘不祭王<lb/>
正不賀賊城外日發諸人塜墓城上望見皆泣㑹有俘<lb/>
民脫歸者言賊旦夕須旱船一決勝負<lb/>
二年春正月賊數千自林中大噪而出視之有物如舟<lb/>
髙丈許長五百尺樓數重簟茀左右板如平地一人披<lb/>
髮仗劒上載羽旂中數百人各挾機弩毒矢牛數百頭<lb/>
運石轂行旁翼兩雲樓如左右廣俯視城中老幼婦女<lb/>
皆哭燮元曰此吕公車也破之非駁石不可駁石者巨<lb/>
<pb n="KR2c0020_WYG_069-5a"/>
木為杆柱置軸柱間轉索運杆千鈞之石飛擊如彈丸<lb/>
賊舟不得近燮元復募敢死士以大砲擊牛中其當軛<lb/>
者牛駴返走乗勢縱擊敗之然城中亦力竭矣禆將劉<lb/>
養鯤言有諸生范祖文鄒尉陷賊中遣孔之譚來約賊<lb/>
將羅乾象欲自拔効用燮元即遣之譚復往至則與乾<lb/>
象俱來燮元方卧戍樓呼與飲乾象衷甲佩刀燮元不<lb/>
之疑就榻呼同卧酣寢達旦乾象感激誓以死報許之<lb/>
縋而出後賊營舉動纎悉無不知者乾象之力也踰數<lb/>
<pb n="KR2c0020_WYG_069-5b"/>
日又使牙將周斯盛詐降質其來設伏待之崇明果自<lb/>
至甫懸一人上松潘守兵不知大噪崇明走伏起獲其<lb/>
從騎數人崇明跳身免乃謀逺遁燮元偵知造水牌數<lb/>
百面投錦江順流而下令有司沉舟斬筏斷橋梁嚴兵<lb/>
以待賊夜半果逸乾象等内變賊營四面火起崇明父<lb/>
子拔營走乾象等皆來歸成都圍凡百有二日而解賊<lb/>
渡瀘歸重慶事聞以燮元為巡撫　三月羅乾象復江<lb/>
安四月官兵復新都初奢賊據新都繕城積粟為守計<lb/>
<pb n="KR2c0020_WYG_069-6a"/>
因克安岳攻保寧聲言直取潼闗人心震動安綿副使<lb/>
劉芬謙湖廣監軍楊述程合兵攻之兵至牛頭鎮賊以<lb/>
騎數千步萬人來援秦良玉譚大孝等夾擊敗之遂復<lb/>
新都賊退入蘭州復遵義府時有湄潭叛民王倫引賊<lb/>
焚掠湄潭為川貴險要都司陳一龍追至水西境降之<lb/>
諸軍進駐遵義時惟重慶尚為賊巢五月諸軍進逼崇<lb/>
慶初奢崇明父子據瀘汭倚樊龍為聲援龍盤踞重慶<lb/>
已九閱月重慶古渝州地也三面臨江春水泛漲一望<lb/>
<pb n="KR2c0020_WYG_069-6b"/>
瀰漫不可渡其出入必經之要道惟佛圖闗至二郎闗<lb/>
一路賊自通逺門城濠至二郎闗連營十有七宿精兵<lb/>
數萬監軍副使丘志充楊述程總兵杜文煥帥兵進攻<lb/>
之再戰幾入其壘翌日文煥帥參將楊克順等直抵賊<lb/>
營石砫宣撫官秦民屏率部兵遶出其後賊驚敗遂連<lb/>
復佛圖二郎二闗殺賊三千餘人積屍深溝兩岸俱平<lb/>
乗勝進逼重慶二十七日以計擒賊首樊龍張彤何若<lb/>
海等三十一人遂克之　六月川師復瀘州　七月遵<lb/>
<pb n="KR2c0020_WYG_069-7a"/>
義復陷　貴州水西土目安邦彥叛邦彦安堯臣别枝<lb/>
也安堯臣冒隴姓并隴地受撫得襲兄彊臣世職堯臣<lb/>
死妻奢社輝子安位幼邦彦挾之反時四十八馬頭與<lb/>
頭目安邦俊魯連安若山陳其愚陳萬典等蠭起和之<lb/>
都司楊明廷以三千人敗沒于畢節參將尹啟易等自<lb/>
烏撒奔回霑益炎方松林皆不守平彞衞亦為賊黨李<lb/>
賢所破賊圍普安安南雲南都司李天常帥兵四千救<lb/>
之賊將羅應奎偽降誘至疊水舖伏發全軍皆沒於是<lb/>
<pb n="KR2c0020_WYG_069-7b"/>
交水曲靖武定尋甸嵩明之間騷然苦兵矣賊分遣王<lb/>
倫石勝俸下甕安襲偏沅以斷我軍倫等楊應龍餘孽<lb/>
也洪邊土司宋萬化糾苗仲九股據龍里邦彦自統蜀<lb/>
賊苗仲數萬進圍貴州自二月初九日薄城下造雲梯<lb/>
製滚廂築墩臺百計攻城撫臣李橒按臣史永安悉力<lb/>
禦之賊沿山□營四面伏路把截以斷城中出入盡掘<lb/>
環城墳墓殺掠甚慘置木柵壘户牆鳥雀不能飛渡鎮<lb/>
將張彦芳將兵二萬赴援隔龍里不得進　貴州總兵<lb/>
<pb n="KR2c0020_WYG_069-8a"/>
楊愈懋推官郭象儀與賊戰于江門白杵營死之　安<lb/>
邦彦破烏撒衞指揮管良相死之先是水西未叛良相<lb/>
與李橒曰奢氏反安必繼之黔中無兵餉猝然有變計<lb/>
將安出宜招兵萬人積二年榖用許成名將之以觀其<lb/>
變橒以力不能止後良相以祖母病乞假去泣而曰烏<lb/>
撒孤城且與安效良相仇水西有難禍必首及良相隻<lb/>
身無子願以死報國乞圖長䇿保此一方橒亦泣良相<lb/>
去甫一月而難起烏撒首被賊破良相自縊死　巡撫<lb/>
<pb n="KR2c0020_WYG_069-8b"/>
都御史王三善進兵平越時平越所陳兵止萬餘人副<lb/>
總兵徐時逢參將范仲仁不相能仲仁先進遇賊于瓮<lb/>
城河戰不利時逢擁兵不救遂大敗諸將馬一龍白自<lb/>
强等殱焉各處聲援俱絶貴陽圍益困城東隅有山岡<lb/>
與城齊賊踞其上作廂樓官兵設計燒之火三晝夜不<lb/>
絶城中糧久乏將士病不能戰巡按史永安上疏詆王<lb/>
三善大聲疾呼十一月三善大㑹將士議曰省城不能<lb/>
待矣外援不至吾輩死法死敵等死耳尚何俟耶命道<lb/>
<pb n="KR2c0020_WYG_069-9a"/>
臣何天麟督兵七千從清水江進為右部道臣楊世賞<lb/>
督兵萬人從都匀進為左部三善自將二萬與道臣向<lb/>
日升從中路進當賊鋒十二月抵新添銜枚疾走二日<lb/>
進母猪洞三日次新安是夜賊報至營中驚擾議退兵<lb/>
三善曰退即虀粉以死捍之按兵不動卒無賊四日命<lb/>
劉超為前部抵龍頭營三善以身尾之相去不二里聞<lb/>
銃聲衆股栗欲止三善曰前驅當賊必無退者吾當為<lb/>
後勁遂策馬而前未一里劉超捷音至超兵遇先却超<lb/>
<pb n="KR2c0020_WYG_069-9b"/>
下馬斬二人持刀斷賊一標賊首阿成驍勇善戰超與<lb/>
部兵張良俊直前斬其首賊遂披靡適大兵至大呼齊<lb/>
進奪龍里賊衆復大集大戰却之五日住龍里城衆議<lb/>
去省㑹不逺賊必重兵堵截宜少休息三善曰我兵猝<lb/>
至賊無備不能持久急擊之勿失六日遂策馬先進衆<lb/>
隨之賊覘者亦知新撫自將意有數十萬兵至相顧駭<lb/>
愕安邦彦紿其衆曰吾當增兵來助遂遁去賊相率退<lb/>
屯龍洞我師奪髙寨七里沖乗勝進兵畢節舖賊步騎<lb/>
<pb n="KR2c0020_WYG_069-10a"/>
如雲孫元謨將所製木發貢七門齊發賊死無算楊明<lb/>
楷率烏羅兵如牆而進賊大敗其渠安邦俊被銃死棄<lb/>
輜重器械山積遂乗勝抵㑹城撫臣李橒按臣史永安<lb/>
學臣劉𤣥錫死守者幾十月旦夕城且陷忽見賊兵奔<lb/>
潰如蟻喊聲雷震俄頃五騎衝鋒至城下云新撫至矣<lb/>
軍民大悅慶更生是時三善同將卒披氊單騎冒矢石<lb/>
以二萬人破賊十萬橒等迎入城三善曰賊兵不逺軍<lb/>
心未定我大帥也不可即安遂營于南門外坡上大雪<lb/>
<pb n="KR2c0020_WYG_069-10b"/>
次日移營宅溪賊聞逺遁陸廣河外三善遣使諭奢社<lb/>
輝母子縛安邦彦降不報越數日左右兩部兵至又十<lb/>
日而楚粤蜀之兵亦至三善怒其後期且憂乏食欲謝<lb/>
遣之將校皆曰數千里赴援不可却也三善念衆多倉<lb/>
儲空虚欲因糧于敵又諸軍視賊過易十二月三十日<lb/>
前鋒楊明楷率兵渡河札營三十里外一軍屯陸廣向<lb/>
大方奢社輝一屯鴨池向安邦彦巢穴<lb/>
三年春正月賊復糾藺賊與雲南安効良等帥衆數萬<lb/>
<pb n="KR2c0020_WYG_069-11a"/>
并力攻陸廣楊明楷奮勇接戰䝉兵先潰衆遂亂溺水<lb/>
死者數千明楷陷賊中賊乗勝赴鴨池我兵退屯威清<lb/>
三善收兵入城土司苗仲見我軍不利復肆刦掠自龍<lb/>
里至瓮城屍横四十餘里　夏四月川師復遵義時賊<lb/>
首尤朝柄楊維新鄭應顯據遵義副將秦衍祚侯良柱<lb/>
督兵二千攻之誘戰于九接灘以銃斃其渠<graphic n="KR1880" url="https://raw.githubusercontent.com/kanripo/KR-Gaiji/master/images/KR1880.png" mimeType="image/png"/>賽復追<lb/>
敗賊于南城外羅鋼渡遂克之　賊安鑾帥妻子部衆<lb/>
降安鑾為奢寅右臂監軍道趙邦清密遣賊黨了相喻<lb/>
<pb n="KR2c0020_WYG_069-11b"/>
文富招之鑾心動顧以妾石氏子安在嵩在符國禎營<lb/>
未敢發十四日官兵抵羅付大河口擊奢寅敗之鑾見<lb/>
寅敗乃宻約副總兵侯良柱助兵挾取妻子良柱分遣<lb/>
羅安良進陶公灘以牽賊自帥親兵七百人同鑾部兵<lb/>
夜經三寨抵賊巢銃砲震天賊倉卒不知我兵多少符<lb/>
國禎先走鑾率妻子及部兵數千自拔來歸　川師復<lb/>
永寧先是川撫朱燮元㑹衆議曰我之久不得志于賊<lb/>
者我以分賊以合也於是列營納谿陽為進取而陰令<lb/>
<pb n="KR2c0020_WYG_069-12a"/>
大兵㑹長寧首攻麻唐坎觀音菴青山厓天蓬洞等處乗<lb/>
霧奪險而入與石砫兵㑹進攻永寧遇賊于土地坎奢<lb/>
寅親率兵搏戰我兵奮勇擊敗之追至老君營涼傘舖<lb/>
盡燒賊營寅身被二鎗樊虎亦創死復敗賊于横山八<lb/>
甲青崗坪等處直抵城下一鼓拔之生擒周邦泰等降<lb/>
賊二萬踰城溺水死者無計奢崇明父子列營江岸上<lb/>
官兵隔水而壘降者日至賊復遁　安邦彦知我兵潰<lb/>
扇誘苗仲糾合逆黨宋萬化等復欲犯貴州使其黨何<lb/>
<pb n="KR2c0020_WYG_069-12b"/>
中尉據龍里李阿二督四十八莊兵圍青巖斷我糧道<lb/>
宋萬化督洪邊兵苗仲為左翼吳楚漢結八姑蕩平八<lb/>
莊苗仲為右翼自統水西兵約共犯㑹城王三善遣遊<lb/>
擊祁繼祖統盧吉兆左世選兵下龍里一鼓破蓮花堡<lb/>
連燒上中下三牌賊寨百五十處何中尉敗逃深箐龍<lb/>
里路通遣參將王建中劉志敏宋迪屈朝先等救青巖<lb/>
斬首三百餘級王元佐等兵繼進焚賊寨四十八莊李<lb/>
阿二中神鎗逃歸水西定畨路通諜報賊方糾八姑蕩<lb/>
<pb n="KR2c0020_WYG_069-13a"/>
洪邊二路兵進犯㑹城三善夜遣王建中祁繼祖等兵<lb/>
一萬五千進勦八姑蕩焚生寨二百餘處斬首五百級<lb/>
窮追渡河溺死者無算焚其積聚數萬賊粮絶謀遂寢<lb/>
宋萬化遣人詐降覘動靜三善佯許之而調監軍楊世<lb/>
賞督劉志敏祁繼祖等捲甲赴之賊倉皇出戰遂被擒<lb/>
并其妻子及偽軍師劉洪祖等萬化驍勇善戰邦彦倚<lb/>
之至是奪氣四路既通秦民屏兵至平越復還守龍里<lb/>
諸苗叛者相繼降三善給黄旗使各竪寨中邦彦望見<lb/>
<pb n="KR2c0020_WYG_069-13b"/>
之不敢復出但于鴨池陸廣諸要路掘坑塹脩補水西<lb/>
屯兵為自守計　五月川兵發永寧進追奢崇明連克<lb/>
紅崖天台二寨賊數千人迎降遂安撫紅潦四十八砦<lb/>
時總兵盧世卿禽偽御史汪澤逺偽參謀文道南副將<lb/>
秦翼明禽偽監軍夏奇雲偽給事中孔聞過等并偽印<lb/>
十餘鎧仗如山又獲安兵田進忠云奢賊計窮將美女<lb/>
黄金降水西借兵安邦彦遣兵十六七營已過河到獅<lb/>
子山目把曾仲英領兵六營尚駐赤水河謀分兵一由<lb/>
<pb n="KR2c0020_WYG_069-14a"/>
鎮雄兵三營乗永寧之後一由普安入新寨攻永寧之<lb/>
前十三日羅乾象督兵破藺州焚其九鳯樓掃其巢奢<lb/>
賊狼狽走　雲南六佐縣營長安應龍合霑益賊首補<lb/>
鮓為亂圍羅平巡撫閔洪學攻羅平克之移兵覆其巢<lb/>
俘其妻子應龍逃普安復入烏撒已安効良乞降責其<lb/>
縛補鮓應龍以誘之効良縛應龍以獻　水西藺賊合<lb/>
兵窺遵永時藺賊奢崇明奢寅戰屢敗窮蹙投水西安<lb/>
邦彦復助兵合謀一窺遵義一窺永寧官兵合長納兩<lb/>
<pb n="KR2c0020_WYG_069-14b"/>
路敗之於芝麻塘賊遁入青山　六月貴州總兵魯欽<lb/>
等三路進兵直入賊巢擒土司何中尉等進營紅崖紅<lb/>
崖者天台水脚婁石牛酸草等七囤素稱天險官兵未有<lb/>
至者總兵張彦芳擊賊于羊耳亦敗之追至鴨池河奪<lb/>
其戰象斬首二百七十餘七月大兵戰勝深入大埧洪<lb/>
紅鳥岡賊所借鳥芸等部苗望風奔潰三善按轡直入<lb/>
大方降者千計救出田景猷劉志敏楊明楷等奢社輝<lb/>
安位焚大方老巢竄火灼堡安邦彦逃入織金　川兵<lb/>
<pb n="KR2c0020_WYG_069-15a"/>
入龍塲陣獲奢崇明妻安氏及奢崇輝蔡金貴李廷王<lb/>
承恩張尚極等　安位母子遣漢把劉光祚赴鎮逺乞<lb/>
降總督楊述中許之授賊黨袁紹等狀令擒奢寅父子<lb/>
自贖遣之回巢紹等至省羈留未發而撫按㑹議亦勒<lb/>
限安位母子縛解安邦彦奢寅然後請㫖治罪大抵三<lb/>
善以元凶未窮當用勦為撫而述中一意主撫議遂不<lb/>
合三善駐大方日久邦彦日夜聚兵自益令其黨陳其<lb/>
愚詐降其愚者目把中大猾也三善輕信之多與參贊<lb/>
<pb n="KR2c0020_WYG_069-15b"/>
軍務由是邦彦纎悉盡知<lb/>
四年春正月王三善自大方還貴州陳其愚相繼隨行<lb/>
忽傳其愚山後遇賊三善勒馬回視其愚故縱轡衝三<lb/>
善墮地三善知有變將帥印付家人囑令䕶持先去即<lb/>
抽襪中小刀自刎頸皮已破其愚下馬奪其刀玀鬼諸<lb/>
苗蜂擁而至三善罵賊不屈賊割其首去副將秦民屏<lb/>
亦死之秦佐明祚明突圍出賊勢復張事聞總督楊述<lb/>
中回籍聽勘既而監軍御史傳宗龍獲陳其愚誅之其<lb/>
<pb n="KR2c0020_WYG_069-16a"/>
愚狡凶多計數邦彦倚為耳目至是伏誅　秋七月總<lb/>
理魯欽劉超克巖頭寨破平茶乗勝深入至織金敗績<lb/>
五年春雲南巡撫閔洪學復霑益水西藺烏霑三逆合<lb/>
兵數萬窺霑益敗走之四川烏撒土目安効良水西賊<lb/>
安邦彦肺腑之親也其順逆惟水西是視水藺相繼叛<lb/>
滇撫閔洪學以兵力不繼羈縻之令其擒賊自贖効良<lb/>
亦佯為恭順擒安應龍以獻而所遺獻功之人領文還<lb/>
中途被刼効良又見黔師出陸廣滇師入霑益隱然有<lb/>
<pb n="KR2c0020_WYG_069-16b"/>
撫背扼吭之勢水烏益成騎虎矣至是遂乗截黔之餘<lb/>
焰南向入滇合藺水烏霑安南諸部三十九營直抵霑<lb/>
益衆十倍于我副總兵袁善宣撫使沙源等督率將士<lb/>
奮勇血戰對壘城下者五日夜屢出奇兵破走之<lb/>
六年春水西苗老虎阿引等殺賊酋奢寅來降苗老虎<lb/>
隨侍奢寅有年着巴乃寅騎引馬卒李老松乃寅看茶<lb/>
卒與寅同居聶舌埧上寅妻在箐林山上相去二三里<lb/>
奢崇明居克仲埧相距三百餘里寅子阿甫年七嵗一<lb/>
<pb n="KR2c0020_WYG_069-17a"/>
女嫁芒部時水西約二月三路興兵一攻雲南一攻遵<lb/>
義奢寅專攻永寧寅素性凶淫附過彞人妻女有姿色<lb/>
者强奸之富于財者勒索其鏹不遂輒死以此部下多<lb/>
往鎮雄芒部逃生其麾下人阿引等故嘗受撫臣朱燮<lb/>
元金錢令圖寅與總兵李維新歃血宻謀舉事寅微覺<lb/>
縳阿引拷掠之以利刃穿其左足一晝夜阿引至死不<lb/>
承乃釋之阿引因勾合苗老虎李明山等同謀適奢寅<lb/>
與其下痛飲酣歌登牀而寢老虎佯與寅葢絮見寅睡<lb/>
<pb n="KR2c0020_WYG_069-17b"/>
方鼾持刀砍其胸寅大呼李明山復助砍身死腸出明<lb/>
山刀折偽總兵等闌入苗老虎走直往箐中擒寅妻妻<lb/>
已聞變逃矣賊黨追苗老虎等甚急至一碗水遇官兵<lb/>
乃降　二月安邦彦率衆數萬渡江與我兵大戰數日<lb/>
總理魯欽力禦之抵暮賊兵益衆而我兵因數月無餉<lb/>
乗夜皆潰魯欽自剄死賊燒刼麻姑孫官堡苗仲復助<lb/>
逆貴州三十里之外樵蘇不行城中大震巡撫王瑊巡<lb/>
按傅宗龍先遣王國禎等攻河沙壩玀鬼盡俘之廣順<lb/>
<pb n="KR2c0020_WYG_069-18a"/>
定番青巖白納一帶苗蠻為之奪氣繼遣張雲鵬逆邦<lb/>
彦于趙官堡小戰二日大戰二日所殺傷者甚衆水内<lb/>
水外之賊奔走潰歸道路復通　總督朱燮元以父喪<lb/>
歸加偏沅巡撫閔夢得總督從中調度控制五省　夏<lb/>
黔兵攻匀哈長田一帶諸苗黔中四面苗仲而最狡悍<lb/>
者無如匀哈安邦彦初叛圍龍里新添皆籍其衆至是<lb/>
數出沒刦掠清平新添地方餉道為梗平越知府㑹同<lb/>
都司張雲鵬率兵攻擺沙大寨擺沙居寨之中距平越<lb/>
<pb n="KR2c0020_WYG_069-18b"/>
百餘里乗夜由間道掩襲破之賊遁入箐其中米積如<lb/>
山次日捜百里大山移營牛塲箐保文鸞攻甕岳等寨<lb/>
復攻都匀城西南仲賊八路㑹兵入箐各有斬獲復攻<lb/>
江時户西髙平養古數十寨斬首二千餘級掃蕩二百<lb/>
餘里<lb/>
七年秦參將楊明輝奉命宣諭安位令擒獻首惡為安<lb/>
邦彦所殺<lb/>
愍帝崇禎元年秋九月詔起朱燮元仍總督貴湖雲川<lb/>
<pb n="KR2c0020_WYG_069-19a"/>
廣五省軍務<lb/>
二年夏六月初大方東倚播北倚藺相為犄角後播藺<lb/>
既平賊惟恃烏撒為援而畢節為四裔交通處先是王<lb/>
三善由貴陽陸廣入大方陸廣至大方百七十里皆玀<lb/>
鬼巢窟前可衝我後可包我左右可衝擊我三善卒以<lb/>
失地利陷天啓間燮元建議滇兵出霑益遏安効良應<lb/>
援而别布天生橋尋甸等以絶其走蜀兵臨畢節扼其<lb/>
交通四裔之路而别出龍塲巖後以奪其險黔兵由普<lb/>
<pb n="KR2c0020_WYG_069-19b"/>
定渡思臘河徑趨彦巢而陸廣鴨池擣其虚粤西出泗<lb/>
城分兵策應然後帥大軍由遵義鼓行而前尋以憂去<lb/>
未及用總督閔夢得繼之亦以貴州抵大方路險而賊<lb/>
惟恃畢節一路外通用兵宜從永寧始自永寧而普市<lb/>
而摩泥而赤水百五十里皆坦途赤水有城郭可憑而<lb/>
守宜結營于此漸進漸逼四十里為白巖六十里為層<lb/>
臺又六十里為畢節畢節至大方不及六十里賊必併<lb/>
力來禦須以重兵扼之斷其四走之路然後遵義貴陽<lb/>
<pb n="KR2c0020_WYG_069-20a"/>
尅期並進亦不果用至是燮元再涖黔乃激滇兵下烏<lb/>
撒蜀兵出永寧畢節扼各路要害而親帥大軍駐陸廣<lb/>
逼大方　八月奢崇明號大梁王安邦彦號四裔大長<lb/>
老歹費小阿烏繼阿鮮怯等各號元帥悉力趨永寧先<lb/>
犯赤水諜知之燮元授意守將許成名佯北誘賊深入<lb/>
度賊已抵永寧分遣林兆鼎從三坌入王國禎從陸廣<lb/>
入劉養鯤從遵義入邦彦分兵四應力不支羅乾象復<lb/>
以奇兵繞出其背急擊之賊大驚潰崇明邦彦等皆被<lb/>
<pb n="KR2c0020_WYG_069-20b"/>
創漢兵斬其首獻燮元不欲窮兵乃移檄安位赦其罪<lb/>
許其歸附而位豎子不能自決其羣下復謀合潰兵拒<lb/>
我燮元乃大㑹諸將曰水西多山險叢箐篁蠻烟僰雨<lb/>
莫辨晝夜深入難出以此多敗當與諸君扼其要害四<lb/>
面迭攻漸次蕩除使賊乏糧將自斃於是焚䝉翳剔巖<lb/>
穴截溪流發勁卒馳騁百餘里或斬樵牧或焚積聚暮<lb/>
還歸屯賊益不能測凡百餘日所得首功萬餘級生口<lb/>
數萬每得嚮導輒發窖粟就食而賊饑甚劉養鯤遣其<lb/>
<pb n="KR2c0020_WYG_069-21a"/>
客入大方燒其宫室懸榜而出安位大恐乞降與約四<lb/>
事一貶爵一削水外六目之地歸朝廷一獻殺王巡撫<lb/>
者首一開畢節等驛路安位皆受命遂率土目納欵燮<lb/>
元為奏請詔許之乃條陳便宜九事不設郡縣置軍衞<lb/>
不易其俗土漢相安便一地益墾闢聚落日煩經界既<lb/>
正土目不得以民不耕地漸侵軼便二黔地瘠仰給于<lb/>
外今自食其土省轉輸之勞便三國用方匱出太府金<lb/>
幣勞諸將不足以爵酬之爵輕不若以地於國無損便<lb/>
<pb n="KR2c0020_WYG_069-21b"/>
四既許世其土各自立家經久逺永為折衝便五大小<lb/>
相維輕重相制無事易以安有事易以定便六訓農治<lb/>
兵耀武河上使賊日備我便七從兵民便願耕者給之<lb/>
且耕且戍衞所自實無勾軍之累便八軍耕抵餉民耕<lb/>
輸糧以屯課耕不拘其籍以耕聚人不世其伍使各樂<lb/>
其業便九上可其奏<lb/>
九年朱燮元遣兵誅擺金兩江巴香狼壩火烘五洞叛<lb/>
苗悉平之水西勢益孤又通上下六衞并清平偏鎮四<lb/>
<pb n="KR2c0020_WYG_069-22a"/>
衞道路凡一千六百餘里設亭障置游徼以便往來滇<lb/>
中沐氏土舍普名聲亂燮元奉命移兵討平之名聲伏<lb/>
誅<lb/>
十年水西安位死無嗣族屬爭立朝議欲乗其弊郡縣<lb/>
之燮元上書諫乃止燮元遂傳檄土目諭以威徳諸部<lb/>
爭納土獻重器燮元召將吏議以為衆建土司使其勢<lb/>
少力分則易制各欲保土地傳子孫則不敢為逆乃上<lb/>
奏曰臣按西南之境皆荒服也楊氏反播奢氏反藺安<lb/>
<pb n="KR2c0020_WYG_069-22b"/>
氏反水西而滇之定畨彈丸小州為長官司者十有七<lb/>
二三百年未聞有反者非他司好逆而定畨忠順也葢<lb/>
地大者跋扈之資而勢弱者保世之策也今臣分水西<lb/>
之壤授諸渠長及有功漢人咸俾世守凡其俗虐政苛<lb/>
斂一切除之使參用漢法可為長久計制曰可西南遂<lb/>
底定焉<lb/>
　　谷應泰曰天啟中奢崇明以猓玀種據重慶安邦<lb/>
　　彦以水西酋反貴州蓋苗俗叛服不常乃其天性<lb/>
<pb n="KR2c0020_WYG_069-23a"/>
　　而兩家者又倚為唇齒時通姻婭所謂同功一體<lb/>
　　之人也乃謀亂之初則奢先而安繼窮追之日則<lb/>
　　奢敗而安亡覆轍相尋合若符契小醜墜宗于人<lb/>
　　何尤焉以予觀奢崇明陰鷙有謀其子寅招納亡<lb/>
　　命一舉而全蜀震動剽銳莫當宜非邦彦所敢望<lb/>
　　也然而邦彦之師尚堪持久而崇明之衆旋即挫<lb/>
　　衂又往往降于水西投于安部者則以安之地大<lb/>
　　而力盛也奢酋竊發止蜀道一隅而安酋轉戰西<lb/>
<pb n="KR2c0020_WYG_069-23b"/>
　　通巴𤏡南壓滇黔又合烏霑安南諸部落綿亘長<lb/>
　　驅動揺數省此之不戢真江楚之深憂也以故恢<lb/>
　　蕩之功亦以平安為首平奢次之平奢者秦良玉<lb/>
　　之夜襲兩河杜文煥之佛圖奪壘盧元卿之紅崖<lb/>
　　積仗其功不可冺也平安者王三善之奮斬十萬<lb/>
　　秦衍祚侯良柱之夜拔三寨張雲鵬之八路進兵<lb/>
　　許成名之三方深入其功更不可冺也乃崇明邦<lb/>
　　彦同時陣殱奢寅淫横内自相圖既平五洞叛徭<lb/>
<pb n="KR2c0020_WYG_069-24a"/>
　　又開清平四衞新設亭障増置游徼者凡一千六<lb/>
　　百餘里雖漢之樓船十道西通冉駹其盛不能及<lb/>
　　也然其時發蹤指示出奇無窮多由于督臣朱燮<lb/>
　　元之方略論者以固守成都蕩滅羣妖招降安位<lb/>
　　為燮元功不世出而不知善後撫綏分裂其地使<lb/>
　　南人不復反者皆燮元之長算也善乎燮元之疏<lb/>
　　曰今分水西之壤授諸渠長及有功漢臣咸俾世<lb/>
　　守葢地大者跋扈之資而勢弱者保世之策也昔<lb/>
<pb n="KR2c0020_WYG_069-24b"/>
　　主父偃令宗室得分王子弟而藩服益削則知<lb/>
　　衆建土司而少其力者其真馭逺之良規歟<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷六十九<lb/>
</p>
<p>
</p>
  </div>
</body>
</text>
</TEI>
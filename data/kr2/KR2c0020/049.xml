<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷四十九</head> <lb/>
    <p>
<pb n="KR2c0020_WYG_049-1a"/>
欽定四庫全書<lb/>
　明史紀事本末卷四十九<lb/>
　　　　　　　　　浙江提學僉事谷應泰編<lb/>
　　江彬奸佞　<hi>錢寧附</hi>
武宗正德七年冬十月内㫖欲調邉兵入衛京師大學<lb/>
士李東陽等及府部科道力諫不聽時倖䜿有獻宻計<lb/>
者言京軍不習戰陣欲調宣府官軍入衛京師而以京<lb/>
軍充數戍邉每歲春秋更調如班操例上遣司禮監谷<lb/>
<pb n="KR2c0020_WYG_049-1b"/>
大用至閣議東陽力持以為不可大用謂上有先入之<lb/>
言不可破姑試之以俟再議東陽曰某等職在論思今<lb/>
日曲從即有後患百死何贖乃上疏曰宣府京師北門<lb/>
切近漠北朝廷屯宿重兵分地防守尚恐不給毎年河<lb/>
南等處邉軍輪班備禦近因流盜猖獗動調官軍乃<lb/>
一時權冝甚非得已盖京軍官軍各有分地無故而動<lb/>
一不便也京軍備邉不習戰陣恐傷國威二不便也京軍<lb/>
出京駭人耳目聞之各處未免驚疑三不便也京軍在<lb/>
<pb n="KR2c0020_WYG_049-2a"/>
外恃勢怙淫將官䕶短而不可禁邉方受害而不敢言<lb/>
四不便也邉軍在内狎恩恃愛傲睨軍民蔑視官府小<lb/>
則怠緩大則違法治之則或不能堪縱之則愈不可制<lb/>
五不便也逺違妻子棄捐墳墓或風俗之不相冝或糗<lb/>
糧之不相續六不便也糧草之外必須行糧布花之外<lb/>
必須賞賚糜費無紀七不便也徃來交替日無寧息倉<lb/>
卒之際或變起於道途厭倦之餘或患生於肘腋八不<lb/>
便也示京營之空虚見中國之單弱九不便也西北諸<lb/>
<pb n="KR2c0020_WYG_049-2b"/>
邉見報聲息唇齒之地正須䇿應脱有疏失咎將誰歸<lb/>
十不便也疏上翌日竟降内㫖行之　召大同遊擊江<lb/>
彬等入京師彬宣府人驍勇狡險時從宣府副總兵張<lb/>
俊征流賊于山東惟殺掠良民以邀賞班師入京賂錢寧<lb/>
引入豹房得見上彬機警善迎人意上喜留侍左右陞<lb/>
左都督冒國姓為義兒時時在上前講說兵事因請盡<lb/>
調遼東宣府大同延綏四鎮精兵入京操練時許泰劉<lb/>
暉等皆有寵於上號外四家而彬尤甚邉卒縱横驕悍<lb/>
<pb n="KR2c0020_WYG_049-3a"/>
都人苦之上嘗于西内練兵令彬等率兵入習營陣校<lb/>
騎射或時為角觝之戲上戎服臨之銃砲之聲不絶禁<lb/>
中千户周麒常叱之彬竟陷麒死于是左右皆畏彬<lb/>
八年冬十月以錢寧掌錦衣衛事賜姓朱寧鎮安人太<lb/>
監錢能鎮守雲南寧幼鬻能家能死事劉瑾因得見上<lb/>
上甚悦之甞醉枕寧卧百官候朝至晡莫得帝起居但<lb/>
伺寧寧内侍帝外招權納賄諸大臣造謁恐後小拂意<lb/>
即中害内侍武臣率重資投寧求鎮守總兵都察院經<lb/>
<pb n="KR2c0020_WYG_049-3b"/>
歴錢岌至拜寧為父宻伺廷臣忤寧者彈斥之是時内<lb/>
臣張鋭掌東厰威勢與寧埒中外號曰厰衛<lb/>
九年春二月帝始微行黄花鎮等處近倖朱寧張鋭張<lb/>
雄等日導上遊畋微行不可諫止<lb/>
十年秋七月浙江左布政方永良劾朱寧鬻鈔害民不<lb/>
報時寧黷貨無厭以鈔二萬發浙江易銀三萬餘兩良<lb/>
永上言四方羣盜甫息瘡痍未瘳邉塞多虞浙東西雨<lb/>
雹為災嗷嗷千里臣茍隱忍不為陛下言之則已斂之<lb/>
<pb n="KR2c0020_WYG_049-4a"/>
財必入朱寧之手而民心傷民心傷則邦本揺陛下寧<lb/>
不為之寒心乎臣惟朱寧竊寵以來陛下之賜與無算<lb/>
四方之餽遺不貲篋笥之中必不少此乃苛斂無已負<lb/>
恩實深伏乞陛下割偏私之愛下之詔獄明正典刑仍<lb/>
急行浙江巡按監察御史將已斂鈔銀盡給還民民怨<lb/>
可慰臣死且甘心倘不以臣言為然置之不問日復一<lb/>
日尾大不掉必蠧軍食民肆無厭之求有出於尋常所<lb/>
不料者陛下悔之晚矣疏入寧頗懼乃委過下人遣衛<lb/>
<pb n="KR2c0020_WYG_049-4b"/>
卒追所發鈔而以價銀還之民時寧怙寵藉威舉朝屏<lb/>
息獨永良訟言攻之憾之不置尋永良上疏乞致仕從<lb/>
之<lb/>
十一年春正月上御豹房與江彬等同卧起彬泰暉皆<lb/>
賜姓朱彬等與都督錢寧中貴張忠盧明秦用蕭敬優<lb/>
人臧賢表裏擅權為奸諸司章疏多阻格不上然諸寵<lb/>
皆出彬下彬時導上出宫禁遊獵近郊羣臣諫不聽<lb/>
八月大學士楊一清上疏乞休畧言宫府異體用舎違<lb/>
<pb n="KR2c0020_WYG_049-5a"/>
冝官帑空虚浮費冗食不能革民力困弊徴求苛斂不<lb/>
能除讒言可以惑聖聽匹夫得以揺國本禁庭雜介胄<lb/>
之夫京師無藩翰之託地震天鳴日食星變旱乾水溢<lb/>
報無虚日靦顔在位將安用之疏入忤朱寧致仕歸<lb/>
十二年夏六月中㫖革彭澤職為民先是彭澤經畧哈<lb/>
宻納幣土番頗失國體既召囬掌都察院事常與言官<lb/>
論及朱寧輙忿曰吾恨不手刅此賊兵部尚書王瓊數<lb/>
憾澤因以語寧且曰吾為公致彼來公自察之遂招澤<lb/>
<pb n="KR2c0020_WYG_049-5b"/>
相過匿寧屏後故以言激之澤復大罵寜由是深銜之<lb/>
至是瓊劾澤擅命納幣土番致啓邉釁奏上寧營内㫖<lb/>
除名　八月上出關遊獵先是江彬等屢導上出宫遊<lb/>
戲近郊彬並騎鎧胄幾不可辨因數數言宣府樂至是<lb/>
遂出居庸關至宣府臨塞下巡關御史張欽上疏諫不<lb/>
報彬為上營鎮國府第于宣府輦豹房珍玩女御其中<lb/>
時時入民家益索婦女以進帝樂之忘歸九月上幸大<lb/>
同獵陽和諸城上時獨乘一馬鹵簿侍從皆不及二十<lb/>
<pb n="KR2c0020_WYG_049-6a"/>
七日方獵天雨氷雹軍士有死者是夜又有星隕之異<lb/>
明日駕赴大同北㓂數萬騎犯陽和掠應州上命諸將<lb/>
擊之引去　十月南京吏科給事中孫懋上疏言都督<lb/>
江彬以梟雄之資懷憸邪之志自縁進用以來專事從<lb/>
諛導非或遊獵馳驅或聲色貨利凡可以蠱惑聖心者<lb/>
無所不至去年導陛下幸南海子幸功德寺又幸昌平<lb/>
等處流聞四方驚駭人聽今又導陛下出居庸關既臨<lb/>
宣府又過大同以致㓂騎深入應州使當日各鎮之兵<lb/>
<pb n="KR2c0020_WYG_049-6b"/>
未集强㓂之衆沓來幾何不蹈土木之轍哉是彬在一<lb/>
日國之安危未可知也不報上還京封江彬平鹵伯許<lb/>
泰安邉伯冒應州功也　典膳李恭具疏請囬鑾指切<lb/>
江彬罪擬朝賀上之彬聞逮恭拷斃于獄給事石天柱<lb/>
刺血上疏御史葉忠言尤深切俱不省<lb/>
十三年春正月上郊祀畢復出關游幸太皇太后王氏<lb/>
崩乃還京　江彬為營卒報怨遣百户朱英執人于平<lb/>
谷御史董相杖而繫之且欲奏聞彬遽譖於上降相徐州判<lb/>
<pb n="KR2c0020_WYG_049-7a"/>
官　夏四月上以太后將祔葬親詣天夀山祭告六陵<lb/>
遂幸黄花鎮宻雲等處遊獵　六月寧夏塞有警上復<lb/>
議北征自稱威武大將軍太師鎮國公朱夀巡邉以江<lb/>
彬為威武副將軍扈行令内閣草勅大學士楊廷和梁<lb/>
儲蔣冕毛紀上疏力諫且云萬一宗藩中援祖訓指此<lb/>
為言陛下何以應之又或以朝無正臣内有奸邪為名<lb/>
陛下之左右與臣等何以自解不聽廷和遂稱疾不出<lb/>
上御左順門召梁儲面趨令草制儲對曰他可將順此<lb/>
<pb n="KR2c0020_WYG_049-7b"/>
制斷不可草上大怒挺劍起曰不草制齒此劍儲免冠<lb/>
伏地泣諫曰臣逆命有罪願就死草制則以臣名君臣<lb/>
死不敢奉命良久上擲劍去乃自稱之不復草制彬亦<lb/>
罷副將軍命禮部尚書李遜學等廷議建儲居守時錢<lb/>
寧意在寧藩世子江彬意别有屬梁儲厲聲曰皇上春<lb/>
秋鼎盛建儲未易輕言萬一有他吾輩伏斧鑕矣邪謀<lb/>
豈可聽狥兵部尚書王瓊吏部侍即王鴻儒亦力言不<lb/>
可議遂寢　七月上北巡出居庸關先是上既還京輙<lb/>
<pb n="KR2c0020_WYG_049-8a"/>
思宣府樂稱曰家裏至是復歴宣府至大同大同巡撫<lb/>
都御史胡瓉乞囬鑾瓉以沙漠之地不冝久留而扈從<lb/>
邉將恃江彬等怙寵大為邉地害上疏極論且引漢袁<lb/>
盎諫文帝為言不報　十月上自偏頭關渡河幸榆林<lb/>
彬索金璧裘馬數十萬令邉吏獻虎豹犬馬南京禮部<lb/>
右侍郎楊廉兵部尚書喬宇上疏諫止不報<lb/>
十四年二月上自榆林還京　二月上自稱總督軍務<lb/>
威武大將軍太師鎮國公朱夀制下南巡上欲登岱宗<lb/>
<pb n="KR2c0020_WYG_049-8b"/>
歴徐揚至南京臨蘇浙浮江漢祠武當徧觀中原時寧<lb/>
王宸濠久畜異謀制下人情洶洶翰林修撰舒芬等約<lb/>
羣臣上疏乞留俱會關下吏部尚書陸完迎謂曰主上<lb/>
聞直諫輙引刀為刎狀完意盖以阻言者也于是翰林<lb/>
修撰舒芬等疏先入兵部郎中黄鞏員外陸震聨疏入<lb/>
吏部郎中夏良勝禮部郎中范潮太常博士陳允川<lb/>
疏繼入醫士徐鏊以醫諫吏部郎中張衍慶禮部郎中<lb/>
姜龍兵部郎中孫鳯陸俸等率部寮合疏入工部郎<lb/>
<pb n="KR2c0020_WYG_049-9a"/>
中林大輅等大理寺正周叙等行人司副余廷瓉等亦<lb/>
合疏先後入上大怒召江彬示之以彬言下黄鞏陸震<lb/>
夏良勝萬潮陳九川徐鏊錦衣獄命舒芬張衍慶姜龍<lb/>
孫鳯陸俸等百有七人跪午門外五日林大輅周叙余<lb/>
廷瓉等二十餘人俱下獄明日黄鞏等六人亦跪五日<lb/>
時舒芬疏最切直而鞏以事出江彬故獨劾之芬疏畧<lb/>
曰陛下之出以鎮國公為名號茍所至親王地據勛臣<lb/>
之禮以待陛下將朝之乎抑受其朝乎萬一循名責實<lb/>
<pb n="KR2c0020_WYG_049-9b"/>
求此悖謬之端則左右寵倖之人無死所矣陛下大婚<lb/>
十有五年而聖嗣未育故凡一切危亡之迹大臣知之<lb/>
而不言小臣言之而不盡其志非恭順盖聽陛下之自<lb/>
壊也尚有痛哭泣血不忍為陛下言者江右有親王之<lb/>
變大臣懐馮道之心以禄位為故物以朝宁為市㕓以<lb/>
陛下為奕棋以革除年間事為故事特左右寵倖者知<lb/>
術短淺不能以此言告陛下耳使陛下得聞此言雖禁<lb/>
門之外亦警蹕而出安肯輕䙝而漫游哉鞏疏畧曰陛<lb/>
<pb n="KR2c0020_WYG_049-10a"/>
下臨御以來祖宗紀綱法度一壊於逆瑾再壊于佞倖<lb/>
又再壊于邉帥之手至是將蕩然無餘矣天下知有權<lb/>
臣而不知有陛下寧忤陛下而不敢忤權臣陛下勿知<lb/>
也亂本已生禍變將起竊恐陛下知之晩矣因陳六事<lb/>
一曰崇正學二曰通言路三曰正名號四曰戒游幸五<lb/>
曰去小人六曰建儲貳陸震見其疏稿同署名以進于<lb/>
是京師連日隂霾晝晦禁中水自溢髙橋四尺許橋下<lb/>
七鉄柱齊折如斬時三月二十五日也金吾衛指揮張<lb/>
<pb n="KR2c0020_WYG_049-10b"/>
英者肉袒挾兩囊土數升當蹕道哭諫不允即㧞刀自<lb/>
刎血流滿地侍衛人縛送詔獄問英囊土何為曰恐汚<lb/>
帝廷灑土掩血耳殞命獄中是日内㫖舒芬等百有七<lb/>
人俱廷杖三十疏首謫外任餘奪秩半年黄鞏等六人<lb/>
俱廷杖五十徐鏊戍邉鞏震良勝潮俱削籍林大輅周<lb/>
叙余廷瓉廷杖五十降三級外補餘杖四十降二級外<lb/>
補死杖下者員外陸震主事劉校何遵評事林公黼行<lb/>
人司副余廷瓉行人詹軾劉槩孟陽李紹賢李惠王翰<lb/>
<pb n="KR2c0020_WYG_049-11a"/>
劉平甫李翰臣刑部照磨劉珏十餘人車駕竟不出彬<lb/>
等亦知朝廷有人稍畏憚之　六月寧王宸濠反初錢<lb/>
寧受濠賄左右之太監張鋭思傾寧力言濠不法事鋭<lb/>
言先入寧不知也見帝且盛稱濠賢帝不應寧懼乃馳<lb/>
報濠而委罪臧賢賢謫戍邉中道使校尉偽為盜掩殺<lb/>
之帝亦執寧下之獄彬等欲邀功贊上親征㑹王守仁<lb/>
已擒宸濠以俘獻上詔止之　九月上戎服至南京令<lb/>
百官皆戎服迎各官竟朝服徃上不問<lb/>
<pb n="KR2c0020_WYG_049-11b"/>
十五年春正月朔上受朝賀于南京時江彬率邉卒數<lb/>
萬扈從恃恩無人臣禮公卿而下側足事之魏國公徐<lb/>
鵬舉設宴招彬不啓中道門又不設座中堂彬大怒問<lb/>
故對以髙皇帝曽幸其第遂為故事彬不得已就宴<lb/>
六月江彬遣兵官索南京各城門鎻鑰兵部尚書喬宇<lb/>
危言止之宇為南京兵部務持法守正亦多材畧毎事<lb/>
稍裁抑彬人倚以為重彬亦頗憚之一日彬遣使索城<lb/>
門鑰城中大駭督府使問宇宇曰守備者所以謹非常<lb/>
<pb n="KR2c0020_WYG_049-12a"/>
城門鑰有祖宗法制在雖天子詔不能得督府以宇言<lb/>
拒之乃止彬每矯制日有所求宇承制必請面覆始行<lb/>
彬計少沮時上駐蹕南京久居舊邸不入大内復欲徃<lb/>
幸蘇浙湖湘間宇倡九卿臺諫三上章伏闕請囬鑾上<lb/>
召彬議彬怒欲重譴其黨勸之曰徃歳京師已甚何可<lb/>
再也彬意乃解請慰諭百官各歸治事七月扈從大學<lb/>
士梁儲蔣冕跪伏行宫門外泣諫請從百官奏囬鑾自<lb/>
未至酉上遺中官取奏入且諭之起對曰臣未奉㫖不<lb/>
<pb n="KR2c0020_WYG_049-12b"/>
敢起乃令中官復出傳㫖不日即還儲等出閏八月上<lb/>
至鎮江十月上自南京班師<lb/>
十六年春正月上還京江彬益驕横其所部邉卒桀驁<lb/>
不可制　二月十四日丙寅上以疾崩于豹房皇太后<lb/>
張氏與大學士楊廷和等定議奉遺詔迎取興獻王長<lb/>
子嗣皇帝位初上寢疾彬猶改團營為威武團練自提<lb/>
督軍馬中外慮彬旦夕反帝崩彬偶不在左右皇太后<lb/>
召廷和等議恐彬為亂秘不發喪以上命召彬入彬不<lb/>
<pb n="KR2c0020_WYG_049-13a"/>
知帝崩并其子入俱收之皇太后下制暴彬罪惡厚賞<lb/>
彬所部諸邉卒散遣歸鎮執其黨數人下詔錦衣獄論<lb/>
罪磔於市籍其家金七十櫃銀二千二百櫃金銀珠玉<lb/>
珍寳首飾不可勝計隠匿奏疏百餘本世宗即位正彬黨罪<lb/>
惡謫戍及論死者數十人并誅錢寧太監竄逐者亦數<lb/>
十人<lb/>
　　谷應泰曰江彬以邉卒入侍稔惡十年顛越乘輿<lb/>
　　幾危社稷然跡其所為非有他謀特崛强鷙悍庸<lb/>
<pb n="KR2c0020_WYG_049-13b"/>
　　材耳方彬之起家塞上睥睨宫闈此何異禄山之<lb/>
　　侍𤣥宗乎且其外握邉兵内交近侍錢寧張忠皆<lb/>
　　其羽翼辟之莽乃依恭卓復結讓庭凑内附守澄<lb/>
　　沙陀通好令孜區區之天下一物亡商二憾覆晉<lb/>
　　武宗存則挾天子以令諸侯武宗崩即矯遺命以<lb/>
　　擅大寳不待智者而决矣而乃招致邉軍入演大<lb/>
　　内君臣戎服凶器為娱繼遂厭心萬乘屏足九重<lb/>
　　誘導以離宫之歡恣情于馳騁之樂摶蒼鹿搤𤣥<lb/>
<pb n="KR2c0020_WYG_049-14a"/>
　　熊樂如是足矣即其殄滅善類斥譴正人血飛犴<lb/>
　　狴逐半朝堂亦猶之猛虎在檻咆哮欲出饑鷹在<lb/>
　　韝忿颺思飛初非有剪除異已之心質刦公卿之<lb/>
　　志也夫彬本武人而武宗所喜在戎服言兵彬生<lb/>
　　沙磧而武宗所喜在游巡天下順其志則相與揚<lb/>
　　戈躍馬拂其意則相與嚴威峻法同聲相應同道<lb/>
　　相謀書曰予有亂臣十人同心同德非徒聖主彼<lb/>
　　亦誠然逮其震主之威已立赤族之禍將成雖有<lb/>
<pb n="KR2c0020_WYG_049-14b"/>
　　中庸亦必巧營三窟計成百足乃至武宗彌留之<lb/>
　　際彬猶晏然歸卧私第命一介之吏奉尺一之詔<lb/>
　　召之而即至同車疾驅父子駢首何其愚與夫曹<lb/>
　　爽釋兵歸天子求老私第商鞅刑太子傅孝公崩<lb/>
　　欲自亡入魏自古以來器小而位髙威重則身危<lb/>
　　奸邪前敗禍患後隨瀕死而不之悟者也然予以<lb/>
　　為武宗之世逆瑾之變十常侍甘露之黨也河北<lb/>
　　山東江西四川之冦黄巾黄巢之亂也寘鐇宸濠<lb/>
<pb n="KR2c0020_WYG_049-15a"/>
　　之變七國八王之孽也江彬之奸董卓祿山之釁<lb/>
　　也然而隂曀甫合旭日旋升大厦欲傾漂揺不入者<lb/>
　　則以搆禍諸人類皆乳臭茫茫草澤更無英雄至<lb/>
　　于在内如六給事十三御史編修舒芬等百有七<lb/>
　　人在外如楊一清王守仁林俊彭澤莫不慟哭斬<lb/>
　　奸呼號阻駕枕戈流涕投袂登舟觀于水溢宫門<lb/>
　　橋柱七折上天告譴似為言官兼之明星夜隕特勸<lb/>
　　囬鑾吳楚颶風盡飽魚腹此非諸君子格天之功<lb/>
<pb n="KR2c0020_WYG_049-15b"/>
　　抑或祖宗在天之祐與傳曰善人國之紀也詩云<lb/>
　　人之云亡邦國殄瘁斯之謂與<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷四十九<lb/>
</p>
<p>
</p>
  </div>
</body>
</text>
</TEI>
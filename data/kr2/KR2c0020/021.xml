<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷二十一</head> <lb/>
    <p>
<pb n="KR2c0020_WYG_021-1a"/>
欽定四庫全書<lb/>
　明史紀事本末卷二十一<lb/>
　　　　　　　　　浙江提學僉事谷應泰編<lb/>
　　親征漠北<lb/>
成祖永樂元年春二月遣使賫璽書往諭韃靼國汗果<lb/>
勒齊賜金綺四并勅太師右丞相瑪勒哈扎爾太傅右丞<lb/>
相伊遜台太保樞宻知院阿嚕台等以遣使往來意各<lb/>
賜文綺二未幾犯遼東塞十月宼永平是時果勒齊非<lb/>
<pb n="KR2c0020_WYG_021-1b"/>
元種其臣不肯下已而果勒齊與阿嚕台擊衞拉特瑪<lb/>
哈穆特戰大敗瑪哈穆特阿嚕台皆遣人入貢閏十一<lb/>
月阿嚕台寇灰溝村黄甫川<lb/>
三年春正月阿嚕台部落綽和爾來歸且告果勒齊聞<lb/>
烏梁海内附遂相猜防數遣人伺塞下令謹備之<lb/>
四年春三月以書諭果勒齊汗不報時諸部不服果勒<lb/>
齊阿嚕台執而殺之遂迎立䝉古族布尼雅實哩以阿<lb/>
嚕台為太師始與中國不通衞喇特瑪哈穆特與阿嚕<lb/>
<pb n="KR2c0020_WYG_021-2a"/>
台勢不相一遂各相讐殺<lb/>
六年春三月遣鴻臚寺丞劉特穆爾布哈以織金文綺<lb/>
持璽書諭布尼雅實哩不報都督僉事吳允誠子達蘭<lb/>
柴秉誠子必里克請出塞自效從之允誠初名巴圖特<lb/>
穆爾秉誠初名婁圖爾罕皆降人也<lb/>
七年夏四月遣都督指揮金塔布岱給事中郭驥以綵幣<lb/>
齎書諭布尼雅實哩并賜阿嚕台瑪勒哈札爾托和齊阿實<lb/>
克特穆爾等綵幣竟殺驥　五月封衞喇特瑪哈穆時為順<lb/>
<pb n="KR2c0020_WYG_021-2b"/>
寧王　秋七月以淇國公丘福為大將軍武城侯王聰<lb/>
為左副將軍同安侯火真為右副將軍靖安侯王忠安<lb/>
平侯李逺為左右叅將帥師北征陛辭上宻授以方畧<lb/>
且戒之曰毋失機毋輕犯毋為所紿一舉未㨗俟再舉<lb/>
爾等慎之八月丘福出塞率千餘騎先至臚胊河南遇<lb/>
游兵與戰敗之福遂乘勝渡河又獲間我者尚書一人<lb/>
福飲之間問布尼雅實哩今安在尚書詐言布尼雅實哩聞<lb/>
王師來北遁去此未逺可三十里福大喜曰當疾馳擒<lb/>
<pb n="KR2c0020_WYG_021-3a"/>
之時諸軍未集諸將皆恐李逺曰將軍輕信諜者孤軍<lb/>
深入進必不利莫若結營自固以待我軍畢至王聰亦<lb/>
力言不可福不聽先馳馬揮士卒行諸將不得已與之<lb/>
俱行大衆掩至圍之李逺王聰率五百騎突陣聰戰死<lb/>
丘福及火真王忠李逺竝被執死全軍皆沒事聞上大<lb/>
怒以書諭皇太子曰比遣丘福北征以其久在兵間必<lb/>
能任事何意福違棄朕言孤軍輕進安平侯等泣諫不<lb/>
從遂皆䧟沒若不早舉殄滅之邊患未巳今選將練兵<lb/>
<pb n="KR2c0020_WYG_021-3b"/>
來春朕决意親征　冬十月詔戸部尚書夏原吉議北<lb/>
征糧運上曰近工部所造武剛車足可輸運然道逺人<lb/>
力為難朕欲以所運糧沿途築城貯之量留兵守以候<lb/>
大軍之發於是原吉議用武剛車三萬輛約運糧二十<lb/>
萬石踵大軍行毎十日程築一城斟酌貯糧以候軍還<lb/>
上然之<lb/>
八年春正月以皇長孫留守北京命夏原吉兼掌行在<lb/>
六部及都察院事輔之丁未車駕發北京親征學士胡<lb/>
<pb n="KR2c0020_WYG_021-4a"/>
廣庶子楊榮諭徳金㓜孜從三月出塞次凌霄峰登絶<lb/>
頂望漠北萬里蕭條顧廣等曰元盛時此皆民居也至<lb/>
清水原其地水鹹苦不可飲人馬皆渴明日營西北二<lb/>
里有泉湧出甚甘冽軍中賴以不困上取親甞之賜名<lb/>
神應泉四月次長清塞地極北夜望北斗已在南矣師<lb/>
次庫楞海其水周圍千餘里鄂諾臚胊凡七河水注其<lb/>
中五月丁卯朔入臚胊河哨馬畧黄峽遇寇騎得箭一<lb/>
矢馬四疋而還甲戌指揮琨台畧玉華峯擒一騎譯之<lb/>
<pb n="KR2c0020_WYG_021-4b"/>
始知宼在烏爾瑚薩勒扎大兵遂渡飲馬河乙亥以清逺<lb/>
侯王友駐兵河上留金㓜孜營中上以輕騎前進人齎<lb/>
二十日糧以方賔胡廣隨戊寅至烏爾瑚薩勒扎布尼雅實<lb/>
哩先遁夜倍道追之己夘至幹難河元太祖始興之地<lb/>
也布尼雅實哩率衆拒戰上麾前鋒迎擊一鼓敗之布尼雅<lb/>
實哩棄輜重以七騎渡河遁去六月班師至飛雲壑阿<lb/>
嚕台復來戰上率精騎衝陣大呼奮擊阿嚕台墮馬復<lb/>
上我師乘之追奔百餘里斬其名王以下百數十人阿<lb/>
<pb n="KR2c0020_WYG_021-5a"/>
嚕台携家屬逺遁時熱甚乏水軍士飢渴遂收兵還營<lb/>
己酉車駕發廣漠時殘騎尚出沒尾我上命伏兵河曲<lb/>
佯以數人載輜重誘之上按精兵千餘最後發㓂望見<lb/>
大兵渡河貪所載物競趨而至伏發倉皇走上率兵扼<lb/>
之奔渡河馬䧟入泥淖生擒數十人遂無敢窺我後師<lb/>
次擒狐山上令勒銘曰瀚海為鐔天山為鍔一掃風塵<lb/>
永清沙漠次清流泉又勒銘曰於鑠六師禁暴止侮山<lb/>
髙水清永彰我武㑹軍士乏食上合各所儲供御糧鈔<lb/>
<pb n="KR2c0020_WYG_021-5b"/>
散給之下令軍中糧鈔多者許借貸還京倍酬其直軍<lb/>
中賴之上在師中毎日暮猶未食中官具進膳上曰軍<lb/>
士未食朕何忍先飽七月還次開平宴勞將士上曰朕<lb/>
自出塞久素食非乏肉也念士卒艱食朕食肉豈能甘<lb/>
味故寧已之車駕還至北京<lb/>
九年冬十二月阿嚕台遣使來納欵且請得部署女直<lb/>
吐蕃諸部上以問左右多請許之黄淮獨不可曰此屬<lb/>
分則易制合則難圖矣上顧左右曰黄淮如立髙岡無<lb/>
<pb n="KR2c0020_WYG_021-6a"/>
逺不見諸人處平地所見惟目前耳乃不許阿嚕台之<lb/>
請<lb/>
十年秋九月衞喇特順寧王瑪哈穆特滅布尼雅實哩<lb/>
立其族達勒巴瑪哈穆特實専政<lb/>
十一年秋七月上巡北京敕阿嚕台無以丘福事懷慮<lb/>
比之漢呼韓邪唐阿史那社爾賜金錦諭意先是阿嚕<lb/>
台為衞喇特攻敗窮蹙以其妻孥部落奔竄而南保息塞外<lb/>
于是遣使奉表稱臣貢駝馬上言瑪哈穆特滅布尼雅實<lb/>
<pb n="KR2c0020_WYG_021-6b"/>
哩之罪請討之上曰阿嚕台勢窮來歸非其本心然天<lb/>
地覆育豈有所擇納其貢使封為和寧王賜金帛仍居<lb/>
漠北衞喇特瑪哈穆特怨阿嚕台朝貢不至<lb/>
十二年春二月詔親征衞喇特以安逺侯栁升武安侯鄭<lb/>
亨將中軍寧陽侯陳懋豐城侯李彬領左右哨成山侯<lb/>
王通都督譚清領左右掖都督劉江朱榮為前鋒三月<lb/>
車駕發北京皇太孫從上謂侍臣曰朕長孫聰明英睿<lb/>
勇智過人今肅清沙漠使躬歴行陣見將士勞苦征伐<lb/>
<pb n="KR2c0020_WYG_021-7a"/>
不易又謂胡廣楊榮金㓜孜曰毎日營中閒暇爾等即<lb/>
以經史於長孫前講説文事武備不可偏廢夏四月駐<lb/>
蹕興和大閲五軍盡出塞五月師次楊林城上閲武之<lb/>
暇皇太孫侍語及創業守成之難六月三日甲辰師至<lb/>
薩勒且爾之地前鋒劉江遇敵三峽口擊走之上度其<lb/>
必大至嚴陣以待乙巳獲諜知瑪哈穆特距此百里兼程<lb/>
赴之戊申發蒼厓峽次和拉和實衮達勒巴瑪哈穆特太平<lb/>
博囉掃境以三萬人來戰頓山巔不敢發上遣鐵騎挑<lb/>
<pb n="KR2c0020_WYG_021-7b"/>
之敵奮而下安逺侯升以神機砲斃其騎數百上率鐵<lb/>
騎乘之遂敗却武安侯亨追擊中流矢退寧陽侯懋成<lb/>
山侯通率兵薄其右掖不動豐城侯彬都督青攻其左<lb/>
敵殊死戰都指揮滿都死上遥見率鐵騎馳擊呼聲動<lb/>
天地瑪哈穆特不能支大軍乗之遂大潰走追至圖喇河<lb/>
生擒數十人瑪哈穆特乗夜北遁時衞喇特雖大創去然殺<lb/>
傷亦畧相當夜二鼓上還帳中遂下令班師壬子師出<lb/>
三峽口餘衆復聚山上數百人據海子諸軍以火銃擊<lb/>
<pb n="KR2c0020_WYG_021-8a"/>
之遁去還至飲馬河阿嚕台遣頭目索珠等來朝言阿<lb/>
嚕台有疾不能至上遣使賜之米百石驢百匹羊百牽<lb/>
别賜其部屬米五千石慰撫甚厚是役也内侍李謙恃<lb/>
勇引皇太孫於九龍口臨戰幾危上大驚急追囘大營<lb/>
謙懼罪自經死師次黒山峪頒詔天下己亥駐蹕沙河<lb/>
皇太子遣兵部尚書金忠等迎表至八月上還北京<lb/>
十三年冬十月衞喇特瑪哈穆特遣使貢馬謝罪衞喇<lb/>
特使者言瑪哈穆特慮阿嚕台與中國和好将為已害<lb/>
<pb n="KR2c0020_WYG_021-8b"/>
擬率衆至鄂諾河北俟冬襲阿嚕台勅鎮守寧夏寧陽<lb/>
侯陳懋防邊大同開平遼東皆如之<lb/>
十四年春三月阿嚕台遣使奏戰敗衞喇特獻所俘人<lb/>
馬特使宴勞彩幣　秋九月衞喇特順寧王瑪哈穆特<lb/>
賢義王太平使臣觀音努布哈来朝辭還賜鈔為道里<lb/>
費遣使齎璽書同徃諭以順逆福禍之道賜綵幣<lb/>
十五年秋八月衞喇特順寧王瑪哈穆特死以其子托<lb/>
歡襲順寧王<lb/>
<pb n="KR2c0020_WYG_021-9a"/>
十九年冬十月阿嚕台叛數宼邊初阿嚕台為衞喇特所<lb/>
攻窮蹙南竄久之生聚蕃富遂桀驁毎朝使至輒嫚侮<lb/>
或拘留苦之時時部落出沒塞下為宼上甞諭其使還<lb/>
語阿嚕台竟不悛至是大舉圍興和都指揮王祥戰死<lb/>
上遂議親征十二月上命大臣集議戸部尚書夏原吉<lb/>
等共議宜且休飬兵民嚴勅邊將備禦未奏㑹上召兵<lb/>
部尚書方賔賔言今糧儲不足未可興師遂召原吉問<lb/>
邊儲多寡對曰僅給將士備禦之用不足以給大軍且<lb/>
<pb n="KR2c0020_WYG_021-9b"/>
言頻年師出無功戎馬資儲十䘮八九灾𤯝間作内外<lb/>
俱疲况聖躬少安尚須調䕶勿煩六師上不懌令原吉<lb/>
往視開平糧儲既而刑部尚書呉中入對與方賔同上<lb/>
益怒賔懼自縊命錦衣官耴原吉還至則方啟厫理儲<lb/>
錦衣促之原吉曰姑俟畢此不然恐有侵盗死吾安之<lb/>
不以累公及至上問親征得失具對如初上令同中繫<lb/>
于掖庭獄時禮部尚書吕震數乘間言賔與中原吉皆<lb/>
憸邪誣罔上信之命戮賔尸將殺原吉召楊榮問原吉<lb/>
<pb n="KR2c0020_WYG_021-10a"/>
平昔所為榮力言其無他怒稍釋置不問<lb/>
二十年春二月命英國公張輔等議北征餽運輔等議<lb/>
分前後運前運隨大軍行後運繼之前運總督官三人<lb/>
隆平侯張信尚書李慶侍郎李昶車運騾運各分官領<lb/>
之領車運者二十六人泰寧侯陳愉都御史王彰等領<lb/>
驢運者二十五人鎮逺侯顧興祖尚書趙羾等後運總<lb/>
督官二人保定侯孟謨遂安伯陳英等各率騎兵千人<lb/>
步兵五千人䕶行凡前後運用驢三十四萬車一十七<lb/>
<pb n="KR2c0020_WYG_021-10b"/>
萬七千五百七十三輛挽車民夫二十三萬五千一百<lb/>
四十六人運糧凡三十七萬石並出塞分貯　三月丁<lb/>
丑親征阿嚕台戊寅車駕發北京辛巳師次鷄鳴山阿<lb/>
嚕台聞上親征遂夜遁諸將請追之上曰彼非有他計<lb/>
譬諸狼貪一得所欲急走追之徒勞少俟草青馬肥道<lb/>
開平踰應昌出其不意直扺窟穴破之未晚四月辛丑<lb/>
師次龍門戍卒言阿嚕台倉卒遁去遺馬二千餘匹於<lb/>
洗馬嶺敕宣府指揮王禮盡收入城五月辛酉師次獨<lb/>
<pb n="KR2c0020_WYG_021-11a"/>
石端午賜隨征文武羣臣宴乙丑師度偏嶺命將士獵於<lb/>
道旁山下丁夘大閲諸將戊辰觀士卒射有一卒三發<lb/>
皆中賜牛羊銀鈔上親製平戎曲俾將士歌之辛未師<lb/>
發隰寧西凉亭西凉亭者故元往來巡游之所上望其<lb/>
頽垣遺址樹木鬱然謂侍臣曰元氏創此將遺子孫為<lb/>
不朽之圖豈計有今日書云常厥徳保厥位厥徳靡常<lb/>
九有以亡况一亭乎因下令禁軍士斬伐樹木癸酉次<lb/>
閔安下令軍中樵牧不得出長圍外時營陣大營居中<lb/>
<pb n="KR2c0020_WYG_021-11b"/>
營外分駐五軍建左右哨掖以總之步卒居内騎卒居<lb/>
外神機營在騎卒之外神機營外有長圍周二十里癸<lb/>
未師發威鹵鎮次行州命戸部以山西河南山東所運<lb/>
糧六萬餘石儲于山海六月癸巳師次威逺川開平來<lb/>
報阿嚕台進攻萬全諸將請分兵還擊之上曰此詐也<lb/>
彼方慮吾搗巢故為牽制之術疾驅之果遁去七月己<lb/>
未師次殺虎原前鋒都督朱榮等獲阿嚕台部屬送御<lb/>
營備言阿嚕台聞大軍發所部日憂懼有散去者其母<lb/>
<pb n="KR2c0020_WYG_021-12a"/>
及妻皆罵曰大明皇帝何負爾而必欲為逆阿魯台盡<lb/>
棄其馬駝牛羊輜重於庫楞海與其家屬北走矣上曰<lb/>
獸窮則走然或挾詭謀示弱誤我不可不備前哨繼獲<lb/>
其部曲亦言悉衆夜遁乃召都督朱榮呉成等還發兵<lb/>
盡收所棄牛羊駝馬焚其輜重命旋師簡精兵還擊烏<lb/>
梁海大破之<hi>事見設立三衛</hi>詢降騎言竒拉爾河東北深谷有賊<lb/>
千餘人令寧陽侯懋以騎兵五千追之懋率精騎伏隘<lb/>
中以羸兵輜重誘之方接戰發伏大潰走斬獲過半八<lb/>
<pb n="KR2c0020_WYG_021-12b"/>
月以班師遣書諭皇太子頒詔天下九月上入居庸闗<lb/>
次龍虎臺饗隨征將校京師文武大臣迎見上乘法駕<lb/>
入京城十二月阿嚕台殺其主布尼雅實哩自稱汗<lb/>
二十一年夏四月衞喇特托歡攻阿嚕台敗之　秋七月<lb/>
諜報阿嚕台將犯邊上曰去秋親征彼意吾不能復出<lb/>
當亟馳塞外待之命安逺侯栁升遂安伯陳英將中軍<lb/>
武安侯鄭亨成國公朱勇英國公張輔成山侯王通將<lb/>
左右軍寧陽侯陳懋將前鋒從征阿嚕台八月壬子宴<lb/>
<pb n="KR2c0020_WYG_021-13a"/>
大營五軍諸將因大閲癸丑發京師命大學士楊榮兼<lb/>
軍中機務丙寅發宣府次沙嶺賜諸將内廐馬戊辰次<lb/>
萬全九月師次沙城知院阿實克特穆爾古納台等率其<lb/>
妻子來降言今夏阿嚕台為衛喇特所敗部屬潰散無所<lb/>
屬今聞大軍復出必疾走逺避豈復萌南向之意上命<lb/>
賜之酒俱授正千戸冬十月師次上莊堡先鋒陳懋知<lb/>
㓂在飲馬河北為衛喇特所敗追至宿嵬山口遇韃靼王<lb/>
子額森圖罕率妻子部屬來歸懋引入見上喜謂羣臣<lb/>
<pb n="KR2c0020_WYG_021-13b"/>
曰逺人來歸宜有以旌異之乃封為忠勇王賜姓名金<lb/>
忠以其甥巴□台為都督其部屬徹伯爾等七人皆為都<lb/>
指揮賜冠帶織金襲衣上曰昔唐突厥頡利入朝太宗<lb/>
言胡越一家有矜大自得之意朕所不取唯天下之人<lb/>
皆遂其生邊境無患兵甲不用斯朕志也遣書諭皇太<lb/>
子以額森圖罕納欵之故遂下詔班師發萬全十一月<lb/>
次懷來甲申還京師<lb/>
二十二年春正月阿嚕台宼大同初忠勇王金忠來歸<lb/>
<pb n="KR2c0020_WYG_021-14a"/>
屢言阿嚕台弑主殘民數為邊患請討之願為前鋒自<lb/>
効上曰卿意甚善但師出須有名文帝甞言漢過不先<lb/>
姑待之至是大同守將奏阿嚕台侵塞遂大閲議北征<lb/>
命安逺侯栁升將中軍遂安伯陳英副之英國公張輔<lb/>
領左掖成國公朱勇副之成山侯王通領右掖興安伯<lb/>
徐亨副之武安伯鄭亨領左哨保定侯孟瑛副之陽武<lb/>
侯薛禄領右哨新寧伯譚忠副之寧陽侯陳懋忠勇王<lb/>
金忠為前鋒從征阿嚕台　夏四月戊申詔命皇太子<lb/>
<pb n="KR2c0020_WYG_021-14b"/>
監國發京師大學士楊榮金幼孜從庚午師次隰寧忠<lb/>
勇王金忠所部指揮同知巴爾圖等獲諜者言阿嚕台<lb/>
去秋聞朝廷出兵挾其屬遁及冬大雪丈餘人畜多死<lb/>
部曲離散比聞大軍且至復遁往達蘭納穆爾河趨荒<lb/>
漠以避遂命諸將速進以獲諜功陞巴爾圖為都指揮<lb/>
僉事五月己夘次開平遣中官伯勒格齎敕往諭阿嚕<lb/>
台部落曰王師之來止罪阿嚕台一人頭目以下輸誠<lb/>
來朝者優與恩賚命栁升率軍士拾道中遺骸為叢塚<lb/>
<pb n="KR2c0020_WYG_021-15a"/>
瘞之上親為文祭焉六月戊午進次玉沙泉上以達蘭<lb/>
納穆爾河已近令諸將各嚴兵以俟己未命陳懋金忠<lb/>
率師前進戒之曰兩軍相當彼投戈下馬者皆良民勿<lb/>
殺如其來敵先以神機銃攻之長弓勁弩繼其後遇阿<lb/>
嚕台亦生擒以來庚申懋等遣人奏言臣等已到達蘭<lb/>
納穆爾河彌望惟荒塵野草車轍馬跡亦多澷滅其遁<lb/>
已久上遣張輔王通等分兵山谷大索仍命陳懋金忠<lb/>
前行覘賊車駕進駐河上以俟張輔等相繼引兵還奏<lb/>
<pb n="KR2c0020_WYG_021-15b"/>
臣等分索山谷周圍三百餘里一人一騎之迹無睹者<lb/>
癸亥陳懋金忠亦還奏引兵抵白邙山無所遇以糧盡<lb/>
故還張輔奏願假臣一月糧率騎深入罪人必得上曰<lb/>
今出塞已久人馬俱勞北地早寒一日有風雪之變歸<lb/>
途尚逺不可不慮卿等且休矣朕更思之甲子召輔等<lb/>
諭旋師時軍士乏食楊榮請供御之嬴盡給之令軍中<lb/>
有餘者貸不足入塞官倍償之衆賴以濟上悦秋七月<lb/>
庚辰清水源道旁有石崖數十丈命大學士楊榮金幼<lb/>
<pb n="KR2c0020_WYG_021-16a"/>
孜刻石紀功曰使萬世後知朕親征過此也丁亥次翠<lb/>
微岡上御幄殿慿几而坐大學士楊榮金幼孜侍上顧<lb/>
内侍海壽問曰計程何日至北京對曰其八月中矣上<lb/>
頷之既而諭楊榮曰東宫涉歴年久政務已熟還京後<lb/>
軍國事悉付之朕惟優游暮年享安和之福戊子上次<lb/>
雙流濼遣禮部尚書吕震齎書諭皇太子并詔告天下<lb/>
己丒次蒼崖上不豫下令大營五軍將士嚴部伍謹哨<lb/>
瞭庚寅次榆木川上大漸召英國公張輔受遺命傳立<lb/>
<pb n="KR2c0020_WYG_021-16b"/>
皇太子辛夘上崩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷七十</head> <lb/>
    <p>
<pb n="KR2c0020_WYG_070-1a"/>
欽定四庫全書<lb/>
　明史紀事本末卷七十<lb/>
　　　　　　　　　浙江提學僉事谷應泰編<lb/>
　　平徐鴻儒<hi>附王好賢</hi>　<hi>于𢎞志</hi>
熹宗天啟二年夏五月山東妖賊徐鴻儒倡亂鴻儒鉅<lb/>
野人遷鄆城萬厯末以白蓮敎惑衆黨數千人深州人<lb/>
王森以救一妖狐妖狐斷尾令藏之招人人聞異香多<lb/>
歸附之號聞香敎森死遺貲巨萬子好賢藉其資以結<lb/>
<pb n="KR2c0020_WYG_070-1b"/>
客有異志景州于𢎞志以棒箠㑹聚惡少年好賢與通<lb/>
密約鴻儒于八月望日三方同起而鴻儒以他事相激<lb/>
先發在卞家屯刑牲誓衆令衆至梁山泊寄家口然後<lb/>
起兵往圍魏家莊又二千餘人圍梁家樓據為巢去縣二<lb/>
十里官兵不敢前又攻鉅野縣其黨楊子雨李泰等被擒<lb/>
又曹州擒張世佩其身旁匿紙人數千號四大金剛亦鴻<lb/>
儒黨也鴻儒攻鄆城知縣余子翼逃遂據城曹濮騷動充<lb/>
西道閻調羮以聞巡撫都御史趙彦總河侍郎陳道亨巡<lb/>
<pb n="KR2c0020_WYG_070-2a"/>
撫都御史王一中合兵捕之其時四川亦有白蓮妖賊洪<lb/>
衆劉應選白仙台等助賊蜂起巡撫朱燮元擒捕正法<lb/>
夏六月徐鴻儒陷鄒縣署印通判鄭一傑挈家出走進陷<lb/>
滕縣知縣姚之𦙍逃遂踞二城時括遼餉殆盡至是徵兵<lb/>
無餉可給止練鄉勇責有司捕治魯王捐貲保城璽書褒<lb/>
之山東都司廖棟破武安賊巢焚之撫臣趙彦奏捷賊盤<lb/>
踞巢穴動以數萬官兵奮勇力戰斬首三千餘級砲擊死者<lb/>
六七百人又焚武安集賊巢近旁小寨俱燬之賊勢窮蹙<lb/>
<pb n="KR2c0020_WYG_070-2b"/>
奔梁家樓都司楊國盛與賊對壘斬首千級其東南東北<lb/>
之賊充塞道路官兵攻擊賊不能支復斬首二千餘級賊<lb/>
欲窺伺兖府官軍尾其後襲之連戰皆捷遂復鄆城鉅野<lb/>
　秋七月録叙山東平妖將士楊國盛廖棟等功績巡撫<lb/>
趙彦奏妖賊聚衆日多官兵策應日難乞暫留秋班邊軍<lb/>
隨營勦賊可省招募之費從之　賊攻夏鎮至彭家口掠<lb/>
糧船四十餘艘阻絶運河侍郎陳道亨告急上命兵部<lb/>
議添兵防守時沙溝營把總姚文慶等集軍壯鄉勇擒<lb/>
<pb n="KR2c0020_WYG_070-3a"/>
賊十一人殺五十餘人奪回漕艘淮兵又驅斬夏鎮妖<lb/>
賊運道復通山東一日二報捷賊奔滕縣與鄒縣賊㑹<lb/>
合攻曲阜領馬步萬餘擁至城下知縣孔聞禮率民兵<lb/>
極力捍禦殺賊甚衆賊不能陷旋以援至拔營而去復<lb/>
刦官營都司楊國盛大敗遊擊張榜等皆死之營内糧<lb/>
草火砲器刃俱被刼賊僭稱大乗興勝元年巢有十數<lb/>
兵十餘萬欲先取兖州次取濟南聲勢甚銳陳道亨疏<lb/>
請登萊兵防兖恐糧餉有失也　景州妖賊屯阜城武<lb/>
<pb n="KR2c0020_WYG_070-3b"/>
邑殺人祭旗聲言取景州焚掠四十餘里官兵往捕之<lb/>
賊首于𢎞志立馬仗弓飛舞而來官兵斬之于馬下餘<lb/>
賊披靡四散又擒妖民田付民等于是賊衆牛朝利等<lb/>
退據白家屯掘深濠伐木為寨以固守　艾山賊趙大<lb/>
奉劉永明為主稱安民王以二十八人塗面稱二十八<lb/>
宿聚黨二萬餘人合鄒滕賊共十七枝官兵攻破之獲<lb/>
永明臨刑猶稱寡人云　賊攻充州先是趙彦親至兖<lb/>
州同監軍道王從義徐從治總兵楊肇基至演武塲閱<lb/>
<pb n="KR2c0020_WYG_070-4a"/>
兵賊衆進逼城下肇基迎敵都司楊國盛廖棟分擊殺<lb/>
賊千餘人賊回滕縣　九月賊流刼金山口徐州震動<lb/>
官軍復錫山賊始懼偽都督侯五偽總兵魏七等據城<lb/>
乞降去其幟而鴻儒同黨髙尚賔歐陽徳酆九叙許道<lb/>
清等三百餘人復力守官兵分攻之趙彦下令鴻儒不<lb/>
出即四面焚攻賊因縛鴻儒出降三道臣入城安撫軍<lb/>
民復滕城十月安插鄉民共二萬七千餘人收騾馬千<lb/>
匹神槍八百杆大砲二百六斧九十九餘弓刀亡算十<lb/>
<pb n="KR2c0020_WYG_070-4b"/>
二月獻山東俘徐鴻儒等磔于市加趙彦兵部尚書餘<lb/>
進秩有差鴻儒臨刑嘆曰我與王好賢父子經營二十<lb/>
餘年徒屬甚衆更遲數日孰敢攖其鋒者而好賢見鴻<lb/>
儒敗走薊州又挈家二十餘人南走至揚州事露就擒<lb/>
吏科給事陳熙昌上言東省妖賊雖平地方善後宜策<lb/>
并請存恤修復孟氏墓廟上從之命官致祭<lb/>
四年八月鄒縣賊餘黨因旱災復聚于泗州數百人刦<lb/>
掠兗州知府曹文衡鄒縣知縣郭人吉署泗水縣事同<lb/>
<pb n="KR2c0020_WYG_070-5a"/>
知張景親詣其地安撫李守己等二十餘人訴為鄉里<lb/>
凌偪願就招撫編入保甲始安<lb/>
　　谷應泰曰慨自周之成康刑措不用漢之文景斷<lb/>
　　獄四百海内乂安何其盛也其他致治之主非有<lb/>
　　外患則有内憂若夫火坑之寇旋即艾除飛燕之<lb/>
　　兵逾時解散此亂之小者也然而疥癬致患蜂蠆<lb/>
　　有毒兩葉不去斧柯是尋有國者可不慎乎明室<lb/>
　　數傳中外多盜憲武世神反者數起雖常命張敞<lb/>
<pb n="KR2c0020_WYG_070-5b"/>
　　于京兆遣虞詡于朝歌而沸釡游魚相隨斬馘然<lb/>
　　弄兵者疇非赤子蠶食者皆吾腹心止渴而進鴆<lb/>
　　酒救疾而吞烏喙萑苻屢殄明祚不得長矣比及<lb/>
　　熹宗東省又起鄆人徐鴻儒倡亂號白蓮敎應之<lb/>
　　者深州王好賢號聞香敎景州于𢎞志號棒棰㑹<lb/>
　　艾山劉永明號安民王而其餘四大金剛二十八<lb/>
　　宿莫不三方並起尅日興師猶之樊崇鼔亂而下<lb/>
　　江新市互有聲援張角煽妖而小方大方各推渠<lb/>
<pb n="KR2c0020_WYG_070-6a"/>
　　帥雖賊徒之故智亦奔命之深憂也然聞之孽不<lb/>
　　自生釁由人作考其時閹璫擅政必外吏撟䖍苞<lb/>
　　苴在官必朘削在下俗敝則輕于為非民貧則去<lb/>
　　而為盜固然其無足怪而論者又云蓮社以梵敎<lb/>
　　而惑妖狐以吹火而興經營廿年盜亦有道豈足<lb/>
　　盡信哉乃若魯藩捐貲保城趙彦盡力擒捕而廖<lb/>
　　棟破之于武安楊國盛殱之于鉅鹿夏鎮告捷運<lb/>
　　艘復通滕縣既恢鴻儒遂磔彼諸臣者雖非龔遂<lb/>
<pb n="KR2c0020_WYG_070-6b"/>
　　之平渤海亂絲徐理抑亦廣漢之治三輔枹鼓不<lb/>
　　鳴矣然而荓蜂不懲亂令亟行黄巾既叛仍行鉤<lb/>
　　黨之誅河朔初平更遣括田之使從此鴻蜚滿野<lb/>
　　萇楚無家政散民流積薪藴火人以為潢池雲擾<lb/>
　　禍烈于愍帝予以為東陵伏莽釁叢于熹廟也後<lb/>
　　三年而餘孽聚泗州又七年而李自成起米脂明<lb/>
　　竟以亡悲夫<lb/>
　明史紀事本末卷七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷二十四</head> <lb/>
    <p>
<pb n="KR2c0020_WYG_024-1a"/>
欽定四庫全書<lb/>
　明史紀事本末卷二十四<lb/>
　　　　　　　　　浙江提學僉事谷應泰編<lb/>
　　河漕轉運<lb/>
成祖永樂元年三月瀋陽中屯衛軍士唐順言衛河之<lb/>
原出衛輝府輝縣西北八里太行蘇門山下其流自縣<lb/>
城北經衛輝城下入大名濬縣界迤邐扺直沽入海南<lb/>
距黄河陸路五十餘里若開衛河距黄河百步置倉厫<lb/>
<pb n="KR2c0020_WYG_024-1b"/>
受南京所運粮餉轉致衛河交運則公私交便也上命<lb/>
廷臣議俟民力稍甦行之<lb/>
四年秋七月命平江伯陳瑄兼督江淮河衛轉運洪武<lb/>
中航海侯張赫舳艫侯朱壽俱以海運功封嵗運糧七<lb/>
十萬石止給遼左一方永樂初北京軍儲不足以瑄充<lb/>
總兵帥舟師海運嵗米百萬石建百萬倉于直沽尹兒<lb/>
灣城天津衛籍兵萬人戍守至是令江南糧一由海運<lb/>
一由淮入黄河至陽武陸運至衛輝仍由衛河入白河<lb/>
<pb n="KR2c0020_WYG_024-2a"/>
至通州是為海陸兼運<lb/>
八年以舊額漕運二百五十萬石不足給國用特令江<lb/>
浙湖廣三省各布都官自行督運共三百萬石有竒<lb/>
九年春二月己未命工部尚書宋禮都督周長開㑹通<lb/>
河自濟寧至臨清舊通舟楫洪武中河岸衝决河道淤<lb/>
塞故于陸路置八逓運所毎所用民丁三千車二百輛<lb/>
嵗久民困其役永樂初屢有言開河便者上重民力未<lb/>
許至是濟寧同知潘叔正言㑹通河道四百五十餘里<lb/>
<pb n="KR2c0020_WYG_024-2b"/>
其淤塞者三之一浚而通之非惟山東之民免轉輸之<lb/>
勞實國家無窮之利也乃命禮等往視禮等極言疏浚<lb/>
之便且言天氣和霽冝及時用工于是遣侍郎金純發<lb/>
山東直𨽻徐州民丁及應天鎮江等府民丁併力開浚<lb/>
民丁皆給糧犒賞蠲他役及今年田租命宋禮總督之<lb/>
　河南河水屢嵗為患先是遣工部侍郎張信往視信<lb/>
訪得祥符縣魚王口至中灤下二十餘里有舊黄河岸<lb/>
與今河面平浚而通之俾循故道則水勢可殺遂繪圖<lb/>
<pb n="KR2c0020_WYG_024-3a"/>
以進詔發河南民十萬命興安伯徐亨王部侍郎蔣廷<lb/>
瓉金純相度開浚併命禮兼督之　六月㑹通河成以<lb/>
汶泗為源汶水出寧陽縣泗水出兖州至濟寧而合置<lb/>
天井閘以分其流南流通于淮而新開河則居其西北<lb/>
流由新開河道東昌入臨清計三百八十五里自濟寧<lb/>
至臨清置十五閘以時啟閉又于寧陽築堽城壩遏汶<lb/>
水盡入漕河禮還京上言㑹通河源于汶泗夏秋霖<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>
泛溢則馬常汩之流亦入焉汶泗合流至濟寧分為二<lb/>
<pb n="KR2c0020_WYG_024-3b"/>
河一入徐州一入臨清河流深淺舟楫通塞繫乎泊水<lb/>
之消長泊水夏秋有餘冬春不足非經理河源及引别<lb/>
水以益之必有淺澀之患今汶河上流上自寧陽縣已<lb/>
築壩堰使其水盡入新河東平州之東境有沙河一道<lb/>
本汶河支流至十里口通馬常泊比年流沙淤塞河口<lb/>
宜及時開濬况沙河至十里口故道具存不必施工河<lb/>
口當濬者僅三里河身宜築堰者計百八十丈從之<lb/>
十年春正月巡按山東御史許堪言去年衛河水溢河<lb/>
<pb n="KR2c0020_WYG_024-4a"/>
岸倒塌命工部尚書宋禮相度措置夏四月尚書宋禮<lb/>
奏自衛河東北至舊黄河一十二里内五里舊河有溝<lb/>
渠五里係古路二里係平地今開河泄水以入舊黄河<lb/>
則至海豐大沽河入海上命俟秋成為之　九月工部<lb/>
主事藺芳言中灤分𨗳河流使由故道北入于海河南<lb/>
之民免于昏墊誠萬世之利然緣河新築䕶岸掃座用<lb/>
蒲繩泥草不能經久臣愚以為若用木編成大囤若欄<lb/>
圏然置之水中以樁木釘之中實以石却以横木貫于<lb/>
<pb n="KR2c0020_WYG_024-4b"/>
樁表牢築堤土則水可以殺堤可以固而河患息從之<lb/>
尚書宋禮薦其才擢為工部右侍郎　十一月浚鎮江<lb/>
京口新港甘露三港達于江<lb/>
十三年三月罷海運糧命平江伯陳瑄于湖廣江西造<lb/>
平底淺船三千艘以從河運嵗運三百餘萬石初漕運<lb/>
北京舟至淮安過壩渡淮以達清河輸輓甚艱故老為<lb/>
瑄言淮安城西有管家湖自河至淮河鴨陳口僅二十<lb/>
里與清河口相值宜鑿河引湖水入淮以通漕舟瑄從<lb/>
<pb n="KR2c0020_WYG_024-5a"/>
之乃鑿清江浦引水由管家湖入鴨陳口達淮就管家<lb/>
湖築隄旦十里以便引舟置四閘曰移風清江福興新<lb/>
莊以時啟閉浚儀真𤓰州通潮鑿吕梁百步二洪石平<lb/>
水勢開泰州白塔河通大江築髙郵湖堤堤内鑿渠亘<lb/>
四十里淮濵作常盈倉五十區貯江南輸税徐州濟寧<lb/>
臨清徳州皆建倉使轉輸議以原坐太倉嵗糧蘇州并<lb/>
山東兖州送濟寧倉河南山東送臨清倉各交收浙江<lb/>
并直𨽻衛分官軍于淮安運至徐州京衛官軍于徐州<lb/>
<pb n="KR2c0020_WYG_024-5b"/>
運至徳州山東河南官軍于徳州接運至通州名為支<lb/>
運年凡四次河淺膠舟處濵河置舍五百六十八所舍<lb/>
置淺夫俾𨗳舟其可行處緣河隄鑿井樹木以便行人<lb/>
乃増置淺船三千餘艘海運遂罷凡漕渠在齊魯間者<lb/>
宋禮功為多在江淮間者陳瑄功為多<lb/>
十四年設淮安之清河福興徐州之沽頭金溝山東之<lb/>
谷亭魯橋等閘各置官于是漕運始達通州<lb/>
宣宗宣徳五年三月陳瑄復言支運法軍民均勞甚善<lb/>
<pb n="KR2c0020_WYG_024-6a"/>
但民病舍穡往還不若益耗兑軍便帝是其議改為兑<lb/>
運法行之既久耗亦納官失初意矣<lb/>
七年置吕梁漕渠石閘初陳瑄以吕梁上洪地險水急<lb/>
漕舟難行奏令民于舊洪西岸鑿渠深二尺濶五丈有<lb/>
竒夏秋有水可以行舟至是復欲深鑿置石閘三時其<lb/>
啟閉以節水庻幾往來無虞事聞命附近軍衛及山東<lb/>
布政司量發民夫工匠協成之<lb/>
憲宗成化四年初正統間漕米入庾始有鋭至是帝詰<lb/>
<pb n="KR2c0020_WYG_024-6b"/>
鋭米戸部執曝揚之數取米石一其鋭曝之得九斗有<lb/>
六升乃以升為耗　巡撫江南邢宥修復運河壩閘先<lb/>
是正綂初巡撫周忱經理運道武進奔牛吕城設為壩<lb/>
閘俾漕舟由京口出江最稱便利迨景泰間壩閘漸頽<lb/>
水道淤淺有議從蔡涇孟瀆出江者因迫海洋漕舟多<lb/>
覆溺天順間巡撫崔恭奏請從周忱故道增置五閘至<lb/>
是成之<lb/>
七年罷𤓰淮兊運并改四倉之支運者俱令兊各附近<lb/>
<pb n="KR2c0020_WYG_024-7a"/>
水次其𤓰淮者于原耗外益以脚米四倉故無耗者准<lb/>
量給耗米又復在軍云尋復定兊運改兊之額河淮以<lb/>
南以四百萬供京師河淮以北八百萬供邊境别貯額<lb/>
外米于臨德曰預備米以備漕米之撥補也先是宣德<lb/>
間定耗例二米一他物葢倣洪武時附載土物之意用<lb/>
以資君便民至成化為改兑法則悉從本色聽軍易用<lb/>
然多滯不便<lb/>
世宗嘉靖七年通惠河成糧運從河入省輕齎銀一十<lb/>
<pb n="KR2c0020_WYG_024-7b"/>
一萬詔給軍三之一并令三嵗後量減加耗以寛民初<lb/>
𢎞治中議定折耗銀曰輕賫凡輕齎之銀官給之大扺<lb/>
米以備逺涉及顯加之耗銀以備傭僦鋪墊之用要之<lb/>
正米無缺而止正外諸羡盡歸旗卒官無利焉一時軍<lb/>
卒饒逸漕運于斯為盛亡何漕撫李蕙請齎餘貯庫聽<lb/>
來年缺者貸償之上可其奏著為令嘉靖初河漕總兵<lb/>
楊宏奏輕賫隨軍人緩急有濟若貯漕庫非法也大學<lb/>
士費宏言衛軍終嵗勤勞給京軍幸有羡宜與之詔皆<lb/>
<pb n="KR2c0020_WYG_024-8a"/>
給軍軍驩然久之戸部言輕齎之費倉為甚譬雀䑕之<lb/>
嚙蟣蝨之吮雖禁不可止也上曰禁革下曰扣除不如<lb/>
其已請令運官備列倉費前規聽官給領之而給軍遂<lb/>
革至是通惠河成遂有是命<lb/>
八年疏治清江浦復舊乃由江入淮之道<lb/>
神宗萬厯七年復築髙堰隆慶中髙堰廢淮水壞民田<lb/>
至是議復築之起新莊至越城長一萬八百七十餘丈<lb/>
堰成淮水復由清口㑹黄河入海而黄浦不復衝决又<lb/>
<pb n="KR2c0020_WYG_024-8b"/>
以通濟閘逼近淮河舊址坍損改建于甘羅城北仍改<lb/>
濬河口斜向西南使黄水不得直射因發折新莊閘又<lb/>
改福興閘于壽州厰適中處所其清江板閘照舊増修<lb/>
又議修復五壩惟信字壩久廢不用智禮二壩加築仍<lb/>
舊車盤船隻仁義二壩與清江閘相鄰恐有衝浸移築<lb/>
天妃閘内復命官修揚州髙寳運河減水閘四座加髙<lb/>
閘石九座自是寳應諸河堤岸相接<lb/>
九年于淮安府城南運河之旁自窯灣楊家澗歴武家<lb/>
<pb n="KR2c0020_WYG_024-9a"/>
墩開新河一道長四十五里曰永濟河因置三閘以避<lb/>
清江浦之險<lb/>
十一年建清江浦外河石堤長二里磯嘴七座又建西<lb/>
橋石堤長九十八丈以禦淮河之衝又議淮由昭靈祠<lb/>
南黄河出口歴羊山内華山梁山接境山開河置閘以<lb/>
避戚港之溜<lb/>
十二年揚州髙寳運道石堤之東傍堤開新河三十餘<lb/>
里以避槐角樓一帶之險曰𢎞濟河<lb/>
<pb n="KR2c0020_WYG_024-9b"/>
　　谷應泰曰堯都冀方九州通貢水陸分道舟車遞<lb/>
　　興然皆方物筐篚非秸秷粟米負重致逺也秦人<lb/>
　　輸粟入邊十鍾而致一石葢難之矣漢興海陵之<lb/>
　　粟號甲天下而分封列侯天子仰食不過中原三<lb/>
　　輔唐郡縣天下闗中運道龍門險峻再桴罕入嵗<lb/>
　　值霖潦車牛不給天子至率百官就食東京奉天<lb/>
　　告圍蔓菁採食韓滉粟至脱巾撤呼宋都汴京運<lb/>
　　道四達路置兑倉號為轉運此劉晏遺規非豐熙<lb/>
<pb n="KR2c0020_WYG_024-10a"/>
　　創法也元建都北平張萬戸以鹽盗出沒習知海<lb/>
　　上險易獻書海運成山直沽無異安瀾明初海運<lb/>
　　猶致百萬文皇遷鼎屢勤宵旰海漕並進水陸互<lb/>
　　輸漕制漸増海運遂罷安危之勢易明内外之形<lb/>
　　易判也夫蜀道千年蠶叢不啟臨海只尺台宕猶<lb/>
　　遺自燕迄呉徑四千里踰江涉淮天限之已然而<lb/>
　　平江築堤考自張呉丹徒王氣鑿由孫氏黄池夫<lb/>
　　差之故跡䢴溝隋帝之遺規假勾呉之霸烈為聖<lb/>
<pb n="KR2c0020_WYG_024-10b"/>
　　主之驅除藉荒王之游幸啟千年之利涉至于渡<lb/>
　　淮而北昭陽獨山滕薛瀕湖洸沂汶泗魯郊多水<lb/>
　　齊擅清濟燕誇濁漳直沽至海潞水踰燕古今人<lb/>
　　力輸灌裁通逺近地形蓄瀦本盛葢東南舟楫利<lb/>
　　盡人功西北髙平險因天設莫不枝延蔓引自成<lb/>
　　萬里之形璧合珠連已見百川之赴因而按圖求<lb/>
　　轍度地施工所以因山壘石計日成城依井求泉<lb/>
　　終朝獲汲者也稽其道里之畧京口設閘而浙舟<lb/>
<pb n="KR2c0020_WYG_024-11a"/>
　　入江謂之浙漕髙郵築堤而江舟入淮謂之江漕<lb/>
　　入淮以後謂之出黄初鑿吕梁洪舟河行者五百<lb/>
　　十餘里繼開董家口避河險者二百七十餘里河<lb/>
　　行至此謂之入口南陽夏村皆引諸湖既達濟寧<lb/>
　　而湖漕入濟謂之湖漕而進此皆㑹通河矣由天<lb/>
　　井閘至臨清三百八十餘里而濟漕入衛謂之出<lb/>
　　口而㑹通河盡矣衛水順流直抵天津謂之衛河<lb/>
　　衛漕入潞潞水之流謂之白河白漕既入徑抵通<lb/>
<pb n="KR2c0020_WYG_024-11b"/>
　　州矣若夫江淮以南陳瑄功著齊魯以北宋禮功<lb/>
　　多潘季馴之鑿開董口朱衡之廬居夏村而天井<lb/>
　　一閘南北之脊地如建瓴從老人白瑛之請出七<lb/>
　　十二泉之水南流達徐北流達衛觀其神功此亦<lb/>
　　秦皇驅石鞭跡猶存大禹鑿山掌形宛在漕河之<lb/>
　　底績古今之明徳也與<lb/>
　<lb/>
　明史紀事本末卷二十四<lb/>
</p>
<p>
</p>
  </div>
</body>
</text>
</TEI>
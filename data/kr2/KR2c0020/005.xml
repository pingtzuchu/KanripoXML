<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷五</head> <lb/>
    <p>
<pb n="KR2c0020_WYG_005-1a"/>
欽定四庫全書<lb/>
　明史紀事本末卷五<lb/>
　　　　　　　　　浙江提學僉事谷應泰編<lb/>
　　方國珍降<lb/>
元順帝至正八年浙東台州黄巖人方國珍起兵刼掠<lb/>
沿海州縣元兵屢討不克<lb/>
十三年十月時青田劉基為浙東行省都事建議謂方<lb/>
氏首亂宜捕而斬之執政多受國珍金者輙罪基擅作<lb/>
<pb n="KR2c0020_WYG_005-1b"/>
威福羈管于紹興竟受國珍降國珍雖受元官實擁兵<lb/>
自固不受元調發元亦以四方多故羈縻之不問國珍<lb/>
尋叛據溫台慶元等路<lb/>
十八年十二月太祖既下婺州遣典籖劉辰使方國珍<lb/>
招諭之國珍與其弟謀曰今元運將終羣雄並起惟江<lb/>
左號令嚴明所向無敵今又東下婺州恐難與争鋒况<lb/>
與我為敵者東有張士誠南有陳友定莫若姑示順從<lb/>
藉為聲援以觀其變<lb/>
<pb n="KR2c0020_WYG_005-2a"/>
十九年春三月丁巳方國珍遣使因劉辰來奉書獻黄<lb/>
金五十斤白金百斤金織文綺百端願合力攻士誠許<lb/>
之以次子闗為質太祖曰凡質疑也不疑何質厚賜闗<lb/>
而遣之改闗名為明完國珍復納溫台慶元三郡籍願<lb/>
輸金助軍守土如錢鏐故事事定即以獻<lb/>
二十一年三月戊寅方國珍遣使以金玉飾馬鞍獻先<lb/>
是太祖遣使以書諭國珍曰福基于至誠禍生于反覆<lb/>
隗囂公孫述可鑒也國珍惶懼至是遣其檢校燕敬來<lb/>
<pb n="KR2c0020_WYG_005-2b"/>
獻太祖曰吾方有事四方所需者文武才能所用者榖<lb/>
粟布帛其他珍玩非所好也却之<lb/>
二十四年九月乙酉方明善攻平陽元帥胡深擊敗之<lb/>
遂下瑞安先是溫州土豪周宗道以平陽來附明善率<lb/>
兵攻之宗道求援于深深擊明善敗之下瑞安進兵溫<lb/>
州明善懼與國珍謀嵗貢銀二萬兩充軍資太祖許之<lb/>
命深班師<lb/>
二十五年六月壬子叅軍胡海攻樂清下之擒方國珍<lb/>
<pb n="KR2c0020_WYG_005-3a"/>
鎮撫周清等送建康九月元復以方國珍為淮南行省<lb/>
左丞相分省慶元<lb/>
二十六年九月元改方國珍為浙江行省左丞相國璋<lb/>
國瑛國珉及國珍子明善俱平章政事初國珍雖以三<lb/>
郡來獻實未納土特欲陽假借聲援以拒元及元屢加<lb/>
命國珍益驕横遂據有瀕海諸郡縣不肯奉正朔時太<lb/>
祖方連兵張陳不暇徃討累遣博士夏煜楊憲徃諭之<lb/>
國珍心持兩端太祖聞之笑曰姑置之待我克蘇州後<lb/>
<pb n="KR2c0020_WYG_005-3b"/>
欲奉正朔晚矣<lb/>
太祖呉元年元至正二十七年也九月甲戌命叅政朱<lb/>
亮祖討方國珍初國珍懐詐反復云俟克杭州即納土<lb/>
及大兵克杭州猶自據如故乃累假貢獻來覘虚實為<lb/>
叛服計又北通庫庫特穆爾南交陳友定圖為犄角太<lb/>
祖遺書數其十二過且徴貢糧二十萬石曰克杭有日<lb/>
矣公何負約如故張士誠與公接壤取公振落耳所不<lb/>
敢者以誰在耶吾旦暮下姑蘇奄至公境背城一戰亦<lb/>
<pb n="KR2c0020_WYG_005-4a"/>
丈夫矣不然去之入海亦一䇿也然自古未有老海上<lb/>
者公審思之國珍懼與其弟姪將佐謀郎中張本仁曰<lb/>
江左方圖張氏勝負未可知計不能越境而致于人劉<lb/>
席曰江左多歩騎平地用耳奈吾海舟何丘楠曰皆非<lb/>
主福也惟智可以决事惟信可以守國惟直可以用兵<lb/>
昔者江淮之間豪傑並起人人莫不欲帝然分鼎足者<lb/>
漢與二呉耳漢人敢戰不怯尚死九江張呉區區如竇<lb/>
中䑕敗可知也江左法嚴而軍威諸將所過秋毫無犯<lb/>
<pb n="KR2c0020_WYG_005-4b"/>
所得府庫還封識之以奉其主此乃弔伐之心必有天<lb/>
下且業已并漢勢復兼張公經營浙東十餘年矣不能<lb/>
越三郡不以此時早决不可謂智自居錢鏐抑又背焉<lb/>
不可謂信我之不信彼徴師焉不可謂直莫若與也國<lb/>
珍不能用至是命亮祖率馬歩舟師討之初台州為國<lb/>
珍弟國瑛竊據己丑亮祖駐師新昌遣部將嚴德攻闗<lb/>
嶺山寨平之辛邜至天台守將湯盤以城降進攻台州<lb/>
國瑛以兵拒戰擊敗之嚴德戰死遂至台州國瑛聞亮<lb/>
<pb n="KR2c0020_WYG_005-5a"/>
祖至即欲遁去㑹國珍入慶元治兵為城守計使人謂<lb/>
國瑛堅守勿去國瑛始約束將士乗城拒守然士卒多<lb/>
懐懼亡去者亮祖等急攻之辛丑國瑛度力不能支以<lb/>
巨艦載妻子乗夜出興善門走黄巖亮祖入城撫定之<lb/>
十月進兵黄巖瑛復遁海上留其黨哈喇婁守黄巖哈<lb/>
喇婁即以城降亮祖分兵下仙居等縣國珍聞之氣沮<lb/>
　癸丑命湯和為征南將軍呉禎為副將軍率常州長<lb/>
興宜興江淮諸軍討方國珍于慶元諭之曰爾等奉辭<lb/>
<pb n="KR2c0020_WYG_005-5b"/>
伐罪毋縱殺戮當如徐逹下姑蘇平定安集乃吾所願<lb/>
也十一月呉禎引舟師乗潮夜入曹娥江夷壩通道出<lb/>
其不意抵軍廐㑹降卒言國珍已遁入海禎勒兵追之<lb/>
湯和兵自紹興渡曹娥江進次餘姚降其知州李樞及<lb/>
上虞縣令沈煜遂進兵慶元城下攻其西門院判徐善<lb/>
等率父老迎降國珍乗海舟遁和率兵追敗之國珍率<lb/>
餘衆入海和分徇定海慈谿等縣得軍士三千人戰船<lb/>
六十艘馬二百餘疋銀六千九百餘錠糧三十五萬四<lb/>
<pb n="KR2c0020_WYG_005-6a"/>
千六百石　朱亮祖自黄巖進兵溫州陳于城南七里<lb/>
國珍令其子明善引兵拒戰亮祖擊敗之破其太平寨<lb/>
追至城下餘兵潰奔入城亮祖遣部將湯克明攻西門<lb/>
徐秀攻東門柴虎將游兵䇿應晡時克其城獲員外郎<lb/>
劉本善國瑛等遁去亮祖撫其民分兵徇瑞安守將同<lb/>
僉喻伯通降遂帥舟師㑹呉楨襲明善於樂清之盤嶼<lb/>
島夜三鼓克之大獲其戰艦士馬　國珍既遁入海島<lb/>
己丑太祖復命廖永忠為征南副將軍率師自海道㑹<lb/>
<pb n="KR2c0020_WYG_005-6b"/>
湯和等兵討之其部將多來降諸郡縣相繼下國珍惶<lb/>
惑失措和等復遣人持書招之諭以朝廷威德及陳天<lb/>
命所在國珍不得已遣郎中承廣員外郎陳永乞降又<lb/>
遣其子明克明則從子明鞏等納省院及諸銀印銅印<lb/>
二十六銀一萬兩錢二千緡于和丙申朱亮祖兵至黄<lb/>
巖方國珍及其兄子明善率家來降于是國珍遣其子<lb/>
明完奉表謝罪太祖始怒其反復及覽表憐之表出其<lb/>
臣詹鼎所草詞辨而恭太祖讀表曰孰謂方氏無人耶<lb/>
<pb n="KR2c0020_WYG_005-7a"/>
賜書曰吾當以投誠為誠不以前過為過辛亥國珍及<lb/>
其弟國珉率部屬謁見湯和于軍門得士馬舟楫數萬<lb/>
計和送國珍等于京師太祖讓之曰公胡反復陰陽勞<lb/>
我戎師耶顧實公左右舞小智敎公公不能自裁耳乃<lb/>
悉召其臣以丘楠為韶州同知又知草表出鼎手命官<lb/>
之其餘盡徙濠州浙東悉平後太祖即位厚遇國珍賜<lb/>
第京師宴位功臣次未幾授廣西行省左丞奉朝請一<lb/>
日侍宴坐不能興舁歸太祖官其二子曰令國珍見云<lb/>
<pb n="KR2c0020_WYG_005-7b"/>
國珍以善終<lb/>
　　谷應泰曰元至正八年方國珍以黄巖黔赤首弄<lb/>
　　潢池揭竿倡亂西據括蒼南兼甌越元兵屢討卒<lb/>
　　不能平以致五年之内太祖起濠城士誠起髙郵<lb/>
　　友諒起蘄黄莫不南面稱雄坐擁劇郡則國珍者<lb/>
　　雖聖王之驅除亦羣雄之首禍也然而國珍地小<lb/>
　　力少不足以張國餉匱援絶不足以待敵此惟識<lb/>
　　畧過人真知天命若陳嬰以兵屬漢髙馮異以地<lb/>
<pb n="KR2c0020_WYG_005-8a"/>
　　歸光武則功垂刑馬名在雲臺豈不善始善終哉<lb/>
　　而國珍者市井之徒斗筲之器宜其無定見也夫<lb/>
　　國珍智昏擇木心懐首䑕懼明之侵軼則受撫于<lb/>
　　元以壯其虚聲懼元之窮追則納欵于明以資其<lb/>
　　外衛其效忠于陳友定也豈非河朔之劉琨西凉<lb/>
　　之張氏而侍子於明太祖也又豈非下江之王常<lb/>
　　呉越之錢俶正所謂狺牙揺尾荒忽無常毋論明<lb/>
　　室鼎興貽羞鬼蜮就令元兵晚振亦斬鯨鯢葢首<lb/>
<pb n="KR2c0020_WYG_005-8b"/>
　　尾衡决無一而可者而彼終恃狡謀依違兩墮則<lb/>
　　以攝乎大國之間遷延歲月之命耳然究竟友諒<lb/>
　　兇强士誠給富無不先期殄滅而國珍以彈丸之<lb/>
　　地乃更支離後亡者非國珍之善守禦而太祖之<lb/>
　　善用兵也太祖之意以用兵如攻木先其堅者後<lb/>
　　其節目故先平呉漢後議國珍緩急之勢所不得<lb/>
　　緄也而中間允其納幣者一遣使招諭者再又且<lb/>
　　推還質子姑置後失葢呉漢者門庭之寇赴之宜<lb/>
<pb n="KR2c0020_WYG_005-9a"/>
　　速而國珍者樊籠之鳥取之如寄毋亦米成山谷<lb/>
　　盡天水于目中豈真兵白頭鬚置隴蜀于度外也<lb/>
　　卒之六師既加竄奔海島計窮歸命傳送京師語<lb/>
　　云不為禍始又云無始亂國珍之竊據非分適足<lb/>
　　為新主資矣<lb/>
　<lb/>
　<lb/>
　<lb/>
<pb n="KR2c0020_WYG_005-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷五<lb/>
</p>
<p>
</p>
  </div>
</body>
</text>
</TEI>
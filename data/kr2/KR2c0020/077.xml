<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷七十七</head> <lb/>
    <p>
<pb n="KR2c0020_WYG_077-1a"/>
欽定四庫全書<lb/>
　明史紀事本末卷七十七<lb/>
　　　　　　　　　浙江提學僉事谷應泰編<lb/>
　　張獻忠之亂<lb/>
崇禎元年延安饑谷府民王嘉運作亂延安人張獻忠<lb/>
從之獻忠陰謀多智賊中號八大王其部最強旁掠延<lb/>
安諸郡邑<lb/>
四年張獻忠率衆二千人就撫于三邊總督洪承疇<lb/>
<pb n="KR2c0020_WYG_077-1b"/>
五年獻忠復叛隨賊首髙迎祥紫金梁等轉寇山西諸<lb/>
郡縣<lb/>
七年羣賊轉寇河南張獻忠犯信陽鄧州遁入應山洪<lb/>
承疇率諸將逐賊于河南獻忠西奔商雒遁盭鄠間與<lb/>
延安賊李自成陷澄城寇平涼邠州旋與羣賊出潼闗<lb/>
寇嵩汝<lb/>
八年正月諸賊盡集宛雒張獻忠東走掠廬鳳安慶三<lb/>
月與老回回西走商州復至秦州　十一月獻忠與羣<lb/>
<pb n="KR2c0020_WYG_077-2a"/>
賊自潼闗出犯閿鄉靈寶東行庚申總兵祖寛大破獻<lb/>
忠于姑家廟　十二月獻忠合諸賊圍廬州分道陷巢<lb/>
縣含山遂陷和州沿江下犯江浦<lb/>
九年正月張獻忠合羣賊圍滁州總理盧象昇大敗之<lb/>
賊竄河南<lb/>
十年羣盜久擾河南無可掠悉入楚寇蘄黄間官軍敗<lb/>
獻忠于黄岡獻忠復入江北東掠至儀真揚州告急獻<lb/>
忠尋西走入楚<lb/>
<pb n="KR2c0020_WYG_077-2b"/>
十一年正月總兵左良玉陳洪範大破賊于鄖西張獻<lb/>
忠請降初獻忠自良涿噪而為盜洪範捕獲獻忠異其<lb/>
貌而釋之以是懷舊恩乞降于洪範請率所部殺賊自<lb/>
效總理熊文燦承制撫之獻忠請置家口于鄖西文燦<lb/>
為請于朝詔貸其罪立功自贖獻忠乃率部曲數千居<lb/>
白沙界山獻忠狡而多計羣盜每以為的其降也自言<lb/>
能制鄖襄荆承數百里内外無一賊文燦每曲狥其請<lb/>
益驕不奉法屢檄從征不應獻忠又求襄陽一郡以屯<lb/>
<pb n="KR2c0020_WYG_077-3a"/>
其軍文燦議餉二萬人獻忠乞餉十萬人文燦遷延不<lb/>
能應十月獻忠聲言寄家口于榖城入據守之分屯羣<lb/>
盜于四郊　十一月羅汝才亦就撫文燦安其衆于房<lb/>
竹間與民錯壤而處遥與獻忠為聲援奪民禾而食不<lb/>
奉縣官法鄖楚偏沅諸撫咸以為憂文燦剛而愎又新<lb/>
有功而驕皆不聽鄖襄人惴惴恐禍至無日矣<lb/>
十二年五月張獻忠叛于榖城初賊首髙迎祥既誅李<lb/>
自成困川西羣盜失勢獻忠連敗精銳俱盡始乞撫以<lb/>
<pb n="KR2c0020_WYG_077-3b"/>
緩誅初無降意及據榖城潛勾諸賊為犄角遂復思叛<lb/>
去舉人王秉貞為之謀主至是遂殺榖城知縣阮之鈿<lb/>
以叛羅汝才九營並起應之獻忠脅御史林鳴球上書<lb/>
求封于襄陽鳴球不從遂殺之　七月熊文燦檄諸將<lb/>
進兵榖城獻忠焚榖城西走與羅汝才合左良玉追賊<lb/>
于房縣西賊設伏羅睺山良玉兵度隘入伏中賊四合<lb/>
圍之突圍戰敗績一軍盡沒良玉失其符印僅收殘兵<lb/>
數百走回房縣事聞文燦良玉供革職殺賊自贖　九<lb/>
<pb n="KR2c0020_WYG_077-4a"/>
月大學士楊嗣昌督師討賊十月至襄陽逮熊文燦論<lb/>
死<lb/>
十三年二月平賊將軍左良玉大破張獻忠于太平縣<lb/>
之瑪瑙山斬首萬級獻忠精銳俱盡止驍騎千餘自隨<lb/>
遁走興歸山中尋自鹽井竄興房界上左良玉屯興安<lb/>
平利諸山連營百里諸軍憚山險圍而不攻賊伏深箐<lb/>
中重賄山氓市鹽芻米酪山中人安之反為賊耳目陰<lb/>
輸兵情于賊獻忠得以休夏收散亡養夷傷羣盜往往<lb/>
<pb n="KR2c0020_WYG_077-4b"/>
歸之兵復振時羅汝才過天星七股賊盡入蜀　六月<lb/>
獻忠自興房走白羊山入巫山隘聞川兵躡之益入深<lb/>
谷中掩息旂鼓轉入而西不知所往都司曹進功率兵<lb/>
入山偵賊不見一人而還　七月獻忠既西羅汝才屢<lb/>
為官軍所敗勢孤率黨走合于獻忠共謀渡川西諸將<lb/>
賀人龍李國奇張應元汪雲鳳張奏凱等㑹師擊之應<lb/>
元雲鳳營于䕫之土地嶺待賀人龍兵三檄不至初督<lb/>
師嗣昌以左良玉跋扈難制而人龍屢破賊有功請以<lb/>
<pb n="KR2c0020_WYG_077-5a"/>
人龍代良玉佩將印既而以良玉瑪瑙山捷度未可動<lb/>
復奏留良玉佩印如故别加人龍總鎮銜須後命人龍<lb/>
初聞大將之拜踴躍動三軍既報寢乃怏怏良玉知其<lb/>
故意亦恨當獻忠之遁伏興歸也千餘殘寇可盡乃良<lb/>
玉以奪印懷慚人龍復以歸印觖望遂逡巡不復深入<lb/>
致獻忠復熾皆嗣昌失兩帥之心玩寇故也人龍屯開<lb/>
縣每以餉乏為辭頓兵不進癸亥人龍兵噪而西歸己<lb/>
巳官軍敗績于土地嶺時張應元汪雲鳳所將楚兵五<lb/>
<pb n="KR2c0020_WYG_077-5b"/>
千皆新募未經行陣待人龍兵久不至獻忠知官軍無<lb/>
後繼悉銳來攻應元雲鳳簡銳千人摶戰晨至日中未<lb/>
決賊分兵繞後山而下突入營中守營新兵皆譁賊乗<lb/>
之前後合圍二將連兵死戰應元中流矢奮擊突圍出<lb/>
賊方渡巴霧河應元馳赴河上然礟擊殺一賊帥衣緋<lb/>
者賊不得渡雲鳳苦戰久得脫渴飲水斗餘臥血凝臆<lb/>
而卒兵多潰亡　九月獻忠汝才陷大昌庚寅屯䕫城<lb/>
山背賊行營輜重婦女甚衆而諸軍多觀望不前但尾<lb/>
<pb n="KR2c0020_WYG_077-6a"/>
賊後所至闗隘防兵多逺遁賊長驅直過二賊合兵趨<lb/>
達州謀西渡　丙午賊渡河遂入巴西督師嗣昌命監<lb/>
軍萬元吉監諸軍西行尾擊賊　十月壬戌獻忠汝才<lb/>
陷劍州甲子過劍閣趨廣元直走陽平闗從間道别出<lb/>
百丈山將入漢中總兵趙光逺守陽平甚嚴賀人龍李<lb/>
國奇復整兵而東賊乃踰昭化走西川丙寅川兵追賊<lb/>
于劍州敗績賊擒四將以去官軍轉戰于綿州逐北至<lb/>
城下賊渡綿河而西　十一月庚戌督師監軍元吉大<lb/>
<pb n="KR2c0020_WYG_077-6b"/>
饗將士于保寧以諸軍進止不一立大帥以統之以總<lb/>
兵猛如虎為正總統張應元為副總統癸未發保寧趨<lb/>
綿州諸將分屯要害元吉督諸軍自間道趨射洪扼蓬<lb/>
溪以待之癸卯賊屯安岳知大兵且至宵遁走内江乙<lb/>
巳猛如虎至安岳選驍騎逐賊元吉與應元屯于安岳<lb/>
城下以遏賊歸路　十二月己酉賊走瀘州賀人龍等<lb/>
以兵躡之辛亥賊陷瀘州瀘州三隅皆陡絶臨江止立<lb/>
石站一路可北走賊既走絶地元吉謀以大兵自南搗<lb/>
<pb n="KR2c0020_WYG_077-7a"/>
其老營伏兵旁塞險要蹙賊北竄永州逆而擊之可以<lb/>
盡殲也乙卯元吉兵至立石站賊營先移渡南溪官軍<lb/>
隔水追之不及癸亥賊越成都走漢川徳陽復至綿河<lb/>
十四年正月丁丑獻忠汝才入巴州己卯走達州甲申<lb/>
賊渡違河而東往新開焚燬驛道人烟斷絶者七百里<lb/>
初賊南竄元吉欲從間道出梓潼扼歸路以待賊嗣昌<lb/>
檄諸軍躡賊急追不得距賊逺令他逸諸將皆盡向瀘<lb/>
州賊折而東返歸路盡空不可復遏賀人龍頓兵廣元<lb/>
<pb n="KR2c0020_WYG_077-7b"/>
不進己丑猛如虎率諸將及賊于開縣日暮雨作諸將<lb/>
咸以人馬乏請詰朝戰叅將劉士傑曰自瀘州逐賊馳<lb/>
騖四旬僅而及之惟敵是求今遇賊不戰縱敵失賊誰<lb/>
執其咎乎請為諸君先揮戈而進如虎亦率親兵從之<lb/>
士傑奮勇前摶賊陣連勝之獻忠憑髙而望見後軍無<lb/>
繼左軍皆前却不進因以精鋭繞谷中出官軍後馳而<lb/>
下左軍先潰士傑及游擊郭闗如虎子猛先捷皆戰死<lb/>
前軍已覆如虎突戰潰圍出馬仗軍符盡失賊東走巫<lb/>
<pb n="KR2c0020_WYG_077-8a"/>
山大昌監軍元吉赴開縣收召殘兵祭陣亡諸將哀動<lb/>
三軍嗣昌在雲陽聞開縣失利始悔不用諸將扼歸路<lb/>
之謀矣初賊之西渡違河也嗣昌策其必入秦令左良<lb/>
玉自興歸趣漢中及賊東走嗣昌復檄良玉自夷䕫進<lb/>
𠞰使者憚行中道返命曰平賊已入漢中矣既慮其言<lb/>
不售也更使人紿良玉曰賊向漢中矣良玉不至嗣昌<lb/>
之使十九返良玉曰向依督師令瑪瑙山安得功乎遂<lb/>
撤興房兵趨漢中賊下䕫門無一人攔截者賊既度巫<lb/>
<pb n="KR2c0020_WYG_077-8b"/>
山晝夜疾走興房山中　二月獻忠汝才走當陽鄖撫<lb/>
袁繼咸悉兵扼賊于房竹賊走宣城偵襄陽無備簡二<lb/>
十騎持符偽為官兵己酉夜至城下守者驗符信啟闗<lb/>
賊既入即揮刀大呼殺門者城中先伏賊百餘俱起應<lb/>
之縱火光燭天賊大隊疾馳至城中大亂門洞開庚戌<lb/>
昧爽賊盡入城知府王承曽突圍走兵備副使張克儉<lb/>
推官酈曰廣死之賊焚襄王府執襄王獻忠據坐王宫<lb/>
坐王堂下勸之以巵酒曰吾欲斷楊嗣昌頭而嗣昌逺<lb/>
<pb n="KR2c0020_WYG_077-9a"/>
在蜀今當借王頭使嗣昌以陷藩伏法王其努力盡此<lb/>
一杯酒因縛王殺之投屍火中福清王常澄逃免潛遣<lb/>
人索王屍已燼僅拾顱骨數寸以歸賊殺宫眷并貴陽<lb/>
王常法盡掠宫女發銀十五萬以賑飢民襄陽守兵數<lb/>
千軍資器械山積盡為賊有初左良玉屢破賊掠其輜<lb/>
重盡蓄之許州為獻忠襲取良玉在鄖厝家口貲蓄于<lb/>
襄陽至是復盡為獻忠有良玉聞之同鄖撫袁繼咸發<lb/>
兵馳援已不及癸丑賊渡江破樊城己未陷當陽郟縣<lb/>
<pb n="KR2c0020_WYG_077-9b"/>
乙丑陷光州新野　三月丙子督師大學士楊嗣昌自<lb/>
縊于軍時李自成已陷河南福王遇害嗣昌以連失二<lb/>
郡喪兩親藩度不免遂自盡監軍元吉部署行營命猛<lb/>
如虎駐蘄黄防獻忠東逞上以襄陽失陷左良玉違制<lb/>
避賊削職戴罪平賊逮鄖撫袁繼咸入京　四月獻忠<lb/>
焚掠襄陽既空聞左兵漸逼以兵三萬犯應山知縣章<lb/>
日煇擊却之北至隨州掠汝寧縣難民逸歸見獻忠面<lb/>
帶刀瘢二箭創一方令羣盜備乾糒為半月糧往攻固<lb/>
<pb n="KR2c0020_WYG_077-10a"/>
始陷光州漸逼麻城　革左諸賊在皖桐聞獻忠東來<lb/>
自潛太至麻城勾合之將謀渡江巡撫宋一鶴擒賊諜<lb/>
焚其舟　庚午獻忠汝才合兵陷隨州知州徐世淳死<lb/>
之合户被殺吏民屠僇不遺血流成溝澮　六月左良<lb/>
玉敗獻忠于南陽之西山獻忠西走與汝才合兵攻南<lb/>
陽晝夜穴城知府顔日愉力拒之賊去陷信陽獲左兵<lb/>
旂幟令羣盜襲以入泌陽陷之癸亥走隨州　七月丁<lb/>
丑獻忠圍鄖陽鄖兵禦之多殺傷己卯獻忠宵遁　總<lb/>
<pb n="KR2c0020_WYG_077-10b"/>
兵黄得功戲下兵叛西走投獻忠獻忠陷鄖西　羅汝<lb/>
才忤于獻忠北走合自成左良玉敗之于鄧州再敗之<lb/>
于浙川　辛卯鄖兵與獻忠戰敗績獻忠以所擒鄖兵人<lb/>
斷一手縱歸以辱官軍督師丁啟睿與左良玉俱屯南<lb/>
陽頓兵不進獻忠既拔鄖西馬騾器甲搶獲甚盛羣盜<lb/>
蟻附之衆至數十萬獻忠屢勝而驕八月東掠信陽左<lb/>
良玉營多降將家在鄖襄多被獻忠殺掠人思致死于<lb/>
賊良玉乃自南陽引兵逆擊獻忠于信陽斬其首將沙<lb/>
<pb n="KR2c0020_WYG_077-11a"/>
賊大破之奪其馬萬餘降衆數萬獻忠負重創易服夜<lb/>
遁竄入山中良玉軍聲大振降附日衆遣諸將分道窮<lb/>
捜獻忠戊午獻忠收餘衆數千反走向鄖陽驟遇官軍<lb/>
不戰而潰棄馬騾二千尚有衆二千趨南陽負創不能<lb/>
馳保其婦豎日行三十里部曲日逃十六七僅隨數百<lb/>
人辛未良玉自鄖北發獻忠已過南陽追之不及監軍<lb/>
御史汪承詔劾將士觀望縱賊　羅汝才既北合李自<lb/>
成自成踞河雒有衆五十萬獻忠衆散且盡九月因汝<lb/>
<pb n="KR2c0020_WYG_077-11b"/>
才以奔自成初獻忠與自成並起延西以狡詐相雄長<lb/>
自陷襄陽嗣昌縊死自以威名逺出自成右及敗來歸<lb/>
僅從數百騎自成方強欲屈之獻忠不為下自成怒欲<lb/>
殺之汝才知之陰選良馬五百騎資獻忠令他徙獻忠<lb/>
乃盡夜東馳與回革諸賊合入霍山扼險拒守督師啓<lb/>
濬以兵赴商城旋北行討李賊獻忠得逸山中　十月<lb/>
張獻忠合六營賊復出攻舒城<lb/>
十五年二月乙卯張獻忠陷亳州亳州官吏先已棄城<lb/>
<pb n="KR2c0020_WYG_077-12a"/>
走賊按兵入城　三月獻忠合回革諸賊復攻舒城<lb/>
四月壬寅舒城陷時舒城無令㕘將孔庭訓以兵千人<lb/>
同編修胡守恒率民共守七閱月廷訓降于賊勾賊攻<lb/>
城守恒倡舒人死守賊以洞車穴城穿者數處守恒督<lb/>
軍民補塞之賊射書脅降守恒燔其書于城上越三日<lb/>
城陷賊執守恒刅其腹被數十創以死獻忠屯舒城改<lb/>
曰得勝州令降將孔廷訓攻霍山　河南賊袁時中以<lb/>
兵㑹獻忠乙巳獻忠合諸賊陷六安　五月甲戌張獻<lb/>
<pb n="KR2c0020_WYG_077-12b"/>
忠襲破廬州先是獻忠遣英霍遊民陽為貿易者潛入<lb/>
廬州城適督學御史以較士至郡獻忠遣賊數百負書<lb/>
卷衣青衿雜諸生應試者旅寓城中甲戌夜漏三下獻<lb/>
忠捲甲疾馳入郡城中賊縱火應之城陷學使者及備<lb/>
兵副使蔡如蘅俱走知府鄭履祥死之廬州城池髙深<lb/>
賊屢攻不能克至是一夕而陷獻忠斂兵退屯巢湖畧<lb/>
含山巢縣　六月辛亥獻忠襲陷廬江焚僇一空還兵<lb/>
舒城　八月辛丑獻忠分三軍一軍上六安一軍趨廬<lb/>
<pb n="KR2c0020_WYG_077-13a"/>
州一軍往廬江三河掠雙橋巨舟二百艘復大治舟艦<lb/>
于巢湖習水師因大㑹羣賊合水陸五十六營集于皖<lb/>
口　壬子獻忠復陷六安將州民盡斷一臂男左女右<lb/>
總兵黄得功劉良佐兵救六安營于夾山嶺再戰敗績<lb/>
得功歸定逺獻忠再陷六安挫得功良佐兵謀渡江入<lb/>
南京遂僭號改元刻偽寶選自宫男子偽署總兵以下<lb/>
官　九月黄得功復以大兵逐之己卯賊悉走潛山命<lb/>
賊將一堵墻為殿營于山上步騎九十哨分營為四前<lb/>
<pb n="KR2c0020_WYG_077-13b"/>
阻大溝後枕山險為持久計得功良佐捲甲疾趨夜半<lb/>
緣山後譟而升賊驚起失措且前阻大溝不能成列官<lb/>
軍奮擊賊踰崖跳澗四潰追奔六十里斬首萬餘獻忠<lb/>
潰圍走一堵墻伏林中焚殺之填屍溢溪壑臭達百里<lb/>
奪馬騾數萬賊腹心謀士婦豎俱盡　十月丙午劉良<lb/>
佐再破獻忠于安慶奪馬騾五千救回難民萬餘獻忠<lb/>
引兵西走蘄水　十一月獻忠西入楚劉良佐旋師淮<lb/>
安黄得功旋師定逺　十二月獻忠復東去陷桐城屠<lb/>
<pb n="KR2c0020_WYG_077-14a"/>
之初獻忠西遁諸軍俱𠞰袁時中于潁故獻忠乗虚突<lb/>
出丙戌陷無為州遂陷黄梅壬辰陷太湖<lb/>
十六年正月辛酉張獻忠以二百人夜襲陷蘄州明日<lb/>
令薦紳孝㢘文學各冠帶自東門入西門出盡斬之遂<lb/>
屠蘄州留婦女毁城稍不力即被殺執守道仁和許文<lb/>
岐獻忠曽販杭州識文岐頗禮之文岐陰謀圖賊乃被<lb/>
殺時楚兵盡隨良玉東下蘄黄一帶惟土兵三百人守<lb/>
蘄水獻忠乗虚充斥三月丁酉陷蘄水屠之　甲寅左<lb/>
<pb n="KR2c0020_WYG_077-14b"/>
良玉引兵自池口西上屯安慶　丙辰獻忠自蘄水疾<lb/>
馳至黄州乗大霧攻城黎明城陷執副使樊維城欲降<lb/>
之罵賊不屈賊刺之洞胸死獻忠據府自稱西王麻城<lb/>
諸生周文江倡亂迎降獻忠獻忠大喜偽授文江知州<lb/>
賊尋陷羅田　五月總兵方國安率兵七千扼蘄州獻<lb/>
忠西向武昌武昌武備積弛闖獻交窺江漢時議募兵<lb/>
守城而庫藏空絀楚王有積金百萬三司長史貸金數<lb/>
十萬以贍軍王不應大學士賀逢聖家居倡義捐貲募<lb/>
<pb n="KR2c0020_WYG_077-15a"/>
兵僉謂宜募土著適承天徳安潰兵俱下楚王盡募之<lb/>
為軍鋒以長史徐學顔領之號楚府兵　獻忠沿江而<lb/>
上悉師破漢陽臨江欲渡武昌大震議撤江上兵嬰城<lb/>
守㕘將崔文榮曰守城不如守江守江不如守漢磨盤<lb/>
煤炭諸洲淺不過馬腹縱之飛渡而嬰城坐困非策也<lb/>
議者不從賊果從煤炭洲而渡直逼城下文榮禦之小<lb/>
有斬獲賊攻武勝門文榮率諸軍拒之多殺傷壬戌楚<lb/>
府新募兵為賊内應開門迎賊文榮躍馬持矛大呼殺<lb/>
<pb n="KR2c0020_WYG_077-15b"/>
賊三人賊攢矛刺之洞腋死大學士賀逢聖與文榮俱<lb/>
守武勝門城陷歸家衣冠北向再拜以巨舟載其家出<lb/>
墩子湖至中流鑿舟全家溺者十二人逢聖屍沉百七<lb/>
十日不壞十一月壬子始出𦵏長史徐學顔與賊格鬭<lb/>
斷左臂右手持刀不仆賊支解之楚宗多從賊者賊執<lb/>
楚王盡取宫中積金百餘萬輦載數百車不盡楚人以<lb/>
是咸憾王之愚也賊以箯興籠王沉之西湖屠僇士民<lb/>
數萬投屍于江尚餘數萬人縱之出城以鐵騎圍而蹙<lb/>
<pb n="KR2c0020_WYG_077-16a"/>
之江中浮屍蔽江而下武昌魚幾不可食其遺民數百<lb/>
多刖斷手足鑿毁目鼻無一全形者獻忠遂據楚王府<lb/>
僭稱武昌曰京城偽設六部五府鑄西王之寶開科取<lb/>
士殿試取三十人為進士授郡縣官　初李自成兵臨<lb/>
漢陽不克聞獻忠取之自成怒榜示逺近曰有能擒獻<lb/>
忠以獻者賞千金及聞取武昌復遣人賀之曰老回回<lb/>
已降曹革左皆被殺行將及汝矣獻忠得書而懼多賫<lb/>
金寶報使于自成自成留其使獻忠恨之　六月丙戌<lb/>
<pb n="KR2c0020_WYG_077-16b"/>
諭平賊將軍左良玉專𠞰張獻忠毋老師糜餉　七月<lb/>
辛亥方國安合左營副將徐懋徳馬士秀等步騎二萬<lb/>
從蘄州而上夜擊賊于大冶斬首千級前鋒既勝左鎮<lb/>
諸軍並進獻忠聞之戊午以四賊帥守武昌為浮橋于<lb/>
金口悉衆西渡屯舟師于湖中謀向岳　八月丙寅方<lb/>
國安等進兵黄州斬偽知府癸亥諸將進次陽邏堡距<lb/>
武昌三舍監紀知縣吳敏師聮絡蘄黄四十八寨義勇<lb/>
數萬人與師㑹總兵常安國以舟師先進轉戰金沙州<lb/>
<pb n="KR2c0020_WYG_077-17a"/>
奪賊舟百艘賊騎反走焚城下諸舟嬰城自保安國等<lb/>
退屯漢口　丙寅諸軍齊壓武昌而軍賊出戰大敗退<lb/>
入官軍逐之遂入城賊開門西走諸將縱兵屠僇萬計<lb/>
遂復漢陽并諸屬縣　張獻忠陷咸寧蒲圻距岳州二<lb/>
百里沅撫李乾徳總兵孔希貴以兵二萬守城陵磯盡<lb/>
移岳州居民他避令軍士詐為居民開門迎賊賊入城<lb/>
伏發賊盡殲留四賊賊割一耳貫箭縱回以辱賊獻忠<lb/>
怒益兵進攻乾徳虚立營壘道傍林中植旗幟伏大砲<lb/>
<pb n="KR2c0020_WYG_077-17b"/>
積薪其上賊以火攻之延燒積薪砲大發殺賊數百賊<lb/>
益怒水陸並進乾徳飾戰艦中流向賊營度矢石可及<lb/>
即止不進賊連弩射良久乾徳度賊矢礟且盡水陸奮<lb/>
擊大敗之三戰三捷獻忠乃悉衆二十萬圍岳州百道<lb/>
俱攻力屈城陷乾徳希貴俱走長沙戊辰賊前鋒至湘<lb/>
隂湘隂民俱空城走獻忠分軍為二一軍下長沙一軍<lb/>
上荆州獻忠欲北渡卜于洞庭湖神不吉三卜神終不<lb/>
許庚辰獻忠斂舟湘潭數千艘將北渡忽大風起覆舟<lb/>
<pb n="KR2c0020_WYG_077-18a"/>
百餘溺死數千人因復還岳州盡殺所掠婦女投屍江<lb/>
中焚其舟火延四十里江水夜明如晝遂陸行向長沙<lb/>
甲申至城下長沙人民先已走李乾徳奉吉王惠王走<lb/>
衡州丙戌長沙陷總兵尹先民何一徳降賊巡撫王聚<lb/>
奎單騎走江夏推官蔡道憲死之先是武昌陷聚奎南<lb/>
奔長沙道憲請還屯岳州謂岳與長沙唇齒也併力守<lb/>
岳則長沙可保而衡永無虞聚奎屯岳數日仍南徙驅<lb/>
萬人入長沙所過如泥慘甚于賊尋遁入湘潭及賊至<lb/>
<pb n="KR2c0020_WYG_077-18b"/>
城下呼推官曰吾軍中皆知爾名可速降毋自苦也道<lb/>
憲挽強弩射之獻忠怒攻三日夜而城陷執道憲百計<lb/>
誘降不屈磔之健卒林國俊等九人追侍道憲不去賊<lb/>
勸道憲降時國俊曰如吾主可降亦去矣不至今日賊<lb/>
云爾主不降爾亦不得生國俊曰若我輩願生亦去矣<lb/>
不至今日賊併殺之内四卒奮然曰願且延旦夕𦵏主<lb/>
骸而後受刅賊義而許之于是四卒解衣裹骸𦵏之南<lb/>
郭畢四卒自經死獻忠既陷長沙設立偽官大書偽榜<lb/>
<pb n="KR2c0020_WYG_077-19a"/>
馳檄逺近降賊將先民一徳願効前驅進取江西獻忠<lb/>
悦偽封世襲伯　庚寅賊襲陷衡州桂王及吉惠二王<lb/>
走永州九月獻忠拆桂王府殿材至長沙搆造宫殿遣<lb/>
兵南追三王至永州巡按湖南御史劉熙祚督水師禦<lb/>
之遣兵䕶三王南行入廣西而自入永州死守奸人内<lb/>
應開門迎賊熙祚被賊執賊欲脅降之不屈囚之永陽<lb/>
驛中閉目絶食題絶命詞于壁賊再三諭降之臨以白<lb/>
刅熙祚大罵不已遂遇害于是全楚皆陷　戊戌官軍<lb/>
<pb n="KR2c0020_WYG_077-19b"/>
入岳州初獻忠陷岳州置偽官守之悉率羣賊南畧地<lb/>
官軍進復之偽官俱伏誅　獻忠屯衡州復分軍為三<lb/>
一軍往永州一軍入廣西全州一軍犯江西袁州獻忠<lb/>
陷長沙開科取士　丙辰賊前鋒至袁州獻忠至萍鄉<lb/>
知縣棄城走萍鄉士民牛酒逺迎賊路相屬戊子賊陷<lb/>
萍鄉盡焚公廨屋廬空其城獻忠歸長沙分兵狥佼縣<lb/>
分宜　十月甲子賊陷萬載于是瑞安臨江新喻分宜<lb/>
之人俱空　獻忠遣别將趨連州南贑兵備副使王孫<lb/>
<pb n="KR2c0020_WYG_077-20a"/>
蘭駐韶州兵不滿百聞之遽自經知府踰城遁韶民盡<lb/>
逃　袁州迎降于賊賊陷袁州左良玉以副總兵吳學<lb/>
禮援袁州次于分宜　甲戌進圍袁州偽將丘仰寰拒<lb/>
守都司髙山奮身先登斬賊二千四百奪馬六百擒斬<lb/>
丘仰寰遂復袁州時江西袁州吉安臨江人民多徙山<lb/>
谷官兵淫殺獻俘三郡民所在屯結以拒官軍江西巡<lb/>
撫郭都賢檄撤兵回九江招土著戍三郡官兵既撤賊<lb/>
自長沙突至吉安丁丑備兵副使岳虞巒方閱軍于郊<lb/>
<pb n="KR2c0020_WYG_077-20b"/>
俄報賊至皆潰虞巒走戊寅吉安陷諸縣同日而陷賊<lb/>
設偽官改吉安為親安府廬陵為順民縣賊將張其在<lb/>
發偽檄馳下袁州兵民皆傾城先竄賊復入袁州　獻<lb/>
忠在長沙増兵為九營四營皆老卒五營皆新附左良<lb/>
玉令馬進忠諸將馳兵赴袁州馬士秀以步兵上臨湘<lb/>
岳州令惠登相規復襄陽劉洪起規復南陽　乙酉獻<lb/>
忠遣賊將馬賜下臨湘取米及釜方國安遣兵進扼于<lb/>
蒲圻　十一月壬辰江督吕大器兵復吉安　癸巳獻<lb/>
<pb n="KR2c0020_WYG_077-21a"/>
忠遣四賊將下岳州沿江設伏藏輕舟于㲼港以巨艦<lb/>
載輜重順流下副將王世泰楊文富以兵三千邀擊之<lb/>
賊逆流陽走以誘官軍官軍爭利泝流上盡奪其資入<lb/>
舟舟重不能速行賊輕舟四出圍之夾岸賊兵邀擊官<lb/>
軍殺溺無算方國安等諸將合兵救之僅奪回文富世<lb/>
泰喪師二千舟二百艘岳州軍民空城走賊疾趨復陷<lb/>
之　壬寅詔承天太監何志孔勞良玉軍以恢楚有功<lb/>
加良玉少師蔭一子吏士各陞秩大賚各軍詔良玉移<lb/>
<pb n="KR2c0020_WYG_077-21b"/>
鎮武昌良玉令馬士秀趨長沙搗賊後令馬進忠等趨<lb/>
袁吉迎擊其前甲寅馬士秀等復臨湘賊奔岳州諸將<lb/>
追至岳州賊將混天龍步騎數千拒南岸以輕舟數十<lb/>
順流下邀官軍士秀三分其軍以殿後者交射南岸賊<lb/>
乗風直上繞賊舟後反擊之賊大敗盡奪其舟南岸賊<lb/>
疾入城士秀麾諸軍登岸四面乗城鱗次入賊突門復<lb/>
走長沙斬首四千餘級遂復岳州　乙卯馬進忠等進<lb/>
兵分宜賊盡竄袁州丙辰進趨袁州賊開門西走諸軍<lb/>
<pb n="KR2c0020_WYG_077-22a"/>
逐之三十里復袁州盡誅諸偽官斬首三千級奪賊馬<lb/>
二百弓矢數萬　十二月張獻忠遣兵陷建昌义陷撫<lb/>
州南豐　獻忠遣人通好于老回回時老回回為李自<lb/>
成據荆州獻忠與修舊好合兵李自成既入闗獻忠益<lb/>
横荆岳間　丁亥獻忠前鋒艾四轉戰至蒲圻馬進忠<lb/>
禦之再戰敗績<lb/>
十七年正月張獻忠自岳陽渡江虚設偽官于江南大<lb/>
隊俱往江北遂棄長沙造浮橋于三江口以一軍過荆<lb/>
<pb n="KR2c0020_WYG_077-22b"/>
州盡棄舟楫步騎數十萬入䕫州　二月方國安馬進<lb/>
忠復長沙左良玉遣兵追賊于沙陽　六月張獻忠陷<lb/>
涪州瀘州蜀王告急請濟師于南都左良玉兵屯徳安<lb/>
獻忠順流陷佛圖闗遂圍重慶悉力拒守四日而陷瑞<lb/>
王闔宫被難舊撫陳士奇死之賊屠重慶取丁壯萬餘<lb/>
刳耳鼻斷一手驅狥各州縣兵至不下以此為令但能<lb/>
殺王府官吏封府庫以待則秋毫無犯由是所至官民<lb/>
自亂無不破竹下者　八月張獻忠進陷成都蜀王闔<lb/>
<pb n="KR2c0020_WYG_077-23a"/>
宫被難巡撫龍文光暨道府各官皆死之獻忠大索全<lb/>
蜀紳士至成都皆殺之既而懸榜試士諸生逺近爭赴<lb/>
獻忠以兵圍之擊殺數千人咸挾筆握策以死蜀中士<lb/>
類俱盡復大殺蜀民全蜀數千里蕭條絶無人跡時中<lb/>
原多故諸將無暇西顧獻忠遂奄有兩川李自成敗益<lb/>
發兵攻漢中陷之獻忠逡巡自守不敢出未幾獻忠以<lb/>
病死于蜀中<lb/>
　　谷應泰曰昔者周書越人閔不畏死三輔縱横持<lb/>
<pb n="KR2c0020_WYG_077-23b"/>
　　斧而出以至鄭苦萑苻之警楚定僕區之法草竊<lb/>
　　奸宄自古患之矣然未有自秦寇晉豫由豫入楚<lb/>
　　蜀轉掠江右旋犯粤西二十餘年之間取肝益膳<lb/>
　　流血成渠里落蕭條宗社顛覆若張獻忠之甚者<lb/>
　　也考獻忠與李自成因飢煽亂並起延安孫恩甫<lb/>
　　叛盧循即興仙芝既起黄巢來附同惡相濟若連<lb/>
　　矢然天禍人國以有此孽耳其時掩捕渠魁賑恤<lb/>
　　餘黨用張京兆之鳴鼓兼汲長孺之發粟平定安<lb/>
<pb n="KR2c0020_WYG_077-24a"/>
　　集一長吏事也奈何燎原莫撲滋蔓難圖嘯聚為<lb/>
　　羣旁抄郡邑楊大作而湖湘悉陷黄巾起而山左<lb/>
　　不平使天子有西顧之憂蒼生有喋血之患者揆<lb/>
　　厥亂源誰執其咎哉然而獻忠無他技巧止以陰<lb/>
　　謀多智暴豪嗜殺可乗之敝正自不少耳方夫賊<lb/>
　　師屢挫其弱可擒賊氣方張其驕可掩賊黨内攜<lb/>
　　其釁可間也假令良玉太平之捷精銳俱盡得功<lb/>
　　潛山之捷屍填溝壑便當乗勝追奔不令逸去即<lb/>
<pb n="KR2c0020_WYG_077-24b"/>
　　子儀克新店而收東京懐光克河陽而滅朝義故<lb/>
　　曰其弱可擒也又若襄陽初陷獻忠横恣六安再<lb/>
　　下獻忠改元若能轉敗為功出彼不意即元濟氣<lb/>
　　盛而李愬夜襲淮蔡潁川甫陷而長源規取范陽<lb/>
　　故曰其驕可掩也又若南陽之敗自成蓄謀以圖<lb/>
　　漢陽之取自成懸金以購若能用諜出奇兩虎自<lb/>
　　鬭即吕布交疎于袁術慶緒授首于思明故曰其<lb/>
　　釁可間也乃諸臣計不出此而天與不取地險坐<lb/>
<pb n="KR2c0020_WYG_077-25a"/>
　　失逺棄漢川近防江夏纔屯石站已渡南溪以至<lb/>
　　萬元吉才同崔浩不竟其用李乾徳孔希貴智埒<lb/>
　　淮陰勢絀而走賀逢聖蔡道憲忠比睢陽力盡而<lb/>
　　死比至嵗月遷延四分五裂師老財匱而天下之<lb/>
　　大勢去矣然予以元和討賊全倚裴度建興恢復<lb/>
　　獨任武侯而楊嗣昌者白面書生不嫺將畧寇氛<lb/>
　　剽銳即非郗曇之移疾大藩蹂躪便同孟昶之仰<lb/>
　　藥雖復引義自裁亦云無媿而應元士傑尚昧發<lb/>
<pb n="KR2c0020_WYG_077-25b"/>
　　蹤如虎人龍終乖駕馭譬之次律陳濤之敗中軍<lb/>
　　石頭之䘐為法取惡亦所不得辭也論者又以獻<lb/>
　　猶據蜀闖則犯闕按法行誅薄乎減等而不知獻<lb/>
　　亂以來材賦絀于吳楚士馬斃于荆襄民命塗于<lb/>
　　中野夫是以瓦解土崩一蹷而壞譬猶人之死也<lb/>
　　獻縶其手而後闖刺其心獻揕其胸而後闖扼其<lb/>
　　吭則獻之與闖厥罪惟均也窮奇檮杌又可以九<lb/>
　　品差次乎哉<lb/>
<pb n="KR2c0020_WYG_077-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0020_WYG_077-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明史紀事本末卷七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷二十三</head> <lb/>
    <p>
<pb n="KR2c0020_WYG_023-1a"/>
欽定四庫全書<lb/>
　明史紀事本末卷二十三<lb/>
　　　　　　　　　浙江提學僉事谷應泰編<lb/>
　　平山東盗<lb/>
成祖永樂十八年三月山東蒲臺縣妖婦唐賽兒作亂<lb/>
賽兒縣民林三妻少好佛誦經自稱佛母詭言能知前<lb/>
後成敗事又云能剪紙為人馬相戰鬬往來益都諸城<lb/>
安州莒州即墨壽光諸州縣煽誘愚民于是奸人董彦<lb/>
<pb n="KR2c0020_WYG_023-1b"/>
杲等各率衆從之擁衆五百餘人據益都卸石棚寨為<lb/>
出沒青州衛指揮髙鳯領兵捕之賊夜乘間擊官兵潰<lb/>
散鳯等皆䧟都布按三司以聞遣人馳驛招撫之直𨽻<lb/>
沂州衛亦奏莒州賊董彦杲等聚衆二千餘人以紅白<lb/>
旗為號大行刧殺莒州千戸孫恭等往招撫不服殺其<lb/>
從者勢甚猖獗上敕安逺侯栁升分兵勦之栁升兵至<lb/>
益都圍賊于卸石棚寨賊遣人乞降詐云寨中食盡且<lb/>
無水升以東門舊有汲道即往據之夜二鼓賊襲官軍<lb/>
<pb n="KR2c0020_WYG_023-2a"/>
營都指揮劉忠力戰死黎明栁升始覺分兵追捕獲賊<lb/>
黨劉俊等男婦百餘人而賽兒等竟遁時賊黨賔鴻等<lb/>
攻安丘知縣張璵縣丞馬撝集民夫八百餘人以死拒<lb/>
戰賊不能攻復帥莒州即墨之衆合萬餘人併力攻之<lb/>
聲言屠城于是都指揮衛青備倭海上聞安丘圍急率<lb/>
千騎晝夜兼行奮擊敗之賊收餘衆再戰城中人亦鼓<lb/>
譟出擊賔鴻遁去殺賊二千餘人生擒四十餘人皆斬<lb/>
之時城中已不支使青至稍遲即陷賊矣既而栁升至<lb/>
<pb n="KR2c0020_WYG_023-2b"/>
青迎謁升怒其專制捽出之青不為屈是日鰲山衛指<lb/>
揮王貴亦以兵一百五十人擊敗賊衆于諸城盡殺之<lb/>
山東悉平行在刑部尚書呉中等劾奏栁升奉命征勦<lb/>
不即就道敕諭以賊憑髙無水且乏資糧當坐困之勿<lb/>
圖近功升賊臨境不設備至賊夜斫營殺傷軍士時都<lb/>
指揮劉忠與升夾攻忠身先軍士幾破賊壘升忌其成<lb/>
功更不救援致忠力盡而斃賊遂得乘間遁去升遣指<lb/>
揮馬貴等追之所過騷擾升亦不問及備倭都指揮衛<lb/>
<pb n="KR2c0020_WYG_023-3a"/>
青聞賊圍安丘急躬率所部兵晝夜兼行遂敗賊衆後<lb/>
三日升始至反忌青功故行摧擊人臣不忠莫此為甚<lb/>
請治其罪上曰朕毎命將遣師必丁寧告戒俾圖萬全<lb/>
今升方命失機媢功忌能罪不可宥遂下升于獄上以<lb/>
唐賽兒久不獲慮削髪為尼或混處女道士中遂命法<lb/>
司凡北京山東境内尼及道姑逮至京詰之　七月以<lb/>
段民為山東左叅政是時大索唐賽兒甚急盡逮山東<lb/>
北京尼既又盡逮天下出家婦女先後幾萬人段民撫<lb/>
<pb n="KR2c0020_WYG_023-3b"/>
定綏輯曲為解釋人情始安初唐賽兒夫死賽兒祭墓<lb/>
囘經山麓見石罅露石匣角發之得妖書寶劒遂通曉<lb/>
諸術劒亦神物惟賽兒能用之因削髮為尼以其教施<lb/>
里閈間悉騐細民翕然從之欲衣食財物隨所須以術<lb/>
運致初亦無大志乃妖徒轉盛至數萬官捕之急賽兒<lb/>
遂反殺傷軍兵甚衆三司皆不以蚤發繫獄既而捕得<lb/>
之將伏法怡然不懼裸而縳之臨刑刃不能入不得已<lb/>
復下獄三木被體鐵鈕繫足俄皆自解脱竟遯去不知<lb/>
<pb n="KR2c0020_WYG_023-4a"/>
所終三司郡縣將校等官皆以失㓂伏誅<lb/>
　　谷應泰曰自古盗賊之起也莫不好為妖瞀惑亂<lb/>
　　陳勝以篝狐張角以斗米而號則天公地公霧則<lb/>
　　三里五里何其恠也予以為男誠有之有亦宜然<lb/>
　　史稱琊邪吕母聚黨數千人殺海曲宰入海中為<lb/>
　　盗而同時平原女子遲昭平亦聚數千人屯河阻<lb/>
　　中以是知婦女之輕剽好作亂大扺不少概見也<lb/>
　　成祖時有蒲臺唐賽兒者自號佛母能刻楮為人<lb/>
<pb n="KR2c0020_WYG_023-4b"/>
　　馬相戰鬬衆益信之于是莒即墨諸奸民遂蠭起<lb/>
　　而賊黨董彦杲賔鴻等亦掠兵應之幸所據不過<lb/>
　　數州轉戰不過旬月衛青王貴兩軍急擊旗靡轍<lb/>
　　亂魚爛而亡矣然則賽兒妖術果安在耶豈王凝<lb/>
　　之鬼兵相助而大道竟不可信耶抑費長房役使<lb/>
　　鬼物而遂為羣鬼所殺耶是皆不可知而獨是栁<lb/>
　　升以通侯之尊授鉞出師驛騷供億逍遥河上乃<lb/>
　　更切責衛青忌嫉有功假令大敵在前將校不和<lb/>
<pb n="KR2c0020_WYG_023-5a"/>
　　王師可一戰而潰也雖然成祖之用兵也南定金<lb/>
　　陵北征沙漠地拓三獠威行萬里而賽兒以一愚<lb/>
　　婦人躑躅其間乃欲結娘子之軍乘夫人之城譬<lb/>
　　之薄石擊柱多見其不知量矣然而予以賽兒之<lb/>
　　亂則黷武之所致也秦風尚首功而小戎亦談車<lb/>
　　戰河北甚藩鎮而女子亦通劒器牝雞之晨或亦<lb/>
　　怒蛙之式乎至于賽兒遁去而燕齊諸尼并天下<lb/>
　　奉佛婦女逮者幾萬人猶之石閔戮羯部多髯髙<lb/>
<pb n="KR2c0020_WYG_023-5b"/>
　　鼻者并誅袁紹斬宦官面不生鬚者亦殺玉石俱<lb/>
　　焚勢固然也尤可異者賽兒蹤跡杳不可問豈軍<lb/>
　　中張燕羣號冲飛河上孫恩相傳水化妖耶人耶<lb/>
　　吾弗知之矣<lb/>
　<lb/>
　<lb/>
　<lb/>
　明史紀事本末卷二十三<lb/>
</p>
<p>
</p>
  </div>
</body>
</text>
</TEI>
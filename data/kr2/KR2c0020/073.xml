<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明史紀事本末卷七十三</head> <lb/>
    <p>
<pb n="KR2c0020_WYG_073-1a"/>
欽定四庫全書<lb/>
　明史紀事本末卷七十三<lb/>
　　　　　　　　　浙江提學僉事谷應泰編<lb/>
　　修明厯法<lb/>
太祖吳元年冬十一月太史院使劉基率其屬高翼上<lb/>
戊申大統厯<lb/>
洪武元年冬十月徴元太史院使張佑張沂司農卿兼<lb/>
太史院使成𨽻太史同知郭譲朱茂司天少監王可大<lb/>
<pb n="KR2c0020_WYG_073-1b"/>
石澤李義太監趙恂太史院監候劉孝忠靈臺郎張容<lb/>
囘囘司天監黑的兒阿都刺司天監丞迭里月實一十<lb/>
四人修定厯數<lb/>
二年夏四月徴元囘囘司天臺官鄭阿里等十一人至<lb/>
京議厯法占天象<lb/>
三年六月改司天監為欽天監設欽天監官其習業者<lb/>
分四科曰天文曰漏刻曰大統厯曰囘囘厯自五官正<lb/>
而下至天文生各耑科肄焉五官正理厯法造厯歲造<lb/>
<pb n="KR2c0020_WYG_073-2a"/>
大統厯御覽月令厯六壬遁甲厯御覽天象七政躔度<lb/>
厯凡厯註上御厯三十事民厯三十二事壬遁厯六十<lb/>
七事靈臺郎辨日月星辰之躔次分野以占候保章正<lb/>
專志天文之變辨吉凶之占挈壺正知漏孔壺為漏浮<lb/>
箭為刻以考中星昏明之度而統於監正丞<lb/>
十五年命大學士吳伯宗等譯囘囘厯經緯度天文諸<lb/>
書<lb/>
十七年冬閏十月欽天監博士元統上言臣聞一代之<lb/>
<pb n="KR2c0020_WYG_073-2b"/>
興必有一代之厯隨時修改以合天道今厯雖以大統<lb/>
為名而積分猶踵授時之數非所以重始敬正也授時<lb/>
法以至元辛巳為厯元至洪武甲子積一百四年以厯<lb/>
法推之得三億七千六百一十九萬九千七百七十五<lb/>
分經云大約七十年而差一度每嵗差一分五十秒辛<lb/>
巳至今年逺數盈漸差天度擬合修改請以洪武甲子<lb/>
歲冬至為厯元而七政之行有遲疾順逆伏見不齊其<lb/>
理深奥實難推演聞磨勘司令王道亨有司郭伯玉者<lb/>
<pb n="KR2c0020_WYG_073-3a"/>
精明九數之學願徴令推筭以宣昭一代之制書奏報<lb/>
可擢統為監正<lb/>
二十年冬十一月選疇人年壯解書者赴京習天文推<lb/>
步之術<lb/>
二十六年秋七月欽天監副李徳芳言故元至元辛巳<lb/>
為厯元上推往古每百年長一日下騐將來每百年消<lb/>
一日永久不可易也今監正元統改作洪武甲子厯元<lb/>
不用消長之法考得春秋晉獻公十五年戊寅歲距至<lb/>
<pb n="KR2c0020_WYG_073-3b"/>
元辛巳二千一百六十三年以辛巳為厯元推得天正<lb/>
冬至在甲寅日夜子初三刻與當時實測數相合洪武<lb/>
甲子元正上距獻公戊寅歲二千二百六十一年推得<lb/>
天正冬至在己未日午正三刻比辛巳為元差四日六<lb/>
時五刻當用至元辛巳為元及消長之法方合天道疏<lb/>
奏元統復言臣所推甲子厯元實於舊法無爽上曰二<lb/>
說皆難憑獨騐七政交㑹行度無差者為是於是欽天<lb/>
監以洪武甲子為厯元而造厯依授時法推筭如初<lb/>
<pb n="KR2c0020_WYG_073-4a"/>
英宗正統十四年造己巳大統厯冬夏二至晝夜六十<lb/>
一刻行之而踈尋廢不行學士楊廉言漢興四百年更<lb/>
三造厯唐三百年更七造厯宋三百餘年至十八造厯<lb/>
本朝自洪武至今百四十年未更造而交食一一騐不<lb/>
爽則知許平仲郭守敬所造厯理數極精古今厯無過<lb/>
之者乃天生桀出之智豫國家厯數無疆之用也<lb/>
憲宗成化十七年秋八月真定教諭俞正已言厯象授<lb/>
時乃敬天勤民之急務後世厯法失差由不得古人隨<lb/>
<pb n="KR2c0020_WYG_073-4b"/>
時損益之法也我朝盡革前代弊政獨於厯法可議臣<lb/>
竊以經傳所載日月行天下之常度本厯元以歩筭又<lb/>
以陰陽虧盈之理求之以騐今厯詳定成化十四年戊<lb/>
戌十一月初一日己丒子正初刻合朔冬至日月與天<lb/>
同㑹於斗宿七度至三十三年丁巳十月初一日戊辰<lb/>
酉正初刻合朔冬至日月與天復同㑹於斗宿七度所<lb/>
謂氣朔分齊是為一章者也今將一章十有九年七閏<lb/>
之數冬至月朔閏月節氣年日月時逐月開坐編成一<lb/>
<pb n="KR2c0020_WYG_073-5a"/>
冊上進請勑該部精加考訂仍行欽天監從宜造厯頒<lb/>
布天下疏下部尚書周洪謨掌欽天監事童軒與正已<lb/>
叅考講論竟日不能决洪謨等因奏正已止據邵子皇<lb/>
極經世書及歴代天文志推筭氣朔又祖述前代術家<lb/>
評論歳差之意言古今厯法俱各有差曽不知與天合<lb/>
雖差而可今正已膠泥所聞輕率妄議請下法司治罪<lb/>
詔錦衣衛執治之<lb/>
孝宗𢎞治十一年訪世業疇人并諸能通厯象遁甲卜<lb/>
<pb n="KR2c0020_WYG_073-5b"/>
筮者<lb/>
武宗正徳十三年夏五月己亥朔日食起復弗合日官<lb/>
周濂請騐交食以更厯元<lb/>
十五年冬十月禮部主事鄭善夫奏曰今歳及去年三<lb/>
次月食臣皆同欽天監官登臺觀騐初虧復圓時刻分<lb/>
秒多不合占步葢天道幽𤣥其數精微以人合天誠亦<lb/>
未易嵗差之法晉虞喜定以五十年差一度久而騐之<lb/>
弗合也何承天以百年劉焯以七十五年僧一行以八<lb/>
<pb n="KR2c0020_WYG_073-6a"/>
十三年乆而騐之又弗合也許衡郭守敬定以六十六<lb/>
年有餘似已宻矣今據法推演仍又不合天道豈易言<lb/>
哉且如定歳差之法積四期餘一日以一日分加於四<lb/>
期故二至之時只爭絲忽此所宜定也又如定日之法<lb/>
一日百刻而變為九百四十分者以氣朔有不盡之數<lb/>
難分也凡月三十日二氣盈四百一十一分二十五秒<lb/>
一朔虛四百四十一分積虛盈之數以制閏故定朔必<lb/>
視四百四十一分前後為朓朒只在一分之間此又所<lb/>
<pb n="KR2c0020_WYG_073-6b"/>
宜定也如日月交食惟日食為最難測月食分數惟以<lb/>
距交逺近别無四時加減葢月小闇虛大月入闇虛而<lb/>
食故八方所見皆同若日為月體所掩而食則日大而<lb/>
月小日上而月下日逺而月近日行有四時之異月行<lb/>
有九道之異故旁觀者逺近自不同矣如北方食既南<lb/>
方才半虧南方食既北方才半虧故食之時刻分秒必<lb/>
須據地定表因時求合而後准也如正徳九年八月朔<lb/>
日食厯官報食八分六十七秒而閩廣之地遂至食既<lb/>
<pb n="KR2c0020_WYG_073-7a"/>
其時刻分秒安得而同今按交食以更厯元時分刻刻<lb/>
分分分分秒極精極細及至於半秒難分之處亦須酌<lb/>
量以足者也若皆半秒積以歳月則躔離朓朒皆不合<lb/>
矣漢宋以來皆設筭學與儒藝同科稱四門博士九章<lb/>
之法大明故定差法更厯元每得其人我朝筭法既廢<lb/>
而占天之書國法所禁官生之徒明理實少必須明理<lb/>
然後數精方今海内儒術之中固有天資超邁究心天<lb/>
人之學者使得盡觀祕書加以歳月必能上按往古下<lb/>
<pb n="KR2c0020_WYG_073-7b"/>
推未來庶幾厯元可更也不報<lb/>
世宗嘉靖三年光祿少卿管監事華湘言天子奉順陰<lb/>
陽治厯明時葢時以作事事以厚生而世從治也時苟<lb/>
不明將每朔弦晦望失其節分至啟閉乖其期無以該<lb/>
洽生靈而世亂矣夫厯數之典代有作者曷嘗不廣集<lb/>
衆思人無遺智法無遺巧期於永久不變也哉然不數<lb/>
歳而輙差厯所以差由天周有餘而日周不足也日之<lb/>
差騐於中星堯冬至昏昻中而日在虛七度躔𤣥枵之<lb/>
<pb n="KR2c0020_WYG_073-8a"/>
子今冬至昏室中日在箕三度躔析木之寅計去堯三<lb/>
千餘年而差者五十度矣再以赤黄道考之至元辛巳<lb/>
改厯冬至赤道嵗差一度五十秒今退天三度五十二<lb/>
分五十秒矣黄道嵗差九十二分九十八秒今退天三<lb/>
度二十五分七十四秒矣是以正徳戊寅日食庚辰月<lb/>
食時刻分秒起復方位類與推筭迕恭惟皇上入繼大<lb/>
統之年適與元革命改憲之年合則調元正厯固有待<lb/>
於今日也臣伏揆古今善治厯者三家漢太初以鍾律<lb/>
<pb n="KR2c0020_WYG_073-8b"/>
唐太衍以蓍策元授時以晷景而晷景為近其所因者<lb/>
本也欲正厯而不登臺測景竊以為皆空言臆見非事<lb/>
實已伏望許臣暫住朝㕘督同中官正周濂及掄選疇<lb/>
人子弟諳曉本業者及冬至前詣觀象臺晝夜推測日<lb/>
記月書至來年冬至以騐二十四氣分至合朔日躔月<lb/>
離黄赤二道昏旦中星七政紫氣月孛羅㬋計都之度<lb/>
視元辛巳所測差次錄聞昔班固作漢志言治厯有不<lb/>
可不擇者三家專門之裔明經之儒精筭之士臣三者<lb/>
<pb n="KR2c0020_WYG_073-9a"/>
無一蚤夜皇皇罔知所措乞勑禮部延訪有能知厯理<lb/>
如揚雄精厯理如邵雍智巧天授如僧一行郭守敬者<lb/>
徴赴京師令詳定歳差成一代之制不報<lb/>
神宗萬厯二十三年秋七月鄭世子載堉疏請改厯畧<lb/>
曰高皇帝格命之時元厯未久氣朔未差故仍舊貫不<lb/>
必改作但討論潤色而已今則積年既久氣朔漸差似<lb/>
應修治後漢志所謂三百年斗厯改憲者宜在此時仰<lb/>
惟列聖御極以來未嘗以厯為年號至我皇上始以萬<lb/>
<pb n="KR2c0020_WYG_073-9b"/>
厯為元而九年辛巳嵗距至元辛巳正三百年適當斗<lb/>
厯改憲之期又協乾元用九之義而厯元應在是矣繼<lb/>
述之盛舉寧不可待於今日乎前代人君或有新厯考<lb/>
成則改年號以厯為名以紀之以為福壽之徴然此不<lb/>
過後天而奉天時者也聖上預以萬厯為元此乃先天<lb/>
而天弗違固宜有厯以應之為聖壽萬萬歳之嘉徴乃<lb/>
俟之久而未見焉此愚臣日夜之所惓惓也於是採衆<lb/>
説之所長輯為一書名曰律厯融通其學大㫖出於許<lb/>
<pb n="KR2c0020_WYG_073-10a"/>
衡而與衡厯不同後漢志曰陰陽和則景至律氣應則<lb/>
灰除是故天子常以日冬夏至御前殿合八能之士陳<lb/>
八音聽樂均度晷景候鍾律權土灰放陰陽效則和否<lb/>
則占晉志曰日冬至音比林鍾浸以濁日夏至音比黄<lb/>
鍾侵以清十二律應二十四氣之變其為音也一律而<lb/>
生五音十二律而為六十音因而六之六六三十六故<lb/>
三百六十音以當一歳之日故律厯之數天地之道也<lb/>
夫黄鍾乃律厯本原而舊厯罕言之新法則以步律吕<lb/>
<pb n="KR2c0020_WYG_073-10b"/>
爻象為首此與舊厯不同一也堯時冬至日躔所在宿<lb/>
次劉宋何承天以歳差及中星考之應在須女十度左<lb/>
右唐一行大衍厯議曰劉炫推堯時日在虛危間則夏<lb/>
至火已過中虞<graphic n="KR1184" url="https://raw.githubusercontent.com/kanripo/KR-Gaiji/master/images/KR1184.png" mimeType="image/png"/>推堯時日在斗牛間則冬至昴尚未<lb/>
中葢堯時日在女虛間則春分昏張一度中秋分虚九<lb/>
度中冬至胃二度中昴距星直午正之東十二度夏至<lb/>
尾十一度中心後星直午正之西十二度四序進退不<lb/>
逾午正間軌漏使然也元人厯議亦云堯時冬至日在<lb/>
<pb n="KR2c0020_WYG_073-11a"/>
女虛之交而授時厯考之乃在牛宿二度是與虞<graphic n="KR1184" url="https://raw.githubusercontent.com/kanripo/KR-Gaiji/master/images/KR1184.png" mimeType="image/png"/>同<lb/>
大統厯考之乃在危宿一度是與劉炫同相差二十六<lb/>
度皆不與堯典合新法上考堯元年甲辰歳夏至午中<lb/>
日在柳宿十二度左右冬至午中日在女宿十度左右<lb/>
心昴昏中各去午正不逾半次與承天一行二家之說<lb/>
合而與舊厯不同二也春秋左傳昭公二十年己丒日<lb/>
南至授時厯推之得戊子先左傳一日大統厯推之得<lb/>
壬辰後左傳三日新法推之與左傳合此與舊厯不同<lb/>
<pb n="KR2c0020_WYG_073-11b"/>
三也授時厯以至元十八年為元大統厯以洪武十七<lb/>
年為元新法則以萬厯九年為元其餘各條不同者多<lb/>
詳見厯議新法比諸授時庶幾青生於藍而青於藍者<lb/>
章下禮部覆言厯名沿襲已久未敢輕議至於歳差之<lb/>
法當為考正所以求之者大約有三曰考月令之中星<lb/>
移次應節曰測二至之日景長短應候曰驗交食之分<lb/>
秒起復應時考以衡管測以臬表騐以刻漏斯亦佹得<lb/>
之矣夫天體至廣厯家以周天三百六十五度四分度<lb/>
<pb n="KR2c0020_WYG_073-12a"/>
之一而紀日月星辰之行次又析一度為百分一分為<lb/>
百秒可謂宻矣然在天一度應地二千九百三十二里<lb/>
其在分秒又可推也譬之輪轂外廣而中漸以狹至於<lb/>
輻輳之處間不容髪矣夫渾儀之體徑僅数尺外布三<lb/>
百六十五度四分度之一每度不及指許安所置分秒<lb/>
哉至於臬表之樹不過數尺刻漏之籌不越數寸以天<lb/>
之高且廣也而以徑尺寸之物求之欲其纎微不爽不<lb/>
亦難乎故方其差在分秒之間無可騐者至踰一度乃<lb/>
<pb n="KR2c0020_WYG_073-12b"/>
可以管窺耳此所以窮古今之智巧不能盡其變與今<lb/>
之談厯者或得其筭而無測騐之具即有具而置非其<lb/>
地高下逈絶則亦無准宜非墨守者之所能自信也即<lb/>
如世子言以大統授時二厯相較考古則氣差三日推<lb/>
今則時差九刻夫時差九刻在亥子之間則移一日在<lb/>
晦朔之交則移一月此可騐之於近也設移而前則生<lb/>
明在二日之昏設移而後則生明在四日之夕矣弦望<lb/>
亦宜各差一日今似未至此也此以厯家雖有成法猶<lb/>
<pb n="KR2c0020_WYG_073-13a"/>
以測驗為准為今之計直令星厯之官再加詳推以求<lb/>
歳差之故亟為更正嘗聞前禮官鄭繼之有言欲定歳<lb/>
差宜定歳法於二至餘分絲忽之間定日法於氣朔盈<lb/>
虛一畫之際定日月交食於半秒難分之所斯其言似<lb/>
中厯家肯綮要在得精思善筭而又知厯理者以職其<lb/>
事誠博求之不可謂世無其人而其本又在我皇上秉<lb/>
欽若之誠以建中和之極光調玉燭黙運璇璣正厯數<lb/>
以永大統之傳是在今日誠千載一時也載堉議遂格<lb/>
<pb n="KR2c0020_WYG_073-13b"/>
不行<lb/>
二十四年河南按察司僉事邢雲路奏窺天之器無踰<lb/>
觀象測景候時籌策四事乃今之日至大統推在申正<lb/>
二刻臣測在未正一刻是大統實後天九刻餘矣不寧<lb/>
惟是今年立春夏至立冬皆適值子午之交臣測立春<lb/>
乙亥而大統推丙子臣測夏至壬辰而大統推癸巳臣<lb/>
測立冬己酉而大統推庚戌夫立春與冬乃王者行陽<lb/>
徳陰徳之令而夏至則其祀方澤之期也今皆相隔一<lb/>
<pb n="KR2c0020_WYG_073-14a"/>
日則理人事神之謂何是豈為細故且厯法疎宻驗在<lb/>
交食自昔推之矣乃今年閏八月朔日有食之大統推<lb/>
初虧己正二刻食幾既而臣候初虧已正一刻食止七<lb/>
分餘大統實後天幾二刻而計閏應及轉應若交應則<lb/>
各宜如法増損之矣葢日食八分以下陰厯交前初虧<lb/>
西北固厯家所共知也今閏八月朔日食實在陰厯交<lb/>
前初虧西北其食七分餘明甚則安得謂之初虧正西<lb/>
食甚九分八十六秒耶而大統之不效亦明甚然此八<lb/>
<pb n="KR2c0020_WYG_073-14b"/>
月也若或值元日於子半則當退履端於月窮而朝賀<lb/>
大禮當在月正二日矣又可謂細故耶此而不改臣竊<lb/>
恐愈久愈差將不流而至春秋之食晦不止臣故曰閏<lb/>
應轉應交應之宜俱改也久之刑科給事中李應策亦<lb/>
言國朝厯元聖祖崇諭二說難憑但騐七政交㑹行度<lb/>
無差者為是惟時以至元辛巳揆之洪武甲子僅百四<lb/>
年所律以差法似不甚逺至正徳嘉靖已當退三度餘<lb/>
奚俟今日哉春秋不食朔猶值書官失之今日食後天<lb/>
<pb n="KR2c0020_WYG_073-15a"/>
幾二刻冬至後天逾九刻計氣應應損九百餘分乃云<lb/>
弗失乎厯理微秒日月五星運轉交㑹咸取應於窺管<lb/>
測表歐陽修所謂事之最易差者雖古太初大衍諸書<lb/>
詎不深思𤣥解得羲和氏之厯象授時遺意然果以鍾<lb/>
律為數無差則太初厯宜即定於漢而後之為三統四<lb/>
分者若何又果以蓍策為術無差則大衍厯亦當即定<lb/>
於唐而後之為五紀貞元觀象者又若何葢陰陽迭行<lb/>
隨動而移移而錯錯而乖違日陷不止則躔離之謬分<lb/>
<pb n="KR2c0020_WYG_073-15b"/>
至之忒積此焉窮雲路持觀象測景候時籌策四事議<lb/>
者應宜俱改使得中祕星厯書一編閲而校焉必自有<lb/>
得於是欽天監正張應侯等疏詆其誣禮部言使舊法<lb/>
無差誠宜世守而今既覺少差矣失今不修將歳愈久<lb/>
而差愈逺其何以齊七政而釐百工哉理應俯從雲路<lb/>
所請即行考求磨筭漸次修改但厯數本極𤣥微修改<lb/>
非可易議葢更厯之初上考往古數千年布筭雖有一<lb/>
定之法而成厯之後下行將來數百年不無分秒之差<lb/>
<pb n="KR2c0020_WYG_073-16a"/>
前此不覺非其術之疎也以分秒布之百餘年間其微<lb/>
不可紀葢亦無從測識之耳必積至數百年差至數分<lb/>
而始微見其端今欲騐之亦必測候數年而始微得其<lb/>
概即今該監人員不過因襲故常推衍成法而已若欲<lb/>
斟酌損益縁舊為新必得精諳厯理者為之總統其事<lb/>
選習星家多方測候積筭累嵗較析毫芒然後可為凖<lb/>
信裁定規制伏乞即以邢雲路提督欽天監事該監人<lb/>
員皆聽約束本部仍博訪通曉厯法之士悉送本官委<lb/>
<pb n="KR2c0020_WYG_073-16b"/>
用務親自督率官屬測候二至太陽晷刻逐月中星躔<lb/>
度及騐日月交食起復時刻分秒方位諸數隨得隨錄<lb/>
一切開呈御覽積之數年酌定歳差修正舊法則萬世<lb/>
之章程不易而一代之厯寳惟新其於國家敬天勤民<lb/>
之政誠大有禆益矣疏奏留中未行<lb/>
四十一年南京太僕寺少卿李之藻上西洋厯法畧言<lb/>
邇年臺諌失職推筭日月交食時刻虧分往往差謬交<lb/>
食既差定朔定氣由是皆舛伏見大西洋國歸化陪臣<lb/>
<pb n="KR2c0020_WYG_073-17a"/>
龎迪我龍化民熊三抜陽瑪諾等諸人慕義逺來讀書<lb/>
談道俱以頴異之資洞知厯筭之學攜有彼國書籍極<lb/>
多久漸聲教曉習華音其言天文厯數有我中國昔賢<lb/>
所未及道者一曰天包地外地在天中其體皆圓皆以<lb/>
三百六十度筭之地經各有測法從地窺天其自地心<lb/>
測筭與自地靣測筭者都有不同二曰地靣西北其北<lb/>
極出地高低度分不等其赤道所離天頂亦因而異以<lb/>
辨地方風氣寒暑之節三曰各處地方所見黄道各有<lb/>
<pb n="KR2c0020_WYG_073-17b"/>
髙低斜直之異故其晝夜長短亦各不同所得日景有<lb/>
表北景有南景亦有周圍圓景四曰七政行度不同各<lb/>
為一重天層層包裹推筭周經各有其法五曰列宿在<lb/>
天另行度以二萬七千餘歳一周此古今中星所以不<lb/>
同之故不當指列宿之天為晝夜一周之天六曰五星<lb/>
之天各有小輪原俱平行特為小輪旋轉於大輪之上<lb/>
下故人從地靣測之覺有順逆遲疾之異七曰嵗差分<lb/>
秒多寡古今不同葢列宿天外别有兩重之天動運不<lb/>
<pb n="KR2c0020_WYG_073-18a"/>
同其一東西差出入二度二十四分其一南北差出入<lb/>
一十四分各有定筭其差極微從古不覺八曰七政諸<lb/>
天之中心各與地心不同處所春分至秋分多九日秋<lb/>
分至春分少九日此由太陽天心與地心不同處所人<lb/>
從地靣望之覺有盈縮之差其本行初無盈縮九曰太<lb/>
陰小輪不但筭得遲疾又且測得高下逺近大小之異<lb/>
交食多寡非此不確十曰日月交食隨其出地高低之<lb/>
度㸔法不同而人從所居地靣南北望之又皆不同兼<lb/>
<pb n="KR2c0020_WYG_073-18b"/>
此二者食分乃審十一曰日月交食人從地靣望之東<lb/>
方先見西方後見凡地靣差三十度則時差八刻二十<lb/>
分而以南北相距三百五十里作一度東西則視所離<lb/>
赤道以為减差十二曰日食與合朔不同日食在午前<lb/>
則先食後合在午後則先合後食凡出地入地之時近<lb/>
於地平其差多至八刻漸近於午則其差時漸少十三<lb/>
曰日月食所在之宫每次不同皆有捷法定理可以用<lb/>
器轉測十四曰節氣當求太陽真度如春秋分日乃太<lb/>
<pb n="KR2c0020_WYG_073-19a"/>
陽正當黄赤二道相交之處不當計日匀分凡此十四<lb/>
事者臣觀前此天文厯志諸書皆未能及或有依稀揣<lb/>
度頗與相近然亦初無一定之見惟是諸臣能備論之<lb/>
不徒論其度數而已又能論其所以然之理葢縁彼國<lb/>
不以天文厯學為禁五千年來通國之俊曹聚而講究<lb/>
之窺測既核研究亦審與中國數百年來始得一人無<lb/>
師無友自悟自是此豈可以疎宻較者哉觀其所製窺<lb/>
天窺日之器種種精絶即使郭守敬諸人而在未或測<lb/>
<pb n="KR2c0020_WYG_073-19b"/>
其皮膚又况現在臺諌諸臣刻漏塵封星臺迹斷者寧<lb/>
可與之同日而論也昔年利瑪竇最稱博覽超悟其學<lb/>
未傳溘先朝露士論至今惜之今龎迪我等鬚髪已白年<lb/>
齡向衰失今不圖政恐後無人解伏乞勑下禮部亟開<lb/>
舘局首將陪臣龎迪我等所有厯法照依原文譯出成<lb/>
書其於鼓吹休明觀文成化不無禆補也<lb/>
懷宗崇禎二年九月癸卯開設厯局命吏部左侍郎徐<lb/>
光啓督修厯法先是五月乙酉朔日食時刻不驗上切<lb/>
<pb n="KR2c0020_WYG_073-20a"/>
責欽天監官五官夏官正戈豐年等奏言大統厯乃國<lb/>
初監正元統所定其實即元太史郭守敬所造授時厯<lb/>
也二百六十年來厯官按法推歩一毫未嘗增損非惟<lb/>
不敢亦不能若妄有竄易則失之益逺矣切詳厯始于<lb/>
唐堯至今四千年其法從粗入精從疎入密漢唐以來<lb/>
有差至二日一日者後有差一二時者至于守敬授時<lb/>
之法古今稱為極密然中間刻數依其本法尚不能無<lb/>
差此其立法固然非職所能更改豈惟職等即守敬以<lb/>
<pb n="KR2c0020_WYG_073-20b"/>
至元十八年成厯越十八年為大徳三年八月已推當<lb/>
食而不食大徳六年六月又食而失推載在律厯志可<lb/>
考也是時守敬方以昭文殿大學士知太史院事亦未<lb/>
能有所增改良以心思技術已盡於此不能復有進歩<lb/>
於是禮部覆言厯法大典唐虞以來咸所隆重故無百<lb/>
年不改之厯我髙皇帝神聖自天深明象緯而一時厯<lb/>
官如元統李徳芳軰才力有限不能出守敬之上因循<lb/>
至今後來専官修正則有童軒樂頀華湘等著書考定<lb/>
<pb n="KR2c0020_WYG_073-21a"/>
則有鄭世子載堉副使刑雲路等建議改正則有俞正<lb/>
已周濓周相等是皆明知守敬舊法本未盡善抑亦年<lb/>
逺數贏即守敬而在亦須重改故也况厯法一志厯代<lb/>
以來載之國史若史記漢書晉唐書宋元史尤為精備<lb/>
後之作者禀為成式因以增修我國家事度越前代而<lb/>
獨此一事畧無更定如萬厯間纂修國史擬將元史舊<lb/>
志謄録成書豈所以昭聖朝之令典哉已而光啟上厯<lb/>
法修正十事其一議嵗差每嵗東行漸長漸短之數以<lb/>
<pb n="KR2c0020_WYG_073-21b"/>
正古來百五十年六十六年多寡互異之說其二議嵗<lb/>
實小餘昔多今少漸次改易及日景長短嵗嵗不同之<lb/>
因以定冬至以正氣朔其三每日測驗日行經度以定<lb/>
盈縮加減真率東西南北髙下之差以步日躔其四夜<lb/>
測月行經緯度數以定交轉遲疾真率東西南北髙下<lb/>
之差以步月離其五密測列宿經緯行度以定七政盈<lb/>
縮遲疾順逆違離逺近之數其六密測五星經緯行度<lb/>
以定小輸行度遲疾留逆伏見之數東西南北髙下之<lb/>
<pb n="KR2c0020_WYG_073-22a"/>
差以推步凌犯其七推變黄赤道廣狹度數密測三道<lb/>
距度及月五星各道與黄道相距之度以定交轉其八<lb/>
議日月去交逺近及真會似會之因以定距午時差之<lb/>
真率以正交食其九測日行考知二極出入地度數以<lb/>
定周天緯度以齊七政因月食考知東西相距地輸經<lb/>
度以定交食時刻其十依唐元法隨地測騐二極出入<lb/>
地度數地輪經緯以求晝夜晨昏永短以正交食有無<lb/>
先後多寡之數因舉南京太僕寺少卿李之藻西洋人<lb/>
<pb n="KR2c0020_WYG_073-22b"/>
龍華民鄧玉函同襄厯事疏奏報可故有是命<lb/>
三年夏五月徵西洋陪臣湯若望秋七月徴西洋陪臣<lb/>
羅雅谷供事厯局<lb/>
四年春正月禮部尚書徐光啟進日躔厯指一卷測天<lb/>
約說二卷大測二卷日躔表二卷割圓八線表六卷黄<lb/>
道升度七卷黄赤距度表一卷通率表一卷<lb/>
夏四月戊午夜望月食徐光啟豫定月食分秒時刻方<lb/>
位奏言日食隨地不同則同地緯度筭其日分多少用<lb/>
<pb n="KR2c0020_WYG_073-23a"/>
地經度筭其加時早晏月食分數寰宇皆同止用地經<lb/>
度推求先後時刻漢安帝元初三年三月二日日食史<lb/>
官不見遼東以聞五年八月朔日食史官不見張掖以<lb/>
聞葢食在早獨見于遼東食在晚獨見於張掖當時京<lb/>
師不見食非史官之罪而不能言遼東張掖之見食則<lb/>
其法為未密也唐書載北極出地自林邑十七度至蔚<lb/>
州四十度元人設四海測驗二十七所庶幾知詳求經<lb/>
緯之法矣臣特從輿地圖約畧推歩開載各省今食初<lb/>
<pb n="KR2c0020_WYG_073-23b"/>
虧度分葢食分多少既天下皆同則餘率可以類推不<lb/>
若日食之經緯名殊必須詳備也又月體一十五分則<lb/>
盡入闇虚亦十五分止耳而臣今推二十六分六十抄<lb/>
者葢闇虚體大于月若食時去交稍逺即月體不能全<lb/>
入闇虚止從月體論其分數是夕之食極近于二道之<lb/>
交故月入闇虚一十五分方為食既更進一十一分有<lb/>
竒乃得生光故為二十六分有竒如回回厯推十八分<lb/>
四十七秒畧同此法也　冬十月辛丑朔日食光啟復<lb/>
<pb n="KR2c0020_WYG_073-24a"/>
上測候四説其畧曰日食有時差舊法用距午為限中<lb/>
前宜加中後宜減以定加時早晚若食在正中則無時<lb/>
差不用加減故臺官相𫝊謂日食加時有差多在早晚<lb/>
日中必合獨今此食既在日中而加時則舊術在後新<lb/>
術在前當差三刻以上所以然者七政運行皆依黄道<lb/>
不由赤道舊法所謂中乃赤道之午中而不知所謂中<lb/>
者黄道之正中也黄赤二道之中獨冬夏二至乃得同<lb/>
度餘日漸次相離今十月朔去冬至度數尚逺兩中之<lb/>
<pb n="KR2c0020_WYG_073-24b"/>
差二十三度有竒豈可仍因食限近午不加不減乎若<lb/>
食在二至又正午相值果可無差即食于他時而不在<lb/>
日中即差之原尚多亦復難辨適際此日又值此時足<lb/>
為顯証是可騐時差之正術一也交食之法既無差誤<lb/>
及至臨期實侯其加時亦或少有後先此則不因天度<lb/>
而因地度地度者地之經度也本方之地經度未得真<lb/>
率則加時難定其法必從交食時測騐數次乃可較勘<lb/>
畫一今此食依新術測候其加時刻分或前後未合當<lb/>
<pb n="KR2c0020_WYG_073-25a"/>
取從前所記地經度分勘酌改定此可以求里差之真<lb/>
率二也時差一法溺於所聞但知中無加減而不知中<lb/>
分黄赤今一經目見一經口授人人知加時之因黄道<lb/>
人人知黄道極之嵗一周天奈何以赤道之午正為黄<lb/>
道之中限乎臣今取黄道中限隨時隨地筭就立成監<lb/>
官已經謄録臨時用之無不簡便其他諸術亦多類此<lb/>
足以明學習之甚易三也該監諸臣所最苦者從來議<lb/>
厯之人詆為擅改不知其斤斤墨守者郭守敬之法即<lb/>
<pb n="KR2c0020_WYG_073-25b"/>
欲改不能也守敬之法加勝於前矣而謂其至今無差<lb/>
亦不能也如時差等術葢非一人一世之聰明所能揣<lb/>
測必因千百年之積候而後智者會通立法若前無緒<lb/>
業即守敬不能驟得之况諸臣乎此足以明疎失之非<lb/>
辜四也有此四者即分數甚少亦宜詳加測候以求顯<lb/>
騐故敢冒昧上聞<lb/>
六年冬十月以山東布政司右恭政李天經督修厯法<lb/>
時徐光啟以病辭厯務逾月卒所著崇禎厯書幾百卷<lb/>
<pb n="KR2c0020_WYG_073-26a"/>
七年春正月乙巳督修厯法山東右叅政李天經䟽言<lb/>
七政之餘依新法則火土金三星本年九月初旬會於<lb/>
尾宿之天江左右木星於是月前犯鬼宿之積尸氣一時<lb/>
五緯已有其四非必以數合天即天騐法之一據也從<lb/>
來厯家於列宿借星有經度無緯度雖回回厯近之猶<lb/>
然古法故臣等所推經緯度數時刻與監推各各不同<lb/>
如本年八月秋分大統厯筭在八月三十日未正一刻<lb/>
新法筭在閏八月二日未初一刻一十分相距兩日臣<lb/>
<pb n="KR2c0020_WYG_073-26b"/>
於閏八月二日同監局官生測太陽午正髙五十度零<lb/>
六分尚差一分入交推變時刻應在未初一刻一十分<lb/>
脗合新厯隨取轉臣徐光啟從前測景簿數年俱合春<lb/>
秋𫝊曰分同道也至相過也二語可為今日節變差訛<lb/>
之一証葢太陽行黄道中線迨二分而黄道與赤道相<lb/>
交此晝夜之所以平而分應所由起也迨二至則過赤<lb/>
道内外各二十三度有竒夫過赤道三十三度為真至<lb/>
則兩道相交于一線詎不為真分乎太陽有平行有實<lb/>
<pb n="KR2c0020_WYG_073-27a"/>
行平則每日約行若干而實則有多有寡不獨秋分為<lb/>
然謹將諸曜會合凌犯行度開具禮部委司官同監局官<lb/>
生詳議以聞　蒲城布衣魏文魁上言今年甲戌二月<lb/>
十六日癸酉曉刻月食今厯官所訂乃二月十五日壬<lb/>
申夜也八月應乙夘月食今乃以甲寅遂令八月之望<lb/>
為晦并白露秋分皆非其期訛謬尚可言哉奏上命文<lb/>
魁入京測驗　秋七月甲辰李天經上厯元二十七卷<lb/>
星屏一　冬十一月日晷星晷儀器告成上命太監盧<lb/>
<pb n="KR2c0020_WYG_073-27b"/>
維寜魏征至局騐之先是西儒羅雅谷湯若望在厯局<lb/>
造測儀六式一曰象限懸儀二曰平面懸儀三曰象限<lb/>
立運儀四曰象限座正儀五曰象限大儀六曰三直游<lb/>
儀復有弩儀弧矢儀紀限儀諸器不槩録<lb/>
　　谷應泰曰古今改厯者無慮數十家由黄帝訖秦<lb/>
　　凡六改由漢初漢末凡五改由曺魏訖隋凡十三<lb/>
　　改由唐訖周凡十六改由宋初訖宋末凡十八改<lb/>
　　由金熙宗訖元凡三改其間傑然名家者漢太初<lb/>
<pb n="KR2c0020_WYG_073-28a"/>
　　以鍾律唐大衍以蓍䇿元授時以晷景而晷景為<lb/>
　　最密明太祖吳元年太史令劉基率其屬進戊申<lb/>
　　大統厯已而欽天監博士元統請以洪武甲子嵗<lb/>
　　冬至為厯元大錫錫名雖殊立成㒺異與授時都<lb/>
　　無增損良以才非守敬革故滋難也自時厥後建<lb/>
　　議改正則有俞正已鄭善夫周濓周相諸人耑官<lb/>
　　修治則有童軒樂頀華湘諸人著書考定則有鄭<lb/>
　　世子載堉副使邢雲路諸人志切持籌事同築室<lb/>
<pb n="KR2c0020_WYG_073-28b"/>
　　言人人殊旋復報罷迄于萬厯西儒來賔繼軌迭<lb/>
　　至一時象緯厯筭之説逈出尋常黙與天㑹李之<lb/>
　　藻既推轂于定陵徐光啟復連茹于懷廟開局京<lb/>
　　圻允稱甚盛其法以二十四刻二十一分八十八<lb/>
　　秒六十四㣲為平行嵗實小餘而以均數加減之<lb/>
　　則為定冬至由是太陽有平行實行而三百六十<lb/>
　　五度之盈縮因之太陽有自行次輪又次輪而朔<lb/>
　　望之遲疾因之交食有時差里差視差而食時之<lb/>
<pb n="KR2c0020_WYG_073-29a"/>
　　　刻數分秒方位因之有所為根數者猶授時氣應<lb/>
　　　也引數者猶授時盈縮厯遲疾限也均數者猶授<lb/>
　　　時加減差也黄道東行一分四十三秒餘者猶授<lb/>
　　　時嵗差一分五十秒也至如午中分黄赤之辨分<lb/>
　　　至有贏縮之殊而隨動自動疾動遲動不同則交<lb/>
　　　道之廣狹生焉闡㣲析幽思出象表雖使楊子譚<lb/>
　　　𤣥洛下握筭無以及此衆言淆亂迄未通頒適我<lb/>
皇南嚮之辰詔司天西厯之布法象維新璣衡愈密豈非<lb/>
<pb n="KR2c0020_WYG_073-29b"/>
　　　宏制尚闕于垂成而大典終歸于有待哉唐乎盛<lb/>
　　　　矣<lb/>
　<lb/>
　<lb/>
　<lb/>
　<lb/>
　<lb/>
　　　明史紀事本末卷七十三<lb/>
</p>
<p>
</p>
  </div>
</body>
</text>
</TEI>
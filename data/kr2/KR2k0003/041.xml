<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0003_WYG_041-1a"/>
元和郡縣志後序<lb/>
右元和郡縣志四十卷唐宰相李吉甫所上也吉甫病<lb/>
古今地理家著録不得其要獨取蕭何收秦圖書而究<lb/>
天下阸塞戸口多少者以為凖則則不待詳閲其書而<lb/>
其體要卓然可紀也已吉甫再相葢元和六年此志自<lb/>
載其所嘗建白者二事改復天徳舊城則在八年更置<lb/>
宥州于經略軍則在九年其年十月吉甫遂薨于位則<lb/>
是書又其當國日久乃始纂述此于唐家郡縣疆境方<lb/>
<pb n="KR2k0003_WYG_041-1b"/>
面險要必皆熟按當時圖籍言之最為可據又其言曰<lb/>
志凡四十七鎮鎮皆有圖冠其篇首故以圖志名之圖<lb/>
今亡矣獨志存焉耳憲宗經略諸鎮吉甫實贊成之其<lb/>
于河北淮西悉嘗圖上地形憲宗得以坐覽要害而隂<lb/>
定策畫者圖之助多也惜乎其不存志傳寫久有闕逸<lb/>
又譌誤不敢强補謹書其有益者以示可傳而已淳熙<lb/>
二年五月一日秘書少監臣大昌序<lb/>
　張幾仲帥襄陽且行謂予曰以予之好異書知世間<lb/>
<pb n="KR2k0003_WYG_041-2a"/>
　有甚欲之而無其力者矣之鎮茍暇期取古書有益<lb/>
　者刻木而布傳之庶其費寡而人可得是亦一為政<lb/>
　也秘藏多書盍選擇見授予思之有元和郡縣志者<lb/>
　其所記地理多唐家制度本朝疆理天下率多本唐<lb/>
　則是書之備稽究特與今宜予嘗即蓬山藏本之未<lb/>
　敘列其所以可傳者矣茍欲嘉惠夫人則莫此為要<lb/>
　遂録寄之以遂其雅好幾仲名子顔今以敷文閣待<lb/>
　制在鎮淳熙二年至日新安程大昌泰之書<lb/>
<pb n="KR2k0003_WYG_041-2b"/>
右元和郡縣志四十卷目録二卷唐元和八年丞相李<lb/>
趙公吉甫所上也後三百六十有三年今京西牧待制<lb/>
張公幾仲始刻版于襄陽幕府按新唐書藝文志著録<lb/>
是書為五十四卷會要析而兩之一曰州縣郡國圖三<lb/>
十卷一曰郡國圖其卷與新志同皆冠以元和三者了<lb/>
不相似以今所刻證之皆非也地理之最莫切于圖書<lb/>
周官職方氏掌天下之圖要周知其利害沛公入闗蕭<lb/>
何收秦丞相府圖籍具知阸塞戸口多少强弱處基漢<lb/>
<pb n="KR2k0003_WYG_041-3a"/>
為雄光武與鄧禹論天下郡國亦披輿地圖乃克見則<lb/>
不出户庭而九州萬里在吾目中如策馬并轡援衣挈<lb/>
領舎此誰則然方趙公為相强藩悍帥狃貞元餘習擅<lb/>
地自予朝廷莫敢訶而能以期年間易三十六鎮魏田<lb/>
季安病公請以滑任薛平戍重兵邢洺因圖上河北險<lb/>
要憲宗張于浴堂門壁每歎曰朕日按圖信如卿料則<lb/>
其所著書葢已見之行事矣豈直區區紙上語而已哉<lb/>
幾仲先忠烈王勲在彞鼎為中興社稷臣幾仲濟美稱<lb/>
<pb n="KR2k0003_WYG_041-3b"/>
家文史聲猷有晉宋勝流風度方守國西門雍容緩帶<lb/>
躡叔子元凱故蹟一旦天子讀此書悼河山之獨西想<lb/>
燕冀而忼慨睠焉北顧思有所出趙營平不必馳至金<lb/>
城圖上方略馬伏波不必聚米為山指畫形勢幾仲知<lb/>
之矣予願拭目焉本作書之旨則趙公之敘固在今揭<lb/>
于篇首淳熙三年十一月番陽洪邁書<lb/>
　子顔少有四方志逮長益篤比年數被上委使尋復<lb/>
　領符襄州奏事便殿上諭曰馳驅原隰爾素志也顧<lb/>
<pb n="KR2k0003_WYG_041-4a"/>
　昧陋何以克承玉音洎至郡每登峴山撫中原未始<lb/>
　不歎息久之思有以自効者浩不知其涯焉會故人<lb/>
　程刑部寄元和郡縣志閲之瞿然有感仰惟明主扼<lb/>
　天下之吭制羣生之命者不在兹乎亟用版傳以資<lb/>
　有志者籌贊恢拓之業又得程洪二鉅公題品詳贍<lb/>
　斯文為不朽矣昔司馬子長南遊江淮上會稽探禹<lb/>
　穴闚九疑北涉汶泗東觀齊魯孔子之遺風西使巴<lb/>
　蜀以還周覽山川故其為文廣博馳騁古今愚不敏<lb/>
<pb n="KR2k0003_WYG_041-4b"/>
　詎敢擬一二惟欲勉馳驅之素志竭緜薄于異時葢<lb/>
　有務于是書亦報上之一云淳熙三年十二月朔旦<lb/>
　上秦張子顔書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元和郡縣志卷八</head> <lb/>
    <p>
<pb n="KR2k0003_WYG_008-1a"/>
欽定四庫全書<lb/>
　元和郡縣志卷八<lb/>
　　　　　　　　　　　　唐　李吉甫　撰<lb/>
　　河南道<hi>三</hi>
汴州<hi>陳留雄</hi>
　　<hi>開元户八萬二千一百九十元和户八千二百一十八</hi>　<hi>鄉一百六十一鄉五十三</hi>
　　今為汴宋節度使理所<hi>管汴州宋州亳州潁州三管縣二十八  都管户</hi>
　　<hi>萬一千四百四十四</hi>
<pb n="KR2k0003_WYG_008-1b"/>
禹貢豫州之域春秋鄭地戰國魏都史記魏惠王自安<lb/>
邑徙理大梁即今浚儀縣秦為三川郡地漢陳留郡之<lb/>
浚儀縣也酈生説漢髙曰陳留天下之衝四通五逹之<lb/>
郊漢文帝以皇子武為梁王都大梁以其地卑濕東徙<lb/>
睢陽今宋州是也漢陳留郡即今陳留縣東魏孝靜帝<lb/>
于此置梁州周宣帝改為汴州<hi>以城臨汴水故也</hi>隋大業二年<lb/>
州廢以開封浚儀屬鄭州隋亂陷賊武徳四年平王世<lb/>
充復置汴州<lb/>
<pb n="KR2k0003_WYG_008-2a"/>
州境<hi>東西一百南北二百</hi>　<hi>十六里十五里</hi>
八到<hi>西至上都一千二百八十里西至東都四百二十里</hi>
　　<hi>南至宋州三百里一十里東南至陳州三百</hi>
　　<hi>北至滑州二百一十里五里東北至曹州二百四十</hi>
貢賦<hi>開元貢    賦</hi>　<hi>絹二十疋綿  絹</hi>
　管縣六<lb/>
　　開封　浚儀　陳留　雍丘　封丘　尉氏<lb/>
開封縣<hi>望郭下理東界</hi>
<pb n="KR2k0003_WYG_008-2b"/>
本漢舊縣屬河南郡魏為秦所敗走保開封此城也晉<lb/>
屬滎陽郡後魏天平元年于此置開封郡髙齊天保七<lb/>
年廢隋開皇六年復置開封縣屬汴州大業二年廢汴<lb/>
州以縣屬鄭州武徳四年重置汴州開封又屬焉貞觀<lb/>
元年廢延和元年于城内别置開封縣管東界<lb/>
蓬澤在縣東北十四里今號蓬池左氏所謂蓬澤也<lb/>
長垣故城一名倉垣城在縣北二十里漢陳留太守所<lb/>
理<lb/>
<pb n="KR2k0003_WYG_008-3a"/>
梁王吹臺在縣東南六里俗號繁臺<lb/>
沙海在縣北二里戰國策齊欲發卒取周九鼎顔率説<lb/>
曰夫梁之君臣欲得九鼎謀之沙海之上其日久矣即<lb/>
謂此也隋文疏鑿舊跡引汴水注之以習舟師以伐陳<lb/>
陳平之後立碑其側以紀功焉今無水<lb/>
蓼堤在縣東北六里髙六丈廣四丈梁孝王都大梁以<lb/>
其地卑濕東徙睢陽乃築此堤至宋州凡三百里<lb/>
浚儀縣<hi>望郭下理西界</hi>
<pb n="KR2k0003_WYG_008-3b"/>
本漢舊縣屬陳留郡故大梁也魏惠王自安邑徙此因<lb/>
浚水為名後魏置梁州陳留郡周宣帝改為汴州縣屬之<lb/>
隋大業二年廢汴州改屬鄭州武徳四年于此重置汴<lb/>
州以縣屬焉<lb/>
夷門史記大梁城有十二門東門隠士侯嬴年七十家<lb/>
貧為夷門監者魏公子無忌厚遺之不肯受遺<lb/>
枯遮梁溝秦始皇二十二年王賁引水灌大梁城于此<lb/>
溝<lb/>
<pb n="KR2k0003_WYG_008-4a"/>
琵琶溝水西自中牟縣界流入通濟渠隋煬帝欲幸江<lb/>
都自大梁城西南鑿渠引汴水即莨蕩渠也<lb/>
陳留縣<hi>望西至州五十里</hi>
本漢陳留郡陳留縣地武帝置陳留郡屬兖州按留本<lb/>
鄭邑後為陳所并故曰陳留又按彭城亦有留此留屬<lb/>
陳故稱陳留晉為陳留國隋開皇三年分浚儀縣置陳<lb/>
留縣屬汴州武徳四年屬杞州今汴州雍丘縣是也貞<lb/>
觀元年廢杞州屬汴州<lb/>
<pb n="KR2k0003_WYG_008-4b"/>
故莘城在縣東北三十五里古莘國地也湯伐桀桀與<lb/>
韋顧之君拒湯于莘之墟遂戰于鳴條之野<lb/>
東昏故城本漢縣縣東北九十里即湯武之户牖鄉陳<lb/>
平之故里也<lb/>
雍丘縣<hi>望西至州一百一十里</hi>
本漢舊縣亦古之雍國及杞國周武王克殷封禹後東<lb/>
樓公于杞後魏孝昌四年分東郡陳留置陽夏郡理雍<lb/>
丘城隋開皇三年罷郡以縣屬汴州武徳四年于此置<lb/>
<pb n="KR2k0003_WYG_008-5a"/>
杞州貞觀元年廢以縣屬汴州<lb/>
雍丘故城今縣城是也春秋時杞國城也杞為宋滅城<lb/>
北臨汴河晉永嘉末鎮西將軍祖逖為豫州刺史理于<lb/>
此逖累破石勒軍由是黄河以南皆為晉土人皆感悦<lb/>
逖卒百姓立祠<lb/>
髙陽故城縣西南二十九里顓頊髙陽氏佐少昊有功<lb/>
受封此邑髙祖攻昌邑西過髙陽又酈食其墓在此<lb/>
外黄故城縣東六十里黄本屬宋後屬陳留郡以魏郡<lb/>
<pb n="KR2k0003_WYG_008-5b"/>
有内黄故此為外黄<lb/>
封丘縣<hi>緊南至州五十里</hi>
古之封國<hi>左傳魯封父之繁弱是也</hi>後屬衞亦屬魏漢髙祖與項羽<lb/>
戰敗于延鄉有翟母者免其難故以延鄉為封丘縣以<lb/>
封翟母屬陳留郡後魏并入酸棗宣武帝又置封丘縣<lb/>
屬陳留郡隋開皇三年置郡以縣屬汴州<lb/>
黄池在縣南七里魯哀十三年晉侯與吳子爭盟于此<lb/>
尉氏縣<hi>望北至州一百里</hi>
<pb n="KR2k0003_WYG_008-6a"/>
漢舊縣春秋時鄭大夫尉氏之邑自漢厯後魏屬陳留<lb/>
郡不改髙齊省以地入開封府隋開皇六年復置尉氏<lb/>
縣屬汴州武徳四年于此置洧州貞觀元年廢以縣屬<lb/>
汴州<lb/>
三亭岡在縣西三十七里秦使謁者王稽使魏夜與范<lb/>
睢言曰待我于三亭之南即此岡之南也<lb/>
故鍾城在縣西三十五里魏太尉鍾繇故里<lb/>
宋州<hi>睢陽望</hi>
<pb n="KR2k0003_WYG_008-6b"/>
　　<hi>開元户十萬三千元和户五千二百</hi>　<hi>鄉一百九十三鄉八十三</hi>
禹貢豫州之域即髙辛氏之子閼伯所居商丘今州理<lb/>
是也周為青州之域武王封微子于宋自微子至君偃<lb/>
三十三世為齊魏楚所滅三分其地魏得其梁陳留齊<lb/>
得濟陰東平楚得沛按梁即今州地秦并天下改為碭<lb/>
郡後改為梁國漢文帝封子武為梁王自漢至晉為梁<lb/>
國屬豫州宋改為梁郡隋于睢陽置宋州大業三年又<lb/>
改為梁郡隋亂陷賊武徳四年討平王世充又為宋州<lb/>
<pb n="KR2k0003_WYG_008-7a"/>
天寶末禄山亂兩河郡縣多所陷沒惟張巡許逺姚誾<lb/>
三人堅守睢陽賊將尹子奇併力攻圍逾年不克城中<lb/>
孤危糧竭相食殆盡時賀蘭進明許叔冀屯軍臨淮爭<lb/>
權不協不發援師城竟為賊所陷巡逺等抗詞不屈遂<lb/>
俱被害然使賊鋒挫䘐不至江淮巡逺之力也<lb/>
州境<hi>東西三百五十九里南北二百一十八里</hi>
八到<hi>西至上都一千五百八十里西至東都九百二十里</hi>
　　<hi>東南至泗州七百五十里西南至亳州一百四十里</hi>
<pb n="KR2k0003_WYG_008-7b"/>
　　<hi>西北至曹州一百五十里東北至徐州三百五十里</hi>
貢賦<hi>開元貢    賦</hi>　<hi>絹二十疋綿  絹</hi>
　管縣十<lb/>
　　宋城　碭山　虞城　楚丘　柘城　穀熟<lb/>
　　下邑　單父　襄邑　寧陵<lb/>
宋城縣<hi>望郭下</hi>
漢睢陽縣屬宋國後屬梁國後魏屬梁郡隋開皇三年<lb/>
罷梁郡以縣屬亳州十六年于此置宋州睢陽屬焉十<lb/>
<pb n="KR2k0003_WYG_008-8a"/>
八年改為宋城<lb/>
睢水西南至寜陵縣界流入<lb/>
渙水西南自寜陵縣界流入<lb/>
隕石水源出縣北四十里春秋時隕石于宋其處為潭<lb/>
小䝉故城縣北二十二里即莊周之故里<lb/>
州城古閼伯之墟契孫相土亦都于此春秋為宋國都<lb/>
漢梁孝王廣睢陽城七十里開汴河後汴水經州城南<lb/>
兔園縣東南十里漢梁孝王園<lb/>
<pb n="KR2k0003_WYG_008-8b"/>
清泠池在縣東二里<lb/>
碭山縣<hi>上西至州一百五十里</hi>
漢碭縣屬梁國後漢不改晉以其地併入下邑宋復置<lb/>
碭縣屬梁郡後魏屬碭郡髙齊文宣帝並廢以安陽縣<lb/>
屬彭城郡隋開皇十八年改安陽縣為碭山縣大業二<lb/>
年改屬宋州碭文石也以其山出文石故以名縣<lb/>
虞城縣<hi>上西南至州七十里</hi>
本虞國舜後所封之邑後漢及晉屬梁國後魏延昌中<lb/>
<pb n="KR2k0003_WYG_008-9a"/>
于此置蕭縣理虞城屬沛郡髙齊省隋開皇十六年分<lb/>
下邑置虞城縣屬宋州<lb/>
孟諸澤在縣西北十里周迴五十里俗號盟諸澤<lb/>
故綸城縣東南三十五里左傳少康逃奔有虞虞妻以<lb/>
二姚而邑諸綸<lb/>
平臺縣西四十里左傳宋皇國父為宋平公所築漢梁<lb/>
孝王大治宮室為複道自宮連屬于平臺三十餘里與<lb/>
鄒枚相如之徒並遊其上即此也<lb/>
<pb n="KR2k0003_WYG_008-9b"/>
楚丘縣<hi>緊南至州七十里</hi>
古戎州已氏之地漢為已氏縣屬梁國後漢屬濟隂郡<lb/>
北齊廢隋開皇五年又置屬曹州六年改為楚丘縣武<lb/>
徳五年屬戴州<hi>今宋州單父縣是也</hi>貞觀十七年廢戴州隸宋州<lb/>
楚丘故城在縣北三十里<lb/>
柘城縣<hi>上東北至州一百一十里</hi>
本陳之株邑詩陳風株林刺靈公是也至秦為柘城縣<lb/>
續漢志屬陳郡至晉太康中廢隋開皇十六年復置貞<lb/>
<pb n="KR2k0003_WYG_008-10a"/>
觀初廢入穀熟寜陵二縣後縣人徭賦路逺陳訴積年<lb/>
至髙宗朝復置屬宋州其羅城即古株邑故城是也<lb/>
渙水在縣北二十九里<lb/>
穀熟縣<hi>上西北至州五十七里</hi>
本漢薄縣地置于古穀城春秋時為穀丘亦殷之所都<lb/>
謂之南亳漢于此置薄縣屬山陽郡薄與亳義同字異<lb/>
後漢改置穀熟縣屬梁國隋開皇十六年屬宋州隋末<lb/>
䘮亂縣人劉繼叔戮力固守免陷于賊武徳二年置南<lb/>
<pb n="KR2k0003_WYG_008-10b"/>
穀州以繼叔為刺史四年罷以縣屬宋州<lb/>
渙水在縣南二十八里<lb/>
髙辛故城在縣西南四十五里帝嚳初封于此<lb/>
下邑縣<hi>上西至州一百一十里</hi>
漢舊縣按魯為楚所滅頃公遷于下邑漢髙祖攻下邑<lb/>
拔之在漢屬梁國後漢無下邑縣魏復立焉晉宋屬梁<lb/>
郡隋開皇三年改屬亳州十六年改屬宋州<lb/>
故譙城縣北三十一里祖逖屯淮隂進據太丘城遂克<lb/>
<pb n="KR2k0003_WYG_008-11a"/>
譙城而居之謂此也<lb/>
單父縣<hi>緊西南至州一百四十九里</hi>
古魯邑也漢以為縣屬山陽郡後漢以為侯國屬濟隂<lb/>
郡後魏置北濟隂郡理單父城隋開皇三年廢郡又置<lb/>
單父縣屬濟隂郡十六年于縣置戴州單父屬焉大業<lb/>
二年廢戴州以縣屬曹州武徳五年重置戴州縣又屬<lb/>
焉貞觀十七年廢戴州縣隸宋州<hi>漢髙祖后呂氏單父人宓子賤巫馬期皆</hi>
<hi>宰單父</hi>
<pb n="KR2k0003_WYG_008-11b"/>
襄邑縣<hi>緊東至州一百一十四里</hi>
本漢舊縣即春秋時宋襄牛地也秦始皇徙承筐縣于<lb/>
襄陵改為襄邑縣漢以縣屬梁後又屬陳留宋屬譙郡<lb/>
髙齊文宣帝省入雍丘隋開皇十六年復置襄邑縣屬<lb/>
杞州大業三年割屬梁郡武徳二年復置杞州以縣屬<lb/>
焉貞觀元年州廢縣隸宋州<lb/>
睢水西自雍丘縣界流入<lb/>
承筐故城在縣西南二十五里<lb/>
<pb n="KR2k0003_WYG_008-12a"/>
宋襄公墓在縣城中東隅故號襄陵<lb/>
寧陵縣<hi>緊東至州五十九里</hi>
本漢舊縣寧亦作甯七國時屬魏魏安釐王以弟無忌<lb/>
為信陵君邑于此漢初以魏咎為甯陵君亦在此漢志<lb/>
寜陵屬陳留郡後漢屬梁國晉屬宋郡改屬譙郡髙齊<lb/>
省隋開皇六年復置屬亳州十六年割屬宋州<lb/>
睢水西北自襄邑縣界流入<lb/>
渙水西自襄邑界流入<lb/>
<pb n="KR2k0003_WYG_008-12b"/>
故葛城在縣北十五里古葛伯國以不祀為湯所滅<lb/>
大棘故城在縣西南七十里左傳宋華元鄭公子歸生<lb/>
戰于大棘又七國反先擊梁棘即此城也<lb/>
汋陵在縣南二十五里春秋鄭子罕伐宋宋將鉏樂懼<lb/>
敗諸汋陵<lb/>
故柘城在縣南七十里陳之株邑<lb/>
故鄢城在縣南五十三里漢之鄢縣鄭伯克段于此<lb/>
已吾城在縣西南四十里後漢已吾縣故城曹公初起<lb/>
<pb n="KR2k0003_WYG_008-13a"/>
兵于此<lb/>
始基故城在縣南九十里晉蔡州刺史祖逖督護衞策<lb/>
所築初乞活魁遣陳川據陳留浚儀遣將魏碩于谷水<lb/>
南營逖遣策等追戰大破之因即立戍留守策曰從祖<lb/>
公北伐數年功始基于此因以為名<lb/>
仇留故城在縣南六十五里初陳川自始基敗後遣將<lb/>
仇留伐鄢以逼蔡州祖逖遣衞策進戍谷北髙丘以禦<lb/>
仇留故呼為仇留城<lb/>
<pb n="KR2k0003_WYG_008-13b"/>
亳州<hi>望譙郡</hi>
　　<hi>開元户七萬七百三十二元和户六千五百二</hi>　<hi>鄉一百三十七鄉一百六十一</hi>
禹貢豫州之域至周不改春秋時為陳國之焦邑六國<lb/>
時屬楚在秦為碭郡地漢為譙縣屬沛郡初後漢熹平<lb/>
五年黄龍見譙太史單颺以為其地當有王者興不及<lb/>
五十年亦當復見後如其言魏文帝即位黄初元年以<lb/>
先人舊郡又立為譙國與長安許昌鄴洛陽號為五都<lb/>
後魏復置南兗州周武帝改為亳州隋亂陷賊武徳四<lb/>
<pb n="KR2k0003_WYG_008-14a"/>
年討平王世充復為亳州<lb/>
州境<hi>東西三百六十七里南北二百里</hi>
八到<hi>西至上都一千七百二十里西至東都八百六十里</hi>
　　<hi>正南㣲東至潁州二百六十里西至陳州二百里</hi>
　　<hi>西北至宋州一百四十里東北至徐州三百九十里</hi>
貢賦<hi>開元貢    賦</hi>　<hi>絹二十疋黍/綿  絹</hi>　<hi>稷/</hi>　<hi>麻/</hi>　<hi>麥</hi>
　管縣八<lb/>
　　譙　　臨渙　酇　　城父　鹿邑　䝉城<lb/>
<pb n="KR2k0003_WYG_008-14b"/>
　　永城　貞源<lb/>
譙縣<hi>緊郭下</hi>
漢舊縣屬沛郡晉屬譙郡後魏無譙縣有小黄縣隋開<lb/>
皇三年以小黄縣屬亳州大業二年改小黄縣為譙縣<lb/>
三年以亳州為譙郡縣仍屬焉<lb/>
渦水在縣西四十八里魏黄初六年文帝以舟師自譙<lb/>
循渦入淮<lb/>
魏文帝祠在縣東五里初魏太祖以議郎告疾歸鄉里<lb/>
<pb n="KR2k0003_WYG_008-15a"/>
築室于此讀書秋冬弋獵以自娛文帝以漢中平四年<lb/>
生于此宅<lb/>
故梅城在縣南四十里古梅伯國<lb/>
臨渙縣<hi>緊西至州一百六十里</hi>
本漢銍縣屬沛郡後漢屬沛國魏屬譙郡梁武帝普通<lb/>
中克銍城置臨渙郡以臨渙水為名後魏改置渙北縣<lb/>
北齊省臨渙郡改渙北縣為臨渙縣屬譙郡隋開皇三<lb/>
年廢郡留縣改置譙州神堯嘗為譙州刺史大業二年<lb/>
<pb n="KR2k0003_WYG_008-15b"/>
改屬亳州武徳四年屬譙州貞觀十七年廢譙州縣隸<lb/>
亳州<lb/>
嵇山在縣西三十里晉稽康家于銍嵇山之下因改姓<lb/>
嵇氏<lb/>
酇縣<hi>上西南至州七十里</hi>
秦漢舊縣屬碭郡漢屬沛郡蕭何封酇侯此邑也魏酇<lb/>
縣屬譙國後魏省隋開皇十六年復置酇縣屬沛郡武<lb/>
徳四年改屬亳州<lb/>
<pb n="KR2k0003_WYG_008-16a"/>
城父縣<hi>上西北至州七十九里</hi>
春秋時陳國之夷邑亦名城父漢為城父縣屬沛郡後<lb/>
漢屬汝南郡晉屬譙郡宋志闕而有浚儀縣隋開皇十<lb/>
八年以重名復改為城父屬亳州<lb/>
渦水西北自譙縣界流入<lb/>
淝水東南至下蔡入淮<lb/>
扶陽故城在縣東北三十六里漢韋賢封邑<lb/>
章華臺縣南九里<lb/>
<pb n="KR2k0003_WYG_008-16b"/>
髙陂縣南五十六里周迴四十三里多魚蚌菱芡之利<lb/>
鹿邑縣<hi>上東至州一百一十七里</hi>
本漢鄲縣地春秋時鳴鹿邑屬陳國左傳晉智武子以<lb/>
諸侯之師侵陳至于鳴鹿是也晉屬陳留郡隋開皇三<lb/>
年改屬亳州為鹿邑縣<lb/>
渦水西北自陳州太康縣界流入<lb/>
鹿邑故城縣西十三里俗名㸦鄉城<hi>案㸦互古通王應麟謂即論語之互</hi>
<hi>鄉</hi>春秋時鳴鹿邑也<lb/>
<pb n="KR2k0003_WYG_008-17a"/>
武平故城縣東北十八里建安元年漢獻帝以曹公為<lb/>
大將軍封武平侯以此城為封邑<lb/>
䝉城縣<hi>上西北至州二百四十里</hi>
本漢山桑縣屬沛郡後漢改屬汝南郡魏屬譙郡後魏<lb/>
孝文帝于此置渦州理山桑城其地後入于梁梁于此<lb/>
置西徐州後復入魏改為譙州改譙縣為渦陽縣隋改<lb/>
渦陽為淝水縣武徳四年重立山桑縣屬譙州貞觀十<lb/>
七年廢譙州割屬亳州天寶二年改為䝉城縣<lb/>
<pb n="KR2k0003_WYG_008-17b"/>
縣城北臨渦水後魏渦州城也東魏武定六年侯景叛<lb/>
行臺慕容紹宗破景于此<lb/>
檀公城本漢山桑縣城宋檀道濟為征北將軍居此因<lb/>
名之<lb/>
永城縣<hi>上西南至州一百四十里</hi>
因隋舊縣本秦芒縣地漢不改後為臨睢縣之境晉蘄<lb/>
縣地隋大業六年于馬甫城東北三里割彭城睢陽置<lb/>
縣遂名永城屬譙郡武徳五年移于馬甫城屬譙州即<lb/>
<pb n="KR2k0003_WYG_008-18a"/>
今理是也貞觀十七年罷譙州以縣屬亳州<lb/>
碭山縣南五十里漢祖隠芒碭山澤間應劭注芒今在<lb/>
臨睢即永城縣是也碭屬梁國今碭山縣是二縣之界<lb/>
有山澤之固可以隠也<lb/>
故費城縣南二十里<lb/>
貞源縣<hi>望東至州五十九里</hi>
本楚之苦縣春秋時屬陳後為楚所併漢屬淮陽國後<lb/>
漢苦縣屬陳國晉屬梁郡成帝更名谷陽髙齊省入武<lb/>
<pb n="KR2k0003_WYG_008-18b"/>
平縣隋開皇六年復置谷陽縣理苦城屬亳州乾封元<lb/>
年髙宗幸瀨鄉以𤣥元皇帝生于此縣遂改為貞源縣<lb/>
寜平故城在縣西南五十五里漢縣也晉永嘉五年東<lb/>
海王越自陽城率甲士四萬薨于項秘不發喪石勒兵<lb/>
追之及寜平城焚越屍于此數萬衆斂手受害尸積如<lb/>
山王夷甫亦遇害<lb/>
𤣥元皇帝祠縣東一十四里祠院中有九井隋季井皆<lb/>
竭自武徳以來清泉沁漏或云汲一井而八井水皆動<lb/>
<pb n="KR2k0003_WYG_008-19a"/>
李母祠在縣東一十四里乾封元年冊號先天太后今<lb/>
謂之洞霄宮<lb/>
潁州<hi>汝隂上</hi>
　　<hi>開元户二萬八千一百七十九元和户一萬一千五百二十九</hi>　<hi>鄉五十六鄉六十一</hi>
禹貢豫州之域春秋胡子國楚滅之秦併天下為潁川<lb/>
郡之地在漢則汝南郡之汝隂縣也魏晉于此置汝隂<lb/>
郡司馬宣王使鄧艾于此置屯田後魏孝昌四年改置<lb/>
潁州髙齊罷州置郡隋末陷賊武徳四年討平王世充<lb/>
<pb n="KR2k0003_WYG_008-19b"/>
于汝隂縣西北十里置信州六年改為潁州移于今理<lb/>
州境<hi>東西三百五十七里南北一百九十六里</hi>
八到<hi>西取陳州路至上都一千八百二十里西至東都九百六十里</hi>
　　<hi>東至夀州二百六十里南至淮約一百里</hi>
　　<hi>西至蔡州三百六十里西北至汴州七百里</hi>
　　<hi>西北至亳州二百六十里</hi>
貢賦<hi>開元貢開絁二十疋缺綿二十七屯    案  元賦𫝊寫</hi>
　管縣四<lb/>
<pb n="KR2k0003_WYG_008-20a"/>
　　汝隂　沈丘　潁上　下蔡<lb/>
汝隂縣<hi>上郭下</hi>
本漢舊縣屬汝南郡魏文帝黄初三年屬汝隂郡後魏<lb/>
孝昌三年于此置潁州北齊廢以縣屬汝隂郡隋開皇<lb/>
三年罷郡以縣屬潁州武徳初置信州六年復為潁州<lb/>
縣皆屬焉<lb/>
淮水西南流入經縣南去百里<lb/>
潁水西北自陳州項城縣界流入伏于城下<lb/>
<pb n="KR2k0003_WYG_008-20b"/>
汝水西南自蔡州新蔡縣界流入又東南入淮<lb/>
寢丘故城在縣西北一百二十里楚相孫叔敖將死戒<lb/>
其子請寢丘之地即此<lb/>
古任城在縣北一里陳將任蠻奴伐齊于潁水北岸築<lb/>
城以圍池隂<lb/>
百尺堰在縣西北一百里司馬景王討王凌至百尺堰<lb/>
即此<lb/>
沈丘縣<hi>中東南至州一百二十六里</hi>
<pb n="KR2k0003_WYG_008-21a"/>
本漢寢丘孫叔敖子之封一名沈丘漢為寢縣屬汝南<lb/>
郡後漢加丘字東魏于此置才州髙齊文宣廢州改置<lb/>
襃信縣隋不置縣邑至神龍二年十道使唐儉奏請分<lb/>
汝隂置沈丘縣<lb/>
小汝水在縣北<lb/>
潁上縣<hi>中西北至州一百一十七里</hi>
本漢慎縣地屬汝南郡自漢訖宋不改隋大業二年置<lb/>
潁上縣屬潁州三年以潁州為汝隂郡縣仍屬焉武徳<lb/>
<pb n="KR2k0003_WYG_008-21b"/>
四年移于今理<lb/>
淮水西南自汝隂縣界流入去縣七十里又東北入下<lb/>
蔡縣界<lb/>
潁水西自汝隂縣界流入又東流入淮<lb/>
下蔡縣<hi>上西至州二百二十里</hi>
本漢舊縣古蔡國又吳州來之邑也按蔡國本都上蔡<lb/>
又徙新蔡後又遷此故謂之下蔡漢以為縣屬沛郡後<lb/>
漢屬汝南郡隋大業二年屬潁州十二年移于今理武<lb/>
<pb n="KR2k0003_WYG_008-22a"/>
徳四年于此置渦州下蔡屬焉八年州廢縣屬潁州<lb/>
硤石山在縣西南六十里淮水經硤石中對岸山上築<lb/>
二城以防津要今按淮水以中流分界在西岸者屬下<lb/>
蔡在東岸者屬夀陽<lb/>
淮水西南自潁上縣界流入<lb/>
淝水經縣理南去縣一里入淮<lb/>
硤石城魏諸葛誕反王昶據硤石以逼誕即此城又晉<lb/>
孝武帝太元八年聞苻堅入寇乃遣龍驤將軍胡彬將<lb/>
<pb n="KR2k0003_WYG_008-22b"/>
水軍五千援夀春既陷退保硤石亦此城也今之縣城<lb/>
在舊城東北十餘里<lb/>
鄧艾廟在縣西一百二十步艾為魏將作陂營屯田後<lb/>
人賴其利因為立祠<lb/>
　<lb/>
　<lb/>
　<lb/>
　元和郡縣志卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元和郡縣志卷三十五</head> <lb/>
    <p>
<pb n="KR2k0003_WYG_035-1a"/>
欽定四庫全書<lb/>
　元和郡縣志卷三十五<lb/>
　　　　　　　　　　　　唐　李吉甫　撰<lb/>
　　嶺南道<hi>一</hi>
廣州<hi>南海中都督府</hi>
　　<hi>開元戸六萬四千二百五十元和户七萬四千九十九</hi>　<hi>鄉一百九十四鄉九十一</hi>
　　今為嶺南節度使理所<hi>管廣州循州潮州端州康州封州韶州春州新州雷</hi>
　　<hi>州羅州髙州恩州潘州辯州瀧州勤州崖州瓊州振州儋州萬安州  案管縣及都管戸數傳寫缺</hi>
<pb n="KR2k0003_WYG_035-1b"/>
　　<hi>所列州目與唐書方鎮表元和時嶺南節度使領二十二州相合今缺春新以下十五州志文春州</hi>
　　<hi>即南陵郡其縣曰陽春羅水新州即新昌郡其縣曰新興索盧永順雷州即海康郡其縣曰海康遂</hi>
　　<hi>溪徐聞羅州即招義郡其縣曰亷江呉川幹水零緑髙州即髙涼郡其縣曰良徳電白保定恩州即</hi>
　　<hi>恩平郡其縣曰恩平杜陵陽江潘州即南潘郡其縣曰茂名潘水南巴辯州即陵水郡其縣曰石龍</hi>
　　<hi>陵羅瀧州即開陽郡其縣曰瀧水開陽鎮南建水勤州即雲浮郡其縣曰銅陵富林崖州即珠崖郡</hi>
　　<hi>其縣曰舎城澄邁文昌瓊州即瓊山郡其縣曰瓊山臨髙曽口樂會顔羅振州即延徳郡其縣曰寧</hi>
　　<hi>逺延徳吉陽臨川落屯儋州即昌化郡其縣曰義倫昌化感恩洛場富羅萬安州即萬全郡其縣曰</hi>
　　<hi>萬安陵水富雲博遼此元和時十五州所領五十縣可徴諸地理志合封韶以上七州所領縣為八</hi>
<pb n="KR2k0003_WYG_035-2a"/>
　　<hi>十有六也</hi>
禹貢梁州之域春秋時百越之地秦并天下置南海郡<lb/>
<hi>下言南海郡地即禹貢之域也</hi>秦末趙佗竊據之髙帝定天下為中國<lb/>
勞苦釋佗不誅因立佗為南越王使無為南邊害至武<lb/>
帝元鼎五年遣伏波將軍路博徳出桂陽下湟水樓船<lb/>
將軍楊僕下湞水咸會番禺誅佗𤣥孫建徳及相呂嘉<lb/>
遂定越地以為南海蒼梧鬱林交趾九真日南珠崖儋<lb/>
耳郡按漢南海郡即秦南海故郡也屬交趾刺史獻帝<lb/>
<pb n="KR2k0003_WYG_035-2b"/>
末孫權以步騭為交州刺史遷州于番禺即今州理是<lb/>
也孫皓時以交州土壤太逺乃分置廣州理番禺交州<lb/>
徙理龍編晉代因而不改義熙中盧循自稱平南將軍<lb/>
廣州刺史用徐道覆計舉兵建業軍敗單舸走保廣州<lb/>
為晉將杜慧度所破投水而死隋開皇九年平陳于廣<lb/>
州置總管府仁壽元年改廣州為番州大業三年罷番<lb/>
州為南海郡隋末陷賊武徳四年討平蕭銑復為廣州<lb/>
開元二十一年乂于邊境置節度經略使式遏四夷廣<lb/>
<pb n="KR2k0003_WYG_035-3a"/>
州為嶺南五府經略使理所以綏靜夷獠統經略軍<hi>南海</hi>
<hi>郡係本州城内有經略軍額管鎮兵五千四百人</hi>清海軍<hi>恩平郡管兵一千人恩平今恩州</hi>桂<lb/>
管經略使<hi>始安郡管兵千人</hi>容管經略使<hi>普寧郡管兵一千一百人</hi>鎮南經<lb/>
略使<hi>安南都䕶府管兵四千二百人</hi>邕管經略使<hi>朗寧郡管兵一千七百人</hi>
州境<hi>東西六百四十八里里南北一千二百一十</hi>
八到<hi>西北至上都取郴州路四千二百一十里取䖍州大庾嶺路五千二百一十里</hi>
　　<hi>西北至東都取桂州路五千八十五里東北至韶州五百三十里</hi>
　　<hi>正南至大海七十里沂相兼二百四十里正西微北至端州沿</hi>
<pb n="KR2k0003_WYG_035-3b"/>
　　<hi>西南至恩州水路六百里里西北至賀州八百七十六</hi>
貢賦<hi>開元貢</hi>　<hi>沈香/竹布</hi>　<hi>甲香/絲布</hi>　<hi>鍾乳/蕉布</hi>　<hi>石斛膽山薑蚺蛇</hi>
　　<hi>元和貢典荔枝煎厥餘甘子落占臘香志鼊皮布案唐六  嶺南道  賦蕉紵  麻今是  以蕉</hi>
　　<hi>絲布麻布為廣州及潮端康封韶等州之貢當因傳寫脫去賦字誤移作貢非李吉甫之原本也</hi>
　管縣十三<lb/>
　　南海　番禺　化䝉　懐集　増城　洊水<lb/>
　　東莞　新會　義寧　清逺　四會　湞陽<lb/>
　　浛洭<lb/>
<pb n="KR2k0003_WYG_035-4a"/>
南海縣<hi>上郭下</hi>
本漢番禺縣之地也屬南海郡隋開皇十年以其地置<lb/>
南海縣屬廣州<lb/>
番山在縣東南三里<lb/>
禺山在縣西南一里尉佗葬于此<lb/>
南海在縣南水路百里自州東八十里有村號曰古斗<lb/>
自此出海浩淼無際<lb/>
石門水一名貪泉出縣西三十里平地即晉廣州刺史<lb/>
<pb n="KR2k0003_WYG_035-4b"/>
呉𨼆之飲水賦詩之處<lb/>
州城步騭所築也騭為交州刺史登臺逺望乃曰斯誠<lb/>
海島膏腴之地<hi>案斯誠各本作新城非未築時語步騭本傳不載其事詳見水經注今據以改</hi>
<hi>正</hi>宜為都邑遂遷州于番禺建築城郭焉<lb/>
趙佗故城在縣西二十七里即尉佗都城也<lb/>
陸賈故城在縣西一十四里賈之來也佗不即前賈故<lb/>
為城以待之<lb/>
盧循故城在縣南六里循既為宋髙祖所破聚其餘黨<lb/>
<pb n="KR2k0003_WYG_035-5a"/>
還至番禺髙祖遣建威將軍孫季髙振武將軍沈田子<lb/>
力戰大破之<lb/>
朝臺在縣東北二十里<hi>案水經注引交州治中姚文式問答云朝臺在州城東北三十</hi>
<hi>里</hi>昔尉佗初遇陸賈之處也後嵗時于此望漢朝拜故<lb/>
曰朝臺<lb/>
牛鼻鎮在縣西北五十里<lb/>
赤岸戍在縣東百里<lb/>
柴石戍在縣東七十里<lb/>
<pb n="KR2k0003_WYG_035-5b"/>
北廟在縣北三里即尉佗之廟也<lb/>
虞翻廟在縣西北三里翻為孫權騎都尉以數諫爭徙<lb/>
交州卒<lb/>
海廟在縣東八十一里<lb/>
任囂墓在縣北三里<lb/>
尉佗墓在縣東北八里又言佗葬在禺山葢與此相連<lb/>
接耳<lb/>
番禺縣<hi>工北至州十五里</hi>
<pb n="KR2k0003_WYG_035-6a"/>
本秦舊縣故城在今縣西南二里縣有番禺二山因以<lb/>
為名或言置在番山之隅隋開皇十年改置南海縣即<lb/>
今縣是也長安三年于江南洲上别置番禺縣取漢名<lb/>
其洲周迴約八十里<lb/>
化䝉縣<hi>下東南至州四百八十里</hi>
本秦四會縣之地宋元嘉十三年分四會縣之䝉鄉置<lb/>
化䝉縣屬綏建郡隋開皇十年廢郡以縣屬廣州<lb/>
鉛穴山在縣西六十里出鉛錫<lb/>
<pb n="KR2k0003_WYG_035-6b"/>
滑水一名綏建江經縣南去縣三十步<lb/>
懐集縣<hi>中東南至州六百三十里</hi>
本漢四會縣地也宋元嘉中分四會縣之銀屯鄉置懐<lb/>
集縣屬綏建郡隋開皇十年改屬洭州<hi>洭州即今廣州浛洭縣理是也</hi>
二十年廢洭州改屬廣州<lb/>
驃山在縣東北四十二里多鐵□百姓資焉<lb/>
綏建江經縣西南二里<lb/>
増城縣<hi>中西南至州一百八十里</hi>
<pb n="KR2k0003_WYG_035-7a"/>
本漢番禺縣地後漢于此置増城縣按崑崙山上有閬<lb/>
風増城葢取美名也屬南海郡隋開皇十年屬廣州<lb/>
猊山在縣東南二十三里多婆娑摩竹圍三四尺至堅<lb/>
里人以為弓形如弩<lb/>
九子嶺在縣西四里<lb/>
泉山在縣西三十二里其上多漆樹<lb/>
黿泉在縣西青山有神黿帶銅鐶上此水有穢此水則<lb/>
便澍雨<lb/>
<pb n="KR2k0003_WYG_035-7b"/>
石陂水在縣東北百五十里漑田<hi>缺</hi>餘頃<lb/>
牛潭在縣東北二十里<lb/>
洊水縣<hi>中東北至州七百五十里</hi>
本漢封陽縣地在今賀州界蕭齊于此置洊安縣屬廣<lb/>
州至徳二年改為洊水縣<lb/>
齊樂水經縣北百步<lb/>
滑水在縣北五十里<lb/>
東莞縣<hi>中西北至州三百里</hi>
<pb n="KR2k0003_WYG_035-8a"/>
本漢博羅縣地晉成帝咸和六年于此置寶安縣屬東<lb/>
莞郡隋開皇十年廢郡以縣屬廣州至徳二年改為東<lb/>
莞縣取舊郡名也<lb/>
寶山在縣東北五十五里<lb/>
南海在縣西二里<lb/>
新會縣<hi>中東北至州三百里</hi>
本漢四會縣地隋開皇十年置新會縣屬岡州<hi>岡州即義寧今</hi>
<hi>廣州理是也</hi>開元二十三年割屬廣州<hi>案岡州舊唐書云貞觀五年州廢以新會</hi>
<pb n="KR2k0003_WYG_035-8b"/>
<hi>義寧屬廣州乾元元年復為岡州與此新會義寧兩縣志文有異</hi>
利山在縣南百七十里上多沈香木<lb/>
南海在縣北一百五十里<lb/>
義寧縣<hi>下東北至州五百里</hi>
本漢番禺縣之地宋元嘉六年于此置義寧縣屬新會<lb/>
郡隋改屬岡州天寳初廢岡州以縣屬廣州<lb/>
天路山在縣西一十六里<lb/>
清逺縣<hi>中南至州二百四十里</hi>
<pb n="KR2k0003_WYG_035-9a"/>
本漢中宿縣地也梁武帝于此置清逺郡中宿縣屬之<lb/>
隋開皇十六年廢郡置清逺縣屬廣州<lb/>
觀亭山一名觀峽一名中宿峽在縣東三十五里縣昔<lb/>
取此峽為名<lb/>
四會縣<hi>中東南至州二百四十里</hi>
本秦舊縣也屬桂林郡隋開皇十年改屬廣州<lb/>
金山一名金岡山在縣北六十五里出金沙<lb/>
雞籠山在縣西二里<lb/>
<pb n="KR2k0003_WYG_035-9b"/>
湞陽縣<hi>中南至州四百二十五里</hi>
本漢舊縣也屬桂陽郡在湞水之陽因名呉屬始興郡<lb/>
隋開皇十年改名貞陽屬循州十九年改屬廣州武徳<lb/>
元年復改為湞陽<lb/>
湞山在縣北四十里湞水所出尉佗為城于此山上名<lb/>
曰萬人城<lb/>
湞陽峽一名臯石山在縣南二十五里崖壁千仞猿狖<lb/>
所不能遊<lb/>
<pb n="KR2k0003_WYG_035-10a"/>
溱水一名始興大江北自韶州曲江縣界流入東去縣<lb/>
百一十步<lb/>
洭浦故闗在縣西南四十五里山谷深阻實禁防之要<lb/>
地也<lb/>
浛洭縣<hi>中東南至州五百里</hi>
本漢舊縣也<hi>地理志含字無水</hi>屬桂陽郡隋開皇十年于此置<lb/>
洭州縣屬焉二十年廢洭州以縣屬廣州因縣界洭水<lb/>
為名也<lb/>
<pb n="KR2k0003_WYG_035-10b"/>
堯山在縣北四十里<lb/>
白鹿山在縣東南三十里<lb/>
洭水西自連州陽山縣界流入經縣南百步<lb/>
含洭故城本漢含洭縣也在今縣東四里<lb/>
故洭城在縣西二十步<lb/>
循州<hi>海豐上</hi>
　　<hi>開元户九千五百二十五元和户二千八百九</hi>　<hi>案鄉數傳寫缺鄉一十五</hi>
本秦南海郡地漢平南越復置南海郡今州即漢南海<lb/>
<pb n="KR2k0003_WYG_035-11a"/>
郡之博羅縣也梁置梁化郡隋開皇十年于此置循州<lb/>
取循江為名也大業三年改為龍川郡武徳五年復改<lb/>
為循州<hi>案此所叙未全舊唐書地理志云隋龍川郡武徳五年改為循州天寳元年改為海豐郡乾元</hi>
<hi>元年復為循州</hi>
州境<hi>東西九百八十三里南北七十二里</hi>
八到<hi>西北至上都取廣郴路四千六百一十里西北至東都取廣郴路四千四百五十里</hi>
　　<hi>東北至韶州一千二百里南至海一百一十里</hi>
　　<hi>西至廣州水路沿泝相兼四百里陸路三百五十里</hi>
<pb n="KR2k0003_WYG_035-11b"/>
　　<hi>北至䖍州一千五百里</hi>
貢賦<hi>開元貢元和貢</hi>　<hi>甲香/藤箱</hi>　<hi>藤器/水馬</hi>　<hi>蚋蛇膽/大魚睛</hi>　<hi>鮫魚皮子羅浮柑</hi>
　管縣六<lb/>
　　歸善　博羅　興寧　海豐　河源　雷鄉<lb/>
歸善縣<hi>中下郭下</hi>
本漢博羅縣地也宋于此置歸善縣屬鄣郡梁屬梁化<lb/>
郡隋開皇十年廢梁化郡以縣屬循州<lb/>
長山在縣東南百里<lb/>
<pb n="KR2k0003_WYG_035-12a"/>
寅山在縣東北十五里多出茯苓<lb/>
南海在縣南一百一十里<lb/>
河源水北去縣四十步<lb/>
歸善故城在縣東北七十里<lb/>
梁化故郡在縣東南八十里<lb/>
博羅縣<hi>中下東南至州三十里</hi>
本漢舊縣也屬南海郡隋開皇十年改屬循州二漢縣<lb/>
立名不一自呉以後復為博羅<lb/>
<pb n="KR2k0003_WYG_035-12b"/>
羅浮山在縣西北二十八里羅山之西有浮山蓋蓬萊<lb/>
之一阜浮海而至與羅山並體故曰羅浮髙三百六十<lb/>
丈周迴三百二十七里峻天之峰四百三十有二焉事<lb/>
具袁彦伯記<lb/>
浮水出羅浮山<lb/>
河源水東自歸善縣界流入南去縣一百步<lb/>
興寧縣<hi>中下西南至州七百里</hi>
本漢龍川縣之地也晉于今縣西三里置興寧縣屬東<lb/>
<pb n="KR2k0003_WYG_035-13a"/>
莞郡隋開皇十年廢郡以縣屬循州<lb/>
六石山在縣西南二里<lb/>
循江西自河源縣界流入西去縣五十里<lb/>
興寧江南去縣一百八十里<lb/>
海豐縣<hi>中下西北至州五百里</hi>
本漢龍川縣地東晉于此置海豐縣屬東莞郡隋開皇<lb/>
十年廢郡以縣屬循州<lb/>
南海在縣南二十五里<lb/>
<pb n="KR2k0003_WYG_035-13b"/>
龍山在縣北五十里<lb/>
河源縣<hi>中下西南至州二百三十里</hi>
本漢龍川縣之地齊于此置河源縣以縣東北三百里<lb/>
有三河之源故名也屬南海郡隋開皇十年改屬循州<lb/>
龍穴山今名龍川山在縣東北三百四十里<lb/>
循江經縣東南去縣二百步<lb/>
龍川故城在縣東北水路百七十五里秦龍川縣也秦<lb/>
南海尉任囂疾召龍川令趙佗授之以政即此處也<lb/>
<pb n="KR2k0003_WYG_035-14a"/>
雷鄉縣<hi>中下西南至州六百里</hi>
天授二年廣東都督陳崇業奏置南臨大江<lb/>
潮州<hi>潮陽下</hi>
　　<hi>開元户九千三百二十九元和户一千九百五十五</hi>　<hi>郷一十六鄉一十六</hi>
今州即漢南海郡之掲陽縣也晉安帝義熙九年于此<lb/>
立義安郡及海陽縣隋開皇十年罷郡省海陽縣仍于<lb/>
郡廨置義安縣以屬循州十一年于義安縣立潮州以<lb/>
潮流往復因以為名大業三年罷州為義安郡武徳四<lb/>
<pb n="KR2k0003_WYG_035-14b"/>
年復為潮州<lb/>
州境<hi>東西五百三十六里南北四百八十四里</hi>
八到<hi>西北至上都取䖍州路五千六百二十五里西北至東都取䖍州路四千八百一十里</hi>
　　<hi>東至大海一百二十里路四百八十里東北至漳州取漳浦縣</hi>
　　<hi>南至大海八十五里百里西南至循州一千五</hi>
　　<hi>西南至廣州水陸路相兼約一千六百里西北至䖍州一千五百里</hi>
貢賦<hi>開元貢元和貢</hi>　<hi>甲香布蚺蛇膽/細蕉    水馬</hi>　<hi>鮫魚皮/</hi>　<hi>靈龜散</hi>
　管縣三<lb/>
<pb n="KR2k0003_WYG_035-15a"/>
　　海陽　潮陽　程鄉<lb/>
海陽縣<hi>中下郭下</hi>
本漢揭陽縣地晉于此立海陽縣屬義安郡隋開皇十<lb/>
年省郡廢海陽入循州十一年置潮州又立海陽縣以<lb/>
屬焉南濱大海故日海陽<lb/>
鳳凰山在縣北一百四十里<lb/>
大海在縣東南一百一十三步<lb/>
西津驛在縣西六里<lb/>
<pb n="KR2k0003_WYG_035-15b"/>
鹽亭驛近海百姓煮海水為鹽逺近取給<lb/>
官鄣湖在縣東南二十里出名龜以卜勝于含洭龜<lb/>
潮陽縣<hi>中下東北至州二百里</hi>
木漢揭陽縣地晉安帝分東莞郡置義安郡仍立潮陽<lb/>
縣屬焉以在大海之北故曰潮陽貞元九年移于今理<lb/>
穫子山一名龍首山在縣東南五十里<lb/>
龍溪山今名海寧嶺在縣西南一百七十里<lb/>
大海在縣西南一百三十里<lb/>
<pb n="KR2k0003_WYG_035-16a"/>
程鄉縣<hi>中下東南至州四百里</hi>
本漢揭陽縣地齊于此置程鄉縣蓋分海陽縣立焉屬<lb/>
義安郡隋開皇十年省十一年置潮州復立程鄉縣屬<lb/>
焉<lb/>
西陽山在縣東南四十五里<lb/>
西陽水在縣南二十三里<lb/>
端州<hi>髙要下</hi>
　　<hi>開元户八千一百四十二元和户一千七百九十五</hi>　<hi>鄉十四鄉十四</hi>
<pb n="KR2k0003_WYG_035-16b"/>
本秦南海郡地漢武帝置蒼梧郡則為蒼梧郡之髙要<lb/>
縣也梁大同中于此立髙要郡隋開皇十一年置端州<lb/>
大業三年罷為信安郡武徳四年平蕭銑五年重置端<lb/>
州州當西江入廣州之要口也<lb/>
州境<hi>東西一百五十八里南北一百一十里</hi>
八到<hi>西北至上都取韶郴州路四千三百三十五里西北至東都四千六十五里</hi>
　　<hi>東至廣州二百八十四里十里東至廣州義寧縣一百五</hi>
　　<hi>東南至廣州新會縣水路三百里十里東北至廣州四會縣陸路一百八</hi>
<pb n="KR2k0003_WYG_035-17a"/>
　　<hi>西至康州二百九十里一百八十里西南水陸相兼至新州</hi>
　　<hi>北取廣州四會縣界水路至韶州六百四十里</hi>
貢賦<hi>開元貢元和貢</hi>　<hi>銀四鋌黄蕉布春麻布乳香    魚    子</hi>
　管縣二<lb/>
　　髙要　平興<lb/>
髙要縣<hi>下郭下</hi>
本漢舊縣也屬蒼梧郡有鹽官隋開皇十一年置端州<lb/>
割屬焉<lb/>
<pb n="KR2k0003_WYG_035-17b"/>
石室山在縣北五里<lb/>
零羊峽在縣東水行三十里呉步騭為交州刺史興軍<lb/>
取南海衡毅錢博等<hi>案衡毅錢博蒼梧人步騭本傳不載詳見水經注所引王氏交廣春</hi>
<hi>秋</hi>領兵逆之戰于峽口毅博等軍敗投水死者千餘人<lb/>
即此處也<lb/>
青岐鎮在縣東八十五里<lb/>
鵠奔亭在縣西八里漢交趾刺史何敞辨死女子冤即<lb/>
此處也<lb/>
<pb n="KR2k0003_WYG_035-18a"/>
平興縣<hi>下西北至州八十里</hi>
本漢髙要地也晉末分置平興縣屬新寧郡隋開皇十<lb/>
二年罷郡屬端州<lb/>
漏山在縣東四十里<lb/>
康州<hi>晉康下</hi>
　　<hi>開元户一萬三千一百五十二案元和户鄉數傳寫缺</hi>　<hi>鄉十六</hi>
漢武帝平南越置蒼梧郡今州即蒼梧郡之端溪縣也<lb/>
晉末于此置晉康郡隋開皇十二年省晉康郡以所領<lb/>
<pb n="KR2k0003_WYG_035-18b"/>
縣屬端州大業三年罷州為信安郡隋末陷賊武徳四<lb/>
年討平蕭銑五年置康州<lb/>
州境<hi>東西二百七十九里東北二百四十五里</hi>
八到<hi>西北至上都四千五百二十五里西北至東都四千二百五十五里</hi>
　　<hi>東至端州二百九十里八十里西南水路至瀧州一百</hi>
　　<hi>西北泝流至封州一百二十五里化縣分界北至霍山一百二十里與廣州蒙</hi>
貢賦<hi>開元貢</hi>　<hi>銀/</hi>　<hi>蕉布/</hi>　<hi>麻布</hi>
　管縣四<lb/>
<pb n="KR2k0003_WYG_035-19a"/>
　　端溪　悅城　都城　晉康<lb/>
端溪縣<lb/>
本漢端溪舊縣也屬蒼梧郡<lb/>
端山在縣北百二十五里有樹冬榮其子號曰猪肉子<lb/>
大于盃炙而食之味如猪肉故名也<lb/>
西江水經縣南去縣五十二步<lb/>
悅城縣<hi>下西至州八十里</hi>
本漢端溪縣地也宋于此置樂城縣屬端州武徳五年<lb/>
<pb n="KR2k0003_WYG_035-19b"/>
改屬康州天寶元年改名悅城<lb/>
鬱水一名西江水經縣南去縣十步<lb/>
程溪水東去縣百步<lb/>
都城縣<hi>下東北至州四十五里</hi>
本漢端溪縣地宋于此分置都城縣屬晉康郡隋大業<lb/>
二年屬封州武徳五年改屬康州<lb/>
鬱水經縣西去縣一里<lb/>
晉康縣<hi>下東至州七十一里</hi>
<pb n="KR2k0003_WYG_035-20a"/>
本漢端溪縣地宋于此置遂安縣貞觀八年于縣置樂<lb/>
州十八年廢州以縣屬康州至徳元年改為晉康縣<lb/>
建水在縣東五十步<lb/>
封州<hi>臨封下</hi>
　　<hi>開元户五千六百五十二元和户八百一十一</hi>　<hi>鄉七鄉七</hi>
秦為南海郡之地漢平南越置蒼梧郡今州即漢蒼梧<lb/>
郡之廣信縣地也梁于此置梁信郡屬成州隋開皇十<lb/>
年改為封州大業三年罷州以縣屬蒼梧郡武徳四年<lb/>
<pb n="KR2k0003_WYG_035-20b"/>
復置封州<lb/>
州境<hi>東西一百二十八里南北二百八十九里</hi>
八到<hi>西北至上都取梧桂州路四千三百八十五里西北至東都四千一百二十五里</hi>
　　<hi>東南泝流至康州一百二十里西北泝流至梧州五十五里</hi>
　　<hi>北至賀州陸路三百九十里水路六百四十里</hi>
貢賦<hi>開元貢</hi>　<hi>銀/</hi>　<hi>蕉布/</hi>　<hi>麻布</hi>
　管縣二<lb/>
　　封川　開建<lb/>
<pb n="KR2k0003_WYG_035-21a"/>
封川縣<hi>下郭下</hi>
本漢廣信縣也梁于此置梁信郡隋開皇十年改為梁<lb/>
信縣屬封州十八年改為封川縣皇朝因之<lb/>
古鬭山在縣西十三里<lb/>
封溪水經縣北去縣十五里<lb/>
開建縣<hi>下南至州一百七十里</hi>
本漢封陽縣之地宋明帝分置開建縣屬臨賀郡<hi>案宋明帝</hi>
<hi>一作宋文帝</hi>隋開皇十年改屬連州武徳四年改屬封州<lb/>
<pb n="KR2k0003_WYG_035-21b"/>
鼠石在縣東北二十四里傍有三穴皆容人居止其石<lb/>
上時多石斛石髙五十丈周迴五里<lb/>
臨賀水一名封溪水經縣西去縣十五里<lb/>
韶州<hi>始興下</hi>
　　<hi>開元户二萬七百六十四元和户九千六百六十六</hi>　<hi>鄉四十一鄉四十一</hi>
秦南海郡地漢分置桂陽郡今州即桂陽郡之曲江縣<lb/>
也後漢置始興都尉今州即都尉所部呉甘露元年初<lb/>
立為始興郡梁承聖中蕭勃據嶺南于此置東衡州隋<lb/>
<pb n="KR2k0003_WYG_035-22a"/>
開皇元年平陳改東衡州為韶州取州東北韶石為名十<lb/>
一年廢入廣州十二年自今南海縣移廣州理曲江之<lb/>
廢韶州城即今州理是也仁壽元年改廣州為番州大<lb/>
業二年又自今始興故鎮移番州理南海縣今廣州理<lb/>
是也三年以番州為南海郡隋末陷賊武徳四年平蕭<lb/>
銑重于此置番州貞元年改為韶州復舊名也<lb/>
州境<hi>東西六百二十里南北四百五里</hi>
八到<hi>西北至上都取郴州路三千六百八十五里取䖍州吉州路四千六百八十里</hi>
<pb n="KR2k0003_WYG_035-22b"/>
　　<hi>西北至東都取郴州路三千四百二十五里取䖍州吉州路二千八百七十里</hi>
　　<hi>東北至䖍州陸路五百五十里里南至廣州水陸相兼五百三十</hi>
　　<hi>西至連州山路險峻五百里里西北至郴州陸路四百一十</hi>
貢賦<hi>開元貢</hi>　<hi>竹布十五疋/蘭桂  石斛</hi>　<hi>鍾乳五兩/麻布</hi>　<hi>乳花</hi>
　管縣六<lb/>
　　曲江　始興　樂昌　翁源　湞昌　仁化<lb/>
曲江縣<hi>上郭下</hi>
本漢舊縣也屬桂陽郡江流迴曲因以為名呉置始興<lb/>
<pb n="KR2k0003_WYG_035-23a"/>
郡縣屬焉隋置韶州縣屬不改皇朝因之<lb/>
靈鷲山在縣北六里<lb/>
玉山在縣東南十里有採玉處<lb/>
銀山在縣西二十二里出銀<lb/>
韶石在縣東北八十里兩石相對相去一里石髙七十<lb/>
五丈周迴五里有似雙闕名韶石<lb/>
牢石在縣東六十里石髙七十丈周迴二十一里色備<lb/>
五彩狀若樓觀上多零羊<hi>案水經注韶石南有逃石髙三十丈廣圓五百丈本在桂</hi>
<pb n="KR2k0003_WYG_035-23b"/>
<hi>林武城縣夜逃雷忽然遷此彼人來見曰石乃逃來因名逃石以其有靈運徙又名靈石舊唐書云貞觀十一</hi>
<hi>年改智州為牢州以牢石為名牢石髙四十丈周二十里或疑牢石即逃石而與是志之髙七十丈皆異</hi>
王城一名故郡城在縣南六里地勢險固晉義熙初盧<lb/>
循克廣州循將徐道覆移始興郡據此城<lb/>
湞水在縣東一里元鼎五年征南越樓船將軍下横浦<lb/>
入湞水即此水<lb/>
始興縣<hi>下西南至州一百九十四里</hi>
本漢南越之地呉于此分置始興郡隋改屬韶州皇朝<lb/>
<pb n="KR2k0003_WYG_035-24a"/>
因之<lb/>
大庾嶺一名東嶠山即漢塞上也在縣東北一百七十<lb/>
二里從此至水道所極越之北疆也越相呂嘉破漢將<lb/>
軍韓千秋于石門封送漢節置于塞上即此嶺本名塞<lb/>
上漢伐南越有監軍姓庾城于此地衆軍皆受庾節度<lb/>
故名大庾五嶺之戍中此最在東故曰東嶠髙一百三<lb/>
十丈秦南有五嶺之戍謂大庾始安臨賀桂陽揭陽縣<lb/>
也<lb/>
<pb n="KR2k0003_WYG_035-24b"/>
邪階水今名階水出縣東百三十里近水有邪階山又<lb/>
有脩仁水出縣東北東嶠山仍有三楓亭五渡水齊范<lb/>
彦龍為始興守至修仁酌水賦詩曰三楓何習習五渡<lb/>
且悠悠寧飲脩仁水不浥邪階流<lb/>
安逺鎮在縣東北一百五十里<lb/>
樂昌縣<hi>中東南至州一百四十里</hi>
本漢曲江縣地也梁武帝分曲江置梁化縣屬始興郡<lb/>
隋開皇十年改屬廣州十八年改為樂昌縣武徳中改<lb/>
<pb n="KR2k0003_WYG_035-25a"/>
屬韶州<lb/>
藍豪山在縣西北一百九十里廣五百里崖嶺峻阻所<lb/>
謂瀧中即此也<lb/>
滄湖在縣東南十里周迴三十五里南通瀧水<lb/>
任囂故城在縣南五里秦楚之際南海都尉任囂因中<lb/>
國方亂欲據嶺南故築此城以圖進取囂死此城尉佗<lb/>
因之遂有南越<lb/>
翁源縣<hi>下西北至州二百八十里</hi>
<pb n="KR2k0003_WYG_035-25b"/>
本漢湞陽縣地在今廣州界梁承聖末蕭勃分湞陽立<lb/>
翁源縣因縣界翁水之源為名也後因不改貞元元年<lb/>
刺史徐申移于今理<lb/>
翁水出縣東北一百四十里<lb/>
松派水與湞水合經縣南二十步<lb/>
湞昌縣<hi>下西南至州陸路二百三十里</hi>
光宅元年析始興北界置湞昌縣北當驛路南臨湞水<lb/>
大庾嶺在縣北五十六里<lb/>
<pb n="KR2k0003_WYG_035-26a"/>
仁化縣<hi>下南至州陸路一百一十里</hi>
垂拱四年分曲江縣置仁化縣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0003_WYG_035-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元和郡縣志卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元和郡縣志卷二十八</head> <lb/>
    <p>
<pb n="KR2k0003_WYG_028-1a"/>
欽定四庫全書<lb/>
　元和郡縣志卷二十八<lb/>
　　　　　　　　　　　　唐　李吉甫　撰<lb/>
　　江南道<hi>三</hi>
鄂州<hi>江夏緊</hi>
　　<hi>開元户一萬九千一百九十八元和户三萬八千六百一十</hi>　　<hi>鄉三十三鄉三十七</hi>
　　今為鄂岳觀察使理所<hi>管鄂州沔州安州黄州蘄州岳州  管縣二十五</hi>
　　<hi>都管户七萬二千二百四十七</hi>
<pb n="KR2k0003_WYG_028-1b"/>
禹貢荆州之域春秋時謂之夏汭漢為沙羡之東境自<lb/>
後漢末謂之夏口亦名魯口呉置督將於此名為魯口<lb/>
屯以其對魯山岸為名也三國爭衡為吳之要害吳常<lb/>
以重兵鎮之魏明帝問司馬懿曰二虜宜討何者為先<lb/>
對曰呉以中國不習水戰故敢散居東關凡攻敵必扼<lb/>
其喉而樁其心夏口東關敵之心喉若以陸軍向皖引<lb/>
權東下為水軍向夏口乗其虚而擊之此神兵從天而<lb/>
墜矣晋庾翼為荆州曽理於此義熙初劉毅表以為夏<lb/>
<pb n="KR2k0003_WYG_028-2a"/>
口三州之中地居形要控接湘州邊帶漢沔請荆州刺<lb/>
史劉道規鎮夏口至六年自臨嶂徙理夏口即今州理<lb/>
是也宋孝武帝以方鎮太重分荆湘江三州之八郡為<lb/>
郢州以分上流之勢隋平陳改郢州為鄂州州城本夏<lb/>
口城呉黄武二年城江夏以安屯戍地也城西臨大江<lb/>
西南角因磯為樓名黄鶴樓三國時黄祖為太守呉遣<lb/>
凌統攻而擒之彌衡遇害亦此地也東南角樓名焦度<lb/>
樓宋沈攸之自荆州稱兵至此時焦度領兵在此城守<lb/>
<pb n="KR2k0003_WYG_028-2b"/>
東南角攸之攻之不克遂退走因名焦度樓<lb/>
州境<hi>東西四百七十四里南北三百八十八里</hi>
八到<hi>西北至上都二千二百六十里東北至東都一千四百里</hi>
　　<hi>東至江州六百里里西至沔州隔江七</hi>
　　<hi>西南至岳州五百一十里西北至安州二百九十里</hi>
　　<hi>正北微東至黄州二百里</hi>
貢賦<hi>開元貢    賦</hi>　<hi>銀布碌紵</hi>
　管縣五<lb/>
<pb n="KR2k0003_WYG_028-3a"/>
　　江夏　永興　武昌　唐年　蒲圻<lb/>
江夏縣<hi>望郭下</hi>
本漢沙羡縣地屬江夏郡東晉以汝南流人僑立汝南<lb/>
郡後改為汝南縣隋開皇九年改為江夏縣屬鄂州<lb/>
黄鶴山在縣東九里<lb/>
江水西南自蒲圻縣界流入又北對崢嶸洲劉毅破桓<lb/>
𤣥於此又北流經黄軍浦相傳吳將黄葢屯軍處<lb/>
曹公城在縣東北二里梁武起義遣將曹景宗所築<lb/>
<pb n="KR2k0003_WYG_028-3b"/>
頭陁寺在縣東南二里<lb/>
鸚鵡洲在縣西南二里<lb/>
永興縣<hi>緊西北至州四百里</hi>
本漢鄂縣地呉大帝分立新陽縣隋開皇九年改為富<lb/>
川十八年改為永興縣<lb/>
石鼔山在縣西六十里上有三石鼔鼔鳴天即雨<lb/>
大江水在縣西北四十五里<lb/>
下雉故縣在縣東南一百四十里漢伍被謂淮南王安<lb/>
<pb n="KR2k0003_WYG_028-4a"/>
曰守下雉之城絶豫章之口是也<lb/>
陳永興故城在縣東五十里東臨江水俗云伍子胥所<lb/>
築<lb/>
武昌縣<hi>緊西至州一百七十里</hi>
舊名鄂本楚熊渠封中子紅於此稱王至今武昌人事<lb/>
鄂王神是也離騷云乗鄂渚而反顧漢以為縣屬江夏<lb/>
郡武帝以封姊號鄂邑長公主建安二十五年呉大帝<lb/>
以下雉尋陽新城柴桑沙羡武昌六縣為武昌郡黄武<lb/>
<pb n="KR2k0003_WYG_028-4b"/>
初自建業徙都廢黄龍九年於此即尊位還都建業皇<lb/>
太子登留守武昌以陸遜輔之嘉禾元年太子還建業<lb/>
立皇子奮為齊王居武昌諸葛恪不欲諸王處瀕江兵<lb/>
馬之地徙居豫章甘露元年歸命侯又都之揚土百姓<lb/>
泝流供給以為患苦陸抗上疏曰武昌土地實危險而<lb/>
塉确非王都安國養人之處且童謡言寜飲建業水不<lb/>
食武昌魚寜還建業死不止武昌居於是還都建業改<lb/>
為江夏縣後為武昌<lb/>
<pb n="KR2k0003_WYG_028-5a"/>
樊山在縣西三里謝元暉詩曰釣臺臨講閲樊山開廣<lb/>
宴謂此也<lb/>
西塞山在縣東八十五里竦峭臨江<lb/>
孫權故都城在縣東一里餘本漢將灌嬰所築晋陶侃<lb/>
桓温為刺史並理其地<lb/>
唐年縣<hi>上西北至州六百三里</hi>
本漢沙羡縣地天寶二年分置唐年縣<lb/>
葛仙山在縣北六十里<lb/>
<pb n="KR2k0003_WYG_028-5b"/>
壺頭山在縣東北六十里<lb/>
下雋故城在縣西南一百六里因雋水為名<lb/>
蒲圻縣<hi>上東北至州四百一十里</hi>
本漢沙羡縣地晋武帝改為沙陽今縣<hi>缺</hi>一里沙陽故<lb/>
縣城是也呉大帝分立蒲圻縣因蒲圻湖為名本屬長<lb/>
沙郡隋割屬鄂州<lb/>
赤壁山在縣西一百二十里北臨大江其北岸即烏林<lb/>
與赤壁相對即周瑜用黄葢䇿焚曺公舟船敗走處故<lb/>
<pb n="KR2k0003_WYG_028-6a"/>
諸葛亮論曹公危於烏林是也<lb/>
雋水源出縣東南<lb/>
大嶓水西北流入江<lb/>
蒲圻湖在縣南七十五里<lb/>
呂䝉城在縣西南八十里孫權以䝉為横野將軍為周<lb/>
瑜破曹公定荆州於此鎮守<lb/>
沔州<hi>漢陽上</hi>
　　<hi>開元户五千二百八十六元和户二千二百六十二</hi>　<hi>鄉十二鄉十二</hi>
<pb n="KR2k0003_WYG_028-6b"/>
本漢安陸縣地晉於今州西臨嶂山下置沌陽縣江夏<lb/>
郡自上昶城移理焉後郡又移理夏口沌陽縣屬郡下<lb/>
不改入陳廢隋開皇九年置戍十七年廢戍改置漢津<lb/>
縣屬沔陽郡大業二年改為漢陽縣武德四年分沔陽<lb/>
郡於漢陽縣置沔州及縣竝自臨嶂山下改移於今理<lb/>
州境<hi>東西二百五十二里南北二百四十六里</hi>
八到<hi>西北至上都二千二百五十里里東北至東都一千三百九十三</hi>
　　<hi>東渡江至鄂州七里十里東北至黄州二百二</hi>
<pb n="KR2k0003_WYG_028-7a"/>
　　<hi>西至復州竟陵縣三百四十里里西取桐冢路至復州四百六十</hi>
　　<hi>西北至安州二百八十里里西北至隨州四百三十五</hi>
貢賦<hi>開元貢元和貢</hi>　<hi>白紵布一端麻貲布一端</hi>
　　<hi>案此沔州與蘄洪饒䖍吉江袁信撫宣歙潭衡郴永連道邵漳汀涪思費南珍溱播辰錦叙溪施奬</hi>
　　<hi>等州之賦竝𫝊寫遺缺其所貢之布葛或言端或言疋據杜佑通典載開元二十五年令江南諸州</hi>
　　<hi>租布帛皆闊尺八寸長四丈為疋布五丈為端則端與疋本自不同而是志於各州未悉載當亦由</hi>
　　<hi>𫝊寫失之</hi>
　管縣二<lb/>
<pb n="KR2k0003_WYG_028-7b"/>
　　漢陽　汊川<lb/>
漢陽縣<hi>中郭下</hi>
縣本末已具州叙<lb/>
魯山一名大别山在縣東北一百步其山前枕蜀江北<lb/>
帶漢水山上有吳將魯肅神祠<lb/>
臨嶂山在縣西六十里<lb/>
大江水南自復州沔陽縣界流入去縣東二十步東北<lb/>
流入黄州界<lb/>
<pb n="KR2k0003_WYG_028-8a"/>
漢水一名沔水西自汊川縣界流入漢陽縣因此水為<lb/>
名<lb/>
郤月故城在縣北三里劉表將黄祖所守處<lb/>
汊川縣<hi>中東至州一百五十里</hi>
本漢陽縣地武德四年分置汊川縣因汊水為名也<lb/>
内方山在縣南九十里<lb/>
小别山在縣東南五十里春秋呉伐楚令尹子常濟漢<lb/>
而陣自小别至於大别即此也<lb/>
<pb n="KR2k0003_WYG_028-8b"/>
汊川水在縣南二里西北自鄂州界流入<lb/>
赤壁草市在縣西八十里古今地書多言此是曹公敗<lb/>
處今按三國志劉表卒其子琮代立在襄陽劉備屯樊<lb/>
琮降曹公備隨南走曹公以江陵有軍實恐備先據得<lb/>
之自當陽倍道追備一日夜行三百里遂克江陵又自<lb/>
江陵追備至巴丘遂至赤壁孫權遣周瑜程普各領兵<lb/>
萬人與劉備來敵曹公遇於赤壁因風縱火曹公大敗<lb/>
遂取華容道步歸退保南郡瑜等復追之曹公留曹仁<lb/>
<pb n="KR2k0003_WYG_028-9a"/>
守江陵自徐北歸據此而言則赤壁不在汊川也何則<lb/>
曹公既從江陵水軍至巴丘赤壁又在巴丘之下軍敗<lb/>
引還南郡周瑜水軍退並是大江之中與汊川殊為乖<lb/>
繆葢是側近居人見崖岸赤色因呼為赤壁非曹公敗<lb/>
處也<lb/>
安州<hi>安陸中都督府</hi>
　　<hi>開元户二萬二千二百二十二元和户九千八百一十九</hi>　<hi>鄉三十五鄉三十五</hi>
春秋時鄖國後為楚所滅漢為安陸縣髙帝六年分南<lb/>
<pb n="KR2k0003_WYG_028-9b"/>
郡置江夏郡於此領縣二十四後漢移理沙羡<hi>案後漢書郡國</hi>
<hi>志云凡縣名先書者郡所治也其志江夏郡先書西陵最後乃書沙羡似無移治之事葢亦劉昭所謂遺缺衆</hi>
<hi>書所載之一證也此元和志不專據范志故下文有前史所載云云</hi>曹魏齊王芳時王基<lb/>
為荆州自城上昶徙江夏郡理之以逼夏口在今州西<lb/>
北五十三里上昶故城是也江夏郡自後漢末當吳魏<lb/>
二國之境永嘉南遷後又當苻秦石趙與東晋犬牙為<lb/>
界自後魏周隋與宋齊梁陳交爭之地故江夏前史所<lb/>
載或移於沙羡或移於上昶或移理魯山城南北二朝<lb/>
<pb n="KR2k0003_WYG_028-10a"/>
兩置江夏郡吳理武昌曹魏與晉俱理安陸故漢所理<lb/>
江夏郡前書多言在安陸其雲夢縣東南四里溳水之<lb/>
北有江夏古城周所理據山川言之此城南近夏水餘<lb/>
阯寛大則前漢江夏郡所理也宋武帝分江夏置安陸<lb/>
郡後魏大統十六年改為安州<hi>案此所叙未全據隋書地理志云西魏置安州</hi>
<hi>總管府開皇十四年府廢又云舊置安陸郡開皇初郡廢大業初復置舊唐書地理志云宋分江夏立安陸郡</hi>
<hi>武德四年改為安州治於安陸</hi>
州境<hi>東西二百一十九里南北三百二十五里</hi>
<pb n="KR2k0003_WYG_028-10b"/>
八到<hi>西北至上都一千九百七十里東北至東都一千一百六十里</hi>
　　<hi>東至黄州三百一十里里東南至沔州二百八十</hi>
　　<hi>東南至鄂州二百九十里西南至復州三百二十里</hi>
　　<hi>西北至隨州一百五十五里</hi>
貢賦<hi>開元貢    賦</hi>　<hi>紵布一十八疋緜  紵</hi>
　管縣六<lb/>
　　安陸　應山　雲夢　孝昌　吉陽　應城<lb/>
安陸縣<hi>上郭下</hi>
<pb n="KR2k0003_WYG_028-11a"/>
本漢舊縣屬江夏郡隋改屬安州<hi>案隋書地理志安陸縣是安陸郡治此云</hi>
<hi>改屬未協州治各縣書例與舊唐書安陸縣志文亦不符</hi>其城三重西枕溳水<lb/>
陪尾山一名横山在縣北六十里<hi>案横山漢書地理志作横尾山</hi>禹貢<lb/>
云熊耳外方桐柏至於陪尾即此也<lb/>
溳水故清𤼵水也西北自隨州流入注於沔謂之鄖口<lb/>
春秋吳敗楚於柏舉從之及於清𤼵是也<lb/>
雲夢澤在縣南五十里史記司馬相如傳曰楚有七澤<lb/>
其小者名雲夢方九百里左傳云䢵子之女棄子於夢<lb/>
<pb n="KR2k0003_WYG_028-11b"/>
中無雲字楚子濟江入雲中復無夢字以此推之則雲<lb/>
夢二澤本自别矣而禹貢及爾雅皆曰雲夢者葢雙舉<lb/>
二澤而言之故後代以來通名一事左傳曰畋于江南<lb/>
之雲夢是也<lb/>
應山縣<hi>中南至州一百八里</hi>
本漢隨縣地梁大同以隨州北界應濃山戍置應州又<lb/>
分隨縣置永陽縣隋開皇十八年改永陽為應山縣<lb/>
石龍山在縣東北二十五里有石盤回屈曲若龍形<lb/>
<pb n="KR2k0003_WYG_028-12a"/>
澧山關因古澧山縣為名武德八年縣廢即齊志所謂<lb/>
武陽關也在州東北二百四十里在縣東北一百三十<lb/>
里北至申州一百五十里<lb/>
百雁關按圖經云昔有雁息其上故以為名在州東北<lb/>
二百里在縣北九十里北至申州九十里東至澧山關<lb/>
一百里<lb/>
平靖關因古平靖縣為名後魏大統十七年置隋大業<lb/>
二年廢齊志云義陽有三關此則其一在州北一百七<lb/>
<pb n="KR2k0003_WYG_028-12b"/>
十里在縣北六十五里北至申州九十里東至百雁關<lb/>
一百六十里<lb/>
雲夢縣<hi>中北至州七十里</hi>
本漢安陸縣地後魏大統末於雲夢古城置雲夢縣<lb/>
雲夢澤在縣西七里<lb/>
孝昌縣<hi>中西至州八十里</hi>
本漢安陸縣地宋於此置孝昌縣屬江夏郡隋改安州<lb/>
也<lb/>
<pb n="KR2k0003_WYG_028-13a"/>
吉陽縣<hi>中西至州一百三里</hi>
本漢安陸縣地梁於此置平陽縣其故城今理是也西<lb/>
魏改為京池縣隋大業二年改為吉陽因縣北吉陽山<lb/>
為名<lb/>
應城縣<hi>中東北至州八十里</hi>
本漢安陸縣地宋於此置應城縣<lb/>
故浮城縣在縣西北三十五里即古蒲騷城也左傳莫<lb/>
敖狃于蒲騷之役鄖人軍于蒲騷是也後魏於此置浮<lb/>
<pb n="KR2k0003_WYG_028-13b"/>
城縣隋廢<lb/>
孔山故城在縣東北一百一十里<lb/>
平靖故城在縣西四十里<lb/>
吉陽故城在縣北五十里<lb/>
黄州<hi>齊安下</hi>
　　<hi>開元户一萬三千七十三元和户五千五十四</hi>　<hi>鄉二十八鄉一十八</hi>
本春秋時邾國之地後又為黄國之境戰國時屬楚秦<lb/>
屬南郡二漢為江夏郡西陵縣地魏為重鎮文帝黄初<lb/>
<pb n="KR2k0003_WYG_028-14a"/>
中吳先揚言欲畋於江北豫州刺史滿寵度其必襲西<lb/>
陽遂先為之備權聞之尋亦退還後吳克邾城使陸遜<lb/>
以三萬入城而守之至晉為西陽國封子弟為王蕭齊<lb/>
於此置齊安郡隋開皇三年罷郡置黄州因古黄國為<lb/>
名也<lb/>
州境<hi>東西二百一十里里南北三百三十七</hi>
八到<hi>西北至上都二千二百八十里東北至東都一千四百七十里</hi>
　　<hi>東南至蘄州二百三十里南至大江一百歩</hi>
<pb n="KR2k0003_WYG_028-14b"/>
　　<hi>西南至鄂州二百三十里西至安州三百一十里</hi>
　　<hi>北至光州三百六十里</hi>
貢賦<hi>開元貢    賦</hi>　<hi>紵貲布十疋/絹  布  緜</hi>　<hi>麻</hi>
　管縣三<lb/>
　　黄岡　黄陂　麻城<lb/>
黄岡縣<hi>上郭下</hi>
本漢西陵縣地故城在今縣西二里蕭齊於此置齊安<lb/>
縣隋開皇十八年改為黄岡因縣東黄岡為名<lb/>
<pb n="KR2k0003_WYG_028-15a"/>
大江水西自黄陂縣界流入經州南一百一十八里東<lb/>
入蘄州界<lb/>
故邾城在縣東南一百二十里古邾國也後為楚所滅<lb/>
漢以為縣<lb/>
西陽故城在縣東南一百三十里漢縣也屬江夏郡<lb/>
大活故城在縣北二百三十五里隋於此置關鎮<lb/>
黄陂縣<hi>中東北至州一百二十里</hi>
本漢西陵縣地三國時劉表為荆州刺史以此地當江<lb/>
<pb n="KR2k0003_WYG_028-15b"/>
漢之口懼吳侵軼建安中使黄祖於此築城鎮遏因名<lb/>
黄城鎮周大象元年改鎮為南司州并置黄陂縣隋初<lb/>
改為鎮後復為縣<lb/>
白沙關西至大關六十里在州西二百四十里北至光<lb/>
州界二十五里<lb/>
大活關東北至光州二百八里西至安州澧山關一百<lb/>
里在縣北二百里<lb/>
大江水在縣南一百一十九里西南自江夏縣界流入<lb/>
<pb n="KR2k0003_WYG_028-16a"/>
又東入黄岡縣界<lb/>
武湖在縣南四十九里黄祖閱武習戰之所後宋謝晦<lb/>
舉兵叛為檀道濟所破敗走武湖戍生執之即此地也<lb/>
龍驤水在縣南七十二里相傳晋龍驤將軍王濬率舟<lb/>
師伐吳屯軍於此<lb/>
石陽故城在縣西二十三里吳聞魏文帝崩征江夏圍<lb/>
石陽不克而還即此也<lb/>
安昌故城在縣西南七十里髙齊築以捍陳寇<lb/>
<pb n="KR2k0003_WYG_028-16b"/>
麻城縣<hi>中南至州一百一十里</hi>
本漢西陵縣地梁於此置安信縣隋開皇十八年改為<lb/>
麻城縣<lb/>
龜頭山在縣東南八十里舉水之所出也春秋吳楚戰<lb/>
於柏舉即此地也<lb/>
穆陵關西至白沙關八十里在縣西北一百里在州北<lb/>
二百里至光州一百四十九里<lb/>
隂山關西至穆陵關一百里在縣東北一百一十里在<lb/>
<pb n="KR2k0003_WYG_028-17a"/>
州東北二百一十里北至光州殷城縣二百里<lb/>
蘄州<hi>蘄春上</hi>
　　<hi>開元户二萬六千八百九十二元和户一萬六千四百六</hi>　<hi>鄉五十一鄉五十一</hi>
禹貢揚州之域春秋戰國並屬九江郡在漢為蘄春縣<lb/>
地屬江夏郡三國時屬魏魏使廬江謝竒為蘄春典農<lb/>
屯皖呂䝉襲擊破之後於此復置蘄春郡晋孝武帝改<lb/>
曰蘄陽以鄭太后諱故也髙齊於此立齊昌郡後陷於<lb/>
陳改為江州周平淮南改為蘄州<lb/>
<pb n="KR2k0003_WYG_028-17b"/>
州境<hi>東西三百三十九里南北五百五十五里</hi>
八到<hi>西北至上都二千五百一十里東北至東都一千七百里</hi>
　　<hi>西北至黄州二百三十里東北至江州二百五十里</hi>
　　<hi>東北至舒州三百七十里七十里東北至夀州踰大山九百</hi>
貢賦<hi>開元貢元和貢</hi>　<hi>白紵細布十五疋白紵布一</hi>
　管縣四<lb/>
　　蘄春　黄梅　蘄水　廣濟<lb/>
蘄春縣<hi>上郭下</hi>
<pb n="KR2k0003_WYG_028-18a"/>
本漢舊縣屬江夏郡因蘄水以為名也晋改為蘄陽隋<lb/>
開皇十八年復改蘄春縣<lb/>
蘄水西南經縣三里源出東北大浮山一名蘄山<lb/>
翻車故城在縣東南八十二里九江王黥布背項籍歸<lb/>
漢因築此城城近翻車水因以為名<lb/>
黄梅縣<hi>上西至州一百四十里</hi>
本漢蘄春縣地隋開皇九年置新蔡縣屬蘄州仁壽元<lb/>
年改為黄梅縣因縣北黄梅山為名縣城晉驃騎將軍<lb/>
<pb n="KR2k0003_WYG_028-18b"/>
郭黙所築<lb/>
大江水在縣南一百里<lb/>
太子洑在江之岸梁武帝初下建業留丁貴嬪于此生<lb/>
太子因以為名<lb/>
九江故城在縣西南七十里漢九江王黥布所築<lb/>
蘄水縣<hi>上東南至州七十二里</hi>
本漢蘄春縣地宋文帝於此置浠水縣北齊改為蘭溪<lb/>
鎮武德四年改為縣天寶六年以名重改為蘄水縣也<lb/>
<pb n="KR2k0003_WYG_028-19a"/>
廣濟縣<hi>中西至州五十里</hi>
本漢蘄春縣地武德四年以此地衝要置永寜縣天寶<lb/>
元年以名重改為廣濟縣<lb/>
江水在縣南一百二十里<lb/>
積布山在縣南一百里南臨大江壘石壁立形如積布<lb/>
故以為名俗謂之積布磯<lb/>
岳州<hi>巴陵下</hi>
　　<hi>開元户九千一百六十五元和户一千五百三十五</hi>　<hi>鄉二十一寫缺案鄉數𫝊</hi>
<pb n="KR2k0003_WYG_028-19b"/>
本巴丘地古三苖國也史記三苖之國左洞庭右彭蠡<lb/>
春秋及戰國時屬楚秦屬長沙郡吳於此置巴陵縣宋<lb/>
文帝又立為巴陵郡梁元帝改為巴州隋開皇九年改<lb/>
為岳州大業三年為羅州武德六年復為岳州<lb/>
州境<hi>東西三百九十一里南北四百五十里</hi>
八到<hi>西北至上都二千二百二十五里東北至東都一千八百六十五里</hi>
　　<hi>東北至鄂州五百五十里南至潭州五百五十里</hi>
　　<hi>西至澧州四百四十里十里西北至江陵府五百七</hi>
<pb n="KR2k0003_WYG_028-20a"/>
　　<hi>北至復州沔陽縣五百五十里</hi>
貢賦<hi>開元貢    賦</hi>　<hi>細紵布/麻  紵</hi>　<hi>縑</hi>
　　<hi>元和貢</hi>　<hi>白紵練布七疋</hi>
　管縣五<lb/>
　　巴陵　華容　湘隂　沅江　昌江<lb/>
巴陵縣<hi>上郭下</hi>
本漢下雋縣之巴丘地也下雋屬長沙郡故城在今蒲<lb/>
圻縣界吳初巴丘置大屯戍使魯肅守之後改為巴陵<lb/>
<pb n="KR2k0003_WYG_028-20b"/>
縣自晉以後遂因之蜀志曰西増白帝之兵東益巴陵<lb/>
之戍又周瑜卒於巴丘皆此地也昔羿屠巴蛇於洞庭<lb/>
其骨若陵故曰巴陵<lb/>
君山在縣西三十里青草湖中昔秦始皇欲入湖觀衡<lb/>
山遇風浪至此山止泊因號焉又云湘君所遊止故名<lb/>
之也<lb/>
大江在縣北五里<lb/>
巴陵城對三江口岷江為西江澧江為中江湖湘江為<lb/>
<pb n="KR2k0003_WYG_028-21a"/>
南江<lb/>
彭城洲在縣東北九十四里宋元嘉三年荆州刺史謝<lb/>
晦反臺遣到彦之進討軍次彭城洲彦之軍敗退保隱<lb/>
磯即此處也<lb/>
侯景浦在縣東北十二里本名三湘浦景既克建業自<lb/>
統兵西趣荆峽先遣其將宋子仙任約襲郢州湘東王<lb/>
繹令王僧辯拒之景軍大敗燒營退走天監中寶誌道<lb/>
人為符書云起自汝蔡訖於三湘侯景東起於懸瓠汝<lb/>
<pb n="KR2k0003_WYG_028-21b"/>
水之南而敗於巴陵三湘之浦也<lb/>
洞庭湖在縣西南一里五十步周迴二百六十里湖口<lb/>
有一洲為曹公洲<lb/>
巴丘湖又名青草湖在縣南七十九里周迴二百六<lb/>
十五里俗云古雲夢澤也曹公征荆州還於巴丘遇疾<lb/>
燒船<hi>案魏志郭嘉𫝊作遇疾疫燒船</hi>歎曰郭奉孝在不使孤至此<lb/>
㴩湖一名翁湖在縣南十一里爾雅云河水決出還復<lb/>
入者為㴩左傳定公四年呉人敗楚於雍澨五戰入郢<lb/>
<pb n="KR2k0003_WYG_028-22a"/>
即此是也<lb/>
陶侃故城在縣東北八里<lb/>
華容縣<hi>中東至州一百六十里</hi>
本漢孱陵縣地呉分置安南縣隋平陳以縣屬岳州隋<lb/>
開皇十八年改為華容縣<lb/>
方臺山在縣南三十二里出雲母往往有長四尺者可<lb/>
以為屛風掘時忌有聲响則所得麤惡<lb/>
赤亭湖在縣南八十里侯景攻巴陵遣將任約等入湖<lb/>
<pb n="KR2k0003_WYG_028-22b"/>
湘東王使胡僧祐陸法和夜以大艦遏湖口因風縱火<lb/>
鼔譟而前賊窮聚湖中俄然崩潰即此也<lb/>
赤亭故城在縣西南七十里城據絶景原三面臨水極<lb/>
為阻隘梁湘東王遣胡僧祐據城以擒任約<lb/>
湘隂縣<hi>中下北至州三百三十里</hi>
本春秋時羅子國秦為羅縣今縣東北六十里故羅城<lb/>
是也宋元徽二年分益陽羅湘西三縣立湘隂縣<lb/>
玉笥山在縣東北七十五里屈原放逐居此山下而作<lb/>
<pb n="KR2k0003_WYG_028-23a"/>
九歌焉<lb/>
湘水南自長沙縣界流入又北入青草湖昔王延壽有<lb/>
異才年二十而得惡夢作夢賦年二十一溺死於湘浦<lb/>
即斯川也湘水至清雖深五六丈了了見底<lb/>
汩水東北自洪州建昌縣界流入西經玉笥山又西經<lb/>
羅國故城為屈潭即屈原懷沙自沈之所又西流入於<lb/>
湘水<lb/>
舜二妃冢在縣北一百六十三里青草湖上<lb/>
<pb n="KR2k0003_WYG_028-23b"/>
屈原冢在縣北七十一里<lb/>
沅江縣<hi>中下東北至州三百七十里</hi>
本漢益陽縣地梁元帝分置重華縣隋平陳改為安樂<lb/>
縣開皇末又改為沅江縣<lb/>
關州在縣東南五十八里建安二十年孫權以先主得<lb/>
蜀使使求荆州先主言湏得涼州乃相與權患之遣呂<lb/>
䝉襲長沙零陵桂陽三郡先主引兵五萬下公安令關<lb/>
羽入益陽此州葢羽屯兵之處故以為名<lb/>
<pb n="KR2k0003_WYG_028-24a"/>
沅江水西北自龍陽縣界流入與華容縣中分為界<lb/>
昌江縣<hi>中下西北至州六百五十里</hi>
後漢分長沙為漢昌縣孫權改為吳昌縣神龍三年析<lb/>
湘隂於故呉昌城改置昌江縣<lb/>
汩水在縣東北四十里<lb/>
　<lb/>
　<lb/>
　<lb/>
<pb n="KR2k0003_WYG_028-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元和郡縣志卷二十八<lb/>
</p>
<p>
</p>
  </div>
</body>
</text>
</TEI>
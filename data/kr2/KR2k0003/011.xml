<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元和郡縣志卷十一</head> <lb/>
    <p>
<pb n="KR2k0003_WYG_011-1a"/>
欽定四庫全書<lb/>
　元和郡縣志卷十一<lb/>
　　　　　　　　　　　　唐　李吉甫　撰<lb/>
　　河南道<hi>六</hi>
鄆州<hi>東平大都督府</hi>
　　<hi>開元户三萬三千三百八十九案元和户鄉數𫝊寫缺</hi>　<hi>鄉六十二</hi>
　　今為淄青節度使理所<hi>管鄆州兗州青州齊州曹州濮州密州海州沂州萊</hi>
　　<hi>州淄州登州傳管縣七十三案都管户數  寫缺</hi>
<pb n="KR2k0003_WYG_011-1b"/>
禹貢兗州之域春秋時屬宋即魯附庸須句<hi>音劬</hi>國太昊<lb/>
之後風姓左傳曰公伐邾取須句戰國時其地屬魏秦<lb/>
為薛郡地在漢為東平國屬兗州後漢封皇子蒼是為<lb/>
憲王宋及後魏並為東平郡周宣帝于此置魯州尋廢<lb/>
隋分兗州萬安縣置鄆州大業三年罷州為東平郡隋<lb/>
亂陷賊武徳五年討平徐圓朗于今鄆城縣置鄆州為<lb/>
總管府本理鄆城貞觀八年以下濕移理須昌貞元三<lb/>
年為都督府<lb/>
<pb n="KR2k0003_WYG_011-2a"/>
州境<hi>東西一百八十七里南北二百六十四里</hi>
八到<hi>西南至上都一千八百二十里西南至東都九百六十五里</hi>
　　<hi>東南至兗州一百九十里西至曹州三百三十里</hi>
　　<hi>北渡河至博州一百八十里東北至齊州二百八十里</hi>
貢賦<hi>開元貢    賦</hi>　<hi>絹十五疋綿  絹</hi>
　管縣九<lb/>
　　東平　須昌　陽榖　壽張　盧　東阿<lb/>
　　鄆城　鉅野　平隂<lb/>
<pb n="KR2k0003_WYG_011-2b"/>
東平縣<hi>望郭下</hi>
古宿國左傳曰公及宋人盟于宿是也兩漢為無鹽地<lb/>
後齊于此置須昌縣屬東平郡縣理無鹽城隋别置須<lb/>
昌縣屬鄆州改須昌縣為宿城縣貞元三年移于州理<lb/>
改為東平縣<lb/>
須昌縣<hi>望郭下</hi>
本漢舊縣屬東郡故須句國按此前須昌縣在今縣東<lb/>
南三十二里須昌故城是也隋改須昌為宿城縣更立<lb/>
<pb n="KR2k0003_WYG_011-3a"/>
須昌縣于今理屬鄆州縣在州南四十五里<lb/>
濟水南自鄆城縣界流入去縣西二里<lb/>
州理故須句城左傳任宿須句顓臾皆風姓也注曰須<lb/>
句雖列國而削弱不能自通魯私屬若顓臾之比也<lb/>
無鹽故城在縣東三十六里古宿國也列女傳曰無鹽<lb/>
有醜女名宿瘤齊宣王善之立為夫人即此縣女也<lb/>
清水石橋在縣西三里隋仁壽元年造石作華巧與趙<lb/>
州石橋相埓長四百五十丈<lb/>
<pb n="KR2k0003_WYG_011-3b"/>
東平思王宇墓在縣東四十九里漢東平思王宇宣帝<lb/>
子後薨葬于此其冡松柏皆西靡王奢侈生葬所愛幸<lb/>
者守冡者常聞號呼數年後乃不復聞聲<lb/>
陽榖縣<hi>上東南至州七十五里</hi>
本漢須昌縣地隋于此置陽榖縣取東阿縣界陽榖亭<lb/>
為名也屬濟州天寶十三年濟州為河所陷没以縣屬<lb/>
鄆州<lb/>
黄河在縣北十二里<lb/>
<pb n="KR2k0003_WYG_011-4a"/>
故伏城在縣東南二里蓋伏生所居因名之<lb/>
壽張縣<hi>緊東北至州四十五里</hi>
本漢壽良縣也屬東郡後漢光武以叔父名良改曰壽<lb/>
張屬東平郡隋開皇三年罷郡屬濟州十六年割屬鄆<lb/>
州武徳四年屬壽州五年廢壽州屬鄆州<lb/>
梁山在縣南三十五里漢書曰孝王北獵梁山是也<lb/>
壽州故城在縣東南十五里隋末百姓築以為堡武徳<lb/>
四年于此置壽州<lb/>
<pb n="KR2k0003_WYG_011-4b"/>
吕母垞在縣東南三十五里後漢東海吕母合衆于此<lb/>
兗州人謂城實中曰垞<lb/>
盧縣<hi>緊東南至州一百里</hi>
本漢舊縣也屬泰山郡都尉理之濟北王所都後漢盧<lb/>
縣屬濟北國宋屬濟北郡隋開皇三年罷郡縣屬濟州<lb/>
大業三年復為濟北郡武徳四年討平王世充復為濟<lb/>
州按濟州理碻磝城<hi>碻苦髙反磝音敖</hi>本秦東郡之茌平縣也<lb/>
其城西臨黄河晉末為河水所毁移理河北博州界事<lb/>
<pb n="KR2k0003_WYG_011-5a"/>
具博州宋元嘉二十年寧朔將軍王𤣥謨前鋒入河平<lb/>
碻磝立戍守之都督劉義恭以沙城不堪守召𤣥謨毁<lb/>
城而還後更城之後魏略得河南置鎮守泰常八年于<lb/>
此置濟州至天寶十三載州為河所陷廢<lb/>
碻磝津在縣北一里後魏于此置闗名濟州闗隋末廢<lb/>
劉公橋架濟水在縣東二十七里宋武帝伐燕過此造<lb/>
橋故俗呼為劉公橋隋末廢貞觀元年重造長十二丈<lb/>
闊一丈二尺<lb/>
<pb n="KR2k0003_WYG_011-5b"/>
東阿縣<hi>緊南至州五十里</hi>
本漢舊縣也春秋時齊之柯地左傳曰公會齊侯于柯<lb/>
注曰此柯今濟北東阿齊之柯邑猶祝阿也漢志東阿<lb/>
縣屬東郡都尉理晉屬濟北國隋開皇三年屬濟州天<lb/>
寶十三載濟州廢縣屬鄆州<lb/>
魚山一名吾山在縣東南二十里瓠子歌曰吾山平兮<lb/>
巨野溢魚怫鬱兮迫冬日即此山也曹子建每登此山<lb/>
有終焉之志及亡葬于山下<lb/>
<pb n="KR2k0003_WYG_011-6a"/>
榖城山在縣東三十二里黄石公出一編書與張良曰<lb/>
後十三年孺子見我濟北榖城山下黄石即我矣是其<lb/>
處也<lb/>
東阿故城在縣西二十里漢東阿縣城也晉太康後省<lb/>
魏志程昱謂范令靳允曰曹使君智殆天所授君必固<lb/>
范戍守東阿則田單之功可立謂此城也水經注曰東<lb/>
阿大井巨若輪深七八丈每嵗取此水煮膠入貢本草<lb/>
所謂阿膠也<lb/>
<pb n="KR2k0003_WYG_011-6b"/>
陽穀亭在縣東南四十二里左傳齊桓公會諸侯于陽<lb/>
榖是也<lb/>
項羽墓在縣東二十七里初羽為魯公羽死後魯猶為<lb/>
楚守漢王示以羽首魯乃降羽死乃以公禮葬于此<lb/>
鄆城縣<hi>緊東北至州一百里</hi>
本漢壽良縣地左傳曰晉人執季文子于苕丘還待于<lb/>
鄆按古鄆城即今縣是也漢魏皆為壽張縣地隋開皇<lb/>
四年改為萬安縣十六年于此置鄆城縣貞觀八年移<lb/>
<pb n="KR2k0003_WYG_011-7a"/>
鄆州于須昌縣鄆城依舊<lb/>
黎丘在縣西四十五里春秋時黎侯寓于衞因以為名<lb/>
黎之臣子諷黎侯歸國作詩曰胡為乎泥中葢惡其卑<lb/>
濕也<lb/>
鉅野縣<hi>望西北至州一百二十里</hi>
本漢舊縣也屬山陽郡鉅野澤在縣東五里即魯西狩<lb/>
獲麟處武徳四年于此置麟州以是獲麟之地故以為<lb/>
名五年廢麟州以縣屬鄆州<lb/>
<pb n="KR2k0003_WYG_011-7b"/>
獲麟堆在縣東十二里春秋哀公十四年經曰西狩獲<lb/>
麟<lb/>
大野澤一名鉅野在縣東五里南北三百里東西百餘<lb/>
里爾雅十藪魯有大野西狩獲麟于此澤<lb/>
蚩尤墓在縣東北九里今山陽鉅野縣有蚩尤肩髀冢<lb/>
按黄帝殺蚩尤于涿鹿之野身體異處故别葬焉<lb/>
平隂縣<hi>上西南至州一百二十里</hi>
本漢肥城縣地屬泰山郡古肥子國隋開皇十四年于<lb/>
<pb n="KR2k0003_WYG_011-8a"/>
今縣西北二十八里置榆山縣大業二年移于今理仍<lb/>
改名平隂屬濟州天寶十三載州廢縣割隸鄆州<lb/>
陶山在縣東三十五里范蠡葬處<lb/>
黄河去縣十里<lb/>
平隂故城在縣東北三十五里左傳曰晉侯伐齊齊侯<lb/>
禦諸平隂<lb/>
故長城首起縣北二十九里齊湣王所築蘇代謂燕王<lb/>
曰齊有長城巨防足以為塞是也<lb/>
<pb n="KR2k0003_WYG_011-8b"/>
左丘明墓在縣東南五十五里<lb/>
兗州<hi>魯郡中都督府</hi>
　　<hi>開元户六萬七千三百九十七案元和户鄉數傳寫缺</hi>　<hi>鄉一百三十三</hi>
禹貢兗州之域兼得徐州之地春秋時為魯國按武王<lb/>
即位封周公于少昊之墟曲阜之地周公不就封留佐<lb/>
武王武王崩又相成王其子伯禽乃就封之魯自伯禽<lb/>
至頃公三十四君為楚考烈王所滅六國時地屬楚秦<lb/>
滅楚以魯為薛郡漢髙后時更為魯國後漢仍為魯國<lb/>
<pb n="KR2k0003_WYG_011-9a"/>
兗州所理不恒獻帝初平三年移兗州理濟隂之鄄城<lb/>
以魏太祖曹操為兗州牧魏仍移兗州理東郡之廩丘<lb/>
晉不改永嘉之後陷于石勒北州流人南渡成帝立南<lb/>
兗州寄理京口宋武帝平河南又得其地置兗州後又<lb/>
屬魏宋文帝元嘉八年理廣陵二十八年理盱眙三十<lb/>
年復理廣陵隋大業元年于兗州置都督府二年改為<lb/>
魯州三年改為魯郡十三年為賊徐圓朗所據武徳五<lb/>
年討平圓朗改魯郡置兗州貞觀十四年改置都督府<lb/>
<pb n="KR2k0003_WYG_011-9b"/>
謹按禹貢導沇水東流為濟截河南渡東與菏澤汶水<lb/>
會又東北入于海兗州在濟河之間因濟水發源為名<lb/>
今郡理乃非其境至周置兗州始兼得今郡之地而濟<lb/>
水自王莽末入河同流于海則河南之地無濟水矣自<lb/>
後所說皆習舊名<lb/>
州境<hi>東西二百三十一里南北三百五十三里</hi>
八到<hi>西南至上都一千八百九十五里西南至東都九百八十里</hi>
　　<hi>東至沂州三百八十里東南至徐州四百里</hi>
<pb n="KR2k0003_WYG_011-10a"/>
　　<hi>西南至宋州四百里里西至曹州三百七十</hi>
　　<hi>西北至鄆州一百九十里十里正北㣲東至齊州三百三</hi>
貢賦<hi>開元貢    賦</hi>　<hi>鏡花綾/綾  絹</hi>　<hi>防風/綿</hi>　<hi>紫石英</hi>
　管縣十一<lb/>
　　瑕丘　金鄉　魚臺　鄒　　龔丘　乾封<lb/>
　　萊蕪　曲阜　泗水　任城　中都<lb/>
瑕丘縣<hi>上郭下</hi>
本漢縣屬山陽郡即魯之負瑕邑也左傳曰季康子伐<lb/>
<pb n="KR2k0003_WYG_011-10b"/>
邾以邾子益來囚諸負瑕宋元嘉十三年立兗州理瑕<lb/>
丘城而瑕丘無縣至隋文帝割鄒縣汶陽平原三縣界<lb/>
立瑕丘縣屬兗州<lb/>
洙水東去縣二十三里<lb/>
泗水東自曲阜縣界流入與洙水合<lb/>
淮安王神通營在瑕丘故城中武徳五年平賊徐圓朗<lb/>
屯兵之處也<lb/>
又有管國公任瓌薛國公長孫順徳原國公史萬寶壘<lb/>
<pb n="KR2k0003_WYG_011-11a"/>
列營相次各周迴五里<lb/>
堯祠在縣南七里洙水之西<lb/>
金鄉縣<hi>望東北至州一百八十里</hi>
本漢東緡縣也屬山陽郡即古之緡國城左傳曰夏桀<lb/>
為仍之會有緡叛之陳留風俗傳曰東緡縣者故陽武<lb/>
户牖鄉也漢丞相陳平即此鄉人也後漢于今兗州任<lb/>
城縣西南七十五里置金鄉縣蓋因穿山得金故曰金<lb/>
鄉屬山陽武徳四年于此置金州五年廢為戴州貞觀<lb/>
<pb n="KR2k0003_WYG_011-11b"/>
中廢戴州縣屬兗州<lb/>
昌邑故城在縣西北四十二里其中城周十餘里外城<lb/>
周三十餘里中有鐵柱出地數尺漢景帝三年呉楚趙<lb/>
膠西濟南菑川膠東七國俱反天子命條侯周亞夫將<lb/>
三十六軍擊呉楚亞夫至淮陽問父客鄧都尉策安出<lb/>
客曰莫若引兵東北壁昌邑以梁委呉將軍深溝髙壘<lb/>
使輕兵絶淮泗口塞呉饟道呉梁相弊乃以全制其極<lb/>
破呉必矣條侯從之呉楚以正月起三月皆破滅即此<lb/>
<pb n="KR2k0003_WYG_011-12a"/>
城也<lb/>
魚臺縣<hi>上東北至州一百九十里</hi>
本漢方與縣屬山陽郡髙齊文宣帝廢隋開皇十六年<lb/>
復置方與縣屬戴州貞觀十七年廢戴州縣屬兗州寶<lb/>
應元年改為魚臺縣因縣北有魯君觀魚臺故名<lb/>
縣理城即漢方與城也<lb/>
菏水即濟水也一名五丈溝西自金鄉縣界流入去縣<lb/>
十里又東南流合泗水泗水東北自任城縣界流入經<lb/>
<pb n="KR2k0003_WYG_011-12b"/>
縣東與菏水合又東流入徐州沛縣界<lb/>
觀魚臺即武唐亭也在縣北十三里春秋隠公五年公<lb/>
矢魚于棠是也<lb/>
太山府君祠在縣西十二里<lb/>
鄒縣<hi>上</hi>
本漢鄒縣地故邾國魯之附庸魯繆公改邾為鄒因鄒<lb/>
山以為名隋大業二年改兗州為魯州三年罷魯州為<lb/>
魯郡縣皆屬焉武徳五年罷縣屬兗州按邾國之地陸<lb/>
<pb n="KR2k0003_WYG_011-13a"/>
終之子曹姓所封即今鄒縣是也今黄州亦為邾國之<lb/>
地陸終之後所封蓋終有六子各為國也<lb/>
嶧山一名鄒山在縣南二十二里禹貢曰嶧陽孤桐即<lb/>
此也秦始皇二十六年觀禮于魯刻石于嶧山晉建武<lb/>
初兗州寄理山上洛陽傾覆郗鑒獲歸州鄉人士並宗<lb/>
附之遂共推鑒為主與千餘家避難于嶧山中宗假鑒<lb/>
龍驤將軍兗州刺史鎮鄒山後為石勒所侵逼鑒率文<lb/>
武自嶧山奔下邳<lb/>
<pb n="KR2k0003_WYG_011-13b"/>
鳧山在縣東南三十八里詩曰保有鳧繹遂荒徐宅即<lb/>
此山也<lb/>
龔丘縣<hi>中南至州五十里</hi>
本漢寧陽縣之地屬泰山郡後漢改屬東平國髙齊文<lb/>
宣帝移置平原縣于漢寧陽縣城北十七里今縣理也<lb/>
隋以此縣與徳州平原縣同名以縣東南二十里有龔<lb/>
丘城遂改為龔丘縣屬兗州<lb/>
青石山在縣西三十里後魏有青石山祠即謂此也其<lb/>
<pb n="KR2k0003_WYG_011-14a"/>
山都是一大石耳發地傑立髙四十餘丈周迴三里上<lb/>
有石池二所東西行列有𩔖人工冬夏澄清初無耗溢<lb/>
祈雨輒應故古今祀之<lb/>
故汶陽城在縣東北五十四里其城側土田沃壤故魯<lb/>
號汶陽之田成公二年齊歸我汶陽之田即此<lb/>
乾封縣<hi>上西南至州一百六十里</hi>
本齊之博邑延陵季子適齊子死葬于嬴博之間至漢<lb/>
武帝封禪分嬴博二縣立奉髙縣以奉泰山之祀後魏<lb/>
<pb n="KR2k0003_WYG_011-14b"/>
改博縣為博平隋開皇十七年改博平為博城縣乾封<lb/>
元年髙宗封岳析長安以置乾封長安元年廢乃于岱<lb/>
山下改博城縣為乾封縣屬兗州<lb/>
泰山一曰岱宗在縣西北三十里<lb/>
社首山在縣西北二十六里<lb/>
髙理山亦曰蒿里山在縣西北二十五里<lb/>
徂來山亦曰尤來山詩曰徂來之松後漢赤眉渠帥樊<lb/>
崇保守此山自號尤來山老<lb/>
<pb n="KR2k0003_WYG_011-15a"/>
汶水源出縣東北原山西南流經縣理南去縣三里又<lb/>
有北汶嬴汶柴汶牟汶浯汶述征記曰泰山郡水皆名<lb/>
汶按今縣界凡有五汶皆源别而流同也<lb/>
岳廟在縣西北三十里泰山之南郡國志廟前有柏樹<lb/>
漢武帝所種赤眉賊斫一樹見血乃止有嶽令掌之開<lb/>
元十三年冬𤣥宗登封泰山登封之夕凝氛昬晦迅風<lb/>
激烈皇帝出齋宫露立以請及明清霽旗旛不搖事畢<lb/>
至山下日又抱戴明曜五色千官稱賀其日大赦以靈<lb/>
<pb n="KR2k0003_WYG_011-15b"/>
岳昭感封泰山神為天齊王<lb/>
萊蕪縣<hi>中西南至州二百六十里</hi>
本漢縣也故城在今淄州東南六十里齊靈公滅萊萊<lb/>
人流播邑落荒蕪故曰萊蕪後漢范史雲曾為此縣長<lb/>
百姓歌其清儉曰甑中生塵范史雲釡中生魚范萊蕪<lb/>
至晉廢後魏移古嬴縣于此貞觀元年廢入博城縣至<lb/>
長安四年又于廢嬴縣置萊蕪縣取漢舊名也屬兗州<lb/>
韶山在縣西北二十里其山出鐵漢置鐵官至今鼓鑄<lb/>
<pb n="KR2k0003_WYG_011-16a"/>
不絶<lb/>
曲阜縣<hi>丄西北至州四十五里</hi>
本漢魯縣即春秋時魯國伯禽所都其地即古炎帝之<lb/>
墟也自後或為魯國或為魯郡而縣屬焉髙齊文宣帝<lb/>
省魯郡仍于魯城置任城郡隋開皇三年罷郡仍移汶<lb/>
陽縣理此屬兗州十六年改汶陽縣為曲阜縣<lb/>
防山在縣東二十五里禮記曰孔子既得合葬于防即<lb/>
此是也<lb/>
<pb n="KR2k0003_WYG_011-16b"/>
壽丘在縣東北六里皇甫謐以為黄帝生于壽丘在魯<lb/>
城東門之北<lb/>
曲阜在縣理魯城中委曲長七八里今按季子臺及大<lb/>
庭氏庫及縣理城並在其上<lb/>
洙泗二水東自泗水縣界流入又西南流經縣北分為<lb/>
二流水側有一城為二水之分會也南為泗水北為洙<lb/>
水二水之間即夫子領徒之所居也<lb/>
沂水亦名雩水源出縣東南八里坰澤俗名連泉澤在<lb/>
<pb n="KR2k0003_WYG_011-17a"/>
縣東南九里魯僖公牧馬之地詩曰駉駉牡馬在坰之<lb/>
野是也<lb/>
闕里在縣西南三里魯城中北去洙水百餘歩<lb/>
兩觀在縣東南五十歩定公二年雉門及兩觀災即家<lb/>
語孔子戮少正卯之處<lb/>
矍相圃在縣西三里魯城中<lb/>
孔子墓在縣西北三里魯城之北<lb/>
靈光殿魯王所造在魯城内按文選漢景帝子名餘封<lb/>
<pb n="KR2k0003_WYG_011-17b"/>
為魯王好理宫室而建此殿遭王莽亂宫室被焚建章<lb/>
皆隳壊而靈光殿巋然獨存<lb/>
泗水縣<hi>上西南至州一百里</hi>
本漢卞縣之地即春秋之靈□地隋分汶陽縣于此城<lb/>
置泗水縣屬兗州<lb/>
尼丘山在縣南五十里叔梁紇禱尼丘山而生孔子<lb/>
梁父山在縣北八十里西接徂來山封禪書曰古者封<lb/>
泰山禪梁父七十二家<lb/>
<pb n="KR2k0003_WYG_011-18a"/>
龜山在縣東北七十五里詩曰奄有龜䝉定公十一年<lb/>
左傳曰齊人來歸龜隂之田是也<lb/>
泗水源出縣東陪尾山其源有四四泉俱導因以為名<lb/>
盜泉源出縣東北髙徑山之隂淮南子曰孔子不飲盜<lb/>
泉之水<lb/>
漏澤在縣東七十里此澤漏穴有五皆方丈餘深二丈<lb/>
以上其澤每夏積水秋冬漏竭將漏之時居人知之不<lb/>
過三日漏水都盡先以竹木作薄籬圍之水族山積也<lb/>
<pb n="KR2k0003_WYG_011-18b"/>
菟裘故城在縣北五十五里魯隠公曰使營菟裘吾將<lb/>
老焉<lb/>
任城縣<hi>緊東至州七十六里</hi>
本漢舊縣屬東平國古任國太昊之後風姓也僖二十<lb/>
一年左傳曰任宿須句皆風姓也注曰任今任城縣也<lb/>
魏志曰文帝封鄢陵侯彰為任城王齊天保七年移髙<lb/>
平郡于此任城縣屬焉隋開皇三年罷髙平郡屬兗州<lb/>
承注山在縣東南七十六里云女媧生處按今山下有<lb/>
<pb n="KR2k0003_WYG_011-19a"/>
女媧廟<lb/>
桓公溝源出縣理西四十里萌山之下宋武北征記曰<lb/>
桓公宣武以太和四年率衆平趙魏時遣冠軍將軍毛<lb/>
彪生鑿此溝號曰桓公溝于今四十九年矣溝已填塞<lb/>
公遣寧朔將軍朱超更鑿石通之<lb/>
女媧陵在縣東南三十九里<lb/>
魏王粲墓在縣南五十二里<lb/>
中都縣<hi>上西北至州一百里</hi>
<pb n="KR2k0003_WYG_011-19b"/>
本魯國邑也定公以孔子為中都宰一年四方皆則之<lb/>
禮記曰夫子制于中都四寸之棺五寸之槨由中都宰<lb/>
為司寇故城在今縣西三十九里一名殷密城至漢以<lb/>
其地為東平陸縣屬東平國齊髙帝改平陸縣為樂平<lb/>
縣隋復改樂平為平陸縣屬兗州天寶元年改為中都<lb/>
割屬鄆州今卻隸兗州<lb/>
汶水北去縣二十四里又北入西昌縣界<lb/>
桓水在縣西八十里晉桓温進軍北次金鄉鑿鉅野三<lb/>
<pb n="KR2k0003_WYG_011-20a"/>
百里以通舟運自清水入河以是桓所鑿故曰桓水亦<lb/>
曰桓河<lb/>
青州<hi>北海望</hi>
　　<hi>開元户五萬五千一百三十二案元和户鄉數𫝊寫缺</hi>　<hi>鄉一百二</hi>
古少昊氏之墟禹貢青州之地舜時以青州越海遼逺<lb/>
分為營州禹復置九州武王克商封師尚父于齊營丘<lb/>
周成王少時命太公曰東至于海西至于河南至于穆<lb/>
陵北至于無棣<hi>穆陵山在今瑯琊沂水縣界無棣今景城郡屬縣也</hi>五侯九伯實<lb/>
<pb n="KR2k0003_WYG_011-20b"/>
得征之至二十九代為田和所篡和子孫强盛與燕趙<lb/>
韓魏楚俱稱王五世至建為秦所滅分齊地置齊瑯琊<lb/>
二郡漢元年更為臨淄項羽立田都為王都臨淄其年<lb/>
四月田榮擊都走楚榮自立為王十二月楚擊榮榮走<lb/>
平原項羽立田假為王榮弟横擊假假走楚楚立田廣<lb/>
為王三年韓信殺廣漢立韓信為齊王五年信徙王楚<lb/>
六年以膠東等七十餘城封皇子肥為齊王傳國至厲<lb/>
王昌國除武帝復封次子閎為齊王後國除遂以齊為<lb/>
<pb n="KR2k0003_WYG_011-21a"/>
郡領縣十二理臨淄後漢改齊郡為齊國曹魏明帝封<lb/>
子芳為齊王尋即帝位晉武帝以弟攸為王子冏嗣永<lb/>
嘉末陷于石勒其後南燕慕容徳建都于此至慕容超<lb/>
宋武帝伐克之以沈文秀為青州刺史守東陽城為魏<lb/>
將慕容白曜所陷遂入後魏隋大業三年罷州為北海<lb/>
郡領縣十隋亂陷賊武徳二年海岱平定改為青州置<lb/>
總管府<lb/>
州境<hi>東西二百七十里里南北三百四十四</hi>
<pb n="KR2k0003_WYG_011-21b"/>
八封<hi>西南至上都二千四百五里五里西南至東都一千五百五十</hi>
　　<hi>東至密州三百三十里南至沂州四百五十里</hi>
　　<hi>西北至棣州三百二十三里東北至萊州三百四十五里</hi>
貢賦<hi>開元貢    賦</hi>　<hi>㑁文綾/綿  絹</hi>　<hi>棗/</hi>　<hi>糖/</hi>　<hi>海物</hi>
　管縣七<lb/>
　　益都　臨淄　千乗　臨朐　北海　壽光<lb/>
　　博昌<lb/>
益都縣<hi>望郭下</hi>
<pb n="KR2k0003_WYG_011-22a"/>
本漢廣固縣之地魏于今壽光縣南十里益都城置益<lb/>
都縣屬齊國宋及後魏屬齊郡隋開皇三年罷郡縣屬<lb/>
青州<lb/>
淄水西去縣五十五里<lb/>
廣固城在縣西四里晉永嘉五年東萊牟平人曹嶷為<lb/>
刺史所築有大澗甚廣固故謂之廣固初南燕慕容徳<lb/>
議所都尚書潘聰曰青齊沃壤號東秦土方二千里四<lb/>
塞之固負海之饒可謂用武之國廣固者曹嶷之所營<lb/>
<pb n="KR2k0003_WYG_011-22b"/>
山川阻峻足為帝王之都徳從之及義熙五年宋武征<lb/>
慕容超于廣固也城側有五龍口險阻難攻兵力疲弊<lb/>
河間人𤣥文說裕曰昔趙攻曹嶷望風者以為澠水帶<lb/>
城非可攻拔若塞五龍口城當必陷石季龍從之嶷請<lb/>
降後五日大雨震雷復開徙舟嶧陽冉閔之亂段龕據<lb/>
之慕容恪攻圍數月不克又塞五龍口龕遂降後無幾<lb/>
又震開之今舊基猶存宜試修塞裕從之超及城中男<lb/>
女皆患腳弱病者大半超遂出奔為晉所擒<lb/>
<pb n="KR2k0003_WYG_011-23a"/>
臨淄縣<hi>緊南至州四十里</hi>
古營丘之地吕望所封齊之都也太公後二十九代康<lb/>
公為田和所滅和立為齊侯後稱王五代至王建為秦<lb/>
所滅秦立為縣城臨淄水故曰臨淄自漢至後魏並屬<lb/>
齊郡髙齊省隋開皇十六年移髙陽縣理此改為臨淄<lb/>
縣以屬青州焉<lb/>
社山在縣西北二十五里一名愚公山有愚公谷在山<lb/>
之隂<lb/>
<pb n="KR2k0003_WYG_011-23b"/>
牛山在縣南二十五里昔齊景公遊牛山北望而歎曰<lb/>
美哉國乎古而無死將何去此晏子對曰古而無死則<lb/>
太公丁公之樂也君何預于此哉<lb/>
營丘在縣北百步外城中爾雅曰水出其前經其左曰<lb/>
營丘今臨淄城中百丘淄水出其前經其左故曰營丘<lb/>
葵丘在縣西北二十里桓公會諸侯于此<lb/>
縣理即古臨淄城也漢齊郡亦理于此蘇秦說齊王曰<lb/>
臨淄城中七萬户户不下三人即二十一萬人又燕王<lb/>
<pb n="KR2k0003_WYG_011-24a"/>
謂蘇代曰吾聞齊地清濟濁河可以為固長城巨防可<lb/>
以為塞漢書田肯曰夫齊東有瑯琊即墨之饒南有泰<lb/>
山之固懸隔千里持㦸百萬齊得十二焉此東秦也非<lb/>
子弟勿王漢六年封皇子肥為齊王盡得故齊地人能<lb/>
齊言者悉與之<lb/>
齊雪宫故址在縣東北六里晏子春秋所謂齊侯見晏<lb/>
子于雪宫也<lb/>
天齊池在縣東南十五里封禪書曰齊之所以為齊者<lb/>
<pb n="KR2k0003_WYG_011-24b"/>
以天齊池也<lb/>
齊桓公墓在縣東南二十三里鼎足山上貞觀十一年<lb/>
詔致祭禁二十步内不令樵蘇<lb/>
管仲墓在縣南二十三里<lb/>
晏嬰墓在縣東北三里貞觀十一年詔十五步並禁樵<lb/>
蘇<lb/>
千乗縣<hi>上東南至州八十里</hi>
本漢舊縣也屬千乘郡有鹽官後漢和帝永元七年改<lb/>
<pb n="KR2k0003_WYG_011-25a"/>
千乗國為樂安郡千乗縣仍屬焉武徳二年于此置乗<lb/>
州八年廢乗州千乗依舊屬青州千乗者以齊景公有<lb/>
馬千駟畋于青丘今縣北有青丘縣因以為名<lb/>
淄水南去縣二十八里<lb/>
臨朐縣<hi>上北至州四十里</hi>
本漢縣也屬齊郡縣東有朐山因以為名隋開皇六年<lb/>
改為逢山縣屬青州取縣西逢山為名大業二年又改<lb/>
為臨朐縣<lb/>
<pb n="KR2k0003_WYG_011-25b"/>
胊山在縣東南二里<lb/>
逢山在縣西二十二里<lb/>
破車峴在縣東南三十五里按峴髙七十丈周廻二十<lb/>
里道徑險惡因名破車峴<lb/>
北海縣<hi>緊西北至州一百三十里</hi>
本漢平壽縣也屬北海郡隋開皇三年罷郡置下密縣<lb/>
于廢郡中屬青州十六年又于此置濰州取界内濰水<lb/>
為名大業二年廢濰州仍改下密縣為北海縣<lb/>
<pb n="KR2k0003_WYG_011-26a"/>
海水在縣東北一百二十里禹貢曰海岱惟青州今按<lb/>
海東接萊州西接壽光縣界<lb/>
濰水南去縣五十五里<lb/>
膠水東去縣八十五里與萊州膠水縣中分為界<lb/>
公孫𢎞墓在縣西<lb/>
壽光縣<hi>緊西南至州七十里</hi>
本漢舊縣也屬北海郡後漢改屬樂安郡宋省壽光縣<lb/>
隋開皇六年于縣北一里博昌故城置壽光縣屬青州<lb/>
<pb n="KR2k0003_WYG_011-26b"/>
武徳二年屬乗州八年廢乗州還屬青州<lb/>
海水在縣東北一百十里東接北海縣界西接博昌縣<lb/>
界<lb/>
淄澠二水西自千乗縣界流入去縣四十里<lb/>
博昌縣<hi>丄東南至州一百二十里</hi>
本漢舊縣屬千乗郡昌水其勢平博故曰博昌後漢以<lb/>
千乗郡為樂安郡博昌縣仍屬焉晉宋後魏並同髙齊<lb/>
省移樂陵縣<hi>今縣東十二里樂陵故城</hi>理此屬樂安郡隋開皇三年<lb/>
<pb n="KR2k0003_WYG_011-27a"/>
罷郡樂陵縣屬青州十六年改為博昌縣<lb/>
濟水北去縣百步又東北流入海<lb/>
海浦在縣東北二百八里即濟水東流入海之處水口<lb/>
謂之海浦<lb/>
薄姑故城在縣東北六十里齊舊都也<lb/>
齊州<hi>齊郡上</hi>
　　<hi>開元户四萬九千一百五十七缺案鄉數及元和户鄉數竝𫝊寫</hi>
禹貢兗州之域春秋及戰國時屬齊國秦并天下為齊<lb/>
<pb n="KR2k0003_WYG_011-27b"/>
郡漢分齊郡立濟南國今州即濟南國之歴城縣理也<lb/>
景帝三年為濟南郡理東平陵屬青州晉永嘉之後郡<lb/>
移理歴城即今州理是也後為石勒所據慕容氏亦有<lb/>
其地義熙五年劉裕平之宋元嘉九年分青州立冀州<lb/>
理歴城後魏將慕容白曜攻下歴城文帝改冀州為齊<lb/>
州與濟南郡並理隋開皇十三年罷郡以所領縣屬齊<lb/>
州大業三年罷州為齊郡隋末陷于寇賊武徳元年海<lb/>
岱平定罷郡復州<lb/>
<pb n="KR2k0003_WYG_011-28a"/>
州境<hi>東西三百八十二里南北一百四十二里</hi>
八到<hi>西南至上都二千一百五里西南至東都一千二百里</hi>
　　<hi>東至淄州一百九十里十里西渡河至博州二百九</hi>
　　<hi>正南㣲西至兗州三百三十里里正北微西至徳州二百四十五</hi>
　　<hi>東北渡河至棣州三百五十里</hi>
貢賦<hi>開元貢    賦</hi>　<hi>絲/綿</hi>　<hi>葛絹</hi>
　管縣九<lb/>
　　歴城　全節　章丘　亭山　臨邑　臨濟<lb/>
<pb n="KR2k0003_WYG_011-28b"/>
　　長清　豐齊　禹城<lb/>
歴城縣<hi>上郭下</hi>
古齊歴下城對歴山之下漢為歴城縣屬濟南國晉屬<lb/>
濟南郡隋開皇三年罷郡縣屬齊州<lb/>
華不注山一名華山在縣東北十五里齊晉戰于鞍齊<lb/>
敗績晉逐之三周華不注<lb/>
州理城古歴下城也左傳晉平公伐齊戰于歴漢書酈<lb/>
食其說齊王田廣罷歴下軍守備韓信度平原襲破歴<lb/>
<pb n="KR2k0003_WYG_011-29a"/>
下因入臨淄述征記曰歴城到營城三十里自城以東<lb/>
水瀰漫數十里南則迫山實為險固也<lb/>
神通寺在縣東七十里琨瑞山中苻秦時沙門竺僧朗<lb/>
隠居也朗少事佛圖澄尤明氣緯隠于此谷因謂之朗<lb/>
公谷<lb/>
全節縣<hi>上西南至州七十里</hi>
本春秋譚國之地齊滅之漢以為東平陵縣屬濟南郡<lb/>
宋省東字後魏為東陵至周省其全節縣本是隋末土<lb/>
<pb n="KR2k0003_WYG_011-29b"/>
人李滿率鄉人據堡贍以家財武徳二年歸國于堡置<lb/>
譚州及平陵縣以滿為譚州總管貞觀元年廢譚州縣<lb/>
屬齊州十七年燕亮搆逆滿及男君球固守賊平縣廢<lb/>
有詔重置縣改名全節以旌其功焉<lb/>
濟水在縣北四十里<lb/>
巨合城在縣東南二十三里耿弇討張步守巨里即此<lb/>
城也<lb/>
章丘縣<hi>上</hi>
<pb n="KR2k0003_WYG_011-30a"/>
本漢陽丘縣也屬濟南郡髙齊文宣帝天保七年自髙<lb/>
唐故城移髙唐縣理于此隋開皇十八年以博州亦有<lb/>
髙唐縣改為章丘縣屬齊州取縣南章丘山為名也武<lb/>
徳二年屬譚州貞觀元年廢譚州又屬齊州<lb/>
東陵山在縣南二十八里莊子曰盜跖死于東陵之上<lb/>
龍盤山在縣東二十五里上有神迹是姜嫄所履處<lb/>
長白山在縣東南三十里髙二千九百丈周迴六十里<lb/>
齊記曰於陵城西三里有長白山即陳仲子夫妻所隠<lb/>
<pb n="KR2k0003_WYG_011-30b"/>
也<lb/>
濟水西去縣十七里<lb/>
縣理城即黄巾城也在濟水之南岸漢獻帝建安中黄<lb/>
巾賊張角之所守也<lb/>
亭山縣<hi>上西北至州九十里</hi>
本漢平陵縣地宋于此置衛國縣屬頓丘郡隋開皇六<lb/>
年改為亭山縣屬齊州縣東南有亭山因以為名<lb/>
長白山在縣東北六十里<lb/>
<pb n="KR2k0003_WYG_011-31a"/>
百脈水出縣東北平地水源方百餘步百泉俱出合流<lb/>
故名之<lb/>
臨邑縣<hi>上南至州六十里</hi>
本漢舊縣屬東郡至晉屬濟北國宋孝武帝孝建二年<lb/>
立東魏郡理臺城以臨邑縣屬焉隋開皇三年罷郡臨<lb/>
邑縣屬齊州武徳二年屬譚州貞觀元年廢譚州屬齊<lb/>
州<lb/>
黄河在縣北七十里<lb/>
<pb n="KR2k0003_WYG_011-31b"/>
濟水西去縣四十里<lb/>
漯水北去縣七里<lb/>
鹿角闗在縣西北七十里隋大業三年廢<lb/>
臨濟縣<hi>上西南至州一百二十里</hi>
本漢菅縣屬濟南郡隋開皇六年移朝陽縣理于此屬<lb/>
濟州十六年改為臨濟縣<lb/>
黄河在縣北八十里<lb/>
濟水在縣南二十里<lb/>
<pb n="KR2k0003_WYG_011-32a"/>
長清縣<hi>上東北至州八十里</hi>
本漢盧縣地隋開皇五年于此置鎮十四年廢鎮置長<lb/>
清縣屬濟州因清水為名貞觀十七年廢濟州屬齊州<lb/>
隔馬山在縣東南三十五里左傳曰晉侯伐齊齊師遁<lb/>
夙沙衛斬馬于隘以塞道後因為隔馬山<lb/>
黄河北去縣五十五里<lb/>
濟水北去縣十里<lb/>
清水西南去縣十里<lb/>
<pb n="KR2k0003_WYG_011-32b"/>
淯溝泊在縣西南五里東西三十里南北二十五里水<lb/>
族生焉數州取給<lb/>
廢四口闗在縣西南五十里後魏置武徳九年廢<lb/>
石窌故城在縣東三十里<lb/>
豐齊縣<hi>上東北至州四十里</hi>
本漢荏縣也取縣東北荏山為名屬泰山郡隋大業二<lb/>
年省入歴城縣武徳元年重置天寶元年改為豐齊<lb/>
岐陽山在縣東南五十里<lb/>
<pb n="KR2k0003_WYG_011-33a"/>
濟水西去縣二十六里<lb/>
祝阿故城在縣東北二里禮記曰武王克殷封黄帝之<lb/>
後于祝即此<lb/>
禹城縣<hi>上東南至州一百五十里</hi>
本漢祝阿縣春秋時齊邑漢以為縣屬平原郡隋開皇<lb/>
十六年改屬濟州天寶元年改名禹城縣以縣西南三<lb/>
十里有禹息故城因名在州西北八十五里<lb/>
　<lb/>
<pb n="KR2k0003_WYG_011-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元和郡縣志卷十一<lb/>
</p>
<p>
</p>
  </div>
</body>
</text>
</TEI>
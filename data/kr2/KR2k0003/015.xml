<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元和郡縣志卷十五</head> <lb/>
    <p>
<pb n="KR2k0003_WYG_015-1a"/>
欽定四庫全書<lb/>
　元和郡縣志卷十五<lb/>
　　　　　　　　　　　　唐　李吉甫　撰<lb/>
　　河東道<hi>二</hi>
晉州<hi>平陽望</hi>
　　　<hi>開元户六萬八百五十三元和户六千五百六十七</hi>　<hi>郷一百四十八郷五十九</hi>
禹貢冀州之域即堯舜禹所都平陽也春秋時其地屬晉戰<lb/>
國時屬韓後韓將馮亭以上黨降趙又屬趙在秦為河東郡<lb/>
<pb n="KR2k0003_WYG_015-1b"/>
地也今州即漢河東郡之平陽縣也永嘉之亂劉元海僭號<lb/>
稱漢建都于此前趙録曰太史令宣于修之言于元海曰蒲<lb/>
子﨑嶇非可久安平陽唐堯昔都願陛下都之于是遷都平<lb/>
陽後魏太武帝于此置東雍州孝明帝改為唐州尋又改為<lb/>
晉州因晉國以為名也髙齊武城帝于此置行臺周武帝<lb/>
平齊置晉州總管義旗初建改為平陽郡武徳元年罷郡置<lb/>
晉州三年為總管府四年為都督府貞觀六年廢府復為晉州<lb/>
州境<hi>東西三百二十四里南北二百五十里</hi>
<pb n="KR2k0003_WYG_015-2a"/>
八到<hi>西南至上都七百三十里里東南至東都六百二十四</hi>
　　<hi>東至潞州三百九十里里東南至澤州四百一十</hi>
　　<hi>西至慈州二百二十里里西北至隰州二百五十</hi>
　　<hi>東北至汾州三百六十里東北至沁州二百九十里</hi>
貢賦<hi>開元貢    賦</hi>　<hi>蠟燭麻布</hi>
　管縣九<lb/>
　　臨汾　襄陵　神山　岳陽　洪洞　霍邑<lb/>
　　趙城　汾西　冀氏<lb/>
<pb n="KR2k0003_WYG_015-2b"/>
臨汾縣<hi>望郭下</hi>
本漢平陽縣屬河東郡在平水之陽故曰平陽魏置平<lb/>
陽郡平陽縣屬焉隋開皇元年改平陽縣為平河縣三<lb/>
年罷郡縣屬晉州其年又改平河縣為臨汾縣<lb/>
平山一名壺口山今名姑射山在縣西八里平水出焉<lb/>
尚書曰壺口治梁及岐<lb/>
潏水今名三交水東自襄陵縣界流入<lb/>
堯廟在縣東八里汾水東<lb/>
<pb n="KR2k0003_WYG_015-3a"/>
姑射神祠在縣北十三里姑射山東武徳元年敕置<lb/>
龍子祠在姑射山東平水之源其地茂林蓊鬱俯枕清<lb/>
流實晉之勝境也<lb/>
劉和墓在縣南三十五里和元海太子也<lb/>
劉聰墓在縣西南十一里聰元海第四子也<lb/>
襄陵縣<hi>緊西北至州二十六里</hi>
本漢舊縣也屬河東郡髙齊省周平齊自臨汾縣移禽<lb/>
昌縣于今理屬晉州隋大業二年改禽昌為襄陵取漢<lb/>
<pb n="KR2k0003_WYG_015-3b"/>
舊名也縣東南有晉襄公陵因以為名先是以禽昌名<lb/>
者後魏禽赫連昌以置縣故也<lb/>
浮山在縣東南七里<lb/>
潏水在縣北十五里<lb/>
黒水經縣北二十五里<lb/>
晉賈充墓在縣西南十里<lb/>
神山縣<hi>中西至州七十八里</hi>
本漢襄陵縣地也武徳二年僕射裴寂奏分襄陵縣置<lb/>
<pb n="KR2k0003_WYG_015-4a"/>
浮山縣屬晉州因山為名至三年因羊角山神人見又<lb/>
改為神山縣焉<lb/>
黒山今名烏頭山在縣東四十四里黒水出焉<lb/>
羊角山在縣東南三十一里<lb/>
老君祠在縣東南二十里武徳三年見神于羊角山下<lb/>
語曲沃縣人吉善行曰報大唐天子得聖理一千年其<lb/>
年敕遣通事舎人柳憲立祠因改縣為神山<lb/>
岳陽縣<hi>中西南至州一百五十里</hi>
<pb n="KR2k0003_WYG_015-4b"/>
本漢榖逺縣地後魏孝莊帝置安澤縣屬義寧郡隋開<lb/>
皇十六年改屬沁州大業二年改為岳陽縣因山為名<lb/>
義旗初建屬平陽郡武徳元年罷郡改屬晉州<lb/>
烏嶺山在縣東三十里<lb/>
千畝原在縣北九十里周迴四十里<lb/>
東池堡在縣南三十三里今堡中見貯義倉北面絶崖<lb/>
三面各二丈五尺周迴二里<lb/>
洪洞縣<hi>望西南至州六十里</hi>
<pb n="KR2k0003_WYG_015-5a"/>
本漢楊縣即春秋時楊侯國也晉滅之以賜大夫羊舌<lb/>
肸漢以為縣屬河東郡魏置平陽郡楊縣屬焉隋開皇<lb/>
三年罷郡改屬晉州義旗初建改為洪洞縣因縣北故<lb/>
洪洞鎮為名也<lb/>
霍山在縣東北三十里事具霍邑縣<lb/>
汾水自趙城縣東流入<lb/>
洪洞故城在縣北六里後魏鎮城也姚最序行記曰周<lb/>
建徳五年從行討齊師次洪洞百雉相臨四周重複控<lb/>
<pb n="KR2k0003_WYG_015-5b"/>
據要險城主張元靜率其所部肉袒軍門即此也<lb/>
禽昌故縣在縣東南二十四里後魏太武帝禽赫連昌<lb/>
置因以名焉<lb/>
師曠祠在縣東南二十五里<lb/>
霍邑縣<hi>上南至州一百五十里</hi>
本漢彘縣也屬河東郡因彘水為名即周厲王所奔之<lb/>
邑後漢順帝改為永安縣屬郡不改後魏初省及宣武<lb/>
正始二年又置永安縣隋開皇十八年改為霍邑縣屬<lb/>
<pb n="KR2k0003_WYG_015-6a"/>
晉州因霍山為名隋末喪亂武牙郎將宋老生屯兵于<lb/>
此義師之至也老生陳兵據險師不得進忽有白衣老<lb/>
父詣軍門曰霍山神遣語大唐皇帝若向霍邑當東南<lb/>
傍山取路我當助帝破之遣人視之果有微道髙祖笑<lb/>
曰此神不欺趙襄子豈當負我耶于是進師去城十餘<lb/>
里老生戰敗劉𢎞基斬之遂平霍邑置霍山郡武徳元<lb/>
年廢郡復置呂州縣屬焉貞觀十七年廢呂州縣又隸<lb/>
晉州<lb/>
<pb n="KR2k0003_WYG_015-6b"/>
霍山一名太岳在縣東三十里禹貢曰壺口雷首至于<lb/>
太岳鄭𤣥注曰今河東彘縣霍太山是也<lb/>
呂坂在縣西南十里有呂鄉晉大夫呂甥之邑也呂州<lb/>
取名于此<lb/>
汾水經縣西二里<lb/>
彘水出霍山經縣南一里<lb/>
普濟寺貞觀八年奉詔以破宋老生于此置寺<lb/>
周厲王陵在縣東北二十五里<lb/>
<pb n="KR2k0003_WYG_015-7a"/>
趙城縣<hi>上南至州九十五里</hi>
本漢彘縣地即造父之邑也自漢迄晉不改<hi>案後汾西縣志云後</hi>
<hi>漢改彘縣為永安縣此云自漢迄晉不改有脫誤</hi>後魏太武帝廢趙城縣義旗<lb/>
之初分霍邑縣置屬霍山郡因故趙城為名武徳元年<lb/>
廢郡置呂州縣屬焉貞觀十七年廢呂州縣屬晉州<lb/>
汾水出縣西四里<lb/>
霍山廟在縣東南三十里霍山上甚有靈驗貞觀五年<lb/>
敕令修理<lb/>
<pb n="KR2k0003_WYG_015-7b"/>
汾西縣<hi>中西南至州一百八十里</hi>
本漢彘縣地屬河東郡後漢改彘縣為永安縣髙齊又<lb/>
于此置臨汾郡及臨汾縣隋開皇三年改臨汾縣為汾<lb/>
西縣十六年改屬汾州十八年改屬呂州大業二年改<lb/>
屬晉州義旗初屬霍山郡武徳元年又屬呂州貞觀十<lb/>
七年廢呂州又屬晉州<lb/>
汾水在縣東三十五里<lb/>
冀氏縣<hi>中西至州一百九十二里</hi>
<pb n="KR2k0003_WYG_015-8a"/>
本漢猗氏縣地也屬上黨郡<hi>猗音居義反</hi>至晉省後魏莊帝<lb/>
于猗氏城南置冀氏縣屬晉州<lb/>
烏嶺山在縣西三十里<lb/>
沁水在縣東一里<lb/>
慈州<hi>文城下</hi>
　　<hi>開元户一萬一千二百七十五元和户一千八百七十七</hi>　<hi>鄉三十傳寫缺案鄉數</hi>
禹貢冀州之域春秋時晉之屈邑獻公夷吾所居也左<lb/>
傳曰驪姬賂外嬖梁五與東闗嬖五使言于公曰蒲與<lb/>
<pb n="KR2k0003_WYG_015-8b"/>
二屈君之疆也不可無主乃使重耳居蒲夷吾居屈注<lb/>
曰二屈今平陽郡北屈縣也左傳屈産之乗亦此地秦<lb/>
兼天下縣屬河東郡漢北屈縣屬河東郡後魏孝文帝<lb/>
于北屈縣南二十一里置定陽郡即今州理是也隋開<lb/>
皇元年改定陽郡為文城郡貞觀八年改為慈州州内<lb/>
有慈烏戍因以為名<lb/>
州境<hi>東西五百五十一里南北二百一十二里</hi>
八到<hi>西南至上都六百八十五里東南至東都七百二十五里</hi>
<pb n="KR2k0003_WYG_015-9a"/>
　　<hi>東南至絳州太平縣一百九十里東南至晉州二百四十里</hi>
　　<hi>東南至絳州二百四十里西至龍門縣一百八十里</hi>
　　<hi>正西至黄河六十五里里西北至丹州一百八十</hi>
　　<hi>北至隰州二百里</hi>
貢賦<hi>開元貢    賦</hi>　<hi>蠟/布</hi>　<hi>白密麻</hi>
　管縣五<lb/>
　　吉昌　文城　昌寧　　仵城　呂香<lb/>
吉昌縣<hi>中郭下</hi>
<pb n="KR2k0003_WYG_015-9b"/>
本漢北屈縣地也屬河東郡後魏孝文帝于今州置定<lb/>
陽郡并置定陽縣會有河西定陽胡人渡河居于此因<lb/>
以為名隋開皇十八年改定陽縣為吉昌縣貞觀八年改置慈<lb/>
州縣依舊屬焉<lb/>
壺口山在縣西南五十里<lb/>
風山在縣北三十里山上有穴如輪風氣蕭瑟未嘗暫<lb/>
止當其衝略不生草故以風為名<lb/>
黄河北去縣六十里<lb/>
<pb n="KR2k0003_WYG_015-10a"/>
姚襄城在縣西五十二里本姚襄所築其城西臨黄河<lb/>
控帶龍門孟門之險周齊交爭之地齊後主武平二年<lb/>
遣右丞相斛律明月左丞相平原王段孝先破周兵于<lb/>
此城遂立碑以表其功其碑見存齊氏又于此城置鎮<lb/>
隋開皇廢武徳二年又置鎮九年廢城髙二丈周迴五<lb/>
里<lb/>
文城縣<hi>中東南至州六十五里</hi>
本漢北屈縣地屬河東郡後魏孝文帝于此置斤城縣<lb/>
<pb n="KR2k0003_WYG_015-10b"/>
屬定陽郡隋開皇十六年改斤城縣為文城縣<lb/>
孟門山俗名石槽在縣西南三十六里淮南子曰龍門<lb/>
未闢呂梁未鑿河出孟門之上名曰洪水大禹疏通謂<lb/>
之孟門水經注曰風山西四十里河水南出孟門與龍<lb/>
門相對即龍門之上口也實為黄河之巨扼今按河中<lb/>
有山鑿中如槽東流懸注七十餘尺<lb/>
文城故城在縣北三十里故老曰此城晉文公為公子<lb/>
時避驪姬之難從蒲奔狄因築此城人遂呼為文城<lb/>
<pb n="KR2k0003_WYG_015-11a"/>
昌寧縣<hi>中西北至州五十里</hi>
本漢臨汾縣地屬河東郡後魏太武帝分臨汾縣置太<lb/>
平縣孝文帝又分太平縣置昌寧縣屬定陽郡隋開皇<lb/>
元年改屬耿州十八年又屬汾州大業二年改汾州為<lb/>
文城郡縣仍隸焉貞觀八年改為慈州縣又屬焉<lb/>
兩乳山在縣西南七十里山有兩岫望如乳形因以為<lb/>
名<lb/>
黄河北去縣七十九里<lb/>
<pb n="KR2k0003_WYG_015-11b"/>
倚梯故城在縣西南一百五十里累石為之東北兩面<lb/>
據嶺臨谷西南兩面俯眺黄河懸崖絶壁百餘尺其西<lb/>
南角即龍門之上口也以城在髙嶺非倚梯不得上因<lb/>
以為名城中有禹廟後魏孝文帝西廵至此立碑碑今<lb/>
見在<lb/>
禹廟在縣西南一百五里龍門東岸上其碑是後魏孝<lb/>
文帝所立<lb/>
晉荀息墓在縣東北六十里<lb/>
<pb n="KR2k0003_WYG_015-12a"/>
仵城縣<hi>中下西南至州五十八里</hi>
本漢北屈縣地屬河東郡後魏于此置仵城郡領京軍<lb/>
縣孝文帝改京軍縣為仵城縣隋開皇三年廢仵城郡<lb/>
改屬文城郡皇朝改屬慈州<lb/>
石門山在縣北六十里<lb/>
拓定故城在縣西一里周保定四年置以髙齊境因以<lb/>
為名隋廢<lb/>
呂香縣<hi>中北至州一百二十里</hi>
<pb n="KR2k0003_WYG_015-12b"/>
本漢臨汾縣地也屬河東郡後魏太武帝于此置邢軍<lb/>
縣屬仵城郡孝文帝改為平昌縣隋開皇十六年省平<lb/>
昌入仵城縣義寧元年于此置平昌縣貞觀元年改為<lb/>
呂香縣因舊呂香鎮為名屬慈州<lb/>
馬頭山在縣南六十里其山峭嶷形如馬首因以為名<lb/>
横嶺山在縣西北六十里<lb/>
隰州<hi>大寧下</hi>
　　<hi>開元户一萬八千五百八十三元和户二萬三千三百四十九</hi>　<hi>鄉四十八鄉二十四</hi>
<pb n="KR2k0003_WYG_015-13a"/>
禹貢冀州之域春秋時為晉地七國屬魏秦為河東郡<lb/>
地在漢為蒲子縣屬河東郡後魏初屬仵城郡孝文改<lb/>
蒲子為長壽縣太和十二年于此置汾州周宣帝大象<lb/>
元年于今州東百步置龍泉郡隋開皇五年改為隰州<lb/>
大業三年又改為龍泉郡武徳元年又為隰州爾雅曰<lb/>
下濕曰隰以州帶泉泊下濕故以隰為名<lb/>
州境<hi>案州境里數傳寫缺</hi>
八到<hi>西南取慈州路至上都八百八十五里東南至東都八百八十里</hi>
<pb n="KR2k0003_WYG_015-13b"/>
　　<hi>東南至晉州汾西縣一百六十里東南至河中府六百里</hi>
　　<hi>南至河一百四十里里西至延州三百六十</hi>
　　<hi>北至石州二百五十里里東北至汾州二百七十</hi>
貢賦<hi>開元貢    賦</hi>　<hi>蠟/布</hi>　<hi>白蜜/麻</hi>　<hi>麝香/</hi>　<hi>胡女布</hi>
　管縣六<lb/>
　　隰川　蒲　　大寧　温泉　永和　石樓<lb/>
隰川縣<hi>中郭下</hi>
本漢蒲子縣地也屬河東郡魏少帝分河東置平陽郡<lb/>
<pb n="KR2k0003_WYG_015-14a"/>
蒲子縣屬焉劉元海僭號稱漢初理于蒲子後徙平陽<lb/>
又于此置大昌郡以蒲子屬焉周宣帝改置長壽縣隋<lb/>
開皇十八年改為隰川縣南有龍泉下濕因以為名屬<lb/>
隰州<lb/>
蒲水源出縣東北石樓山<lb/>
黄櫨水出縣東北黄櫨谷<lb/>
故横城在縣南三十五里隋仁壽四年楊諒作逆遣偽<lb/>
將呉子通屯兵築城于此横絶蒲州道因以為名<lb/>
<pb n="KR2k0003_WYG_015-14b"/>
蒲縣<hi>中西北至州一百一十里</hi>
本漢蒲子縣地後魏于此置石城縣後廢周宣帝于石<lb/>
城故城置蒲子縣因漢蒲子縣為名也屬定陽郡隋開<lb/>
皇五年改屬隰州大業二年改為蒲縣<lb/>
五秃山在縣東北五十里山少草木故名五秃周迴七<lb/>
十七里<lb/>
常安原在縣西南四十里東西廣四十里南北長二十<lb/>
里<lb/>
<pb n="KR2k0003_WYG_015-15a"/>
仵城故城在縣西南六十三里後魏仵城郡也<lb/>
大寧縣<hi>中東北至州八十六里</hi>
本漢北屈縣地也屬河東郡後魏于此置仵城縣尋廢<lb/>
周武帝又于廢縣西三里置大寧縣屬南汾州隋大業<lb/>
二年省武徳二年于此置中州復置大寧縣以屬焉貞<lb/>
觀元年廢中州以縣屬隰州<lb/>
孔山在縣西北二十五里上有穴如車輪三所東西相<lb/>
去名二丈其深不測因以名<lb/>
<pb n="KR2k0003_WYG_015-15b"/>
黄河北去縣六十八里<lb/>
蒲水一名斤水去縣六十步<lb/>
浮圖鎮齊河清四年築隋移大寧縣理此即今縣理是<lb/>
也<lb/>
温泉縣<hi>中西南至州一百六十里</hi>
本漢土軍縣地也後魏于土軍故縣東七十里置新城<lb/>
縣屬吐京郡太武改為嶺東縣孝文帝改為新城縣武<lb/>
徳三年于縣東南四十里置北温州及温泉縣因縣南<lb/>
<pb n="KR2k0003_WYG_015-16a"/>
温泉為名貞觀元年省北温州及新城縣以温泉縣屬<lb/>
隰州<lb/>
逺望山一名可寒堆在縣西七十里髙五里周迴七十<lb/>
五里<lb/>
西陽泉源出縣東北去縣十里<lb/>
永和縣<hi>中下東至州八十里</hi>
本漢狐讘<hi>之涉反</hi>縣屬河東郡後漢省魏初復置狐讘縣<lb/>
屬河東郡魏廢髙齊後主于其城置永和鎮周宣帝廢<lb/>
<pb n="KR2k0003_WYG_015-16b"/>
鎮置臨河郡及臨河縣屬汾州隋開皇五年改屬隰州<lb/>
十八年改臨河為永和縣以縣西永和闗為名也<lb/>
樓山在縣西南二十二里<lb/>
黄河東去縣六十里<lb/>
狐讘故縣城在縣西南三十五里<lb/>
石樓縣<hi>中下東至州九十里</hi>
本漢土軍縣也屬西河郡晉省後魏孝文帝于此城置<lb/>
吐京郡即漢土軍縣葢胡俗音訛以軍為京也隋開皇<lb/>
<pb n="KR2k0003_WYG_015-17a"/>
五年又以吐京屬隰州十八年改吐京為石樓縣因縣<lb/>
東石樓山為名也<lb/>
石樓山在縣東南六十里水經注曰蒲水出石樓山<lb/>
黄河東去縣九十九里<lb/>
龍泉水出縣東南去縣十里山下牧馬多産名駒故得<lb/>
龍泉之號<lb/>
縣理城漢土軍城也其城圓而不方故謂之團城<lb/>
　<lb/>
<pb n="KR2k0003_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元和郡縣志卷十五<lb/>
</p>
<p>
</p>
  </div>
</body>
</text>
</TEI>
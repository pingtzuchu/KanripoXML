<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0013_WYG_096-1a"/>
欽定四庫全書<lb/>
欽定大清會典則例卷九十二<lb/>
　　　禮部<lb/>
　　　　祠祭清吏司<lb/>
　　　䕶日<hi>䕶月附</hi>
　　　一日月食救䕶儀順治三年定日食前期由部<lb/>
　　　具題在京文武各官均赴禮部救䕶用勘合分<lb/>
　　　行直省各官均於本衙門救䕶其勘合字號直<lb/>
<pb n="KR2m0013_WYG_096-1b"/>
　　　隸用雨字山東格字山西致字河南正字江南<lb/>
　　　雲字江西準字福建皆字浙江以字湖廣各字<lb/>
　　　陜西誠字四川其字廣東及字廣西席字雲南<lb/>
　　　若字貴州柔字○康熙二年定日月食勘合奉<lb/>
　　　天府用光字○七年定日食於太常寺衙門救<lb/>
　　　䕶○十四年定日月食歸欽天監職掌前期欽<lb/>
　　　天監推算分秒時刻奏<lb/>
　聞科鈔到部仍用勘合分行直省各官均於本衙門<lb/>
<pb n="KR2m0013_WYG_096-2a"/>
　　　救䕶至期由部遣司官一人前往觀象臺督同<lb/>
　　　欽天監官測驗所食分秒仍令欽天監奏覆凡<lb/>
　　　遇日食結采於禮部儀門及大堂設香案於露<lb/>
　　　臺上鑾儀衞設金二鼓二十四於儀門内兩旁<lb/>
　　　教坊司設樂於露臺下設各官拜位於露臺上<lb/>
　　　皆嚮日欽天監官報日初虧鴻臚寺鳴贊官贊<lb/>
　　　排班各官咸朝服序立鳴贊官贊進贊跪叩興<lb/>
　　　樂作各官行三跪九叩禮畢樂止禮部堂官上<lb/>
<pb n="KR2m0013_WYG_096-2b"/>
　　　香畢鳴贊官贊跪各官皆跪教坊司官奉鼓及<lb/>
　　　枹進贊擊鼓救䕶禮部堂官擊鼓三聲衆鼓齊<lb/>
　　　鳴贊上香樂作贊起立上香畢各官起立班首<lb/>
　　　官上香贊跪各官仍跪欽天監官報復圓金鼓<lb/>
　　　止鳴贊官贊跪叩興各官復行三跪九叩禮樂<lb/>
　　　作禮畢樂止各官皆退月食集太常寺救䕶儀<lb/>
　　　同○六十年議準閏六月初一日日食欽天監<lb/>
　　　推得<lb/>
<pb n="KR2m0013_WYG_096-3a"/>
　　京師<lb/>
　　盛京朝鮮日食四分五分餘者救䕶其日食二三<lb/>
　　　分者皆不頒行○六十一年奏準本年十一月<lb/>
　　　十五日月食凡無執事之九卿詹事科道等官<lb/>
　　　咸素服前往太常寺行三跪九叩禮不作樂仍<lb/>
　　　擊金鼓救䕶○雍正十三年奏準本年九月初<lb/>
　　　一日日食各官素服赴禮部救䕶與六十一年<lb/>
　　　䕶月食儀同○乾隆二年奏準日月薄蝕官員<lb/>
<pb n="KR2m0013_WYG_096-3b"/>
　　　齊集祗跪救䕶所以謹<lb/>
天戒嚴對越也但自初虧以迄復圓爲時久暫不等每<lb/>
　　　見應齊集各官多有因不能久跪推託事故不<lb/>
　　　能齊集者或有年老衰病跪久委頓不能支持<lb/>
　　　者又或徙倚蹲踞有礙觀瞻事闗典禮豈容䙝<lb/>
　　　越請將吏戸兵刑工五部分爲五班及文武各<lb/>
　　　衙門亦各分配班次附於五部每班令禮部堂<lb/>
　　　官一人領班祗跪禮部都察院監禮等官及鴻<lb/>
<pb n="KR2m0013_WYG_096-4a"/>
　　　臚寺贊禮等官亦輪流更換初虧復圓行禮時<lb/>
　　　五班官員咸就班行禮初虧行禮後五班官員<lb/>
　　　内除年老不能久跪者退立外餘均輪替其更<lb/>
　　　替之人暫退祗候勿許讙譁笑語其祗跪官員<lb/>
　　　務必整齊嚴肅敬謹從事倘有託故不到及怠<lb/>
　　　玩失儀者監禮官即糾叅照例議處庶齊集各<lb/>
　　　官無不祗畏恪恭始終無怠○七年四月十五<lb/>
　　　日月食二分一秒照康熙六十年之例均不頒<lb/>
<pb n="KR2m0013_WYG_096-4b"/>
　　　行○又議準救䕶日月食止擊鼓鳴金毋庸作<lb/>
　　　樂○十一年<lb/>
　諭月朔之期朝臣例具補服若值日食仍具補服殊<lb/>
　　非敬畏之意嗣後月朔如遇日食皆常服永著爲<lb/>
　　例欽此○十三年奏準月食爲月入地影本體失<lb/>
　　　光故各省見食分秒皆同日食爲月體掩日日<lb/>
　　　距地遠月距地近人在地靣有東西南北之殊<lb/>
　　　故各省見食分秒各異舊例月食三分以上按<lb/>
<pb n="KR2m0013_WYG_096-5a"/>
　　　各省見食時刻頒行日食三分以上按各省見<lb/>
　　　食分秒時刻頒行不及三分者均不頒行但日<lb/>
　　　體光盛人難仰窺月體光清人所共覩或遇輕<lb/>
　　　雲薄霧日色亦有淡時若食在三分以内不豫<lb/>
　　　行傳知恐觀者致生駭異請嗣後凡遇日月交<lb/>
　　　食無論一分以下及二分三分皆由欽天監前<lb/>
　　　期五月具題請<lb/>
　㫖勅部通行直省布政使司<lb/>
<pb n="KR2m0013_WYG_096-5b"/>
　　盛京奉天府轉行督撫提鎭將軍所屬各衙門並<lb/>
　　　朝鮮國一體欽遵三分以上者救䕶不及三分<lb/>
　　　者不行救䕶仍繪圖進<lb/>
　　呈○十四年<lb/>
　諭凡日月交食授時者原可推算而得而春秋之例<lb/>
　　又紀日而不紀月朕惟懸象著明人所共仰雖爲<lb/>
　　晷運之常有自不若光朗之恒度無事於諱不可<lb/>
　　不謹故禜社奏鼓自古重之舊制交食分秒時刻<lb/>
<pb n="KR2m0013_WYG_096-6a"/>
　　頒行各省不及一分者不行救䕶後定爲三分以<lb/>
　　上方行救䕶又經禮部奏定不見食省分並不及<lb/>
　　三分者皆不行知夫不先期行知則二三分者原<lb/>
　　可見食將致反生疑駭不以爲靈臺失占即爲有<lb/>
　　司怠事非所以克謹<lb/>
天戒也嗣後仍循曩制一分以上者即令救䕶前期五<lb/>
　　月具題請㫖無論見食不見食省分皆頒行其不<lb/>
　　見食省分不必救䕶欽此<lb/>
<pb n="KR2m0013_WYG_096-7a"/>
　　　方伎<lb/>
　　　一隂陽學康熙十三年議準在外隂陽學等官<lb/>
　　　由該撫將應補之人咨部詳察注冊停其具題<lb/>
　　　塡給劄付移咨該撫行令任事○雍正七年覆<lb/>
　　　準各省星學等應責令隂陽學管轄由地方官<lb/>
　　　遴選素行端方者咨部照例給劄<lb/>
　　　一醫學由直省地方官遴選諳於醫理者咨部<lb/>
　　　給劄與隂陽學同<lb/>
<pb n="KR2m0013_WYG_096-7b"/>
　　　一僧道天聰六年定各廟僧道設僧錄司道録<lb/>
　　　司總之凡通曉經義恪守清規者給與度牒○<lb/>
　　　又定僧道不許買人爲徒違者治罪○崇德五<lb/>
　　　年題準新收僧人納銀送戸部覈收隨給用印<lb/>
　　　度牒令僧綱司分發○又定滿洲蒙古漢軍有<lb/>
　　　爲巫師道士跳神驅鬼逐邪以惑民心者處死<lb/>
　　　其延請逐邪者亦治罪○順治二年定内外僧<lb/>
　　　道均給度牒以防姦僞其納銀之例停止凡寺<lb/>
<pb n="KR2m0013_WYG_096-8a"/>
　　　廟庵觀若干處僧道若干名各令住持詳詢籍<lb/>
　　　貫具結投僧道官僧道官加具總結在<lb/>
　　京城内外者均令呈部在直省者赴所在地方官<lb/>
　　　呈送彚申撫按解部頒給度牒不許冐充溷領<lb/>
　　　事發罪坐經管官○又定内外僧道有不守清<lb/>
　　　規及犯罪人爲僧道者令住持舉首隱匿不舉<lb/>
　　　一幷治罪頂名冐領度牒者嚴究治罪○又定<lb/>
　　　内外寺廟庵觀凡有明朝舊勅盡令繳部不許<lb/>
<pb n="KR2m0013_WYG_096-8b"/>
　　　隱藏又嚴禁<lb/>
　　京城内外不許擅造寺廟佛像必報部方許建造<lb/>
　　　其現在寺廟佛像亦不許私毁僧道住處不許<lb/>
　　　私遷移出佛像及自置緣簿募化並不許私削<lb/>
　　　髮爲僧僧道官住持縱隱一幷治罪○三年定<lb/>
　　　在京寺廟庵觀不許僧尼道士溷處及閒雜人<lb/>
　　　居住工部及五城察明僧道官有容隱者一例<lb/>
　　　重懲○又定嚴禁<lb/>
<pb n="KR2m0013_WYG_096-9a"/>
　　京城僧道沿街設置神像念誦經咒或持擊梆磬<lb/>
　　　募化者該管僧道官即行重治如住持募化罪<lb/>
　　　及闔寺如散衆募化罪坐住持及該管僧道官<lb/>
　　　一幷治罪○六年題準内外僧道必有度牒方<lb/>
　　　準住持焚修該部刋刻度牒印發各布政使司<lb/>
　　　及順天府察境内僧道素無過犯者每名納銀<lb/>
　　　四兩給與度牒一紙各州縣於歳底申解該司<lb/>
　　　彚解戸部仍報部考覈從前給過度牒一幷追<lb/>
<pb n="KR2m0013_WYG_096-9b"/>
　　　繳○八年奉<lb/>
㫖僧道均免納銀如有請給度牒者該州縣察覈呈報<lb/>
　司府呈禮部照數給發○是年定<lb/>
　　皇城内不許作道場○九年<lb/>
諭僧尼道士已領度牒者務恪守清規用本等衣㡌住<lb/>
　居本寺廟如未領度牒私自爲僧尼道士及用番僧<lb/>
　衣服往來者照例治罪欽此○十一年定禁止創建<lb/>
　　　寺廟其修理頽壞寺廟聽從其便但不得改建<lb/>
<pb n="KR2m0013_WYG_096-10a"/>
　　　廣大○十五年題準直省僧尼道士已經給過<lb/>
　　　漢字度牒者盡令繳出送部照數換給淸漢字<lb/>
　　　度牒並確覈先年已納銀者換給新牒未納銀<lb/>
　　　者納銀給牒○十七年議準僧道度牒免其納<lb/>
　　　銀令各該撫詳開年貌籍貫及焚修寺廟備造<lb/>
　　　清冊並送紙張投部印給度牒○康熙元年定<lb/>
　　　凡作道場者止許在本家院内其當家建設席<lb/>
　　　棚揚旛懸榜及僧道張繖奉持香帛遶街行走<lb/>
<pb n="KR2m0013_WYG_096-10b"/>
　　　取水畫地開酆都穿戴甲胄等項悉行禁止違<lb/>
　　　者僧道杖二十爲民該管僧道官革職其作道<lb/>
　　　場之家繫官交該部議處繫民治以違禁之罪<lb/>
　　　○又定凡有邪病請巫師道士醫治者須領巫<lb/>
　　　師道士禀知各都統副都統用印文報部方許<lb/>
　　　醫治違者將巫師道士交刑部正法其請醫治<lb/>
　　　之人交部議罪○四年題準<lb/>
　　興京<lb/>
<pb n="KR2m0013_WYG_096-11a"/>
　　盛京及<lb/>
　　京城寺廟僧道均遵<lb/>
㫖建設外其前代勅建寺廟應各設僧道十名私建大<lb/>
　　　寺廟各設八名次等寺廟各設六名小寺廟各<lb/>
　　　設四名最小寺廟各設二名○又題準本戸不<lb/>
　　　及三丁及十六歳以上不許出家違例者治罪<lb/>
　　　僧道官及住持知而不舉者一幷治罪罷職還<lb/>
　　　俗○六年禮部通計直省勅建大寺廟共六千<lb/>
<pb n="KR2m0013_WYG_096-11b"/>
　　　七十有三小寺廟共六千四百有九私建大寺<lb/>
　　　廟共八千四百五十有八小寺廟共五萬八千<lb/>
　　　六百八十有二僧十有一萬二百九十二名道<lb/>
　　　二萬一千二百八十六名尼八千六百十有五<lb/>
　　　名共計寺廟七萬九千六百二十有二僧尼道<lb/>
　　　士十有四萬一百九十三名○十二年議準無<lb/>
　　　爲白蓮焚香聞香混元龍元洪陽圓通大乗等<lb/>
　　　邪教惑衆聚會念經執旗鳴金聚衆拈香者通<lb/>
<pb n="KR2m0013_WYG_096-12a"/>
　　　行八旗直省嚴行禁飭違者照例懲責○十三<lb/>
　　　年定僧錄司善世闡教講經覺義左右各二人<lb/>
　　　左善世由右善世補右善世由左闡教補左闡<lb/>
　　　教由右闡教補右闡教由左講經補左講經由<lb/>
　　　右講經補右講經由左覺義補左覺義由右覺<lb/>
　　　義補右覺義以候補僧官補道錄司正一演法<lb/>
　　　至靈至義左右各二人左正一由右正一補右<lb/>
　　　正一由左演法補左演法由右演法補右演法<lb/>
<pb n="KR2m0013_WYG_096-12b"/>
　　　由左至靈補左至靈由右至靈補右至靈由左<lb/>
　　　至義補左至義由右至義補右至義以候補道<lb/>
　　　官補如無候補之人行僧錄道錄司選取在京<lb/>
　　　僧道送部部出題考試取經典諳熟並爲人端<lb/>
　　　潔者十名或取二十名咨送吏部存案按名遞<lb/>
　　　補皆不支俸○又議準在外僧道府所屬僧綱<lb/>
　　　司道紀司州屬僧正司道正司縣屬僧會司道<lb/>
　　　會司均由各該撫將應補僧綱道紀之人咨部<lb/>
<pb n="KR2m0013_WYG_096-13a"/>
　　　詳察轉咨吏部補授準其注冊停止具題仍知<lb/>
　　　會到部塡給劄付移咨該撫行令任事○又定<lb/>
　　　内外僧道官專管天下僧道恪守戒律清規違<lb/>
　　　者聽其究治若所犯與軍民相涉者在京申部<lb/>
　　　酌審在外聽有司斷理○又定<lb/>
　　京城内外寺院庵廟宮觀祠宇不許容留無度牒<lb/>
　　　僧道及閑雜人等居住歇宿○十五年題準凡<lb/>
　　　僧尼道士不領度牒私自出家者杖八十爲民<lb/>
<pb n="KR2m0013_WYG_096-13b"/>
　　　有將逃亡事故度牒頂名冐替者笞四十度牒<lb/>
　　　入官該管僧道官皆革職還俗○又題準直省<lb/>
　　　僧道停止給與度牒○十六年定<lb/>
　　京城内寺廟庵院不許設教聚㑹男女溷雜並不<lb/>
　　　許建設髙臺演劇斂錢酬神賽㑹僧道錄司及<lb/>
　　　該管僧道官不時稽察有違禁者執送到部將<lb/>
　　　本人及寺廟住持一幷治罪該管僧道官不行<lb/>
　　　稽察由部處分○二十二年議準<lb/>
<pb n="KR2m0013_WYG_096-14a"/>
　　盛京僧道仍給與度牒○二十三年議準福建臺<lb/>
　　　灣僧道舊牒追繳送部換給新度牒○二十六<lb/>
　　　年覆準無頼狂徒假藉僧道爲名或稱祖師降<lb/>
　　　乩或妄逞邪說託言前知或以虗妄之談鼓動<lb/>
　　　愚蒙至有羣相禮拜甘作徒從者嗣後此等邪<lb/>
　　　教通行八旗五城各省督撫地方官令其嚴行<lb/>
　　　禁止○四十八年覆準鳴金擊鼓聚衆燒香男<lb/>
　　　女溷雜等弊曾經嚴禁在案恐相沿日久舊俗<lb/>
<pb n="KR2m0013_WYG_096-14b"/>
　　　復熾再扶鸞書符招搖夤緣之輩皆應永行禁<lb/>
　　　止嗣後如有仍前擅行者該地方官即行究治<lb/>
　　　如不實心察究在京或經該部察出外省或經<lb/>
　　　督撫察出將該管官指名題叅○五十年<lb/>
諭直省創建寺廟多占據百姓田廬既成之後愚民又<lb/>
　爲僧道日用糾集銀錢購買田地給與以致民田漸<lb/>
　少且游民充爲僧道藏匿逃亡罪犯行事不法實擾<lb/>
　亂地方向原行禁止因日久漸弛著各督撫暨地方<lb/>
<pb n="KR2m0013_WYG_096-15a"/>
　官除原有寺廟外其創建增造永行禁止欽此○又<lb/>
　　　覆準直隸各省嚴飭地方官槩不許創造寺廟<lb/>
　　　該僧道官不時稽察取具甘結呈報並不得容<lb/>
　　　留外來可疑之人如有故違致生事端依律治<lb/>
　　　罪○雍正元年覆準江南浙江等省禁止婦女<lb/>
　　　遊山入寺○二年覆準愚昩之徒縱令婦女成<lb/>
　　　羣聚會往寺廟進香有壞風俗嗣後將寺廟進<lb/>
　　　香起㑹之處嚴行禁止犯者照例治罪其住持<lb/>
<pb n="KR2m0013_WYG_096-15b"/>
　　　及守門人不禁者同罪○又覆準寺廟禁軍民<lb/>
　　　妻女入廟燒香及扮神賽會其民閒春秋義社<lb/>
　　　祈報者不在此例著都察院分晰出示並令司<lb/>
　　　坊官明白曉諭○七年覆準遊方僧道等責令<lb/>
　　　僧道官管轄地方官遴選恪守清規者咨部照<lb/>
　　　例給劄○十三年十一月<lb/>
　諭四民之中惟農夫作苦自食其力最爲無愧飭庀<lb/>
　　八材以利民用非百工莫備士則學大夫之學故<lb/>
<pb n="KR2m0013_WYG_096-16a"/>
　　祿其賢者能者至於商賈阜通貨賄亦未嘗無益<lb/>
　　於人而古昔聖王尚慮逐末者多令不得衣絲乗<lb/>
　　車推擇爲吏以重抑之令僧之中有號爲應付者<lb/>
　　各分房頭世守田宅飲酒食肉並無顧忌甚者且<lb/>
　　畜妻子道士之火居者亦然夫一夫不耕或受之<lb/>
　　饑一女不織或受之寒多一僧道則少一農民乃<lb/>
　　若輩不惟不耕而食食必精良不惟不織而衣且<lb/>
　　衣必細美室廬器用玩好百物爭取華靡計上農<lb/>
<pb n="KR2m0013_WYG_096-16b"/>
　　夫三人肉袒深耕尚不足以給僧道一人不亦悖<lb/>
　　乎朕與二氏之學皆洞悉其源流今降此㫖並非<lb/>
　　博不尚佛老之名也蓋見今之學佛人豈獨如佛<lb/>
　　祖者無有即如近代髙僧實能外形骸清靜超悟<lb/>
　　者亦稀今之道士豈獨如老莊者無有即如前世<lb/>
　　山澤之癯實能凝神氣養恬夀命者亦稀然茍能<lb/>
　　遵守戒律焚修於山林寂寞之區布衣粗食獨善<lb/>
　　其身猶於民無害也今則不事作業甘食美衣十<lb/>
<pb n="KR2m0013_WYG_096-17a"/>
　　百爲羣農工商賈終身竭蹶以奉之而蕩檢踰閑<lb/>
　　於其師之說亦毫不能守是不獨在國家爲游民<lb/>
　　即繩以佛老之教亦爲敗類而可聽其耗民財溷<lb/>
　　民俗乎著直省督撫飭各州縣按籍稽察除名山<lb/>
　　古刹收接十方叢林及雖在城市而願受度牒遵<lb/>
　　守戒律閉戸清修者不問外其餘房頭應付僧火<lb/>
　　居道士皆集衆靣問願還俗者聽之願守寺院者<lb/>
　　亦聽之但身領度牒不得招受生徒所有資産如<lb/>
<pb n="KR2m0013_WYG_096-17b"/>
　　何量給還俗及守寺院者爲衣食計其餘歸公留<lb/>
　　爲地方養濟窮民之用並道士亦給度牒之法該<lb/>
　　部詳悉妥議具奏欽此○乾隆元年<lb/>
　諭朕前以應付僧火居道士竊二氏之名而無修持<lb/>
　　之實甚且作姦犯科難於稽察約束是以酌復度<lb/>
　　牒之法使有志修行者永守清規而無頼之徒不<lb/>
　　得竄入其中以爲佛老之玷其情願還俗者量給<lb/>
　　資產其餘歸公留爲養濟窮民之用此亦專爲應<lb/>
<pb n="KR2m0013_WYG_096-18a"/>
　　付僧火居道士而言也名山古刹閉戸清修者在<lb/>
　　所不問前降諭㫖甚明見交與王大臣九卿㑹議<lb/>
　　乃聞外省傳述錯誤一切僧道皆有惶惑不安之<lb/>
　　意恐將資產歸公遂爾弊端百出有將己身田宅<lb/>
　　詭寄他人戸下希圖藏匿者有謀囑書吏分立花<lb/>
　　戸詭名以多報少者有減價速求售賣變銀入橐<lb/>
　　者且有局外匪類從中藉名索詐者夫此僧道既<lb/>
　　謀利戀財如是揆之仙佛之法乃糠秕稂莠也即<lb/>
<pb n="KR2m0013_WYG_096-18b"/>
　　取其私橐歸公以養濟貧民亦何不可之有天下<lb/>
　　後世自有公論但朕之本意原以天地好生之心<lb/>
　　爲心一物不得其所如己推而納之溝中此庸愚<lb/>
　　無知之僧道亦天下之一物耳朕何忍視同膜外<lb/>
　　況朕先所降㫖甚明原以䕶持僧道而非有意苛<lb/>
　　削僧道今觀伊等情形是愚昩無知被人恐嚇而<lb/>
　　不知原降之諭㫖也著該部先行曉諭去其迷惑<lb/>
　　至於應付僧火居道士之資產因無所歸著是以<lb/>
<pb n="KR2m0013_WYG_096-19a"/>
　　有養濟窮民之説䆒竟國家養濟窮民豈需此區<lb/>
　　區之財物亦可不必稽察歸公此處著重議具奏<lb/>
　　又聞外閒有尼僧一種其中年老無依情願削髮<lb/>
　　者尚無他故其餘年少出家之人心志未定而强<lb/>
　　令寂守空門往往蕩閑踰檢爲人心風俗之害且<lb/>
　　聞江浙地方竟有未削髮而號稱比邱者尤可詫<lb/>
　　異似亦應照僧道之例不許招受生徒免致牽引<lb/>
　　日衆有情願爲尼者必待年齒四十以上其餘槩<lb/>
<pb n="KR2m0013_WYG_096-19b"/>
　　行禁止著將此一幷入於㑹議中妥議具奏欽此<lb/>
　　　遵<lb/>
　㫖議準嗣後僧錄等令地方官於戒僧内選擇樸實<lb/>
　　　謹愼之人報部充補道錄等應於道士内無家<lb/>
　　　室實在住廟者詳愼選擇充補其現在受戒僧<lb/>
　　　人全眞道士素守清規具有保結者均應頒給<lb/>
　　　度牒若經僧道等官之手易滋需索擾累應行<lb/>
　　　令順天府奉天府直省督撫轉飭該地方官將<lb/>
<pb n="KR2m0013_WYG_096-20a"/>
　　　各僧道年貌籍貫並焚修所在繕造清冊取具<lb/>
　　　互結加具印結申送該督撫彙齊報部照冊給<lb/>
　　　發度牒仍飭各地方官當堂給各僧道收執遇<lb/>
　　　有事故將原領度牒追繳如有改名更替或藉<lb/>
　　　名影射及私行出家者皆照違制律治罪至於<lb/>
　　　應付僧人令該地方官傳集靣詢果繫實心出<lb/>
　　　家情願受戒者準其給與度牒不願受戒者即<lb/>
　　　令還俗編入里甲爲民若老邁殘疾既難受戒<lb/>
<pb n="KR2m0013_WYG_096-20b"/>
　　　又難還俗者察實亦給與度牒許其看守寺廟<lb/>
　　　以終天年又如深山僻壤寺廟僧人不能遠出<lb/>
　　　受戒及俗家並無所歸者亦姑給與度牒仍别<lb/>
　　　注冊永不許招受生徒至在京及直省道士果<lb/>
　　　無家室實心住廟焚修者應給與部照無庸給<lb/>
　　　牒火居道士則勒令還俗如有年老别無營運<lb/>
　　　者亦暫給與部照永不許招受生徒其尼僧一<lb/>
　　　項亦應照僧道之例願還俗者聽其還俗無歸<lb/>
<pb n="KR2m0013_WYG_096-21a"/>
　　　者亦暫給與度牒不得招受少年女徒嗣後婦<lb/>
　　　女有年未四十出家者該地方官嚴行禁止至<lb/>
　　　各寺廟所有資產應免稽察以省紛擾頒發牒<lb/>
　　　照所需紙板工價等項均於戸工二部支取歳<lb/>
　　　終奏銷○又覆準年少沙彌道童察其果無父<lb/>
　　　兄可依者應暫留寺觀造冊備案年至二十不<lb/>
　　　願受戒及二十以内力能謀生願還俗者聽至<lb/>
　　　年少女尼不準暫留庵廟惟四體偏廢五官闕<lb/>
<pb n="KR2m0013_WYG_096-21b"/>
　　　陷及實無所歸應照原題内僧道殘疾之例暫<lb/>
　　　行給牒以贍餘生○又覆準八旗人等不得入<lb/>
　　　天主教應令各該旗都統等通行曉諭禁止違<lb/>
　　　者從重治罪○三年議準直省僧尼道士頒發<lb/>
　　　牒照宜豫籌清釐之法俾有成數可稽見在應<lb/>
　　　付火居人等止給本身牒照不準招受生徒庶<lb/>
　　　牒照止有繳銷而無續增其合例應招生徒之<lb/>
　　　僧道亦必年逾四十始許招徒一人所招之人<lb/>
<pb n="KR2m0013_WYG_096-22a"/>
　　　即於其師原領牒照由地方官注明所招者之<lb/>
　　　年貌籍貫簮剃年月用印鈐蓋取具五人互結<lb/>
　　　存案師故即爲本人之牒照次第相傳不必别<lb/>
　　　給該州縣歳終彙報該撫該撫隨五年審丁之<lb/>
　　　期别具清冊報部如所招之人身有過犯應還<lb/>
　　　俗問罪者即於其師牒照内除名亦不準其師<lb/>
　　　續招若招徒無過病故者準其報明地方官再<lb/>
　　　行招受即於牒照内注明以防影射因水火盜<lb/>
<pb n="KR2m0013_WYG_096-22b"/>
　　　賊而遺失牒照亦許呈明咨部再給若其師收<lb/>
　　　徒之後犯罪應追繳牒照者應將牒照即行繳<lb/>
　　　銷所招生徒願還俗者聽願出家者别聽投師<lb/>
　　　注名牒照至已故之牒照不得暗行隱匿見在<lb/>
　　　之牒照不得私相授受均責成僧道官實力稽<lb/>
　　　察地方官不時察覈如有隱匿影射情弊將僧<lb/>
　　　尼道士勒令還俗治以頂替假冐之罪僧道官<lb/>
　　　容隱者斥革還俗仍照違令律笞責地方官不<lb/>
<pb n="KR2m0013_WYG_096-23a"/>
　　　行察覈者照失察例罰俸三月僧道等年未四<lb/>
　　　十而招受生徒或招受不止一人者照違令律<lb/>
　　　笞責僧道官容隱罪同地方官失察奪俸○四<lb/>
　　　年覆準僧道情願投師者該師將所招之人報<lb/>
　　　地方官察明年貌籍貫並取具鄰族地保並無<lb/>
　　　過犯甘結存案至遠來投師之人應令居停住<lb/>
　　　持呈地方官咨取原籍地方印甘各結到日方<lb/>
　　　準簮剃○是年奏準自乾隆元年起至四年止<lb/>
<pb n="KR2m0013_WYG_096-23b"/>
　　　共頒發過順天奉天直隸各省度牒部照三十<lb/>
　　　四萬一百十有二紙遵照原議令其師徒次第<lb/>
　　　相傳不必再行給發各督撫仍於五年審丁之<lb/>
　　　期别具淸冊報部○又覆準應付僧火居道士<lb/>
　　　内有老邁殘疾及深山僻壤俗家無可歸者姑<lb/>
　　　給印照仍令該地方官察明此項牒照即大書<lb/>
　　　不許招受生徒字樣鈐蓋印信其年終彙繳之<lb/>
　　　牒照令該管僧道官當堂靣繳即將銷字印記<lb/>
<pb n="KR2m0013_WYG_096-24a"/>
　　　牒照並截去一角繳送督撫報部覈銷○五年<lb/>
　諭僧道亦窮民之一朕不忍槩從沙汰故復行頒給<lb/>
　　度牒使有所覈察今禮部頒發牒照已三十餘萬<lb/>
　　張而各省繳到者尚少是或仍事因循僅奉行故<lb/>
　　事則甚非朕所以禁游惰勤力作之本意矣著該<lb/>
　　督撫留意善爲經理並著於歳終將所減實數具<lb/>
　　奏欽此○七年覆準直省僧道由部於歳終將僧<lb/>
　　　道所減實數奏<lb/>
<pb n="KR2m0013_WYG_096-24b"/>
　聞業經令各該督撫繕黄冊進<lb/>
　　呈别造清冊送部察覈逐年冊籍井然可稽應將<lb/>
　　　隨五年審丁之期造冊報部停止○八年覆準<lb/>
　　　直省有未曾領牒照之僧道游手托名察明曾<lb/>
　　　經過犯即勒令還俗編管爲民若素無過犯實<lb/>
　　　心出家者準令投師傳牒别欵附冊年終奏報<lb/>
　　　至於外來投歇驗無牒照者許令住持報地保<lb/>
　　　鄰甲呈官驅逐囘籍若違例私自容留犯案事<lb/>
<pb n="KR2m0013_WYG_096-25a"/>
　　　發將住持僧道分别治罪地方官徇隱議處○<lb/>
　　　十八年覆準聚衆爲匪之案多由姦邪僧道主<lb/>
　　　謀平時煽惑愚民日漸釀成大案應令該地方<lb/>
　　　文武各官察照元年四年議準僧道牒照確取<lb/>
　　　保結詳咨授受頂給之定例實力奉行如遇公<lb/>
　　　事之便就近親至庵廟寺觀細加體訪務使姦<lb/>
　　　宄之徒不能溷跡僧道以削患於未萌如文武<lb/>
　　　官仍視爲具文以致藏姦匿匪煽惑愚民釀成<lb/>
<pb n="KR2m0013_WYG_096-25b"/>
　　　逆案一經發覺將該管地方官及該管上司並<lb/>
　　　武職各官皆照不能察緝姦民例分别議處再<lb/>
　　　僧綱道紀等司乃專管僧道之人如該管内有<lb/>
　　　爲匪不法之徒即應隨時稽察舉首如坐視不<lb/>
　　　問瞻徇隱匿别經發覺者將僧綱道紀等司嚴<lb/>
　　　提究審如果明知縱容犯繫逆案者即照知情<lb/>
　　　故縱逆犯本律分别已行未行按律定擬若止<lb/>
　　　失於稽察並無徇縱情弊亦當咎其平日不能<lb/>
<pb n="KR2m0013_WYG_096-26a"/>
　　　約束坐以不應重律杖八十○十九年<lb/>
　諭前經降㫖禮部頒發僧道牒照復令各督撫歳終<lb/>
　　將所減實數具奏此原欲敺游手爲良農畧示沙<lb/>
　　汰之意耳乃十餘年來各省奏報不過具文從事<lb/>
　　且若輩即盡令歸農安得餘田而與之轉不免無<lb/>
　　籍爲匪耳據實嚴察或滋擾有名無實甚無謂此<lb/>
　　綜理日久所悉正不必襲復古闢異之跡也欽此<lb/>
　　　一畨僧禁例天聰七年定喇嘛班第出居城外<lb/>
<pb n="KR2m0013_WYG_096-26b"/>
　　　清淨之所有請念梵經治病者家主治罪○又<lb/>
　　　定喇嘛班第有容留婦女及不呈請到部私爲<lb/>
　　　畨僧私蓋寺廟者治罪○順治四年定畨僧不<lb/>
　　　許私自遊方有遊方到京者著發囘原籍○十<lb/>
　　　八年題準<lb/>
　　京城内白塔居住畨僧九名西大達廟居住畨僧<lb/>
　　　八名及額木齊喇嘛應照舊留住外其餘喇嘛<lb/>
　　　班第均令於城外居住如有擅自進城居住者<lb/>
<pb n="KR2m0013_WYG_096-27a"/>
　　　將喇嘛送刑部照違法例治罪○康熙六年議<lb/>
　　　準凡喇嘛班第令該管大喇嘛逐日詳察由部<lb/>
　　　每月詳察有請誦經治病者於大喇嘛處言明<lb/>
　　　準去仍令交還大喇嘛○二十三年覆準嗣後<lb/>
　　　番僧所到處不過三日即令起程違者留住家<lb/>
　　　長寺廟住持及失察官員皆令治罪番僧除犯<lb/>
　　　死罪外所犯别罪停其入官仍照律治罪遞解<lb/>
　　　原籍○又定班第不許服用金黄色黄色伍巴<lb/>
<pb n="KR2m0013_WYG_096-27b"/>
　　　什伍巴三察不許服用金黄色黄紅色如<lb/>
　上賜者準用違者治罪○乾隆元年<lb/>
　諭從前部議給發僧道度牒一事每歳發給數目作<lb/>
　　何題奏未經議及恐有司視爲具文無從稽考著<lb/>
　　各省將給過實數及事故開除者毎年詳晰造冊<lb/>
　　報部該部於歳終彙題今年初次奉行其題奏之<lb/>
　　處著於乾隆二年爲始至番僧給發度牒亦照此<lb/>
　　例行欽此<lb/>
<pb n="KR2m0013_WYG_096-28a"/>
　　　一正一眞人承襲乾隆十二年覆準江西張氏<lb/>
　　　世居龍虎山眞人名號非朝官卿尹之稱存其<lb/>
　　　舊名正所以别於流品前因無案可稽兩遇<lb/>
　覃恩加至光祿大夫封及三代邀榮逾分理應更正<lb/>
　　　嗣後應不許援引假藉懇請題給<lb/>
　封典至正一眞人有統率龍虎山上清宮道衆之責<lb/>
　　　視提㸃演法稍優按太醫院使秩正五品醫巫<lb/>
　　　類本相等應將正一眞人亦授爲正五品從前<lb/>
<pb n="KR2m0013_WYG_096-28b"/>
　　　所用銀印繳部換給其眞人承襲由來已久不<lb/>
　　　過令其奉祀宮觀非若文武勲階爲<lb/>
　　國家酬庸之典爰及苗裔以示顯庸者可比嗣後<lb/>
　　　有闕應補仍由該撫察其子孫應襲者取具地<lb/>
　　　方官印結咨部襲補照道官例注冊至於朝覲<lb/>
　　　爲述職大典筵燕實惠下<lb/>
　隆恩未便令道流厠身其閒應請一槩停止以肅體<lb/>
　　　制<lb/>
<pb n="KR2m0013_WYG_096-29a"/>
　　　内監<lb/>
　　　一内監禁例順治三年定凡有私自閹割者本<lb/>
　　　身及下手之人皆處斬全家發邊遠充軍兩鄰<lb/>
　　　及歇家不舉首者一幷治罪有司里老人等仍<lb/>
　　　不時察訪如或容隱一例治罪○又定民閒有<lb/>
　　　四五子以上願以一子報官閹割者聽有司造<lb/>
　　　冊送部候收補之日選用○又定先年内監曾<lb/>
　　　經發囘者若非奉<lb/>
<pb n="KR2m0013_WYG_096-29b"/>
　㫖取用有地方官文書起送而私自來京圖謀進用<lb/>
　　　者問發邊衞充軍○康熙四年題準凡私自閹<lb/>
　　　割子孫者從重治罪其該管大小官員一幷分<lb/>
　　　别治罪○十九年題準服役用内監除王以下<lb/>
　　　入八分公以上公主以下郡君以上不議外縣<lb/>
　　　君不入八分公以下至覺羅民公以下官民人<lb/>
　　　等除先有内監不議外嗣後如買用投充者内<lb/>
　　　監入官收用之人交該部從重治罪○二十二<lb/>
<pb n="KR2m0013_WYG_096-30a"/>
　　　年題準縣君不入八分公一品大臣準用内監<lb/>
　　　三名二品大臣準用二名不許越數多用其餘<lb/>
　　　官民人等均照舊例不許私自買用投充違者<lb/>
　　　治罪○二十三年題準凡年老患病内監願歸<lb/>
　　　民籍者聽其不能歸者準令禮部收養每四名<lb/>
　　　合給房屋一閒每名月給銀五錢米一斛房屋<lb/>
　　　銀米由戸部工部支給亡故者交五城埋葬○<lb/>
　　　又定嗣後有<graphic n="KR2796" url="https://raw.githubusercontent.com/kanripo/KR-Gaiji/master/images/KR2796.png" mimeType="image/png"/>騙及强勒閹割者仍照律治罪<lb/>
<pb n="KR2m0013_WYG_096-30b"/>
　　　外其父母情願將伊子閹割及本身情願閹割<lb/>
　　　者免治罪○二十四年奉<lb/>
㫖滿洲家僕及内監家僕有逃走在外私自閹割者不<lb/>
　宜内用有已經内用者交禮部發囘原主嗣後著嚴<lb/>
　行禁止○四十年覆準<lb/>
　　宮中内監需人王等以下入八分公以上多羅貝<lb/>
　　　勒女郡主以上所用内監不得太多親王各許<lb/>
　　　用二十五名世子郡王各二十名長子貝勒各<lb/>
<pb n="KR2m0013_WYG_096-31a"/>
　　　十有五名貝子八名入八分公六名公主十名<lb/>
　　　郡主五名縣主四名其郡君不入八分公等仍<lb/>
　　　照前許用三名民公侯伯一品大臣減去一名<lb/>
　　　許用二名二品大臣減去一名許用一名嗣後<lb/>
　　　有比定數少者候<lb/>
　　宮中内監充足之日到部聲明方許買用除看守<lb/>
　　　墳墓衙門内監外王貝勒貝子公公主郡主縣<lb/>
　　　主縣君大臣等及不應用内監職分之官員見<lb/>
<pb n="KR2m0013_WYG_096-31b"/>
　　　在所有内監均交與八旗直隸各省五城嚴禁<lb/>
　　　將内監一幷送部照前送<lb/>
　　内府簡選所用之内監若繫王貝勒貝子公公主<lb/>
　　　郡主等者因前未定數目仍照例由戸部給身<lb/>
　　　價銀五十兩郡君不入八分公民公侯伯大臣<lb/>
　　　等原定有内監數目若有越數及不應用内監<lb/>
　　　官員之内監將内監徹囘入官其主交與該部<lb/>
　　　嚴加議處每年著該部都統佐領稽察一次如<lb/>
<pb n="KR2m0013_WYG_096-32a"/>
　　　不行察出或内監自行出首或被旁人出首將<lb/>
　　　該管官交該部議處○雍正元年奉<lb/>
㫖嗣後十七歳以上内監不必收○二年奉<lb/>
㫖新進内監察明不是旗人年十五六歳以下者著掌<lb/>
　儀司㑹計司首領内監驗明引見若將旗人帶來一<lb/>
　經察出將原保人員驗看首領内監一幷治罪○五<lb/>
　　　年<lb/>
諭從前放出爲民之内監並諸王貝勒等放出爲民之<lb/>
<pb n="KR2m0013_WYG_096-32b"/>
　内監潛住京師者不少此等多繫年老有病平昔怠<lb/>
　惰不守本分之人既經放出除効力年久本管本主<lb/>
　保留外不許仍留京師居住屢降諭㫖甚明今仍有<lb/>
　留京生事者可見向來全不察拏虗應故事且在京<lb/>
　必有容留之家著交内務府總管步軍統領五城御<lb/>
　史似此放出爲民之内監除有保留外在京潛住者<lb/>
　著嚴緝發囘原籍嗣後放出爲民之内監仍然違㫖<lb/>
　者一經發覺將容留之人從重治罪内務府總管步<lb/>
<pb n="KR2m0013_WYG_096-33a"/>
　軍統領廵視五城御史一幷交部議處如保留爲民<lb/>
　之内監有生事犯法者將保留之人亦著議處欽此<lb/>
　　　○乾隆五年奏請嗣後新進内監在二十歳以<lb/>
　　　内者仍許投部移送其二十歳以外者均責令<lb/>
　　　本籍州縣官出具文結申部轉送仍將文結存<lb/>
　　　部備察奉<lb/>
　㫖新進内監在二十歳以内者著改爲十五歳以内<lb/>
　　　○八年定新進内監由部咨送内務府内務府<lb/>
<pb n="KR2m0013_WYG_096-33b"/>
　　　驗收後即將收到名數咨部注冊備案○十三<lb/>
　　　年議準看守<lb/>
壇<lb/>
廟應用之内監有闕向例由太常寺咨呈本部將各王<lb/>
　　　公府第放出之陳内監召募轉送充補惟是此<lb/>
　　　輩既不由地方官保送又不由各王公府第移<lb/>
　　　送惟憑見在<lb/>
壇<lb/>
<pb n="KR2m0013_WYG_096-34a"/>
廟當差之内監具結認保其中雖有盜逃等情部中無<lb/>
　　　憑稽覈嗣後闕人需補太常寺咨呈到部由部<lb/>
　　　咨呈宗人府於近支王等府第輪流挨次愼選<lb/>
　　　老成敬謹堪以供役之内監撥送到部由部轉<lb/>
　　　送充補<lb/>
　<lb/>
　<lb/>
　<lb/>
<pb n="KR2m0013_WYG_096-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清會典則例卷九十二<lb/>
</p>
<p>
</p>
  </div>
</body>
</text>
</TEI>
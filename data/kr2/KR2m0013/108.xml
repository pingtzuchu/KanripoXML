<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0013_WYG_108-1a"/>
欽定四庫全書<lb/>
欽定大清㑹典則例卷一百四<lb/>
　　　兵部<lb/>
　　　　武選清吏司<lb/>
　　　職制二<lb/>
　　　一直省武職開列康熙三年題準直省提督員<lb/>
　　　闕以八旗副都統見任緫兵官論俸開列緫兵<lb/>
　　　官員闕以八旗叅領見任副将論俸開列如一<lb/>
<pb n="KR2m0013_WYG_108-1b"/>
　　　員闕内外輪推二員闕内外各推一人均将俸<lb/>
　　　深十人列名具題請<lb/>
　㫖補授副将員闕将應升副将之人通行較俸推升<lb/>
　　　○五十一年奉<lb/>
㫖提督員闕以副都統開列具題緫兵官按年分繕摺<lb/>
　進呈緫兵官員闕以叅領開列具題副将按年分繕<lb/>
　摺進呈○雍正四年覆準副将員闕停其在部推升<lb/>
　　　将俸深叅将十人並應補副将之人文到部者<lb/>
<pb n="KR2m0013_WYG_108-2a"/>
　　　一并開列具題再将俸淺叅将内有軍功保舉<lb/>
　　　者不論多寡别繕名單隨本進呈○六年奉<lb/>
㫖副将員闕将本省見任叅将一并開列具奏○八年<lb/>
　　　議準福建臺灣水師營副将俸滿之日該督提<lb/>
　　　察覈題報遇有水師緫兵官員闕於開列本内<lb/>
　　　将俸滿之處聲明○十年議準服滿候補副将<lb/>
　　　人文到部遇有員闕指名題請補授竢奉<lb/>
　㫖後引<lb/>
<pb n="KR2m0013_WYG_108-2b"/>
　見○乾隆三年奉<lb/>
　㫖各省緫兵官副将員闕於具題補授之時或繫水<lb/>
　　師或繫陸路均於開列本内聲明其别摺開列之<lb/>
　　副将叅将或見繫水師或見繫陸路亦於摺内聲<lb/>
　　明○六年奏準提督員闕将八旗漢軍副都統論<lb/>
　　　俸開列十人具題總兵官按年分繕摺隨本進<lb/>
　　　呈總兵官員闕或繫水師或繫陸路本内聲明<lb/>
　　　将八旗漢軍叅領論俸開列十人副将分别水<lb/>
<pb n="KR2m0013_WYG_108-3a"/>
　　　師陸路按年分繕摺並将記名副将繕摺隨本<lb/>
　　　進呈副将員闕将記名叅将繕摺隨本進呈如<lb/>
　　　副将叅将内有俸滿議敘應升即用者均於摺<lb/>
　　　内聲明○二十二年<lb/>
　諭各省提鎮皆有專閫之責履任三年已滿自應請<lb/>
　　㫖陛見朕得隨時察看以别賢否向来未經定有<lb/>
　　成例或有閒越數年不行奏請入覲者殊非慎重<lb/>
　　職守之意嗣後各提鎮著照藩臬之例三年已滿<lb/>
<pb n="KR2m0013_WYG_108-3b"/>
　　奏請陛見如未允準次年仍具摺請㫖其踰期不<lb/>
　　行陳請者該部即察明具奏欽此<lb/>
　　　一銓選順治十一年題準職方司每兩月一選<lb/>
　　　武選司每三月一選○康熙元年題準兩司選<lb/>
　　　期均改雙月由部㑹同科道掣籖○又題準見<lb/>
　　　任推升武官由部㑹同科道代為掣籖選補各<lb/>
　　　官悉令親掣○七年題準停止㑹同科道掣籖<lb/>
　　　○十一年題準候選營衛各官均於單月初一<lb/>
<pb n="KR2m0013_WYG_108-4a"/>
　　　日投供初三日過堂照文到先後於雙月二十<lb/>
　　　五日掣籖如掣籖不到者以規避提叅革職有<lb/>
　　　衰老病廢者於過堂時驗明勒令原品休致○<lb/>
　　　又議準每月截闕以二十日為限二十日以内<lb/>
　　　員闕到部者入於本月推選二十一日以後到<lb/>
　　　部者歸於下月推選其由部議處以降革具題<lb/>
　　　開闕者每月十二日以内到部於十七日以内<lb/>
　　　具題入本月推選十三日以後到部歸下月推<lb/>
<pb n="KR2m0013_WYG_108-4b"/>
　　　選○又議準督撫提鎮糾叅貪酷各官或應革<lb/>
　　　職提問或應解任聽勘及奉<lb/>
　㫖提解来京並别部提解質對此省之官有應發徃<lb/>
　　　彼省質審訊問者皆開闕歸於月分将應用之<lb/>
　　　人銓選若本省所屬各官有質審訊問情節者<lb/>
　　　不行開闕○又議準營衛守備以下微員遇有<lb/>
　　　老病請休及告假等項事故咨文到部之日即<lb/>
　　　行開闕於半月彚題○又題準單月叅将員闕<lb/>
<pb n="KR2m0013_WYG_108-5a"/>
　　　将小銜叅将<hi>署叅将銜以下守備銜以上管叅将事者</hi>大銜游擊<hi>都督</hi>
　　　<hi>銜以下游擊銜以上管游擊事者</hi>通共較俸升用游擊員闕将<lb/>
　　　小銜游擊<hi>署游擊銜以下署守備銜以上管游擊事者</hi>大銜小銜都<lb/>
　　　司<hi>都督銜以下署守備銜以上管都司事者</hi>大銜守備<hi>都督銜以下署都司銜以</hi>
　　　<hi>上管守備事者</hi>通共較俸升用都司員闕先将藍翎侍<lb/>
　　　衛擬補一人一年止用五人<hi>如並無都司止有守備即以守備一</hi>
　　　<hi>闕先擬補藍翎侍衛合都司守備每年止用五人</hi>其餘員闕繫正月七<lb/>
　　　月分将加都司銜之門衛千總奉<lb/>
<pb n="KR2m0013_WYG_108-5b"/>
　㫖以營員用者升用繫三月五月九月十一月分以<lb/>
　　　營衛守備較俸升用守備員闕繫正月七月分<lb/>
　　　将門衛千總並加署都司銜守備銜署守備銜<lb/>
　　　之門衛千總以營員用者升用繫三月五月九<lb/>
　　　月十一月分将見任千把總捐升守備及門衛<lb/>
　　　千總應升營守備者共為一班捐升用二人之<lb/>
　　　後次用應升者一人<hi>為升班一</hi>見任千把總之功加<lb/>
　　　應用守備考驗一等者用一人<hi>為功班一</hi>營衛署守<lb/>
<pb n="KR2m0013_WYG_108-6a"/>
　　　備銜管守備者用五人<hi>為小銜守備班五</hi>分發各省題<lb/>
　　　補之千總用一人<hi>為分發千總班一</hi>廵捕營當差千總<lb/>
　　　用一人<hi>為當差千總班一</hi>○又題準雙月叅将游擊都<lb/>
　　　司員闕繫二月分以叅将游擊之闕用一等二<lb/>
　　　等侍衛<hi>參将游擊並有員闕先用叅将</hi>每年止用一人繫四月<lb/>
　　　六月八月分以游擊都司之闕用三等侍衛<hi>游擊</hi>
　　　<hi>都司並有員闕先用游擊</hi>每年止用三人均按月行文領侍<lb/>
　　　衛内大臣鑾儀衞将行走已滿三年簡選二三<lb/>
<pb n="KR2m0013_WYG_108-6b"/>
　　　人出具考語送部引<lb/>
　見恭候<lb/>
　簡用守備員闕以開復降調捐還三項相間輪用一<lb/>
　　　人<hi>為還班一</hi>武進士用二人<hi>為科班二</hi>年滿保送千總注<lb/>
　　　册候推者用二人<hi>為委班二</hi>澎臺俸滿千總與難廕<lb/>
　　　守備以營用者相間輪用一人<hi>為劄班一</hi>無職任之<lb/>
　　　功加應用守備考驗一等者用一人<hi>為功班一</hi>効勞<lb/>
　　　期滿以營用者用一人<hi>為勞班一</hi>候補候選守備捐<lb/>
<pb n="KR2m0013_WYG_108-7a"/>
　　　即用者用一人<hi>為捐班一</hi>武進士充補提塘年滿者<lb/>
　　　用一人<hi>為効力班一</hi>分發各省題補之千總用一人<lb/>
　　　<hi>為分發千總班一</hi>巡捕營當差千總用一人<hi>為當差千總班一</hi>
　　　廕生改武以營用者用一人<hi>為廕生改武班一</hi>○又議<lb/>
　　　準銓選次序如小銜守備門衛千總均按食俸<lb/>
　　　之先後用開復降調捐還各官各按縁事開復<lb/>
　　　還職日期先後用注册千總澎臺千總均按引<lb/>
　見日期先後用如同日引<lb/>
<pb n="KR2m0013_WYG_108-7b"/>
　見将俸滿日期在前者用巡捕營當差千總按步軍<lb/>
　　　統領咨送名次先後用分發千總按分發先後<lb/>
　　　用如同日分發将俸滿在前者用○又議準應<lb/>
　　　選之武舉武進士取本籍地方官印文申送督<lb/>
　　　撫給咨赴部候選其㑹試下第武舉本年内具<lb/>
　　　呈者照本籍起送㑹試文書並部給執照準入<lb/>
　　　册投供候選次年具呈不準營衛裁汰還職降<lb/>
　　　調並完糧給劄及完糧開復各官或由見任督<lb/>
<pb n="KR2m0013_WYG_108-8a"/>
　　　撫或由原籍督撫給咨赴部年滿千總及功加<lb/>
　　　各官由該省總督給咨赴部如無總督者由提<lb/>
　　　督申送赴部無提督者由總兵官申送赴部若<lb/>
　　　屬将軍巡撫標下者由将軍巡撫給咨赴部均<lb/>
　　　照各省定限赴部投供聽候選補○又題準地<lb/>
　　　方失事督撫提鎮題叅疎防各官以掲帖到部<lb/>
　　　停其升轉如無掲帖者以科鈔到部停其升轉<lb/>
　　　如輪推已經掣籖尚未具題有以地方失事題<lb/>
<pb n="KR2m0013_WYG_108-8b"/>
　　　叅奉<lb/>
　㫖到部者即行扣除督撫提鎮特疏糾叅各官亦以<lb/>
　　　掲帖到部即停升轉如無掲帖者以科鈔到部<lb/>
　　　停其升轉其提問拘問者不候事結即停升轉<lb/>
　　　若督撫提鎮題叅因公罣誤之案議覆未結及<lb/>
　　　科道糾叅或被人訐告等事議覆未結遇有升<lb/>
　　　轉不停○雍正元年議準候選營衛各官於掣<lb/>
　　　籖後考驗人材弓馬如庸劣不堪者奏請革退<lb/>
<pb n="KR2m0013_WYG_108-9a"/>
　　　其衛所各官内祖父有拖欠錢糧者扣除不用<lb/>
　　　竢錢糧完日再補○三年議準各官選用升用<lb/>
　　　之後如督撫提鎮将前官題留原任或别題補<lb/>
　　　有人其選升之人未經引<lb/>
　見奉<lb/>
　㫖者仍歸原班即用其選用已經引<lb/>
　見升用業已奉<lb/>
　㫖尚未給劄及給劄尚未赴任者不入班次雙單月<lb/>
<pb n="KR2m0013_WYG_108-9b"/>
　　　遇闕即用若有情願赴該省候闕者仍令前徃<lb/>
　　　遇有員闕該督撫提鎮即行題請補授其已經<lb/>
　　　給劄赴任無任可到者各留該省遇闕即行題<lb/>
　　　請補授若無應得之闕暫令署事竢有員闕即<lb/>
　　　行題請補授如該省出有應歸月選之闕由部<lb/>
　　　即行奏請補授○又奏準功加應用游擊都司<lb/>
　　　者歸於雙月用應用守備者雙月單月皆立一<lb/>
　　　班雙月用無職任効力應用守備之功加單月<lb/>
<pb n="KR2m0013_WYG_108-10a"/>
　　　用外委及見任千把總應用守備之功加其應<lb/>
　　　用都司之功加準以都司守備兩項兼補○八<lb/>
　　　年議準應升叅将各官如繫大銜游擊<hi>都督銜以下游</hi>
　　　<hi>擊銜以上管游擊事者</hi>升叅将者令赴叅将任若繫小銜<lb/>
　　　游擊<hi>叅将銜以下署守備銜以上管參将事者</hi>應升銜者加銜一等<lb/>
　　　留原任一次其員闕以接次應升之大銜游擊<lb/>
　　　並升銜留任一次應行調任之小銜叅将升用<lb/>
　　　如接次無應升之大銜游擊並應行調任之小<lb/>
<pb n="KR2m0013_WYG_108-10b"/>
　　　銜叅将即将升銜之小銜叅将亦令赴新任應<lb/>
　　　升游擊各官如繫都司及大銜守備<hi>都督銜以下署都司</hi>
　　　<hi>銜以上管守備事者</hi>升游擊者令赴游擊任若繫小銜游<lb/>
　　　擊<hi>署游擊銜以下署守備銜以上管游擊事者</hi>應升銜者加銜一等<lb/>
　　　留原任一次其員闕以接次應升之都司及大<lb/>
　　　銜守備並升銜留任一次應行調任之小銜游<lb/>
　　　擊升用如接次無應升之都司及大銜守備並<lb/>
　　　應行調任之小銜游擊即将升銜之小銜游擊<lb/>
<pb n="KR2m0013_WYG_108-11a"/>
　　　亦令赴新任○又議準卓異官引<lb/>
　見奉<lb/>
　㫖準其注册者歸入二月四月六月十月分以應升<lb/>
　　　之官即用升任後将卓異注銷○十年奉<lb/>
㫖武職引見扣除者照吏部例将應否一體掣籖之處<lb/>
　於月選前請㫖○又議準武職各官裁汰赴部候補<lb/>
　　　者按人文到部日期先後無論雙單月不入班<lb/>
　　　次遇闕即用○十二年議準部推小銜叅将小<lb/>
<pb n="KR2m0013_WYG_108-11b"/>
　　　銜游擊初次升銜者均加銜一等留原任一次<lb/>
　　　其員闕以接次應升之大銜游擊及都司並大<lb/>
　　　銜守備升用今武職各官旣迴避本省論俸推<lb/>
　　　升時如遇籍隸本省之小銜叅将小銜游擊雖<lb/>
　　　繫初次推升例應留任一次者不必仍留原任<lb/>
　　　即加銜一等令赴新任○乾隆元年奏準發囘<lb/>
　　　原任千總各督撫提鎮或因題闕多用豫保人<lb/>
　　　員或因題闕無多遂礙難保題此項千總旣經<lb/>
<pb n="KR2m0013_WYG_108-12a"/>
　　　督撫提鎮保送乃因發囘原任致令壅滯似未<lb/>
　　　平允應令各該督撫提鎮詳加考驗如人材壮<lb/>
　　　健技藝優嫻堪膺題補而實無闕可題者出具<lb/>
　　　考語造册送部将見在選隨營候推千總之二<lb/>
　　　委班内分一班選發回原任之千總照奉<lb/>
　㫖發囘先後挨次用竢此項千總用完仍用隨營候<lb/>
　　　推千總○又奏準各省保送水師千總授為藍<lb/>
　　　翎侍衛原以備用水師各官但並無水師可用<lb/>
<pb n="KR2m0013_WYG_108-12b"/>
　　　之闕以致守候無期按定例每年單月陸路都<lb/>
　　　司守備員闕先用藍翎侍衛一人一年止用五<lb/>
　　　人請将備用水師之藍翎侍衛遇有部推内河<lb/>
　　　水師都司守備員闕行文領侍衛内大臣簡選<lb/>
　　　二三人出具考語送部引<lb/>
　見恭候<lb/>
　簡用○二年奏準四等侍衛與藍翎侍衛品級相同<lb/>
　　　無庸别立班次歸入藍翎侍衛班内一例簡選<lb/>
<pb n="KR2m0013_WYG_108-13a"/>
　　　送部引<lb/>
　見恭候<lb/>
　簡用○五年奏準候選武進士有情願分發各省隨<lb/>
　　　營學習者以五年為滿果弓馬嫻熟諳練營伍<lb/>
　　　準以守備題補如未滿五年已届銓選之期或<lb/>
　　　因弓馬稍次經督撫造冊送部銓選於原定二<lb/>
　　　科班内以一班選用在部投供簡選一等二等<lb/>
　　　武進士按其簡選年分等第名次先後以一班<lb/>
<pb n="KR2m0013_WYG_108-13b"/>
　　　選用分發各省武進士按其科分名次先後如<lb/>
　　　分發各省武進士無人所有一班統歸在部投<lb/>
　　　供武進士選用○又奏準功加考驗一等應用<lb/>
　　　游擊都司者入於雙月推用應用守備者入於<lb/>
　　　雙月單月輪班用其候補游擊情願告降者亦<lb/>
　　　準以守備用均按引<lb/>
　見日期先後用如同日引<lb/>
　見見任千把按食俸之先後用無職任効用者按食<lb/>
<pb n="KR2m0013_WYG_108-14a"/>
　　　糧之先後用○又奏準營衛各官奉<lb/>
　㫖即用者無論雙單月不入班次即用其奉<lb/>
　㫖補用各官内如守備守禦所千總衛千總有班可<lb/>
　　　歸者仍歸本班用若無班可歸者均入於雙月<lb/>
　　　分以奉<lb/>
　㫖之日起積算用五人後用一人如有同日奉<lb/>
　㫖者在部公同掣籖先用一人其餘再加算五人後<lb/>
　　　用一人至奉<lb/>
<pb n="KR2m0013_WYG_108-14b"/>
　㫖以何省補用者遇該省有闕即先準補用○六年<lb/>
　　　奏準雙單月升選叅游都守等官彚為一疏具<lb/>
　　　題○又奏準科道糾叅或有不實被人訐告或<lb/>
　　　有挾嫌雖議覆未結均不停升轉若督撫提鎮<lb/>
　　　題叅因公罣誤之案處分降級革職罰俸不等<lb/>
　　　雖議覆未結亦停升轉○七年奏準雙月選用<lb/>
　　　營守備之武進士原有二班以一班選在部投<lb/>
　　　供簡選一二等武進士以一班選用分發各省<lb/>
<pb n="KR2m0013_WYG_108-15a"/>
　　　武進士如分發各省武進士無人所有二班統<lb/>
　　　歸在部投供武進士選用今分發武進士未經<lb/>
　　　選用者人數尚少不致壅滯惟簡選一二等之<lb/>
　　　武進士未經選用者人數甚多約計一年之内<lb/>
　　　僅用三四人未免壅滯按雙單月選營守備班<lb/>
　　　内均有功加一項乆無在部投供應選之人遇<lb/>
　　　輪班選用之時每以無人過班嗣後在部投供<lb/>
　　　武進士除雙月原班仍照例選用外其雙單月<lb/>
<pb n="KR2m0013_WYG_108-15b"/>
　　　輪用功加之時若無應用之人即将在部投供<lb/>
　　　之武進士選用○八年奏準武職各官有因父<lb/>
　　　母年老告請歸養者終養後赴部候補無論雙<lb/>
　　　單月不入班次即用○又奏準候選營衛各官<lb/>
　　　初次赴選均取具原籍督撫布政使司印文赴<lb/>
　　　部投供方準銓選但投供後有因選期尚早囘<lb/>
　　　籍者徃徃遲至二三年以及六七年復行赴部<lb/>
　　　投供若因其囘籍旣乆行詢原籍竢咨覆到日<lb/>
<pb n="KR2m0013_WYG_108-16a"/>
　　　始行銓選未免等候羈遲若不行詢其在籍有<lb/>
　　　無事故無憑察考應酌定候選營衛各官有投<lb/>
　　　供後囘籍未過一年者免其行詢如已過一年<lb/>
　　　無論年分逺近令取具同鄉京官印結赴部一<lb/>
　　　面準其投供銓選一面将在籍有無事故行詢<lb/>
　　　原籍如咨覆到日並無事故者即存備案如有<lb/>
　　　事故别行具奏辦理○又奏準每月十二日以<lb/>
　　　前應進開闕本倘遇二十日内有例不進本日<lb/>
<pb n="KR2m0013_WYG_108-16b"/>
　　　期即繕摺奏請開闕○又奏準營守備一項先<lb/>
　　　因捐納無人将舊有捐班裁去改為効力班今<lb/>
　　　應於効力班之上仍設一捐班按投捐日期先<lb/>
　　　後用○又覆準巡捕三營各官有照例叅送議<lb/>
　　　處之案不至降級革職者不停升轉遇有員闕<lb/>
　　　準其照常簡選升㧞所有原叅處分帶於新任<lb/>
　　　○十年奏準年滿隨營候推之千總向例入於<lb/>
　　　雙月兩委班内選用嗣因發囬原任之年滿千<lb/>
<pb n="KR2m0013_WYG_108-17a"/>
　　　總無班可選奏準将二委班借用發囘原任之<lb/>
　　　年滿千總如發囘原任之年滿千總用完仍選<lb/>
　　　隨營候推千總今按隨營候推之千總甚多若<lb/>
　　　止以一班銓選候闕需時甚屬壅滯應於第二<lb/>
　　　委班下再增一委班用隨營候推千總竢發囘<lb/>
　　　原任千總用完之日仍将第二委班歸還隨營<lb/>
　　　候推千總統計共以三班銓選可謂漸次疏通<lb/>
　　　○又奏準年滿千總隨營候推者雖於兩委班<lb/>
<pb n="KR2m0013_WYG_108-17b"/>
　　　之下增設一班選用但伊等在外旣無題補之<lb/>
　　　闕而第二委班尚有發囘原任之千總選用約<lb/>
　　　計候推千總一年不過選用三四人究屬闕少<lb/>
　　　人多按雙月選用守備班内有捐班見在捐納<lb/>
　　　無人又單月有升班繫以營用之門衛千總升<lb/>
　　　用今門衛千總應以營用者亦屬無㡬嗣後輪<lb/>
　　　用捐班升班之時如本班有應用之人先盡本<lb/>
　　　班選用如無應用之人即将隨營候推千總選<lb/>
<pb n="KR2m0013_WYG_108-18a"/>
　　　用○十一年奏準内河水師都司應歸部選者<lb/>
　　　四守備應歸部選者八如遇都司員闕仍用水<lb/>
　　　師藍翎侍衛其守備員闕以水師藍翎侍衛及<lb/>
　　　水師年滿千總輪流間用○十三年奏準官員<lb/>
　　　開闕為銓選所關必分别畫一辦理方免髙下<lb/>
　　　其手千把微員議處應降革者半月内彚題開<lb/>
　　　闕營衛守備以上各官議處有應革職降調者<lb/>
　　　按文到日期先後逐案題覆開闕如降級抵銷<lb/>
<pb n="KR2m0013_WYG_108-18b"/>
　　　降級留任停升住俸罰俸等案不開闕者於半<lb/>
　　　月内彚題副将有以老病告休者員闕不便乆<lb/>
　　　懸逐案題覆開闕至老病告休之叅游都守均<lb/>
　　　以掲到日開闕於半月内彚題○十四年奏準<lb/>
　　　見任武職各官因姻親迴避赴部候補者人文<lb/>
　　　到部歸於雙月不入班次即用○十五年奏準<lb/>
　　　隨營候推之年滿千總壅滯甚多雖經疏通約<lb/>
　　　計每年選用不過十餘人而未經選用者日漸<lb/>
<pb n="KR2m0013_WYG_108-19a"/>
　　　加増銓補竟無限期按雙月選用守備劄班繫<lb/>
　　　澎臺俸滿千總與難廕守備以營用者相間輪<lb/>
　　　補今難廕無人澎臺俸滿千總注册候推者人<lb/>
　　　亦甚少每值此班因無人輪用将闕歸於下班<lb/>
　　　用别項之人嗣後雙月輪用劄班之時如遇本<lb/>
　　　班有應用之人先盡本班選用如無應用之人<lb/>
　　　即将隨營候推千總選用○又奏準開復守備<lb/>
　　　於還班内輪班間補每年僅用一二人見在投<lb/>
<pb n="KR2m0013_WYG_108-19b"/>
　　　供者須至二三年之乆始能得補守候需時按<lb/>
　　　廕生改武者於各班之末用一人今改武廕生<lb/>
　　　甚少毎值此班竟無人輪用嗣後開復守備仍<lb/>
　　　於還班照例間補外如輪用廕生改武之班本<lb/>
　　　班有應用之人先盡本班選用如無應用之人<lb/>
　　　即将開復守備選用○又奏準雙月應用游擊<lb/>
　　　都司之三等侍衛一年共用三人加之有簡選<lb/>
　　　分發各省委用者遂至行走已滿三年之人漸<lb/>
<pb n="KR2m0013_WYG_108-20a"/>
　　　致稀少屢遇游擊員闕僅以一人請<lb/>
　㫖補授是一人指補一闕旣與定例未符亦覺升遷<lb/>
　　　太速請定以四年為滿方準保送如遇應用月<lb/>
　　　分行文領侍衛内大臣鑾儀衛将行走已滿四<lb/>
　　　年者保送二三人引<lb/>
　見恭候<lb/>
　簡用如無合例之人即以無人保送咨覆由部别行<lb/>
　　　銓選若僅止一人經領侍衛内大臣鑾儀衛以<lb/>
<pb n="KR2m0013_WYG_108-20b"/>
　　　弓馬嫻熟保送者由部考驗果弓馬嫻熟即引<lb/>
　見補授如弓馬生疎駮囘令其演習竢嫻熟後同其<lb/>
　　　次年滿侍衛一并引<lb/>
　見四等侍衛藍翎侍衛定例亦繫行走三年以單月<lb/>
　　　都司守備用每年共用五人請亦照三等侍衛<lb/>
　　　之例統以行走四年為滿○十七年奏準外海<lb/>
　　　水師降補人員因並無部推之闕該員等到部<lb/>
　　　後均奏請引<lb/>
<pb n="KR2m0013_WYG_108-21a"/>
　見或發徃該員本省或發徃鄰省有外海水師之題<lb/>
　　　闕者交與該督等以該員應用之闕酌量題補<lb/>
　　　至内河水師降補人員向来未有辦過成例該<lb/>
　　　員等一經降調赴部其叅将游擊尚有部推之<lb/>
　　　闕可以銓補至守備一項部推雖有八闕先經<lb/>
　　　奏準第一闕用水師藍翎侍衛第二闕用造册<lb/>
　　　送部選用之水師年滿千總再有闕均照此輪<lb/>
　　　用在案是降調赴部應補内河水師守備無班<lb/>
<pb n="KR2m0013_WYG_108-21b"/>
　　　可歸按内河水師守備題闕江南十有二廣東<lb/>
　　　三嗣後内河水師守備照外海水師之例遇有<lb/>
　　　降調守備者由部引<lb/>
　見請<lb/>
　㫖發徃有内河水師守備題闕之江南廣東二省交<lb/>
　　　與該督等與應補人員一同酌量題補再察内<lb/>
　　　河水師部推都司止有四闕亦經奏準補用水<lb/>
　　　師藍翎侍衛如有降補都司之人亦無班可歸<lb/>
<pb n="KR2m0013_WYG_108-22a"/>
　　　察内河水師都司題闕江南四浙江一嗣後遇<lb/>
　　　有降補都司赴部者並照守備一例辦理○十<lb/>
　　　八年<lb/>
　諭武職兼銜乃沿明代舊制其中升銜升任條例紛<lb/>
　　繁即以録序軍功不可不留此勲階以為奨賞之<lb/>
　　地然與見任職事何與焉徒使胥吏得以高下其<lb/>
　　手且外省叅游遇升銜調任畏遷移繁費至有營<lb/>
　　求督撫保奏留任者是升銜本以鼔勵戎行而日<lb/>
<pb n="KR2m0013_WYG_108-22b"/>
　　久轉為苦累亦何用此虚文為也嗣後武職中之<lb/>
　　大銜小銜應刪除更定一歸簡易止就見在官職<lb/>
　　分别年分論俸升轉著該部詳悉定議具奏欽此<lb/>
　　　遵<lb/>
　㫖議準月選叅将以下守備以上嗣後不論銜大銜<lb/>
　　　小叅将員闕以游擊論俸推升游擊員闕以都<lb/>
　　　司論俸推升都司員闕以守備論俸推升守備<lb/>
　　　員闕将各項應用之人按次升選但察各省叅<lb/>
<pb n="KR2m0013_WYG_108-23a"/>
　　　将一百六十三員游擊四百五十員都司三百<lb/>
　　　四十八員守備八百十有八員向例加署都司<lb/>
　　　銜以上之守備即升游擊是游擊都司雖分階<lb/>
　　　級在守備原可兩途推升今加銜旣奉<lb/>
　㫖刪除守備止應升都司不得升游擊都司數少守<lb/>
　　　備數多升途未免遲滯應将游擊守備酌改都<lb/>
　　　司除獨營游擊分防要地未便更易當於同城<lb/>
　　　駐劄之游擊有二三員及三四員者酌改都司<lb/>
<pb n="KR2m0013_WYG_108-23b"/>
　　　一二員行令各省督撫提督酌定報部注冊再<lb/>
　　　各省副将之中軍多繫都司惟臺灣澎湖興化<lb/>
　　　閩安延平張家口之副将中軍見繫游擊陜甘<lb/>
　　　督標河東河標兩廣督標廣州将軍標及江南<lb/>
　　　太湖營之副将中軍見繫守備體制皆未畫一<lb/>
　　　除臺澎繫海外重地應仍留游擊以資彈壓無<lb/>
　　　庸議改其餘游擊守備均改都司合之各省通<lb/>
　　　改都司八十員以為守備升用之地其見任游<lb/>
<pb n="KR2m0013_WYG_108-24a"/>
　　　守仍照原官升轉離任後陸續更換○又議準<lb/>
　　　武職旣論俸推升刪除加銜凡從前已因升銜<lb/>
　　　調任之各官自當先行升用應将調任俸深者<lb/>
　　　别造一冊計其初任接劄日期各按食俸先後<lb/>
　　　挨次升用再俸深各官内向有升銜留任調任<lb/>
　　　之别今若将調任各官扣除交代離任日期則<lb/>
　　　較之留任之人竟有食俸在先計俸在後者應<lb/>
　　　将論俸推升之各官由從前調任者除告假及<lb/>
<pb n="KR2m0013_WYG_108-24b"/>
　　　縁事日期仍照舊扣除外其調任交代日期槩<lb/>
　　　不扣除○又奏準定例升選營守備單月九班<lb/>
　　　雙月十四班單月九班内升班功班分發班當<lb/>
　　　差班皆以武進士及年滿千總等項選用惟小<lb/>
　　　銜守備五班向以署守備之守備加銜調任今<lb/>
　　　旣刪除加銜則此五班無人選用單月止存四<lb/>
　　　班雙月仍存十四班未免多寡不均按雙月十<lb/>
　　　四班内劄班功班捐班見在無人乃以武進士<lb/>
<pb n="KR2m0013_WYG_108-25a"/>
　　　年滿千總借用應将此三班改歸單月如遇本<lb/>
　　　班無人仍照舊借用定為單月七班雙月十一<lb/>
　　　班分别選用○又議準内河水師各官向與陸<lb/>
　　　路通行較俸遇應升時有水師員闕即行升用<lb/>
　　　若無水師員闕皆加銜留任按内河水師各官<lb/>
　　　旣必須以水師之闕升用嗣後應止於水師内<lb/>
　　　較俸升轉至外海水師及河營各官皆由在外<lb/>
　　　題補不由部推但從前亦與陸路通行較俸遇<lb/>
<pb n="KR2m0013_WYG_108-25b"/>
　　　應升時加銜留任嗣後此項員闕應聽各該督<lb/>
　　　提酌量題升均毋庸與陸路較俸升轉不必加<lb/>
　　　銜留任<lb/>
　　　一銓選論俸原定升選題補各官均照所報到<lb/>
　　　任日期論俸○又定同日補授同日到任者遇<lb/>
　　　推升時若從前曾經出仕照原任俸次先後若<lb/>
　　　初任之人照原題疏内名次先後○又定在外<lb/>
　　　各官食俸三年為滿餘一日作一日在京巡捕<lb/>
<pb n="KR2m0013_WYG_108-26a"/>
　　　營各官食俸二年為滿餘一日作日半内外較<lb/>
　　　俸升轉○又定福建臺灣協澎湖協北路協各<lb/>
　　　副将游擊都司守備臺灣城守營南路營各叅<lb/>
　　　将守備臺灣鎮標中左右三營游擊守備北路<lb/>
　　　淡水營南路下淡水營各都司均於内地各營<lb/>
　　　内簡選品級相當熟悉風土之員題請調補副<lb/>
　　　将三年俸滿叅将游擊都司守備二年俸滿該<lb/>
　　　督提㑹覈題報於即升官員内先行升用之中<lb/>
<pb n="KR2m0013_WYG_108-26b"/>
　　　又先行升用内有水師各官照伊銜闕升用後<lb/>
　　　調囘内地以水師各營員闕調補千總咨部調<lb/>
　　　補不算前俸三年滿日考驗保送把總咨部拔<lb/>
　　　補三年滿日以内地千總拔補○又定湖廣永<lb/>
　　　州鎮標中左右三營鎮筸鎮標中左右前四營<lb/>
　　　綏寧營城步營衛昌營保靖營各游擊守備沅<lb/>
　　　州辰州施南永綏各協都司守備永順寶慶靖<lb/>
　　　州各協都司武岡營都司臨武宜章桂陽九谿<lb/>
<pb n="KR2m0013_WYG_108-27a"/>
　　　各營中軍守備均五年俸滿該督提㑹覈題報<lb/>
　　　升用○又定陜西安西各營叅将游擊都司守<lb/>
　　　備及保安營歸徳營都司五年俸滿該督提㑹<lb/>
　　　覈題報升用○又定四川松潘鎮標中左右三<lb/>
　　　營漳臘營疊溪營各游擊守備平番營都司南<lb/>
　　　坪營守備五年俸滿如果訓練精勤化綏有術<lb/>
　　　番民和輯邊地敉寧該督提㑹覈題報升用○<lb/>
　　　又定廣東虎門協右營都司三年俸滿任内並<lb/>
<pb n="KR2m0013_WYG_108-27b"/>
　　　無盜案該督提㑹覈題報升用儋州營萬州營<lb/>
　　　游擊守備五年俸滿該督提㑹覈題報升用崖<lb/>
　　　州營叅将守備二年俸滿該督提於内地屬員<lb/>
　　　内簡選題請調補前徃更換果能整飭營伍地<lb/>
　　　方寧謐任内並無停升降級承緝等案調囘内<lb/>
　　　地該督提㑹覈題報照伊銜闕升用後遇有水<lb/>
　　　師員闕題請調補○又定廣西右江鎮標中左<lb/>
　　　右三營隆林營各游擊守備上林營龍憑營馗<lb/>
<pb n="KR2m0013_WYG_108-28a"/>
　　　纛營各都司新太協右營東蘭營各守備三年<lb/>
　　　俸滿並無事故該督提㑹覈題報義寧鎮安慶<lb/>
　　　逺各協副将游擊都司守備新太協副将都司<lb/>
　　　融懐營叅将守備思恩營游擊守備三里營上<lb/>
　　　思營各都司五年俸滿並無事故該督提㑹覈<lb/>
　　　題報均照邊俸例在任候升此内副将俸滿由<lb/>
　　　部於開列總兵時将該員俸滿候升之處於本<lb/>
　　　内聲明候<lb/>
<pb n="KR2m0013_WYG_108-28b"/>
　㫖簡用○又定雲南昭通鎮雄廣南元江各營叅将<lb/>
　　　游擊守備三年俸滿東川營叅将守備五年俸<lb/>
　　　滿該督提㑹覈題報升用○又定貴州古州清<lb/>
　　　江都匀丹江都江台拱銅仁長寨新設移駐之<lb/>
　　　副将叅将游擊守備三年俸滿歸化營游擊守<lb/>
　　　備千總把總五年俸滿果能苗民相安該督提<lb/>
　　　㑹覈題報升用如俸滿推升之後該督提題請<lb/>
　　　仍留原任者準照升銜論俸升轉○康熙三十<lb/>
<pb n="KR2m0013_WYG_108-29a"/>
　　　年議準巡捕營千總不照京俸計算與外省千<lb/>
　　　總一例六年俸滿○雍正五年議準雲南普洱<lb/>
　　　鎮標中左右三營游擊守備三年俸滿題報升<lb/>
　　　用○八年覆準軍功加至副将銜者升至副将<lb/>
　　　以前照京俸加至都司銜者升至游擊以後照<lb/>
　　　常俸○又覆準軍功各官遇開列時不論俸次<lb/>
　　　照應得之官與應行開列之人一同開列○乾<lb/>
　　　隆二年議準四川威茂協副将都司五年俸滿<lb/>
<pb n="KR2m0013_WYG_108-29b"/>
　　　如果訓練精勤化綏有術番民和輯邊地敉寧<lb/>
　　　該督提㑹覈題報升用○六年奏準分發委署<lb/>
　　　試用各官如果諳練營務人地相冝該督撫提<lb/>
　　　鎮題請實授由部察覈題覆奉<lb/>
　㫖準其實授後給劄以接劄之日起算俸與各官較<lb/>
　　　俸升轉○又奏準裁汰告假丁憂人員補官後<lb/>
　　　準接算前俸所有原任即升加級紀薦準其隨<lb/>
　　　帶縁事應降應革遇有<lb/>
<pb n="KR2m0013_WYG_108-30a"/>
　恩赦免議及本案審虚開復或奉<lb/>
　㫖以原叅之案本屬寃抑復還原職者均準接算前<lb/>
　　　俸所有即升加級紀薦亦準隨帶如並非本案<lb/>
　　　開復及業經縁事降革奉<lb/>
　㫖起用者不準接算前俸所有即升加級紀薦不準<lb/>
　　　隨帶○八年議準湖廣苗疆游擊都司守備均<lb/>
　　　準五年俸滿其苗疆之副将叅将亦應準其一<lb/>
　　　例五年俸滿該督提題報到日照例升用○九<lb/>
<pb n="KR2m0013_WYG_108-30b"/>
　　　年議準古州鎮標清江上江二協丹江下江台<lb/>
　　　拱朗洞各營及古州道標都江㕔標各副将叅<lb/>
　　　将游擊守備千總把總都匀協左營游擊千總<lb/>
　　　把總銅仁協副将左營守備千總把總右營游<lb/>
　　　擊守備千總把總長壩荔波各營游擊守備千<lb/>
　　　總把總均繫新設苗疆要地定為三年俸滿歸<lb/>
　　　化營游擊守備千總把總都匀協副将左營守<lb/>
　　　備千總把總右營游擊守備千總把總銅仁協<lb/>
<pb n="KR2m0013_WYG_108-31a"/>
　　　左營游擊千總把總長寨營叅将守備千總把<lb/>
　　　總凱里營都司千總把總定廣協右營分駐大<lb/>
　　　塘守備千總把總均繫苗疆定為五年俸滿○<lb/>
　　　十年議準武職各官論俸推升無論邊俸腹俸<lb/>
　　　向以到任在先者於接劄之日計算接劄在先<lb/>
　　　者於到任之日計算臺灣路隔重洋較他省邊<lb/>
　　　闕尤為𦂳要調臺各官獨以接劄之日算俸例<lb/>
　　　不畫一嗣後調臺各官無論大小均以到臺之<lb/>
<pb n="KR2m0013_WYG_108-31b"/>
　　　日起算俸分别報滿○又議準三年五年俸滿<lb/>
　　　各苗疆千把總如果年力徤壯材技優嫻人材<lb/>
　　　弓馬可觀熟練營伍苗民安化地方寧謐並無<lb/>
　　　叅罰事故者仍以三年五年俸滿其尋常供職<lb/>
　　　者考内地之例千總六年俸滿報部把總考拔<lb/>
　　　千總不得隨同該營将備槩以三年五年一例<lb/>
　　　報滿○十二年議準雲南猛緬地處極邊路近<lb/>
　　　緬莽應於永順鎮標撥守備千把外委分佈要<lb/>
<pb n="KR2m0013_WYG_108-32a"/>
　　　隘塘卡防範巡察三年俸滿如果稱職題報升<lb/>
　　　用○十五年議準四川松潘鎮屬之漳臘營地<lb/>
　　　處極邊原設游擊不足以資彈壓應改設叅将<lb/>
　　　仍準五年俸滿該督提㑹覈題報升用○又議<lb/>
　　　準見今貴州苗疆地方寧謐非新闢時可比千<lb/>
　　　總俸滿留部以守備即用未免過優亦與别項<lb/>
　　　升途有礙嗣後此等千總俸滿時該督提保送<lb/>
　　　到部考驗人材弓馬引<lb/>
<pb n="KR2m0013_WYG_108-32b"/>
　見繫五年俸滿者請<lb/>
　㫖發徃本省交與該督與曾經出兵之年滿千總按<lb/>
　　　其行走勞績是否人地相冝酌量題補三年俸<lb/>
　　　滿者請<lb/>
　㫖以第一人第二人發囘本省酌量題補以第三人<lb/>
　　　發徃雲南與雲南出兵之年滿千總亦按其行<lb/>
　　　走勞績是否人地相冝酌量題補○十七年題<lb/>
　　　準四川松潘鎮屬南坪一營孤懸番地應将守<lb/>
<pb n="KR2m0013_WYG_108-33a"/>
　　　備改為都司仍準五年俸滿該督提㑹覈題報<lb/>
　　　升用○十八年遵<lb/>
　㫖議準臺澎俸滿水師人員題報俸滿後行文該督<lb/>
　　　将該員調囘内地遇有水師應升題補之闕即<lb/>
　　　行題補○又議準四川威茂協副将移駐維州<lb/>
　　　改為維州協副将其左營中軍都司移駐舊保<lb/>
　　　右營都司移駐雜谷閙仍準五年俸滿該督提<lb/>
　　　會覈題報升用○又奏準廣西右江鎮標左營<lb/>
<pb n="KR2m0013_WYG_108-33b"/>
　　　游擊改為都司仍以三年俸滿題報升用鎮標<lb/>
　　　右營游擊從前五年俸滿題報升用今旣改為<lb/>
　　　都司自應仍為五年俸滿○又奏準湖廣鎮筸<lb/>
　　　鎮標前營游擊改為都司仍以五年俸滿題報<lb/>
　　　升用○又奏準四川松潘鎮標游擊改為都司<lb/>
　　　仍以五年俸滿題報升用○又奏準貴州古州<lb/>
　　　鎮標右營游擊改為都司仍以三年俸滿題報<lb/>
　　　升用○又奏準福建臺澎水師人員於題報俸<lb/>
<pb n="KR2m0013_WYG_108-34a"/>
　　　滿後該督将該員調囘内地遇有題補之闕繫<lb/>
　　　其應升者即行題補○十九年覆準向例軍功<lb/>
　　　加至副将銜者升至副将以前照京俸加至都<lb/>
　　　司銜者升至游擊以後照常俸今旣刪除加銜<lb/>
　　　嗣後論俸推升察明該員功加多寡分别計算<lb/>
　　　照京俸推升每推升一次按從前正署加銜之<lb/>
　　　數銷去功加二等所餘功加準其隨帶再遇推<lb/>
　　　升之時仍以京俸計算至功加銷完之後始照<lb/>
<pb n="KR2m0013_WYG_108-34b"/>
　　　常俸升轉○二十年議準武職各官原以弓馬<lb/>
　　　為重所有邊俸報滿人員未便以其諳悉苗疆<lb/>
　　　遂可懈弛武備但任内果能苗民相安地方寧<lb/>
　　　謐若以考驗之日弓馬平常将苗疆數載勤勞<lb/>
　　　即行棄置又無以示奨勵嗣後苗疆俸滿人員<lb/>
　　　該督提考驗如果弓馬去得照例題報升用其<lb/>
　　　弓馬平常者應令該督提展限一年再行考驗<lb/>
　　　若能練習改觀仍準題報升用倘依然平常或<lb/>
<pb n="KR2m0013_WYG_108-35a"/>
　　　勒令休致或調補内地将俸滿之案注銷○又<lb/>
　　　題準邊疆叅将俸滿向例加銜調任今加銜已<lb/>
　　　經刪除嗣後叅将俸滿照例注册遇有副将員<lb/>
　　　闕将該員邊俸報滿之處於開列本内聲明具<lb/>
　　　題<lb/>
　　　一銓選停升順治年間定地方失事督撫提鎮<lb/>
　　　題叅疏防各官以掲帖到部即行停升如無掲<lb/>
　　　帖者以科鈔到部停升如推升已經掣籖尚未<lb/>
<pb n="KR2m0013_WYG_108-35b"/>
　　　具題有以地方失事題叅奉<lb/>
　㫖到部者亦除扣停升督撫題鎮特疏糾叅各官亦<lb/>
　　　以掲帖到部即行停升如無掲帖者以科鈔到<lb/>
　　　部停升其提問拘問者不候事結即行停升若<lb/>
　　　督撫提鎮題叅因公罣誤案件議覆未結及科<lb/>
　　　道糾叅或被人訐告等事議覆未結遇有應升<lb/>
　　　不停○乾隆六年奏準科道糾叅或有不實被<lb/>
　　　人訐告或有挾嫌雖議覆未結均不停升若督<lb/>
<pb n="KR2m0013_WYG_108-36a"/>
　　　撫提鎮題叅因公罣誤案件處分降革罰俸不<lb/>
　　　等雖議覆未結亦即停升○九年覆準巡捕三<lb/>
　　　營各弁遇有失竊之案照例叅送議處後均免<lb/>
　　　停升遇有員闕準其一例簡選升拔所有原叅<lb/>
　　　處分帶於新任仍令加意協緝務獲若限滿不<lb/>
　　　獲扣限叅送照離任官例議處完結<lb/>
　　　一拔補千把總康熙二十九年覆準營千總員<lb/>
　　　闕該将軍督撫提鎮於把總内簡選把總員闕<lb/>
<pb n="KR2m0013_WYG_108-36b"/>
　　　於在營食糧兵丁内簡選均将才技優長弓馬<lb/>
　　　嫻熟者拔補咨部請劄如未經受劄者止稱委<lb/>
　　　署千把總○三十年議準巡捕營千總員闕以<lb/>
　　　把總拔補把總員闕以兵丁拔補如有應用千<lb/>
　　　把人員亦準拔補○雍正五年議準本營兵不<lb/>
　　　準拔補本營千把總其将軍督撫提鎮標下如<lb/>
　　　中左右前後營準其互調拔補或各標協營同<lb/>
　　　城者亦準其互調拔補至於獨營地方千總有<lb/>
<pb n="KR2m0013_WYG_108-37a"/>
　　　左哨右哨之分把總有頭司二司之别準其隨<lb/>
　　　地酌量拔補如無鄰近營汛即於本營左哨右<lb/>
　　　哨及頭司二司内彼此互調拔補○六年議準<lb/>
　　　兵丁熟練水務者但能步箭合式於藤牌大刀<lb/>
　　　内兼精一藝即準拔補水師把總拔補之後令<lb/>
　　　其演習騎射再拔補千總其騎射不能水務又<lb/>
　　　不熟練者隨時咨汰若騎射雖屬平常果深通<lb/>
　　　水務該督撫提鎮咨部記名專以水師營補用<lb/>
<pb n="KR2m0013_WYG_108-37b"/>
　　　○七年議準直省将軍督撫提鎮拔補經制千<lb/>
　　　把總咨報到部與定例相符者按月一本彚題<lb/>
　　　請<lb/>
　㫖給與劄付令其任事○八年議準把總食俸已過<lb/>
　　　三年果騎射兼優人材出衆任内並無盜案疎<lb/>
　　　防叅罰止有承追降職降俸之案未經開復者<lb/>
　　　該将軍督撫提鎮於拔補文内聲明由部察覈<lb/>
　　　彚題準其拔補千總仍将降職降俸之案帶於<lb/>
<pb n="KR2m0013_WYG_108-38a"/>
　　　新任○十三年議準直省各鎮協營不待把總<lb/>
　　　員闕先将外委兵内每營選擇數名或於請餉<lb/>
　　　公事或隨将備調考之便呈送将軍督提考驗<lb/>
　　　将合式者記名竢有把總員闕先盡本營所送<lb/>
　　　之人考驗拔補應調拔者照例調拔如所送之<lb/>
　　　人不堪拔補該将軍督提即於記名人内擇其<lb/>
　　　等次最優營分附近者指名調考拔補仍令該<lb/>
　　　管官於嵗終将記名之人造册彚報倘有行止<lb/>
<pb n="KR2m0013_WYG_108-38b"/>
　　　更改弓馬生疎者據實呈報該将軍督提将記<lb/>
　　　名注銷如記名之人将近用完再令各營呈送<lb/>
　　　考驗該将軍督提每年将考驗記名之外委及<lb/>
　　　兵姓名開造履歴事蹟清册報部○乾隆六年<lb/>
　　　奏準千把總縁事斥革者即令離營原劄繳部<lb/>
　　　塗銷存案○又奏準将軍督撫提鎮将部册無<lb/>
　　　名未食糧之人拔補把總者照徇情例降三級<lb/>
　　　調用若該管官詳報将軍督撫提鎮拔補者将<lb/>
<pb n="KR2m0013_WYG_108-39a"/>
　　　該管官降三級調用将軍督撫提鎮罰俸一年<lb/>
　　　○又奏準直隸馬蘭泰寧二鎮千把總員闕該<lb/>
　　　督将應用千把之人擬定正陪咨部引<lb/>
　見補授<lb/>
　　　一千總俸滿順治初年定千總六年俸滿咨部<lb/>
　　　時将原領劄付令本人隨帶赴部親繳如不将<lb/>
　　　原劄親帶赴繳者不準注册引<lb/>
　見○又定千總六年俸滿由督撫提鎮考驗優者保<lb/>
<pb n="KR2m0013_WYG_108-39b"/>
　　　送引<lb/>
　見平常者咨部注册不準保送○康熙三十年議準<lb/>
　　　巡捕營千總與直省千總一例六年俸滿不算<lb/>
　　　京俸○雍正六年議準河營千總六年俸滿如<lb/>
　　　有熟悉樁埽勤敏盡職者該督咨部留工効力<lb/>
　　　遇守備員闕與見任千總一例簡選題補○七<lb/>
　　　年奉<lb/>
㫖咨部注册不行保送之年滿千總有情願来京引見<lb/>
<pb n="KR2m0013_WYG_108-40a"/>
　者自赴兵部報名考試平常者仍行注册技勇可用<lb/>
　者列名具奏請㫖引見○十二年議準千總俸滿如<lb/>
　　　有盜案叅處及别項降職降俸等案未經開復<lb/>
　　　該将軍督撫提鎮詳加考驗平常者勒令休致<lb/>
　　　若人材弓馬可觀出具考語保送於文内将降<lb/>
　　　罰之案詳悉聲明由部引<lb/>
　見如别行補用将降罰之案帶於新任三年無過開<lb/>
　　　復○十三年奉<lb/>
<pb n="KR2m0013_WYG_108-40b"/>
㫖凡年滿千總發囘原任者因其人材中平又未知効<lb/>
　力何如是以發囘令各督撫提鎮再行試看如効力<lb/>
　果好遇有守備員闕仍可於各標千總内比較酌量<lb/>
　題補不得因其囘任即礙難保題○乾隆三年奏準<lb/>
　　　千總俸滿除不堪保送者咨部開闕外凡保送<lb/>
　　　者詳加察覈出具切實考語如弓馬人材實在<lb/>
　　　可觀及有効力實績者方準保送其雖無勞績<lb/>
　　　而弓馬人材可觀又諳練營伍者亦準保送該<lb/>
<pb n="KR2m0013_WYG_108-41a"/>
　　　千總到部由部復加考試如人材弓馬不堪並<lb/>
　　　無勞績者即行駮囘不準引<lb/>
　見其引<lb/>
　見者将本省鄰省有無在外題補之闕於名籖上注<lb/>
　　　明如奉<lb/>
　㫖發囘本省並發徃别省題補者該督撫提鎮遵<lb/>
　㫖題補如交巡捕營當差者歸於應得之班選用注<lb/>
　　　册候推者仍發囘本省給與馬兵糧隨營差操<lb/>
<pb n="KR2m0013_WYG_108-41b"/>
　　　按引<lb/>
　見奉<lb/>
　㫖日期先後歸入本班挨次推用除陸續題補推補<lb/>
　　　外若過三年後尚未題補推補者該督撫提鎮<lb/>
　　　再加甄别果弓馬純熟營務諳練並從前有効<lb/>
　　　力實績材尚可用者仍留標候題候推如弓馬<lb/>
　　　漸次生疎差操漸次懈惰又並無前勞可念者<lb/>
　　　即咨部注册令其囘籍○七年<lb/>
<pb n="KR2m0013_WYG_108-42a"/>
　諭近年以来外省保送年滿千總似覺過多一時不<lb/>
　　能得用未免轉致壅滯著各省督撫提鎮於保送<lb/>
　　時留心選擇如果材技優長及有軍功勞績者方<lb/>
　　準咨部引見毋得濫行保送欽此○又<lb/>
　諭武弁中守備一官乃将帥之臂指千把之表率非<lb/>
　　平庸之人所能勝任各省有分發候補守備之年<lb/>
　　滿千總該督撫自必先盡材技可觀者題請補用<lb/>
　　若弓馬人材不及之人守候日乆年力愈衰技勇<lb/>
<pb n="KR2m0013_WYG_108-42b"/>
　　日退及得官之後於營伍操防何能收其實用非<lb/>
　　振飭戎行之道著各省督撫提鎮将見今分發候<lb/>
　　補守備之年滿千總秉公甄别除年力壯盛材技<lb/>
　　可觀者仍留候補外其弓馬人材平常年力漸衰<lb/>
　　者皆準其原品休致則強銳者旣得及時授官而<lb/>
　　衰庸者亦免於守候嗣後三年舉行一次所留候<lb/>
　　補之人著於支食千總俸銀外加給步兵糧以資<lb/>
　　其食用至保送年滿千總務将人材壯徤可以造<lb/>
<pb n="KR2m0013_WYG_108-43a"/>
　　就及實曾出力者舉出寧闕毋濫不得姑息庶不<lb/>
　　致升途壅滯亦可收得人之效矣欽此○十年奏<lb/>
　　　準各省俸滿千總該督撫提鎮保送者十居八<lb/>
　　　九咨部注册者無㡬不過以該弁在營日乆並<lb/>
　　　無過愆曲示優容以致保送過多不但隨營食<lb/>
　　　餉多占兵額且使候補候選之人一槩壅滯嗣<lb/>
　　　後俸滿千總除人材弓馬可觀著有勞績者仍<lb/>
　　　照例保送外其雖無勞績而人材弓馬可觀者<lb/>
<pb n="KR2m0013_WYG_108-43b"/>
　　　務須詳加考覈酌定人數每十人内保送不得<lb/>
　　　過二三人至於人材弓馬均屬平常即咨部注<lb/>
　　　册槩不得濫保如将實非出衆之人多送由部<lb/>
　　　於考驗時照例駮囘至年滿千總内發囘本省<lb/>
　　　題補並注册候推未經得用者如遇三年甄别<lb/>
　　　秉公考驗其有年力就衰弓馬生疎者即勒令<lb/>
　　　離營報部○又議準發囘本省以守備題補之<lb/>
　　　年滿千總定例以本省應題補之守備題補其<lb/>
<pb n="KR2m0013_WYG_108-44a"/>
　　　未經題補者例由該督撫提鎮出具考語造册<lb/>
　　　送部歸於雙單月分發班内銓選但毎年分發<lb/>
　　　班内不過選用二三人除有在外應題守備之<lb/>
　　　省發囘年滿千總尚有題補之期無庸置議外<lb/>
　　　惟山西河南江西三省向無在外應題之守備<lb/>
　　　該弁等在本省守候旣無可題補若令盡行造<lb/>
　　　册送部與各省年滿千總挨次推用則守候仍<lb/>
　　　屬需時請嗣後山西河南江西三省部推守備<lb/>
<pb n="KR2m0013_WYG_108-44b"/>
　　　如有五闕以第一二三四闕歸部銓選第五闕<lb/>
　　　行令該督撫将發囘以守備題補之年滿千總<lb/>
　　　題請補授週而復始如繫本省之人照例題補<lb/>
　　　隔府别營仍於本内聲明若所出闕與候補之<lb/>
　　　人繁簡不甚相冝或定例應行迴避者準其於<lb/>
　　　别營通融調補此等人員如從前已經造册送<lb/>
　　　部銓選者仍準其題補其未經題補者亦準其<lb/>
　　　造册送部銓選未及題選之時如遇三年甄别<lb/>
<pb n="KR2m0013_WYG_108-45a"/>
　　　秉公考驗其有年力就衰弓馬生疎即令離營<lb/>
　　　○十一年奏準各省水師千總俸滿送部引<lb/>
　見者發囘本省以水師守備題補但外海水師守備<lb/>
　　　例應題補者尚多皆得陸續題補惟内河水師<lb/>
　　　守備各省額設無多如江南浙江廣東等省尚<lb/>
　　　有在外題補之水師守備候補之人不致補用<lb/>
　　　無期至湖廣並無内河水師守備應題補者候<lb/>
　　　補水師守備雖有候補之名終無題補之路江<lb/>
<pb n="KR2m0013_WYG_108-45b"/>
　　　西省亦無在外應題補之水師守備見有額設<lb/>
　　　水師千總将来俸滿保送發囘候補亦屬無可<lb/>
　　　題補按陸路年滿千總發囘本省題補者如題<lb/>
　　　闕無多及並無題闕之省準令該督撫提鎮出<lb/>
　　　具考語造册送部銓選請将並無題闕之省所<lb/>
　　　有發囘題補之水師年滿千總照陸路之例令<lb/>
　　　該督撫提鎮詳加考驗出具考語造册送部注<lb/>
　　　册遇有内河水師部推守備員闕以水師藍翎<lb/>
<pb n="KR2m0013_WYG_108-46a"/>
　　　侍衛與水師年滿千總輪班選用○十四年奏<lb/>
　　　準發囘本省題補之千總有因該省本無在外<lb/>
　　　題補之闕及雖有無多者補用無期是以令各<lb/>
　　　該督撫提鎮出具考語造册送部歸班銓選掣<lb/>
　　　籖後行文調取引<lb/>
　見但隨營候推之千總銓選得官例不調取引<lb/>
　見至發囘本省以守備題補者於題補時亦不送部<lb/>
　　　今遇部推復調取引<lb/>
<pb n="KR2m0013_WYG_108-46b"/>
　見例不畫一嗣後於部推之後照例具題竢奉<lb/>
　㫖給發劄付令其赴任免其調取引<lb/>
　見○十七年奉<lb/>
　㫖嗣後引見之雲南貴州廣東廣西福建等五省年<lb/>
　　滿千總留巡捕營當差者将伊等有無親老及别<lb/>
　　情不能逺離之處爾部詢問如有不能逺離情節<lb/>
　　仍發囘本省照例補用○十八年奉<lb/>
　㫖各省六年俸滿千總經保送引見者分發本省鄰<lb/>
<pb n="KR2m0013_WYG_108-47a"/>
　　省以守備題補其發囘本省隨行候推之員逐年<lb/>
　　積累人數甚多雖有三年再加甄别之例率皆視<lb/>
　　為具文多有以守候壅滯為言者使但嚴其甄别<lb/>
　　而不稍為疏通亦無以示鼔勵嗣後候推之人届<lb/>
　　三年甄别之期該督撫提鎮各冝實力奉行不得<lb/>
　　姑息濫予其有實在行走勤勞人材出衆者準其<lb/>
　　再行保舉引見交部即用若原應題補而非實在<lb/>
　　出色年力又未至衰老者即咨部降為候推至候<lb/>
<pb n="KR2m0013_WYG_108-47b"/>
　　推之人内有應拔置題補者亦準其保送引見其<lb/>
　　不在保送之例而人材尚屬可留者仍令隨營候<lb/>
　　推衰庸怠惰者咨部休致應如何酌定班次録用<lb/>
　　之處該部定議具奏欽此遵<lb/>
　㫖議準嗣後候補候推之年滿千總每届三年詳加<lb/>
　　　甄别其原應題補而非實在出色者即降為候<lb/>
　　　推原繫候推而實在衰庸懶惰者即咨部休致<lb/>
　　　如候補候推兩項内有行走勤勞材藝出衆者<lb/>
<pb n="KR2m0013_WYG_108-48a"/>
　　　於三年甄别時保舉送部引<lb/>
　見将原應題補者改為即用於單月選兩人後輪用<lb/>
　　　一人原繫候推者拔置題補令該督撫提鎮遇<lb/>
　　　有員闕酌量題補至原應題補降為候推者歸<lb/>
　　　入候推千總應用班内較其從前奉<lb/>
　㫖日期如同日奉<lb/>
　㫖較其俸滿日期先後選用<lb/>
　　　一營兵外委定額雍正五年議準各營之中凡<lb/>
<pb n="KR2m0013_WYG_108-48b"/>
　　　額兵二百名許外委把總一人額兵四百名許<lb/>
　　　外委千總一人均於馬歩兵丁内考驗操防勤<lb/>
　　　慎及人材弓馬好者秉公選擇造册送部○六<lb/>
　　　年議準外委千把總於額兵數内拔補給與八<lb/>
　　　品頂帶令其同經制千把總辦理汛務如遇經<lb/>
　　　制千把總員闕簡選拔補○十二年議準各標<lb/>
　　　協營考拔外委之時照經制千把總之例與同<lb/>
　　　城互調拔補不得以本營兵丁拔補本營外委<lb/>
<pb n="KR2m0013_WYG_108-49a"/>
　　　至於獨營地方無鄰近營汛可以互調者即於<lb/>
　　　本營左哨右哨頭司二司内彼此互調拔補○<lb/>
　　　十三年議準将軍督撫提鎮有将營外之人濫<lb/>
　　　給委牌者照徇庇例議處○又議準直省援剿<lb/>
　　　營之外委有未照防守營之外委分撥哨司辦<lb/>
　　　理汛務者均照經制千把例分撥哨司令其管<lb/>
　　　轄汛兵操防巡緝如遇疎防失事以及兵丁生<lb/>
　　　事擾民約束不嚴等案該将軍督撫提鎮将該<lb/>
<pb n="KR2m0013_WYG_108-49b"/>
　　　弁隨經制千把總一例叅處<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清㑹典則例卷一百四<lb/>
</p>
<p>
</p>
  </div>
</body>
</text>
</TEI>
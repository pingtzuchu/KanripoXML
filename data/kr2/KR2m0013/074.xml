<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0013_WYG_074-1a"/>
欽定四庫全書<lb/>
欽定大清㑹典則例卷七十一<lb/>
　　　禮部<lb/>
　　　　儀制清吏司<lb/>
　　　風教<lb/>
　　　一名宦郷賢崇祀順治元年定名宦鄉賢風教<lb/>
　　　所關提學官遇有呈請務須覈實確據若有受<lb/>
　　　人請求妄舉者師生人等即以行止有虧論其<lb/>
<pb n="KR2m0013_WYG_074-1b"/>
　　　從前冒濫者徑自革除○雍正二年覆凖名宦<lb/>
　　　鄉賢相沿嵗久冒濫實多行令各省督撫學臣<lb/>
　　　秉公詳察如果功績不愧名宦學行允協鄉評<lb/>
　　　者將姓名事實造册具結送部覈準仍許留祀<lb/>
　　　若無實蹟報部革除嗣後有呈請入祀者督撫<lb/>
　　　學臣照例報部覈明如私自批行入祀事覺將<lb/>
　　　請託與受託人等治罪出結具詳地方官一并<lb/>
　　　議處○三年覆凖名宦鄉賢照旌表節婦嵗終<lb/>
<pb n="KR2m0013_WYG_074-2a"/>
　　　彚題例令各省督撫學臣秉公察覈每年均於<lb/>
　　　八月以前彚題並將事實册結送部詳察庶免<lb/>
　　　冒濫入祀之弊○乾隆十四年遵<lb/>
　㫖議凖名宦鄉賢嗣後督撫題報到日該部務確覈<lb/>
　　　事跡倘名實不能相副即秉公指駮將詳報不<lb/>
　　　實之地方官照例題叅庻名器不致濫邀而教<lb/>
　　　化益臻純備○二十年<lb/>
　諭直省建立名宦鄉賢祠即古者瞽宗之祀所以崇<lb/>
<pb n="KR2m0013_WYG_074-2b"/>
　　徳尚賢與斯祀者必其人實可當之無愧方足以<lb/>
　　光俎豆而式鄉閭其典綦重近時大臣中有以祖<lb/>
　　父得把鄉賢具奏謝恩者夫大臣身居九列部臣<lb/>
　　督撫誼屬同官彼此瞻狥勢所不免即使採訪悉<lb/>
　　為公當而悠悠之口難保其必無遺議又况名實<lb/>
　　未必盡孚者乎且入祠既多朝貴先人則潛徳韜<lb/>
　　光之正士必且恥與為伍崇祀大典將不以為榮<lb/>
　　而以為辱至實在政績茂著徳望皆隆者或子孫<lb/>
<pb n="KR2m0013_WYG_074-3a"/>
　　不能自振必轉致湮没無傳矣當其具呈公舉雖<lb/>
　　托之輿論而主持為首者乃繫婣族衿士貢諛徵<lb/>
　　賄何所不有風勵激勸之謂何不亦瀆典章而褻<lb/>
　　名器乎朕亦非謂大臣祖父必不可入祀也果使<lb/>
　　政事人品足為矜式自必久而益彰何妨待之十<lb/>
　　數年後而必及其子之備位大僚亟亟題請以至<lb/>
　　公之舉而冒至私之名乎嗣後見任九卿祖父槩<lb/>
　　不得題請入祠其身後鄉評允當者聽著為令欽<lb/>
<pb n="KR2m0013_WYG_074-3b"/>
　　　此<lb/>
　　　一旌表節孝順治五年題凖孝子順孫義夫節<lb/>
　　　婦自元年以後曽經具奏者仍行廵按再為覈<lb/>
　　　實造册報部具題旌表○九年<lb/>
諭諸王宗室覺羅内有孝友義順及守節貞烈者宗人<lb/>
　府覈實具奏交禮部題請旌表欽此○又題凖直省<lb/>
　　　孝子順孫義夫節婦州縣官申府府申道道申<lb/>
　　　廵按御史廵按御史覈實奏請下部察勘覆凖<lb/>
<pb n="KR2m0013_WYG_074-4a"/>
　　　旌表滿洲䝉古漢軍孝子順孫義夫節婦該管<lb/>
　　　佐領驍騎校送參領參領送都統副都統都統<lb/>
　　　副都統送部由部覈實奏請旌表○又題凖割<lb/>
　　　股或致傷生卧氷或致凍死恐愚民仿效不凖<lb/>
　　　旌表○十年題凖宗室内節孝者各依等第頒<lb/>
　　　發<lb/>
　恩賜親王固倫公主親王適福晋給銀百兩段十六<lb/>
　　　疋世子和碩公主親王側福晉世子福晉給銀<lb/>
<pb n="KR2m0013_WYG_074-4b"/>
　　　九十兩段十四疋郡王郡主世子側福晉郡王<lb/>
　　　適福晉給銀八十五兩段十二疋貝勒縣主郡<lb/>
　　　王側福晉貝勒適夫人給銀八十兩段十一疋<lb/>
　　　貝子貝勒側夫人郡君貝子適夫人給銀七十<lb/>
　　　五兩段十疋鎮國公貝子側夫人縣君鎮國公<lb/>
　　　夫人給銀七十兩段九疋輔國公鎮國公側室<lb/>
　　　鄉君輔國公夫人給銀六十五兩段八疋鎮國<lb/>
　　　將軍輔國公側室給銀六十兩段七疋輔國將<lb/>
<pb n="KR2m0013_WYG_074-5a"/>
　　　軍鎮國將軍夫人給銀五十五兩段六疋奉國<lb/>
　　　將軍輔國將軍夫人給銀五十兩段五疋奉恩<lb/>
　　　將軍奉國將軍淑人給銀四十五兩段四疋奉<lb/>
　　　恩將軍恭人給銀四十兩段三疋鎮國将軍輔<lb/>
　　　國將軍奉國將軍奉恩將軍女及閒散宗室並<lb/>
　　　妻女給銀三十五兩段二疋以上均由戸部頒<lb/>
　　　給由内院撰<lb/>
　勅一道奨諭凡旌表貞烈者自固倫公主親王福晉<lb/>
<pb n="KR2m0013_WYG_074-5b"/>
　　　以下輔國公夫人以上<lb/>
　欽賜羊酒紙張内院撰文遣官致祭鎮國將軍夫人<lb/>
　　　以下閒散宗室妻女以上部給羊酒紙張内院撰文<lb/>
　　　遣官致祭凡覺羅内有節孝者給銀三十兩段<lb/>
　　　一疋有貞烈者給羊酒紙張内院撰文遣官致<lb/>
　　　祭○又題凖凡旌表節孝在直省府州縣者官<lb/>
　　　給銀三十兩滿洲䝉古漢軍支户部庫銀三十<lb/>
　　　兩聽其自行建坊○十二年題凖各直省孝子<lb/>
<pb n="KR2m0013_WYG_074-6a"/>
　　　順孫義夫節婦各該督撫於每年十二月照例<lb/>
　　　覈實具奏禮部覆覈分别題請旌表滿洲蒙古<lb/>
　　　漢軍令叅佐領察實保送都統副都統再加覈<lb/>
　　　實嵗終送部分别題請旌表○十三年題凖親<lb/>
　　　王薨妾媵殉節者禮部給羊酒紙張内院撰文<lb/>
　　　遣官致祭○十四年題凖凡婦人已受<lb/>
　誥封者不更旌表○十五年定直省有實在孝子撫<lb/>
　　　按確勘詳開事實具題由部覆覈確實請<lb/>
<pb n="KR2m0013_WYG_074-6b"/>
　勅吏部考試酌量選授官職如有冒濫揑報將原舉<lb/>
　　　官叅處○十七年題凖廣西殉難婦女有親屬<lb/>
　　　者給銀建坊無親屬者共支銀六十兩立碑通<lb/>
　　　鑴姓氏以表貞烈○十八年<lb/>
諭滿漢節婦凖一體給米欽此○康熙六年議凖民婦<lb/>
　　　三十嵗以前夫亡守節至五十歳以後完全節<lb/>
　　　操者題請照例旌表○七年定貞節婦女實行<lb/>
　　　逐一開明取具親戚該管官保結詳加覈實送<lb/>
<pb n="KR2m0013_WYG_074-7a"/>
　　　部不得僅以年嵗已及草率濫送○十一年議<lb/>
　　　凖强姦不從以致身死之烈婦照節婦例旌表<lb/>
　　　地方官給銀三十兩聽本家建坊○十四年題<lb/>
　　　凖凡節婦已經覈實到部者雖病故亦凖彚題<lb/>
　　　旌表○二十七年<lb/>
諭夫亡從死前已屢行禁止近見京城及各省從死者<lb/>
　尚多人命關繫重大死亡亦屬堪憐修短聽其自然<lb/>
　豈可妄捐軀體况輕生從死事屬不經若復加褒揚<lb/>
<pb n="KR2m0013_WYG_074-7b"/>
　恐益多摧折嗣後夫歿從死旌表之例應停止自王<lb/>
　妃以下及小民婦人從死永行嚴禁如有必欲身殉<lb/>
　者赴部及該管官司陳訴竢奏聞定奪欽此○三十<lb/>
　　　五年題凖節婦自三十嵗以内守節至五十嵗<lb/>
　　　者即行旌表過五十者將遲延縁由報部○三<lb/>
　　　十七年<lb/>
諭興起教化鼓舞品行必以孝道為先孝子尤宜褒奨<lb/>
　八旗貧人克盡孝道誠為非易如有盡孝於其父母<lb/>
<pb n="KR2m0013_WYG_074-8a"/>
　者覈實奏聞欽此○五十一年題凖鑲紅旗有受聘<lb/>
　　　未婚之女聞訃剪髪成服居夫墓側守節三年<lb/>
　　　從容自縊與尋常輕生者不同奉<lb/>
㫖照例旌表○五十二年覆準民間貞女未婚聞訃矢<lb/>
　　　志守節絶食自盡照例旌表○五十四年覆凖<lb/>
　　　有孀婦撫子守志因親屬逼嫁投繯原非激烈<lb/>
　　　輕生照五十二年貞女例旌表○五十九年覆<lb/>
　　　凖節孝昭著所司不覈明詳報者交部議處所<lb/>
<pb n="KR2m0013_WYG_074-8b"/>
　　　屬上司不轉詳題請旌表者交部一并議處通<lb/>
　　　行八旗直省一例遵行○雍正元年<lb/>
諭恩詔内開旌表節義乃彰善大典每見直省地方有<lb/>
　力之家尚能上逹而鄉村貧寠之人則多湮没無聞<lb/>
　著該督撫學臣及有司遍加採訪務使苦寒守節之<lb/>
　家同沾恩澤至節婦年逾四十而身故計其守節已<lb/>
　逾十五載以上者亦應酌量旌奬欽此遵<lb/>
㫖議定凡八旗直省督撫學臣令所在有司遍加採訪<lb/>
<pb n="KR2m0013_WYG_074-9a"/>
　　　凡有節義之人從前因無力不能上逹者悉行<lb/>
　　　申報督撫學臣其守節十五載以上逾四十而<lb/>
　　　身故者亦令各該地方官據實報明一例旌表<lb/>
　　　直省督撫學臣覈實於嵗終彚題八旗都統於<lb/>
　　　嵗終彚送禮部由部每年二月内將前一嵗八<lb/>
　　　旗直省題送孝行節義彚題請旌永為定例○<lb/>
　　　又<lb/>
諭恩詔内開旌表節義給銀建坊民間往往視為具文<lb/>
<pb n="KR2m0013_WYG_074-9b"/>
　未曽建立恐日久仍至泯沒不能使民有所觀感著<lb/>
　於地方公所設立祠宇將前後忠孝節義之人皆標<lb/>
　姓氏於其中已故者則設牌位於祠中祭祀用闡幽<lb/>
　光而埀永久其建坊銀仍照舊支給欽此遵<lb/>
㫖議凖設立祠宇應行順天府奉天府直省府州縣衛<lb/>
　　　分别男女每處各建二祠一為忠義孝弟祠建<lb/>
　　　於學宫之内祠門内立石碑一通將前後忠義<lb/>
　　　孝弟之人刋刻姓氏於其上已故者設位祠中<lb/>
<pb n="KR2m0013_WYG_074-10a"/>
　　　一為節孝祠别擇地營建祠門外建大坊一座<lb/>
　　　將前後節孝婦女標題姓氏於其上已故者設<lb/>
　　　位祠中八旗分左右翼擇地各建二祠一應碑<lb/>
　　　坊刋題姓氏皆照此例每年春秋二次致祭直<lb/>
　　　省交與各府州縣衞守土官兩翼交與大宛二<lb/>
　　　縣其建立祠宇碑坊銀各省府州縣衞動用正<lb/>
　　　項錢糧修造仍報工部奏銷左右兩翼祠宇碑<lb/>
　　　坊交與工部營造仍令各所在有司不時修葺<lb/>
<pb n="KR2m0013_WYG_074-10b"/>
　　　○三年議準兵民節烈原宜一例旌表因事由<lb/>
　　　學校以致營伍未經舉報行令直省督撫提鎮<lb/>
　　　學臣宣諭該地方文武官弁詳察營伍中有三<lb/>
　　　十嵗以内守節至五十嵗以後及守節十五載<lb/>
　　　以上年踰四十身故者出具印結移該學教官<lb/>
　　　照民間取結之例加具印結申報州縣轉詳督<lb/>
　　　撫學臣具題由部彚請旌表永為定例如有隠<lb/>
　　　漏不報及冒濫妄舉等弊察出將該管官題叅<lb/>
<pb n="KR2m0013_WYG_074-11a"/>
　　　處分○又覆凖孝女以父母未有子姓終身奉<lb/>
　　　親不嫁照孝子一例旌表○四年鑲白旗貞女<lb/>
　　　未婚聞壻病故自盡家人救甦至次日剪髪摘<lb/>
　　　環哭徃壻家願終身守墓該旗都統奏請旌表<lb/>
　　　奉<lb/>
㫖如此貞節甚屬可嘉理應旌表○又覆凖雲南總督<lb/>
　　　具奏順治十六年有監生遭流寇被害妻妾及<lb/>
　　　女皆投崖而死至今無嗣照廣西殉難婦女無<lb/>
<pb n="KR2m0013_WYG_074-11b"/>
　　　親屬之例令該地方官支銀六十兩立碑通鑴<lb/>
　　　姓氏又有民人妻妾投水自盡見遺一子照廣<lb/>
　　　西殉難婦女有親屬之例給銀三十兩自行建<lb/>
　　　坊其節孝祠内設位題坊悉照<lb/>
恩詔定例遵行○五年覆凖定例旌表孝子順孫義夫<lb/>
　　　節婦惟孝婦旌表未有成例但婦女孝行無虧<lb/>
　　　宜邀旌典應準給建坊銀三十兩其節孝祠題<lb/>
　　　坊照<lb/>
<pb n="KR2m0013_WYG_074-12a"/>
恩詔遵行○又<lb/>
諭各省建立忠義節孝祠表揚徳行著行文各省督撫<lb/>
　詳加察勘有無冒銷果否堅固之處不得稍有朦溷<lb/>
　並令各地方官將建立祠宇造入册内前後交代欽<lb/>
　　　此○六年<lb/>
諭據福建廵撫奏稱孝子李盛山割肝救其母者母病<lb/>
　愈後孝子傷重自故請加旌表部議以割肝乃小民<lb/>
　輕生愚孝向無旌表之例應不凖行朕念割肝療疾<lb/>
<pb n="KR2m0013_WYG_074-12b"/>
　事雖不經而其廹切救母之心實難得而可憫已加<lb/>
　恩凖其旌表矣嘗讀韓愈之文曰母疾則止於烹粉<lb/>
　藥石以為事未聞毁傷肢體以為養茍不傷於義則<lb/>
　聖賢當先衆而為之矣又讀朱子書曰割股固自不<lb/>
　是若誠心為之不求人知亦庻㡬今乃有以此要譽<lb/>
　者是先儒論及此者屢矣本朝順治年間定例割股<lb/>
　或致傷生臥氷或致凍死恐民仿效不凖旌表伏思<lb/>
　我<lb/>
<pb n="KR2m0013_WYG_074-13a"/>
世祖章皇帝<lb/>
聖祖仁皇帝臨御萬方立教明倫與人為善而於此例<lb/>
　慎於旌表者誠天地好生之盛心聖人覺世之至道<lb/>
　視人命為至重不可以愚昧而誤戕念孝道為至𢎞<lb/>
　不可毁傷正理立法垂訓實有深意存焉但向來地<lb/>
　方有司未嘗以聖賢經常之道與國家愛養之心明<lb/>
　白曉諭開導編氓是以愚夫愚婦救親而捐軀殉夫<lb/>
　而殞命者往往有之既有其事若不予以旌表恐無<lb/>
<pb n="KR2m0013_WYG_074-13b"/>
　以彰其苦志而慰其幽魂所以數十年來雖定不予<lb/>
　旌表之例而仍許其奏聞且有邀恩於常格之外者<lb/>
　仰見<lb/>
聖祖皇帝哀矜下民之<lb/>
聖心固如是之周詳而委曲也孝經曰身體髪膚受之<lb/>
　父母不敢毁傷孝之始也孟子曰事孰為大事親為<lb/>
　大守孰為大守身為大此皆言人子一身乃父母之<lb/>
　遺體雖一髪一指不可偶有虧損以傷父母之所遺<lb/>
<pb n="KR2m0013_WYG_074-14a"/>
　也孔子曰父母惟其疾之憂蓋父母愛子之心無所<lb/>
　不至偶有疾病尚以為憂設有不肖忤逆之子父母<lb/>
　且恕而矜之其純孝之子而父母之憐愛又當如何<lb/>
　也豈有以已身患病之故割其子之肝肉充飲饌而<lb/>
　和湯藥其父母之心斷無不驚憂怵惕不安之理若<lb/>
　因此而至於傷生又豈所忍聞者乎夫父母有疾固<lb/>
　人子所當盡心竭力之時而孝道多端實不容効命<lb/>
　捐軀於一節孔子曰生事之以禮死𦵏之以禮祭之<lb/>
<pb n="KR2m0013_WYG_074-14b"/>
　以禮是人生孺慕之誠原通百年而無間者也人子<lb/>
　一人承先啟後負荷甚鉅若舍生殞命於倉卒之間<lb/>
　而忘宗祀繼續之重恐非所以為孝也况人子於親<lb/>
　本乎天性倘能盡至誠純孝之實則親病雖篤呼籲<lb/>
　請禱力省一身之過誓願為一正人如此必能感天<lb/>
　地動鬼神何須割肝刲股以為回生之良劑乎家庭<lb/>
　之行惟在至誠至敬善體親心不必以驚世駭俗之<lb/>
　為著竒於日用倫常之外也至若婦人從一之義醮<lb/>
<pb n="KR2m0013_WYG_074-15a"/>
　而不改乃天下之正道而其間節婦烈婦亦有不同<lb/>
　者烈婦以死殉夫慷慨相從於地下固為人所難能<lb/>
　然烈婦難而節婦尤難蓋從死者取决於一時而貞<lb/>
　守者必閲夫永久從死者致命而遂已而守貞者備<lb/>
　嘗其艱難且烈婦之殉節捐軀其間情事亦有不同<lb/>
　者或廹於貧窶而寡自全之計或出於憤激而不暇<lb/>
　為日後之思不知夫亾之後婦職之當盡者更多上<lb/>
　有翁姑則當奉養以代為子之道下有後嗣則當教<lb/>
<pb n="KR2m0013_WYG_074-15b"/>
　育以代為父之道他如脩治蘋蘩經理家業其事難<lb/>
　以悉數安得以一死畢其責乎是以節婦之旌表載<lb/>
　在典章而烈婦不在定例之内者誠以烈婦捐生與<lb/>
　割肝刲股之愚孝其事相類假若仿效者多則戕生<lb/>
　者衆為上者之所不忍也向來未曾通行曉諭朕今<lb/>
　特頒諭㫖著地方有司廣為宣布務期僻壤荒村家<lb/>
　諭戸曉俾愚民咸知孝子節婦之自有常道可行而<lb/>
　保全生命之為正理則倫常之地皆合中庸不負國<lb/>
<pb n="KR2m0013_WYG_074-16a"/>
　家教養矜全之徳矣倘訓諭之後仍有不愛軀命蹈<lb/>
　於危亡者朕亦不槩加旌表以成閭閻激烈之風長<lb/>
　愚民輕生之習思之思之特諭欽此○八年江西廵<lb/>
　　　撫以夫亡從死未婚烈女二人請旌經部具題<lb/>
　　　請<lb/>
㫖仍恩凖旌表○十一年議準河南商水縣十二嵗㓜<lb/>
　　　女婁氏拒姦致死當幼稚之年守正不汚實属<lb/>
　　　貞烈應照例旌表以慰幽魂並令該地方官設<lb/>
<pb n="KR2m0013_WYG_074-16b"/>
　　　位於祠○十三年<lb/>
諭凡烈婦輕生從死昔年<lb/>
聖祖仁皇帝曽降㫖禁止朕於雍正六年又降㫖曉諭<lb/>
　至周至悉數年以來因各省奏請旌表烈婦者尚少<lb/>
　朕是以格外加恩凖其旌表今數日之内題奏殉夫<lb/>
　盡節烈婦烈女多至十數人直隸則有田氏等五名<lb/>
　江蘇則有許氏等四名可見地方官未將從前諭㫖<lb/>
　剴切曉諭鄉曲愚民尚未深悉<lb/>
<pb n="KR2m0013_WYG_074-17a"/>
聖祖仁皇帝與朕重惜民命之至意以致民間婦女激<lb/>
　烈捐軀者更多於前嗣後若槩予旌表恐轉相則效<lb/>
　易至戕生深可憫惻著地方有司將朕前㫖廣為宣<lb/>
　布俾遐陬僻壌家諭戸曉倘宣諭之後仍有不顧軀<lb/>
　命輕生從死者不槩予旌表以長閭閻憤激之風欽<lb/>
　　　此○是年十月覆凖婦人守節有受封在先夫<lb/>
　　　死在後之命婦仍照例無庸旌表其三十嵗以<lb/>
　　　前夫死守節迨撫孤成立之後因子顯逹始獲<lb/>
<pb n="KR2m0013_WYG_074-17b"/>
　　　受封應一例旌表以發潛徳以廣<lb/>
　皇仁○又議準舉報節孝向例皆由生監具呈經縣<lb/>
　　　申府以至司撫其中衙門甚多胥吏輾轉弊端<lb/>
　　　百出應令各直省督撫飭所屬州縣將一應例<lb/>
　　　合旌表之節婦並貞女孝子詳悉條例遍示鄉<lb/>
　　　城士民令本家開載事實具呈並飭鄉鄰族長<lb/>
　　　於具呈日一并據實投逓甘結該學該州縣覈<lb/>
　　　其事實確據即行加結詳報該督撫確覈存案<lb/>
<pb n="KR2m0013_WYG_074-18a"/>
　　　據實彚題無庸徃返駮詰致滋弊端至於給坊<lb/>
　　　銀亦應令本家具領當堂騐發不經吏胥之手<lb/>
　　　庻潛徳幽光不致湮没而旌揚盛典亦無遺漏<lb/>
　　　之處○乾隆元年順天府尹以未婚之女自縊<lb/>
　　　殉夫題請旌表經部定議節烈輕生事在奉<lb/>
㫖禁止之後不便凖旌具題奉<lb/>
　㫖著加恩旌表○二年議凖舉報節孝該州縣學確<lb/>
　　　覈加結徑詳督撫學政覈實彚題仍備文申報<lb/>
<pb n="KR2m0013_WYG_074-18b"/>
　　　府司存案其各直省凡有節孝並令督撫主稾<lb/>
　　　㑹同學政具題以昭畫一○三年貴州廵撫以<lb/>
　　　黄平州烈婦郭氏遇逆苗猖獗舅姑及夫皆被<lb/>
　　　害氏激烈罵賊觸石而死幼女二姑年十五嵗<lb/>
　　　同母殉節家童關保年十二嵗背負家主幼子<lb/>
　　　避難全生均應題請旌表經部覈議以烈婦母<lb/>
　　　女例得旌表至家童向無旌表之例而幼童關<lb/>
　　　保年僅十二似兹忠義實屬可嘉可否凖予旌<lb/>
<pb n="KR2m0013_WYG_074-19a"/>
　　　表以示風勵具題請<lb/>
　㫖奉<lb/>
　㫖著加恩旌表○六年議凖道姑雖不在兵民婦女<lb/>
　　　之列而禦暴全貞實為貞烈應照例旌表○又<lb/>
　　　議凖粤西遣婦以僉遣夫亡孤踪殉節與激烈<lb/>
　　　輕生者有間應予旌表以闡幽貞○七年議凖<lb/>
　　　童養之妻尚未成婚而能以禮自持堅拒夫之<lb/>
　　　和姦因而致死應照例旌表令建坊於烈女父<lb/>
<pb n="KR2m0013_WYG_074-19b"/>
　　　母之門○十年議準節孝於生前題坊至旌表<lb/>
　　　後身故者應一例入祠以示風勵○又議凖曽<lb/>
　　　經旌表之節孝間有一二貧苦難以存立之人<lb/>
　　　應令督撫分飭各州縣覈實取具鄰族及印官<lb/>
　　　各結酌量給與口糧俾存活有賴不致失所○<lb/>
　　　十一年議凖旗人已經開戸之節婦雖與見在<lb/>
　　　戸下服役者不同究與良家子有間應止許給<lb/>
　　　銀建坊其節孝祠内題坊設位之處悉行停止<lb/>
<pb n="KR2m0013_WYG_074-20a"/>
　　　以昭名分以别等威○十四年遵<lb/>
　旨議準旌表節孝乃<lb/>
　朝廷風化所關必視良有司奉行以實斯徳意及於<lb/>
　　　閭閻而觀感興於衆庶嗣後舉報節孝請令直<lb/>
　　　省督撫訓示地方有司實心體訪諮於學校詢<lb/>
　　　於輿論如繋夫亡守志舅姑年老無依婦兼子<lb/>
　　　職奉養終身或宗祧所繋藐孤夐孑撫育有成<lb/>
　　　以綿嗣續或外廹强暴毁形見志事近捐軀終<lb/>
<pb n="KR2m0013_WYG_074-20b"/>
　　　保貞潔或境處單㣲甘心荼蓼饑寒并廹秉節<lb/>
　　　念堅如斯之類孝義兼全阨窮堪憫允宜亟為<lb/>
　　　表彰具結詳報督撫學臣秉公覈定彚疏題請<lb/>
　　　旌表給銀建坊殁後致祭祠内以光俎豆其在<lb/>
　　　荒村僻壤孤苦單寒舉報無力易至隠没者尤<lb/>
　　　宜搜訪詳報以昭顯幽闡㣲之義如因仍故習<lb/>
　　　委之隣族呈報胥役覆覈以致舉報不實單寒<lb/>
　　　遺漏均照定例叅處督撫不據實糾叅别經發<lb/>
<pb n="KR2m0013_WYG_074-21a"/>
　　　覺亦交部議處至於尋常守節者原有表閭之<lb/>
　　　例應令地方官於本家呈報時覈其年例相符<lb/>
　　　詳明督撫學臣酌量給匾嘉奨附疏彚題仍於<lb/>
　　　祠内官為立石竢身殁之後鐫題姓氏以免湮<lb/>
　　　没無庸建坊祠祀八旗節孝亦照此例畫一辦<lb/>
　　　理○十五年覆凖尋常守節之節婦於題凖後<lb/>
　　　照<lb/>
　欽定清標彤管字様給與匾額<lb/>
<pb n="KR2m0013_WYG_074-21b"/>
　　　一旌表義行雍正二年覆凖湖廣黄岡縣民鄧<lb/>
　　　一隆八世同居家逾百口閨門雍睦給與建坊<lb/>
　　　銀三十兩表其坊曰八世同居之門○十年題<lb/>
　　　準湖南沅江縣生員譙衿七世同居孝友敦篤<lb/>
　　　給建坊銀三十兩於忠孝節義祠内題碑並奉<lb/>
特賜<lb/>
御書世篤仁風四字以彰義門○是年以陜西武功縣<lb/>
　　　生員李倬同州生員劉運惇七世同居具題請<lb/>
<pb n="KR2m0013_WYG_074-22a"/>
　　　旌奉<lb/>
㫖據陜西廵撫奏稱武功縣生員李倬同州生員劉運<lb/>
　惇承家孝謹七傳皆合族而居懇請旌揚以光盛典<lb/>
　等語李倬劉運惇同居七世敦睦可風著照湖廣譙<lb/>
　衿例朕親書匾額頒賜以示嘉奬其建坊題碑之處<lb/>
　仍著照例行欽此<lb/>
御書賜李倬敦睦可風四字劉運惇敦本厚俗四字○<lb/>
　　　乾隆二年題凖山西翼城縣生員李煊七世同<lb/>
<pb n="KR2m0013_WYG_074-22b"/>
　　　居給銀建坊於忠孝節義祠内題碑○是年奏<lb/>
　　　凖民間有捐資周急惠濟本鄉者經該督撫旌<lb/>
　　　表均應遵照<lb/>
　欽定樂善好施字様永為成式由部覆本内聲明頒<lb/>
　　　給○十年題凖江南桐城縣監生錢雲鳳共㸑<lb/>
　　　百口同居七世應準其旌表建坊題碑與二年<lb/>
　　　例同○十六年題凖陜西富平縣民韓文星同<lb/>
　　　居一十二世共㸑八十一人華隂縣舉人李睿<lb/>
<pb n="KR2m0013_WYG_074-23a"/>
　　　聚族而居一門八代同堂共食五十二人均凖<lb/>
　　　旌表建坊題碑與十年例同○十八年題凖福<lb/>
　　　建漳州府貢生陳荗椿六世同居應凖旌表建<lb/>
　　　坊題碑與十六年例同<lb/>
　　　一百嵗旌表康熙九年議凖命婦孀居夀至百<lb/>
　　　嵗者題明給與貞夀之門匾額建坊銀三十兩<lb/>
　　　○四十二年覆凖老民年登百嵗者照例給與<lb/>
　　　建坊銀並給昇平人瑞匾額老婦夀至百嵗建<lb/>
<pb n="KR2m0013_WYG_074-23b"/>
　　　坊懸額與命婦同○雍正六年<lb/>
諭年届一百一十八嵗之人實為希有著於定例賜坊<lb/>
　銀三十兩外加增兩倍共賞銀九十兩嗣後年至一<lb/>
　百一十嵗加一倍賞賜至一百二十嵗者加兩倍賞<lb/>
　賜更有多得夀算者按其夀算加增著為定例欽此<lb/>
　　　○乾隆元年題凖湖北江夏縣夀民湯雲山年<lb/>
　　　届一百三十一歲請照雍正四年加倍賞賜之<lb/>
　　　例於坊銀三十兩外再加三倍賞賜共給一百<lb/>
<pb n="KR2m0013_WYG_074-24a"/>
　　　二十兩奉<lb/>
　㫖著加賞上用段一疋銀四十兩欽此○五年題凖<lb/>
　　　正黄旗夀婦索綽絡氏夀紀百齡居同五世應<lb/>
　　　照例給銀六十兩建坊並給與貞夀之門及五<lb/>
　　　世同居字様○十一年題準元年題旌一百三<lb/>
　　　十一嵗夀民湯雲山又届十年閲年一百四十<lb/>
　　　一嵗題請旌表應加賞銀三十兩奉<lb/>
　㫖著賞給上用段五疋銀五十兩再加恩特賜匾額<lb/>
<pb n="KR2m0013_WYG_074-24b"/>
　　以旌人瑞欽此遵<lb/>
　旨由内閣撰擬再閲古稀四字頒賜夀民懸額旌表<lb/>
　　　○十二年題凖原任内務府總管丁皂保連閏<lb/>
　　　凖作百嵗<lb/>
　恩賞朝衣一襲<lb/>
　上用段十疋銀千兩給與期頤國瑞四字匾額○十<lb/>
　　　七年題凖廣東惠來縣生員詹星斗壽至百嵗<lb/>
　　　請照例凖其旌表奉<lb/>
<pb n="KR2m0013_WYG_074-25a"/>
　㫖生員詹星斗年届期頤實為膠庠人瑞著加恩給<lb/>
　　與國子監學正職銜仍於常例外賞給上用段二<lb/>
　　疋欽此<lb/>
　　　一收養孤㓜雍正二年<lb/>
諭聞廣渠門外有育嬰堂一區凡孩稚之不能養育者<lb/>
　收留於此數十年來成立者頗衆夫養少存孤載於<lb/>
　月令與扶衰䘏老同一善舉為世俗之所難朕心嘉<lb/>
　悦特賜御書功深保赤匾額並白金千兩順天府尹<lb/>
<pb n="KR2m0013_WYG_074-25b"/>
　等其宣示朕意並倡率資助使之益加鼔勵再行文<lb/>
　各該督撫轉飭有司勸募好善之人於通都大邑人<lb/>
　煙稠集之處若可以照京師例推而行之其於字弱<lb/>
　䘏孤之道似有裨益而凡人怵惕惻隠之心亦可感<lb/>
　發而興起矣欽此<lb/>
　　　一一産三男康熙二年定凡一産三男或男女<lb/>
　　　並産八旗由禮部具題直省由該督撫具題由<lb/>
　　　部題覆行户部準給米五石布十疋○十三年<lb/>
<pb n="KR2m0013_WYG_074-26a"/>
　　　定一産三男仍凖題覆其男女並産及一産三<lb/>
　　　女者不必具題○三十三年<lb/>
諭一產三男令禮部定議即交户部具奏照例賞給欽<lb/>
　　　此○三十五年<lb/>
諭嗣後如有一産三男等事該督撫具題著該部照例<lb/>
　行文賞給停止單題嵗終彚題以聞欽此<lb/>
　　　一收埋枯骨順治九年題凖直省饑饉死者暴<lb/>
　　　骨草野各令委官掩埋仍將埋過數目報部又<lb/>
<pb n="KR2m0013_WYG_074-26b"/>
　　　令各地方官於空閒官地設立義塜凡死不能<lb/>
　　　𦵏及無主暴骨盡行收埋如有好義之人收瘞<lb/>
　　　貧屍及掩埋枯骨數多者有司勘實給匾旌奨<lb/>
　　　○十年<lb/>
詔八旗貧無𦵏地者每旗各撥給塋地三百畝○康熙<lb/>
　　　十七年議凖三旗内府佐領每一佐領給塋地<lb/>
　　　三十六畝滿洲䝉古每佐領給塋地十有八畝<lb/>
　　　漢軍每佐領給塋地十畝○二十四年議凖直<lb/>
<pb n="KR2m0013_WYG_074-27a"/>
　　　省地方如有無主暴露枯骨各該地方官建置<lb/>
　　　義塜立法收埋仍咨報部<lb/>
<pb n="KR2m0013_WYG_074-28a"/>
　　　鄉飲酒禮<lb/>
　　　一鄉飲酒禮順治元年定京府及直省府州縣<lb/>
　　　每嵗於正月十五日十月初一日舉行鄉飲酒<lb/>
　　　禮設賓介主人衆賓之席順天以府尹為主直<lb/>
　　　省府以知府州以知州縣以知縣為主大賓擇<lb/>
　　　鄉里年髙有徳之人位於西北介以次長位於<lb/>
　　　西南三賓以賓之次者為之位於賓席之西衆<lb/>
　　　賓序齒列坐司正以教職為之主揚觶以罸失<lb/>
<pb n="KR2m0013_WYG_074-28b"/>
　　　儀者贊禮讀法以生員為之以申明<lb/>
　朝廷之法敦序長幼之節○二年定順天府詳稽鄉<lb/>
　　　飲酒禮舊制移送禮部題請施行嗣後每嵗由<lb/>
　　　順天府具題將所舉賓介等姓名履歴呈部存<lb/>
　　　案○鄉飲酒讀律令曰律令凡鄉飲酒序長幼<lb/>
　　　論賢良髙年有徳者居上其次序齒列坐有過<lb/>
　　　犯者不得干與違者罪以違制失儀則揚觶者<lb/>
　　　以禮責之○康熙元年議凖奉天府州縣行鄉<lb/>
<pb n="KR2m0013_WYG_074-29a"/>
　　　飲酒禮儀與順天同○四年議凖錦州府州縣<lb/>
　　　行鄉飲酒禮儀與奉天同○雍正元年<lb/>
諭鄉飲酒禮乃敬老尊賢之古制近聞年久視為具文<lb/>
　所備筵燕亦甚草率應加謹舉行欽此○是年順天<lb/>
　　　府舉行鄉飲酒禮<lb/>
特命禮部堂官前往監禮嵗以為常○乾隆二年覆凖<lb/>
　　　鄉飲之典必賓介得人始足以示觀感而興教<lb/>
　　　化應通行嚴飭嗣後所舉賓介務擇齒徳兼優<lb/>
<pb n="KR2m0013_WYG_074-29b"/>
　　　允協鄉評之人如地方官徇情濫舉即應題叅<lb/>
　　　若所舉得人而不法之徒或有藉端阻撓者亦<lb/>
　　　應嚴加究治○十八年覆凖各省舉行鄉飲事<lb/>
　　　不畫一且竟有頻年闕畧不舉致曠<lb/>
　　大典者應令各省督撫轉飭所屬府州縣每嵗遵<lb/>
　　　照定例於正月十月舉行二次其賓介之數據<lb/>
　　　舊儀所載鄉飲酒圖有大賓介賓一賓二賓三<lb/>
　　　賓衆賓與大僎一僎二僎三僎之名按儀禮賓<lb/>
<pb n="KR2m0013_WYG_074-30a"/>
　　　若有遵者諸公大夫則既一人舉觶乃入注言<lb/>
　　　今文遵為僎又曰此鄉之人仕至大夫者來助<lb/>
　　　主人樂賓主人所榮而遵法者也或有無來不<lb/>
　　　來用時事耳又曰不干主人正禮也謂之賔者<lb/>
　　　同從外來耳大國有孤四命謂之公又疏言一<lb/>
　　　人舉觶為旅酬始乃入即是作樂前入又戴記<lb/>
　　　坐僎於東北以輔主人所謂席於賔東助主人<lb/>
　　　樂賓者也其言主人親速賔及介而衆賓自從<lb/>
<pb n="KR2m0013_WYG_074-30b"/>
　　　之至於門外主人拜賓及介而衆賓自入三揖<lb/>
　　　至於階三讓以賓升拜至獻酬辭讓之義繁及<lb/>
　　　介省矣至於衆賓升受坐祭卒飲不酢而降皆<lb/>
　　　無一言及僎者所謂不干主人正禮者也嗣後<lb/>
　　　應令順天府及直省府州縣先期訪紳士之年<lb/>
　　　髙徳邵者一人為賓次為介又次為衆賓皆由<lb/>
　　　州縣詳報府尹督撫覈定舉行其本地有仕至<lb/>
　　　顯官偶居鄉里願來觀禮者依古禮坐於東北<lb/>
<pb n="KR2m0013_WYG_074-31a"/>
　　　順天府及直省㑹城一品席南嚮二三品席西<lb/>
　　　嚮各府州縣三品以上席南嚮四五品席西嚮<lb/>
　　　無則闕之不立一僎二僎三僎之名不入舉報<lb/>
　　　之内仍將所舉賓介造具姓名籍貫清册送部<lb/>
　　　存案倘鄉飲後間有過犯按所犯輕重詳報禠<lb/>
　　　革咨部除名并將原舉之官議處<lb/>
　<lb/>
　<lb/>
<pb n="KR2m0013_WYG_074-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清㑹典則例卷七十一<lb/>
</p>
<p>
</p>
  </div>
</body>
</text>
</TEI>
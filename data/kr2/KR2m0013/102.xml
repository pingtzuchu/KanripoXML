<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0013_WYG_102-1a"/>
欽定四庫全書<lb/>
欽定大清㑹典則例卷九十八<lb/>
　　　樂部<lb/>
　　　一典樂順治初年定凡宮懸大樂皆教坊司奏<lb/>
　　　之設奉鑾一人<hi>正九品</hi>左右韶舞各一人左右司<lb/>
　　　樂各一人協同官十有五人俳長二十人色長<lb/>
　　　十有七人歌工九十八人<lb/>
　　宮中行禮燕㑹用領樂官妻四人領教坊女樂二<lb/>
<pb n="KR2m0013_WYG_102-1b"/>
　　　十四名於<lb/>
　　宮門内序立奏樂○又定凡祠祭之樂皆太常寺<lb/>
　　　神樂觀司之設提㸃左右知觀協律郎司樂等<lb/>
　　　官樂生文武舞生樂舞儀節令協律郎等官教<lb/>
　　　習每月之三六九日演習於凝禧殿<hi>康熙十二年改今名</hi>
　　　○八年奉<lb/>
㫖停止教坊司婦女入宮承應更用内監○十五年<lb/>
諭祭祀關繋大典必供事人員通曉嫻熟始克肅將誠<lb/>
<pb n="KR2m0013_WYG_102-2a"/>
　敬近見太常寺樂舞生聲容儀節多有未諳嗣後須<lb/>
　責令勤加肄習務俾精通不得仍前玩忽欽此○雍<lb/>
　　　正元年覆準除樂戸籍更選精工音樂之人充<lb/>
　　　教坊樂工○七年奏準改教坊司為和聲署○<lb/>
　　　乾隆七年設樂部凡太常寺神樂觀所司祭祀<lb/>
　　　之樂和聲署掌儀司所司朝㑹燕饗之樂鑾儀<lb/>
　　　衞所司鐃歌鼓吹前部大樂<hi>即大罕波</hi>均隸樂部○<lb/>
　欽簡禮部堂官内務府堂官各一人暨各部院堂官<lb/>
<pb n="KR2m0013_WYG_102-2b"/>
　　　之諳於音律者總理樂部事務○是年奉<lb/>
　㫖祭祀<lb/>
壇<lb/>
廟總理樂部堂官在御史侍班處侍立大朝日在都御<lb/>
　　　史侍班處侍立○又<lb/>
　諭<lb/>
郊<lb/>
廟朝㑹鉅典攸關其登歌下管各工必肄業有素方免<lb/>
<pb n="KR2m0013_WYG_102-3a"/>
　　臨期舛誤此事非可猝就但及今亦當次第辦理<lb/>
　　太常寺樂舞生每月在神樂觀演樂雖有定例再<lb/>
　　當於春秋二季令赴掌儀司演習如有不協之處<lb/>
　　即為訓導俾律呂均諧用昭誠敬欽此遵<lb/>
　㫖議準每年春秋於三月九月赴掌儀司演樂一次<lb/>
　　　令總理樂部大臣悉心考驗○又議準樂部署<lb/>
　　　正滿漢各一人署丞滿漢各一人侍從待詔供<lb/>
　　　奉供用等官無專員均以禮部内務府太常鴻<lb/>
<pb n="KR2m0013_WYG_102-3b"/>
　　　臚寺官兼充○又議準額設樂工百二十人見<lb/>
　　　不足額臨期雇覓民間鼓手承充請將見存人<lb/>
　　　内逐一遴選出身清白通曉音律者仍令承直<lb/>
　　　外其有鑾儀衞鼓手頭領繋内務府人應移隸<lb/>
　　　内務府又有内務府人借補民校之六十餘名<lb/>
　　　應將此項人内一幷遴選學習○又議準鼓手<lb/>
　　　樂工總名為署史而以所司樂器分别其名鐘<lb/>
　　　曰司鐘磬曰司磬琴曰司琴瑟曰司瑟笙簫壎<lb/>
<pb n="KR2m0013_WYG_102-4a"/>
　　　篪亦如之○又議準供用官由司鐘司磬司琴<lb/>
　　　司瑟内選補供奉官由供用官選補供奉官升<lb/>
　　　署丞署丞升署正侍從待詔為署正署丞之加<lb/>
　　　銜不作升轉其内務府人有應選執事及考試<lb/>
　　　繙繹文武生員鄉㑹試仍準其與選與試如繫<lb/>
　　　署史與領催同繋供用官與執事人同繫供奉<lb/>
　　　官與庫掌同繫署正署丞侍從待詔並與主事<lb/>
　　　同署史及供用官已選庫掌及已中舉人供奉<lb/>
<pb n="KR2m0013_WYG_102-4b"/>
　　　官升主事及已中進士署正署丞侍從待詔已<lb/>
　　　升員外郎者均開闕别補餘皆兼銜行走至非<lb/>
　　　内府佐領内管領下之漢人止於本署升轉升<lb/>
　　　至署正而止再有勤勞加為侍從待詔再有勤<lb/>
　　　勞止加級食俸不準升轉别衙門將來如有生<lb/>
　　　員舉人進士出身之外省漢人因通曉音律而<lb/>
　　　為本署官者升至署正準與光祿寺署正一例<lb/>
　　　升轉其員闕應補之人皆總理樂部之堂官㑹<lb/>
<pb n="KR2m0013_WYG_102-5a"/>
　　　同内務府總管遴選如署正署丞員闕奏請補<lb/>
　　　授移咨吏部注册署史闕堂官等選補注册侍<lb/>
　　　從待詔供奉供用無定員者仍照前辦理署正<lb/>
　　　署丞見有可以簡用之人若滿員闕則内府佐<lb/>
　　　領内管領下人通曉音律者甚少應設額以待<lb/>
　　　學習得人見在不必補足○又奏準署史冠服<lb/>
　　　有官者各照品級服用無官者仍穿遜衣其署<lb/>
　　　史或有應穿補服之時準照未入流雜職官用<lb/>
<pb n="KR2m0013_WYG_102-5b"/>
　　　黄鸝補服向來遜衣上花補亦換黄鸝至有頂<lb/>
　　　帶官員應照内務府鴻臚寺等衙門之例不論<lb/>
　　　品級均掛素珠侍班委署官與見任同離任不<lb/>
　　　準掛○八年改神樂觀為神樂所知觀改為知<lb/>
　　　所○十四年奏準嗣後禮部滿尚書職銜加兼<lb/>
　　　管樂部太常寺鴻臚寺字樣著為成例○二十<lb/>
　　　年奏準神樂所改為神樂署提㸃改為署正知<lb/>
　　　觀改為署丞品級仍舊以昭畫一<lb/>
<pb n="KR2m0013_WYG_102-6a"/>
　　　一樂章名順治元年議準<lb/>
郊<lb/>
廟樂章累朝各取佳名以明一代之制除漢魏曲名不<lb/>
　　　可枚舉外梁用雅北齊及隋用夏唐用和宋用<lb/>
　　　安金用寧元宗廟用寧郊社用咸前明用和<lb/>
　　本朝削寇亂以有天下擬改用平字<lb/>
天壇九奏<lb/>
地壇八奏<lb/>
<pb n="KR2m0013_WYG_102-6b"/>
太廟六奏<lb/>
　社稷七奏均用中和韶樂○又題準孟春上旬諏吉<lb/>
　　　及嵗除前一日祖迎<lb/>
　太嵗樂均六奏樂章用平字○二年定春秋二仲月<lb/>
　　　上丁釋奠於<lb/>
　先師樂章六奏用平字○八年定朝<lb/>
　日七奏樂章用曦字夕<lb/>
　月六奏樂章用光字均奏中和韶樂○十一年定<lb/>
<pb n="KR2m0013_WYG_102-7a"/>
　躬耕饗<lb/>
　先農樂章用豐字○康熙五十五年<lb/>
頒中和韶樂於直省<lb/>
　文廟○雍正二年議準令<lb/>
　　闕里司樂選工赴太常寺演習訂正轉相傳授以<lb/>
　　　達於直省<lb/>
　文廟<hi>詳本條下</hi>○是年<lb/>
欽定耕耤禾辭及耕耤筵燕樂章○乾隆六年奏準謹<lb/>
<pb n="KR2m0013_WYG_102-7b"/>
　　　按黃鐘子位天之統也<lb/>
天壇樂章宜以黄鐘為宮黄鐘下生林鐘林鐘未位地<lb/>
　　　之統也<lb/>
地壇樂章宜以林鐘為宮林鐘上生太蔟太蔟寅位人<lb/>
　　　之統也<lb/>
太廟樂章宜以太蔟為宮至<lb/>
　社稷壇亦地也亦宜改用林鐘為宮月生於西酉西<lb/>
　　　方正位也又秋分夕月建酉之月也<lb/>
<pb n="KR2m0013_WYG_102-8a"/>
　月壇宜改用南呂為宮至<lb/>
　日壇若以日東月西日夘月酉論雖應用夾鐘為宮<lb/>
　　　但夾鐘隂而日為陽揆以人心屬日之義則亦<lb/>
　　　宜用太蔟為宮<lb/>
　先農壇為農事也宜以姑洗為宮<lb/>
　帝王廟<lb/>
　先師廟祭以春秋則宜春以夾鐘秋以南呂為宮<lb/>
　太嵗殿則宜以嵗始之律太蔟為宮均應將樂章與<lb/>
<pb n="KR2m0013_WYG_102-8b"/>
　　　字譜逐一覈定俾宮商諧暢○七年遵<lb/>
　㫖議準<lb/>
　社稷壇於春秋二仲月上戊日致祭宜春以夾鐘為<lb/>
　　　宮秋以南呂為宮○又奏準禱祀<lb/>
　天神應從<lb/>
圜丘以黄鐘為宮<lb/>
　地祇應從<lb/>
方澤以林鐘為宮樂章用豐字○又奏準耤田之樂有<lb/>
<pb n="KR2m0013_WYG_102-9a"/>
　　　三一祭<lb/>
　先農壇一<lb/>
　親耕時歌三十六禾辭一筵燕時奏雨暘時若五穀<lb/>
　　　豐登家給人足三章<lb/>
　先農壇樂章繋順治年間舊文已經進<lb/>
　　呈改正三十六禾辭無庸别撰惟雨暘時若等三<lb/>
　　　章原為筵燕而設雍正二年以其文不雅馴而<lb/>
　　　令改撰乃仿古樂府體為之實不能施於燕樂<lb/>
<pb n="KR2m0013_WYG_102-9b"/>
　　　又自雍正二年來每年耕耤從未賜燕則此樂<lb/>
　　　本可不奏乃因齋宫<hi>今名成宮</hi>　<hi>慶</hi>
　陞座諸臣慶賀<lb/>
　賜茶及<lb/>
　還宮並無樂章誤將此三章燕飲之詩奏中和韶樂<lb/>
　　　而歌之實為未協請嗣後<lb/>
　　慶成宮<lb/>
　陞座及<lb/>
<pb n="KR2m0013_WYG_102-10a"/>
　還宮均用中和韶樂羣臣慶賀時仍用丹陛大樂且<lb/>
　　　常朝<lb/>
　賜茶時本無奏樂之理應行停止至<lb/>
　賜燕需樂雖停止筵燕之嵗多而樂章不可以不具<lb/>
　　　請將雨暘時若等章照海宇昇平日樂章别行<lb/>
　　　撰擬但其辭不必太長每篇較海宇昇平日字<lb/>
　　　數止須四分之一○又奏準<lb/>
　先農壇若遇不行<lb/>
<pb n="KR2m0013_WYG_102-10b"/>
　躬耕之年遣順天府府尹致祭不用本壇樂懸應别<lb/>
　　　撰羣祀慶神歡曲<lb/>
　皇后不行親蠶之年奏遣内務府奉宸苑太常寺堂<lb/>
　　　官祭<lb/>
　先蠶樂章亦如之<lb/>
　皇后親蠶遵<lb/>
　㫖不用樂懸應别擬樂章比羣祀慶神歡加隆○又<lb/>
　　　奏準賢良等祠繫本朝臣子祭時槩不用樂至<lb/>
<pb n="KR2m0013_WYG_102-11a"/>
　　　其他羣祀雖與大祀中祀有差然非天神地祇<lb/>
　　　即古聖先賢故仍舊用樂但不用樂懸仍奏慶<lb/>
　　　神歡曲以别於大祀中祀所奏之曲當照導迎<lb/>
　　　樂例不登歌而止載其辭於書三獻三奏辭譜<lb/>
　　　皆同再前以祭城隍神議不用樂今按城隍在<lb/>
　　　地祇從壇仍應用樂○八年<lb/>
　諭向來<lb/>
　先農壇親祭始用中和韶樂遣官則同羣祀之例不<lb/>
<pb n="KR2m0013_WYG_102-11b"/>
　　用中和韶樂按<lb/>
　日<lb/>
　月壇中祀雖遣官仍用中和韶樂惟不飲福受胙朕<lb/>
　　思國之大事在農<lb/>
　先農壇在中祀之列此次遣親王恭代即著照<lb/>
　日<lb/>
　月壇之例用中和韶樂永著為令欽此○十三年<lb/>
　駕幸山左<lb/>
<pb n="KR2m0013_WYG_102-12a"/>
　躬祭<lb/>
　岱嶽樂章六奏用豐字與祭<lb/>
　地祇同樂人用太常寺樂生自京隨往樂器於闕里<lb/>
　文廟移用○十五年<lb/>
　駕幸中州<lb/>
　躬祭<lb/>
　嵩嶽樂章六奏用豐字與祭<lb/>
　岱宗同○十八年奏準禱祀<lb/>
<pb n="KR2m0013_WYG_102-12b"/>
　社稷樂章七奏用豐字祈雨以夾鐘為宮報祭以南<lb/>
　　　呂為宮○又奏準禱祀<lb/>
　太嵗祈雨報祭樂章均六奏用豐字<lb/>
　　　一佾舞順治初年定凡<lb/>
壇<lb/>
廟祭祀初獻用武舞干戚六十有四亞獻終獻均用文<lb/>
　　　舞羽籥六十有四引舞旗節四舞皆八佾惟<lb/>
　文廟止用文舞六佾引舞旌節二○乾隆七年議準<lb/>
<pb n="KR2m0013_WYG_102-13a"/>
　　　大雩禮用舞童十有六人分八列執羽翳為皇<lb/>
　　　舞○八年具奏武舞干上有字其字止五種而<lb/>
　　　分八佾必不齊一又多互異必繫年乆遺失以<lb/>
　　　訛傳訛謹撰擬八句恭候<lb/>
　欽定奉<lb/>
　㫖改定雨暘時若四海永清倉箱大有八方敉寧奉<lb/>
　　三永奠得一為正百神受職萬國來庭<lb/>
　　　一<lb/>
<pb n="KR2m0013_WYG_102-13b"/>
壇<lb/>
廟樂器順治元年定祭祀樂章有九奏有八奏有七奏<lb/>
　　　有六奏所奏樂器均金鐘十有六玉磬十有六<lb/>
　　　琴十瑟四排簫二簫十篴十笙十壎二篪六建<lb/>
　　　鼓一搏拊二柷一敔一司樂章者所執木笏十<lb/>
　　　○十四年<lb/>
諭祭祀關國家大典應用樂器尤所以感格神明必精<lb/>
　美完好始足肅將誠悃朕觀各壇所用其中尚有敝<lb/>
<pb n="KR2m0013_WYG_102-14a"/>
　損非朕祇事<lb/>
天<lb/>
地<lb/>
祖宗<lb/>
　社稷及致敬告古帝王聖賢之意爾部即詳行察驗<lb/>
　應加修整者節次開列奏請以便修整更換欽此<lb/>
　　　康熙五十二年重造各<lb/>
壇<lb/>
<pb n="KR2m0013_WYG_102-14b"/>
廟中和韶樂○五十四年改造<lb/>
圜丘壇金鐘玉磬各十有六○是年樂器告成太常寺<lb/>
　　　題請載入<lb/>
典訓奉<lb/>
㫖太常寺為樂器告成請載典訓具奏此樂器原繫明<lb/>
　朝所載制度原佳但年乆失真不免音律未協之處<lb/>
　朕因再為修理並未創造今以制作之功全歸於朕<lb/>
　似屬不可大學士九卿詹事科道議奏遵<lb/>
<pb n="KR2m0013_WYG_102-15a"/>
㫖議準前代樂器並未窮究根源釐定矩度今中聲既<lb/>
　　　得損益咸宜若不垂載典冊恐嵗乆仍復失傳<lb/>
　　　將起造告成年月一并宣付史館○五十五年<lb/>
　　　造<lb/>
祈穀壇金鐘十有六玉磬十有六<lb/>
　　　一<lb/>
壇<lb/>
廟設樂冬至大祀孟夏常雩祀<lb/>
<pb n="KR2m0013_WYG_102-15b"/>
天於<lb/>
圜丘樂部率太常協律郎等設中和韶樂於壇三成階<lb/>
　　　下金編鐘在東玉編磬在西均十有六懸以筍<lb/>
　　　簴設建鼓一於鐘懸之次左麾一柷一笙五搏<lb/>
　　　拊一西嚮右敔一笙五搏拊一東嚮左右執笏<lb/>
　　　司歌章者各五人立於笙前東西嚮左右分列<lb/>
　　　琴十瑟四排簫二簫十篴十壎二篪六均北嚮<lb/>
　　　陳武功文徳之舞各八佾於階下引舞旌節四<lb/>
<pb n="KR2m0013_WYG_102-16a"/>
　　　干戚羽籥各六十有四孟春祈穀於<lb/>
祈年殿樂部率太常協律郎等設中和韶樂於殿外丹<lb/>
　　　陛上分左右懸陳武功文徳佾舞於樂懸之次<lb/>
　　　與<lb/>
圜丘同夏至祭<lb/>
地於<lb/>
方澤樂部率太常協律郎等設中和韶樂於壇二成階<lb/>
　　　下編鐘在西編磬在東建鼓設鐘懸之次左麾<lb/>
<pb n="KR2m0013_WYG_102-16b"/>
　　　一柷一笙五搏拊一東嚮右敔一笙五搏拊一<lb/>
　　　西嚮琴瑟簫篴壎篪依數分比均南嚮旌節干<lb/>
　　　戚羽籥之屬東西分列與<lb/>
南郊同<lb/>
太廟時饗大祫均樂部率太常協律郎等設中和韶樂<lb/>
　　　於殿外階上分左右懸陳佾舞於樂懸之次並<lb/>
　　　如<lb/>
郊祀儀春秋二仲月祈報<lb/>
<pb n="KR2m0013_WYG_102-17a"/>
　社稷樂部率太常協律郎等設中和韶樂於<lb/>
　壇下内壝門内分左右懸南嚮陳佾舞於樂懸之次<lb/>
　　　如<lb/>
北郊儀春分朝<lb/>
　日樂部率太常協律郎等設中和韶樂及佾舞於<lb/>
　壇下南北分列東嚮秋分夕<lb/>
　月樂部率太常協律郎等設樂懸佾舞西嚮仲春吉<lb/>
　　　亥饗<lb/>
<pb n="KR2m0013_WYG_102-17b"/>
　先農樂部率太常協律郎等設中和韶樂及佾舞於<lb/>
　壇下東西分列北嚮器數並同季春吉已饗<lb/>
　先蠶樂部率掌儀司内監陳樂於壇下左右六合鼓<lb/>
　　　一方響十有六雲璈二琴四瑟二簫六篴六笙<lb/>
　　　六杖鼓二拍版二均北嚮春秋二仲月諏吉祭<lb/>
　帝王廟樂部率太常協律郎等設中和韶樂於殿外<lb/>
　　　階土分左右懸北嚮陳佾舞於樂懸之次如常<lb/>
　　　儀春秋上丁釋奠於<lb/>
<pb n="KR2m0013_WYG_102-18a"/>
　先師樂部率太常協律郎等設中和韶樂於殿外階<lb/>
　　　上編鐘在東編磬在西皆十有六懸以筍簴設<lb/>
　　　建鼓一於鐘懸之次左麾一柷一搏拊一笙三<lb/>
　　　西嚮右敔一笙三搏拊一東嚮東西分列琴六<lb/>
　　　瑟四排簫二簫六篴六壎二篪四均北嚮陳文<lb/>
　　　舞六佾於殿外引舞旌節二羽籥三十有六歲<lb/>
　　　旱祈雨於<lb/>
　天神樂部率太常協律郎等設樂懸於階下之南陳<lb/>
<pb n="KR2m0013_WYG_102-18b"/>
　　　佾舞於樂懸之次均北嚮如式報祀同祈雨於<lb/>
　地祇樂部率太常協律郎等設樂懸於階下之北陳<lb/>
　　　佾舞於樂懸之次均南嚮如式報祭同<hi>祭方嶽並同惟</hi>
　　　<hi>無佾舞</hi>孟春上旬諏吉及嵗除前一日祀<lb/>
　太嵗樂部率太常協律郎等設中和韶樂於殿内分<lb/>
　　　左右懸北嚮陳佾舞於樂懸之次嵗旱祈雨報<lb/>
　　　祀同每嵗祭<lb/>
　先醫於景惠殿和聲署官設慶神歡樂於西階下雲<lb/>
<pb n="KR2m0013_WYG_102-19a"/>
　　　璈一笙二管二篴二鼓一拍版一<lb/>
　　火神廟設樂於西階下<lb/>
　　顯佑宮<lb/>
　　關帝廟<lb/>
　　城隍廟<lb/>
　　東嶽廟<lb/>
　　黑龍潭龍神祠<lb/>
　　玉泉龍神祠均設樂於西階上興工祭<lb/>
<pb n="KR2m0013_WYG_102-19b"/>
　　后土<lb/>
　　司工之神和聲署設樂於祭所西序迎吻祭<lb/>
　　窰神<lb/>
　　門神和聲署設樂於各壇前西序器數均與祭<lb/>
　先醫同<lb/>
　　　一朝㑹燕饗之樂順治初年定元日長至<lb/>
　萬壽聖節及常朝皆用中和韶樂羣臣行禮用丹陛<lb/>
　　　大樂<lb/>
<pb n="KR2m0013_WYG_102-20a"/>
　躬祀<lb/>
壇<lb/>
廟禮成回鑾<lb/>
　乘輿出入一切慶典用導迎樂樂章均用平字燕饗<lb/>
　　　侑食殿廷清樂以樂辭之首句為章名部燕衍<lb/>
　　　聖公及文進士恩榮武進士鷹揚燕鄉飲酒於<lb/>
　　　順天府學皆教坊司作樂承應○又定<lb/>
皇太后宫三大節朝賀均用丹陛大樂○康熙十六年<lb/>
<pb n="KR2m0013_WYG_102-20b"/>
　　　增設<lb/>
太皇太后宮中和韶樂○二十五年增設<lb/>
皇太后宮中和韶樂○乾隆六年<lb/>
　諭殿陛中和韶樂音律節奏與樂章字句覺有未協<lb/>
　　可即奏試察明具奏欽此遵<lb/>
　㫖議準<lb/>
　　殿陛中和韶樂關朝㑹之隆儀宜情文之悉備協<lb/>
　　　諸聲韻而定樂章被之管絃以成音律要必人<lb/>
<pb n="KR2m0013_WYG_102-21a"/>
　　　聲既和而後從之謹按見在三大節奏樂十二<lb/>
　　　成惟淑平順平二成每章八句其元平和平遂<lb/>
　　　平允平乾平泰平怡平升平豫平履平十成樂<lb/>
　　　章均每章十句每句四字而按之音律節奏則<lb/>
　　　每章八句每句六七八字不等以十句四字之<lb/>
　　　樂章和以八句六七八字之音律其長短抑揚<lb/>
　　　宜有不盡調協應將樂章字句按音律之節奏<lb/>
　　　以調和之章酌從八句句無拘四字令翰林院<lb/>
<pb n="KR2m0013_WYG_102-21b"/>
　　　酌擬樂章十二成交内務府詳細按律奏試務<lb/>
　　　期調協盡善進呈<lb/>
　御覽以昭依永和聲八音克諧之盛○七年奏準朝<lb/>
　　　㑹樂章字句太多廷臣禮畢則樂工隨意止樂<lb/>
　　　亦屬非體應用七言四句以排班趨進立定之<lb/>
　　　節候為第一句完奏以節鼓下三句每一跪三<lb/>
　　　叩起立之節候各完一句奏以節鼓九叩禮成<lb/>
　　　恰完四句至<lb/>
<pb n="KR2m0013_WYG_102-22a"/>
　皇帝於<lb/>
皇太后前行禮不便與臣下辭同應為五言四句節奏<lb/>
　　　如前謹擬樂章進<lb/>
　　呈竢<lb/>
　欽定後行文禮部内務府令樂工演習奉<lb/>
　㫖所奏五言七言近於詩句樂章仍以長短句為是<lb/>
　　準其字數相與彷彿可也○又議準三大節廷臣<lb/>
　　　行禮惟於叩首時奏樂實屬無義可尋且亦不<lb/>
<pb n="KR2m0013_WYG_102-22b"/>
　　　便於用請嗣後定丹陛樂為五節於贊排班聲<lb/>
　　　止之後樂作贊退後羣臣趨至仗末之時樂止<lb/>
　　　以一節為趨進三節為三跪九叩一節為趨退<lb/>
　　　如有進表宣表禮儀則於第一節樂闋羣臣已<lb/>
　　　跪之後進表宣表畢樂再作如此則節奏既分<lb/>
　　　遲速合度樂之始終條理與禮之進退趨蹌適<lb/>
　　　相比附○又奏準丹陛樂與中和韶樂音節不<lb/>
　　　同因丹陛樂有章而不歌故樂章字句舊未審<lb/>
<pb n="KR2m0013_WYG_102-23a"/>
　　　詳與中和韶樂一例四字為句按諸音律不相<lb/>
　　　符合自應改正○又奏準<lb/>
　皇后宮三大節升座還宮均用中和韶樂行禮用丹<lb/>
　　　陛大樂○又奏準和聲署導迎樂奏佑平禧平<lb/>
　　　之章向例均繫奉鑾以漢語贊奏嗣後請用贊<lb/>
　　　禮郎以國語贊奏庶與各贊相之禮畫一○是<lb/>
　　　年具奏<lb/>
　　内廷行禮丹陛大樂未載章名謹擬定章名恭候<lb/>
<pb n="KR2m0013_WYG_102-23b"/>
　欽定奉<lb/>
　㫖用雝平○又遵<lb/>
　㫖議準元日冬至<lb/>
　萬壽三大節並以黄鐘為宮<lb/>
　　朝㑹燕饗各以其月之律為宮<lb/>
皇太后<lb/>
　皇后宮三大節均以南呂為宮○八年奉<lb/>
　㫖嗣後閏月常朝所用樂章視時憲書所載交節之<lb/>
<pb n="KR2m0013_WYG_102-24a"/>
　　前用上月宮調交節之後用下月宮調永著為例<lb/>
　　　○十七年奏準導迎樂章凡<lb/>
　躬祭回鑾皆奏祐平一應慶典皆奏禧平<lb/>
　　　一隊舞崇徳二年元日樂舞人等分别伎藝賞<lb/>
　　　銀有差○順治十年元日舞官十有六人每人<lb/>
　　　給賜朝衣樂舞人等每名賞銀有差○十一年<lb/>
　　　元日舞官各賞蟒叚樂舞人等各賞銀有差○<lb/>
　　　康熙四年元日舞官各賞蟒叚鞍馬樂舞人等<lb/>
<pb n="KR2m0013_WYG_102-24b"/>
　　　各賞馬叚紬布有差○十二年定舞官各賞蟒<lb/>
　　　叚大叚樂舞人等各賞紬叚布疋有差○乾隆<lb/>
　　　八年奏準隊舞名色總名慶隆舞介胄騎射為<lb/>
　　　揚烈舞大臣朝服隊舞為喜起舞竹馬為禺馬<lb/>
　　　所戴□面為面具綽爾多密什幫總名為䝉古<lb/>
　　　樂曲綽爾多密為笳吹什幫為番部合奏跳擺<lb/>
　　　索為繩技瓦爾喀隊舞為瓦爾喀部樂伎歌章<lb/>
　　　為司章騎竹馬為司舞彈琵琶為司琵琶彈三<lb/>
<pb n="KR2m0013_WYG_102-25a"/>
　　　絃為司三絃搊筝為司筝拉胡琴為司阮劃箕<lb/>
　　　為司節拍版為司拍拍掌人為司抃髙麗觔斗<lb/>
　　　總名為朝鮮國俳擊鼓人為朝鮮鼓伎吹篴為<lb/>
　　　朝鮮篴伎頭領為朝鮮俳長掌儀司觔斗人奉<lb/>
　㫖改為擲倒伎瓦爾喀總名為瓦爾喀部舞者為瓦<lb/>
　　　爾喀部舞人𫾣楪子為擊缶伎竹口琴人為瓦<lb/>
　　　爾喀觱栗伎胡琴為瓦爾喀阮伎糚合子人為<lb/>
　　　火樹童子唱秧歌人為禾辭伎○十四年平定<lb/>
<pb n="KR2m0013_WYG_102-25b"/>
　　　金川凱旋<lb/>
　賜宴奏德勝舞<lb/>
　　　一樂器順治初年定中和韶樂麾一金編鐘十<lb/>
　　　有六玉編磬十有六琴四瑟二排簫二簫二篴<lb/>
　　　二笙四壎二篪二建鼓一搏拊二柷一敔一丹<lb/>
　　　陛大樂戲竹二方響二雲璈二篴四管四笙四<lb/>
　　　大鼓二杖鼓一拍版一清樂二部一<lb/>
　　殿廷清樂一丹陛清樂均雲璈二篴二管二笙二<lb/>
<pb n="KR2m0013_WYG_102-26a"/>
　　　小鼓一杖鼓一拍版一導迎樂戲竹二雲璈二<lb/>
　　　篴四管六笙二大鼓一拍版一○鐃歌鼓吹畫<lb/>
　　　角二十有四掆鼓四十有八應角鼓八杖鼓二<lb/>
　　　拍版二金二鉦四篴十有二大銅角八小銅角<lb/>
　　　八○前部大樂<hi>舊名大罕波</hi>大銅角四小銅角四金<lb/>
　　　口角四○鐃歌大樂大銅角八小銅角八金口<lb/>
　　　角八銅鼓四金二鈸一㸃一鼓一○鐃歌清樂<lb/>
　　　雲璈二篴二管二笙二鼓一鈸一㸃一○部燕<lb/>
<pb n="KR2m0013_WYG_102-26b"/>
　　　樂雲璈二篴二管二笙二鼓一拍版一○雍正<lb/>
　　　二年定<lb/>
　耕耤三十六禾辭樂金鼓簫篴笙拍各六領樂官六<lb/>
　　　人○乾隆七年定<lb/>
　先蠶壇採桑歌樂金鼓拍版各二簫篴笙各六○又<lb/>
　　　奏準恭按<lb/>
　　太和殿<lb/>
　皇帝陞座所用中和韶樂止有笙四簫二篴二殿廷<lb/>
<pb n="KR2m0013_WYG_102-27a"/>
　　　髙敞惟聞鐘鼓之聲按明㑹典所載樂器笙十<lb/>
　　　有六簫十有二篴十有二多於今數倍嗣後笙<lb/>
　　　請用八簫篴均請用四庶㡬克諧至歌工二人<lb/>
　　　似亦太少請增為四人並請<lb/>
　　宮内應用中和韶樂一例増設<lb/>
　　　一朝㑹燕饗設樂元日長至<lb/>
　萬壽聖節常朝樂部率和聲署陳中和韶樂於<lb/>
　　太和殿檐下金編鐘在東玉編磬在西皆十有六<lb/>
<pb n="KR2m0013_WYG_102-27b"/>
　　　懸以筍簴設建鼓一於鐘懸之西左麾一柷一<lb/>
　　　搏拊一西嚮右敔一搏拊一東嚮左右司歌章<lb/>
　　　者各二人東西嚮左右分列琴四瑟二排簫二<lb/>
　　　簫四篴四笙八壎二篪二均北嚮領樂官東西<lb/>
　　　各四人署史三十五人設丹陛大樂於<lb/>
　　太和門檐下東大鼓一方響一雲璈二簫二篴四<lb/>
　　　管四笙四杖鼓一拍版一西大鼓一方響一樂<lb/>
　　　皆北嚮領樂官東西各二人樂工二十二人節<lb/>
<pb n="KR2m0013_WYG_102-28a"/>
　　　以戲竹領樂官二人率執戲竹者二人夾丹陛<lb/>
　　　中階立東西面<lb/>
　慈寧宮朝賀内監陳中和韶樂於<lb/>
　慈寧宮檐下陳丹陛大樂於<lb/>
　長慶門内<hi>於</hi>　<hi>皇后行禮時移慈寧門内檐下</hi>
　皇后宮朝賀陳中和韶樂於<lb/>
　　交泰殿檐下陳丹陛大樂於儀駕之南皆左右北<lb/>
　　　嚮<lb/>
<pb n="KR2m0013_WYG_102-28b"/>
　　太和殿筵燕侑食奏清樂一設於殿外中和韶樂<lb/>
　　　之後一設於丹陛大樂之東廵酒奏慶隆舞樂<lb/>
　　　及諸樂舞均先竢於殿外<lb/>
　車駕出入及進穜稑進鉤筐齎榜用導迎樂均領樂<lb/>
　　　官六人率署史二十人豫設於<lb/>
　　午門外<lb/>
　頒朔進春進表箋均領樂官二人率署史二十人豫<lb/>
　　　設導迎樂於禮部欽天監進書豫設於纂修館<lb/>
<pb n="KR2m0013_WYG_102-29a"/>
　　　前迎吻豫設於琉璃窰禮部<lb/>
　賜衍聖公燕及恩榮燕兵部鷹揚燕均和聲署設樂<lb/>
　　　器五魁舞舞童五人歌舞均豫竢於大堂露臺<lb/>
　　　下鄉飲酒禮設樂於府學西階下○鐃歌鼓吹<lb/>
　　　設於<lb/>
　　午門外○<lb/>
　車駕省方䝉古畫角並鐃歌大樂鐃歌清樂設於旌<lb/>
　　　門外左右○<lb/>
<pb n="KR2m0013_WYG_102-29b"/>
郊祀回鑾前部大樂設自壇門止於<lb/>
　　天安門<lb/>
　耕耤三十六禾辭樂設於耤田左右<lb/>
　親蠶採桑歌樂設於桑園之左右<lb/>
　<lb/>
　<lb/>
　<lb/>
欽定大清㑹典則例卷九十八<lb/>
</p>
<p>
</p>
  </div>
</body>
</text>
</TEI>
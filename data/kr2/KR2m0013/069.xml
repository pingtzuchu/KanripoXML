<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0013_WYG_069-1a"/>
欽定四庫全書<lb/>
欽定大清會典則例卷六十六<lb/>
　　　禮部<lb/>
　　　　儀制清吏司<lb/>
　　　貢舉上<lb/>
　　　一試期順治二年定秋八月舉行鄉試初九日<lb/>
　　　第一場十二日第二場十五日第三場均先一<lb/>
　　　日㸃入次一日放出春二月舉行㑹試三場試<lb/>
<pb n="KR2m0013_WYG_069-1b"/>
　　　期與鄉試同夏四月初一日<lb/>
　　殿試初五日傳臚○又定嗣後以子卯午酉年八<lb/>
　　　月鄉試丑辰未戌年二月會試奉<lb/>
　特旨開科則隨時定期○又定會試掲曉日期由考<lb/>
　　　官酌定禮部奏<lb/>
　聞○五十二年<lb/>
聖祖仁皇帝六十萬壽<lb/>
特開鄉會恩科題凖二月鄉試八月會試十月初九日<lb/>
<pb n="KR2m0013_WYG_069-2a"/>
　　殿試○雍正元年<lb/>
恩旨開科議凖本年四月鄉試九月會試十月二十七<lb/>
　　　日<lb/>
　　殿試其癸卯甲辰鄉會正科改期於雍正二年二<lb/>
　　　月鄉試八月會試十月<lb/>
　　殿試○四年<lb/>
諭明年乃會試之期春季適有閏月二月節候天氣尚<lb/>
　寒凡應試舉子塗次逺來及闈中考試誠恐寒苦著<lb/>
<pb n="KR2m0013_WYG_069-2b"/>
　將明年二月入場之期改至三月令該部即行文各<lb/>
　省諭令知悉若近京各省舉子竢開春起送亦覺甚<lb/>
　便嗣後㑹試之年遇有閏月該部先期奏聞欽此○<lb/>
　　　十三年九月<lb/>
　諭國家大典首重掄才我朝培養多年人才日盛是<lb/>
　　以<lb/>
皇考御極之初於三年大比之外特開鄉會恩科廣羅<lb/>
　　俊乂所以鼔舞而振興之者至為周備今朕纘承<lb/>
<pb n="KR2m0013_WYG_069-3a"/>
　　統緒照雍正元年特開恩科之例舉行兹典乾隆<lb/>
　　元年繫丙辰㑹試正科著於八月舉行鄉試乾隆<lb/>
　　二年二月舉行會試以副朕興賢育才之至意欽<lb/>
　　　此○乾隆九年<lb/>
　諭明年二月會試天氣尚未和暖著改期於三月舉<lb/>
　　行欽此○十年<lb/>
　諭三載賓興國家舉賢右文之大典必諸弊悉去然<lb/>
　　後可以拔真才所謂稂莠不剪則嘉禾不生其理<lb/>
<pb n="KR2m0013_WYG_069-3b"/>
　　顯然向來察弊之法不得不嚴者正慎重科名厚<lb/>
　　待良士之道昨歲朕親臨貢院遍觀堂所周覽號<lb/>
　　舍矮屋風檐備極辛苦深可軫念比賦四詩命刻<lb/>
　　堂壁可以知朕心矣今歲會試已展期三月以待<lb/>
　　春溫嗣後即以為例兹特豫降明旨命禮臣知貢<lb/>
　　舉俾得先期計議從容料理當嚴則嚴當寛則寛<lb/>
　　於剔除弊端之中寓優䘏士子之意知貢舉者其<lb/>
　　善為之欽此○又<lb/>
<pb n="KR2m0013_WYG_069-4a"/>
　諭向來會試之期在二月則三月發榜四月初間殿<lb/>
　　試雍正五年乾隆二年會試改期三月則四月𤼵<lb/>
　　榜五月初間殿試朕思五月天氣漸熱向改殿試<lb/>
　　之期者因三月㑹試乃偶一舉行之事今三月會<lb/>
　　試已著為定例則殿試之期自應酌量變通著自<lb/>
　　今科為始於四月二十六日殿試五月初一日傳<lb/>
　　臚該部即通行曉諭知之欽此<lb/>
　　　一試藝順治二年定第一場四子書義三篇經<lb/>
<pb n="KR2m0013_WYG_069-4b"/>
　　　義四篇第二場論一篇詔誥表各一道判五條<lb/>
　　　第三場策五道○又定四書第一題用論語第<lb/>
　　　二題用中庸第三題用孟子如第一題用大學<lb/>
　　　第二題用論語第三題仍用孟子○又定<lb/>
　　殿試用時務策一道○又定策題以闗切事理明<lb/>
　　　白正大為主不許搜尋僻事掩匿端倪必問者<lb/>
　　　列款而示使對者可按牘而陳庶乎真才易辨<lb/>
　　　○又定文有正體凡篇内字句務典雅純粹不<lb/>
<pb n="KR2m0013_WYG_069-5a"/>
　　　許故摭一家言飾為宏博○又定後場博雅通<lb/>
　　　逹而前場稍未純粹者亦得兼收○八年題凖<lb/>
　　　八旗鄉試滿洲䝉古或繙譯漢文一篇或作滿<lb/>
　　　文一篇漢軍作漢文第一場四書文二篇經文<lb/>
　　　一篇如未通經者作四書文三篇第二場論一<lb/>
　　　篇第三場策一道至次科第一場四書文三篇<lb/>
　　　經文二篇第二場論一篇判五條第三場策三<lb/>
　　　道以後應試均照漢人例行○十六年議凖場<lb/>
<pb n="KR2m0013_WYG_069-5b"/>
　　　中作判務宜隨題剖斷引律明確不專以駢麗<lb/>
　　　為工○又議凖考官於後場論題間出孝經以<lb/>
　　　勵士尚○十七年議凖二三場原以覘士子經<lb/>
　　　濟凡坊間有時務表策名色槩行嚴禁○康熙<lb/>
　　　七年題凖出題錯字者正副主考官一次罰俸<lb/>
　　　三月二次六月三次九月同考官一次罰俸六<lb/>
　　　月二次九月三次一年自行檢舉者正副主考<lb/>
　　　官罰俸三月同考官六月内簾官錯出題目字<lb/>
<pb n="KR2m0013_WYG_069-6a"/>
　　　様士子各習専經不禀明監臨官傳進内簾官<lb/>
　　　改正照題紙錯字謄録以致中式者罰停會試<lb/>
　　　二科○九年題凖春秋止以單題合題酌量均<lb/>
　　　出○二十年題凖第一場文字每篇限六百五<lb/>
　　　十字違例謄録取中照例議處○二十六年覆<lb/>
　　　凖三場策題止宜簡明發問不得過三百字○<lb/>
　　　二十九年議凖鄉會試二場孝經論題甚少嗣<lb/>
　　　後將性理太極圖說通書西銘正䝉一並命題<lb/>
<pb n="KR2m0013_WYG_069-6b"/>
　　　○三十二年覆凖刋刻闈墨務照原卷若考官<lb/>
　　　不照原卷發刻者交部議處○四十一年議凖<lb/>
　　　詔誥二題令習五經者兼作闕者不録其習一<lb/>
　　　經者仍如見行例○五十二年<lb/>
諭近見鄉會試皆擇取冠冕吉祥語出題每多宿搆倖<lb/>
　獲致讀書通經之士漸少今後闈中題目應不拘忌<lb/>
　諱庶難豫作揣摩實學自出欽此○五十五年議準<lb/>
　　　二場表題不許出本年時擬近事○雍正元年<lb/>
<pb n="KR2m0013_WYG_069-7a"/>
　　　覆凖考官若仍出熟習擬題交該部議處○十<lb/>
　　　年<lb/>
諭制科以四書文取士所以覘士子實學且和其聲以<lb/>
　鳴國家之盛也語云言為心聲文章之道與政治通<lb/>
　所闗鉅矣韓愈論文云惟陳言之務去柳宗元云文<lb/>
　者所以明道不徒務采色夸聲音而以為能也况四<lb/>
　書文號為經義原以闡明聖賢之義蘊而體裁格律<lb/>
　先正具在典型可稽雖風尚日新華實並荗而理法<lb/>
<pb n="KR2m0013_WYG_069-7b"/>
　辭氣指歸則一近科以來文風亦覺丕變但士子逞<lb/>
　其才氣辭華不免有冗長浮靡之習是以特頒此旨<lb/>
　曉諭考官所拔之文務令雅正清真理法兼備雖尺<lb/>
　幅不拘一律而支蔓浮夸之言所當屏去秋闈期近<lb/>
　該部可行文傳諭知之欽此○十一年<lb/>
諭國家以制科取士原以覘士子所學而士子所學闗<lb/>
　乎世道人心是文體之所繫固甚重也士子讀聖賢<lb/>
　書果能講求聖賢明體逹用之學則以平日之蘊蓄<lb/>
<pb n="KR2m0013_WYG_069-8a"/>
　發為文章自然法正理純得聖賢語氣可以傳世而<lb/>
　行逺作後學之津梁此則有本之學有用之文為國<lb/>
　家所重頼者若不於根柢講求而但以華靡相尚則<lb/>
　累牘連篇皆屬浮辭聖賢精義全無發明聖賢語氣<lb/>
　又毫不相肖國家亦安用此浮夸淺薄之士哉至於<lb/>
　二三場策論尤足覘經濟實學乃向來士子多不留<lb/>
　心而衡文者又每以經義已經入彀遂將策論濫收<lb/>
　恕取不復加意閱㸔殊非設科本意今㑹試伊邇着<lb/>
<pb n="KR2m0013_WYG_069-8b"/>
　禮部先期曉諭應試士子於三場文義均應努力殫<lb/>
　心毋得潦草完卷考試官如以限於時日不能細心<lb/>
　校閱後場不妨奏請展限務得真才以收實用若所<lb/>
　取試卷中有經義可觀而策論疵謬荒疎者朕惟於<lb/>
　主考官是責欽此○十三年十月<lb/>
諭文以載道與政治相通故二帝三王之盛在廷敷奏<lb/>
　　及宣諭衆庶之言皆為謨為誥炳著六經西漢<lb/>
　　治猶近古人心淳樸故見於文者原本經術指事<lb/>
<pb n="KR2m0013_WYG_069-9a"/>
　　類情質實曉暢猶有周人之遺降及魏晉以文滅<lb/>
　　質漸就浮靡六朝尤甚姿態益工意格亦陋文運<lb/>
　　所闗非淺鮮也朕思學者修辭立誠言期有物必<lb/>
　　理為布帛菽粟之理文為布帛菽粟之文而後可<lb/>
　　以垂世行久若夫雕文逞辭以炫一時之耳目譬<lb/>
　　猶摶土掲木塗飾丹鉛以為器物外雖可觀不移<lb/>
　　時而剝落曷足貴耶國家累洽重熙之日務學績<lb/>
　　文者正宜沐浴教化爭自濯磨蘄近於大雅勿尚<lb/>
<pb n="KR2m0013_WYG_069-9b"/>
　　浮靡勿取姿媚斯於人心風俗有所禆益至於古<lb/>
　　人臨文原無避諱誠以言取足志一存避諱之心<lb/>
　　則必輾轉囁嚅辭不逹意嗣後一切章疏以及考<lb/>
　　試詩文務期各展心思獨抒杼軸從前避忌之習<lb/>
　　一概掃除尤宜禁者鄉會兩試考官每因避忌字<lb/>
　　様必擇取經書中吉祥之語為題遂使士子易為<lb/>
　　揣摩倩人代作臨場鈔冩以致薄植之少年得以<lb/>
　　倖取科名而績學之老生無由展抒底蘊嗣後凡<lb/>
<pb n="KR2m0013_WYG_069-10a"/>
　　考試命題不得過於拘泥俾士子殫思用意各出<lb/>
　　手眼以覘實學欽此○乾隆元年覆凖鄉會場之<lb/>
　　　春秋合題槩行停止○四年<lb/>
　諭向來殿試策中皆用頌聨以致士子得以豫先撰<lb/>
　　擬分送請託致滋弊端况士子進身之始即習為<lb/>
　　獻諛之辭尤非導之以正古人對策中無此體裁<lb/>
　　也今當殿試之期朕親製策問不拘舊式以免諸<lb/>
　　生豫先揣摩諸生策内不許用四六頌聨但取文<lb/>
<pb n="KR2m0013_WYG_069-10b"/>
　　理明通敷陳切當不必泥於成格限於字數此次<lb/>
　　試期已近倘有不畫一之處亦不必以此為去取<lb/>
　　將來如何酌定款式著大學士九卿會議具奏欽<lb/>
　　　此遵<lb/>
　旨議凖<lb/>
　　殿試試卷舊無横格嗣後貢士等果有通逹治體<lb/>
　　學問淹通者應聼其發抒不必限以字數惟最短<lb/>
　　　者亦必以千字為率不及千字者不以入式<lb/>
<pb n="KR2m0013_WYG_069-11a"/>
　　　者論至於四六頌聨並一應膚泛套語槩不凖<lb/>
　　　復用其前幅策冒十四行後幅空白十四行原<lb/>
　　　非古式不必拘泥惟承問逐條詳對起處仍書<lb/>
　　　臣對臣聞字様訖處仍書臣草茅新進云云字<lb/>
　　　様以昭畫一○十年<lb/>
　諭國家設制科取士首重者在四書文蓋以六經精<lb/>
　　微盡於四子書設非讀書窮理篤志潛心而欲握<lb/>
　　管揮毫𤼵先聖之義蘊不大相逕庭耶我<lb/>
<pb n="KR2m0013_WYG_069-11b"/>
皇考有清真雅正之訓朕題貢院詩云言孔孟言大是<lb/>
　　難乃古今之通論非一人之臆說也近今士子或<lb/>
　　故為艱深語或矜為俳儷辭爭長角勝風檐鎖院<lb/>
　　中偶有得售彼此仿傚為奪幟爭標良技不知文<lb/>
　　風日下文品益卑有闗國家掄才鉅典非細故也<lb/>
　　夫古人論文以渾金璞玉不雕不琢為比未有穿<lb/>
　　鑿支離可以傳世行逺者至於詩賦掞藻敷華雖<lb/>
　　不免組織煊染然亦必有真氣貫乎其中乃為佳<lb/>
<pb n="KR2m0013_WYG_069-12a"/>
　　作至於四書文採掇辭華以示淹博不啻於孔孟<lb/>
　　立言本意相去萬里矣先正具在㒺識遵從習俗<lb/>
　　難化職此之由嗣自今其令各省督學諸臣時時<lb/>
　　訓飭鄉會考官加意區擇凡有乖於先軰大家理<lb/>
　　法者擯棄勿録則詭遇之習可息士風還淳朕有<lb/>
　　厚望焉欽此○二十一年定鄉試第一場四子書<lb/>
　　　義三篇二場經義四篇三場策五道會試二場<lb/>
　　　加表一道<hi>詳見磨勘則例</hi>○二十二年<lb/>
<pb n="KR2m0013_WYG_069-12b"/>
　諭前經降旨鄉試第二場止試以經文四篇而會試<lb/>
　　則加試表文一道良以士子名列賢書將備明廷<lb/>
　　制作之選聲韻對偶自宜留心研究也今思表文<lb/>
　　篇幅稍長難以責之風檐寸晷而其中一定字靣<lb/>
　　或偶有錯落輒干貼例未免仍費檢㸃且時事謝<lb/>
　　賀每科所擬不過數題在淹雅之士尚多出於夙<lb/>
　　搆而倩代强記以圖僥倖者更無論矣究非覈實<lb/>
　　拔真之道嗣後會試第二場表文可易以五言八<lb/>
<pb n="KR2m0013_WYG_069-13a"/>
　　韻唐律一首夫詩雖易學而難工然宋之司馬光<lb/>
　　尚自謂不能四六古有能賦詩而不能作表之人<lb/>
　　斷無表文華贍可觀而轉不能成五字試帖者况<lb/>
　　篇什既簡司試事者得從容校閱其工拙尤為易<lb/>
　　見其即以本年丁丑科㑹試為始見在各省㑹試<lb/>
　　舉子將已陸續抵京該部即行曉諭知之欽此○<lb/>
　　　又<lb/>
　諭會試人數衆多如三江九佳等字數窄少之韻自<lb/>
<pb n="KR2m0013_WYG_069-13b"/>
　　不宜用以避雷同所應限者不過在東冬支虞陽<lb/>
　　庚等十數韻之内場中自有刻字人役可令將此<lb/>
　　限本韻刪去小注刋刻一紙隨題按號散給以便<lb/>
　　拈用欽此○是年覆凖鄉試自乾隆己卯科為始<lb/>
　　　於第二場經文外一體試以五言八韻唐律一<lb/>
　　　首其所出詩題限用官韻即照會試之例於場<lb/>
　　　中將本韻别刻一紙給𤼵○二十三年奏凖鄉<lb/>
　　　會試於四書文三篇外令作性理論一<lb/>
<pb n="KR2m0013_WYG_069-14a"/>
　　　一考官順治二年定題差鄉試考官雲南貴州<lb/>
　　　四月初十日福建四川廣東廣西五月十二日<lb/>
　　　江西浙江湖廣六月十三日江南陜西六月二<lb/>
　　　十三日河南七月十三日山東山西七月二十<lb/>
　　　日順天八月初四日具題○又定順天鄉試凡<lb/>
　　　開列具題内外簾之文武大小官皆於八月初<lb/>
　　　六日黎明各具朝服備行李齊集<lb/>
　　午門外聽候宣<lb/>
<pb n="KR2m0013_WYG_069-14b"/>
　旨入簾者一同謝<lb/>
　恩即入貢院如有不到者叅處○又定各省主考官<lb/>
　　　於<lb/>
　命下日剋期起行不攜家不辭客不隨從多人騷擾<lb/>
　　　驛遞在塗不閒遊不交接抵所差之省提調官<lb/>
　　　即迎入公館不得接見所寓公館仍用考官封<lb/>
　　　條監試委官廵邏依時啟閉遇鹿鳴等燕正考<lb/>
　　　官居中副考官居左監臨官居右行次如之其<lb/>
<pb n="KR2m0013_WYG_069-15a"/>
　　　同考官旁坐○又定主考官如實遇重病即於<lb/>
　命下日具疏辭免在京丁憂者用本衙門印信文書<lb/>
　　　移部即題請更代其出京未逺者度其道里時<lb/>
　　　日尚可更代者取所在官印信公文差人赴部<lb/>
　　　投遞即與題請更代如題請不及者止行所在<lb/>
　　　有司轉申本省撫按官代奏本官即先回籍守<lb/>
　　　制其見在考官或正或副即前赴科場一人兼<lb/>
　　　辦其已到地方丁憂者監臨官具奏其丁憂官<lb/>
<pb n="KR2m0013_WYG_069-15b"/>
　　　仍須起有原籍印信公文或家眷在京起有本<lb/>
　　　衙門印信公文送至所差有司衙門看無違礙<lb/>
　　　方許申報本官不得擅通家報○三年定會試<lb/>
　　　主考官届期禮部開列内院大學士學士六部<lb/>
　　　尚書侍郎都察院堂官職名題請<lb/>
　簡用○十五年題凖<lb/>
　　殿試讀卷官十四人由部列内三院詹事府吏户<lb/>
　　　兵刑工五部都察院通政使司大理寺各衙門<lb/>
<pb n="KR2m0013_WYG_069-16a"/>
　　　堂官名銜題請<lb/>
　簡用○又定禮部堂官除提調外亦凖開列讀卷候<lb/>
　旨簡用○十七年題凖直省正副主考除曽經典鄉<lb/>
　　　試及會試分房不開外其見在各衙門應差各<lb/>
　　　官通行開列題請<lb/>
　命下日轉行兵部各給郵符尅期起行不許淹留京<lb/>
　　　邸○又定各主考到省禁絶監臨提調官迎接<lb/>
　　　拜望以遠嫌疑自出京以至入院務令扣定日<lb/>
<pb n="KR2m0013_WYG_069-16b"/>
　　　期凡省中寓所均用廵察封條封閉入簾行李<lb/>
　　　聽監臨提調官公同驗明該地方官豫備官板<lb/>
　　　書籍亦許正副主考攜帶以備考正○康熙三<lb/>
　　　年題凖鄉試正副主考各衙門應差官員職名<lb/>
　　　槩行通列題請<lb/>
　簡用○十一年題凖各省鄉試主考内閣進士中書<lb/>
　　　與各衙門應差官員一同開列題差○十八年<lb/>
　　　議凖正副主考入場許隨三人同考許隨二人<lb/>
<pb n="KR2m0013_WYG_069-17a"/>
　　　如有暗帶主文冐充僕從察出將本官議處所<lb/>
　　　帶之人治罪○二十九年議凖翰林院各部院<lb/>
　　　衙門官如有病痊假滿服闋遇鄉試之年補任<lb/>
　　　者皆不凖開列○三十九年覆凖順天正副主<lb/>
　　　考除應開列官員照常開列外將侍郎學士京<lb/>
　　　堂翰林科道部屬等官由進士舉人出身者無<lb/>
　　　論己未典試通行開列○雍正三年<lb/>
諭前各省正副主考朕皆視其人謹慎者命往並未試<lb/>
<pb n="KR2m0013_WYG_069-17b"/>
　其文藝間有不能衡文者此皆由中式之後荒疎年<lb/>
　久故耳著將應差委之翰林由進士出身之各部院<lb/>
　官具奏朕試以文藝差委欽此遵<lb/>
旨將翰林院及進士出身官員具奏<lb/>
召集於<lb/>
　　太和殿試以四書文二篇彌封訖恭呈<lb/>
御覽<lb/>
親定甲乙封貯内閣以備鄉試差遣○又奏由舉人出<lb/>
<pb n="KR2m0013_WYG_069-18a"/>
　　　身之郎中主事中行評博應否一并考試奉<lb/>
旨用進士出身之人不用由舉人出身之人○十三年<lb/>
諭今年鄉試之期著將在京應差人員遵照舊例考試<lb/>
　候旨欽此○乾隆元年<lb/>
　諭今歲八月舉行恩科鄉試其正副考官必用人品<lb/>
　　端方學問醇正者始足膺衡鑒之寄朕即位之初<lb/>
　　不能深知諸臣之底蘊著大臣於翰林科道部屬<lb/>
　　内各據所知多舉數人於五日内交送内閣彚奏<lb/>
<pb n="KR2m0013_WYG_069-18b"/>
　　候朕考試簡用庶得才品兼優之員以副掄才之<lb/>
　　大典欽此○三年<lb/>
　諭今年鄉試届期昨降旨令大臣等各舉數人以備<lb/>
　　考試簡用今思翰林科道部屬等官應差主考者<lb/>
　　人數甚多其未與保舉之例者亦著一同考試不<lb/>
　　願出差者聽欽此○又議凖各省主考起程日期<lb/>
　　　雲南貴州四川廣東廣西福建湖南以十日為<lb/>
　　　限江南江西浙江湖北陜西以七日為限河南<lb/>
<pb n="KR2m0013_WYG_069-19a"/>
　　　山東山西以五日為限倘有逾限逗遛者由部<lb/>
　　　察實叅奏○又<lb/>
　諭每科主考差往各省彼地督撫有無餽送路費向<lb/>
　　無定例今朕酌量道塗之逺近分别路費之多寡<lb/>
　　雲南八百兩貴州七百兩四川廣東廣西福建湖<lb/>
　　南六百兩江南江西浙江湖北陜西五百兩河南<lb/>
　　山東山西四百兩爾等可行知各督撫遵照此數<lb/>
　　不得以私意増减主考等亦不得於此數之外更<lb/>
<pb n="KR2m0013_WYG_069-19b"/>
　　有所受將此永著為例欽此○六年<lb/>
　諭各省主考回京時例於該省存公銀内賞給路費<lb/>
　　朕念伊等出京時資斧艱難著户部每人先給銀<lb/>
　　二百兩該省於應給路費内扣除欽此○九年<lb/>
　諭今年鄉試届期著大學士尚書侍郎於翰詹科道<lb/>
　　部屬等官應差主考人員内擇其人品端方學問<lb/>
　　醇正堪膺衡鑒之寄者各舉所知交送内閣彚奏<lb/>
　　候朕簡用其非科甲出身及無真知灼見者不必<lb/>
<pb n="KR2m0013_WYG_069-20a"/>
　　强舉欽此○十二年<lb/>
　諭向來各省鄉試正副主考官有通行考試者亦有<lb/>
　　令大臣保舉者各科往往不同今歲大比之年各<lb/>
　　省正副考官著將應行開列人員通行考試其不<lb/>
　　願考試者聽仍於應行開列中著大學士九卿等<lb/>
　　將學問優長精於衡鑒者各舉所知宻封交送内<lb/>
　　閣進呈候朕簡用如此考試與保舉並行内有保<lb/>
　　舉而考列優等者固可簡任衡文即未經保舉而<lb/>
<pb n="KR2m0013_WYG_069-20b"/>
　　文藝入選者亦一并簡用其非科甲出身及無真<lb/>
　　知灼見者不必强舉欽此○十八年<lb/>
　諭本年八月鄉試所有各省正副考官著將應行開<lb/>
　　列人員通行考試以備簡用欽此<lb/>
　　　一同考官順治二年定直省房考取本省科甲<lb/>
　　　屬官不足聘鄰省科甲推知及教官必選取治<lb/>
　　　行最年力强學識兼到之員罣議遷謫者不與<lb/>
　　　○三年定會試同考官翰林院及部科衙門推<lb/>
<pb n="KR2m0013_WYG_069-21a"/>
　　　舉資俸優深者送内院裁定入闈閱卷○十五<lb/>
　　　年定會試同考官十有八人内易經詩經各五<lb/>
　　　房書經四房春秋禮記各二房其應開送同考<lb/>
　　　官各衙門除曽經直省典試及會試分房不開<lb/>
　　　外其見在各官臨期移部題請<lb/>
　簡用○十七年定順天同考各官除郎中不差外吏<lb/>
　　　部取各部員外郎主事中書評事博士國子監<lb/>
　　　科甲出身官及近京亷慎素著科甲推知開列<lb/>
<pb n="KR2m0013_WYG_069-21b"/>
　　　題請<lb/>
　欽定各省同考督撫將本省及鄰省才望素著推知<lb/>
　　　或科甲教職等官倍數宻取到省即日公鬮入<lb/>
　　　闈以上各同考官先取進士出身者不足兼取<lb/>
　　　舉人出身之人○康熙五十二年議凖直𨽻江<lb/>
　　　南浙江鄉試人數倍於他省應照㑹試例各用<lb/>
　　　房考十八人○雍正元年<lb/>
諭考官以秉公精鑑識拔文才為主何論曽否入闈嗣<lb/>
<pb n="KR2m0013_WYG_069-22a"/>
　後凡遇鄉科各省督撫臨場調齊科甲出身之人不<lb/>
　論己未分房監臨試以時藝一篇其文理優長者入<lb/>
　内簾荒疎者供外場執事則分校得人而佳文盡拔<lb/>
　矣欽此○四年覆凖江西鄉試應加増詩經房同考<lb/>
　　　官一人○乾隆元年覆凖廣東鄉試應加増詩<lb/>
　　　經房同考官二人○三年議凖江寧安徽既増<lb/>
　　　額分中應將易經詩經二房増設同考官各二<lb/>
　　　人○十八年議凖直省同考官除順天江南各<lb/>
<pb n="KR2m0013_WYG_069-22b"/>
　　　十八人江西十四人湖南山西各九人陜西四<lb/>
　　　川廣西各十人雲南八人毋庸議减外浙江酌<lb/>
　　　減易經詩經各一房定為十六人福建酌減易<lb/>
　　　經一房定為十一人湖北酌減易經一房定為<lb/>
　　　十人山東河南均酌減易經詩經各一房定為<lb/>
　　　十二人廣東酌減易經一房詩經二房定為十<lb/>
　　　人貴州酌減易經詩經各一房定為十人○二<lb/>
　　　十一年<lb/>
<pb n="KR2m0013_WYG_069-23a"/>
　諭外省鄉試同考官例於州縣内之科目出身者考<lb/>
　　試入簾然該督撫往往視為具文率以地方不甚<lb/>
　　𦂳要而辦事平常者充其選又或年力已近衰頺<lb/>
　　精神不能周到亦得濫竽其列夫衡文之柄雖專<lb/>
　　在主考而分房閱薦必藻鑑精明方不致有魚目<lb/>
　　之溷且應試大省士子或數逾萬人主考官即捜<lb/>
　　取落卷又豈能遍閱無遺如分校之得以從容詳<lb/>
　　審乎今歲鄉試届期所有各省同考官其令該督<lb/>
<pb n="KR2m0013_WYG_069-23b"/>
　　撫等慎重遴選精明考試擇其年壯學優者共襄<lb/>
　　試事以副國家掄才大典鎖闈不過匝月本任即<lb/>
　　繁劇原有委員代理於地方亦何貽誤耶可將此<lb/>
　　通行傳諭知之欽此<lb/>
　　　一經理試事順治二年定順天鄉試用監察御<lb/>
　　　史二人入場總理諸務廵察御史二人搜檢諸<lb/>
　　　生進場由順天府咨呈都察院由院轉咨禮部<lb/>
　　　坐名題差各省用廵按御史為監臨官○又定<lb/>
<pb n="KR2m0013_WYG_069-24a"/>
　　　京闈監試御史以一月前題請即於<lb/>
　命下日進院○三年定㑹試以禮部侍郎一人充知<lb/>
　　　貢舉禮部司官二人充正副提調其監試廵察<lb/>
　　　御史各二人均坐名題差○十二年増滿監試<lb/>
　　　廵察御史各二人○十五年題凖<lb/>
　　殿試提調用禮部堂官監試用御史○康熙二年<lb/>
　　　題凖各省廵按已經裁徹用廵撫監臨提調用<lb/>
　　　布政使司官二人監試用按察使司官二人如<lb/>
<pb n="KR2m0013_WYG_069-24b"/>
　　　布政使署監臨事以按察使充提調守廵道充<lb/>
　　　監試永著為例如廵撫間有事故以按察使署<lb/>
　　　監臨事以守廵道充提調監試○三年題凖會<lb/>
　　　試及順天鄉試監試廵察御史停其坐名題請<lb/>
　　　通行開列奏請<lb/>
　簡用○十八年議凖順天鄉試内簾増設滿漢御史<lb/>
　　　各一人不與文事專司糾察其封門發題進卷<lb/>
　　　分卷闗防諸事均令管理會試亦如此例行其<lb/>
<pb n="KR2m0013_WYG_069-25a"/>
　　　新設滿漢御史與内外監試御史一同列名奏<lb/>
　　　請<lb/>
　簡用考官同考官閱卷之時御史向上對坐每晚停<lb/>
　　　閱之時檢明卷數入箱考官與御史共加封鎖<lb/>
　　　次日公同開閱不得私攜入房違者糾叅○雍<lb/>
　　　正七年<lb/>
諭各省鄉試之年舊例以廵撫為監臨以布政使為提<lb/>
　調以道員為副提調以按察使為監試以道員為副<lb/>
<pb n="KR2m0013_WYG_069-25b"/>
　監試朕思藩臬二官乃通省錢糧刑名之總匯入場<lb/>
　一月有餘將地方公事沈閣遲延於官民均為未便<lb/>
　况既有道員二人則科場之事已有大員料理不必<lb/>
　又用藩臬即從今科為始各省以道員一人為提調<lb/>
　官一人為監試官永著為例欽此○十年議凖各省<lb/>
　　　鄉試除場内之事専令道員二人料理至外場<lb/>
　　　三次㸃名散卷稽察等事仍令藩臬二司與道<lb/>
　　　員一同辨理○乾隆元年覆凖各省鄉試亦照<lb/>
<pb n="KR2m0013_WYG_069-26a"/>
　　　順天之例増設内簾監試官一人在道府内委<lb/>
　　　用如道府人不敷用即於同知内遴委○六年<lb/>
　　　覆凖各省既設内監試職司稽察各房薦卷令<lb/>
　　　其驗明登號並照京闈定例遵行○九年覆凖<lb/>
　　　棘闈封門之後官員毋得出入各省監試提調<lb/>
　　　等大員有不得已而出入者在内之家人毋許<lb/>
　　　隨出在外之家人毋許隨入違者照違制例議<lb/>
　　　處○十年奏凖外場廵察御史先期前往貢院<lb/>
<pb n="KR2m0013_WYG_069-26b"/>
　　　大門外駐宿以便搜檢運送之供給及進院之<lb/>
　　　夫役人等並主考同考監試提調副都統内外<lb/>
　　　簾執事各官從役鋪陳等項逐一驗明搜檢放<lb/>
　　　入以杜執事人役代士子懷挾之弊○二十一<lb/>
　　　年覆凖各省鄉試於八月二十日貼示三場試<lb/>
　　　卷之後廵撫即可出闈其中督率事宜交與提<lb/>
　　　調監試二道循例辨理不必令藩臬二司入闈<lb/>
　　　關防<lb/>
<pb n="KR2m0013_WYG_069-27a"/>
　　　一執事順治二年定順天鄉試外簾各官共用<lb/>
　　　十六人於八府知縣教官内科甲出身者由順<lb/>
　　　天府尹行取題用○又定外簾四所書役必取<lb/>
　　　土著正身以防頂替凡卷靣必印官役姓名以<lb/>
　　　慿稽考四所官皆要精明强幹四所總門除送<lb/>
　　　薪水一次外皆實封鎖提調監試輪日稽察竢<lb/>
　　　謄録對讀完日方許徹封○又定直省鄉試取<lb/>
　　　醫士一名入場聽用○十二年定㑹試受卷彌<lb/>
<pb n="KR2m0013_WYG_069-27b"/>
　　　封謄録對讀監門等官均於内院中書科國子<lb/>
　　　監光禄寺順天府等衙門官取用其廵綽官用<lb/>
　　　京衛守備千總等弁供給所用禮部司官均豫<lb/>
　　　行各該衙門開送坐名委定執事届期具題○<lb/>
　　　十四年題凖在京貢院外圍令兵部酌撥八旗<lb/>
　　　官一員及兵丁分與汛地同近貢院本旗廵街<lb/>
　　　之官晝夜廵緝永為定例○十五年題凖謄録<lb/>
　　　書手對讀生員各府州縣務細加考驗擇善書<lb/>
<pb n="KR2m0013_WYG_069-28a"/>
　　　樸實之人開明籍貫年貎如有雇替將起送之<lb/>
　　　官題叅各役正身及雇替之人皆從重究○又<lb/>
　　　題凖<lb/>
　　殿試受卷彌封掌卷用内院侍讀學士以下官禮<lb/>
　　　部司官六科給事中内院典籍撰文辦事中書<lb/>
　　　等官印卷用禮部司官廵綽用鑾儀衛供給用<lb/>
　　　光禄寺禮部司務等官寫榜用内院禮部等官<lb/>
　　　○十六年議凖受卷各役在京責成大宛二縣<lb/>
<pb n="KR2m0013_WYG_069-28b"/>
　　　在外責成附省州縣選撥勤慎書手共十四名<lb/>
　　　造具年貎籍貫清册送提調官臨期選送受卷<lb/>
　　　所令本所官細心督察○又議凖謄録書手行<lb/>
　　　各府州縣務令場期二十日前觧送到部該提<lb/>
　　　調官按冊籍考驗堪用者印臂留用不堪用者<lb/>
　　　駁回將原送官叅處書手到所之日該所官於<lb/>
　　　每十名内選取總書一名以起責成其起用冊<lb/>
　　　應令各府州縣一様起送二本一本留提調官<lb/>
<pb n="KR2m0013_WYG_069-29a"/>
　　　察驗一本付本所官稽察對讀生員責成該學<lb/>
　　　政行各學簡選年力精壯文理通明之士按年<lb/>
　　　貎籍貫造冊交送提調内有㸃驗不到及朦溷<lb/>
　　　塞責者將本生黜革開送官叅處○康熙二年<lb/>
　　　題凖各省印卷收掌受卷彌封謄録對讀等官<lb/>
　　　以府佐貳首領並州縣正佐内由正途出身各<lb/>
　　　官選用其廵綽搜檢供給等官於衛弁雜職内<lb/>
　　　取用○三年題凖㑹試及順天鄉試内外簾執<lb/>
<pb n="KR2m0013_WYG_069-29b"/>
　　　事等官亦與正副考官等一並題請<lb/>
　欽定○三十二年議凖文武㑹試内收掌官將内閣<lb/>
　　　中書中書科中書無論俸次盡行開列題請<lb/>
　　　三十九年覆凖順天鄉試内簾分卷及印卷靣<lb/>
　　　號印交與收掌試卷官仍用内監試御史監視<lb/>
　　　○四十年覆凖㑹試外簾例開光禄寺國子監<lb/>
　　　順天府學衙門等官恐人數太少臨期將守部<lb/>
　　　候選之内外七品官一并開列○五十三年覆<lb/>
<pb n="KR2m0013_WYG_069-30a"/>
　　　凖鄉會試號軍每多頂冐入場易於作弊應移<lb/>
　　　咨歩軍統領嚴飭該管官弁務選正軍每十名<lb/>
　　　内以一人為號頭將號軍靣用印記造冊送該<lb/>
　　　管處如有作弊事發將該管官弁治罪○五十<lb/>
　　　四年定鄉㑹試兩翼<lb/>
　欽㸃都統各一人副都統各二人恭領各一人散秩<lb/>
　　　官各二人入場約束八旗應試士子三場試畢<lb/>
　　　出場○六十年定八旗都統等竢出榜一同出<lb/>
<pb n="KR2m0013_WYG_069-30b"/>
　　　場○雍正元年議凖順天鄉試外簾官原繫調<lb/>
　　　取直屬州縣但州縣官各有地方專責不宜久<lb/>
　　　曠職守嗣後停其調取由部行文各衙門將進<lb/>
　　　士舉人出身之員外郎主事中書評事博士助<lb/>
　　　教守部進士舉人並翰林院庶吉士行取主事<lb/>
　　　開列題請○又覆凖㑹試外簾官將翰林院庶<lb/>
　　　吉士與進士出身之國子監中書科内閣中書<lb/>
　　　等官開列○四年奏凖場内每翼命副都統一<lb/>
<pb n="KR2m0013_WYG_069-31a"/>
　　　人叅領一人散秩官一人與考試官一同進場<lb/>
　　　稽察三場畢士子出場時副都統等官一同出<lb/>
　　　場○六年覆凖科場對讀例用五等青生惟順<lb/>
　　　天除京學外兼將外縣新進十名以外之生員<lb/>
　　　充補未免阻其上進之志嗣後應照見行例槩<lb/>
　　　用五等青生對讀事竣凖復附生如人數不足<lb/>
　　　以四等生員充補其以新生充補對讀之處永<lb/>
　　　行停止○又覆凖每翼各委賢能恭領一名於<lb/>
<pb n="KR2m0013_WYG_069-31b"/>
　　　貢院甎門外一同㸃名○又議凖考試期近兵<lb/>
　　　部咨取副都統叅領旗員職名時各該旗副都<lb/>
　　　統即將本旗老成勤慎能識漢字領催選出五<lb/>
　　　名候宣<lb/>
　旨之日各率至<lb/>
　　午門恭候得<lb/>
　旨一同入場○十一年覆凖㑹試外簾四所官照順<lb/>
　　　天鄉試之例受卷彌封謄録對讀每所各用四<lb/>
<pb n="KR2m0013_WYG_069-32a"/>
　　　人共十有六人○又覆凖督門官二人鄉試旣<lb/>
　　　用營弁㑹試亦不必定用部屬應照鄉試之例<lb/>
　　　用千總二人督門三場畢徹囘○乾隆元年覆<lb/>
　　　凖順天鄉試外簾停止開列庶吉士其應用外<lb/>
　　　簾各官於小京官及額外主事守部進士等官<lb/>
　　　内開列○又覆凖各省鄉試於調取通省應行<lb/>
　　　分房之同知通判州縣等官内文理平常者供<lb/>
　　　外場執事如不敷用仍調取本省佐貳差委○<lb/>
<pb n="KR2m0013_WYG_069-32b"/>
　　　又覆凖鄉㑹場應行文歩軍統領簡委營弁兵<lb/>
　　　丁自入闈至出榜日皆令於貢院周圍廵綽仍<lb/>
　　　將兵丁數目開報廵察官令其稽察如有違誤<lb/>
　　　移送歩軍統領究治○三年覆凖順天鄉試應<lb/>
　　　加増謄録二百四十名共計千名以敷謄録之<lb/>
　　　用按舊例謄録七百六十名均在順天一府調<lb/>
　　　取事屬不均應於順天額數過多之州縣内減<lb/>
　　　去二百六十名順天一府止觧送五百名其餘<lb/>
<pb n="KR2m0013_WYG_069-33a"/>
　　　五百名令直𨽻總督照會試例於所屬州縣内<lb/>
　　　酌量地方大小坐定名數該府彚齊加結先期<lb/>
　　　送順天府聽用○又覆凖江南鄉試外簾増設<lb/>
　　　受卷官三人彌封官二人○六年覆凖順天學<lb/>
　　　政嗣後每遇鄉試之年將通屬四五等生員照<lb/>
　　　冊開送順天府承充對讀仍飭各該教官嚴飭<lb/>
　　　各生務須科場十日前赴該提調處齊集㸃驗<lb/>
　　　其中實有患病事故必飭取該生里隣及該教<lb/>
<pb n="KR2m0013_WYG_069-33b"/>
　　　官印甘各結以慿稽察如有托故不到者本生<lb/>
　　　禠革開送官題叅議處○八年覆凖鄉試五等<lb/>
　　　青生不敷對讀請兼用四等武生免其録遺凖<lb/>
　　　入武場鄉試○十年奏凖㑹試凡八旗滿洲䝉<lb/>
　　　古繙譯合為一場事務更屬繁多外場廵察御<lb/>
　　　史既先期往貢院大門外駐宿並請<lb/>
　簡大臣數人以便協同稽察○十二年覆凖外簾各<lb/>
　　　官隨從人役各帶二人副都統各帶三人叅領<lb/>
<pb n="KR2m0013_WYG_069-34a"/>
　　　旗員各帶二人不得違例多帶以滋繁擾○十<lb/>
　　　八年覆凖廣西鄉試舊設受卷謄録官各四人<lb/>
　　　各酌減二人○二十一年覆凖㑹試及順天鄉<lb/>
　　　試外簾執事各官由部咨取正途出身之主事<lb/>
　　　以下小京官以上官員其守部進士舉人入簾<lb/>
　　　之例悉行停止<lb/>
　　　一送試順治二年定遇鄉試年照直省每中式<lb/>
　　　舉人一名取應試生儒三十名提學考試精通<lb/>
<pb n="KR2m0013_WYG_069-34b"/>
　　　三場者方凖應試不得將初學之士冐濫應試<lb/>
　　　亦不許仕宦子弟於父兄原任衙門移文起送<lb/>
　　　違者不許入場取送過多者叅處○又定教官<lb/>
　　　及在籍恩歲貢生監生願就本省鄉試者均許<lb/>
　　　與生員一同考送卷靣書官字貢字監字别案<lb/>
　　　𤼵落儒士必三場悉通者方凖應試至考選遺<lb/>
　　　才務照應取名數録送其假滿病痊事結未經<lb/>
　　　補考者不得溷録○又定在京肄業貢監生均<lb/>
<pb n="KR2m0013_WYG_069-35a"/>
　　　聽本監官考選科舉臨場不準改名改經其各<lb/>
　　　省貢監生願就本省鄉場者與生員一例編號<lb/>
　　　不得别分皿字若直𨽻貢監生内有仍赴學政<lb/>
　　　及吏部考送京府應試者通編皿字號亦不許<lb/>
　　　溷入生員至直省見任教職年力精强文學優<lb/>
　　　長者凖提學考送應試○八年題凖滿洲䝉古<lb/>
　　　漢軍生員開科鄉試各衙門未入流筆帖式亦<lb/>
　　　同生員應試○又題凖新舊舉人起送會試直<lb/>
<pb n="KR2m0013_WYG_069-35b"/>
　　　𨽻限十二月山東山西河南陜西限十一月江<lb/>
　　　南江西浙江湖廣限十月福建廣東廣西四川<lb/>
　　　等省限九月各如期起送如司府遲延違限聽<lb/>
　　　部題叅○又題凖順天鄉試例監生於本年援<lb/>
　　　納者不凖本年應試○十六年議凖例監生援<lb/>
　　　納在前而部文劄監於科舉年方到者仍凖應<lb/>
　　　試○康熙三年題凖舉人考授内閣中書及見<lb/>
　　　任者皆凖㑹試○五年題凖直𨽻舉人責成順<lb/>
<pb n="KR2m0013_WYG_069-36a"/>
　　　天等府起送各省舉人責成布政使司起送除<lb/>
　　　欠糧緣事黜革及見在議處未結與罰科丁憂<lb/>
　　　患病等項察實不送外其應試舉人於會試年<lb/>
　　　前詳覈造冊限十一月内送部仍逐名給文於<lb/>
　　　會試年前十一月初一日起至㑹試年正月初<lb/>
　　　十日止赴部投文如過期投文者不凖收試地<lb/>
　　　方官不照定限數部並遲誤給文者由部指名<lb/>
　　　題叅○七年題凖舉人就教仍凖會試○九年<lb/>
<pb n="KR2m0013_WYG_069-36b"/>
　　　議凖㑹試闗繫取士大典展期於二月初一日<lb/>
　　　以内投文凖其會試○二十八年覆凖滿洲䝉<lb/>
　　　古漢軍應鄉試之監生生員均由兵部驗射馬<lb/>
　　　歩箭能射者凖其移送順天府入場鄉試○二<lb/>
　　　十九年覆凖江南浙江每中舉人一名額定録<lb/>
　　　科六十名應試○又題凖直省本年捐納米糓<lb/>
　　　監生皆凖其於本省鄉試○又題凖奉天府滿<lb/>
　　　洲䝉古漢軍鄉試之監生生員令奉天將軍副<lb/>
<pb n="KR2m0013_WYG_069-37a"/>
　　　都統等驗射馬歩箭能射者交與該府丞分别<lb/>
　　　考取移送鄉試○三十年覆凖江南浙江録科<lb/>
　　　額數每中舉人一名於舊額六十名之外加四<lb/>
　　　十名○三十二名題凖各省常平倉捐納監生<lb/>
　　　遇鄉試之年亦與各項監生或在順天或在本<lb/>
　　　省一例凖其鄉試○四十四年題凖順天鄉試<lb/>
　　　應試諸生務在場期十日以前咨送五日以前<lb/>
　　　投納試卷逾限不凖入場○雍正元年<lb/>
<pb n="KR2m0013_WYG_069-37b"/>
諭前㑹試舉人已經中式者除過犯黜革外其有因殿<lb/>
　試謄録錯誤不合體式及有事故不得考者著禮部<lb/>
　覈實凖其再行殿試欽此○五年議凖官生録科飭<lb/>
　　　令學臣嚴加考試不得徇情濫録如有文理荒<lb/>
　　　謬者將學臣一并嚴加議處○六年題凖外省<lb/>
　　　貢監赴京闈者親齎地方官印文及地鄰甘結<lb/>
　　　限鄉試年二月内到監其湖南四川閩粤滇黔<lb/>
　　　諸省路塗遥逺凖其展限兩月到監該監驗明<lb/>
<pb n="KR2m0013_WYG_069-38a"/>
　　　印甘各結留監肄業仍於録科時取同考各生<lb/>
　　　互結凖其收考移送順天鄉試倘雖到監而規<lb/>
　　　避考課並無互結者槩不凖收考○七年<lb/>
諭各省拔貢聞已陸續來京旣不能應本省鄉試則當<lb/>
　凖其應試北闈俾得觀光盛典凡拔貢之有貢單者<lb/>
　皆著該部咨送順天府令其應試再修書各館内從<lb/>
　前有外省生員在館効力者若情願入場考試著取<lb/>
　同鄉京官印結保送順天府亦凖入場欽此○又覆<lb/>
<pb n="KR2m0013_WYG_069-38b"/>
　　　凖教官情願應試許呈報學臣入册送考倘藉<lb/>
　　　應試私回鄉里者照無故擅離職役律罰俸九<lb/>
　　　月○又<lb/>
諭凡由舉人考試補用筆帖式者皆凖其與舉人一同<lb/>
　㑹試至於由貢監生員考取小京官筆帖式之人其<lb/>
　中未必無通曉舉業文藝者若因其已經得官遂不<lb/>
　得與於鄉試則彼平日之所學莫由表見亦屬可惜<lb/>
　著通行八旗凡由貢監生員考取之小京官筆帖式<lb/>
<pb n="KR2m0013_WYG_069-39a"/>
　者若願就鄉試皆凖其與舉子等一同入場考試使<lb/>
　片善寸長不致遺棄以副國家教養人才之典欽此<lb/>
　　　○十三年奏凖考試大典攸闗良賤名分宜肅<lb/>
　　　八旗開户家人來厯不一當我<lb/>
　　朝定鼎之初有投充者有養育者有俘掠者本繫<lb/>
　　　良民旣經開户即猶之復籍自應凖其居官並<lb/>
　　　與考試至於旗下累世家奴實屬出身微賤或<lb/>
　　　因已經開户當差効力著有勞績凖其居官已<lb/>
<pb n="KR2m0013_WYG_069-39b"/>
　　　為不拘世類之寛典若並凖其一例考試則與<lb/>
　　　出身微賤不凖考試之定例不符嗣後凡實繫<lb/>
　　　旗奴開户者但許由旗下别途進身其本身及<lb/>
　　　子孫永行禁止考試○乾隆元年<lb/>
　諭凡由捐納候選之貢監舉人例不得與鄉㑹試從<lb/>
　　前事例内有捐應鄉會試一款今捐例已槩停止<lb/>
　　此等貢監舉人有志科名者勢皆不得援例與試<lb/>
　　矣朕思此等人員尚在需次選曹與旣登仕籍者<lb/>
<pb n="KR2m0013_WYG_069-40a"/>
　　有間不得因捐資候選屏諸場屋之外直𨽻各省<lb/>
　　貢監生捐官願與鄉試舉人捐官願與會試者凖<lb/>
　　令一同考試以示鼓舞人材之意欽此○又議凖<lb/>
　　　在京新捐貢監若繫臨場期廹本籍遥逺實難<lb/>
　　　取本地方文結者凖其取具同鄉六品以上京<lb/>
　　　官印結並取同考五人互結録科送考如有頂<lb/>
　　　冐情弊將本身及出結互結之京官貢監一併<lb/>
　　　照例治罪○又覆凖遇會試之年該州縣官於<lb/>
<pb n="KR2m0013_WYG_069-40b"/>
　　　舉子具呈到日即出具文結申詳布政使司覈<lb/>
　　　明勒限給咨不許胥吏任意稽延亦不得借端<lb/>
　　　駮詰倘州縣官不詳請布政使司不即給咨該<lb/>
　　　督撫察出指名叅處○七年<lb/>
　諭各省應試生員貢監由學臣録送入場向例舉人<lb/>
　　一名額取科舉三十名嗣後加至百名不為不多<lb/>
　　矣乃學臣等博寛大之名於科舉之外遺才大收<lb/>
　　一槩録送且有督撫普收送考者以致文理荒疎<lb/>
<pb n="KR2m0013_WYG_069-41a"/>
　　之人亦得濫冐入場試卷太多不但試官於倉卒<lb/>
　　之中難於别擇即浮薄士子將以觀光為游戲不<lb/>
　　復攻苦於寒牕於賓興大典甚有闗係嗣後學臣<lb/>
　　各宜留心慎重辦理毋得濫溢永著為例欽此○<lb/>
　　　八年覆凖臺灣孤懸海外其情形與内地不同<lb/>
　　　向來額中舉人二名錄送鄉試者約五百人今<lb/>
　　　遵定額止送二百名即應裁減過半恐無以鼓<lb/>
　　　勵邊逺士子之心應將臺灣額中舉人二名許<lb/>
<pb n="KR2m0013_WYG_069-41b"/>
　　　學臣依額録送之外擇其文理清通者酌量増<lb/>
　　　加不得將文理荒疎之人普收送考至於内地<lb/>
　　　錄科不得援此為例○九年議凖直𨽻江南江<lb/>
　　　西福建浙江湖廣為大省凖其每舉人一名録<lb/>
　　　送科舉八十名山東山西河南陜西四川廣東<lb/>
　　　為中省每舉人一名録送科舉六十名廣西雲<lb/>
　　　南貴州等為小省每舉人一名録送科舉五十<lb/>
　　　名其順天鄉試滿合夾旦南北中皿等字號應<lb/>
<pb n="KR2m0013_WYG_069-42a"/>
　　　試人數雖屬無多亦必以精通三場者方凖録<lb/>
　　　送嗣後即應試人衆仍不得過八十名之額○<lb/>
　　　十二年覆凖順天鄉試貝字號科舉照山東省<lb/>
　　　例每舉人一名録送科舉六十名○二十一年<lb/>
　　　覆凖天文生由生員入欽天監肄業者該監將<lb/>
　　　考取名額造具清册送部存案届期鄉試移送<lb/>
　　　學政録科學政咨部與原册覈對相符方凖考<lb/>
　　　録應試<lb/>
<pb n="KR2m0013_WYG_069-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定大清㑹典則例卷六十六<lb/>
</p>
<p>
</p>
  </div>
</body>
</text>
</TEI>
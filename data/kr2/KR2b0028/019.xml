<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢年紀卷十九</head>
    <p>
<pb n="KR2b0028_WYG_019-1a"/>
欽定四庫全書<lb/>
　西漢年紀卷十九　　　　宋　王益之　撰<lb/>
　　宣帝<lb/>
孝宣皇帝戾太子孫也巫蠱事起坐收繫郡邸獄<hi>漢舊儀郡</hi>
<hi>邸獄治天下郡國上計者屬大鴻臚</hi>時丙吉為廷尉監詔治巫蠱郡邸獄<lb/>
吉擇謹厚女徒復作淮陽郭徵卿令保飬曽孫因遭大<lb/>
赦吉廼載曽孫送祖母史良娣家後有詔掖庭飬視時<lb/>
掖庭令張賀哀曽孫奉飬甚謹既壮為取暴室嗇夫許<lb/>
<pb n="KR2b0028_WYG_019-1b"/>
廣漢女曽孫因依倚廣漢兄弟及祖母家史氏<hi>本紀李竒曰復</hi>
<hi>作女徒也謂輕罪男子守邉一嵗女子輭弱不任守令復令作於官亦一嵗故謂之復作徒也  考異曰本紀</hi>
<hi>作趙徴卿今從丙吉傳作郭字封按原本無因遭大赦以下事義未了且無以為後文  許廣漢等事張本當</hi>
<hi>是脱落今補入</hi>元平元年六月癸巳大将軍霍光奏昌邑王滛<lb/>
亂請廢<hi>按原本無元平元年以下文義不相屬今從本紀補入</hi>秋七月光等議定<lb/>
以聞皇太后詔即皇帝位八月己巳丞相敞薨<hi>本紀月按八</hi>
<hi>以下原脫今補入</hi>九月戊戌御史大夫蔡義為丞相<hi>百官表</hi>封陽<lb/>
平侯義時年八十餘短小無鬚眉貌似老嫗行步俛僂<lb/>
<pb n="KR2b0028_WYG_019-2a"/>
<hi>力主反</hi>常兩吏扶夾廼能行時大将軍光秉政議者或言<lb/>
光置宰相不選賢茍用可顓制者光聞之謂侍中左右<lb/>
及官屬曰以為人主師當為宰相何謂云云此語不可<lb/>
使天下聞也<hi>蔡義傳鑑考異曰百官表作戊戌荀紀作戊寅通  從荀紀按長歴是年八月乙丑</hi>
<hi>朔戊寅乃八月十四九月却有戊戍當是荀紀誤今從百官表</hi>左馮翊田廣明為御史<lb/>
大夫<hi>百官表</hi>大将軍光條奏羣臣諌昌邑王皆超遷光禄<lb/>
大夫夏侯勝為長信少府賜爵闗内侯御史中丞于定<lb/>
國為光禄大夫平尚書事太僕丞張敞為豫州刺史光<lb/>
<pb n="KR2b0028_WYG_019-2b"/>
以為羣臣奏事東宫太后省政宜知經術白令勝用尚<lb/>
書授太后十一月壬子立皇后許氏<hi>本紀母按四年載霍后  顯使淳于</hi>
<hi>衍隂殺許后而不書許后之立前後文義未安今從本紀増入</hi>皇太后歸長樂宫長樂<lb/>
宫初置屯衛<hi>本紀太考異曰通鑑據外戚傳遂於此上書尊  后為太皇太后按本紀不書後云</hi>
<hi>皇太后歸長樂宫使帝即位之初已尊為太皇太后不應尚以皇太后為稱也又元帝紀元帝即位尊皇太后</hi>
<hi>為太皇太后釋者以為上官后是昭后至元帝初方為太皇太后在宣帝時固未嘗舉此典也外戚傳誤以元</hi>
<hi>帝為宣帝劉氏已辨之矣通鑑既於宣帝即位初書尊皇太后為太皇太后於元帝即位初又書尊皇太后為</hi>
<hi>太皇太后殊為乖誤今於宣紀削去此語</hi>
<pb n="KR2b0028_WYG_019-3a"/>
本始元年春正月募郡國吏民訾百萬以上徙平陵<hi>本紀</hi>
詔有司論定策功以大司馬大将軍光功徳過太尉周<lb/>
勃車騎将軍安世故丞相楊敞功比丞相陳平前将軍<lb/>
韓増丞相蔡義功比潁隂侯灌嬰太僕杜延年功比朱<lb/>
虚侯劉章後将軍趙充國大司農田延年少府史樂成<lb/>
功比典客劉掲<hi>杜延年傳</hi>廼詔曰夫褒有徳賞元功古今通<lb/>
誼也大司馬大将軍博陸侯光宿衛忠正宣徳明恩守<lb/>
節秉誼以安宗廟其以河北東武陽益封光萬七千户<lb/>
<pb n="KR2b0028_WYG_019-3b"/>
與故所食凡二萬户<hi>霍光傳</hi>車騎将軍光禄勲富平侯安<lb/>
世功次大将軍益封萬六百户<hi>安世傳</hi>六月詔曰故皇太<lb/>
子在湖未有號諡嵗時祠其議諡置園邑有司奏請禮<lb/>
為人後者為之子也故降其父母不得祭尊祖之義也<lb/>
陛下為孝昭帝後承祖宗之祀制禮不踰閑謹行視孝<lb/>
昭帝所為故皇太子起位在湖史良娣冡在博望苑北<lb/>
親史皇孫位在廣明郭北諡法曰諡者行之迹也愚以<lb/>
為親諡宜曰悼母曰悼后比諸侯王園置奉邑三百家<lb/>
<pb n="KR2b0028_WYG_019-4a"/>
<hi>考異曰戾太子傳作悼皇荀紀作悼考按有司所請之辭謂禮為人後者為之子也故降其父母不得祭陛下</hi>
<hi>為孝昭帝後又曰親宜比諸侯王以此攷之稱皇考與上下文殊不協通鑑削去皇考兩字深有意義今從之</hi>
故皇太子諡曰戾置奉邑二百家史良娣曰戾夫人置<lb/>
守冡三十家園置長丞周衛奉守如法以湖閿<hi>許宻反</hi>鄉<lb/>
邪里聚為戾園長安白亭東為戾后園廣明成鄉為悼<lb/>
園皆改葬焉<hi>戾太子傳</hi>侍御史嚴延年劾大司農田延年持<lb/>
兵干屬<hi>之欲反</hi>車大司農自訟不干屬車事下御史中丞<lb/>
譴責延年何以不移書宫殿門禁止大司農而令得出<lb/>
<pb n="KR2b0028_WYG_019-4b"/>
入宫於是覆劾延年闌内罪人法至死延年亡命<hi>嚴延年傳</hi>
<hi>殺考異曰按本紀本始二年春田延年坐盗増僦直自  干屬車事不知其時傳謂在劾霍光後今載于田延</hi>
<hi>年死前一年之末</hi>
本始二年春以水衡錢為平陵徙民起第宅<hi>本紀應劭曰水衡與</hi>
<hi>少府皆天子私藏縣官公作當仰給司農今出水衡錢言宣帝即位為異政也</hi>夏五月詔議孝<lb/>
武廟樂有司請加尊號六月庚午尊孝武廟為世宗<hi>按原</hi>
<hi>本無詔議孝武廟樂以下至此考宣紀五月議廟樂六月尊為世宗乃始告祠當是原本脱誤今増入</hi>告<lb/>
祠世宗廟日有白鶴集後庭以立世宗廟告祠孝昭寢<lb/>
<pb n="KR2b0028_WYG_019-5a"/>
有鴈五色集殿前西河築世宗廟神光興于殿旁有鳥<lb/>
如白鶴前赤後青神光又興于房中如燭状廣川國世<lb/>
宗廟殿上有鐘音門户大開夜有光殿上盡明上廼下<lb/>
詔赦天下時霍光輔政上共<hi>讀曰恭</hi>已南面非宗廟之祀<lb/>
不出<hi>郊祀志</hi>
                    <graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥夕辰星與翼出蚤其後熒惑守房之鉤<lb/>
鈐<hi>天文志</hi>是嵗博士東海后倉為少府<hi>百官表</hi>倉事同郡孟<lb/>
卿説禮數萬言號曰后氏曲臺記授沛聞人通漢梁戴<lb/>
徳戴聖沛慶普<hi>儒林傳</hi>
<pb n="KR2b0028_WYG_019-5b"/>
本始三年春正月癸亥皇后許氏崩<hi>本紀后按原本不書許  之崩與下</hi>
<hi>文立霍后節不相照應今從本紀増入</hi>烏孫昆彌自将五萬餘騎與校尉<lb/>
常恵從西方入至右谷<hi>音鹿</hi>蠡<hi>音黎</hi>庭獲單于父行及嫂居<lb/>
次名王犂汙都尉千長騎将以下三萬九千餘級得馬<lb/>
牛羊驢驘橐駞七十餘萬頭烏孫皆自取鹵獲恵從吏<lb/>
卒十餘人隨昆彌還封恵長羅侯<hi>烏孫傳萬考異曰烏孫傳三  九千餘級</hi>
<hi>作四萬級今從匈奴及常恵傳又常恵傳七十餘萬頭作六十餘萬頭今從烏孫匈奴傳  按宣紀及匈奴烏</hi>
<hi>孫二傳本始二年匈奴西伐烏孫烏孫昆彌及公主上書求救漢兵大發十五萬騎五将軍分道並出校尉常</hi>
<pb n="KR2b0028_WYG_019-6a"/>
<hi>恵持節䕶烏孫兵咸擊匃奴三年春師發長安夏五月軍罷校尉常恵将烏孫兵入匃奴右地大克獲此本首</hi>
<hi>尾不具疑有脱落</hi>六月己丑丞相陽平節侯蔡義薨<hi>本紀義傳  考異曰</hi>
<hi>荀紀作乙丑誤今從漢書</hi>甲辰長信少府韋賢為丞相<hi>百官表</hi>封扶陽<lb/>
侯時賢七十餘以先帝師甚見尊重<hi>韋賢傳</hi>大司農魏相<lb/>
為御史大夫<hi>百官表</hi>
本始四年春正月詔曰盖聞農者興徳之本也今嵗不<lb/>
登已遣使者振貸因乏其令太官損膳省宰<hi>漢儀注太宰令屠者</hi>
<hi>七十二人宰二百人</hi>樂府減樂人使歸就農業丞相以下至都官<lb/>
<pb n="KR2b0028_WYG_019-6b"/>
令丞上書入榖輸長安倉助貸貧民民以車船載榖入<lb/>
闗者得毋用傳<hi>張戀反本紀</hi>三月乙邜立皇后霍氏賜丞相<lb/>
以下至郎吏從官金錢帛各有差赦天下<hi>本紀</hi>后光女也<lb/>
<hi>荀紀</hi>母顯既使淳于衍隂殺許后因為<hi>于偽反</hi>成君衣補治<lb/>
入宫具勸光内之果立為皇后初許后起微賤登至尊<lb/>
日淺從官車服甚節儉五日一朝皇太后於長樂宫親<lb/>
奉案上食以婦道共飬及霍后立亦修許后故事而皇<lb/>
太后親霍后之姊子故常竦體敬而禮之皇后轝駕侍<lb/>
<pb n="KR2b0028_WYG_019-7a"/>
從甚盛賞賜官屬以千萬計與許后時縣絶矣上亦寵<lb/>
之顓房燕<hi>外戚傳</hi>秋七月甲辰辰星在翼月犯之是日熒<lb/>
惑入輿鬼天質<hi>天文志</hi>
地節元年春正月戊午乙夜月食熒惑<hi>天文志</hi>有星孛于<lb/>
西方去太白二丈所<hi>本紀五行志</hi>夏六月戊戌甲夜客星又<lb/>
居左右角間東南指長可二尺色白<hi>天文志</hi>丙寅客星見<lb/>
貫索東北南行至七月癸酉夜入天市芒炎東南指其<lb/>
色白<hi>天文志</hi>是嵗光禄大夫水衡都尉于定國為廷尉<hi>百官</hi>
<pb n="KR2b0028_WYG_019-7b"/>
<hi>表</hi>定國乃迎師學春秋身執經北面備弟子禮為人謙<lb/>
恭尤重經術士雖卑賤徒步徃過定國皆與鈞禮恩敬<lb/>
甚備學士咸稱焉<hi>按原本脱雖卑賤以下二十二字今從定國傳補入</hi>其决疑平<lb/>
法務在哀鰥寡罪疑從輕加審慎之心朝廷稱之曰張<lb/>
釋之為廷尉天下無寃民于定國為廷尉民自以不寃<lb/>
<hi>定國傳六考異曰刑法志謂上感路温舒之言為置廷尉平秩  百石於是選于定國為廷尉按本紀地節三</hi>
<hi>年置廷尉平百官表于定國為廷尉在地節元年如此則志誤明矣今從百官表</hi>
地節二年春大司馬大将軍霍光病篤車駕自臨問光<lb/>
<pb n="KR2b0028_WYG_019-8a"/>
病上為之涕泣光上書謝恩曰臣兄驃騎将軍去病從<lb/>
軍有功病死賜諡景桓侯絶無後臣願以所封東武陽<lb/>
邑三千五百户分與兄孫奉車都尉山為列侯奉去病<lb/>
祀事下丞相御史即日拜光子禹為右将軍三月庚午<lb/>
光薨諡曰宣成侯<hi>光傳史記補表傳考異曰荀紀書于光薨之後按光  光上書謝恩曰願</hi>
<hi>分國邑封兄孫奉車都尉山為列侯奉去病祀事下丞相御史即日拜光子禹為右将軍光薨以此攷之禹之</hi>
<hi>拜将軍在光未死之前明矣今從本傳</hi>御史大夫魏相上疏曰聖主褒有<lb/>
徳以懐萬方顯有功以勸百僚是以朝廷尊榮天下鄉<lb/>
<pb n="KR2b0028_WYG_019-8b"/>
<hi>讀曰嚮</hi>風國家承祖宗之業制諸侯之重新失大将軍宜<lb/>
宣章盛徳以示天下顯明功臣以填<hi>竹刃反</hi>藩國毋空大<lb/>
位以塞爭權所以安社稷絶未萌也車騎将軍安世事<lb/>
孝武皇帝三十餘年忠信謹厚勤勞政事夙夜不怠與<lb/>
大将軍定策天下受其福國家重臣也宜尊其位以為<lb/>
大将軍毋令領光禄勲事使専精神憂念天下思惟得<lb/>
失上亦欲用之安世深辭弗能得乃拜為大司馬車騎<lb/>
将軍領尚書事<hi>安世傳年考異曰通鑑考異云百官表地節三  四月戊申張安世為大司馬</hi>
<pb n="KR2b0028_WYG_019-9a"/>
<hi>七月戊戌更為衛将軍霍禹為大司馬七月壬辰禹要斬荀紀三年四月戊辰安世為大司馬按明年四月無</hi>
<hi>戊辰七月無戊戌又不當再言七月以宣紀張安世霍光傳考之安世為司馬當在今年為衛将軍當在明年</hi>
<hi>十月禹死在四年七月盖年表旁行通連書之致此誤也今從通鑑  按原本無上亦欲用之以下文意未足</hi>
<hi>今増入</hi>上始親政事又思報大将軍功徳廼復使樂平侯<lb/>
山領尚書事而令羣臣得奏封事以知下情<hi>本紀此考異曰  據</hi>
<hi>本紀所書當霍光既死之後魏相上書遂以安世領尚書上始親政事又思報大将軍功徳故令山領尚書又</hi>
<hi>懼其壅蔽復令羣臣奏封事此當時之事情也通鑑刪去令羣臣奏封事一節未完又按通鑑載魏相上封事</hi>
<hi>請以安世為大将軍以塞争權按紀羣臣奏封事乃為防霍山領尚書不應先此已有封事之名當改作上疏</hi>
<pb n="KR2b0028_WYG_019-9b"/>
<hi>兩字通鑑又載魏相因許廣漢奏封事請損霍氏權及白去副封事按魏相傳云相因平恩侯奏封事廣漢封</hi>
<hi>平恩乃在地節三年不應先以為稱今載于封平恩侯之次</hi>
地節三年春三月詔曰盖聞有功不賞有罪不誅雖唐<lb/>
虞猶不能以化天下今膠東相王成勞<hi>盧到反</hi>來<hi>盧代反</hi>不<lb/>
怠流民自占<hi>之贍反</hi>八萬餘口治有異等其秩成中二千<lb/>
石賜爵闗内侯<hi>本紀</hi>未及徴用㑹病卒官後詔使丞相御<lb/>
史問郡國上計長吏守丞以政令得失或對言前膠東<lb/>
相成偽自増加以蒙顯賞是後俗吏多為虚名云<hi>循吏傳</hi>
<pb n="KR2b0028_WYG_019-10a"/>
夏四月戊申立子奭為皇太子大赦天下<hi>本紀通鑑鑑考異曰通</hi>
<hi>考異云荀紀立皇太子在去年四月戊申漢書舊本亦然顔注據疏廣及丙吉傳並云地節三年立皇太子知</hi>
<hi>在此年者是也今從之</hi>乃封太子外祖父許廣漢為平恩侯魏相<lb/>
因廣漢奏封事言後元以來政繇冡宰今光死子為右<lb/>
将軍兄子秉樞機昆弟諸壻據權勢光夫人顯及諸女<lb/>
皆通籍長信宫宜有以損奪其權又故事諸上書者皆<lb/>
為二封署其一曰副領尚書者先發副封所言不善屏<lb/>
去不奏相復因廣漢白去副封以防雍蔽帝善之<hi>相傳外戚</hi>
<pb n="KR2b0028_WYG_019-10b"/>
<hi>傳有按二年使樂平侯山領尚書節考異云云則此處當  封許廣漢及魏相因廣漢上封事事原本脱去乃</hi>
<hi>封太子外祖父以下至此今補入</hi>京師大雨雹大行治禮丞蕭望之因<lb/>
是上疏願賜清閒<hi>讀曰閑</hi>之宴口陳災異之意帝自在民<lb/>
間聞望之名曰此東海蕭生邪下少府宋畸<hi>居宜反</hi>問状<lb/>
無有所諱望之對以為春秋昭公三年大雨雹是時季<lb/>
孫専權卒逐昭公鄉<hi>讀曰嚮</hi>使魯君察於天變宜亡此害<lb/>
今陛下以聖徳居位思政求賢堯舜之用心也然而美<lb/>
祥未臻隂陽不和是大臣任政一姓擅埶之所致也附<lb/>
<pb n="KR2b0028_WYG_019-11a"/>
枝大者賊本心私家盛者公室危唯明主躬萬機選同<lb/>
姓舉賢材以為腹心與參政謀令公卿大臣朝見奏事<lb/>
明陳其職以考功能如是則庶事理公道立姦邪塞私<lb/>
權廢矣對奏天子拜望之為謁者<hi>望之傳韋考異曰通鑑載于  賢致仕魏</hi>
<hi>相拜相丙吉除御史大夫後今從荀紀載于三人除拜之前</hi>時上博延賢良多上書<lb/>
言便宜輙下望之問状髙者請丞相御史次者中二千<lb/>
石試事滿嵗以状聞下者報聞或罷歸田里所白處奏<lb/>
皆可累遷諫大夫丞相司直嵗中三遷官至二千石<hi>望之</hi>
<pb n="KR2b0028_WYG_019-11b"/>
<hi>傳荀紀</hi>五月甲申丞相扶陽侯韋賢以老病乞骸骨賜黄<lb/>
金百斤罷歸加賜第一區丞相致仕自賢始<hi>百官表韋賢傳</hi>六<lb/>
月壬辰御史大夫魏相為丞相辛丑太子太傅丙吉為<lb/>
御史大夫<hi>百官表</hi>冬十月<hi>按原本無冬十月三字今據二年使張安世領尚書下考異補</hi>
<hi>入</hi>戊戌更以張安世為衛将軍兩宫衛尉城門北軍兵<lb/>
屬焉以霍禹為大司馬冠小冠亡印綬以虗尊加之而<lb/>
實奪其衆<hi>霍光張安世傳軍考異曰據本紀十月詔罷車騎将軍右将  屯兵此専為霍禹兵權故</hi>
<hi>併安世罷耳至此復令安世為衛将軍領衛尉北軍故以霍禹為大司馬所謂以虚尊加之而實奪其衆是也</hi>
<pb n="KR2b0028_WYG_019-12a"/>
<hi>霍光傳云更以禹為大司馬冠小冠亡印綬罷其右将軍屯兵官屬此盖通前事言之非曽罷屯兵也盖禹之</hi>
<hi>罷屯兵已見于前十月通鑑既據本紀書罷右将軍屯兵矣至此又據光傳云罷其屯兵則為重出今刪去此</hi>
<hi>語</hi>廷尉史鉅鹿路温舒上書言宜尚徳緩刑上深愍焉<lb/>
十二月乃下詔初置廷尉平四人秩六百石<hi>温舒傳本紀  考異</hi>
<hi>曰荀紀載于本始元年按刑法志廷史路溫舒上疏言秦有十失其一尚存治獄之吏是也上深愍焉廼下詔</hi>
<hi>置廷平本紀載置廷平在地節三年今附于其前國按原本無上深愍焉以下文意未足且與元年于定  為</hi>
<hi>廷尉下考異不相應今補入</hi>昭帝時匃奴復使四千騎田車師及帝<lb/>
遣五将将兵擊匃奴車師田者驚去車師復通於漢匈<lb/>
<pb n="KR2b0028_WYG_019-12b"/>
奴怒召其太子軍宿欲以為質軍宿焉耆外孫不欲質<lb/>
匈奴亡走焉耆車師王更立子烏貴為太子及烏貴立<lb/>
為王與匈奴結婚姻教匈奴遮漢道通烏孫者至是漢<lb/>
遣侍郎㑹稽鄭吉校尉司馬憙<hi>許吏反</hi>将免刑罪人田渠<lb/>
犂積榖因發諸國兵攻破車師遷吉衛司馬使䕶鄯善<lb/>
以西南道<hi>西域傳鄭吉傳校考異曰西域傳云地節二年道鑑考異云  匈奴傳知在三年今從之</hi>
<hi>下按原本無遷吉衛司馬以下與元康二年議擊匈奴  考異不應而神爵二年所書䕶鄯善以西句亦屬無</hi>
<hi>根今補入</hi>
<pb n="KR2b0028_WYG_019-13a"/>
地節四年春正月詔曰朕聞之漢之興相國蕭何功第<lb/>
一今絶亡後朕甚憐之其以邑三千户封何元孫建世<lb/>
為酇侯<hi>荀紀褚先生補史記侯考異曰禇先生表以為地節三年漢書本紀  表並以為四年今從紀</hi>
<hi>表本紀以為二月荀紀以為正月今從荀紀</hi>二月<hi>本紀</hi>制詔御史賜外祖母號<lb/>
為博平君以博平蠡吾兩縣户萬一千為湯沐邑封舅<lb/>
王無故為平昌侯武為樂昌侯食邑各六千户追賜諡<lb/>
外祖王廼始曰思成侯詔涿郡治冡室置園邑四百家<lb/>
長丞奉守如法<hi>外戚傳</hi>三月甲辰宗正闗内侯劉徳以親<lb/>
<pb n="KR2b0028_WYG_019-13b"/>
親行謹厚為宗室率封為陽城侯子安民為郎中右曹<lb/>
宗家以徳得官宿衛者二十餘人<hi>考異曰草本作行謹重為宗室率侯監本</hi>
<hi>作行謹厚按徳傳云以親親行謹厚封為陽城侯則知草本為誤今從監本及本傳</hi>徳寛厚好施<lb/>
生毎行京兆尹事多所平反<hi>音幡</hi>罪人家産過百萬則以<lb/>
振昆弟賔客食飲曰富民之怨也<hi>恩澤表徳傳</hi>秋七月大司<lb/>
馬霍禹與母宣成夫人顯及諸壻昆弟謀反發覺皆誅<lb/>
滅<hi>按原本止載霍后之廢而不載霍氏之反當是脱誤今補入</hi>八月己酉使有司賜<lb/>
皇后䇿曰皇后熒惑失道懐不徳挾毒與母顯謀欲危<lb/>
<pb n="KR2b0028_WYG_019-14a"/>
太子無人母之恩不宜奉宗廟衣服不可以承天命嗚<lb/>
呼傷哉其退避宫上璽綬有司廢處昭臺宫<hi>本紀外戚傳</hi>張<lb/>
安世自霍氏誅<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>恐職典樞機以謹慎周宻自著外内<lb/>
無間毎定大政已决輙移病出聞有詔令廼驚使吏之<lb/>
丞相府問焉自朝廷大臣莫知其與議也嘗有所薦其<lb/>
人來謝安世大恨以為舉賢逹能豈有私謝邪絶弗復<lb/>
為通有郎功髙不調自言安世應曰君之功髙明主所<lb/>
知人臣執事何長短而自言乎絶不許已而郎果遷莫<lb/>
<pb n="KR2b0028_WYG_019-14b"/>
府長史遷辭去之官安世問以過失長史曰将軍為明<lb/>
主股肱而士無所進論者以為譏安世曰明主在上賢<lb/>
不肖較然臣下自修而已何知士而薦之其欲匿名迹<lb/>
逺權埶如此安世自見父子尊顯懐不自安為子延夀<lb/>
求出補吏上以為北地太守<hi>安世傳三考異曰通鑑載于元康  年按安世傳云</hi>
<hi>為北地太守嵗餘上閔安世年老復徵延夀為左曹太僕百官表載延夀為太僕在元康元年觀嵗餘之言則</hi>
<hi>出為北地太守在地節四年明矣兼本傳載上赦安世女孫敬安世<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>恐云云載于四年誅霍氏之後今從之</hi>
初帝聞京房為易房者淄川楊何弟子也明求其門人<lb/>
<pb n="KR2b0028_WYG_019-15a"/>
得琅邪梁邱賀賀入説上善之以賀為郎㑹八月飲酎<lb/>
行祠孝昭廟先敺旄頭劍挺墮地首垂泥中刄鄉<hi>讀曰嚮</hi>
乘輿車馬驚於是召賀筮之有兵謀不吉上還使有司<lb/>
侍祠是時霍氏外孫任宣坐謀反誅宣子章為公車丞<lb/>
亡在渭城界中夜元服入廟居郎間<hi>顔曰郎著皂衣故章元服以厠</hi>執<lb/>
㦸立廟門待上至欲為逆發覺伏誅故事上常夜入廟<lb/>
其後待明而入自此始也賀以筮有應繇是近幸為太<lb/>
中大夫給事中<hi>梁邱賀傳</hi>襄隄侯劉聖坐奉酎金斤八兩少<lb/>
<pb n="KR2b0028_WYG_019-15b"/>
四兩免<hi>王子侯表</hi>是嵗北海太守廬江朱邑以治行第一入<lb/>
為大司農<hi>百官表循吏傳</hi>時張敞為膠東相與邑書曰明主游<lb/>
心太古廣延茂士此誠忠臣竭思之時也直敞逺守劇<lb/>
郡馭於繩墨匈臆約結固亡竒也雖有亦安所施足下<lb/>
以清明之徳掌周稷之業猶飢者甘糟糠穰嵗餘粱肉<lb/>
何則有亡之埶異也昔陳平雖賢須魏倩而後進韓信<lb/>
雖竒頼蕭公而後信<hi>讀曰伸</hi>故事各達其時之英俊若必<lb/>
伊尹吕望而後薦之則此人不因足下而進矣邑感敞<lb/>
<pb n="KR2b0028_WYG_019-16a"/>
言貢薦賢士大夫多得其助者<hi>循吏傳</hi>渤海太守龔遂為<lb/>
水衡都尉<hi>百官表循吏傳</hi>遂為渤海太守見齊俗奢侈好末技<lb/>
不田作廼躬率以儉約勸民務農桑令口種一樹榆百<lb/>
本䪥五十本葱一畦韭家二母彘五鷄民有帶持刀劍<lb/>
者使賣劍買牛賣刀買犢曰何為帶牛佩犢春夏不得<lb/>
不趨田畆秋冬課收歛益畜果實菱芡勞<hi>盧到反</hi>來<hi>盧代反</hi>
循行郡中皆有畜積吏民皆富實獄訟止息數年上遣<lb/>
使者徴遂議曹王生願從功曹以為王生素耆<hi>讀曰嗜</hi>酒<lb/>
<pb n="KR2b0028_WYG_019-16b"/>
亡節度不可使遂不忍逆從至京師王生日飲酒不視<lb/>
太守㑹遂引入官王生醉從後呼<hi>火故反</hi>曰明府且止願<lb/>
有所白遂還問其故王生曰天子即問君何以治渤海<lb/>
君不可有所陳對宜曰皆聖主之徳非小臣之力也遂<lb/>
受其言既至前上果問以治状遂對如王生言天子説<lb/>
<hi>讀曰悦</hi>其有讓笑曰君安得長者之言而稱之遂因前曰<lb/>
臣非知此乃臣議曹教戒臣也上以遂年老不任公卿<lb/>
拜為水衡都尉王生為水衡丞水衡典上林禁苑共張<lb/>
<pb n="KR2b0028_WYG_019-17a"/>
宫館為宗廟取牲官職親近上甚重之以官夀卒<hi>龔遂傳</hi>
元康元年少府宋疇坐議鳳凰下彭城未至京師不足<lb/>
美貶為泗水太傅<hi>百官表後考異曰通鑑載于趙廣漢既誅之  按本紀是年三月以鳯凰</hi>
<hi>集赦天下當是此時建議也今附於此</hi>有司言禮父為士子為天子祭以<lb/>
天子悼園宜稱尊號曰皇考<hi>戾太子傳</hi>夏五月立皇考廟<hi>本紀</hi>
因園為寢以時薦享焉益奉明園民滿千六百家以為<lb/>
奉明縣尊戾夫人曰戾后置園奉邑及益戾園各滿三<lb/>
百家<hi>戾太子傳</hi>復<hi>方目反</hi>髙皇帝功臣絳侯周勃等百三十六<lb/>
<pb n="KR2b0028_WYG_019-17b"/>
人家子孫令奉祭祀世世勿絶其毋嗣者復其次<hi>本紀  考</hi>
<hi>異曰通鑑以表為證書於四年按本紀元年復家四年賜黄金恐是兩事難以合一今從本紀</hi>京兆尹<lb/>
趙廣漢好用世吏子孫新進年少者専厲彊壮蠭<hi>與鋒同</hi>
氣見事風生無所回避率多果敢之計莫為持難終以<lb/>
此敗初廣漢客私酤酒長安市丞相史逐去客客疑男<lb/>
子蘇賢言之以語廣漢廣漢使長安丞案賢尉史禹故<lb/>
劾賢為騎士屯霸上不詣屯所乏軍興賢父上書訟罪<lb/>
告廣漢事下有司覆治禹坐要斬請逮捕廣漢有詔即<lb/>
<pb n="KR2b0028_WYG_019-18a"/>
訊辭服㑹赦貶秩一等廣漢疑其邑子榮畜教令<hi>力成反</hi>
後以它法論殺畜人上書言之事下丞相御史案騐甚<lb/>
急廣漢使所親信長安人為丞相府門卒令微伺丞相<lb/>
門内不法事丞相傅婢有過自絞死廣漢聞之疑丞相<lb/>
夫人妬殺之府舍而丞相奉齋酎入府祠廣漢得此使<lb/>
中郎趙奉夀風<hi>讀曰諷</hi>曉丞相欲以脅之毋令窮正已事<lb/>
丞相不聽案驗愈急廣漢欲告之先問太史知星氣者<lb/>
言今年當有戮死大臣廣漢即上書告丞相罪制曰下<lb/>
<pb n="KR2b0028_WYG_019-18b"/>
京兆尹治廣漢知事廹切遂自将吏卒突入丞相府召<lb/>
其夫人跪庭下受辭收奴婢十餘人去責以殺婢事丞<lb/>
相魏相上書自陳妻實不殺婢廣漢數犯罪法不伏辜<lb/>
以詐巧廹脅臣相幸臣相寛不奏願下明使者治廣漢<lb/>
所驗臣相家事事下廷尉治罪實丞相自以過譴笞傅<lb/>
婢出至外第乃死不如廣漢言司直蕭望之劾奏廣漢<lb/>
摧辱大臣欲以刼持奉公逆節傷化不道上惡之下廣<lb/>
漢廷尉獄又坐賊殺不辜鞠獄故不以實擅斥除騎士<lb/>
<pb n="KR2b0028_WYG_019-19a"/>
乏軍興數罪天子可其奏吏民守闕號泣者數萬人或<lb/>
言臣生無益縣官願代趙京兆死使得牧飬小民廣漢<lb/>
竟坐要斬<hi>廣漢傳百考異曰本紀書于元康二年通鑑考異云  官表本始三年廣漢為京兆尹六</hi>
<hi>年要斬又元康元年書守京兆尹彭城太守遺按廣漢傳司直蕭望之劾奏廣漢摧辱大臣望之自司直為平</hi>
<hi>原太守元康元年又自平原太守入為少府然則廣漢之死當在元康元年本紀誤也今從通鑑載于元康元</hi>
<hi>年又廣漢傳云地節三年七月丞相婢自絞死温公以為婢死已數年而廣漢追發其事此説恐非使丞相婢</hi>
<hi>死在地節三年則事已在赦前廣漢不應追發要是傳所載年月為誤今削去之</hi>上閔大司馬衞<lb/>
将軍張安世年老復徴其子北地太守延夀為左曹太<lb/>
<pb n="KR2b0028_WYG_019-19b"/>
僕<hi>安世傳</hi>初烏孫公主少子萬年有寵於莎車王莎車王<lb/>
死而無子時萬年在漢莎車國人計欲自託於漢又欲<lb/>
得烏孫心上書請萬年為莎車王漢許之遣使者奚充<lb/>
國送萬年萬年初立暴惡國人不說上令羣臣舉可使<lb/>
西域者前将軍韓増舉上黨馮奉世以衛候使持節送<lb/>
大宛諸國客至伊循城㑹故莎車王弟呼屠徴與旁國<lb/>
共殺其王萬年及漢使者奚充國自立為王時匈奴又<lb/>
發兵攻車師城不能下而去莎車遣使揚言北道諸國<lb/>
<pb n="KR2b0028_WYG_019-20a"/>
已屬匈奴矣於是攻刼南道與歃盟畔漢從鄯善以西<lb/>
皆絶不通衛司馬鄭吉校尉司馬憙皆在北道諸國間<lb/>
奉世即以便宜發諸國兵擊殺之更立它昆弟子為莎<lb/>
車王<hi>奉世傳莎車傳師考異曰通鑑據西域傳作都䕶鄭吉傳吉破車  遷衛司馬使䕶鄯善以西南道</hi>
<hi>神爵中日逐王降吉遂将詣京師吉既破車師降日逐威震西域遂并䕶車師以西北道故號都䕶都䕶之置</hi>
<hi>自吉始焉又本紀日逐王降在神爵二年此云都䕶盖誤今易為衛司馬三字  按原本無奉世即以便宜發</hi>
<hi>諸國兵以下文義未足今補入</hi>
元康二年二月乙丑立皇后王氏賜丞相以下至郎從<lb/>
<pb n="KR2b0028_WYG_019-20b"/>
官錢帛各有差<hi>本紀</hi>王氏之先有功於髙祖賜爵闗内侯<lb/>
至后父奉光少時好鬬鷄上在民間數與奉光㑹相識<lb/>
奉光有女毎當適人所當適輒死及上即位乃納之後<lb/>
宫為倢伃時華倢伃張倢伃衛倢伃皆愛幸有子上懲<lb/>
霍后之欲鴆太子也於是廼選後宫素謹慎而無子者<lb/>
遂立王倢伃以母飬太子<hi>外戚傳荀紀</hi>三月癸未封后父奉<lb/>
光為卭成侯<hi>外戚傳表</hi>夏五月詔曰獄者萬人之命所以禁<lb/>
暴止邪飬育羣生也能使生者不怨死者不恨則可謂<lb/>
<pb n="KR2b0028_WYG_019-21a"/>
文吏矣今則不然用法或持巧心析律貳端深淺不平<lb/>
増辭飾非以成其罪奏不如實上亦亡繇知此朕之不<lb/>
明吏之不稱四方黎民将何仰哉二千石各察官屬勿<lb/>
用此人吏務平法或擅興繇役飾厨傳稱過使客越職<lb/>
踰法以取名譽譬猶踐薄氷以待白日豈不殆哉今天<lb/>
下頗被疾疫之災朕甚愍之其令郡國被災甚者毋出<lb/>
今年租賦<hi>本紀盖考異曰通鑑無夏字  脱今從本紀</hi>上與後将軍趙充國<lb/>
等議欲因匈奴衰弱出兵擊其右地使不得復擾西域<lb/>
<pb n="KR2b0028_WYG_019-21b"/>
丞相魏相上書陳曰臣聞之救亂誅暴謂之義兵兵義<lb/>
者王敵加於己不得已而起者謂之應兵兵應者勝争<lb/>
恨小故不忍憤怒者謂之忿兵兵忿者敗利人土地貨<lb/>
寳者謂之貪兵兵貪者破恃國家之大矜民人之衆欲<lb/>
見威於敵者謂之驕兵兵驕者滅此五者非但人事實<lb/>
天道也間者匈奴嘗有善意所得漢民輙奉歸之未有<lb/>
犯於邉境雖争屯田車師不足致意中今聞諸将軍欲<lb/>
興兵入其地臣愚不知此兵何名者也今邉郡困乏父<lb/>
<pb n="KR2b0028_WYG_019-22a"/>
子共犬羊之裘食草萊之實常恐不能自存難以動兵<lb/>
軍旅之後必有凶年言民以其愁苦之氣傷隂陽之和<lb/>
也出兵雖勝猶有後憂恐災害之變因此以生今郡國<lb/>
守相多不實選風俗尤薄水旱不時案今年計子弟殺<lb/>
父兄妻殺夫者凡二百二十二人臣愚以為此非小變<lb/>
也今左右不憂此乃欲發兵報孅介之忿於逺夷殆孔<lb/>
子所謂吾恐季孫之憂不在顓㬰而在蕭牆之内也願陛<lb/>
下與平昌侯樂昌侯平恩侯及有識者詳議乃可上從<lb/>
<pb n="KR2b0028_WYG_019-22b"/>
相言<hi>魏相傳</hi>時鄭吉上書言車師去渠犂千餘里北近匈<lb/>
奴漢兵在渠犂者勢不能相救願益田卒公卿議以為<lb/>
道逺煩費可且罷車師田者<hi>按原本無時鄭吉以下至此與下文吉乃得出句文</hi>
<hi>意不屬今補入</hi>上遣長羅侯常恵将張掖酒泉騎出車師北千<lb/>
餘里揚威武車師旁胡騎引去吉廼得出歸渠犂於是<lb/>
召故車師太子軍宿在焉耆者立以為王盡徙車師國<lb/>
民令居渠犂遂以車師故地與匈奴<hi>西域傳下考異曰通鑑此  又云以</hi>
<hi>鄭吉為衛司馬使䕶鄯善以西南道攷其時在地節三年今已書于吉破車師之後此不復重出</hi>渤海<lb/>
<pb n="KR2b0028_WYG_019-23a"/>
膠東盗賊並起山陽太守張敞上書自請治之曰臣聞<lb/>
忠孝之道退家則盡心於親進官則竭力於君夫小國<lb/>
中君猶有奮不顧身之臣况於明天子乎今陛下遊意<lb/>
於太平勞精於政事亹亹<hi>音尾</hi>不舍晝夜羣臣有司宜各<lb/>
竭力致身山陽郡户九萬三千口五十萬以上訖計盗<lb/>
賊未得者七十七人它課諸事亦略如此臣敞愚駑既<lb/>
無以佐思慮久處閒<hi>讀曰閑</hi>郡身逸樂而忘國事非忠孝<lb/>
之節也伏聞膠東渤海左右郡嵗數不登盗賊並起至<lb/>
<pb n="KR2b0028_WYG_019-23b"/>
攻官寺簒囚徒搜市朝刼列侯吏失綱紀姦軌不禁臣<lb/>
敞不敢愛身避死唯明詔之所處願盡力摧挫其暴虐<lb/>
存撫其孤弱事即有業所至郡條奏其所由廢及所以<lb/>
興之状書奏上徴敞拜膠東相賜黄金三十斤敞辭之<lb/>
官自謂治劇郡非賞罰無以勸善懲惡吏追捕有功效<lb/>
者願得壹切比三輔尤異上許之敞到膠東明設購賞<lb/>
開羣盗令相捕斬除罪吏追捕有功上名尚書調補縣<lb/>
令者數十人由是盗賊解散傳相捕斬吏民歙<hi>音翕</hi>然國<lb/>
<pb n="KR2b0028_WYG_019-24a"/>
中遂平<hi>張敞傳</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢年紀目録</head> <lb/>
    <p>
<pb n="KR2b0028_WYG_000-1a"/>
欽定四庫全書　　　　　史部二<lb/>
　西漢年紀　　　　　　　編年類<lb/>
　　提要<lb/>
　　　　<hi>臣</hi>等謹案西漢年紀三十卷宋王益之撰益<lb/>
　　　　之字行甫金華人官大理司直所著有漢官<lb/>
　　　　總録職源等書見馬端臨經籍考葢能熟于<lb/>
　　　　兩漢掌故者今他書散佚惟此本以載入永<lb/>
　　　　樂大典獨存考益之自序稱年紀三十卷考<lb/>
<pb n="KR2b0028_WYG_000-1b"/>
　　　　異十卷鑒論若干卷各自為書今此本不載<lb/>
　　　　鑒論而考則散附年紀各條之下與序不合<lb/>
　　　　殆後人離析其文如胡三省之於通鑑考異<lb/>
　　　　歟又序稱自高祖迄王莽之誅而此本終於<lb/>
　　　　平帝居攝以後闕焉且其文或首尾不完中<lb/>
　　　　間已有脱佚盖編入永樂大典之時已殘闕<lb/>
　　　　矣司馬光通鑑所載漢書皆本班馬二書及<lb/>
　　　　荀紀為據其餘鮮所採掇益之獨旁取楚漢<lb/>
<pb n="KR2b0028_WYG_000-2a"/>
　　　　春秋説苑新書廣徴博引排比成書視通鑑<lb/>
　　　　較為詳宻至所作考異於一切年月舛誤紀<lb/>
　　　　載異同名地錯出之處無不參稽互覈折衷<lb/>
　　　　一是多出二劉刋誤呉仁傑補遺之外尤通<lb/>
　　　　鑑考異所未及其考證亦可謂精審矣今依<lb/>
　　　　益之自序目次釐為三十卷其考異亦即從<lb/>
　　　　舊本仍附各條之下以便檢核不復拘自序<lb/>
　　　　之文别為編次焉乾隆四十六年二月恭校<lb/>
<pb n="KR2b0028_WYG_000-2b"/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR2b0028_WYG_000-3a"/>
欽定四庫全書<lb/>
　西漢年紀目録<lb/>
　　卷一<lb/>
　　　髙祖<lb/>
　　卷二<lb/>
　　　髙祖<lb/>
　　卷三<lb/>
　　　惠帝<lb/>
<pb n="KR2b0028_WYG_000-3b"/>
　　卷四<lb/>
　　　吕后<lb/>
　　卷五<lb/>
　　　文帝<lb/>
　　卷六<lb/>
　　　文帝<lb/>
　　卷七<lb/>
　　　文帝<lb/>
<pb n="KR2b0028_WYG_000-4a"/>
　　卷八<lb/>
　　　文帝<lb/>
　　卷九<lb/>
　　　景帝<lb/>
　　卷十<lb/>
　　　武帝<lb/>
　　卷十一<lb/>
　　　武帝<lb/>
<pb n="KR2b0028_WYG_000-4b"/>
　　卷十二<lb/>
　　　武帝<lb/>
　　卷十三<lb/>
　　　武帝<lb/>
　　卷十四<lb/>
　　　武帝<lb/>
　　卷十五<lb/>
　　　武帝<lb/>
<pb n="KR2b0028_WYG_000-5a"/>
　　卷十六<lb/>
　　　武帝<lb/>
　　卷十七<lb/>
　　　武帝<lb/>
　　卷十八<lb/>
　　　昭帝<lb/>
　　卷十九<lb/>
　　　宣帝<lb/>
<pb n="KR2b0028_WYG_000-5b"/>
　　卷二十<lb/>
　　　宣帝<lb/>
　　卷二十一<lb/>
　　　宣帝<lb/>
　　卷二十二<lb/>
　　　元帝<lb/>
　　卷二十三<lb/>
　　　元帝<lb/>
<pb n="KR2b0028_WYG_000-6a"/>
　　卷二十四<lb/>
　　　成帝<lb/>
　　卷二十五<lb/>
　　　成帝<lb/>
　　卷二十六<lb/>
　　　成帝<lb/>
　　卷二十七<lb/>
　　　成帝<lb/>
<pb n="KR2b0028_WYG_000-6b"/>
　　卷二十八<lb/>
　　　哀帝<lb/>
　　卷二十九<lb/>
　　　哀帝<lb/>
　　卷三十<lb/>
　　　平帝<lb/>
<pb n="KR2b0028_WYG_000-7a"/>
西漢年紀序<lb/>
王仲淹曰史之失自遷固始或問荀悦曰史乎史乎余<lb/>
三復斯言未嘗不廢卷而嘆也蓋自黍離降而為國風<lb/>
國異政家殊俗天下不復有周矣詩亡然後春秋作夫<lb/>
子冠王于正以示一統所以立萬世君臣之大法也遷<lb/>
固易編年以為紀傳事之大較雖繋於紀而人臣之議<lb/>
論功勛自見於傳殊不知孔子當列國紛紜之際首王<lb/>
綱以明大義遷固於大漢一統之時顧使人自為傳臣<lb/>
<pb n="KR2b0028_WYG_000-7b"/>
自為功毋乃非春秋之㫖歟下是述作滋多轉相師用<lb/>
卒未有能復編年之體者獨荀氏有見於古史廢墜之<lb/>
餘此仲淹所以既咎遷固之失而且幸荀氏之可考也<lb/>
余幼喜誦遷固史已復感於仲淹之論取荀紀一再讀<lb/>
之愛其有功於古史猶憾經始之初間多舛逆司馬公<lb/>
通鑑從而正之先後次第爛然有别固已整齊於荀氏<lb/>
矣獨其刋落盈辭求為省約以便人主之觀覽而當時<lb/>
論議所及制度所闗不無遺者竊不自揆取遷固史與<lb/>
<pb n="KR2b0028_WYG_000-8a"/>
其軼見於他説者以荀紀通鑑凢例裁之其間月日明<lb/>
具則載於月日之下有年無月則總於是嵗之末嵗月<lb/>
俱闕則約其事之先後而志焉起於髙祖終於王莽之<lb/>
誅凡二百二十九年為西漢年紀三十卷史傳互載不<lb/>
無牴牾因為訂正為考異十卷諸儒之議多所發明因<lb/>
為詮次為鑒論若干卷考諸年紀一代之升降著矣求<lb/>
諸考異一時之去取見矣參諸鑒論當時之事情得矣<lb/>
雖纂輯之際失不自保然先漢之事大略具焉或病余<lb/>
<pb n="KR2b0028_WYG_000-8b"/>
曰紀傳之作尚矣子顧欲廢之可乎答曰不然紀傳存<lb/>
一人之始末論人物者有考焉編年著一代之升降觀<lb/>
治亂者有稽焉以一人之始末視一代之升降重輕何<lb/>
如也荀氏之作溫公之述仲淹之論夫子之志也因序<lb/>
其所以作者以俟同志焉<lb/>
</p>
<p>
</p>
  </div>
</body>
</text>
</TEI>
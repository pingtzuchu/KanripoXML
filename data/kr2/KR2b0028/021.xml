<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢年紀卷二十一</head>
    <p>
<pb n="KR2b0028_WYG_021-1a"/>
欽定四庫全書<lb/>
　西漢年紀卷二十一　　　宋　王益之　撰<lb/>
　　宣帝<lb/>
五鳳元年皇太子冠皇太后賜丞相將軍列侯中二千<lb/>
石帛八百匹大夫人八十匹又賜列侯嗣子爵五大夫<lb/>
男子為父後者爵一級<hi>本紀在考異曰按漢書本紀太子冠  此年荀紀於元康三年</hi>
<hi>叙二疏去位事已云太子冠至是又重復言之蓋誤也</hi>夏赦徒作杜陵者<hi>本紀</hi>秋匈<lb/>
奴屠耆單于使日逐王先賢撣<hi>音纒</hi>兄右奥<hi>音/郁</hi>鞬<hi>居言反</hi>王<lb/>
<pb n="KR2b0028_WYG_021-1b"/>
與烏藉都尉各二萬騎屯東方以備呼韓邪單于<hi>考異曰與</hi>
<hi>字匈奴傳作為字仲馮以為誤改作與字按下文右奥鞬王自立為車犂單于烏藉都尉自立為烏藉單于如</hi>
<hi>此係是兩人為字誤矣通鑑取仲馮之說改作與字今從通鑑</hi>左馮翊韓延夀棄市<hi>本紀</hi>
望之劾奏延夀上僭不道又自陳前為延夀所奏今復<lb/>
舉延夀罪衆庶皆以臣懐不正之心侵寃延夀願下丞<lb/>
相中二千石博士議其罪事下公卿皆以延夀前既無<lb/>
狀後復誣愬典法大臣欲以解罪狡猾不道上惡之延<lb/>
夀竟坐棄市吏民數千人送至渭城老小扶持車轂爭<lb/>
<pb n="KR2b0028_WYG_021-2a"/>
奏酒炙延夀不忍距逆人人為飲計飲酒石餘使掾史<lb/>
分謝送者逺苦吏民延夀死無所恨百姓莫不流涕延<lb/>
夀三子皆為郎吏且死屬其子勿為吏以己為戒子皆<lb/>
以父言去官不仕<hi>延夀傳</hi>
五鳳二年春正月行幸雍祠五畤<hi>荀紀三考異曰宣紀以為  月荀紀以為</hi>
<hi>正月按漢制常以正月郊祀蓋荀氏作紀之時本猶未誤也又楊惲傳曰行必不至河東矣蓋時亦幸河東祠</hi>
<hi>后土史逸之也</hi>夏四月己丑大司馬車騎將軍龍頟安侯韓增<lb/>
薨<hi>本紀韓王信傳字考異曰通鑑無夏四月己丑五  今從漢書本紀</hi>五月彊弩將軍許<lb/>
<pb n="KR2b0028_WYG_021-2b"/>
延夀為大司馬車騎將軍<hi>百官表</hi>輔政延夀廣漢弟也<hi>外戚</hi>
<hi>傳車考異曰通鑑作車騎大將軍按百官表外戚傳並作  騎將軍初無大字兼先漢亦無此官名蓋通鑑仍</hi>
<hi>荀紀所書故如此不知荀紀後書延夀薨處亦云車騎將軍明前所書衍此一字今合刋去</hi>秋八月<lb/>
詔曰夫婚姻之禮人倫之大者也酒食之會所以行禮<lb/>
樂也今郡國二千石或擅為苛禁禁民嫁娶不得具酒<lb/>
食相賀召由是廢鄉黨之禮令民無所樂非所以導民<lb/>
也詩不云乎民之失徳亁<hi>音干</hi>餱<hi>音/侯</hi>以愆勿行苛政<hi>本紀</hi>初<lb/>
大司農中丞耿夀昌以善為算能商功利得幸於上至<lb/>
<pb n="KR2b0028_WYG_021-3a"/>
是奏言故事嵗漕闗東榖四百萬斛以給京師用卒六<lb/>
萬人宜糴三輔宏農河東上黨大原郡穀足供京師可<lb/>
以省闗東漕卒過半又白增海租三倍天子皆從其計<lb/>
御史大夫蕭望之奏言故御史屬徐宫家在東萊言往<lb/>
年加海租魚不出長老皆言武帝時縣官嘗自漁海魚<lb/>
不出後復予民魚廼出夫隂陽之感物類相應萬事盡<lb/>
然今夀昌欲近糴漕闗内之榖築倉治船費直二萬萬<lb/>
餘有動衆之功恐生旱氣民被其災夀昌習于商功分<lb/>
<pb n="KR2b0028_WYG_021-3b"/>
銖之事其深計逺慮誠未足任宜且如故上不聽漕事<lb/>
果便夀昌遂白令邊郡皆築倉以榖賤時增其賈而糴<lb/>
以利農榖貴時減賈而糶名曰常平倉<hi>食貨志</hi>上善之<hi>考異</hi>
<hi>曰本紀載于五鳳四年按蕭望之傳云耿夀昌奏設常平倉上善之望之非夀昌又望之輕丞相丙吉左遷太</hi>
<hi>子太傅望之左遷在五鳳二年不應設常平倉在四年也蓋夀昌以常平至四年民始便故賜爵闗内侯紀所</hi>
<hi>書者以賜爵故也按嚴延年傳云府丞義道夀昌為常平倉延年曰丞相御史不知為也當避位去夀昌安得</hi>
<hi>權此延年以神爵棄市則常平設倉當在此時今從蕭望之傳附于望之左遷之前</hi>望之復非夀<lb/>
昌又丞相丙吉年老上重焉望之又奏言百姓或乏困<lb/>
<pb n="KR2b0028_WYG_021-4a"/>
盗賊未止二千石多材下不任職三公非其人則三光<lb/>
為之不明今首嵗日月少光咎在臣等上以望之意輕<lb/>
丞相乃下侍中建章衛尉金安上光祿勲楊惲御史中<lb/>
丞王忠共詰問望之望之免冠置對天子繇<hi>與由同</hi>是不<lb/>
說<hi>音悅</hi>後丞相司直緐<hi>音婆</hi>延夀奏侍中謁者良使丞制詔<lb/>
望之望之再拜已良與望之言望之不起因故下手而<lb/>
謂御史曰良禮不備故事丞相病明日御史大夫輙問<lb/>
病朝奏事會庭中差居丞相後丞相謝大夫少進揖今<lb/>
<pb n="KR2b0028_WYG_021-4b"/>
丞相數病望之不問病會庭中與丞相鈞禮時議事不<lb/>
合意望之曰侯年寧能父我耶知御史有令不得擅使<lb/>
望之多使守史<hi>漢儀注御史大夫史員四十五人皆六百石其十五人給事殿中其餘三十人</hi>
<hi>留守治百事皆冠法冠</hi>自給車馬之杜陵䕶視家事少史冠法冠<lb/>
為妻先引又使賣買私所附益凡十萬三千案望之大<lb/>
臣通經術居九卿之右本朝所仰至不奉法自修踞慢<lb/>
不遜攘<hi>古讓字</hi>受所監臧二百五十以上請逮捕繫治壬<lb/>
午上使光禄勲惲策詔望之左遷為太子太傅以太子<lb/>
<pb n="KR2b0028_WYG_021-5a"/>
太傅黄覇為御史大夫望之為太傅以論語禮服授皇<lb/>
太子<hi>蕭望之傅百官表</hi>呼韓邪單于遣其弟右谷蠡王等西襲<lb/>
屠耆單于屯兵殺畧萬餘人屠耆單于聞之即自將六<lb/>
萬騎擊呼韓邪單于行千里未至嗕<hi>乃榖反</hi>姑地逢呼韓<lb/>
邪單于兵可四萬人合戰屠耆單于兵敗自殺都隆竒<lb/>
乃與屠耆少子右谷蠡王姑瞀樓頭亡歸漢車犂單于<lb/>
東降呼韓邪單于冬十一月呼韓邪單于左大將烏厲<lb/>
屈與父呼遬<hi>古速字</hi>累<hi>力追反</hi>烏厲温敦皆見匈奴亂率其<lb/>
<pb n="KR2b0028_WYG_021-5b"/>
衆數萬人南降漢封烏厲屈為新城侯烏厲温敦為義<lb/>
陽侯<hi>匈奴傳本紀降考異曰通鑑考異云宣紀呼遬累單于帥衆來  功臣表信成侯王定以匈奴烏桓</hi>
<hi>屠驀單于子左大將軍率衆降侯義陽侯厲温敦以匈奴謼遬累單于率衆降侯此即屈與敦也未嘗為單于</hi>
<hi>或降時自稱單于或紀表二者誤也</hi>光禄勲平通侯楊惲與太僕戴長樂<lb/>
相失長樂嘗使行事肄<hi>弋二反</hi>宗廟還謂掾史曰我親面<lb/>
見受詔副帝肄秺<hi>丁故反</hi>侯御人有上書告長樂非所宜<lb/>
言事下廷尉長樂疑惲教人告之亦上書告惲罪髙昌<lb/>
侯車犇入北掖門惲語富平侯張延夀曰聞前有犇車<lb/>
<pb n="KR2b0028_WYG_021-6a"/>
抵殿門門闗折馬死而昭帝崩今復如此天時非人力<lb/>
也左馮翊韓延夀有罪下獄惲上書訟延夀郎中邱常<lb/>
謂惲曰聞君侯訟韓馮翊當得活乎惲曰事何容易脛<lb/>
脛者未必全也我不能自保真人所謂鼠不容穴銜窶<lb/>
<hi>其羽反</hi>數<hi>山羽反</hi>者也又中書謁者令宣持單于使者語視<lb/>
諸將軍中朝二千石惲曰冒頓單于得漢美食好物謂<lb/>
之殠惡單于不來明甚惲上觀西閣上畵人指桀紂畵<lb/>
謂樂昌侯王武曰天子過此一二問其過可以得師矣<lb/>
<pb n="KR2b0028_WYG_021-6b"/>
畵人有堯舜禹湯不稱而舉桀紂惲聞匈奴降者道單<lb/>
于見殺惲曰得不肖君大臣為畵善計不用自令身無<lb/>
處所若秦時但任小臣誅殺忠良竟以滅亡令親任大<lb/>
臣即至今耳古與今如一邱之貉<hi>胡各反</hi>惲妄引亡國以<lb/>
誹謗當世無人臣禮又語長樂曰正月以來天隂不雨<lb/>
此春秋所記夏侯君所言行必不至河東矣以主上為<lb/>
戯語尤悖逆絶理事下廷尉廷尉定國考問左驗明白<lb/>
奏惲不服罪而召户將尊欲令戒飭<hi>與敕同</hi>富平侯延夀<lb/>
<pb n="KR2b0028_WYG_021-7a"/>
曰太僕定有死罪數事朝暮人也惲幸與富平侯婚姻<lb/>
今獨三人坐語侯言時不聞惲語自與太僕相觸也尊<lb/>
曰不可惲怒持大刀曰蒙富平侯力得族罪毋泄惲語<lb/>
令太僕聞之亂餘事惲幸得列九卿諸吏宿衛近臣上<lb/>
所信任與聞政事不竭忠愛盡臣子義而妄怨望稱引<lb/>
為訞<hi>與妖同</hi>惡言大逆不道請逮捕治上不忍加誅有詔<lb/>
皆免惲長樂為庶人<hi>惲傳二考異曰通鑑考異云宣紀書十  月楊惲坐前為光禄勲免</hi>
<hi>為庶人不悔過怨望大逆不道要斬荀紀因而用之按惲傳惲與孫會宗書曰臣之得罪已三年矣又因日食</hi>
<pb n="KR2b0028_WYG_021-7b"/>
<hi>之變騶馬猥佐成上書告惲罪又楊譚稱杜延年為御史大夫按百官表惲以神爵元年為光禄勲五年免戴</hi>
<hi>長樂亦以其年為太僕五年免杜延年以五鳳三年六月辛酉為御史大夫又按蕭望之傳使光禄勲惲策免</hi>
<hi>望之其事在今年八月惲猶為光禄勲至四年四月乃有日食之變蓋惲以今年十二月免為庶人至四年乃</hi>
<hi>死宣紀誤也</hi>是嵗衞尉扶陽侯韋元成為太常右扶風陳萬<lb/>
年為太僕<hi>百官表</hi>萬年善事人賂遺外戚許史傾家自盡<lb/>
尤事樂陵侯史髙丞相丙吉病中二千石上謁問疾遣<lb/>
家丞出謝謝已皆去萬年獨留昏夜廼歸<hi>陳萬年傳</hi>先是上<lb/>
興神仙方術之事而淮南有枕中鴻寳苑秘書書言神<lb/>
<pb n="KR2b0028_WYG_021-8a"/>
仙使鬼物為金之術及鄒衍重道延命方諫大夫劉更<lb/>
生獻之言黄金可成上令典尚方鑄作事費甚多至是<lb/>
方不驗上乃下更生吏吏劾更生鑄偽黄金繋當死其<lb/>
父宗正陽城侯徳上書訟罪會薨大鴻臚奏徳訟子罪<lb/>
失大臣體不宜賜諡置嗣制曰賜諡繆侯為置嗣子安<lb/>
民為陽城侯安民上書入國户半贖更生罪上亦竒其<lb/>
材得踰冬減死論<hi>劉徳劉向傳服䖍曰踰冬至春行寛大而减死罪  考異曰外戚恩澤侯</hi>
<hi>表徳以五鳳二年薨今附于徳薨之年</hi>京兆尹張敞上疏諫曰願明主時<lb/>
<pb n="KR2b0028_WYG_021-8b"/>
忘車馬之好斥逺<hi>于萬反</hi>方士之虚語游心帝王之術太<lb/>
平庶幾可興也後尚方待詔皆罷是時美陽得鼎獻之<lb/>
下有司議多以為宜薦見宗廟如元鼎時故事張敞好<lb/>
古文字按鼎銘勒而上議曰臣聞周祖始乎后稷后稷<lb/>
封于斄<hi>與邰同</hi>公劉發迹于豳太王建國于<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>
                    <hi>古岐字</hi>梁文<lb/>
武興于酆鎬由是言之則<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>梁酆鎬之間周舊居也固<lb/>
宜有宗廟壇場祭祀之臧今鼎出于<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>東中有刻書曰<lb/>
王命尸臣官此栒<hi>音荀</hi>邑賜爾旂鸞黼黻琱<hi>與雕同</hi>戈尸臣<lb/>
<pb n="KR2b0028_WYG_021-9a"/>
拜手稽首曰敢對揚天子丕顯休命臣愚不足以迹古<lb/>
文竊以傳記言之此鼎殆周之所以褒賜大臣大臣子<lb/>
孫刻銘其先功臧之于宫廟也不宜薦見宗廟制曰京<lb/>
兆尹議是<hi>郊祀志鑄考異曰此事史不載年按劉徳傳云更生  偽黄金繫當死其父徳上書訟罪</hi>
<hi>會薨大鴻臚奏徳訟子罪失大臣體不宜賜諡置嗣通鑑載于神爵元年按郊祀志載劉更生鑄黄金不驗坐</hi>
<hi>論敞上疏諫今從志附于其後</hi>
五鳳三年二月壬申御史大夫黄覇為丞相<hi>百官表</hi>封建<lb/>
成侯<hi>考異曰百官表作壬申荀紀作壬辰按長厯正月戊寅朔二月無壬辰而壬申乃二十五也今從百</hi>
<pb n="KR2b0028_WYG_021-9b"/>
<hi>官表</hi>夏六月辛酉西河太守杜延年為御史大夫<hi>百官表  考異</hi>
<hi>曰通鑑無夏字今從荀氏紀又通鑑考異云荀紀作辛巳百官表作辛酉按長厯此月丙午朔無辛巳今從表</hi>
始昭帝時廣陵王胥見上年少無子有覬欲心而楚地<lb/>
巫鬼胥迎女巫李女須使下神祝詛女須泣曰孝武帝<lb/>
下我左右皆伏言吾必令胥為天子胥多賜女須錢使<lb/>
禱巫山會昭帝崩胥曰女須良巫也殺牛賽<hi>先代反</hi>禱及<lb/>
昌邑王徵復使巫祝詛之後王廢胥<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>
                    <hi>古浸字</hi>信女須等<lb/>
數賜予錢物至帝即位胥曰太子孫何以反得立復令<lb/>
<pb n="KR2b0028_WYG_021-10a"/>
女須祝詛如前及漢立太子胥謂姬南等曰我終不得<lb/>
立矣乃止不詛後胥子南利侯寳坐殺人奪爵還歸廣<lb/>
陵與胥姬左脩姦事發覺繫獄棄市相勝之奏奪王射<lb/>
陂草田以賦貧民奏可胥復使巫祝詛如前事發覺有<lb/>
司按驗胥惶恐藥殺巫及宫人二十餘人以絶口公卿<lb/>
請誅胥天子遣廷尉大鴻臚即訊<hi>廣陵王傳</hi>
五鳳四年春正月廣陵王胥謂太子覇曰上遇我厚今<lb/>
負之甚我死骸骨當暴幸而得葬薄之無厚也即以綬<lb/>
<pb n="KR2b0028_WYG_021-10b"/>
自絞死天子加恩赦王諸子皆為庶人賜諡曰厲王<hi>本紀</hi>
<hi>廣陵王傳字考異曰通鑑無正月二  今從本紀</hi>匈奴單于稱臣遣弟谷<hi>音鹿</hi>蠡<lb/>
<hi>落奚反</hi>王入侍以邊塞亡冦减戍卒什二<hi>本紀考考異曰通鑑  異云按</hi>
<hi>匈奴傳呼韓邪稱臣即遣銖婁渠堂入侍事在明年時匈奴有三單于不知此單于為誰也</hi>民便常<lb/>
平倉上廼下詔賜大司農中丞耿夀昌爵闗内侯而蔡<lb/>
癸以好農使勸郡國至大官<hi>本紀食貨志</hi>楊惲既失爵位家<lb/>
居治産業起室宅以財自娛嵗餘其友人安定太守西<lb/>
河孫會宗與惲書諫戒之為言大臣廢退當闔門惶懼<lb/>
<pb n="KR2b0028_WYG_021-11a"/>
為可憐之意不當治産業通賔客有稱譽惲宰相子少<lb/>
顯朝廷一朝晻<hi>與暗同</hi>昧語言見廢内懐不服報㑹宗書<lb/>
曰惲家方隆盛時乘朱輪者十人位在列卿爵為通侯<lb/>
總領從官與<hi>讀曰豫</hi>聞政事曾不能以此時有所建明以<lb/>
宣徳化又不能與羣僚同心并力陪輔朝廷之遺忘已<lb/>
負竊位素餐之責乆矣懐禄貪埶不能自退遭遇變故<lb/>
横<hi>胡孟反</hi>被口語身幽北闕妻子滿獄當此之時自以夷<lb/>
滅不足以塞責豈意得全首領復奉先人之邱墓乎伏<lb/>
<pb n="KR2b0028_WYG_021-11b"/>
惟聖主之恩不可勝量君子游道樂以忘憂小人全軀<lb/>
說<hi>讀曰悅</hi>以忘罪竊自思念過已大矣行已虧矣長為農<lb/>
夫以没世矣是故身率妻子戮力耕桑灌園治産以給<lb/>
公上不意當復用此為譏議也夫人情所不能止者聖<lb/>
人弗禁故君父至尊親送其終也有時而既臣之得罪<lb/>
已三年矣田家作苦嵗時伏臘烹羊炰羔斗酒自勞<hi>來到</hi>
<hi>反</hi>家本秦也能為秦聲婦趙女也雅善鼓瑟奴婢歌者<lb/>
數人酒後耳熱仰天拊缶而呼烏烏其詩曰田彼南山<lb/>
<pb n="KR2b0028_WYG_021-12a"/>
蕪穢不治種一頃豆落而為萁人生行樂耳須富貴何<lb/>
時是日也拂衣而喜奮褎<hi>古袖字</hi>低卬頓足起舞誠滛荒<lb/>
無度不知其不可也惲幸有餘禄方糴賤販貴逐什一<lb/>
之利此賈豎之事汙辱之處惲親行之下流之人衆毁<lb/>
所歸不寒而栗雖雅知惲者猶隨風而靡尚何稱譽之<lb/>
有董生不云乎明明求仁義常恐不能化民者卿大夫<lb/>
之意也明明求財利常恐困乏者庶人之事也故道不<lb/>
同不相為謀今子尚安得以卿大夫之制而責僕哉夫<lb/>
<pb n="KR2b0028_WYG_021-12b"/>
西河魏土文侯所興有叚干木田子方之遺風漂<hi>匹遥反</hi>
然皆有節槩<hi>工代反</hi>知去就之分頃者足下離舊土臨安<lb/>
定安定山谷之間昆戎舊壤子弟貪鄙豈習俗之移人<lb/>
哉于今廼睹子之志矣方當盛漢之隆願勉旃毋多談<lb/>
會有食日之變騶馬猥佐成上書告惲驕奢不悔過日<lb/>
食之咎此人所致章下廷尉按驗得所予會宗書帝見<lb/>
而惡之廷尉當惲大逆無道要斬妻子徙酒泉郡惲兄<lb/>
子安平侯譚坐不諫正惲與相怨望語免為庶人召拜<lb/>
<pb n="KR2b0028_WYG_021-13a"/>
成為郎諸在位與惲厚善者太常韋元成及孫會宗等<lb/>
皆免官<hi>楊惲傳通鑑表考異曰楊惲傳作未央衛尉韋元成按百官  元成以神爵四年為衞尉五鳳</hi>
<hi>二年為太常又元成傳亦載為未央衞尉遷太常坐與惲厚善惲誅黨友皆免官以此攷之當是楊惲傳誤今</hi>
<hi>從百官表元成傳易為太常</hi>閏振單于率其衆東擊郅支單于郅支<lb/>
單于與戰殺之并其兵遂進攻呼韓邪呼韓邪破其兵<lb/>
走郅支都單于庭<hi>匈奴傳</hi>
甘露元年春正月行幸甘泉郊泰畤<hi>本紀</hi>皇太子柔仁好<lb/>
儒見帝所用多文法吏以刑名繩下大臣楊惲蓋寛饒<lb/>
<pb n="KR2b0028_WYG_021-13b"/>
等坐刺譏辭語為罪而誅嘗侍燕從<hi>千容反</hi>容言陛下持<lb/>
刑太深宜用儒生帝作色曰漢家自有制度本以覇王<lb/>
道雜之奈何純任徳教用周政乎且俗儒不逹時宜好<lb/>
是古非今使人眩<hi>胡眄反</hi>於名實不知所守何足委任廼<lb/>
嘆曰亂我家者太子也繇是疏太子而愛淮陽王<hi>元帝紀</hi>
淮陽王母張偼伃尤愛幸而王又好政事通法律上竒<lb/>
其材曰真我子也是時王未就國上常有意欲用代太<lb/>
子然因太子起于微細上少依倚許氏及即位而許后<lb/>
<pb n="KR2b0028_WYG_021-14a"/>
以弑死太子蚤失母故弗忍也乆之上召拜韋元成為<lb/>
淮陽中尉欲感諭王輔以推讓之臣由是太子遂安<hi>元帝</hi>
<hi>紀淮陽王韋元成傳</hi>樂陵侯史髙以外屬舊恩侍中貴重丞相黄<lb/>
覇薦髙可太尉天子使尚書召問覇太尉官罷乆矣丞<lb/>
相兼之所以偃武興文也如國家不虞邊境有事左右<lb/>
之臣皆將帥也夫宣明教化通達幽𨼆使獄無寃刑邑<lb/>
無盗賊君之職也將相之官朕之任焉侍中樂陵侯髙<lb/>
帷幄近臣朕之所自親君何越職而舉之尚書令受丞<lb/>
<pb n="KR2b0028_WYG_021-14b"/>
相對覇免冠謝罪數日乃决自是後不敢復有所請然<lb/>
自漢興言治民吏以覇為首<hi>黄覇傳拜考異曰通鑑載于黄覇  相之次按漢以</hi>
<hi>大司馬代太尉無大司馬與太尉並置者是時許延夀既為大司馬不應覇復薦史髙為太尉當是延夀既薨</hi>
<hi>之後今附於此</hi>夏四月建章未央長樂宫鍾虡銅人皆生毛長<lb/>
一寸所時以為美祥<hi>郊祀志</hi>秋酎宗廟髙平侯魏宏博陽<lb/>
侯丙顯坐騎至司馬門不敬削爵一級為闗内侯<hi>恩澤侯表</hi>
始顯少為諸曹嘗從祠髙廟至夕牲日<hi>顔曰未祭一日其夕展視牲具</hi>
<hi>謂之夕牲</hi>乃使出取齋衣丞相吉大怒謂其夫人曰宗廟至<lb/>
<pb n="KR2b0028_WYG_021-15a"/>
重而顯不敬慎亡吾爵者必顯也夫人為言然後乃已<lb/>
<hi>丙吉傳</hi>
甘露二年春正月立皇子囂<hi>音敖</hi>為定陶王<hi>本紀鑑考異曰通  考異</hi>
<hi>云諸侯王表作十月乙亥今從漢書本紀</hi>囂衞倢伃子也<hi>宣元六王傳</hi>詔曰廼者<lb/>
鳳凰甘露降集黄龍登興醴泉滂流枯槁<hi>古老反</hi>榮茂神<lb/>
光並見咸受禎<hi>音貞</hi>祥其赦天下减民算三十賜諸侯王<lb/>
丞相將軍列侯中二千石金錢各有差賜民爵一級女<lb/>
子百户牛酒鰥寡孤獨髙年帛<hi>本紀</hi>珠厓郡反夏四月遣<lb/>
<pb n="KR2b0028_WYG_021-15b"/>
䕶軍都尉張禄將兵擊之<hi>荀紀</hi>御史大夫杜延年以老病<lb/>
乞骸骨天子優之使光禄大夫持節賜延年黄金百斤<lb/>
加致醫藥延年遂稱病篤賜安車駟馬罷就第<hi>延年傳</hi>秋<lb/>
九月立皇子宇為東平王<hi>本紀</hi>宇公孫倢伃子也<hi>宣元六王傳</hi>
甘露三年上以戎狄賔服思股肱之美廼圖畫其人于<lb/>
麒麟閣法其形貌署其官爵姓名唯霍光不名曰大司<lb/>
馬大將軍博陸侯姓霍氏次曰衞將軍富平侯張安世<lb/>
次曰車騎將軍龍額侯韓增次曰後將軍營平侯趙充<lb/>
<pb n="KR2b0028_WYG_021-16a"/>
國次曰丞相髙平侯魏相次曰丞相博陽侯丙吉次曰<lb/>
御史大夫建平侯杜延年次曰宗正陽城侯劉徳次曰<lb/>
少府梁邱賀次曰太子太傅蕭望之次曰典屬國蘇武<lb/>
皆有功徳知名當世是以表而揚之明著中興輔佐列<lb/>
于方叔召虎仲山甫焉自丞相黄覇御史大夫于定國<lb/>
大司農朱邑京兆尹張敞右扶風尹翁歸及儒者夏侯<lb/>
勝等皆以善終著名帝世然不得列于名臣之圖以此<lb/>
知其選矣<hi>通鑑蘇武傳</hi>詔曰廼者鳳凰集新蔡羣鳥四面行<lb/>
<pb n="KR2b0028_WYG_021-16b"/>
列皆鄉鳳凰立以萬數其賜汝南太守帛百匹新蔡長<lb/>
吏三老孝弟力田鰥寡孤獨各有差賜民爵二級毋出<lb/>
今年租<hi>本紀</hi>三月己丑丞相建成侯黄覇薨諡曰定侯<hi>本紀</hi>
<hi>百官表覇傳按考異曰本紀百官表皆作己丑通鑑仍荀紀作己巳  長厯是月甲申朔無己巳至三月初六</hi>
<hi>日乃己丑也當是荀紀誤今從本紀百官表</hi>夏五月甲午御史大夫于定國<lb/>
為丞相封西平侯太僕陳萬年為御史大夫<hi>百官表于定國傳</hi>
詔諸儒講五經同異于石渠閣博士沛施讎<hi>受田王孫易</hi>論<lb/>
易譯官令齊周堪博士魯孔覇<hi>俱受大夏侯勝書</hi>千乘歐陽地<lb/>
<pb n="KR2b0028_WYG_021-17a"/>
餘濟南林尊<hi>並受歐陽生書</hi>平陵張山拊<hi>音/膚</hi>謁者陳留假倉<hi>並受</hi>
<hi>小夏侯建書</hi>論書博士沛薛廣徳山陽張長安<hi>並受王式詩</hi>論詩<lb/>
博士梁戴聖太子舍人沛聞人通漢<hi>並受后倉禮</hi>論禮公羊<lb/>
博士下邳嚴彭祖侍郎申輓<hi>音晩</hi>伊推宋顯穀梁議郎汝<lb/>
南尹更始待詔劉向<hi>即更生更名</hi>梁周慶丁姓竝論春秋黄<lb/>
門郎梁邱臨<hi>賀子</hi>奉使問諸儒而淮陽中尉韋元成<hi>治魯詩又</hi>
<hi>治禮</hi>受詔與太子太傅蕭望之及諸儒雜論同異條奏其<lb/>
對時公羊家多不見從彭祖等願請内侍郎許廣使者<lb/>
<pb n="KR2b0028_WYG_021-17b"/>
亦竝内榖梁家中郎王亥各五人議三十餘事各以經<lb/>
誼對多從榖梁蕭望之等平奏其議天子稱制臨决焉<lb/>
廼立梁邱易大小夏侯尚書榖梁春秋博士<hi>諸傳荀考異曰  紀</hi>
<hi>云立榖梁公羊春秋左氏傳博士按公羊博士已立于武帝時宣帝所立只榖梁耳左氏至成哀時猶未立學</hi>
<hi>官故劉歆移書責太常亦可見荀氏之誤今不取一石渠議漢書不載其辭今無復存唯杜佑通典尚見  二</hi>
<hi>一議大宗無後族無庶子已有一嫡子當絶父祀以後大宗不戴云大宗不可絶言嫡子不為後者不得先庶</hi>
<hi>耳族無庶子則當絶父以後大宗聞人通漢曰大宗有絶子不絶其父帝制曰聖議是也一經云大夫之子為</hi>
<hi>姑姊妹女子子無主後者為大夫命婦者唯子不報何戴聖以為唯子不報者言命婦不得降故以大夫之子</hi>
<pb n="KR2b0028_WYG_021-18a"/>
<hi>為文唯子不報者言猶斷周不得申其服也帝制曰為父母周是也一蕭太傅云以麻終月數者以其未葬除</hi>
<hi>無文節故不變其服為稍輕也已除䘮服未葬者皆至葬反服庶人為國君亦如之帝制曰會葬服䘮衣是也</hi>
<hi>又問曰大夫降乳母邪聞人通漢對曰乳母所以不降者報義之服故不降也又問鄉請射告主人樂不告者</hi>
<hi>何也戴聖曰請射告主人者賔主俱當射也夫樂主所以樂賔也故不告於主人也黄門郎臨奏經曰鄉射合</hi>
<hi>樂大射不何也戴聖曰鄉射至而合樂者質也大射人君之禮儀多故不合樂也聞人通漢曰鄉射合樂者人</hi>
<hi>禮也所以合和百姓也大射不合樂者諸侯之禮也韋元成曰鄉射禮所以合樂者鄉人本無樂故合樂嵗時</hi>
<hi>所以合和百姓以同其意也至諸侯當有樂傳曰諸侯不釋懸明用無時也君臣朝廷固當用之矣必須合樂</hi>
<hi>而後合故不云合樂也時公卿以元成議是又問經云宗子孤而殤何也聞人通漢曰孤者師傳曰因殤而見</hi>
<pb n="KR2b0028_WYG_021-18b"/>
<hi>孤也男子二十冠而不為殤亦不為孤故因殤而見之戴聖曰凡為宗子無父乃得為宗子然為人後者父雖</hi>
<hi>在得為宗子故稱孤聖又問通漢曰因殤而見孤冠則不為孤者曲禮曰孤子當室冠衣不純采此孤而言冠</hi>
<hi>何也對曰孝子未曾忘親有父母無父母衣服輙異記曰父母在冠衣不純素父母殁冠衣不純采故言孤言</hi>
<hi>孤者别衣服也聖又曰然則子無父母年且百嵗猶稱孤不斷何乎通漢對曰二十冠而不為孤父母之䘮年</hi>
<hi>雖老猶稱孤已上特禮議耳諸經盡然今姑附見可以類推</hi>初帝聞衞太子好榖梁<lb/>
春秋以問韋賢夏侯勝史髙皆魯人也言榖梁子皆魯<lb/>
學公羊氏廼齊學也宜興榖梁沛蔡千秋為郎嘗從魯<lb/>
榮廣受榖梁上召見千秋與公羊家竝說上善榖梁說<lb/>
<pb n="KR2b0028_WYG_021-19a"/>
擢千秋為諫大夫給事中及慶姓為博士由是榖梁之<lb/>
學大盛<hi>本紀諸傳</hi>烏孫大昆彌元貴靡鴟靡皆病死公主上<lb/>
書言年老土思願得歸骸骨葬漢地天子閔而迎之冬<lb/>
公主與烏孫男女三人俱來至京師年且七十賜以公<lb/>
主田宅奴婢奉養甚厚朝見儀比公主後卒三孫因留<lb/>
守墳墓云<hi>考異曰通鑑又取西域傳云後叚會宗為都䕶乃招還亡畔安定之星靡死子雌栗靡代</hi>
<hi>立按叚會宗為都䕶乃在竟寧中竟寧元帝末年載于此恐誤今除去之</hi>初皇太子所愛幸<lb/>
司馬良娣病且死謂太子曰妾死非天命廼諸娣妾良<lb/>
<pb n="KR2b0028_WYG_021-19b"/>
人更祝詛殺我太子憐之且以為然及司馬良娣死太<lb/>
子悲恚發病忽忽不樂因以過怒諸娣妾莫得進見者<lb/>
乆之帝聞太子恨過諸娣妾欲順適其意廼令皇后擇<lb/>
後宫家人子可以虞<hi>與娛同</hi>侍太子者故繡衣御史王賀<lb/>
女孫政君與<hi>讀曰豫</hi>在其中及太子朝皇后廼見政君等<lb/>
五人微令旁長御問知太子所欲太子殊無意于五人<lb/>
者不得已于皇后彊應曰此中一人可是時政君坐近<lb/>
太子又獨衣絳縁諸于長御即以為是皇后使侍中杜<lb/>
<pb n="KR2b0028_WYG_021-20a"/>
輔掖庭令濁賢交送政君太子宫見丙殿得御幸有身<lb/>
先是太子後宫娣妾以十數御幸乆者七八年莫有子<lb/>
及政君一幸而有身是嵗生子于甲館畫堂為世適<hi>讀曰</hi>
<hi>嫡</hi>皇孫帝愛之自名曰驁字太孫常置左右<hi>元后傳</hi>鴈門<lb/>
太守建平侯杜緩為太常<hi>百官表</hi>緩延年子也<hi>本傳</hi>郅支單<lb/>
于亦遣使奉獻漢遇之甚厚<hi>匈奴傳</hi>
甘露四年典屬國常惠為右將軍<hi>百官表</hi>典屬國如故<hi>惠傳</hi>
秺侯金賞為侍中太僕<hi>百官表</hi>匈奴呼韓邪郅支兩單于<lb/>
<pb n="KR2b0028_WYG_021-20b"/>
俱遣使朝獻漢待呼韓邪使有加<hi>匈奴傳</hi>諸儒薦郡文學<lb/>
河内張禹詔太子太傅蕭望之問禹對易及論語大義<lb/>
望之善焉奏禹經學精習有師法可試事奏寢罷歸故<lb/>
官禹嘗從沛郡施讎受易琅琊王陽膠東庸生問論語<lb/>
<hi>禹傳</hi>
黄龍元年春正月行幸甘泉郊泰畤<hi>本紀</hi>匈奴呼韓邪單<lb/>
于來朝禮賜如初加衣百一十襲錦帛九千匹絮八千<lb/>
斤二月單于歸國始郅支單于以為呼韓邪降漢兵弱<lb/>
<pb n="KR2b0028_WYG_021-21a"/>
不能復自還即引其衆西欲攻定右地又屠耆單于小<lb/>
弟本侍呼韓邪亦亡之右地收兩兄餘兵得數千人自<lb/>
立為伊利目單于道逢郅支合戰郅支殺之并其兵五<lb/>
萬餘人聞漢出兵榖助呼韓邪即遂留居右地自度力<lb/>
不能定匈奴乃益西近烏孫欲與并力遣使見小昆彌<lb/>
烏就屠烏就屠見呼韓邪為漢所擁郅支亡虜欲攻之<lb/>
以稱漢乃殺郅支使持頭送都䕶在所發八千騎迎郅<lb/>
支郅支見烏孫兵多其使又不反勒兵逢擊烏孫破之<lb/>
<pb n="KR2b0028_WYG_021-21b"/>
因北擊烏揭<hi>邱例反</hi>烏揭降發其兵西破堅昆北降丁令<lb/>
并三國數遣兵擊烏孫常勝之堅昆東去單于庭七千<lb/>
里南去車師五千里郅支留都之<hi>匈奴傳本紀</hi>詔曰朕既不<lb/>
明數申詔公卿大夫順民所疾苦今吏或以不禁姦邪<lb/>
為寛大縱釋有罪為不苛或以酷惡為賢皆失其中奉<lb/>
詔宣化如此豈不繆哉方今天下少事賦役省减兵革<lb/>
不動而民多貧盗賊不止其咎安在上計簿務為欺謾<lb/>
以避其課三公不以為意朕將何任御史察計簿有疑<lb/>
<pb n="KR2b0028_WYG_021-22a"/>
不實者按之使真偽毋相亂<hi>本紀荀紀豈考異曰迹孝宣之行事  復有一毫寛</hi>
<hi>厚之意哉治其罪狀使與名律相應無所縱舍贊所謂必罰是也暮年之詔顧謂數申詔公卿務行寛大其誰</hi>
<hi>欺乎荀氏漢紀削去此語其知之矣今從荀紀</hi>三月客星居王良東北可九尺<lb/>
長丈餘西指出閣道間至紫宫<hi>本紀天文志</hi>未央宫輅軨<hi>音零</hi>
中雌雞化為雄毛皮變化而不鳴不將無距<hi>五行志荀紀</hi>夏<lb/>
四月詔曰舉廉吏誠欲得其真也吏六百石位大夫有<lb/>
罪先請秩禄上通足以效其賢材自今以來毋得舉<hi>本紀</hi>
以修撰之職領於他官<hi>考異曰此語見通典不知其時今附于帝終之前</hi>由是<lb/>
<pb n="KR2b0028_WYG_021-22b"/>
太史之官惟知占候<hi>通典</hi>太常掌故東海匡衡調補平原<lb/>
文學學者多上書薦衡經明當世少䨇今為文學就官<lb/>
京師後進多欲從衡平原衡不宜在逺方事下太子太<lb/>
傅蕭望之少府梁邱賀問衡對詩諸大義其對深美望<lb/>
之奏衡經學精習說有師道可觀覽帝不甚用儒遣衡<lb/>
歸官而皇太子見衡對私善之<hi>匡衡傳</hi>帝寢疾選大臣可<lb/>
屬<hi>之欲反</hi>者冬十二月癸酉引外屬侍中樂陵侯史髙太<lb/>
子太傅蕭望之少傅周堪至禁中拜髙為大司馬車騎<lb/>
<pb n="KR2b0028_WYG_021-23a"/>
將軍望之為前將軍光禄勲堪為光禄大夫皆受遺詔<lb/>
輔政領尚書事<hi>望之傳百官表</hi>甲戌帝崩于未央宫明年春正<lb/>
月辛丑葬杜陵上尊號曰孝宣皇帝帝不喜儒好觀申<lb/>
子君臣篇<hi>宣紀元紀劉向别録不考異曰宣紀平生慘覈豈無所自漢史顧  載乃軼出于劉向别</hi>
<hi>録今取之</hi>
　　班固贊曰孝宣之治信賞必罰綜核名實政事文<lb/>
　　學法理之士咸精其能至于技巧工匠器械自元<lb/>
　　成間鮮能及之亦足以知吏稱其職民安其業也<lb/>
<pb n="KR2b0028_WYG_021-23b"/>
　　遭值匈奴乖亂推亡固存信<hi>讀曰申</hi>威北夷單于慕<lb/>
　　義稽首稱藩可謂中興矣<hi>考異曰功光祖宗業埀後裔侔徳殷宗周宣矣</hi>
　　<hi>漢業至宣帝而衰安得功光祖宗又荀氏于元帝贊削孝宣之業衰焉一語其亦有見于此班固此</hi>
　　<hi>語太過今削去之</hi>
</p>
<p>
</p>
  </div>
</body>
</text>
</TEI>
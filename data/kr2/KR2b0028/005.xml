<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢年紀卷五</head>
    <p>
<pb n="KR2b0028_WYG_005-1a"/>
欽定四庫全書<lb/>
　西漢年紀卷五　　　　　宋　王益之　撰<lb/>
　　文帝<lb/>
太宗孝文皇帝諱恒髙帝中子也<hi>漢書注云髙祖第四子</hi>母曰薄<lb/>
姬<hi>漢書荀紀</hi>父吳人與故魏王宗女魏媪<hi>烏老反下同</hi>通而生薄<lb/>
姬及諸侯叛秦魏豹立為王而魏媪内其女於魏宫許<lb/>
負相薄姬當生天子是時項羽方與漢王相距滎陽天<lb/>
下未有所定豹初與漢擊楚及聞許負言心喜因背漢<lb/>
<pb n="KR2b0028_WYG_005-1b"/>
漢虜魏王豹而薄姬輸織室豹已死漢王入織室見薄<lb/>
姬有詔内後宫歳餘不得幸始姬少時與管夫人趙子<lb/>
兒相愛約曰先貴毋相忘已而管夫人趙子兒先幸漢<lb/>
王漢王四年坐河南城臯靈臺此兩美人侍相與笑薄<lb/>
姬初時約漢王問其故兩人俱以實告漢王心悽然憐<lb/>
薄姬是日召欲幸之對曰昨暮夢龍據妾胷上曰是貴<lb/>
徵也吾為汝成之遂幸有身歳中生文帝自有子後希<lb/>
見<hi>外戚傳</hi>帝年八歳立為代王十七年七月髙后崩九月<lb/>
<pb n="KR2b0028_WYG_005-2a"/>
諸吕欲危劉氏大臣共誅之相與隂謀曰少帝及梁淮<lb/>
陽常山王皆非惠帝子吕后以計詐名他人子殺其母<lb/>
養之後宫令孝惠子之立以為後用彊吕氏今已滅諸<lb/>
吕少帝即長用事吾屬無類矣不如視諸王賢者立之<lb/>
<hi>周勃傳</hi>或言齊悼惠王髙帝長子今其適子為齊王推本<lb/>
言之髙帝適長孫可立也<hi>史記髙后紀</hi>琅邪王及大臣曰齊<lb/>
王母家駟鈞惡戾虎而冠者也方以吕后故㡬亂天下<lb/>
今又立齊王是欲復為吕氏也<hi>史記齊悼惠王世家也考異曰此史記所載</hi>
<pb n="KR2b0028_WYG_005-2b"/>
<hi>漢書髙五王傳削去琅邪王三字以為大臣所議如此按琅邪王劉澤既為齊王所欺不能反國乃說齊王曰</hi>
<hi>大王髙皇帝適長孫也當立今諸大臣狐疑未有所定而澤於劉氏最為長年六臣固待澤决計齊王以為然</hi>
<hi>乃益具車送琅邪王然則齊王之不得立其琅邪王之力為多此謀出於琅邪王無疑漢書削去琅邪王三字</hi>
<hi>非是今從史記</hi>欲立淮南王以為少母家又惡<hi>史記髙后紀</hi>廼曰代<lb/>
王母家薄氏君子長者且代王又親髙帝子於今見在<lb/>
且最為長以子則順以善人則大臣安<hi>史記齊悼惠王世家</hi>廼相<lb/>
與共隂使人召代王<hi>史記髙后紀</hi>後九月晦日己酉<hi>此七字據史記</hi>
<hi>髙后紀增</hi>代王至長安<hi>考異曰史記吕后紀所載如此荀紀以為閏月朔非是今從史記</hi>遂<lb/>
<pb n="KR2b0028_WYG_005-3a"/>
即天子位群臣以禮次侍<hi>史記漢書二紀</hi>迎帝於邸報曰宫謹<lb/>
除帝即夕入未央宫有謁者十人持㦸衞端門曰天子<lb/>
在也足下何為者而入帝廼謂太尉太尉往諭謁者十<lb/>
人皆掊兵而去帝遂入夜拜代中尉宋昌為衞將軍鎮<lb/>
撫南北軍<hi>考異曰漢書作領南北軍史記作鎭撫南北軍今從史記</hi>代郎中令張武<lb/>
為郎中令行殿中代太中大夫薄昭為車騎將軍有司<lb/>
分部誅滅梁淮陽常山王及少帝於邸<hi>史記紀</hi>
元年冬十月辛亥皇帝即阼謁髙廟<hi>史記紀</hi>十一月封太<lb/>
<pb n="KR2b0028_WYG_005-3b"/>
尉周勃丞相陳平陳平欲讓周勃位廼謝病帝初立恠<lb/>
平病問之平曰髙帝時勃功不如臣及誅諸吕臣功亦<lb/>
不如勃願以相讓勃辛巳以太尉勃為右丞相位第一<lb/>
平徙為左丞相位第二<hi>王陵傳考辛巳兩字據史記大事記    異曰史記本紀書周</hi>
<hi>勃拜相於益封之前按益封詔内尚稱太尉勃則拜相在益封後明矣</hi>潁隂侯灌嬰為太<lb/>
尉<hi>史記大事記</hi>周勃為丞相朝罷趍出意得甚上禮之恭常<lb/>
目送之郎中安陵袁盎進曰丞相何如人也上曰社稷<lb/>
臣盎曰絳侯所謂功臣非社稷臣社稷臣主在與在主<lb/>
<pb n="KR2b0028_WYG_005-4a"/>
亡與亡方吕后時諸吕用事擅相王劉氏不絶如帶是<lb/>
時絳侯為太尉本兵柄弗能正吕后崩大臣相與共誅<lb/>
諸吕太尉主兵適㑹其成功所謂功臣非社稷臣丞相<lb/>
如有驕主色陛下謙讓臣主失禮竊為陛下不取也後<lb/>
朝上益莊丞相益畏已而絳侯望盎曰吾與而兄善<hi>盎嘗</hi>
<hi>為吕禄舍人兄噲任盎為中郎</hi>今而廷毁我盎遂不謝<hi>袁盎傳</hi>十二月立<lb/>
趙幽王子遂為趙王<hi>考異曰史記吕后紀書遂王於髙后已死之後文帝未立之前按漢</hi>
<hi>書文帝紀元年十二月立趙幽王子遂為趙王又趙王傳曰孝文即位立遂為王二年有司請立皇子為王上</hi>
<pb n="KR2b0028_WYG_005-4b"/>
<hi>曰趙幽王幽死朕甚憐之已立其長子遂為趙王如此則遂之王趙其在文帝即位之後明矣史記吕后紀所</hi>
<hi>書未免差誤今從漢書</hi>徙故琅邪王為燕王<hi>考異曰澤為齊王所詐失國自歸長安故</hi>
<hi>史記本紀書故琅邪王漢書削故字非也但史記紀及表皆書於冬十月庚戌漢書表紀書於十二月以史考</hi>
<hi>之文帝以己酉夜入未央宫猶未謁見髙廟不應次日便封燕趙也盖班氏修史記以為漢書其間失子長之</hi>
<hi>大意者固多至於考計年月其一日之長固不可盡廢也今故字從史記封拜年月從漢書  按劉澤雖為齊</hi>
<hi>王所詐失國而漢朝並未除其封是王爵現存不得稱故漢書削去故字自属有見考異反斥其非未為允當</hi>
吕氏所奪齊之城陽琅邪濟南郡及楚地皆歸之<hi>漢書紀髙</hi>
<hi>五王傅</hi>詔丞相太尉御史盡除收律相坐法<hi>刑法志史記漢書紀  考</hi>
<pb n="KR2b0028_WYG_005-5a"/>
<hi>異曰漢書刑法志以為文帝二年按史記漢書二紀並載於元年今從之</hi>
　　班固曰其後新垣平詐謀覺復行三族之誅由是<lb/>
　　言之風俗移易人性相近而習相逺信矣夫以帝<lb/>
　　之仁平勃之知猶有過刑謬論如此甚也而况庸<lb/>
　　材溺於末流者乎<lb/>
春正月立子啓為太子以張相如為太子太傅<hi>石奮傳</hi>為<lb/>
太子立思賢苑以招賔客<hi>考異曰黄圖雜記皆不載年今附於立太子之後</hi>尊<lb/>
薄太后為皇太后乙巳封弟昭為軹<hi>音只</hi>侯食萬户<hi>萬户兩字</hi>
<pb n="KR2b0028_WYG_005-5b"/>
<hi>據侯表二按昭為太后之弟弟昭上應有太后  字於文方明疑原本脫去</hi>初太后父死葬<lb/>
山隂母亦前死葬櫟<hi>音樂</hi>陽北廼追尊太后父為靈文侯<lb/>
㑹稽郡置園邑三百家長丞以下吏奉守寢廟上食祠<lb/>
如法櫟陽亦置靈文夫人園令如靈文侯園儀太后蚤<lb/>
失父其奉太后外家魏氏有力廼召復<hi>方目反</hi>魏氏賞賜<lb/>
各以親疏受之<hi>外戚傳</hi>三月有司請立皇后薄太后曰諸<lb/>
侯皆同姓立太子母為皇后皇后姓竇氏<hi>史記本紀</hi>孝惠時<lb/>
以良家子選入宫<hi>考異曰史記外戚世家漢書外戚傳並作吕太后時入宫按竇氏以孝惠</hi>
<pb n="KR2b0028_WYG_005-6a"/>
<hi>七年生景帝不應至吕太后時方入宫也荀氏漢紀作孝惠時為是今從之</hi>太后出宫人以<lb/>
賜諸王各五人竇姬與<hi>讀曰豫</hi>在行中家在清河願如趙<lb/>
近家請其主遣宦者吏必置我籍趙之伍中宦者忘之<lb/>
誤置籍代伍中籍奏詔可當行竇姬涕泣怨其宦者不<lb/>
欲徃相彊廼肯行至代代王獨幸竇姬生女嫖<hi>匹昭反</hi>子<lb/>
啓及啓為太子竇姬為皇后女為館陶長公主竇皇后<lb/>
親蚤卒葬觀津於是薄太后廼詔有司追封竇氏父為<lb/>
安成侯母曰安成夫人令清河置園邑二百家長丞奉<lb/>
<pb n="KR2b0028_WYG_005-6b"/>
守比靈文園法竇后兄建字長君<hi>三輔決録</hi>弟廣國字少君<lb/>
年四五歳時家貧為人所略賣傳十餘家聞皇后新立<lb/>
家在觀津姓竇氏廣國去時雖少識其縣名及姓又嘗<lb/>
與其姊採桑墮用為符信上書自陳皇后言帝召見問<lb/>
之具言其故果是於是竇皇后持之而泣侍御左右皆<lb/>
悲廼厚賜之家於長安絳侯灌將軍等曰吾屬不死命<lb/>
乃且縣此兩人此兩人所出㣲不可不為擇師傅又復<lb/>
放吕氏大事也於是乃選長者之有節行者與居竇長<lb/>
<pb n="KR2b0028_WYG_005-7a"/>
君少君由此為退讓君子不敢以冨貴驕人<hi>外戚傳</hi>上為<lb/>
立后故賜天下<hi>史記本紀獨按史記原文賜天下下尚有鰥寡孤  窮困及年八十已上孤兒</hi>
<hi>九嵗以下布帛米肉各有數二十五字蓋原本誤脫</hi>夏四月令民賦四十丁男三<lb/>
年而一事<hi>如淳曰常賦嵗百二十嵗一事時天下民多故出賦四十三嵗而一事</hi>時有獻<lb/>
千里馬者詔曰鸞旗在前屬車在後吉行日五十里師<lb/>
行三十里朕乗千里馬獨先安之於是還馬與道里費<lb/>
而下詔曰朕不受獻也其令四方毋求來獻<hi>賈捐之傳  按賈捐</hi>
<hi>之傳載孝文皇帝閔中國未安偃武行文則斷獄數百民賦四十云云無月曰本紀令郡國毋來獻属六月疑</hi>
<pb n="KR2b0028_WYG_005-7b"/>
<hi>即還千里馬時事此作夏四月未知何據</hi>與匃奴復和親<hi>匃奴傳</hi>帝施惠天下<lb/>
填撫諸侯四夷逺近驩洽乃修代來功封宋昌為壯武<lb/>
侯衞尉定等十人四百戸<hi>考異曰漢書作足史記作定今從史記</hi>辛未封<lb/>
淮南王舅父趙兼為周陽侯齊王舅父駟鈞為靖<hi>自省反</hi>
郭侯六月丙寅封故常山丞相蔡兼為樊侯<hi>史記紀漢考異曰</hi>
<hi>書本紀四人之封並作六月按史記侯表漢書功臣表恩澤侯表宋昌封在四月辛亥趙兼駟鈞封在四月辛</hi>
<hi>未蔡兼乃六月丙寅耳當是漢書紀誤又史記紀以蔡兼之封在秋亦誤今並從表</hi>上益明習國<lb/>
家事朝而問右丞相勃曰天下一歳决獄㡬何勃謝不<lb/>
<pb n="KR2b0028_WYG_005-8a"/>
知天下錢榖一歳出入㡬何勃又謝不知汗下洽背媿<lb/>
不能對上亦問左丞相平平曰各有主者上曰主者為<lb/>
誰乎平曰陛下即問决獄責廷尉問錢糓責治粟内史<lb/>
上曰茍各有主者而君所主何事也平謝曰主臣陛下<lb/>
不知其駑下使待罪宰相宰相者上佐天子理隂陽順<lb/>
四時下遂萬物之宜外填撫四夷諸侯内親附百姓使<lb/>
卿大夫各得任其職也上稱善勃大慙出而讓平曰君<lb/>
獨不素教我乎平笑曰君居其位獨不知其任邪且陛<lb/>
<pb n="KR2b0028_WYG_005-8b"/>
下即問長安盜賊數又欲强對邪於是絳侯自知其能<lb/>
弗如平逺矣<hi>王陵傳</hi>居頃之人或說勃曰君既誅諸吕立<lb/>
代王威震天下而君愛厚賞處尊位久之即禍及身矣<lb/>
勃亦自危乃謝病請歸相印上許之<hi>勃傳</hi>秋八月辛未右<lb/>
丞相勃免<hi>百官表</hi>而平顓為丞相<hi>王陵傳</hi>初髙后崩即罷南<lb/>
越兵趙佗因此以兵威財物賂遺閩粤西甌駱役屬焉<lb/>
東西萬餘里廼乗黄屋左纛稱制與中國侔帝初鎮撫<lb/>
天下使告諸侯四夷從代來即位意諭盛德焉廼為佗<lb/>
<pb n="KR2b0028_WYG_005-9a"/>
親冡在眞定置守邑嵗時奉祀召其從昆弟尊官厚賜<lb/>
寵之詔丞相平舉可使粤者平言陸賈先帝時使粤上<lb/>
召賈為太中大夫謁者一人為副使賜佗書曰皇帝謹<lb/>
問南粤王甚苦心勞意朕髙皇帝側室之子棄外奉北<lb/>
藩于代道里遥逺壅蔽樸愚未甞致書髙皇帝棄羣臣<lb/>
孝惠皇帝即世髙后自臨事不幸有疾日進不衰以故<lb/>
誖<hi>布内反</hi>暴乎治諸吕為變故亂法不能獨制廼取他姓<lb/>
子為孝惠皇帝嗣頼宗廟之靈功臣之力誅之已畢朕<lb/>
<pb n="KR2b0028_WYG_005-9b"/>
以王侯吏不釋之故不得不立今即位乃者聞王遺將<lb/>
軍隆慮侯書求親昆弟請罷長沙兩將軍朕以王書罷<lb/>
將軍博陽侯<hi>周聚</hi>親昆弟在真定者已遣人存問修治先<lb/>
人冡前日聞王發兵于邊為㓂災不止當其時長沙苦<lb/>
之南郡尤甚雖王之國庸獨利乎必多殺士卒傷良將<lb/>
吏寡人之妻孤人之子獨人父母得一亡十朕不忍為<lb/>
也朕欲定地犬牙相入者以問吏吏曰髙皇帝所以介<lb/>
長沙土也朕不得擅變焉吏曰得王之地不足以為大<lb/>
<pb n="KR2b0028_WYG_005-10a"/>
得王之財不足以為冨服領以南王自治之雖然王之<lb/>
號為帝兩帝並立亡一乗之使以通其道是爭也爭而<lb/>
不讓仁者不為也願與王分棄前患終今以後通使如<lb/>
故故使賈馳諭告王朕意王亦受之毋為㓂災矣上褚<lb/>
<hi>竹吕反</hi>五十衣中褚三十衣下褚二十衣遺王願王聽樂<lb/>
娛憂存問隣國陸賈至南粤王恐乃頓首謝願奉明詔<lb/>
長為藩臣奉貢職於是下令國中曰吾聞兩雄不俱立<lb/>
兩賢不並世漢皇帝賢天子自今以來去帝制黄屋左<lb/>
<pb n="KR2b0028_WYG_005-10b"/>
纛因為書稱蠻夷大長老夫臣佗昧死再拜上書皇帝<lb/>
陛下老夫故粤吏也髙皇帝幸賜臣佗璽以為南粤王<lb/>
使為外臣時内貢職孝惠皇帝即位義不忍絶所以賜<lb/>
老夫者厚甚髙后自臨用事近細士信讒臣别異蠻夷<lb/>
出令曰毋予蠻夷外粤金鐡田器馬牛羊即予予牡毋<lb/>
予牝老夫處辟馬牛羊齒已長自以祭祀不修有死罪<lb/>
使内史藩中尉髙御史平凡三輩上書謝過皆不反又<lb/>
風聞老夫父母墳墓已壊削兄弟宗族已誅論吏相與<lb/>
<pb n="KR2b0028_WYG_005-11a"/>
議曰今内不得振於漢外亡以自髙異故更號為帝自<lb/>
帝其國非敢有害於天下也髙皇后聞之大怒削去南<lb/>
粤之籍使使不通竊疑長沙王讒臣故敢發兵以伐其<lb/>
邊且南方卑濕蠻夷中西有西甌其衆半羸南面稱王<lb/>
東有閩粤其衆數千人亦稱王西北有長沙其半蠻夷<lb/>
亦稱王老夫故敢妄稱帝號聊以自娛老夫身定百邑<lb/>
之地東西南北數千萬里帶甲百萬有餘然北面而臣<lb/>
事漢何也不敢背先人之故老夫處粤四十九年于今<lb/>
<pb n="KR2b0028_WYG_005-11b"/>
抱孫焉然夙興夜寐寢不安席食不甘味目不視靡曼<lb/>
之色耳不聽鐘鼓之音者以不得事漢也今陛下幸哀<lb/>
憐復<hi>扶目反</hi>故號通使漢如故老夫死骨不朽改號不敢<lb/>
為帝矣謹北面因使者獻白璧一雙翠鳥千犀角十紫<lb/>
貝五百桂蠧<hi>丁故反</hi>一器生翠四十雙孔雀二雙昧死再<lb/>
拜以聞皇帝陛下陸賈還報帝大說<hi>讀曰恱</hi>遂時稱臣遣<lb/>
使入朝請<hi>才性反</hi>然其居國竊如故號其使天子稱王朝<lb/>
命如諸侯<hi>南粤王傳</hi>齊哀王襄薨子則嗣<hi>髙五王傳</hi>帝聞河南守<lb/>
<pb n="KR2b0028_WYG_005-12a"/>
吳公治平為天下第一故與李斯同邑而嘗學事焉徴<lb/>
以為廷尉廷尉廼言雒陽賈誼年少頗通諸家之書帝<lb/>
召以為博士是時誼年二十餘最為少每詔令議下諸<lb/>
老先生未能言誼盡為之對人人各如其意所出諸生<lb/>
以為能帝說之超遷嵗中至太中大夫誼以為漢興二<lb/>
十餘年天下和洽冝改正朔易服色制度定官名興禮<lb/>
樂廼草具其儀法色上黄數用五為官名悉更秦之法<lb/>
帝謙讓未皇也<hi>賈誼傳之考異曰漢書本傳作為官名悉更奏  史記傳云為官名悉更秦之</hi>
<pb n="KR2b0028_WYG_005-12b"/>
<hi>法其義為長今從史記</hi>是歳蕭何夫人鄼侯同罷更封小子延為<lb/>
鄼侯<hi>本傳</hi>
二年冬十月丞相曲逆獻侯陳平薨<hi>荀氏漢紀</hi>
　　太史公曰陳丞相平少時本好黄帝老子之術方<lb/>
　　其割肉爼上之時其意固已逺矣傾側擾攘楚魏<lb/>
　　之間卒歸髙帝常出竒計救紛糾之難振國家之<lb/>
　　患及吕后時事多故矣然平竟自脫定宗廟以榮<lb/>
　　名終稱賢相豈不善始善終哉非知謀孰能當此<lb/>
<pb n="KR2b0028_WYG_005-13a"/>
　　者乎<lb/>
十一月癸卯晦日有食之詔舉賢良方正能直言極諫<lb/>
者以匡朕之不逮潁隂侯騎潁川賈山上書言治亂之<lb/>
道借秦為諭名曰至言其辭曰臣聞為人臣者盡忠竭<lb/>
愚以直諫主不避死亡之誅者臣山是也臣不敢以久<lb/>
逺諭願借秦以為諭唯陛下少加意焉夫布衣韋帶之<lb/>
士修身於内成名於外而使後世不絶息至秦則不然<lb/>
貴為天子冨有天下賦歛重數百姓任罷<hi>讀曰疲</hi>赭衣半<lb/>
<pb n="KR2b0028_WYG_005-13b"/>
道羣盜滿山使天下之人戴目而視傾耳而聽一夫大<lb/>
謼<hi>火故反</hi>天下嚮<hi>讀曰響</hi>應者陳勝是也秦非徒如此也起<lb/>
咸陽而西至雍離宫三百鐘皷帷帳不移而具又為阿<lb/>
房之殿殿髙數十仞東西五里南北千歩從車羅騎四<lb/>
馬騖馳旌旗不撓<hi>女教反</hi>為宫室之麗至於此使其後世<lb/>
曾不得聚廬而託處焉為馳道於天下東窮燕齊南極<lb/>
吳楚江湖之上瀕海之觀畢至道廣五十歩三丈而樹<lb/>
厚築其外隱以金椎樹以青松為馳道之麗至於此使<lb/>
<pb n="KR2b0028_WYG_005-14a"/>
其後世曽不得邪徑而託足焉死葬乎驪山吏徒數十<lb/>
萬人曠日十年下徹三泉合采金石冶銅錮其内漆塗<lb/>
其外被以珠玉飾以翡翠中成觀游上成山林為𦵏薶<lb/>
之侈至於此使其後世曽不得蓬顆<hi>口果反</hi>蔽冡而託𦵏<lb/>
焉秦以熊羆之力虎狼之心蠶食諸侯并吞海内而不<lb/>
篤禮義故天殃已加矣臣昧死以聞願陛下少留意而<lb/>
詳擇其中<hi>竹仲反</hi>臣聞忠臣之事君也言切直則不用而<lb/>
身危不切直則不可以明道故切直之言明主所欲急<lb/>
<pb n="KR2b0028_WYG_005-14b"/>
聞忠臣之所以蒙死而竭知也地之磽<hi>口交反</hi>者雖有善<lb/>
種不能生焉江臯河瀕雖有惡種無不碩大<hi>按碩漢書作猥師古</hi>
<hi>曰盛也</hi>昔者夏商之季世雖關龍逄箕子比干之賢身死<lb/>
亡而道不用文王之時豪俊之士皆得竭其智芻蕘採<lb/>
薪之人皆得盡其力此周之所以興也故地之美者善<lb/>
養禾君之仁者善養士雷霆<hi>音廷</hi>之所擊無不摧折者萬<lb/>
鈞之所壓無不糜滅者今人主之威非特雷霆也勢重<lb/>
非特萬鈞也開道而求諫和顔色而受之用其言而顯<lb/>
<pb n="KR2b0028_WYG_005-15a"/>
其身士猶恐懼而不敢自盡又廼况於縱欲恣行暴虐<lb/>
惡聞其過乎震之以威壓之以重則雖有堯舜之智孟<lb/>
賁<hi>音奔</hi>之勇豈有不摧折者哉如此則人主不得聞其過<lb/>
失矣弗聞則社稷危矣古者聖王之制史在前書過失<lb/>
工誦箴<hi>之林反</hi>諫瞽誦詩諫公卿比諫士傳言諫過庶人<lb/>
謗於道商旅議於市然後君得聞其過失也聞其過失<lb/>
而改之見義而從之所以永有天下也天子之尊四海<lb/>
之内其義莫不為臣然而養三老於太學親執醤而餽<lb/>
<pb n="KR2b0028_WYG_005-15b"/>
<hi>與饋同</hi>執爵而酳祝䭇<hi>古饐字</hi>在前祝鯁在後公卿奉杖大<lb/>
夫進履舉賢以自輔弼求修正之士使直諫故以天子<lb/>
之尊尊養三老視<hi>讀曰示</hi>孝也立輔弼之臣者恐驕也置<lb/>
直諫之士者恐不得聞其過也學問至於芻蕘者求善<lb/>
無饜也商人庶人誹謗已而改之從善無不聽也昔者<lb/>
秦政力并萬國冨有天下破六國以為郡縣築長城以<lb/>
為關塞秦地之固大小之勢輕重之權其與一家之冨<lb/>
一夫之彊胡可勝計也然而兵破於陳渉地奪於劉氏<lb/>
<pb n="KR2b0028_WYG_005-16a"/>
者何也秦王貪狠暴虐殘賊天下窮困萬民以適其欲<lb/>
也昔者周蓋千八百國以九州之民養千八百國之君<lb/>
用民之力不過嵗三日什一而藉君有餘財民有餘力<lb/>
而頌聲作秦皇帝以千八百國之民自養力罷<hi>讀曰疲</hi>不<lb/>
能勝其役財盡不能勝其求一君之身耳所以自養者<lb/>
馳騁弋獵之娛天下弗能供也勞罷者不得休息飢寒<lb/>
者不得衣食亡罪而死刑者無所告訴人與之為怨家<lb/>
與之為讎故天下壊也秦皇帝身在之時天下已壊矣<lb/>
<pb n="KR2b0028_WYG_005-16b"/>
而弗自知也秦皇帝東廵狩至㑹稽琅邪刻石著其功<lb/>
自以為過堯舜統縣石鑄鐘虡<hi>音鉅</hi>篩土築阿房之宫自<lb/>
以為萬世有天下也古者聖王作諡三四十世耳雖堯<lb/>
舜禹湯文武絫<hi>古累字</hi>世廣德以為子孫基業無過二三<lb/>
十世者也秦皇帝曰死而以諡法是父子名號有時相<lb/>
襲也以一至萬則世世不相復<hi>扶目反</hi>也故死而號曰始<lb/>
皇帝其次曰二世皇帝者欲以一至萬也秦皇帝計其<lb/>
功德度<hi>大各反</hi>其後嗣世世無窮然身死纔<hi>音財</hi>數月耳天<lb/>
<pb n="KR2b0028_WYG_005-17a"/>
下四面而攻之宗廟滅絶矣秦皇帝居滅絶之中而不<lb/>
自知者何也天下莫敢告也其所以莫敢告者何也亡<lb/>
養老之義亡輔弼之臣亡進諫之士縱恣行誅退誹謗<lb/>
之人殺直諫之士是以道<hi>讀曰導</hi>諛媮<hi>與偷同</hi>合茍容比其<lb/>
德則賢於堯舜課其功則賢於湯武天下已潰而莫之<lb/>
告也詩曰匪言不能胡此畏忌聽言則對譛言則退此<lb/>
之謂也又曰濟濟多士文王以寧天下未嘗亡士也然<lb/>
而文王獨言以寧者何也文王好仁則仁興得士而敬<lb/>
<pb n="KR2b0028_WYG_005-17b"/>
之則士用用之有禮義故不致其愛敬則不能盡其心<lb/>
不能盡其心則不能盡其力不能盡其力則不能成其<lb/>
功故古之賢君於其臣也尊其爵禄而親之疾則臨視<lb/>
之亡數死則往弔哭之臨其小歛大歛已棺<hi>工喚反</hi>塗而<lb/>
後為之服錫衰麻絰而三臨其喪未歛不飲酒食肉未<lb/>
葬不舉樂當宗廟之祭而死為之廢樂故古之君人者<lb/>
於其臣也可謂盡禮矣服法服端容貌正顔色然後見<lb/>
之<hi>考異曰漢書無正字此據後漢禮儀志注蜀本亦有正字  按今本漢書有正字</hi>故臣下莫<lb/>
<pb n="KR2b0028_WYG_005-18a"/>
敢不竭力盡死以報其上功德立於後世而令聞不忘<lb/>
也今陛下念思祖考術追厥功圖所以昭光洪業休德<lb/>
使天下舉賢良方正之士天下皆訢訢<hi>讀與欣同</hi>焉曰將興<lb/>
堯舜之道三王之功矣天下之士莫不精白以承休德<lb/>
今方正之士皆在朝廷矣又選其賢者使為常侍諸吏<lb/>
與之馳敺<hi>與驅同</hi>射獵一日再三出臣恐朝廷之解<hi>讀曰懈</hi>
弛百官之墮於事也諸侯聞之又必怠於政矣陛下即<lb/>
位親自勉以厚天下損食膳不聽樂减外徭衞卒止嵗<lb/>
<pb n="KR2b0028_WYG_005-18b"/>
貢省廐馬以賦縣傳<hi>張戀反</hi>去諸苑以賦農夫出帛十萬<lb/>
餘匹以振貧民禮髙年九十者一子不事八十者二筭<lb/>
不事賜天下男子爵大臣皆至公卿發御府金賜大臣<lb/>
宗族亡不被澤者赦罪人憐其亡髪賜之巾憐其衣<hi>於既</hi>
<hi>反</hi>赭書其背父子兄弟相見也而賜之衣平獄緩刑天<lb/>
下莫不說<hi>讀曰恱</hi>喜是以元年膏雨降五榖登此天之所<lb/>
以相陛下也刑輕於他時而犯法者寡衣食多於前年<lb/>
而盜賊少此天下之所以順陛下也臣聞山東吏布詔<lb/>
<pb n="KR2b0028_WYG_005-19a"/>
令民雖老羸癃疾扶杖而往聽之願少須臾毋死思見<lb/>
德化之成也今功業方就名聞方昭四方鄉<hi>讀曰嚮</hi>風而<lb/>
從豪俊之臣方正之士直與之日日獵射擊兎伐狐以<lb/>
傷大業絶天下之望臣竊悼之詩曰靡不有初鮮克有<lb/>
終臣不勝大願願少衰射獵以夏<hi>胡雅反</hi>嵗二月定明堂<lb/>
造太學修先王之道風行俗成萬世之基定然後唯陛<lb/>
下所幸耳古者大臣不媟<hi>息列反</hi>故君子不常見<hi>胡電反</hi>其<lb/>
齊嚴之色肅敬之容大臣不得與<hi>讀曰豫</hi>宴游方正脩絜<lb/>
<pb n="KR2b0028_WYG_005-19b"/>
之士不得從射獵使皆務其方以髙其節則羣臣莫敢<lb/>
不正身修行盡心以稱大禮如此則陛下之道尊敬功<lb/>
業施於四海垂於萬世子孫矣誠不如此則行日壊而<lb/>
榮日滅矣夫士修之於家而壊之於天子之廷臣竊愍<lb/>
之陛下與衆臣宴游與大臣方正朝廷論議夫游不失<lb/>
樂朝不失禮議不失計軌事之大者也<hi>賈山傳</hi>帝躬修儉<lb/>
節思安百姓時民近戰國皆背本趨末賈誼說上曰筦<lb/>
<hi>與管同</hi>子曰倉廪實而知禮節民不足而可治者自古及<lb/>
<pb n="KR2b0028_WYG_005-20a"/>
今未之嘗聞古之人曰一夫不耕或受之飢一女不織<lb/>
或受之寒生之有時而用之亡度則物力必屈<hi>其勿反</hi>古<lb/>
之治天下至<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>
                    <hi>與纎同</hi>至悉也故其畜積足恃今背本而<lb/>
趨末食者甚衆是天下之大殘也滛侈之俗日日以長<lb/>
是天下之大賊也殘賊公行莫之或止大命將泛<hi>方勇反</hi>
莫之振救生之者甚少而靡<hi>音縻</hi>之者甚多天下財産何<lb/>
得不蹷<hi>音厥</hi>漢之為漢㡬<hi>鉅依/反</hi>三十年矣<hi>考異曰漢書食貨志作四十年</hi>
<hi>按志云上感誼言開籍田紀載籍田詔於二年自漢興至文帝二年才二十九年耳誼云㡬四十年恐誤今易</hi>
<pb n="KR2b0028_WYG_005-20b"/>
<hi>作三十年三按今本漢書作  十年</hi>公私之積猶可哀痛失時不雨民且<lb/>
狼顧嵗惡不入請賣爵子既聞耳矣安有為天下阽<hi>音閻</hi>
<hi>又丁念反</hi>危者若是而上不驚者世之有飢穣<hi>人常反</hi>天之行<lb/>
也禹湯被之矣即不幸有方二三千里之旱國胡以相<lb/>
恤卒<hi>讀曰猝</hi>然邊境有急數十百萬之衆國胡以餽之兵<lb/>
旱相乗天下大屈有勇力者聚徒而衡擊罷<hi>讀曰疲</hi>夫羸<lb/>
老易子而齩<hi>五巧反</hi>其骨政治未畢通也逺方之能疑<hi>讀曰</hi>
<hi>擬</hi>者並舉而爭起矣廼駭而圖之豈將有及乎夫積貯<lb/>
<pb n="KR2b0028_WYG_005-21a"/>
者天下之大命也茍粟多而財有餘何為而不成以攻<lb/>
則取以守則固以戰則勝懐敵附逺何招而不至今敺<lb/>
<hi>與驅同</hi>民而歸之農皆著<hi>直略反</hi>於本使天下各食其力末<lb/>
伎游食之民轉而縁南畮<hi>古畆字</hi>則畜積足而人樂其所<lb/>
矣可以為冨安天下而直為此廪廪也竊為陛下惜之<lb/>
於是上感誼言春正月丁亥詔曰夫農天下之大本也<lb/>
其開籍田朕親率耕以給宗廟粢<hi>音咨</hi>盛民讁作縣官及<lb/>
貸<hi>土戴反</hi>種食未入入未備者皆赦之<hi>食貨志本紀</hi>
</p>
<p>
</p>
  </div>
</body>
</text>
</TEI>
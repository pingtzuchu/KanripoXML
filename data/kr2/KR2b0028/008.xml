<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢年紀卷八</head>
    <p>
<pb n="KR2b0028_WYG_008-1a"/>
欽定四庫全書<lb/>
　西漢年紀卷八　　　　　宋　王益之　撰<lb/>
　　文帝<lb/>
十一年冬十月梁王勝淮陽王武代王參来朝<hi>史記年表</hi>太<lb/>
子與梁王共車入朝不下司馬門<hi>如淳曰宫衛令諸出入殿門公車司馬門</hi>
<hi>者皆下不如令罰金四兩</hi>公車令張釋之追止太子梁王毋入殿門<lb/>
遂劾不下公門不敬奏之<hi>考異曰此事荀紀併載於十年按漢諸侯王朝多朝十月</hi>
<hi>盖嵗首也釋之事文帝十年不調是年袁盎薦之方徙為謁者及言秦漢便宜拜為謁者僕射從幸上林止不</hi>
<pb n="KR2b0028_WYG_008-1b"/>
<hi>拜嗇夫方拜公車令為公車令後始劾奏太子梁王以事勢考之非十年十月也按史記表梁王十一年亦入</hi>
<hi>朝釋之劾下車事當是此年今移於此</hi>薄太后聞之帝免冠謝曰教兒子<lb/>
不謹薄太后使使承詔赦太子梁王然後得入帝由是<lb/>
竒釋之拜為中大夫頃之至中郎将從行至覇陵上居<lb/>
外臨厠時慎夫人從上指視慎夫人新豐道曰此走邯<lb/>
鄲道也使慎夫人鼔瑟上自倚瑟而歌意悽愴悲懐顧<lb/>
羣臣曰嗟乎以北山石為槨用紵絮斮陳漆其間豈可<lb/>
動㢤左右皆曰善釋之前曰使其中有可欲雖錮南山<lb/>
<pb n="KR2b0028_WYG_008-2a"/>
猶有隙使其中無可欲雖無石槨又何戚焉帝稱善<hi>張釋</hi>
<hi>之傳</hi>夏六月梁懐王勝薨無子國除<hi>梁王賈誼傳荀氏漢紀</hi>賈誼上<lb/>
疏曰人主之行異布衣布衣者飾小行競小㢘以自托<lb/>
於鄉黨人主唯天下安社稷固不耳髙皇帝𤓰分天下<lb/>
以王功臣反者如蝟毛而起以為不可故蔪<hi>讀與芟同</hi>去不<lb/>
義諸侯而虛其國擇良日立諸子雒陽上東門之外畢<lb/>
以為王而天下安故大人者不牽小行以成大功今淮<lb/>
南地逺者或數千里越兩諸侯而縣属於漢其吏民繇<lb/>
<pb n="KR2b0028_WYG_008-2b"/>
役往来長安者自悉而補中道衣敝錢用諸費稱此其<lb/>
苦属漢而欲得王至甚逋逃而歸諸侯者已不少矣其<lb/>
埶不可久<hi>按賈誼本傳此下尚有願舉淮南地以益淮陽為梁王立後割淮陽北邊二三列城以益</hi>
<hi>梁梁起於新郪以北著之河淮陽包陳以南揵之江則大諸侯有異心者不敢謀等句凡百餘言此書不載於</hi>
<hi>文義未足疑原夲脱落</hi>臣聞聖主言問其臣而不自造事故使人<lb/>
臣得畢其愚忠唯陛下財幸帝從之<hi>賈誼傳</hi>絳武侯周勃<lb/>
薨勃不好文學每召諸生説士東嚮坐責之趣<hi>讀曰促</hi>為<lb/>
我語其椎少文如此<hi>勃傳</hi>
<pb n="KR2b0028_WYG_008-3a"/>
　　太史公曰周勃始為布衣時鄙樸人也才能不過<lb/>
　　凡庸及從髙帝定天下在將相位諸吕欲作亂勃<lb/>
　　匡國家難復之乎正雖伊尹周公何以加㢤<lb/>
博士鼂錯上書言人主所以尊顯功名揚於萬世之後<lb/>
者以知術數也故人主知所以臨制臣下而治其衆則<lb/>
羣臣畏服矣知所以聼言受事則不欺蔽矣知所以安<lb/>
利萬民則海内必從矣知所以忠孝事上則臣子之行<lb/>
備矣此四者臣竊為皇太子急之人臣之議或曰皇太<lb/>
<pb n="KR2b0028_WYG_008-3b"/>
子亡以知事為也臣之愚誠以為不然竊觀上世之君<lb/>
不能奉其宗廟而刼殺於其臣者皆不知術數者也皇<lb/>
太子所讀書多矣而未深知術數者不問書説也夫多<lb/>
誦而不知其説所謂勞苦而不為功臣竊觀皇太子材<lb/>
智髙奇馭射伎藝過人絶逺然於術數未有所守者以<lb/>
陛下為心也竊願陛下幸擇聖人之術可用今世者以<lb/>
賜皇太子因時使太子陳眀於前唯陛下裁察上善之<lb/>
於是拜錯為太子家令以其辯得幸太子太子家號曰<lb/>
<pb n="KR2b0028_WYG_008-4a"/>
智囊<hi>鼂錯傳</hi>時周仁以醫見為太子舍人而張敺<hi>音驅</hi>亦以<lb/>
治刑名侍太子然敺雖治刑名家其人長者敺安邱侯<lb/>
説庶子也<hi>周仁張敺傳</hi>吴王濞居國以銅鹽故百姓無賦卒<lb/>
踐更輙予平賈<hi>讀曰價如淳曰更有三品有卒更有踐更有過更古者正卒無常人皆當迭為</hi>
<hi>之一月一更是謂卒更也貧者欲得顧更錢者次直出錢顧之月二千是謂踐更也天下人皆直戍邊三日亦</hi>
<hi>名為更律所謂繇戍也雖丞相子亦在戍邊之調不可人人自行三日戍又行者當自戍三日不可往便還因</hi>
<hi>便住一嵗一更諸不行者出錢三百入官官以給戍者是謂過更也律説卒踐更者居也居更縣中五月乃更</hi>
<hi>也後從尉律卒踐更一月休十一月也服䖍曰吴王欲得民心為卒者顧其庸随時月與平價也</hi>嵗時<lb/>
<pb n="KR2b0028_WYG_008-4b"/>
存問茂材賞賜閭里他郡國吏欲来捕亡人者頌<hi>讀曰容</hi>
共禁不與以故能使其衆鼂錯為家令得幸太子數從<lb/>
容言吴過可削數上書說之帝寛不忍罰以此吴王益<lb/>
横<hi>胡孟反傳吴王濞</hi>初諸侯王皆自治民聘賢吴王濞招置四<lb/>
方逰士齊鄒陽吴嚴忌淮隂枚乗等俱仕吴皆以文辯<lb/>
著名<hi>鄒陽傳</hi>吴王之謀為逆也枚乗奏書諫曰夫以一縷<lb/>
之絲係千鈞之重上懸無極之髙下垂不測之深雖至<lb/>
愚之人猶知其絶矣必若所欲為危於累卵難於上天<lb/>
<pb n="KR2b0028_WYG_008-5a"/>
變所欲為易於反掌安於泰山今欲極天命之夀敝無<lb/>
窮之樂終萬乘之懽不出反掌之易以居泰山之安而<lb/>
欲乘累卵之危走上天之難此愚臣之所大惑也吴王<lb/>
不聼<hi>枚乘傳</hi>匈奴冦狄道<hi>本紀</hi>上發兵以禦之太子家令鼂<lb/>
錯上言兵事臣聞漢興以来胡虜數入邊地小入則小<lb/>
利大入則大利髙后時再入隴西攻城屠邑敺畧畜産<lb/>
其後復入隴西殺吏卒大冦盗竊聞戰勝之威民氣百<lb/>
倍敗兵之卒沒世不復自髙后以来隴西三困於匈奴<lb/>
<pb n="KR2b0028_WYG_008-5b"/>
矣民氣破傷亡有勝意今茲隴西之吏賴社稷之神靈<lb/>
奉陛下之眀詔和輯<hi>與集同</hi>士卒底<hi>與砥同</hi>厲其節起破傷<lb/>
之民以當乗勝之匈奴用少擊衆殺一王敗其衆而有<lb/>
大利非隴西之民有勇怯乃将吏之制巧拙異也臣又<lb/>
聞用兵臨戰合刃之急者三一曰得地形二曰卒服習<lb/>
三曰器用利兵法曰丈五之溝漸<hi>子㢘切</hi>車之水山林積<lb/>
石經川邱阜屮<hi>古草字</hi>木所在此步兵之地也車騎二不<lb/>
當一土山邱陵曼衍<hi>弋戰反</hi>相属<hi>之欲切</hi>平原廣野此車騎<lb/>
<pb n="KR2b0028_WYG_008-6a"/>
之地也步兵十不當一平陵相逺川谷居間仰髙臨下<lb/>
此弓弩之地也短兵百不當一兩陳相近平地淺草可<lb/>
前可後此長㦸之地也劒楯三不當一萑<hi>音桓</hi>葦竹蕭草<lb/>
木蒙蘢<hi>来東反</hi>支葉茂接此矛鋋<hi>上延反</hi>之地也長㦸二不<lb/>
當一曲道相伏險阸相薄此劔楯之地也弓弩三不當<lb/>
一<hi>按晁錯本傳此句下尚有士不選練卒不服習以下數百言此夲不載則上文所云合刃之急者三遂缺</hi>
<hi>其二於文義未明疑属傳寫脫落</hi>傳曰狂夫之言而眀主擇焉臣錯愚<lb/>
陋昧死上狂言唯陛下財<hi>與裁同</hi>擇帝嘉之乃賜錯璽書<lb/>
<pb n="KR2b0028_WYG_008-6b"/>
寵答焉曰皇帝問太子家令上書言兵體三章聞之書<lb/>
言狂夫之言而眀主擇焉今則不然言者不狂而擇者<lb/>
不眀國之大患故在於此使夫不眀擇於不狂是以萬<lb/>
聼而萬不當也<hi>晁錯傳</hi>
十二年冬十月齊王則趙王遂河間王辟疆来朝<hi>史記表</hi>
春正月賜諸侯王女邑各二千户<hi>本紀</hi>二月出恵帝後宫<lb/>
羙人令得嫁<hi>本紀</hi>徙淮陽王武為梁王北界泰山西至髙<lb/>
陽得大縣四十餘城<hi>賈誼傳賈考異曰通鑑載於十一年正以  誼上疏故併附於疏後</hi>
<pb n="KR2b0028_WYG_008-7a"/>
<hi>耳按梁懐王揖傳揖即勝也云楫薨明年淮陽王武徙王梁又武傳及史記年表並云十二年徙梁今書於此</hi>
民作歌歌淮南王曰一尺布尚可縫一斗粟尚可舂兄<lb/>
弟二人不相容<hi>考異曰通鑑載於七年非也按史記漢書淮南王傳並云十二年民作歌</hi>上<lb/>
聞之乃歎曰昔堯舜放逐骨肉周公殺管蔡天下稱聖<lb/>
不以私害公天下豈以為我貪淮南地耶廼徙城陽王<lb/>
喜王淮南故地而追諡淮南王為厲王置園如諸侯儀<lb/>
<hi>淮南王傳姓考異曰通鑑載於七年非也按史記諸侯表漢書同  諸侯表並書喜以孝文十二年徙王淮南</hi>
<hi>又淮南王傳云十二年民作歌云云上聞之曰天下豈以為我貪淮南地邪廼徙城陽王王淮南故地而追尊</hi>
<pb n="KR2b0028_WYG_008-7b"/>
<hi>淮南王為厲王如此則城陽徙淮南在十二年無疑今書於十二年</hi>三月除闗無用傳<hi>本紀</hi>
初賈誼嘗論以為建武闗函谷關臨晋闗者大抵為備<lb/>
山東諸侯也天下之制在陛下今大諸侯多其力因建<lb/>
闗而備之若秦之備六國也豈若定地勢使無可備之<lb/>
患因行兼愛無私之道罷闗一通而天下無以區區獨<lb/>
有闗中者所謂禁游宦諸侯及無得出馬闗者豈不曰<lb/>
諸侯得衆則權益重其國衆車騎則力益多故眀為之<lb/>
法無資諸侯豈若一定地制令諸侯之民人騎二馬不<lb/>
<pb n="KR2b0028_WYG_008-8a"/>
足以為患益以萬夫不足以為害今不定大理數起禁<lb/>
不服人心害兼覆之義不便<hi>賈誼新書</hi>初梁王墜馬死賈誼<lb/>
自傷為傅無狀至是亦死賈生之死年三十三矣<hi>賈誼傳</hi>
<hi>考異曰吕氏大事記載於十三年按誼傳載梁王墜馬死賈誼自傷為傅亡狀常哭泣後嵗餘亦死梁王以十</hi>
<hi>一年六月死則誼死在十二年無疑矣今移於十二年</hi>吴有馬生角在耳前上向<lb/>
右角長三寸半左角長二寸半圍皆二寸<hi>荀氏漢紀</hi>詔丞相<lb/>
曰監御史不奉法棄公就私陵暴百姓行權於下治不<lb/>
平正處官不良細民不通不率其職俗不孝弟不務於<lb/>
<pb n="KR2b0028_WYG_008-8b"/>
本衣食無度出入無時衆强暴寡盗賊滋彰丞相以聞<lb/>
於是遣丞相史九人出刺諸州并督監御史<hi>通典漢儀</hi>
十三年冬十月楚王戊来朝<hi>史記年表</hi>帝躬修元黙勸趣農<lb/>
桑減省租賦而將相皆舊功臣少文多質懲惡亡秦之<lb/>
政論議務在寛厚耻言人之過失化行天下告訐之俗<lb/>
易吏安其官民安其業畜積嵗増户口寢息風流篤厚<lb/>
禁罔疏闊選張釋之為廷尉罪疑者予民是以刑罰大<lb/>
省至於斷獄四百有刑錯之風<hi>考異曰漢書百官表載於三年吕氏觧題以為</hi>
<pb n="KR2b0028_WYG_008-9a"/>
<hi>釋之事文帝十年不得調不應廷尉之拜在三年遂書於後三年今考刑法志書釋之為廷尉於除肉刑之先</hi>
<hi>除肉刑盖文帝之十三年也荀氏漢紀書釋之為廷尉於十三年得之矣今從荀紀</hi>是嵗齊太倉<lb/>
令淳于公有罪當刑詔獄逮繫長安淳于公無男有五<lb/>
女當行㑹逮罵其女曰生子不生男緩急非有益也其<lb/>
少女緹<hi>他弟反</hi>縈自傷悲泣乃隨其父至長安上書天子<lb/>
憐悲其意五月<hi>兩字據本紀</hi>下令曰制詔御史盖聞有虞氏<lb/>
之時畫衣冠異章服以為戮而民弗犯何治之至也今<lb/>
法有肉刑三<hi>孟康曰黥劓二刖左右趾合一凡三凡考異曰孟康曰黥劓二刖左右趾合一  三</hi>
<pb n="KR2b0028_WYG_008-9b"/>
<hi>崔浩漢律序云文帝除肉刑而宫不易張斐注曰以其滛亂人族類故不易也為是説者皆失於不考景紀議</hi>
<hi>文帝廟樂韶曰除宫刑重絶人之世也鼂錯賢良對策亦有除去隂刑語是宫刑已除於文帝之時矣詔文云</hi>
<hi>今有肉刑三則除宫刑當在除肉刑之先非同時也</hi>而姦不止其咎安在非乃朕<lb/>
徳之薄而教不眀歟吾甚自媿故夫訓道不純而愚民<lb/>
陷焉詩曰愷悌君子民之父母今人有過教未施而刑<lb/>
加焉或欲改行為善而道無由也朕甚憐之夫刑至斷<lb/>
支體刻肌膚終身不息何其楚痛而不徳也豈稱為民<lb/>
父母之意㢤其除肉刑<hi>刑法志意按原夲無詩曰以下文  未足今補入</hi>上行<lb/>
<pb n="KR2b0028_WYG_008-10a"/>
出中渭橋有一人從橋下走乗輿馬驚於是使騎捕之<lb/>
属廷尉張釋之治問曰縣人来聞蹕匿橋下久以為行<lb/>
過既出見車騎即走耳釋之奏當此人犯蹕當罰金<hi>如淳</hi>
<hi>曰乙令蹕先至而犯者罰金四兩</hi>上怒曰此人親驚吾馬馬賴和柔令<lb/>
它馬固不敗傷我乎而廷尉廼當之罰金釋之曰法者<lb/>
天子所與天下公共也今法如是更重之是法不信於<lb/>
民也且方其時上使使誅之則已今已下廷尉廷尉天<lb/>
下之平也一傾天下用法皆為之輕重民安所錯其手<lb/>
<pb n="KR2b0028_WYG_008-10b"/>
足唯陛下察之上良久曰廷尉當是也後人有盜髙廟<lb/>
坐前玉環得帝怒下廷尉治案盜宗廟服御物者為奏<lb/>
當弃市上怒曰人亡道廼盜先帝器吾属廷尉者欲致<lb/>
之族而君以法奏之非吾所以共承宗廟意也釋之免<lb/>
冠頓首謝曰法如是足矣且罪等然以順逆為基今盜<lb/>
宗廟器而族之有如萬分一假令愚民取長陵一抔土<lb/>
陛下且何以加其法乎帝與太后言之乃許廷尉當是<lb/>
時周亞夫與梁相山都侯王恬啟見釋之持議平廼結<lb/>
<pb n="KR2b0028_WYG_008-11a"/>
為親友張廷尉繇此天下稱之<hi>張釋之傳三考異曰荀紀載於十  年今從之</hi>
先是陳孝婦年十六而嫁未有子其夫當行戍夫且行<lb/>
時属孝婦曰我生死未可知幸有老母無它兄弟備養<lb/>
吾不還汝肯養吾母乎婦應曰諾夫果死不還婦養姑<lb/>
不衰慈愛愈固紡績以為家業終無嫁意居䘮三年其<lb/>
父母哀其年少無子而早寡也将取而嫁之孝婦曰妾<lb/>
聞之信者人之幹也義者行之節也妾幸得離襁褓受<lb/>
嚴命而事夫夫且行時属妾以老母既許諾之夫受人<lb/>
<pb n="KR2b0028_WYG_008-11b"/>
之託豈可弃㢤弃託不信背死不義不可也母曰吾憐<lb/>
汝年少早寡也孝婦曰妾聞寧載於義而死不載於地<lb/>
而生且夫養人老母而不能卒許人以諾而不能信将<lb/>
何以立於世夫為人婦固養其舅姑者也夫不幸先死<lb/>
不得盡為人子之禮今又欲使妾去之莫養老母是眀<lb/>
夫之不肖而著妾之不肖不孝不信且無義何以生㢤<lb/>
因欲自殺其父母懼而不敢嫁也遂始養其姑二十八<lb/>
年姑死葬之終奉祭祀淮陽守以聞帝髙其義使使者<lb/>
<pb n="KR2b0028_WYG_008-12a"/>
賜黄金四十斤復終身無所與號曰孝婦<hi>列女傳事考異曰此  見</hi>
<hi>劉向列女傳不得其時然孝婦之夫以戍死後養姑盡孝淮陽守以聞淮陽王武十二年徙梁是淮陽至是方</hi>
<hi>為郡也十三年又除戍卒令遂附孝婦事於淮陽王徙封之次年除戍卒令之前</hi>除戍卒令<hi>史記</hi>
<hi>大事記</hi>
十四年冬十月燕王嘉来朝<hi>史記年表</hi>匈奴十四萬騎入朝<lb/>
那蕭闗殺北地都尉孫卬<hi>考異曰孫字據功臣表増入按顔注曰功臣表云缾侯孫</hi>
<hi>單以父北地都尉卬死事侯文帝十四年三月丁巳封與此正合然則卬姓孫而徐廣乃云姓叚説者因曰叚</hi>
<hi>㑹宗即卭之元孫無所據也㑹宗漢書有傳班固不云是卬後何從而知之乎</hi>虜人民畜産甚<lb/>
<pb n="KR2b0028_WYG_008-12b"/>
多遂至彭陽使竒兵入燒回中宫<hi>考異曰吕氏觧題曰竒兵漢書作騎兵非</hi>
<hi>也胡無步兵今從史記</hi>候騎至雍甘泉<hi>匈奴傳</hi>上赫然𤼵憤遂躬戎<lb/>
服親御鞍馬從六郡良家材力之士騎射上林講習戰<lb/>
陳<hi>漢書匈奴傳賛</hi>遣三将軍軍隴西北地上郡時隴西李廣以<lb/>
良家子從軍擊胡用善射殺首虜多為郎騎常侍<hi>顔曰官為</hi>
<hi>郎而常騎以侍天子故曰騎常侍</hi>數從射獵格殺猛獸帝曰惜廣不逢<lb/>
時令當髙帝世萬户侯豈足道㢤<hi>廣傳</hi>三月詔増雍五畤<lb/>
路車各一乗駕被<hi>皮義反</hi>具西畤畦畤寓車各一乗寓馬<lb/>
<pb n="KR2b0028_WYG_008-13a"/>
四疋駕被具河湫漢水玉加各二及諸祀皆廣壇場珪<lb/>
幣爼豆以差加之魯人公孫臣上書曰始秦得水徳及<lb/>
漢受之推終始傳<hi>張戀反</hi>則漢當土徳土徳之應黄龍見<lb/>
宜改正朔服色上黄<hi>郊祀志無按史漢二紀春詔増壇場珪幣  三月字郊祀志亦有年</hi>
<hi>無月此作三月未知何據</hi>事下丞相張蒼<hi>蒼傳</hi>蒼以為漢廼水徳之時<lb/>
河決金堤其符也年始冬十月色外黒内赤與徳相應<lb/>
公孫臣言非是罷之<hi>郊祀志</hi>
十五年冬十月燕王嘉梁王武来朝<hi>史記表</hi>春黄龍見於<lb/>
<pb n="KR2b0028_WYG_008-13b"/>
成紀<hi>本紀</hi>其夏下詔曰有異物之神見于成紀毋害於民<lb/>
嵗以有年朕㡬<hi>讀曰冀</hi>郊祀上帝諸神禮官議毋諱以朕<lb/>
勞有司皆曰古者天子夏親郊祀上帝於郊故曰郊於<lb/>
是四月帝始幸雍郊見五畤祠衣皆尚赤<hi>郊祀志</hi>趙人新<lb/>
垣平以望氣見上言長安東北有神氣成五采若人冠<lb/>
冕焉或曰東北神眀之舍西方神眀之墓也天瑞下宜<lb/>
立祠上帝以合符應於是作渭陽五帝廟同宇帝一殿<lb/>
面五門各如其帝色祠所用及儀亦如雍五畤<hi>郊祀志  按原</hi>
<pb n="KR2b0028_WYG_008-14a"/>
<hi>本趙人新垣平以下属九月舉賢良文學之後誤今從史記本紀移入此處又原本此上有始名山大川在諸</hi>
<hi>侯諸侯祝各自奉祠天子官不領及齊淮南國廢令大祝盡以嵗時致禮如故一節與所引本紀修名山大川</hi>
<hi>條複今刪去</hi>赦天下修名山大川嘗祀而絶者有司以嵗時<lb/>
致禮<hi>本紀</hi>九月詔有司舉賢良文學士上親䇿詔之曰惟<lb/>
十有五年九月壬子皇帝曰昔者大禹勤求賢士施<hi>弋䜴</hi>
<hi>反</hi>及方外四極之内舟車所至人迹所及靡不聞命以<lb/>
輔其不逮近者獻其眀逺者通厥聦比<hi>頻寐反</hi>善戮力以<lb/>
翼天子是以大禹能亡失徳夏以長楙髙皇帝親除大<lb/>
<pb n="KR2b0028_WYG_008-14b"/>
害去亂從<hi>子容切</hi>並建豪英以為官師為諫諍輔天子之<lb/>
闕而翼戴漢宗也賴天之靈宗廟之福方内以安澤及<lb/>
四夷今朕獲執天下之正以承宗廟之祀朕既不徳又<lb/>
不敏眀弗能燭而智不能治此大夫之所著聞也故詔<lb/>
有司諸侯王三公九卿及主郡吏各帥其志以選賢良<lb/>
眀於國家之大體通於人事之始終及能直言極諫者<lb/>
各有人數将以匡朕之不逮二三大夫之行當此三道<lb/>
朕甚嘉之故登大夫于朝親諭朕志大夫其上三道之<lb/>
<pb n="KR2b0028_WYG_008-15a"/>
要及永惟朕之不徳吏之不平政之不宣民之不寧四<lb/>
者之闕悉陳其志毋有所隠上以薦先帝之宗廟下以<lb/>
興愚民之休利著之于篇朕親覽焉觀大夫所以佐朕<lb/>
至與不至書之周之宻之重<hi>直龍反</hi>之閉之興自朕躬大<lb/>
夫其正論毋枉執事烏虖<hi>讀曰呼</hi>戒之大夫其帥志毋怠<lb/>
鼂錯對曰平陽侯臣窋汝隂侯臣竈潁隂侯臣何廷尉<lb/>
臣宜昌隴西太守臣昆<hi>下昆反</hi>邪所選賢良太子家令臣<lb/>
錯昧死再拜言臣竊聞古之賢王莫不求賢以為輔翼<lb/>
<pb n="KR2b0028_WYG_008-15b"/>
故黄帝得力牧而為五帝先大禹得咎繇而為三王祖<lb/>
齊桓得筦<hi>與管同</hi>子而為五伯<hi>讀曰覇下同</hi>長今陛下講于大<lb/>
禹及髙皇帝之建豪英也退托於不眀以求賢良讓之<lb/>
至也臣竊觀上世之傳若髙皇帝之建功業陛下之徳<lb/>
厚而得賢佐皆有司之所覽刻於玉板蔵於金匱歴之<lb/>
春秋紀之後世為帝者祖宗與天地相終今臣窋等廼<lb/>
以臣錯充賦甚不稱眀詔求賢之意臣錯草茅臣無識<lb/>
知昧死上愚對曰詔䇿曰眀於國家大體愚臣竊以古<lb/>
<pb n="KR2b0028_WYG_008-16a"/>
之五帝眀之臣聞五帝神聖其臣莫能及故自親事處<lb/>
于法宫之中眀堂之上動静上配天下順地中得人故<lb/>
衆生之類亡不覆也根著<hi>直畧反</hi>之徒亡不載也燭以光<lb/>
眀無偏異也徳上及飛鳥下至水蟲草木諸産皆被<hi>皮義</hi>
<hi>反</hi>其澤然後隂陽調四時節日月光風雨時膏露降五<lb/>
榖熟祅孽滅賊氣息民不疾疫河出圖洛出書神龍至<lb/>
鳯凰翔徳澤滿天下靈光施四海此謂配天地治國大<lb/>
體之功也詔䇿曰通於人事終始愚臣竊以古之三王<lb/>
<pb n="KR2b0028_WYG_008-16b"/>
眀之臣聞三王臣主俱賢故合謀相輔計安天下莫不<lb/>
本於人情人情莫不欲夀三王生而不傷也人情莫不<lb/>
欲富三王厚而不困也人情莫不欲安三王扶而不危<lb/>
也人情莫不欲逸三王節其力而不盡也其為法令也<lb/>
合於人情而後行之其動衆使民也夲於人事然後為<lb/>
之取人以己内恕及人情之所惡不以强人情之所欲<lb/>
不以禁民是以天下樂其政歸其徳望之若父母從之<lb/>
若流水百姓和親國家安寧名位不失施<hi>弋豉反</hi>及後世<lb/>
<pb n="KR2b0028_WYG_008-17a"/>
此眀於人情終始之功也詔䇿曰直言極諫愚臣竊以<lb/>
五伯之臣眀之臣聞五伯不及其臣故属<hi>之欲反</hi>之以國<lb/>
任之以事五伯之佐之為人臣也察身而不敢誣奉法<lb/>
令不容私盡心力不敢矜遭患難不避死見賢不居其<lb/>
上受禄不過其量不以無能居尊顯之位自行若此可<lb/>
謂方正之士矣其立法也非以苦民傷衆而為之機陷<lb/>
也以之興利除害尊主安民而救暴亂也其行賞也非<lb/>
虛取民財妄予人也以勸天下之忠孝而眀其功也故<lb/>
<pb n="KR2b0028_WYG_008-17b"/>
功多者賞厚功少者賞薄如此斂民財以顧其功而民<lb/>
不恨者知與而安已也其行罰也非以忿怒妄誅而從<lb/>
<hi>讀曰縱</hi>暴心也以禁天下不忠不孝而害國者也故辠大<lb/>
者罰重辠小者罰輕如此民雖伏罪至死不怨者知罪<lb/>
罰之至自取之也立法若此可謂平正之吏矣法之逆<lb/>
者請而更之不以傷民主行之暴者逆而復之不以傷<lb/>
國救主之失補主之過揚主之美眀主之功使主内無<lb/>
邪僻之行外無騫汚之名事君若此可謂直言極諫之<lb/>
<pb n="KR2b0028_WYG_008-18a"/>
士矣此五伯之所以徳匡天下威正諸侯功業甚美名<lb/>
聲章眀舉天下之賢主五伯與<hi>讀曰豫</hi>焉此身不及其臣<lb/>
而使得直言極諫補其不逮之功也今陛下人民之衆<lb/>
威武之重徳恵之厚令行禁止之埶萬萬於五伯而賜<lb/>
愚臣䇿曰匡朕之不逮愚臣何足以識陛下之髙眀而<lb/>
奉承之詔策曰吏之不平政之不宣民之不寧愚臣竊<lb/>
以秦事眀之臣聞秦始并天下之時其主不及三王而<lb/>
臣不及其佐然功力不遲者何也地形便山川利財用<lb/>
<pb n="KR2b0028_WYG_008-18b"/>
足民利戰其所與並者六國六國者臣主皆不肖謀不<lb/>
輯<hi>與集同</hi>民不用故當此之時秦最富强夫國富强而隣<lb/>
國亂者帝王之資也故秦能兼六國立為天子當此之<lb/>
時三王之功不能進也及其末塗之衰也任不肖而信<lb/>
讒賊宫室過度耆<hi>讀曰嗜</hi>欲亡極民力罷<hi>讀曰疲</hi>盡賦斂不<lb/>
節矜奮自賢羣臣恐<hi>邱勇反</hi>䛕驕溢縱恣不顧患禍妄賞<lb/>
以随喜意妄誅以快怒心法令煩憯<hi>千感反</hi>刑罰暴酷輕<lb/>
絶人命身自射殺天下寒心莫安其處姦邪之吏乗其<lb/>
<pb n="KR2b0028_WYG_008-19a"/>
亂法以成其威獄官主斷生殺自恣上下瓦解各自為<lb/>
制秦始亂之時吏所先侵者貧人賤民也至其中莭所<lb/>
侵者富人吏家也及其末塗所侵者宗室大臣也是故<lb/>
親疏皆危外内咸怨離散逋逃人有走心陳勝先倡<hi>讀曰</hi>
<hi>唱</hi>天下大潰絶祀亡世為異姓福此吏不平政不宣民<lb/>
不寧之禍也今陛下配天象地覆露萬民絶秦之迹除<lb/>
其亂法躬親本事廢去滛末除苛解嬈<hi>如紹反</hi>寛大愛人<lb/>
肉刑不用辠人亡帑<hi>讀曰孥</hi>非<hi>讀曰誹</hi>謗不治鑄錢者除通<lb/>
<pb n="KR2b0028_WYG_008-19b"/>
闗去塞不孽諸侯賓禮長老愛恤少孤辠人有期後宫<lb/>
出嫁尊賜孝悌農民不租眀詔軍師愛士大夫求進方<lb/>
正廢退姦邪除去隂刑害民者誅憂勞百姓列侯就都<lb/>
親耕節用視民不奢所為天下興利除害變法易故以<lb/>
安海内者大功數十皆上世之所難及陛下行之道純<lb/>
徳厚元元之民幸矣詔䇿曰永惟朕之不徳愚臣不足<lb/>
以當之詔䇿曰悉陳其志毋有所隠愚臣竊以五帝之<lb/>
賢臣眀之臣聞五帝其臣莫能及則自親之三王臣主<lb/>
<pb n="KR2b0028_WYG_008-20a"/>
俱賢則共憂之五伯不及其臣則任使之此所以神眀<lb/>
不遺而賢聖不廢也故各當其世而立功徳焉傳曰往<lb/>
者不可及来者猶可待能眀其世者謂之天子此之謂<lb/>
也竊聞戰不勝者易其地民貧窮者變其業今以陛下<lb/>
神眀徳厚資財不下五帝臨制天下至今十有六年民<lb/>
不益富盜賊不衰邊境未安其所以然意者陛下未之<lb/>
躬親而待羣臣也今執事之臣皆天下之選已然莫能<lb/>
望陛下清光譬之猶五帝之佐也陛下不自躬親而待<lb/>
<pb n="KR2b0028_WYG_008-20b"/>
不望清光之臣臣竊恐神眀之遺也日損一日嵗亡一<lb/>
嵗日月益暮盛徳不及究於天下以傳萬世愚臣不自<lb/>
度量竊為陛下惜之昧死上狂惑草茅之愚臣言唯陛<lb/>
下財擇時賈誼已死對䇿百餘人唯錯為髙第繇是遷<lb/>
中大夫當是時太子善錯計䇿袁盎諸大功臣多不好<lb/>
錯<hi>鼂錯傳</hi>
十六年夏四月帝親拜覇渭之㑹以郊見渭陽五帝五<lb/>
帝廟臨渭其北穿蒲池溝水爟火舉而祠若光輝然属<lb/>
<pb n="KR2b0028_WYG_008-21a"/>
天焉於是貴新垣平至上大夫賜累千金而使博士諸<lb/>
生刺六經中作王制謀議廵狩封禪事帝出長門若見<lb/>
五人於道北遂因其直立五帝壇祠以五牢<hi>郊祀志</hi>齊文<lb/>
王既薨時悼恵王後尚有城陽王帝憐悼恵王適<hi>讀曰嫡</hi>
嗣之絶五月丙寅乃分齊為六國盡立前所封悼恵王<lb/>
子列侯見在者六人為王<hi>髙五王傳</hi>陽虛侯将閭為齊王安<lb/>
都侯志為濟北王武城侯賢為菑川王白石侯雄渠為<lb/>
膠東王平昌侯卭為膠西王扐<hi>音勒</hi>侯辟光為濟南王<hi>通鑑</hi>
<pb n="KR2b0028_WYG_008-21b"/>
六王同日俱立<hi>髙王五傳</hi>鼂錯諫以為違古制恐為亂不聼<lb/>
<hi>五行志</hi>上憐淮南厲王廢法不軌自使失國蚤死乃徙淮<lb/>
南王喜復王故城陽而立厲王三子為王皆復得厲王<lb/>
故地三分之阜陵侯安為淮南王安陽侯勃為衡山王<lb/>
陽周侯賜為廬江王東城侯良薨無後<hi>淮南王傳</hi>初韓王信<lb/>
亡入匈奴與太子俱及至頺當城生子因名曰頺當韓<lb/>
太子亦生子嬰至是頺當及嬰率其衆降漢六月丙子<lb/>
<hi>四字據表</hi>封頺當為弓髙侯嬰為襄城侯<hi>韓王信傳於考異曰荀紀載  後七</hi>
<pb n="KR2b0028_WYG_008-22a"/>
<hi>年非也今從漢表</hi>是嵗以淮陽守申屠嘉為御史大夫<hi>本傳百官表</hi>
<hi>考異曰此據漢書本傳百官表而荀紀作淮陽相按文三王傳淮陽王武以十二年徙王梁是時淮陽已為郡</hi>
<hi>矣既非王國安得有相當是荀紀誤今徙漢書</hi>東茅侯劉告坐事國人過員免<lb/>
<hi>侯表</hi>
後元年冬十月人有上書告新垣平所言皆詐也下吏<lb/>
治腰斬平夷三族<hi>史記文帝紀漢書五行志及郊祀志  考異曰漢書本紀書平謀反恐非</hi>
<hi>事實今從史記紀及郊祀志</hi>
二年冬十月梁王武来朝<hi>本傳</hi>正月壬寅天欃夕出西南<lb/>
<pb n="KR2b0028_WYG_008-22b"/>
<hi>天文志</hi>匈奴嵗入邊殺畧人民甚衆漢甚患之乃使使遺<lb/>
匈奴書單于亦使當户報謝復言和親事是嵗帝使使<lb/>
遺匈奴書曰皇帝敬問匈奴大單于無恙使當户且渠<lb/>
雕渠難郎中韓遼遺朕馬二疋已至敬受先帝制長城<lb/>
以北引弓之國受令單于長城以内冠帶之室朕亦制<lb/>
之使萬民耕織射獵衣食父子毋離臣主相安俱無暴<lb/>
虐今聞渫<hi>先列反</hi>惡民貪降其趨<hi>讀曰趣</hi>背義絶約㤀萬民<lb/>
之命離兩主之驩然其事已在前矣書云二國已和親<lb/>
<pb n="KR2b0028_WYG_008-23a"/>
兩主驩悦寢兵休卒養馬世世昌樂翕然更始朕甚嘉<lb/>
之聖者日新改作更始使老者得息㓜者得長各保其<lb/>
首領而終其天年朕與單于俱由此道順天恤民世世<lb/>
相傳施之無窮天下莫不咸嘉使漢與匈奴隣敵之國<lb/>
匈奴處北地寒殺氣早降故詔吏遺單于秫蘖金帛綿<lb/>
絮它物嵗有數今天下大安萬民熙熙獨朕與單于為<lb/>
之父母朕追念前事薄物細故謀臣計失皆不足以離<lb/>
昆弟之驩朕聞天不頗<hi>普何反</hi>覆地不偏載朕與單于皆<lb/>
<pb n="KR2b0028_WYG_008-23b"/>
捐細故俱蹈大道墮<hi>火規反</hi>壊前惡以圖長久使兩國之<lb/>
民若一家子元元萬民下及魚鼈上及飛鳥跂行喙息<lb/>
蝡<hi>人兖反</hi>動之類莫不就安利避危殆故来者不止天之<lb/>
道也俱去前事朕釋逃虜民單于母言章尼等朕聞古<lb/>
之帝王約分眀而不食言單于留志天下大安和親之<lb/>
後漢過不先單于其察之<hi>匈奴傳</hi>八月戊辰丞相張蒼免<lb/>
<hi>考異曰史記大事記漢書百官表並作八月戊戍荀氏漢紀作戊辰按長歴是年九月丙申朔戊戍乃九月初</hi>
<hi>三日也八月無戊戍又是月庚午申屠嘉相代蒼去戊辰才二日耳當是荀紀為是今從之</hi>蒼任人<lb/>
<pb n="KR2b0028_WYG_008-24a"/>
為中侯大為姦利上以讓蒼蒼遂病免蒼為丞相十五<lb/>
嵗而免百餘嵗乃卒著書十八篇言隂陽律歴事<hi>本傳</hi>庚<lb/>
午開封侯陶青為御史大夫<hi>青事見百官表</hi>袁盎為吴相告歸<lb/>
道逢丞相嘉下車拜謁丞相從車上謝盎還媿其吏乃<lb/>
之丞相舍上謁求見丞相良久乃見因跪曰願請問丞<lb/>
相日使君所言公事之曹與長史掾議之吾且奏之則<lb/>
私吾不受私語盎即起説曰君為相自度孰與陳平絳<lb/>
侯丞相曰不如盎曰善君自謂弗如夫陳平絳侯輔翼<lb/>
<pb n="KR2b0028_WYG_008-24b"/>
髙帝定天下為將相而誅諸吕存劉氏君乃為材官蹶<lb/>
張<hi>蹶音厥如淳曰材官能脚踏彊弩律有蹶張士</hi>遷為隊帥<hi>所類反</hi>積功至淮陽<lb/>
守非有奇計攻城野戰之功且陛下從代来每朝郎官<lb/>
者上書疏未嘗不止輦受其言不可用置之言可采未<lb/>
嘗不稱善何也欲以致天下賢英士大夫日聞所不聞<lb/>
以益聖而君自閉箝<hi>其炎反</hi>天下之口而日益愚夫以聖<lb/>
主責愚相君受禍不久矣丞相乃再拜曰嘉鄙人乃不<lb/>
知將軍幸教引與入坐為上客<hi>袁盎傳</hi>是嵗地動<hi>史記大事記</hi>
<pb n="KR2b0028_WYG_008-25a"/>
先是武侯子周勝之尚公主不相中<hi>竹仲反</hi>坐殺人死國<lb/>
絶一年至是帝擇勃子賢者皆推河内守亞夫乃封為<lb/>
條侯<hi>周勃傳功臣表</hi>
三年冬十月齊王将閭濟北王志濟南王辟光梁王武<lb/>
来朝<hi>史記年表</hi>武比年入朝留其眀年乃之國<hi>武傳</hi>秋大雨晝<lb/>
夜不絶四十五日藍田山水出流五百餘家<hi>按今本荀紀作一百</hi>
<hi>餘家</hi>漢水出壊民室八十餘家所殺三百餘人<hi>荀氏漢紀  考異曰</hi>
<hi>荀紀所載如此漢書五行志云秋大雨晝夜不絶三十五日藍田山水出流九百餘家壊民室八千餘所殺三</hi>
<pb n="KR2b0028_WYG_008-25b"/>
<hi>百餘人與荀紀不同今從荀氏紀</hi>是嵗置谷口邑<hi>史記大事記</hi>甯侯魏指坐<lb/>
出國界祝阿侯髙成信武侯靳亭坐事國人過律<hi>侯表  按</hi>
<hi>過律下據文當有免字盖原夲脱誤</hi>
四年冬十月濟北王志燕王嘉趙王遂来朝<hi>史記年表</hi>是嵗<lb/>
老上單于死子軍臣單于立而中行説復事之漢復與<lb/>
匈奴和親<hi>漢書匈奴傳按考異曰通鑑據史記徐廣注載於後三年  漢書匈奴傳云後四年老上</hi>
<hi>單于死子軍臣單于立立嵗餘匈奴復絶和親大入上郡雲中當是此年無疑今從漢書</hi>
五年冬十月楚王戊城陽王喜菑川王賢膠東王雄渠<lb/>
<pb n="KR2b0028_WYG_008-26a"/>
来朝<hi>史記年表</hi>六月齊雍城門外有狗生角<hi>荀紀五行志</hi>
六年冬十月淮南王安梁王武長沙王吴著来朝<hi>年表</hi>軍<lb/>
臣單于立嵗餘復絶和親<hi>考異曰史記作軍臣單于立四嵗復絶和親漢書匈奴傳</hi>
<hi>改為嵗餘按軍臣單于以後四年立至此謂之嵗餘可也今從漢書</hi>帝發車騎材官屯廣<lb/>
昌春二月復發材官屯隴西<hi>五行志</hi>匈奴大入上郡雲中<lb/>
各三萬騎所殺略甚衆於是漢使將軍張武屯北地發<lb/>
軍戍邊<hi>此句見五行志令考異曰此見漢書五行志十三年嘗除戍卒  矣不知復置之因及考五行</hi>
<hi>志乃有此語當是文帝既罷邊戍之後匈奴至此大入遂再令戍邊耳自十三年至後六年首尾凡十年  按</hi>
<pb n="KR2b0028_WYG_008-26b"/>
<hi>史漢二紀匈奴入上郡雲中俱属冬漢書天文志作十一月五行志獨書於春二月發材官屯隴西之後益之</hi>
<hi>從五行志未知何據</hi>緣邊亦各堅守以偹胡冦又置三將軍軍長<lb/>
安西細栁渭北棘門覇上以備胡<hi>匈奴傳</hi>夏四月乙巳水<lb/>
木火三合於東井<hi>天文志</hi>秋螟<hi>五行志</hi>八月天狗下梁壄天<lb/>
狗状如大流星有聲其下止地類狗所墜及望之如火<lb/>
光炎炎中天其下圜如數頃田<hi>天文志載考異曰漢書天文志  於後六年匈</hi>
<hi>奴入上郡之後荀紀書於後二年非也今從天文志</hi>是嵗誅反者周殷長安市<hi>天文</hi>
<hi>志</hi>
<pb n="KR2b0028_WYG_008-27a"/>
七年冬十月長沙王吴著来朝薨無子國除<hi>史記年表</hi>漢興<lb/>
至此異姓盡矣<hi>王表</hi>春正月辛未朔日有食之<hi>荀氏漢紀</hi>夏六<lb/>
月帝病且崩戒太子曰即有緩急周亞夫真可任將兵<lb/>
<hi>周勃傳</hi>又曰衛綰長者善遇之綰代人初以戲車為郎至<lb/>
是為中郎將<hi>綰傳</hi>
　　太史公曰文帝時㑹天下新去湯火人民樂業因<lb/>
　　其欲然能不擾亂故百姓遂安自年六七十翁亦<lb/>
　　未嘗至市井游敖嬉戲如小兒状孔子所稱有徳<lb/>
<pb n="KR2b0028_WYG_008-27b"/>
　　君子者耶<hi>律書</hi>
　　班固賛曰孔子言必世然後仁善人之治國百年<lb/>
　　亦可以勝殘去殺誠㢤是言漢興至文帝四十有<lb/>
　　餘嵗徳至盛也廪廪鄉改正服封禪矣謙讓未成<lb/>
　　於今嗚呼豈不仁㢤<lb/>
</p>
<p>
</p>
  </div>
</body>
</text>
</TEI>
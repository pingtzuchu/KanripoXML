<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢年紀卷四</head>
    <p>
<pb n="KR2b0028_WYG_004-1a"/>
欽定四庫全書<lb/>
　西漢年紀卷四　　　　　宋　王益之　撰<lb/>
　　吕后<lb/>
髙皇后吕氏名雉字娥姁<hi>許于反</hi>為人剛毅佐髙祖定天<lb/>
下所誅大臣多吕后力吕后兄二人皆為列將從征伐<lb/>
逮髙祖而侯者三人惠帝即位尊吕后為太后太后欲<lb/>
為重親立帝姊魯元公主女為皇后欲其生子萬方終<lb/>
無子廼使陽為有身取後宮美人子名之殺其母立所<lb/>
<pb n="KR2b0028_WYG_004-1b"/>
名子為太子惠帝崩太子立為皇帝謁髙廟<hi>髙后紀外戚傳  考</hi>
<hi>異曰五行志載劉向之言曰惠帝四年十月壬寅太后立帝姊魯元公主女為皇后其月乙亥凌室灾明日織</hi>
<hi>室灾凌室所以供養飲食織室所以奉宗廟衣服與春秋御廪同義天戒若曰皇后亡奉宗廟之德將絶祭祀</hi>
<hi>其後皇后無子後宫美人有男太后使皇后名之而殺其母惠帝崩嗣子立有怨言太后廢之更立吕氏子宏</hi>
<hi>為少帝若如向言則是先所立帝誠惠帝子特非張后出耳而史記外戚世家以為詐取後宫人子為子及孝</hi>
<hi>惠崩天下初定未久繼嗣不明漢書外戚傳所載云云荀紀通鑑並從史記及外戚傳今亦難以劉向之言便</hi>
<hi>為更定也上語皆取漢書外戚傳</hi>太后臨朝稱制大赦天下<hi>本紀</hi>
元年春正月詔曰孝惠皇帝欲除三族辠妖言令議未<lb/>
<pb n="KR2b0028_WYG_004-2a"/>
决而崩今除之二月賜民爵户一級初置孝弟力田二<lb/>
千石者一人<hi>漢書紀</hi>夏四月太后欲侯諸呂廼先封髙祖<lb/>
之功臣大中大夫張買為南宫侯少府陽城延為梧侯<lb/>
郎中令馮無擇為博成侯齊丞相齊受為平定侯乃封<lb/>
吕種為沛侯<hi>釋之之子</hi>吕平為扶栁侯<hi>吕后/姊子</hi>吕産為郊侯<hi>史記</hi>
<hi>表紀</hi>建成康侯吕釋之卒嗣子有罪廢立其弟吕禄<hi>徐廣曰釋</hi>
<hi>之少子</hi>為胡陵侯續康侯後<hi>史記</hi>是嵗太后聞御史大夫江<lb/>
邑侯趙堯髙祖時定趙王如意之畫乃抵堯罪<hi>徐廣曰吕后元</hi>
<pb n="KR2b0028_WYG_004-2b"/>
<hi>年國除</hi>以廣阿侯任敖為御史大夫敖故沛獄吏髙祖嘗<lb/>
避吏吏繋吕后遇之不謹敖素善髙祖怒擊傷主吕后<lb/>
吏故以舊德用<hi>史記傳</hi>
二年冬十一月吕肅王台薨太子嘉代立為王<hi>史記紀</hi>春<lb/>
正月詔曰髙皇帝匡飭天下諸有功者皆受分<hi>扶問反</hi>地<lb/>
為列侯萬民大安莫不受休德朕思念至於久逺而功<lb/>
名不著亡以尊大誼施後世今欲差次列侯功以定朝<lb/>
位藏於髙廟世世勿絶嗣子各襲其功位其與列侯議<lb/>
<pb n="KR2b0028_WYG_004-3a"/>
定奏之丞相臣平言謹與太尉臣勃曲周侯臣商潁陰<lb/>
侯臣嬰安國侯臣陵等議列侯幸得賜餐錢奉邑<hi>應劭曰諸</hi>
<hi>侯四時皆得賜餐錢顔曰餐錢賜厨膳錢奉邑本所食邑</hi>陛下加惠以定功次朝位<lb/>
臣請藏髙廟奏可<hi>漢書紀</hi>乙夘武都山崩殺七百六十人<lb/>
地震至八月廼止<hi>五行志</hi>是時浮邱伯在長安楚王交遣<lb/>
子郢客與申公俱卒業<hi>楚元王傳</hi>齊王襄遣弟章入宿衞于<lb/>
漢<hi>髙五王傳</hi>初蕭何薨禄嗣侯孝惠六年薨亡後是嵗太后<lb/>
封何夫人祿母同為鄼侯<hi>功臣表事按此下當有三年  原本缺</hi>
<pb n="KR2b0028_WYG_004-3b"/>
四年夏四月丙申封淮陽丞相吕勝為贅其侯楚丞相<lb/>
吕更始為滕侯吕忿為吕成侯太中大夫吕它<hi>音駞</hi>為俞<lb/>
<hi>音輸</hi>侯舞陽侯樊噲夫人吕嬃為臨光侯嬃用事顓權大<lb/>
臣盡畏之<hi>史記表紀樊噲傳</hi>嬃常以陳平前為髙帝謀執樊噲<lb/>
數讒平曰為丞相不治事日飲醇酒戱婦人平聞日益<lb/>
甚吕后聞之私喜面質吕嬃于平前曰鄙語曰皃婦人<lb/>
口不可用顧君與我何如耳無畏吕嬃之譖<hi>王陵傳</hi>
五年秋九月發河東上黨騎屯北地備匈奴<hi>荀氏漢紀</hi>
<pb n="KR2b0028_WYG_004-4a"/>
六年冬十月太后以吕王嘉居處驕恣廢之<hi>史記紀</hi>齊人<lb/>
田生說大謁者張釋曰太后欲立吕産為吕王又重發<lb/>
之今卿最幸大臣所敬何不風大臣以聞太后太后必<lb/>
喜諸吕以王萬户侯亦卿之有太后心欲之而卿為内<lb/>
臣不急發恐禍及身矣釋大然之乃風大臣語太后太<lb/>
后朝因問大臣大臣請立吕産為吕王太后賜釋千金<lb/>
釋以其半進田生田生弗受<hi>劉澤傳</hi>夏四月封吕肅王子<lb/>
通為錘侯<hi>史記年表</hi>秩長陵令二千石六月城長陵<hi>漢書紀</hi>太<lb/>
<pb n="KR2b0028_WYG_004-4b"/>
后定令輙有擅議宗廟者棄市<hi>霍光傳如淳注</hi>
七年春二月徙梁王恢為趙王吕王産為梁王梁王不之<lb/>
國為帝太傅立皇子平昌侯太為吕王更名梁曰吕吕<lb/>
曰濟川<hi>史記紀</hi>田生復説大謁者張釋曰吕産王也諸大<lb/>
臣未大服今營陵侯澤諸劉長為大將軍獨此尚觖望<lb/>
今卿言太后裂十餘縣王之彼得王喜于諸吕王益固<lb/>
矣釋入言<hi>劉澤傳</hi>夏五月辛未詔曰昭靈夫人太上皇妃<lb/>
也武哀侯<hi>髙帝兄伯</hi>宣夫人髙皇帝兄姊也號諡不稱其議<lb/>
<pb n="KR2b0028_WYG_004-5a"/>
尊號丞相臣平等請尊昭靈夫人曰昭靈后武哀侯曰<lb/>
武哀王宣夫人曰昭哀后<hi>漢書紀</hi>
八年春三月太后祓<hi>敷勿反</hi>覇上<hi>五行志後漢禮儀志云三月上已官民皆絜於</hi>
<hi>東流水上曰洗濯祓除去宿垢疢為大絜又韓詩曰鄭國之俗三月上巳之溱洧兩水之上祓除不祥漢祓覇</hi>
<hi>水亦斯義也撠按史記髙后紀五行志太后還過軹道見物如蒼狗  太后掖卜之趙王如意為祟遂病掖傷</hi>
<hi>此處未載疑原本有脫文</hi>封張敖前姬兩子侈為新都侯夀為樂昌<lb/>
侯及封中大謁者張釋為建陵侯吕榮為祝兹侯<hi>徐廣曰吕</hi>
<hi>后昆弟子</hi>諸中官宦者令丞皆為關内侯食邑五百户<hi>見史記本</hi>
<pb n="KR2b0028_WYG_004-5b"/>
<hi>紀如淳曰列侯出關就國關内侯但爵其身有加異者與關内之邑食其租税也風俗通義曰秦時六國未平</hi>
<hi>將帥皆家關中稱關内侯</hi>秋七月太后病甚迺令趙王吕祿為上將<lb/>
軍軍北軍吕王産居南軍辛巳太后崩遺詔賜諸侯王<lb/>
各千金將相列侯郎吏皆以秩賜金大赦天下<hi>史記紀</hi>
　　史記外戚世家曰孝恵帝崩天下初定未久繼嗣<lb/>
　　不明于是貴外家王諸吕以為輔而以吕祿女為<lb/>
　　少帝后欲連固根本牢甚然無益也<lb/>
　　太史公賛曰孝恵髙后之時黎民得離戰國之苦<lb/>
<pb n="KR2b0028_WYG_004-6a"/>
　　君臣俱欲休息乎無為故惠帝垂拱髙后女主稱<lb/>
　　制政不出房户天下晏然刑罰罕用罪人是希民<lb/>
　　務稼穡衣食滋殖<lb/>
髙后已葬<hi>關中記曰髙祖陵在西吕后陵在東漢帝后同塋則為合葬不合陵也諸陵皆如此</hi>九<lb/>
月庚申旦<hi>考異曰史記漢書作八月按劉羲叟長厯八月辛巳朔後九月庚辰朔若八月小盡則庚</hi>
<hi>申乃前九月九日若大盡則為九月十日</hi>御史大夫平陽侯窋見相國産計<lb/>
事<hi>考異曰史記漢書皆云平陽侯窋行御史大夫事按表髙后四年御史大夫任敖免窋已為御史大夫矣</hi>
<hi>至此豈得尚謂之行御史大夫事乎恐非事實今易之</hi>丞相平廼召朱虛侯章佐<lb/>
<pb n="KR2b0028_WYG_004-6b"/>
太尉太尉令章監軍門令平陽侯告衛尉毋入相國産<lb/>
殿門吕産不知吕祿已去北軍廼入未央宫欲為亂至<lb/>
殿門弗得入徘徊往來平陽侯恐弗勝馳語太尉太尉<lb/>
尚恐不勝諸吕未敢訟言誅之廼遣朱虛侯謂曰急入<lb/>
宮衛帝朱虛侯請卒太尉予卒千餘人逐産殺之郎中<lb/>
府吏厠中辛酉捕斬吕祿而笞殺吕嬃因誅樊伉使人<lb/>
誅燕王吕通而廢魯王偃及其子二侯<hi>史記紀及樊張二傳</hi>置孝<lb/>
惠皇后于北宫<hi>外戚傳</hi>
<pb n="KR2b0028_WYG_004-7a"/>
　　太史公曰吕太后立諸吕為王陳平偽聼之及吕<lb/>
　　太后崩平與太尉勃合謀卒誅諸吕立文帝平本<lb/>
　　謀也<hi>陳平世家</hi>
先是吕氏取漢所得先秦古文字盗張良韓信所次序<lb/>
兵法藏之及吕氏敗乃散在民間<hi>家語序藝文志</hi>壬戌以帝太<lb/>
傅審食其復為左丞相尋免<hi>史記紀</hi>辟陽侯于諸吕至深<lb/>
所以全者皆陸賈平原君之力也<hi>朱建傳</hi>御史大夫曹窋<lb/>
坐不與大臣共誅吕祿等免以淮南相北平侯張蒼代<lb/>
<pb n="KR2b0028_WYG_004-7b"/>
之<hi>史記張蒼傳夫考異曰史記曹相國世家云窋髙后時為御史大  孝文帝立免為侯而張蒼傳載髙后</hi>
<hi>崩曹窋免以淮南相張蒼為御史大夫蒼與絳侯等共尊立孝文皇帝與世家不同按史記大事記漢書百官</hi>
<hi>表張蒼拜御史大夫並書于吕后八年而孝文帝以是年後九月晦日己酉至長安是日即位夜拜宋昌為衛</hi>
<hi>將軍張武為郎中令外此無除拜也兼代邸上議時已有御史大夫蒼名則蒼之拜在文帝未立前明矣史記</hi>
<hi>曹相國世家所載為誤</hi>建陵侯中大謁者張釋免侯<hi>恩澤侯表</hi>
</p>
<p>
</p>
  </div>
</body>
</text>
</TEI>
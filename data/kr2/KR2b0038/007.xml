<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0038_WYG_007-1a"/>
欽定四庫全書<lb/>
御定資治通鑑綱目三編卷二<lb/>
　<hi>起癸丑明太祖洪武六年盡丙寅明太祖洪武十九年</hi>凡十四年<lb/>
<hi>癸丑</hi>六年春正月覲天下府州縣官<lb/>
　<hi>先是元年春府州縣吏來朝諭曰天下新定百姓財力俱困如鳥初飛木初植勿拔其羽勿撼其根惟亷</hi>
　<hi>者能約已而愛人貪者必朘人以肥已爾等戒之至是覲府州縣官賜酒食明日陛辭論之曰慈祥愷悌</hi>
<hi>身之徳也越簿殘酷徳之賊也若偽為慈祥必之無仁夔之實偽為愷悌又無樂易之誠爾等勉</hi>質實<lb/>
　<hi>明㑹典洪武初外宫毎年一朝二十九年始定以辰戍丑未年為朝覲之期</hi>
<pb n="KR2b0038_WYG_007-1b"/>
選朝天宫道士供事郊壇<lb/>
　<hi>天地社稷山川香幣皆令司之</hi>質實<hi>朝天宫在上元縣西即吳治城宋天慶觀也明初改名</hi>
免遼東金復二州税<lb/>
　<hi>遼東金復二州去年旱税糧不供詔免之</hi>質實<hi>金州本髙麗南蘇城唐置金州金改蘇州後改金州</hi>
　<hi>明改衛今寜海縣復州遼置金因之元廢明改衛今復州屬奉天府</hi>
汪廣洋罷為廣東行省參政<lb/>
　<hi>時左丞胡惟庸專省中事廣洋無所建白故黜之</hi>
二月停科舉命有司察舉賢才<lb/>
<pb n="KR2b0038_WYG_007-2a"/>
　<hi>帝初以官多闕員舉人俱免㑹試赴京聴選正月以舉人蔣學閻鈍為起居注傅宗巖崔莘為給事中趙</hi>
　<hi>震殷哲為翰林應奉又擇其年少俊異者張唯王輝李端張翀為翰林編修蕭韶為秘書監直長繼又以</hi>
　<hi>王璉張鳯任敬馬亮陳敏俱為編修入禁中文華堂肄業命贊善大夫宋濓等為之師帝政暇親品隲其</hi>
　<hi>文曰給光祿酒饌毎食皇太子親王迭為之主嵗時賜賚甚厚二月以冇司所取多属少年有文無實遂</hi>
　<hi>暫罷科舉更令有司察舉賢才以徳行為本文藝次之其目曰聰明正直曰賢良方正曰孝弟力田曰儒</hi>
　<hi>士曰孝亷曰秀才曰人才日耆民皆禮送京師不次擢用而各省貢生亦由太學以進於是罷科舉者十</hi>
　<hi>年帝又嘗令國子生習騎射諭之曰古之學者其文足以經邦武足以戡亂故能出入將相定安社稷今</hi>
　<hi>天下承平爾等雖務文學亦豈可忘武備耶</hi>
<pb n="KR2b0038_WYG_007-2b"/>
命御史及按察使考察有司<lb/>
　<hi>命御史臺令監察御史及各道按察司察舉天下有司有無過犯奏報黜陟帝諭臺臣曰君子有犯或出</hi>
　<hi>於過誤可以情恕小人不去則貽民患故朕于亷能之官雖或有過常加宥免若貪虐之徒雖小罪不赦</hi>
　<hi>也</hi>質實<hi>此者察之始明史選舉志考察通天下内外官計之其目有八曰貪曰酷曰浮躁曰不及</hi>
　<hi>曰老曰病曰罷曰不謹京官六年以己亥嵗四品以上自陳取上裁五品以下分别致仕降調間住為民</hi>
　<hi>具冊奏請謂之京察自𢎞治時定以外官辰戌丑未年朝覲之期随舉行察典謂之外察州縣以月計上</hi>
　<hi>之府府上下其考以嵗計上之布政司至三嵗撫按通核其屬事狀造冊具報麗以八分而處分察例有</hi>
　<hi>四與京官同迄明相沿行之不廢謂之大計計處者不復叙用</hi>
<pb n="KR2b0038_WYG_007-3a"/>
三月癸卯朔日有食之<lb/>
設六科給事中<lb/>
　<hi>明初統設給事中掌侍從規諌補闕拾遺至是分為吏户禮兵刑工六科各設給事中二人凡十二人後</hi>
　<hi>増至八十一人稱元士二十二年改為源士二十四年毎科増都給事中一人左右給事中各一人</hi>質<lb/>
　實<hi>給事中正五品洪武四年改正七品後増給事中共四十人都給事中正八品左右給事中從八品</hi>
　<hi>給事中正九品建文中改都給事中正七品給事中從七品不置左右給事中永樂中仍置左右給事中</hi>
　<hi>亦從七品</hi>
頒昭鑒錄戒諸王<lb/>
<pb n="KR2b0038_WYG_007-3b"/>
　<hi>先是命陶凱張籌等采摭漢唐以來藩王善惡堪為勸戒者㑹凱出參行省編輯未成於是召文原吉王</hi>
　<hi>僎等續修之書成二卷賜名昭鑒錄頒賜諸王</hi>質實<hi>張籌字惟中無鍚人王僎字幼度祥符人</hi>
　　發明<hi>太祖謂秦王傅文原吉等曰朕於諸子常切諭之此書必時時進説使知所警戒趙伯魯</hi>
　　<hi>之失簡漢淮南之招客過猶不及非所望也是帝之於諸子慮之非不深教之非不切然而樉多過</hi>
　　<hi>失栅有異謀至於惠成之間釁深尋斧盖以裂地而封勢成寵偪又豈空言之所能禁制哉</hi>
命徐達等帥師鎮山西北平<lb/>
　<hi>先是帝命徐達李文忠練兵山西北平尋召還至是以元兵窺塞乃命達文忠及馮勝鄧愈湯和等帥師</hi>
　<hi>往鎮以備之初元宗室四大王逃匿岢嵐山中結寨自固尋出攻武州指揮程桂等擊敗之已而國公魯</hi>
<pb n="KR2b0038_WYG_007-4a"/>
　<hi>爾等侵遷安殺知縣永平衛指揮楊某與戰死之指揮樊某率兵來援敵引去追至董家口敵返兵接戰</hi>
　<hi>樊亦死之達駐臨清遣文忠及顧時傅友徳等統騎兵勝和及俞通源來亮視等統步兵分駐山西北平</hi>
　<hi>相機備禦元兵復侵武朔等州達俱遣將擊走之河州土門峽邊警千户王才戰死保徳河曲為元將普</hi>
　<hi>賢努等所陷太原右衛千户馮銘追擊之復其地指揮使常守道王約等追元遺兵斬其左丞相瑚圖克</hi>
　<hi>擒平章鼎鼎達人自大同遣將掩捕武平章等於懐柔縣之三角村</hi>質實<hi>岢嵐山在岢嵐州北百里</hi>
　<hi>岢嵐州宋岢嵐軍金升州元為嵐州地明置縣屬太原府尋开州今因之武州唐置元順寜府明洪武四</hi>
　<hi>年廢府永樂中為宣府鎮宣徳五年置萬全都司今興化府遷安縣金置元屬永平路明屬永平府今因</hi>
　<hi>之氷平衛在永平府南董家口闗在撫寜縣東北七十里朔州後魏置元屬大同路明屬大同府今屬朔</hi>
<pb n="KR2b0038_WYG_007-4b"/>
　<hi>平府土門閭在河州西九十里保徳州宋軍金置州元因之明屬太原府今直𨽻州河曲縣金置元省入</hi>
　<hi>保徳州明初復置屬太原府今屬保徳州懐柔縣唐置元廢明復置屬順天府今因之三角村在縣東北</hi>
　<hi>圖魯爾舊作驢兒普賢努舊作普賢奴湖  克舊作忽都鼎鼎舊作定定今並改</hi>
夏四月定開國勲臣諡號<lb/>
　<hi>楚國公廖永安諡武閔豫國公俞通海諡忠烈蔡國公張徳勝諡忠毅髙陽郡公耿再成諡武壯越國公</hi>
　<hi>胡大海諡武莊梁國公趙徳勝諡武桓以永義侯桑世保與漢光武封冦恂為承義侯景丹為奉義侯同</hi>
　<hi>不重諡初帝定金陵以元御史大夫福壽死節為之立廟至是復議贈其官禮部言元已贈福壽浙江行</hi>
　<hi>省左丞相上柱國追封衛國公諡忠肅宜仍其舊帝是之令春秋遣官致祭諭侍臣曰疾風知勁草板蕩</hi>
<pb n="KR2b0038_WYG_007-5a"/>
　<hi>識忠臣共福壽之謂乎</hi>質實<hi>福夀唐古人今唐古舊作唐兀  改</hi>
六月京師城成<lb/>
　<hi>城周九十六里門十有三後復建外郭周一百八十里門十有六</hi>質實<hi>内為宫城外為京城門十</hi>
　<hi>三南曰正陽南之西曰通濟又西曰聚寳西南曰三山曰石城北曰太平北之西曰神䇿曰金川曰鍾阜</hi>
　<hi>東曰朝陽西曰清涼西之北曰定淮曰儀鳯其外郭髙洪武二十三年建門十六東曰姚坊仙鶴麒麟滄波</hi>
　<hi>橋雙橋南曰上方夾岡鳯臺大馴象大安徳小安徳西曰江東北曰佛寜上元觀音</hi>
元庫庫特穆爾侵雁門<lb/>
　<hi>守闗指揮吳均率衆拒之自卯至午大呼曰援兵至矣衆皆踴躍欲戰元兵聞之解去均追擊敗之</hi>
<pb n="KR2b0038_WYG_007-5b"/>
免河間開封延安汾州被災田租<lb/>
　<hi>北平河間河南開封陜西延安諸府蝗山西汾州旱詔免共租</hi>質實<hi>河間漢國元路明改府今因之</hi>
　<hi>延安隋郡元路明改府今因之汾州後魏置元屬冀寜路明萬厯二十三年升府今因之</hi>
秋七月命户部稽各省水旱災分數優恤之<lb/>
以胡惟庸為右丞相陳寜為御史大夫<lb/>
　<hi>自汪廣洋罷帝以惟庸為才寵任之所為多稱㫖遂至大用寜性殘刻以惟庸薦擢居憲臺益務威嚴帝</hi>
　<hi>屢責之寜不能改</hi>
八月建歴代帝王廟<lb/>
<pb n="KR2b0038_WYG_007-6a"/>
　<hi>帝以御史答祿與權等言詔祀三皇乃命禮官考定五帝三王及漢唐宋創業之君俱於京師立廟致祭</hi>
　<hi>其餘守成賢君令有司立陵廟皆毎嵗春秋祭之</hi>質實<hi>建歴代帝王廟於欽天山之陽同堂異室祀三</hi>
　<hi>皇五帝夏禹商湯周文王武王漢髙祖光武唐髙祖太宗宋太祖元世祖已而寢祀周文王唐髙祖増祀</hi>
　<hi>隋髙祖尋罷與權字道夫其先蠻部人有别號答祿者子孫因以為氏</hi>
九月定有司季報嵗報<lb/>
　<hi>初府州縣户口錢糧學校獄訟毎月具書於冊縣達州州達府府達行省類咨中書吏賾煩碎公私多糜</hi>
　<hi>費又有司決獄笞五十者縣決之杖八十者州決之一百者府決之徒以上具獄送行省移駁繁而賄賂</hi>
　<hi>行帝命中書省御史臺詳議革月報為季報以季報之數類為嵗報凡府州縣獄囚依律斷決毋俟轉發</hi>
<pb n="KR2b0038_WYG_007-6b"/>
　<hi>其有違枉御史按察使糾劾至二十六年定制布政司及府州縣笞杖就決徒流軍雜犯死罪解部審錄</hi>
　<hi>具死囚所坐罪名上部詳議如律者大理寺擬覆平允監收侯決不如律者駁回改正再問駁至三改擬</hi>
　<hi>不當將官吏奏聞謂之照駁囚有翻異改調别衙門間擬二次不服則具奏㑹九卿鞫之謂之圓審三四</hi>
　<hi>訊不服而後請㫖決焉</hi>
冬十一月潞州貢人參却之<lb/>
　<hi>帝曰人參得之甚難毋重勞民往者金華進香米太原進葡萄酒俱止之國家以養民為務奈何以口腹</hi>
　<hi>累人</hi>
振真定饑<lb/>
<pb n="KR2b0038_WYG_007-7a"/>
　<hi>真定府晉州冀州趙州饒陽新河武邑諸縣饑詔兵部尚書劉仁等振之初饒陽知縣郭摜見邑中大饑</hi>
　<hi>民食草實木皮遂以上聞帝覽其奏復咨訪得晉冀等州皆饑乃命仁等往各州縣振之蠲其租賦</hi>質<lb/>
　實<hi>晉州元置屬真定路明屬真定府今因之冀州後魏置明屬真定府今直𨽻州趙州北齊置明屬真</hi>
　<hi>定府今直𨽻州饒陽漢縣明屬晉州今屬深州新河五代時為鎮宋置縣武邑漢縣明並屬冀州今因之</hi>
　<hi>劉仁武昌人</hi>
閏月録故功臣子孫<lb/>
　<hi>功臣早世恩未及嗣者錄凡二百九人後又錄丁忠等五百十一人授指揮千百户等官有差</hi>
定大明律<lb/>
<pb n="KR2b0038_WYG_007-7b"/>
　<hi>先是嘗頒律令恐民不能周知命大理卿周楨等為之直解又令儒臣同刑官講唐律日進二十餘條至</hi>
　<hi>是重命刑部尚書劉惟謙詳定大明律每奏一篇揭兩廡親加裁酌明年二月書成篇目一凖於唐採用</hi>
　<hi>舊律二百八十八條續律百二十八條舊令改律三十六條因事制律三十一條掇唐律以補遺百二十</hi>
　<hi>三條合六百有六條分為三十卷至三十年作大明律誥成頒行天下</hi>質實<hi>周楨字文典江寜人</hi>
　<hi>劉惟謙明史附周楨傳不詳何許人大明律篇目曰衛禁曰職制曰户婚曰廐庫曰擅興曰賊盜曰鬬訟</hi>
　<hi>曰詐偽曰雜律曰捕亡曰斷獄曰名例凡十二</hi>
　　發明<hi>明太祖初懲元季廢弛刑用重典後屢詔釐正至三十年申畫一之制令子孫世守羣臣</hi>
　　<hi>有稍議更改即坐以變亂祖制之罪又詔内外風憲官以講讀律令考校有司欲使人知律意日乆</hi>
<pb n="KR2b0038_WYG_007-8a"/>
　　<hi>視為具文於是奸吏骩法任意輕重因律起例因例生例例愈紛而弊無窮至律有取自上裁臨時</hi>
　　<hi>處治者因罪在八議與一切疑獄及律無明文者設非謂任情生殺之巴英憲以後欽恤微而偵伺</hi>
　　<hi>熾巨憝罪如山積而中㫖縱之不問或無妄無辜而片紙付詔獄為禍尤烈盖錦衣之獄太祖末年</hi>
　　<hi>禁不復用而成祖違之東厰之設始於永樂作法不臧末流滋甚權移厰衛而律意不可問矣</hi>
<hi>甲寅</hi>七年春正月遣將屯田河南山東北平<lb/>
　<hi>帝初立民兵萬户府寓兵於農又遣諸將屯兵龍江諸處惟康茂才績最詔褒之四年詔河南山東北平</hi>
　<hi>陜西山西及直隷淮安諸府屯田且勿微三年後畝收租一斗六年太僕丞梁額森特穆爾言寜夏四川</hi>
　<hi>土膏沃宜招集流亡屯田從之至是以河南山東北平建置兵衛而餉勞民供乃命都督僉事王簡往彰</hi>
<pb n="KR2b0038_WYG_007-8b"/>
　<hi>徳王誠往濟寜平章李伯昇往真定涇理屯務明年又命鄧愈等諸將分屯陜西河南北平官吏犯罪謫</hi>
　<hi>鳯陽屯種民犯流罪者鳯陽輸作一年然後屯種命李善長朱亮祖俞通源撫諭諸屯勸課農事又因海</hi>
　<hi>運餉遼有溺死者遂益講屯田政天下衛所州縣軍民皆事墾闢其制移民就寛鄉或罪徙者為民屯</hi>
　<hi>領之有司而軍屯則領之衛所邊地三分守城七給分耕作内地二分守城八分屯種人授田五十畝</hi>
　<hi>牛種教樹植復租賦民以不困而軍餉益饒  梁額森特穆爾舊作良埜僊帖木爾今改</hi>
遣總兵官吳禎巡海備倭<lb/>
　<hi>先是帝遣使倭國告以即位且詰入冦之故其王良懷不受命已又遣趙秩齎詔往諭良懷見之曰往者</hi>
　<hi>䝉古欺我小邦令其臣趙姓者來訹我今新天子即位使者亦姓趙豈䝉古裔耶目左右將刃之秩不為</hi>
<pb n="KR2b0038_WYG_007-9a"/>
　<hi>動嚴詞折之良懷氣沮下堂延秩禮遇甚隆遣其僧祖來奉表稱臣貢方物帝以其俗佞佛可以西方教</hi>
　<hi>誘也遣僧祖闡等送使者還賜良懷大統厯及羅緞等物祖闡等至為其國演教國人頗敬信而良懐故</hi>
　<hi>無禮拘之二年始放還倭冦掠如故乃以楨統總兵官都督於顯副之總江隂四衛軍出海至琉球大洋</hi>
　<hi>獲其兵船獻俘京師其後屢遣僧奉貢但齎書上中書省而無表帝却勿受命禮部移牒責之並諭以欲</hi>
　<hi>征之意良懐上表詞多倨慢乃専務海防帝著祖訓列不征之國十五日本與焉自是朝貢不至而海上</hi>
　<hi>之警亦漸息</hi>質實<hi>琉球在福建泉州府東海島中接漳泉興福四州界其國王初姓歡斯氏名渴</hi>
　<hi>剌兜至元末國分為三有三王曰中山曰山南曰山北皆以尚為姓趙秩官萊州府同知不詳何許人趙</hi>
　<hi>姓趙良弼事見元史日本傳於顯黄梅人</hi>
<pb n="KR2b0038_WYG_007-9b"/>
二月丁酉朔日有食之<lb/>
免濟南平陽太原汾州等州縣被災田租<lb/>
　<hi>先是正月振松江府水災八千餘户户賜錢五千是月以濟南府歴城等縣蝗平陽太原府汾州及衛輝</hi>
　<hi>府汲縣旱皆免租蘇州府屬縣民缺食遣官發米麥振貸之</hi>質實<hi>歴城漢縣明為濟南府治汲漢</hi>
　<hi>縣明為衛輝府治今皆因之</hi>
修曲阜孔子廟<lb/>
　<hi>立孔顔孟三氏子孫為教授俾諷其族人</hi>
三月方國珍卒<lb/>
<pb n="KR2b0038_WYG_007-10a"/>
　<hi>國珍以至正二十七年來降幕下士詹鼎為表乞哀甚至帝心憐而赦之趨入朝授廣西行省左丞食祿</hi>
　<hi>不之官至是卒於京師</hi>質實<hi>詹鼎寜海人</hi>
夏四月都督藍玉拔興和<lb/>
　<hi>時元將托音特穆爾守興和玉大敗其衆於白酒泉擒國公特爾黙齊及官屬五十九人托音特穆爾棄</hi>
　<hi>城走</hi>質實<hi>白酒泉在故興和城西南舊托音特穆爾舊作脱因帖木兒恃爾黙齊  作帖里密赤今</hi>
　<hi>並改</hi>
五月日厯成<lb/>
　<hi>學士承㫖詹同請編日厯命同與宋濓為總裁官吳伯宗等為纂修官自起兵臨濠至六年冬征代禮樂</hi>
<pb n="KR2b0038_WYG_007-10b"/>
　<hi>政刑及羣臣功過四夷朝貢皆載焉既成共一百卷名曰大明日厯藏之金匱於是濓等復請倣唐太宗</hi>
　<hi>貞觀政要分類更輯凡四十類釐為五名皇明寳訓嗣後凡有政績史官日紀錄之檢類増入</hi>
免真定等四十二府州縣旱災田租<lb/>
減蘇松嘉湖極重田税之半<lb/>
　<hi>帝既振蘇州饑民三十萬户以蘇松嘉湖四府租税太重命户部計其數如畝税七斗五升者除其半</hi>
六月汰北方府州縣官<lb/>
　<hi>帝以北方郡縣民稀事簡命吏部量減河南北平山東府州縣官凡三百八人</hi>
陜西雨雹山西北平河南山東蝗詔蠲其租<lb/>
<pb n="KR2b0038_WYG_007-11a"/>
秋七月李文忠拔髙州<lb/>
　<hi>三月文忠奉命同徐達以所統將士分布山西北平屯駐因遣兵出塞獲元平章鄧博羅特特穆爾尋遣</hi>
　<hi>禆將至賽音布拉克擒陳安禮至順寜斬其將珠辰魯至朔州擒太尉巴延布哈至是文忠復自率兵攻</hi>
　<hi>髙州大石崖拔之斬宗王托克托實勒擒承㫖伯嘉努追奔至氊㡌山擊斬魯王獲其妃及司徒達哈勒</hi>
　<hi>濟等九月燕山都衛指揮使朱杲通州衛指揮僉事鄭治汝寜衛指揮僉事馮俊密雲衛指揮僉事張斌</hi>
　<hi>等率師出古北口防秋卒遇冦皆力戰死帝命厚恤其家製文祭之</hi>質實<hi>髙州遼置明廢故城在今</hi>
　<hi>喀喇沁故大寜城西北氊㡌山在故大寜城北通州衛在通州治南汝寜衛明初建於汝陽尋廢為千户</hi>
　<hi>所密雲衛中衛在密雲縣治東右衛在古北口作鄧博羅特特穆爾舊作鄧孛羅帖木兒珠展魯舊  真</hi>
<pb n="KR2b0038_WYG_007-11b"/>
　<hi>珠驢托克托實勒舊作朶朶失理伯嘉努舊作百家奴達哈勒濟舊作答海俊今並改</hi>
倭冦膠州<lb/>
　<hi>官軍擊敗之㓂大任海口百户許彰追之戰死</hi>質實<hi>膠州元置明初屬青州府尋屬萊州府今因之</hi>
　<hi>大任海口在即墨縣</hi>
八月申定兵衛之制<lb/>
　<hi>帝以前代兵多虚數監其失置内外衛所凡一衛統十千户一千户統十百户百户領總旗二總旗領小</hi>
　<hi>旗五小旗領軍十皆有實數至是重定其制大率以五千六百人為一衛而千户以下所領之數則同遇</hi>
　<hi>有事征調則分統于諸將無事則散還各衛管軍官員不許擅自調用揀練橅綏務在得宜違者俱論如</hi>
<pb n="KR2b0038_WYG_007-12a"/>
　<hi>律</hi>
振河間廣平順徳真定饑<lb/>
　質實<hi>順徳元路明改府今因之</hi>
九月遣崇禮侯密迪哩巴拉北歸<lb/>
　<hi>遣老成宦官二人䕶行并遺元嗣君書</hi>
冬十一月定服制<lb/>
　<hi>先是貴妃孫氏薨勅禮官定服制禮部尚書牛諒等奏儀禮父在為母服期庶母則無服帝曰父母之恩</hi>
　<hi>一也低昻若是不情甚矣命儒臣考定宋濓等考古人論服母喪者四十二人願服三年者二十八人服</hi>
<pb n="KR2b0038_WYG_007-12b"/>
　<hi>期年者十四人帝曰三年之喪天下通喪人情所安即天理所在乃定制子為父母庶子為其母皆斬衰三</hi>
　<hi>年適子衆子為庶母皆齊衰杖期五服喪制皆有升降書成帝親為序命之曰孝慈錄頒天下時貴妃無</hi>
　<hi>子命吳王橚行慈母服斬衰三年主喪事皇太子及諸王皆齊哀杖期大子曰在禮惟士為庶母服緦大</hi>
　<hi>夫以上則無服今陛下貴為天子臣忝居嫡長而為庶母服期非所以敬宗廟重繼體也不敢奉詔帝大</hi>
　<hi>怒羣臣震讋不知所出正字桂彦良言于太子曰殿下當縁君父之情不可執小禮以虧大孝因持衰服</hi>
　<hi>之太子乃服以拜謝帝怒始解</hi>質實<hi>貴妃孫氏陳州人牛諒字士良東平人桂彦良名徳偁以字行</hi>
　<hi>慈谿人</hi>
髙麗李仁任弑共王顓<lb/>
<pb n="KR2b0038_WYG_007-13a"/>
　<hi>顓無子以寵臣辛肫之子禑為嗣仁任弑顓立禑又殺朝廷使者而遣使告喪陽言朝使實盜所殺今已</hi>
　<hi>誅之帝疑其詐拘其使而遣使弔祭巳仁任又為故主請諡帝曰是欲假朝命以鎮撫國人且掩其弑逆</hi>
　<hi>事不許釋前使還自是朝貢皆不納</hi>
<hi>乙邜</hi>八年春正月命有司察窮民<lb/>
　<hi>令天下郡縣訪窮民無告者月給衣食無依者給厔舍諭中書省曰昔吾在民間目擊鰥寡狐獨饑寒困</hi>
　<hi>踣之徒常自厭生恨不即死心常惻然今代天理物已十餘年若天下之民有流離失所者非惟昧朕之</hi>
　<hi>初志於代天之工亦不能盡爾等為輔相當體朕懷不可使天下有一夫不獲也</hi>
詔天下立社學<lb/>
<pb n="KR2b0038_WYG_007-13b"/>
　<hi>帝以京師郡縣皆有學而鄉社之民未沾教化命有司更立社學延師儒教民間子弟</hi>
河決開封<lb/>
　<hi>壞大黄寺堤百餘丈詔河南參政安然集民夫三萬餘人塞之</hi>質實<hi>開封黄河自河南府鞏縣流入</hi>
　<hi>境經汜水縣北與懷慶府温縣分界又東經鄭州北與懷慶府原武縣分界又東南流經中牟縣北陽武</hi>
　<hi>縣南又東經祥符縣北又東經封邱縣南又東經陳留縣北又東經蘭陽儀封二縣北入歸徳府考城縣</hi>
　<hi>界大黄寺堤即埽頭堤在開封封府東北四十里安然祥符人</hi>
二月帝耕耤田<lb/>
三月立鈔法<lb/>
<pb n="KR2b0038_WYG_007-14a"/>
　<hi>時中外各置局鑄錢有司責民出銅毁器物輸官頗以為苦而商賈沿元之舊習用鈔多不便用錢乃詔</hi>
　<hi>中書省造大明寶鈔其等六曰一貫曰五百文四百文三百文二百文一百文毎貫凖錢一千銀一兩四</hi>
　<hi>貰凖黄金一兩禁民間不得以金銀貨物交易違者罪之税課錢鈔兼収錢什三鈔什七百文以下止用</hi>
　<hi>錢遂罷寳源寳泉局越二年復設寶泉局鑄小錢</hi>質實<hi>洪武七年設寶鈔提舉司是年詔中書省</hi>
　<hi>造大明寶鈔以桑穰為料其制方髙一尺廣六寸質青色外為横文欄横題其額曰大明通行寶鈔其内</hi>
　<hi>上兩旁復為篆文八字曰大明寶鈔天下通行中圖錢貫十串為一貫其下云中書省奏凖印造大明寶</hi>
　<hi>鈔與鋼錢通行若五百文則畫之錢文為五串餘如其制而遞減</hi>
　　發明<hi>鈔法始於唐之飛錢宋之交㑹金之交鈔元世始終用鈔錢㡬廢矣然錢法尚有私鑄私</hi>
<pb n="KR2b0038_WYG_007-14b"/>
　　<hi>銷之弊至鈔多則賤乆則敝倒鈔有工墨之需偽造較冶範為易非良法也是以明初錢鈔並行嚴</hi>
　　<hi>禁金銀物貨交易而兩浙江西閩廣民間重錢輕鈔有以錢百六十文折鈔一貫者物價翔貴而鈔</hi>
　　<hi>法益瓌至宣徳初米一石用鈔五十貫後乃益嚴其禁交易用銀一錢者罰鈔千貫賊吏受銀一兩</hi>
　　<hi>者追鈔萬貫更追免罪鈔如之及成化時鈔一貫不能直錢一文至𢎞正間鈔法遂廢盖權宜之法</hi>
　　<hi>不可以為經乆之制也</hi>
免河間府州縣旱災田租<lb/>
　<hi>户部言洪武四年北平河間府獻州交河縣旱災饑民流移者一千七百三十户荒田三百三十餘頃至</hi>
　<hi>今租税無徵詔免之</hi>質實<hi>獻州金置明洪武八年四月改縣交河縣宋置明俱屬河間府今皆因之</hi>
<pb n="KR2b0038_WYG_007-15a"/>
賜徳慶侯廖永忠死<lb/>
　<hi>初韓林兒在滁州帝為吳王遣永忠迎歸應天至𤓰步覆其舟死帝以咎永忠及大封功臣帝曰永忠戰</hi>
　<hi>鄱陽忘軀拒敵可謂竒男子然使所善儒生窺朕意邀封爵故止封侯而不公後與楊憲相比憲誅永忠</hi>
　<hi>以功大得免至是坐僭用龍鳯諸不法事賜死永忠勇而善謀平兩廣善撫綏民為立祠克重慶禁侵掠</hi>
　<hi>卒取民七笳立斬之蜀人感其威惠遂降既死子權嗣侯</hi>質實<hi>𤓰步在六合縣東二十五里</hi>
　　發明<hi>永忠之死明實錄諱之曰甲申徳慶侯廖永忠卒上賻遺之甚厚而寜憲王通鑑博論記</hi>
　　<hi>丙午年事云是嵗廖永忠沈韓林兒於𤓰步大明惡永忠之不義後賜死博論於洪武二十九年奉</hi>
　　<hi>勅編定既成表上之則其言非無稽也是以劉辰國初事蹟王世貞史乗考誤俱以為永忠被誅夫</hi>
<pb n="KR2b0038_WYG_007-15b"/>
　　<hi>林兒僭號十二年明祖固用其年號矣崛起之勢不無憑藉猶漢髙之於楚心光武之於更始也如</hi>
　　<hi>永忠者其亦黥布謝祿之流乎</hi>
免驛夫田租<lb/>
　<hi>帝念天下驛傳馬夫供役倍於他役詔免其田租以地有閒劇役有繁簡定自京㑹同館至宿州驛十三</hi>
　<hi>南至京師西出秦晉北抵燕薊勞最甚租全免自百善道至鄭州當秦晉二道勞次之免三之二自滎陽</hi>
　<hi>至陜西山西北平驛百二十一又次之免三之一</hi>質實<hi>百善道驛在宿州西七十里寰宇記云古</hi>
　<hi>百戰道也滎陽漢縣明屬鄭州今屬開封府</hi>
夏四月帝如中都祀天地於圜丘謁陵至自中都<lb/>
<pb n="KR2b0038_WYG_007-16a"/>
　質實<hi>明祖陵在鳯陽府西南十二里太平鄉</hi>
免彰徳大名臨洮平涼河州被災田租<lb/>
　質實<hi>大名五代漢置府元改路明仍為府今因之</hi>
罷營中都<lb/>
　<hi>帝初欲如周漢制建兩京至是以勞費罷其役</hi>
誠意伯劉基卒<lb/>
　<hi>基佐帝定天下工謀畫料事若神暇則敷陳王道帝以比張子房常呼先生而不名然性剛疾惡胡惟庸</hi>
　<hi>深忌之初甌栝間有隙地曰談洋為鹽盜藪基奏立巡檢司守之奸民弗便也㑹逃軍為亂吏匿不以聞</hi>
<pb n="KR2b0038_WYG_007-16b"/>
　<hi>基令長子璉奏其事不先白中書省惟庸方掌省事怒使吏訐奏談洋地有王氣基圖為墓迫逐居民以</hi>
　<hi>致亂基坐奪俸帝初欲相惟庸基不可既而惟庸相基曰使吾言不騐蒼生福也憂憤疾作惟庸秧醫往</hi>
　<hi>視飲其藥如有物積腹中遂篤帝遣使䕶歸居月餘卒基在元時得天文書於燕市一夕成誦已為髙安</hi>
　<hi>丞進賢鄧祥甫精象緯學盡以其術授之愈洞其要及將卒以天文書授子璉曰亟上之母令後人習也</hi>
　<hi>世傳基事多神竒然帝嘗言基數以孔子之言導予是知隂陽風角之術基所重不在此</hi>質實<hi>甌括</hi>
　<hi>謂溫州處州二府温州于漢為東甌國治唐置温州元路明府今因之處州亦漢東甌地隋初置處州治</hi>
　<hi>括蒼縣開皇十二年改括州詳見二年談洋隘在處州府青田縣南二百七十里接温州府瑞安縣界髙</hi>
　<hi>安唐縣明瑞州府治進賢唐鎮宋縣明屬南昌府今皆因之劉璉字孟藻</hi>
<pb n="KR2b0038_WYG_007-17a"/>
五月遣中官趙成使河州<lb/>
　<hi>自鈔法行西番馬至者少帝遣成齎羅綺及巴茶往河州市之馬稍積率厚其值償之中官奉使自此始</hi>
　<hi>成尋為多爾濟巴勒所殺</hi>質實<hi>多爾濟巴勒舊作朶兒只班今改</hi>
秋七月己未朔日有食之<lb/>
詔百官奔喪毋俟覈報<lb/>
　<hi>北平按察司僉事吕本言近制士大夫出仕在外聞父母喪必待移文原籍審覈俟其還報然後奔喪近</hi>
　<hi>者彌月逺者半年請自今官吏若遇親喪其家屬陳於官移文任所即令奔赴然後覈實帝深然之故有</hi>
　<hi>是命</hi>質實<hi>吕本壽州人</hi>
<pb n="KR2b0038_WYG_007-17b"/>
京師地震<lb/>
　<hi>十二月復震</hi>
免應天太平寜國鎮江及蘄黄諸府旱災田租<lb/>
　<hi>先是六月景州滄州河間旱俱免租</hi>質實<hi>景州唐置明屬河間府今因之滄州後魏置明屬河間府</hi>
　<hi>今屬天津府河間縣髙齊置明河間府治今因之</hi>
八月元庫庫特穆爾卒<lb/>
　<hi>自元時帝遣使通好於庫庫特穆爾庫庫特穆爾留使者不遣前後七致書皆不答既出塞復遣人招之</hi>
　<hi>亦不應帝心益敬之嘗大㑹諸將問曰天下竒男子誰也皆對曰常遇春帝曰遇春雖人傑吾得而臣之</hi>
<pb n="KR2b0038_WYG_007-18a"/>
　<hi>吾不能臣王保保乃竒男子耳竟冊其妹為秦王妃保保庫庫特穆爾小字也劉基亦嘗言於帝以庫庫</hi>
　<hi>時穆爾未可輕及徐達敗後大兵稀出塞庫庫特穆爾從其主徙金山至是卒於喀喇諾海之衙庭其妻</hi>
　<hi>毛氏自經死</hi>質實<hi>哈喇諾海在和林北並哈喇諾海舊作哈剌海今  改</hi>
九月遣湖廣參政吳雲使雲南為所殺<lb/>
　<hi>帝以雲南未下再遣使招諭㑹梁王使其臣鐖知院等使漢北為官軍所獲帝釋之命與雲偕行知院等</hi>
　<hi>以已奉使被執且得罪乃誘雲改制書詐為元使者紿梁王雲以死拒知院等殺之</hi>質實<hi>吳雲宜興</hi>
　<hi>人</hi>
冬十月改都衛為都司<lb/>
<pb n="KR2b0038_WYG_007-18b"/>
　<hi>帝初置各都衛指揮使司節制方面至是詔改為都指揮使司凡都司十有三北平陜西山西浙江江西</hi>
　<hi>山東四川福建湖廣廣東廣西遼東河南行都司三西安大同建寜十五年增置貴州雲南二都司二十</hi>
　<hi>年置大寜都司二十七年置四川行都司於建昌宣徳中置萬全都司成化中置湖廣行督司於鄖陽</hi>
　質實<hi>明史職官志都司正二品貴州元置八番順元置等處軍民宣慰使司𨽻四川行省明洪武四年</hi>
　<hi>貴州宣撫司永樂十一年設貴州等處承宣布政使司今因之太寜遼中京大定府元大寜路明大寜衛</hi>
　<hi>今喀喇沁右翼南有故大寜城址明洪武二十年置大寜都司明年改北平行都司永樂元年仍為大寜</hi>
　<hi>都司徙保定以大寜地畀朶顔三衛萬全元宣徳府宣平縣地明洪武二十六年置徳勝堡永樂二年移</hi>
　<hi>萬全右衛治此今改萬全縣屬宣化府萬全都司見六年武州注建昌南詔置府元路明改衛今寜逺府</hi>
<pb n="KR2b0038_WYG_007-19a"/>
　<hi>鄖陽晉鄖鄉縣元鄖縣屬均州明初因之成化中置府今因之行都司成化十二年置</hi>
十二月陜州人獻天書誅之<lb/>
　<hi>州民有妄言得天書惑衆者命斬之</hi>
賑蘇州湖州嘉興松江常州太寜國杭州水災<lb/>
　<hi>先是六月髙郵州水免租六萬三百餘石仍賑之十月以開封府祥符杞陳留封邱蘭陽商水西華及睢</hi>
　<hi>州淮安府鹽城水詔皆免其租</hi>質實<hi>杞縣周杞國隋杞州五代晉改縣陳留秦縣封邱漢縣蘭陽金</hi>
　<hi>縣明俱屬開封府今皆因之商水宋縣西華漢縣明俱屬開封府陳州今屬陳州府鹽城宋縣明屬淮安</hi>
　<hi>府今因之</hi>
<pb n="KR2b0038_WYG_007-19b"/>
納克楚侵遼東都指揮使馬雲葉旺擊敗之<lb/>
　<hi>帝以納克楚必至勅雲等預為備未㡬果至見備禦嚴不敢攻越盖州徑趨至金州指揮韋富王勝等伏</hi>
　<hi>弩城下擒其驍將鼐喇呼敵大沮沿祚河遁旺先引兵扼河緣河壘冰為牆沃以水經宿凝冱如堅城旁</hi>
　<hi>設坑穽敵至伏四起納克楚急趨連雲島遇冰城旁走悉陷穽中衆大潰雲自城中出合兵追擊至將軍</hi>
　<hi>山必嚕河旺等乗勝逐至猪兒峪斬獲無算納克楚僅以身免</hi>質實<hi>柞河亦曰梓河在今奉天府盖</hi>
　<hi>平縣南西流入海連雲島在盖平縣西十五里明設闗于此將軍山方輿紀要與畢嚕河相近畢嚕河在</hi>
　<hi>盖平縣東南九十里明一統志源出盖平縣東南山谷間流經復州衛入海通志源有三一出布霧山一</hi>
　<hi>出猫兒嶺南流至金州界内歸服堡東入海唐書伐髙麗劉仁愿出畢列道金史苾里海皆即此也猪兒</hi>
<pb n="KR2b0038_WYG_007-20a"/>
　<hi>峪邊防考在盖州衛必鼐喇呼舊作乃喇吾畢嚕河舊作  栗河今並改</hi>
<hi>丙辰</hi>九年春正月命湯和等帥師鎮延安<lb/>
　<hi>元將巴延特穆爾為邊患帝以和為征西將軍防延安巴延特穆爾乞降帝召諸將悉還獨留傅友徳備</hi>
　<hi>之秋七月巴延特穆爾來侵友徳破擒之降其衆  巴延特穆爾舊作伯顔帖木兒今改</hi>
二月太白晝見<lb/>
　<hi>自乙巳至於己酉凡五日三月壬申復見</hi>
三月免近畿及山西陜西河南福建江西浙江北平湖<lb/>
廣田租<lb/>
<pb n="KR2b0038_WYG_007-20b"/>
　<hi>詔以比年西征北伐及秦晉二府宫殿之役畿輔既極煩勞外郡疲於轉運其淮掦安徽地五府及山西</hi>
　<hi>等八省今年租悉免之</hi>質實<hi>安慶宋軍慶元元年升府元路明初改寜江府洪武六年復曰安慶</hi>
　<hi>府今因之</hi>
以和尼齊為翰林䝉古編修<lb/>
　<hi>更其姓名曰霍莊</hi>質實<hi>和尼齊舊作火你赤今改</hi>
夏四月庚戌雨<lb/>
　<hi>京師自去年八月不雨至是日始雨</hi>
五月癸酉霽<lb/>
<pb n="KR2b0038_WYG_007-21a"/>
　<hi>自庚戍雨至是二十四日始霽</hi>
六月改行中書省為承宣布使司<lb/>
　<hi>浙江江西福建北平廣西四川山東廣東河南陜西湖廣山西諸行省俱改為承宣布政使司罷行省平</hi>
　<hi>章政事左右丞等官設布政使一員置左右㕘政各一員後設左右布政使各一員復増置左右㕘議</hi>
　質實<hi>職官志初改布政使秩正二品左右㕘政從二品十三年改布政使正三品參政從三品十四</hi>
　<hi>年増置左右參政正四品尋増設左右布政使十五年置雲南布政使司二十二年定秩從二品㕘政從</hi>
　<hi>三品參議從四品永樂十一年置貴州布政使司兩京不設布按於旁近布按分司帶管按察使明初置</hi>
　<hi>正三品副使正四品僉事正五品十三年罷十四年復置并置各道按察分司二十九年改置分司為四</hi>
<pb n="KR2b0038_WYG_007-21b"/>
　<hi>十一道</hi>
秋七月癸丑朔日有食之<lb/>
免蘇松嘉湖水災田租<lb/>
　<hi>凡二十九萬九千四百餘石是月免永平旱災田租杭仍賑之十二月以蘇松嘉湖及常州太平寜國浙江</hi>
　<hi>州湖廣荆州黄州諸府水遣户部主事趙乾等賑之</hi>質實<hi>永平隋平州北平郡金為灤州元為永平</hi>
　<hi>路明改府荆州漢置唐為江陵府元為中興路明改荆州府今並因之</hi>
閏九月詔求直言<lb/>
　<hi>以五星紊度日月相刑故有是詔</hi>質實<hi>按洪武實録是年二月嵗星逆行入天微三月熒惑犯井</hi>
<pb n="KR2b0038_WYG_007-22a"/>
　<hi>四月犯鬼五月太白犯畢井有客星大如彈丸白色止天倉越數日益有光入紫微垣埽文昌尋入於張</hi>
　<hi>自六月戊子至七月乙亥凡四十八日乃滅</hi>
冬十一月平遙訓導葉伯巨應詔言事下獄死<lb/>
　<hi>伯巨上書言三事畧曰臣觀當今之事太過者三曰分封太侈也用刑太繁也求治太速也先王之制大</hi>
　<hi>都不過三國之一今秦晉燕齊梁楚呉蜀諸國無不連城數十異時尾大不掉然後削其地而奪之權則</hi>
　<hi>必生觖望甚者縁間而起防之無及矣願及諸王末之國之先節其都邑減其兵衛限其疆理以待封諸</hi>
　<hi>王子孫割一時之恩制萬世之利莫先於此臣又觀歴代開國之君未有不以任徳結民心以任刑失民</hi>
　<hi>心者今用刑多裁自聖衷治獄之吏趨承意㫖深刻者多功平反者獲罪雖刪定舊律減宥有差然有寛</hi>
<pb n="KR2b0038_WYG_007-22b"/>
　<hi>宥之名未見寛宥之實所謂實者誠在上不在下也古之為士者以登進為榮今之為士者以溷跡無聞</hi>
　<hi>為福以受玷不録為幸以屯田工役為必獲之罪以鞭笞捶楚為尋常之辱其始也取天下之士網羅捃</hi>
　<hi>摭務無餘逸有司敦迫上道如捕重囚比至除官多以貌選所學非所用所用非所學居官一有差跌苟</hi>
　<hi>免誅戮則必在屯田工役之科率是為常不少顧惜此豈陛下所樂為哉誠欲人懼而不敢犯也竊見數</hi>
　<hi>年來誅殺亦不少矣而犯者相踵自今宜存大體赦小過昔者周自文武至于成康教化大行漢自髙帝</hi>
　<hi>至於文景始稱富庶致治文道固不可驟今陛下切切於民俗澆漓人不知懼乃至令下而尋改已赦而</hi>
　<hi>復收天下臣民莫知適從甚不稱陛下求治之心也臣愚謂求治之道莫先於正風俗正風俗之道莫先</hi>
　<hi>於守令知所務風憲知所重今之守令不過具文案備照刷而已風紀之司不過聴訟讞獄而已非所以</hi>
<pb n="KR2b0038_WYG_007-23a"/>
　<hi>使民遷善逺罪為治之大者也古者教士於學俊造遞升論定後官任官後爵故成周得人為盛今天下</hi>
　<hi>諸生升太學者未數月遽選入官臣恐其人未諳時務上乖國政而下困黎民也開國以來選舉秀才不</hi>
　<hi>為不多所任名位不為不重自今數之在者有㡬此皆求治太速之過書上帝大怒曰小子間吾骨肉逮</hi>
　<hi>下獄瘐死初伯巨將上書語其友曰今天下惟三事可患其二事易見而患遅其一事難見而患速縱無</hi>
　<hi>明詔吾猶將言之況求言乎其意盖為分封也是年春帝以諸王將之國告於郊廟有許修武事以備外</hi>
　<hi>侮云云至十一年後始相繼就藩故伯巨以為其患難見迨帝末年燕王奉命屢出塞勢始强後因削奪</hi>
　<hi>稱兵遂有天下人乃以伯巨為先見云時上書者又有海州學政曾秉政刑部主事茹太素皆累萬言帝</hi>
　<hi>嘉秉政而杖太素尋又採太素疏中數事行之因命中書定奏對式凡臣下上書言得失者文辭毋得過</hi>
<pb n="KR2b0038_WYG_007-23b"/>
　<hi>繁是年考較錢縠䇿書空印事起主印吏及署字有名者皆逮繫獄凡數百人帝以為欺罔守令署印者</hi>
　<hi>欲置之死佐貳以下為軍遠方丞相御史皆知空印者無他莫敢諫有諸生鄭士利者嘆曰上不知以為</hi>
　<hi>空印大罪誠得人言之聖明寜有不悟適星變求言士利曰可矣乃為書數千言以為深罪空印者恐奸</hi>
　<hi>吏得挟印紙為文移以虐民耳文移必完印乃可今考較䇿書合兩縫印非一印一紙縱得之不足用況</hi>
　<hi>不可得乎錢縠之數府必合省省必合部省府逺者去户部六七千里待䇿書既成而後用印則往來非</hi>
　<hi>期年不至故先用印而後書此權宜之務從來乆矣且國家諸法必明示之而後罪犯者以其知而故犯</hi>
　<hi>之也自立國至今未嘗有空印之律一旦捕而誅之何以使受誅者甘心乎書成而泣曰殺我生數百人</hi>
　<hi>何所恨遂入奏帝怒究使者士利笑曰吾業為國家言事自分必死誰為我謀獄具輸作江浦而空印者</hi>
<pb n="KR2b0038_WYG_007-24a"/>
　<hi>竟多不免</hi>質實<hi>海州東魏置明屬准安府今直𨽻州江浦本六合縣地洪武九年分六合及滁和二</hi>
　<hi>州地置浦江縣屬江寜府今因之葉伯巨字居升寜海人曾秉政南昌人茹太素澤州人鄭士利字好義</hi>
　<hi>寜海人</hi>
　　發明<hi>伯巨所陳三事切中當時之弊而分封太侈尤為先見其言有曰昔賈誼勸文帝盡分諸</hi>
　　<hi>國之地空置之以待諸王子孫向使文帝早從誼言則必無七國之禍云若明祖深思伯巨之言亦</hi>
　　<hi>豈有燕藩不靖骨肉相殘之釁哉乃怒其離間至欲取而親射之何其溺親愛而忘逺害也不獨一</hi>
　　<hi>傳之後事勢洞如觀火至於髙煦宸濠相踵效尤福王之國㡬竭府庫皆明祖作法於涼實階之厲</hi>
　　<hi>奈何博求諫之虚名而棄扁倉之藥石哉</hi>
<pb n="KR2b0038_WYG_007-24b"/>
十二月遣元臣蔡子英歸和林<lb/>
　<hi>子英元至正中進士察罕特穆爾辟為參軍累遷行省參政元亡從庫庫特穆爾走定西庫庫特穆爾軍敗</hi>
　<hi>子英單騎走闗中入南山帝遣人繪形求得之傳詣京師至江濱亡去乆之復被獲械過洛陽見湯和長</hi>
　<hi>揖不拜抑之跪不肯爇火焚其鬚不為動其妻適在洛子英避弗見至京授以官不受退而上書畧曰陛</hi>
　<hi>下以萬乗之尊全匹夫之節不降天誅反療其病易冠裳賜酒饌授以名爵陛下之量包乎天地臣感恩</hi>
　<hi>無極非不欲自竭犬馬但名義所存不敢輙渝初志自惟身本韋布知識淺陋過䝉主將知薦躍馬食肉</hi>
　<hi>十有五年愧無尺寸功以報國士之遇及國家破亡又復失節何面目見天下士哉臣被獲以來日夜思</hi>
　<hi>惟咎往昔之不死至於今日分宜自裁陛下待臣以恩禮臣固不敢賣死立名亦不敢偷生苟祿苟察臣</hi>
<pb n="KR2b0038_WYG_007-25a"/>
　<hi>之愚全臣之志禁錮南海畢其餘命則雖死之日猶生之年帝覽書益重之館之儀曹忽一夜大哭不止</hi>
　<hi>人問故曰思舊主耳帝知終不可林奪命有司送出塞從其故主於和</hi>質實<hi>南山即終南山在西安府</hi>
　<hi>城南五十里西自鳯翔府郿縣入境連亘盩厔鄠又及長安咸寜四縣又東抵藍田縣界蔡子英永寜人</hi>
<hi>丁巳</hi>十年春正月翰林學士承㫖宋濓致仕<lb/>
　<hi>濓年老艱於步趨帝命選良馬以賜為作良馬歌命臣咸賦之毎燕見必命茶賜坐濓不能飲一日侍飲</hi>
　<hi>醉帝歡甚命侍臣咸賦醉學士歌曰使後世知吾君臣同樂如此也至是年六十八賜告歸及歸後毎嵗</hi>
　<hi>一朝至則恩禮加厚</hi>
益秦晉燕三府䕶衛<lb/>
<pb n="KR2b0038_WYG_007-25b"/>
　<hi>秦府西安䕶衛益以羽林衛軍晉府太原䕶衛益以興武等衛軍燕府燕山䕶衛益以金吾左等衛軍所</hi>
　<hi>益各二千二百餘人</hi>質實<hi>西安䕶衛𨽻陕西都司羽林衛掌守衛巡警名為親軍太原䕶衛𨽻山西</hi>
　<hi>都司後革興武衛明初亦為親軍後𨽻後軍都督府燕山䕶衛吏北平都司後陞為親軍金吾衛明初為</hi>
　<hi>金吾侍衛親軍都䕶府後改衛與羽林等號上十二衛</hi>
　　發明<hi>初秦晉燕三府䕶衛各一千數百人葉伯巨已謂優以甲兵衛士之盛恐數世之後尾大</hi>
　　<hi>不掉宜及其未之國之先減其兵衛云云矣太祖既不用其言又從而加益之盖以是三府者皆臨</hi>
　　<hi>邊扼塞欲厚其勢以捍外侮耳於是晉燕二王尤被重寄數命統兵出塞大將皆受節制而怙寵憑</hi>
　　<hi>强燕藩卒挾以搆逆不可謂燕詒之善也後乃漸懲其弊往往獻還䕶衛宗藩不過食租税而已積</hi>
<pb n="KR2b0038_WYG_007-26a"/>
　　<hi>重必返亦其勢與</hi>
振蘇松嘉湖水災<lb/>
夏四月遣鄧愈帥師擊吐蕃平之<lb/>
　<hi>初鄧愈克臨洮帝遣陜西行省員外郎許允徳招諭吐蕃諸族而以指揮使韋正守臨洮㑹吐蕃來冦正</hi>
　<hi>擊降之既而允徳還元吐蕃宣慰司何索諾木衮布詣鄧愈軍門降鎮西武靖王伯訥哷亦以諸部來降</hi>
　<hi>遂移正使守河州時河州城邑空虚人骨山積衆欲委棄之正不可日夜撫巡勞徠不數年遂為樂土於</hi>
　<hi>是烏斯藏攝帝師納木札勒巴勒藏布及國公納木喀薩丹巴嘉木燦等皆入朝置朶甘烏斯藏二衛其</hi>
　<hi>後數遣使朝貢往往被吐蕃侵掠帝命愈為征西將軍偕都督同知沐英討之分兵三道窮追至崑崙山</hi>
<pb n="KR2b0038_WYG_007-26b"/>
　<hi>俘斬萬計留兵戍諸要害而還</hi>質實<hi>崑崙山元史志朶甘思東北有大雪山番名伊拉瑪博囉即崑</hi>
　<hi>崙也按伊拉瑪博囉今名阿木尼瑪勒占木遜山明師窮追至崑崙即此乃大積石元明誤以為崑崙也</hi>
　<hi>韋正字正卿壽州人本姓甯為韋徳成養子冒姓韋徳成初從帝渡江戰死  何索諾木衮布舊作何瑣</hi>
　<hi>南普伯訥哷舊作卜納剌納木札勒巴勒藏布舊作喃加巴藏卜納木喀薩丹巴嘉木燦舊作南哥思丹</hi>
　<hi>八亦監藏伊拉瑪博囉舊作亦耳麻不美剌今並改</hi>
五月詔韓國公李善長曹國公李文忠議軍國重事<lb/>
　<hi>中書省都督府御史臺事悉總之議當然後奏行</hi>
振湖廣水災<lb/>
<pb n="KR2b0038_WYG_007-27a"/>
　<hi>黄州常徳武昌三府及岳州沔陽二州水户給鈔一錠户部主事趙乾振荆蘄遅緩斬之九月免浙西被</hi>
　<hi>水田租振紹興金華衢州水災</hi>質實<hi>常徳宋府元路明改府岳州隋置元路明初改府洪武九年降</hi>
　<hi>州十四年復為府今皆因之沔陽梁郡元府明改直𨽻州後屬承天府今屬漢陽府紹興宋置元路明改</hi>
　<hi>府今皆因之鈔一錠猶一貫也按食貨志云錢一錠五千文則與鈔異</hi>
六月詔臣民言事實封達御前<lb/>
命政事啓皇太子裁決奏聞<lb/>
秋七月置通政使司<lb/>
　<hi>掌出納諸司文書章奏封駁之事</hi>質實<hi>職官志通政使一人正三品左右通政各一人正四品左右</hi>
<pb n="KR2b0038_WYG_007-27b"/>
　<hi>參議各一人正五品</hi>
　　發明<hi>前月甫詔臣民言事實封達御前矣至是遂置通政司考職官志通政司凡在外之題本</hi>
　　<hi>奏木在京之奏本並受之於早朝彚而進之有徑自封進者則參駁午朝引奏臣民之言事者有機</hi>
　　<hi>密則不時入奏然其後奸嵩弄權以私人趙文華為通政劾疏至皆預為計則其壅蔽甚矣夫日理</hi>
　　<hi>萬㡬出納之司固不可廢然惟宜收逓以時戒其沈滯而尤在人主之明察勤於訪覽若明之中葉</hi>
　　<hi>左右大臣召覲且希羣臣雖嘵嘵廷訟褎如塞纊引奏之典既虚喉舌之權積重安能無弊哉</hi>
始遣御史巡按州縣<lb/>
　<hi>俾詢民間疾苦亷察風俗申明教化所按藩服大臣府州縣官諸考察舉劾尤専大事奏裁小事立斷按</hi>
<pb n="KR2b0038_WYG_007-28a"/>
　<hi>臨所至必先審錄罪囚弔刷文卷有故出入者理辯之</hi>
八月改建大祀殿於南郊<lb/>
　<hi>帝感齊居隂雨覽京房災異之説謂分祭天地情冇永安欲舉合祀之典命即圜丘舊址為壇以屋覆之</hi>
　<hi>曰大祀殿</hi>
九月以胡惟庸為左丞相汪廣洋為右丞相<lb/>
　<hi>帝以惟庸才可倚寵遇日盛獨相數年生殺黜陟或不奏徑行内外諸司上封事必先闗白四方蹂進之</hi>
　<hi>徒及功臣武夫失職者爭走其門饋遺金帛名馬玩好不可勝數廣洋浮沈守位而已</hi>
冬十一月衛國公鄧愈卒<lb/>
<pb n="KR2b0038_WYG_007-28b"/>
　<hi>愈征吐蕃還卒於壽春年四十一追封寜河王諡武順愈事母孝撫弟之幼孤有恩敬禮儒士簡重慎密</hi>
　<hi>有士君子之行云</hi>
丁亥冬至合祀天地於奉先殿<lb/>
　<hi>以大祀殿工未成也</hi>
免河南陜西廣東湖廣田租<lb/>
十二月乙巳朔日有食之<lb/>
<hi>戊午</hi>十一年春正月封子五人為王<lb/>
　<hi>椿為蜀王栢湘王桂豫王模漢王植衛王其後桂改封代楧改封肅植改封遼</hi>質實<hi>椿帝第十一子</hi>
<pb n="KR2b0038_WYG_007-29a"/>
　<hi>郭惠妃生封成都栢第十二子胡順妃生封荆州桂第十三子郭惠妃生封大同楧第十四子母郜無名</hi>
　<hi>號封甘肅植第十五子韓妃生封廣寜</hi>
徵天下布政使及知府來朝<lb/>
　<hi>命吏部課其殿最稱職無過者為上賜坐宴有過稱職者為中宴而不坐有過而不稱職者為下不預宴</hi>
　<hi>序立於門宴畢然後退朝覲考覈自此始</hi>
三月詔秦王樉晉王棡之國燕王棣周王橚楚王楨齊<lb/>
王榑駐鳳陽<lb/>
詔奏事毋先白中書省<lb/>
<pb n="KR2b0038_WYG_007-29b"/>
夏四月元阿裕實哩達喇卒<lb/>
　<hi>子特古斯特爾穆嗣帝兩遣使往吊自為文祭之通十月歸故元平章旺札勒布哈於丞相魯爾諭以</hi>
　<hi>好十一月大同白羊鎮巡檢張文煥遇敵兵於焦山戰歿其妻開之同日死一子貧寒十指俱墮帝命取</hi>
　<hi>至京師月給米一石以終其身</hi>質實<hi>白羊口在大同東北天鎮縣北少西三十里焦山砦在廣靈縣</hi>
　<hi>東北完旺札勒布哈舊作  者不花今改</hi>
存問蘇松嘉湖被水災民<lb/>
　<hi>濟饑民六萬二千八百餘户户賜米一石蠲逋租六十五萬二千有竒十二月以蘇松嘉湖杭屢被水災</hi>
　<hi>罷五府河泊所以其利與民</hi>
<pb n="KR2b0038_WYG_007-30a"/>
六月五開蠻叛殺靖州指揮僉事過興以辰州指揮楊<lb/>
仲名為總兵官討平之<lb/>
　<hi>五開洞蠻吳面兒等作亂靖州衛指揮僉事過興以兵三百捕之興父子為賦所執俱被害詔以辰州指</hi>
　<hi>揮使楊仲名為總兵官討之十月遣内官吳誠往諭仲名且觀兵十一月仲名破諸蠻面兒逺遁帝復遣</hi>
　<hi>尚履奉御吕玉詣軍閲勝是役帝兩使内官至軍云  帝嘗讀唐書至魚朝思為觀軍容使謂侍臣曰漢</hi>
　<hi>末宦官雖驕縱尚無兵權唐以兵柄授之馴至刦脅天子廢興在其掌握朕深鑒前轍左右服從之外重</hi>
　<hi>者傳命四方而已</hi>質實<hi>靖州衛在州城内</hi>
秋七月蘇松揚台海溢遣使振之<lb/>
<pb n="KR2b0038_WYG_007-30b"/>
　質實<hi>台州唐置元路明改府今因之</hi>
八月免應天太平鎮江寜國廣徳諸府州秋糧<lb/>
冬十月河決蘭陽<lb/>
　<hi>詔免其租</hi>
十二月遣僧宗泐等使西域<lb/>
　<hi>帝以佛經遺佚遣宗泐偕其徒往求之十四年冬還額埒蘇軍民元帥府拜哲萬户府俱遣使随宗泐朝</hi>
　<hi>貢</hi>質實<hi>宗泐字季潭臨海人巴額埒蘇舊作俄力思拜哲舊作  者今並改</hi>
<hi>己未</hi>十二年春正月始合祀天地於南郊<lb/>
<pb n="KR2b0038_WYG_007-31a"/>
　<hi>帝親作大祀文並歌九章</hi>
遣征西將軍沐英擊洮州番大破之<lb/>
　<hi>洮州十八族番酋三副使汪舒朶兒癭嗉子烏都兒等叛據納麟七站地帝命英討之復命李文忠往籌</hi>
　<hi>軍事英至洮州舊城冦遁去追擊大破之擒三副使等築城東籠山南川置洮州衛文忠言官軍守洮州</hi>
　<hi>餉艱民勞帝曰洮州西控番戎東蔽湟隴漢唐以來備邊要地今番冦既斥棄之不守數年後將復為患</hi>
　<hi>慮小費而忘大虞豈良䇿哉卒置衛守之</hi>質實<hi>納麟七站在今洮州㕔西洮州舊城在洮州西南七</hi>
　<hi>十里即古洮陽城也後漢書西羌傳諸羌退聚洮陽即此東籠山在洮州東番人耕種於此洮州衛明屬</hi>
　<hi>臨洮府今為㕔屬鞏昌府</hi>
<pb n="KR2b0038_WYG_007-31b"/>
平羌將軍丁玉擊松州番平之<lb/>
　<hi>先是四川威茂土司董貼里叛以玉為平羌將軍討之玉至威州貼里降指揮胡淵童勝擊降汶州叛酋</hi>
　<hi>楊者七等詔置茂州衛仍命淵等從玉軍征松州及是松州平玉遣指揮髙顯城之遂併藩州於松州置</hi>
　<hi>松藩衛時眉縣彭普貴作亂知縣顧師勝捕之為所害賊等焚掠十四州縣玉回師討平之明年帝以松</hi>
　<hi>州逺在山谷屯種不給命罷之未㡬指揮耿忠經畧其地言松州為番蜀要害地軍衛不可罷乃命復置</hi>
　質實<hi>松州唐置元屬吐蕃宣慰司明洪武十一年置松州潘州二衛尋并為松潘衛今松潘㕔屬龍</hi>
　<hi>安府威州唐維州宋改威州元明因之今裁歸保縣屬茂州茂州唐置明屬成都府今直𨽻州汶川</hi>
　<hi>縣晉置明屬茂州今因之舊潘州在松潘衞北七百五十里本吐蕃潘羅支地宋崇寜中生番納土</hi>
<pb n="KR2b0038_WYG_007-32a"/>
　<hi>分潘州為上中下三州今漳臘營即故下潘州地眉縣西魏眉州元屬嘉定路明洪武九年降縣十三年</hi>
　<hi>復為直𨽻州今因之丁玉河中人初名國珍後賜名玉</hi>
二月給天下貧民鈔<lb/>
　<hi>又命審京民孤幼者户給鹽十五斤孤寡者户十斤</hi>
夏四月給致仕官誥勅復其家<lb/>
　<hi>秩三品以上仍舊四品以下各加一級給誥勅八月又命致仕者復其家終身無所與其居鄉與宗族親</hi>
　<hi>黨相見序尊卑如家人禮異姓無官者相見不答禮庶民則以官禮謁見</hi>
蠲北平田租<lb/>
<pb n="KR2b0038_WYG_007-32b"/>
六月遣都督僉事馬雲征大寜平之<lb/>
秋七月以李文忠領大都督府事<lb/>
冬十二月賜汪廣洋死<lb/>
　<hi>廣洋與胡惟庸同相惟庸所為不法廣洋知而不言占城貢方物使者至省部不以時奏帝以為壅蔽切</hi>
　<hi>責宰相廣洋懼御史中丞涂節言劉基遇毒死廣洋宜知狀帝問之對曰無有帝怒責廣洋欺罔貶海南</hi>
　<hi>舟次大平遣使勅責廣洋自縊死</hi>質實<hi>涂節進賢人</hi>
徵元吏部侍郎巴延資中不至飲鴆卒<lb/>
　<hi>巴延資中初為元建昌教授江西盜起授分省都事使守贛州而陳友諒兵已破贛巴延資中間道走閩</hi>
<pb n="KR2b0038_WYG_007-33a"/>
　<hi>陳友定素知之辟為行省員外郎巴延資中出竒計收復建昌浮海如元都獻捷累遷至吏部侍郎持節</hi>
　<hi>發廣東何真兵救閩至則真已降於廖永忠已延資中堕馬求死不得折其一足永忠釋之乃變姓名浪</hi>
　<hi>迹江湖間帝求之不得簿錄其妻子巴延資中竟不出常齎鴆自随誓不復仕至是江西布政使沈立本</hi>
　<hi>言於朝以幣聘巴延資中慨然曰死晚矣為歌七章哭其祖父師友飲鴆死</hi>質實<hi>巴延資中西域</hi>
　<hi>人祖父仕江西因家焉建昌宋置軍元路明改府贛州宋置元路明改府今皆因之  巴延資中舊作伯</hi>
　<hi>顔子中今改</hi>
<hi>庚申</hi>十三年春正月胡惟庸謀反及其黨陳寜涂節等皆<lb/>
伏誅<lb/>
<pb n="KR2b0038_WYG_007-33b"/>
　<hi>惟庸貪賄弄權無所畏忌劉基徐達吳伯宗韓宜可皆嘗言之其定逺舊宅井中忽生石笋出水髙數尺</hi>
　<hi>諛者爭言瑞應又言其祖父塜上夜有光惟庸益喜自負有異謀吉安侯陸仲亨自陜西歸擅乗傳平涼</hi>
　<hi>侯費聚奉命招降䝉古無功帝皆切責之二人懼惟庸因以權利脅誘之令在外收輯軍馬又與陳寜坐</hi>
　<hi>省中閲天下軍馬籍令都督毛驤取衛士劉遇賢亡命魏文進等為心膂太僕寺丞李存義者太師善長</hi>
　<hi>弟惟庸兄女婿李佑父也惟庸令隂説善長善長驚悸曰爾言何為者若爾九族皆滅後十餘日惟庸又</hi>
　<hi>令存義告善長善長不能制惟庸乃遣指揮林賢下海招倭與期㑹又遣元故臣封績致書稱臣於元請</hi>
　<hi>兵為外應事皆未發㑹惟庸子馳馬於市墜死車下惟庸殺輓車者帝怒命償其死惟庸請以金帛給其</hi>
　<hi>家不許惟庸懼乃與御史大夫陳寜中丞涂節等謀起事寜性嚴酷其子孟麟數諫寜怒杖之死帝惡其</hi>
<pb n="KR2b0038_WYG_007-34a"/>
　<hi>不情曰寜忍於其子奚有君父耶寜懼遂與惟庸通謀方汪廣洋之賜死也廣洋妾陳氏從死帝詢之乃</hi>
　<hi>入官陳知縣女怒曰浸官婦女給功臣家文臣何以得給勅法司取勘惟庸及六部咸當坐罪至是涂節</hi>
　<hi>遂上變告時中丞商髙謫為中書省吏亦以惟庸隂事告帝大怒命羣臣更訊詞達寜節廷臣言節本預</hi>
　<hi>謀見事不成始上變告不可不誅乃誅惟庸寜并及節善長仲亨等置不問惟庸既死其反狀猶未盡露</hi>
　<hi>至十八年李存義為人首告十九年林賢獄成二十三年善長仲亨家奴皆首發詞所連及坐誅者三萬</hi>
　<hi>餘人迄數年未靖云</hi>質實<hi>明紀事本末正月戊戌惟庸詭言第中井出醴泉邀帝臨幸帝許之駕出</hi>
　<hi>西華門内使雲竒衝蹕道勒馬銜言壯氣方勃舌鴃不能達意帝怒左右撾捶亂下雲竒右臂將折垂斃</hi>
　<hi>猶指賊臣第勿為痛縮上悟登城望其第藏兵複壁間刀槊林立即發羽林掩捕考掠具狀磔於市與明</hi>
<pb n="KR2b0038_WYG_007-34b"/>
　<hi>史及實錄不同按實錄正月癸巳朔甲午御史中丞涂節告左丞相胡惟庸等謀反戊戌賜惟庸等死若</hi>
　<hi>然則正月二日惟庸已被告發不應戊戌尚有邀帝幸第之事盖傳聞異詞云韓宜可字伯時山隂人官</hi>
　<hi>監察御史封績何南人故元臣來歸命之官不受遣還鄉不去謫戍於邊</hi>
罷中書省更定六部官秩改大都府為五軍都督府<lb/>
　<hi>帝懲惟庸亂政罷丞相以政歸六部部設尚書一人秩正二品分大都督為中左右前後五府征調則𨽻</hi>
　<hi>兵部二十八年勅諭羣臣國家罷丞相設府部院寺分理庶政事權歸於朝廷立法至為詳善以後嗣君</hi>
　<hi>毋得議置丞相臣下敢以請者寘重典</hi>質實<hi>初設尚書正三品侍郎正四品仍𨽻中書省十三年</hi>
　<hi>陞尚書正二品侍郎正三品五軍都督府正一品</hi>
<pb n="KR2b0038_WYG_007-35a"/>
始南北更調用人<lb/>
　<hi>北平山東山西陜西河南四川人於浙江江西湖廣直隷用之浙江江西湖廣直𨽻人於北平山東山西</hi>
　<hi>陜西河南四川廣東廣西福建用之廣東廣西福建人亦於山東山西陜西河南四川用之考覈不稱職</hi>
　<hi>及以事降謫者不分南北悉於廣東廣西福建汀漳江西龍南安逺湖廣栁州之地選用</hi>質實<hi>直隷</hi>
　<hi>明都江南後以北平為直隷此為南直隷汀州唐置元路明府今因之龍南縣南唐置安逺縣蕭齊置明</hi>
　<hi>俱屬贛州府今皆因之</hi>
　　發明<hi>考覈不稱職以事降謫者悉選用兩廣閩楚等處猶是唐宋遷謫之意耳然三年吏部請</hi>
　　<hi>謫有罪於儋崖帝不許曰天下一家若風俗未淳宜更擇良吏治之何此制之不符也不稱職而令</hi>
<pb n="KR2b0038_WYG_007-35b"/>
　　<hi>治荒逺豈良法哉</hi>
三月減蘇松嘉湖糧額<lb/>
　<hi>初帝平呉怒蘇松嘉湖為張士誠守乃籍諸豪族及富民田以為官田按私租簿為税額楊憲為司農卿</hi>
　<hi>又以地膏腴増其賦畝加二倍視他方倍蓰畝税有二三石者蘇最重嘉湖次之杭又次之已而詔減四</hi>
　<hi>府極重田租之半然重者猶徵至七斗以上至是復命户部裁其額畝科七斗五升至四斗四升者減十</hi>
　<hi>之二四斗三升至三斗六升者槩徵三斗五升其以下仍舊時蘇州一府秋糧二百七十四萬六千餘石</hi>
　<hi>額與浙江通省埒其重猶如此</hi>
燕王棣之國<lb/>
<pb n="KR2b0038_WYG_007-36a"/>
　<hi>給賜燕山中左二䕶衛侍從將士五千七百七十人鈔二萬七千七百七十一錠</hi>
沐英襲元將托和齊等於額齊訥路擒之<lb/>
　<hi>元國公托和齊知院按珠屯和林帝命英率陜西兵擊之英至靈州偵知托和齊等在額齊訥路遂度黄</hi>
　<hi>河經寜夏歴賀蘭山涉流沙七日夜至其境去敵營五十里分軍為四乗夜銜枚而進合圍擒之托和齊</hi>
　<hi>額蘇盡獲其部曲以歸都督濮英又襲元栁城王虜之至白城獲平章瑚圖克特穆爾至赤斤站獲豳王</hi>
　<hi>額琳沁及其部曲千四百人</hi>質實<hi>額齊納路見五年靈州漢靈洲縣後魏置靈州唐靈武郡元復</hi>
　<hi>為州明改靈州所今州屬寜夏府賀蘭山在寜夏府西六十里流沙方輿紀要在沙州衛西今燉煌縣西</hi>
　<hi>又𤓰州北有白城子今安西州北赤斤站元𤓰州地明永樂中建赤斤䝉古衛今玉門縣屬安西州濮荚</hi>
<pb n="KR2b0038_WYG_007-36b"/>
　<hi>廬州人爾托和齊舊作脱大赤阿蘇舊作愛足瑚圖克特穆  舊作怱都帖木兒額琳沁舊作亦憐真今</hi>
　<hi>並改</hi>
夏四月命羣臣各舉所知<lb/>
　<hi>應舉至京者八百六十餘人授職各有差</hi>
五月雷震謹身殿大赦<lb/>
　<hi>詔洪武十三年五月初三日以前罪無大小咸除之山西民為軍者二萬四千餘户悉還為民釋在京及</hi>
　<hi>臨濠屯田輸作者</hi>
詔免天下今年田租<lb/>
<pb n="KR2b0038_WYG_007-37a"/>
　<hi>凡官員以罪黜罷情非實犯者還其職從征士卒老疾者許以子代寡獨者有司資遣還鄉</hi>
六月雷震奉天門<lb/>
　<hi>帝避正殿省愆罷王府工役榜示天下凡軍民嫁娶喪祭之物舟車絲布之類皆無税罷天下抽分竹木</hi>
　<hi>場</hi>
置諫院官<lb/>
　<hi>左右司諫各一人秩正七品左右正言各二人從七品</hi>
秋八月詔天下學校師生日給廩膳<lb/>
　<hi>米人日一升魚肉鹽醘之類皆官給之</hi>
<pb n="KR2b0038_WYG_007-37b"/>
九月置四輔官<lb/>
　<hi>帝以密勿論思不可無人乃建四輔官以四時為號詔天下舉賢才户部尚書范敏薦耆儒王本等召至</hi>
　<hi>告於太廟以本及杜佑龔斆為春官杜斆趙民望吳源為夏官秋冬官缺以本等攝之俱兼太子賔客一</hi>
　<hi>月内分司上中下三旬位列公侯都督之次勅以協贊政事均調四時既而斆等相繼罷本坐事誅復召</hi>
　<hi>安然李幹何顯周等代之然尋卒幹出為知府顯周亦罷此職遂廢</hi>質實<hi>范敏閭鄉人王本不詳里</hi>
　<hi>籍杜佑安邑人龔斆沿山人杜斆字致道壺闗人趙民望藁城人吳源莆田人李幹絳州人何顯周内黄</hi>
　<hi>人</hi>
　發明<hi>明祖置四輔官責以變理隂陽之事曰是年自春徂秋天災叠見秋暮天氣尚暄諭本等</hi>
<pb n="KR2b0038_WYG_007-38a"/>
　　<hi>沐浴致齊精勤國務以均調四時本等奉命盡誠邊立冬朔風釀寒以成冬令感應之機如響云云</hi>
　　<hi>所謂務虚名而非實政也所舉諸人不過飾老更引年之典何足以膺凝丞輔弼之任旋各誅罷亦</hi>
　　<hi>自知其無益矣</hi>
冬十月安置翰林學士承㫖宋濓於茂州道卒<lb/>
　<hi>濓傅太子十餘年一言動必以禮法諷諭使歸於道至有關政教及前世興亡事必拱手曰當如是不當</hi>
　<hi>如彼太子每斂容嘉紉其孫慎坐胡惟庸黨被刑籍其家械濓至京帝怒欲誅之皇后以濓親教授太子</hi>
　<hi>諸王乞赦其死帝意解發茂州安置明年五月行至夔州以疾卒濓於學無所不通一代禮樂制作多所</hi>
　<hi>裁定四方求文者非其人不與日本使嘗奉勅請文以百金為獻却不受帝問之對曰天朝侍從而受小</hi>
<pb n="KR2b0038_WYG_007-38b"/>
　<hi>夷金非所以崇國體也海外諸國朝貢至者必問濓安否其卒也朝野惜之</hi>
<hi>辛酉</hi>十四年春正月元兵侵邊命徐違禦之<lb/>
　<hi>先是十三年冬十一月元平章旺札勒布哈鼐爾布哈入桃林口犯永平指揮劉廣戰歿千户王輅裹創</hi>
　<hi>擊敗之擒旺札勒布哈至是命達率湯和等討鼐爾布哈達率諸將出塞傅友徳夜襲灰山克之沐英等</hi>
　<hi>獲全寧四部以歸達仍鎮北平自是每嵗春出冬暮召還以為常</hi>質實<hi>桃林山在永平府北六十</hi>
　<hi>里有桃林闗灰山方輿紀要在故大寜城東北劉廣羅田人  鼐爾布哈舊作乃兒不花今改</hi>
定賦役籍<lb/>
　<hi>詔天下編賦役黄冊以一百十户為一里推丁糧多者十户為長餘百户為十甲嵗役里長一人甲首十</hi>
<pb n="KR2b0038_WYG_007-39a"/>
　<hi>人董一里一甲之事城中曰坊近城曰廂鄉都曰里凡十年一周先後以丁糧多寡為序里編一冊冊首</hi>
　<hi>為圖鰥寡孤獨不任役者附十里後為畸零冊有四一進户部其三布政司府縣各留一焉每十年有司</hi>
　<hi>更定其冊以丁糧増減而升降之二十年復命國子生分行州縣随糧定區區設糧長四人量度田畝方</hi>
　<hi>圓次以字號編類為魚鱗冊黄冊以户為凖魚鱗冊以土田為凖魚鱗冊為經土田之訟質焉黄冊為緯</hi>
　<hi>賦役之法定焉</hi>
二月以鄭湜為福建布政司左㕘議<lb/>
　<hi>鄭氏素以孝義聞累世同居幾三百年有訴其家交通胡惟庸者湜兄弟六人爭欲行湜曰弟在其忍累</hi>
　<hi>諸兄乎自詣吏仲兄濓先以賦長在京師湜至迎謂曰吾家長當任其罪湜曰兄年老吾自辨之萬一不</hi>
<pb n="KR2b0038_WYG_007-39b"/>
　<hi>直當服辜二人爭入獄帝聞之召見勞勉之曰有人如此肯從人為非乎擢湜為參議十九年濓坐事當</hi>
　<hi>逮從弟洧曰吾家稱義門吾可不代兄死乎詣吏自誣服斬於市</hi>質實<hi>鄭湜字仲持濓字仲徳洧</hi>
　<hi>字仲宗金華浦江人宋鄭綺八世孫綺載宋史孝義傳六傳至文嗣旌為義門載元史孝友傳</hi>
三月大赦<lb/>
　<hi>詔曰朕撫育黔黎十有四年獄訟未清良由委任非人致陷刑辟今大赦天下與民更始</hi>
秋八月遣趙庸討閩廣盜平之<lb/>
　<hi>先是廣東右衛百户翁顯討山冦房文廣力戰死之倭屢冦海上郡縣帝命南雄侯趙庸往鎮之至是平</hi>
　<hi>陽春盜奏捷詔以俘囚數多命戮其魁散遣餘衆庸又平南靖海陽程鄉諸盜海冦攻掠東莞南海及肇</hi>
<pb n="KR2b0038_WYG_007-40a"/>
　<hi>翁原諸府縣庸率步騎舟師八道擊破之擒賊二萬餘賊屬八千有竒斬馘五千餘獲兵器萬九千船一</hi>
　<hi>千二百招降番禺等縣民三千三百餘户奏籍蜑户萬人為水軍</hi>質實<hi>陽春縣梁置明屬肇慶府</hi>
　<hi>府靖元南勝縣後改南靖明屬漳州府海陽縣晉置明為潮州府治今皆因之程鄉縣蕭齊置明屬潮州</hi>
　<hi>府今改嘉應直隷州東莞縣唐置明屬廣州府南海秦郡隋縣明廣州府治西翁源縣梁置明屬韶州府</hi>
　<hi>番禺秦縣明廣州府東治今皆因之翁顯建昌新城人詔贈昭勇將軍都指揮僉事</hi>
河決原武<lb/>
　<hi>并決祥符中牟有司請興築帝以為天災令䕶舊堤而已勿重困民明年春復決陜西朝邑其秋又決滎</hi>
　<hi>澤禺武</hi>質實<hi>原武漢縣明屬開封府今屬懐慶府中牟漢縣明屬開封府今因之朝邑縣西魏置</hi>
<pb n="KR2b0038_WYG_007-40b"/>
　<hi>明屬同州今屬同州府滎澤縣隋置屬屬鄭州今屬開封府陽武漢縣明屬開封府今因之</hi>
　　發明<hi>禦災捍患經國之要務也苟恤民力則内發帑金以工代食何傷焉諉之天災而不亟籌</hi>
　　<hi>補救以為勿重困民㡬於因噎廢食矣其後連年被水患至二十四年河決原武之黑陽山逼開封</hi>
　　<hi>城僅五里而舊道遂淤豈非因循不塞之貽害哉</hi>
九月遣傳友徳等征雲南<lb/>
　<hi>帝以雲南自恃險遠遣使招諭輙為所害乃以友徳為征南將軍藍玉為左副將軍沐英為右副將軍率</hi>
　<hi>步騎三十萬往征之諭曰朕覽輿圖識雲南阨塞當先遣騎將率一軍自永寜向烏撒而大軍自辰沅入</hi>
　<hi>普定分據要害然復進師曲靖曲靖雲南咽喉彼必并力於此以抗我師既下曲靖一將軍向烏撒以應</hi>
<pb n="KR2b0038_WYG_007-41a"/>
　<hi>永寜之師大軍直捣雲南破之必矣雲南破分兵徑趨大理可毋頓刃也</hi>質實<hi>永寜元州尋廢明復</hi>
　<hi>置今屬貴州安順府烏撒宋鳥撒部元路明軍民府今改威寜州屬貴州大定府沅州唐置元路明改州</hi>
　<hi>屬辰州府今改沅州府普定元路明府尋改衛今為安順府治曲靖本唐曲州靖州地元并為路明改府</hi>
　<hi>今因之大理段氏有南詔地稱大理國元收附置路明改府今因之</hi>
冬十月壬子朔日有食之<lb/>
制法司錄囚㑹翰林春坊官給事中集議以聞<lb/>
　<hi>㑹議平允然後復奏論決</hi>
免應天等五府秋糧<lb/>
<pb n="KR2b0038_WYG_007-41b"/>
　<hi>應天太平廣徳鎮江寜國五府秋糧官田半徵民田全免又免開封祥符等八縣及陳州被水田租</hi>
十二月命翰林春坊官考驗諸司章奏<lb/>
　<hi>令編修檢討典籍同左春坊左司直郎正字贊讀考駁諸司奏啟平允則署其銜曰翰林院兼平駁諸司</hi>
　<hi>文章事某官某列名書之</hi>質實<hi>此翰林平駁之始至成祖初以解縉黄淮等七人直文淵閣預機務</hi>
　<hi>則翰林入閣之始司直郎從六品正字從九品贊讀不常設餘詳十八年更定官制條</hi>
傅友徳下曲靖元梁王巴咱爾斡爾密走晉寜自殺藍<lb/>
玉沐英遂克雲南<lb/>
　<hi>友徳至湖廣遣都督郭英湖海等由永寜趨烏撒英等擊破蠻兵于赤水河平涼侯費聚安陸侯呉復趨</hi>
<pb n="KR2b0038_WYG_007-42a"/>
　<hi>普定友徳玉英率大軍由辰沅趨貴州克普定普安梁王遣司徒平章達爾瑪將兵十餘萬屯曲靖以備</hi>
　<hi>沐英謂友徳曰彼不意我師深入若倍道疾趨出其不意破之必矣友徳是之遂進師未至曲靖數里忽</hi>
　<hi>大霧四塞衝霧行阻水而止則已臨白石江矣頃之霧霽達爾瑪大江友徳欲渡英曰我兵疲恐為所阨</hi>
　<hi>乃率諸軍嚴陳若將渡者而竒兵從下流濟出其陳後張疑幟山谷間人吹一銅角元兵驚擾英急揮軍</hi>
　<hi>渡江縱鐵騎擣之生擒達爾瑪俘穫萬計友徳悉撫而縱之使各歸業蠻人皆喜慰友徳自率衆擊烏撒</hi>
　<hi>分遣藍玉沐英趨雲南先是梁王以女妻大理酋段得功嘗倚其兵力後以疑殺之失大理援至是聞敗</hi>
　<hi>度不能支乃走晉寜州之忽納砦焚其龍衣驅妻子赴滇池死與其左丞托迪右丞魯爾夜入革舍俱自</hi>
　<hi>經死玉英師至板橋右丞觀音保以城降玉等整軍入城戒輯軍士撫定其民友徳擊破烏撒蠻遂城之</hi>
<pb n="KR2b0038_WYG_007-42b"/>
　<hi>又克七星闗以通畢節進至可渡河于是東川烏䝉芒部水西諸蠻皆望風降附</hi>質實<hi>晉寜州晉</hi>
　<hi>置郡元置州明因之今屬雲南府明史譌作普寜赤水河在永寜州東南百四十里普安元路明州今屬</hi>
　<hi>貴州南籠府白石江在曲靖府南寜縣東北八里源自馬龍州界流經此下流入南盤江忽納砦在晉寜</hi>
　<hi>州西滇池在雲南府城南一名昆明池延袤三百餘里晉寜州西三里有海寶山相傳下有竅滇池之水</hi>
　<hi>由此㵼入澂江府之龍泉漢板橋驛名在雲南府毘明縣東三十里七星闗在貴州大定府畢節縣西七</hi>
　<hi>星山上下臨七星河有城當雲貴川三省之交為喉吭地畢節明衛今為縣屬大寜府可渡河在今威寜</hi>
　<hi>州南九十五里河南霑益境河北烏撒境東川元路明軍民府屬四川今府屬雲南烏䝉元路明軍民府</hi>
　<hi>屬四川今改昭通府屬雲南芒部宋時蠻名元路明改鎮雄軍民府今為州屬昭進府水西蠻地名黔記</hi>
<pb n="KR2b0038_WYG_007-43a"/>
　<hi>蜀漢時蠻火濟從諸葛武侯南征有功封羅甸王凡數十世保有水西之地明時土司安氏即其後也</hi>
　<hi>木朝康熙間安氏叛討平之置黔西府後改州屬貴州大定府郭英濠人郭子興弟胡海字海洋定逺人</hi>
　<hi>觀音保後為金齒指揮使賜姓名李觀兒達爾瑪舊作達里麻托迪舊作達的魯爾舊作驢  今並改</hi>
　　發明<hi>梁王分藩南徼撫治有方力抗蜀夏之師危而復安及庚申北去中土已非元有而王守</hi>
　　<hi>雲南自若嵗遣使自塞外達和林行在執臣節如故者十餘年明師南下一木不支耻為銜璧之謀</hi>
　　<hi>甘同蹈海之節雖田横之不辱何以加焉</hi>
<hi>壬戌</hi>十五年春正月命編類䝉古譯語<lb/>
　<hi>帝以前元素無文字但借髙昌之書製為䝉古字而譯語未有成書難以通曉乃命翰林院侍講和約爾</hi>
<pb n="KR2b0038_WYG_007-43b"/>
　<hi>濟勒編修瑪實伊克等以華言譯其語凡天文地理人事物類服食器用具載復取元秘史㕘考紐切其</hi>
　<hi>字以諧其聲音既成詔刋行之自是使臣往復朔漠皆能通達其情</hi>質實<hi>和約爾濟勒舊作火原潔</hi>
　<hi>瑪實伊克舊作馬沙亦黒今並改</hi>
命朝覲官各舉所知一人<lb/>
　<hi>帝諭之曰古之薦舉者以實不以名後世徇名而遺實故治不如古今爾等來朝其各舉所知有一善可</hi>
　<hi>稱一才可錄者皆具之實以聞朕將随才用</hi>
二月遣駙馬都尉李祺振河南水災<lb/>
　質實<hi>李祺善長長子尚臨安公主</hi>
<pb n="KR2b0038_WYG_007-44a"/>
閏二月藍玉沐英克大理擒土酋段世屬郡悉下雲南<lb/>
平<lb/>
　<hi>先是景川侯曹震定逺侯王弼分兵下臨安威楚諸路及是玉英帥師至大理大理城倚㸃蒼山西臨洱</hi>
　<hi>河以上下二闗為固土酋段氏聞大兵且至聚衆扼下闗英攻之不克乃命王弼等由洱水東趨上闗自</hi>
　<hi>以兵縱下關為犄角勢别遣胡海夜從石門間道渡河繞出㸃蒼山後縁崖而上立旗幟昧爽軍在下闗</hi>
　<hi>者望見之皆讙譟蠻衆驚亂英身先士卒䇿馬渡河水沒馬腹將士随之胡海之師亦自山而下遂斬闗</hi>
　<hi>入㧞其城世就擒分兵取鶴慶畧麗江破石門闗下金齒于是諸蠻部皆下雲南平置都指揮司布政使</hi>
　<hi>司置貴州都指揮司</hi>質實<hi>臨安古句町國元臨安路明改府今因之威楚元路明改楚雄府今因之</hi>
<pb n="KR2b0038_WYG_007-44b"/>
　<hi>㸃蒼山在大理府太和縣西山髙千餘仞有峰十九懸瀑注十八川蒼翠如玉䝉氏嘗封為中岳洱河在</hi>
　<hi>大理府城東即葉榆水源出浪穹縣罷谷山上下二闗上闗曰龍首闗在太和縣北七十里當洱河之首</hi>
　<hi>下闗曰龍尾闗在太和縣南三十里當洱河之尾皆南詔皮羅閤所築石門間道方輿紀要云大理府西</hi>
　<hi>南三十五里一曰石馬橋亦曰天橋自河尾順流而下有石門巨石横亘是下闗亦兼石門之稱鶴慶元</hi>
　<hi>路明改府麗江元宣撫司明改府今皆因之石門闗在麗江府舊通安州西大理府北八十里當㸃蒼山</hi>
　<hi>之背唐時石門南道也金齒百蠻之俗以金襄兩齒者曰金齒蠻元初置金齒宣撫司于銀生崖甸後以</hi>
　<hi>遠不可守移於近地今雲南永昌府治是也曹震濠人王弼定逺人後徙臨淮段世初元憲宗取雲南至</hi>
　<hi>大理段智興降乃封智興為摩訶羅嵯管領八方由是段氏仍世守大理至段寶已十傳世寶之子也</hi>
<pb n="KR2b0038_WYG_007-45a"/>
夏四月殺大理寺卿李仕魯<lb/>
　<hi>帝頗好釋氏教詔徵東南戒律僧數建法㑹于蔣山應對稱㫖者輒召入禁中賜坐講論時寄以耳目諸</hi>
　<hi>僧怙寵請為釋氏創立職官于是設左右善世闡教等皆髙其品秩道教亦然仕魯疏言陛下方創業意</hi>
　<hi>指所向即示子孫萬世法程奈何舍聖學而崇異端章數上不聴仕魯性剛介以聞佛自任及言不見用</hi>
　<hi>遂乞骸骨置笏帝前帝大怒命武士捽搏之立死階下</hi>質實<hi>李仕魯字宗孔濮州人</hi>
免畿内浙江江西河南山東田租<lb/>
置錦衣衛<lb/>
　<hi>初置拱衛司管領校尉三年改為親軍都尉府而設儀鑾司隷之至是罷儀鑾司改置錦衣衛掌侍衛緝</hi>
<pb n="KR2b0038_WYG_007-45b"/>
　<hi>捕刑獄之事鎮撫司隷焉帝時有所誅戮輒下鎮撫司雜治不由三法司其從校五百人祿秩名號無異</hi>
　<hi>京衛軍士而獨不隷大都督府稱為親軍</hi>質實<hi>供衛司秩正七品儀鑾司正五品錦衣衛秩從三品</hi>
　<hi>十七年改正三品</hi>
旌表遼東髙希鳯家<lb/>
　<hi>元臣名祖自定遼來歸帝問遼東風俗名祖言俗尚禮教往年石城有髙希鳯者本光州固始人戊戍秋</hi>
　<hi>在遼東老鴉寨為亂兵所掠斷腕死其妻劉氏披虜罵不絶口死之希鳯仲弟藥師努亦死于亂妻李氏</hi>
　<hi>攜其子文殊及孤侄僧保往髙麗避難中途度不兩全以其子差長棄之挈姪以行及明興遼民復業李</hi>
　<hi>氏訪得其子同歸守夫墓希鳯季弟布延布哈為納克楚所殺妻郭氏髙麗人居渾灘自縊于馬櫪希鳯</hi>
<pb n="KR2b0038_WYG_007-46a"/>
　<hi>從子達實鼎為仇誣陷死妻金氏與姑邢氏縊於魚塢又言定遼南河寨幹羅村有卒裴皮鐵者死其妻</hi>
　<hi>李氏女直人年二十三後二年葬其夫自經于桑鄰人合𦵏焉帝即日詔旌表希鳯家為五節婦之門裴</hi>
　<hi>皮鐵家為貞節之門</hi>質實<hi>石城縣金置尋省在今遼陽州東北五十七里石城山之下固始漢縣明</hi>
　<hi>屬光州今因之花藥師努舊作藥師奴布延布哈舊作伯顔不  達實鼎舊作塔失丁今並改</hi>
五月帝詣國子監釋奠於先師<lb/>
　<hi>初以應天府學為國子學至是太學成改學為監帝親行釋莱禮命祭酒吳顒等進講遂親説尚書大禹</hi>
　<hi>臯陶謨洪範大㫖賜宴還監分六堂以館諸生厚給廩饑嵗時賜布帛文綺諸令節俱賜節錢</hi>質實<lb/>
　<hi>吳顒河南人以儒士舉</hi>
<pb n="KR2b0038_WYG_007-46b"/>
流廣平府吏王允道于嶺南<lb/>
　<hi>允道請開磁州鐡冶帝曰朕聞治世無遺賢不聞無遺利今軍器不乏若復設此必重擾民杖之流海外</hi>
　質實<hi>磁州唐置元升滏源軍明州屬河南彰徳府金屬直隷廣平府</hi>
秋八月復行科舉<lb/>
　<hi>三年一行為定制時雖復行科舉而監生輿薦舉人才參用者居多嘗擢監生劉政等六十四人為布政</hi>
　<hi>按察使及參政副使等官㦯用為御史給事中而薦舉之途尤廣賢良郭有道秀才范敏曽泰税户人才</hi>
　<hi>鄭沂儒士趙槩皆起家為尚書其他由布衣登大僚者不可勝數</hi>質實<hi>曽泰江夏人鄭沂浦江人</hi>
　<hi>鄭濓弟二十六年擢國子生劉政等為福建左布政使等官</hi>
<pb n="KR2b0038_WYG_007-47a"/>
皇后馬氏崩<lb/>
　<hi>后勤于内治暇則講求古訓以宋多賢后命女史錄其家法朝夕省覽或言宋過仁厚后曰過仁厚不愈于刻薄乎</hi>
　<hi>前殿決事或震怒后伺帝還宫輒随事微諫帝為緩刑戮帝幸太學還后問生徒㡬何帝曰數千后曰人</hi>
　<hi>才衆矣諸生有縻食妻子何所仰給帝遂立紅板倉積糧賜其家諸將克元都俘寶玉至后曰元有是而</hi>
　<hi>不能守意者帝王自有寶歟帝曰后意謂得賢為寶耳后拜謝曰誠如陛下言及寢疾羣臣請禱祀求良</hi>
　<hi>醫后謂帝曰死生命也禱祀何益且醫何能活人使藥不效陛下能不以妾故而殺諸醫乎疾革帝問所</hi>
　<hi>欲言曰願陛下求賢納諫慎終如始子孫皆賢臣民得所而已丙戌崩年五十一帝慟哭服喪十五日遂</hi>
　<hi>不復立后命内外臣民服三日喪音樂祭祀停百日其嫁娶文官停百日軍民停一月諡曰孝慈皇后</hi>
<pb n="KR2b0038_WYG_007-47b"/>
九月𦵏孝慈皇后<lb/>
　<hi>𦵏于孝陵</hi>質實<hi>孝陵在今江寜府上元縣東北朝陽門外當鍾山之陽明太祖陵也今設陵户守衛</hi>
　<hi>禁樵牧</hi>
選僧侍諸王<lb/>
　<hi>髙后崩諸王奔喪將還帝命各以一僧與之令誦經修佛事吳僧道衍先以宗泐薦名在燕府籍中見燕</hi>
　<hi>王棣即深相納數以竒謀進棣甚信任之</hi>質實<hi>道衍即姚廣孝長洲人</hi>
冬十月更定都察院官制<lb/>
　<hi>初呉元年置御史臺設御史大夫中丞侍御史等官十三年罷臺至是更置都察院設監察都御史八人</hi>
<pb n="KR2b0038_WYG_007-48a"/>
　<hi>分監察御史為十二道明年設左右都御史左右副都御史各一人左右僉都御史各二人</hi>質實<lb/>
　<hi>明史職官志御史大夫從一品中丞正二品侍御史從三品十五年設監察都御史正七品浙江河南山</hi>
　<hi>東北平山西陜西湖廣福建江西廣東廣西四川十二道御史正九品十六年陞都察院左右都御史正</hi>
　<hi>三品副都御史正四品僉都御史正五品十七年陞都御史正二品副都御史正三品僉都御史正四品</hi>
　<hi>十二道監察御史正七品永樂十九年罷北京道増設貴州雲南交趾三道宣徳十年罷交趾道始定為</hi>
　<hi>十三道</hi>
十一月置殿閣大學士<lb/>
　<hi>以禮部尚書邵質為華益殿大學士翰林學士宋訥為文淵閣大學士檢討吳伯宗為武英殿大學士典</hi>
<pb n="KR2b0038_WYG_007-48b"/>
　<hi>籍吳沈為東閣大學士又置文華殿大學士徽耆儒鮑恂余詮張長年為之以輔導太子秩俱正五品當</hi>
　<hi>是時以翰林春坊詳看諸司奏啟兼司平駁大學士特侍左右備顧問而已</hi>質實<hi>宋納字敏仲滑</hi>
　<hi>縣人吳沈字濬仲蘭溪人鮑恂字仲孚崇徳人余詮字士平豐城人張長年髙郵人</hi>
<hi>癸亥</hi>十六年春二月令天下學校嵗貢士于京師<lb/>
　<hi>時諫官闗賢言國朝崇儒期為用也奈所司非人師道不立及至選貢賢愚混淆甚至布政按察司將俊</hi>
　<hi>秀生員選充承差有乖育才之意宜令府州縣學嵗貢生員各一人中式則賞及所司教官否則論如律</hi>
　<hi>生員罰為吏從之命天下學校自明年始嵗貢生員各一人正月至京翰林院試經義四書義各一道判</hi>
　<hi>語一條中式者入國子監不中者罰之</hi>
<pb n="KR2b0038_WYG_007-49a"/>
三月詔傅友徳班師命沐英留鎮雲南<lb/>
　<hi>明年春師還論功封友徳潁國公藍玉等爵及子孫仍封賞有差其後沐氏遂世鎮雲南</hi>質實<hi>沐氏</hi>
　<hi>世鎮雲南英子春晟昻及晟子斌昻孫璘璘弟瓚斌子璨瓚孫崑崑子紹融紹勛子朝輔朝弼朝弼子昌</hi>
　<hi>祚昌祚子叡叡子啟元啟元子天波皆相繼鎮雲南與明代終始</hi>
復鳯陽臨淮二縣民世世無所與<lb/>
　<hi>諭户部曰鳯陽朕故鄉皇陵在馬昔漢髙帝生于豐起于沛豐沛之民終漢世受惠朕今永免鳯陽臨淮</hi>
　<hi>二縣税糧徭役其榜諭之</hi>
夏五月免畿内各府田租<lb/>
<pb n="KR2b0038_WYG_007-49b"/>
　<hi>先是賑大同饑免寜國逋租至是説免應天太平鎮江寜國廣徳五府田租又免畿内十二州縣養馬户</hi>
　<hi>田租一年滁州克二年</hi>
秋八月壬申朔日有食之<lb/>
冬十月安陸侯吳復卒於普定<lb/>
　<hi>復征普定攻破諸路山寨由闗索嶺開箐道取廣西泗城州蠻塞前後殺𫉬甚衆至是卒于普定追封黔</hi>
　<hi>國公諡威毅妾楊氏年十七視殮畢沐浴更衣自經死事聞贈貞烈淑人</hi>質實<hi>闗索嶺在普定南五</hi>
　<hi>十里明置守禦千户所泗城州宋置明初移治古磡洞今改府</hi>
<hi>甲子</hi>十七年春三月頒科舉條式<lb/>
<pb n="KR2b0038_WYG_007-50a"/>
　<hi>子午夘酉年鄉試辰戍丑未年㑹試試各三場第一場試四書義三道經義四道四書義主朱子集註易主</hi>
　<hi>程朱傳義書主蔡沈傳及古註疏詩主朱子集傳春秋主左氏公羊穀梁胡安國張洽傳禮記主古註疏</hi>
　<hi>第二場試論一判語五詔誥章表内科各一第三場試經史䇿五其應鄉試者國子學生及府州縣學生</hi>
　<hi>之學成者儒士之未仕者官之未入流者皆由有司申舉其罷閒官吏及倡優之家與居父母喪者皆不</hi>
　<hi>許入試鄉試中式者各布政使司送禮部㑹試㑹試中式者赴殿試</hi>
曹國公李文忠卒<lb/>
　<hi>文忠器量沈宏常師事金華范祖幹胡翰通曉經義其釋兵家居恂恂若儒者常勸帝少誅戮諫帝征日</hi>
　<hi>本又言寵宦者過甚非天子不近刑人之義及疾帝親臨視使淮安侯華中䕶醫藥至是卒年四十六御</hi>
<pb n="KR2b0038_WYG_007-50b"/>
　<hi>製文祭之追封岐陽王諡武靖帝疑中毒之貶中爵故其家屬于建昌諸醫並妻子皆斬</hi>質實<hi>文忠</hi>
　<hi>帝姊子初賜姓朱氏范祖幹字景先胡翰見二年華中定逺人葦雲龍子</hi>
大赦<lb/>
秋七月禁内官預外事勅諸司毋通内官監文移<lb/>
　<hi>諭侍臣曰宦寺輿外臣交通覘視動静夤緣為奸假竊威權以亂國家為害非細故也朕為此禁所以戒</hi>
　<hi>未然耳</hi>
盱眙人獻天書誅之<lb/>
　<hi>縣民有偽造天書獻者命斬之</hi>質實<hi>盱眙秦縣明屬泗州今因之</hi>
<pb n="KR2b0038_WYG_007-51a"/>
八月河決開封杞縣<lb/>
　<hi>決開封東月堤自陳橋至于陳留横流數十里又決杞縣入巴河遣官塞之蠲被災租税</hi>質實<hi>陳橋</hi>
　<hi>驛在開封府城東北二十里巴河在陳留縣東北三十五里一名泌水黄河之支流也</hi>
九月免西安府旱災田租<lb/>
　<hi>凡十三萬三千九百餘石</hi>
冬十月冊李氏為淑妃攝六宫事<lb/>
　<hi>妃夀州廣武衛指揮僉事李傑女</hi>
河南北平水遣使振之<lb/>
<pb n="KR2b0038_WYG_007-51b"/>
閏十月詔天下刑獄刑部都察院詳議大理寺覆讞奏<lb/>
決<lb/>
　<hi>諭刑官曰王良善御豈在于䇿周公善治豈在于刑刑者輔治之具用之不可不詳故毎令三審五覆無</hi>
　<hi>非求其生而已</hi>
十二月弛中表相婚禁<lb/>
　<hi>翰林待詔朱善言民間以姑舅兩姨之子女法不當為婚讐家訐訟或已聘見絶或既婚復離或兒女成</hi>
　<hi>行有司逼奪按古重世婚其顯然可證者如温嶠之玉鏡臺以舅之子娶姑之女也吕榮公夫人張氏待</hi>
　<hi>制張昷之女而待制夫人即榮公母申國夫人之姊非以小姨之子娶大姨之女乎朱子小學有取焉今</hi>
<pb n="KR2b0038_WYG_007-52a"/>
　<hi>江西兩浙此弊尤甚獄訟繁興賄賂公行願下羣臣議弛其禁報可</hi>質實<hi>朱善字備蒿豐城人</hi>
<hi>乙丑</hi>十八年春二月雷電雨雪詔臣民極言得失<lb/>
　<hi>國子監祭酒宋訥獻守邊屯田䇿毎將以東西五百里為率國子監博士髙允憲言察郡縣明勸戒學正</hi>
　<hi>陳潛夫言奬直臣簡師儒勵亷耻審用人四事</hi>
太傅魏國公徐達卒<lb/>
　<hi>達言簡慮精屢為大將善拊循輿下同甘苦士無不感恩效死尤嚴戢步伍所平大都一省㑹三郡邑百</hi>
　<hi>數閭井宴然歸朝之日單車就舍延禮儒生談議終日在帝前恭謹若不能言帝常稱之曰受命而出成</hi>
　<hi>功而旋不矜不伐婦女無所爱財帛無所取中正無疵昭明乎日月大將軍一人而已先是太陰犯上將</hi>
<pb n="KR2b0038_WYG_007-52b"/>
　<hi>帝心惡之時達在北平召還有疾帝為禱于神至是卒帝震悼輟朝追封中山王諡武寜賜楚鍾山之隂</hi>
　<hi>御製神道碑文紀其功子輝祖嗣爵</hi>質質<hi>徐輝祖初名允恭達長子</hi>
三月始選進士入翰林及為庶吉士<lb/>
　<hi>帝廷試進士擢一甲丁顯練子寜黄子澄俱賜及第為翰林院修撰二甲賜進士出身馬京等為編修吳</hi>
　<hi>文為檢討李震為承勅郎陳廣為中書舍人三甲賜同進士出身蹇瑢等為中書舍人命進士觀政於諸</hi>
　<hi>司其在翰林院承勅監中書六科者曰庶吉士在六部都察院諸司者仍稱進士引奏下第舉人俱為教</hi>
　<hi>官</hi>質實<hi>進士入翰林及庶吉士觀政進士之名俱自此始永樂二年乃定制以庶吉士専屬翰林</hi>
　<hi>丁顯建陽人練子寜名安以字行新淦人黄子澄名湜以字行分宜人㑹試第一馬京武功人蹇瑢已縣</hi>
<pb n="KR2b0038_WYG_007-53a"/>
　<hi>人賜名義字宜之</hi>
免應天太平寜國鎮江廣徳滁和七府州田租<lb/>
命天下郡縣掩骼埋胔<lb/>
定翰林院官制<lb/>
　<hi>先是翰林無常員亦無定秩至是更定品員學士一人正五品侍讀侍講學士各二人從五品侍讀侍講</hi>
　<hi>各二人正六品始以侍讀先侍講史官修撰從六品編修正七品檢討從七品俱無定員其侍書待詔則</hi>
　<hi>不常設</hi>質實<hi>明史職官志吳元年置翰林學士正三品侍講學士正四品直學士正五品修撰典</hi>
　<hi>簿正七品編修正八品洪武二年置學士承㫖正三品改學士從三品修撰正六品増侍讀學士從四品</hi>
<pb n="KR2b0038_WYG_007-53b"/>
　<hi>待制從五品應奉正七品典籍從八品十三年増檢閲從九品十四年定學士正五品罷承㫖直學士待</hi>
　<hi>制應奉檢閲典簿而設孔目五經博士侍書待詔檢討</hi>
夏四月思州蠻叛命楚王楨率湯和等討平之<lb/>
　<hi>思州諸洞蠻叛命和為征虜將軍周徳興為副將軍帥師從楚王楨討之和等分屯諸洞立柵與蠻人雜</hi>
　<hi>耕作以計擒其魁餘黨悉平先是吳面兒既遁帝諭楊仲名不必窮追九月面兒冦古州復命楨率和討</hi>
　<hi>之和至古州擊平諸洞擒面兒送京師誅之俘獲四萬楨還藩親王統兵自此始</hi>質實<hi>思州唐思</hi>
　<hi>州地元安撫司明初設宣慰司永樂十一年改府今因之</hi>
秋七月遣使封髙麗國王禑<lb/>
<pb n="KR2b0038_WYG_007-54a"/>
　<hi>先是髙麗貢使數至帝皆不納諭政府令遣官往視嗣王如何政令安在若政令如前嗣王不被拘囚則</hi>
　<hi>當依前王言嵗貢馬千匹明年貢金百斤銀萬兩馬百細布萬仍悉送還所拘遼東民方見王位真而政</hi>
　<hi>令行否則弑君之賊必討無赦以後屢勅邊吏絶之十七年六月禑遣使貢馬二千匹言金非地所産願</hi>
　<hi>以焉代輸餘皆如約許之是年正月貢使至帝諭禮臣曰髙麗請約束不已故索嵗貢以試其誠偽非以</hi>
　<hi>此為富也今既聴命宜損其貢數令三年一朝貢馬五十匹至是禑上表請襲爵并乞故王諡乃遣使封</hi>
　<hi>之賜故王顓諡恭愍</hi>
八月振河南水<lb/>
九月太白經天<lb/>
<pb n="KR2b0038_WYG_007-54b"/>
　<hi>戊寅經天輿熒惑同度丁亥晝見犯熒惑</hi>
冬十月頒大誥於天下<lb/>
　<hi>帝患民狃元習徇私滅公乃輯官民過犯條為大誥其目有十頒學宫以課士里置塾師教之囚有能讀</hi>
　<hi>大誥者罪減等其後復命刑官撮大誥條日要畧附載於律謂之律誥而大誥所載諸峻令未嘗輕用云</hi>
十一月免河南山東北平湖廣田租<lb/>
十二月平緬宣慰使思倫發叛<lb/>
　<hi>先是大兵下金齒平緬瓖地相接思倫發懼請降詔以為宣慰使尋又命兼統麓川之地至是思倫發反</hi>
　<hi>率衆十餘萬冦景東都統馮誠禦之㑹天大霧官軍失利千户王昇戰死</hi>質實<hi>平緬古百蠻地元置</hi>
<pb n="KR2b0038_WYG_007-55a"/>
　<hi>麓川平緬二路明初并為麓川平緬宣慰思後改隴川宣撫司今雲南永昌府騰越州東北距布政司六</hi>
　<hi>十六程景東南詔銀生府元置開南州明為景東府今改㕔</hi>
<hi>丙寅</hi>十九年春二月振河南饑<lb/>
　<hi>復遣御史蔡新等檢核振濟不及者三千一百户補給之典賣男女者官為收贖六月青州鄭州蝗皆遣</hi>
　<hi>官振之</hi>質實<hi>青州劉宋置元益都路明青州府今因之</hi>
夏五月妖僧彭玉琳等作亂誅之<lb/>
　<hi>玉琳福建將樂縣陽門菴僧初名全無用行脚至新淦自號彌勒佛祖師作白蓮㑹縣民楊文曽尚敬等</hi>
　<hi>惑之同謀作亂玉琳稱晉王建元天定偽置官屬知縣率民兵掩捕之械玉琳并其黨送京師伏誅</hi>質<lb/>
<pb n="KR2b0038_WYG_007-55b"/>
　實<hi>將樂縣三國吳置明屬延平府新淦秦縣元升州明復為縣屬臨江府今皆因之</hi>
六月詔有司存問髙年<lb/>
　<hi>貧民年八十以上月給米五斗肉五斤九十以上嵗加帛一疋絮十斤有田産者罷給米應天鳯陽富民</hi>
　<hi>年八十以上賜爵社士九十以上鄉士天下富民年八十以上里士九十以上社士皆與縣官均禮復其</hi>
　<hi>家鰥寡孤獨者嵗給米六石</hi>
秋七月詔舉經明行修練達時務之士<lb/>
　<hi>年六十以上者置翰林備顧問六十以下於六部布按二司用之</hi>
冬十二月癸未朔日有食之<lb/>
<pb n="KR2b0038_WYG_007-56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0038_WYG_007-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定資治通鑑綱目三編卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0038_WYG_018-1a"/>
欽定四庫全書<lb/>
御定資治通鑑綱目三編卷十三<lb/>
　<hi>起乙酉明憲宗成化元年盡庚寅明憲宗成化六年</hi>凡六年<lb/>
<hi>乙酉</hi>憲宗純皇帝成化元年春正月遣都督趙輔僉都御<lb/>
史韓雍討廣西猺<lb/>
　<hi>守臣奏廣西猺獞流剽廣東又越湖廣江右日益蔓延乞選將征討兵部尚書王竑亦言賊非大創不止</hi>
　<hi>薦雍才氣無䨇平賊非雍莫可乃命輔為征夷将軍以太監盧永陳瑄監其軍召雍為左僉都御史賛理</hi>
　<hi>軍務</hi>質實<hi>趙輔字良佐鳳陽人</hi>
<pb n="KR2b0038_WYG_018-1b"/>
開納粟例<lb/>
　<hi>以備兩廣軍餉</hi>
二月詔雪于謙獄<lb/>
　<hi>御史趙敔言于謙等為石亨軰誣陷榜示天下其後亨軰不一二年亦皆敗露陳循等已邀恩宥無俟臣</hi>
　<hi>言獨思正統十四年㓂犯京城謙一人保守其功甚鉅伏乞収囘前榜死者䘏贈生者録用帝曰朕在東</hi>
　<hi>宫時即聞謙寃謙有社稷之功而受無辜之惨所司其急如敔言施行釋子冕還家冕先授副千户明年</hi>
　<hi>八月復冕官遣行人徃祭謙墓制辭有云當國家之多難保社稷以無虞惟公道之獨持為權奸所並嫉</hi>
　<hi>在先帝已知其枉而朕心實憐其忠天下傳誦之</hi>質實<hi>陳循已邀恩宥按明史循傳石亨敗循自</hi>
<pb n="KR2b0038_WYG_018-2a"/>
　<hi>眨所上書自訟言天位陛下所固有當天與人歸之時羣臣備法駕恭詣南内奉請臨朝非特宫禁不驚</hi>
　<hi>抑亦可示天下萬世而亨等僥倖一時計不出此卒皆自取禍敗臣服事累葉曽著㣲勞實為所擠惟陛</hi>
　<hi>下憐察詔釋為民趙敔武進人</hi>
帝耕耤田<lb/>
彗星見<lb/>
三月帝詣國子監行釋奠禮<lb/>
　<hi>帝視太學釋奠先師始加牲用樂停祭酒官以下宴</hi>
荆襄盗起<lb/>
<pb n="KR2b0038_WYG_018-2b"/>
　<hi>荆襄上㳺為鄖陽古麋庸二國地元至正間流賊聚此作亂終元世不能制洪武初鄧愈以兵勦除空其</hi>
　<hi>地禁流民不得入然地界秦豫楚之間又多曠土山谷院塞林箐䝉宻中有草木可採掘以食正統二年</hi>
　<hi>嵗饑民徙入不可禁聚既多㒺稟約東其中巧黠者稍稍相雄長漢中守臣以聞請誅之英宗曰小民為</hi>
　<hi>饑寒迫耳奈何即用兵命御史撫輯謫戍數人餘陽聽撫而大奸潛伏不出尋復縱勢益滋蔓有錦衣千</hi>
　<hi>户楊英者奉使河南䇿其必反上疏言流逋之衆宜選良吏撫恤漸圖所以散遣詞甚諄切不報三省長</hi>
　<hi>吏又多諉非已境因循不治至是有劉通者糾其黨石龍劉長子及苖龍苖虎等聚衆數萬為亂偽稱漢</hi>
　<hi>王建元徳勝偽署将軍元帥㓂襄鄧境指揮陳昇等二十四人死焉時王恕方以副都御史出撫懸榜曉</hi>
　<hi>諭而未受征討之命賊狃為故常横掠如故恕聞于朝曰民可撫而奸民好亂者非兵不懾于是命撫寧</hi>
<pb n="KR2b0038_WYG_018-3a"/>
　<hi>伯朱永為總兵官尚書白圭提督軍務發軍㑹王恕李震進討之至南漳破賊永適疾留鎮偵知賊巢在</hi>
　<hi>豆沙河萬山之中列為七屯明年夏圭督諸軍分道進連擊之賊乃據險抗官軍下木石如雨官軍四靣</hi>
　<hi>仰政蟻附而登賊不能支遂大敗破其巢生擒通等二千八百七十餘人斬二千五百六十餘級獲賊屬</hi>
　<hi>子女一萬一千六百餘人牛馬驢騾一萬有竒石龍劉長子逸去㑹永病愈帥師搜餘賊龍等又轉掠四</hi>
　<hi>川燬巫山大昌圭分兵蹙之賊被圍食盡劉長子縳龍以降并獲通妻連氏遂班師賊息</hi>質實<hi>南漳</hi>
　<hi>漢臨沮中廬二縣地隋置南漳縣明舊屬襄陽府今因之豆沙河在鄖陽府保康縣西北下流入筑水巫</hi>
　<hi>山楚巫郡秦巫縣隋改巫山縣明屬䕫州府今因之大昌晉泰昌縣後周改大昌宋屬火寕監元併入大</hi>
　<hi>寕州明洪武四年復置後又併入大寕縣永樂初復置屬䕫州府  本朝康熙九年省入巫山縣劉通河</hi>
<pb n="KR2b0038_WYG_018-3b"/>
　<hi>南西華人少負膂力縣治門有石獅重千斤通手舉之因號劉千斤石龍號石和尚劉長子號劉子龍王</hi>
　<hi>恕字宗貫三原人朱永字景昌夏邑人謙之子紀事本末白圭遣指揮張英誘降劉長子諸將忌英功譖</hi>
　<hi>于朱永以事捶殺英</hi>
夏五月大雨雹<lb/>
　<hi>避正殿減膳敕羣臣修省</hi>
四川盗趙鐸作亂官軍擊斬之<lb/>
　<hi>宣徳時四川郫彭諸縣盗賊蠭起奪財殺人事聞上命副都御史賈諒等徃㑹四川三司調軍捕之仍敕</hi>
　<hi>諒巡視軍民利病諒等捕獲盗首王洪隂海等正法未㡬土豪王永乂䧟城堡肆掠官軍討失利懸千金</hi>
<pb n="KR2b0038_WYG_018-4a"/>
　<hi>購而誅之而趙鐸復繼起作亂鐸初與綿竹人徐貴有隙貴告鐸家匿羣盗縣官捕之急遂反與賊徒楊</hi>
　<hi>瓚僧悟昇陳煥章黄鷂子等流刼延至襄鄧諸郡瓚等相繼敗死鐸再聽招撫復業輒復為亂紏合番蠻</hi>
　<hi>四散剽掠偽號趙王至是廵撫僉都御史汪浩檄官軍合擊之鐸走彰明縣千户田儀等設伏間道分兵</hi>
　<hi>直搗其巢賊大敗鐸與餘黨奔儀偵知之追及儀以手刃刺鐸鐸墮馬斬之傳首成都賦平</hi>質實<lb/>
　<hi>郫縣古郫邑秦置郫縣明屬成都府彭縣古彭國唐置彭州明改州為縣屬成都府今皆因之綿竹縣漢</hi>
　<hi>置明屬漢州今屬綿州彰明縣漢涪縣地唐昌明後唐改為彰明屬綿州今屬龍安府趙鐸徳陽人汪浩</hi>
　<hi>石首人</hi>
六月奪張瑾楊宗襲爵<lb/>
<pb n="KR2b0038_WYG_018-4b"/>
　<hi>瑾父太平侯軏宗父興濟伯善俱以奪門功封時以迎復襲爵者皆革奪惟瑾宗尚襲封指揮同知董源</hi>
　<hi>等援例乞復遂並革瑾宗以瑾為錦衣指揮使宗為指揮同知</hi>
秋七月免天下軍衛屯糧十之三<lb/>
八月兩畿湖廣浙江河南饑<lb/>
　<hi>給事中袁芳等上言比來救荒無術老弱轉死丁壮流移南陽荆襄十餘萬流民兩京浙豫或水或旱禾</hi>
　<hi>麥絶収乞敕官司振濟于是命王恕及浙豫摭按各振其屬旋遣工部侍郎沈義徃保定僉都御史吳琛</hi>
　<hi>徃淮揚内外諸臣請緩徴鹽鈔逋賦等皆從之義琛無他策惟條上納粟事例既而皆以不恤民瘼斥罷</hi>
　質實<hi>袁芳豐城人沈義江都人呉琛繁昌人</hi>
<pb n="KR2b0038_WYG_018-5a"/>
冬十月鞬靼瑪拉噶㓂延綏<lb/>
　<hi>敵衆甚盛詔大同總兵楊信寜夏總兵李杲陜西巡撫項忠等率所部兵禦之官軍力戰乃引去初韃靼</hi>
　<hi>入㓂或在遼東宣府大同或在寕夏荘浪甘肅去來無常為患不乆景泰初始犯延綏然部落少不敢深</hi>
　<hi>入天順間有阿勒楚爾者率屬潛居河套遂逼近西邊出沒為患河套古朔方地唐張仁愿築三受降城</hi>
　<hi>處也地在黄河南自寧夏至偏頭關延袤至二千里饒水草外為東勝衛東勝而外土地平衍敵來不能</hi>
　<hi>隱明初守之後以曠絶内徙至是保喇與小王子並瑪拉噶等先後繼至擄中國人為嚮道抄掠延綏無</hi>
　<hi>虗時矣</hi>質實<hi>三受降城唐景隆二年築東受降城在今歸化城西黄河東岸中受降城在今衛特</hi>
　<hi>喇旗西黄河北岸西受降城在今衛喇特旗西北黄河北岸項忠字藎臣嘉興人阿勒楚爾舊作阿羅出</hi>
<pb n="KR2b0038_WYG_018-5b"/>
　<hi>勒今改</hi>
　　發明<hi>東勝衛既廢日以曠絶内徙漸屏藩籬以可牧可屯二千里肥饒之野置之甌脱之區是</hi>
　　<hi>棄以資敵也小王子馬拉噶等先後入居河套得坐待以乘其隙遂至大同寜夏歳無寧日此與割</hi>
　　<hi>廣寧棄開平同一失䇿其釀兆邊患亦與明代相終始云</hi>
韓雍破猺于大藤峽<lb/>
　<hi>初國子監生封登奏潯州夾江諸山險峻中有大藤如斗延亘兩崖勢如徒杠蠻衆蟻度號大藤峽中産</hi>
　<hi>猺人又有獞人自景泰以來嘯聚為亂隳城殺吏所至邱墟乞調兵勦滅報聞及朝議用兵編修邱濬上</hi>
　<hi>書李賢言賊在廣東者宜驅在廣西者宜困賢善之獻于朝詔錄示諸將諸將多主其説欲分兵兩廣韓</hi>
<pb n="KR2b0038_WYG_018-6a"/>
　<hi>雍曰不然賊已蔓延數千里而所至與戰是自敗也大藤峽賊之巢穴我以全師搗之控制四面勢如常</hi>
　<hi>山之蛇動無不應心腹既潰餘迎刃觧耳趙輔知雍才足辦賊軍謀一聽于雍雍乃率官軍倍道至全州</hi>
　<hi>破陽峒西延叛苖斬指揮失律者四人軍中震悚無不聽命遂抵桂林雍與諸將議曰修仁荔浦藤峽之</hi>
　<hi>羽翼也不剪則藤峽不孤乃以土兵十六萬先破修仁荔浦尋長驅至峽口衆議峽天險不可攻宜屯兵</hi>
　<hi>圍之且戰且守雍曰不然峽山六百餘里安可圍也且屯兵日久懈将士心今我軍勇氣百倍賊已喪魄</hi>
　<hi>因而乘之可立破也遂長驅至峽口儒生里老數十人伏道左欲為嚮導雍見即罵曰賊敢紿我叱左右</hi>
　<hi>縛斬之左右皆愕既縛而袂中利刃出推問果賊也悉支解刳腸胃分挂林箐間纍纍相屬賊大驚曰韓</hi>
　<hi>公天神也雍督諸軍水陸並進猺賊悉力出捍峽南排柵堅宻滚木礧石鏢鎗毒矢雨下如注官軍登山</hi>
<pb n="KR2b0038_WYG_018-6b"/>
　<hi>仰攻雍督死戰呼聲撼峽若崩賊氣大潰遂連破山南石門林峒古營諸巢焚其石室積聚追躡至九層</hi>
　<hi>崖等山先後破賊三百二十四寨生擒賊渠侯大狗及其黨七百八十餘人斬首三千二百級餘墜溺死</hi>
　<hi>者不可勝紀先是峽中大藤畫沉夜見賊以為神及是雍用斧斷之改名斷藤峽勒石紀功而還㨗聞帝</hi>
　<hi>賜勅嘉勞召輔還封武靖伯雍進右副都御史提督兩廣軍務明年餘賊鄭昻等攻䧟洛容北流諸縣流</hi>
　<hi>刼至廣東境雍發兵撲滅之雍又議置武靖州于碧海灘以上隆州土知州岑鐸掌州事從之</hi>質實<lb/>
　<hi>陽峒在全州境内西延鎮名在全州西百里荔浦漢舊縣唐置荔州尋廢仍為茘浦縣明初並屬桂林府</hi>
　<hi>孝宗四年俱改屬平樂府今因之九層崖在大藤峽北洛容唐置洛容縣宋省象縣入焉元仍舊明屬柳</hi>
　<hi>州府今因之北流隋置北流縣唐屬容州宋元仍舊明改屬欝林州今因之碧灘在潯州府西北八十里</hi>
<pb n="KR2b0038_WYG_018-7a"/>
　<hi>雍議峽江百里有上中下三灘上曰勒馬下曰獻俘中曰碧灘請置武靖州及移思隆廵司于此武靖州</hi>
　<hi>成化三年置屬靖州府神宗末州廢為鎮在今挂平縣東北三十里上隆州宋置元屬田州路明初屬田</hi>
　<hi>州府自岑鐸移治武靖而州遂廢故州在今田州北八十里邱濬字仲深瓊山人</hi>
<hi>丙戌</hi>二年春三月遣右都督李震討靖州苖破之<lb/>
　<hi>湖廣靖州銅鼓五開武崗等苗為患巡撫王儉不能討乃以命震震督諸軍由銅鼓天柱諸境分道入破</hi>
　<hi>八百餘寨又大破猺獞于桂陽威名著西南苖獠畏懾呼為金牌李</hi>質實<hi>銅鼓在靖州南境州南百</hi>
　<hi>八十里曰黄團驛相接者曰銅鼓驛天柱明守禦所後改縣屬靖州今縣屬貴州鎮逺府桂陽宋軍元路</hi>
　<hi>明洪武初為府尋降州屬衡州府今升直𨽻州王儉銅梁人</hi>
<pb n="KR2b0038_WYG_018-7b"/>
南畿大饑<lb/>
　<hi>發淮徐倉米四十萬石振之</hi>
夏五月李賢以父喪起復修撰羅倫疏諌貶福建市舶<lb/>
司副提舉<lb/>
　<hi>賢丁父憂令馳驛歸𦵏即還視事賢再疏乞終制不許及還京修撰羅倫詣賢沮之不聽倫遂上疏諌畧</hi>
　<hi>曰臣聞朝廷援楊溥故事起復李賢竊謂賢大臣起復大事綱常風化繫焉昔子夏問三年之喪金革無</hi>
　<hi>避禮與子曰魯公伯禽有為為之也今陛下于賢以金革之事起復之與則未之有也以大臣起復之與</hi>
　<hi>則禮所未見也且陛下必欲賢身任天下之事則賢身不可留而口實可言或降温㫖使賢于天下事知</hi>
<pb n="KR2b0038_WYG_018-8a"/>
　<hi>必言言必盡陛下于賢之言聞必行行必力賢雖不起復猶起復也苟知之而不能盡言言之而不能力</hi>
　<hi>行賢雖起復無益也又何必逆先王之禮經損大臣之名節哉疏入黜為福建市舶副提舉王翺以文彦</hi>
　<hi>博敕唐介事諷賢賢曰潞公市恩歸怨朝廷吾何可救之竟不從</hi>質實<hi>羅倫字彛正吉安永豐人</hi>
　<hi>居父母喪踰大祥始食鹽酪</hi>
秋七月封弟見治為忻王見沛為徽王<lb/>
　質實<hi>見治英宗第八子未就藩八年薨無後見沛英宗第九子十七年就藩鈞州正徳元年薨子簡</hi>
　<hi>王祐檯嗣</hi>
八月瑪拉噶㓂寧夏<lb/>
<pb n="KR2b0038_WYG_018-8b"/>
　<hi>七月瑪拉噶犯固原八月犯寕夏都指揮焦政戰死</hi>
冬十二月少保華葢殿大學士李賢卒<lb/>
　<hi>閣臣得君自三楊以後無如賢者而賢亦自以受知人主所言無不盡及是卒年五十九帝震悼贈太師</hi>
　<hi>諡文達賢嘗言内帑餘財不以恤荒濟軍則人主必生侈心而移之于土木禱祠聲色以故頻請發帑振</hi>
　<hi>貸恤邊前後不可勝計故事方面官三品大臣保舉行之既久營競成風賢令吏部毎缺舉二人請帝簡</hi>
　<hi>用並推之例始此當時翕然稱為賢相然自郎署受知景泰帝超擢侍郎而所著書詆帝荒滛多過其實</hi>
　<hi>其抑葉盛擠岳正不救羅倫尤為世所惜云</hi>
以太常少卿兼侍讀學士劉定之入内閣預機務<lb/>
<pb n="KR2b0038_WYG_018-9a"/>
　<hi>李賢既卒故有是命定之謙恭質直以文學名一時嘗有中㫖命製元宵詩内史却立以俟據案伸紙立</hi>
　<hi>成七言絶句百首又嘗一日草九制筆不停書有質宋人名字者就列其世次若譜系然人服其敏博</hi>
鎮守開原太監韋朗有罪赦不問<lb/>
　<hi>時内侍梁芳韋興諂事萬貴妃日進美珠珍寳錢能韋眷王敬鄭忠等争假採辦名先後出監大鎮皆縱</hi>
　<hi>恣帝以妃故不問也朗鎮開原坐失律當逮治其同官鎮守太監李良上言昔武侯失律街亭韓琦喪師</hi>
　<hi>西夏兵家之常未嘗以一𤯝遂棄朗請戴罪立功兵部覆奏謂武侯漢之名臣韓琦宋之賢相街亭好水</hi>
　<hi>川之敗以馬謖任福違節制非武侯韓琦之過也朗私役軍人胎悞大事豈得援以為比宜勿許内批仍</hi>
　<hi>允之</hi>質實<hi>街亭即街泉亭本漢縣後漢省在今甘肅秦安縣東北好水川今名甜水河在平凉府隆</hi>
<pb n="KR2b0038_WYG_018-9b"/>
　<hi>徳縣東</hi>
　　發明<hi>宦寺夤縁出鎮假采辦之名肆騷擾之實盖明恃宫闈之寵故敗逞其所為憲宗果置之</hi>
　　<hi>不問惑已甚矣至韋朗失律罪當逮治而李良曲為奏解同黨相援公然徇庇雖以兵部之覆劾而</hi>
　　<hi>仍由内批允行徇璫豎而自隳軍紀此威柄所以下移也</hi>
<hi>丁亥</hi>三年春二月丁酉朔日有食之<lb/>
瑪拉噶三上書求貢許之<lb/>
　<hi>時韃靼諸部内爭保喇弑䝉古勒克呼青吉思瑪拉噶又殺保喇更立他汗阿勒楚爾復與瑪拉噶相仇</hi>
　<hi>殺瑪拉噶遂殺其所立汗逐阿勒楚爾而使使入貢尋渡河掠大同帝命撫寧侯朱永等征之㑹瑪拉噶</hi>
<pb n="KR2b0038_WYG_018-10a"/>
　<hi>再乞通貢而别部長頗羅鼐亦遣人入貢帝許之詔永等駐軍塞上時給事中程萬里上言瑪拉噶窺伺</hi>
　<hi>邊疆其情叵測然臣度其有可敗者三近我邊地止二三日程彼客我主一也兼并諸部馳驅不息既驕</hi>
　<hi>且疲二也比來散逐水草部落四分兵力不一三也宜選精兵二萬統以驍將使探瑪拉噶所在潛師擣</hi>
　<hi>之破可必也帝壮其言而不能用</hi>質實<hi>程萬里華容人頗羅鼐舊作孛魯乃今改</hi>
御經筵<lb/>
　<hi>故事經筵講畢辭退帝必口宣賜酒饌閣臣講官承㫖叩謝出及是劉定之請以例賜毋煩玉音自是君</hi>
　<hi>臣之間無一辭相接時咸以定之巽順為過云</hi>
三月召商輅復入内閣<lb/>
<pb n="KR2b0038_WYG_018-10b"/>
　<hi>輅既罷歸英宗毎念輅謂朕所取士嘗與姚夔侍東宫不忍棄之然以忌者竟不復用至是帝驛召至京</hi>
　<hi>命以原宮入閣輅疏辭帝曰先帝已知卿枉卿其勿辭</hi>
開浙江福建四川雲南銀場<lb/>
　<hi>以内臣領之</hi>
夏四月四川地震<lb/>
　<hi>四川自去年六月至于是月地凡三百七十五震敕所在官吏修省遣使祭其山川</hi>
六月雷震南京午門詔羣臣修省<lb/>
　<hi>言官劾罷户部尚書張睿南京禮部侍郎俞綱等于是陳文彭時商輅劉定之姚䕫並乞免帝皆慰留之</hi>
<pb n="KR2b0038_WYG_018-11a"/>
　質實<hi>張睿鄢陵人俞綱嘉善人</hi>
遣襄城伯李瑾尚書程信等討四川山都掌蠻<lb/>
　<hi>四川三靣皆蠻蠻依山居徃徃出肆剽掠而都掌蠻尤甚都掌古屬犍為郡在叙州府西偏地介川貴間</hi>
　<hi>既僻且饒與芒部烏撒接諸峯盤互大壩為門户又進為九絲所在結寨無慮千百明初詣大軍降隨地</hi>
　<hi>安揷入籍輸賦分山都六鄉水都四鄉皆𨽻戎縣水鄉平衍其黠逆者猶難逃遁山鄉深阻莫可窮詰更</hi>
　<hi>嘯聚為患宣徳初討平之正統中兵備稍弛蠻始縱恣景泰天順間屢討屢撫賊林箐出没愈猖獗成化</hi>
　<hi>元年翰林侍讀周洪謨上方畧言蠻各有主請擇素有名望衆所畏服者一人立為長官司統各寨蠻民</hi>
　<hi>即𨽻本府戎縣統屬既定邊境自寧周故叙人習知利害詔軍帥行之㑹是時總兵官先已進勦屢破賊</hi>
<pb n="KR2b0038_WYG_018-11b"/>
　<hi>寨移兵珙縣進至戎縣貴州兵亦至抵金鵞池遂合攻大壩斬獲甚多以捷聞然蠻性叛服不常軍還則</hi>
　<hi>又出㓂至是陷合江等九縣所過屠城赤地千里朝議大發兵討之以瑾佩将軍印充總兵官信進尚書</hi>
　<hi>提督軍務信言山勢險惡必得土兵嚮導請敕諸土司集兵聽調仍守境勿縱賊逃從之而賊已攻燒上</hi>
　<hi>下羅計等寨師乃由永寧尅期分道進合勢奮擊所向克㨗賊遁入深箐乘風縱火窮追力攻賊大敗先</hi>
　<hi>後焚賊寨二千斬首三千有竒生擒一千餘人獲鎧仗孳畜無筭又討九姓苖之不奉化者改大壩為太</hi>
　<hi>平川長官司山都水都分地以治設官控制之蠻于是愓息不敢動師還進瑾為侯信亦兼大理卿支二</hi>
　<hi>俸與白圭同蒞兵部</hi>質實<hi>山都掌今四川叙州府興文縣本西南蠻地名大壩都掌唐始置晏州元</hi>
　<hi>改戎州屬馬湖路明初降為戎縣神宗後改縣曰興文即今縣是也叙州漢犍為郡唐為戎州地宋置叙州</hi>
<pb n="KR2b0038_WYG_018-12a"/>
　<hi>元為路明改府今因之大壩元大壩軍民府洪武中廢成化時置太平長官司今為大壩營在叙永㕔西</hi>
　<hi>北九絲城在今叙州府建武城東南珙縣唐鞏州元為上下羅計長官司尋改為珙州明降為縣屬叙州</hi>
　<hi>府今因之金鵞池在今叙永㕔西北九姓司西南五十里合江漢符縣地東漢改曰符節北周為合江縣</hi>
　<hi>隋屬瀘州宋元明仍舊今因之永寧元永寧路明初為長官司後升宣撫司今改縣叙永㕔治九姓元九</hi>
　<hi>姓羅氏黨蠻夷長官千户明洪武初置九姓長官司地在今叙永㕔西北李瑾和州人濬之孫隆之子周</hi>
　<hi>洪謨字堯弼長寧人</hi>
秋八月増江西督賦官<lb/>
　<hi>巡按御史趙敔言江西賦繁官少催征不力逋負者多請増設司府佐貳官俾專督理乃増布政使參政</hi>
<pb n="KR2b0038_WYG_018-12b"/>
　<hi>一南昌吉安撫袁臨江饒瑞七府同知各一</hi>質實<hi>臨江宋軍元路明府瑞州宋置元路明府今並</hi>
　<hi>因之</hi>
冬十一月前少保吏部尚書王翶卒<lb/>
　<hi>先是翺疾甚致仕未出都尋卒年八十有四贈太保諡忠肅翺清心寡慾方嚴質直循守禮法不競文藝</hi>
　<hi>其在邊方一惟鎮静及典銓衡門無私謁有所論薦不使人知嘗曰吏部豈快恩怨地耶自奉儉素歴仕</hi>
　<hi>五十三年第宅服食不改于舊與李賢同得帝眷焉然性頗執嘗有詔舉賢良方正經明行修及山林隱</hi>
　<hi>逸士至者率下部試翺黜落百不取一二翺性不喜南士英宗嘗言北人文雅不及南人顧質直䧺偉緩</hi>
　<hi>急當得力翺由是益多引北人此不無少損云</hi>
<pb n="KR2b0038_WYG_018-13a"/>
十二月杖謫翰林院編修章懋黄仲昭檢討莊㫤<lb/>
　<hi>以明年上元張燈命詞臣撰詩詞進奉懋仲昭㫤同疏進諫畧曰今川東未靖遼左多虞三楚豫章赤地</hi>
　<hi>千里正陛下宵旰焦勞之日不宜更耽宴樂至翰林以論思為職宣宗皇帝御製翰林箴曰啓沃之言惟</hi>
　<hi>義與仁堯舜之道鄒魯以陳張燈豈堯舜之道詩詞豈仁義之言帝王慎小謹徴必矜細行者正以欲不</hi>
　<hi>不可縱漸不可長也乞停止烟火移此視聽明目達聰省此資財賑饑恤困則災祲可消太平可致矣帝</hi>
　<hi>以元夕張燈祖宗故事責懋等妄言杖之謫懋仲昭知縣㫤通判時以懋等與羅倫同稱為翰林四諫</hi>
　質實<hi>章懋字徳懋蘭谿人黄仲昭名潛以字行莆田人莊㫤字孔賜江浦人懋等既謫在道以給事</hi>
　<hi>中毛宏等論救懋仲昭改南京大理評事㫤改南京行人司副</hi>
<pb n="KR2b0038_WYG_018-13b"/>
<hi>戊子</hi>四年春三月免湖廣被災秋糧<lb/>
　<hi>免荆州等處一十四府七十五州縣并武昌等二十三衛所糧一百七萬三千餘石以去年旱故也</hi>
禁勲戚請民田夏四月慶雲伯周壽求涿州田許之<lb/>
　<hi>先是番僧扎實巴勒乞静海地為常住田嘉善公主求文安地數百頓徳王請夀張地四千餘頃皆予之</hi>
　<hi>户科給事中邱宏等上言國初北直𨽻山東地方土曠人稀太祖太宗屢頒明詔許民耕種允不科税乃</hi>
　<hi>權豪怙勢專利病民率指為閒田乞奏至數十百頃夫地踰百頃古者百家恒産也豈可徇一人之私而</hi>
　<hi>奪百家恒産哉乞収前命還給下民仍勅該部痛革徃弊帝然之詔自今乞請皆不許扎實巴勒等所乞</hi>
　<hi>還之于民未㡬周夀以太后弟冐禁求涿州田六十餘頃帝不得已許之自是翊聖夫人劉氏求通州武</hi>
<pb n="KR2b0038_WYG_018-14a"/>
　<hi>清縣地三百餘頃壽弟長寧伯彧求武强武邑地六百餘頃皆予之給事中李森疏諫不復省</hi>質實<lb/>
　<hi>静海金以清州窩子口也置静海縣明洪武初改静海屬河間府今屬天津府文安漢縣五代周屬覇州</hi>
　<hi>宋至明因之今屬順天府武清縣唐置明屬通州今屬順天府武强縣漢武隧晉置武强明屬晉州今屬</hi>
　<hi>深州周夀昌平人錦衣衛千户周能之子能女為英宗妃生憲宗是為孝肅皇太后能卒壽嗣太后弟也</hi>
　<hi>憲宗擢左府都督同知尋封慶雲伯壽弟彧封長寧伯嘉善公主英宗女成化二年下嫁王増兵部尚書</hi>
　<hi>王驥之子邱宏字寛叔上杭人李森字時茂歴城人  扎實巴勒舊作劄實巴今改</hi>
　　發明<hi>勲戚乞請閒田病民專利因言官之奏而禁之是矣乃其禁甫申尋又允周夀等所請雖</hi>
　　<hi>臺垣力諌置之不省後且屢乞不已轉以彭韶季琮覆勘不奉命下之詔獄抑何前後異轍歟周夀</hi>
<pb n="KR2b0038_WYG_018-14b"/>
　　<hi>軰冐禁行私固為藐法而憲宗徇情寡斷忘小民之恒業恣貴戚之貪婪選愞遷就而使法不能行</hi>
　　<hi>國是尚可問哉</hi>
加番僧封號<lb/>
　<hi>西僧扎巴置勒燦以秘宻教得幸封萬行荘嚴功徳最勝智慧圓明能仁感應顯國光教宏妙大悟法王</hi>
　<hi>西天至善金剛普濟大智慧佛扎實巴勒為清修正覺妙慈普濟䕶國衍教灌頂宏善西天佛子大國師</hi>
　<hi>索諾木置勒燦為静修宏善國師其徒加封鍚誥命者不可勝計服食器用僭擬王者出入乘椶輿衛卒</hi>
　<hi>執金吾仗前導其他羽流加號真人髙士者亦充盈都下而佞倖由兹更進矣</hi>質實<hi>扎巴置勒燦舊</hi>
　<hi>作劄已堅參索諾木置勒燦舊作鎻南堅參今俱改</hi>
<pb n="KR2b0038_WYG_018-15a"/>
陳文卒<lb/>
　<hi>文素以才自許在外頗著勞績士大夫多兾其進用及居宫端行事鄙猥既參大政無所建白子弟家人</hi>
　<hi>大通賄賂文毎退朝則引賓客故人置酒曲宴專務請屬性又卞急遇睚眦怨必報羅倫論李賢奪情文</hi>
　<hi>以已為詹事時方丁母憂益内媿隂助賢逐倫更為時論所鄙李賢卒後文恣意而行名節大喪及是卒</hi>
六月免江西被災秋糧<lb/>
　<hi>以旱災免二百八十八萬六千三百餘石</hi>
慈懿皇太后錢氏崩<lb/>
　<hi>初英宗之北狩也錢后傾宫中貲佐迎駕夜哀泣籲天倦即卧地損一股復損一目及在南宫英宗不自</hi>
<pb n="KR2b0038_WYG_018-15b"/>
　<hi>得后曲慰解故英宗大漸時遺命曰錢皇后千秋萬嵗後與我同𦵏大學士李賢退而書之冊及營裕陵</hi>
　<hi>賢請營三壙中㫖不可事遂寝至是周太后不欲后合𦵏帝召大臣議彭時曰合𦵏裕陵主祔廟定禮也</hi>
　<hi>翼日又問時對如前帝曰朕豈不知慮他日妨母后耳時與商輅劉定之合詞言曰皇上大孝當以先帝</hi>
　<hi>心為心今若安厝于左而虗右以待將來則兩全其美矣帝頷之是夕時等復疏言漢文帝尊所生母李</hi>
　<hi>宸妃而吕后仍𦵏長陵宋仁宗追尊生母李宸妃而章獻劉后仍祔太廟今若陵寝之制稍有未合則有</hi>
　<hi>乖前美貽譏來葉下禮官及羣臣聚議皆請如時言帝曰乖禮非孝違親亦非孝其議别卜明日廷臣百</hi>
　<hi>四十七人並上疏諫又明日禮部尚書姚䕫合諸大臣疏言天下者祖宗之天下皇上當守祖宗成法豈</hi>
　<hi>可阿順母后顯違前典帝猶豫未决給事中毛宏倡言此大事吾軰當以死爭合羣臣伏哭文華門外帝</hi>
<pb n="KR2b0038_WYG_018-16a"/>
　<hi>命退衆叩頭曰不得㫖不敢退自已至申帝與太后皆感動乃許之羣臣齊呼萬嵗出</hi>質實<hi>文華</hi>
　<hi>門在端本宫之右毛宏字士廣鄞人</hi>
秋八月京師地震<lb/>
九月𦵏孝荘睿皇后于裕陵<lb/>
　<hi>上尊諡曰孝莊皇后允羣臣議合𦵏裕陵</hi>
振陜西饑<lb/>
彗星見<lb/>
　<hi>是月癸亥有客星蒼白色芒長三文尾指西南變為彗星掃三台越五十八日乃滅時彭時等上疏言外</hi>
<pb n="KR2b0038_WYG_018-16b"/>
　<hi>廷大政固所當先宫中根本尤為至急諺云子出多母今嬪嬙衆多維熊無兆必陛下愛有所專而專寵</hi>
　<hi>者已過生育之期故也望均恩愛為宗社大計六科給事中魏元等亦言畧曰今春以來災異叠見近日</hi>
　<hi>彗星又見東方光拂台垣人心洶懼皆隂盛陽徽之驗也臣傳聞宮中盛寵匹耦中宫陛下富有春秋而</hi>
　<hi>震位尚虗豈可以宗廟社稷之大計一付于愛專情一之人而不求所以固國本安民心哉伏願思祖宗</hi>
　<hi>傳體之重使隂陽各歸厥分萬年之基將在乎此十三道御史康永韶等亦以為言帝曰宫中之事朕自</hi>
　<hi>有處不聽</hi>質實<hi>魏元字景善朝城人康永韶字用和祁門人</hi>
冬十一月都督劉玉副都御史項忠討開城叛㓂滿俊<lb/>
平之<lb/>
<pb n="KR2b0038_WYG_018-17a"/>
　<hi>俊自稱招賢王擁衆嘯聚不數月衆至數萬關中震動乃以玉為副将軍忠總督軍務討之八月巡撫陳</hi>
　<hi>价總兵官任壽吳琮及滿俊戰敗績都指揮蔣泰申澄被殺玉等抵石城前軍已屢敗賊乘勝逐之伏羗</hi>
　<hi>伯毛忠奪其西北山幾破忽中流矢死玉被圍諸軍欲退項忠斬一千户以狥衆力戰忠親冐矢石不少</hi>
　<hi>避玉得出復連戰數十賊大衂㑹天寒甚忠慮賊乘凍度河與套㓂合乃督兵直薄城下列圍困之賊窘</hi>
　<hi>欲降忠偕玉單騎赴之賊遥望羅拜忠直前挾俊侄璹以歸俊疑懼不出有賊將楊虎貍夜出汲被獲忠</hi>
　<hi>貰其死諭以購賊賞格且賜之金帯鈎縱歸使誘俊出戰伏兵擒焉賊盡殱于是毁石城送俊京師伏誅</hi>
　<hi>永先是朝廷聞价等之敗撫寧侯朱永將京軍赴援  多所邀請彭時惡其張大且度軍可無行苐令整</hi>
　<hi>旅以待適忠以圍石城馳疏至帝遣中官偕白圭程信至閣議時曰賊四出攻掠鋒誠不可當今入石城</hi>
<pb n="KR2b0038_WYG_018-17b"/>
　<hi>自保我軍圍甚固此困獸易擒耳信曰安知忠不退師時曰彼部分已定何故退且今出師何時到信曰</hi>
　<hi>來春時曰如此益緩不及事事成敗冬月决矣信忿出危言曰忠若敗必斬一二人然後出師衆危之問</hi>
　<hi>時何所見曰觀忠疏曲折知其能若聞别遣禁軍則退避不敢任賊不可知矣時惟商輅然其言至是賊</hi>
　<hi>果平人乃大服</hi>質實<hi>滿俊亦名滿四其祖巴丹洪武初即率所部歸附世以千户畜牧為䧺長仍其</hi>
　<hi>故俗無科徭地在開城縣固原里俊素獷悍藏匿奸盗㑹有獄連俊有司跡捕至其家多要索遂激衆為</hi>
　<hi>亂守臣遣俊侄指揮璹徃捕俊殺其從者遂刧璹據石城以叛石城今在固原州西即唐吐蕃石堡城最</hi>
　<hi>險固城在山嶺四靣削壁中鑿五石井以貯水惟一徑可縁而上陳价銅梁人任夀臨漳人寧逺侯禮之</hi>
　<hi>子吳琮䝉古人遵化伯克勒之子毛忠凉州人其曽祖于洪武初歸附從軍征役祖又以征哈宻戰没父</hi>
<pb n="KR2b0038_WYG_018-18a"/>
　<hi>寳永樂中以出塞功授百户忠嗣立功甘凉陞都督成化三年以討番功封伏羗伯鎮甘肅固原里地</hi>
<hi>己丑</hi>五年夏五月以禮部侍郎萬安兼翰林學士入内閣<lb/>
預機務<lb/>
　<hi>安由編修累遷禮部左侍郎外寛而深中同年生詹事李泰中官永昌養子也齒少于安安兄事之得其</hi>
　<hi>歡泰毎當遷必推安出已上至是議簡閣臣復推安曰子先之我不患不至故安得入閣而泰忽暴病死</hi>
　<hi>安無學術既柄用惟日事請托結諸閹為内援時萬貴妃寵冠後宫安因内使致殷勤自稱子侄行妃嘗</hi>
　<hi>自愧無門閥聞則大喜妃弟錦衣指揮通遂以族屬數過安家兩家婦日相徃來通妻著籍禁中恣出入</hi>
　<hi>安得備知宫中動静益自固</hi>質實<hi>萬安字循吉眉州人李泰香河人</hi>
<pb n="KR2b0038_WYG_018-18b"/>
六月癸丑朔日有食之<lb/>
秋八月禮部侍郎兼學士劉定之卒<lb/>
　<hi>定之謙恭質直厯官以來多所建白至是卒贈禮部尚書諡文安</hi>
御經筵<lb/>
　<hi>先是劉定之請御經筵兼講太祖御製諸書斥異端邪教勿令害政耗財帝留其疏至是乃復御經筵視</hi>
　<hi>午朝</hi>
下刑部郎中彭韶監察御史季琮于獄<lb/>
　<hi>太后弟周彧已奏乞武强武邑地六百餘頃至是又欲于其外籍民田帝遣官按視皆民所墾闢輸賦者</hi>
<pb n="KR2b0038_WYG_018-19a"/>
　<hi>因據籍步之毎畆百歩餘没入為閒田得七十餘頃彧不滿復言于帝改命韶琮覆視韶琮徃不復歩田</hi>
　<hi>周視徑歸上疏自劾曰真定田自祖宗時許民墾種即為恒産除租賦以勸力農功臣戚里家與國咸休</hi>
　<hi>豈當與民爭尺寸地臣誠不忍奪小民衣食附益貴戚請伏奉使無状罪疏入詔以田歸民而責韶等邀</hi>
　<hi>名方命下詔獄言官爭論救乃釋</hi>質實<hi>彭韶字鳳儀莆田人季琮仁和人</hi>
冬十一月起復韓雍總督兩廣<lb/>
　<hi>先是雍以兩廣地大事殷請于東西各設巡撫帝可之而命雍總理軍事未㡬雍以憂歸賊復熾僉事陶</hi>
　<hi>魯言兩廣地勢錯互當如指臂相使不可離析近賊入廣西臣與廣東三司議調兵匝月未决以是賊得</hi>
　<hi>大肄刦掠乞仍命大臣一人總之庶事權一而責有所歸乃起雍為總督閒府梧州</hi>質實<hi>陶魯字自</hi>
<pb n="KR2b0038_WYG_018-19b"/>
　<hi>强欎林人</hi>
<hi>庚寅</hi>六年春二月遣使廵州郡<lb/>
　<hi>兵部尚書白圭等言陜西屢遭㓂掠川廣盗攘未息疫癘行于閩越災異見于淮南兩畿齊豫雨雪愆期</hi>
　<hi>二麥槁死荆襄流民動數十萬姦盗由之乞簡大臣循行天下便宜興革于是遣大理寺少卿宋旻侍郎</hi>
　<hi>曽翬原傑黄琛副都御史滕昭巡視畿内大名諸府暨浙江河南四川福建訪軍民疾苦考察官吏奏斥</hi>
　<hi>貪殘吏甚衆其南北直𨽻陜西山西山東湖廣荆襄兩廣貴州有廵按者江西有撫民按察使者及雲南</hi>
　<hi>多土官者皆不遣使責所在官司恤民察吏</hi>質實<hi>宋雯浙江淳安人曾翬子字時叔泰和人原傑字</hi>
　<hi>英陽城人滕昭字自明汝州人</hi>
<pb n="KR2b0038_WYG_018-20a"/>
三月免湖廣山東被災税糧<lb/>
　<hi>湖廣免二十八萬餘石山東免三十九萬餘石</hi>
免蘇松常鎮四府被災税糧<lb/>
　<hi>免蘇松常鎮四府及蘇太鎮三衛所去年秋糧二十四萬八千餘石屯糧七千一百餘石</hi>質實<hi>蘇州</hi>
　<hi>衛太倉衛鎮江衛並𨽻中軍都督府</hi>
命撫寧侯朱永都御史王越等禦敵延綏<lb/>
　<hi>先是瑪拉噶雖求貢而屢犯延綏尋後紏三衛入㓂榆林大擾大同巡撫王越遣許寧及楊信等連敗之</hi>
　<hi>至是博勒訥與阿勒楚爾合别部伽嘉色凌博勒呼亦入據河套伽嘉色凌舊居土爾番天順間嘗遣使</hi>
<pb n="KR2b0038_WYG_018-20b"/>
　<hi>朝貢朝廷使徃撫諭之已乃稍引而東與諸部相雄長遂竊入套中為久居計延綏告急帝命永為将軍</hi>
　<hi>以越參贊軍務徃禦之永至數以㨗聞越等皆論功陞賞而敵據套自如既而越辭大同巡撫詔聽之加</hi>
　<hi>總督軍務專辦西事然是時敵衆數萬而官軍堪戰者僅萬人又分散防守勢不相敵因上戰守二䇿廷</hi>
　<hi>議以糧匱馬乏難于進勦且命邊将慎守禦以圖萬全乃勅吏部侍郎葉盛徃巡邊與越等議戰守</hi>質<lb/>
　實<hi>榆林隋縣為榆林郡治唐為勝州治宋入于西夏明正統中築榆林城成化中置衛今改府土爾番</hi>
　<hi>明史西域傳土爾番在火州西百里去哈宻千餘里今在阿斯塔克西北五十八里東距闢展城三百二</hi>
　<hi>十三里北倚金嶺嶺麓有泉南流周繞國城囘民資其耕種唐高昌縣有安樂城即其遺址也王越字世</hi>
　<hi>昌濬州人許寕字志道江都人貴之子勒土爾番舊作土魯番伽嘉色凌舊作癿加恩蘭博  呼舊作孛</hi>
<pb n="KR2b0038_WYG_018-21a"/>
　<hi>羅忽今俱改</hi>
夏四月旱<lb/>
　<hi>北畿山東河南大旱陜西四川山西兩廣雲南並饑先後振之</hi>
六月戊申朔日有食之<lb/>
大水<lb/>
　<hi>順天河間永平諸府大水時旱澇相仍民食草木㡬盡從吏部尚書姚夔請遣使振䘏</hi>
秋七月皇子生于西内<lb/>
　<hi>皇子即孝宗母紀氏賀縣人本土官女征蠻俘入掖庭授女史警敏通文字命守内藏時萬貴妃專寵而</hi>
<pb n="KR2b0038_WYG_018-21b"/>
　<hi>妬後宫有娠者皆墮之帝偶行内藏妃應對稱㫖悦幸之遂有身萬貴妃知而恚甚命婢釣治之婢謬報</hi>
　<hi>曰病痞乃謫居安樂堂久之皇子生使門監張敏溺焉敏驚曰上未有子奈何棄之稍哺粉餌飴宻藏之</hi>
　<hi>他室貴妃日伺無所得時吳后居西内近安樂堂宻知其事徃來哺養帝與妃不知也</hi>質實<hi>安樂</hi>
　<hi>堂蕪史由金海橋玉熙宮迤西曰櫺星門迤北曰羊房夾道牲口房虎城在焉内安樂堂在焉成化間萬</hi>
　<hi>貴妃專寵孝穆紀皇后有娠託疾居此誕生孝宗張敏同安人</hi>
免南畿四川被災税糧<lb/>
八月下詔寛䘏<lb/>
　<hi>以水旱相仍故也</hi>
<pb n="KR2b0038_WYG_018-22a"/>
冬十月免畿内河南山東被災税糧<lb/>
　<hi>以水災免保定等衛子粒二萬三百石有竒以旱災免河南民田夏税三十七萬七千七百石有竒軍屯</hi>
　<hi>子粒八萬六百石有竒以旱災免濟南兖州等處秋糧二十八萬九千七百石有竒濟南昌平清州徳州</hi>
　<hi>諸衛所子粒七千三百石有竒</hi>質實<hi>保定衛屬大寧都司濟南衛青州衛並屬山東都司徳州衛𨽻</hi>
　<hi>後軍都督府</hi>
十一月荆襄流民作亂命項忠總督軍務討之<lb/>
　<hi>初白圭討平劉通荆襄流民屯結如故通黨李鬍子者始與石和尚等嘯聚為逆通等就擒李與其黨王</hi>
　<hi>彪小王洪等掠南漳諸縣流民附賊者至百萬偽稱太平王署其黨為總兵先鋒等又立一條蛇坐山虎</hi>
<pb n="KR2b0038_WYG_018-22b"/>
　<hi>等號官軍屢勦不利荆襄諸郡騷然詔忠與李震討之忠至襄陽請調永順保靖土兵而先分軍列要害</hi>
　<hi>多設旗幟鉦鼓遣人入山招諭流民來歸者四十餘萬㑹彪引騎覘軍且阻歸者出不意擒之時白圭為</hi>
　<hi>兵部欲止土兵毋調忠疏言賊在萬山中據險為亂復有流民從之患且不測今以詔㫖諭其生路民扶</hi>
　<hi>老携幼出山不絶若中止土兵怨民聞之仍懐二心彪雖授首而元惡未殄鳥伏鼠竄設復再聚重調為</hi>
　<hi>難乃聽調土兵如故合二十五萬分八道逼之流民歸者又數萬賊潛伏山砦伺間出刼忠命将擊之遇</hi>
　<hi>于竹山縣乘溪漲半渡截擊遂擒李鬍子小王洪等賊多溺死</hi>質實<hi>永順宋覊縻州明永順宣慰司</hi>
　<hi>𨽻湖廣都司今改永順府保靖宋覊縻州明保靖宣慰司今改保靖縣屬永順府竹山縣古庸國地秦置</hi>
　<hi>上庸縣梁析置安城縣西魏改曰竹山明初縣屬襄陽府成化十二年改屬鄖陽府今因之李鬍子名原</hi>
<pb n="KR2b0038_WYG_018-23a"/>
　<hi>新鄭人</hi>
　　發明<hi>白圭之平劉通至此纔五年耳使當賊渠就縛之後即能殱除支黨撫定流民或因地置</hi>
　　<hi>官或増兵設戌俾山谿榛莽之中無復少留餘孽亦何遽煩項忠之申討耶乃倉猝班師初不籌善</hi>
　　<hi>後之策如黨魁李原者尚聽之潛匿山林遂至不數年間嘯聚如故圭已無所辭咎及忠請調土兵</hi>
　　<hi>欲為勦絶之計而圭又請止無調若欲掣忠之肘者既眙患于後復忮他人之功績而隂撓之圭尚</hi>
　　<hi>為時論所推惜乎其不講于公忠體國之道者也</hi>
　<lb/>
　<lb/>
<pb n="KR2b0038_WYG_018-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定資治通鑑綱目三編卷十三<lb/>
</p>
<p>
</p>
  </div>
</body>
</text>
</TEI>
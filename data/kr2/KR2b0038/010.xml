<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0038_WYG_010-1a"/>
欽定四庫全書<lb/>
御定資治通鑑綱目三編卷五<lb/>
　<hi>起癸未明成祖永樂元年盡己丑明成祖永樂七年</hi>凡七年<lb/>
<hi>癸未</hi>成祖文皇帝永樂元年春正月復周齊代岷四王國<lb/>
　<hi>帝即位復四王爵遼王植改封荆州至是四年皆子舊封各令之國谷王橞以開門功賞賜優渥尋徙封</hi>
　<hi>長沙遼府長史程通建文朝上封事陳禦備策有言其多指斥者下獄死并捕其友人徽州知府黄希范</hi>
　<hi>論死籍其家</hi>質實<hi>按明史諸王表以遼王植之改封荆州系之永樂二年而遼簡王傳云建文中</hi>
　<hi>燕兵起植渡海歸朝改封荆州是又謂植之改封在建文時攷明成祖實録洪武三十五年九月敕遼王</hi>
<pb n="KR2b0038_WYG_010-1b"/>
　<hi>植曰弟以遼地荒逺經涉海洋固請改國荆州且以廣寜重鎮就留三䕶衛于彼以益邊防欲于荆州别</hi>
　<hi>給一衛備使令言之再三却而復至勉從所請建國荆州而仍舊封號則植之改封荆州實于成祖即位</hi>
　<hi>之九月明史表傳皆誤希本朝乾隆四十一年追諡程通黄  范節愍</hi>
以北平為北京<lb/>
　<hi>設北京留守行後軍都督府行部國子監行太僕寺改北平為順天府</hi>質實<hi>行都督府置左右都</hi>
　<hi>督同知僉事等官行部置尚書二員侍郎四員所屬六曹各設郎中等官</hi>
二月遣御史分巡天下<lb/>
　<hi>命監察御史分詣各布政司巡視民瘼自是為定制至洪熙元年定出巡史期以八月</hi>
<pb n="KR2b0038_WYG_010-2a"/>
徙寧王權于南昌<lb/>
　<hi>初權之被誘入闗也帝許以事成中分天下及即位留之京師時大寧殘廢已無可歸乃乞改南土請蘇</hi>
　<hi>州及錢塘皆不許封之南昌詔即布政司為邸瓴甋規制無所更已而有告權巫蠱誹謗者宻探無騐得</hi>
　<hi>已權自是日韜晦搆精廬一區讀書鼓琴其間終帝之世得無患</hi>質實<hi>姜清秘史王屏從兵與老</hi>
　<hi>中官數人偕往南昌稱病卧城樓乞即封南昌帝不得已封之考明史寧王以善謀稱既被成祖誘執復</hi>
　<hi>不許封内地當必圖免禍自全豈有不俟命而徑往南昌之理成祖實録云遣王之國賜鈔一萬錠親製</hi>
　<hi>詩送之野史不足據也錢塘秦錢塘縣改唐為塘明為杭州府治今因之</hi>
遣中官侯顯等使外域<lb/>
<pb n="KR2b0038_WYG_010-2b"/>
　<hi>帝聞烏斯藏僧哈里馬勒善幻化欲致一見因通迤西諸番命顯齎書幣往迓選壯士健馬䕶行未㡬又</hi>
　<hi>遣馬彬使瓜哇蘇門答剌諸國李興使暹羅尹慶使滿剌加柯枝諸國于是中官銜命異域者紛紛四出</hi>
　<hi>矣</hi>質實<hi>瓜哇在占城西南宣徳七年入貢表書一千三百七十六年葢漢宣帝元康元年乃其建</hi>
　<hi>國之始蘇門答剌在占城西南海中或言即漢條支唐波斯大食二國地西洋要㑹也暹羅即隋唐赤土</hi>
　<hi>國後分為暹與羅斛二國元時羅斛并有暹地遂稱暹羅斛洪武十年来朝賜暹羅國王之印自是始稱</hi>
　<hi>暹羅滿剌加在占城南海中或言即古頓遜唐哥羅富沙柯枝在西海中或言即古盤盤國  哈里瑪勒</hi>
　<hi>舊作哈立麻今改</hi>
三月徙大寧都司于保定始以大寧地畀烏梁海<lb/>
<pb n="KR2b0038_WYG_010-3a"/>
　<hi>初北平兵起厚賂三衛説之来既誘執寧王權乃選烏梁海三千人為竒兵從戰至是改北平行都司為</hi>
　<hi>大寧都司徙保定遂割大寧地畀烏梁海以償前勞自是洪梁中所築諸城盡廢北邊失一重鎮天順末</hi>
　<hi>末遼為東西及三岔河北故地悉為烏梁海所有遼東宣府聲援隔絶矣</hi>質實<hi>遼河在奉天府西一</hi>
　<hi>百里有東西二源自邊外合流而南經開原鐵嶺二縣西又南經承徳遼陽海城之西又南入海三岔河</hi>
　<hi>一作三汊河遼河流經鐵嶺縣北清河自東来㑹入雙峽口西南分為二曰内遼河外遼河遠縣之西南</hi>
　<hi>合為一至開城為巨流河又分流復南滙經海城縣之西與太子河㑹謂之三汊河左右即遼東遼西所</hi>
　<hi>由分</hi>
命平江伯陳瑄等督海運餉北京遼東<lb/>
<pb n="KR2b0038_WYG_010-3b"/>
　<hi>洪武中靖海侯吳禎等先後督江浙邊海衛軍嵗轉遼餉至三十年以遼餉贏羡罷海運及是北方軍儲</hi>
　<hi>不足乃命瑄與都督僉事宣信帥舟師由海道運糧四十九萬石餉北京遼東自後嵗以為常</hi>
振直𨽻北京山東河南饑<lb/>
夏四月命户部尚書夏原吉浚吳淞江<lb/>
　<hi>時蘇松嘉湖數郡頻年水災命原吉治之原吉上言浙西諸郡蘇松最居下流嘉湖常頗髙環以太湖綿</hi>
　<hi>亘五百里納杭湖宣歙溪澗之水散注澱山諸湖以入三泖頃為浦港湮塞漲溢害稼拯治之法在濬呉</hi>
　<hi>淞諸浦按呉淞江袤二百餘里廣百五十餘丈西接太湖東通海前代常疏之然當潮汐之衡旋疏旋塞</hi>
　<hi>自吳江長橋抵下界浦百二十餘里水流雖通實多窄淺從浦扺上海南蹌浦口百三十餘里潮汐淤塞</hi>
<pb n="KR2b0038_WYG_010-4a"/>
　<hi>已成平陸灧沙游泥難以施工嘉定劉家港即古婁江徑入海常熟白苑港徑入江皆廣川急流宜疏吳</hi>
　<hi>淞南北兩岸安亭等浦引太湖諸水入劉家白苑二港使其勢分松江大黄浦乃通吳淞要道今下流遏塞</hi>
　<hi>難濬旁有范家浜至南蹌浦口徑達海宜濬令深濶上接大黄浦達泖湖之水庶㡬復禹貢三江入海之</hi>
　<hi>舊水道既通乃相地勢各置石閘以時啟閉毎嵗水涸時預修圩岸以防暴流則水患可息帝命發民丁</hi>
　<hi>開濬原吉晝夜經畫布衣徒步以身先之明年原吉復行九月功遂成</hi>質實<hi>呉淞江即古松江自</hi>
　<hi>太湖分流經吳江縣東南下流至嘉定縣入海太湖在蘇州府西南常州府東南湖州府北周五百里亦</hi>
　<hi>曰五湖震澤具區笠澤皆是也歙縣秦置明為徽州府治今因之澱山湖在崑山縣東南八十里松江府</hi>
　<hi>西北七十二里澱山舊在湖中嵗久沙淤山去湖十餘里三泖即泖湖在婁縣西三十五里有上中下三</hi>
<pb n="KR2b0038_WYG_010-4b"/>
　<hi>名北為上泖亦曰圓泖中為大泖南為下泖亦曰長作泖長橋在吳江縣東二里長一百三十丈下界浦一</hi>
　<hi>夏駕浦在崑山縣東南二十里南蹌浦舊志在上海縣東北三十六里今堙劉家浜即劉河口在嘉定縣</hi>
　<hi>北二十四里太倉州東南七十里婁江入海之口也常熟縣梁置唐移置于故海虞城明屬蘇州府今因</hi>
　<hi>之白泖港在常熟縣東七十里今曰白苑浦在太倉州東北宋嘗置砦于此安亭在崑山縣東南四十五</hi>
　<hi>里今有鎮大黄浦在松江府東南十八里首受三泖諸水東流經華亭諸縣至上海縣東北合吳淞江入</hi>
　<hi>海相傳楚春申君所鑿亦名春申浦范家浜在松江府東二十五里三江史記正義蘇州東南三十里名</hi>
　<hi>三江口一江西南上七十里至太湖曰松江一江東北下三百餘里入海曰下江亦曰婁江一江東南上</hi>
　<hi>七十里至白蜆湖曰上江亦曰東江方輿記要云按原吉治水時多艷稱之議者謂原吉浚白茅欲以洩</hi>
<pb n="KR2b0038_WYG_010-5a"/>
　<hi>湖水不知白茅勢髙于湖終不足以洩震澤之水又鑿下駕浦掣吳淞江水北達婁江不知婁江雖通僅</hi>
　<hi>自復故道而新洋下駕二浦横衝松江之腹是反為之害也又浚上海范家浜掣吳淞江南達黄浦入海</hi>
　<hi>不知松江為東西横流大水勢順流駛黄浦為南北縱流小水勢逆流緩𨗳南北之縱浦奪東西之巨流</hi>
　<hi>是通其小而塞其大計一時之近功㤀百世之逺圖也其後三呉多水患實原吉創垂未善云</hi>
秋八月徙富民實北京<lb/>
　<hi>時發流罪以下墾北京田又徙直𨽻蘇州等十郡浙江等九省富民實之</hi>
削歴城侯盛庸爵尋自殺<lb/>
　<hi>帝初命庸鎮淮安旋移山東庸常不自安陳英誣以心懐異謀遂削其爵庸自殺</hi>
<pb n="KR2b0038_WYG_010-5b"/>
冬十一月頒大統厯于朝鮮諸國<lb/>
北京地震<lb/>
閏十一月封胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>為安南國王<lb/>
　<hi>建文初黎季犛弑國王陳日焜立其子顒又弑之立其弟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>復弑<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而簒其位更姓名曰胡一元名其子</hi>
　<hi>蒼曰胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>謂出帝舜裔胡公後僭國號大虞年號元/聖尋自稱太上皇傳位于<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>朝廷不知也帝初踐祚</hi>
　<hi>
                        <graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>遺使奉表朝貢詭言安南王陳氏嗣絶臣陳氏甥為衆所推乞賜封爵帝遣使齎敕諭其陪臣耆老詢</hi>
　<hi>以陳氏繼嗣有無及推立誠偽<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>隨遣使還奏遂詔/封<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>未㡬安南舊臣裴伯耆詣闕告難言臣祖父皆</hi>
　<hi>執政大夫死國事賊臣黎季犛乃故經畧使黎國髦之子弑主篡位屠戮忠良滅族者以百十數臣兄弟</hi>
<pb n="KR2b0038_WYG_010-6a"/>
　<hi>妻孥亦遭害臣禦冦東海遁逃詣闕明年老撾送前國王日煃弟陳天平来奔請兵復讐<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>方使賀正旦</hi>
　<hi>帝出天平示之皆錯愕下拜有泣者伯耆責使者以大義帝始悔封<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>之悞遣使詰責令具簒弑之状以</hi>
　<hi>聞<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>復遣使謝罪請迎天平歸國帝信之三年冬遣都督僉事黄中吕毅以兵納天平於安南四年春將</hi>
　<hi>至芹站山徑險悪<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>伏兵邀殺天平輔行薛嵓自經死中等整兵欲戰橋斷不得前引還帝大怒决意興</hi>
　<hi>師徵中毅至貸其死隨軍立功自贖</hi>質實<hi>成祖實録陳天平奏云臣天平前安南王烜之孫天明之</hi>
　<hi>子日煃弟也日煃卒弟曔立子晛繼之晛子顒顒子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>皆為黎季犛所弑與史傳小異老撾古不通中國</hi>
　<hi>成祖即位土官刀線歹貢方物始置老撾軍民宣慰使司其地南至交趾西北六十八程至雲南布政司</hi>
　<hi>今為南掌國芹站在二安南國舊諒山府雞陵闗南吕毅項城人<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>有低邸  音又七修類稿安南黎季□及</hi>
<pb n="KR2b0038_WYG_010-6b"/>
　<hi>子奆□疑即䎰字音昨奆權上聲玉篇甚大也</hi>
始命内臣出鎮<lb/>
　<hi>初恵帝御内臣嚴燕兵逼江北多逃入軍中漏朝廷虚實帝深以為忠於已及即位封賞既行諸宦官言</hi>
　<hi>功不已帝患之㑹鎮逺侯顧成都督韓觀劉真何福等出鎮貴州廣西遼東寧夏諸邊乃命宦官有謀者</hi>
　<hi>與之偕行賜公侯服位諸将上未㡬雲南大同甘肅宣府永平寧波亦各相繼遣使已又設京營提督大</hi>
　<hi>權悉以委寄遂為一代厲階</hi>質實<hi>王世貞史料以中官出鎮自永樂八年遣馬靖始明史本革除</hi>
　<hi>備遺録始于是年特書于本紀今據之書于此</hi>
<hi>甲申</hi>二年春三月始選進士為翰林院庶吉士<lb/>
<pb n="KR2b0038_WYG_010-7a"/>
　<hi>先是庶吉士不專屬翰林及是春廷試進士賜曾棨等及第出身有差復命於第二甲擇文學優等楊相</hi>
　<hi>等五十人及善書者湯流等十人俱為翰林院庶吉士于是庶吉士遂為翰林官尋又命學士解縉等選</hi>
　<hi>才資英敏者就學文淵閣縉等選修撰棨庶吉士相等二十八人以應二十八宿之數庶吉士周忱自陳</hi>
　<hi>年少願學帝喜而俞之時人謂之挨宿以其在二十八宿之外也</hi>質實<hi>選進士為翰林院庶吉士</hi>
　<hi>謂之館選其後或閒科一選或連科屢選或數科不選所選多寡無定額比三年試之其留者二甲授編</hi>
　<hi>修三甲授檢討不得留者為給事中御史主事或外為州縣官謂之散館宣徳五年始命學士教習萬厯</hi>
　<hi>以後掌教習者以吏禮二部侍郎為之曾棨字子啟永豐人楊相泰和人湯流泰和人周忱字恂如吉水</hi>
　<hi>人按實録縉等選修撰曾棨編修周述周孟簡庶吉士楊相劉子欽彭汝噐王英王直余鼎章敞王訓柴</hi>
<pb n="KR2b0038_WYG_010-7b"/>
　<hi>廣敬王道熊直陳敬宗沈升洪順章朴余學夔羅汝敬盧翰湯流李時勉段明倪維哲袁添禄吾紳楊勉</hi>
　<hi>二十八人就學文淵閣命司禮監月給筆墨紙光禄給朝暮膳禮部月給膏燭鈔人三錠工部擇近第宅</hi>
　<hi>居之周述字崇述吉水人孟簡述從弟劉子欽吉水人彭汝器安福人王英字時彦金谿人王直泰和人</hi>
　<hi>余鼎星子人章敝字尚文㑹稽人王訓廬陵人柴廣敬餘姚人王道永嘉人熊直豐城人陳敬宗字光世</hi>
　<hi>慈谿人沈升海寧人洪順懐安人章朴寧海人余學夔泰和人羅汝敬吉水人盧翰星子人李時勉名懋</hi>
　<hi>以字行安福人段明守時舉武進人倪維哲一作惟善晉江人袁添禄衡山人吾紳字叔縉開化人楊勉</hi>
　<hi>江寧人</hi>
夏四月立子髙熾為皇太子封髙煦為漢王髙燧為趙<lb/>
<pb n="KR2b0038_WYG_010-8a"/>
王<lb/>
　<hi>帝初起兵髙煦常從戰有功帝以為類已髙煦亦以此自負謀奪嫡及議建儲邱福等言髙煦有功宜立</hi>
　<hi>獨金忠力争以為不可帝召解縉問之縉稱皇太子仁孝天下歸心帝不應縉又頓首曰好聖孫為皇孫</hi>
　<hi>瞻基也復問黄淮尹昌隆對與縉同帝意乃决</hi>質實<hi>髙煦初封雲南後改樂安髙燧封彰徳皇孫瞻</hi>
　<hi>基仁宗孝誠張皇后生是為宣宗</hi>
以僧道衍為太子少師<lb/>
　<hi>道衍從帝藩邸定䇿起兵戰守機事皆决焉帝即位授道衍僧録司左善世及是論功為第一拜資善大</hi>
　<hi>夫太子少師復姚姓賜名廣孝帝與語呼為少師而不名命蓄髪不肯賜第及兩宫人皆不受常居僧寺</hi>
<pb n="KR2b0038_WYG_010-8b"/>
　<hi>退朝仍緇衣帝往来兩都出塞北征留輔太子於南京皇長孫出閣就學又侍説書</hi>
六月汰冗官<lb/>
　<hi>帝以吏部所録中外官數比舊額增數倍命汰之尚書蹇義等言在京各官額外添設者送部别用在外</hi>
　<hi>令所𨽻上官嚴行考覈今年所取二甲三甲進士量留七十員分𨽻諸司觀政各王府教授伴讀缺於第</hi>
　<hi>三甲内選用餘悉遣歸進學從之</hi>
封哈宻恩克特穆爾為忠順王<lb/>
　<hi>哈宻漢伊吾盧地元末以威武王納固爾鎮之改封肅王卒弟恩克特穆爾嗣帝即位遣使招諭遂入貢</hi>
　<hi>詔封忠順王明年迤北汗郭勒齊毒死之以病卒聞命其兄子托克托襲封</hi>質實<hi>伊吾盧後漢置</hi>
<pb n="KR2b0038_WYG_010-9a"/>
　<hi>宜禾都尉於此唐置伊州明設哈宻衛其後為土爾番所據今編旗視各䝉古有通判駐之在嘉峪闗西</hi>
　<hi>北一千六百里納固爾元族子恩克特穆爾舊作安克帖木兒納固爾舊作納忽里托克托舊作脱脱今</hi>
　<hi>並改</hi>
秋九月周王橚來朝獻騶虞<lb/>
　<hi>百官請賀帝曰祥瑞之來易令人驕是以明主遇祥自警未嘗因祥自怠警怠者國之安危繫焉騶虞若</hi>
　<hi>果為祥在朕更當修省</hi>
以胡儼為國子祭酒<lb/>
　<hi>儼在閣承顧問嘗不欲先人然少戇帝以為祭酒遂不預機務</hi>
<pb n="KR2b0038_WYG_010-9b"/>
冬十月河决開封<lb/>
　<hi>命河南都司布政司城池有衝決者即修之</hi>
黄河清<lb/>
　<hi>蒲城河津黄河清十二月同州韓城黄河亦清</hi>質實<hi>河津宋宣和初改龍門縣曰河津明屬蒲州今</hi>
　<hi>屬絳州同州西魏置明屬西安府今升府韓城隋改夏陽縣曰韓城明屬同州今屬同州府</hi>
籍長興侯耿炳文家炳文自殺<lb/>
　<hi>刑部尚書鄭賜都御史陳英劾炳文衣服器皿有龍鳯飾玉帶用紅鞓僭妄不道詔籍其家炳文遂自殺</hi>
　<hi>子璿前軍都督僉事尚懿文太子長女江都公主建文初進駙馬都尉炳文北伐璿勸直捣北平不聴帝</hi>
<pb n="KR2b0038_WYG_010-10a"/>
　<hi>即位璿稱病不出坐罪死弟瓛後軍都督僉事與弟尚寳司卿瑄皆坐罪死炳文雖太祖功臣然以惠帝</hi>
　<hi>肺腑戚故賜等希㫖劾之遂及</hi>
十一月京師地震<lb/>
　<hi>濟南開封亦震</hi>
蠲蘇松嘉湖杭水災田租<lb/>
十二月李景隆有罪削爵<lb/>
　<hi>初景隆以迎降功加太子太保授左柱國朝廷有大事景隆以班首主議諸臣皆不平周王首發其建文</hi>
　<hi>時至邸受賕事廷臣復劾其與弟增枝謀逆有状詔削勲號絶朝請至是李至剛復言其居家不道事遂</hi>
<pb n="KR2b0038_WYG_010-10b"/>
　<hi>奪爵固私第籍其家</hi>質實<hi>李至剛名綱以字行華亭人</hi>
<hi>乙酉</hi>三年春正月韃靼索和爾内屬<lb/>
　<hi>初北平兵起㑹果勒齊弑坤特穆爾稱汗遣使賀之遂與通和其國公趙圖嚕根等率衆助戰並厚加犒</hi>
　<hi>賜及帝即位屢使致書果勒齊賜之銀幣并及其知院阿嚕台等至是阿嚕台别部索和爾及察罕達嚕</hi>
　<hi>噶等先後来歸</hi>質實<hi>索和爾舊作埽湖兒趙圖嚕根舊作脱列干達嚕噶舊作達魯花今並改</hi>
免順天永平保定田租二年<lb/>
　<hi>以數年用兵供給特勞故休息之</hi>
二月命趙王髙燧居守北京<lb/>
<pb n="KR2b0038_WYG_010-11a"/>
夏四月除直𨽻浙江湖廣四川廣東江西福建河南户<lb/>
絶田租<lb/>
　<hi>計田三萬五千一百八十餘頃是春免湖廣被水田租六月振蘇松嘉湖饑免天下農民户口食鹽鈔秋</hi>
　<hi>九月蠲蘇松嘉湖水災田租凡三百三十八萬石</hi>
六月遣中官鄭和使西洋<lb/>
　<hi>帝疑建文帝亡海外命和及王景𢎞等蹤跡之多齎金幣率兵二萬七千餘人造大船六十有二由嘉定</hi>
　<hi>劉家港泛海至福建達占城以次遍厯西洋頒天子詔宣示威徳因給賜其君長不服則以兵懾之五年</hi>
　<hi>和等還諸國使者隨和朝見帝大喜未㡬復命和往遍賚諸國由是来朝者日衆和先後凡七奉使三擒</hi>
<pb n="KR2b0038_WYG_010-11b"/>
　<hi>畨長諸番利中國貨物益互市通商往来不絶故當時有三保太監下西洋之説而後之奉命海表者莫不盛稱</hi>
　<hi>和以誇外番然中國前後耗費亦不貲其隨行軍士或以舟敗漂沒異國有十餘年始得還者什不存一</hi>
　<hi>二云</hi>質實<hi>鄭和雲南人初使擒舊港酋陳祖義舊港故三佛齊國也再使擒錫蘭國王伊埒古鼐爾</hi>
　<hi>及其妻子最後蘇門答剌王錫斡拉謀弑其主并欲殺和和率兵討擒之和是年奉使五年九月還六年</hi>
　<hi>九月再使九年六月還十年十一月往十三年七月還十四年冬往十七年七月還十九年春往二十年</hi>
　<hi>八月還二十二年正月往比還成祖已晏駕洪熙元年二月仁宗命和以下番諸軍守備南京南京設守</hi>
　<hi>備自和始宣徳五年六月和景𢎞復奉命厯忽魯謨斯等十七國而還和事三朝所厯占城瓜哇真臘舊</hi>
　<hi>港暹羅古里滿剌加渤泥蘇門答剌阿魯柯大葛蘭小葛蘭西洋瑣理瑣里加異勒阿撥把丹南巫里甘</hi>
<pb n="KR2b0038_WYG_010-12a"/>
　<hi>把里錫蘭山南渤利彭亨急蘭丹忽魯謨斯比剌溜山孫剌木骨都東麻林剌撒祖法兒沙里灣泥竹步</hi>
　<hi>榜葛剌天方黎伐那孤兒凡三十餘國剌伊埒古鼐爾舊作亞烈苦奈兒錫斡拉舊作蘇斡  今改正</hi>
遣中官山夀帥師出雲州<lb/>
　<hi>時命武城侯王聰覘邊兵别遣山夀帥騎兵出雲州北行㑹之人齎一月糧每三十里置五騎以待馳報</hi>
　<hi>宦者典兵自此始</hi>質實<hi>雲州驛在今赤城縣北三十里即元故雲州也明洪武初廢州置驛宣徳</hi>
　<hi>五年置城戍為雲州堡景㤗五年増設千户所  本朝改設守備</hi>
冬十月殺駙馬都尉梅殷<lb/>
　<hi>初殷守淮安悉力防禦及帝即位殷尚擁兵淮安帝迫公主齧血為書招之殷得書慟哭乃還京既入見</hi>
<pb n="KR2b0038_WYG_010-12b"/>
　<hi>帝曰駙馬勞苦對曰勞而無功徒自愧耳帝黙然二年陳英奏殷祝詛畜養亡帝命執殷家人送遼東至</hi>
　<hi>是殷入朝都督僉事譚深指揮趙曦擠殷死橋下以主殷自投水聞公主牽帝衣大哭問駙馬安在帝曰為</hi>
　<hi>跡賊無自苦尋都督同知許成發其事帝命法司治深曦罪深曦大呼曰上命也奈何罪臣帝大怒立斬</hi>
　<hi>之籍其家封成永新伯官殷二子順昌為中府都督同知景福為旗手衛指揮使  鄂爾和者降人也事</hi>
　<hi>殷久請於帝斷深曦手足剖其賜祭殷遂自經死又國子博士黄彦清坐在殷軍中私諡建文帝誅死</hi>
　質實<hi>黄彦清歙縣人爾本朝乾隆四十一年追諡彦清節愍  鄂  和舊作瓦刺灰今改正</hi>
十二月沐晟討八百大甸降之<lb/>
　<hi>初洪武二十一年八百入貢設宣慰司自是及永樂初頻入貢賜予如例二年以土官刀招你為八百者</hi>
<pb n="KR2b0038_WYG_010-13a"/>
　<hi>乃宣慰使其弟刀招散為八百大甸宣慰使已而遣内官齎敕諭孟定孟養等部道經八百大甸為招散</hi>
　<hi>所阻及是晟帥車里諸宣慰兵至八百境破其猛利石崖及者答二塞又至整線寨木邦兵破其江下等</hi>
　<hi>十餘寨八百恐詣軍門降勅班師</hi>質實<hi>八百世傳部長有妻八百各領一寨因名八百媳婦元元</hi>
　<hi>統初招附置八百等處宣慰司其地東至車里南至波勒西至大古喇與緬鄰北至孟艮好佛惡殺寺塔</hi>
　<hi>以萬計俗名慈悲國嘉靖間為緬所并其酋避居景線為小八百孟定本古蠻地名景麻甸元至元中置</hi>
　<hi>孟定路軍總管府明洪武十五年改孟定府後廢成祖即位復置今因之𨽻永昌府孟南漢永昌西徼地</hi>
　<hi>蠻名迤水元至元中置雲逺軍民總管府明洪武十五年改雲逺府十七年改孟養府後廢成祖即位復</hi>
　<hi>置永樂二年改宣慰使司今為孟艮土司地車里古産里元置撒里路軍民總管府洪武十五年改置車</hi>
<pb n="KR2b0038_WYG_010-13b"/>
　<hi>里軍民府天啟中亾于緬木邦一名孟邦元立木邦木邦路軍民總管府洪武十五年改木邦府後廢成</hi>
　<hi>祖即位復置永樂二年改宣慰使司在今永昌府徼外</hi>
<hi>丙戌</hi>四年春正月初御午朝<lb/>
　<hi>諭六部及近臣曰早朝四方奏事多君臣之間不得盡所言午後事簡卿等有所欲言可從容陳論毋以</hi>
　<hi>将晡朕倦於聴納朕有所欲言者亦欲及此時與卿等商𣙜也</hi>
三月帝詣國子監行釋奠禮<lb/>
　<hi>帝服皮弁行四拜禮御彛倫堂授經設几榻賜講官及大臣翰林坐祭酒司業博士助教序進坐講諸生</hi>
　<hi>圜立以聴祭酒胡儼講堯典同業張智講㤗卦賜百官茶</hi>質實<hi>張智順昌人</hi>
<pb n="KR2b0038_WYG_010-14a"/>
置開元廣寧馬市<lb/>
　<hi>設馬市三一在開原南闗以待海西一在開原城東一在廣寧以待朶顔三衛既而城東廣寧市皆廢惟</hi>
　<hi>南闗市獨存</hi>
夏四月詔求遺書<lb/>
　<hi>帝視朝暇輙御便殿閲書史召翰林儒臣講論嘗問文淵閣經史子集皆備否學士解縉對曰經史粗備</hi>
　<hi>子集尚多闕乃命禮部遣使四出購求遺書</hi>
振常州廬州安慶饑<lb/>
　<hi>是秋九月振蘇州常杭嘉湖流民復業者十二萬餘户</hi>
<pb n="KR2b0038_WYG_010-14b"/>
六月己未朔日有食之<lb/>
　<hi>是日隂雲不見禮部尚書鄭賜請賀帝曰天下至大他處見者多矣且隂陽家言日食而隂雲不見者水</hi>
　<hi>將為災可賀乎不許</hi>
秋七月以成國公朱能為征夷將軍帥師討安南<lb/>
　<hi>帝大發兵討安南命能為征夷將軍沐晟張輔副之帥十八將軍分道進能出廣西晟出雲南詔之曰安</hi>
　<hi>南皆朕赤子惟黎季犛父子首惡必誅他脇從者勿治罪人既得擇陳氏子孫賢者立之母養亂母玩冦</hi>
　<hi>毋毁廬墓毋害禾稼毋攘財貨掠子女毋殺降有一於此雖功不宥焉</hi>
閏七月營北京宫殿<lb/>
<pb n="KR2b0038_WYG_010-15a"/>
　<hi>廷臣請建北京宫殿以備巡幸乃分遣大臣詣川湖各省採木命㤗寧侯陳珪等董治瓴甓徵天下工匠</hi>
　<hi>選在京諸衛及河南山東等處軍民赴北京供役期以明年五月興工</hi>
八月齊王榑有罪廢為庶人<lb/>
　<hi>榑性凶暴復國後益驕縱帝賜書戒之不悛五月榑入朝廷臣劾榑罪榑厲聲曰奸臣喋喋又欲效建文</hi>
　<hi>時耶㑹盡斮此輩帝聞之怒留之京邸削官屬䕶衛及是召其子至並廢為庶人</hi>
冬十月朱能卒於軍詔以張輔代之<lb/>
　<hi>能至龍州病卒追封東平王諡武烈</hi>
十一月髙文雅上書言事詔授以官<lb/>
<pb n="KR2b0038_WYG_010-15b"/>
　<hi>先是通政使受四方章奏非重務不以聞帝知之降㫖切責至是户部人材髙文雅上書言時政首舉建</hi>
　<hi>文事次及救荒䘏民陳瑛劾其狂妄請罪之帝曰草野之人不知忌諱言苟可採勿以直而廢之諭鄭賜</hi>
　<hi>曰不罪直言則忠言進諛言退瑛刻薄非助朕為善者命吏部量授文雅官</hi>
十二月赦<lb/>
　<hi>先是五月諭法司曰決獄貴明而無滯前見刑部引奏遼東衛官縱軍士往髙麗者一指揮專理屯田未</hi>
　<hi>嘗與知而一概逮繫久不䟽決至於病危設死是枉殺之也今天氣已熱徒流以下令所在發遣十一月</hi>
　<hi>法司進月繫囚數几數百人大辟十之一帝曰寒沍淹禁必有死不當罪者凡雜犯死罪以下約二日悉</hi>
　<hi>發遣至是大赦天下</hi>
<pb n="KR2b0038_WYG_010-16a"/>
張輔大破安南兵<lb/>
　<hi>輔軍出慿祥度坡壘闗檄季犛二十罪進破隘留雞陵二闗道芹站抵新福沐晟亦由䝉自蓮花灘出宣</hi>
　<hi>光江徑野蒲斬木通道奪諸闗隘營白鶴安南有東西二都依宣洮沱富良四江為固賊縁江南岸樹柵</hi>
　<hi>築城於多邦隘城柵橋艦連亘九百餘里兵七百萬欲據險以老輔師輔軍次富良江遣都督朱榮破賊</hi>
　<hi>於嘉林江遂與沐晟合軍進攻多邦城夜四鼓令都督黄中等将死士人持炬火銅角越重濠雲梯傅其</hi>
　<hi>城都指揮蔡福先登士蟻附而上角鳴萬炬齊舉遂入城賊驅象迎戰輔以畫獅䝉馬衝之翼以神機火</hi>
　<hi>器衆皆反走賊大潰追至繖圓山盡焚縁江木柵進充東都輯吏民撫降附遣别将李彬陳旭取西都分</hi>
　<hi>軍破其援兵三江州縣皆望風降季犛焚宫室倉庫遁入海明年春定東潮諒江諸府大破季犛舟師於</hi>
<pb n="KR2b0038_WYG_010-16b"/>
　<hi>木丸斬首三萬餘級</hi>質實<hi>慿祥宋慿祥峒明置縣後升州屬思明府今為土州屬太平府坡壘闗在</hi>
　<hi>慿祥州西南界首闗南三十里隘留闗在安南舊諒山府北隘留南為雞陵闗又南為芹站永樂五年改</hi>
　<hi>雞陵闗為鎮夷闗新福安南縣屬北江府在芹站西䝉自縣元置明屬臨安府今因之蓮花灘在䝉自縣</hi>
　<hi>南為入安南大道即梨花江所經也宣光江在安南舊宣化府曠縣北源自雲南臨安府教化長官司入</hi>
　<hi>境流七百餘里達宣化野蒲隘在宣化府西北白鶴江在安南舊興化府北東西二都交人以交州府為</hi>
　<hi>東都即古龍編城以清化府為西都即古九真城洮江即雲南瀾滄江下流經安南臨洮府謂之洮江其</hi>
　<hi>北曰宣江亦曰宣化江其南曰沱江合流處曰三口至交州界為富良江多邦隘在安南舊廣威州西嘉</hi>
　<hi>林江在安南舊北江府西南富良江支流也以經嘉林州故名繖圓山在安南舊嘉興州東三江府領洮</hi>
<pb n="KR2b0038_WYG_010-17a"/>
　<hi>江宣江沱江三州東潮州屬舊新安府諒江府在安南舊交州府東北木凡江在交州成祖實録輔得諜</hi>
　<hi>報賊舟往来富良江距交州下流二十里又言季犛等聚舟於黄江等處遂領軍次木丸江水陸並進朱</hi>
　<hi>榮字仲華泝人</hi>
甌寧王允熙卒<lb/>
　<hi>邸中火王暴卒年十六諡哀簡</hi>
<hi>丁亥</hi>五年春二月謫解縉為廣西㕘議<lb/>
　<hi>縉建議立太子語稍稍傳外庭髙煦深怨之譖縉洩禁中語帝怒遽出縉</hi>
三月封西僧哈里瑪勒為大寳法王<lb/>
<pb n="KR2b0038_WYG_010-17b"/>
　<hi>前年冬侯顯偕哈里瑪勒至帝令建齊於靈谷寺為髙帝髙后薦福或言卿雲甘露青鳥白象之屬連日</hi>
　<hi>畢見帝大喜侍臣多獻賦頌乃封哈里瑪勒萬行具足十方最勝圖覺妙智慧善普應祐國演教如来大</hi>
　<hi>寳法王西天大善自在佛領天下釋教賜印誥其徒三人亦封灌頂大國師</hi>質實<hi>靈谷寺在上元</hi>
　<hi>縣東北鍾山之陽</hi>
夏四月皇長孫瞻基出閣就學<lb/>
　<hi>時生十年矣</hi>
五月張輔禽黎季犛及其子蒼送京師<lb/>
　<hi>官軍追賊至膠州縣悶海口還至鹹子闗賊以海艘入富良江輔與沐晟夾岸迎戰都督桞升等以舟師</hi>
<pb n="KR2b0038_WYG_010-18a"/>
　<hi>横擊大破之季犛父子以小舟遁至海門涇鵲淺時久晴水涸賊棄舟走官軍至驟雨水漲數尺舟畢渡</hi>
　<hi>抵茶籠循舉厥江至日南州竒羅海口永定衛卒王柴胡等生擒黎季犛於海口山中土人武如卿等獲</hi>
　<hi>其子蒼於永盎海口髙望山及其偽太子諸王將相大臣等檻送京師安南平</hi>質實<hi>膠水縣在安南</hi>
　<hi>舊奉化府西南悶海口其地下濕不可駐鹹子闗在舊建昌府快州西北自東南海道入者此為要㑹之</hi>
　<hi>處荼籠城在安南舊乂安府北竒羅縣在乂安府東南方輿紀要禽黎蒼於天琴山山在竒羅縣東是秋</hi>
　<hi>八月前軍都督僉事髙士文捕七源州餘冦至廣源州遇冦力戰死輔遣將討平之髙士文咸陽人贈建</hi>
　<hi>平伯栁升懐逺人</hi>
河南饑逮治匿災有司<lb/>
<pb n="KR2b0038_WYG_010-18b"/>
　<hi>諭都察院曰河南郡縣薦罹旱澇有司匿不以聞有言雨賜時若禾稼茂實者及遣人視之民所收十不</hi>
　<hi>及四五或十不及一至掇草實為食聞之惻然亟發粟振之已有飢死者此朕任用匪人之過已悉寘於</hi>
　<hi>法其榜諭天下有司凡災傷不以聞者罪之不宥</hi>
六月置交阯布政司以行部尚書黄福領之<lb/>
　<hi>求陳氏後不得乃以安南為交阯設交州北江諒江三江建平新安建昌奉化清化鎮蠻諒山新平演州</hi>
　<hi>乂安順化十五府分轄三十六州一百八十一縣又設太原宣化嘉興歸化廣威五州直𨽻布政司分轄</hi>
　<hi>二十九州縣其他要害咸設衛所控之置三司以前工部侍郎張顯宗福建布政司左㕘政王平為左右</hi>
　<hi>布政司前河南按察使阮友彰為按察使命尚書黄福兼掌布政二司事吕毅掌都司黄中副之</hi>質實<lb/>
<pb n="KR2b0038_WYG_010-19a"/>
　<hi>成祖實録改交阯龍興府為鎮蠻府建興府為建平府天長府為奉化府新興府為新安府國威州為威蠻</hi>
　<hi>州宣光州為宣化州上福州為福安州安邦州為靖安州日南州為南靖州布政州為政平州明靈州為</hi>
　<hi>南靈州龍眼縣為清逺縣安世縣為清安縣應天縣為應平縣山明縣為山定縣上福縣為保福縣龍潭</hi>
　<hi>縣為清潭縣丹鳯縣為丹山縣龍㧞縣為隴拔縣天施縣為施化縣古戰縣為古平縣統兵縣為統寧縣</hi>
　<hi>佛誓縣為善誓縣天本縣為安本縣獨立縣為平立費縣黎家縣為黎平縣御天縣為新化縣費家縣為古</hi>
　<hi>縣安邦縣為同安縣安興縣為安和縣茶龍縣為茶清縣杜家縣為古杜縣上路縣為路平縣上福縣為福</hi>
　<hi>康縣布政縣為政和縣鄧家縣為古鄧縣左布縣為左平縣世榮縣為士榮縣餘仍其舊定交阯所隸州</hi>
　<hi>縣交州北江諒江三江建平新安建昌奉化清化鎮蠻諒山新平演州乂安順化總十五府以威蠻福安</hi>
<pb n="KR2b0038_WYG_010-19b"/>
　<hi>三帶慈亷利仁五州隸交州府本府親領東闗慈亷二縣威蠻州領清定清威應平大堂四縣福安州領</hi>
　<hi>保福扶留清潭三縣三帶州領扶隆安朗扶寜安樂立石元郎六縣慈亷州領丹山石室二縣利仁州領</hi>
　<hi>清亷平陸古榜古者古禮利仁六縣以嘉林武寧北江三州隸北江府本府親領超類嘉林二縣嘉林州</hi>
　<hi>領安定細江善才三縣武寧州領仙遊武寧東岸慈山安豐五縣北江州領新福善誓安越三縣以諒江南</hi>
　<hi>䇿上洪三州隸諒江府本府親領清逺古勇鳳山那岸陸那五縣諒江州領清安安寧古隴保禄四縣南</hi>
　<hi>䇿州領青林至靈平河三縣上洪州領唐濠唐安多錦三縣以洮江宣江沱江三州隷三江府洮江州領</hi>
　<hi>山圍麻溪清波夏華四縣宣江州領東欄虎巖西欄三縣沱江州領隴拔古農二縣以長安州隸建平府</hi>
　<hi>本府親領懿安安本平立大灣望瀛五縣長安州領威逺安謨安寧黎平四縣以東潮靖安下洪三州隸</hi>
<pb n="KR2b0038_WYG_010-20a"/>
　<hi>新安府本府親領峽山太平多翼阿瑰西闗五縣東潮州領東潮古費安老水棠四縣靖安州領同安支</hi>
　<hi>封安立安和新安大瀆萬寧雲屯八縣下洪州領長津四岐同利清沔四縣以快州隸建昌府本府親領</hi>
　<hi>俸田建昌布真利四縣快州領仙吕施化東結芙蓉永涸五縣以美禄膠水西真順為四縣隸奉化府以</hi>
　<hi>清化愛九真三州隸清化府本府親領古滕古𢎞東山古雷永寧安定梁江七縣清化州領俄樂細江安</hi>
　<hi>樂磊江四縣愛州領河中統寧宋江支俄四縣九真州領古平結悦縁覺農四縣以新化廷河古蘭神溪</hi>
　<hi>四縣鎮蠻府七源上文下文萬崖廣源上思朗下思朗七州隸諒山府本府親領新安如敖丹巴邱温</hi>
　<hi>鎮夷淵董七縣七源州領水浪琴脱容披平縣六縣上文州領杯蘭慶逺庫三縣以政平南靈二州隸新</hi>
　<hi>平府本府親領福康衙儀知見三縣政平州領政和古鄧從質三縣南靈州領丹裔左平夜度三縣以演</hi>
<pb n="KR2b0038_WYG_010-20b"/>
　<hi>州隸演州府演州領千冬芙蓉芙蒥瓊林四縣以南靖驩二州隸乂安府本府親領衙儀丕禄古杜支羅</hi>
　<hi>真福土油偈江土黄八縣南靖州領河黄磐石河華竒羅四縣驩州領石塘東岸路平沙南四縣以順化</hi>
　<hi>二州隸順化府順州領巴閬利調安仁三縣化州領利蓬士榮乍令茶偈思容蒲苔蒲浪七縣改太原等</hi>
　<hi>五鎮為太原宣化嘉興歸化廣威五州直隸布政司太原州領富良司農武禮洞喜永通宣化弄石大慈</hi>
　<hi>安定感化太原十一縣宣化州領曠當道文安平原底江收物大蠻楊一九縣嘉興州領籠䝉四忙三縣</hi>
　<hi>歸化州領安文盤文振水尾四縣廣威州領麻籠美良二縣又設庫倉儒學醫學僧綱司税庫司局河泊</hi>
　<hi>所巡檢司遞運所鹽課司等官交阯城中立交州左中右三衛富良江北立交州前衛昌江邱温各立衛</hi>
　<hi>市橋隘留闗各立守禦千户所設三江清化乂安新平順化五衛及演州南靖二守禦千户所又設交州</hi>
<pb n="KR2b0038_WYG_010-21a"/>
　<hi>後衛鎮夷諒山二衛及十五千户所明年設交阯按察司之山南山北海東海西四道分司升太原州宣</hi>
　<hi>化州為府按此所載交阯疆域最詳足資考証故備列之張顯宗字明逺寧化人王平息縣人</hi>
以丁鈺為刑科給事中<lb/>
　<hi>山陽民里社賽神鈺誣訐其聚衆謀不軌坐死者數十人法司因稱鈺才可用立命為給事中伺察百僚</hi>
　<hi>小過輒上聞舉朝側目輒鈺居官十年貪黷不顧亷恥母喪未朝起復視事  隨衆大祀齋宫復與慶成</hi>
　<hi>宴為言官所劾謫戍邊</hi>質實<hi>丁鈺山陽人</hi>
　　發明<hi>告訐小人姦黠之事也給事耳目清切之官也帝於是可謂教民偷而濫天爵矣一時陳</hi>
　　<hi>瑛紀綱馬麟秦政學趙緯李芳等肆其毒螫朝野側目殃及無辜意㫖所在其流滋甚是年刑部尚</hi>
<pb n="KR2b0038_WYG_010-21b"/>
　　<hi>書則吕震也都御史則陳瑛也瑛不足道史稱震為人佞諛傾險首先降附即迎㫖舉鈺一節鄙夫</hi>
　　<hi>情状不亦可恥乎</hi>
秋七月皇后徐氏崩<lb/>
　<hi>后好讀書常為帝言當世賢才皆髙皇帝所遺陛下不宜以新間舊又言帝堯施仁自親九族始帝輒嘉</hi>
　<hi>納初后弟増夀為惠帝所誅帝欲贈爵后力言不可不聴竟封之使其子景昌襲以告后后曰非妾志也</hi>
　<hi>終弗謝及是崩年四十有六帝悲慟為薦大齊於靈谷天禧二寺聴羣臣致祭光禄為具物諡曰仁孝皇</hi>
　<hi>后</hi>
冬十一月彗星見<lb/>
<pb n="KR2b0038_WYG_010-22a"/>
　<hi>諭趙王髙燧曰彗星見燕分爾宜謹慎出入伺察邊境母或怠忽</hi>
修永樂大典書成<lb/>
　<hi>先是元年秋七月帝諭翰林侍讀學士解縉等曰天下古今事物散載諸書篇帙浩穰不易檢閲朕欲悉</hi>
　<hi>采各書所載事物類聚之而統之以韻嘗觀韻府回溪二書事雖有統而紀載大畧爾等其如朕意凡書</hi>
　<hi>契以來經史子集百家至於天文地志隂陽醫卜僧道技藝之言備輯為一書毋厭浩繁二年十一月翰</hi>
　<hi>林院學士兼右春坊大學士解縉等進所簒録韻書賜名文獻大成既而上覽所進書尚多未備遂命重</hi>
　<hi>修敕太子少師姚廣孝刑部侍郎劉季篪及縉總之命翰林院學士王景侍讀士王達國子祭酒胡儼司</hi>
　<hi>經局洗馬楊溥儒士陳濟為總裁翰林院侍讀鄒輯修撰王褒梁潛吳溥李貫楊覯曾棨編修朱紘檢討</hi>
<pb n="KR2b0038_WYG_010-22b"/>
　<hi>王洪蔣驥潘畿王偁蘇伯厚張伯頴典籍梁用行庶吉士楊相左春坊左中允尹昌隆宗人府經厯髙得</hi>
　<hi>晹吏部郎中葉砥山東按察僉事晏璧為副總裁命禮部簡中外官及四方宿學老儒有文學者充纂修</hi>
　<hi>簡國子監及在外郡縣學能書生員繕寫開館於文淵閣命光禄寺給朝暮膳至是書成凡二萬二千九</hi>
　<hi>百三十七卷一萬一千九十五冊賜名永樂大典帝親製序冠之賜廣孝等二千一百六十九人鈔有差</hi>
　質實<hi>韻府羣玉元隂時夫隂中夫撰回溪史韻宋錢諷撰陳濟字伯載武進人以布衣召書成授右</hi>
　<hi>贊善梁潛字用之泰和人王洪字希範錢塘人王偁字孟揚閩人葉砥上虞人</hi>
<hi>戊子</hi>六年春正月岷王楩有罪削其官屬<lb/>
　<hi>楩在藩與沐晟交惡帝以書諭楩而詔戒晟楩沈湎廢禮殺戮吏民帝怒奪寳冊尋念楩建文中久囚繫</hi>
<pb n="KR2b0038_WYG_010-23a"/>
　<hi>復子之楩不悛削其官屬䕶衛洪熙初徙武岡寄居州治久之始建王邸</hi>質實<hi>武岡州宋武岡軍明</hi>
　<hi>初府尋降州屬寳慶府今因之</hi>
二月除北京逋賊<lb/>
　<hi>詔除北京永樂五年以前逋賦免諸色課程三年三月除河南山東山西永樂五年以前逋賦</hi>
夏四月始命雲南鄉試<lb/>
　<hi>雲南巡按御史陳敏言雲南自洪武中已設學校請如各布政司三年一試從之</hi>
五月亰師地震<lb/>
六月張輔沐晟班師還京<lb/>
<pb n="KR2b0038_WYG_010-23b"/>
　<hi>自唐之亾交阯淪于蠻服四百餘年至是復入版圖輔等振旅還京上交阯地圖東西相距千七百六十</hi>
　<hi>里南北相距二千八百里户三百十二萬帝為賦平安南歌論功輔封英國公晟封黔國公王友清逺侯</hi>
　<hi>桞升安逺伯餘爵賞有差</hi>質實<hi>王友荆州人</hi>
秋八月交趾復亂<lb/>
　<hi>大軍之討黎氏也陳氏故官簡定先降將遣詣京師復逸去説化州偽官鄧悉阮師等下之定僭號稱大</hi>
　<hi>越改元興慶出沒乂安化州山中大軍還即出攻盤灘鹹子闗扼三江府往來孔道諸州縣皆響應事聞</hi>
　<hi>帝命沐晟以兵四萬討之至冬成與簡定戰於生厥江敗績叅贊尚書劉儁被圍自經死吕毅及㕘政劉</hi>
　<hi>昱皆死明年春復命張輔王友帥師與晟協勦簡定自稱上皇立陳季擴為帝改元重光季擴本蠻人詭</hi>
<pb n="KR2b0038_WYG_010-24a"/>
　<hi>言陳氏後交人不忍陳氏之亾相率歸季擴賊勢益張</hi>質實<hi>生厥江在交州府西劉昱武城人</hi>
九月詔里獄囚<lb/>
　<hi>科臣劾刑部都察院淹禁罪囚瘐死者衆帝召尚書吕震等切責期三日内悉疏雜犯死罪以下囚</hi>
冬十二月命安逺伯栁升平江伯陳瑄率舟師沿海捕<lb/>
倭<lb/>
　<hi>明年春升遇倭於靈山敗之瑄追至白山島百户唐錠等追至朝鮮義州界捷奏敕還師</hi>質實<hi>靈山</hi>
　<hi>在萊州府膠州東南海中白山島在登州府蓬萊縣海中</hi>
阿嚕台殺果勒齊立布尼雅實哩為汗<lb/>
<pb n="KR2b0038_WYG_010-24b"/>
　<hi>韃靼知院阿嚕台以果勒齊非元裔殺之迎元之後布尼雅實哩于巴什伯里立為汗</hi>
<hi>己丑</hi>七年春正月申茶禁<lb/>
　<hi>洪武中以茶易馬上馬給茶八十觔中下以次減之帝初年招来逺人逓增其數至是碉門茶馬司至用</hi>
　<hi>茶八萬餘觔僅易馬七十匹且多瘦損乃申嚴茶禁增設茶馬司後又特遣御史巡督</hi>
二月帝北巡命皇太子監國<lb/>
　<hi>詔惟文武除拜邊軍調發上請行在自餘常務悉啟太子處分命吏部尚書蹇義兵部尚書金忠右春坊</hi>
　<hi>大學士黄淮左諭徳楊士竒輔太子監國時御史袁綱覃珩黨附陳瑛䧟兵部主事李貞太子察其寃立</hi>
　<hi>白之以帝方寵瑛故特宥英而下珩於獄又御史方恢匿父喪太子令械送行在于是人皆服用法之當</hi>
<pb n="KR2b0038_WYG_010-25a"/>
　質實<hi>袁綱覃珩陷兵部主事李貞明史瑛言兵部主事李貞受皂隸葉轉等四人金請下貞獄貞妻</hi>
　<hi>擊登聞鼔訴寃皇太子命大臣廷鞠之自辰至午貞等不至惟葉轉至訊之云貞不承不勝拷掠死三皂</hi>
　<hi>隸皆笞死三日矣貞實未嘗受金先是袁綱覃珩至兵部索皂隸貞猝無以應綱珩銜之興化獄</hi>
茹瑺下獄死<lb/>
　<hi>瑺以首勸進封忠誠伯坐不送趙王遣歸里既復逮至京得釋還過長沙不謁谷王王以為言時方重藩</hi>
　<hi>王禮谷王又開金川門有功帝意嚮之陳瑛遂劾瑺違祖制逺下錦衣衛獄瑺知不免命子銓市毒藥服</hi>
　<hi>之死法司劾銓毒其父請以謀殺父母論後以銓實承父命减死與兄弟家屬二十七人謫戍廣西河池</hi>
　<hi>仁宗立釋還</hi>
<pb n="KR2b0038_WYG_010-25b"/>
　　發明<hi>瑺洪武時起家監生至尚書太子少保建文朝暴昭發其賊罪出掌河南布政司尋復召</hi>
　　<hi>為兵部尚書任亦重矣乃金川門之啟不能致命反首先勸進遂封爵子鑑尚秦府郡主以為可長</hi>
　　<hi>保富貴也豈知仰藥囹圄䧟其子於大惡人孰無死如瑺真悔其不早耳史稱瑺居官謹慎謙和有</hi>
　　<hi>容其死也人頗惜之瑺葢庸鄙者流迫於瑛綱之毒手雖殺不以罪而不書其官所以勵臣節也</hi>
三月都督僉事平安自殺<lb/>
　<hi>初惠帝時安以列将驍勇善戰屢挫燕軍已而兵敗被執送北平帝即位累進後軍都督僉事及是帝覽</hi>
　<hi>章奏見安名曰平安尚在耶安聞遂自殺</hi>
夏閏四月詔重罪皆五覆奏<lb/>
<pb n="KR2b0038_WYG_010-26a"/>
　<hi>發遣以上皆五覆奏以示欽恤</hi>
五月封威喇特瑪哈穆特為順寧王太平為賢義王巴<lb/>
圖愽囉為安樂王<lb/>
　<hi>威喇特䝉古部落在韃靼西元亡其強臣孟克特穆爾據之帝自起兵北平即與之通和已而孟克特穆</hi>
　<hi>爾死衆分為三其渠曰瑪哈穆特曰太平曰巴圖愽囉帝即位屢遣使諭賜至是使諾觀達什等來貢馬</hi>
　<hi>仍請封遂封三人皆特進金紫光禄大夫加王號自是嵗一朝貢</hi>質實<hi>威喇特駐鐵柱谷在歸化</hi>
　<hi>城西三百六十里帖巴圖博囉舊作把秃孛羅孟克特穆爾舊作猛可  穆兒諾觀達什舊作煖答失今</hi>
　<hi>並改餘見前</hi>
<pb n="KR2b0038_WYG_010-26b"/>
遣給事中那驥使韃靼為所殺<lb/>
　<hi>帝以書諭布尼雅實哩不聴命至是復遣驥往布尼雅實哩殺之</hi>
詔御史勿復用吏<lb/>
　<hi>召御史張循理等二十八人至問其出身皆由進士及監生惟洪秉等四人由吏帝曰用人雖不專一途</hi>
　<hi>然御史為朝廷耳目之寄宜用有學識達治體者黜秉等為序班詔自今勿復用吏明年冬申諭吏部著</hi>
　<hi>為令</hi>
秋七月以邱福為征虜大将軍帥師征韃靼敗績<lb/>
　<hi>帝以福為大將軍王聰霍親副之王忠李逺為左右㕘將将精騎十萬北討時布尼雅實哩已為威喇特</hi>
<pb n="KR2b0038_WYG_010-27a"/>
　<hi>所襲破與阿嚕台徙居臚胊河福帥千騎先馳遇㳺兵擊敗之遂渡河獲其尚書一人言布尼雅實哩聞</hi>
　<hi>大兵至惶恐北走去此可三十里福大喜曰當疾馳擒之諸将請俟諸軍集偵虛實然後進福不從率衆</hi>
　<hi>直薄敵營戰二日毎戰敵輒佯敗引去福鋭意乗之初帝慮福敢戰輕敵陛辭日戒之曰兵事宜慎重勿</hi>
　<hi>易敵為所紿及是李逺諌曰敵誘我深入進必不利始天子與將軍言何如而遂亡之耶王忠亦力言不</hi>
　<hi>可福皆不聴敵衆奄至圍之數重聰戰死逺馬蹶被執罵不絶口死福及霍親王忠皆被殺全軍盡没事</hi>
　<hi>聞帝震怒奪福封爵徙其家海南追贈逺莒國公諡忠壯聰漳國公諡威毅念諸将無可任遂决意親征</hi>
九月庚午朔日有食之<lb/>
冬十一月張輔討交阯破之獲簡定<lb/>
<pb n="KR2b0038_WYG_010-27b"/>
　<hi>輔以賊負江海不利陸師乃駐北江仙㳺就叱覽山伐木造舟招諒江諸府避宼者復業遂進至慈亷州</hi>
　<hi>破喝門江克廣威州孔目柵遣徐政戍盤灘賊黨鄧景異來攻飛鎗洞政脇猶力戰腹潰死輔進師鹹子</hi>
　<hi>闗賊以舟蔽江為營時八月西北風急官軍衝擊乗風縱火俘斬無算追至太平海口鄧景異迎戰短兵</hi>
　<hi>接擊斬三千級餘衆皆潰于是季擴遣使自言陳氏後請紹封輔曰向者徧索陳氏後不應今詐也吾奉</hi>
　<hi>命討賊不知其他叱斬之遂遣朱榮等以步騎先輔舟師繼之自黄江至神投海㑹師清化獲簡定於美</hi>
　<hi>良山中及其黨送京師皆伏誅惟陳秀擴遁去帝留沐晟討之召輔還</hi>質實<hi>喝門江在交州府西</hi>
　<hi>南太平海口在鹹子闗南黄江在舊清化府東元和志謂之小黄江下流入海神投海亦曰神符海口在</hi>
　<hi>舊建平府南美良交阯舊縣在故廣威州東南徐政儀真人建文時為揚州衛副千户全城歸陞都指揮</hi>
<pb n="KR2b0038_WYG_010-28a"/>
　<hi>同知</hi>
始令中官刺事<lb/>
　<hi>守京城内使言城門郎縱酒擅離所守城門郎亦言以母病白内使暫歸即來嘗以事忤内使故搆臣皇</hi>
　<hi>太子曰城門郎無罪内使上網朝廷下誣無罪者下錦衣衛治之令榜示今後内官内使言事不實及誣</hi>
　<hi>私枉人者寘重典</hi>
　<lb/>
　<lb/>
　<lb/>
<pb n="KR2b0038_WYG_010-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定資治通鑑綱目三編卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0038_WYG_022-1a"/>
欽定四庫全書<lb/>
御定資治通鑑綱目三編卷十七<lb/>
　<hi>起丁已明孝宗𢎞治十年盡乙丑明孝宗𢎞治十八年</hi>凡九年<lb/>
<hi>丁巳</hi>十年春三月詔求直言<lb/>
　<hi>以旱霾修省也于是主事胡爟上言中官李廣楊鵬列左道劉良輔輩惑亂聖聴濫設齋樵札蠧國儲不</hi>
　<hi>肖士大夫方昏暮乞憐于其門交通請託陰盛陽徴災何由弭因極論方壬仲官相結傳奉冗員之害疏</hi>
　<hi>入留中不報時祠祭郎中王雲鳯給事中葉紳御史張縉等皆應詔陳時事大㫖如爟言紳厯數廣罪更</hi>
　<hi>書廣假果户為名侵奪畿民地幾至激變四方翰納上供威取勢逼致民破産内而皇親駙馬事之如父</hi>
<pb n="KR2b0038_WYG_022-1b"/>
　<hi>外而總兵鎮守呼之為公疏凡數百言斥廣為肘腋大奸而雲鳯請斬廣首以弭災變其言甚激廣銜雲</hi>
　<hi>鳯刺骨令校尉日伺其出入欲中傷之不得㑹帝以祠祀省牲還雲鳯騎馬從鑾輿後遂劾下錦衣獄謫</hi>
　<hi>知陜州當成化時宦官用事帝即位雖間有罷黜而勢積重不能驟返忤之者必結黨排陷不勝不止前</hi>
　<hi>後庻僚以忤璫被陷者户部員外郎周時從請寘先朝遺奸汪直錢能軰于重典察核兩京及四方鎮守</hi>
　<hi>中官諸宦官摘其奏中宗社字不越格命法司逮治理刑知縣王嶽為中使李彪所窘辱御史任儀不平</hi>
　<hi>上其事并儀下吏御史車梁條列時政言東厰所獲盜先以嚴刑具成案然後送法司法司不敢平反請</hi>
　<hi>自今徑送法司母先刑訊主東厰者言梁從父郎中霆先以罪為東厰所發挾私妄言遂下錦衣獄主事</hi>
　<hi>盛應期范璋董□河中官採薦時新物者怒其辟除民舟不力劾應期璋阻撓内使劉雄道儀真以知縣</hi>
<pb n="KR2b0038_WYG_022-2a"/>
　<hi>徐淮厨傳不飭愬之南京守備中官以聞皆械繫至京下獄頼諸所排陷者帝亦旋悟其過廷臣申救即</hi>
　<hi>寛之僅子簿譴不深罪也方爟等應直言詔劾廣衆怵其必為廣陷而廣怒雲鳯甚尃意傾之爟等竟得</hi>
　<hi>免</hi>質實<hi>胡爟字仲光蕪湖人王雲鳯字應韶和順人張紳華亭人周時従史不詳其鄉邑王嶽靈</hi>
　<hi>璧人任儀閩縣人車梁車霆並山西永寧人盛應期字斯微吳江人范璋餘姚人徐淮武城人</hi>
　　發明<hi>史稱孝宗恭儉有制勤政愛民在明代諸帝中當與仁宣媲美其時閹寺之横恣亦未若</hi>
　　<hi>英憲兩朝之甚所寵任特著者惟李廣而已廣既為胡爟所劾雲鳯等復相繼交章則立正廣罪以</hi>
　　<hi>符修省應天之實斯可矣乃置若罔聞以致廣軰轉得陰伺其隙逮下錦衣然則所謂求直言者何</hi>
　　<hi>所取耶</hi>
<pb n="KR2b0038_WYG_022-2b"/>
召大臣議政文華殿<lb/>
　<hi>先是大學士徐溥上言舊制内殿日冄進奏事重者不時上聞又帝靣召儒臣咨訪政事今奏事日止一</hi>
　<hi>次朝參之外不得一望天顔章奏批答不時斷决或稽留數月或竟不施行事多壅滯有妨政體且聞有</hi>
　<hi>以齎醮修鍊之説進者宋徽宗崇道教科儀符籙最盛卒至乘輿播遷金石之藥性多酷烈唐憲宗信栁</hi>
　<hi>泌以殞身其禍可鍳陛下若明正道行仁政福祥善慶不召自至何假祅妄之説今雖太平無事然憂先</hi>
　<hi>于事可以無憂事至而憂無益于事願陛下三復唐臣李綘之言帝納之及是御經筵畢遂召溥及劉健</hi>
　<hi>李東陽謝遷于文華殿授以諸司題奏曰與卿輩議溥等擬上帝應手改定事端多者健請出外詳閲帝</hi>
　<hi>曰盍就此靣議既畢賜茶而退帝即位以來宣召顧問自此始</hi>
<pb n="KR2b0038_WYG_022-3a"/>
夏五月小王子寇潮河川指揮劉欽等戰死<lb/>
　<hi>指揮王玉偕欽等出禦敵佯走追之遇伏敗績欽等二十七人戰死玉僅以身免尋復縱兵犯大同連營</hi>
　<hi>二十里廵撫劉瓛等惟報寇警而已時寇數入邉無虗嵗京師民訛言震驚兵部請榜諭給事中屈伸曰</hi>
　<hi>若傍示人心愈驚漢建始中都人訛言太水至議今吏民上城避之王商不從順之果定今當以為法事</hi>
　<hi>遂寢明年洪鐘撫順天以潮河川去京師二百里居兩山間廣百餘大水漲成巨浸水退則坦然平陸因</hi>
　<hi>言古北口東三里許其山外高内庫約餘二丈可鑿為兩渠分殺水勢而于口外斜築石堰以東水置關</hi>
　<hi>堰内守以百人使寇不得馳突可免京師北顧憂且得屯種河壖地兵部尚書馬文升等請從之比興工</hi>
　<hi>鑿山山石崩壓死者數百人言者請罷役不聼地未幾工成侍郎張逹往視還言石洞僅洩小水</hi>
<pb n="KR2b0038_WYG_022-3b"/>
　<hi>近邉垣多沙石不利耕種屈伸因劾鐘欺妄罪諸言官及兵部皆請逮鐘帝以鐘為國繕邉不當罪停俸</hi>
　<hi>三月</hi>質實<hi>方輿紀要湖河川在宻雲縣東南自古北口流入縣界西南至順義縣合于白河按今湖</hi>
　<hi>河水自宻雲縣東南即入白河水流湍悍其聲如潮劉瓛安福人屈伸字引之任邱人張逹字時逹㤗和</hi>
　<hi>人</hi>
六月命户部侍郎劉大夏督理宣大餉<lb/>
　<hi>大夏將行尚書周經謂曰塞上勢家子以市糴為私利公母以剛賈禍大夏曰處天下事以理不以勢俟</hi>
　<hi>至彼圖之初塞上糴買必粟千石芻萬束乃得告納以故中官武臣得操利權大夏令有芻粟者自百束</hi>
　<hi>十石以上皆許勢家無所牟利不兩月儲積充羡先是李敏廵撫大同見北方諸省轉餉至者道逺耗費</hi>
<pb n="KR2b0038_WYG_022-4a"/>
　<hi>及為户部尚書㑹計嵗支奏令糧一石徴銀一兩輸邉民樂輕齎一時稱便然軍儲由此全資市糴始則</hi>
　<hi>利歸勢家後乃空乏時告云</hi>
秋九月振山東水災<lb/>
　<hi>時濟兖青登萊五府大水命有司振之十一月振四川水災是年免南畿山西陜西被災税糧</hi>
冬十月起王越總制三邉軍務<lb/>
　<hi>帝即位初越自安陸赦還屢疏訟寃下廷議列上其功罪詔復左都御史致仕時越年已七十矣復結中</hi>
　<hi>官李廣以中旨召掌都察院事言官交章論奏乃寢及是韃靼諸部屢犯邊遼東宣大延綏甘肅俱被蹂</hi>
　<hi>躪廷議復設總制官先後㑹舉七人不稱旨吏部尚書屠滽以越名上詔起原官總制甘凉軍務越言甘</hi>
<pb n="KR2b0038_WYG_022-4b"/>
　<hi>鎮兵弱非藉延寜兩鎮兵難以克敵請兼鎮兩鎮從之</hi>
簡閲禁兵<lb/>
　<hi>馬文升疏言厯代兵制不使權歸一人漢制有南北軍南軍守王宫主禁衛北軍䕶京師聼征討各有所</hi>
　<hi>掌而南軍尤託以心腹我太祖法古置十六衛親軍指揮使司不𨽻五府為禁兵即古之南軍也其他衛</hi>
　<hi>屬五府以備征討即古之北軍也永樂中増設十二衛又選精壯數千人屬御馬監更畨上直近年禁兵</hi>
　<hi>廢弛請敕大臣揀選操鍊令更番直各門官為鈐束出入從之</hi>質實<hi>洪武親軍十六衛按明史職官</hi>
　<hi>志上直衛親軍指揮使司二十有六曰錦衣衛旗手衛金吾前衛金吾後衛羽林左衛羽林右衛府軍衛</hi>
　<hi>府軍左衛府軍右衛府軍前衛府軍後衛虎賁左衛是為上十二衞洪武中置曰金吾左衛金吾右衛羽</hi>
<pb n="KR2b0038_WYG_022-5a"/>
　<hi>林前衛燕山左衛燕山右衛燕山前衛大興左衛濟陽衛濟州衛通州衛是為上十衛永樂中置曰騰驤</hi>
　<hi>左衛騰驤右衛武驤左衛武驤右衛宣徳八年置番上宿衛名親軍以䕶宫禁不𨽻五都督府據此則洪</hi>
　<hi>武中所置親軍不𨽻五府者止十二衛未嘗有十六衛永樂中所増置者亦止十衛未嘗有十二衛與馬</hi>
　<hi>文升所稱洪武之制頗互異焉</hi>
<hi>戊午</hi>十一年春三月皇太子出閣就學<lb/>
　<hi>太子生八年矣猶未出閣給事中葉紳請擇講官侍學尋有是命太子性穎慧善矜飾毎聼講容色莊謹</hi>
　<hi>端目若領㑹不數日儒臣與講讀者皆識其姓名或以故不至必顧問曰某先生今日安在而東宫宦豎</hi>
　<hi>不欲太子近儒臣數以事間講讀詹事吳寛上䟽曰東宫講學寒暑風兩則止朔望令節則止一年不過</hi>
<pb n="KR2b0038_WYG_022-5b"/>
　<hi>數月一月不過數日一日不過數刻進講之時少輟講之日多豈容復以他事妨之古人八嵗就傅即居</hi>
　<hi>宿于外欲令離近習親正人庶民且然况太子天下本哉帝嘉納焉</hi>質實<hi>吳寛字原博長洲人</hi>
秋七月王越襲小王子于賀蘭山破之<lb/>
　<hi>小王子居山後久熟知逕路累招伊瑪克哷等擾邉越分兵三路進俱有斬獲日晡收兵回别伏道傍敵</hi>
　<hi>來襲復追殺至栁溝獲駝馬牛羊器杕千數自小王子頻年入寇諸守臣未能有禦之者是年五月甘肅</hi>
　<hi>叅將楊翥一敗之肅州境外至是越復敗之栁溝邉人競以戰勝賀然古北口尋報警未幾又入遼東都</hi>
　<hi>指揮王臣死之敵勢固未嘗少挫也論功進越少保方條上制置哈宻事宜㑹李廣得罪死言官連章劾</hi>
　<hi>廣黨皆及越越聞憂恚卒初越舉景㤗二年進士廷試對策忽旋風起颺其卷去更給卷乃畢事及秋朝</hi>
<pb n="KR2b0038_WYG_022-6a"/>
　<hi>鮮使至言其王視朝時有卷從風中堕謹持以獻視之乃越卷也帝語吏部曰此當任風憲官因授越御</hi>
　<hi>史不五年即擢大同廵撫院其後屢告邉功晉威寕伯督兵既乆健將武校多出其門賞予畧無吝惜嘗一</hi>
　<hi>夕值大雪越故豪縱方圍爐飲諸伎擁琵琶侍一小校詗敵還陳敵情未竟越喜酌金巵命飲即賜之巵</hi>
　<hi>語畢益大喜指伎絶麗者立子之校感激所至為盡死力越膽智過人自負豪傑而比汪直得封爵既耋</hi>
　<hi>復結李廣謀起用士大夫以其破敗名檢咸鄙之</hi>質實<hi>栁溝在平夏府平羅縣西北伊瑪克哷舊</hi>
　<hi>作野也克力今改</hi>
華蓋殿大學士徐溥致仕<lb/>
　<hi>漙以目眚乞休帝眷留之三疏乃許溥在内閣十二年值帝方向泊所言多聼從欽天監革職監正李華</hi>
<pb n="KR2b0038_WYG_022-6b"/>
　<hi>為昌國公張巒擇塟地中㫖復官溥等言即位以來未有内降倖門一開末流安底臣不敢奉詔占城奏</hi>
　<hi>安南侵擾帝欲遣大臣徃觧溥言外國相優有司檄諭之足矣若遣使萬一抗命虧損國體問罪興師則</hi>
　<hi>坐耗中國非計之得也于是罷不遣溥性凝重有度從容輔導遇大獄必委曲調劑天下陰受其福</hi>
冬十月清寧宫災<lb/>
　<hi>太皇太后宫也以災告天地太廟社稷山川于是大學士劉健等言近年以來災異頻仍而清寕宫之災</hi>
　<hi>為尤異恐議者或謂天道茫昧變不足畏此乃慢天之説或謂天下太平患不足慮此乃誤國之言或以</hi>
　<hi>齋醮祈禱為弭災此乃邪妄之術適足以䙝天或以縱囚釋罪為修徳此乃姑息之弊適足以長惡向來</hi>
　<hi>姦侫之人毎用此熒惑聖聼妨蠧聖政賄賂公行賞罰失當紀綱廢弛賢否混清工役繁興徴斂百出公</hi>
<pb n="KR2b0038_WYG_022-7a"/>
　<hi>私耗竭軍民困憊而大小臣僚被其脅制畏罪避禍箝口結舌下情不逹上澤不宣愁歎之聲仰干和氣</hi>
　<hi>災巽之積正此之由尤望特降綸音戒諭臣工痛加修省廣求直言指陳弊政並加採擇次第施行以收</hi>
　<hi>人心以回天意實宗社生民之福疏入帝嘉納之先是有熊踰西直門兵部請嚴武備郎中何孟春曰宜</hi>
　<hi>慎火已而禮部内府軍器庫畨經厰内官監連年災或問孟春何以前知曰余不曉占書宋紹興中永嘉</hi>
　<hi>災前數日有熊至城下州守高世則謂其倅日熊于字能火郡中宜慎火後果延燒官民舍十之七八予</hi>
　<hi>憶此事而云然耳不意其騐也</hi>質實<hi>清寧宫陸錢病逸漫記本太子所居之宫軍器庫劉若愚蕪史</hi>
　<hi>北安門裏街東曰黄瓦東門門之東街南曰尚衣監北曰司設監冄東曰酒醋麺局曰内織染局其後臨</hi>
　<hi>河有梓潼廟曰火藥局即兵伏局之軍器庫也番經厰蕪史云念習西方梵唄經凡有佛事本厰内官昜</hi>
<pb n="KR2b0038_WYG_022-7b"/>
　<hi>番僧㡌衣紅袍黄領黄䕶腰蓋厰亦設于内府何孟春字子元郴州人</hi>
太監李廣有罪自殺猶賜祭<lb/>
　<hi>廣以符籙禱祀獲寵任權傾中外勸帝建毓秀亭于萬嵗山亭成㓜公主殤宫復災日者謂建亭犯嵗忌</hi>
　<hi>太皇太后恚曰今日李廣明日李廣果然禍及矣廣懼飲藥死帝疑廣有異夀遣使即其家索之得賄籍</hi>
　<hi>多文武大臣名餽黄白米各百千石帝日廣食幾何乃受米如許左右曰隐語耳黄者金白者銀也帝怒</hi>
　<hi>下法司按問諸臣皆懼昏夜至夀寧候張鶴齡求觧時方以宫災求直言編修羅玘因言今日之事如瘻</hi>
　<hi>瘤割之去昜而身危消之去遅而身安竊見文武官賄廣求進亷恥掃地其間有部寺之尊将帥之寄天</hi>
　<hi>下四夷方以為丙魏姚宋方召衛霍今一旦暴白恐生慢昜雖實有方召丙魏之徒亦不復信此大可憂</hi>
<pb n="KR2b0038_WYG_022-8a"/>
　<hi>也如遂已之亷恥愈衰乞宻諭賄廣者引退或以他事黜之庻可消已成之黨絶未起之禍章下所司而</hi>
　<hi>言者猶訐大臣不已又未得賄籍主名各以意揣論劾有及尚書周經者經素剛介憤甚上疏曰昨科道</hi>
　<hi>劾廷臣奔競李廣闌入臣名雖䝉恩不問實含傷忍痛無以自明夫人奔競李廣翼其進言左右圗寵眷</hi>
　<hi>耳陛下試思廣在時曾言及臣否且賄籍具在乞檢有臣姓名否更嚴鞫廣家人臣如有寸金尺帛遺廣</hi>
　<hi>或嘗一造其門即治臣交結之罪斬首市曹以為奔競無恥之戒若無亳毛干渉亦乞為臣洗雪否則含</hi>
　<hi>汙忍垢即填溝壑臣且不瞑帝命所司知之廣雖懼罪自殺然帝猶憐廣詔予祠額祭塟大學士劉健以</hi>
　<hi>廣贓跡昭著争不當予乃罷給祠額仍撰文晹祭是頗時中官以賜祭聞者又有餘杭何鼎鼎以寃死時論</hi>
　<hi>哀之先是夀寕候張鶴齡侍内庭宴帝如厠鶴齡倚酒帶帝冠他日復窺御惟鼎因訴鶴齡無人臣禮帝</hi>
<pb n="KR2b0038_WYG_022-8b"/>
　<hi>怒鼎妄言下錦衣獄李廣遂承中宫旨杖殺之已而帝追思鼎賜祭勤文于碑</hi>質實<hi>馬汝驥西元集</hi>
　<hi>萬嵗山在子城東北元武門外為大内之鎮山高百餘丈週迴二里許林木荗宻一名百果園毓秀亭在</hi>
　<hi>壽明洞之上按萬嵗山有二一即瓊華島今白塔山是也注詳宣徳三年其一即此乃今之景山也羅玘</hi>
　<hi>字景明南城人</hi>
　　發明<hi>朝廷之有賜祭賜祠所以優恤賢勞奬勵忠蓋特為隆典非其人曷克當此若以是加之</hi>
　　<hi>宦豎非特濫假名器轉使飾終崇禮為不足重輕矣李廣之擅權納賄自知不可倖逃竟以仰藥死</hi>
　　<hi>揆之國憲漏網實多乃孝宗惑于司設監之請雖劉健抗疏執争猶命撰文賜祭其始終憐廣之意</hi>
　　<hi>可謂述而不悟矣觀其即家求索異書由廣素日以符籙禱祠獻媚所致小人之蠱惑君心迎合固</hi>
<pb n="KR2b0038_WYG_022-9a"/>
　　<hi>寵可勝咎哉</hi>
免畿内租<lb/>
　<hi>順天廣平順德河間保定五府以旱災告乃命免租四萬七千八百餘石是年免山西陜西南畿廣西廣</hi>
　<hi>東被災税糧</hi>
十一月給事中吳仕偉請罷鎮守中官不聼<lb/>
　<hi>李廣既以贓敗仕偉因疏論宦官不可用乞盡召回鎮守中官帝不能從也然是時中官出鎮者帝屢申</hi>
　<hi>諭戒飭之福建鄧原浙江麥秀河南藍忠宣府羅清頗以亷潔愛民稱特賜敕奨勵</hi>質實<hi>吳仕偉宣</hi>
　<hi>平人</hi>
<pb n="KR2b0038_WYG_022-9b"/>
閠十一月壬戌朔日有食之<lb/>
下御史胡獻于錦衣衛獄謫藍山縣丞<lb/>
　<hi>獻言屠滽為吏部尚書王越李蕙為都御史皆交通中官李廣得之廣得售奸皆陛下任廣太過也雖廣</hi>
　<hi>事既徃然當慎于将來而見今弊政有不可不革者京通二倉總督監督中官每收米萬石人索白金十</hi>
　<hi>兩以嵗運四百萬石計之人四千兩夫監督倉儲自有户部焉用中官願賜罷遣總兵坐營等官勒令京</hi>
　<hi>操軍士辦納月錢乞嚴革以蘇其困東厰校尉本以緝奸邇者但為外戚中官泄憤報怨如御史武衢忤</hi>
　<hi>壽寧侯張鶴齡及太監楊鵬主事毛廣忤太監韋㤗厰校推求細事誣以罪名舉朝皆知其枉無一人言</hi>
　<hi>者臣亦知言之必為所陷然臣職言官弗敢黙也疏入鶴齡㤗各疏辨㑹給事中胡易劾監庫中官賀彬</hi>
<pb n="KR2b0038_WYG_022-10a"/>
　<hi>貪黷罪彬亦訐易遂下獻易錦衣獄獻尋謫官久之易乃得釋</hi>質實<hi>胡獻字時臣掦州興化人李蕙</hi>
　<hi>字徳聲當塗人武衢沂水人毛廣平湖人胡易寕都人</hi>
<hi>己未</hi>十二年春正月遼東總兵官李景等誘殺朶顔三衛<lb/>
人以㨗聞<lb/>
　<hi>成化末鞬靼别部諾海擁三萬衆攻殺三衛頭目巴延等掠去人畜以萬計朶顔三衛乃相率携老弱走</hi>
　<hi>匿邉圉勢衰久不振及小王子及和碩相侍日彊為東西諸邉患遼塞屢失事杲與廵撫張玉鎮守中官</hi>
　<hi>任良欲冒功掩罪䇿三衛積弱可欺乃令都指揮崔鑑王璽魯勲設酒席誘其來市者三百餘人盡殺之</hi>
　<hi>而奏捷于朝者三詭稱三衛分道入寇官軍禦之前後斬馘如干廷臣以三衛安輯久頗疑杲等詐顧未</hi>
<pb n="KR2b0038_WYG_022-10b"/>
　<hi>有以發也既而朶顔諸部來貢訴其事乃命副都御史顧佐徃覈久不報科道官請亟治杲等欺飾罪馬</hi>
　<hi>文升亦屢以為言帝乃趣佐連報明年佐還勘杲等罪實鐫鑑璽勲官一級敕責杲等尋取良回予杲玉</hi>
　<hi>致仕于是科道爭言杲玉欺飾罪當顯戮而優以致仕之禮恐三衛聞之積憤反側非所以鑾邉臣懲有</hi>
　<hi>罪帝不問朶顔諸部恨次骨遂北結和碩請為復讐數犯□寧寧逺諸衛所由是遼塞益報警矣</hi>質<lb/>
　實<hi>寧逺元錦州及瑞州地明初置廣寜前屯中屯二衛宣徳三年分二衛地置寧逺衛屬遼東都指揮</hi>
　<hi>使司屯本朝康熙二年東割塔山所地入錦縣西盡併前  衛地改為寧逺州三年屬廣寜府四年改屬</hi>
　<hi>錦州府張玉吳橋人顧佐字良弼臨淮人  諾海舊作鄂孩今改</hi>
　　發明<hi>邉將之習為欺詐自古已然非申嚴軍律無以示懲若李景等之欺三衛積弱誘殺而詭</hi>
<pb n="KR2b0038_WYG_022-11a"/>
　　<hi>以㨗聞昺功掩過其罪實不容誅乃被劾勘得實僅予杲等致仕鎸級法紀可為蕩然孝宗性固寛</hi>
　　<hi>仁意存姑息遂致疆事日非邉圉多警良可慨耳厥後都指揮僉事張斌仍踵李杲故智掩殺無辜</hi>
　　<hi>飾詞誑奏而朱暉史琳之徒諱敗冒功效尤者且比比也師律顧可弗慎歟</hi>
夏四月前禮部主事楊循吉請復建文君位號不從<lb/>
　<hi>循吉言建文君乃高皇帝嫡孫躬受神器後太宗入繼大統削建文位號百餘年來未䝉顯復夫建文雖</hi>
　<hi>以左右非人得罪社稷而實則生民之主也請復尊號如景皇帝故事庻㡬禆益先聖有光大孝下禮部</hi>
　<hi>議格不行前六年春給事中吳世宗請卹建文殉節諸臣略云昔靖難時如方孝孺周是修練子寧鄒公</hi>
　<hi>瑾魏公冕顔瑰齊㤗黄子澄等皆仗節以死至今未及褒表實為闕典仁宗皇帝之初即赦孝孺等子孫</hi>
<pb n="KR2b0038_WYG_022-11b"/>
　<hi>明著詔書稱其忠義此祖宗所已行者伏乞陛下以後祖宗之心為心褒美諸臣賜爵諡崇廟食録其後人</hi>
　<hi>其族屬為忠義勸疏入亦為部議所格不行時論皆韙之</hi>質實<hi>楊循吉字君謙吳縣人</hi>
禮部右侍郎程敏政下獄<lb/>
　<hi>敏政與李東陽主㑹試舉人徐經唐寅預作文與試題合給事中華㫤劾敏政鬻題乃下㫤經寅獄時榜</hi>
　<hi>未發詔敏政毋閲卷其所録者令東陽㑹同考官覆核二人卷皆不在所取中東陽以聞帝意欲置之而</hi>
　<hi>給事中林廷玉復攻敏政可欵者六事于是敏政亦下獄坐經嘗贄見敏政寅嘗從敏政乞文黜為吏敏</hi>
　<hi>政勒致仕㫤以言事不實調南京太僕主簿廷玉亦謫海州判官經江陰富人是實賄敏政家僮得之而</hi>
　<hi>寅才名噪江左竟以黜廢論者惜焉或言敏政之獄傅瀚欲奪其位令㫤奏劾事祕莫能明也</hi>質實<lb/>
<pb n="KR2b0038_WYG_022-12a"/>
　<hi>按明史選舉志程敏政唐寅傳具戴此獄志于寅有惜詞敏政傳于此獄有疑詞惟唐寅傳云江陰富人</hi>
　<hi>徐經鬻題子敏政家僮然言之不詳蓋由明孝宗實録極詆傅瀚華杲以為瀚嫁禍于敏政故明史存疑</hi>
　<hi>而不詳其顛未敏政傳所謂事祕莫能明者亦以此也攷當禮列卿記載禮部尚書徐瓊事蹟附紀此獄</hi>
　<hi>頗悉又王世貞史乘攷誤則謂實録所載乃焦芳為敏政掩復之詞今並録以備攷列卿記云瓊于己未</hi>
　<hi>知貢舉是年主考為李東陽程敏政敏政發策以劉静修退齋記為題人罕知者其昵幸門生徐經平日</hi>
　<hi>獨伺得之嘗與南畿觧元唐寅陳説至是果以發難舉答無遺二子矜誇雀躍輿論沸騰謂敏政賣題受</hi>
　<hi>賄給事中華㫤劾之瓊關知敏政在開皇惑無措自言夙搆試目為家僮竊賣乃繙閲試卷凡知䇿問出</hi>
　<hi>處者俱黜落揭曉後給事中林廷玉復疏言敏政受賄雖無指實而自言家人竊賣跡有可疑詔逮敏政</hi>
<pb n="KR2b0038_WYG_022-12b"/>
　<hi>經等俱下獄經服稱平日嘗以雙綺儲敏政敏政受之出入門下夙搆試目實從家人購得之獄成敏政</hi>
　<hi>勒致仕經寅其黜為吏史乘攷誤云焦芳修孝宗實録謂溥瀚嫁禍桯敏政復果代其位時劉健當國既</hi>
　<hi>偏溺于恚怒莫之能辨適大學士謝遷諭徳王茟俱憾敏政而都御史閔珪與遷華皆同鄉乃屬枓道數</hi>
　<hi>輩内外併力交攻羅織成獄而華㫤之甘心鷹犬者不足道也世貞按傳文穆有傾程之意人亦知之至</hi>
　<hi>于家僮鬻題事已彰著且與劉謝不相關蓋芳乃李南陽賢門客程則南陽壻也故頗為揜覆而劉謝與</hi>
　<hi>芳有隙遂肆其醜詆如此程敏政字克勤休寜人唐寅字子畏吳縣人華㫤無錫人傳瀚字曰川新喻人</hi>
　　發明<hi>是非不容兩立㫤等之劾敏政杲鬻題事不實則敏政為無罪而罪在言官若其事實則</hi>
　　<hi>言官為無罪而罪在敏政顧黜經寅罷敏政矣又復謫杲玉等官神何模校兩可也且徐經輩出入</hi>
<pb n="KR2b0038_WYG_022-13a"/>
　　<hi>門下預購試題既有成讞敏政雖不與知而以夙搆之試目俾家人得以私售此非尋常不檢東臧</hi>
　　<hi>𫉬者可比林廷玉所謂受賄雖無指實竊賣跡有可疑者固不得為苛論而史稱傅瀚欲奪其位族</hi>
　　<hi>㫤劾奏又云事祕莫能明瀚之有此事與否本無實據亦不必深求但使敏政家僮無鬻題之事則</hi>
　　<hi>瀚又何從搆釁耶</hi>
免湖廣江西被災税糧<lb/>
　<hi>尋免南畿被災秋糧是年秋復免南畿仄河南被災夏税</hi>
六月闕里至聖廟災<lb/>
　<hi>遭大常卿李傑祭告敕山束撫按官重建廟成又遣大學士李東陽徃祠焉東陽還疏言臣奉使遄行適</hi>
<pb n="KR2b0038_WYG_022-13b"/>
　<hi>遇亢旱天津一路夏麥已枯秋禾未種挽舟者無完衣荷鋤者有菜色盗賊縱横青州尤甚南來人言江</hi>
　<hi>南浙東流亾載道户口消耗軍伍空虗庫無旬日之儲宫缺累嵗之俸東南財賊所出一嵗之饑已至于</hi>
　<hi>此北地呰窳素無積聚今秋冄歉何以堪之事變之生恐不可測臣自非經過其地則雖久處官曹日理</hi>
　<hi>章疏猶不得其詳况陛下髙居九重之上耶臣訪之道路皆言冗食太衆國用無經差役頻繁科𣲖重疊</hi>
　<hi>京城土木繁興供役軍士財力交殫毎遇班操寧死不赴勢家巨族田連郡縣猶請乞不已親王之藩供</hi>
　<hi>億至二三十萬㳺手之徒託名皇親僕從每于關津都㑹大張肆市綱羅商税國家建都于北仰給東南</hi>
　<hi>商賈驚散大非細故更有纎造内官縱羣小掊擊牐河官吏莫不奔駭鬻販窮民所在騷然此又臣所目</hi>
　<hi>擊者夫閭閻之情郡縣不得而知也郡縣之情廟堂不得而知也廟堂之情九重亦不得而知也始于容</hi>
<pb n="KR2b0038_WYG_022-14a"/>
　<hi>隐成于蒙蔽容隐之端甚小䝉蔽之禍實深臣在山東伏聞陛下以災異屢見敕羣臣盡言無諱然詔㫖</hi>
　<hi>頻降章疏畢陳而事關内臣貴戚者動為掣肘累嵗經時俱見遏罷誠恐今日所言又為虗文乞取從前</hi>
　<hi>内外條奏詳加採擇斷在必行帝嘉歎悉付所司</hi>質實<hi>李傑字世賢常熟人</hi>
秋九月小王子入居河套<lb/>
　<hi>成化中鞬靼諸部既徙出套編修謝鐸請蓄兵飬鋭及時收復東勝據三授降城以扼險阻而朝廷以敵</hi>
　<hi>退無事置不問既而威寕桃釁大同宣府寇抄無寕嵗方幸延綏患少紓更無言及東勝者于是河套二</hi>
　<hi>十餘里仍棄之疆外帝元年小王子既通貢遂駐敗套中然氷堅則來氷泮則去雖出沒為冦猶不廢朝</hi>
　<hi>貢尋以入貢賞薄益大肆殺掠至是竟入居河套延綏乃復為敵衝矣</hi>
<pb n="KR2b0038_WYG_022-14b"/>
冬十二月吏部尚書屠滽兵部尚書馬文升等請罷傳<lb/>
奉官不報<lb/>
　<hi>帝初即位既罷成化時傳奉官尋修京城河橋成從太監李興請中㫖授工匠四人官已又傳陞通政司</hi>
　<hi>經厯沈禄為叅議王恕周經争之不能止嗣後傳奉漸多及是一月中陞授二百餘人滽言傳陞文職過</hi>
　<hi>多請惜名器之濫究夤緣之姦文升言祖宗設武階以待軍功非有臨戰斬獲不得輕授實欲奔走天下</hi>
　<hi>豪傑責其劾死以報國家今傳奉指揮張玘輩特畫工耳嵗有俸月有給亦既可賞其勞或優寵之賞以</hi>
　<hi>金帛榮以冠帶足矣乃竟槩銓武職悉注錦衣准其襲替則介胄之士衡冐矢石著績邉陞者陛下更何</hi>
　<hi>以待之倖門一開恐不足為天下勸不報是時言官亦皆上疏極諌而給事中張閎至陳初政漸不克終</hi>
<pb n="KR2b0038_WYG_022-15a"/>
　<hi>八事其言尤切曰初汰傳奉官殆盡近匠官張廣寧等一傳至百二十餘人少卿李綸指揮張玘等冄傳</hi>
　<hi>至一百八十餘人異初政者一初戮方士李孜省斬僧繼曉近燒煉齊醮不息異初政者二初去萬安李</hi>
　<hi>裕輩朝彈夕斥近被劾數十疏如尚書徐瓊者猶靦然居位異初政者三初嘗諭有大政召大臣面議近</hi>
　<hi>自十年三月召見文華殿後不復冄召上下否隔異初政者四初撤増設内官近已還者復去已革者復</hi>
　<hi>增異初政者五初慎重詔㫖左右不敢妄干近陳情乞思率俞允異初政者六初令兵部申舊章有妄乞</hi>
　<hi>陞武職者奏治近乞陞無違拒異初政者七初節光棣供億近冗食日繁移太倉銀賖市㕓物異初政者</hi>
　<hi>八章下所司而已</hi>質實<hi>張閎至字時行茟亭人徐瓊字時庸金豀人</hi>
<hi>庚申</hi>十三年春二月更定律例<lb/>
<pb n="KR2b0038_WYG_022-15b"/>
　<hi>初洪永間定制法司斷獄一依律擬議英憲以後巧法吏徃徃舍律用例條例由此日繫前八年以鴻臚</hi>
　<hi>寺少卿李鐩諸命刑部尚書彭韶刪定問刑條例及是給事中楊亷復言高皇帝肇造之初特命劉基陶</hi>
　<hi>安等詳定律令且諭之曰立法貴簡若條緒繁多可輕可重吏得夤縁為姦聖祖重律輕例之意見矣百</hi>
　<hi>三十年來律行既久條例漸多近令法司詳議革其繁𤨏臣以為非深于經者不足以議律非深于律者</hi>
　<hi>不足以議例望特選素有經術深明律意者専理其事以太祖立法貴簡之心為主一切近代冗雜之例</hi>
　<hi>悉為革去俾以例通律之窮不以例淆律之正庻刑官有所遵守帝嘉納之乃下尚書白昻㑹九卿定議</hi>
　<hi>擇條例可行者二百九十餘條與律並行詔如所請頒之中外時帝所任刑官前後如何喬新彭韶及昻</hi>
　<hi>閔珪持法皆平㑹情比律一歸仁恕天下翕然稱頌焉</hi>質實<hi>李鐩字時噐湯陰人楊亷字方震豐</hi>
<pb n="KR2b0038_WYG_022-16a"/>
　<hi>城人</hi>
夏四月彗星見<lb/>
　<hi>是月十一日甲午夜也見室璧間芒尺餘至五月辛巳夜入紫㣲垣六月戊戌夜乃㓕給事中屈伸言災</hi>
　<hi>異頻告邉方多警願惕然敬畏以應天赫然震怒以禦侮納之</hi>
和碩寇大同㳺擊將軍王杲敗績<lb/>
　<hi>敵自大青山數道入威逺衛杲登城望之見敵止二十餘易之曰失此不擊令他人分吾功都指揮鄧洪</hi>
　<hi>固止之不聼遂率兵出戰敵佯走杲馳赴之既見敵騎漸多知墜計急駐兵未定伏騎七千餘噪而出横</hi>
　<hi>突官軍陣離為五禆将死者五十二人軍士失亡千餘人戰馬兵仗稱是時副總兵馬昇𠫭将秦恭分兵</hi>
<pb n="KR2b0038_WYG_022-16b"/>
　<hi>列營距杲戰所僅十里許逗留不敢進杲孤軍無援故大敗守臣諱之不以實聞乃命給事中許天錫徃</hi>
　<hi>勘以平江伯陳鋭為将軍充總兵官太監金輔監軍户部侍郎許進提督軍務徃禦之尋天錫還言状論</hi>
　<hi>杲恭昇罪死總兵官王璽謫戍廵撫洪漢奪官</hi>質實<hi>青山在大同府西北塞外許天錫字啟𠂻閩縣</hi>
　<hi>人洪漢章邱人</hi>
召閣臣靣議軍務<lb/>
　<hi>大同之警京師戒嚴兵部請甄别京營諸将帝召劉健李東陽謝遷至平䑓出英國公張懋等自陳疏面</hi>
　<hi>議去留乃去遂安伯陳韶成山伯王鏞寕晉伯劉福三人盖是月壬子也五月丙辰復靣議軍政親書手</hi>
　<hi>敕召鎮逺侯顧溥督團營時帝視朝煩晏健等以為言帝頷之</hi>質實<hi>平䑓即後左門陳韶巴縣人遂</hi>
<pb n="KR2b0038_WYG_022-17a"/>
　<hi>安伯志曾孫王鏞金鄉侯真之曾孫劉福寜晉伯聚之子顧漙江都人鎮逺侯成五世孫</hi>
夏五月甲寅朔日有食之<lb/>
和碩復寇大同㳺擊將軍張俊禦却之<lb/>
　<hi>威逺之役敵既得志去乃復擁五萬餘騎入大同左衛縱掠俊遣兵三百邀其前復分兵三百為萊應而</hi>
　<hi>親率軍出擊面被數箭猶力戰敵乃却時陳鋭為大帥怯懦無将略副總兵劉寧從鋭軍雖宿将顧已老</hi>
　<hi>病又輿鋭不恊敵至鋭患䘮師令諸軍堅璧毋出戰故敵所向無阻俊獨奮擊之以少卻衆為一時竒功</hi>
　<hi>帝聞大喜立擢都督僉事頃之代王璽為總兵官然是年冬敵冄入大同南掠百餘里俊亦不能禦也</hi>
　質實<hi>大同左衛明永桑七年置在大同府西南百二十里今省張俊宣府前衛人</hi>
<pb n="KR2b0038_WYG_022-17b"/>
秋七月京師地震<lb/>
　<hi>是月十七日己巳夜也十月戊申兩京皆震</hi>
八月振江西災<lb/>
　<hi>先是詔免江西被災狄糧尋復以水災告命廵撫等官發粟振之是年山西被災税糧亦令優免</hi>
九月下行人司行人王雄于獄貶其官<lb/>
　<hi>先是帝以陳鋭出師月餘無功乃召鋭及金輔許進劉寧還以保國公未暉代鋭太監扶安監督其軍于</hi>
　<hi>是雄上言克敵在將得其人選任不可不慎比者寇入大同廷臣首推陳鋭以衆之死生國之存亾試之</hi>
　<hi>謀勇未聞之人冦益猖獗今斥陳鋭用朱暉特以暉從父征伐嘗履戰陣顧錐之處囊末猶未見安知暉</hi>
<pb n="KR2b0038_WYG_022-18a"/>
　<hi>之多于鋭耶願陛下及暉未發而止其行貴前日舉鋭之罪然後援其生長邉陲結髮習戰者俾専閫外</hi>
　<hi>勿署監軍提督以撓之今之監督即唐觀軍容使與監單之任也以郭子儀李尢弼之勇略然魚朝思為</hi>
　<hi>觀軍容使而九節度皆潰相州况其下手帝以雄安言下獄謫孫丞比暉至寇已退乃還</hi>質實<hi>相州</hi>
　<hi>今彰徳府朱暉字東陽夏邑人保國公永之子</hi>
<hi>辛酉</hi>十四年春正月朔陜西地大震<lb/>
　<hi>是日庚戌延安慶陽二府同茟諸州咸陽長安諸縣潼關諸衛皆震聲如雷朝邑尤甚頻震十七日城垣</hi>
　<hi>民舍多摧壓死人畜無箕縣東地坼水溢成河于是兵部尚書馬文升言陜西與敵為隣延慶二府尤宻</hi>
　<hi>邇河套乃地震未已此外寇侵凌之兆今小王子部落日衆精兵數萬其酋長和碩梟雄桀黠徃徃以詐</hi>
<pb n="KR2b0038_WYG_022-18b"/>
　<hi>計敗我官軍其患非小且海内民困財竭兵袁将懦文恬武嬉法令不振正安内攘外之時修徳弭災之</hi>
　<hi>日伏乞行仁政以飬民謀武備以固國節財用停齋醮止傳奉冗官禁奏乞閒田撤還陜西織造内臣振</hi>
　<hi>恤被災之家帝從其言旋召織造内臣還京時河南之永寧盧氏山西之蒲州安邑滎河亦于是日震二</hi>
　<hi>月乙未至三月癸亥蒲州地凡二十九震十月辛酉南京地震</hi>質實<hi>潼闕衛漢華隂縣地後漢建武中</hi>
　<hi>始置潼關明洪武中設潼闗守禦十户所九年置潼關衛屬河南都司永樂六年改𨽻中軍都督府  本</hi>
　<hi>朝屬西安府痽正四年改置潼圍縣屬華州尋省入華陰縣永寧漢澠池縣地後周始置熊耳縣隋改曰</hi>
　<hi>永寧明屬河南府今因之盧氏漢縣明初屬陜州神宗初改屬河南府今仍屬陜州安邑漢縣明屬觧州</hi>
　<hi>今因之</hi>
<pb n="KR2b0038_WYG_022-19a"/>
三月以陳壽廵撫延綏<lb/>
　<hi>先是寇犯延綏神木乘勝掠紫陌溝鎮廵官不以實聞為言官所劾帝命給事中艾洪刑部郎中黄暐徃</hi>
　<hi>勘至是洪等還言總兵官陳瑛退避玩寇廵撫王嵩坐視䝉敵宜治其罪乃逮嵩等下法司而以壽代嵩既</hi>
　<hi>至蒐軍實廣間諜分布士馬為十道使互相應援軍勢始振既而諸部復大入先以百餘騎來誘諸將請</hi>
　<hi>擊之壽不可自出帳擁數十騎㨿胡狀指揮飲食冦望見疑之引去諸道襲擊斬獲甚多朝廷方遣中官</hi>
　<hi>苖逵等統重兵至壽已奏捷帝嘉之加禄一等逵欲合五路師搗巢駐延綏戰馬三萬匹日費芻菽不貲</hi>
　<hi>壽請出牧近塞就水草衆有難色壽跨馬先行衆皆從之省費數十萬當戰捷時或勸注子弟名籍壽曰</hi>
　<hi>吾子弟不知弓槊寧當與血戰士同受賞哉在鎮三年士卒皆感激樂為之用</hi>質實<hi>神木金砦元縣</hi>
<pb n="KR2b0038_WYG_022-19b"/>
　<hi>明屬葭州今屬榆林府方輿紀要神木縣有紫陌溝成化中寇入神木堡乘勝犯紫陌溝是也案明憲宗</hi>
　<hi>實録無寇犯紫陌溝事葢即指此役誤以為成化耳陳壽字本仁寧逺籍新淦人王嵩汲縣人王暐汝寧</hi>
　<hi>府人</hi>
夏四月小王子及和碩連兵入寇命朱暉帥師禦之<lb/>
　<hi>敵大舉自紅塩池花馬池入縱横數千里延綏寧夏守臣皆告警乃命暉佩將軍印統都督李俊李澄楊</hi>
　<hi>玉馬儀劉寜五將徃而以中官苗逵監軍右都御史史林提督軍務禦寇延綏比至廵撫陳壽已捍之出</hi>
　<hi>境而寧夏縱寇抄掠既飽亦引去</hi>質實<hi>史林字天瑞餘姚人</hi>
秋七月㤗寧衛人犯遼東<lb/>
<pb n="KR2b0038_WYG_022-20a"/>
　<hi>時海西有僧格者以不得通貢怨中國數以兵阻諸蕃入貢諸蕃並銜之總兵官蔣驥廵撫陳瑶旋招僧</hi>
　<hi>格議欵于是衛人以僧格為辭駐兵塞下攻遼陽迤東諸堡分守副總兵孫文毅等帥官軍四千禦之敵</hi>
　<hi>窺迤西無備乘虗毁邉牆四十餘道擁八千騎分道直入長勝諸堡遼東大震鎮廵官諱之廵按御史車</hi>
　<hi>梁以聞遣給事中鍾渤等徃勘狀渤等還奏如梁言且劾驥瑶納侮邀功致冦深入方下刑部議㑹廣寧</hi>
　<hi>復師敗驥瑶偽以㨗聞言者攻之下廵按御史核實刑部請還驥瑶廷鞫乃召驥瑶還</hi>質實<hi>長勝</hi>
　<hi>堡明置堡内有北界胡家堝等十三墩以官軍四百九十五人守之地在今錦州界蔣驥江都人定西侯</hi>
　<hi>貴之孫陳瑶全州人鍾渤東莞人  僧格舊作商古今改</hi>
普安苖婦米魯作亂命南京户部尚書王軾督師討之<lb/>
<pb n="KR2b0038_WYG_022-20b"/>
　<hi>米魯霑益州土知州安民女普安州土判官隆暢妾也初以罪為暢所出居其父家暢老子禮襲有營長</hi>
　<hi>曰阿保者與米魯通因諷禮迎歸同烝之暢聞怒誅禮毁阿保寨阿保挾米魯與其子阿鮓等攻暢暢走</hi>
　<hi>雲南時東寧伯焦俊為總兵官與廵撫錢鉞和觧之既歸米魯于道中毒暢死遂與阿保舉寨反暢别有</hi>
　<hi>妾曰適烏生二子出居安南衛阿保欲並殺之築寨圍其城又别築三寨于普安而今阿鮓等防守名所</hi>
　<hi>居寨曰承天自號無敵天王出入乗黄纛官軍不能制鎮廵官以聞發諸衛及土兵萬三千人分道進責</hi>
　<hi>安民殺賊自贖民乃攻斬阿保父子米魯亡走焦進等責安民獻米魯民隂資米魯兵五百襲殺適烏及</hi>
　<hi>其二子據别寨殺掠又自請襲為女土官鎮廵官皆受米魯路請宥米魯嚴㫖切責必誅之乃已㑹焦俊</hi>
　<hi>卒曹愷代為總兵官遂與錢鉞及鎮守中官楊友共發兵進討而按察使劉福隂索賂于米魯故綏師賊</hi>
<pb n="KR2b0038_WYG_022-21a"/>
　<hi>益熾官軍敗續都指揮吳逺被執普安幾陷友等請濟師帝以命軾軾未至而友等遣人招賊賊揚言欲</hi>
　<hi>降益擁束攻圍普安安南衛城斷盤江道又乘間刦執友右布政使閭鉦及都指揮李宗武郭仁史韜李</hi>
　<hi>雄吳達等死焉劉福亦被禍</hi>質實<hi>按米魯明實録以為隆暢妾明史土司傳以為暢後妻又土司</hi>
　<hi>傳以米魯為安民女明實録于十二年九月紀米魯事亦云然但實録于十四年六月調雲貴兵㑹討米</hi>
　<hi>魯則云米魯亡入霑益州匿其姪土官安民家是又以米魯為安民姑矣未詳孰是存攷霑益州漢宛温</hi>
　<hi>縣地元置州明屬曲靖府今因之普安衛在普安州西南洪武二十二年置盤江方輿紀要在普安州東</hi>
　<hi>百里自安南衛流入永寧州界又遶流入州境王軾字用敬恭安人焦俊蒙古人東寧伯禮之孫錢鉞杭</hi>
　<hi>州衛人閭鉦涇州衛人</hi>
<pb n="KR2b0038_WYG_022-21b"/>
朱暉等帥五路師襲寇于河套不見敵引還以大捷聞<lb/>
　<hi>時寇已徙帳暉與琳逵率劉寧等大發兵出紅城子墩搗巢于河套無所遇遂還以斬首三級奏捷于朝</hi>
　<hi>未幾小王子和碩擁十萬騎分道入散掠開成寕夏境戕殺慘酷關中震動兩鎮將嬰城不敢戰而暉等</hi>
　<hi>不急赴降㫖切責已而韋州環縣花馬池諸路官軍先後得敵人首級十二又以捷聞是役也大帥非制</hi>
　<hi>勝才師行紆廻無紀律邉民死者徧野諸郡困轉輸餉單費八十餘萬他徵發稱是所斬馘無幾而上搗</hi>
　<hi>巢有功將士萬餘人下兵部陞叙尚書馬文升力持之然竟録二百十人署職一級暉等皆賞賚有差</hi>
　質實<hi>紅城子在靈州東北黄河東岸韋州在寧夏府東南二百六十里西夏置韋州于此元廢明置</hi>
　<hi>韋州千户所今廢</hi>
<pb n="KR2b0038_WYG_022-22a"/>
九月丙子朔日有食之<lb/>
召秦紘總制三邉<lb/>
　<hi>紘自三年罷歸尋以廷臣薦起南京户部尚書十一年引疾去至是言官劾史琳等䘮師溺職召琳還起</hi>
　<hi>紘户部尚書兼副都御史總制三邉紘至按行敗所躬祭陣亡將士掩其骼奏録死事指揮朱鼎等五人</hi>
　<hi>劾治敗將楊琳等四人罪更易守將練壮士興七田申明號令軍聲大振初寇既徙出河套平凉開成皆</hi>
　<hi>内地無患自小王子諸部復徃來駐牧開成當兵衢為平慶臨鞏門户而城隘民貧兵力單弱商販不至</hi>
　<hi>紘乃拓治城郭招徠商賈改開成為固原州以州境迤北延袤千里間田數十萬頃曠野近邉無城堡可</hi>
　<hi>依議于花馬池迤西至小塩池二百里每二十里築一堡堡周四十八丈役軍五百人固原迤北諸處亦</hi>
<pb n="KR2b0038_WYG_022-22b"/>
　<hi>各築屯堡募人屯種毎頃嵗賦米五石可得五十萬石規畫已定而寧夏廵撫劉憲梗其議奏于朝詔責</hi>
　<hi>憲憲伏罪卒行紘䇿修築諸邉城堡一萬四千餘所垣塹六千四百餘里固原屹為重鎮在事三年寇知</hi>
　<hi>有備不敢大入四鎮宴然前後經畧西陲者莫及云</hi>質實<hi>小塩池在寧夏府西池周二十六里自慶</hi>
　<hi>陽至寧夏此為中頓之地四鎮謂固原延綏寧夏甘肅也劉憲益陽人</hi>
冬十月以馬文升為吏部尚書劉大夏為兵部尚書<lb/>
　<hi>吏部尚書倪岳卒乃以文升代之而召大夏為兵部尚書文升在班列中最為耆碩帝推心委仕特敬禮</hi>
　<hi>之嘗召見煖閣議考察事以文升年高重聼冄呼告之及出命左右掖之下階其他嵗時賜賚諸大臣莫</hi>
　<hi>敢望也大夏時為兩廣總督召命至冄以疾固辭帝不允仍趣之入見既至帝問曰朕召卿卿數引疾何</hi>
<pb n="KR2b0038_WYG_022-23a"/>
　<hi>也大夏頓首言臣老且病竊見天下民窮財盡脱有不虞責在兵部度力不辦故辭耳帝黙然</hi>
十一月振兩畿山東河南饑<lb/>
　<hi>水災故也命刑部左侍郎何鑑大理寺丞吳一貫徃振尋以遼東饑復命户部發帑金五萬濟之是年江</hi>
　<hi>西亦告水災飭有司振濟山西陜西被災税糧並令蠲免之</hi>質實<hi>何鑑字世光浙江新昌人吳一</hi>
　<hi>貫字道夫海陽人</hi>
<hi>壬戌</hi>十五年春正月朱暉還<lb/>
　<hi>先是和碩等出河套暉留精兵三千防禦以參将楊玉領之遂引兵還都給事中屈伸疏劾暉等西討無</hi>
　<hi>功班師命甫下將士已入國門不知奉何詔㫖且此一役糜京帑及邉儲共一百六十餘萬而首功止三</hi>
<pb n="KR2b0038_WYG_022-23b"/>
　<hi>級是以五十餘萬昜一無名之首也所上有功將士至萬餘人假使馘一渠魁如何碩或斬級至千百將</hi>
　<hi>竭天下財不足供費而報功又不知幾萬萬也暉等宜論罪置重典不聼</hi>
　　發明<hi>十四年冬葢嘗以鞬靼諸部出套召朱暉還矣第班師之命甫下而将士已入國門是暉</hi>
　　<hi>之還固不因召而還也當暉率兵出紅城之時小王子已逐水草北徙暉幸其既出輒藉詞求還其</hi>
　　<hi>為懦葸實甚乃不責其擅還不咎其怯敵并不正其擁兵坐視不援寕夏開成之罪而反以首功三</hi>
　　<hi>級詡為捣巢大捷嘉奨而重賚之言官所劾誠當竟置不聼何刑賞之無章耶</hi>
二月免河南被災税糧<lb/>
　<hi>是年振京師貧民並免南畿湖廣被災秋糧</hi>
<pb n="KR2b0038_WYG_022-24a"/>
夏五月詔羣臣言時政闕失<lb/>
　<hi>以災異修省也劉健請早朝以勤政日講以視學節檢以省費剛斷以决事納之</hi>
秋七月録劉基後裔世襲指揮使<lb/>
　<hi>先是景㤗中録基七世孫禄與顔孟二氏後並為翰林五絰博士至是給事中吳仕偉言誠意伯乃功臣</hi>
　<hi>其後不當為博士乃命其九世孫瑜為處州衛指揮使予世襲</hi>質實<hi>處州衛在處州府治南明洪武中建今廢</hi>
王軾破米魯斬之<lb/>
　<hi>軾至師以便宜調廣西湖廣雲南四川官軍土兵八萬人合貴州兵分八道進尋叅将趙晟破其要害賊</hi>
　<hi>遁過盤江都指揮張㤗等渡江追擊指揮劉懷等遂進觧安南衛圍而總兵官曹愷致仕都督王通都指</hi>
<pb n="KR2b0038_WYG_022-24b"/>
　<hi>揮李政亦各破賊砦賊急反兵攻都御史陳金以雲南兵禦之賊遁歸馬尾籠砦僉事王懋中土知府鳳</hi>
　<hi>英追及之官軍四靣急攻米魯突圍出戰英臨陣格殺之餘黨平</hi>質實<hi>馬尾籠在南籠府境城金</hi>
　<hi>字汝礪應城人王懋中安福人</hi>
九月庚午朔日有食之<lb/>
冬十月户部上天下㑹計之數<lb/>
　<hi>户部尚書佀鍾言常入之賊以災傷漸減常出之費以請乞漸増入不足當出正紞以前軍國費省小民</hi>
　<hi>輸正賦而已自景㤗至今用度日廣額外科索河南山東邉餉浙江雲南廣東雜辦皆昔所無民已重用</hi>
　<hi>無可復增徃時四方豐登邉境無調發州縣流移今太倉無儲由府殫絀而冗食冗費日加于前願陛下</hi>
<pb n="KR2b0038_WYG_022-25a"/>
　<hi>惕然省憂力加損節且敕廷臣共求所以足用之術帝乃下廷臣議議上十二事其罷傳奉冗官汰内府</hi>
　<hi>濫敗軍匠清騰驤四衛勇士停寺觀齋醮省内侍畫工番僧供應禁王府及織造濫乞塩引令有司徵莊</hi>
　<hi>田租皆權倖所不便者疏留數月不下鍾乃復言他皆報可而事關權倖者終格不行</hi>質實<hi>騰驤</hi>
　<hi>四衛明史兵志永樂時以迤北逃回軍卒供飬馬役給糧授室號曰勇士役多以進馬者充而聼御馬監</hi>
　<hi>官提調名𨽻羽林身不𨽻也軍卒相冐支糧不可稽宣徳六年乃專設羽林千户所統之凡三千一百餘</hi>
　<hi>人尋改騰驤武驤左右衛軍選本衛官四員為生營指揮督以太監别營開操稱禁兵器㭜衣甲異他軍</hi>
　<hi>横于輦下徒為中官占匿𢎞治末勇士萬一千七百八十人旗軍三萬一百七十人嵗支廪粟五十萬</hi>
十一月瓊州黎亂討平之<lb/>
<pb n="KR2b0038_WYG_022-25b"/>
　<hi>前知府張桓貪財私歛繼以余濬賊虐尤甚黎人苦之符南蛇等遂聚衆為亂鎮兵討之不下户部主事</hi>
　<hi>馮顒上言瓊州在大海中周三千里其五指山林等深宻川澤險阻兵不可入黎衆聚散無常攻之則巢</hi>
　<hi>穴難窮置之則侵掠不已乞勾老熟知夷情者令各集土兵聼廵守官節制有能擒斬首惡者復其祖職</hi>
　<hi>此以夷攻夷數月間當見俘獲不然師旅之興無時已也帝是其言時右都御史畨蕃總督兩廣檄副使</hi>
　<hi>胡富調狼土兵討之而賊方攻圍儋州富興叅議劉信徃覘賊突至殺信富手斬劇賊一人賊乃退明年</hi>
　<hi>七月益兵進攻破賊巢千二百餘所斬符南蛇賊平蕃在兩廣歸善南海諸賊方蜂起土司岑濬岑猛相</hi>
　<hi>讐殺不已既斬符南蛇旋討平歸善賊古三仔唐大鬢等遂請兵勒岑濬岑濬者思恩土知府也性兇狡</hi>
　<hi>以兵力雄于諸士司先是田州土官岑溥為子猇所殺衆猇亦自殺次子猛㓜頭目黄驥李蠻搆難督府命濬調</hi>
<pb n="KR2b0038_WYG_022-26a"/>
　<hi>䕶猛驥厚賂濬獻以女且約分地與濬濬以兵屬驥送猛至田州蠻初為猛守土無他念及見驥偕來懼</hi>
　<hi>其謀已拒不納驥復以猛奔思恩幽之事覺總兵歐磐嚴責濬乃出猛襲知府濬從索分地不得怒攻刦</hi>
　<hi>田州殺掠萬計城郭為壚又以兵二萬㨿舊田州刦龍州印前制府屡撫不服于是蕃請勦之廷議未决</hi>
　<hi>而濬復掠上林武縁諸縣死者不可勝計又攻破田州猛僅以身免據其家屬五十人聞于朝兵部乃議</hi>
　<hi>調兩廣及湖廣兵合勦是為斬符南蛇之明年又明年兵集蕃與太監韋經總兵毛鋭将官軍土兵十萬</hi>
　<hi>八千餘人分六咱各取道共抵巢砦賊分兵阻險拒敵官軍縁崖進濬勢蹙遁入舊城諸軍圍攻之濬自</hi>
　<hi>縊城中人獻其首前後斬捕四千七百九十級俘男女八百人盡平其地奏設流官迴軍討南海縣賊禍</hi>
　<hi>元祖又平之兩廣自是少安</hi>質實<hi>五指山在瓊州府安定縣南五岑高大亦曰黎母山黎人環居</hi>
<pb n="KR2b0038_WYG_022-26b"/>
　<hi>山下外為熟黎内為生黎水亦分五流環繞郡境入于海歸善晉柝博羅地置欣樂縣陳曰歸善明屬惠</hi>
　<hi>州府今因之舊田州在今田州東南三十里上林唐置明屬賓州今屬思恩府武縁宋置明洪武初屬南</hi>
　<hi>寧府神宗七年改屬思恩軍民府今屬思恩府思恩舊城在今城西五里地名橋利其西北又有舊城明</hi>
　<hi>初思恩州治也正統七年岑瑛遷于橋利嘉靖七年王守仁奏徙治于荒田岑濬遁入之舊城葢在橋利</hi>
　<hi>西北非即橋利也張桓浮梁人馮顒瓊山人</hi>
十二月大明㑹典成<lb/>
　<hi>初英宗欲迷洪武以來厯朝舊制條其因革纂為一書事未克竟前五年春帝乃詔閣臣輯之以官戰制</hi>
　<hi>度為綱事物名數儀文等級為目其有損益同異者據事繫年彚列于後名曰大明㑹典至是書成凡一</hi>
<pb n="KR2b0038_WYG_022-27a"/>
　<hi>百八十卷大學士劉健等表上之</hi>質實<hi>明史藝文志明㑹典二百二十八卷乃萬厯中重修者健</hi>
　<hi>等初奉詔綦是書總裁為健與李東陽謝遷副總裁為吳寛傅瀚王鍫楊守阯張元禎</hi>
<hi>癸亥</hi>十六年春正月雲南叅議郭緒諭降孟養<lb/>
　<hi>初孟宻宣撫使之設也實割木邦宣慰司地既而孟宻思揲復于界外侵木邦地二十七所屢諭之還不</hi>
　<hi>聼乃調孟飬宣撫思禄兵脅之思揲始還所侵地然多殺孟飬兵思禄讐之發兵越金沙江奪木邦故割</hi>
　<hi>孟宻地十有三所兩酋搆怨不已廵撫陳金承詔遣緒與副使曹玉徃諭旬餘抵金齒叅将盧和先統軍</hi>
　<hi>距所㨿地二程而舍遣官馳驛徃諭皆留不報和懼還軍至干崖遇緒語故戒勿進緒不可玉以疾辭緒</hi>
　<hi>遂單騎從數人行旬日至南甸峻險不可騎乃斬棘徒歩引繼以登又旬日至一大澤土官以象輿來緒</hi>
<pb n="KR2b0038_WYG_022-27b"/>
　<hi>乘之徃行毒霧中泥沙踸踔又旬日至孟頼去金沙江僅二舍手自為檄使特過江諭以朝廷招徠意蠻</hi>
　<hi>人相顧驚曰中國使竟至此乎發兵率象馬數萬夜渡江指長槊勁弩環之數重從行者懼請勿進緒拔</hi>
　<hi>刀叱日明日必渡江敢阻者斬思禄既得檄見譬曉禍福甚備又聞至者纔數人乃遣首長來聼令且致</hi>
　<hi>饋緒却之出敕諭宣示思禄亦繼至緒先叙其勞次白其寃状然後責其叛諸酋聞威俛伏呼萬嵗請歸</hi>
　<hi>侵地緒詰前所留使人乃盡出而歸之和及玉聞報馳至則已歸地納欵矣</hi>質實<hi>孟頼砦在今孟</hi>
　<hi>定土府東南郭緒字繼業太康人</hi>
二月改卜郊<lb/>
　<hi>帝有疾自正月己巳朔至于是月辛丑始視朝乃改卜于十一日戊申大祀天地于南郊将郊賜大學士</hi>
<pb n="KR2b0038_WYG_022-28a"/>
　<hi>劉健李東陽謝遷蟒衣人一襲閣臣賜蟒自健等始</hi>
夏四月起致仕僉事章懋為南京國子祭酒<lb/>
　<hi>廷議兩京國學當用名儒起謝鐸子北監及南監闕祭酒遂以懋補之懋自成化初改南京評事遷福建</hi>
　<hi>僉事平㤗寧沙尤賊條採礦事宜以社盗源建議番貨互通貿昜以裕商民政績甚著滿考致事歸屏跡</hi>
　<hi>不入城市奉親之暇讀書講學弟子執經者日益進貧無供具惟脱粟菜羮而已四方學士大夫髙其風稱</hi>
　<hi>為楓山先生中外交薦以親老辭不赴既奉命方遭父憂不就時南監闕司業且二十年詔特以羅欽順</hi>
　<hi>為之命南吏部侍郎楊守阯攝祭酒而虗位以待懋蓋異數也至是終制始蒞任教諸生以有用之學上</hi>
　<hi>下論古今事若生其時履其地裁决其虧成五經問難若寸莛撞鍾迎手而應六館士人人自以為得師</hi>
<pb n="KR2b0038_WYG_022-28b"/>
　質實<hi>㤗寕宋縣明屬邵武府今因之羅欽順字允升㤗和人</hi>
五月遣南京刑部右侍郎樊瑩廵視雲貴<lb/>
　<hi>先是雲南景東衛大疾衛指揮復報境内晝晦七日又隴川宣撫司兩雷如手掌盡殺禾稼宜良地屢震</hi>
　<hi>暴風曲靖火災燬房舍無算帝以雲南災變非常皆由官不得人上下攫取以致小民含寃上干天和命</hi>
　<hi>瑩兼左僉都御史廵視瑩至滇訪文武吏不職者黜之知景東之變乃指揮吳勇侵官帑以災異可倖寛</hi>
　<hi>政因雲霧晦寘虗張其事即奏劾勇罪履行所部修城池厲兵馬振貧窮撫流散威惠大行初瑩嘗廵按</hi>
　<hi>雲南甚有聲諸蠻皆帖服及是聞營至益震懾有訴土官奪其牛者瑩還其牒曰汝第歸彼今還汝牛矣</hi>
　<hi>已而果然且詣營服罪慰而遣之他土官聚兵仇殺久有司不能制以白瑩曰吾在賊敢爾耶果爾當擣</hi>
<pb n="KR2b0038_WYG_022-29a"/>
　<hi>其巢舉其族覆之聲聞各斂兵退一時人心漸安明年召還為南京刑部尚書</hi>質實<hi>樊瑩字廷壁常</hi>
　<hi>山人</hi>
秋八月録故贈侍講學士劉球裔<lb/>
　<hi>帝憫球忠為王振所害景㤗時嘗贈官賜諡立祠于鄉而勸忠之典宜有加焉訪其曾孫祠録為通政司</hi>
　<hi>知事</hi>
九月振兩畿浙江山東河南湖廣災<lb/>
　<hi>遣都御史王璟廵視浙江副使汪舜民于淮楊僉事閻璽于廬鳯隨宜振濟北直𨽻山東河南湖廣被災</hi>
　<hi>州郡皆如例恤之又以廬鳳二府滁和二州災尤甚發南京户部兑餘米給振時韓文為南京兵部尚書</hi>
<pb n="KR2b0038_WYG_022-29b"/>
　<hi>以米價翔湧請預發軍餉三月戸部難之文曰救荒如救災有罪吾自當之乃發廩十六萬石米價為平</hi>
　<hi>璟至浙陳荒政十事奏減杭嘉湖寧紹台六府税者杭湖糧三十餘萬石活饑民四十餘萬人舜民用便</hi>
　<hi>宜發粟活饑民百二十萬人流民復業者八千餘戸璽亦多所全活明年春應天廵撫張縉以廬鳳淮楊</hi>
　<hi>徐民困未甦更請留兑運糧十五萬五千石備振期三年後償官帝曰民困當速濟之無令償也</hi>質<lb/>
　實<hi>王璟字廷宷沂州人汪舜民字從仁要源人右副都御史奎之子閻璽太原人</hi>
桃李華<lb/>
詔戸部覈議鹽法<lb/>
　<hi>帝在位久益明習政事數召見大臣欲以次革煩苛除宿弊嘗論及理財李東陽極言塩法弊壤由陳乞</hi>
<pb n="KR2b0038_WYG_022-30a"/>
　<hi>者衆因而私販數倍劉健進曰太祖時茶法始行駙馬歐陽倫以私販坐死高皇后不能救如倫事孰敢</hi>
　<hi>為陛下言者帝曰非不敢言不肯言耳遂詔户部覈利弊具議以聞是時健等三人竭誠盡慮知無不言</hi>
　<hi>初或有從有不從既乃益見信所奏請無不納每進見帝輒屏左右左右不得聞從屏間竊聼但聞帝數</hi>
　<hi>數稱善</hi>
<hi>甲子</hi>十七年春正月振應天饑<lb/>
　<hi>帝恐閻璽等分振未周專敕南京工部右侍郎高銓振之銓陳荒政八事多報可是年免南畿湖廣浙江</hi>
　<hi>被災税糧</hi>質實<hi>高銓字宗選楊州人</hi>
以道士崔志端為禮部尚書<lb/>
<pb n="KR2b0038_WYG_022-30b"/>
　<hi>志端習歩虗聲音吐洪暢成化中傳奉厯官至太常少卿久之進卿及是擢禮部尚書仍掌寺事言官以</hi>
　<hi>志端羽流不宜清秩抗疏力争帝曰先朝有之既擢用矣不聼</hi>質實<hi>崔志端宛平人</hi>
　　發明<hi>明史葉紳傳稱太常卿崔志端推李廣為教主因得傳陞官職蓋志端亦廣之黨也廣以</hi>
　　<hi>有罪自殺則其所引左道之人自當立予誅逐乃猶容之朝宁洊掌秋宗雖言官諫阻而反以光朝</hi>
　　<hi>有之為辭夫憲宗之寵任羽流豈可遵為成憲哉况孝宗初政如李孜省鄧常恩輩既知其邪妄而</hi>
　　<hi>罪之何以覆車之轍甫鍳于前復旋蹈于後而加以崇秩視孜省常恩且有過焉者則是憲宗一誤</hi>
　　<hi>而孝宗冄誤也亦可慨已</hi>
二月詔每嵗審録重囚毋限一日<lb/>
<pb n="KR2b0038_WYG_022-31a"/>
　<hi>故事每年㑹官録囚率一日告竣兵部給事中潘鐸言審録數多一日不能詳定恐致寃濫太宗皇帝時</hi>
　<hi>刑部上大辟三百餘人諭各官再訊遲十日不為害祖宗好生之仁萬世所當遵也帝從之乃有是詔</hi>
　質實<hi>潘鐸新鄉人</hi>
詔減光禄寺供奉<lb/>
　<hi>帝曰嵗饑民貧朕實痛焉其務節約毋濫費乃減光禄寺供奉十之二時劉大夏言被災諸行省乞命撫</hi>
　<hi>按官蠲滅租役專務生飬帝命大夏條具事當行者趣戸部速議行之</hi>
三月太皇太后周氏崩定祔廟制<lb/>
　<hi>上尊諡曰考肅睿皇后先是慈懿錢太后崩雖合葬裕陵而異隧距英宗元堂數丈許窒之虗右壙以待</hi>
<pb n="KR2b0038_WYG_022-31b"/>
　<hi>隧獨通至是帝御便殿出裕陵圖示大學士曰陵有二隧一窒一通此皆光朝内臣所為未合禮昨見成</hi>
　<hi>化時商輅等章奏先朝大臣忠厚為國如此先帝亦甚不得已耳因與劉健等議欲通隧欽天監奏恐動</hi>
　<hi>地胍乃止後問祔廟禮健言漢以前一帝一后祔二后自唐始祔三后自宋始曩者定議慈懿太皇太后</hi>
　<hi>居左今大行太皇太后居右用唐宗故事帝曰事湏師古末世不足效祖宗來惟一帝一后今若並祔是</hi>
　<hi>變禮從朕始也乃援孝穆紀太后别祭奉慈殿為言下廷臣議英國公張懋等言春秋考仲子之宫胡安</hi>
　<hi>國傳云孟子入惠公之廟仲子無祭所以此觀之祖廟無二配而周禮有祀先妣之文疏云姜嫄也唐宋</hi>
　<hi>推尊太后不配食者立别廟享之亦得閟宫之義宜倣故事于奉先殿外建廟奉祀為宜帝然之将建廟</hi>
　<hi>欽天監奏年月不宜廷議暫祀太皇太后于奉慈殿正中徙孝穆居佐終明世皆用其制</hi>質實<hi>奉慈</hi>
<pb n="KR2b0038_WYG_022-32a"/>
　<hi>殿在崇仁門南</hi>
夏四月𦵏孝肅皇后于裕陵<lb/>
閠四月命諸司議革弊政<lb/>
　<hi>帝曰庻政滋弊害于軍民上千和氣朕甚軫焉令所司詳議以開先是給事中楊禠言兩畿河南山東自</hi>
　<hi>春徂夏不雨黄河以北窮民畫刦淮楊嘉湖仍嵗災荒乞敕百官修省從之越六日即有議革弊政之命</hi>
　<hi>時帝盡心荒政蠲租税裁冗食詔有司勘災遲慢者罪如律故雖四方告災而民頼以濟焉</hi>質實<lb/>
　<hi>楊禠武陵人</hi>
五月罷南京蘇杭織造中官<lb/>
<pb n="KR2b0038_WYG_022-32b"/>
　<hi>前四年春以陜西方用兵罷織造絨蜀中官前年夏帝納諸大臣言召還中官之監蘇杭織造者中官鄧</hi>
　<hi>瑢固請帝又許之以工部尚書曾鑑言減嵗造三之一至是劉大夏復言當罷遂悉召還令鎮廵官領之</hi>
　質實<hi>曽鑑字克明桂陽人以戍籍居京師</hi>
六月雨雪<lb/>
　<hi>是月四日癸亥也</hi>
命兩京五品以下官六年一考四品以上自陳著為今<lb/>
　<hi>故事方靣官三年朝覲一考察兩京堂上官不與至五品以下十年始一行居官率九載年勞轉遷或服</hi>
　<hi>除改補多不及期給事中許天錫請京官六年一考察大僚令自陳簡去之命從所請時天錫以内官冗</hi>
<pb n="KR2b0038_WYG_022-33a"/>
　<hi>濫并請考察以定去留其言尢切謂祖宗御内官恩不泛施法不輕貸二十四監局及在外管事者並有</hi>
　<hi>常員近年諸監局掌印僉事多至三四十人他管事者無數留都亦然憑陵奢暴蠧蝕民膏第宅連雲田</hi>
　<hi>園遍野膏梁壓于與臺文繡被乎狗馬凡若此類皆足召變乞敕司禮監㑹内閣考察嚴行澄汰此後或</hi>
　<hi>三年五年一行永為定制帝善之而不能用也</hi>
召見兵部尚書劉大夏于便殿<lb/>
　<hi>帝問大夏曰卿前言天下民窮財盡祖宗以來税歛有常何今日至此對曰正謂不盡有常耳如粤東西</hi>
　<hi>嵗取香藥木材固以萬計他可知矣又問天下軍若何對曰窮與民等帝曰居有月糧出有行糧何故窮</hi>
　<hi>對曰其帥侵尅且過半安得不窮帝太息曰朕臨御久乃不知天下軍民困何以為人主遂下詔嚴禁帝</hi>
<pb n="KR2b0038_WYG_022-33b"/>
　<hi>察知大夏方嚴委寄益重左都御史戴珊亦以材見知每有宣召或專及大夏或兼及珊諸大臣不能與</hi>
　<hi>也帝嘗諭大夏曰臨事輒思召卿又以非卿部事而止後有當行罷者具掲帖以進大夏頓首曰不敢帝問</hi>
　<hi>何故對曰事之可否外付府部内咨閣臣可也掲帖滋弊不可為後世法帝然之又嘗問天下何時太平</hi>
　<hi>對曰求冶亦未可太急但用人行政悉與大臣靣議當而後行久之天下自冶嘗乘間言四方鎮守中官</hi>
　<hi>之害帝問状對曰臣在兩廣見諸文武大吏供億不能敵一鎮守煩費可知帝曰然祖宗來設此已久安</hi>
　<hi>能遽革第自今必擇其亷者而後用不然則已之大夏頓首稱善一日大夏與戴珊同侍帝曰時當述職</hi>
　<hi>諸大臣皆杜門如二卿者雖日見客何害䄂出白金賚之曰少佐爾亷且屬勿廷謝恐為他人忌也珊以</hi>
　<hi>老疾乞骸骨優詔慰留已大夏晏見復代珊請帝曰彼屬卿言耶主人留客堅客且為强留珊獨不能為</hi>
<pb n="KR2b0038_WYG_022-34a"/>
　<hi>朕留邪且朕以天下事付卿輩猶家人父子今太平未兆何忍言歸大夏出以告珊珊感泣曰臣死是官</hi>
　<hi>矣</hi>
和碩入大同指揮鄭瑀戰死<lb/>
　<hi>是年春韃靼上書請貢許之竟不至時入大同境殺掠墩軍㳺擊将軍衛勇副總兵黄鎮及都指揮尉景</hi>
　<hi>李敬等分䕶官軍畨上者事竣還㑹和碩方帥衆數百與瑀戰于焦山衛勇等合兵援之敵衆五千餘忽</hi>
　<hi>集持長刀四靣回擊迨暮敵騎益增至萬餘官軍殊死戰凡十數合般傷相當瑀戰久力絀猶手刄數人</hi>
　<hi>敵共前支觧之事聞于朝詔延綏及偏頭關守臣急發兵應援恤瑀等死事如制帝召劉健李東陽謝遷</hi>
　<hi>至暖閣諭曰墩軍我赤子被殺如此即日還京軍一萬征之健對曰陛下重念赤子宗杜之福京軍恐未</hi>
<pb n="KR2b0038_WYG_022-34b"/>
　<hi>可動東陽曰近韃靼與朶顔相結潮河以北古北口甚可慮若彼聲東擊西而我軍出大同未免顧彼失</hi>
　<hi>此遂罷議而中官苖逵力勸出師雖健等諫猶疑未决越三日召問劉大夏曰卿在廣聞苖逵延綏搗巢</hi>
　<hi>功乎對曰臣圍之俘婦稚十數耳頼朝廷威徳全師以歸不然未可知也帝黙然良久問曰太宗頻出塞</hi>
　<hi>今何不可對曰陛下神武固不後太宗而将令士馬逺不逺且當時淇國公小違節制舉數十萬衆委沙</hi>
　<hi>漠奈何易言之度今上策惟守耳都御史戴珊亦從旁賛决帝遽曰微卿曹朕畿誤由是師不果出命侍</hi>
　<hi>郎李燧大理少卿吳一貫通政司叅議叢蘭往經畧之</hi>質實<hi>焦上在大同府東一百八十里</hi>
廬山鳴<lb/>
　<hi>聲如雷次日大風雨平地水丈餘星子徳安二縣人溺死者無算</hi>質實<hi>廬山在九江府徳化縣南</hi>
<pb n="KR2b0038_WYG_022-35a"/>
　<hi>與南康府接境星子五代楊吳鎮宋升縣明屬南康府徳安唐蒲塘塲地五代吳置縣曰徳安明屬九江</hi>
　<hi>府今並因之</hi>
秋八月置東西衛軍<lb/>
　<hi>帝欲宿兵近地為左右輔劉大夏言保定設都司統五衛祖宋意當亦如此請遣操軍萬人為西衛納京</hi>
　<hi>東兵宻雲薊州為東衛報可中官監京營者恚失兵掲飛語宫門帝以示大夏曰宫門豈外人能至必此</hi>
　<hi>曹不利失兵耳由是間不行</hi>
九月復置起居注<lb/>
　<hi>洪武間設起居注後廢至是大僕少卿儲巏言古者立史官記言記動典至重也臣見陛下宣召羣臣多</hi>
<pb n="KR2b0038_WYG_022-35b"/>
　<hi>係帷幄造滕之言近臣不得與聞史官莫由紀録失今不圗恐嵗月綿逺傳聞各異事跡無以䆒其始末</hi>
　<hi>乞敕廷臣曽䝉召問者備録呈覽宣付史舘庻幾聖君言動與無所遺羣臣論説亦以附見報可</hi>
冬十一月罷雲南銀場<lb/>
　<hi>天順中命中官監銀場于時羅珪徃雲南驟増嵗課重為民害帝即位後始减二萬兩十三年廵撫李士</hi>
　<hi>實言雲南九銀埸四場礦胍久絶乞免其課報可及是從廵撫陳金言竟罷之</hi>質實<hi>李士實字若虗</hi>
　<hi>豐城人</hi>
貶大理寺少卿吳一貫為嵩明州同知<lb/>
　<hi>先是㤗寧衛部十餘騎射傷海西貢使故都指揮僉事張斌以罪廢孫天祥入粟得祖官斌欲胃功起廢</hi>
<pb n="KR2b0038_WYG_022-36a"/>
　<hi>使天祥出闗掩殺他衛三十八人指為射貢使者廵撫張鼐奏㨗廵按御史王獻臣疑之方移牒駁勘㑹指揮</hi>
　<hi>張茂及子欽與天祥為卻詐為前屯衛文書呈獻臣具言天祥掩殺狀獻臣以聞未報而獻臣嘗令歩卒𨗳從</hi>
　<hi>遊山為東厰所發被徵以余濓代帝命一貫偕錦衣指揮楊玉㑹濓勘之盡得其實論斌等死天祥弊于獄天</hi>
　<hi>祥叔父洪屢訟寃帝宻令東厰亷其事還奏所勘皆誣帝信之欲盡反前獄出東厰掲帖示閣臣命盡逮一貫</hi>
　<hi>等㑹訊闕下劉健言東厰掲帖復争之帝再召見責健等健對曰卿士大夫言足信帝曰法司㫁獄不當身且</hi>
　<hi>不保言足信乎謝遷曰事當從衆若一二人言安可信健等又言衆證不可悉逮帝曰此大獄逮千人何恤苟</hi>
　<hi>功罪不明邊臣孰肯効力者健等再四執争見帝色厲終不敢深言東厰非一貫等既至帝御午門親鞫之欲</hi>
　<hi>抵一貫死閃珪進曰一貫推案不實罪當徒帝不允珪執如初帝怒命更擬珪終以原擬上謫一貫嵩明州同</hi>
<pb n="KR2b0038_WYG_022-36b"/>
　<hi>知獻臣前己貶上杭丞再貶廣東驛丞濓雲南布政司照磨茂父子論死而斌免洪得論功帝厲精國治</hi>
　<hi>委任大臣中官勢稍絀惟天祥天祥事發自東厰廷為所撓馬</hi>質實<hi>前屯衛在今寧逺州西南一百</hi>
　<hi>三十里本唐瑞州治地明洪武二十二年改置廣寧前屯衛  本朝康熙二年併入寧逺州嵩明州元初</hi>
　<hi>為府後降州明屬雲南府今因之</hi>
十二月户部奏是嵗天下戸口之數<lb/>
　<hi>户凡一千五十萬八千九百三十有五口凡六千一十萬五千八百三十有五帝以生齒漸繁而户口日</hi>
　<hi>漸就耗損明日二月御奉天門諭部臣議弊政以聞于是户部言耗損之故有二有因災傷歛重逼迫逃</hi>
　<hi>移者有因懼充軍匠諸役賄里長匿報者若不加招撫之恩嚴稽察之法則逃移者永無復業之望匿報</hi>
<pb n="KR2b0038_WYG_022-37a"/>
　<hi>者别無清理之術如荆㐮流民尤多宜簡命大臣一人徃理其他各行省敇撫按等官招撫簡紫若逃避</hi>
　<hi>軍匠等役扶同隐匿者許首報改正違者論罪繼是以後嵗一稽覈仍令有司輕徭薄征以寛恤之帝從</hi>
　<hi>其議乃命刑部左侍郎何鑑撫荆襄流民</hi>質實<hi>王世貞弇山堂别集國家戸口登耗有絶不可信者</hi>
　<hi>如𢎞治十七年口至六千一十萬五千八百三十五十八年户至一千二百九十七萬二千九百七十四</hi>
　<hi>而正徳元年户僅九百一十五萬一千七百七十三頓減三百八十二萬一千二百一口僅四千六百八</hi>
　<hi>十萬二千五十減一千三百三十萬三千七百八十五自是而劉六等亂中原藍鄢等亂楚蜀江廣無處</hi>
　<hi>不被兵而八年以後口却増至六千三百三十餘耳萬然則有司之造册與户科户部之稽查皆兒戲</hi>
<hi>乙丑</hi>十八年春正月小王子入寇<lb/>
<pb n="KR2b0038_WYG_022-37b"/>
　<hi>前年夏召秦紘還理部事紘以老辭去遂虗制府不命官鎮廵官無統攝邉備竟疏敵知之擁三萬騎圍</hi>
　<hi>靈州分道入花馬池轉掠韋州環縣陷寧夏清水營帝諭兵部曰清水營堡乃西陲要害寇直入焚抄邉</hi>
　<hi>弛甚矣其令户部侍郎顧佐往理陜西軍餉廵按御史閲實以聞尋敵以攻靈州不克散掠内地指揮仇</hi>
　<hi>鉞邀其歸路與總兵官李祥擊走之</hi>質實<hi>仇鉞字廷威鎮原人</hi>
二月御經筵<lb/>
　<hi>學士張元禎請講太極周西銘等書帝索觀之喜曰天生斯人以開朕也元禎清癯長不踰中人其充日</hi>
　<hi>講帝特設低几聼之</hi>
三月下户部主事李夢陽于錦衣衛獄即釋之<lb/>
<pb n="KR2b0038_WYG_022-38a"/>
　<hi>帝頗優禮外家皇后弟壽寕侯鶴齡建昌侯延齡並驕縱多犯法夢陽上書陳二病三害六漸累數千言</hi>
　<hi>末云夀寧侯鶴齡招納無敕罔利賊民勢如翼虎鶴齡奏辨摘疏中陛下厚張氏語誣夢陽訕母后為張</hi>
　<hi>氏罪當斬后母金夫人復泣訴帝帝不得已下夢陽錦衣獄帝問劉健曰夢陽言事何若健日小臣狂妄</hi>
　<hi>帝黙然謝遷曰亦心為國耳帝頷之尋即降中㫖宥出僅奪俸三月金夫人愬不已帝不聼左右知帝䕶</hi>
　<hi>夢陽請無重罪而予杕以洩金夫人憤帝亦不許謂劉大夏曰若輩欲以杖斃夢陽耳朕寕殺直臣快左</hi>
　<hi>右心乎他日帝遊南宮鶴齡兄弟入侍酒半皇后及金夫人起更衣因出遊覧帝獨召鶴齡語左右莫聞</hi>
　<hi>也遥見鶴齡免冠首觸地自是稍斂迹</hi>質實<hi>王世貞史乗攷誤韓邦竒苑洛雜志言李夢陽劾張</hi>
　<hi>鶴齡有云陛下待張氏者厚矣帝震怒下錦衣獄越數日帝召劉健議事畢健從容請曰李夢陽不知何</hi>
<pb n="KR2b0038_WYG_022-38b"/>
　<hi>大罪陛下怒之甚也帝曰他無禮直呼皇后為張氏健頓首曰張氏猶言張家指鶴齡非謂皇后也帝意</hi>
　<hi>觧即命復其官按李夢陽祕録帝出疏示之劉曰此狂妄小人耳帝黙然祕録李所自記似應不妄李夢</hi>
　<hi>陽字獻吉慶陽人按空同集二病一元氣之病謂士氣日衰一腹心之病謂内官日横二害一日兵害二</hi>
　<hi>曰民害三曰荘場饑民之害六漸一曰匱之漸二曰盗之漸三曰壤名器之漸四曰弛法令之漸五曰方</hi>
　<hi>術蠱惑之斬六曰貴戚驕恣之漸</hi>
夏五月帝崩<lb/>
　<hi>是月庚寅帝大漸名劉健李東陽謝遷至乾清宫曰朕承統十有八年今三十六嵗遘疾殆不興故召卿</hi>
　<hi>輩健等皆慰藉帝曰朕自知命也朕守祖宗法度不敢怠荒天下事重煩卿輩又曰東宫年十五矣未選</hi>
<pb n="KR2b0038_WYG_022-39a"/>
　<hi>婚可急令禮部行之皆應曰諾時司禮太監羅跪榻下帝曰授遺㫖命就榻前書之執健手曰卿輩輔導</hi>
　<hi>良苦朕備知之東宫年㓜好逸樂卿輩當教之讀書輔導成徳健等欷戲受命翌日辛夘召太子諭以法</hi>
　<hi>祖用賢午刻崩</hi>
太子厚照即位<lb/>
　<hi>是為武宗</hi>
赦<lb/>
　<hi>以明年為正徳元年</hi>
小王子犯宣府總兵張俊敗績<lb/>
<pb n="KR2b0038_WYG_022-39b"/>
　<hi>禆将張雄穆榮皆戰歿命太監苗逵監督軍務保國公朱暉為将軍充總兵官右都御史史琳提督軍務</hi>
　<hi>禦之尋召暉等還冬小王子復犯甘肅闗中皆震動</hi>
秋八月尊皇太后為太皇太后皇后為皇太后<lb/>
京師滛雨<lb/>
　<hi>自六月雨至于是月時東宫舊豎劉瑾與馬永成谷大用魏彬長永邱聚高鳯羅祥等八人俱用事謂之</hi>
　<hi>八黨亦謂之八虎日導帝遊戲由是怠于政事遺詔中當興罷者悉廢格不行大學士劉健等乃上言陛</hi>
　<hi>下登極詔出中外歡呼相望太平今兩月矣未聞汰冗員㡬何省冗廢㡬何詔書所載徒為空文此陰陽</hi>
　<hi>所以失調雨暘所以不若也如監局倉庫城門及四方守備内臣增置數倍朝廷飬軍匠費鉅萬計僅足</hi>
<pb n="KR2b0038_WYG_022-40a"/>
　<hi>供其役使寕可不汰文武臣曠職僨事虗麋廩禄者寕可不黜畫史工匠濫受官職者多至數百人寕可</hi>
　<hi>不罷内承運庫累嵗支銀數百餘萬初無文簿司鑰庫貯銀數百萬未知有無寧可不勾校至如放遣先</hi>
　<hi>朝宫人縱内苑珍禽竒獸皆新政所當先而陛下悉牽制不行無以慰四海之望帝雖温詔答之而左右</hi>
　<hi>宦豎日恣増益日益衆每帝出帶刀被甲擁駕後内府諸監局僉書多者至百數十人光禄日供驟益數</hi>
　<hi>倍健等極陳其弊請勤政講學報聞而已</hi>質實<hi>司鑰庫在西安門襄十庫之西劉瑾興平人本談氏</hi>
　<hi>子依中官劉姓以進冐其姓武宗即位掌鐘鼔司張永保定新城人</hi>
冬十月葬泰陵<lb/>
　<hi>謚曰逹天明道純誠中正聖文神武至仁大徳敬皇帝廟號考宗</hi>質實<hi>泰陵在昌平州筆架山東</hi>
<pb n="KR2b0038_WYG_022-40b"/>
　<hi>南</hi>
　　<hi>明史贊曰明有天下傳世十六太祖成祖而外可稱者仁宗宣宗孝宗而已仁宣之際國勢初張綱</hi>
　　<hi>紀修立淳樸未漓至成化以來號為太平無事而晏安則易耽怠玩富盛則漸啟驕奢孝宗獨能恭</hi>
　　<hi>儉有制勤政愛民兢兢于保㤗持盈之道用使朝序清寧民物康阜易曰無平不陂無徃不復艱貞</hi>
　　<hi>无咎知此道者其惟孝宗乎</hi>
十一月命太監韋興分守湖廣<lb/>
　<hi>興自成化末得罪久廢至是夤縁出守科道官言詔革天下鎮守内官非舊額者墨猶未乾乃復遣興無</hi>
　<hi>以示天下信尚書劉大夏等再三執争皆不聼</hi>
<pb n="KR2b0038_WYG_022-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0038_WYG_022-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定資治通鑑綱目三編卷十七<lb/>
</p>
<p>
</p>
  </div>
</body>
</text>
</TEI>
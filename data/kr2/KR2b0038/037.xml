<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0038_WYG_037-1a"/>
　欽定四庫全書<lb/>
　御定資治通鑑綱目三編卷三十二<lb/>
　　<hi>起辛酉明熹宗天啟元年盡癸亥明熹宗天啟三年</hi>凡三年<lb/>
　　熹宗哲皇帝天啟元年春二月遼陽有數日並出<lb/>
　　<hi>甲午日日交暈左右有珥白虹彌天</hi>
　閏二月孫如游罷<lb/>
　　<hi>如游入閣言者詆其不由廷推交章論列如游亦屢乞去帝輒勉留及是復上疏言祖宗任用閣臣多由</hi>
　　<hi>特蕳逺者無論在世廟則有張璁桂萼方獻夫夏言徐階袁煒嚴訥李春芳在穆宗則有陳以勤張居正</hi>
<pb n="KR2b0038_WYG_037-1b"/>
　　<hi>趙貞吉在神廟則有許國趙志皋張位即皇考之用朱國祚亦特簡也今陛下沖齡臣材品又非諸臣比</hi>
　　<hi>有累至尊知人之明乞速賜骸骨歸田里十四疏乃加太子太保文淵閣大學士遣䕶歸</hi>
　三月我<lb/>
大清兵取瀋陽總兵賀世賢尤世功等死之<lb/>
　<hi>大袁應泰議三路出師復清河撫順未行分兵乗城  清兵已簿瀋陽總兵賀世賢尤世功等</hi>
　<hi>大兵營城東七里世賢等于城外鑿掘壕塹樹柵築牆  環列鎗礟以拒復登埤堅守</hi>
　<hi>大兵進攻繞城掩撃世賢出戰且却抵西門身被十四  矢城中聞世賢敗各鳥獸竄或勸世賢走違陽曰吾</hi>
　　<hi>為大將不能存城何面目見袁經略乎揮鐡鞭馳突圍中中矢墜馬而死世功引兵援亦戰死城外兵七</hi>
<pb n="KR2b0038_WYG_037-2a"/>
　　　<hi>萬人皆潰叅將夏國卿知州段展同知陳栢皆死于陣遂樹雲梯拔瀋陽城時總兵陳策統四川步兵二</hi>
　　<hi>大萬營黄山渡渾河来援  兵分路以進</hi>
<hi>太祖髙皇帝復勅後軍往助衝擊策兵大敗追擊至渾河兵      盡溺策及參將張名世死之總兵李秉城朱萬良姜</hi>
<hi>太祖命弼領騎兵三萬來援偵援兵□進雅遜退援兵遥躡      雅遜率䕶軍二百往</hi>
<hi>太祖聞其後欲自往擊      之怒</hi>
<hi>太宗文皇帝請行領軍疾馳迎戰援兵之躡雅遜者潰奔掩      擊至白塔鋪遇秉城等方布陣</hi>
<hi>太宗不待後軍至即率百騎追擊秉誠萬良弼驚遁大貝勒      代善台吉岳托軍亦至同追擊四十里斬首三千級</hi>
<hi>太祖復而還河以南步兵破其營副將董仲貴等戰死衆盡      擊渾</hi>
<pb n="KR2b0038_WYG_037-2b"/>
　　<hi>殲游擊周敦吉副將戚金㕘將吳文傑都司袁見龍鄧起龍守備雷安民雲南都司張名世石砫都司秦</hi>
　　<hi>邦屏等皆死</hi>質實<hi>白塔鋪在承徳縣南二十里有河源出老堂峪西流入潬河賀世賢榆林衛人</hi>
　　<hi>戰殁後或疑其叛降故恤典不及官本朝乾隆四十一年追諡忠烈尤世功榆林衛人  左都督贈少保</hi>
　　<hi>世廕三級再廕指揮僉事世襲賜祭𦵏建祠曰愍忠乾隆四十一年追諡烈愍夏國卿陳栢里系無考段</hi>
　　<hi>展涇陽人乾隆四十二年俱追諡節愍張名世山隂人陳策李秉誠朱萬良姜弼里系無考乾隆四十一</hi>
　　<hi>年俱追諡烈愍董仲貴一作仲揆南京人萬厯末擢副總兵督川兵援遼及瀋陽戰死贈都督同知世廕</hi>
　　<hi>三級祠祭乾隆四十一年追諡烈愍周敦吉戚金吳文傑袁見龍鄧起龍雷安民里系無考秦邦屏忠州</hi>
　　<hi>人乾隆四十一年俱追諡烈愍</hi>
<pb n="KR2b0038_WYG_037-3a"/>
　大清兵取遼陽經略袁應泰巡按御史張銓等死之<lb/>
<hi>太祖髙時我既得瀋陽集貝勒諸臣議以瀋陽已抜宜乘勢      皇帝</hi>
　　　<hi>長驅遂進兵規取遼陽袁應泰方撤奉集威寜諸軍并力守禦開太子河引水注濠沿濠列火器四面守</hi>
　　<hi>大禦甚嚴總兵李懷信等率兵五萬出城五里結營  兵至城</hi>
<hi>太祖命左四旗兵擊其左兵于城傍覘視而自引軍衝擊其太宗文皇帝請留二紅旗</hi>
<hi>太宗乗營會左四旗兵亦至夹攻之懷信兵大亂奔潰留後      勝追擊六十里方接戰時遼陽兵自西闗出援</hi>
　　　<hi>之二紅旗兵見而邀擊驅令奔回遼陽兵爭入出蹂踐死者枕籍翌日</hi>
<hi>太祖大兵掘城西閘以洩濠水分兵塞城東進水口步騎三    親率右翼兵布楯車堵列城隅以衛衆軍遼陽</hi>
<pb n="KR2b0038_WYG_037-3b"/>
　　　<hi>萬出東門列營相拒右翼諸將遣人馳告曰掘挿口不若奪橋易也</hi>
<hi>太祖即諭令往奪果得之會雍遏水口將涸右四旗前隊軍      渡壕大呼掩擊東門外營方鏖戰</hi>
　　<hi>大兵紅甲二百白旗兵千並進遼陽騎兵遂敗各貝勒  部下白甲精鋭䕶軍復大呼奮射而入遼陽步兵亦</hi>
　　<hi>大敗望城奔竄至東門外遼陽兵死者濠塹皆滿水盡  兵乗勝縱擊</hi>
　　　<hi>赤時左四旗兵奪武靖門橋分擊守濠者城上下發火器抵拒</hi>
　　<hi>大兵奮勇衝突樹梯登城遂奪西城城中驚擾大亂日  將夕左四旗</hi>
　　<hi>大兵已登城是夜城中舉火列炬拒戰達旦守城官牛  維臞髙出等及衆軍民多乗亂縋城而遁翌日復立</hi>
　　<hi>大楯火戰义敗又四旗總兵朱萬良副將梁仲善參將  兵復登城遂克遼陽</hi>
<pb n="KR2b0038_WYG_037-4a"/>
　　<hi>王豸房承勲游擊李尚義張繩武都司徐國全王宗盛守偹李廷幹等皆戰死先是攻城時袁應泰居城</hi>
　　<hi>北鎮逺樓知事不濟嘆息謂巡按御史張銓曰吾當死於此公無守城責冝急去退保河西圖後舉銓曰</hi>
　　<hi>不可應泰遂佩劍印自縊死婦弟姚居秀從之僕唐世明憑屍大慟縱火焚樓死銓被執不肯降</hi>
<hi>太祖命賜死以遂其志數四終不可奪不得已縊而葬之分大宗惜銓欲生之婉諭</hi>
　　<hi>守道何廷魁懐印綬率其妾髙氏金氏投井死婢僕從者六人僉事崔儒修戎服自經于都司署</hi>
<hi>太祖入遼陽城百姓皆呼萬歲吉寨桑古八大臣率引兵太祖命皇子台吉徳格類姪台</hi>
　　<hi>千人安撫居民至海州城中官吏及富殷之家張鼓樂肩輿迎二台吉攬轡傳令禁軍士擾害不得奪民</hi>
　　<hi>財物二台吉宿公廨中軍士俱屯城上禁勿入民家遼陽既下遼東之三河等五十寨及河東大小七十</hi>
<pb n="KR2b0038_WYG_037-4b"/>
　　<hi>餘城盡望風降</hi>質實<hi>太子河在遼陽州北十五里即古大梁水又名東梁河源出薩穆禪山自葦子</hi>
　　<hi>峪東入西南流至州西北合渾河又西至海城縣西北入遼河河西時以遼河之東為河東遼河之西為</hi>
　　<hi>河西袁應泰出本朝乾隆四十一年追諡忠節牛維曜商州人髙  萊陽人梁仲善里系無攷乾隆四十</hi>
　　<hi>一年追諡烈愍王豸房承勲李尚義王宗盛李廷幹里系無攷張繩武本姓陳一作神武新建人乾隆四</hi>
　　<hi>十一年追諡烈愍徐國全里系無攷何廷魁字汝謙大同人崔儒秀字儆初陜州人乾隆四十一年追諡</hi>
　　<hi>節愍</hi>
　援遼都司毛文龍集兵皮島<lb/>
　　<hi>時沿海居民以河東失事皆航海走山東不能達者棲止各島間文龍率援師至皮島島在登萊大海謂</hi>
<pb n="KR2b0038_WYG_037-5a"/>
　<hi>之江東地廣衍有險可恃文龍乃招集逃民為兵分布哨船聨接登州為犄角計朝議是之授文龍參將</hi>
　質實<hi>毛文龍仁和人</hi>
夏四月延綏孤山城䧟<lb/>
　<hi>是月癸丑城陷三十五丈入地二丈七尺</hi>
賈繼春削籍<lb/>
　<hi>御史賈繼春初以移宫事具揭奉㫖切責復上言自明劾忠規勤之意吏部尚書周嘉模及九卿科道等</hi>
　<hi>懇請優容帝意不回遂削籍去</hi>
五月壬申朔日有食之<lb/>
<pb n="KR2b0038_WYG_037-5b"/>
以王化貞廵撫廣寧<lb/>
　<hi>化貞前以叅議守廣寧朱童蒙勘事還極言化貞得西部心勿輕調化貞亦言遼事將壤惟發帑金百萬</hi>
　<hi>亟欵西部會瀋陽相繼失廷議將起廷弼御史方震儒請加化貞秩便宜從事令與薛國用同守河西乃</hi>
　<hi>進化貞右僉都御史廵撫廣寜廣寜城在山隈登山可俯瞰城内恃三岔河為阻又水淺可渉廣寧止孱</hi>
　<hi>卒千化貞招集散亡復得萬餘人激勵士民聨結西部人心稍安中朝謂其才足悖悉以河西事付之化</hi>
　<hi>貞又以登萊天津兵可不設諸鎮入衛兵可止當事益信其才所奏請輒報可時金復衛軍民及東山礦</hi>
　<hi>徒多結砦自固以待官軍其逃入朝鮮者亦不下二萬化貞請鼓舞諸人優以爵禄俾自奮於功名並請</hi>
　<hi>招諭朝鮮帝從之</hi>質實<hi>金復衛金州衛在明遼東都司城南六百里今寧海縣境復州衛在明遼</hi>
<pb n="KR2b0038_WYG_037-6a"/>
　<hi>東都司城南四百二十里今復州界俱屬奉天府薛國用洛陽人厯官山東右參政分守遼海道以右僉</hi>
　<hi>都御史代應泰廵撫遼東應泰死代為經略</hi>
立皇后張氏<lb/>
　<hi>后祥符人時大學士劉一燝及御史畢佐周劉蘭請遣客氏出外帝戀不忍捨曰皇后㓜頼媪保䕶俟皇祖</hi>
　<hi>大塟後議之又以大婚禮成廕魏忠賢姪二人給事中程沆周之綱奏祖制非軍功不襲國典不當滋予</hi>
　<hi>不聴</hi>
太監魏忠賢矯詔殺司禮太監王安<lb/>
　<hi>帝命安掌司禮監安以故事辭客氏勸帝從其請與忠賢謀殺之忠賢猶豫未忍客氏曰爾我孰若西李</hi>
<pb n="KR2b0038_WYG_037-6b"/>
　<hi>而欲遺患耶忠賢意乃決嗾給事中霍維華論安降充南海子净軍而以劉朝為南海子提督使殺安朝</hi>
　<hi>故李選侍私閹以移宫盗庫下獄宥出者既至絶之安飲食取籬落中蘆菔啗之三日猶不死乃撲殺</hi>質<lb/>
　實<hi>王安于莊烈帝時賜祠額曰昭忠霍維華東光人</hi>
魏忠賢閲章奏<lb/>
　<hi>忠賢不知書頗強記猜忍隂毒好諛帝深任信用司禮監王體乾及李永貞石元雅凃文輔等為腹心凡</hi>
　<hi>章奏永貞等先閲視鈐識欵要白忠賢議可否然後行帝性機巧好親斧鋸椎鑿髹泰之事毎引繩削墨</hi>
　<hi>忠賢輒奏事帝厭之謬曰朕已悉矣汝輩好為之忠賢因得擅威福</hi>
六月廣東地出血<lb/>
<pb n="KR2b0038_WYG_037-7a"/>
　<hi>庚寅日啟慶王民骸積家中庭噴血如跑突泉</hi>
起熊廷弼經略遼東<lb/>
　<hi>初廷弼雖龍帝念其守遼功仍議起用瀋陽破廷臣復思廷弼給事中郭鞏力詆之及遼陽繼失河西軍</hi>
　<hi>民盡奔自塔山至閭陽二百餘里烟大斷絶京師大震劉一燝曰使廷弼在遼當不至此御史江秉謙追</hi>
　<hi>言廷弼守遼功且以排擠勞臣為鞏罪帝乃治前劾廷弼者貶馬三元張修徳魏應嘉郭鞏等秩除姚宗</hi>
　<hi>文名御史劉廷寅救之亦被斥乃詔起廷弼于家及是廷弼入朝酋請免言官貶謫帝不可乃建三方布</hi>
　<hi>置策廣寜用馬歩兵列疊三岔河上天津登萊各置舟師設登萊廵撫如天津而山海特設經畧節制三</hi>
　<hi>方以一事權遂命廷弼以兵部尚書兼右副都御史駐山海闗經略遼東軍務賜上方劍請調兵二十餘</hi>
<pb n="KR2b0038_WYG_037-7b"/>
　<hi>萬以兵馬芻糗器械之屬資成户兵工三部廷弼因奏請復監軍道髙出胡嘉棟督餉郎中傳國等官令</hi>
　<hi>其任事又議用遼人故贊畫主事劉國縉為登萊招練副使夔州同知佟卜年為登萊監軍僉事故臨洮</hi>
　<hi>推官共敷教為職方王事軍前贊畫収拾遼人心並報允七月廷弼因特陽麒麟服一彩幣四宴之郊外</hi>
　<hi>令文武大臣陪餞異數也先是袁應泰死薛國用代為經略病不任事化貞乃部署諸將沿河設六營營</hi>
　<hi>置叅將一守偹二分守諸要害各設戍防議既上廷弼疏言河窄難恃堡小難容今日但冝固守廣寜若</hi>
　<hi>駐兵河上兵分則力弱倘輕騎前渡直攻一營力必不支一營潰則諸營俱潰西平諸戍不能守河上止</hi>
　<hi>宜置游擊兵更畨出入示以不測不宜屯聚一處為人所乘自河抵廣寜止冝多置烽堠西平諸處止冝</hi>
　<hi>稍置戊兵為傳烽哨探之用而大兵悉聚廣寜于城外犄角立營深壘髙柵以俟葢遼陽去廣寧三百六</hi>
<pb n="KR2b0038_WYG_037-8a"/>
　<hi>十里非飛騎一日所能到有聲息我必豫知斷不宜分兵防河充為自弱之計疏入優㫖褒答會御史方</hi>
　<hi>震儒亦言防河不足恃議乃寢化貞以計不行愠甚盡委軍事于廷弼廷弼請申諭化貞不得藉口節制</hi>
　<hi>坐失事機先是四方援遼之師化貞忠改為平遼遼人多不恱廷弼言遼人未叛乞改平遼名以安其心</hi>
　<hi>自是化貞與廷弼有隙而經撫不和</hi>質實<hi>塔山在承徳縣東南四十里山上有城閭陽城名在錦州</hi>
　<hi>府廣寜縣西南五十里里今為驛江秉謙字兆豫欽人郭鞏遷安人方震儒字孩未桐城人髙出萊陽人</hi>
　<hi>胡嘉棟西華人</hi>
以張鶴鳴為兵部尚書<lb/>
　<hi>初鶴鳴廵撫貴州威名甚著遷兵部右侍郎總督陜西三邊軍務尋轉左侍郎佐理部事時兵事亟兵部</hi>
<pb n="KR2b0038_WYG_037-8b"/>
　<hi>増設二侍郎而鶴鳴與祁伯裕王在晉並卧家園不赴及是右侍郎張繼世督援師出闗部中遂無侍郎</hi>
　<hi>言官請趣鶴鳴章數十上乃剋期令兵部馬上督催始履任至則論前平苗功進本部尚書視侍郎事尚</hi>
　<hi>書出象乾出督薊遼軍務遂代其位給事中韋蕃請留象乾出鶴鳴督師忤㫖謫外鶴鳴與經略熊定弼</hi>
　<hi>相失論事多齟齬獨喜廵撫王化貞化貞本庸才好大言鶴鳴主之所奏請無不從令無受廷弼節度中</hi>
　<hi>外皆知經撫不和必誤封疆而鶴鳴信化貞愈篤卒致疆事大壤</hi>
秋七月順天蝗<lb/>
八月以毛文龍為總兵官駐師鎮江城<lb/>
　<hi>時廷弼奏言三方建置須聨絡朝鮮請遣使徃勞俾盡發兵漣營冮上助我聲勢再詔恤遼人之避難朝</hi>
<pb n="KR2b0038_WYG_037-9a"/>
　<hi>鮮者招集團練别為一軍與朝鮮軍合埶使臣即權駐義州控制聨絡與登萊聲息相通更發銀六萬兩</hi>
　<hi>分犒朝鮮及遼人乞給空名劄付百道東山礦徒能結聚千人者即署都司五百人者署守偹一二萬勁</hi>
　<hi>兵可立致也因薦監軍副使梁之垣充命使帝從之方與所司議兵餉而毛文龍適以島山兵襲取鎮江</hi>
<hi>大時我江守將陳良䇿潛通于文龍故文龍引兵取其  兵鎮</hi>
　<hi>城王化貞遽以大捷奏舉朝皆喜化貞遂請授文龍總兵官設軍鎮皮島廷議亟發天津登萊水師二萬</hi>
　<hi>授文龍化貞督廣寜軍四萬進據河上合諸䝉古軍乘機進取張鶴鳴以為然奏言時不可失促進師廷</hi>
　<hi>弼言三方兵力未集文龍發之太早亂三方並進之謀誤屬國聨絡之計時朝士方以鎮江為竒捷聞其</hi>
　<hi>言多不服廷弼又顯詆鶴鳴謂臣既任經略四方援兵宜聼臣調遣乃鶴鳴竟自發戍不令臣知臣洛部</hi>
<pb n="KR2b0038_WYG_037-9b"/>
　<hi>問調軍之數亦不答臣有經略名而無其實遼左事惟樞臣撫臣共為之鶴鳴益恨化貞又言西部兵四</hi>
　<hi>十萬且至請速濟師廷弼言撫臣恃西部欲以不戰為戰計臣未敢以為可也臣初三方布置必兵馬器</hi>
　<hi>械舟車芻茭無一不備而後尅期齊舉進足戰退亦足守令臨事中亂雖樞臣主謀于中撫臣決䇿于外</hi>
　<hi>而臣猶有萬一不必為之慮也</hi>質實<hi>義州在錦州府北九十里遼置宜州崇義軍金改置義州屬北</hi>
　<hi>京路元屬大寧明置義州衛屬遼東都指人揮使司今為義州屬錦州府梁之垣登州</hi>
王化貞渡河進師無功而還<lb/>
　<hi>化貞既渡河廷弼不得已出闗次右屯而馳奏海州取易守難不冝輕舉化貞為人騃而愎素不習兵妄</hi>
　<hi>意降將李永芳為内應又信西部言謂助兵四十萬遂欲以不戰取全勝一切士馬甲仗糗糧營壘俱置</hi>
<pb n="KR2b0038_WYG_037-10a"/>
　<hi>不問務為大言以圖中朝謂仲秋之月可髙枕而聴捷音尚書鶴鳴深信之以故廷弼不得行其志及是</hi>
<hi>大西部兵不至化貞亦不敢進後十月河氷合廣寧人謂  清兵必渡競謀竄逸化貞乃與震孺計訃分兵守鎮</hi>
　<hi>武西平閭陽鎮寧諸城堡而以重師守廣寧鶴鳴亦以廣寧可慮請勑廷弼出闗䇿應廷弼上言樞臣第</hi>
　<hi>知經略一出足鎮人心不知徒手之經略一出其動揺人心更甚且臣駐廣寧化貞駐何地鶴鳴責經撫</hi>
　<hi>協心同力而樞臣與經臣獨不當協心同力乎為今日計惟樞部俯同于臣臣始得為陛下任東方事也</hi>
　<hi>既而廷弼復出闗至右屯議以廣寧内䕶廣寜外扼鎮武閭陽乃令劉渠以二萬人守鎮武祈秉忠以萬</hi>
　<hi>人守閭陽羅一貫以三千人守西平部署甫定化貞又信牒者言遽發兵襲海州旋亦引還</hi>質實<lb/>
　<hi>西平堡名在廣寧縣之東劉渠保定人祁秉忠西寧世襲土司羅一貫甘州衛人  本朝乾隆四十一年</hi>
<pb n="KR2b0038_WYG_037-10b"/>
　<hi>追諡烈愍</hi>
九月塟慶陵<lb/>
　<hi>諡曰崇天契道英睿恭純憲文景武淵仁懿孝貞皇帝廟號光宗</hi>質實<hi>慶陵在昌平州天壽山西</hi>
　<hi>峯之右</hi>
　<hi>明史賛曰光宗潛徳乆彰海内屬望而天不假年措施未展三案争搆黨禍益熾可哀也夫</hi>
賜客氏香火田<lb/>
　<hi>帝以客氏保䕶功命户部擇田二十頃以為香火之用魏忠賢以陵工告成録叙御史王心一疏言梓宫</hi>
　<hi>末殯先規客氏之香火陵工既成強入忠賢之勤勞于禮為不順于事為失宜忠臣愛君必防其斬帝怒</hi>
<pb n="KR2b0038_WYG_037-11a"/>
　<hi>責之</hi>質實<hi>王一心呉縣人</hi>
四川永寧土司奢崇明反<lb/>
　<hi>永寧奢氏猓種也洪武中歸附世為宣撫司傳至奢崇周無子崇明以疎屬襲外恭内隂鷙其子寅尤驍</hi>
　<hi>傑好亂時朝廷方遣官募川兵援遼崇明父子請行先遣土目樊龍張彤等以兵詣重慶廵撫徐可求議</hi>
　<hi>汰其老弱發餉餉復弗繼龍等遂鼓衆反殺可求及道府總兵等官二十餘人時土兵數干列江岸相應</hi>
　<hi>遂據重慶分兵攻合江納溪破瀘州陷遵義時遵義道臣李仙品參將萬金督兵援遼俱赴重慶城中守</hi>
　<hi>偹空虚通判袁任先期委城遁賊攻合州江軍知州翁登彦知縣周禮嘉悉力捍禦不能破賊陷興文知</hi>
　<hi>縣張振徳不屈率妻子赴火死崇明統所部與徼外諸蠻凡數萬播州遺孽及諸亡命奸人蠭起附全川</hi>
<pb n="KR2b0038_WYG_037-11b"/>
　<hi>震動崇明乘勢向成都官兵出拒者多敗冬十月崇明進圍成都偽號大梁設丞相以下官時城中僅鎮</hi>
　<hi>逺營兵七百餘人左布政使朱爕元將入覲蜀王以亂留治軍事爕元急趨近道兵赴援偕右布政使周著</hi>
　<hi>按察使林宰等分埤固守賊薄城爕元屢以火器却之至幕賊擁鈎梯千數攀城欲上爕元戒士卒第放</hi>
　<hi>礟礌石毋譁遲明賊積死滿城下時濠水方個賊率降民持篾束薪載濠石壘如山下架蓬輩以避鐃石</hi>
　<hi>伏弩仰射城中爕元夜縋壯士持芻塗膏殺守者縱火火舉山隤賊大阻爕元又遣人决都冮堰水至濠</hi>
　<hi>濠滿城因治橋得少息尋斬入城為内應者二百人懸首埤上賊又于城四而立望樓髙與城齊爕元曰</hi>
　<hi>賊設瞭望必四出摽掠其中虚遂命死士五百人突出擊之賊果無備斬三賊帥焚其樓賊少懾已而援</hi>
　<hi>兵漸集石砫女土官秦良王先遣其弟民屏發兵四千倍道潛度重慶自統精兵鼓行而西復新都他路</hi>
<pb n="KR2b0038_WYG_037-12a"/>
　<hi>援兵亦連勝賊然賊亦日増相持百餘日有俘民脱歸者宫賊造旱船决勝負一日賊數千自林中大噪</hi>
　<hi>出視之有物如舟髙丈餘長五百只樓數重簟茀左右板如平地一人披髪仗劍上載羽旗中數百人各</hi>
　<hi>挾機弩毒矢牛數百頭運石轂竹旁翼兩雲樓如左右廣俯視城中城中人皆哭爕元曰此吕公車也破之非</hi>
　<hi>礟石不可乃用巨木為機闗轉索發礟飛千釣石擊之又以大礟擊牛牛返走賊大敗去會禆將劉養鯤</hi>
　<hi>言有諸生范祖文鄒尉陷賊中遣孔之譚來約賊將羅乾象欲自㧞効用爕元即遣之譚復徃至則與乾</hi>
　<hi>象俱來爕元方卧戍樓呼與飲乾象裹甲佩刀爕元不之疑就榻呼同卧酣寢違且乾象感激誓以死報</hi>
　<hi>許之縋而出後賊營舉動悉知踰數日乾象誘崇明至城下伏起崇明跳免乾象縱火焚營賊兵亂崇明</hi>
　<hi>父子倉皇走瀘州乾象以衆來歸成都圍解時二年正月也事聞以爕元為四川建撫帥師追崇明乘埶</hi>
<pb n="KR2b0038_WYG_037-12b"/>
　<hi>復州縣衛所四十餘惟樊龍扼重慶不下爕元督良玉等奪二郎闗據其險佛圖闗亦為總兵杜文焕所</hi>
　<hi>破諸將逼重慶而軍城中乏食爕元以計擒樊龍殺之張彤亦為亂兵所戮遂復重慶瀘州尋亦復  按</hi>
　<hi>當時重慶被害者道臣孫好古駱日升李繼周知府章文炳同知王世科熊嗣先推官王三宅知縣叚髙</hi>
　<hi>選總兵黄守魁王守忠參將萬金王髙爵其入城殺賊遇㐲死者原任鞏昌同知董盡倫賊薄成都時陷</hi>
　<hi>陣死者有指揮冉世法雷安世瞿英其遇賊不戰降者有指揮周邦泰遇賊走免者有指揮張愷焉</hi>質<lb/>
　實<hi>合州隋涪州宋屬潼川府元屬重慶路明屬重慶府今因之二郎闗在重慶府巴縣西北六十里佛</hi>
　<hi>圖闗在巴縣西十里即李殿欲鑿通汶涪二江處為重慶要津津上有石佛寺故名徐可求衢州西安人</hi>
　<hi>張振徳字季修崑山人朱爕元字懋和浙江山隂人周著南昌人林宰漳浦人</hi>
<pb n="KR2b0038_WYG_037-13a"/>
　謫給事中侯震暘于外<lb/>
　　<hi>初客氏已出宫復召入震暘奏曰皇上于客氏始而俳徊眷注稍遂其出猶可言也出而再入不可言也</hi>
　　<hi>奸璫羣小睥睨其側内外鈎連借叢煬竃有不忍言者公麽里婦何堪數昵至尊哉上怒責之時倪思輝</hi>
　　<hi>朱欽相王心一相繼疏劾皆降謫吏部尚書周嘉謨貝疏論救亦不報</hi>質實<hi>侯震暘字得一嘉定</hi>
　　<hi>人倪思輝祁門人朱欽相臨川人</hi>
　十二月罷吏部尚書周嘉謨<lb/>
　　<hi>神宗末齊楚浙三黨為政黜陟之權吏部不能舉及嘉謨為尚書大起廢籍向稱三黨之魁者漸自引去</hi>
　　<hi>惡霍維華傾狡出之外魏忠賢怒嗾給事中孫杰劾嘉謨受劉一燝屬為王安報仇嘉謨遂罷歸</hi>質<lb/>
<pb n="KR2b0038_WYG_037-13b"/>
　　實<hi>孫杰錢塘人</hi>
　<hi>壬戍</hi>二年春正月我<lb/>
大清兵取西平堡副將羅一貫死之<lb/>
　　<hi>先是化貞凡五出師輙引還李永芳不應西部亦不至廷弼乞勅化貞慎重舉止化貞上言願請兵六萬</hi>
　　<hi>一舉蕩平因請便冝行事時葉向髙當國化貞座主也頗右之廷臣惟太僕少卿何喬逺御史江秉謙周</hi>
　　<hi>宗建等與廷弼合餘皆右化貞令毋受廷弼節制廷弼抗疏言臣以東西南北所欲殺之人適遘事機難</hi>
　　<hi>處之㑹諸臣能為封疆容則容之不能為門户容則去之何必内借閣臣外借撫道以相困又言經撫不</hi>
　　<hi>和恃有言官言官交攻恃有樞部樞部佐鬬恃有閣臣今無望矣帝令羣臣議兩人去留時中外俱知經</hi>
<pb n="KR2b0038_WYG_037-14a"/>
　　　<hi>撫不和必誤封疆大事而張鶴鳴篤信化貞請撤廷弼他用帝不從責再議議未上而</hi>
<hi>太祖大清已渡渡遼河時我    髙皇帝命兵守遼陽</hi>
<hi>親率貝勒大臣及衆兵進攻由東昌堡遂渡遼河防河兵率      見</hi>
　　<hi>大清兵勢不可當俱遁走里外遂至西平堡全軍繼至大軍前隊精鋭追擊二十</hi>
　　　<hi>闈攻之招副將羅一貫降不從布貫梯楯攻城四而兵皆潰克之新一</hi>質實<hi>東昌西平兩堡俱遼河上</hi>
　　　<hi>在廣寧縣東</hi>
　　王化貞棄廣寧與熊廷弼走入闗<lb/>
　　　<hi>化貞遣遊擊孫得功參將祖大壽合總兵祈秉忠赴援廷弼亦檄總兵劉渠㑹師前進與</hi>
<pb n="KR2b0038_WYG_037-14b"/>
　　<hi>大清兵遇乘樴急戰馳突入奮射衛擊所向披靡得功大兵不暇布陣即飛</hi>
　　<hi>大呼曰兵敗矣遂與參將鮑承先等先奪橋祁秉忠及  兵乘勝追擊五十里斬殺無算至平陽</hi>
　　　<hi>副將劉徵参將黒雲鶴等皆死之全軍盡没大壽走覺華島得功請降得功素為化貞心腹及是欲生縛</hi>
　　<hi>大化貞以為功時進得功揚言兵已薄城居民驚竄參  清兵屯沙嶺未</hi>
　　　<hi>政髙邦佐葉之不能止化貞方闔署理軍書不知也參將江朝棟排闥入大呼曰事急矣請公速去化貞</hi>
　　　<hi>莫知所為朝棟掖之出上馬僕二人徒歩從遂棄廣寧跟搶西走得功偕守偹黄進千總郎紹貞陛國志</hi>
　　<hi>大等降于我十餘城守禦官皆率屬降先是廷弼離右  清逺近四</hi>
　　　<hi>屯次閭陽驛聞敗參議邢慎言請馳救為僉事韓初命所阻遂退還及化貞棄城走廷弼遇之大凌河化</hi>
<pb n="KR2b0038_WYG_037-15a"/>
　　<hi>貞哭廷弼㣲笑曰六萬衆一舉蕩平竟如何貞慙議守寜逺及前屯廷弼曰嘻已晚惟䕶難民入闔可耳</hi>
　　<hi>乃以己所將五千人授化貞為殿盡焚積聚與副使我髙出胡嘉棟等先後入闗獨邦佐至杏山驛自經死</hi>
<hi>太宗大軍至錦州駐營大貝勒與還敗聞至京師鶴鳴懼    文皇帝引兵至義州克之而</hi>
　　<hi>罪因自請視師給事中侯震暘少卿馮從吾董麃舉請並逮化貞廷弼以申國法獄具二人並論死鶴鳴</hi>
　　<hi>尋亦罷歸</hi>質實<hi>覺華島在明寧逺衛東南二十里海中島上有海雲龍宫二寺沙嶺在廣寧縣東右</hi>
　　<hi>明都司都西五百四十里前屯明都司城西九百六十里洪武時以元瑞州置廣寧前屯衛今屯俱廢故</hi>
　　<hi>城在寧逺州西南大凌河源出大寧經廣寜界入海杏山驛在錦縣西南四十里劉徵黒雲鶴里系無考</hi>
　<hi>本朝乾隆四十一年俱追謚烈愍髙邦佐字以道襄陽  人邢慎言益都人馮從吉字仲好長長人董應舉字</hi>
<pb n="KR2b0038_WYG_037-15b"/>
　　<hi>崇相閩人</hi>
　二月貴州水西土目安邦彦反<lb/>
　　<hi>邦彦水西宣慰使安堯臣族子堯臣死妻奢社輝撫㓜子安位襲職邦彦挾之反社輝即崇明女弟也嘗</hi>
　　<hi>與崇明予寅争地相僥而邦彦素素異志與崇明合及崇明反或傳其已陷成都邦彦遂挾位以叛為崇</hi>
　　<hi>明聲援自稱羅甸大王率兵首襲畢節陷之時諸部頭目安邦俊安若山陳其愚陳萬典等蠭起為助乃</hi>
　　<hi>分兵西破安順霑益東下甕安偏橋而邦彦自紀水西軍渡陸廣河直趨貴陽百計攻城當是時永寧未</hi>
　　<hi>平水西乂起貴陽城中藩臬守令咸入覲廵撫李橒方受代聞變與廵按御史史永安提學僉事劉錫元</hi>
　　<hi>悉力拒守學官及諸尘亦督民兵分堞以守賊不能陷時烏撒衛已破指揮管良相死之鎮將張永芳將</hi>
<pb n="KR2b0038_WYG_037-16a"/>
　<hi>兵二萬赴援隔龍里不得進諸將馬一龍白身強皆戰没外援遂絶城中糧盡先食糠枇草木敗革遂食</hi>
　<hi>死人肉後乃食尘人至親屬相噉里居參政潘潤民一女被食知縣周思稷自殺以饗軍其存者卒誓死</hi>
　<hi>守不遺餘力中朝方亟遼事不能顧久之新撫王三善大㑹將士議曰省城不能待矣外援不至吾輩死</hi>
　<hi>法死敵等死耳尚何俟邪遂分兵三路進銜枚疾走進不許退前部斬賊首一人賊衆披靡遂奪龍里城</hi>
　<hi>乘埶急擊安邦俊被銃死邦彦駭走遂直抵貴陽下先以五騎傳呼曰新撫至矣舉城歡呼更生貴陽陂</hi>
　<hi>圍十餘月城中戸十餘萬至是僅存二百人而貴城卒全皆橒及永安錫元功也時議與朱爕元之守城</hi>
　<hi>都並稱焉</hi>質實<hi>安順元州明為府今因之甕安明縣今屬貴州平越府陸廣河在貴陽府修文縣境</hi>
　<hi>其上源出安順府曰滴澄河下流入遵義府為烏江烏撒衛舊烏蠻地明洪武十五年建衛𨽻烏撒衛民</hi>
<pb n="KR2b0038_WYG_037-16b"/>
　<hi>府東距貴州界二百五十里李橒字長孺鄞人史永安武定人劉錫元長洲人王三善字彭伯永城人</hi>
以孫承宗為兵部尚書兼東閣大學士預機務<lb/>
　<hi>初廷臣以承宗知兵推為兵部添設侍郎主東事帝不欲承宗離講筵不許既擢禮部右侍郎協理詹事</hi>
　<hi>府㑹廣寜既失東事益急遂拜承宗為兵部尚書兼東閣大學士又從御史左光斗請命承宗以閣臣理</hi>
　<hi>部事承宗上疏曰邇年兵多不練餉多不覆以將用兵而以文官招練以將臨陣而以文官指發以武略</hi>
　<hi>備邊而日増置文官于幕以邊任經撫而日問戰守于朝此極弊也今天下當重將權擇沉雄有氣略者</hi>
　<hi>授之節鉞得自辟置偏禆以下勿使文吏用小見沾沾凌其上邊事小勝小敗皆不足問要使守關無関</hi>
　<hi>入而徐為恢復計因列上撫西部恤邊民减京軍増永平大將隆薊鎮亭障開衷京屯田數䇿帝嘉納焉</hi>
<pb n="KR2b0038_WYG_037-17a"/>
　<hi>承宗又請下廷弼于理與化貞並讞用正朝士黨䕶又請逮給事中明時舉御史李達以懲四川之招兵</hi>
　<hi>致㓂者又請詰責遼東廵按方震孺登萊將軍梁之垣以警在位之骩骳者諸人以次穫譴朝右亦聳然</hi>
　<hi>側目矣</hi>質實<hi>孫承宗字雅繩髙陽人明時舉南充人李達安居人</hi>
三月劉一燝罷<lb/>
　<hi>初陵工成忠賢欲以為功一燝援故事内臣非司禮掌印及提督陵工不得濫蔭止擬加恩諸言官論客</hi>
　<hi>氏被謫者一燝皆疏救有請出客氏于外及言官交章論沈㴶㴶疑一燝主之與忠賢比而齮一燝一燝</hi>
　<hi>持大體不徇言路魏客用事一燝埶孤既而霍維華外轉其同官孫杰疑一燝屬周嘉謨為之上疏力攻</hi>
　<hi>一燝一燝疏辨求罷忠賢從中搆之帝始慰留既允其去業向髙言客氏既出復入一燝顧命大臣乃不</hi>
<pb n="KR2b0038_WYG_037-17b"/>
　<hi>得比保姆致使人揣摩于窴窔不可知之地其漸當防不聴</hi>
舉内操<lb/>
　<hi>魏忠賢勸帝選武閹錬火器又日引帝為倡優聲伎狗馬射獵給事中恵世揚周朝瑞御史江秉謙等劾</hi>
　<hi>沈㴶交通閹人弄兵大内中㫖切責侯震暘黄尊素等先後疏諌皆不聴迨後内操増至萬人衷甲出入</hi>
　<hi>鉦礟喧震内外</hi>質實<hi>黄尊素字真長餘姚人</hi>
夏四月禮部尚書孫慎行追論前輔方從哲進紅丸罪<lb/>
　<hi>初光宗大漸鴻臚寺丞李可灼以紅鉛丸藥進俄帝崩羣臣交章劾之大學士方從哲擬㫖令引疾歸賚</hi>
　<hi>以金幣至是慎行以召還朝即追劾紅丸事斥從哲為弑逆上疏曰先帝驟崩雖云夙疾實緣醫人用藥</hi>
<pb n="KR2b0038_WYG_037-18a"/>
　<hi>不審閲邸報知李可灼紅丸乃首輔方從哲所進夫可灼官非太醫紅丸不知何藥乃敢突然以進昔許</hi>
　<hi>悼公飲世子藥而卒世子即自殺春秋猶書之為弑然則從哲宜何居速引劍自裁以謝先帝義之上也</hi>
　<hi>合門席藁以待司㓂義之次也乃悍然不顧至舉朝共攻可灼僅令回籍豈以己實薦之恐與同罪歟臣</hi>
　<hi>以為從哲縱無弑之心却有弑之事欲辭弑之名難免弑之實百口不龍為天下萬世解也後此則有選</hi>
　<hi>侍垂簾聴政事劉遜李進忠么麽小竪何遂大瞻揚言說者二豎早以金寶輪從哲家若非九卿臺諌力</hi>
　<hi>請移宫選侍一日得志陛下幾無駐足聞爾時從哲濡遲不進科臣保之則云遲數日無害任婦寺之縱</hi>
　<hi>横忍君父之杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>為大臣者宜爾乎陛下宜急討此賊雪不共之仇毋詢近習近習皆從哲所攀援也毋</hi>
　<hi>拘忌諱忌諱即從哲所布置也并請即誅可灼以洩神人之憤時朝野方惡從哲慎行論雖過刻皆争韙</hi>
<pb n="KR2b0038_WYG_037-18b"/>
　<hi>其言顧近習多為從哲地帝乃報曰舊輔素慎事係傳聞下廷臣集議都御史鄒元標主慎行疏從哲奏</hi>
　<hi>辨自請削官階投四裔帝慰論之給事中魏大中以九卿議久稽趣之時議者一百十有餘人紛紛俱罪</hi>
　<hi>從哲刑部尚書黄克纉及給事中汪慶百等等數人右之希内廷意也慎行揚疏折之且言克纉之謬于</hi>
　<hi>是大學士韓爌述進藥始末尚書張問違等合奏言慎行論可灼進紅丸事可灼先見内閣臣等未知及</hi>
　<hi>先帝召見乾清宫輔臣與臣等俱慎重未聴决及宣臣等入宫先帝問可灼安在可灼至進紅丸少頃復</hi>
　<hi>進一丸先帝服藥㣲汗身温熱就寢臣等所共見聞輔臣視先帝疾急廹倉皇弑逆二字何忍言但可灼</hi>
　<hi>非醫官且非知醫脉者以藥嘗試先帝龍馭即上升非但從哲未能止臣等亦未能止均有罪焉乃從哲</hi>
　<hi>反賚可灼及御史王安舜有言先止罰俸織令養疾失之太輕何以慰皇考服中外宜如從哲請削其官</hi>
<pb n="KR2b0038_WYG_037-19a"/>
　<hi>階為法任咎至可灼罪不容誅而崔文昇當皇考哀感時妄進大黄涼藥罪又在可灼上法皆冝顯戮以</hi>
　<hi>洩公憤議上可灼遣戍文昇放南京而從哲置不問</hi>質實<hi>魏大中字孔時嘉善人黄克纉字紹夫晉</hi>
　<hi>江人</hi>
大雨雹<lb/>
　<hi>累月不雨隂風怒號雹如雞子大著屋瓦磧俱碎草木禾稼毁折不可勝紀御史周宗建謂隂盛陽衰之</hi>
　<hi>徵疏陳四事一攻大學士沈㴶一請寛建言廢黜諸臣一言熊廷弼已有成獄不當因此羅織朝士一専</hi>
　<hi>詆魏忠賢言忠賢目不識丁隂賊險狠陛下用人行呚一切墮于其術恐離間之漸將起於蠅營讒搆之</hi>
　<hi>釁必生于長舌忠賢見疏恨刺骨</hi>
<pb n="KR2b0038_WYG_037-19b"/>
五月日中月星並見<lb/>
　<hi>孫慎行以為大異上疏請修省</hi>
山東白蓮賊徐鴻儒作亂<lb/>
　<hi>初薊州人王森嘗敕一妖狐狐斷尾令藏之招人人聞異香多歸附遂倡白蓮教自稱聞香教主其徒有</hi>
　<hi>大小傳頭及會主諸號蔓延畿輔山東山西河南及陜西四川後森為有司所攝斃于獄其子好賢與武</hi>
　<hi>邑于宏志鉅野徐鴻儒輩踵其教徒黨益衆躪擾山東㡬二十年至是好賢見遼東盡失四方奸民思逞</hi>
　<hi>與鴻儒等約是年中秋並起兵㑹謀洩鴻儒先反自號中興福烈帝稱大成興勝元年用紅巾為識遂陷</hi>
　<hi>鄆城曹濮騷動四川妖賊又助之俄復陷鄒滕嶧三縣鄒縣五經博士孟承光被執不屈死滕縣知縣姬</hi>
<pb n="KR2b0038_WYG_037-20a"/>
　<hi>文允視事莆三日城破登堂自絰死以印畀小吏魏顯照及家僮李守務賊掠顯照索印顯照潛授其父</hi>
　<hi>而與守務並罵賊死時山東郡縣無守偹亦不置重兵廵撫趙彦練民兵増諸要地請留京操班軍及廣</hi>
　<hi>東援遼兵以偹征調薦起故大同總兵官楊肇基統山東軍計賊賊乘肇基未至襲兖州為滋陽知縣楊</hi>
　<hi>柄及都司楊國棟所敗已而犯夏鎮韓莊刼掠漕艘官軍連破之軍道始進賊又攻曲阜領馬歩萬餘擁</hi>
　<hi>至城下知縣孔聞禮率民兵力禦賊不能克引去時賊精鋭聚鄒滕間彦欲攻鄒縣副使徐從治曰攻鄒</hi>
　<hi>滕難下不如擣其中堅兩城可圖也彦乃與肇基令游兵綴賊鄒城而以大軍撃賊精鋭蹙而殪之嶧山</hi>
　<hi>遂圍鄒大小數十戰城未下乃令天津僉事來斯行及國棟乘間復滕縣國棟又大破賊于沙河乃築長</hi>
　<hi>圍困之賊食盡其黨皆出降鴻儒單騎走擒之送京師磔于市鴻儒臨刑歎曰我與王好賢父子經營二</hi>
<pb n="KR2b0038_WYG_037-20b"/>
　<hi>十年徒黨不下二百萬事不成天也鴻儒舉事凡七月而滅方鴻儒之未滅也于宏志亦起兵武邑應之</hi>
　<hi>殺人祭旗聲言取景州焚掠四十餘里官兵鄒捕于宏志立馬仗弓飛舞而迎官兵斬之于馬下餘賊遂</hi>
　<hi>凹散王好賢見鴻儒敗挈家南走至揚州事露就擒時論平賊功趙彦加兵部尚書餘進秩有差復以言</hi>
　<hi>官請修復孟廟命官致祭且恤孟氏子孫</hi>質實<hi>孟承光字永觀亞聖裔姬文允字士昌華州人趙彦</hi>
　<hi>膚施人徐從治字仲華海鹽人來斯行蕭山人</hi>
　　發明<hi>徐鴻儒等以邪教聚衆作亂至僭號改元攻破州縣此非尋常盗賊竊發者可比觀鴻儒</hi>
　　<hi>自稱經營二十年徒黨不下二百萬豈當時文臣武臣皆毫無所聞見而養癰貽患至此即鴻儒被</hi>
　　<hi>報之後餘黨正多當時磔鴻儒而外不聞搜捕根治使餘孽盡除而惟以寛縱了事夫平民從賊問</hi>
<pb n="KR2b0038_WYG_037-21a"/>
　　<hi>有出于刼脅者然其中豈無為賊腹心爪牙之人乃以其黨出降悉置不問獨不念攻城破邑害官殺</hi>
　　<hi>民荼毒之罪有不容輕宥者乎平時既浸無覺察事起則又一于玩弛此賊盗所以日盛而肆無畏</hi>
　　<hi>忌馴至流賊熾而猶以議撫為事涓涓不息將成江河姑息之為害不其甚歟</hi>
六月以毛文龍為平遼總兵官<lb/>
　<hi>先是文龍襲取鎮江報廵撫王化貞而不及經略熊廷弼兩人隙始開時用事者方主化貞遂授文龍總</hi>
　<hi>兵官加至左都督掛將軍印賜尚方劍設軍鎮皮島如内地皮島亦謂之東江在登萊大海中綿亘八十</hi>
<hi>大里不生草木逺南岸近北岸北岸海靣八十里即抵  清界其東北海則朝鮮也島上兵本河東民自天啟</hi>
　<hi>元年河東失民多逃島中文龍籠絡其民為兵分布哨船聨接登州以為犄角計中朝是之顧文龍所居</hi>
<pb n="KR2b0038_WYG_037-21b"/>
　<hi>東江形勢雖足牽制其人本無大略徃徃衂敗歳糜餉無算且惟務廣招商賈販易禁物無事則鬻參販</hi>
　<hi>布為業有事亦罕得其用焉</hi>
秋七月沈㴶罷<lb/>
　<hi>刑部尚書王紀初因劾主事徐大化語隠及㴶至是再疏直攻㴶比之蔡京㴶亦劾紀庇熊廷弼獄詔兩</hi>
　<hi>解之未㡬紀削籍去業向髙言紀㴶交攻俱失大臣體獨斥紀如公論何㴶不自安乃引去自㴶首進募</hi>
　<hi>兵之策結交閹寺遂開内操朝議惡之及是罷歸後逾年卒</hi>質實<hi>沈㴶劾王紀庇熊廷弼獄事按</hi>
　<hi>廷弼薦遼陽佟卜年為監軍僉事張鶴鳴行邊以卜年嘗通李永芳謀叛欲以甚廷弼罪鎮撫司獄其移</hi>
　<hi>刑部紀與員外郎顧大章辨其誣改輕比故㴶劾之王紀字維理苪城人顧大章字伯欽常熟人</hi>
<pb n="KR2b0038_WYG_037-22a"/>
八月以孫承宗經略薊遼<lb/>
　<hi>初王化貞既失廣寜闗外五城七十二堡悉為喀喇沁諸部所據聲言助邊實懷窺伺經略王在晉與薊</hi>
　<hi>遼總督王象乾請給月糧嵗費百萬又請築重闗于八里舖設守兵四萬人寧前兵偹僉事袁崇煥以為</hi>
　<hi>非策白之葉向髙向髙不能决承宗請身徃定之乃詣闗門相度還奏築重城不若築寧逺要害與覺華</hi>
　<hi>島相犄角因言在晉不足任自請督師帝許之賜尚方劍御門臨遣以寵其行承宗既至闗定軍制申明</hi>
　<hi>職守以馬世龍為總兵官令逰擊祖大夀等守覺華島副將趙率教守前屯前後築城堡數十練兵十一</hi>
<hi>大萬造鎧仗數百萬開屯田五千頃我敗衂軍聲頗振  清兵不深入而承宗防守嚴亦不致</hi>
　<hi>方承宗之督師也辟職方主事鹿善繼為贊畫薦監軍副使閻鳴奏為遼東廵撫帝皆從之及至闗命善</hi>
<pb n="KR2b0038_WYG_037-22b"/>
　<hi>繼治軍儲而以鳴泰無實略軍事多不預議鳴泰怏怏求去承宗旋亦引疾帝乃罷鳴泰論留承宗以張</hi>
　<hi>鳯翼為廵撫鳯翼怯力主守闗議承宗不可乃復出闗抵寜遠集將吏議所守衆多如鳯翼指獨崇煥善</hi>
　<hi>繼請守寧逺承宗然之義乃定命大壽興工崇煥及滿桂守之承宗將圖大舉請餉二十四萬帝即命所</hi>
　<hi>司給之兵工二部相與謀曰餉足渠即妄為故用文移徃復緩之師竟不果出</hi>質實<hi>八里舖在山海</hi>
　<hi>闗外袁崇煥字元素東莞人馬世龍字蒼元寧夏人趙率教陜西人  本朝乾隆四十一年追諡忠烈鹿</hi>
　<hi>善繼定興人滿桂䝉古人喀喇沁舊作哈喇慎今改</hi>
九月増田賦<lb/>
　<hi>時増州縣兵御史馮英請計畝加餉從之</hi>質實<hi>馮英趙州寧晉人</hi>
<pb n="KR2b0038_WYG_037-23a"/>
封弟由檢為信王<hi>即莊烈帝</hi>
　<hi>上諭册封信王于二十三日皇極門外東廡百官行禮</hi>
給事中甄淑疏請文武一例殿試<lb/>
　<hi>疏言武舉中式一百六十人以本等巾服謝恩職方會同科道查明年貎勇力伎藝才徳注本人名下十</hi>
　<hi>月上旬過堂令各陳所能先期演試十月望日皇上名臨軒策問閣臣與兵部尚書侍班皇上欽定一甲三</hi>
　<hi>授都司僉事二甲三十名授守偹三甲百餘名以次各授出身職方司遇缺便補定限三年内選完</hi>質<lb/>
　實<hi>按成化中太監汪直請武舉設科鄉試會試殿試人悉如進士例不果行至是甄淑疏請之甄淑黄岡</hi>
地震<lb/>
<pb n="KR2b0038_WYG_037-23b"/>
　<hi>先是二月濟南東昌河南海寧地震三月濟南東昌屬縣八連震三日至是平凉隆徳諸縣及諸堡所地</hi>
　<hi>震如翻壤城垣七千九百餘文屋宇萬一千八百餘區壓死男婦萬二千餘口後十一月陜西又震</hi>
冬十月左都御史鄒元標副都御史馮從吾罷<lb/>
　<hi>初神宗時元標從吾以建言削籍里居講學垂數十年泰昌初兩人始召用已而同官都察院乃共建首</hi>
　<hi>善書院于京師御史周宗建董其事大學士葉向髙為之記朝暇與同事髙攀龍等講學其中名望日重</hi>
　<hi>而諸不附東林者咸忌之會明年當京察給事中朱童䝉郭允厚郭興治慮為元標所黜童䝉乃首劾之</hi>
　<hi>以講學為門戸元標疏辨求去帝已慰留允厚復繼劾語尤妄誕而魏忠賢方竊政傳㫖謂宋室之亡由</hi>
　<hi>于講學將加嚴譴從吾言宋之不競以禁講學故非以講學故也葉向髙亦力為解且乞同去乃得温㫖</hi>
<pb n="KR2b0038_WYG_037-24a"/>
　<hi>而興治復力攻比元標于山東妖賊元標從吾遂並引歸先是書院方建御史黄遵素謂元標曰都門非</hi>
　<hi>講學地徐文貞已叢議于前矣謂徐階也元標不能用至是尊素言果驗元標從吾既歸羣小擊碎其碑</hi>
　<hi>暴于門外先師木主委棄路隅經史典籍盡被焚湯而院獨存後崇禎中禮部尚書徐光啓率西洋人</hi>
　<hi>若望等借院修厯署曰厯局</hi>質實<hi>郭允修曹州人郭興治東光人徐光啟字子先上海人</hi>
<hi>癸亥</hi>三年春正月以顧秉謙朱延禧朱國禎魏廣微並為<lb/>
尚書兼東閣大學士預機務<lb/>
　<hi>廷推閣臣首列孫慎行盛以宏皆不用時魏忠賢用事因言官周宗建等首劾之忠賢于是謀結外廷諸</hi>
　<hi>臣秉謙廣微率先諂附霍維華孫杰之徒從而和之忠賢乃援秉謙廣微偕延禧國禎入閣時閣中已有</hi>
<pb n="KR2b0038_WYG_037-24b"/>
　<hi>業向髙韓爌何宗彦朱國祚史繼偕又驟増四人直房幾不容坐秉謙廣微庸劣無恥忠賢得為羽翼勢</hi>
　<hi>益張而二人曲奉忠賢儼如奴役</hi>質實<hi>顧秉謙崑山人朱延禧聊城人朱國禎字文寜烏程人魏</hi>
　<hi>廣徹南樂人允貞子</hi>
紅毛番據澎湖<lb/>
　<hi>紅毛番即和蘭地近佛郎機在西南海中其人深目長鼻髪眉鬚皆赤足長尺有二寸頎偉倍常萬厯中</hi>
　<hi>福建啇人嵗給引徃販吕宋諸國和蘭人就而轉販未敢窺中國也自佛郎機市香山據吕宋和蘭甚慕</hi>
　<hi>之二十九年駕大艦擕巨礟直薄吕宋吕宋人力拒之則轉薄香山澳澳中人詰問言欲通市貢不敢為</hi>
　<hi>冦當事難之召其酋入城逰處一月不敢聞于朝乃遣還有海澄人李錦及奸商潘秀郭震販久與和蘭</hi>
<pb n="KR2b0038_WYG_037-25a"/>
　<hi>人習語及中國事錦曰若欲通貢市無若漳州者漳南有澎湖嶼去海逺誠奪而守之貢市不難成也錦</hi>
　<hi>乃代為書移守臣即俾秀震齎書當事大駭繫秀于獄震不敢入初秀與酋約有成議乃聞而酋不及待</hi>
　<hi>即駕艦抵澎湖錦徃偵被獲亦下獄已而議遣二人諭其酋還國且拘震與俱酋觀望不肯去時税使髙</hi>
　<hi>寀者嗜賄甚隠遣心腹周之範詣酋説以三萬金餽寀即許貢市酋喜盟有日矣會總兵施養政令都司</hi>
　<hi>沈有容將兵徃諭有容負膽智大聲諭説酋心折乃悔悟令之範還所贈金止有哆囉嗹玻璃器及番刀</hi>
　<hi>番酒餽寀乞代奏通市寀不敢應而撫按嚴禁奸民下海犯者必誅由是接濟路窮番人乏食始揚帆去</hi>
　<hi>然是時佛郎機横海上紅毛與争雄復泛舟東來侵奪臺灣地築室耕田久留不去已又出據澎湖築城</hi>
　<hi>設守漸為求市計守臣懼禍説以毁城徙去即許互市至是果毁其城然據臺灣自若及互市不成復築</hi>
<pb n="KR2b0038_WYG_037-25b"/>
　<hi>澎湖尋犯厦門官軍却之濵海郡邑為之戒嚴既而廵撫南居益請于朝發兵出擊持數月冦又不退乃</hi>
　<hi>大發兵諸軍齊進冦勢窘運米入舟而去獨渠帥髙文偉等十二人據髙樓自守諸將破擒之澎河之警</hi>
　<hi>始息其據臺灣者如故</hi>質實<hi>和蘭明史外國傳和蘭本國去中國絶逺茟人未嘗至其所恃惟巨</hi>
　<hi>舟大礟舟長三十丈廣六丈厚二尺餘樹五桅後為三層樓旁設小牕置銅礟桅下盟二丈巨鐵礟發之</hi>
　<hi>可洞裂石城震數十里世稱紅夷礟即其制也柁後置照海鏡大徑數尺能照數百里云佛郎機近滿喇</hi>
　<hi>加正徳中據其地逐其王遣使臣貢方物請封始知名吕宋在南海中去漳州甚近澎湖島名在今泉州</hi>
　<hi>府東海中與金門所相對宋史泉州東有海島曰澎湖烟火相望即其地也臺灣在福建泉州南海中古</hi>
　<hi>曰東番今為府屬福建布政使厦門在泉州府同安縣西南海中嘉禾嶼有城今設提督總兵官駐之分</hi>
<pb n="KR2b0038_WYG_037-26a"/>
　<hi>廵道及府同知亦駐此沈有容字士宏宣城人南居益字思受渭南人後闖賊入闗不屈死  本朝乾隆</hi>
　<hi>四十一年追謚忠烈</hi>
　　發明<hi>和蘭僻在海島素不知名並非佛即機吕宋諸國可比其薄香山澳求通貢市當事既已</hi>
　　<hi>難之則當秦聞于朝嚴拒其實乃招其酋入城遊處匝月使彼得窺中國所有益生艷戀而不肯去</hi>
　　<hi>而奸商輩遂得肆其邪謀為之導誘皆始謀不臧䝉蔽飬奸有以致之也至髙寀貪黷嗜賄通問始</hi>
　　<hi>交令番酋生心輕視中國澎湖臺灣之警厯時不熄則尤此事罪魁時錦秀等諭死戍邊而獨不聞</hi>
　　<hi>治髙寀黷賄之罪是朝廷于致患之由固未周知亦不欲深究失刑漏網又豈獨髙寀一人已哉</hi>
遣中官刺邊事<lb/>
<pb n="KR2b0038_WYG_037-26b"/>
　<hi>帝好察邊情常遣中官詣闕門具事狀奏報名曰較事及魏忠賢竊柄遣其黨劉朝等四十五人齎甲仗</hi>
　<hi>弓矢白金文綺先俊至山海闗頒賚將士實覘軍也孫承宗疏言中使觀兵自古有戒當水旱荒疲之後</hi>
　<hi>將領罷邊籌而事違迎士卒釋戈甲而供使役俱屬未便且山海闗城知中使將出將吏憂懼即令命使</hi>
　<hi>已行無容追議恐後此創為事例不可不慎也帝不省</hi>
三月太白晝見<lb/>
　<hi>二月丙戌晝見至是月丁巳又見</hi>
夏四月京師地震<lb/>
　<hi>震日庚申朔也十月乙亥復震</hi>
<pb n="KR2b0038_WYG_037-27a"/>
朱國祚罷<lb/>
　<hi>國祚在閣素行謹慎事持大體十三疏乞休遂許之未㡬史繼偕亦致仕先是刑部尚書王紀為魏忠賢</hi>
　<hi>所逐國祚疏救復具掲争之紀為禮部侍郎嘗以事忤國祚者也人以是稱國祚長者</hi>
五月四川總督朱爕元克永寧奢崇明走龍場<lb/>
　<hi>先是川兵既克重慶貴州兵亦復遵義已而遵義再為賊所陷推官馬鳯雛被殺朝議加爕元兵部侍郎</hi>
　<hi>為四川總督討賊至是爕元謀直取永寧集將佐曰我久不得志于賊者我以分賊以合也乃盡撤諸軍</hi>
　<hi>會長寧連破賊砦與秦良玉合兵搏戰賊大敗遂入青崗平抵城下㧞之降賊二萬副總兵秦衍祚等亦</hi>
　<hi>克遵義崇明父子逃入舊蘭州城尋為叅將羅乾象所攻克賊勢益蹙乃率餘衆走水西龍場借兵安邦</hi>
<pb n="KR2b0038_WYG_037-27b"/>
　<hi>彦邦彦遣二軍窺遵義永寧爕元又敗走之諸將乗勝鏖入龍埸生擒崇明妻宋氏及其弟崇揮斬獲萬</hi>
　<hi>計崇明父子竄深箐得免時爕元以永寧既抜蜀中已靖遂不窮追而貴州廵撫王三善以崇明竄入水</hi>
　<hi>西會師六萬進討屢戰皆捷遂渡渭河直抵大方入居安位第位與其毋社輝走火灼安邦彦匿織金皆</hi>
　<hi>不敢出三善既連破賊有輕敵心謂賊不足平駐大方久之會糧盡不得已退師乃焚大方廬舍而東賊</hi>
　<hi>躡之副總兵秦民屏參將王建中戰殁三善遂為降賊陳其愚所害其愚者賊腹心先詐降三善信之令</hi>
　<hi>隨行遇賊其愚衝三善墮馬三善知有變急解印綬付家人欲拔刀自刎羣賊擁之去罵不屈遂遇害監</hi>
　<hi>軍付使岳具仰同知梁思泰主事田景猷等四十人皆死之于是賊勢又熾</hi>質實<hi>龍場在四川叙</hi>
　<hi>永㕔永寧縣東南與貴州大定府畢節縣接界今為營有守偹駐此考此又一龍場非王守仁所謫之龍</hi>
<pb n="KR2b0038_WYG_037-28a"/>
　<hi>場驛也長寧隨盧州地唐長寜州宋為軍明縣今因之青崗坪在叙永廳西亦曰青崗闗蘭州城唐置州</hi>
　<hi>宋廢故城在今叙永㕔東渭河在大定府黔西北州據東南流㑹于陸廣河大方即今大定府治舊為安氏</hi>
　<hi>為巢穴火灼城名在黔西州北織金亦城名在黔西州西北地最深阻王三善崇禎初贈兵部尚書世廕</hi>
　<hi>錦衣僉事後又贈太子太保岳具仰延安人贈光祿卿田景猷貴州思南人贈大常卿並録其一子</hi>
客氏魏忠賢殺光宗選侍趙氏幽裕妃張氏于别宫殺<lb/>
之<lb/>
　<hi>客魏肆惡慮妃嬪白其罪矯㫖賜趙選侍自盡選侍出光宗賜物列于庭西向禮佛痛哭自經幽裕妃别</hi>
　<hi>宫絶其飲食天兩妃匍匐承擔溜飲之而死皇后張氏素精明客魏憚之后又數于帝前刺客魏過失是</hi>
<pb n="KR2b0038_WYG_037-28b"/>
　<hi>年后有娠客氏宻布心腹宫人以計隋之帝用此乏嗣又于帝郊祀日掩殺帝所罷馮貴妃左右無敢言</hi>
　<hi>者范慧妃以讒失寵李成妃為之乞憐客魏知之亦幽成妃别宫成妃故鑒裕妃飢死預備食物壁間半</hi>
　<hi>月不死斥為宫人</hi>
　　發明<hi>從來閹寺擅權必結宫闈以自固其間有害及宫闈者亦必藉寵盛之宫闈以肆其毒至</hi>
　　<hi>客魏肆惡已稔慮妃嬪白其罪竟敢矯㫖殺先朝選侍浸假而幽裕妃浸假而墮后胎殺貴妃幽成</hi>
　　<hi>妃宫中生殺惟所欲為并不必有所憑藉此實前代所希聞者熹宗雖童駿至于不能保有妃嬪且</hi>
　　<hi>不能保其子而不之覺殊出情理之外奸璫之懐朝政而害忠良莫甚于有明一代而若此之恣害</hi>
　　<hi>宫闈作威擅殺即明季亦所未有楊漣一疏所為擢髪數之而痛哭流涕者此也</hi>
<pb n="KR2b0038_WYG_037-29a"/>
冬十月以趙南星為吏部尚書<lb/>
　<hi>先是南星為左都御史慨然以整齊天下為己任與吏部尚書張問達掌京察故給事中亓詩教趙興邦</hi>
　<hi>官應震呉亮嗣先朝結黨亂政議黜之吏科都給事中魏應嘉力持不可南星特著四兇論卒澄汰之天</hi>
　<hi>下快甚乂廵方者有提薦人材之例南星已奏止之而踵竹如故南星復劾奏廵方者始知畏法至是問</hi>
　<hi>達罷南星代為吏部鋭意澄清獨行己志政府及中貴憚其剛嚴不敢有所干請魏忠賢雅重南星名遣</hi>
　<hi>其甥傳應星謁見拒不納遇忠賢于朝正色語曰主上冲齡我輩内外臣子宜各努力為善忠賢嘿然怒</hi>
　<hi>形于色大學士魏廣微南星友允貞子也素以通家子畜之廣微入内聞三至南星門謝弗見又嘗歎曰</hi>
　<hi>見泉無子見泉允貞别號也廣微恨刺骨與忠賢比而齕南星然當是時東林埶盛葉向髙韓壙方輔政</hi>
<pb n="KR2b0038_WYG_037-29b"/>
　<hi>南星掌銓李騰芳陳于廷佐之高攀龍楊漣左光斗秉憲魏大中袁化中掌科道鄭三俊李邦華孫居相</hi>
　<hi>饒伸王之寀輩悉居卿貳而郎官鄒維璉夏嘉遇張光前任國祥劉廷諌等亦皆民譽衆正盈廷激揚風</hi>
　<hi>議忠賢頗憚之子外事未敢大肆</hi>質實<hi>李騰芳字子實相潭人陳于廷字孟諤宜興人袁化中字民諧</hi>
　<hi>武定人鄭三俊字用章池州建徳人鄒維璉字徳耀瑞州新昌人張光前字爾荷澤州人程國祥字仲若</hi>
　<hi>上元人劉廷諌順天通州人</hi>
十二月封李倧為朝鮮國王<lb/>
　<hi>先是朝鮮國王李昖奏立其次子琿為嗣禮部執立長之議不許萬厯三十六年昖卒琿自稱署國事遣</hi>
　<hi>陪臣來訃且請諡帝惡其擅不允三十七年十月始封琿為國王從其臣民之請也諡昖曰昭敬天啟三</hi>
<pb n="KR2b0038_WYG_037-30a"/>
　<hi>年四月國人廢琿而立其姪倧陽言倧以昭敬王妃之命權國事移文督撫轉奏毛文龍為之揭報登州</hi>
　<hi>巡撫袁可立上言琿果不道宜聴太妃具奏以待中俞國更立疏留中八月皇妃疏請封倧禮部尚書林堯</hi>
　<hi>請遣信臣會同文龍公集臣民詢訪勘辨十二月文龍申送到彼國公結乞令倧統理國事再遣重臣徃</hi>
　<hi>正封興至是遂封倧為國王</hi>
地震<lb/>
　<hi>兩京鳯陽蘇松淮揚泗滁同日俱震</hi>
魏忠賢提督東厰<lb/>
　<hi>初神宗末刑罰弛縱而厰衛緝事亦漸稀簡詔獄至生青草及是忠賢以司禮秉筆領東厰事車馬儀衛</hi>
<pb n="KR2b0038_WYG_037-30b"/>
　<hi>僭擬乗輿已而任用田爾耕掌衛事許顯純為鎮撫理刑羅織無遼鍜錬殘酷厰衛之毒于斯而極矣</hi>
　質實<hi>田爾耕任邱人許顯純定興人</hi>
括天下庫藏輸京師<lb/>
　<hi>葉向髙言郡邑庫藏已竭藩庫稍餘倘盡括之猝有如山東白蓮教之亂將何以應帝不納</hi>
<pb n="KR2b0038_WYG_037-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0038_WYG_037-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定資治通鑑綱目三編卷三十二<lb/>
</p>
<p>
</p>
  </div>
</body>
</text>
</TEI>
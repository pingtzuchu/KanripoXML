<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0038_WYG_002-1a"/>
御定通鑑綱目三編原序<lb/>
編年之書奚啻數十百家而必以朱子通鑑綱目為凖<lb/>
通鑑綱目葢祖述春秋之義雖取裁於司馬氏之書而<lb/>
明天統正人心昭監戒者㡬微得春秋大居正之意雖<lb/>
司馬氏有不能窺其藩籬者其他葢不必指數矣嘗謂<lb/>
讀書立言之士論世為難非如朱子具格致誠正之功<lb/>
明治亂興衰之故其於筆削鮮有不任予奪之私失褒<lb/>
貶之公者自綱目成而義指正大條理精密後儒有所<lb/>
<pb n="KR2b0038_WYG_002-1b"/>
依據踵而續之由宋迄元釐然方策至明代君臣事蹟<lb/>
編輯之難更倍于諸書葢明史已成於百年之後而世<lb/>
變風漓記載失實若復遲待將何以繼續編而示來許<lb/>
爰亟命儒臣法朱子通鑑綱目義例増損編摩大書以<lb/>
提要分注以備言每一卷成呈覽朕於㡬暇亦時御丹<lb/>
鉛為之叅定雖於天人一貫之精微未之能盡而惟是<lb/>
謹嚴之義守而弗失簡正之㫖志而必勉書既成羣臣<lb/>
舉唐太宗之事為言勉從其請而為之序云<lb/>
<pb n="KR2b0038_WYG_002-2a"/>
乾隆十一年夏四月朔御製<lb/>
</p>
<p>
</p>
  </div>
</body>
</text>
</TEI>
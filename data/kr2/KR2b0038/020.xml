<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0038_WYG_020-1a"/>
欽定四庫全書<lb/>
御定資治通鑑綱目三編卷十五<lb/>
　<hi>起己亥明憲宗成化十五年盡丁未明憲宗成化二十三年</hi>几九年<lb/>
<hi>己亥</hi>十五年春二月脩開國功臣墓<lb/>
　<hi>南京禮部言勲臣李文忠等十三人墳墓俱在南京城外文忠曾孫李萼等以嵗久頺壞為言請命工修</hi>
　<hi>治帝可其奏且令無後者置守塚一人</hi>質實<hi>按明實録勲臣十三人為常遇春李文忠鄧愈湯和</hi>
　<hi>馮國用吳復俞通海康荗才趙徳勝丁徳興張德勝吴禎吳良明年復命南京工部修耿再成墓從其曾</hi>
　<hi>孫俊之請也</hi>
<pb n="KR2b0038_WYG_020-1b"/>
夏四月以方士李孜省為太常寺丞<lb/>
　<hi>孜省初為江西布政司吏骩法受贓既厯京考得冠帶而贓事發當禠為民匿不歸時帝好方術孜省乃</hi>
　<hi>學五雷法厚結中官梁芳錢義以符籙得幸中㫖授太常寺丞御史楊守隨言祖宗官人之制必考素行</hi>
　<hi>是以奸利衰止流品不清李孜省故犯贓之吏其資格則刀筆也其情罪則胥靡也太常職司祭祀厥選</hi>
　<hi>尤重奈何用此贓穢罪人以瀆事天地宗廟給事中李俊亦以為言帝不得巳為改上林苑監副然寵幸</hi>
　<hi>曰甚賜以印章二曰忠貞和直曰妙悟通微許密封奏請孜省因與梁芳表裏為奸干亂政事</hi>質實<lb/>
　<hi>李俊字子英岐山人李孜省南昌人</hi>
五月下兵部右侍郎馬文升于錦衣衛獄謫戍<lb/>
<pb n="KR2b0038_WYG_020-2a"/>
　<hi>文升既撫定遼東還賚以牢醴理部事如故而陳鉞終欲徼功餙罪復激變失事為言官所劾遣汪直偕</hi>
　<hi>定西侯蔣琬尚書林聰往勘之㑹兵部亦以激變劾鉞鉞疑出文升意傾之益急直故惡文升而庇鉞欲</hi>
　<hi>缷其罪因奏文升行事乖方禁互市農器故致邉患然文升實禁市軍器非農器也琬聰畏直勢不敢異</hi>
　<hi>奏皆如直言遂逮文升下錦衣衛獄謫戍重慶衛并詰責言官容隠不劾奏廷杖李俊等五十六人鉞既</hi>
　<hi>傾文升遂諷直請于帝大發兵樹邉功是年冬以撫寧侯朱永充總兵官直監軍鉞贊軍務帥師出遼東</hi>
　<hi>塞遇貢使六十人掩殺之更發墓斵髑髏以張級數㨗聞封永保國公增直嵗禄陞賞者二千六百餘人</hi>
　<hi>鉞亦論功晉右都御史尋代楊鼎為户部尚書</hi>質實<hi>重慶衛在重慶府西洪武六年置𨽻四川都司</hi>
　<hi>蔣琬江都人定西侯貴之孫</hi>
<pb n="KR2b0038_WYG_020-2b"/>
秋七月太監汪直行大同宣府邉<lb/>
　<hi>宣大鎮廵官屢報冦將擾邉兵部患們都埓伽嘉色淩盡鋭南侵請敕重臣往視邉備然是時伽嘉色淩</hi>
　<hi>已為其族弟伊斯瑪音所謀殺部下方内亂實無意南侵鎮廵官言邉警冀虗張守禦功以覬賞也而兵</hi>
　<hi>部未知伽嘉色淩死遽信邉臣言乃有是請帝竟命直往所至飾厨傳供張百里外都御史服櫜鞬偕其</hi>
　<hi>屬伏道左泥首迎謁須過乃敢起至舘易服請見膝行起居叱之出乃唯唯退左右索賂不貲各傾帑以</hi>
　<hi>給之邉儲為之空</hi>
九月播州諸蠻作亂<lb/>
　<hi>先是播州宣慰使楊輝欲立庶長子友為嗣長官張淵阿順之安撫宋韜等諫乃止輝致仕帝命輝適子</hi>
<pb n="KR2b0038_WYG_020-3a"/>
　<hi>受嗣輝以友不得襲職謀割地予之問計于淵淵勸輝取生苖所據天壩干灣溪等砦授友長官韓瑄以</hi>
　<hi>苖不為亂諫母征取輝怒與淵計執瑄杖殺之而以苗亂聞于朝乞令湖廣貴州㑹兵進討廷議以輝難</hi>
　<hi>獨任宜敕四川廵撫張瓚督其軍瓚至播州與輝攻敗諸苗請于灣溪設安寧宣撫司即以友為之時成</hi>
　<hi>化十二年也夭壩干等砦雖舊𨽻播州以僻阻棄不問生苗耕其地居之與鄰壊諸蠻安韓日久既立宣</hi>
　<hi>撫爛土蠻惡其逼遂煽諸蠻作亂攻圍安寧愛友力弗支求援于川貴二鎮兵部乃奏起輝統兵以勦敕</hi>
　<hi>川貴兵助之已而夭壩干賊首齎果復糾合九姓豐寧及荔波賊萬人攻剽愈亟帝責諸守臣玩冦命鎮</hi>
　<hi>守太監張成總兵吳經相機勦撫迄莫能靖也</hi>質實<hi>灣溪蠻砦名地在今平越府黄平州廢重安司</hi>
　<hi>境天壩干亦蠻砦名地在今遵義府廢播州司境爛土長官司明洪武十六年置地今在獨山州東一百</hi>
<pb n="KR2b0038_WYG_020-3b"/>
　<hi>十里豐寜長官司明洪武二十年置地在今獨山州南一百十里荔波宋羈縻州元屬南丹安撫司明洪</hi>
　<hi>武元年併入思恩縣十七年析置荔波縣𨽻廣西慶逺府正統十二年改屬南丹州孝宗十七年改屬河</hi>
　<hi>池州𨽻本朝雍正十年改  貴州都匀府</hi>
<hi>庚子</hi>十六年春二月逮河間府知府滕佐等罪之<lb/>
　<hi>中官陳喜以事出河間㑹嵗饑知府滕佐偕其屬分振所部失迎謁郵傳倉卒治供張又不當喜意喜怒</hi>
　<hi>歸白于帝乃命逮佐等至京罪謫有差</hi>質實<hi>滕佐字輔臣臨洮人</hi>
王越襲韃靼于威寧海子破之<lb/>
　<hi>初越紅鹽池之㨗自謂當得封爵尚書白圭持之叙不踰常格心憾甚既而汪直用事越于西征識其黨</hi>
<pb n="KR2b0038_WYG_020-4a"/>
　<hi>韋瑛遂破名檢因瑛以交直屢嗾直立邉功固寵直之搆釁遼東越私于朱永諷其薦已督師為陳鉞所</hi>
　<hi>阻鉞驟竉心益艷之㑹延綏守臣有言敵騎将渡河犯邉者越喜甚乃説直請出師詔以永為將軍直監</hi>
　<hi>軍越提督軍務越偵知敵無犯延綏意河氷泮方移帳威寧而惡遼東之役永不援已與偕也乃以計給</hi>
　<hi>直奏令永帥師由南路已與直將輕騎循塞垣而西俱㑹榆林越至大同告直以敵帳所在盡選宣大兩</hi>
　<hi>鎮兵二萬出孤店分數道進值大風雨雪晦冥潛行至威寧海子時伊斯瑪音等不為邉患不虞師之猝</hi>
　<hi>至相顧驚愕壯者倉卒秉馬避因殺其老弱報首功四百三十餘級獲馬駝牛羊六千師不至榆林而還</hi>
　<hi>永至榆林不見敵無功由是增直嵗禄越封威寧伯提督團營領都察院事如故</hi>質實<hi>一統志威</hi>
　<hi>寧海子在今正黄旗察哈爾南其西南舊有威寧城金時故縣也孤店闗名在大同縣東北</hi>
<pb n="KR2b0038_WYG_020-4b"/>
三月詔減光禄寺供奉<lb/>
　<hi>時京畿山東洊饑諭禮部曰比嵗以來順天北直𨽻山東府縣旱潦相仍朕甚憂之書曰民惟邦夲夲固</hi>
　<hi>邦寧朕重賴吾民供奉玉食于上而吾民有不飽半菽者日當典膳進御興念及此為之輟食其令被災</hi>
　<hi>府縣應徵入光禄寺供用量為減省自今有可恤吾民者具悉以聞</hi>
夏六月巡按遼東御史強珍劾陳鉞罪不問<lb/>
　<hi>初御史王崇之廵按遼東劾巡撫陳鉞啓釁召敵鉞大恐謀之汪直以崇之受都指揮庭叅不為禮坐違</hi>
　<hi>制下錦衣衛獄輸贖調延安推官及直鉞用兵方論功而敵大入鉞與鎮守中官韋朗等匿不以聞鉞既</hi>
　<hi>召入為户部尚書朗始入告珍往廵按得其狀請正鉞等欺罔罪事下兵部尚書余子俊覆奏如珍言帝</hi>
<pb n="KR2b0038_WYG_020-5a"/>
　<hi>乃命停鉞等嵗禄都給事中吳原御史許進言鉞罰不蔽罪恐自此邉將效尤疆事日壤語甚剴切帝是</hi>
　<hi>之而卒置鉞等不問</hi>質實<hi>強珍字廷貴滄州人王崇之臨海人吳原字道本漳浦人許進字季升靈</hi>
　<hi>寶人</hi>
秋八月申存恤孤老之令<lb/>
　<hi>户部言大興宛平嵗廩孤老七千四百九十餘人凡贍糧二萬六千九百餘石布如人数近有司疎于稽</hi>
　<hi>察董其事者日肆侵牟無告之民不濡實徳宜敕府尹月再廵視俾惠澤下流毋負朝廷恫癏至意帝俞</hi>
　<hi>其請且詔天下有司殫心存恤所在廵按御史亷其怠者奏聞治罪</hi>質實<hi>大興金以折津縣改置宛</hi>
　<hi>平遼以幽都縣改置明並為順天府治今因之</hi>
<pb n="KR2b0038_WYG_020-5b"/>
太監汪直逮治御史強珍于御馬監以中㫖謫戍之<lb/>
　<hi>直方自矜遼東功聞珍指為啓釁劾鉞罪怒之㑹直閲邉還鉞郊迎五十里訴珍誣已直益怒奏珍所劾</hi>
　<hi>皆妄遣錦衣千户蕭聚往勘械赴京比至直繫治珍于御馬監榜掠備至然後奏聞命法司廷鞫皆不敢</hi>
　<hi>忤直意坐以奏事不實當輸贖直心未慊降中㫖罪珍欺罔謫戍遼東而免鉞等所停嵗禄責兵部言官</hi>
　<hi>先嘗劾鉞者各停禄三月</hi>
　　發明<hi>御馬監非鞫獄之地也借使珍有罪豈無朝廷三尺法在直顧擅執而私榜掠之其弁髦</hi>
　　<hi>紀綱甚矣陳鉞啓釁邉陲敢于隠飾停禄之懲已為軼罰而直甫還朝遽寢前命反移邉臣欺罔之</hi>
　　<hi>罪以罪言官詔令發施若操其手太阿之柄果安在哉</hi>
<pb n="KR2b0038_WYG_020-6a"/>
冬十二月韃靼犯大同<lb/>
　<hi>伊斯瑪音自威逺衛入犯報威寧海子之役也大同鎭守官告警復命朱永汪直王越率京軍禦之明年</hi>
　<hi>三月㨗還加直嵗禄三百石永世襲爵進越太子太傳明制文臣不得封公侯越從勲臣例改掌前軍都</hi>
　<hi>督府自是眞為武人且望侯矣</hi>
<hi>辛丑</hi>十七年春正月以方士顧玒為太常寺少卿<lb/>
　<hi>玒以扶鸞術得幸屢繇傳奉為太常丞至是晉少卿逾月䘮母乞祭誥故事四品官未三載無給誥賜祭</hi>
　<hi>者帝特予之未幾進本寺卿時李孜省用事玒與趙玉芝浚中倚以為奸玉芝亦善方術因中官高諒進</hi>
　<hi>中善書給事文華殿三人者皆累擢至太常卿權勢稍亞于孜省而廷臣艷其寵頗謟附之玒之為母乞</hi>
<pb n="KR2b0038_WYG_020-6b"/>
　<hi>祭誥也尚書尹旻欲獻媚于玒因請並給誥贈其父其二子經綸尋亦以中㫖授官帝方崇信左道故玒</hi>
　<hi>等致榮顯如此</hi>質實<hi>顧玒大興人大徳顕靈宫廟祝也趙玉芝番禺人凌中史未詳</hi>
二月南京地震<lb/>
　<hi>是月十日甲寅也鳯陽淮安揚州和州及山東河南州縣同日皆震禮部言考之傳記春動者饑二月動</hi>
　<hi>者水今地動踰千里況鳯陽南京宗廟社稷所在闗擊尤重乞敕有司恤寃矜寡施徳澤以弭災異廣儲</hi>
　<hi>蓄以備嵗凶修渠堰以防水患從之</hi>
夏四月旱風霾<lb/>
　<hi>敕羣臣修省</hi>
<pb n="KR2b0038_WYG_020-7a"/>
命司禮監同法司録囚<lb/>
　<hi>時遣太監懷恩同三法司録囚自是丙辛之嵗内臣審録以為常謂之大審南京則命内守備太監行之</hi>
　<hi>初成祖定熱審例决遣輕罪仁宗命閣臣㑹審重囚英宗又命三法司同公侯伯㑹審謂之朝審至帝罷</hi>
　<hi>閣臣預審之制而内臣大審所矜疑放遣常倍于熱審</hi>質實<hi>按明史刑法志成化時㑹有弟助兄鬬</hi>
　<hi>因毆殺人者太監黄賜欲從末減尚書陸瑜持不可賜曰同室鬬者尚被髪纓冠救之况其兄乎瑜不能</hi>
　<hi>難卒為屈法考瑜于成化八年致仕賜于十三年以汪直譖被斥則憲宗之遣内官㑹審不自是年始矣</hi>
　<hi>特是年始定為大審之例耳</hi>
五月韃靼犯宣府<lb/>
<pb n="KR2b0038_WYG_020-7b"/>
　<hi>命汪直監督軍務王越為將軍充總兵官禦之比至敵亦退因留屯其地詔所在鎭巡官聼直越節制至</hi>
　<hi>冬請班師而其時直已為尚銘所間寵漸衰請之再不許尚銘者東厰中官也始因直進附于直直之還</hi>
　<hi>自威寧㑹有盗西内物者帝命厰校索之急而東厰捕得盗銘以聞帝大喜賚銘甚厚直惡其自以為功</hi>
　<hi>也曰銘敢負我銘聞之慮將傾已謀發直事以先之直初與王越甚昵時或洩禁中語于越後直主陳鉞</hi>
　<hi>議用兵遼東言官多以啓釁劾鉞鉞方領都察院事不能制也而鉞譖于直謂皆越所嗾者直怒而窘辱</hi>
　<hi>越越挟前所洩語以抵之直乃沮尋兩人意釋交如初顧所洩語頗聞于人銘亷得之乗直監軍于外白</hi>
　<hi>諸帝帝于是始疑直不欲直還而陳鉞未之知也時鉞以余子俊憂去方代長兵部遂復為直請班師帝</hi>
　<hi>切責鉞直越乃大懼</hi>
<pb n="KR2b0038_WYG_020-8a"/>
六月雨雪<lb/>
　<hi>是月十九日癸亥也</hi>
秋七月雷震郊壇<lb/>
　<hi>是月二十五日己亥也前十三日丙戌南京大風雨社稷及太廟殿宇皆摧十一月丁酉南京復大雷雨</hi>
　<hi>雪</hi>
八月以方士李孜省為右通政<lb/>
　<hi>命寄俸于通政司仍掌上林苑事同官王㫤惡其奸邪亂政過之無加禮孜省銜㫤譖于帝左遷太僕少</hi>
　<hi>卿故事寄俸官不預郊壇分獻帝特以命孜省大臣懲㫤事無執奏者居二年進左通政</hi>質實<hi>王㫤</hi>
<pb n="KR2b0038_WYG_020-8b"/>
　<hi>靈璧人</hi>
　　發明<hi>甚矣憲宗之遂過也前二年命孜省為太常卿以楊守隨之諌而改官上林是憲宗既知</hi>
　　<hi>孜省為贓穢罪人不可以典祭祀矣而竟復用為右通政俾預郊壇分獻則明知其不可而故蹈之</hi>
　　<hi>也夫孜省之得幸于憲宗以善方術耳左道亂政法所必誅乃憲宗且崇之信之羣邪蔓引相倚為</hi>
　　<hi>奸二十一年星變求言始勉從廷臣之議復貶孜省上林丞而旋貶旋擢甫及再期遽貳秩宗甚至</hi>
　　<hi>劉敷李裕援之而進馬文升楊守隨擠之而退威福恣行朝野側目亂政之極一至是哉厥後嘉靖</hi>
　　<hi>時邵元節陶仲文之徒弊如出一轍者傳曰作法于凉憲宗之謂已</hi>
冬十月以道士鄧常恩為太常寺卿<lb/>
<pb n="KR2b0038_WYG_020-9a"/>
　<hi>常恩因中官陳喜進日𨗳帝祀滛詞帝曲聴之是時嶽鎭海凟諸祠並置石函周以符篆中藏金書道經</hi>
　<hi>一卷雜貯金銀錢寶石及五榖為厭勝皆常思所為也後孝宗即位從都御史馬文升言乃毀之</hi>質<lb/>
　實<hi>鄧常恩臨江人</hi>
<hi>壬寅</hi>十八年春二月太監郭文殺沛縣民詔逮知縣馬時<lb/>
中于獄謫之<lb/>
　<hi>文自南京還過沛怒時中治供張不時榜椋時中子不勝楚溺于河時中赴救之起呼寃之益怒禠時中</hi>
　<hi>衣縶以行縣民憤甚繞船大呼厲叱之不退文使家人待兵擊之殺二人時中訟于朝而帝先入文愬命</hi>
　<hi>錦衣衛械時中至京謫降廣西慶逺府經厯未幾有尚饍監中官齎薦新莭物道出南旺湖辟行舟或避</hi>
<pb n="KR2b0038_WYG_020-9b"/>
　<hi>之綏縳其人懸于檣笞之死管河右通政楊恭以聞命刑部郎朱守孚往勘守孚古中官請治恭等廵河</hi>
　<hi>不能禁約之罪帝皆不問</hi>質實<hi>楊恭岐山人朱守孚桂陽人</hi>
三月振南直𨽻山西饑<lb/>
　<hi>先是淮陽巡撫張瓚以鳯陽淮安饑入告發兩淮鹽直五萬振之至是南京給事中劉璣復告南直𨽻諸</hi>
　<hi>府州災命以淮安常盈倉糧三萬石振鳯陽以蘇松常鎭四府嵗儲餘米徐州廣運倉糧一萬石各振其</hi>
　<hi>地之民以南京常平倉糧三萬石賑應天滁州以掦州鈔闗及税課司夏季應征之鈔凖貫納米賑淮安</hi>
　<hi>掦州敕瓚與蘇松廵撫王恕董其事時山西大同亦饑户部主事汪洪奉命往㣲邉儲知其狀疏請緩㣲</hi>
　<hi>并乞命山西廵撫何喬新大同廵撫郭鏜檄所屬賑恤從之既而畿内山東饑復遣使分賑</hi>質實<lb/>
<pb n="KR2b0038_WYG_020-10a"/>
　<hi>何喬新字廷秀冮西廣昌人劉璣臨清人汪洪大興人</hi>
罷西厰<lb/>
　<hi>先是有小中官阿丑者工俳優一日于帝前為醉者嫚罵狀人言駕至嫚如故言汪太監至則避走曰今</hi>
　<hi>日但如汪太監也又為直狀操兩鉞趨帝前曰吾將兵仗此兩鉞耳問何鉞曰王鉞陳鉞也帝听然而笑</hi>
　<hi>稍稍悟然廷臣猶未敢攻直也自尚銘既發直越交通狀命留鎭宣大不許其班師旋又召還京營將士</hi>
　<hi>改直越專鎭大同寵日替言者始交章請罷西厰未報可閣臣萬安知銘日譖直於帝帝雖未俞言官請</hi>
　<hi>意固欲罷之乃上章極言東厰法制之善人易遵循西厰事出權宜當革從之安以西厰既罷直與已不</hi>
　<hi>兩立而王越多智數恐其𨗳直謀復入尋請調越延綏以離之於是直勢益衰</hi>
<pb n="KR2b0038_WYG_020-10b"/>
陳鉞有罪免<lb/>
　<hi>右軍都督馬儀言鉞撫遼東時侵牟帑金交結近侍以希擢用私役軍官入京詗事擅殺貢使乾沒其方</hi>
　<hi>物與汪直誣䧟侍郎馬文升御史强珍謫戍其子澍胃功授錦衣千户亦倚勢為奸利事下都察院請遣</hi>
　<hi>官按之時帝已知鉞為直黨儀所劾鉞罪皆實然馬文升諸人之謫雖由鉞等所搆實帝命也頗惡儀言</hi>
　<hi>及之不欲究其事乃令鉞致仕去調澍于永平衛右所而儀亦南京閒住</hi>質實<hi>明史兵志永平衛𨽻</hi>
　<hi>後軍都督府</hi>
夏四月哈商復哈密城<lb/>
　<hi>哈商寄居苦峪十年至是幸所部兵八千六百人糾罕東赤斤二衛衣襲哈密城破之伊蘭遁乗勢連復</hi>
<pb n="KR2b0038_WYG_020-11a"/>
　<hi>八城遂居故土總兵官王璽巡撫王朝逺奏其事帝喜賜勅嘉奬朝逺因請封哈商為王廷議不從乃進</hi>
　<hi>左都督</hi>質實<hi>王朝逺名漢以字行進賢人</hi>
以鉛山縣知縣張昺為監察御史<lb/>
　<hi>昺性亷明善治獄所雪寃獄至多政聲逹于朝故有是命時與昺相先後以治行稱者有陳鋼丁積皆能</hi>
　<hi>興民利而除所疾若所在民懷之然二人竟終郡縣史</hi>質實<hi>鉛山唐置塲南唐升縣元升州明洪</hi>
　<hi>武初復為縣屬廣信府今因之張昺字仲明其先慈谿人後徙於鄞其令鉛山時邑有嫁女者及壻門而</hi>
　<hi>失女訟于前令不能决昺至行縣界見大樹妨稼欲伐之民言樹有神巢其顚不聴率衆往伐有衣冠三</hi>
　<hi>人拜道在昺叱之忽不見比伐樹血流出樹間衆懼欲止昺手斧之卒仆其樹則二婦人墮焉一即前所</hi>
<pb n="KR2b0038_WYG_020-11b"/>
　<hi>失女也有巫以隠形術宣淫邑中昺執巫痛杖之無所苦已並巫失去昺馳縳歸印巫背鞭之立死乃盡</hi>
　<hi>毁諸淫祠嫠婦子為虎所噬其母訴于昺昺齊戒□城隍神期五日必驅虎至縣庭聴訟及期二虎伏庭</hi>
　<hi>下昺叱曰孰傷吾民法當死無罪者去一虎起歛尾去一虎伏不動昺射殺之以㫒嫠婦曰虎抵而子死</hi>
　<hi>矣陳鋼字堅逺應天人黔陽知縣縣城當沅湘合流數决壊廬舍鋼募人採石甃隄千餘文水不為害南</hi>
　<hi>山厓官道數里徑仄甚行者多隨厓死鋼積薪燒山沃以醘拓徑文許行者便之鋼病民爭籲神願滅已</hi>
　<hi>算益鋼壽遷長沙通判及卒黔陽長沙並祠祀之丁積字彦誠寧都人新㑹知縣宦者梁芳邑人也時方</hi>
　<hi>用事其弟長横于鄉官吏莫敢誰何積捕之繫獄由是權豪屏迹令甲民出錢輸官供役曰均平錢其後</hi>
　<hi>吏貪復使甲首出錢供用曰當月錢貧者至鬻子女積一切杜絶嵗大旱築壇以禱昕夕伏壇下者八日</hi>
<pb n="KR2b0038_WYG_020-12a"/>
　<hi>雨大澍而積遂得疾以卒士民聚哭于途一嫗哭極哀或問之曰來嵗當甲長丁公死無以聊生矣</hi>
六月韃靼㓂延綏擊敗之<lb/>
　<hi>伊斯瑪音冦延綏都指揮劉寧敗之于塔爾山廵撫何喬新指揮同知支玊敗之于天窊梁中嘴千户白</hi>
　<hi>道山敗之于木𤓰園總兵官許寧敗之于三里塔㕘將周璽㳺擊董升等敗之于黑石崕時㓂扼于邉墻</hi>
　<hi>不得出遂大衂</hi>質實<hi>一統志塔爾山在葭州西北上有小塔因名天窊梁中觜在山西保徳州河曲</hi>
　<hi>縣北木𤓰園在葭州府谷縣北三里塔在榆林縣北黑石崕在保徳州西南下臨黄河劉寧字世安山陽</hi>
　<hi>人支玊聞喜人周璽字廷玉遷安人</hi>
秋八月大水<lb/>
<pb n="KR2b0038_WYG_020-12b"/>
　<hi>衛漳滹沱並溢河南霪雨自六月至于是月漂損廬舍三十一萬四千二百餘間渰死居民一萬一千八</hi>
　<hi>百餘人</hi>質實<hi>明史河渠志漳水出山西長子曰濁漳樂平曰清漳俱東經河南臨漳由直𨽻眞定</hi>
　<hi>河間趨天津入海其分流至舘陶與衛河合</hi>
閏八月逮中都留守指揮郭玊下吏<lb/>
　<hi>王上言守備中官狥奴𨽻之言掣諸司之肘决獄惟貨多不以情請罷勿設便帝以臨濠乃祖宗根本地</hi>
　<hi>特命中官往鎭寄以守備之權循祖制也玊何敢議罷革下巡按御史逮問妄奏之罪</hi>
詔天下刑官母滯訟<lb/>
　<hi>山西廵撫何喬新劾按察僉事尚敬劉源視獄多淹滯乃下詔曰刑獄重事也周書曰要囚服念五六日</hi>
<pb n="KR2b0038_WYG_020-13a"/>
　<hi>至于旬時葢言愼也今有司乃或瘝厥職推鞫不以時凡罪囚應省釋者亦梏拲而久囹圄之若一旦瘐</hi>
　<hi>死則是有司殺之矣喬新言是其即治敬源贖官罪自後有司滯訟半年以上者所在巡按御史奏聞逮</hi>
　<hi>治令天下刑官勤決讞以副朕意</hi>質實<hi>尚敬臨潁人劉源宛平人</hi>
冬十二月文華殿大訓成<lb/>
　<hi>以教太子也書凡二十八卷列綱四曰進學曰養徳曰厚倫曰明治帝親製文弁其首命詹事彭華中允</hi>
　<hi>周經等進講于太子太子每起立拱聴萬安以為勞謂講官宜跪請坐聴華與經不從竟得如禮</hi>質<lb/>
　實<hi>周經字伯常陽曲人按明憲宗實録書既成帝親序之復題其後曰朕臨馭以來兢業圖治十有九</hi>
　<hi>年于兹葢嘗因早郊禱惕于星變肆赦海内葺郊壇以奉大祀增籩豆樂舞以禮先師廣進士之額重老</hi>
<pb n="KR2b0038_WYG_020-13b"/>
　<hi>臣之歸加養濟窮民之廩開武學儒生之貢減糶出賑以濟民饑恤刑審録以清訟獄修文究武飭内攘</hi>
　<hi>外朕宵旰靡遑慮功業之未荗也夫為治之道舉綱必挈其要張目必該其凡是編所述庶幾盡之爾尚</hi>
　<hi>究心副朕豫教之意念之哉</hi>
<hi>癸卯</hi>十九年春二月録故大理寺丞鍾同子為通政司知<lb/>
事<lb/>
　<hi>同景㤗中御史以疏請復儲杖斃錦衣衛獄英宗復辟追贈大理寺丞録其長子起為國子生至是帝念</hi>
　<hi>同死于忠義雖已䕃一子未足酬之詔賜越一命給同妻羅氏月廩越同次子也尋賜同諡恭愍從祀吉</hi>
　<hi>安忠節祠同少時嘗過祠下見所祠毆陽修楊邦乂諸人歎曰死不入此非丈夫也竟如其初志云</hi>
<pb n="KR2b0038_WYG_020-14a"/>
三月禁太監中鹽牟利<lb/>
　<hi>自成化二年太監李棠始聞中遼東鹽萬引既而梁芳有寵假市珍玩名侵盗庫金以數十萬計不足則</hi>
　<hi>給以鹽前後賜芳兩淮餘鹽存積鹽不下數十萬引怙帝寵所請乞無不允諸内臣相率效之尋戚畹家</hi>
　<hi>人亦有希恩妄乞者帝皆曲從其請計臣不能執爭凡所乞中鹽至無算啇引壅不行邉儲日匱至是中</hi>
　<hi>官王鈿復請支河東鹽二萬四千引帝始厭其擾曰祖制内臣無私産矧敢牟利中鹽乃命户部榜諭禁</hi>
　<hi>之</hi>質實<hi>明史食貨志洪武定額兩淮嵗辦大引鹽三十五萬二千餘引𢎞治時改辦小引鹽倍之</hi>
　<hi>所輸邉甘肅延綏寜夏宣府大同遼東固原山西神池諸堡嵗入太倉餘鹽銀六十萬兩浙崴辦大引鹽</hi>
　<hi>二十二萬四百餘引𢎞治時改辦小引倍之所輸邉甘肅延綏宣府大同薊州崴入太倉餘鹽銀十四萬</hi>
<pb n="KR2b0038_WYG_020-14b"/>
　<hi>長蘆崴辦大引鹽六萬三千一百餘引𢎞治時改辦小引十八萬八百有竒所輸邉宣府大同薊州嵗入</hi>
　<hi>太倉餘鹽餘十二萬河東嵗辦小引鹽三十萬四千引𢎞冶時増八萬引崴輸寧夏延綏固原餉銀三萬</hi>
　<hi>六千餘兩凡大引四百斤小引二百斤餘鹽者竈戸正課外所餘鹽也存積鹽者正統時從廵撫周忱議</hi>
　<hi>以淮浙長蘆鹽十分為率八分給守支啇曰常股二分収貯于官遇邉警始召啇中納謂之存積</hi>
夏五月詔罷京軍雜役<lb/>
　<hi>時汪直報大同冦警請調京軍赴援兵部尚書張鵬以邉兵四萬已足守禦奏止勿遣因言京軍所以控</hi>
　<hi>敵近年工役頻繁未遑訓練猝有徴發恐不足用乞罷遣歸營以蓄鋭氣時盧溝隄㟁及京倉通州倉諸</hi>
　<hi>役一時並興是年春又命襄城侯李瑾督軍萬人修大慈恩寺凡團營見軍九萬三千四百有竒更畨赴</hi>
<pb n="KR2b0038_WYG_020-15a"/>
　<hi>工者至五萬二千人故鵬言及之㑹保固公朱永復以為言帝乃詔罷京倉之役餘令趣工速竣即休舍</hi>
　<hi>之然于時團營弊日滋營帥中官習以軍士供私役謂之應役市井㳺販之徒以賂竄名軍籍憚營操征</hi>
　<hi>調率賄將弁祈免謂之買開而提督守營諸官又詭以空名支餉缺伍輙以萬計尋定西侯蔣琬奏其狀</hi>
　<hi>帝命懐恩偕戸部尚書余子俊閲實之弊迄莫能革也</hi>質實<hi>明一繞志大慈恩寺在順天府西海</hi>
　<hi>子上舊名海印寺</hi>
秋七月韃靼㓂大同官軍敗績<lb/>
　<hi>延綏總兵官許寧既與王越易鎮至大同以爭坐不恊于汪直廵撫郭鏜以聞調直御馬監别暹中官蔡</hi>
　<hi>新代鎭守時諜者屢告邉警鏜問戰守計于寜寜皆不應小王子驟率兵三萬大入連營五十里寜既未</hi>
<pb n="KR2b0038_WYG_020-15b"/>
　<hi>有備禦猝見敵至勢方盛不敢攖其鋒乃欲示以持重伺其情邀擊之因歛兵城守而令别將劉寜董升</hi>
　<hi>軍西山周璽屯懷仁相犄角敵偵知寧無能為遂縱兵大掠焚代王别墅王趣戰使衆哭于轅門寧猶不</hi>
　<hi>聴適有人自京師至者服佩頗異守門卒報云行事校尉來矣寧不得已與□新等將中軍營城外冦以</hi>
　<hi>十餘人為誘新部騎馳擊寧將士爭赴之遇伏大敗死者千餘人劉寧董升聞中軍失利督衆自守敵圍</hi>
　<hi>之數重幾陷發礟撃敵圍乃解璽自懷仁還兵援之道遇敵乗勝前鋭甚璽厲將士曰今日有進無退大</hi>
　<hi>呼䧟陣敵少却久之短兵接臂中流矢援鏃戰益急與子鵬及麾下將士擊殺數十人㑹劉寧兵至中軍</hi>
　<hi>潰卒亦稍集敵乃退而寧竟掩敗以㨗聞敵既得利長驅入順聖川宣府巡撫秦紘總兵周玉力戰却之</hi>
　<hi>已而巡按御史程春震發寧敗狀寧與鏜新俱下住獄鏜降六官新以初任降三官寧降指揮同知閉</hi>質<lb/>
<pb n="KR2b0038_WYG_020-16a"/>
　實<hi>西山亦名雷公山方輿紀要云在大同府西北十五里後唐清㤗末雲州軍亂節度使沙彦珣走西</hi>
　<hi>山㩀雷公口即此懷仁遼縣明屬大同府今因之順聖川在今宣化府西寧縣東代王代簡王桂曽孫惠</hi>
　<hi>王成鍊也成化二年襲封秦絃字世纓單縣人程春震雲夢人</hi>
八月太監汪直以罪貶王越免<lb/>
　<hi>言官劾直八罪一負恩欺罔二冐功濫叙三虧盗帑金四誣善奨奸五擅作威福六招納無籍七朋邪亂</hi>
　<hi>正八妄開邉釁詔從末減貶直南京奉御王越以黨直奪誥劵編管安陸州二子以功䕃得官者皆削籍</hi>
　<hi>戴縉吳綬並斥為民韋瑛前已調萬全衛陳越亦先致仕皆不問明年瑛欲邀功希復用誣報衛人劉徳</hi>
　<hi>興謀不軌覆驗之妄惡其稔惡誅之直後竟得良死</hi>
<pb n="KR2b0038_WYG_020-16b"/>
九月妖人王臣伏誅<lb/>
　<hi>中官王敬抉千户王臣等採藥江南臣以妖術為敬所信倚敬勢矯㫖括民間珍玩因奪室女縱淫所至</hi>
　<hi>騒然長吏多被辱至蘇州召諸生冩妖書辭不赴即令有司捕繫至驛中亂箠之諸生大譁敬奏其抗命</hi>
　<hi>下廵按御史逮問巡撫王恕亟疏論敬等罪敬亦誣奏恕并及常州知府孫仁遂械仁至京恕抗章申救</hi>
　<hi>三疏劾敬㑹中官尚銘訴敬諸不法狀乃下敬等獄戍其黨十九人棄臣市傳首江南仁得釋歸諸生從</hi>
　<hi>輕擬輸贖</hi>質實<hi>孫仁新塗人</hi>
　　發明<hi>汪直王敬之横恣甚矣憲宗一旦譴斥時共快之然商輅發直之奸甫踰月而直復用王</hi>
　　<hi>恕論敬之罪至三疏而敬自如時以尚銘一言譖訴乃始貶直而下敬于獄則憲宗之譴斥宦官者</hi>
<pb n="KR2b0038_WYG_020-17a"/>
　　<hi>仍以信任宦官直敬貶而尚銘用事銘固直敬之類也厥後梁芳之廢以蔣琮劉瑾之誅以張永亦</hi>
　　<hi>皆其類之自相傾軋而非在上者果能察其亂政務決去之此明世宦官之禍所以蔓延而不可圖</hi>
　　<hi>也</hi>
召陳獻章為翰林院檢討尋乞歸<lb/>
　<hi>獻章舉正統中御試再上禮部不第從吳與弼講學居半載讀書窮日夜不輟築陽春臺静坐其中數年</hi>
　<hi>無户外跡久之復游太學祭酒邢讓重之颺言于朝以為楊龜山復出由是名藉甚京師尋復歸四方來</hi>
　<hi>學者日進廣東布政使彭韶總督朱英交章薦召至京令就試屢亂疾不赴疏乞放歸田里就醫奉母乃</hi>
　<hi>授檢討歸</hi>質實<hi>邢讓字遜之襄陵人按王世貞弇山堂别集云尹直𤨏綴錄謂邱濬修憲宗實録以</hi>
<pb n="KR2b0038_WYG_020-17b"/>
　<hi>陳獻章作十絶句媚梁芳自是為世所鄙而薛應旂憲章録因之謂出張元禎筆攷實録謂獻章貌謹厚</hi>
　<hi>詩文亦有可取者然于理學未究也一時好事妄加推尊形諸薦奏雖其鄉里前輩以徳行文章自負者</hi>
　<hi>亦疑之及授官歸沿途擁騶從列仗槊揚揚得志而去其詆獻章亦甚矣第不載十絶句媚梁芳事而所</hi>
　<hi>謂鄉里前輩者蓋謂濬也若出濬筆不當隐然以前輩自謂元禎庶幾為近又云張元禎貽書誚與弼有</hi>
　<hi>豈容先生久竊虗名語事亦與其纂修實錄甚詆獻章相類𤨏綴録固誣妄不足信而元禎以譽望自負</hi>
　<hi>于獻章之躬行心得者不可同日語忮心誣詆所謂蚍蜉之撼大樹多見其不知量也</hi>
旌表僧繼曉母朱氏<lb/>
　<hi>繼曉以秘術因梁芳進封國師其母朱氏本娼家女也繼曉日陳乞旌詔不必勘覈遽旌其門</hi>質實<lb/>
<pb n="KR2b0038_WYG_020-18a"/>
　<hi>繼曉江夏人</hi>
冬十二月都給事中王瑞御史張稷等請罷傳奉官<lb/>
　<hi>帝即位之二月始命内臣傳㫖授官左右近習如梁芳輩遂立門戸引進私人至是傳奉益溢瑞因倡同</hi>
　<hi>官上言爵賞天下公器自非公徳才能雍以弋獲近年倖竇如逵騖榮若市恩綸内降始忝竊于藝術之</hi>
　<hi>人今則更及無庸胥吏矣武階廕叙始冐濫于内使之家今則更及外方白丁矣下至厮養賤夫市井童</hi>
　<hi>稚並得夤緣除授玷列朝班名器之䙝于兹已甚乞悉行革絶稷等亦言傳奉各官至有逃軍逋囚贓官</hi>
　<hi>貪吏易姓名匿罪狀而冐進者帝覽奏頗悟命自今凟請希恩者罪不宥于是降李孜省二秩他貶黜者</hi>
　<hi>又十二人朝野稱快明年八月罷閒贓吏周璡以善星命干梁芳得召遂傳奉如故而孜省亦復遷左通</hi>
<pb n="KR2b0038_WYG_020-18b"/>
　<hi>政矣</hi>質實<hi>王瑞字良璧望江人張稷實應人周璡廬陵人</hi>
　　發明<hi>明之有傳奉官蓋即漢所謂西邸之爵唐所謂斜封之官宋所謂内批之降也憲宗時宦</hi>
　　<hi>官方士相倚為奸匪人因之而進然猶曰為羣小所䝉耳今一旦因瑞稷之言大為感悟自無復再</hi>
　　<hi>誤之虞禁令方中尋即召用即知之而復蹈之則洵乎痿痺之疾不可藥也</hi>
<hi>甲辰</hi>二十年春正月京師地震<lb/>
　<hi>是月二日庚寅也永平諸府及宣府大同遼東皆同日地震敕諭羣臣曰朕仰惟祖宗丕緒夙夜惕兢圖</hi>
　<hi>惟政理然治效未著地震京師天戒至矣齋心滌慮省愆修徳爾文武羣臣與朕共天職者得無有竊位</hi>
　<hi>苟禄以召致災咎者乎自今宜痛自懲艾以毗朕志于時御史徐鏞向珖請暫免慶成宴以法古者減膳</hi>
<pb n="KR2b0038_WYG_020-19a"/>
　<hi>徹懸之意帝以其妄議變制下錦衣衛獄訊之已並謫知縣</hi>質實<hi>徐鏞興國州人何珖順徳縣人</hi>
太監尚銘有罪<lb/>
　<hi>銘既傾汪直益擅權勢鬻爵市官恣為奸利聞京師有富室輒以事羅織得重賄乃已帝尋覺之謫充南</hi>
　<hi>京净軍籍其家輦送内府數日不盡初銘以附直得領東厰後其黨李榮蕭敬援之入司禮監銘既貶而</hi>
　<hi>榮敬猶用事于是都給事中王瑞上言李榮蕭敬昔黨汪直壞事于前繼黨尚銘壞事于後祖宗大業豈</hi>
　<hi>容小人屢壞之京師之人皆曰直開西厰兆以黒眚之變銘入司禮監應以地震之災若非宸衷内斷早</hi>
　<hi>見而勇去之後日壊事或不止此然銘等雖以罪譴而榮敬尚在竊恐汪直尚銘之患未己也乞并加貶</hi>
　<hi>斥以絶其根株則宗社生民幸甚疏入帝置榮敬不問而以太監陳凖代銘督東厰凖為人謹愿既莅事</hi>
<pb n="KR2b0038_WYG_020-19b"/>
　<hi>誡諸校尉曰有大逆告我非此則有司之事若勿預也由是都人安之</hi>質實<hi>陳凖順徳縣人</hi>
三月以盛顒巡撫山東<lb/>
　<hi>山東自牟俸後不設巡撫者十年至是嵗旱饑盗起廷議復遣大臣往撫之顒逐自南京刑部侍郎拜是</hi>
　<hi>命既下車雨禱大澍槁木復蘇條荒政數十事下所司修舉之根粟以充逮畢振餘粟尚百餘石顒益黙</hi>
　<hi>暴除苛推行九則法于諸府盗不禁而戢</hi>質實<hi>盛顒字時望無錫人九則法者顒令束鹿時所創法</hi>
　<hi>也天順中顒以御史偕同官劾石亨曹吉祥得罪貶束鹿知縣縣故多豪家徭役苦不均顒為立九則法</hi>
　<hi>以均之豪家皆歛手奉法曰是嘗劾石將軍者不可犯也毋憂去服除民相率詣闕乞還顒再任益不用</hi>
　<hi>鞭朴訟者諭之輒叩首不復辯治行上聞擢知邵武府復以任治劇調延平累遷陜西布政使所至皆有</hi>
<pb n="KR2b0038_WYG_020-20a"/>
　<hi>聲而其令束鹿時隣邑訟不决者亦赴顒愬狀片言折之各心服去郊外有隙地争來築室争居之遂成</hi>
　<hi>市號清官店云</hi>
處士胡居仁卒<lb/>
　<hi>居仁性行淳篤聞吳與弼講學崇仁往從之㳺其學以主忠信為先求放心為要操而勿失莫大乎敬遂</hi>
　<hi>以敬名其齊端莊凝重對妻子如嚴賔手置一冊詳書得失用自程考鶉衣簞食宴如也築室山中四方</hi>
　<hi>來學者甚衆皆告之曰學以為已勿求人知曰吾道相似莫如禪學後之學者誤認存心多流于禪或欲</hi>
　<hi>屏絶思慮以求静不知聖賢惟戒愼恐懼自無邪思不求静未嘗不静也騖于空虚與溺于功利者均失</hi>
　<hi>其患有二一在所見不眞一在工夫間斷承學之士皆佩之為篤論居仁闇修自守布衣終其身人以為</hi>
<pb n="KR2b0038_WYG_020-20b"/>
　<hi>薛瑄之後粹然一出于正居仁一人而已卒年五十一神宗十三年追諡丈敬</hi>質實<hi>崇仁隋置明屬</hi>
　<hi>撫州府今因之胡居仁字叔心餘干人</hi>
夏六月以思柄為孟密安撫使<lb/>
　<hi>孟宻雲南土司木邦所轄部也其部長曰思外法娶木邦宣慰使罕揲法之女曰曩罕弄已而罕揲法死</hi>
　<hi>傳襲至其孫罕落法時曩罕弄方以夫死代領所部自分尊屬不樂受節制遂叛木邦嗾罕氏族人與落</hi>
　<hi>法搆難逐出之孟都蓋景㤗四年也其後孟宻兵力日強益攻罕落法侵掠隣境隴川孟養曩罕弄自稱</hi>
　<hi>天娘子其子思柄自稱宣慰使黔國公沐琮奏委三司官往撫曩罕㺯驕蹇不服且欲外結交趾兵逼脅</hi>
　<hi>木邦八百諸部琮等復以聞兵部尚書張鵬主用兵詔延臣集議皆以孟密與木邦仇殺未犯邉境宜撫</hi>
<pb n="KR2b0038_WYG_020-21a"/>
　<hi>乃遣副都御史程宗馳傳與譯者序班蘇詮往於時為成化十八年初曩罕弄貳于木邦畏隣境不平潛</hi>
　<hi>使人從間道至京獻寶石黄金且重賂閣臣萬安請别立孟密安撫司開設治所直𨽻布政司下内閣議</hi>
　<hi>安欲許之劉珝劉吉曰孟密故屬木邦今叛而請命于朝若許之是周天子命三晉大夫為諸侯也土官</hi>
　<hi>誰不解體安曰不從則當代之往日麓川之敗不可不戒珝對曰何以伐為但命守臣嚴邉備而敕隣境</hi>
　<hi>土官合兵蹙之彼奚能為事遂寢及宗率詮往撫諭詮受思柄金𨗳宗迎安風㫖示意曩罕弄復遣人入</hi>
　<hi>貢如前請㑹雲南巡撫吳誠卒官即令宗代下其事于宗議可否宗遂言曩罕弄與木邦仇殺已久勢難</hi>
　<hi>再合别立安撫司使因命思柄為安撫使蓋孟密地有實井曩罕弄擅其利恣行賄遺而木邦為孟密所</hi>
　<hi>侵兵力積弱不能報雖屢奏訴竟不得直思柄恃有朝命益肆意侵奪先後占據木邦地凡二十七所自</hi>
<pb n="KR2b0038_WYG_020-21b"/>
　<hi>是諸部擾欀中國用兵且數十年</hi>質實<hi>明史土司傳孟都蠻地近隴川方輿紀要寳井在孟密西</hi>
　<hi>南由隴川十日至孟密又二日至寳井程宗字源伊常熟人吳誠錢塘人</hi>
大旱<lb/>
　<hi>京畿山東湖廣陜西河南山西俱大旱山西陜尤劇赤地千里道殣相望尋從巡撫葉淇請發帑金三萬</hi>
　<hi>振山西未幾預度天下僧道六萬人令輸粟給牒濟山陜饑</hi>質實<hi>葉淇字本清山陽人</hi>
秋八月太白嵗星同晝見<lb/>
九月乙酉朔日有食之<lb/>
冬十月下刑部員外郎林俊及都督府經厯張黻于錦<lb/>
<pb n="KR2b0038_WYG_020-22a"/>
衣衛獄尋釋之並謫官<lb/>
　<hi>時嵗大饑僧繼曉方以秘術擅寵先後賜美妹十餘人金寶不可勝紀又請建大永昌寺于西市逼徙居</hi>
　<hi>民數百家縻國帑數十萬于是俊上言今年以來災異迭臻京師地震陵寢動揺日月繼蝕監戒之昭莫</hi>
　<hi>此為甚陜西山西河南頻年饑饉人民流離道殣相望振濟無從可為流涕而僧繼曉以妖言熒聴竭有</hi>
　<hi>用之財供無益之費工役不息人怨日興臣謂當斬繼曉以謝天下然縱繼曉之惡者梁芳也芳傾覆隂</hi>
　<hi>狠引用邪侫棑斥忠良數年之間假名乾沒祖宗百年餘之府藏殆盡家貲山積尚銘不足多所在風擾</hi>
　<hi>汪直莫能過今内而朝臣外而市井之徒皆痛心饑民之死莫不欲食芳繼曉之肉而卒不敢以此言進</hi>
　<hi>者所惜者官所畏者死耳臣何忍畏罪不言以悞陛下疏入帝大怒下俊錦衣衛獄拷訊後府經厯張黻</hi>
<pb n="KR2b0038_WYG_020-22b"/>
　<hi>救之並下獄帝欲誅二人司禮監懷恩力爭帝怒投以硯曰若助俊訕我恩免冠伏地號哭帝叱出恩遣</hi>
　<hi>人告鎭撫司曰汝曺謟芳傾俊俊死汝曹何以生遂稱疾不起帝怒亦漸解各杖三十謫俊雲南姚州判</hi>
　<hi>官黻師宗知州時言路久塞兩人直聲震都下為之語曰御史在刑曹黄門出後府明年以星變復二人</hi>
　<hi>官改南京</hi>質實<hi>大永昌寺按明憲宗實録寺先建于西市已有成緒繼曉以星變譴隨廢梁芳請更</hi>
　<hi>擇地建之得故廣平侯袁瑄宅又市其旁民居數十家大興工役視舊加廣蓋二十二年冬十二月也武</hi>
　<hi>宗實録正徳五年大永昌寺改建為倉賜名曰太平六年以太平倉賜永夀伯朱徳為私第八年改為鎭</hi>
　<hi>國府又按兩京求舊録鎮國府嘉靖初仍改太平倉都人至今呼西帥府衚□也姚州唐置後入于南詔</hi>
　<hi>元時蠻部内附復置州明屬姚安軍民府今屬楚雄府師宗州元因蠻部名置州明屬澂江府今改縣屬</hi>
<pb n="KR2b0038_WYG_020-23a"/>
　<hi>廣西州林俊字待用莆田人張黻吉水人</hi>
<hi>乙巳</hi>二十一年春正月甲申朔星隕有聲詔羣臣言闕失<lb/>
　<hi>是日申刻有光自中天墜化白氣曲折上騰踰時復有赤星如椀自中天西行轟然如雷震帝頗懼詔羣</hi>
　<hi>臣陳闕失于是吏部尚書尹旻等論傳奉官過多吏科給事中李俊率科臣上疏曰今之弊政最大且急</hi>
　<hi>曰近倖干紀也大臣不職也爵賞太濫也工役過煩也進獻無厭也流亡未復也天變之來率由于此夫</hi>
　<hi>内侍之設國初皆有定制今或一監而叢十餘人一事而參六七輩分布藩郡總領邉疆援引憸邪投獻</hi>
　<hi>竒巧司錢榖則法外取財貢方物則多方責賄兵民坐困官吏䝉殃殺人者見原僨事者逃罪如梁芳韋</hi>
　<hi>興陳喜輩不可枚舉惟陛下大施剛斷無令干紀奉使于外者悉為召還用事于内者嚴加省汰則近幸</hi>
<pb n="KR2b0038_WYG_020-23b"/>
　<hi>戢而天意可回矣今之大臣非夤縁内臣則不得進非依倚内臣則不得安此以財貿官彼以官鬻財無</hi>
　<hi>怪其賂受四方而計營三窟也如尚書殷謙張鵬侍郎艾福杜銘南京尚書李本侍郎劉俊皆老而懦尚</hi>
　<hi>書張鎣大理卿田景暘南京尚書張瑄侍郎尹直皆清論不惬惟陛下大加黜罰勿為姑息則大臣知警</hi>
　<hi>而天意可回矣爵以待有徳賞以待有功今或無故而爵一庸流或無功而賞一貴倖方士獻煉服之書</hi>
　<hi>伶人奏曼延之戯掾吏胥徒皆叨官禄俳優僧道亦玷班資一嵗而傳奉或至千人數嵗而數千人矣數</hi>
　<hi>千人之禄嵗以數十萬計是皆國之租税民之脂膏不以養賢才乃以飽奸蠧誠可惜也如李孜省鄧常</hi>
　<hi>恩輩尤為誕妄此招天變之甚者乞盡罷傳奉官母令汚玷朝列則爵賞不濫而天意可回矣都城佛刹</hi>
　<hi>迄無寧工京營將士不復遺力如國師繼曉假術濟私糜耗特甚中外切齒願陛下内惜資財外惜民力</hi>
<pb n="KR2b0038_WYG_020-24a"/>
　<hi>不急之役姑賜停罷則工役不順而天意可回矣近規利之徒率假進奉為名或録一方書市一玩器購</hi>
　<hi>畫圖製簮珥所費不多獲利十倍願陛下留府庫之財為軍國之備則進獻息而天意可回矣陜西河南</hi>
　<hi>山西赤地千里屍骸枕籍流亡日多萑苻可慮願陛下體天心之仁愛憫生民之困窮追録貴倖鹽課暫</hi>
　<hi>假造寺貲財移振飢民俾苟存活則流亡復而天意可回矣疏入帝優詔答之降左通政李孜省上林丞</hi>
　<hi>太常卿鄧常恩本寺丞繼曉革國師為民斥罷傳奉官五百餘人中外大悦時兩京諸臣争應詔陳言給</hi>
　<hi>事中盧瑀秦昇童柷御史汪奎員外郎崔陞彭綱主事張吉蘇章周軫李旦等言尤剴直帝以方修省不</hi>
　<hi>罪然心忌之密諭尹旻出瑀等且書六十人姓名于屏俟奏遷則貶逺惡地于是瑀等相繼貶斥俊亦尋</hi>
　<hi>調外陞章應遷而部臣故遲之不奏僅得免奎以糾失儀稍緩杖之于廷居數月復出為䕫州通判而孜</hi>
<pb n="KR2b0038_WYG_020-24b"/>
　<hi>省常思等仍復官有寵愈甚</hi>質實<hi>艾福字天錫襄陽人杜銘字敬修金堂人李本字立之富順人</hi>
　<hi>劉後新鄉人張鎣字廷器華亭人田景晹高陽人張瑄字廷璽江浦人盧瑀鄞人秦昇南昌人童柷蘭谿</hi>
　<hi>人汪奎字文燦婺源人崔陞字廷進其先樂安人後為彰徳人彭綱字性仁清冮人張吉蘇章皆餘千人</hi>
　<hi>周軫莆田人李旦字啟東獻縣人</hi>
大赦<lb/>
　<hi>詔曰往者災沴迭興天時亢旱嵗竟不登河南山東畿内率多饑饉陜西山西尤劇至有棄恒産家室不</hi>
　<hi>顧者元元何辜罹此危阨博採羣議發内帑倉儲敕所司多方振濟期此矜人咸歸樂土不意嵗首星變</hi>
　<hi>有聲朕愈兢惕載敕廷臣備陳時改得失采納而行下方春時和祗承資始之仁誕敷寛恤之典其大數天</hi>
<pb n="KR2b0038_WYG_020-25a"/>
振陜西山西河南饑<lb/>
　<hi>遣侍郎李衍何喬新賈俊以帑金二十五萬往振未幾又轉漕四十萬石振陜西是年両京皆饑並發粟</hi>
　<hi>分振</hi>質實<hi>賈俊束鹿人</hi>
三月㤗山震<lb/>
　<hi>太監梁芳韋興糜帑藏為竒技淫巧結萬貴妃歡累朝金七害俱盡帝一日視内藏誥芳及興芳曰建顯</hi>
　<hi>靈官及諸祠廟為陛下祈萬年福耳帝曰吾不汝瑕疵後之人將罪汝矣芳大懼逐説貴妃勸帝廢太子</hi>
　<hi>而立興王司禮大監懷思固争帝不懌斥居鳯陽㑹㤗山連震占者謂應在東宫帝心懼寢其事</hi>質<lb/>
　實<hi>顯靈宫春明夢餘錄在皇城西永樂時建成化中更拓其制又建彌羅閣嘉靖中復建昊極通明殿</hi>
<pb n="KR2b0038_WYG_020-25b"/>
　<hi>東輔薩君殿曰昭徳西弼玉帥殿曰保眞興王名祐杬憲宗第四子邵太后生即世宗父興獻帝也二十</hi>
　<hi>三年七月受封時未封稱興王者史家追叙之辭</hi>
夏四月以康永韶為禮部右侍郎<lb/>
　<hi>永韶故為御史有直聲謫知縣繼有薦其知天文者中㫖召還進太常少卿掌欽天監時陕西大饑永韶</hi>
　<hi>言今春星變當有大咎賴秦民饑死足當之誠國家無疆福帝悦擢禮部右侍郎明年坐厯多訛字落職</hi>
　<hi>歸</hi>
五月京師地震<lb/>
　<hi>是月十三日壬戌夜也十一月丙寅復震</hi>
<pb n="KR2b0038_WYG_020-26a"/>
六月罷汰冒濫軍職<lb/>
　<hi>廷臣條時政闕失多以官爵太濫為辭詔下兩京部臣察實澄汰至是南京兵部覈武職之胃濫者具名</hi>
　<hi>以聞中率多内臣厮養乃寢前詔令任事如故</hi>
秋八月己邜朔日有食之<lb/>
以萬通家人徐逹為指揮僉事予世襲<lb/>
　<hi>萬通貴妃弟也少業貲既驟貴益貪黷無厭日命其家人牟利四方徐逹以善居竒為通所喜因得官百</hi>
　<hi>戸通殁帝春通不已庶子方二嵗養子方四嵗俱授官而逹亦得擢至指揮僉事秩正四品許傳襲不替</hi>
　<hi>逹嘗奏請兩淮塩引三萬時帝己漸惡乞鹽之擾猶命立予之其荷思寵如此初通父貴姓醇謹見子姓</hi>
<pb n="KR2b0038_WYG_020-26b"/>
　<hi>皆得官毎憂形于色曰吾家徳不勝福何以堪也諸子或屑越賜物輒或曰縣官所賜皆著籍他日復宣</hi>
　<hi>索汝曹將重得罪諸子竊笑以為迂自貴卒後通與其兄喜弟逹等逐日驕横其家慿倚恩春聲勢烜赫</hi>
　<hi>矣</hi>質實<hi>萬通諸城人錦衣指揮貴之子</hi>
九月劉珝罷<lb/>
　<hi>萬安與南人相黨附珝及尹旻王越又與北人為黨顧珝性疎直自以宫僚舊臣遇事無所曰䕶刑部員</hi>
　<hi>外郎林俊以劾梁芳繼曉下獄珝于帝前解之李孜省輩左道亂政欲動揺東宮珝密疏諫帝皆不悦珝</hi>
　<hi>又素薄安嘗斥安負國無恥安忿日夜思中珝汪直寵衰安偵知西厰可罷邀珝同奏珝懲商輅前事且</hi>
　<hi>見言官方交章請罷皆不允以為直寵固無恙也因辭不與安逐獨奏之隂使人訐珝與直有連帝疑未</hi>
<pb n="KR2b0038_WYG_020-27a"/>
　<hi>發安又使人為劉公子曲増飾穢語雜教坊院本奏之劉公子謂珝子鎡也帝怒遣中官持手封書一凾</hi>
　<hi>詣閣乃人訐珝書安與劉吉佯驚敕言當令乞休去以全始終翌日珝具䟽乞休詔允之其實排珝使去</hi>
　<hi>者安吉兩人謀也</hi>
冬十一月召馬文升為兵部尚書<lb/>
　<hi>汪直敗之嵗文升復官致仕其明年起為左副都御史巡撫遼東文升凡三至遼軍民聞其來皆鼓舞益</hi>
　<hi>禁益中官總兵使不得朘削衆益大喜逾年進右都御史總督漕運㑹淮安及徐和二州饑移江南糧十</hi>
　<hi>萬石鹽價銀五萬兩振之尋即有是命時李孜省方怙寵文升既入朝頗惡其為人有所言孜省亦深嫉</hi>
　<hi>文升矣</hi>
<pb n="KR2b0038_WYG_020-27b"/>
十二月以彭華為吏部左侍郎兼翰林學士入内閣預<lb/>
機務<lb/>
　<hi>華深刻多計數善伺人短與萬安李孜省相結得入閣素嫉尹旻與安等伺得旻子侍講龍諸隂事下龍</hi>
　<hi>詔獄執訊午門多所株連旻致仕去龍除名由是人皆畏華而惡之踰年以風疾罷</hi>質實<hi>按尹龍之</hi>
　<hi>獄事載憲宗實錄旻鄉人有武選郎鄒襲者以司吏樊忠韓錫盗敕事發坐防範不謹調外襲素與旻子</hi>
　<hi>龍及侍讀焦芳交善因謀為指揮張旺等一百二十三人保留襲疏上之既下吏部議旻復奏曰此公論</hi>
　<hi>也乞復襲官帝已疑旻私襲曰爾何繇知為公論然尚勉從旻議不深責旻也未幾東厰緝事者發襲等</hi>
　<hi>交通狀旻自服罪帝責其徇情妄奏落旻太子太傳為太子少保時二十二年四月也甫踰月而厰校又</hi>
<pb n="KR2b0038_WYG_020-28a"/>
　<hi>發龍納賄事給事中張雄劉清劉昇御史陳孜等交章劾龍并及旻帝宥旻而下龍錦衣衛獄令法司㑹</hi>
　<hi>鞫于午門通判王範經厯張璲並以賂龍得官逮訊詞連郎中劉紳員外郎董寧同知朱紳副使謝顯王</hi>
　<hi>錦馮蘭六人獄上命旻以尚書致仕龍削籍範等謫有差侍郎耿裕黎淳以阿黙停禄三月而焦芳坐為</hi>
　<hi>襲莗保留疏謫同知于是御史吕璋等復劾侍郎侣鍾秦紘大理寺丞劉瓛寺副蘇㤗大僕寺卿張海順</hi>
　<hi>天府丞黄傑洗馬羅景給事中馬龍御史劉璧于壁高輔張鼐編修王敕員外郎楊棨袁弼皆以山東人</hi>
　<hi>坐旻黨調降龍獻之本末如此</hi>
<hi>丙午</hi>二十二年秋七月前少保謹身殿大學士商輅卒<lb/>
　<hi>輅再入閣前後預機務二十一年家居十年卒年七十三贈太傅諡文毅輅平粹簡重寛厚有容臨大事</hi>
<pb n="KR2b0038_WYG_020-28b"/>
　<hi>决大議毅然莫能奪既謝政劉吉過訪邸第見其子孫林立歎曰吉與公同事厯年未嘗見公筆下妄殺</hi>
　<hi>一人宜天之報公厚輅曰正不敢使朝廷妄殺一人耳</hi>
八月謫江西巡撫閔珪為廣西按察使陜西巡撫鄭時<lb/>
為貴州左參政<lb/>
　<hi>江西南贑諸郡多盗率獻貲強宗投為僕事發輒相倚庇拒有司不就捕珪請連坐其主以清盗藪法司</hi>
　<hi>議從之而㤗和尹直新建謝一䕫皆怒珪竟謫官廣西命下一䕫喜謂人曰珪之謬也非吾孜省密啓于</hi>
　<hi>帝吾鄉縉紳尚得高枕乎人乃知珪之左降李孜省力也鄭時自十九年撫陜西頻嵗大餞人相食請于</hi>
　<hi>朝發帑金十萬轉漕四十石躬督屬吏給振銖粒皆有籍無敢漁者所全活甚衆㑹孜省以災異貶頃之</hi>
<pb n="KR2b0038_WYG_020-29a"/>
　<hi>復用事與梁芳亂政如故時聞之歎曰如此則災未有已也吾安可以外吏循黙遂條上五事曰盡誠敬</hi>
　<hi>以回天意明義理以杜妖妄減供奉以蘇民困重名器以待有功罷傳奉以抑僥倖盖為芳孜省發也疏</hi>
　<hi>入尋有貴州參政之貶陜民哭送之至遮道不得行帝聞頗悔為斥傳奉官十人繫六人獻詔自今中㫖</hi>
　<hi>授官者俱覆奏然不罪芳孜省也時有御史姜昂者亦憤孜省等亂政倡同官疏劾其罪帝怒昂妄言杖</hi>
　<hi>午門外</hi>質實<hi>㤗和隋改西昌縣置太和元升州明改太和縣屬吉安府新建宋析南昌縣地置明</hi>
　<hi>屬南昌府今並因之閔珪字朝瑛烏程人鄭時字宗良舒城人姜昂字恒頫太倉州人謝一䕫字大韶新</hi>
　<hi>建人初冐姓王後改</hi>
九月罷南京兵部尚書王恕出馬文升代之<lb/>
<pb n="KR2b0038_WYG_020-29b"/>
　<hi>前二年恕自應天巡撫改南京兵部尚書林俊以劾梁芳繼曉下獄恕疏争俊不當罪帝不懌恕侃侃論</hi>
　<hi>列無所避先後應詔陳言者二十一建白者三十九皆力阻權倖天下傾心慕之過朝事有不可必曰王</hi>
　<hi>公胡不言也或又曰公疏且至矣已恕疏果至時為謡曰兩京十二部獨有一王恕于是貴近皆側目帝</hi>
　<hi>亦頗厭苦之是年起用傳奉官恕諌尤切帝愈不恱㑹南京兵部侍郎馬顯乞罷怱附批曰王恕老劣矣</hi>
　<hi>亦令致仕而文升為李孜省所譖遂出以代怒一舉而閒廢兩名臣朝野大駭工部主事王純疏請留恕</hi>
　<hi>命杖之貶二秩外調</hi>質實<hi>馬顯字文明廣平人王純仙居人</hi>
逮廣東布政使陳選道卒<lb/>
　<hi>選于天順中巡按江西盡斥貪殘吏成化初督學河南汪直出巡都御史以下皆拜謁選獨長揖久之進</hi>
<pb n="KR2b0038_WYG_020-30a"/>
　<hi>按察使决遣輕繫數百人重囚多所平反囹圄為空治尚簡易獨于贓吏無所假厯廣東左右布政時詔</hi>
　<hi>減省貢獻而市舶中官韋眷肆横奏乞均徭户六十人添辦方物選持詔書争帝命與其半春由是怒選</hi>
　<hi>畨人馬力麻詭稱蘇門答剌使臣欲入貢私市易眷利其厚賂將許之選聞立逐之畨禺令高瑶發眷通</hi>
　<hi>畨事没其貲巨萬入官都御史宋旻不敢結選移檄奬之且聞于朝春恨選益甚逐誣選瑶朋比為貪墨</hi>
　<hi>遣刑部郎中李行及廵按御史徐同愛勘之眷賄選所黜吏張褧令誣証褧堅不從拷掠無異辭行等畏</hi>
　<hi>眷竟以誣獄上與瑶俱被逮士民數萬號泣遮留使者辟除乃得出至南昌疾作行阻其醫藥竟卒張褧</hi>
　<hi>聞選死哀悼乃上書曰竊見故罪人選孑處羣邪之中獨立衆憎之地太監韋眷通畨敗露知縣瑶按法</hi>
　<hi>持之選移文奬勸以激貪懦固賢監司事也都御史宋旻及同愛怯勢養奸致眷横行胸臆穢衊清流勘</hi>
<pb n="KR2b0038_WYG_020-30b"/>
　<hi>官李行頤指煆煉竟無左証臣本小吏詿誤觸法被選黜罷實臣自取眷謂臣憾選厚賂噉臣臣雖胥役</hi>
　<hi>敢昧素心行等逮臣致理拷掠百端臣忍死籲天終無異口行等乃文致其罪選故剛直不堪屈辱憤懣</hi>
　<hi>旬日身嬰重疾行等幸其殞身阻其醫療訖命之日密走報眷小人侫毒一至于此臣擯黜罪人秉耒田</hi>
　<hi>野百無所圖誠痛忠良銜屈而為聖朝累也不報</hi>質實<hi>陳選字士賢臨海人後家于鄞案明史選</hi>
　<hi>傳𢎞治初主事林沂疏雪選寃詔復官禮𦵏正徳中追贈光禄卿諡忠愍宋旻字宏澤淳安人李行新喻</hi>
　<hi>人徐同愛常山人</hi>
遣刑部左侍郎何喬新勘播州土司訟<lb/>
　<hi>初巡撫張瓚之奏設安寧宣撫也受播州致仕宣慰掦輝屬因請任輝庶長子友為使而友忮其弟愛嗣</hi>
<pb n="KR2b0038_WYG_020-31a"/>
　<hi>輝職雖授宣撫使意未慊輝没友與長官張淵謀刺愛不果遂誣奏愛居處器用僭擬朝廷又通唐府宻</hi>
　<hi>書往來私習兵法天文謀不軌事乃遣喬新住勘將行請曰楊氏主播州五百餘年諸蠻服從久矣厯代</hi>
　<hi>寛以文法蓋治之以不治也今但宜二人面質眞偽無令驚疑帝是之喬新至盡得其始末白愛誣奪友</hi>
　<hi>官遷保寧覊管斬張淵播州遂安</hi>質實<hi>唐府謂定王桱孫莊王芝址也成化十二年襲封</hi>
以尹直為戸部左侍郎兼翰林學士入内閣預機務<lb/>
　<hi>直明敏博學練習朝章而躁于進取性矜忌不自檢飭前為侍讀學士覬擢禮部侍郎而尚書尹旻不欲</hi>
　<hi>薦直直竟以中㫖得之翼日遇旻于朝舉笏謝旻曰公所謂簡在帝心者由是兩人交惡直尋以憂去服</hi>
　<hi>除起南京吏部侍郎就改禮部凡在南部八年鬱鬱不得志屬其黨萬安謀内召旻輒持不可諸朝臣亦</hi>
<pb n="KR2b0038_WYG_020-31b"/>
　<hi>皆畏直幸其在南卒倚安及李孜省力召為兵部侍郎益比孜省與彭華共傾旻以洩怨至是復由中㫖</hi>
　<hi>入閣物論鄙之</hi>
<hi>丁未</hi>二十三年春正月皇貴妃萬氏卒<lb/>
　<hi>妃服用器物窮極僭擬中官侫倖錢能覃勤汪直梁芳韋興輩皆假貢獻苛斂民財傾竭府庫以結妃歡</hi>
　<hi>四方進奉異物皆歸之父兄弟姪皆授都督指揮千百戸等官性嫉妬掖庭御幸有身飲藥傷墜者無數</hi>
　<hi>至是卒帝震悼輟朝七日諡曰恭肅端愼榮靖皇貴妃</hi>
命南京右都御史屠滽諭䕶占城王古來歸國<lb/>
　<hi>初安南黎灝據占城復發兵執王弟盤羅茶悦王孫齋亞麻弗菴與弟古來走佛靈山避難中朝屢諭灝</hi>
<pb n="KR2b0038_WYG_020-32a"/>
　<hi>返侵地灝率詭辭對其後乃訪齋亞麻弗菴立之畀以國南邉地而占城故壤凡二十七所四府一州二</hi>
　<hi>十二縣里計三千五百有竒割畀纔十之二餘為灝據如故王孫既新立遣使請封給事中馮義行人張</hi>
　<hi>瑾齎印冊在行而聞王孫死慮空還失利亟抵其國封提婆苔為王獲厚賂而返提婆苔者灝偽敕所封</hi>
　<hi>占城畔人也義返至海洋病死瑾自廣東上其事詭言王孫為弟古來所弑不得已封其國所欲立者而</hi>
　<hi>古來貢使已前至方告齋亞麻弗菴之䘮請嗣封且乞宣諭安南悉還故壤猶不知提婆苔之據其國也</hi>
　<hi>于是禮官劾瑾妄下錦衣獄訊之伏罪論斬尋勅古來撫諭提婆苔令上國王印提婆苔不受命乃遣給</hi>
　<hi>事中李孟暘行人葉應冊封古來為國王孟暘以提婆苔方竊據憚行請傳諭古來詣廣東受封古來乃</hi>
　<hi>自老撾挈家赴崖州封事竣欲躬詣闕廷奏安南之罪總督宋旻以聞廷議遣大臣經理其事因以命滽</hi>
<pb n="KR2b0038_WYG_020-32b"/>
　<hi>至廣東即傳檄安南宣示禍福募健卒二千人駕海舟二十艘䕶古來還國安南以滽大臣奉特遣不敢</hi>
　<hi>抗古來乃得人</hi>質實<hi>屠滽字朝宗鄞縣人馮義韓城人張瑾吳縣人李孟暘睢州人葉應歸善人</hi>
二月以李孜省為禮部右侍郎<lb/>
　<hi>孜省既貶復用益作威福假扶鸞術言江西人赤心兵報國于是致仕副都御史劉敷禮部郎中黄景南京</hi>
　<hi>部侍郎尹直工部尚書李裕禮部侍郎謝一䕫皆因之以進執政大臣萬安劉吉從而附麗之所喜者則</hi>
　<hi>援之通顯所怒者則搆之貶斥憾應天府丞楊守隨嘗劾已譖于帝謫南寧知府去他所排擠甚衆朝野</hi>
　<hi>側目前年冬擢通政使至是進禮部侍郎掌通政司如故一時侫倖竊權寵者無與侔比矣</hi>質實<lb/>
　<hi>黄景上高人李裕字咨徳豐城人由南京都御史召為工部尚書尋改吏部與閣臣彭華並以賄孜省得</hi>
<pb n="KR2b0038_WYG_020-33a"/>
　<hi>擢時人為之謡曰八百憲臺陞李裕三千館閣薦彭華孝宗實錄于華之卒載其語云</hi>
　　發明<hi>明季門户之習為一代深錮之患然當成化以前末有顯然援結芘其鄉里連及闔省者</hi>
　　<hi>也自李孜省擅寵薦引鄉人彭華入閣復假邪術言江西人赤心報國而同省大臣皆因之以進厥</hi>
　　<hi>後孜省既敗焦芳用事銜孜省輩之黜已遂減江西觧額且榜禁之使不得選朝官譽北故南相尋</hi>
　　<hi>報復黨禍之結自此始矣夫人臣植黨樹援未有不害于而國者然多以學術意氣私相矜許乆之</hi>
　　<hi>乃成角立之𫝑若孜省者一佞倖小人習五雷道法迎合憲宗意㫖與奸僧繼曉竊取尊顯偶假扶</hi>
　　<hi>鸞仙鬼之伎遂開朋黨比附之門使朝局為之一變可不愼歟</hi>
秋七月封子五人為王<lb/>
<pb n="KR2b0038_WYG_020-33b"/>
　<hi>祐杬興王祐棆岐王祐檳益王祐楎衡王祐橒雍王</hi>質實<hi>明史諸王傳岐王憲宗第五子後之藩徳</hi>
　<hi>安益王第六子後之藩建昌衡王第七子後之藩青州雍王第八子後之藩衡州岐王永王皆邵太后生</hi>
　<hi>益王衡王皆張徳妃生</hi>
八月帝崩<lb/>
　<hi>是月庚辰帝不豫甲申命皇太子視朝于文華殿戊子大漸己丑崩</hi>
九月太子祐樘即位赦<lb/>
　<hi>是為孝宗以明年為𢎞治元年</hi>
太監梁芳方士李孜省等及外戚萬喜以罪謫戍有差<lb/>
<pb n="KR2b0038_WYG_020-34a"/>
　<hi>言官劾孜省及其黨鄧常恩趙玉芝交結太監芳外戚喜等諸不法事論死上以宅憂謫芳南京少監喜</hi>
　<hi>指揮使孜省常恩玊芝等戍陜西邉芳等既謫戍遇赦當還印綬監太監蔣琮言芳等罪大不當赦復逮</hi>
　<hi>下獄孜省不勝搒掠死常恩玊芝尋復遇赦仍徙邉方廢死</hi>
冬十月罷傳奉官奪僧道封號<lb/>
　<hi>帝用科道言降黜傳奉官通政任傑侍郎蒯鋼指揮僉事王榮等二千餘人罷遣禪師眞人等二百四十</hi>
　<hi>餘人法王佛子國師等七百八十餘人並追誥敕印仗遣歸本土</hi>質實<hi>任傑王榮皆不知何許人</hi>
尊皇太后為太皇太后皇后為皇太后立皇后張氏<lb/>
　<hi>先是孝穆太后薨外廷藉藉指萬貴妃帝即位魚臺丞徐頊疏請上母妃尊諡遷葬並追究薨故廷臣議</hi>
<pb n="KR2b0038_WYG_020-34b"/>
　<hi>建萬氏戚屬下錦衣鞫治萬安懼不知所出曰我久與萬家不往來劉吉亦有運自危與尹直共擬㫖寢</hi>
　<hi>之帝仁厚恐傷先帝意不問安吉得無事</hi>質實<hi>皇后張氏興濟人</hi>
萬安罷<lb/>
　<hi>安草登極詔書禁言官風聞言事中外譁然安尋亦悔之及上兩宫尊號遂詔陳天下利弊御史湯鼐詣</hi>
　<hi>閣安從容曰此非裏面意吾輩維持君等耳鼐即以其語聞謂安歸過于君無人臣禮于是庶吉士鄒智</hi>
　<hi>御史文貴姜洪等交章列其罪狀先是歙人倪進賢者粗涉書史無行謟事安日與講房中術安暱之因</hi>
　<hi>令就試得進士授為庶吉士除御史帝一日于宫中得疏一小篋皆論房中術者末署曰臣安進帝令懷</hi>
　<hi>恩特至閣曰此大臣所為邪安愧汗伏地不能出聲及諸臣彈章入復令思就安讀之安數跪起求哀無</hi>
<pb n="KR2b0038_WYG_020-35a"/>
　<hi>去志思直前摘其牙牌曰可去矣始惶懼歸第乞休安去時年七十餘在道猶望三台星冀復用居一年卒</hi>
　<hi>在政府二十年每遇試必其門生為考官子孫甥壻多登第者子翼南京禮部侍郎孫𢎞璧翰林緺修安</hi>
　<hi>死無幾翼𢎞璧相繼死安遂絶</hi>質實<hi>湯鼐字用之夀州人鄒智字汝愚合州人文貴湘鄉人姜洪字</hi>
　<hi>希範廣徳人</hi>
追諡母紀氏為孝穆皇太后<lb/>
　<hi>帝悲念太后遣人求太后家先是太后在宫中嘗自言家賀縣姓紀㓜不能知親族也于是有妄冒太后</hi>
　<hi>戚畹以希寵貴者十數輩後事露皆謫戍而太后家終不可得其後禮臣上言可倣太祖封徐王故事定</hi>
　<hi>擬太后父母封號立祠桂林致祭帝詔曰孝穆太后早棄朕躬毎一思念惄焉如割初謂宗親尚可旁求</hi>
<pb n="KR2b0038_WYG_020-35b"/>
　<hi>寧受百欺冀獲一是卿等謂嵗久無從物色請加封立廟以慰聖母之心皇祖既有故事朕心雖不忍又</hi>
　<hi>奚敢違逐封后父慶元伯后母伯夫人立廟桂林府有司嵗時祀焉大學士尹直撰冊文有云覩漢家堯</hi>
　<hi>母之門増宋室仁宗之慟帝燕聞念誦輒欷歔泣下也</hi>質實<hi>賀縣漢臨賀縣唐為賀州治明洪武</hi>
　<hi>初以臨賀省入賀州尋降州為縣屬桂林府今因之</hi>
以吏部左侍郎徐溥兼翰林學士入内閣預機務<lb/>
　<hi>尋進禮部尚書兼文淵閣大學士已劉吉罷去遂為首輔漙承吉恣睢之後鎭以安静務守成法嘗曰祖</hi>
　<hi>宗法度所以惠元元者至矣患不能守耳時人比之漢丙吉云</hi>質實<hi>徐漙字時用宜興人</hi>
十一月召王恕為吏部尚書以馬文升為左都御史<lb/>
<pb n="KR2b0038_WYG_020-36a"/>
　<hi>時恕致仕家居言官論安者輒薦恕司禮監懷恩亦素重之力勸帝故即家起用之而文升亦以時望得</hi>
　<hi>内召</hi>
尹直罷以劉健為禮部右侍郎兼翰林學士入内閣預<lb/>
機務<lb/>
　<hi>給事中宋琮御史許斌言直自為侍郎以至入閣夤緣攀附皆取中㫖帝于是薄其為人令致仕健學問</hi>
　<hi>深粹以身任天下之重先為少詹事充東宫講官受知于帝帝立乃有是命于時羣邪漸黜衆正並升海</hi>
　<hi>内欣然望治矣</hi>質實<hi>劉健字希賢洛陽人宋琮隴西人許斌陽曲人</hi>
禮部左侍郎邱濬進大學衍義補<lb/>
<pb n="KR2b0038_WYG_020-36b"/>
　<hi>濬以眞徳秀大學衍義止述修身齊家事而治國平天下闕焉乃博採羣書以補之至是表上于朝帝稱</hi>
　<hi>善進濬尚書賚金幣詔刋行其書既而濬以書中所載皆可見之行事請摘其要者下内閣議行之帝報</hi>
　<hi>可</hi>質實<hi>大學衍義補六十一卷誠意正心之要曰審㡬微治國平天下之要曰正朝廷曰正百官曰固邦</hi>
　<hi>本曰制國用曰明禮樂曰秩祭祀曰崇教化曰備規制曰愼刑憲曰嚴武備曰固封圉曰成功化</hi>
十二月葬荗陵<lb/>
　<hi>諡曰繼天凝道誠明仁敬崇文肅武宏徳聖孝純皇帝廟號憲宗</hi>質實<hi>荗陵在昌平州聚寶山東</hi>
　<hi>少南</hi>
　　<hi>明史贊曰憲宗早正儲位中更多故而踐阼之後上景帝尊號䘏于謙之寃抑黎淳而召商輅恢恢</hi>
<pb n="KR2b0038_WYG_020-37a"/>
　　<hi>有人君之度矣時際休明朝多耆彦帝能篤于任人謹于天戒蠲賦省刑閭里日益充足仁宣之治</hi>
　　<hi>于斯復見顧以任用汪直西厰横恣盗竊威柄稔惡弄兵夫明斷如帝而為所蔽惑久而後覺婦寺</hi>
　　<hi>之禍固可畏哉</hi>
　<lb/>
　<lb/>
　<lb/>
　<lb/>
　<lb/>
<pb n="KR2b0038_WYG_020-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　御定資治通鑑綱目三編卷十五<lb/>
</p>
<p>
</p>
  </div>
</body>
</text>
</TEI>
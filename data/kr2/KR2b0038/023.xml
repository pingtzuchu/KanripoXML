<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0038_WYG_023-1a"/>
欽定四庫全書<lb/>
御定資治通鑑綱目三編卷十八<lb/>
　<hi>起丙寅明武宗正徳元年盡癸酉明武宗正徳八年</hi>凡八年<lb/>
<hi>丙寅</hi>武宗毅皇帝正徳元年春二月大學士劉健等乞罷<lb/>
不許<lb/>
　<hi>吏戸兵三部及都察院各有疏言事為宦官所撓傳示帝意令閣臣調㫖健等不奉命别擬以奏帝不聴</hi>
　<hi>健等力諫謂奸商壞亂鹽政武臣負罪玩法北征將士無功授官御用監書篆濫用匪人皆宜痛抑今陛</hi>
　<hi>下不信大臣而信羣小欲以一二人私恩壞百年舊制臣等豈敢苟從所擬四疏謹以原擬封進不報居</hi>
<pb n="KR2b0038_WYG_023-1b"/>
　<hi>數日又言比為鹽法賞功諸事極陳利害拱俟數日未奉玉音若以臣等言是宜賜施行所言非邪亦當</hi>
　<hi>明加斥責乃留中不報視之若無政出多門咎歸臣等宋儒朱喜有言一日立乎其位則一日業乎其官</hi>
　<hi>一日不得乎其官則一日不敢居乎其位伏乞聖明矜察特賜退休帝優㫖慰留之疏仍不下又數日厯</hi>
　<hi>數政令十失指斥貴戚近倖尤切因再申前請帝不得已始下前疏今所司詳議健等知志終不行各上</hi>
　<hi>章乞骸骨帝不許既而所司議上一如健等指帝勉從之由是諸失利者咸切齒</hi>
夏四月罷吏部尚書馬文升以焦芳代之<lb/>
　<hi>初文升承遺詔請汰傳奉官七百六十三人命留太僕卿李綸等十七人餘盡汰之既而中官王瑞復請</hi>
　<hi>用新汰者七人文升持不可給事中安奎剌得瑞納賄狀劾之瑞恚誣文升抗㫖更下廷議皆是文升帝</hi>
<pb n="KR2b0038_WYG_023-2a"/>
　<hi>終不聽文升因乞歸不許是時朝政已移于中官文升日懐去志㑹两廣缺總督推兵部侍郎熊繡可任</hi>
　<hi>繡不欲出外頗怏怏其同鄉御史何天衢劾文升徇私文升連疏乞休去芳粗鄙無學識好嫚罵劉健謝</hi>
　<hi>遷諸正人皆惡之芳既積忤廷臣乃深結閹宦以干進帝初即位廷議以國用不足勸上莭儉芳知左右</hi>
　<hi>有竊聴者大言曰庶民家尚須用度何况縣官諺云無錢揀故紙今天下多逋租匿稅不是檢索而但云</hi>
　<hi>損上何也帝聞大喜㑹文升去遂代為尚書</hi>質實<hi>焦芳泌陽人安奎趙州人熊繡字汝明道川人</hi>
五月兵部尚書劉大夏罷<lb/>
　<hi>先是孝宗遺命撤鎮守中官非額設者大夏議撤二十四人又奏減皇城京城守視中官皆不納頃之列</hi>
　<hi>上傳奉武臣當汰者六百八十二人報可大漢將軍薛福敬等四十八人亦當奪官福敬故不入侍以激</hi>
<pb n="KR2b0038_WYG_023-2b"/>
　<hi>帝怒帝遽命復之而責兵部對狀欲加罪中官寗瑾頓首曰此先帝意陛下列之登極詔書不宜罪帝意</hi>
　<hi>乃解已復言鎮守中官如江西董讓薊州劉瑯陜西劉雲山東朱雲貪殘尤甚乞按治帝不悦大夏自知</hi>
　<hi>言不見用遂連疏乞歸許之給事中王珝張禬上章請留大夏吏部亦請如珝禬言不報</hi>　質實<hi>明兵</hi>
　<hi>志府軍前衞及旗手等十二衛各有帶刀官錦衣所𨽻將軍初名天武後改稱大漠將軍凡干五百人王</hi>
　<hi>珝永平人張襘平谷人</hi>
六月大風雨壊郊壇獸瓦<lb/>
　<hi>帝諭羣臣修省劉健李東陽謝遷上言比來免朝太多奏事漸晚遊戯漸廣經筵日講直命停止不知陛</hi>
　<hi>下宫中復有何事急于此者夫濫賞妄費非所以崇儉徳彈射釣獵非所以養仁心鷹犬狐免不可育于</hi>
<pb n="KR2b0038_WYG_023-3a"/>
　<hi>朝廷弓矢甲胃不可施于宫禁今聖學乆曠正人不親直言不聞下情不達而此數者雜交于前臣不勝</hi>
　<hi>憂懼疏入報聞</hi>
秋七月彗星見<lb/>
　<hi>是月二十三日庚子夜也前十一日己丑夜有星見紫徵西蕃外如彈丸色蒼白越數日有微芒見參井</hi>
　<hi>間漸長二尺如帚西北至文昌至是彗星亦見光流東南長三尺越三日長五尺許掃下台入太微垣時</hi>
　<hi>八黨竊柄朝政日非而災異迭見于是南京御史陸崑偕同官上疏極諌曰自古宦豎欲擅主權必先蠱</hi>
　<hi>其心志如趙高勸二世嚴刑肆志以極耳目之娯仇士良教其黨以奢靡𨗳君勿使親近儒生知前代興</hi>
　<hi>亡之故其君惑之卒皆受禍陛下嗣位以來天下顒然望治乃未幾寵倖閹寺顛覆典刑太監馬永成魏</hi>
<pb n="KR2b0038_WYG_023-3b"/>
　<hi>彬劉漢傳興羅祥谷大用輩共為䝉蔽日事宴遊上干天和災祲數告廷臣屢諫未䝉省納若輩必謂宫</hi>
　<hi>中行樂何關治亂此正奸人蒙君之故術也陛下廣殿細旃豈知小民窮簷蔀屋風雨之不庇錦衣玉食</hi>
　<hi>豈知小民祁寒暑雨凍餒之弗堪馳騁宴樂豈知小民疾首蹙額赴訴之無路日者雷震郊壇彗出紫徵</hi>
　<hi>夏秋亢旱江南米價翔貴京城賊盗横行可恣情縱欲不一顧念乎伏望側身修行屏求成輩以絶亂源</hi>
　<hi>委任大臣務學親政以還至治疏入帝不省</hi>質實<hi>紫徵西蕃紫宫垣十五星其西蕃七東蕃八參</hi>
　<hi>井西方參十星主斬刈又為天獄主殺伐又主權衡所以平理也南方東井八星天之南門黄道所經天</hi>
　<hi>之亭候主水衡事法令所取平也下台三台六星兩兩而居起文昌列抵太徵西近文昌二星曰上台次</hi>
　<hi>二星曰中台東二星曰下台太微天子廷也五帝之座也十二諸侯府也具見晉書天文志陸崑字如玉</hi>
<pb n="KR2b0038_WYG_023-4a"/>
　<hi>歸安人</hi>
八月立皇后夏氏<lb/>
　<hi>初帝將大婚詔取太倉銀四十萬御史趙佑言左右以婚禮為名將肆無厭之欲計臣懼禍而不敢阻閣</hi>
　<hi>臣避怨而不敢争用如泥沙坐致耗國不幸興師遘饑饉將何以為計哉後户部尚書韓文亦以為言乃</hi>
　<hi>得減四之一</hi>質實<hi>武宗孝静皇后夏氏上元人趙佑字汝翼䨇流人</hi>
九月命太監崔杲王瓚監南京織造<lb/>
　<hi>杲等乞鹽萬二千引所司執奏給事中陶諧御史杜旻邵清楊儀等先後諫健等亦言不可帝召健等至</hi>
　<hi>煖閣面議頗有所詰問健等皆以正對帝不能難最後正色曰天下事豈皆内官所壊朝臣壊事者十常</hi>
<pb n="KR2b0038_WYG_023-4b"/>
　<hi>六七先生輩亦知之因命鹽引悉如杲請健等退再上章言不可帝自愧失言乃俞健等所奏于是中外</hi>
　<hi>咸悦謂帝庶幾改過矣</hi>質實<hi>陶諧字世和㑹稽人杜旻山陽人邵清字士連江寧人楊儀永夀人</hi>
冬十月以劉瑾掌司禮監罷華葢殿大學士劉健武英<lb/>
殿大學士謝遷<lb/>
　<hi>瑾以内官監兼督團營帝漸信用日與馬永成等進鷹犬歌舞角觗之戯𨗳帝佚遊又勸帝令鎮守内臣</hi>
　<hi>各進萬金奏置皇荘増至二百餘所畿内大擾健等謀去瑾永成諸人㑹給事中陶諧御史趙佑等交章</hi>
　<hi>論劾章下閣議健等持之甚力欽天監五官監侯楊源亦因星變陳言乞親元老斥寵倖帝意頗動而不</hi>
　<hi>能斷也先是户部尚書韓文以八黨用事每朝退與僚屬言輒泣下郎中李夢陽進曰公泣何為比諫官</hi>
<pb n="KR2b0038_WYG_023-5a"/>
　<hi>疏劾諸閹執政符甚力公誠乃此時率大臣固争去八人易易耳文毅然改容曰善縱事弗濟吾年足死</hi>
　<hi>矣不死不足報國即令夢陽草疏既具文讀而刪之遂率諸大臣状關以上畧曰伏覩近日朝政益非號</hi>
　<hi>令失當中外皆言太監馬永成谷大用張永羅祥魏彬邱聚劉瑾髙鳯等造作巧偽淫蕩上心擊毬走馬</hi>
　<hi>放鷹逐犬俳優雜劇錯陳于前至導萬乘輿外人交易押暱媟褻無復禮體日遊不足夜以繼之勞耗精</hi>
　<hi>神虧損志徳此輩細人惟知蠱惑君上以便己私而不思皇天春命祖宗大業皆在陛下一身萬一遊宴</hi>
　<hi>損神起居失節雖虀粉若輩何補于事竊觀前古閹宦誤國為禍尤烈漢十常侍唐甘露之變其明騐也</hi>
　<hi>令永成等罪惡既著若縱不治將來益無忌憚必患在社稷伏望陛下奮乾剛割私愛上告兩宫下諭百</hi>
　<hi>僚明正典刑潜銷禍亂之階永保靈長之祚疏入帝驚泣不食乃遣司禮中官李榮王岳等至閣議一日</hi>
<pb n="KR2b0038_WYG_023-5b"/>
　<hi>三反欲安置之南京遷欲逆誅之以為處之未盡健推案哭曰先帝臨崩執老臣手付以大事今陵土未</hi>
　<hi>乾使若輩敗壊至此臣死何面目見先帝健遷聲色俱厲惟李東陽語少綏王岳者素剛直嫉邪慨然曰</hi>
　<hi>閣議是具以健等言白帝明日忽有㫖召諸大臣入至左順門健迎謂曰事垂濟公等第堅持尚書許進</hi>
　<hi>曰過激恐生變健不應有頃李榮手諸大臣疏曰有㫖問諸先生諸先生言良是第奴儕事上久不忍即</hi>
　<hi>置理幸少寛之上自處耳衆相顧莫言韓文乃抗聲數八人罪侍郎王鏊助之曰八人不去亂本不除榮</hi>
　<hi>曰上非不知苐欲少寛之耳鏊直言曰設上不處奈何榮曰榮頸有鐵裏耳敢壊國事遂退健約文及諸</hi>
　<hi>九卿詰朝伏闕西争王岳從中應之因誅瑾等焦芳聞之馳告瑾瑾乃率永成等夜伏帝前環泣以首觸</hi>
　<hi>地曰微上恩奴儕磔餧狗矣帝色動瑾進曰害奴儕者王岳也帝曰何故瑾曰岳結閣臣欲制上出入故</hi>
<pb n="KR2b0038_WYG_023-6a"/>
　<hi>先去所忌耳且鷹犬何損萬㡬若司禮監得人左班官安敢如此帝大怒立收岳命瑾掌司禮監永成大</hi>
　<hi>用掌東西厰各分據要地及旦諸臣入朝將伏闕知事已中變于是徤東陽遷俱上章求去瑾矯㫖聼健</hi>
　<hi>遷歸而獨留東陽岳充南京净軍追殺之于途于是中外大權悉歸于瑾矣健遷瀕行東陽祖餞泣下健</hi>
　<hi>正色曰何哭為使當日多出一語與我輩同去矣東陽哩然</hi>質實<hi>王鏊字濟之吳縣人</hi>
以焦芳為文淵閣大學士吏部左侍郎王鏊兼翰林學<lb/>
士入内閣預機務<lb/>
　<hi>初許進輩以年資推芳入吏部劉健不悦曰老夫不乆歸田此座即焦有恐諸公俱受其害耳及是果附</hi>
　<hi>劉瑾謀炳政而廷議獨推鏊瑾迫公論令鏊與芳同入閣芳在閣裁閣章奏一阿瑾意鏊雖持正不能與</hi>
<pb n="KR2b0038_WYG_023-6b"/>
　<hi>抗事有不可與李東陽彌縫其間多所補救東陽雖為首輔嘗委蛇避禍芳嫉其位在已上日夕搆之于</hi>
　<hi>瑾㑹通鑑纂要成瑾以謄寫不謹欲因是為東陽罪東陽大窘芳為解乃止除謄録官數人名東陽得無</hi>
　<hi>事</hi>質實<hi>厯代通鑑纂要凡九十二卷是書修于孝宗時芳未嘗為總裁官至是命文華殿改謄芳</hi>
　<hi>遂列名其間及進呈書辦官張駿等皆擢秩裝潢匠役亦悉授官</hi>
給事中劉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>吕翀請留劉健謝遷不報尋杖<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>翀及南<lb/>
京給事中戴銑御史薄彦徽等于廷並斥之<lb/>
　<hi>健遷既去位蒞翀抗章請留言二臣不可聼去者有五孔子稱孟荘子之孝以不改父之臣為難二臣皆</hi>
　<hi>先帝所簡以遺陛下今陵土未乾無故罷遣何以慰在天之靈不可一也二臣雖以老疾辭實由言違計</hi>
<pb n="KR2b0038_WYG_023-7a"/>
　<hi>沮不得其職而去陛下聽之亦以不善將順非實有意優老也在二臣得去就之義在陛下有棄老成之</hi>
　<hi>嫌不可二也今民窮財殫府藏虚罄水旱盜賊星象草木之變迭見雜出萬一禍生不測國無老成誰與</hi>
　<hi>共事不可三也自古剛正者難容柔順者易合二臣既去則柔順之人必進將一聽陛下所為非國家之</hi>
　<hi>福不可四也書曰無遺壽耉健等諳練有素非新進可侔今同日去國天下後世將謂陛下喜新進而厭</hi>
　<hi>舊人不可五也帝不聽先是給事中艾洪劾中官髙鳯姪得林營掌錦衣衛諸疏傳至南京為協同守偹</hi>
　<hi>武靖伯趙承慶所得應天尹陸珩録以示諸僚兵部尚書林瀚聞而太息于是銑彦徽率諸科道官合疏</hi>
　<hi>言元老不可去宦䜿不可任劉瑾等激帝怒盡逮之并菃翀洪俱予杖削籍詞連承慶瀚珩亦皆得譴兵</hi>
　<hi>部主事王守仁論救銑等廷杖四十謫龍場驛丞時南京御史蔣欽與銑等同被罪出獄甫三日欽獨具</hi>
<pb n="KR2b0038_WYG_023-7b"/>
　<hi>疏劾瑾言劉瑾小䜿子耳陛下親以腹心寄以耳目待以股肱殊不知瑾為悖逆之徒蠧國之賊竊柄弄</hi>
　<hi>權萬民失望愁嘆之聲動徹天地幸聽臣言急誅瑾以謝天下然後殺臣以謝瑾疏入再杖三十繫獄越</hi>
　<hi>三日復具疏請殺瑾且言陛下不殺此賊當先殺臣使臣得與龍逄比干同遊地下臣誠不願與此賊並</hi>
　<hi>生言尤激切既入復杖三十</hi>質實<hi>龍塲驛在貴陽府修文縣治今/廢劉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>字惟馨涪人吕翀江西</hi>
　<hi>永豐人戴銑字寳之婺源人薄彦徽陽曲人艾洪濵州人陸珩歸安人王守仁字伯安餘姚人蔣欽字子</hi>
　<hi>修常熱人欽屬草時燈下微聞鬼聲欽念疏上必掇異禍此必先人之靈欲寢此奏因正衣冠立曰果先</hi>
　<hi>人盍厲聲以告言未已聲出壁間益悽愴欽歎曰業已委身義不得緘嘿負國為先人羞遂奮筆曰死即</hi>
　<hi>死此槀不可易也聲遂止杖後三日卒于獄</hi>
<pb n="KR2b0038_WYG_023-8a"/>
十一月削戸部尚書韓文職<lb/>
　<hi>劉瑾恨文甚日令人伺文遇不得及是有以偽銀輸内庫者遂以為文罪詔降一級致仕給事中徐昻疏</hi>
　<hi>救中㫖責其黨䕶遂落文職并除昻名文出都門乗一騾宿野店而去瑾又憾李夢陽代文草疏矯㫖謫</hi>
　<hi>山西布政司經歴勒致仕既而瑾復據他事下夢陽獄將殺之賴康海救得免</hi>質實<hi>徐昻㤗興人康</hi>
　<hi>海字徳涵武功人與李夢陽素以詩文相倡和夢陽在獄書片紙出曰對山救我對山者海别號也海與</hi>
　<hi>瑾同鄉瑾前招致之海不肯往因夢陽故遂謁瑾瑾大喜為倒屣逆海因詭詞説之夢陽遂得釋後瑾敗</hi>
　<hi>海坐黨落職而夢陽起為江西提學副使復以與廵按御史江萬實相訐奏罷官乆之乃卒夢陽才思雄</hi>
　<hi>鷙言文必秦漢詩必盛唐與海及何景明徐禎卿邊貢王九思王廷相號七才子皆以詩名當世迨嘉靖</hi>
<pb n="KR2b0038_WYG_023-8b"/>
　<hi>朝李攀龍王世貞出復奉以為宗天下推李何王李為四大家無不争效其體云江萬實大竹人何景明</hi>
　<hi>字仲黙信陽人徐禎卿字昌穀吳縣人邊貢字廷實歴城人王九思字敬夫鄠人王廷相字子衡儀封人</hi>
　<hi>李攀龍字于鱗歴城人王世貞字元羙太倉人</hi>
十二月除曲阜孔氏田賦<lb/>
罷工部尚書楊守隨左都御史張敷華<lb/>
　<hi>韓文等既逐守隨憤甚乃上章極論之曰陛下嗣位以來左右近臣不能祗承徳意盡取先朝良法而更</hi>
　<hi>張之盡誣先朝碩輔而剗汰之天下嗷嗷莫措手足内臣劉瑾等八人奸險佞巧誣罔恣肆而瑾尤甚日</hi>
　<hi>以荒縱𨗳陛下禁内鼓鉦震于逺邇宫中火礟聲徹書夜淆雜尊卑陵夷貴賤引車騎而供執鞭之役列</hi>
<pb n="KR2b0038_WYG_023-9a"/>
　<hi>市肆而親商賈之為致陛下日高未朝漏盡不寢此數人者方且竊攬威權詐傳詔㫖放逐大臣刑誅臺</hi>
　<hi>諫邀阻封章廣納貨賂傳奉冗員多至千百招募武勇収及孩童紫綬金貂盡予爪牙之士蟒衣玉帯濫</hi>
　<hi>授心腹之人附已者進官忤意者禠職内外臣僚但知畏瑾不知畏陛下夫太阿之柄不可授人今陛下</hi>
　<hi>于兵刑財賦之區機務根本之地悉以委之或掌團營或主兩厰或典司禮或督倉塲大權在手彼復何</hi>
　<hi>憚于是大行殺戮廣肆誅求府庫竭于上財力殫于下武勇疲于邊上下胥讒神人共憤伏望大奮乾剛</hi>
　<hi>立寘此曹重典逺鍳延熹之失毋使臣蹈蕃武已覆之轍疏入瑾憾甚至除夕朝罷忽傳㫖與張敷華俱</hi>
　<hi>致仕敷華當廷臣請去瑾等時獨抗疏論列語尤切至故瑾亦深銜之</hi>質實<hi>張敷華字公實安福</hi>
　<hi>人</hi>
<pb n="KR2b0038_WYG_023-9b"/>
<hi>丁卯</hi>二年春正月乙亥朔日有食之<lb/>
二月下御史王良臣王時中于獄<lb/>
　<hi>良臣奉命清軍江西聞戴銑等彼逮馳疏救逮下鎮撫司獄杖三十斥為民時中出按宣大所黜貪汙者</hi>
　<hi>甚衆瑾聞之怒亦逮下獄荷重校于都察院門時中病甚其妻徃者遇都御史劉字哭且詬宇不得已言</hi>
　<hi>于瑾釋之謪戍鐵嶺衞</hi>質實<hi>玉良臣陳州人王時中字道夫黄縣人初時中為鄢陵知縣最有聲</hi>
　<hi>嘗出郊旋風擁馬首時中曰寃氣也跡得屍眢井乃婦與所私者殺之遂伏辜劉宇字至大釣州人也</hi>
三月太監劉瑾矯詔榜奸黨于朝堂<lb/>
　<hi>劉健謝遷雖去瑾憾不已矯詔列健遷及尚書韓文揚守随林瀚都御史張敷華郎中李夢陽主事王守</hi>
<pb n="KR2b0038_WYG_023-10a"/>
　<hi>仁王綸孫磐黄昭檢討劉瑞給事中湯禮敬陳霆徐昻陶諧劉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>艾洪吕翀任惠李光翰戴銑徐蕃牧相</hi>
　<hi>徐暹張良弼葛嵩趙士賢御史陳琳貢安甫史良佐曺閔王宏任諾李熙王蕃葛浩陸崑張鳴鳯蕭乾元</hi>
　<hi>姚學禮黄昭道蔣欽薄彦徽潘鏜王良臣趙佑何天衢徐珏楊璋熊卓朱廷聲劉玉等五十三人為奸黨</hi>
　<hi>榜示朝堂召羣臣跪金水橋南宣戒之先是鞫獄時獨任諾王蕃抵不與知雖仍列五十三人之數識者</hi>
　<hi>耻道其名</hi>質實<hi>王綸開州人黄昭江隂人劉瑞内江人湯禮敬字仁甫丹徒人陳霆徳清人任恵灤</hi>
　<hi>州人李光翰新鄉人徐蕃㤗州人牧相餘姚人徐暹張良弼皆歴城人葛嵩字鍾甫無錫人趙士賢石首</hi>
　<hi>人陳琳字玉疇甫田人貢安甫字充仁史良佐字禹臣皆江隂人曹閔上海人王宏六合人任諾史未詳</hi>
　<hi>其里籍明實録作任訥李熙上元人王蕃灤州人葛浩字天洪上虞人張鳴鳯清平人蕭乾元萬安人姚</hi>
<pb n="KR2b0038_WYG_023-10b"/>
　<hi>學禮巴縣人家京師黄昭道平江人潘鏜字宗節六合人何天衢道州人徐玨字用礪江夏人楊璋孝感</hi>
　<hi>人熊卓豐城人朱廷聲字克諧進賢人劉玉字咸栗萬安人</hi>
敕各鎮守太監預刑名政事<lb/>
　<hi>後劉瑾誅從兵部言乃令繳敕悉如舊制</hi>
　　發明<hi>紀綱法度自天子出百僚庶尹奉職宣化而已何預之可云而况乎中官且以内臣出而</hi>
　　<hi>鎮守即無詔諭亦斷無不干預刑名政事者此漏巵濫觹必至之勢也今復寵之綸綧重以責成若</hi>
　　<hi>輩更何所顧忌耶依古以來閹寺擅權亂政之事史不絶書然欲明目張膽盡許其攬與朝政而仍</hi>
　　<hi>得藉口奉勅以恣行其私臆則未有至於此極者説者謂是時中㫖皆出自劉瑾疑即瑾之欲其同</hi>
<pb n="KR2b0038_WYG_023-11a"/>
　　<hi>類分擅天下之柄而乃有是敕武宗幾若㒺聞知者洵若是也亦可慨矣夫</hi>
夏五月度僧道四萬人<lb/>
復寧王宸濠䕶衛<lb/>
　<hi>初寧靖王奠培以私獻惠二王官人逼内宫熊壁自盡華䕶衛再傳至宸濠輕佻無威儀而善以文行自</hi>
　<hi>餙術士李自然李日芳妄言其有異表又謂城東南有天子氣宸濠喜時時詗朝中事聞謗言輙喜或言</hi>
　<hi>帝明聖朝廷治即怒至是賄劉瑾請復所奪䕶衛竟許之</hi>質實<hi>宸濠寧獻王權五世孫惠王盤烒曾</hi>
　<hi>孫</hi>
六月逮前總制三邊都御史楊一清下獄尋釋之<lb/>
<pb n="KR2b0038_WYG_023-11b"/>
　<hi>先是一清廵撫陜西以秦紘後總制罷不設三邉有警不相援患無所統攝請遣大臣兼領之劉大夏以</hi>
　<hi>一清才即奏任為總制一清乃建議修邊言花馬池至靈州地勢平衍冦每從此毁墻入則固原慶陽平</hi>
　<hi>涼鞏昌皆受忠成化時寧夏廵撫徐廷璋築邊牆綿亘二百餘里在延綏者余子俊修之甚固後邉傋踈</hi>
　<hi>牆塹日夷𢎞治末總制秦絃治塹七百里謂可無患不一二年冦復深入是紘所修不足捍敵臣以為防</hi>
　<hi>邊之䇿大要有四修濬牆塹以固邉防増設衛所以壯邉兵經理靈夏以安内附整餙韋州以遏外侵因</hi>
　<hi>條其便宜以延綏安邊營石澇池至定邊營百六十三里平衍宜牆者百三十一里險崖峻阜可剷削者</hi>
　<hi>三十二里宜為墩臺連接横城以北黄河南岸有墩三十六宜修復帝可其議為特發帑金數十萬工方</hi>
　<hi>興而瑾憾一清不附已一清遂引疾歸其成者僅四十里至是瑾誣一清破冐邊費逮下錦衣獄大學士</hi>
<pb n="KR2b0038_WYG_023-12a"/>
　<hi>李東陽王鏊論救乃得釋已而瑾托言邊倉芻粟多朽腐矯㫖逮各省廵撫及管糧郎中下獄一清復坐</hi>
　<hi>是先後罰米六百石</hi>質實<hi>石澇池在今榆林衛西定邉營在今榆林府西六百六十里横城堡在清</hi>
　<hi>水營西北八十里榆林志黄河自横城堡西折而北逕三受降城南至廢東勝州西折而南入府谷縣界</hi>
　<hi>楊一清字應寧安寧州人徙居丹徒</hi>
秋八月作豹房<lb/>
　<hi>帝為羣閹蠱惑乃于西莘門别構院籞築宫殿而造宻室于两廂勾速櫛列謂之豹房初帝令内侍仿設</hi>
　<hi>㕓肆身衣估人衣與貿易持簿筭喧訽不相下更令作市正調和之擁至廊下家廊下家者中官于永巷</hi>
　<hi>所張酒肆也坐當壚婦其中帝至雜出牽衣螽簇而入醉即宿其處楊守随疏所謂親商賈之為者以此</hi>
<pb n="KR2b0038_WYG_023-12b"/>
　<hi>至是既作豹房朝夕處其中稱之日新宅日召教坊樂工入新宅承應义之樂工愬言樂户在外府多有</hi>
　<hi>今獨居京師者承應不均遂敕禮部檄取河間諸府樂戸精技業者遣送教坊人日以百計于時羣小見</hi>
　<hi>幸者皆集于豹房矣</hi>
冬十月太監劉瑾矯㫖杖戍欽天監五官監候楊源道<lb/>
死<lb/>
　<hi>源以霾霧時作言此衆邪之氣隂冐于陽臣欺其君小人擅權下將叛上引譬甚切劉瑾怒矯㫖杖三十</hi>
　<hi>釋之源又言占得火星入太徵垣帝座前或東或西徃來不一乞収攬政柄思患豫防蓋專指瑾也瑾大</hi>
　<hi>怒召而叱之曰若何官亦學為忠臣源厲聲曰官大小異忠一也矯㫖又杕六十謫戍肅州在道以創卒</hi>
<pb n="KR2b0038_WYG_023-13a"/>
　<hi>初源父宣在天順初以忠諫名天下及是源以小臣抗節尤為士論所重云</hi>質實<hi>楊源字本清豐</hi>
　<hi>城人</hi>
以楊廷和為户部尚書兼文淵閣大學士預機務<lb/>
　<hi>廷和先為詹事附經義指斥近倖劉瑾惡之傳㫖改南京吏部侍郎尋遷南京户部尚書及是帝問楊學</hi>
　<hi>士何在瑾以南京户部對乃召入閣</hi>質實<hi>楊廷和字介夫新都人</hi>
<hi>戊辰</hi>三年春正月大計外吏太監劉瑾以中㫖黜翰林學<lb/>
士吳儼御史楊南金<lb/>
　<hi>儼家多貲瑾遣人求金啗以美官儼峻拒瑾怒南京素清鯁都御史劉宇惡其不阿已笞辱之南金憤甚</hi>
<pb n="KR2b0038_WYG_023-13b"/>
　<hi>告疾去宇讒于瑾瑾亦怒之時方考察朝覲官瑾忽批奏尾勒儼致仕黜南金為民初瑾每奏事必伺帝</hi>
　<hi>為戯弄時帝厭之即揮去曰吾用若何事乃溷我自此大小事瑾皆專决不復白帝及是奏出中外莫不</hi>
　<hi>駭異瑾不學批荅章奏皆持歸私第與妹壻禮部司務孫總松江市儈張文冕相叅决聰文冕不能文辭</hi>
　<hi>率鄙冗焦芳為潤色之已而瑾威權日甚内外章奏先具紅掲投瑾號紅本然後上通政司號白本皆稱</hi>
　<hi>劉太監而不名都察院奏讞誤名瑾瑾怒甚屠滽率屬跪謝乃已公侯勲戚以下莫敢鈞禮毎私謁相率</hi>
　<hi>跪拜其熏灼如此</hi>質實<hi>吳儼字克温宜興人楊南金鄧川人</hi>
夏四月前太子太保吏部尚書王恕卒<lb/>
　<hi>恕敭厯中外五十餘年剛正清嚴始終一致所引薦耿裕彭韶何喬新周經李敏張悦倪岳劉大夏戴珊</hi>
<pb n="KR2b0038_WYG_023-14a"/>
　<hi>張懋等皆一時名臣他賢才乆廢草澤者拔擢之恐後𢎞治十八年間衆正盈朝職業修理號為極盛者</hi>
　<hi>恕力也帝嗣位遣行人齎敕存問賚羊酒益廪𨽻且諭以讜論無隠恕陳國家數事帝優詔報之至是卒</hi>
　<hi>年九十三訃聞輟朝贈特進左柱國太師諡端毅</hi>
六月太監劉瑾執朝官三百餘人下獄<lb/>
　<hi>午朝退有遣匿名書于御道數瑾罪者瑾矯㫖召百官跪奉天門下頃之令堂上官起瑾出立門左翰林</hi>
　<hi>跪白于瑾亦令起御史寗杲訴曰某等素知法度豈敢為此此或新進士所為瑾曰與新進士何預繇若</hi>
　<hi>輩壊朝廷事吾整治之遂懐怨望若輩豈未聞太祖法耶是日酷暑太監李榮乘瑾入以氷瓜㗖羣臣曰</hi>
　<hi>君等且起比瑾出榮曰來矣速就跪瑾瞥見之怒太監黄偉憤甚謂諸臣曰書所言皆為國為民事挺身</hi>
<pb n="KR2b0038_WYG_023-14b"/>
　<hi>自承雖死不失為好男子奈何枉累他人瑾怒曰匿名書罪已當死况寘之御道是何好男子耶即日逐</hi>
　<hi>偉南京勒榮閒住及日暮盡收下錦衣獄凡三百餘人明日大學士李東陽等力救瑾亦亷知其同類所</hi>
　<hi>為衆獲免而主事何釴等三人已暍死時瑾恣行凶暴嘗以尚寳司卿崔璿副使姚祥郎中張瑋違制乗</hi>
　<hi>肩輿荷重校幾死亦賴東陽等申敕始釋而戍之其他庶官以荷校死者甚衆</hi>質實<hi>寗杲蓬萊人崔</hi>
　<hi>璿里貫無攷按雷禮列卿記璿于正徳元年任尚尚寳司卿姚祥歸善人張瑋字嘉玉蘓州衞人</hi>
　　發明<hi>瑾因匿名書数已罪敢于矯旨召百官長跪甚至有署甚暍死者瑾之横至此極矣向非</hi>
　　<hi>亷知其同類所為則此下獄之三百餘人遭其慘毒當更有不可言者觀其書不出于外人而即出</hi>
　　<hi>于其儕黨益信衆怨所歸人心不昧雖若輩亦知其為法所不容而武宗乃恣其所為而不之覺可</hi>
<pb n="KR2b0038_WYG_023-15a"/>
　　<hi>謂好惡與人殊矣至翰林官怵于凶燄竟至跪白乞憐而寗杲身為御史脂韋其辭以訴且欲嫁禍</hi>
　　<hi>于新進士尤為可鄙轉不若黄偉数言猶能抗直何士氣之委靡一至于此哉</hi>
秋八月立内厰<lb/>
　<hi>時東西厰緝事人四出江西南康民呉登顯等端午競渡造龍舟捕之籍其家偏州下邑因見華衣怒馬</hi>
　<hi>作京師語者輒相驚告官司密賂之以求免禍道路惶懼人不貼蓆劉瑾意猶未逞復立内厰自領之尤</hi>
　<hi>酷烈中人以徽法無得全者凡所逮捕一家犯鄰里皆坐或瞰河居者以河外居民坐之屡起大獄寃號</hi>
　<hi>相屬矯㫖悉逐京師客傭命寡婦盡嫁喪不塟者焚之于是輦下且<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>洶矣</hi>
太監劉瑾創罰米法<lb/>
<pb n="KR2b0038_WYG_023-15b"/>
　<hi>瑾憾前尚書韓文甚捃摭萬端㑹戸部偶遺故籍欲以為文罪屬尚書顧佐上其事委咎于文佐不可奪</hi>
　<hi>佐俸三月聽致仕去而逮文及侍郎張縉下錦衣獄数月始釋詗知文亷家素貧因創罰米法以困之罰</hi>
　<hi>文千石輸大同縉五百石輸宣府尋又假他故罰罰文米再家業蕩然自是朝官忤瑾者悉誣以舊事</hi>
　<hi>米輸邊刻期完納稍緩輒罪之時雍㤗自操江擢南京户部尚書瑾怒㤗與已同鄉不通問擢任甫四日</hi>
　<hi>即令致仕謂吏部尚書許進私㤗削其籍追斥前尚書馬文升劉大夏及給事中趙士賢御史張津等為</hi>
　<hi>民其他罰米者五十餘人皆嘗薦㤗者瑾日以朘削為事索廵鹽官賄不當意責令補償商課追論及前</hi>
　<hi>任者御史彭程嘗于孝宗時廵両浙鹽乆物故家止遺一孫女罄産不足償則並女鬻之行道皆為流涕</hi>
　質實<hi>雍㤗字世隆陜西咸寧人張津字廣漢博羅人</hi>
<pb n="KR2b0038_WYG_023-16a"/>
九月逮前兵部尚書劉大夏下獄戍肅州<lb/>
　<hi>初孝宗時大夏在兵部劉宇為大同廵撫宇私市善焉賂遺權要大夏于宴見時為孝宗言之宇聞深憾</hi>
　<hi>大夏及是與焦芳譖于劉瑾曰籍大夏家可當邊費十二遂假田州土官岑猛事逮繫錦衣獄岑猛于孝</hi>
　<hi>宗時與思恩土官岑濬相仇殺濬尋伏誅大夏議以思恩田州俱設流官猛世濟兇惡宜降千户徙之福</hi>
　<hi>建而猛逗遛不肯行及是納賄于瑾求復故地瑾許之遂興是獄欲坐大夏激變論死閣臣王鏊曰岑氏</hi>
　<hi>未叛何名激變都御史屠滽亦言劉尚書無死法瑾謾罵曰即不死可無戍耶瑾亦詗大夏家實貧乃坐</hi>
　<hi>戍極邊初擬廣西芳曰是送之歸也遂改肅州大夏年已七十三徒步荷戈至大明門下叩首而去觀者</hi>
　<hi>嘆息泣下大夏至戍所遇團操輒就伍所司固辭大夏曰軍固當役也瑾猶摭事罰米輸塞下者再後遇</hi>
<pb n="KR2b0038_WYG_023-16b"/>
　<hi>赦歸及瑾誅復原官致仕</hi>
冬十月振湖廣河南饑<lb/>
　<hi>遣南京工部右侍郎畢亨兼僉都御史徃監振事是年南京鳯陽府皆饑亦命振之</hi>
<hi>己巳</hi>四年春二月黜前大學士劉健謝遷為民<lb/>
　<hi>初健遷在内閣時詔天下舉懐才抱徳之士至是浙江大吏以餘姚周禮徐子元許龍上虞徐文彪四人</hi>
　<hi>應詔劉瑾焦芳方日偵察健遷過無所得遂以禮等皆遷同鄉而草詔由健欲用此為二人罪矯㫖為天</hi>
　<hi>下至大豈無應詔者何餘姚處士之多耶乃下禮等鎮撫司獄屬主者周内入健遷欲遂逮二人籍其家</hi>
　<hi>東陽力解芳從旁厲聲曰縱輕貸亦當除名㫖下果如芳言禮等咸戍邊尚書劉宇復劾兩司以下訪舉</hi>
<pb n="KR2b0038_WYG_023-17a"/>
　<hi>失實皆罰米輸塞下且榜禁餘姚人不得選京官是年十二月都給事中李憲復請奪健遷及尚書馬文</hi>
　<hi>升劉大夏韓文許進署誥命詔并追還所賜玉帯服物同時奪誥命者六百七十五人希瑾芳之㫖也時</hi>
　<hi>芳附瑾勢日逞私憾芳先以尹旻黨被謫疑出彭華意銜江西人次骨尋有滿剌加使臣亞劉夲者故江</hi>
　<hi>西萬安人本姓蕭名明舉逃罪至海外依滿剌加與其國人端亞智等來朝既而謀入浡泥國索寶物且</hi>
　<hi>殺亞智等事聞方下所司劾奏芳即署其尾曰江西土俗故多玩法如李孜省彭華尹直等素被物議宜</hi>
　<hi>裁減解額十五名通籍者勿選京職著為令且言王安石禍宋吳澄仕元宜榜其罪使他日毋得濫用江</hi>
　<hi>西人楊廷和解之曰以一奸民波及一方既裁解額矣宋元人物亦欲併案耶乃止芳深惡南人雖論古</hi>
　<hi>人亦必詆南譽北嘗作南人不可為相圖進瑾其總裁孝宗實録若何喬新彭韶謝遷皆肆誣詆自喜曰</hi>
<pb n="KR2b0038_WYG_023-17b"/>
　<hi>今朝廷之上誰如我直者芳欲自私其鄉人以劉瑾乃陜西人諷給事中趙鐸奏言鄉試額不均遂票㫖</hi>
　<hi>増陜西額為百以媚瑾増其鄉河南為九十五並及山東西俱増至九十其徇私變法類如此瑾芳敗皆</hi>
　<hi>復舊制</hi>質實<hi>徐姚秦縣元升州明復為縣上虞秦縣隋廢唐復置明與餘姚並屬紹興府萬安宋</hi>
　<hi>縣明屬吉安府今俱因之浡泥在西南海中自占城四十日可至初屬爪哇後屬暹羅周禮字徳恭著有</hi>
　<hi>續綱目發明李憲岐山人趙鐸曲沃人</hi>
命給事中張禬等勾稽天下錢糧<lb/>
　<hi>先是諸司官朝覲至京畏瑾虐焰恐罹禍各歛金賂瑾毎省至二萬餘徃往貸于京師富豪復任後倍償</hi>
　<hi>之名曰京債上下交征恬不為異瑾私人張練見瑾急賄天下怨刺骨因乘間説曰公亦知賄入所自乎</hi>
<pb n="KR2b0038_WYG_023-18a"/>
　<hi>非盗官帑即剝小民彼借公名自厚入公者未十一而怨悉歸公何以謝天下瑾大然之乃分遣襘等十</hi>
　<hi>四人盤察南北直𨽻各行省錢糧蓋欲掩其跡也而下御史胡節按山東還猶循故事厚遺瑾瑾發之捕節</hi>
　<hi>獄少監李宣侍郎張鬻指揮同知張良醵白金二萬為餽瑾納金于官按三人罪其他因賄得罪者甚衆</hi>
　<hi>方瑾急賄時出使官皆索重賄給事中周鑰勘事淮安與知府趙俊善俊許貸千金既而不與鑰計無所</hi>
　<hi>出舟行至桃源自刎從者救之已不能言取紙書趙知府悞我遂卒事聞繋俊至京責鑰死狀竟坐俊罪</hi>
　<hi>至是索賄之風少衰然禬等四出率務誅求有司争厚斂以補帑所在騒然已而遣使覈各邊屯田希瑾</hi>
　<hi>意者詭增田数搜括惨毒户部侍郎韓福尤峻急遼卒不能堪脅衆為亂守臣發帑撫慰之乃定給事中</hi>
　<hi>徐仁等劾福奉行過當瑾廹公議勒福致仕時瑾專事苛刻先後出使盤察者或不知迎合輙得譴給事</hi>
<pb n="KR2b0038_WYG_023-18b"/>
　<hi>中安奎潘希曾御史張彧劉子厲以無重劾下獄奎或荷校頻死大學士李東陽疏救始釋為民希曽子</hi>
　<hi>厲亦皆杖斥于是競為摶擊給事中髙淓劾滄州地所劾治六十一人淓父銓嘗為廵撫保定滄州其所</hi>
　<hi>𨽻也淓至誣劾其父以媚瑾士論鄙之</hi>質實<hi>桃源金以宿遷縣之桃園鎮地置准濵縣後省元復</hi>
　<hi>置桃園縣後譌園為源明屬淮安府今因之張綠安定人胡節零陵人周鑰海陽人趙俊内江人韓福西</hi>
　<hi>安前衞人徐仁慈谿人潘希曽金華人張彧元氏人劉子厲安福人高淓江都人</hi>
　　發明<hi>朝覲官斂金賂瑾假貸京師富豪獲倍稱之息遂有京債之名又何異前代之稱債帥者</hi>
　　<hi>乎顧瑾惟知黷貨而心計殊疎自張綵善為進説其取愈盈其術愈巧而孰知欲盖彌張烏能掩其</hi>
　　<hi>惡哉至盤察之使四出覈邊之舉日聞誅求搜括假釐剔之名濟谿壑之欲然且饋遺得罪納金入</hi>
<pb n="KR2b0038_WYG_023-19a"/>
　　<hi>官務使人主深信其公忠而後得行其私計小人之工子固結主知如此觀瑾得罪時武宗徃籍其</hi>
　　<hi>家親見金銀珠王無算而後為之大恕則其平日之以術自衞者亦張綵之力居多耳</hi>
夏四月罷大學士王鏊<lb/>
　<hi>時中外大權悉歸劉瑾鏊初開誠與言間聴納而焦芳專事媕阿瑾横彌甚鏊不能救力求去疏三上許</hi>
　<hi>之家居十四年廷臣交薦竟不起一鏊博學有識鑒文章爾雅議論明暢晩著性善論  篇王守仁見之</hi>
　<hi>曰王公深造世未盡知也少善制舉義後數典試程文冠一時取士尚經術險詭者一切屏去文體為一</hi>
　<hi>變明代舉子業最擅名者前則鏊與唐順之後則歸有光胡友信也</hi>質實<hi>唐順之字應徳武進人歸</hi>
　<hi>有光字熙甫崑山人胡友信字成之徳清人</hi>
<pb n="KR2b0038_WYG_023-19b"/>
五月改翰林官吳一鵬等于兩京六部<lb/>
　<hi>時孝宗實錄成内閣援㑹典故事請序遷編纂諸臣劉瑾矯㫖以劉健等前纂修㑹典多糜費皆追奪陛</hi>
　<hi>職大學士李東陽亦與馬居數日乃以實錄功復東陽職因附批調侍講吳一鵬于南京刑部侍讀徐穆</hi>
　<hi>于南京禮部編修顧清于南京兵部汪俊于南京工部皆員外郎編修賈諫李廷相于兵部温仁和于户</hi>
　<hi>部劉龍于禮部翟鑾董玘于刑部崔銑于南京吏部陸深于南京禮部檢討王九思于吏部汪偉穆孔暉</hi>
　<hi>于南京禮部易舒誥于南京户部皆主事始瑾惡翰林官不下已欲盡出之外為張綵勸沮及是又持前</hi>
　<hi>議綵復力沮而焦芳父子與檢討叚炅輩謂可乘此以擠所不悦者乃疏名上之瑾慫惥成之謂之擴充</hi>
　<hi>政事然王九思實瑾黨既改部甫踰年擢至郎中瑾敗謫夀州同知尋復被劾致仕</hi>質實<hi>孝宗實禄</hi>
<pb n="KR2b0038_WYG_023-20a"/>
　<hi>二百二十四卷正徳元年劉健謝遷等奉詔修健遷去位李東陽焦芳等續修吳一鵬字南夫長洲人徐</hi>
　<hi>穆吉水人顧清字士亷華亭人汪俊字抑之弋陽人賈誺字鳴和臨穎人李廷相濮州人温仁和華陽人</hi>
　<hi>劉龍㐮垣人翟鑾字仲鳴諸城人董圯㑹稽人崔銑字子鐘安陽人陸深字子淵上海人汪偉字器之俊</hi>
　<hi>弟也穆孔暉堂邑人易舒誥攸縣人叚炅陽曲人</hi>
六月以吏部尚書劉宇兼文淵閣大學士預機務以張<lb/>
綵為吏部尚書宇旋罷<lb/>
　<hi>初宇介焦芳以結瑾自宣大總督入為左都御史瑾好摧折臺諌宇輒以小過笞御史瑾以為賢瑾始</hi>
　<hi>通賄望不過數百金宇首以萬金贄瑾大喜曰劉先生何厚我遂轉兵部尚書加太子太傅字子仁應殿</hi>
<pb n="KR2b0038_WYG_023-20b"/>
　<hi>試求一甲不得厚賄瑾内批授庶吉士踰年授編修時許進為吏部尚書宇讒于瑾遂代其位宇在兵部</hi>
　<hi>時賄賂狼籍及為吏部綵方仕選郎權勢出宇上文吏贈遺又不若武弁嘗悒悒歎曰兵部自佳何必吏</hi>
　<hi>部也至是瑾欲用綵代宇乃令宇入閣宇宴瑾閣中極驩明日將入閣任事瑾曰爾真欲相耶此地豈容</hi>
　<hi>再入宇不得已乞省墓去綵議論便利善伺權貴指初矯飾徼聲譽尚書馬文升等皆愛之給事中劉瑾</hi>
　<hi>嘗劾其顛倒選法數事文升悉為辨析綵即五疏移疾歸及瑾用事焦芳以綵與瑾同鄉力薦于瑾瑾欲</hi>
　<hi>致之因著令病過期不赴者斥為民綵乃就道既見瑾髙冠鮮衣貌白晳修偉詞辨泉湧瑾大敬愛執手</hi>
　<hi>移時曰子神人也我何以得遇子綵自是一意事瑾由郎署三遷遽長六卿毎瑾出休沐公卿往候自辰</hi>
　<hi>至晡未得見綵故徐徐來直入瑾小閣歡飲而出始揖衆人衆以是益畏綵見綵如瑾禮綵與朝臣言呼</hi>
<pb n="KR2b0038_WYG_023-21a"/>
　<hi>瑾為老耆凡所言瑾無不從綵恣意變亂舊格賄賂肆行海内金帛竒貨相望塗巷間性尤漁色撫州知</hi>
　<hi>府劉介其鄉人也娶妾羙綵特擢介太常少卿盛服往賀曰子何以報我介惶恐謝曰一身外皆公物綵</hi>
　<hi>曰命之矣即使人直入内牽其妾輿載而去又聞平陽府知府張恕妾羙索之不得令御史張禴按致其</hi>
　<hi>罪擬戍恕獻妾始得論減其横如此</hi>質實<hi>劉介清澗人張恕霸州人張禴平谷人</hi>
秋閏九月小王子㓂延綏<lb/>
　<hi>圍總兵官吳江于隴州城尋解去復入犯花馬池總制尚書才寛率師禦之頗有斬獲狃勝深入敵㐲兵</hi>
　<hi>突出寛中流矢死總兵官曺雄擁兵不救佯引罪乞解兵柄令子謐齎奏詣京師瑾異謐貌妻以從女優</hi>
　<hi>詔褒雄令居職如故糾者反被責既而遣給事中郗䕫覈延綏戰功瀕行瑾有所屬䕫念從之則達國典</hi>
<pb n="KR2b0038_WYG_023-21b"/>
　<hi>不從則得禍竟自經死顒時瑾毒虐搢紳廷臣自經死者又有馮顒許天錫  以事忤瑾為瑾所誣因自</hi>
　<hi>經天錫于前年春使安南還見朝事大變敢言者皆貶斥而瑾肆虐加甚天錫大憤奉命請覈内庫得瑾</hi>
　<hi>侵匿數十事知奏必罹禍乃夜具登聞鼓狀將以尸諫令家僮于身後上之逆自經僮匿其狀而遁或曰</hi>
　<hi>瑾偵知天鍚將發其罪夜令人縊殺之莫能明也㑹有㫖令錦衣衞㸃閲六科給事中不至者劾之錦衣</hi>
　<hi>帥劾天鍚三日不至訊之死矣聞者哀之</hi>質實<hi>才寛字汝栗遷安人曹雄西安左衛人郗䕫平</hi>
　<hi>定人</hi>
湖廣江西四川盗起<lb/>
　<hi>時連歳饑饉四方盗賊並起湖廣則沔陽賊楊清邱仁等出没湖湘間江西則東鄉賊王鈺五徐仰三等</hi>
<pb n="KR2b0038_WYG_023-22a"/>
　<hi>姚源賊汪澄二王浩八等華林賊羅光權陳福一等各據山寨而贛州大㡌山賊何積欽等復蔓延福建</hi>
　<hi>廣東之境四川則保寧賊藍廷瑞自稱順天王鄢本恕自稱刮地王廖惠自稱掃地王各擁衆至數萬官</hi>
　<hi>軍討之不能克羣盜遂日熾</hi>質實<hi>東鄉本臨川金谿及進賢餘千安仁之遂鄙明正徳八年置縣</hi>
　<hi>屬撫州府今因之姚源洞在萬年縣東里許深可十五里華林山在瑞州府西北七十五里山週百里大</hi>
　<hi>㡌山在長寧縣南二百里山綿亘數百里界江西及福建廣東三省之交</hi>
<hi>庚午</hi>五年春二月以曹元為吏部尚書兼文淵閣大學士<lb/>
預機務<lb/>
　<hi>元柔佞滑稽不修士行與劉瑾有連自瑾侍東宫即與相結及瑾得志遂夤縁躐位至兵部尚書兼督團</hi>
<pb n="KR2b0038_WYG_023-22b"/>
　<hi>營加太子少保將校遷除皆惟瑾命元所入亦不貲至是遂代劉字入閣瑣瑣無能在閣終日飲酒諧謔</hi>
　<hi>道里巷鄙語而已</hi>質實<hi>曹元字以貞大寧前衛人</hi>
三月以刑部尚書洪鐘總制川陜河南鄖陽軍務<lb/>
　<hi>沔陽賊楊清邱仁等圍岳州䧟臨湘鐘檄布政使陳鎬副使蔣昇及都指揮潘勲柴奎擊破之湖湘成寧</hi>
　<hi>鐘遂移師入蜀蜀自眉州賊劉烈倡亂敗而逃諸不逞假其名剽掠廵撫林俊繪形捕莫能得藍廷瑞鄢</hi>
　<hi>本恕廖惠等繼起勢益張衆十萬餘偽暑四十八總管延蔓陜西湖廣之境廷瑞與惠謀據保寧本恕謀</hi>
　<hi>據漢中取鄖陽由荆㐮東下俊方謀遏通江而惠已至攻陷其城殺參議黄瓚適官軍自他郡還賊疑援</hi>
　<hi>兵至遁去俊發土兵蹴之龍灘河賊墜崖溺水死者無算逆擒惠廷瑞本恕奔陜西西鄉越漢中至大巴</hi>
<pb n="KR2b0038_WYG_023-23a"/>
　<hi>山官軍追及復大破之㑹鐘至蜀與俊議不合軍機牽制而瀘州賊曹甫糾衆寇川南攻破江津僉事吳</hi>
　<hi>景典史張俊死之林俊聞亂自率兵馳救廷瑞等因乘間招集㪚亡遂于明年正月陷營山殺僉事王源</hi>
　<hi>勢復熾鐘乃檄陜西湖廣河南兵分道進勦而林俊以元日夜半掩擊甫營俘斬二千有竒甫衆潰解還</hi>
　<hi>兵與鐘㑹未幾湖廣兵敗賊于陜西之石泉廷端走漢中都指揮金冕圍之陜西廵撫藍章方駐漢中廷</hi>
　<hi>瑞遣其黨何虎詣章乞還川就撫章以廷瑞本川賊恐急之必致死陜且受患遂令冕䕶之出境廷瑞既</hi>
　<hi>入川求降鐘令至東鄉聽撫賊意在緩師遷延累月依山結營要求營山縣地屯其衆且必欲得質方出</hi>
　<hi>見鐘竟以漢中通判羅賢為質本恕廷瑞乃先後來謁約既定剽如故旋以官軍殺其樵採為辭害羅賢</hi>
　<hi>欲遂脱走官軍為七壘守之不得逸廷瑞乃以所掠女子詐為已女結婚于求順土舍彭世麟冀得間逸</hi>
<pb n="KR2b0038_WYG_023-23b"/>
　<hi>去世麟宻白鐘鐘授方畧使圖之及期廷瑞本恕暨其黨王金珠等二十八人咸來㑹伏發悉就擒惟廖</hi>
　<hi>麻子得脱其衆聞變驚漬渡河鐘遣兵追擊俘斬七百餘人既而廖麻子與曹甫合掠營山蓬州甫黨方</hi>
　<hi>四陷南川綦江等縣攻江津薄重慶僉事馬昊以土兵擊四四敗奔婺川忽與甫不合自相攻衆遂㪚四</hi>
　<hi>變姓名走為他將所獲昊被奬進副使尋昊偕總兵官楊宏副使張敏何珊等擊甫大敗之賊勢日蹙時</hi>
　<hi>林俊數與鐘牴牾已乞休去鐘乃議招撫甫方約降而廖麻子忿甫背已殺之并其衆轉掠川東官軍不</hi>
　<hi>敢擊潛躡賊後馘良民為功土兵虐尢甚民間為之謡曰賊如梳軍如篦土兵如髳論者咸咎鐘之不能</hi>
　<hi>戢下云是時川陜皆苦兵州縣殘破守土官吏死賊者自呉景等外有扶風知縣孫璽劍州判官羅明梁</hi>
　<hi>山主簿時植營山典史鄧俊俊與王源同禦賊被殺璽奉藍章檄往城畧陽工未畢賊至縣令嚴順欲去</hi>
<pb n="KR2b0038_WYG_023-24a"/>
　<hi>璽㧞刀斫坐几曰欲去者視此乃率寮屬堅守數日城陷璽被執大罵不屈賊臠殺之順逃去誣璽俱逃</hi>
　<hi>謂溺于江以他人屍斂璽子啟視非是訟之朝勘得死節狀贈光禄少卿賜祭予廕抵順罪明以吏起家</hi>
　<hi>鄢本恕逼其城與子介拒守城陷父子皆罵賊死植死方四之難妻賈聞變即自縊女九嵗赴火死明植</hi>
　<hi>皆贈䘏如制植妻女表為貞烈又有士民冐死殺賊為趙趣徐敬之袁璋之屬趣梁山諸生賊攻城同友</hi>
　<hi>人黄甲李鳳何璟蕭鋭徐宣楊茂寛趙采誓死拒守城陷皆死林俊嘉其義立祠祀之敬之亦梁山人衆</hi>
　<hi>推為部長以拒賊陷陣死璋江南人素以勇俠聞林俊委之勦賊所在有功後為賊執其子襲挺身敕之</hi>
　<hi>連殺七賊亦被執俱死襲死三日两目猶瞠視其父林俊表其門曰父子忠節</hi>質實<hi>臨湘宋縣明屬</hi>
　<hi>岳州府通江漢宕梁縣地西魏分置渃水縣唐改縣曰通江明屬保寧府今並因之龍灘河在昭化縣南</hi>
<pb n="KR2b0038_WYG_023-24b"/>
　<hi>二里嘉陵江之所經也大巴山在四川南江縣北二百里陜西漢中府西南一百九十里其山延綿深廣</hi>
　<hi>南接小巴山瀘州渠置元隸重慶路明直𨽻四川布政司江津漢江州地西魏改江陽縣隋改江津明屬</hi>
　<hi>重慶府今皆因之營山唐折相如縣地置朗池縣宋改營山明屬蓬州今徑屬順慶府石泉梁永樂縣西</hi>
　<hi>魏改石泉明屬興安州東鄉梁縣元廢明正徳九年復置屬逹州蓬州後周置明屬順慶府今皆因之南</hi>
　<hi>川唐置綦江元置綦江長官司明玉珍據蜀置縣明與南川並屬重慶府今因之婺川隋置務縣唐改務</hi>
　<hi>川縣為務州治元曰婺川明屬思南府今屬思州府劍州唐改始州置明初省入梓潼尋復置屬保寧府</hi>
　<hi>今因之梁山西魏置元升州明復為縣屬夔州府今改屬忠州陳鎬㑹稽人蔣昇祁陽人黄瓚儀其人呉</hi>
　<hi>景南陵人王源五臺人藍章即墨人羅賢清源人彭世麟永順宣慰使世麒之弟馬昊本姓鄒字宗大宣</hi>
<pb n="KR2b0038_WYG_023-25a"/>
　<hi>夏人張敏祁門人何珊六安入孫璽字廷信代州人時植字良材通許人</hi>
給事中屈銓請頒行劉瑾新例為令<lb/>
　<hi>銓請以六部為序編集成書頒布中外俾世為遵守詔下廷臣議行時瑾所創新例變亂成憲擅作威福</hi>
　<hi>天下側目重足朝不謀夕而銓乃承望風㫖助瑾為虐廷臣鄙之共欲緩其事國子祭酒王雲鳯復以為</hi>
　<hi>請將刋行而瑾敗</hi>質實<hi>屈銓蒲城人</hi>
　　發明<hi>瑾以私智擅威福之權紊典章之舊其所施行一時已為側目又豈可埀諸乆逺貽毒將</hi>
　　<hi>來且令者人君所自撡渙大號而昭示中外海宇共之子孫守之尤非閹宦所得假竊者屈銓恬不</hi>
　　<hi>知恥請將瑾所創例編集頒行以獻媚于逆璫可謂小人之尤者矣乃武宗亦竟詔下廷議廷臣雖</hi>
<pb n="KR2b0038_WYG_023-25b"/>
　　<hi>明知其不可而亦竟議行但欲姑緩其事向令逆瑾不敗則其事能終緩乎武宗之深信不疑若是</hi>
　　<hi>諸臣之依違遷就又若是何怪乎王雲鳯之復請乎雲鳯在孝宗時嘗以劾宦官得罪而一旦易節</hi>
　　<hi>盡反所為憸人矯餙一時末節盡露良足哂矣</hi>
夏四月安化王寘鐇反遊擊將軍仇銊討平之<lb/>
　<hi>寘鐇素枉誕術者言其當大貴遂覬覦非分與其黨指揮周昻千户何錦丁廣衛學生孫景文輩潛蓄逆</hi>
　<hi>謀適大理寺少卿周東度寧夏屯田以五十畆為一頃又畆斂銀為瑾賄敲扑慘酷戍將衛卒皆憤怨而</hi>
　<hi>廵撫安惟學素殘虐將士銜刺骨寘鐇知衆怒令景文飲諸武臣酒以言激之多願從寘鐇者㑹有邊警</hi>
　<hi>銊與副總兵楊英率兵出防禦總兵官姜漢簡鋭卒六十人為牙兵令周昻領之昻遂與何錦為寘鐇定</hi>
<pb n="KR2b0038_WYG_023-26a"/>
　<hi>計設宴抬鎮廵官飲于第惟學東不至錦昻率牙兵直入殺姜漢及太監李増鄧廣于坐分遣丁廣等殺</hi>
　<hi>惟學東于公署遂焚官府釋囚繫撤黄河渡船于西岸以絶渡者即使人招楊英仇鉞降英衆潰單騎奔</hi>
　<hi>靈州鉞時駐玉泉營佯許之引兵入城寘鐇奪其軍分𨽻羣賊出金帛犒將士偽署昻等官有差令孫景</hi>
　<hi>文作檄以討劉瑾為名檄至諸鎮皆畏瑾不敢以聞延綏廵撫黄珂封上之因陳便宜八事急令副總兵</hi>
　<hi>侯勛參將時源分兵扼河東陜西總兵官曹雄聞變遣指揮黄正駐靈州檄楊英督靈州兵防黄河而指</hi>
　<hi>揮韓斌亦以兵來㑹雄更遣靈州守備史鏞浮渡奪西岸船營河東焚大小二壩草賊大懼賊既奪鉞軍</hi>
　<hi>銊歸卧家稱疾賊以鉞解兵柄信無他時時就聞計鉞亦謬輸心腹而隂結壯士伺問圖之㑹史鏞潛通</hi>
　<hi>鉞書約為内應鉞因紿錦廣宜急出兵守渡口遏東岸官軍勿使渡河錦廣杲傾營出獨留昻守城寘鐇</hi>
<pb n="KR2b0038_WYG_023-26b"/>
　<hi>以禡牙召鉞鉞稱病亟昻來視鉞方堅卧呻吟伏卒猝起捶殺昻鉞乃被甲横刀提其首躍馬大呼壯士</hi>
　<hi>皆集徑馳詣寘鐇第縳之傳寘鐇令召錦廣還而密諭其部曲以擒寘鐇狀衆遂大潰鉞啓城迎官軍入</hi>
　<hi>錦廣走賀蘭山為邏卒所獲賊平盖寘鐇叛十有九日而敗先是中朝聞變議以右都御史楊一清總制</hi>
　<hi>軍務太監張永督軍神英為總兵官鉞為副俄傳鉞降賊欲追敕還大學士楊廷和曰鉞必不從賊令知</hi>
　<hi>朝廷擢用志當益堅不然棄良將資敵人耳乃不追事果定已而一清永至寧夏檻送寘鐇京師賜死黨</hi>
　<hi>皆誅鉞論功封咸寧伯丁廣之殺惟學也都指揮僉事楊忠在側罵曰賊狗敢犯上邪廣怒殺之迄死罵</hi>
　<hi>益厲忠同官李睿聞亂馳至寘鐇所門閉不得入大罵為賊所殺百戸張欽不從逆走至雷福堡亦被殺</hi>
　<hi>皆贈官予廕表忠睿曰忠烈之門欽曰忠節之門</hi>質實<hi>黄河在寜夏東南四十里自中衛縣流入</hi>
<pb n="KR2b0038_WYG_023-27a"/>
　<hi>界過峽口而東至靈州北又折而東北出府界玉泉營在寧夏府西百三十里雷福堡在楊顯堡西北楊</hi>
　<hi>顯堡在府西南三十里寘鐇慶靖王第四子安化王秩炵之孫仇鉞字廷威鎮原人周東阜城人安惟學</hi>
　<hi>臨汾人姜漢榆林衛人黄珂字鳴玉遂寧人楊忠寧夏人神英夀州人官右都督賂劉瑾封涇陽伯</hi>
五月焦芳罷<lb/>
　<hi>芳居内閣五年凡劉瑾濁亂朝政荼毒搢紳流惡海内皆芳導之毎過瑾言必稱千歳自稱曰門下凡所</hi>
　<hi>可否與瑾出一口四方賂瑾者率先賂芳子黄中亦傲狠不學廷試必欲得第一李東陽王鏊為置二甲</hi>
　<hi>首芳不悦言于瑾徑授檢討俄進編修芳以黄中故時時詈東陽瑾聞之曰黄中昨在我家試石榴詩甚</hi>
　<hi>拙顧恨李耶始芳薦張綵以悦瑾覬其為奸利比綵為尚書芳父子鬻爵薦人無虚日綵頗厭之遂有隙</hi>
<pb n="KR2b0038_WYG_023-27b"/>
　<hi>而段炅見瑾暱綵芳勢稍衰轉附綵盡發芳隂事于瑾瑾大怒數于衆中斥責芳芳不得已乃乞歸黄中</hi>
　<hi>匄誾廕以侍讀隨父還瑾敗言官交劾削其官黜黄中為民久之芳使黄中齋金寳遺權貴上章求湔雪</hi>
　<hi>復官為吏科所駁于是吏部覆奏請下黄中法司以彰天討黄中狼狽遁走芳居第宏麗治作勞數郡大</hi>
　<hi>盜趙鐩入泌陽火之發窖多得其藏金乃盡拙其先廷人塚墓雜燒以牛羊骨求芳父子不得取芳衣冠被</hi>
　<hi>樹㧞樹斫其首使羣盜糜之</hi>
六月前吏部尚書馬文升卒<lb/>
　<hi>文升歸後瑾既以其嘗薦雍㤗坐朋黨除名及是卒年八十五未幾瑾誅復官贈特進光禄大夫太傅諡</hi>
　<hi>端肅之文升有文武才朝端大議徃徃待  决功在邊鎮外國皆聞其名</hi>
<pb n="KR2b0038_WYG_023-28a"/>
帝自稱大慶法王<lb/>
　<hi>帝于佛經梵語無不通曉自稱大慶法王西天覺道圓明自在大定慧佛命所司鑄印以進番僧因乞因</hi>
　<hi>百頃為法王下院中㫖下禮部稱大慶法王與聖㫖並尚書傅珪佯不知執奏孰為大慶法王敢與至尊</hi>
　<hi>並書大不敬詔勿問田亦竟止</hi>質實<hi>傅珪字邦瑞清苑人</hi>
　　發明<hi>梁武篤信釋教設無遮大㑹捨身同泰寺貽譏史冊為世非笑猶未嘗以佛自名也武宗</hi>
　　<hi>昵宵小事遊佚本非潛心釋典者其稱大慶法王亦不過習見元明以來番僧封號心焉自喜遂不</hi>
　　<hi>恤屈萬乗之至尊襲緇流之崇奉其視天位直等之兒戲其視天下事無不可恣意為之者希名禪</hi>
　　<hi>覺示現梵王猶其小焉者也</hi>
<pb n="KR2b0038_WYG_023-28b"/>
秋八月太監劉瑾伏誅<lb/>
　<hi>初瑾于八黨中尤狡猾為七人所推及專政七人有所請瑾俱不應咸怨之又嘗欲逐張永南京永知之</hi>
　<hi>直趨帝前訴瑾陷已帝召瑾與質方争辯永輒奮拳毆瑾帝令谷大用等置酒為解由是二人益不合永</hi>
　<hi>督軍西征帝戎服送之東華門寵遇甚盛瑾愈忌之而帝方嚮永不能間也既至寧夏一清與永結納相</hi>
　<hi>得甚歡知永與瑾有隙乘間扼腕言曰賴公力定反側然此易除也如國家内患何遂促席畫掌作瑾字</hi>
　<hi>永難之一清慷慨曰公亦上信臣討賊不付他人而付公意可知今功成奏㨗請問論軍事因發瑾奸極</hi>
　<hi>陳海内愁怨恐變生心腹上英武必聼公誅瑾瑾誅公益柄用悉矯弊政安天下心吕強張承業暨公千</hi>
　<hi>載三人耳永曰脱不濟柰何一清曰言出于公必濟萬一不信公頓首據地泣請死上前剖心以明不妄</hi>
<pb n="KR2b0038_WYG_023-29a"/>
　<hi>上必為公動苟得請即行事毋須臾緩永勃然起曰老奴何惜餘年不以報主哉意遂决時瑾信術士俞</hi>
　<hi>曰明言謂其從孫二漢當大貴遂謀不軌㑹瑾兄都督同知景祥死將以八月十五日俟百官送𦵏因作</hi>
　<hi>亂及永㨗疏至請以是日獻俘瑾使緩其期欲事成並摛永或馳告永永先期入獻俘畢帝置酒勞永瑾</hi>
　<hi>等皆侍及夜瑾退永密白瑾反狀且出䄂中奏數其不法十七事帝已被酒俛首曰奴負我永曰此不可</hi>
　<hi>緩緩則奴輩當虀粉陛下安所歸乎馬永成等亦助之乃命執瑾夜啓東華門繫瑾菜厰復分遣官校封</hi>
　<hi>瑾内外私第明日出永奏示内閣謫瑾奉御鳯陽聞住帝猶未欲誅之已親籍其家得金銀數百萬珠玉</hi>
　<hi>寳玩無數及衮衣玊帶甲仗弓弩諸違禁物又所常持扇内藏利匕首二帝大怒曰奴果反趣付獄於是</hi>
　<hi>給事中謝納御史賀泰等請亟賜誅戮帝是之命百官㑹鞫午門外瑾私人都給事中李憲至是亦劾瑾</hi>
<pb n="KR2b0038_WYG_023-29b"/>
　<hi>瑾聞之笑曰憲亦劾我耶鞫之日刑部尚書劉璟猶噤不敢發聲瑾大言曰公卿多出我門誰敢問我者</hi>
　<hi>皆稍稍郤避駙馬都尉蔡震曰我國戚得問汝即使人批瑾頰曰公卿皆朝廷用云何繇汝抑汝何蔵甲</hi>
　<hi>也曰以衛上震曰何蔵之私室瑾語塞獄具詔毋覆奏磔之市三日怨家争購其肉生噉之二漢及張文</hi>
　<hi>冕等俱伏誅張綵獄斃磔其屍二漢臨刑曰吾死固當第吾家所為皆焦芳與張綵耳我處極刑綵剉屍</hi>
　<hi>而芳獨宴然豈非寃哉芳後竟良死</hi>質實<hi>謝訥襄陽人賀泰字志同呉縣人劉璟鄢陵人蔡震尚英</hi>
　<hi>宗女淳安公主史稱震行醇謹以鞫瑾獄知名</hi>
曹元以罪免<lb/>
　<hi>劉瑾敗元即日上疏請罪詞極哀詔許致仕言官交劾黜為民於是諸附瑾者前戸部侍郎韓福戍固原</hi>
<pb n="KR2b0038_WYG_023-30a"/>
　<hi>前閣臣焦芳劉宇及户部尚書劉璣等六十餘人黜降有差凡忤瑾謫戍諸臣皆釋還福前奉使理湖廣</hi>
　<hi>軍餉饋瑾白金數十萬兩比籍瑾家猶封識宛然故論戍</hi>
九月以吏部尚書劉忠梁儲並兼文淵閣大學士預機<lb/>
務<lb/>
　<hi>忠先與楊廷和同侍經筵為劉瑾所嫉出為南京禮部左侍郎尋進尚書就改吏部焦芳薦之召還瑾見</hi>
　<hi>忠頗負氣岸甚悔乃傳㫖以吏部尚書兼翰林學士專典誥敕儲為學士時嘗與修㑹典及為吏部尚書</hi>
　<hi>瑾摘㑹典小疵降左侍郎復尚書調南京吏部至是瑾敗二人遂同召入閣</hi>質實<hi>劉忠字司直陳</hi>
　<hi>留人梁儲字叔厚廣東順徳人</hi>
<pb n="KR2b0038_WYG_023-30b"/>
封太監張永谷大用馬永成魏彬兄弟及義子指揮同<lb/>
知朱徳皆為伯<lb/>
　<hi>帝以永敉寧中外兩建竒功賞止其身于典未稱下兵部議尚書王敞請封其兄弟乃以永兄富為㤗安</hi>
　<hi>伯弟容為定安伯越十五日又封義子徳為永壽伯大用兄大寛為高平伯永成兄山為平京伯彬弟英</hi>
　<hi>為鎮安伯鉞已而谷大用陸誾冒平流賊功乞蔭其弟姪視仇  平寘鐇例封伯下兵部議部臣以仇鉞</hi>
　<hi>獨出竒謀削平僭亂故得封拜今羣賊殄滅非一人功不可以鉞比况平賊諸將若劉暉郤永輩馳驅戰</hi>
　<hi>陣出萬死一生叙功不遇都督等官兩中官子弟承廕反居諸將右無以服衆心帝不從令再議兵部請</hi>
　<hi>視錢寧例擢右都督又不從集廷臣議之皆請如兵部後議帝曰門庭兇㓂累征不㨗頼大用誾相總討</hi>
<pb n="KR2b0038_WYG_023-31a"/>
　<hi>平其封大亮永清伯永鎮平伯</hi>質實<hi>明恩澤侯表永夀伯朱徳與泰安伯張富等並正徳十六年革</hi>
　<hi>爵明實録徳不知其所出初為裴監厮養冒裴姓能造西域食餌賜姓朱英非彬弟冒魏姓王敞字漢英</hi>
　<hi>應天人</hi>
　　發明<hi>張永督軍西征實成仇鉞已成之功其去劉瑾亦貪于楊一清所云瑾去公必柄用之一</hi>
　　<hi>語有何竒勲而以為賞止其身于典未稱乎前此宦官子弟封爵惟曹吉祥嗣子欽一人未㡬而即</hi>
　　<hi>以謀反誅矣永兄弟並封其視吉祥尤為過之至谷大用輩既無軍旅之勞而義子朱徳且賜國姓</hi>
　　<hi>一例推恩名器之濫一至于是其後谷大用陸誾並援寧夏之例請封弟姪雖以部臣執奏而猶盛</hi>
　　<hi>稱其功必封之而始快讀恩澤侯表武宗之視五等之庸真若無足重輕者也</hi>
<pb n="KR2b0038_WYG_023-31b"/>
冬十月霸州盜起<lb/>
　<hi>霸州文安人劉六名寵其弟七名宸並驍悍善騎射先是畿輔多盜馳馬鳴箭號曰響馬有司患之召寵</hi>
　<hi>宸及其黨楊虎齊彦名等協捕頻有功㑹劉瑾家人梁洪徵賄于寵等不得誣為盜令捕之乃投大盜張</hi>
　<hi>茂茂素招納亡命為逋逃主家與太監張忠鄰結為兄弟夤緣馬永成谷大用輩出入豹房侍帝蹴踘而</hi>
　<hi>乘間為盜如故後數為河間叅將袁彪所敗茂窘求救于忠忠置酒私第招茂彪東西坐酒酣舉觴屬彪</hi>
　<hi>字茂曰彦實吾弟也自今毋相厄又舉觴屬茂曰袁公善爾爾慎毋犯河間彪畏忠唯唯而已既而茂為</hi>
　<hi>御史寗杲所擒斬寵等相率詣京師謀自首忠與永成為請于帝且曰必獻萬金乃赦寵宸不能應逃去</hi>
　<hi>及瑾誅有詔許自首寵等乃出詣官兵部奏赦之令捕他盜自効寵等憚要束未幾復出劫掠部檄下有</hi>
<pb n="KR2b0038_WYG_023-32a"/>
　<hi>司緝捕安肅知縣獲齊彦名繫之獄寵等率衆劫去遂叛旬日間號召至數千畿南大擾有趙風子鐩者</hi>
　<hi>故文安諸生寵等亂起鐩挈家匿渚中賊驅之登陸將汚其妻女鐩素驍健有膂力手格殺二賊賊聚執</hi>
　<hi>之遂入其黨為渠魁明年賊勢益横詔以惠安伯張偉右都御史馬中錫帥京營軍討賊初出師間有斬</hi>
　<hi>獲然賊方熾諸將率畏懦莫敢當其鋒或反與之結叅將桑玉嘗遇賊文安村中寵宸窘蹙跳民家樓上</hi>
　<hi>欲自剄而玉素受賊賂故緩之有頃齊彦名持大刀至殺傷數十人大呼抵樓下寵宸知救至出射殺數</hi>
　<hi>人玊大敗去叅將宋振禦賊棗强不發一矢城遂陷死者七千人是時賊分其衆為二寵宸等自畿輔犯</hi>
　<hi>山東河南南下湖廣抵江西復自南而北直窺覇州楊虎等由河北入山西復東抵文安與寵等合縱横</hi>
　<hi>數千里殘破州縣以百數所過若無人中鍚書生不習兵事偉亦統袴子見賊强諸將怯度不能破賊乃</hi>
<pb n="KR2b0038_WYG_023-32b"/>
　<hi>議招撫謂盜夲良民由中官貪黷所激若推誠待之可不戰降遂下令賊所在勿捕過勿邀擊饑渇則食</hi>
　<hi>飲之降者待以不死賊聞欲就撫相戒毋焚掠猶豫未定尋朝議以京軍弱徴調宣府延綏兵中錫欲戰</hi>
　<hi>則兵朱集欲無則賊時反覆終不得要領既建議主撫不能變㑹寵等聞邊兵且至退屯徳州桑園中錫</hi>
　<hi>輿入其營與酒食開誠慰諭之衆拜且泣送馬為夀寵慷慨請降宸乃仰天咨嗟曰騎虎不得下今奄臣</hi>
　<hi>柄國馬都堂能自主乎遂罷㑹徑去復焚掠獨至故城戒毋犯馬都堂家由是言官交劾中錫謂其以家</hi>
　<hi>故縱賊下詔切責中錫猶持招撫之説以請兵部尚書何鑑謂賊誠解甲則貫死即不然毋為所誑而寵</hi>
　<hi>等終不降</hi>質實<hi>安肅漢為北新城縣宋置安肅軍兼置縣金改州明仍為縣屬保定府棗強漢縣明</hi>
　<hi>屬冀州今皆因之徳州桑園方輿紀要桑兒園在徳州北七十里良店水驛置于此馬中錫字天禄故城</hi>
<pb n="KR2b0038_WYG_023-33a"/>
　<hi>人張偉惠安伯昇之曽孫𢎞治七年襲爵</hi>
<hi>辛未</hi>六年春二月起左都御史陳金總制江西軍務<lb/>
　<hi>江西盗起連年官軍屢失利金丁毋憂在籍詔起復原官總制軍務南畿浙江福建廣東湖廣文武將吏</hi>
　<hi>俱𨽻焉都指揮以下不用命者專刑戮是時東鄉姚源華林大㡌山諸賊方熾金以屬郡兵不足用奏調</hi>
　<hi>廣西狼土兵久之兵至乃于明年二月先勦東鄉賊遣參議徐蕃等分屯要害令副總兵張勇土官岑猛</hi>
　<hi>等各統官兵土兵進擊屢敗之擒徐仰三馘王鈺五等俘斬萬計餘賊悉就撫旋移師姚源令参政董朴</hi>
　<hi>呉廷舉分營餘千安仁貴溪鄱陽樂平過賊親統軍搗其巢殷勇十重創死㑹張勇以土兵至毒弩射殺</hi>
　<hi>洪瑞七等俘斬五千餘人賊大窘而南贛廵撫周南既平大㡌山賊亦以兵來㑹先是南徵集江西福建</hi>
<pb n="KR2b0038_WYG_023-33b"/>
　<hi>廣東三省兵于金勦東鄉之前一月督副使楊璋僉事凌相指揮孫堂義民林富等分道進討金亦遣副</hi>
　<hi>使王秩等助之于是江西兵從安逺入克其巢七擒斬賊渠何積欽羅得清王璘廣東兵從程鄉入克其</hi>
　<hi>巢九擒斬賊渠李四仔張番壇黄鏞張玊黄櫪保福建兵從武平入克其巢八擒斬賊渠謝得珠劉隆鍾</hi>
　<hi>章諸道斬獲賊黨無算大㡌山平遂與金共𢷬姚源賊渠王浩八乞降金許之金初檄副使周憲討華林</hi>
　<hi>賊憲連破仙女雞公嶺諸砦先後斬獲千餘人乘勝進攻北門三戰賊稍郤與子幹先登逼之賊下木石</hi>
　<hi>如雨憲中槍幹前救力戰墮崖死憲創重被執駡不絶口賊支解之憲軍大潰南昌知府李承勛單騎入</hi>
　<hi>憲營衆乃復集金即檄承勛討之賊黨王竒聽撫搜其哀刃釋之置麾下竒感激誓死承勛遣竒密入砦</hi>
　<hi>説降其黨約期為内應至期勛率鋭卒五百人夜銜枚登山令竒前導歴重險抵賊壘羣賊方酣寢竒㧞</hi>
<pb n="KR2b0038_WYG_023-34a"/>
　<hi>柵率衆入五百人大呼奮擊内應者起夹攻賊倉卒不知所為四奔山谷尋斬賊渠羅光權等華林亦平</hi>
　<hi>事在明年九月自金山兵勦東鄉甫八閲月破劇賦幾盡因即東鄉立縣並立萬年縣招降人居之然金</hi>
　<hi>雖屢破賊而所用土兵貪殘嗜殺剽掠甚于賊有巨族數百口闔門罹害者所獲婦女率指為賊屬載數</hi>
　<hi>千艘去民間謡曰土賊猶可土兵殺我金亦知民患之方倚其力不為禁又不能持亷軍資頗私入士民</hi>
　<hi>皆深怨焉</hi>質實<hi>餘千漢為餘汗縣汗讀若干劉宋改為餘干元升州明仍為縣安仁晉析餘汗縣地</hi>
　<hi>置晉興陳改安仁明與餘干並屬饒州府貴溪唐析弋陽縣地置明屬廣信府鄱陽秦為畨縣吴芮為番</hi>
　<hi>令稱番君是也漢置御陽縣明為撫州府治武平唐武平鎮閩改為塲宋升縣明屬汀州府今皆因之仙</hi>
　<hi>女雞公嶺方與紀要云華林山有李八百洞諸蹟正徳中陳福一作亂結砦山中周憲攻賊于仙女砦㧞</hi>
<pb n="KR2b0038_WYG_023-34b"/>
　<hi>之又克雞公嶺進薄華林深入敗没萬年明正徳七年析鄱陽餘干樂平貴溪四縣地置屬饒州府今因</hi>
　<hi>之董䃼麻城人吴廷舉字獻臣其先嘉魚人祖戍梧州遂家焉周南字文化縉雲人凌相南通州人林富</hi>
　<hi>莆田人王秩崑山人李承勛字立卿嘉魚人</hi>
夏四月罷大學士劉忠<lb/>
　<hi>劉瑾既誅張永魏彬輩猶用事永嘗遣廖鵬謁忠忠僕𨽻遇之又郤其餽永大恨是年忠典㑹試帝摘試</hi>
　<hi>録中舛誤示李東陽忠知中官所齮乞省墓歸忠抵家再上章乞致仕報許</hi>
秋八月以兵部侍郎陸完督邉兵討賊<lb/>
　<hi>先是參將桑玉屢敗僉事許承芳乞濟師尚書何鑑奏遣都督同知張俊為副總兵與参將王琮統京軍</hi>
<pb n="KR2b0038_WYG_023-35a"/>
　<hi>千人助討往來近畿亦不能破賊而馬中錫駐徳州張偉駐齊東久無功至是宣府延綏徴兵將集鑑乃</hi>
　<hi>請以完統之督邉將許㤗卻求馮禎等勦賊是月二日己夘也越八日丙戌召偉中鍚還下獄論死抵桑</hi>
　<hi>玉受賄縱賊罪完師行至涿州忽傳賊犯固安且逼京師帝御左順門召閣臣及鑑諭曰賊在東師乃西</hi>
　<hi>出恐緩不及事因命鑑召完入衞完遂還趨固安檄泰永等擊賊覇州敗之賊南走京師解嚴指揮賀勇</hi>
　<hi>等再敗賊于信安副總兵馮禎復大敗之阜城分兵進擊賊東走圍滄州賊渠劉宸中流矢乃解而南陷</hi>
　<hi>山東縣二十楊虎兵亦北犯威縣新河完頻請濟師益發遼東山西兵逐賊賊南圍濟寧焚運舟轉寇曹</hi>
　<hi>州禎㤗永斬二千餘人獲其魅朱諒㨗聞中官谷大用張忠意賊旦暮平乃自請督師詔以大用總督軍</hi>
　<hi>務伏羌伯毛鋭充總兵官忠監神鎗統京軍五千人往與完㑹勦比出師知賊方熾駐臨清不敢進時劉</hi>
<pb n="KR2b0038_WYG_023-35b"/>
　<hi>寵等縱横沂莒間而楊虎陷宿遷執淮安知府劉祥靈璧知縣陳伯安連陷虹永城虞城夏邑及歸徳州</hi>
　<hi>邉兵追及賊逼至小黄河渡口百户夏時設伏蹙之虎溺死餘賊奔河南推劉惠為首大敗副總兵白玉</hi>
　<hi>軍攻陷沈邱殺都指揮王保執都指揮潘翀北陷鹿邑有陳翰者與寗龍謀奉惠為奉天征討大元師趙</hi>
　<hi>鐩副之翰自為侍謀軍國重務兀帥府長史與龍立東西二厰治事分其軍為二十八營以應列宿各置</hi>
　<hi>都督聚衆至十三萬欲共出以牽制官軍于是惠鐩擾河南劉寵兄弟及齊彦名等擾山東黨分為二已</hi>
　<hi>而寵復轉而北永敗之濰縣還走覇州㑹明年正月帝將有事南郊賊遂謀以十二月朔伺帝省牲乗間</hi>
　<hi>犯駕鑑立奏聞急召完赴援即夜嚴設守備厥明帝召問鑑鑑請早出安人心遂成禮退賊知有備西掠</hi>
　<hi>保定諸州縣以去完擊破之文安賊南至湯隂完又督諸將追敗之先後俘斬千人是時賊黨雖衆然多</hi>
<pb n="KR2b0038_WYG_023-36a"/>
　<hi>脅從者精鋭不過千餘人自兵部下首功令官軍追賊賊輙驅良民當之急則棄所掠逸去官軍所殺皆</hi>
　<hi>良民故㨗書屢奏而賊勢不衰賊所過州縣率閉城守或棄城遁或遺之芻粟弓馬乞賊毋攻樂陵知縣</hi>
　<hi>許逵慨然為戰守計縣初無城督民版築不踰月城成令民屋外築牆牆高踰簷啓圭竇才容人家選一</hi>
　<hi>壯者執刃伺竇内餘皆入隊伍日視旗為號違者軍法從事又募死士伏巷中泂開城門賊果至旗舉伏</hi>
　<hi>發竇中人皆出賊大驚擾斬獲無遺後數犯數郤之遂相戒不敢近事聞進秩二等達之外知縣能抗賊</hi>
　<hi>者益都則牛鸞郯城則唐龍汶上則左經濬則陳滯然所當賊少而逵屢禦大賊有功遂與鸞俱超擢兵</hi>
　<hi>備僉事逵駐武定州州城圮濠平不能限牛馬逵築城鑿池設樓櫓置廵卒尋楊虎妻崔氏曰楊寡婦者</hi>
　<hi>以千騎犯利津濰縣指揮喬剛禦之賊少郤逵追敗之髙苑令指揮張勛邀之滄州先後俘斬二百七十</hi>
<pb n="KR2b0038_WYG_023-36b"/>
　<hi>餘人未幾賊别部掠徳平逵盡殱之威名大著</hi>質實<hi>齊東本鄒平縣地宋于縣之趙岩口置齊東鎮</hi>
　<hi>元改縣明屬濟南府固安漢方城縣地隋改置固安縣元升州明復為縣屬順天府今皆因之信安方輿</hi>
　<hi>紀要信安灣在天津西此即潛河曲拆處明正徳中賀勇遏劉六等于此阜城漢縣明屬河間府威縣漢</hi>
　<hi>廣平國斥章縣地元自升陘縣移威州治此明改縣屬廣平府虹縣漢夏邱縣地唐置虹縣明屬鳯陽府</hi>
　<hi>虞城漢虞縣隋改虞城明屬歸徳府今皆因之沈邱唐析項城縣地置明洪武初廢孝宗十年復置屬陳</hi>
　<hi>州今屬陳州府小黄河渡口在宿遷縣東南十里睢水合扵黄河謂之睢口今亦曰小河渡口鹿邑漢鄲</hi>
　<hi>縣地隋置鹿邑縣明屬歸徳府今因之濰縣漢密縣地隋唐嘗置濰州尋廢宋復置明洪武九年降縣屬</hi>
　<hi>平度州今屬萊州府湯隂漢蕩隂縣東魏省入鄴縣隋置湯隂縣明屬彰徳府今因之樂陵漢縣明屬武</hi>
<pb n="KR2b0038_WYG_023-37a"/>
　<hi>定州今屬武定府郯城春秋郯國漢郯縣唐省入下邳明洪武中復于故郯縣地置郯城縣屬沂州今屬</hi>
　<hi>沂州府濬縣漢黎陽縣地宋置濬州明降縣屬北直𨽻大名府今屬河南衛輝府利津金始以渤海縣之</hi>
　<hi>永利鎮置利津縣明屬濵州今改屬武定府高苑漢縣明屬青州府今因之徳平漢平昌縣五代唐改徳</hi>
　<hi>平明屬徳州今屬濟南府陸完字全卿長州人許承芳陽曲人許㤗都督僉事寧之子馮禎綏徳衛人劉</hi>
　<hi>祥安福人陳伯安濟寧人許逵字汝登固始人牛鸞字鳴世獻縣人唐龍字虞佐蘭谿人左經耀州人</hi>
冬十一月地震<lb/>
　<hi>是月十二日戊午京畿皆震覇州尤甚三日中十有九震</hi>
十二月以禮部尚書費宏兼文淵閣大學士預機務<lb/>
<pb n="KR2b0038_WYG_023-37b"/>
　<hi>前年秋宏自禮部侍郎進尚書帝躭于逸樂早朝日講俱罷上疏切諫報聞及是劉忠致仕遂以宏代</hi>
　質實<hi>費宏字子克鉛山人</hi>
黄河清<lb/>
　<hi>清河口至柳浦九十餘里河清三日自是月十八日甲午始</hi>質實<hi>淮安黄河自徐州府宿遷縣流</hi>
　<hi>入境内桃源縣城北東南至清河縣城南淮瀆洪澤湖水自西南來㑹既㑹淮水折而東北流經府治山</hi>
　<hi>陽縣西北之清江浦又東南經阜寧縣北境至安東縣城南又東北流經北沙鎮北過雲梯闗旋折入于</hi>
　<hi>海清河口在今清河縣治南泗水自山東魚臺縣流入境至此合淮謂之淮泗口亦曰清口後黄河奪泗</hi>
　<hi>流以合淮遂為淮黄交㑹之衝方輿紀要柳浦灣在淮安府東北四十里明河臣潘季馴築隄防河處也</hi>
<pb n="KR2b0038_WYG_023-38a"/>
　<hi>一統志作柳蒲灣</hi>
<hi>壬申</hi>七年夏閏五月都御史彭澤威寧伯仇鉞討平河南<lb/>
賊<lb/>
　<hi>是年春劉六等復突霸州京師戒嚴詔陸完及谷太用毛鋭還禦近畿賊乃西掠博野攻蠡縣臨城大用</hi>
　<hi>鋭與遇于長垣大敗鋭身被傷亡將印㑹許泰援兵至僅免而劉惠趙鐩亂河南連陷鹿邑上蔡西平遂</hi>
　<hi>平舞陽葉縱掠南頓新蔡商水襄城復還駐西平于是廷議召大用鋭還以畿輔山東賊委完命澤鉞提</hi>
　<hi>督軍務太監陸誾監軍専討河南賊時都督僉事馮禎副總兵時源參將神周金輔方擊敗惠鐩于西平</hi>
　<hi>賊奔入城官軍塞其門乘夜焚死千餘人斬馘稱是餘賊潰而西廵撫鄧璋等以為賊不足患朝崇王于</hi>
<pb n="KR2b0038_WYG_023-38b"/>
　<hi>汝寧宴飲連日賊招散亡乃復振陷鄢陵滎陽汜水鞏圍河南府三日諸軍始集賊屯洛南覘官軍饑疲</hi>
　<hi>迎戰右啃金輔不敢渡洛禎及源周方陣而後哨參將姚信所部京軍先馳失利遽遁陣亂賊乘之禎下</hi>
　<hi>馬殊死鬬援絶死焉由是賊勢益張澤至軍引見諸將校責以畏縮當死諸將校股栗伏罪良久乃釋遂</hi>
　<hi>下令鼓行薄賊賊始聞澤等將至遽奔汝州及聞官軍分布扼要害乃走寶豐復由舞陽遂平轉掠汝州</hi>
　<hi>東南敗奔固始屯朱率鎮永順宣慰彭明輔等擊之賊倉猝渡河溺死者二千人餘衆走光山鉞追及之</hi>
　<hi>命諸將神周姚信時源金輔左右夾擊賊大敗斬首千四百有竒湖廣軍亦破其别部賈勉皃于羅田賊</hi>
　<hi>沿途潰散自六安陷舒城復還光山至啇城官軍追之急賊復南攻六安將陷時源等涉河進敗之七里</hi>
　<hi>岡賊趨廬州至定逺西又敗還至六安分其衆為二劉惠與趙鐩二弟鐇鎬帥萬餘人北走商城而鐩</hi>
<pb n="KR2b0038_WYG_023-39a"/>
　<hi>道遇其徒張通及楊虎遺黨數千人與掠鳯陽陷泗宿睢寧定逺澤乃與鉞定計使神周追鐩時源金輔</hi>
　<hi>追惠姚信追勉皃勉皃鐩復合周信連敗之宿州追奔至應山其衆畧盡鐩薙髮懐度牒潛至江夏飯村</hi>
　<hi>店為軍士趙成所執送京師伏誅賊專事淫掠鐩稍有智計勸其黨毋妄殺移檄府縣約官吏師儒毋走</hi>
　<hi>避迎者安堵以是横行中原勢出劉六等上嘗攻鈞州五日以馬文升方家居舍之去有司遣人齎招撫</hi>
　<hi>榜至鐩具疏附奏言今羣奸在朝舞弄神器濁亂海内誅戮諫臣屏棄元老舉動若此未有不亡國者乞</hi>
　<hi>陛下睿謀獨斷梟羣奸之首以謝天下即梟臣首以謝羣奸其桀黠如此惠既失鐩益窘走南召指揮王</hi>
　<hi>謹追及之射中惠左目自縊死勉兒数為都指揮朱忠夏廣所敗獲之項城丁村餘黨邢本道劉資及楊</hi>
　<hi>寡婦等先後皆被擒澤出師四月而河南賊悉平</hi>質實<hi>博野後漢置博陵縣晉改曰博陸後魏改</hi>
<pb n="KR2b0038_WYG_023-39b"/>
　<hi>博野元世祖至元三年廢三十一年復置明洪武初屬祁州六年改屬保定府蠧縣漢蠡吾縣北齊省入</hi>
　<hi>博野縣明洪武八年復置蠡縣屬保定府臨城漢房子縣唐改臨城明屬趙州今皆因之長垣漢縣舊治</hi>
　<hi>在縣東北三十五里後遷徙不一明洪武中以河患遷于古蒲城屬開州今屬大名府上蔡秦縣後魏徙</hi>
　<hi>縣治于懸瓠城改故縣為臨汝縣北齊廢縣隋開皇中於臨汝故縣置武津縣大業初改後魏徙置之上</hi>
　<hi>蔡為汝陽復以武津為上蔡西平漢縣遂平漢呉房縣唐元和中改遂平明與上蔡西平並屬汝寧府今</hi>
　<hi>皆因之舞陽漢縣晉改北舞唐復為舞陽縣葉縣春秋楚地秦曰葉陽漢置葉縣明與舞陽並屬裕州今</hi>
　<hi>屬南陽府新蔡漢縣元省入息州明洪武四年復置屬汝寧府㐮城漢縣明屬許州汝寧漢汝南郡後周</hi>
　<hi>改蔡州元升汝寧府今皆因之汜水漢成臯縣隋改汜水明屬鄭州今屬開封府寳豊唐析魯山郟城二</hi>
<pb n="KR2b0038_WYG_023-40a"/>
　<hi>縣地置武興縣尋改中興又改龍興宋熙寧五年廢入魯山元祐元年復置宣和二年改曰寳豊元省入</hi>
　<hi>渠縣明成化十一年復置屬汝州今因之朱臯鎮在固始縣東北六十里與江南潁州府接界明置廵司</hi>
　<hi>今裁光山劉宋置光城縣隋改光山明屬光州羅田本漢蘄春縣地梁置羅田縣明屬黄州府今皆因之</hi>
　<hi>六安元置宋開寳初置六安縣政和中為六安軍治元兼置州明省縣入州屬廬州府今升直𨽻州舒城</hi>
　<hi>唐分合肥廬江二縣地置舒城縣明屬廬州府商城漢雲婁縣地劉宋僑置苞信縣隋改殷城宋建隆初</hi>
　<hi>以宣祖諱改商城至道三年省入固始明成化十一年復置屬光州今皆因之七里岡在六安州西界睢</hi>
　<hi>寜金析宿遷縣之古城置睢寜縣明屬邳州今改屬徐州府應山隋縣明洪武初省尋復置屬随州今屬</hi>
　<hi>徳安府丁村集在項城縣東三十里彭澤字濟物蘭州人神周夀州人涇陽伯英之子鄧璋字禮方涿州</hi>
<pb n="KR2b0038_WYG_023-40b"/>
　<hi>人崇王明史諸王傳崇簡王見澤子靖王祐樒正徳六年卒子恭王厚耀嗣</hi>
秋八月陸完追賊于狼山平之<lb/>
　<hi>完既專討畿輔山東賊賊南犯滕縣副總兵劉暉大敗之賊遂奔登萊海套完師次平度檄郤永白玉與</hi>
　<hi>游擊温恭三道進攻命副總兵張俊李鋐及許㤗劉暉分軍邀其奔逸賊走連戰皆大敗之賊乃變服昜</hi>
　<hi>馬走先後禽斬二千六百餘人賊止三百人北走沿途招聚勢復張剽香河寶坻玉田轉攻武清游擊王</hi>
　<hi>杲敗殁畿輔復震動而賊轉南至冠縣暉襲敗之指揮張勛又敗之平原賊南奔邳州渡河抵固始走湖</hi>
　<hi>廣奪舟夏口遇副都御史馬炳然殺之復登陸焚漢口為指揮滿弼等追及劉六中流矢與子仲淮赴水</hi>
　<hi>死劉七齊彦名率五百人舟行自黄州順流抵鎮江南京告急完疾趨而南時河南賊已平帝命彭澤仇</hi>
<pb n="KR2b0038_WYG_023-41a"/>
　<hi>鉞㑹完軍進勦大兵盡集江南北賊猶乘潮上下肆掠操江武靖伯趙洪澤都御史陳世良遇之敗績死</hi>
　<hi>者無算既而賊治舟孟瀆完等至鎮江留鉞防守令温恭以騎兵駐江北完親督諸將以舟師分道扼之</hi>
　<hi>賊懼奔通州颶風大作棄舟走保狼山完命同知羅瑋夜導軍蹙之山南彦名中槍死七中矢亦赴水死</hi>
　<hi>餘賊盡平賊作亂凡二年中原郡邑多殘破所在殺官吏其死難最著者畿内則棗强知縣叚豸大城知</hi>
　<hi>縣張汝舟主簿李銓河南則陣亡指揮景瑞等三十三人守城被害為鹽運使同知徐天英封御史朱紀</hi>
　<hi>西平知縣王佐縣丞毛繡上蔡知縣霍恩典史梁逵葉縣知縣唐天恩永城知縣王鼎裕州同知郁采都</hi>
　<hi>指揮詹濟御史任賢固始丞曽基夏邑丞安宣沈邱丞杜斌息縣主簿邢祥睢寧主簿金聲邱紳西華知</hi>
　<hi>縣李景教諭孔環山東則萊蕪知縣無驂主簿韓瑭萊州衞指揮蔡顯南畿則靈壁主簿蔣賢指揮同知</hi>
<pb n="KR2b0038_WYG_023-41b"/>
　<hi>梁文皆抗節死事聞贈官賜祭予廕立祠如制</hi>質實<hi>狼山方輿紀要在通州南十五里與塔山軍山</hi>
　<hi>馬鞍山力刃山相連屬亦謂之狼五山相傳有白狼居此或曰山形如狼髙五十三丈周三百四十六丈</hi>
　<hi>勝槩甲于江北滕縣周時滕薛小邾三國地漢置蕃縣隋改滕縣明初屬濟寧府洪武十八年改屬兖州</hi>
　<hi>府平度漢縣後漢改置膠東後齊改置長廣隋曰膠水明洪武二十一年置平度州屬萊州府香河遼置</hi>
　<hi>寳抵金置明並屬順天府今皆因之玉田唐置明屬薊州今改屬遵化州冠縣隋冠氏縣元升冠州明降</hi>
　<hi>縣屬東昌府今因之平原秦縣明屬徳州令屬濟南府夏口春秋時為夏汭又曰夏州後漢末始謂之夏</hi>
　<hi>口建安十四年呉孫權築城于此今武昌府西南為沙羡城夏口城在其南漢口在漢陽府城北二里漢</hi>
　<hi>水自沔陽州景陵縣東流入府境經漢川縣西流至此又東與江㑹于大别山因名漢口孟瀆在常州府</hi>
<pb n="KR2b0038_WYG_023-42a"/>
　<hi>治西三十里犇牛鎮東南滙運河北流六十里入楊子江唐刺史孟簡所開因名大城漢為東平舒縣五</hi>
　<hi>代唐改置大城縣明屬覇州今屬順天俯萊州衞在萊州府治南明洪武三年建  本朝順治十六年裁</hi>
　<hi>裕州金置明屬南陽府今因之萊蕪漢縣明屬㤗安州今屬㤗安府叚豸字世高澤州人由兵科給事中</hi>
　<hi>謫棗强知縣賊至連戰却之及城陷中四矢一槍瞋目大呼殺賊而死賊屠其城張汝舟官大城時與主</hi>
　<hi>簿李銓迎戰皆被殺王佐字汝弼潞州人授西平知縣手殺賊數十人矢斃其渠帥賊忿急攻三日佐力</hi>
　<hi>屈被執罵不絶口賊懸諸竿殺而支解之霍思字天錫易州人歴知上蔡縣與梁逵共守當賊至時語妻</hi>
　<hi>劉曰脱有急汝若何劉願同死乃築臺廨後約曰見我下城即賊入矣及城陷恩㧞刀下城劉臺上見之</hi>
　<hi>即縊未絶以簪刺心死恩被執賊脅之跪罵曰吾此膝肯為賊屈乎賊日殺人以懾之罵益厲賊以刀抉</hi>
<pb n="KR2b0038_WYG_023-42b"/>
　<hi>其口支解之梁逵自經死唐天恩知葉縣與父政等七人俱死王鼎知永城城陷繫印于肘端坐待賊不</hi>
　<hi>屈死郁采字亮之浙江山隂人由主事謫教諭歴遷裕州同知與詹濟在賢共堅守斬獲多城破被執悉</hi>
　<hi>罵不輟賊碎其輔頰而死濟亦不屈死賢嘗為御史毋䘮里居招邑子三千人拒守罵賊死一家死者十</hi>
　<hi>三人曽基為固安丞被執使馭馬不從被害安宣授夏邑丞賊楊虎逼其境或勸毋往宣兼程進抵任七</hi>
　<hi>日賊大至拒守有功城陷死之邢詳已致仕城䧟罵賊死金聲邱紳與義士朱用之迎戰死孔環南宫人</hi>
　<hi>由嵗貢生授來安知縣為劉瑾黨所䧟左遷西華教諭被執賊曰呼我王即釋汝厲聲曰我不得碎汝萬</hi>
　<hi>叚肯還求活耶遂被殺熊驂固始人為賊所執與主簿韓瑭俱不屈死瑭太谷人蔡顯與三子淇英順俱</hi>
　<hi>禦賊力戰死汝舟天恩鼎基諸人里貫無攷馬炳然内江人趙洪澤武靖侯輔之孫陳世良臨海人</hi>
<pb n="KR2b0038_WYG_023-43a"/>
九月召洪鐘還以彭澤代之<lb/>
　<hi>時蜀盜鄢夲恕藍廷瑞廖惠方四曹甫雖已平而廖麻子猖獗如故連陷州縣又賊麻六兒者越百丈闗</hi>
　<hi>以窺川東殺副使馮傑勢甚張鐘不能制廵按御史王綸紀功御史汪景芳劾鐘乃召鐘還以澤往代澤</hi>
　<hi>未至廵撫高崇熙恇怯主招撫麻子等陽受約崇熙遽請罷諸軍令副使張敏徙臨江市民空其地處之</hi>
　<hi>許給復三年為請于朝副使馬昊力争謂臨江市上逹重叙下連湖湘地土饒衍奈何棄以資賊自遺患</hi>
　<hi>崇熈不從昊乃益治兵防變已而賊果執敏叛詔逮崇熙擢吴右僉都御史代之賊圍中江將趨成都㑹</hi>
　<hi>澤已至先擊平麻六兒遂與昊及總兵官時源連敗廖麻子遣游擊閻勲追斬之劍州餘衆走推其黨喻</hi>
　<hi>思俸為王總兵官陳珣逐之急賊偽降因北渡江襲殺都指揮姚震轉入巴山故巢珣不敢前陜西兵與</hi>
<pb n="KR2b0038_WYG_023-43b"/>
　<hi>賊戰潰賊遂越寕羗犯畧陽珣軍鼓譟賊夜走越廣元為官軍所遏還趨通巴招餘黨諸將率稱病不擊</hi>
　<hi>賊詔逮珣且讓昊昊乃與澤督諸師獲思俸西鄉山中澤遂移軍漢中請班師未報而内江榮昌賊駱松</hi>
　<hi>祥范藻等復熾澤旋師討平羣盗悉靖詔澤暫留保寧鎮撫初廖麻子攻破綿竹等縣西安衞指揮僉事</hi>
　<hi>毅輔戰死麻六兒之衝百丈闗嘉定州人雷應通父子七人倡義禦賊被執皆死之</hi>質實<hi>百丈闗方</hi>
　<hi>輿紀要在廣元縣東百六十里闗傍有河深百丈亦曰百大闗渡道出巴州臨江市一名臨江鎮在忠州</hi>
　<hi>西一里有廵司戍守重叙謂重慶叙州也叙州漢犍為郡地梁置戍州宋改叙州元路明府今因之中江</hi>
　<hi>漢郪縣地三國漢析置伍城縣隋改元武宋改中江明屬潼川州今屬潼川府寧羌明洪武分沔縣地置</hi>
　<hi>寜羗衛成化二十二年升州屬漢中府廣元秦葭萌縣地三國漢曰漢夀縣晉改晉夀尋析置興安縣隋</hi>
<pb n="KR2b0038_WYG_023-44a"/>
　<hi>改緜谷為利州治元為廣元路治明洪武七年改府是年降州十四年降縣屬保寧府通巴謂通江縣巴</hi>
　<hi>州也巴州梁置明洪武中降縣正徳九年復升為州屬保寧府今並因之内江漢資中縣地後周置中江</hi>
　<hi>隋改内江明屬成都府今屬賢州榮昌唐析内江縣地置昌元縣元省明洪武六年復置營昌屬重慶府</hi>
　<hi>今因之西安衛明洪武中置𨽻陜西都司嘉定州後周置峩眉縣為平羗郡治隋初郡廢縣屬嘉州尋改</hi>
　<hi>縣曰青衣又改龍㳺為眉山郡治唐為嘉州治南宋改嘉定州元路明洪武四年改府九年降州直𨽻四</hi>
　<hi>川布政司今升府馮傑見明史忠義傳未詳其里貫傑追擊麻六兒于蒼溪俘斬頗衆日晡移營鐡山闗</hi>
　<hi>賊乗夜衝突傑死之贈按察使諡恪愍髙崇熙石州人</hi>
賜義子一百二十七人國姓<lb/>
<pb n="KR2b0038_WYG_023-44b"/>
　<hi>帝所悦中官奴卒輒收為義子亡虜亦與馬並賜姓朱氏御史賀泰抗諌諸近倖激帝怒謫衢州推官</hi>
冬十一月留宣府大同遼東兵于京營<lb/>
　<hi>先是七月中兵部尚書何鑑以羣盜未盡請留邊將劉暉戍山東時源戍河南郤永戍畿輔李鋐戍淮陽</hi>
　<hi>各假總兵之職俟事寧始罷仇鉞言邊軍久勞風土不習人馬俱病今賊已漸平請留三之一討賊餘悉</hi>
　<hi>遣還廷議二人言俱是請四將各千人鎮壓他將許泰神周金輔温恭等俱統所部還鎮帝許之命延綏</hi>
　<hi>軍徑還遼東宣府大同軍過闗勞賜帝方好弄兵時有江彬者以大同游擊𨽻總兵官張俊赴調過薊州</hi>
　<hi>殺一家二十餘人誣為賊得賞嘗與賊戰淮上被三矢其一著面鏃出于耳拔之再戰帝聞而壯之及還</hi>
　<hi>軍過京師彬因錢寧得召見帝見其矢痕曰彬健乃爾邪彬狡黠強狠貌魁碩有力善騎射談兵帝前帝</hi>
<pb n="KR2b0038_WYG_023-45a"/>
　<hi>大悦遂與宣府守將皆留不遣擢彬都督僉事出入豹房同卧起寵在寧上寧心忌之彬知寧不相容顧</hi>
　<hi>左右皆寧黨欲藉邊兵自固因盛稱邊軍驍悍勝京軍請五調操練言官交章諫大學士李東陽疏稱十</hi>
　<hi>不便皆不聼于是邊軍入衛立東西兩官㕔禁中視團營東以太監張忠領之西以許泰領之已而神周</hi>
　<hi>坐罪謫夤縁得八豹房復官未㡬劉暉亦召侍設勇士營俾周暉分領與彬泰同賜國姓為義兒名四鎮</hi>
　<hi>兵又名外四家兵以彬兼統帝别領羣閹善騎射者為一營號中軍晨夕馳逐甲光照宫苑呼噪聲達九</hi>
　<hi>門帝時臨閲謂之過錦</hi>質實<hi>江彬宣府人錢寧不知所出或曰鎮安人㓜鬻太監錢能家為奴能</hi>
　<hi>嬖之冒錢姓</hi>
十二月李東陽罷<lb/>
<pb n="KR2b0038_WYG_023-45b"/>
　<hi>東陽以老病乞休前後章數上至是始許賜敕給廪𨽻如故事東陽立朝五十年清節不渝以文章領袖</hi>
　<hi>縉紳朝廷大著作多出于其手奬成後進推挽才彦學士大夫出其門者率粲然有所成就初與劉健謝</hi>
　<hi>遷請誅劉瑾及健遷去而東陽獨留氣節之士多非之侍郎羅圯上書勸其早退至請削門生籍東陽得</hi>
　<hi>書俛首長嘆而已然方逆瑾肆虐時潛移嘿奪保全善類天下亦陰受其庇云致仕四年卒</hi>
<hi>癸酉</hi>八年春正月召陳金還以俞諫代之<lb/>
　<hi>初陳金擊破東鄉賊土兵縱弩射趫㨗若飛賊大窘土兵邀賞千金金靳不予乃縱賊使逸桀黠者多不</hi>
　<hi>死尚數千人金急欲成功遂下令招撫及破姚源金喜謂功在旦夕與將吏置酒髙㑹賊覘諸要害無守</hi>
　<hi>者乃悉所有賂土兵乗間遁去賊絶㸑已三日自分必死沿途棄稚弱散婦女抵貴溪始得一飽食遂轉</hi>
<pb n="KR2b0038_WYG_023-46a"/>
　<hi>掠衢徽間金知失策亦下令招降賊首王浩八等故偽降以緩官兵攻剽如故卒不能盡賊紀功給事中</hi>
　<hi>黎奭及兩京言官交章劾金乃召金還以俞諫代督江西浙江福建諸軍討之時浩八衆萬餘流刼弋陽</hi>
　<hi>上饒等州縣尋掠婺源休寕屯浙江開化諫撽嘉興同知伍文定與參將李隆都指揮江洪僉事儲珊擊</hi>
　<hi>賊軍華埠都指揮白宏與湖州知府黄㐮别營馬金賊黨劉昌三被執宏官軍大挫浩八突華埠洪文定</hi>
　<hi>擊敗之隆珊追至池淮破其巢而洪以奇共深入中賊誘與指揮張琳等皆被執文定等殿後得還賊亦</hi>
　<hi>遁歸江西德興以所執宏洪等為質求撫于按察使王秩秩受之為傳送姚源浩八奔據貴溪裴源山餘</hi>
　<hi>衆復集連營十里諫令秩與副使胡世寕參政呉廷舉列屯要㫁其歸路躬與都督李鈜乗夜冒雨潛進</hi>
　<hi>大破之俘斬數千人遂擒浩八其黨潰走玉山諫與南贛廵撫周南江西廵撫任漢復擊斬七百餘人餘</hi>
<pb n="KR2b0038_WYG_023-46b"/>
　<hi>賊奔姚源有賊渠胡浩三者降復叛廷舉往諭為所問留居三月盡得其要領誘其黨使自携貳廷舉遂得</hi>
　<hi>還浩三果殺其兄浩二内亂諫督官兵乗之擒浩三諫懲金失一意用兵而任漢巽懦先為布政使嘗贊</hi>
　<hi>金主撫雖亟上首功追賊緩餘黨復起先是金所撫束卿賊艾茹七等二百人𨽻世寕麾下號新兵率以</hi>
　<hi>擊浩八所過縱掠執安仁官氏二女欲汙之赴水死奭奏其事乃下令㪚遣尋懼罪復叛衆至二千餘諌</hi>
　<hi>遣參將桂勇等分道討擒之萬年雖立縣賊尚衆吏胥多賊黨官府動息必知副使李情治峻急衆欲叛</hi>
　<hi>畏鋐在餘干不敢發㑹鋐卒王埀七胡念二等遂作亂殺情及饒州通判陳逹秦碧指揮邢世臣等焚廨</hi>
　<hi>舍諫發兵擒之亂乃定言官劾諫及漢南兵部請召漢還命諫兼領廵撫已復擊臨川賊斬其魁陳玖譚</hi>
　<hi>懿昌等而遣李隆擊新淦賊賊踞萬山中僣稱王且八年隆等深入悉就擒俘斬千七百餘人録功進諫右</hi>
<pb n="KR2b0038_WYG_023-47a"/>
　<hi>副都御史巡撫如故劇賊徐九齡者嘯聚幾三十年出没江湖黄州徳安九江安慶池州太平咸被其害</hi>
　<hi>諫討斬之羣盗悉平</hi>質實<hi>弋陽三國呉置葛陽縣隋改弋陽明屬廣信府上鐃漢鄱陽地三國呉析</hi>
　<hi>置上饒縣明為廣信府治婺源唐縣元升州明復為縣休寧三國呉置休陽後改海陽晉曰海寧隋改休</hi>
　<hi>寧明與婺源俱屬徽州府開化宋縣明屬衢州府今皆因之華埠鎮在開化縣南三十里馬金鎮在開化</hi>
　<hi>縣北三十五里以馬金嶺而名池淮溪名有二源一出歇嶺一出明化縣西百里大榕嶺合流至縣西三</hi>
　<hi>十里滕巖下之池淮畈曰池淮溪徳興唐徳興塲南唐升縣明屬饒州府今因之裴源方輿紀要水名在</hi>
　<hi>萬年縣界按明寔録俞諌破賊于貴溪之裴源萬年縣東南至貴溪百五十里本貴溪之逺鄙也臨川後</hi>
　<hi>漢置臨汝縣隋改臨川明為撫州府治今因之俞諫字良佐桐廬人黎奭京山人伍文定字時泰松滋人</hi>
<pb n="KR2b0038_WYG_023-47b"/>
　<hi>儲珊穎州人胡世寧字永清仁和人李鋐大同右衛人任漢温江人李情靈寶人黄衷南海人陳逹閩</hi>
　<hi>縣人按明史忠義傳有萬琛者字廷顯宣城人慷慨負氣節舉于鄉知瑞金縣孝宗十八年正月劇盗大</hi>
　<hi>至縣人洶洶逃竄或勸琛急去琛斥之率民兵數十人迎敵殺賊二十餘人相持至明日力屈被執罵不</hi>
　<hi>絶口賊攢刺之乃死贈光禄少卿賜祭𦵏子廕考明武宗寔録琛之死賊乃是年八月明史系之孝宗十</hi>
　<hi>八年正月者盖傳聞之異</hi>
夏六月河決黄陵岡<lb/>
　<hi>先是河自北徙至沛縣飛雲橋俱入漕河南河故道淤塞水惟趨單豐之閒河窄水溢遂連年决黄陵岡</hi>
　<hi>入賈魯河汛溢横流直扺豐沛御史林茂逹以北决安平鎮為虞請濬儀封考城上流引河南流以分其</hi>
<pb n="KR2b0038_WYG_023-48a"/>
　<hi>勢然後塞决口築故隄工部侍郎崔巖奉命修理乆之無功以侍郎李堂代巖堂謂河流故道堙者不可</hi>
　<hi>復疏請築隄以障河北徙工未竣而河南盗起召堂還京隄役由此罷至是河復决黄陵岡部議以其地</hi>
　<hi>界大名山東河南守土官事權不一請耑遣重臣乃命管河副都御史劉愷兼理其事愷奏率衆祭告河</hi>
　<hi>神越二日河已南徙尚書李鐩因請祭河且賜愷羊酒愷于治河束手無䇿特歸功于神曹單問被害日</hi>
　<hi>甚</hi>質實<hi>飛雲橋在沛縣城南汜水經其下入泗水為往來津要單縣魯單父邑漢為單父縣唐光</hi>
　<hi>啓中置單州于此明洪武元年省縣入州二年改州為縣屬兖州府今屬曹州府豐縣秦沛縣之豐邑漢</hi>
　<hi>置縣明屬徐州今屬徐州府曹縣漢定陶縣地隋析置濟陰縣為曹州治金徙州治乗氏故縣明初徒安</hi>
　<hi>陵鎮尋徙盤石鎮改州為縣屬濟寧府正統十一年復置曹州以縣屬焉今屬曹州府林茂逹莆田人省</hi>
<pb n="KR2b0038_WYG_023-48b"/>
　<hi>巖字民瞻郴州人李堂字時升鄞縣人劉愷直𨽻新安人</hi>
秋八月土爾番據哈密<lb/>
　<hi>初許進既復哈密阿哈瑪特悔過送還善巴尋以王越言復善巴舊封自是哈密得安土爾番亦通貢如</hi>
　<hi>故有思克保喇者哈商弟也與善巴不相既當事患之令善巴娶哈商女與之結好善巴嗜酒掊克失衆</hi>
　<hi>心部下阿爾保喇等咸怨隂搆于土爾番阿哈瑪特之㓜子曰展特穆爾亦哈商女所出遂迎之主哈密</hi>
　<hi>善巴懼絜家走苦峪時恩克保喇與囘囘都督舍音和珊在肅州邉臣以二人為番衆所服令還輔善巴</hi>
　<hi>與百户董傑偕行傑有膽畧扺哈密阿爾保喇與其黨五人約夜以兵來刼傑知之與恩克保喇等計事</hi>
　<hi>立斬之其下遂不敢叛乃令善巴還哈密展特穆爾還土爾番㑹阿哈瑪特死莾蘇爾嗣為蘇勤坦與弟</hi>
<pb n="KR2b0038_WYG_023-49a"/>
　<hi>相仇毅展特穆爾懼不敢歸以恩克保喇乃其毋黨願留哈密依之邉臣慮與善巴有隙居之甘州葢孝</hi>
　<hi>宗十七年也既而莾蘓爾遣使求展特穆爾廷議持不可以甘州守臣言送之還即輸邉情于莾蘓爾莾</hi>
　<hi>蘓爾桀黠變詐踰于父素有吞哈密之志又得其弟合謀而阿哈瑪特殁之明年善巴亦率子巴牙濟襲</hi>
　<hi>忠順王昏愚淫虐不得于其屬部心怵部人害已莽蘓爾因數以甘言誘之至是巴牙濟竞棄其國奔土</hi>
　<hi>爾番莽蘓爾奪其印遂遣和卓塔實鼎據守哈密</hi>質實<hi>恩克保喇舊作奄克孛剌阿爾保喇舊作</hi>
　<hi>阿孛剌展持穆爾舊作真帖木兒舍音和珊舊作冩亦虎仙莽蘓爾舊作滿速兒巴雅濟舊作拜牙即和</hi>
　<hi>卓塔實鼎舊作火者他只丁今改</hi>
冬十二月江西饑<lb/>
<pb n="KR2b0038_WYG_023-49b"/>
　<hi>遣南京刑部侍郎鄧璋徃振之</hi>
　<lb/>
　<lb/>
　<lb/>
　<lb/>
　<lb/>
　<lb/>
御定資治通鑑綱目卷十八<lb/>
</p>
<p>
</p>
  </div>
</body>
</text>
</TEI>
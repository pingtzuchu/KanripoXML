<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0038_WYG_011-1a"/>
欽定四庫全書<lb/>
御定資治通鑑綱目三編卷六<lb/>
　<hi>起庚寅明成祖永樂八年盡己亥明成祖永樂十七年</hi>凡十年<lb/>
<hi>庚寅</hi>八年春正月免揚州淮安鳯陽陳州水災田租<lb/>
　<hi>掦州淮安鳯陽陳州去年被水至是免其所逋田租軍民有典賣子女者官為贖還</hi>
二月帝自將征韃靼<lb/>
　<hi>以北征詔天下命户部尚書夏原吉總行在九卿事輔皇長孫瞻塞留守北京命學士胡廣庻子楊榮諭</hi>
　<hi>徳金㓜孜從以生友督中軍栁升副之何福鄭亨督左右哨陳懋劉才督左右掖劉江督前哨衆五十萬</hi>
<pb n="KR2b0038_WYG_011-1b"/>
　<hi>出塞</hi>質實<hi>陳懋為陳亨子夀州人封寧陽侯劉江即劉榮宿遷人初冒父名江後永樂十七年以破</hi>
　<hi>倭功封廣寜伯始更名榮</hi>
夏五月大敗韃靼于鄂諾河布尼雅實哩遁遂征阿嚕<lb/>
台<lb/>
　<hi>帝至臚朐河布尼雅實哩聞大軍至懼欲與阿嚕台哩俱西阿嚕台不從衆潰散君臣始各為部布尼雅實</hi>
　<hi>西奔阿嚕台東奔帝追及于鄂諾河布尼雅實哩拒戰帝麾兵奮擊大敗之布尼雅實哩棄輜重牲畜以</hi>
　<hi>七騎遁遂詔移師征阿嚕台</hi>質實<hi>鄂諾河即黑龍江上流發源自魯克倫河西北二百里許肯特</hi>
　<hi>山之忒勒爾几嶺此河之北喀爾喀與俄羅斯接壤河源之南東為魯克倫河源西為土喇河源即元太</hi>
<pb n="KR2b0038_WYG_011-2a"/>
　<hi>祖始興之地也今鄂諾河舊作斡難河  改</hi>
六月擊阿嚕台敗之<lb/>
　<hi>帝次青楊戍度飛雲壑阿嚕台乞降帝察其詐命諸將嚴陣以待已而果悉衆來犯阿嚕台率千騎當中</hi>
　<hi>堅帝自將精騎衝擊矢下如注阿嚕台墮馬遂大敗追奔百餘里斬其名王以下百數十人至廣漠戍班</hi>
　<hi>師擒躡後者殱之</hi>質實<hi>一統志明永樂中北征其度漠驛站自庫楞海子回至開平有青楊戍蒼</hi>
　<hi>松峽飛雲壑静鹵鎮廣漠戍諸處方輿紀要庫楞海子在飲馬河東飛雲壑在鄂諾河東北廣漠戍在磧</hi>
　<hi>北濶庫楞海子舊作  濼海子今改</hi>
秋七月次開平宴勞軍士<lb/>
<pb n="KR2b0038_WYG_011-2b"/>
　<hi>帝在軍念士卒艱苦毎蔬食是日宴賚始復常膳</hi>
振安慶徽州鳯陽鎮江饑<lb/>
帝還北京<lb/>
　<hi>御奉天殿受朝賀論功行賞</hi>質實<hi>奉天殿蕪史皇極門内居中向南者曰皇極殿即奉天殿左向</hi>
　<hi>西者曰文昭閣即文樓右向東者曰武成閣即武樓</hi>
八月寜逺侯何福自殺<lb/>
　<hi>福為太祖時宿將惠帝時與盛庸平安禦燕師于淮北戰敗奔還帝即位推誠用福聘其甥女為趙王妃</hi>
　<hi>命鎮寜夏移甘肅委寄甚重及從征數違節度羣臣有言其罪者福益怏怏師還都御史陳瑛劾其怨望</hi>
<pb n="KR2b0038_WYG_011-3a"/>
　<hi>福懼自縊死爵除趙王妃尋廢</hi>
河溢開封<lb/>
　<hi>河決開封壊城二百餘丈民被患者萬四千餘户没田七千五百餘頃帝以國家藩屏重地特遣工部侍</hi>
　<hi>郎張信徃視</hi>質實<hi>張信祥符人時有两張信一臨淮人注見前</hi>
冬十一月帝還京師<lb/>
十二月阿嚕台貢馬<lb/>
　<hi>阿嚕台使來貢馬帝納之自是數入貢</hi>
陳季擴乞降以為交阯右布政使不受命<lb/>
<pb n="KR2b0038_WYG_011-3b"/>
　<hi>先是沐晟追陳季擴于靈長海口大敗之斬首三千餘級獲偽將軍黎弄季擴蹙奉表乞降帝心知其詐</hi>
　<hi>姑許之詔授交阯布政使其黨阮帥胡具鄧景異鄧鎔並都指揮陳原撙右參政潘季祜按察副使詔下</hi>
　<hi>賊無悛心尋復反</hi>質實<hi>靈長海口在安南國舊乂安府東</hi>
始命内官監軍<lb/>
　<hi>敕王安等監都督譚青軍馬靖廵視甘肅馬騏鎮交阯此監軍巡視之始</hi>質實<hi>譚青清流人崇安侯</hi>
　<hi>淵子</hi>
　　發明<hi>洪武十一年六月討五開蠻之役太祖嘗遣内侍吳誠觀兵呂玉閲勝雖云傳命四方而</hi>
　　<hi>實開監軍之漸兹成祖八年遂有中官王安馬靖馬騏等監廵鎮守之敕未幾而馬騏即以采辦激</hi>
<pb n="KR2b0038_WYG_011-4a"/>
　　<hi>變致騷動炎方交人屢叛而後嗣不悟踵其覆轍終明之世監軍之禍史不勝書履霜堅氷有以哉</hi>
<hi>辛夘</hi>九年春正月復命張輔帥師討交阯<lb/>
　<hi>季擴既不受命放兵劫掠勢又滋蔓官軍不能制帝以張輔為交人所憚乃命輔為征討副將軍㑹晟討</hi>
　<hi>之輔至申軍令都督黄中違節度詰之不遜斬以㣘將士愓息無敢不用命者</hi>
　　發明<hi>交人好亂苦中國拘束又數為吏卒擾徃徃叛服不常張輔自代朱能征交阯軍命嚴明</hi>
　　<hi>將士用命都督黄中之斬無不悚慴故三擒偽王鎮懾南域威足以定之也後惟黄福善治交然馬</hi>
　　<hi>騏激變莫之禁倒馬坡之役桞升敗没福奔還至為守關所執其不及輔逺矣</hi>
二月都御史陳瑛以罪誅<lb/>
<pb n="KR2b0038_WYG_011-4b"/>
　<hi>帝初即位御下多用重典瑛承風㫖專以搏擊為能帝竉任之瑛益務深刻傾陷不可勝計帝北廵皇太</hi>
　<hi>子監國刑科給事中耿通等劾瑛擅殺無辜中允劉子春等劾瑛方命自恣太子皆宥之心惡瑛至是帝</hi>
　<hi>始聞其不法状乃下獄死天下快之</hi>
　　發明<hi>瑛為北平僉事時受燕府金錢通宻謀成祖稱帝召擢憲職一涖事即請追戮效死諸臣</hi>
　　<hi>獄辭連染百家號泣殆無遺種成祖以其能發奸竉任之排陷無算一時如紀綱馬麟丁珏秦政學</hi>
　　<hi>趙緯李芳之徒皆以傾險為能事瑛固首希風㫖實由成祖逆取天下欲以嚴酷立威瑛得中其隠</hi>
　　<hi>耳迨誅瑛而殘賊已多其能獨罪瑛乎</hi>
詔赦交阯<lb/>
<pb n="KR2b0038_WYG_011-5a"/>
　<hi>自永樂九年二月二十四日以前交阯但有嘯聚山林者咸赦其罪軍復原伍民復原業其官員軍民有</hi>
　<hi>犯已發覺者咸赦除之</hi>
倭陷昌化千户所<lb/>
　<hi>倭掠廣東昌化千户所殺守將敕副總兵李珪戴罪自贖</hi>質實<hi>昌化千户所按千户所洪武二十五</hi>
　<hi>年建在昌化縣治北一十里今昌化縣屬瓊州府</hi>
命工部尚書宋禮浚㑹通河<lb/>
　<hi>河為元轉漕故道岸狹沙淺元末已廢不用洪武中復因河决遂淤及帝建北京河海兼運海運險逺多</hi>
　<hi>失亡而河運則由江淮逹陽武陸輓百七十里入衛河民苦其勞濟寜州同知潘叔正請復㑹通河帝命</hi>
<pb n="KR2b0038_WYG_011-5b"/>
　<hi>禮與侍郎金純治之禮以㑹通之源必資汶水乃用汶上老人白英䇿築壩東平之戴村遏汶流使南無</hi>
　<hi>入洸北無歸海滙諸泉之水盡出南旺中分為二道以四分南流接徐沛六分北流逹臨清南旺地勢髙</hi>
　<hi>決其水南北皆注所謂水脊也因相地勢置閘三十有八以時蓄洩禮又請疏東平沙河合馬常泊之流</hi>
　<hi>以益汶運道乃成</hi>質實<hi>衛河源出河南輝縣蘇門山百門泉經新鄉汲縣而東至濬縣境淇水入</hi>
　<hi>焉宋元名曰御河由内黄東出至山東館陶西漳水合焉東北至臨清與㑹通河合北歴德滄諸州至青</hi>
　<hi>縣南合滹沱北逹天津㑹白水入海所謂衛漕也汶水㤗安府萊蕪縣東北水經汶水與淄水俱出原山</hi>
　<hi>西南入泲戴村在東平州東洸水水經不載汶水支流也元初遏汶入洸以益泗而洸河之名始著自寧</hi>
　<hi>陽北三十里西南流循縣西三里許又南流三十里至髙吳橋㑹寧陽諸泉又六十里經濟寧東與沂泗</hi>
<pb n="KR2b0038_WYG_011-6a"/>
　<hi>合入天井閘至宋禮分水南旺汶遂不通洸諸泉水汶河泉泒凡百四十有五南旺湖名在兖州府汶上</hi>
　<hi>縣西南有東西二湖漕渠貫其中其南為蜀山湖北為馬踏湖東平沙河汶水交流逸而西出經東平州</hi>
　<hi>境謂之沙河馬常泊即馬塲湖在濟寧西北與蜀山湖接禮言㑹通河以汶泗為源夏秋霖潦則馬常泊</hi>
　<hi>之流亦入焉汶泗合流互濟寧分為二河一入徐州一入臨清河流深淺舟楫通塞繫乎泊水之消長泊</hi>
　<hi>水夏秋有餘冬春不足非經理河源及引别水以益之必有淺澁之患今汶河上流上自寧陽縣已築壩</hi>
　<hi>堰使其水盡入新河東平州之東境有沙河一道本汶河支流至十里口通馬常泊比年流沙淤塞河口</hi>
　<hi>宜及時開濬況沙河至十里口故道具存不必施工河口當濬者三里河身宜築堰者計百八十丈從之</hi>
　<hi>禮既得請又于汶上東平濟寧沛縣諸處立水櫃陡門水櫃有四曰南旺曰安山曰馬塲曰昭陽以蓄水</hi>
<pb n="KR2b0038_WYG_011-6b"/>
　<hi>陡門建于各閘左右平時則常閉水盛則盡啓以洩漲宋禮字大本河南永寧人金純字徳修泗州人汶</hi>
　<hi>上老人郷官名洪武中命有司擇民年高而公正可任者聽其郷辭訟謂之老人事重者始白于官餘皆</hi>
　<hi>老人理之</hi>
三月浚祥符縣黄河故道<lb/>
　<hi>張信既奉命詣開封相視黄河上言祥符縣魚王口至中濼下二十餘里有舊黄河岸與今河面平宜濬</hi>
　<hi>而通之使循故道則水勢可殺繪圖以進時尚書宋禮侍郎金純方開㑹通河帝乃發民夫十萬命興安</hi>
　<hi>伯徐亨侍郎蔣廷瓚等偕純相治并令禮總其役乃引河自封邱金龍口下魚臺塌塲㑹汶水徐呂二洪</hi>
　<hi>南入于淮是時㑹通河已開黄河與之合漕道大通而河南水患亦稍息</hi>質實<hi>魚王口在祥符縣北</hi>
<pb n="KR2b0038_WYG_011-7a"/>
　<hi>中灤鎮在封邱縣南大河北岸元人運道以此為中頓金龍口一作荆隆口在封邱縣東魚臺魯棠邑漢</hi>
　<hi>方與唐改魚臺明屬兖州府今屬濟寧州塌塲在魚臺縣南洪武初徐達開此通餉永樂後為運道所經</hi>
　<hi>至嘉靖中河決遂堙廢徐吕二洪徐州洪即百步洪在府東南二里泗水所經也吕梁洪在府東南六十</hi>
　<hi>里有上下二洪徐亨大冶人祥之孫蔣瓚滑縣人</hi>
夏六月下交阯右㕘議解縉于獄<lb/>
　<hi>縉初謫廣西李至剛言縉怨望改交阯督銄化州入奏事㑹帝北征謁太子而還髙煦言縉伺上出私覲</hi>
　<hi>太子徑歸無人臣禮帝震怒時檢討王偁亦以罪謫交阯縉偕偁道廣東覽山川上疏請鑿贑江通南北</hi>
　<hi>奏至逮下獄拷掠備至辭連大理丞湯宗宗人府經歴髙得晹中允李貫賛善王汝玉編修朱紘檢討蔣</hi>
<pb n="KR2b0038_WYG_011-7b"/>
　<hi>驥潘畿蕭引髙并及至剛俱係獄得晹貫汝玉紘引髙俱痩死縉在獄四年錦衣衛帥紀綱上囚籍帝見</hi>
　<hi>縉姓名曰縉猶在耶綱遂使獄卒醉以酒埋積雪中斃之仍籍其家妻子徙遼左  後仁宗即位詔歸縉</hi>
　<hi>妻子英宗正統元年八月詔還所籍家産憲宗成化元年復縉官贈朝議大夫</hi>質實<hi>贑江江西贑州</hi>
　<hi>府城東有貢水一名東江自福建長汀縣流入界城西有章水一名西江自湖廣宜章縣流入界二水環</hi>
　<hi>城而北合流為贑江紀綱臨邑人燕王起兵時授忠義衛千户及即位擢錦衣衛指揮使進都指揮僉事</hi>
秋七月張輔大破交阯賊於月常江<lb/>
　<hi>賊據月常江樹樁四十餘丈兩崖置柵二三里列船三百餘艘設伏山右輔遣將連檻㧞樁以進而自率</hi>
　<hi>歩隊勦其伏兵水陸夾攻賊大敗是冬又敗之于生厥江</hi>質實<hi>月常江在安南國舊清化府東</hi>
<pb n="KR2b0038_WYG_011-8a"/>
冬十月封哈宻推勒特穆爾為忠義王<lb/>
　<hi>初哈宻忠順王托克托自幼俘入中國帝拔之俾列宿衛後得歸襲封帝春特厚而托克托顧凌侮朝使</hi>
　<hi>且沉湎不恤國事帝賜勅戒諭未至而托克托暴卒乃復封其從事推勒特穆爾為忠義王賜印誥世守</hi>
　<hi>哈宻自是修貢維謹</hi>質實<hi>推勒特穆爾舊作兔力帖木兒今改</hi>
復修太祖實録<lb/>
　<hi>帝以前監修官李景隆心術不正又期限迫促木能精詳乃命姚廣孝等重修</hi>
十一月蠲陜西逋賦<lb/>
立長孫瞻基為皇太孫<lb/>
<pb n="KR2b0038_WYG_011-8b"/>
　<hi>冠于華葢殿冕服如皇太子玉圭如親王</hi>
命韓觀鎮交阯<lb/>
　<hi>拜觀征夷副將軍仍佩征南将軍印總兵鎮交阯</hi>質實<hi>韓觀字彦賓虹人髙陽忠壯侯成子</hi>
築海門捍潮隄<lb/>
　<hi>海溢舊隄圮自海門至鹽城凡百三十里詔陳瑄以四十萬卒築治之為捍潮隄萬八千餘丈已而瑄又言嘉</hi>
　<hi>定瀕海地江流衝㑹海舟停泊無髙山大陵可依請于青浦築土山方百丈髙三十餘丈立堠表識既成賜名</hi>
　<hi>寳山帝親為文記之</hi>質實<hi>舊隄始自唐名捍海堰宋范仲淹復修之名范公隄後屢築屢圮鹽城漢鹽瀆</hi>
　<hi>縣晉改鹽城明屬淮安府青浦元為華亭上海二縣地明析置青浦縣屬松江府今皆因之寶山在太倉州寳</hi>
<pb n="KR2b0038_WYG_011-9a"/>
　<hi>山縣南吳淞江口今縣以此名山周四百丈髙五十餘丈海洋空濶遥見千里有明成祖御製碑記刻石亭上</hi>
浙江湖廣河南順天揚州水河南陜西疫遣使振之<lb/>
<hi>壬辰</hi>十年春正月詔入覲官言事<lb/>
　<hi>時入覲官千五百餘人命各陳民瘼不言者罪之言有不當勿問</hi>
振平陽饑<lb/>
　<hi>蒲州等處耆老言嵗歉民飢採蒺藜掘蒲根以食帝惻然遣官馳驛振之逮治布政使及郡縣官不奏聞者</hi>
二月蠲山西河南逋賦<lb/>
　<hi>免八年以前逋租</hi>
<pb n="KR2b0038_WYG_011-9b"/>
削遼王植䕶衛<lb/>
　<hi>植之改封荆州也請止給一衛以備使令而留其三衛于廣陵防邊然帝終嫌其起兵時貳于已至是并一衛</hi>
　<hi>削之留軍校厨投三百人備使令</hi>
秋八月張輔大破交阯賊于神投海<lb/>
　<hi>輔駐舟師安謨海口遥見賊舟入神投海遂帥都指揮方政擊之賊舟四百餘艘亦出神投海外分列為三時</hi>
　<hi>北風作輔督衆衝其中堅賊氣鋭甚官軍奮勇直前與賊連舟刀槊競進火器迅發賊不能支開船走官軍追</hi>
　<hi>躡之賊大敗生擒其偽將及餘賊千餘人溺死者無算賊黨阮帥等望風奔潰</hi>
勅邊將治濠垣<lb/>
<pb n="KR2b0038_WYG_011-10a"/>
　<hi>自長安嶺迤西至洗馬林皆築石垣深濠塹以固防禦</hi>質實<hi>長安嶺在今宣化府龍門縣東南九十里</hi>
　<hi>洗馬林在今宣化府萬全縣西北七十里</hi>
九月以藺芳為工部侍郎<lb/>
　<hi>芳為都水主事河決陽武中鹽隄漫中牟祥符尉氏遣芳按視芳言隄當急流之衝夏秋泛漲勢不可驟殺宜捲土</hi>
　<hi>樹樁以資捍禦無令重為民患又言中灤導河分流使由故道北入海誠萬世利但縁河隄埽止用蒲繩泥草不能</hi>
　<hi>持乆宜編木成大囷貫樁其中實以瓦石復以木横貫樁表牽築隄上為殺水固隄之長策詔悉從之後皆遵用其</hi>
　<hi>法以宋禮薦擢侍郎</hi>質實<hi>尉氏春秋鄭大夫尉氏邑秦置縣宋屬開封府明仍舊今因之藺芳夏縣人</hi>
冬十一月命庶子楊榮經略甘肅<lb/>
<pb n="KR2b0038_WYG_011-10b"/>
　<hi>凉州部婁達衮叛守將擊敗之婁達衮走赤斤蒙古衛帝欲發兵討之乃遣榮至陕西㑹豐城侯李彬議方畧榮還</hi>
　<hi>言隆冬非出兵時彬亦言道逺餉難宜緩圖之乃賜勅結責赤斤䝉古明年赤斤䝉古遂縳婁達衮来獻</hi>質實<lb/>
　<hi>赤斤䝉古衛明一統志古西戎地秦末漢初屬匈奴武帝時為酒泉燉煌二郡  婁達衮舊作老的罕今改正</hi>
十二月殺浙江按察使周新<lb/>
　<hi>時錦衣衛指揮紀綱用事使千户緝事浙中作威受賕新捕治之千户脱走訴于綱綱誣奏新罪帝遽命逮新旗校</hi>
　<hi>皆錦衣私人在道搒掠無完膚既至伏陛前抗聲曰陛臣下詔按察司行事與都察院同臣奉詔擒奸惡奈何罪</hi>
　<hi>帝怒命戮之臨刑大呼曰生為直臣死當作直鬼竟殺之新初為大理評事善决獄改御史敢言不避權貴人目為</hi>
　<hi>冷面寒鐵及按浙江屢雪寃獄周亷使名聞天下至是以讒死人咸寃之</hi>質實<hi>周新南海人初名志新字曰新</hi>
<pb n="KR2b0038_WYG_011-11a"/>
　<hi>成祖常獨呼新遂為名因以志斬字洪武中授大理寺評事成祖即位改監察御史繼擢雲南按察使未赴政浙江</hi>
<hi>癸巳</hi>十一年春正月辛巳朔日有食之罷朝賀<lb/>
　<hi>先是鴻臚寺奏習元旦賀儀上召禮部翰林官問曰正旦日食百官賀禮可行乎尚書吕震對曰日食與朝賀</hi>
　<hi>之時先後不相妨侍郎儀智曰終是同日免賀為當楊士竒曰日食天變之大者前代元旦日食多不受賀宋</hi>
　<hi>仁宗時元旦日食富弼請罷宴徹樂吕夷簡不從弼曰萬一契丹行之為中國羞後有自契丹回者言是日罷</hi>
　<hi>宴仁宗深悔今免賀誠當帝從之勅曰朕乖治理上累三光衆陽之宗薄食元旦羣臣尚勉輔朕消弭災變朝</hi>
　<hi>賀宴㑹其悉罷免</hi>
二月置貴州布政使司<lb/>
<pb n="KR2b0038_WYG_011-11b"/>
　<hi>貴州古羅施鬼國漢西南夷牂牁武陵諸傍郡地元置八畨順元諸軍民宣慰使司以羈縻之太祖克陳</hi>
　<hi>友諒兵威逺振思南宣慰田仁智思州宣撫田仁厚率先歸附即以故官授之命世守其地時元至正二</hi>
　<hi>十五年也及洪武五年貴州宣慰靄翠同知宋欽及普定府女總管適爾等先後來歸皆予以原官世襲</hi>
　<hi>朝廷為立貴州長官司即其地設衛命顧成為指揮使是時雲南未定仁智等恪修朝貢賦税聴其白納</hi>
　<hi>未嘗郡縣其地迨帝即位後思南宣慰田宗鼎兇暴與其副使黄禧搆怨奏訐累年朝廷以田氏世守其</hi>
　<hi>土又先歸誠曲宥之改禧為辰州知府未㡬思州宣慰田琛與宗鼎爭沙坑地有怨禧遂與琛結合攻思</hi>
　<hi>南宗鼎挈家走琛殺其弟發其祖墳并戮其母屍所過無不殘害宗鼎訴於朝屢勅琛禧赴闕自辨拒命</hi>
　<hi>不至并有逆謀乃命鎮逺侯顧成帥兵五萬擒之琛禧相繼械送京師詔分其地為八府設貴州布政使</hi>
<pb n="KR2b0038_WYG_011-12a"/>
　<hi>司而以長官司七十五分𨽻焉貴州為省屬内地自此始</hi>質實<hi>八畨五季時馬殷遣八帥討溪洞諸</hi>
　<hi>蠻各分據之為八畨今定畨州諸長官司即其地順元漢牂牁郡宋置總管府元改順元路明貴州省治</hi>
　<hi>今因之思南秦屬黔中郡漢為武陵郡唐置務州治務川縣貞觀間改為思州宋為羈縻州後置思州元</hi>
　<hi>置思州安撫司泰定中改宣撫司明洪武初改思南宣慰司𨽻湖廣布政司永樂後改為府領長官司四</hi>
　<hi>縣二屬貴州布政司今因之八府以思南地設思南鎮逺銅仁烏羅四府以思州地設思州新化黎平石</hi>
　<hi>阡四府貴州布政司治貴州宣慰司後成化中分置程番府至隆慶末始改程番曰貴陽府為布政司治</hi>
　<hi>而宣慰司如故府所治在城北宣慰所治在城南貴州為省屬内地洪武中設貴州都指揮使司至是領</hi>
　<hi>十八衛而以長官司七𨽻焉後二年復設按察使司于是貴州二司官與各省同而鄉貢尚附于雲南按</hi>
<pb n="KR2b0038_WYG_011-12b"/>
　<hi>明制布政司而以長官司七十五分𨽻者屬户部都指揮使領十八衛而以長官司七分𨽻者屬兵部府</hi>
　<hi>以下多用土官土官分屬吏禮兵各部田仁智田仁厚宋田祐恭之裔祐恭思州人生有明識為畨部長</hi>
　<hi>願為王民政和間召入覲徽宗厚賜之建炎初劇賊王闢等破歸州蜀帥調田氏兵敗賊衆璽書加勞後</hi>
　<hi>田氏得世為思州守靄翠蜀漢火濟之裔濟從諸葛亮南征有功封羅甸國王後為宋普貴傳至元阿畫</hi>
　<hi>世有土于水西靄翠其裔後為安氏宋欽宋宋景陽傳至元為阿重之孫為宋欽舊名䝉固岱在前元時</hi>
　<hi>以平宼功授將軍八畨順元等處宣慰使加鎮國上將軍兼四川等處行中書省㕘知政事洪武初欽同</hi>
　<hi>靄翠歸附賜名欽襲原職始領水東田宗鼎仁智之孫田琛仁厚之孫  䝉固岱舊作䝉古歹今改</hi>
　　發明<hi>貴州古西南夷地蜀漢有火濟者從諸葛亮擒孟獲冇功世冇爵土自漢以來未冇郡縣</hi>
<pb n="KR2b0038_WYG_011-13a"/>
　　<hi>之者然滇南之境非貴不達無貴州是無雲南漢不能有貴必自巴蜀道卭笮達牂牁踰歴險逺不</hi>
　　<hi>能使黔滇被聲教唐亦于南詔不得志誠有由也太祖撫有雲南貴州至成祖竟郡縣其地不特貢</hi>
　　<hi>賦與諸服同而道路畢達矣太祖平滇詔書言靄翠輩不盡服雖有雲南不能守也成祖廢二田勦</hi>
　　<hi>臺羅斬苗賊奄有貴州而郡縣之其亦成前志哉</hi>
令民牧馬<lb/>
　<hi>洪武初令應天太平鎮江廬州鳯陽揚州六府滁和二州民皆牧馬既而復令飛熊廣武英武三衛軍五</hi>
　<hi>人共養一馬嵗課一駒解京尋又以牧監羣馬悉歸有司専令民牧江南十一户江北五户各養馬一匹</hi>
　<hi>免其身役課駒如三衛軍至是行之北畿計丁養馬十五丁以下養馬駒如三丁以上養馬二其以事編</hi>
<pb n="KR2b0038_WYG_011-13b"/>
　　<hi>發者七户養一馬除其罪為良民自後馬日蕃輒責民牧民年十五即養馬後散之山東河南民漸苦之</hi>質實<lb/>
　<hi>以牧監羣馬悉歸有司明史職官志洪武二十八年乃悉罷羣牧監以其馬𨽻有司牧養養馬山東河南</hi>
　<hi>按明㑹典宣徳四年令山東兖州濟南東昌三府領養孳生馬每五丁養騍馬一三丁養兒馬一正統十</hi>
　<hi>一年令河南彰徳衛輝開封三府照例領養孳生馬匹飛熊廣武英武三衛軍按明㑹典飛熊衛屬前軍</hi>
　<hi>都督府廣武衛屬左軍都督府英武衛屬右軍都督府</hi>
帝如北京皇太孫從命皇太子監國<lb/>
　<hi>以尚書蹇義學士黄淮諭徳楊士竒洗馬楊溥輔太子監國</hi>
塟仁孝皇后<lb/>
<pb n="KR2b0038_WYG_011-14a"/>
　<hi>先是帝營夀陵于昌平車駕臨視封其山曰天夀至是始成名曰長陵以后塟焉</hi>質實<hi>昌平漢置</hi>
　<hi>昌平軍都二縣後魏初省昌平入軍都天平中於軍都城置東燕州及昌平縣後周州廢明正徳元年升</hi>
　<hi>縣為昌平州屬順天府今因之天夀山在順天府北百里</hi>
夏四月帝至北京<lb/>
　<hi>帝于奉天殿丹陛設壇告天地遣官祭北京山川城隍諸神遂御奉天殿受朝賀</hi>
五月定死罪納贖例<lb/>
　<hi>命法司定議死罪情重者殺之情輕者得納贖斬八千貫絞六千貫流徒以下納鈔有差無力者發天夀</hi>
　<hi>山種樹</hi>
<pb n="KR2b0038_WYG_011-14b"/>
秋七月封阿嚕台為和寧王<lb/>
　<hi>先是帝自將擊破布尼雅實哩及阿嚕台兵衛拉特瑪哈穆特上言請得早為㓕㓂計繼又累請封賞留</hi>
　<hi>勅使不遣帝遣中官賫勅責之未㡬瑪哈穆時弑其主布尼雅實哩立塔爾巴為汗阿嚕台遣使來告願</hi>
　<hi>輸誠内附為故主復仇請發兵討賊自率所部為先鋒帝義之故有是命</hi>質實<hi>衛拉特舊作瓦剌瑪</hi>
　<hi>哈穆特舊作馬哈木塔爾巴舊作答里巴今並改</hi>
八月北京地震<lb/>
十一月瑪哈穆特犯邊命將士嚴守備<lb/>
　<hi>瑪哈穆特兵渡飲馬河將入犯揚言襲阿嚕台開平守將以聞因命邉将嚴備</hi>
<pb n="KR2b0038_WYG_011-15a"/>
十二月張輔沐晟大敗交阯賊于愛子江<lb/>
　<hi>時輔偕晟合軍至順州賊黨阮帥等設伏愛子江據山列象陣迎敵輔戒士卒一矢落象奴二矢射象鼻</hi>
　<hi>象奔還自躁其衆乗勢進擊矢落如雨賊大敗生擒偽將軍潘徑阮徐等五十六人遂追奔盡降其衆</hi>
　質實<hi>愛子江在順州東北</hi>
<hi>甲午</hi>十二年春二月詔親征衛拉特<lb/>
　<hi>阿嚕台使至言瑪哈穆特率騎卒至興和偵朝廷動静帝下詔親征以栁升領火營鄭亨領中軍陳懋李</hi>
　<hi>彬領左右哨王通譚青領左右掖劉江朱榮為前鋒先遣榮等率師駐興和</hi>質實<hi>李彬字質文鳯</hi>
　<hi>陽人封豐城侯王通咸寧人金鄉侯真之子封成山侯</hi>
<pb n="KR2b0038_WYG_011-15b"/>
振鳳翔隴州饑<lb/>
　<hi>鳳翔隴州饑振之按長吏不言者罪</hi>
三月張輔追獲陳季擴于老撾<lb/>
　<hi>輔進軍政和賊帥胡同降言偽将軍鄧景異率黨黎蟾等七百人逃䢰蠻昆蒲柵輔進師羅䝉江道險捨</hi>
　<hi>騎行比至賊遁追至叱蒲捺柵賊又遁昏夜行二十餘里輔率將校銜枚疾趨黎明抵叱蒲幹柵江北賊</hi>
　<hi>寨南岸官軍渡江圍之矢中鄧景異脅擒之追捕鄧鎔鄧鈗等又遣别將追斬偽将軍阮帥於南靈州初</hi>
　<hi>季擴逃乂安山中輔遣都指揮師祐襲之走老撾輔令祐深入破其三關賊黨盡奔遂縳季擴及其孥送</hi>
　<hi>京師斬之</hi>質實<hi>羅䝉江在交阯廢田和縣界三闗方輿紀要在老撾之東南與交阯接界處</hi>
<pb n="KR2b0038_WYG_011-16a"/>
帝發北京皇太孫從<lb/>
　<hi>帝謂侍臣曰朕長孫聰明英鋭智勇過人宜歴行陣俾知兵法且可悉將士勞苦知征伐不易又命學士</hi>
　<hi>胡廣庶子楊榮諭徳金幼孜等毎日軍中閒暇即為太孫講論經史</hi>
夏六月至和拉和錫衮大破衛拉特兵追至圖拉河瑪<lb/>
哈穆特遁<lb/>
　<hi>前鋒都督劉江等遇敵于剛哈拉海擒斬數十人帝命諸軍兼程進至和拉和錫衮瑪哈穆特等三部率</hi>
　<hi>衆逆戰見陣整頓兵山嶺帝升髙阜見㓂衆分三隊遂令鐡騎挑之㓂奮而下帝命栁升等攻其中陳懋</hi>
　<hi>王通攻其右李彬譚青馬聚攻其左神機銃砲齊發帝親率鐵騎馳擊大破之斬其王子十餘人部衆數</hi>
<pb n="KR2b0038_WYG_011-16b"/>
　<hi>千級追奔度兩髙山㓂勒餘衆復戰又敗之追至圖拉河瑪哈穆特遁帝欲窮追皇太孫請及時班師從</hi>
　<hi>之宣㨗于阿嚕台還至三峰山阿嚕台遣使來朝遂以平衛拉特詔天下</hi>質實<hi>和拉和錫衮方輿紀</hi>
　<hi>要在漠北故和林東剛哈拉海亦漠北地去和拉和錫衮舊作忽蘭忽失温剛哈拉海舊作康哈里孩今</hi>
　<hi>並改</hi>
秋八月帝還北京<lb/>
　<hi>御奉天殿受朝賀宴羣臣論功行賞</hi>
　　發明<hi>成祖親征漠北至輙平定威之所加逺矣攷其時北庭亦實有可乗之間焉瑪哈穆特負</hi>
　　<hi>篡逆罪阿嚕台又從而傾之故得槯其强及阿嚕台敗于衛拉特而額森等又從而叛之故得蹙其</hi>
<pb n="KR2b0038_WYG_011-17a"/>
　　<hi>勢㓂自仇殺反覆不常中國乃得弭釁而奏功豈徒師武臣力哉</hi>
蠲北京州縣田租二年<lb/>
九月下右春坊大學士黄淮等于獄<lb/>
　<hi>帝親征還太子遣使進迎鑾表帝以其緩且奏書失辭時入髙煦諸悉徴東宫官屬問罪黄淮先至遂下</hi>
　<hi>獄越日楊士竒及司經局正字金問至命法司鞫治宥士竒召問東宫事士竒叩頭言殿下孝敬誠至凡</hi>
　<hi>所稽遲皆臣等罪上悦而罷諸臣奏士竒不宜獨宥乃下錦衣衛繫之未㡬特宥復職金問辭連楊溥等</hi>
　<hi>遂並徵下獄</hi>質實<hi>金問字公素吳人</hi>
冬十一月廢晉王濟熺為庶人進封平陽王濟熿為晉<lb/>
<pb n="KR2b0038_WYG_011-17b"/>
王<lb/>
　<hi>齊熿少狠戾失愛于父及長太祖召秦晉燕周四世子及庶子之長者教于京師濟熿與燕王子髙煦周</hi>
　<hi>王子有㷲邪詭相比兄濟熺嗣位帝封濟熿平陽王濟熿追憾其父并憾濟熺嗾其弟慶成王濟炫等日</hi>
　<hi>訴濟熺過于朝又誘府中官校文致其罪帝信之奪濟熺爵及世子羙圭並為庶人俾守恭王園而立濟</hi>
　<hi>熿為晉王濟熿立益横暴進毒弑嫡母謝氏逼烝恭王侍兒吉祥幽濟熺父子蔬食不給父兄故侍從宫</hi>
　<hi>人多為所害莫敢言</hi>質實<hi>濟熺濟熿並晉恭王棡之子</hi>
命翰林學士胡廣等修五經四書及宋儒性理諸書<lb/>
　<hi>諭胡廣等曰五經四書傳註之外諸儒有發明者其採附于下周程張朱所著如太極通書西銘正䝉亦</hi>
<pb n="KR2b0038_WYG_011-18a"/>
　<hi>類聚成編命舉朝臣及四方文學之士同纂全修開館東華門外廣等總其事書成名曰大</hi>
蠲蘇松杭嘉湖水災田租<lb/>
　<hi>蘇松杭嘉湖水災蠲田租四十七萬九千餘石</hi>
<hi>乙未</hi>十三年春正月瑪哈穆特遣使來朝<lb/>
　<hi>瑪哈穆特遣使謝罪貢馬詞極卑順帝曰衛拉特故不足與較受其獻館其使者</hi>
二月張輔等師還<lb/>
　<hi>張輔既定交阯至是班師還論功賞賚有差</hi>
釋工作囚徒<lb/>
<pb n="KR2b0038_WYG_011-18b"/>
　<hi>先是命出繫囚輸作贖罪既而多亡者有司請捕之帝曰此皆衣食空乏出于不得已遂命見役者俱還</hi>
　<hi>家共釋四千九百餘人</hi>
三月帝策士于北京<lb/>
　<hi>賜陳循等三百五十一人及第出身有差建進士題名碑于北京國子監</hi>質實<hi>陳循字徳遵泰和人</hi>
罷海運<lb/>
　<hi>㑹通河既濬漕運大通遂罷海運</hi>
夏四月命英國公張輔出鎮交阯<lb/>
　<hi>輔班師甫還㑹韓觀卒復命佩征夷將軍印出鎮輔至交阯討餘㓂陳月湖等平之</hi>
<pb n="KR2b0038_WYG_011-19a"/>
兵部尚書兼詹事金忠卒<lb/>
　<hi>忠少讀書善易卜兄戍通州亡忠補戍既至編卒伍賣卜北平市多中市人傳以為神僧道衍稱于帝將</hi>
　<hi>起兵召忠卜得鑄印乗軒之卦曰此象貴不可言自是出入燕府常以所占勸舉大事帝深信之遂賛戎</hi>
　<hi>務為謀臣及帝即位論佐命功擢工部右侍郎進兵部尚書帝起兵時髙煦從戰有功許以為太子邱福</hi>
　<hi>等勸立之獨忠以為不可歴數古適孽事帝不能奪于是立世子為王太子而忠為東宫輔導以尚書兼</hi>
　<hi>詹事帝北征輔太子監國帝入髙煦譛悉徴東宫官屬下獄以忠勲舊不問而宻令審察太子事忠言無</hi>
　<hi>有帝怒忠免冠蝢首願連坐以保之以故太子得無廢而宫僚黄淮楊溥等亦獲全至是卒</hi>
五月丁酉朔日有食之<lb/>
<pb n="KR2b0038_WYG_011-19b"/>
開清江浦<lb/>
　<hi>初漕粟至淮安陸運以達清河勞費甚鉅平江伯陳瑄總漕運采故老言請自淮安城西管家湖鑿渠二</hi>
　<hi>十里為清江浦導湖水入淮置四閘以宣洩又緣湖十里築隄引漕舟直達于河漕運稱便</hi>質實<lb/>
　<hi>清江浦在淮安府山陽縣西北運河由此出清口為水陸孔途舊名沙河宋轉運使喬維岳所開其後淤</hi>
　<hi>塞瑄因其舊渠開河置牐易名曰清江浦清河泗河亦名清河在清河縣治西自山東泗水縣由徐邳經</hi>
　<hi>桃源縣至清河縣西北分為大小清河大清河由縣東北小清河由縣東南俱入于淮管家湖在淮安城</hi>
　<hi>西望雲門外舊有南北二湖自湖至淮河鴨陳口僅二十里與清河口相直四閘曰移風曰清江曰福興</hi>
　<hi>曰新莊以時啓閉嚴其禁時浚儀真𤓰州通潮鑿石梁百步二洪平水勢開泰州白塔河通大江築髙郵</hi>
<pb n="KR2b0038_WYG_011-20a"/>
　<hi>湖隄隄内鑿渠亘四十里以疏湖流</hi>
　　發明<hi>天下之賦半出東南東南之水不治漕運何由北達永樂九年既復㑹通河至是復因喬</hi>
　　<hi>維岳故道開清江浦湖水入淮始通漕舟視舊之輸輓艱而人力費者其利溥矣此齊魯之間宋禮</hi>
　　<hi>功多江淮之間陳瑄功多也夫</hi>
六月振北京河南山東水災<lb/>
秋八月振山東河南北京順天州縣饑<lb/>
九月北京地震<lb/>
冬十月命死罪皆五覆奏<lb/>
<pb n="KR2b0038_WYG_011-20b"/>
　<hi>時法司奏冐支官糧者帝怒命戮之及覆奏帝曰朕過矣其論如律自今死罪者皆五覆奏著為令</hi>
十二月蠲順天蘇州鳳陽浙江湖廣河南山東州縣水<lb/>
旱田租<lb/>
<hi>丙申</hi>十四年春正月振北京河南山東饑<lb/>
　<hi>免永樂十二年逋租發粟一百三十七萬石有竒振之</hi>
三月阿嚕台敗衛拉特來獻㨗<lb/>
　<hi>瑪哈穆特與阿嚕台戰阿嚕台敗之執俘獻捷賜賚有差</hi>
夏四月禮部尚書吕震請封禪不許<lb/>
<pb n="KR2b0038_WYG_011-21a"/>
　<hi>禮部郎中周訥請封禪震力讃之言聖徳神功昭格上下宜如訥請帝謂震曰今天下雖無事然水旱疾</hi>
　<hi>疫亦間有之朕每聞郡縣上奏未嘗不惕然于心豈敢自謂太平之世且聖經未嘗言封禪唐太宗亦不</hi>
　<hi>為封禪魏徴毎以堯舜之事望太宗爾欲處朕於太宗之下亦異乎徴之所以愛君者矣不許</hi>
　　發明<hi>封禪非古也其事始于秦震禮官藉其説以希主謬矣曺縣獻騶虞榜葛剌國獻麒麟震</hi>
　　<hi>皆賀至大巖山三呼萬嵗震以為山川效靈帝斥為非君子事君之道乃終不改夀星見則賀五色</hi>
　　<hi>雲見則賀金水河太掖池冰凝亦賀宗伯之職不務寅清之道止言祥瑞夫古者巡狩方岳告祭柴</hi>
　　<hi>望所以尊天而懐百神非封禪之謂震請封禪且逢事輒賀豈徒不學無術哉葢亦謟諛實甚矣</hi>
秋七月河决開封<lb/>
<pb n="KR2b0038_WYG_011-21b"/>
　<hi>决開封州縣十四入于淮</hi>
掌錦衣衛事紀綱伏誅<lb/>
　<hi>綱便辟詭黠善鈎人意帝愛幸之令典詔獄都御史陳瑛滅建文朝忠臣數十族親屬被戮者數萬人綱</hi>
　<hi>希帝㫖廣布校尉日摘臣民隂事帝悉下綱治深文誣詆帝以為忠擢都指揮僉事掌錦衣衛事綱益恣</hi>
　<hi>横且謀不軌内侍讐綱者發其罪命給事御史廷劾下都察院按治具有状即日磔于布家屬無少長皆</hi>
　<hi>戍邊天下快之</hi>
九月京師地震<lb/>
始命御史巡鹽<lb/>
<pb n="KR2b0038_WYG_011-22a"/>
冬十月帝還京師<lb/>
十一月議營建北京<lb/>
　<hi>先是車駕至自北京將分建兩都工部奏請擇日興工帝以營建事重命文武羣臣議之上疏曰北京乃</hi>
　<hi>聖上龍興之地北枕居庸西峙太行東連山海南俯中原沃壤千里山川形勝足以控四夷制天下誠帝</hi>
　<hi>王萬世之都也比年聖駕巡狩萬國來同民物阜成嘉祥恊應天意人心昭然可見然重干勞民延緩至</hi>
　<hi>今惟宗社大計正當為之時况今漕運已通儲蓄充溢營建之辰天實啓之乞早賜聖㫁勅所司興工以</hi>
　<hi>成國家悠久之業從之</hi>
召張輔還<lb/>
<pb n="KR2b0038_WYG_011-22b"/>
　<hi>輔凡四至交阯前後建郡邑及增設驛傳遞運規畫甚備交人所畏惟輔至是召還</hi>
<hi>丁酉</hi>十五年春二月谷王橞有罪廢為庶人<lb/>
　<hi>橞自徙封長沙恃前開門功日益驕恣奪民田侵公税殺無罪人招匿亡命習兵法戰陣謀不軌其䕶衛</hi>
　<hi>張興懼禍及因奏事北京白之帝未信興過南京復啓太子且曰乞他日無連坐橞致書蜀王椿為隠語</hi>
　<hi>欲結椿為援椿貽書切責不聴㑹椿子崇寧王悦燇得罪逃橞所橞因詭衆曰我開金川門出建文君今</hi>
　<hi>在邸中我將為中大義椿聞之上變告帝嘆曰朕待橞厚張興常為朕言不忍信今果然乃召橞入朝示</hi>
　<hi>以蜀王章橞伏地請罪羣臣請誅之又下諸王議皆以為當死帝曰諸王羣臣奉大義國法固爾吾寧生</hi>
　<hi>橞乃廢橞及其二子並為庶人誅諸通謀者興以先發不坐</hi>
<pb n="KR2b0038_WYG_011-23a"/>
命豐城侯李彬鎮交阯<lb/>
　<hi>命彬佩將軍印充總兵官往鎮交阯且諭曰交阯本中國地其人皆朝廷赤子朕懐撫綏勤于夙夜爾久</hi>
　<hi>事藩邸付兹重寄宜日親賢人君子效古良將之所為審度事機區畫有法庶副朕委任</hi>
命泰寧侯陳珪繕北京工栁升王通副之<lb/>
　<hi>鑄印給之制視都督府文曰繕工之印</hi>
三月漢王髙煦有罪徙封樂安州<lb/>
　<hi>髙煦初封雲南煦曰我何罪斥萬里不肯行帝北巡力請歸南京不得已聴之又請得天策衛為䕶衛曰</hi>
　<hi>唐太宗天策上將吾得之豈偶然又乘間請益兩䕶衛所為益恣毎從北征在帝左右媒孽東宫事譖解</hi>
<pb n="KR2b0038_WYG_011-23b"/>
　<hi>縉至死黄淮等繫獄已而改封青州又托故不欲往帝始疑之髙煦私選各衛健士為腹心又募兵三千</hi>
　<hi>人不𨽻籍兵部縱使刼掠兵馬指揮徐野驢擒治之髙煦手鐵𤓰撾殺野驢衆莫敢言遂僣用乘輿器物</hi>
　<hi>帝聞之怒還京師盡得其不法數十事召至切責之禠冠服縶西華門將廢為庶人皇太子涕泣力救乃</hi>
　<hi>削兩䕶衛誅其左右數人徙封樂安州趣即日行</hi>質實<hi>樂安州唐棣州明為樂安州後改名武定</hi>
　<hi>今升為府領州一縣九屬山東省天策衞𨽻南京前軍都督府西華門紫禁城其門凡八曰承天門曰端</hi>
　<hi>門曰午門東曰左掖門西曰右掖門再東曰東華門再西曰西華門向北曰元武門</hi>
帝北巡命皇太子監國<lb/>
　<hi>帝巡北京命皇太子監國胡廣楊榮金㓜孜從</hi>
<pb n="KR2b0038_WYG_011-24a"/>
秋八月甌寧人進金丹斥之<lb/>
　<hi>行在通政司言甌寧縣人進金丹及方書帝曰此妖人也秦皇漢武一生為方士所欺求長生不死之藥</hi>
　<hi>此又欲欺朕朕無所用金丹令自食之方書亦與毁之毋令别欺人也</hi>質實<hi>甌寧縣宋置明與建</hi>
　<hi>安縣同為建寧府治今因之</hi>
九月曲阜孔子廟成<lb/>
　<hi>修曲阜孔子廟訖工帝親製文勒石</hi>
冬十一月命趙羾巡督塞北屯戍<lb/>
　<hi>以羾為兵部尚書巡督塞外凡軍民利病及邉務不便者具以聞</hi>質實<hi>趙羾字雲翰夏縣人</hi>
<pb n="KR2b0038_WYG_011-24b"/>
<hi>戊戌</hi>十六年春正月交阯復亂<lb/>
　<hi>交人故好亂中官馬騏以采辦至大索境内珍寶人情騷動桀黠者鼔煽之大軍甫還即並起為㓂順州</hi>
　<hi>土官叚公丁陳思齊力戰死李彬遣將討㓕之而反者猶不止至是俄樂巡檢黎利及乂安知府潘僚南</hi>
　<hi>靈州千户陳順慶乂安衛百户陳直誠復乘機作亂其他奸宄四起自署官爵皆殺將吏焚廬舍彬東西</hi>
　<hi>征勦日不暇給利初事陳氏為金吾將軍歸命後授巡檢以是常怏怏及大軍還遂僣稱平定王以弟石</hi>
　<hi>為相國與其黨放兵肆掠交阯左右參政侯保馮貴死焉帝以賊久未平命榮昌伯陳智為左參將助彬</hi>
　<hi>討之其後羣㓂悉破滅惟利竄匿老撾彬檄其長發所部兵捕之不獲</hi>質實<hi>叚公丁陳思齊交阯</hi>
　<hi>南策州人侯保贊皇人交阯右參政黎利為㓂保率民兵築堡于要害禦之賊來攻保戰死馬貴武陵人</hi>
<pb n="KR2b0038_WYG_011-25a"/>
　<hi>交阯左參政撫輯流民歸附者衆有土兵二萬餘人皆勁勇習戰每出陣有功中官馬騏疾之盡奪其上</hi>
　<hi>兵及黎利反衆强貴勦捕止以卒數百遇賊兵貴力戰而死陳智夀州人</hi>
三月姚廣孝死<lb/>
　<hi>帝用兵有天下廣孝之力為多既拜太子少師歸長洲候同産姊姊不納訪其友王賔賓亦不見但遥語</hi>
　<hi>曰和尚誤矣和尚誤矣復往見姊姊詈之廣孝惘然至是死追封榮國公</hi>質實<hi>王賔號光菴長洲人</hi>
　<hi>王賓不見廣孝舊史例議謂廣孝出振蘓湖至長洲曽徒步訪賓賓讙若平生為作振灾記鋪陳其功徳</hi>
　<hi>考震澤記聞賓稱吳中髙士豈肯漫作諛語頌要人功徳且其記亦不傳舊説不足信今明史廣孝本傳</hi>
　<hi>采建遺文跡語當可據</hi>
<pb n="KR2b0038_WYG_011-25b"/>
夏五月重修太祖實録成<lb/>
　<hi>夏原吉等重修太祖實録成上之共二百五十七卷為二百五十册乂寶訓十五卷為十五册御殿以受</hi>
　<hi>令别録藏古今通集庫頒賞有差</hi>
胡廣卒<lb/>
　<hi>廣以醇謹見幸帝北征與楊榮金幼孜從數召對策殿或至夜分過山川阨塞立馬議論行或稍後輙遣</hi>
　<hi>騎四出求索帝再北征皇長孫從命廣與榮幼孜軍中講經史帝徵烏斯藏僧作法㑹為髙帝髙后荐福</hi>
　<hi>言見諸祥異廣乃獻聖孝瑞應頌禮部郎中周訥請封禪廣言其不可上却封禪頌帝益親爱之廣性縝</hi>
　<hi>宻帝前所言及所治職務出未嘗告人故始終保思寵時人以方漢胡廣及是卒  廣初與解縉同侍宴</hi>
<pb n="KR2b0038_WYG_011-26a"/>
　<hi>帝曰爾二人生同里仕又同官縉有子廣女可妻之廣頓首曰臣妻方娠未卜男女帝笑曰定生女已而</hi>
　<hi>果生女遂約婚縉子禎亮及縉家戍遼東廣欲離婚女截耳誓曰薄命之婚上主之父面承之有死無二</hi>
　<hi>越數年解家獲赦還女卒歸禎亮事姑極孝</hi>
　　發明<hi>廣秉性敦厚居官縝宻故始終恩寵弗衰然一以委蛇求合主意在建文朝則對策斥親</hi>
　　<hi>藩在永樂朝則以首先迎附見幸雍容揄揚曲學阿世雖沒世固寵亦有愧其女矣廣既不能死而</hi>
　　<hi>又少骨鯁風為世所譏宜哉</hi>
秋七月下贊善梁潛司諫周冕于獄殺之<lb/>
　<hi>時太子監國宦寺黄儼等黨趙王髙燧隂謀奪嫡百端讒搆㑹有陳千户擅取民財太子令謫交阯立功</hi>
<pb n="KR2b0038_WYG_011-26b"/>
　<hi>後念其舊有軍功且宥之或言陳千户不當宥太子擅赦罪人帝怒以潛冕預聞之而不諫止輔導有闕</hi>
　<hi>俱下獄死</hi>質實<hi>周冕繁昌人</hi>
冬十二月申嚴官吏犯贓禁<lb/>
　<hi>帝諭法司曰唐太宗惡官吏貪濁犯贓必寘法吏尚清謹民免掊克貞觀所以為盛朕屢勅中外諸司不</hi>
　<hi>許妄役一夫擅歛一財而官吏恣肆自若百姓苦之繼今犯贓必論如法</hi>
命成山侯王通振陜西饑<lb/>
　<hi>陜西旱命王通偕戸部官馳傳往振諭之曰民饑朝不保夕譬之赴救水火當速往毋緩于是振饑民九</hi>
　<hi>萬八千餘戸給米十萬四千三百餘石</hi>
<pb n="KR2b0038_WYG_011-27a"/>
<hi>己亥</hi>十七年夏六月免順天水灾田租<lb/>
倭寇遼東總兵官劉江擊破之<lb/>
　<hi>倭數寇海上南訖浙閩北扺遼陽凡瀕海郡邑多被害江縂兵領之相度形勢至金州衛金線島西北望</hi>
　<hi>海埚上其地特髙廣可駐兵防禦凡寇至必先經此實濱海咽喉地上疏請于此築城堡設烽堠嚴兵以</hi>
　<hi>待寇帝從之時瞭者言東南海島中舉火江急引兵赴堝上倭至王家山島乗海<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>直逼堝上登岸魚貫</hi>
　<hi>行一賊貌甚惡揮兵率衆勢大鋭江畧不為意依山設伏别遣將潛燒賊船斷其歸路以步卒迎戰佯却</hi>
　<hi>賊入伏中礟舉伏起賊大敗走入空堡中江開西壁縱之復分兩路夾擊盡覆之斬首千餘級生擒百餘</hi>
　<hi>人無一逸者自是倭大創不敢復入遼東</hi>質實<hi>金線島在金州衛東又有蓮花島杏園島共七十二</hi>
<pb n="KR2b0038_WYG_011-27b"/>
　<hi>島環列海濱望海埚在金線島北今屬奉天府寕海縣堝地特髙可屯兵瞭望為瀕海要地王家山島在</hi>
　<hi>寕海縣東南海中空堡為櫻桃園舊堡</hi>
冬十二月命在外死囚送京師審録<lb/>
　<hi>帝諭法司曰刑者聖人所慎匹夫匹婦不得其死足傷天地之和召水旱之灾甚非朕寛恤之意自今在</hi>
　<hi>外諸司死罪咸送京師審録必三覆奏然後行刑</hi>
　<lb/>
　<lb/>
御定資治通鑑綱目三編卷六<lb/>
</p>
<p>
</p>
  </div>
</body>
</text>
</TEI>
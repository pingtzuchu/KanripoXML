<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四明它山水利備覽</head>
    <p>
<pb n="KR2k0062_WYG_000-1a"/>
欽定四庫全書　　　　　史部十一<lb/>
　四明它山水利備覽　　　地理類四<hi>河渠之屬</hi>
　　提要<lb/>
　　　　<hi>臣</hi>等謹案四明它山水利備覽二卷宋魏峴<lb/>
　　　　撰峴鄞縣人官朝奉郎提舉福建路市舶鄞<lb/>
　　　　故有它山一水其始大溪與江通流鹹潮衝<lb/>
　　　　接耕者弗利唐太和七年邑令王元暐始築<lb/>
　　　　堰以捍江潮於是溪流灌注城邑而鄞西七<lb/>
<pb n="KR2k0062_WYG_000-1b"/>
　　　　鄉之田皆䝉其利嵗久廢壞宋嘉定年間峴<lb/>
　　　　言於府請重修且董興作之役因為是書記<lb/>
　　　　之上卷雜志源流規制及修造始末下卷則<lb/>
　　　　皆碑記與題咏詩也按新唐書地理志載明<lb/>
　　　　州鄮縣<hi>按鄞縣在唐為鄮縣</hi>南二里有小江湖溉田八<lb/>
　　　　百頃開元中令王元緯置東二十五里有西<lb/>
　　　　湖溉田五百頃天寶二年令陸南金開廣之<lb/>
　　　　今此編稱它山水入於南門瀦為日月二湖<lb/>
<pb n="KR2k0062_WYG_000-2a"/>
　　　　其日湖即小江湖月湖即西湖謂二湖皆元<lb/>
　　　　暐所浚而不言有天寶之陸南金似有缺畧<lb/>
　　　　至其以元緯為暐以開元中為太和七年則<lb/>
　　　　此編所載諸碑記及唐僧元亮詩證佐顯然<lb/>
　　　　俱足以糾唐志之謬不得以與史異文為疑<lb/>
　　　　矣此書在地志之中頗為近古宋四明郡志<lb/>
　　　　嘗採其説然傳本頗稀幾於泯沒明崇禎辛<lb/>
　　　　巳郡人陳朝輔始得舊帙梓行版亦散佚首<lb/>
<pb n="KR2k0062_WYG_000-2b"/>
　　　　有峴及朝輔二序而末以四明志序附之今<lb/>
　　　　寶慶四明志尚有傳本已别著録毋庸複綴<lb/>
　　　　故刪去不復録入云乾隆四十四年四月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR2k0062_WYG_000-3a"/>
四明它山水利備覽序<lb/>
民以食為天然以滋以灌生是百穀而粒我蒸民者非<lb/>
水之功虖此六府養民所以首水而終糓也田而不水<lb/>
雖后稷無所施其功鄞邑之西鄉所仰者惟它山一源<lb/>
厥初大磎與江通涇以渭濁畊鑿病焉唐太和七年邑<lb/>
令瑯琊王公元暐度地之宜疊石為堰冶鉄而錮之截<lb/>
斷江潮而溪之清甘始得以貫城市澆田疇於是瀦為<lb/>
二湖築為三堨䟽為百港化七鄉之瀉鹵而為膏腴雖<lb/>
<pb n="KR2k0062_WYG_000-3b"/>
凶年公私不病人飽粒食官収租賦歳歳所獲為利無<lb/>
窮可謂功施國徳施民矣然時有旱潦則當蓄泄水有<lb/>
通塞則當啓閉堨埭當修沙土當捍不無待於後之人<lb/>
峴幼嘗奉教於先生長者以為學道愛人之方不必拘<lb/>
其事茍可以致其愛人之心無非道也家距堰不數里<lb/>
自間鑄來歸閒居十餘年日與田夫野老話井里閑事<lb/>
且州家嘗屬以任修堨淘沙造閘之責益得以講源委<lb/>
究利病又考圖志所載及前哲記文粗知興造增修之<lb/>
<pb n="KR2k0062_WYG_000-4a"/>
繇參以已見編為一帙目曰四明它山水利備覽庶幾<lb/>
講明水政者觀此或易為力云淳祐二年上元節里人<lb/>
魏峴書<lb/>
盖溝洫始於夏禹經界始於商高宗而水利所繇興若<lb/>
周官營溝行水之制止水蓄水之令犁然大備昔之為<lb/>
民興利者時行視郡中水泉開通陂池起水門提閼數<lb/>
十處以廣灌溉此王政必務其大也唐鄮令王公元暐<lb/>
之作堰它山也闗吾鄉旱澇豐歉之數綦鉅而潬衍不<lb/>
<pb n="KR2k0062_WYG_000-4b"/>
適於度茨塖不毖於防漏井匽瀦不平其衡水屬梢溝<lb/>
不符於則此不令經界偕溝瀆胥病耶郡乗間採宋魏<lb/>
峴它山水利備覽之說而全帙漫漶莫稽顛末頃林郡<lb/>
公屬吾年友楊齊莊補此志之缺余過從商搉繙几上<lb/>
得之詢自鍾潭舊家藏此抄本亦成化間物也齊莊指<lb/>
示余此即不得為指南車或亦借作驅山鐸而余亦驚<lb/>
喜見所未見因先夀諸鋟以𫝊夫志牒之尚於過存也<lb/>
即如孫叔敖芍陂一事史僅約畧言之使不攷唐六典<lb/>
<pb n="KR2k0062_WYG_000-5a"/>
疇知此陂首受□之渒水又疇知濠水流注陂中不攷<lb/>
水經注疇知淝水東北經白芍亭下東集為湖而芍陂<lb/>
以此得名不攷元和志疇知此陂外楚相又作陽泉大<lb/>
業諸陂不讀鴻烈疇知芍陂之即是期思不攷三國志<lb/>
及鳳陽郡志疇知尚書郎鄧艾重修於建安間旁為五<lb/>
十小陂利被沿淮廣陵數十鎮不攷隋書疇知趙軌之<lb/>
脩開六門為三十六門灌田至五千頃夫以彼章章如<lb/>
是而博雅君子猶有未能盡臚其事者何況僻在東南<lb/>
<pb n="KR2k0062_WYG_000-5b"/>
又僅籍寥寥文獻為足徵討論功踈吾黨亦與有其責<lb/>
矣禮有之上有大澤則夫人待於下流此即善溝水潄<lb/>
之說也易有之地中有水師君子以容民畜衆此即善<lb/>
防水淫之說也潄則為川為渠淫則為澤為陂必如此<lb/>
而後盡溝瀆之利必如此而後倍經界之穫坎止流行<lb/>
之象不觭為水利設而水利之大通於政矣潄流之說<lb/>
可以旁通者余得唐崔巏之記大業陂曰揆腐曝淤倍<lb/>
高徹卑又曰横殺衝波泄流引洫即是數語足賅水經<lb/>
<pb n="KR2k0062_WYG_000-6a"/>
又得之穆員之記石斗門曰善為水者不與之競如斧<lb/>
斯銳以分其衝如月斯仰以折其勢宛然㗋深口速之<lb/>
象猶指諸掌茲以備覽方溝洫志河渠書或不足以方<lb/>
崔穆二記有餘矣而又安知崔穆二記是修溝洫河渠<lb/>
者所必收乎故此等書通都大邑未必得而板扉小築<lb/>
中或得之鍾氏之藏所謂禮失求之野也余以得購訪<lb/>
遺書之法玉軸牙籖未足録而殘篇蠧簡中足録之齊<lb/>
莊之采所謂謀於野則獲也余以得網羅舊聞之法要<lb/>
<pb n="KR2k0062_WYG_000-6b"/>
以水利經畫自叔敖李冰史起以下漢則有若劉信文<lb/>
翁鄭當時兒寛召信臣王景諸人唐則有若雲得臣長<lb/>
孫祥李襲黎幹温造孟簡諸人宋則有若范文正劉彛<lb/>
吕頥浩錢良臣諸人我明則有宋公禮劉公大夏陳公<lb/>
瑄徐公有貞朱公衡潘公季馴諸人計此一代逺猷百<lb/>
年碩畫暇時並當同齊莊輯成全部以商治河通漕之<lb/>
畧俾王公與前後諸賢並垂又俾此書亦與前後諸賢<lb/>
紀述並傳是豈在宋徐節孝先生治河議之下而不逺<lb/>
<pb n="KR2k0062_WYG_000-7a"/>
出我朝戴村白老人獻䇿之上哉經濟君子循覽是書<lb/>
廢修墜舉當不僅為此地旱澇豐歉之計大埤贊已也<lb/>
齊莊大小並識今古兼綜新志成行將重於琬琰而借<lb/>
此藁本作津梁是書之傳又無俟余言之畢矣崇禎辛<lb/>
巳七月既望前柱下史郡人陳朝輔燮五氏謹序<lb/>
</p>
<p>
</p>
  </div>
</body>
</text>
</TEI>
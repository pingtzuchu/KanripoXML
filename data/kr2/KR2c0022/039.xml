<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷三十九</head> <lb/>
    <p>
<pb n="KR2c0022_WYG_039-1a"/>
欽定四庫全書<lb/>
　左傳紀事本末卷三十九<lb/>
　　　　　　　　　　詹事府詹事髙士竒撰<lb/>
　　衛孫寗廢立<lb/>
成公七年衛定公惡孫林父冬孫林父出奔晉衛侯如<lb/>
晉晉反戚焉　十四年春衛侯如晉晉侯强見孫林父<lb/>
焉定公不可夏衛侯既歸晉侯使郤犫送孫林父而見<lb/>
之衛侯欲辭定姜曰不可是先君宗卿之嗣也大國又<lb/>
<pb n="KR2c0022_WYG_039-1b"/>
以為請不許將亡雖惡之不猶愈于亡乎君其忍之安<lb/>
民而宥宗卿不亦可乎衛侯見而復之　衛侯有疾使<lb/>
孔成子寗惠子立敬姒之子衎以為太子冬十月衛定<lb/>
公卒夫人姜氏既哭而息見太子之不哀也不内酌飲<lb/>
歎曰是夫也將不唯衛國之敗其必始于未亡人嗚呼<lb/>
天禍衛國也夫吾不獲鱄也使主社稷大夫聞之無不<lb/>
聳懼孫文子自是不敢舍其重器于衛盡寘諸戚而甚<lb/>
善晉大夫<lb/>
<pb n="KR2c0022_WYG_039-2a"/>
　<hi>補逸</hi>列女傳定姜者衛定公之夫人公子之母也公子<lb/>
　既娶而死其婦無子定姜歸其婦自送之至於野乃<lb/>
　賦詩曰燕燕于飛差池其羽之子于歸逺送于野瞻<lb/>
　望不及涕泣如雨送去歸泣而望之又作詩曰先君<lb/>
　之思以朂寡人君子謂定姜為慈姑<lb/>
襄公七年衛孫文子來聘且拜武子之言而尋孫桓子<lb/>
之盟公登亦登叔孫穆子相趨進曰諸侯之㑹寡君未<lb/>
嘗後衛君今吾子不後寡君寡君未知所過吾子其少<lb/>
<pb n="KR2c0022_WYG_039-2b"/>
安孫子無辭亦無悛容穆叔曰孫子必亡為臣而君過<lb/>
而不悛亡之本也詩曰退食自公委蛇委蛇謂従者也<lb/>
衡而委蛇必折　十四年衛獻公戒孫文子寗惠子食<lb/>
皆服而朝日旰不召而射鴻於囿二子従之不釋皮冠<lb/>
而與之言二子怒孫文子如戚孫蒯入使公飲之酒使<lb/>
大師歌巧言之卒章大師辭師曹請為之初公有嬖妾<lb/>
使師曹誨之琴師曹鞭之公怒鞭師曹三百故師曹欲<lb/>
歌之以怒孫子以報公公使歌之遂誦之蒯懼告文子<lb/>
<pb n="KR2c0022_WYG_039-3a"/>
文子曰君忌我矣弗先必死并帑於戚而入見蘧伯玉<lb/>
曰君之暴虐子所知也大懼社稷之傾覆將若之何對<lb/>
曰君制其國臣敢奸之雖奸之庸知愈乎遂行従近闗<lb/>
出公使子蟜子伯子皮與孫子盟於丘宫孫子皆殺之<lb/>
四月己未子展奔齊公如鄄使子行於孫子孫子又殺<lb/>
之公出奔齊孫氏追之敗公徒於阿澤鄄人執之初尹<lb/>
公佗學射於庾公差庾公差學射於公孫丁二子追公<lb/>
公孫丁御公子魚曰射為背師不射為戮射為禮乎射<lb/>
<pb n="KR2c0022_WYG_039-3b"/>
兩軥而還尹公佗曰子為師我則逺矣乃反之公孫丁<lb/>
授公轡而射之貫臂子鮮従公及竟公使祝宗告亡且<lb/>
告無罪定姜曰無神何告若有不可誣也有罪若何告<lb/>
無舍大臣而與小臣謀一罪也先君有冡卿以為師保<lb/>
而蔑之二罪也余以巾櫛事先君而暴妾使余三罪也<lb/>
告亡而已無告無罪公使厚成叔弔於衛曰寡君使瘠<lb/>
聞君不撫社稷而越在他竟若之何不弔以同盟之故<lb/>
使瘠敢私於執事曰有君不弔有臣不敏君不赦宥臣<lb/>
<pb n="KR2c0022_WYG_039-4a"/>
亦不帥職增淫發洩其若之何衛人使大叔儀對曰羣<lb/>
臣不佞得罪於寡君寡君不以即刑而悼棄之以為君<lb/>
憂君不忘先君之好辱弔羣臣又重恤之敢拜君命之<lb/>
辱重拜大貺厚孫歸復命語臧武仲曰衛君其必歸乎<lb/>
有大叔儀以守有母弟鱄以出或撫其内或營其外能<lb/>
無歸乎齊人以郲寄衛侯及其復也以郲糧歸右宰榖<lb/>
從而逃歸衛人將殺之辭曰余不説初矣余狐裘而羔<lb/>
袖乃赦之衛人立公孫剽孫林父寗殖相之以聴命於<lb/>
<pb n="KR2c0022_WYG_039-4b"/>
諸侯衛侯在郲臧紇如齊唁衛侯衛侯與之言虐退而<lb/>
告其人曰衛侯其不得入矣其言糞土也亡而不變何<lb/>
以復國子展子鮮聞之見臧紇與之言道臧孫説謂其<lb/>
人曰衛君必入夫二子者或輓之或推之欲無入得乎<lb/>
　師曠侍於晉侯晉侯曰衛人出其君不亦甚乎對曰<lb/>
或者其君實甚良君將賞善而刑淫養民如子葢之如<lb/>
天容之如地民奉其君愛之如父母仰之如日月敬之<lb/>
如神明畏之如雷霆其可出乎夫君神之主而民之望<lb/>
<pb n="KR2c0022_WYG_039-5a"/>
也若困民之主匱神乏祀百姓絶望社稷無主將安用<lb/>
之弗去何為天生民而立之君使司牧之勿使失性有<lb/>
君而為之貳使師保之勿使過度是故天子有公諸侯<lb/>
有卿卿置側室大夫有貳宗士有朋友庻人工商皂𨽻<lb/>
牧圉皆有親䁥以相輔佐也善則賞之過則匡之患則<lb/>
救之失則革之自王以下各有父子兄弟以補察其政<lb/>
史為書瞽為詩工誦箴諫大夫規誨士傳言庶人謗商<lb/>
旅於市百工獻藝故夏書曰遒人以木鐸狥於路官師<lb/>
<pb n="KR2c0022_WYG_039-5b"/>
相規工執藝事以諌正月孟春於是乎有之諌失常也<lb/>
天之愛民甚矣豈其使一人肆於民上以從其淫而棄<lb/>
天地之性必不然矣　晉侯問衛故於中行獻子對曰<lb/>
不如因而定之衛有君矣伐之未可以得志而勤諸侯<lb/>
史佚有言曰因重而撫之仲虺有言曰亡者侮之亂者<lb/>
取之推亡固存國之道也君其定衛以待時乎冬會於<lb/>
戚謀定衛也　十九年衛石共子卒悼子不哀孔成子<lb/>
曰是謂蹷其本必不有其宗　二十年衛寗恵子疾召<lb/>
<pb n="KR2c0022_WYG_039-6a"/>
悼子曰吾得罪於君悔而無及也名藏在諸侯之䇿曰<lb/>
孫林父寗殖出其君君入則掩之若能掩之則吾子也<lb/>
若不能猶有鬼神吾有餒而已不來食矣悼子許諾恵<lb/>
子遂卒　二十五年晉侯使魏舒宛沒逆衛侯將使衛<lb/>
與之夷儀崔子止其帑以求五鹿　衛獻公入於夷儀<lb/>
　衛獻公自夷儀使與寗喜言寗喜許之大叔文子聞<lb/>
之曰烏乎詩所謂我躬不説皇恤我後者寗子可謂不<lb/>
恤其後矣將可乎哉殆必不可君子之行思其終也思<lb/>
<pb n="KR2c0022_WYG_039-6b"/>
其復也書曰慎始而敬終終以不困詩曰夙夜匪解以<lb/>
事一人今寗子視君不如奕棋其何以免乎奕者舉棋<lb/>
不定不勝其耦而况置君而弗定乎必不免矣九世之<lb/>
卿族一舉而滅之可哀也哉　二十六年衛獻公使子<lb/>
鮮為復辭敬姒強命之對曰君無信臣懼不免敬姒曰<lb/>
雖然以吾故也許諾初獻公使與寗喜言寗喜曰必子<lb/>
鮮在不然必敗故公使子鮮子鮮不獲命於敬姒以公<lb/>
命與寗喜言曰茍反政由寗氏祭則寡人寗喜告蘧伯<lb/>
<pb n="KR2c0022_WYG_039-7a"/>
玉伯玉曰瑗不得聞君之出敢聞其入遂行從近闗出<lb/>
告右宰穀右宰穀曰不可獲罪於兩君天下誰畜之悼子<lb/>
曰吾受命於先人不可以貳穀曰我請使焉而觀之遂見<lb/>
公於夷儀反曰君淹恤在外十二年矣而無憂色亦無寛<lb/>
言猶夫人也若不已死無日矣悼子曰子鮮在右宰穀曰<lb/>
子鮮在何益多而能亡於我何為悼子曰雖然弗可以已<lb/>
孫文子在戚孫嘉聘於齊孫襄居守二月庚寅甯喜右宰<lb/>
穀伐孫氏不克伯國傷甯子出舍於郊伯國死孫氏夜哭<lb/>
<pb n="KR2c0022_WYG_039-7b"/>
國人召寗子寗子復攻孫氏克之辛夘殺子叔及大子<lb/>
角書曰寗喜弑其君剽言罪之在寗氏也　孫林父以<lb/>
戚如晉書曰入於戚以叛罪孫氏也臣之禄君實有之<lb/>
義則進否則奉身而退専禄以周旋戮也　甲午衛侯<lb/>
入書曰復歸國納之也大夫逆於竟者執其手而與之<lb/>
言道逆者自車揖之逆於門者頷之而已公至使讓大<lb/>
叔文子曰寡人淹恤在外二三子皆使寡人朝夕聞衛<lb/>
國之言吾子獨不在寡人古人有言曰非所怨勿怨寡<lb/>
<pb n="KR2c0022_WYG_039-8a"/>
人怨矣對曰臣知罪矣臣不佞不能負羇絏以從扞牧<lb/>
圉臣之罪一也有出者有居者臣不能貳通外内之言<lb/>
以事君臣之罪二也有二罪敢忘其死乃行從近闗出<lb/>
公使止之　衛人侵戚東鄙孫氏愬於晉晉戍茅氏殖<lb/>
綽伐茅氏殺晉戍三百人孫蒯追之弗敢擊文子曰厲<lb/>
之不如遂從衛師敗之圉雍鉏獲殖綽復愬於晉　晉<lb/>
人為孫氏故召諸侯將以討衛也夏中行穆子來聘召<lb/>
公也　六月公會晉趙武宋向戍鄭良霄曹人於澶淵<lb/>
<pb n="KR2c0022_WYG_039-8b"/>
以討衛疆戚田取衛西鄙懿氏六十以與孫氏趙武不<lb/>
書尊公也向戍不書後也鄭先宋不失所也於是衛侯<lb/>
㑹之晉人執寗喜北宫遺使女齊以先歸衛侯如晉晉<lb/>
人執而囚之於士弱氏　秋七月齊侯鄭伯為衛侯故<lb/>
如晉晉侯兼享之晉侯賦嘉樂國景子相齊侯賦蓼蕭<lb/>
子展相鄭伯賦緇衣叔向命晉侯拜二君曰寡君敢拜<lb/>
齊君之安我先君之宗祧也敢拜鄭君之不貳也國子<lb/>
使晏平仲私於叔向曰晉君宣其明徳於諸侯恤其患<lb/>
<pb n="KR2c0022_WYG_039-9a"/>
而補其闕正其違而治其煩所以為盟主也今為臣執<lb/>
君若之何叔向告趙文子文子以告晉侯晉侯言衛侯<lb/>
之罪使叔向告二君國子賦轡之柔矣子展賦將仲子<lb/>
兮晉侯乃許歸衛侯叔向曰鄭七穆罕氏其後亡者也<lb/>
子展儉而壹　衛人歸衛姬於晉乃釋衛侯君子是以<lb/>
知平公之失政也　二十七年衛寗喜専公患之公孫<lb/>
免餘請殺之公曰微寗子不及此吾與之言矣事未可<lb/>
知祇成惡名止也對曰臣殺之君勿與知乃與公孫無<lb/>
<pb n="KR2c0022_WYG_039-9b"/>
地公孫臣謀使攻寗氏弗克皆死公曰臣也無罪父子<lb/>
死余矣夏免餘復攻寗氏殺寗喜及右宰榖尸諸朝石<lb/>
惡將㑹宋之盟受命而出衣其尸枕之股而哭之欲斂<lb/>
以亡懼不免且曰受命矣乃行子鮮曰逐我者出納我<lb/>
者死賞罰無章何以沮勸君失其信而國無刑不亦難<lb/>
乎且鱄實使之遂出奔晉公使止之不可及河又使止<lb/>
之止使者而盟於河託於木門不鄉衛國而坐木門大<lb/>
夫勸之仕不可曰仕而廢其事罪也從之昭吾所以出<lb/>
<pb n="KR2c0022_WYG_039-10a"/>
也將誰愬乎吾不可以立於人之朝矣終身不仕公喪<lb/>
之如税服終身公與免餘邑六十辭曰唯卿備百邑臣<lb/>
六十矣下有上禄亂也臣弗敢聞且寗子唯多邑故死<lb/>
臣懼死之速及也公固與之受其半以為少師公使為<lb/>
卿辭曰大叔儀不貳能贊大事君其命之乃使文子為<lb/>
卿<lb/>
　<hi>補逸</hi>公羊傳衛殺其大夫寗喜則衛侯之弟鱄曷為出<lb/>
　奔晉為殺寗喜出奔也曷為為殺寗喜出奔衛寗殖<lb/>
<pb n="KR2c0022_WYG_039-10b"/>
　與孫林父逐衛侯而立公孫剽寗殖病將死謂喜曰<lb/>
　黜公者非吾意也孫氏為之我即死汝能固納公乎<lb/>
　喜曰諾寗殖死喜立為大夫使人謂獻公曰黜公者<lb/>
　非寗氏也孫氏為之吾欲納公何如獻公曰子茍納<lb/>
　我我請與子盟喜曰無所用盟請使公子鱄約之獻<lb/>
　公謂公子鱄曰寗氏將納我吾欲與之盟其言曰無<lb/>
　所用盟謂使公子鱄約之子固為我與之約矣公子<lb/>
　鱄辭曰夫負羇縶執斧鑕從君東西南北則是臣僕<lb/>
<pb n="KR2c0022_WYG_039-11a"/>
　庻孽之事也若夫約言為信則非臣僕庻孽之所敢<lb/>
　與也獻公怒曰黜我者非寗氏與孫氏凡在爾公子<lb/>
　鱄不得已而與之約已約歸至殺寗喜公子鱄挈其<lb/>
　妻子而去之將濟於河挈其妻子而與之盟曰茍有<lb/>
　履衛地食衛粟者昧雉彼視<lb/>
　榖梁傳稱國以殺罪累上也寗喜弑君其以累上之<lb/>
　辭言之何也嘗為大夫與之涉公事矣寗喜出君弑<lb/>
　君而不以弑君之罪罪之者惡獻公也専喜之徒也<lb/>
<pb n="KR2c0022_WYG_039-11b"/>
　専之為喜之徒何也已雖急納其兄與人之臣謀弑<lb/>
　其君是亦弑君者也専其曰弟何也専有是信者君<lb/>
　賂不入乎喜而殺喜是君不直乎喜也故出奔晉織<lb/>
　絇邯鄲終身不言衛専之去合乎春秋<lb/>
　吕氏春秋郈成子為魯聘於晉過衛右宰榖臣止而<lb/>
　觴之陳樂而不樂酒酣而送之以璧顧反過而弗辭<lb/>
　其僕曰鄉者右宰穀臣之觴吾子也甚懽今侯渫過<lb/>
　而弗辭郈成子曰夫止而觴我與我懽也陳樂而不<lb/>
<pb n="KR2c0022_WYG_039-12a"/>
　樂告我憂也酒酣而送我以璧寄之我也若由是觀<lb/>
　之衛其有亂乎倍衛三十里聞寗喜之難作右宰穀<lb/>
　臣死之還車而臨三舉而歸至使人迎其妻子隔宅<lb/>
　而異之分禄而食之其子長而反其璧孔子聞之曰<lb/>
　夫智可以微謀仁可以託財者其郈成子之謂乎<lb/>
二十八年衛人討寗氏之黨故石惡出奔晉衛人立其<lb/>
從子圃以守石氏之祀禮也　二十九年吳公子札來<lb/>
聘適衛自衛如晉將宿於戚聞鐘聲焉曰異哉吾聞之<lb/>
<pb n="KR2c0022_WYG_039-12b"/>
也辨而不徳必加於戮夫子獲罪於君以在此君又在<lb/>
殯而可以樂乎遂去之文子聞之終身不聴琴瑟　昭<lb/>
公七年秋八月衛襄公卒晉大夫言於范獻子曰衛事<lb/>
晉為睦晉不禮焉庇其賊人而取其地故諸侯貳詩曰<lb/>
䳭鴒在原兄弟急難又曰死喪之威兄弟孔懐兄弟之<lb/>
不睦於是乎不弔况逺人誰敢歸之今又不禮於衛之<lb/>
嗣衛必叛我是絶諸侯也獻子以告韓宣子宣子説使<lb/>
獻子如衛弔且反戚田<lb/>
<pb n="KR2c0022_WYG_039-13a"/>
　　<hi>臣</hi>士竒曰觀定姜數衛衎之三罪與師曠荅平公<lb/>
　　逐君之説則衎之自絶於衛非獨孫寗之過也然<lb/>
　　人臣於君雖甚無道亦必竭股肱之力加之以忠<lb/>
　　貞彌縫匡救至於必不悛改而後引身以退其宗<lb/>
　　老大臣或以社稷存亡之故不能逺引亦必有道<lb/>
　　以處此矣於桐之放昌邑之廢葢不得已之權也<lb/>
　　林父聞定姜之歎即置其重器於戚而甚善晉大<lb/>
　　夫是明以戚為狡兔之窟晉為叛主之援而無一<lb/>
<pb n="KR2c0022_WYG_039-13b"/>
　　念之忠於所事矣當林父之聘魯也公登亦登見<lb/>
　　誚於叔孫穆子既不辭亦無悛容其䟦扈不臣之<lb/>
　　氣已見不至於逐君不已由是觀之豈得曰其君<lb/>
　　實甚哉况衎之奔而復入於義未絶有太叔儀以<lb/>
　　守有母弟鱄以出或撫其内或營其外鄰國之大<lb/>
　　夫皆知其必歸則衎雖無道非孫寗之所能逐矣<lb/>
　　寗殖懼惡名之在䇿沒而屬其子以反正曰若能<lb/>
　　掩之則吾子也不能猶有鬼神吾有餒而已其言<lb/>
<pb n="KR2c0022_WYG_039-14a"/>
　　可謂慘痛然不知何以處夫衛剽也衎出得罪於<lb/>
　　一君剽弑且得罪於二君舉棋之不慎雖悔於終<lb/>
　　不若審之於始使以是問殖殖仍餒而矣寗喜承<lb/>
　　易簀之言欲以晚葢仗子鮮之信徼幸於必不可<lb/>
　　信之昏主其殺身葢亦有由焉夫君之所以為君<lb/>
　　者政而已今曰政由寗氏祭則寡人是徒擁虚位<lb/>
　　耳束縛幽囚之耳奚取乎為君其言先不可信矣<lb/>
　　卒殺寗氏使子鮮抱賣友之憾竄身木門是誰之<lb/>
<pb n="KR2c0022_WYG_039-14b"/>
　　過與林父怙終稔惡竊禄叛君晉為主盟反助之<lb/>
　　焰其亦未知君父之大義哉終能反戚猶善補過<lb/>
　　者也<lb/>
　<lb/>
　<lb/>
　<lb/>
　<lb/>
　左傳紀事本末卷三十九<lb/>
</p>
<p>
</p>
  </div>
</body>
</text>
</TEI>
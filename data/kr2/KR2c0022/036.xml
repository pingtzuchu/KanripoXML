<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷三十六</head> <lb/>
    <p>
<pb n="KR2c0022_WYG_036-1a"/>
欽定四庫全書<lb/>
　左傳紀事本末卷三十六<lb/>
　　　　　　　　　　詹事府詹事高士竒撰<lb/>
　　宋公族廢興<hi>魚石之亂地子罕之賢魋華向之亂樂大心辰  之亂  桓  之亂  大</hi>
　　　<hi>尹之亂滅内附景公  曹</hi>
成公十五年秋八月葬宋共公於是華元為右師魚石<lb/>
為左師蕩澤為司馬華喜為司徒公孫師為司城向為<lb/>
人為大司冦鱗朱為少司冦向帶為大宰魚府為少宰<lb/>
<pb n="KR2c0022_WYG_036-1b"/>
蕩澤弱公室殺公子肥華元曰我為右師君臣之訓師<lb/>
所司也今公室卑而不能正吾罪大矣不能治官敢賴<lb/>
寵乎乃出奔晉二華戴族也司城莊族也六官者皆桓<lb/>
族也魚石將止華元魚府曰右師反必討是無桓氏也<lb/>
魚石曰右師茍獲反雖許之討必不敢且多大功國人<lb/>
與之不反懼桓氏之無祀於宋也右師討猶有戍在桓<lb/>
氏雖亡必偏魚石自止華元於河上請討許之乃反使<lb/>
華喜公孫師帥國人攻蕩氏殺子山書曰宋殺其大夫<lb/>
<pb n="KR2c0022_WYG_036-2a"/>
山言背其族也魚石向為人鱗朱向帶魚府出舍於睢<lb/>
上華元使止之不可冬十月華元自止之不可乃反魚<lb/>
府曰今不從不得入矣右師視速而言疾有異志焉若<lb/>
不我納今將馳矣登丘而望之則馳騁而從之則決睢<lb/>
澨閉門登陴矣左師二司冦二宰遂出奔楚華元使向<lb/>
戍為左師老佐為司馬樂裔為司冦以靖國人　十八<lb/>
年夏六月楚子辛鄭皇辰同伐彭城納宋魚石向為人<lb/>
鱗朱向帶魚府焉以三百乘戍之而還書曰復入凡去<lb/>
<pb n="KR2c0022_WYG_036-2b"/>
其國國逆而立之曰入復其位曰復歸諸侯納之曰歸<lb/>
以惡曰復入宋人患之　七月宋老佐華喜圍彭城老<lb/>
佐卒焉　冬十一月楚子重救彭城伐宋宋華元如晉<lb/>
告急　十二月孟獻子會於虛朾謀救宋也宋人辭諸<lb/>
侯而請師以圍彭城　襄公元年春己亥圍宋彭城非<lb/>
宋地追書也於是為宋討魚石故稱宋且不登叛人也<lb/>
謂之宋志彭城降晉晉人以宋五大夫在彭城者歸寘<lb/>
諸瓠丘<hi>以上魚石之亂</hi>　六年宋華弱與樂轡少相狎長相優<lb/>
<pb n="KR2c0022_WYG_036-3a"/>
又相謗也子蕩怒以弓梏華弱於朝平公見之曰司武<lb/>
而梏於朝難以勝矣遂逐之夏宋華弱來奔司城子罕<lb/>
曰同罪異罰非刑也專戮於朝罪孰大焉亦逐子蕩子<lb/>
蕩射子罕之門曰幾日而不我從子罕善之如初　九<lb/>
年春宋災樂喜為司城以為政使伯氏司里火所未至<lb/>
徹小屋塗大屋陳畚挶具綆缶備水器量輕重蓄水潦<lb/>
積土塗巡丈城繕守備表火道使華臣具正徒令隧正<lb/>
納郊保奔火所使華閲討右官官庀其司向戍討左亦<lb/>
<pb n="KR2c0022_WYG_036-3b"/>
如之使樂遄庀刑器亦如之使皇鄖命校正出馬工正<lb/>
出車備甲兵庀武守使西鉏吾庀府守令司宫巷伯儆<lb/>
宫二師令四鄉正敬享祝宗用馬於四墉祀盤庚於西<lb/>
門之外晉侯問於士弱曰吾聞之宋災於是乎知有天<lb/>
道何故對曰古之火正或食於心或食於咮以出内火<lb/>
是故咮為鶉火心為大火陶唐氏之火正閼伯居商丘祀<lb/>
大火而火紀時焉相土因之故商主大火商人閲其禍<lb/>
敗之釁必始於火是以日知其有天道也公曰可必乎<lb/>
<pb n="KR2c0022_WYG_036-4a"/>
對曰在道國亂無象不可知也　十五年宋人或得玉<lb/>
獻諸子罕子罕弗受獻玉者曰以示玉人玉人以為寶<lb/>
也故敢獻之子罕曰我以不貪為寶爾以玉為寶若以<lb/>
與吾皆喪寶也不若人有其寶稽首而告曰小人懐璧<lb/>
不可以越鄉納此以請死也子罕寘諸其里使玉人為<lb/>
之攻之富而後使復其所　十七年宋華閲卒華臣弱<lb/>
臯比之室使賊殺其宰華吳賊六人以鈹殺諸盧門合<lb/>
左師之後左師懼曰老夫無罪賊曰臯比私有討於吳<lb/>
<pb n="KR2c0022_WYG_036-4b"/>
遂幽其妻曰畀余而大璧宋公聞之曰臣也不唯其宗<lb/>
室是暴大亂宋國之政必逐之左師曰臣也亦卿也大<lb/>
臣不順國之恥也不如葢之乃舍之左師為已短策茍<lb/>
過華臣之門必騁十一月甲午國人逐瘈狗瘈狗入於<lb/>
華臣氏國人從之華臣懼遂奔陳　宋皇國父為大宰<lb/>
為平公築臺妨於農収子罕請俟農功之畢公弗許築<lb/>
者謳曰澤門之晳實興我役邑中之黔實慰我心子罕<lb/>
聞之親執扑以行築者而抶其不勉者曰吾儕小人皆<lb/>
<pb n="KR2c0022_WYG_036-5a"/>
有闔廬以辟燥濕寒暑今君為一臺而不速成何以為<lb/>
役謳者乃止或問其故子罕曰宋國區區而有詛有祝<lb/>
禍之本也　二十九年鄭子展卒子皮即位於是鄭饑<lb/>
而未及麥民病子皮以子展之命餼國人粟宋司城子<lb/>
罕聞之曰鄰於善民之望也宋亦饑請於平公出公粟<lb/>
以貸使大夫皆貸司城氏貸而不書為大夫之無者貸<lb/>
宋無饑人叔向聞之曰鄭之罕宋之樂其後亡者也二<lb/>
者其皆得國乎民之歸也施而不徳樂氏加焉其以宋<lb/>
<pb n="KR2c0022_WYG_036-5b"/>
升降乎<hi>以上子罕之賢</hi>　二十六年初宋芮司徒生女子赤而<lb/>
毛棄諸堤下共姬之妾取以入名之曰棄長而美平公<lb/>
入夕共姬與之食公見棄也而視之尤姬納諸御嬖生<lb/>
佐惡而婉大子痤美而狠合左師畏而惡之寺人惠牆<lb/>
伊戾為大子内師而無寵秋楚客聘於晉過宋大子知<lb/>
之請野享之公使往伊戾請從之公曰夫不惡女乎對<lb/>
曰小人之事君子也惡之不敢逺好之不敢近敬以待<lb/>
命敢有貳心乎縱有共其外莫共其内臣請徃也遣之<lb/>
<pb n="KR2c0022_WYG_036-6a"/>
至則欿用牲加書徴之而騁告公曰大子將為亂既與<lb/>
楚客盟矣公曰為我子又何求對曰欲速公使視之則<lb/>
信有焉問諸夫人與左師則皆曰固聞之公囚大子大<lb/>
子曰唯佐也能免我召而使請曰日中不來吾知死矣<lb/>
左師聞之聒而與之語過期乃縊而死佐為大子公徐<lb/>
聞其無罪也乃亨伊戾左師見夫人之步馬者問之對<lb/>
曰君夫人氏也左師曰誰為君夫人余胡弗知圉人歸<lb/>
以告夫人夫人使饋之錦與馬先之以玉曰君之妾棄<lb/>
<pb n="KR2c0022_WYG_036-6b"/>
使某獻左師改命曰君夫人而後再拜稽首受之<lb/>
　<hi>發明</hi>按向戍承順風㫖以殺太子視里克猶為罪人也<lb/>
　宜其有子向寧之禍<lb/>
二十九年齊高子容與宋司徒見知伯女齊相禮賓出<lb/>
司馬侯言於知伯曰二子皆將不免子容専司徒侈皆<lb/>
亡家之主也知伯曰何如對曰專則速及侈將以其力<lb/>
斃專則人實斃之將及矣　昭公六年宋寺人柳有寵<lb/>
大子佐惡之華合比曰我殺之柳聞之乃坎用牲埋書<lb/>
<pb n="KR2c0022_WYG_036-7a"/>
而告公曰合比將納亡人之族既盟於北郭矣公使視<lb/>
之有焉遂逐華合比合比奔衞於是華亥欲代右師乃<lb/>
與寺人柳比從為之徴曰聞之久矣公使代之見於左<lb/>
師左師曰女夫也必亡女喪而宗室於人何有人亦於<lb/>
女何有詩曰宗子維城毋俾城壊毋獨斯畏女其畏哉<lb/>
　十年冬十二月宋平公卒初元公惡寺人柳欲殺之<lb/>
及喪柳熾炭於位將至則去之比葬又有寵　十二年<lb/>
夏宋華定來聘通嗣君也公享之為賦蓼蕭弗知又不<lb/>
<pb n="KR2c0022_WYG_036-7b"/>
答賦昭子曰必亡宴語之不懐寵光之不宣令德之不<lb/>
知同福之不受將何以在　二十年春王二月己丑日<lb/>
南至梓慎望氛曰今茲宋有亂國幾亡三年而後弭蔡<lb/>
有大喪叔孫昭子曰然則戴桓也汰侈無禮已甚亂所<lb/>
生也　宋元公無信多私而惡華向華定華亥與向寧<lb/>
謀曰亡愈於死先諸華亥偽有疾以誘羣公子公子問<lb/>
之則執之夏六月丙申殺公子寅公子御戎公子朱公<lb/>
子固公孫援公孫丁拘向勝向行於其廪公如華氏請<lb/>
<pb n="KR2c0022_WYG_036-8a"/>
焉弗許遂劫之癸卯取太子欒與母弟辰公子地以為<lb/>
質公亦取華亥之子無慼向寧之子羅華定之子啓與<lb/>
華氏盟以為質　宋華向之亂公子城公孫忌樂舍司<lb/>
馬彊向宜向鄭楚建郳甲出奔鄭其徒與華氏戰於鬼<lb/>
閻敗子城子城適晉華亥與其妻必盥而食所質公子<lb/>
者而後食公與夫人每日必適華氏食公子而後歸華<lb/>
亥患之欲歸公子向寧曰唯不信故質其子若又歸之<lb/>
死無日矣公請於華費遂將攻華氏對曰臣不敢愛死<lb/>
<pb n="KR2c0022_WYG_036-8b"/>
無乃求去憂而滋長乎臣是以懼敢不聽命公曰子死<lb/>
亡有命余不忍其訽冬十月公殺華向之質而攻之戊<lb/>
辰華向奔陳華登奔吳向寧欲殺大子華亥曰干君而<lb/>
出又殺其子其誰納我且歸之有庸使少司冦牼以歸<lb/>
曰子之齒長矣不能事人以三公子為質必免公子既<lb/>
入華牼將自門行公遽見之執其手曰余知而無罪也<lb/>
入復而所　二十一年宋華費遂生華貙華多僚華登<lb/>
貙為少司馬多僚為御士與貙相惡乃譖諸公曰貙將<lb/>
<pb n="KR2c0022_WYG_036-9a"/>
納亡人亟言之公曰司馬以吾故亡其良子死亡有<lb/>
命吾不可以再亡之對曰君若愛司馬則如亡死如可<lb/>
逃何逺之有公懼使侍人召司馬之侍人宜僚飲之酒<lb/>
而使告司馬司馬嘆曰必多僚也吾有讒子而弗能殺<lb/>
吾又不死抑君有命可若何乃與公謀逐華貙將使田<lb/>
孟諸而遣之公飲之酒厚酬之賜及從者司馬亦如之<lb/>
張匄尤之曰必有故使子皮承宜僚以劍而訊之宜僚<lb/>
盡以告張匄欲殺多僚子皮曰司馬老矣登之謂甚吾<lb/>
<pb n="KR2c0022_WYG_036-9b"/>
又重之不如亡也五月丙申子皮將見司馬而行則遇<lb/>
多僚御司馬而朝張匄不勝其怒遂與子皮臼任鄭翩<lb/>
殺多僚劫司馬以叛而召亡人壬寅華向入樂大心豐<lb/>
衍華牼禦諸橫華氏居盧門以南里叛六月庚午宋城<lb/>
舊鄘及桑林之門而守之　冬十月華登以吳師救華<lb/>
氏齊烏枝鳴戍宋㕑人濮曰軍志有之先人有奪人之<lb/>
心後人有待其衰盍及其勞且未定也伐諸若入而固<lb/>
則華氏衆矣悔無及也從之丙寅齊師宋師敗吳師於<lb/>
<pb n="KR2c0022_WYG_036-10a"/>
鴻口獲其二帥公子苦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>偃州員華登帥其餘以敗宋<lb/>
師公欲出㕑人濮曰吾小人可藉死而不能送亡君請<lb/>
待之乃狥曰揚徽者公徒也衆從之公自楊門見之下<lb/>
而巡之曰國亡君死二三子之恥也豈專孤之罪也齊<lb/>
烏枝鳴曰用少莫如齊致死齊致死莫如去備彼多兵<lb/>
矣請皆用劒從之華氏北復即之㕑人濮以裳裹首而<lb/>
荷以走曰得華登矣遂敗華氏於新里翟僂新居於新<lb/>
里既戰説甲於公而歸華姓居於公里亦如之十一月<lb/>
<pb n="KR2c0022_WYG_036-10b"/>
癸未公子城以晉師至曹翰胡會晉荀吳齊苑何忌衞<lb/>
公子朝救宋丙戍與華氏戰於赭丘鄭翩願為鸛其御<lb/>
願為鵞子禄御公子城莊堇為右干犫御吕封人華豹<lb/>
張匄為右相遇城還華豹曰城也城怒而反之將注豹<lb/>
則闗矣曰平公之靈尚輔相余豹射出其間將注則又<lb/>
闗矣曰不狎鄙抽矢城射之殪張匄抽殳而下射之折<lb/>
股扶伏而擊之折軫又射之死干犫請一矢城曰余言<lb/>
女於君對曰不死伍乘軍之大刑也干刑而從子君焉<lb/>
<pb n="KR2c0022_WYG_036-11a"/>
用之子速諸乃射之殪大敗華氏圍諸南里華亥搏膺<lb/>
而呼見華貙曰吾為欒氏矣貙曰子無我迋不幸而後<lb/>
亡使華登如楚乞師華貙以車十五乘徒七十人犯師<lb/>
而出食於睢上哭而送之乃復入楚薳越帥師將逆華<lb/>
氏大宰犯諫曰諸侯唯宋事其君今又争國釋君而臣<lb/>
是助無乃不可乎王曰而告我也後既許之矣　二十<lb/>
二年楚薳越使告於宋曰寡君聞君有不令之臣為君<lb/>
憂無寧以為宗羞寡君請受而戮之對曰孤不佞不能<lb/>
<pb n="KR2c0022_WYG_036-11b"/>
媚於父兄以為君憂拜命之辱抑君臣日戰君曰余必<lb/>
臣是助亦唯命人有言曰唯亂門之無過君若惠保敝<lb/>
邑無亢不𠂻以奬亂人孤之望也唯君圖之楚人患之<lb/>
諸侯之戍謀曰若華氏知困而致死楚恥無功而疾戰<lb/>
非吾利也不如出之以為楚功其亦無能為也已救宋<lb/>
而除其害又何求乃固請出之宋人從之己巳宋華亥<lb/>
向寧華定華貙華登皇奄傷省臧士平出奔楚宋公使<lb/>
公孫忌為大司馬邊卭為大司徒樂祁為司城仲幾為<lb/>
<pb n="KR2c0022_WYG_036-12a"/>
左師樂大心為右師樂輓為大司冦以靖國人<hi>以上華向之亂</hi>
　二十五年春叔孫婼聘於宋桐門右師見之語卑宋<lb/>
大夫而賤司城氏昭子告其人曰右師其亡乎君子貴<lb/>
其身而後能及人是以有禮今夫子卑其大夫而賤其<lb/>
宗是賤其身也能有禮乎無禮必亡　夏會於黄父趙<lb/>
簡子令諸侯之大夫輸王粟宋樂大心曰我不輸粟我<lb/>
於周為客若之何使客士伯告簡子曰宋右師必亡奉<lb/>
君命以使而欲背盟以干盟主無不祥大焉　十一月<lb/>
<pb n="KR2c0022_WYG_036-12b"/>
宋元公將為公故如晉夢大子欒即位於廟已與平公<lb/>
服而相之旦召六卿公曰寡人不佞不能事父兄以為<lb/>
二三子憂寡人之罪也若以羣子之靈獲保首領以歿<lb/>
唯是楄柎所以藉幹者請無及先君仲幾對曰君若以<lb/>
社稷之故私降昵宴羣臣弗敢知若夫宋國之法死生<lb/>
之度先君有命矣羣臣以死守之弗敢失隊臣之失職<lb/>
常刑不赦臣不忍其死君命祗辱宋公遂行己亥卒於<lb/>
曲棘　二十六年葬宋元公如先君禮也　定公九年<lb/>
<pb n="KR2c0022_WYG_036-13a"/>
宋公使樂大心盟於晉且逆樂祁之尸辭偽有疾乃使<lb/>
向巢如晉盟且逆子梁之尸子明謂桐門右師出曰吾<lb/>
猶衰絰而子擊鐘何也右師曰喪不在此故也既而告<lb/>
人曰已衰絰而生子余何故舍鐘子明聞之怒言於公<lb/>
曰右師將不利戴氏不肯適晉將作亂也不然無疾乃<lb/>
逐桐門右師　十年宋公子地嬖蘧富獵十一分其室<lb/>
而以其五與之公子地有白馬四公嬖向魋魋欲之公<lb/>
取而朱其尾鬛以與之地怒使其徒抶魋而奪之魋懼<lb/>
<pb n="KR2c0022_WYG_036-13b"/>
將走公閉門而泣之目盡腫母弟辰曰子分室以與獵<lb/>
也而獨卑魋亦有頗焉子為君禮不過出竟君必止子<lb/>
公子地出奔陳公弗止辰為之請弗聽辰曰是我迋吾<lb/>
兄也吾以國人出君誰與處冬母弟辰暨仲佗石彄出<lb/>
奔陳　十一年春宋公母弟辰暨仲佗石彄公子地入<lb/>
於蕭以叛秋樂大心從之大為宋患<hi>以上樂大心辰地之亂</hi>　十<lb/>
五年鄭罕達敗宋師於老丘　齊侯衞侯次於蘧挐謀<lb/>
救宋也　哀公七年宋人圍曹鄭桓子思曰宋人有曹<lb/>
<pb n="KR2c0022_WYG_036-14a"/>
鄭之患也不可以不救冬鄭師救曹侵宋初曹人或夢<lb/>
衆君子立於社宫而謀亡曹曹叔振鐸請待公孫彊許<lb/>
之旦而求之曹無之戒其子曰我死爾聞公孫彊為政<lb/>
必去之及曹伯陽即位好田弋曹鄙人公孫彊好弋獲<lb/>
白雁獻之且言田弋之説説之因訪政事大説之有寵<lb/>
使為司城以聽政夢者之子乃行彊言霸説於曹伯曹<lb/>
伯從之乃背晉而奸宋宋人伐之晉人不救築五邑於<lb/>
其郊曰黍丘揖丘大城鍾邘　八年宋公伐曹將還褚<lb/>
<pb n="KR2c0022_WYG_036-14b"/>
師子肥殿曹人詬之不行師待之公聞之怒命反之遂<lb/>
滅曹執曹伯及司城彊以歸殺之<hi>以上景公滅曹</hi>　十二年宋<lb/>
鄭之間有隙地焉曰彌作頃丘玉暢嵒戈錫子産與宋<lb/>
人為成曰勿有是及宋平元之族自蕭奔鄭鄭人為之<lb/>
城嵒戈錫九月宋向巢伐鄭取錫殺元公之孫遂圍嵒<lb/>
十二月鄭罕達救嵒丙申圍宋師　十四年宋向魋救<lb/>
其師鄭子賸使狥曰得桓魋者有賞魋也逃歸遂取宋<lb/>
師於嵒獲成讙郜延以六邑為虛　十一年衞大叔疾<lb/>
<pb n="KR2c0022_WYG_036-15a"/>
奔宋臣向魋納美珠焉宋公求之魋不與由是得罪<lb/>
十四年宋桓魋之寵害於公公使夫人驟請享焉而將<lb/>
討之未及魋先謀公請以鞌易薄公曰不可薄宗邑也<lb/>
乃益鞌七邑而請享公焉以日中為期家備盡往公知<lb/>
之告皇野曰余長魋也今將禍余請即救司馬子仲曰<lb/>
有臣不順神之所惡也而况人乎敢不承命不得左師<lb/>
不可請以君命召之左師每食擊鐘聞鐘聲公曰夫子<lb/>
將食既食又奏公曰可矣以乘車往曰迹人來告曰逢<lb/>
<pb n="KR2c0022_WYG_036-15b"/>
澤有介麋焉公曰雖魋未來得左師吾與之田若何君<lb/>
憚告子野曰嘗私焉君欲速故以乘車逆子與之乘至<lb/>
公告之故拜不能起司馬曰君與之言公曰所難子者<lb/>
上有天下有先君對曰魋之不共宋之禍也敢不唯命<lb/>
是聽司馬請瑞焉以命其徒攻桓氏其父兄故臣曰不<lb/>
可其新臣曰從吾君之命遂攻之子頎騁而告桓司馬<lb/>
司馬欲入子車止之曰不能事君而又伐國民不與也<lb/>
秪取死焉向魋遂入於曹以叛六月使左師巢伐之欲<lb/>
<pb n="KR2c0022_WYG_036-16a"/>
質大夫以入焉不能亦入於曹取質魋曰不可既不能<lb/>
事君又得罪於民將若之何乃舍之民遂叛之向魋奔<lb/>
衞向巢來奔宋公使止之曰寡人與子有言矣不可以<lb/>
絶向氏之祀辭曰臣之罪大盡滅桓氏可也若以先臣<lb/>
之故而使有後君之惠也若臣則不可以入矣司馬牛<lb/>
致其邑與珪焉而適齊向魋出於衞地公文氏攻之求<lb/>
夏后氏之璜焉與之他玉而奔齊陳成子使為次卿司<lb/>
馬牛又致其邑焉而適吳吳人惡之而反趙簡子召之<lb/>
<pb n="KR2c0022_WYG_036-16b"/>
陳成子亦召之卒於魯郭門之外阬氏葬諸丘輿<hi>以上桓魋</hi>
<hi>之亂</hi>　十七年宋皇瑗之子麇有友曰田丙而奪其兄酁<lb/>
般邑以與之酁般愠而行告桓司馬之臣子儀克子儀<lb/>
克適宋告夫人曰麇將納桓氏公問諸子仲初子仲將<lb/>
以杞姒之子非我為子麇曰必立伯也是良材子仲怒<lb/>
弗從故對曰右師則老矣不識麇也公執之皇瑗奔晉<lb/>
召之　十八年春宋殺皇瑗公聞其情復皇氏之族使<lb/>
皇緩為右師　二十六年宋景公無子取公孫周之子<lb/>
<pb n="KR2c0022_WYG_036-17a"/>
得與啓畜諸公宫未有立焉於是皇緩為右師皇非我<lb/>
為大司馬皇懷為司徒靈不緩為左師樂茷為司城樂<lb/>
朱鉏為大司冦六卿三族降聽政因大尹以達大尹常<lb/>
不告而以其欲稱君命以令國人惡之司城欲去大尹<lb/>
左師曰縱之使盈其罪重而無基能無敝乎冬十月公<lb/>
游於空澤辛巳卒於連中大尹興空澤之士千甲奉公<lb/>
自空桐入如沃宫使召六子曰聞下有師君請六子畫<lb/>
六子至以甲劫之曰君有疾病請二三子盟乃盟於少<lb/>
<pb n="KR2c0022_WYG_036-17b"/>
寢之庭曰無為公室不利大尹立啓奉喪殯於大宫三<lb/>
日而後國人知之司城茷使宣言於國曰大尹惑蠱其<lb/>
君而専其利今君無疾而死死又匿之是無他矣大尹<lb/>
之罪也得夢啓北首而寢於盧門之外已為烏而集於<lb/>
其上咮加於南門尾加於桐門曰余夢美必立大尹謀<lb/>
曰我不在盟無乃逐我復盟之乎使祝為載書六子在<lb/>
唐盂將盟之祝襄以載書告皇非我皇非我因子潞門<lb/>
尹得左師謀曰民與我逐之乎皆歸授甲使狥於國曰<lb/>
<pb n="KR2c0022_WYG_036-18a"/>
大尹惑蠱其君以陵虐公室與我者救君者也衆曰與<lb/>
之大尹狥曰戴氏皇氏將不利公室與我者無憂不富<lb/>
衆曰無别戴氏皇氏欲伐公樂得曰不可彼以陵公有<lb/>
罪我伐公則甚焉使國人施於大尹大尹奉啟以奔楚<lb/>
乃立得司城為上卿盟曰三族共政無相害也<hi>以上大尹之亂</hi>
　<hi>攷異</hi>按史記景公卒宋公子特攻殺太子而自立是為<lb/>
　昭公昭公者元公之曾庻孫也昭公父公孫紏紏父<lb/>
　公子褍秦褍秦即元公少子也景公殺昭公父紏故<lb/>
<pb n="KR2c0022_WYG_036-18b"/>
　昭公怨殺太子而自立此與傳大同小異但謂昭公<lb/>
　自立則非也<lb/>
　　<hi>臣</hi>士竒曰魚石之難始於蕩澤之弱公室殺公子<lb/>
　　肥也華元如晉請討而魚府與石乃止華元於河<lb/>
　　上至五大夫出亡華元親止之斯亦善矣既而決<lb/>
　　澨登陴又惟恐其入者不知何見夫討亂者誅止<lb/>
　　首惡並其族而逐之不已過乎遂使盜據彭城置<lb/>
　　瓠丘而後定所謂人而不仁疾之已甚者也華弱<lb/>
<pb n="KR2c0022_WYG_036-19a"/>
　　與樂轡少相親而長相怨轡以弓梏弱於朝曲在<lb/>
　　轡矣乃舍轡而逐弱失刑已甚不獨同罪異罰如<lb/>
　　子罕所云也而樂轡怨懟反射子罕之門子罕容<lb/>
　　而善之懦矣華臣弱臯比之室賊殺無辜干國之<lb/>
　　紀左師復為含葢其失則均不有瘈狗將遂無法<lb/>
　　乎若夫獻玉而以不貪為寶聞謳而以執扑分謗<lb/>
　　慕義而使宋無飢人子罕之賢亦不可沒罕氏後<lb/>
　　亡有以也夫苪司徒之女妖同褒姒卒生龍蛇以<lb/>
<pb n="KR2c0022_WYG_036-19b"/>
　　禍宋伊戾之殺子痤其計甚憯合左師不能洗湔<lb/>
　　其寃而承風㫖以助之平公昏瞢誤聽雖悔於終<lb/>
　　何補歸來望思之痛乎元公復不懲前車而以熾<lb/>
　　炭殷勤又寵閹柳可畏哉寺人之能惑溺人主也<lb/>
　　至無信多私而君臣劫質國亂甚矣復聽多僚之<lb/>
　　譖使子皮憤怒劫司馬而召亡人於是華亥向寧<lb/>
　　華定之徒入於南里以叛與宋分國而居向非齊<lb/>
　　晉明鷹鸇之義楚總其罪人以臨之宋之亡可翹<lb/>
<pb n="KR2c0022_WYG_036-20a"/>
　　足而待也幸而叛人出走腹心之患除而公室之<lb/>
　　枝葉亦幾盡梓慎之占不信而有徴乎桐門右師<lb/>
　　與叔孫婼語而卑宋大夫知其必亡黃父之役不<lb/>
　　具王粟及使修盟伯國又以疾不行其見逐也自<lb/>
　　取焉爾公子地嬖蘧富獵十一分其室而以其五<lb/>
　　與之公取其白馬以與嬖魋地復使其徒抶魋而<lb/>
　　奪之誠為不恕宋公亦不能盡親愛之道而使地<lb/>
　　奔於異國子辰為之請而不聽亦鋌險焉入蕭以<lb/>
<pb n="KR2c0022_WYG_036-20b"/>
　　叛右師因而從之宋於是凡三有叛臣之禍及平<lb/>
　　元之族自蕭奔鄭向巢取錫而殺之則皆寵魋之<lb/>
　　為也而魋又以寵害於公公將圖之又入於曹以<lb/>
　　叛凶人為害可不戒乎其初以朱鬛結歡其後以<lb/>
　　美珠召亂禍皆起於多欲也大尹矯遺命以行廢<lb/>
　　置强盟六卿自取奔北於是司城為上卿盟曰三<lb/>
　　族共政無相害也其亦有懲於戴桓華向之自相<lb/>
　　殘賊而有悔心歟噫嘻晚矣<lb/>
<pb n="KR2c0022_WYG_036-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_036-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷三十六<lb/>
</p>
<p>
</p>
  </div>
</body>
</text>
</TEI>
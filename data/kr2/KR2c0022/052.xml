<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷五十二</head> <lb/>
    <p>
<pb n="KR2c0022_WYG_052-1a"/>
欽定四庫全書<lb/>
　左傳紀事本末卷五十二<lb/>
　　　　　　　　　　詹事府詹事高士竒撰<lb/>
　　秦穆公伯西戒<lb/>
桓公三年芮伯萬之母芮姜惡芮伯之多寵人也故逐<lb/>
之岀居於魏　四年秋秦師侵芮敗焉小之也　冬王<lb/>
師秦師圍魏執芮伯以歸　十年秋秦人納芮伯萬於<lb/>
芮　僖公九年晉郤芮使夷吾重賂秦以求入曰人實有<lb/>
<pb n="KR2c0022_WYG_052-1b"/>
國我何愛焉入而能民土於何有從之齊隰朋帥師㑹秦<lb/>
師納晉惠公　十年殺㔻鄭㔻豹奔秦言於秦伯曰晉<lb/>
侯背大主而忌小怨民弗與也伐之必出公曰失衆<lb/>
焉能殺違禍誰能出君　十三年冬晉薦饑使乞糴於<lb/>
秦秦伯謂子桑與諸乎對曰重施而報君將何求重施<lb/>
而不報其民必攜攜而討焉無衆必敗謂百里與諸乎<lb/>
對曰天災流行國家代有救災恤鄰道也行道有福丕<lb/>
鄭之子豹在秦請伐晉秦伯曰其君是惡其民何罪<lb/>
<pb n="KR2c0022_WYG_052-2a"/>
秦於是乎輸粟於晉自雍及絳相繼命之曰汎舟之役<lb/>
　十四年冬秦饑使乞糴於晉晉人弗與　十五年冬<lb/>
秦伯伐晉戰於韓原晉戎馬還濘而止公號慶鄭慶鄭<lb/>
曰愎諫違卜固敗是求又何逃焉遂去之良由靡御韓<lb/>
簡虢射為右輅秦伯將止之鄭以救公誤之遂失秦伯<lb/>
秦獲晉侯以歸晉大夫反首拔舍從之秦伯使辭焉曰<lb/>
二三子何其慼也寡人之從君而西也亦晉之妖夢是<lb/>
踐豈敢以至晉大夫三拜稽首曰君履后土而戴皇天<lb/>
<pb n="KR2c0022_WYG_052-2b"/>
皇天后土實聞君之言羣臣敢在下風穆姬聞晉侯將<lb/>
至以太子罃𢎞與女簡璧登臺而履薪焉使以免服衰<lb/>
絰逆且告曰上天降災使我兩君匪以玉帛相見而以<lb/>
興戎若晉君朝以入則婢子夕以死夕以入則朝以死<lb/>
唯君裁之乃舍諸靈臺大夫請以入公曰獲晉侯以厚<lb/>
歸也既而喪歸焉用之大夫其何有焉且晉人慼憂以<lb/>
重我天地以要我不圖晉憂重其怒也我食吾言背天地<lb/>
也重怒難任背天不祥必歸晉君公子縶曰不如殺之<lb/>
<pb n="KR2c0022_WYG_052-3a"/>
無聚慝焉子桑曰歸之而質其太子必得大成晉未可<lb/>
滅而殺其君祗以成惡且史佚有言曰無始禍無怙亂<lb/>
無重怒重怒難任陵人不祥乃許晉平晉侯使郤乞告<lb/>
瑕吕飴甥且召之子金教之言曰朝國人而以君命賞<lb/>
且告之曰孤雖歸辱社稷矣其卜貳圉也衆皆哭晉於<lb/>
是乎作爰田吕甥曰君亡之不恤而羣臣是憂惠之至<lb/>
也將若君何衆曰何為而可對曰征繕以輔孺子諸侯<lb/>
聞之喪君有君羣臣輯睦甲兵益多好我者勸惡我者<lb/>
<pb n="KR2c0022_WYG_052-3b"/>
懼庻有益乎衆説晉於是乎作州兵初晉獻公筮嫁伯<lb/>
姬於秦遇歸妹䷵之睽䷥史蘇占之曰不吉其繇<lb/>
曰士刲羊亦無<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>也女承筐亦無貺也西鄰責言不可<lb/>
償也歸妹之睽猶無相也震之離亦離之震為雷為火<lb/>
為嬴敗姬車説其輹火焚其旗不利行師敗於宗丘歸<lb/>
妹睽孤冦張之弧姪其從姑六年其逋逃歸其國而棄<lb/>
其家明年其死於高梁之虗及惠公在秦曰先君若從<lb/>
史蘇之占吾不及此夫韓簡侍曰龜象也筮數也物生<lb/>
<pb n="KR2c0022_WYG_052-4a"/>
而後有象象而後有滋滋而後有數先君之敗徳及可<lb/>
數乎史蘇是占勿從何益詩曰下民之孽匪降自天僔<lb/>
沓背憎職競由人十月晉隂飴甥會秦伯盟於王城秦<lb/>
伯曰晉國和乎對曰不知小人恥失其君而悼喪其親<lb/>
不憚征繕以立圉也曰必報讎寜事戎狄君子愛其君<lb/>
而知其罪不憚征繕以待秦命曰必報徳有死無二以<lb/>
此不和秦伯曰國謂君何對曰小人慼謂之不免君子<lb/>
恕以為必歸小人曰我毒秦秦豈歸君君子曰我知罪<lb/>
<pb n="KR2c0022_WYG_052-4b"/>
矣秦必歸君貳而執之服而舍之徳莫厚焉刑莫威焉<lb/>
服者懷徳貳者畏刑此一役也秦可以霸納而不定廢<lb/>
而不立以徳為怨秦不其然秦伯曰是吾心也改館晉<lb/>
侯饋七牢焉蛾析謂慶鄭曰盍行乎對曰陷君於敗敗<lb/>
而不死又使失刑非人臣也臣而不臣行將焉入十一<lb/>
月晉侯歸丁丑殺慶鄭而後入是嵗晉又饑秦伯又餼<lb/>
之粟曰吾怨其君而矜其民且吾聞唐叔之封也箕子<lb/>
曰其後必大晉其庸可冀乎姑樹徳焉以待能者於是<lb/>
<pb n="KR2c0022_WYG_052-5a"/>
秦始征晉河東置官司焉　十七年夏晉太子圉為質<lb/>
於秦秦歸河東而妻之惠公之在梁也梁伯妻之梁嬴<lb/>
孕過期卜招父與其子卜之其子曰將生一男一女招<lb/>
曰然男為人臣女為人妾故名男曰圉女曰妾及子圉<lb/>
西質妾為宦女焉　二十二年晉太子圉為質於秦將<lb/>
逃歸謂嬴氏曰與子歸乎對曰子晉太子而辱於秦子<lb/>
之欲歸不亦宜乎寡君之使婢子侍執巾櫛以固子也<lb/>
從子而歸棄君命也不敢從亦不敢言遂逃歸　十八<lb/>
<pb n="KR2c0022_WYG_052-5b"/>
年梁伯益其國而不能實也命曰新里秦取之　十九<lb/>
年春遂城而居之梁亡不書其主自取之也初梁伯好<lb/>
土功亟城而弗處民罷而弗堪則曰某冦將至乃溝公<lb/>
宫曰秦將襲我民懼而潰秦遂取梁　二十三年晉公<lb/>
子重耳之及於難也晉人伐諸蒲城蒲城人欲戰重耳<lb/>
不可曰保君父之命而享其生禄於是乎得人有人而<lb/>
校罪莫大焉吾其奔也遂奔狄從者狐偃趙衰顛頡魏<lb/>
武子司空季子狄人伐廧咎如獲其二女叔隗季隗納<lb/>
<pb n="KR2c0022_WYG_052-6a"/>
諸公子公子取季隗生伯鯈叔劉以叔隗妻趙衰生盾<lb/>
將適齊謂季隗曰待我二十五年不來而後嫁對曰我<lb/>
二十五年矣又如是而嫁則就木焉請待子處狄十二<lb/>
年而行過衛衛文公不禮焉出於五鹿乞食於野人野<lb/>
人與之塊公子怒欲鞭之子犯曰天賜我也稽首受而<lb/>
載之及齊齊桓公妻之有馬二十乗公子安之從者以<lb/>
為不可將行謀於桑下蠶妾在其上以告姜氏姜氏殺<lb/>
之而謂公子曰子有四方之志其聞之者吾殺之矣公<lb/>
<pb n="KR2c0022_WYG_052-6b"/>
子曰無之姜曰行也懷與安實敗名公子不可姜與子<lb/>
犯謀醉而遣之醒以戈逐子犯及曹曹共公聞其駢脅<lb/>
欲觀其裸浴薄而觀之僖負覉之妻曰吾觀晉公子之<lb/>
從者皆足以相國若以相夫子必反其國反其國必得<lb/>
志於諸侯得志於諸侯而誅無禮曹其首也子盍蚤自<lb/>
貳焉乃饋盤飱寘璧焉公子受飱反璧及宋宋襄公贈<lb/>
之以馬二十乗及鄭鄭文公不禮焉叔詹諫曰臣聞天<lb/>
之所啟人弗及也晉公子有三焉天其或者將建諸君<lb/>
<pb n="KR2c0022_WYG_052-7a"/>
其禮焉男女同姓其生不蕃晉公子姬出也而至於今<lb/>
一也離外之患而天不靖晉國殆將啟之二也有三士<lb/>
足以上人而從之三也晉鄭同儕其過子弟固將禮焉<lb/>
况天之所啟乎弗聴及楚楚子饗之曰公子若反晉國<lb/>
則何以報不榖對曰子女玉帛則君有之羽毛齒革則<lb/>
君地生焉其波及晉國者君之餘也其何以報君曰雖<lb/>
然何以報我對曰若以君之靈得反晉國晉楚治兵遇<lb/>
於中原其辟君三舍若不獲命其左執鞭弭右屬櫜鞬<lb/>
<pb n="KR2c0022_WYG_052-7b"/>
以與君周旋子玉請殺之楚子曰晉公子廣而儉文而<lb/>
有禮其從者肅而寛忠而能力晉侯無親外内惡之吾<lb/>
聞姬姓唐叔之後其後衰者也其將由晉公子乎天將<lb/>
興之誰能廢之違天必有大咎乃送諸秦秦伯納女五<lb/>
人懐嬴與焉奉匜沃盥既而揮之怒曰秦晉匹也何以<lb/>
卑我公子懼降服而囚他日公享之子犯曰吾不如衰<lb/>
之文也請使衰從公子賦河水公賦六月趙衰曰重耳<lb/>
拜賜公子降拜稽首公降一級而辭焉衰曰君稱所以<lb/>
<pb n="KR2c0022_WYG_052-8a"/>
佐天子者命重耳重耳敢不拜　二十四年春王正月<lb/>
秦伯納之不書不告入也及河子犯以璧授公子曰臣<lb/>
負羇絏從君巡於天下臣之罪甚多矣臣猶知之而况<lb/>
君乎請由此亡公子曰所不與舅氏同心者有如白水<lb/>
投其璧於河　二十五年秦伯師於河上將納王狐偃<lb/>
言於晉侯曰求諸侯莫如勤王諸侯信之且大義也繼<lb/>
文之業而信宣於諸侯今為可矣使卜偃卜之曰吉遇<lb/>
黄帝戰於阪泉之兆公曰吾不堪也對曰周禮未改今<lb/>
<pb n="KR2c0022_WYG_052-8b"/>
之王古之帝也公曰筮之筮之遇大有䷍之睽䷥<lb/>
曰吉遇公用享於天子之卦戰克而王饗吉孰大焉且<lb/>
是卦也天為澤以當日天子降心以逆公不亦可乎大<lb/>
有去睽而復亦其所也晉侯辭秦師而下三月甲辰次<lb/>
於陽樊右師圍溫左師逆王夏四月丁巳王入於王城<lb/>
取大叔於溫殺之於隰城戊午晉侯朝王王饗醴命之<lb/>
宥請隧弗許曰王章也未有代徳而有二王亦叔父之<lb/>
所惡也與之陽樊溫原欑茅之田晉於是始啟南陽陽<lb/>
<pb n="KR2c0022_WYG_052-9a"/>
樊不服圍之倉葛呼曰徳以柔中國刑以威四夷宜吾<lb/>
不敢服也此誰非王之親姻其俘之也乃出其民　秋<lb/>
秦晉伐鄀楚以申息之師戍商密秦人過析隈入而係<lb/>
輿人以圍商密昏而傅焉宵坎血加書偽與子儀子邉<lb/>
盟者商密人懼曰秦取析矣戌人反矣乃降秦師秦師<lb/>
囚申公子儀息公子邊以歸　三十年九月甲午晉侯<lb/>
秦伯圍鄭以其無禮於晉且貳於楚也晉軍函陵秦軍<lb/>
汜南佚之狐言於鄭伯曰國危矣若使燭之武見秦君<lb/>
<pb n="KR2c0022_WYG_052-9b"/>
師必退公從之辭曰臣之壯也猶不如人今老矣無能<lb/>
為也已公曰吾不能早用子今急而求子是寡人之過也<lb/>
然鄭亡子亦有不利焉許之夜縋而出見秦伯曰秦晉<lb/>
圍鄭鄭既知亡矣若亡鄭而有益於君敢以煩執事越<lb/>
國以鄙逺君知其難也焉用亡鄭以陪鄰鄰之厚君之<lb/>
薄也若舍鄭以為東道主行李之徃來共其乏困君亦<lb/>
無所害且君嘗為晉君賜矣許君焦瑕朝濟而夕設版<lb/>
焉君之所知也夫晉何厭之有既東封鄭又欲肆其西<lb/>
<pb n="KR2c0022_WYG_052-10a"/>
封若不闕秦將焉取之闕秦以利晉唯君圖之秦伯説<lb/>
與鄭人盟使杞子逢孫揚孫戍之乃還子犯請撃之公<lb/>
曰不可微夫人之力不及此因人之力而敝之不仁失<lb/>
其所與不知以亂易整不武吾其還也亦去之　三十<lb/>
二年冬晉文公卒杞子自鄭使告於秦曰鄭人使我掌<lb/>
其北門之管若潛師以來國可得也穆公訪諸蹇叔蹇<lb/>
叔曰勞師以襲逺非所聞也師勞力竭逺主備之無乃<lb/>
不可乎師知所為鄭必知之勤而無所必有悖心且行<lb/>
<pb n="KR2c0022_WYG_052-10b"/>
千里其誰不知公辭焉召孟明西乞白乙使出師於東<lb/>
門之外蹇叔哭之曰孟子吾見師之出而不見其入也<lb/>
公使謂之曰爾何知中壽爾墓之木拱矣蹇叔之子與<lb/>
師哭而送之曰晉人禦師必於殽殽有二陵焉其南陵<lb/>
夏后臯之墓也其北陵文王之所辟風雨也必死是間<lb/>
余收爾骨焉秦師遂東<lb/>
　<hi>補逸</hi>公羊傳其謂之秦何夷狄之也曷為夷狄之秦伯<lb/>
　将襲鄭百里子與蹇叔于諫曰千里而襲人未有不<lb/>
<pb n="KR2c0022_WYG_052-11a"/>
　亡者也秦伯怒曰若爾之年者宰上之木拱矣爾曷<lb/>
　知師出百里子與蹇叔子送其子而戒之曰爾即死<lb/>
　必於殽之嶔巖是文王之所辟風雨者也我將尸爾<lb/>
　焉子揖師而行百里子與蹇叔子從其子而哭之秦<lb/>
　伯怒曰爾曷為哭吾師對曰臣非敢哭君師哭臣之<lb/>
　子也弦高者鄭商也遇之殽矯以鄭伯之命而犒師<lb/>
　焉或曰徃矣或曰反矣然而晉人與姜戎要之殽而<lb/>
　撃之匹馬隻輪無反者其言及姜戎何姜戎㣲也稱<lb/>
<pb n="KR2c0022_WYG_052-11b"/>
　人亦微者也何言乎姜戎之微先軫也或曰襄公親<lb/>
　之襄公親之則其稱人何貶曷為貶君在乎殯而用<lb/>
　師危不得葬也詐戰不日此何以日盡也<lb/>
　穀梁傳不言戰而言敗何也狄秦也其狄之何也秦<lb/>
　越千里之險入虗國進不能守退敗其師徒亂人子<lb/>
　女之教無男女之别秦之為狄自殽之戰始也秦伯<lb/>
　將襲鄭百里子與蹇叔子諫曰千里而襲人未有不<lb/>
　亡者也秦伯曰子之冡木已拱矣何知師行百里子<lb/>
<pb n="KR2c0022_WYG_052-12a"/>
　與蹇叔子送其子而戒之曰女死必於殽之巖崯之<lb/>
　下我將尸汝於是師行百里子與蹇叔子隨其子而<lb/>
　哭之秦伯怒曰何為哭我師也二子曰非敢哭師也<lb/>
　哭吾子也我老矣彼不死則我死矣晉人與姜戎要<lb/>
　而撃之殽匹馬倚輪無反者晉人者晉子也其曰人<lb/>
　何也微之也何為微之不正其釋殯而主乎戰也日<lb/>
　𦵏危不得𦵏也<lb/>
三十三年春秦師過周北門左右免胄而下超乗者三<lb/>
<pb n="KR2c0022_WYG_052-12b"/>
百乗王孫滿尚幼觀之言於王曰秦師輕而無禮必敗<lb/>
輕則寡謀無禮則脱入險而脱又不能謀能無敗乎及<lb/>
滑鄭商人弦高將市於周遇之以乗韋先牛十二犒師<lb/>
曰寡君聞吾子將步師出於敝邑敢犒從者不腆敝邑<lb/>
為從者之淹居則具一日之積行則備一夕之衛且使<lb/>
遽告於鄭鄭穆公使視客館則束載厲兵秣馬矣使皇<lb/>
武子辭焉曰吾子淹乆於敝邑唯是脯資餼牽竭矣為<lb/>
吾子之將行也鄭之有原圃猶秦之有具囿也吾子取<lb/>
<pb n="KR2c0022_WYG_052-13a"/>
其麋鹿以間敝邑若何杞子奔齊逢孫揚孫奔宋孟明<lb/>
曰鄭有備矣不可冀也攻之不克圍之不繼吾其還也<lb/>
滅滑而還　夏四月辛巳晉人及姜戎敗秦帥於殽獲<lb/>
百里孟明視西乞術白乙丙以歸文嬴請三帥曰彼實<lb/>
搆吾二君寡君若得而食之不厭君何辱討焉使歸就<lb/>
戮於秦以逞寡君之志若何公許之先軫朝問秦囚公<lb/>
曰夫人請之吾舍之矣先軫怒曰武夫力而拘諸原婦<lb/>
人暫而免諸國墮軍實而長冦讎亡無日矣不顧而唾<lb/>
<pb n="KR2c0022_WYG_052-13b"/>
公使陽處父追之及諸河則在舟中矣釋左驂以公命<lb/>
贈孟明孟明稽首曰君之惠不以纍臣釁鼓使歸就戮<lb/>
於秦寡君之以為戮死且不朽若從君惠而免之三年<lb/>
將拜君賜秦伯素服郊次鄉師而哭曰孤違蹇叔以辱<lb/>
二三子孤之罪也不替孟明孤之過也大夫何罪且吾<lb/>
不以一眚掩大徳<lb/>
　<hi>攷異</hi>書序秦穆公伐鄭晉襄公帥師敗諸崤還歸作秦<lb/>
　誓<lb/>
<pb n="KR2c0022_WYG_052-14a"/>
　<hi>發明</hi>秦誓之作序以為在敗崤還歸之時史謂在取王<lb/>
　官封尸之後<lb/>
文公元年殽之役晉人既歸秦帥秦大夫及左右皆言<lb/>
於秦伯曰是敗也孟明之罪也必殺之秦伯曰是孤之<lb/>
罪也周芮良夫之詩曰大風有隧貪人敗類聼言則對<lb/>
誦言如醉匪用其良覆俾我悖是貪故也孤之謂矣孤<lb/>
實貪以禍夫子夫子何罪復使為政　二年春王二月<lb/>
甲子晉侯及秦師戰於彭衙秦師敗績　秦伯猶用孟<lb/>
<pb n="KR2c0022_WYG_052-14b"/>
明孟明增修國政重施於民趙成子言於諸大夫曰秦<lb/>
師又至將必辟之懼而增徳不可當也詩曰母念爾祖<lb/>
聿修厥徳孟明念之矣念徳不怠其可敵乎　冬晉先<lb/>
且居宋公子成陳轅選鄭公子歸生伐秦取汪及彭衙<lb/>
而還以報彭衙之役卿不書為穆公故尊秦也謂之崇<lb/>
徳　三年秦伯伐晉濟河焚舟取王官及郊晉人不出<lb/>
遂自茅津濟封殽尸而還遂霸西戎用孟明也君子是<lb/>
以知秦穆公之為君也舉人之周也與人之壹也孟明<lb/>
<pb n="KR2c0022_WYG_052-15a"/>
之臣也其不解也能懼思也子桑之忠也其知人也能<lb/>
舉善也詩曰于以采蘩于沼于沚于以用之公侯之事<lb/>
秦穆有焉夙夜匪解以事一人孟明有焉詒厥孫謀以<lb/>
燕翼子子桑有焉　四年秋晉侯伐秦圍邧新城以報<lb/>
王官之役　楚人滅江秦伯為之降服出次不舉過數<lb/>
大夫諌公曰同盟滅雖不能救敢不矜乎吾自懼也君<lb/>
子曰詩云惟彼二國其政不獲惟此四國爰究爰度其<lb/>
秦穆之謂矣<lb/>
<pb n="KR2c0022_WYG_052-15b"/>
　<hi>補逸</hi>史記晉獻公滅虞虢虜虞君與其大夫百里傒以<lb/>
　璧馬賂於虞故也既虜百里傒以為秦穆公夫人媵<lb/>
　於秦百里傒亡秦走宛楚鄙人執之穆公聞百里傒<lb/>
　賢欲重贖之恐楚人不與乃使人謂楚曰吾媵臣百<lb/>
　里傒在焉請以五羖羊皮贖之楚人遂許與之當是<lb/>
　時百里傒年已七十餘穆公釋其囚與語國事謝曰<lb/>
　臣亡國之臣何足問穆公曰虞君不用子故亡非子<lb/>
　罪也固問語三日穆公大説授之國政號曰五羖大<lb/>
<pb n="KR2c0022_WYG_052-16a"/>
　夫百里傒讓曰臣不及臣友蹇叔蹇叔賢而世莫知<lb/>
　臣常游困於齊而乞食䬹人蹇叔收臣臣因而欲事<lb/>
　齊君無知蹇叔止臣臣得脱齊難遂之周周王子頽<lb/>
　好牛臣以養牛干之及頽欲用臣蹇叔止臣臣去得<lb/>
　不誅事虞君蹇叔止臣臣知虞君不用臣臣誠私利<lb/>
　禄爵且留再用其言得脱一不用及虞君難是以知<lb/>
　其賢於是穆公使人厚幣迎蹇叔以為上大夫<lb/>
　説苑秦穆公使賈人載鹽徴諸賈人賈人買百里奚<lb/>
<pb n="KR2c0022_WYG_052-16b"/>
　以五羖羊之皮使將車之秦秦穆公觀鹽見百里奚<lb/>
　牛肥曰任重道逺以險而牛何以肥也對曰臣飲食<lb/>
　以時使之不以暴有險先後之以身是以肥也穆公<lb/>
　知其君子也令有司具沐浴為衣冠與語公大説異<lb/>
　日與公孫支論政公孫支大不寜曰君耳目聰明思<lb/>
　慮審察君其得聖人乎公曰然吾説夫奚之言彼類<lb/>
　聖人也公孫支遂歸取鴈以賀曰君得社稷之聖臣<lb/>
　敢賀社稷之福公不辭再拜而受明日公孫支乃致<lb/>
<pb n="KR2c0022_WYG_052-17a"/>
　上卿以讓百里奚曰秦國處僻民陋以愚無知危亡<lb/>
　之本也臣自知不足以處其上請以譲之公不許公<lb/>
　孫支曰君不用賔相而得社稷之聖臣君之禄也臣<lb/>
　見賢而讓之臣之禄也今君既得其禄矣而使臣失<lb/>
　禄可乎請終致之公不許公孫支曰臣不肖而處上<lb/>
　位是君失倫也不肖失倫臣之過進賢而退不肖君<lb/>
　之明也今臣處位廢君之徳而逆臣之行也臣將逃<lb/>
　公乃受之故百里奚為上卿以制之公孫支為次卿<lb/>
<pb n="KR2c0022_WYG_052-17b"/>
　以佐之也<lb/>
　韓詩外傳禽息秦大夫薦百里奚不見納繆公出當<lb/>
　車以頭撃闑腦乃精出曰臣生無補於國不如死也<lb/>
　繆公感悟而用百里奚秦以大化<lb/>
　吕氏春秋秦穆公相百里奚晉使叔虎齊使東郭蹇<lb/>
　如秦公孫枝請見之公曰請見客子之事與對曰非<lb/>
　也相國使子乎對曰不也公曰然則子事非子之事<lb/>
　也秦國僻陋戎夷事服其任人事其事猶懼為諸侯<lb/>
<pb n="KR2c0022_WYG_052-18a"/>
　笑今子為非子之事退將論而罪公孫枝岀自敷於<lb/>
　百里氏百里奚請之公曰此所聞於相國歟枝無罪<lb/>
　奚請有罪奚請焉百里奚歸辭公孫枝公孫枝徙自<lb/>
　敷於街百里奚令吏行其罪定分官此古人之所以<lb/>
　為法也今繆公鄉之矣其霸西戎豈不宜哉<lb/>
　史記戎王使由余於秦由余其先晉人也亡入戎能<lb/>
　晉言聞繆公賢故使由余觀秦秦繆公示以宫室積<lb/>
　聚由余曰使鬼為之則勞神矣使人為之亦苦民矣<lb/>
<pb n="KR2c0022_WYG_052-18b"/>
　繆公怪之問曰中國以詩書禮樂法度為政然尚時<lb/>
　亂今戎狄無此何以為治不亦難乎由余笑曰此乃<lb/>
　中國所以亂也夫自上聖黄帝作為禮樂法度身以<lb/>
　先之僅以小治及其後世日以驕淫阻法度之威以<lb/>
　責督於下下罷極則以仁義怨望於上上下交爭怨<lb/>
　而相簒弑至於滅宗皆以此類也夫戎夷不然上含<lb/>
　淳徳以遇其下下懐忠信以事其上一國之政猶一<lb/>
　身之治不知所以治此真聖人之治也於是繆公退<lb/>
<pb n="KR2c0022_WYG_052-19a"/>
　而問内史廖曰孤聞鄰國有聖人敵國之憂也今由<lb/>
　余賢寡人之害將奈之何内史廖曰戎王處僻匿未<lb/>
　聞中國之聲君試遺其女樂以奪其志為由余請以<lb/>
　疏其閒留而莫遣以失其期戎王怪之必疑由余君<lb/>
　臣有閒乃可虜也且戎王好樂必怠於政繆公曰善<lb/>
　因與由余曲席而坐傳噐而食問其地形與其兵勢<lb/>
　盡詧而後令内史廖以女樂二八遺戎王戎王受而<lb/>
　説之終年不還於是秦乃歸由余由余數諫不聴繆<lb/>
<pb n="KR2c0022_WYG_052-19b"/>
　公又數使人間要由余由余遂去降秦繆公以客禮<lb/>
　禮之問伐戎之形三十七年秦用由余謀伐戎王益<lb/>
　國十二開地千里遂霸西戎天子使召公過賀繆公<lb/>
　以金皷<lb/>
五年初鄀叛楚即秦又貳於楚夏秦人入鄀　六年秦<lb/>
伯任好卒以子車氏之三子奄息仲行鍼虎為殉皆秦<lb/>
之良也國人哀之為之賦黄鳥君子曰秦穆之不為盟<lb/>
主也宜哉死而棄民先王違世猶詒之法而况奪之善<lb/>
<pb n="KR2c0022_WYG_052-20a"/>
人乎詩曰人之云亡邦國殄瘁無善人之謂若之何奪<lb/>
之古之王者知命之不長是以並建聖哲樹之風聲分<lb/>
之采物著之話言為之律度陳之藝極引之表儀予之<lb/>
法制告之訓典教之防利委之常秩道之以禮則使母<lb/>
失其土宜衆𨽻賴之而後即命聖王同之今縱無法以<lb/>
遺後嗣而又收其良以死難以在上矣君子是以知秦<lb/>
之不復東征也<lb/>
　　<hi>臣</hi>士竒曰秦穆公春秋之賢諸侯也驪姬之亂晉<lb/>
<pb n="KR2c0022_WYG_052-20b"/>
　　君數弑國幾亡穆公立夷吾及夷吾背徳有韓原<lb/>
　　之戰執晉侯以歸而卒反之晉饑又輸之粟曰吾<lb/>
　　怨其君而矜其民惠懷無親外内棄之則又置文<lb/>
　　公以定其難襄王之未入也秦伯師於河上將納<lb/>
　　王以晉文公納之而止此其天資仁厚舉動光偉<lb/>
　　加於人一等矣生平之失惟貪燭之武東道主之<lb/>
　　言而背晉惑杞子逄孫揚孫之説而襲鄭則皆利<lb/>
　　令智昏之所致耳然自敗殽之後素服郊次深自<lb/>
<pb n="KR2c0022_WYG_052-21a"/>
　　怨艾作悔過之誓聖人序書特列於百篇之末日<lb/>
　　月之更殆難以一眚掩矣至其報恨王官封尸殽<lb/>
　　坻成濟河焚舟之功焉其舉人之周與人之壹天<lb/>
　　下稱之孟明之始敗也曰孤實貪以禍夫子夫子<lb/>
　　何罪及再敗彭衙三敗取汪猶不替孟明因而增<lb/>
　　脩國政使趙成子聞聲而知懼子桑知人而終信<lb/>
　　以視楚殺得臣晉人竊喜魯用曹沬齊桓反地其<lb/>
　　得失不深切著明哉百里奚虞之俘囚也舉之牛<lb/>
<pb n="KR2c0022_WYG_052-21b"/>
　　口之下蹇叔賢而世莫知五羖大夫薦達之迎以<lb/>
　　為上大夫由余戎之賢臣也及其來歸以客禮之<lb/>
　　爰是益國十二開地千里遂霸西戎天子使召公<lb/>
　　賀以金皷當是時秦國之強儕於齊晉荆楚則亦<lb/>
　　改過不吝用人惟已之所致矣獨其僻在西陲禮<lb/>
　　未同於中國而用子車氏之三子以殉黄鳥之詩<lb/>
　　作焉秦自此不復能東征矣君子是以惜其盛徳<lb/>
　　之累也<lb/>
<pb n="KR2c0022_WYG_052-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_052-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷五十二<lb/>
</p>
<p>
</p>
  </div>
</body>
</text>
</TEI>
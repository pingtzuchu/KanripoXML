<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷二十五</head> <lb/>
    <p>
<pb n="KR2c0022_WYG_025-1a"/>
欽定四庫全書<lb/>
　左傳紀事本末卷二十五<lb/>
　　　　　　　　　　詹事府詹事髙士竒撰<lb/>
　　晉文公之伯<lb/>
僖公二十三年晉公子重耳之及於難也晉人伐諸蒲<lb/>
城蒲城人欲戰重耳不可曰保君父之命而享其生禄<lb/>
於是乎得人有人而校罪莫大焉吾其奔也遂奔狄從<lb/>
者狐偃趙衰顛頡魏武子司空季子狄人伐廧咎如獲<lb/>
<pb n="KR2c0022_WYG_025-1b"/>
其二女叔隗季隗納諸公子公子取季隗生伯鯈叔劉<lb/>
以叔隗妻趙衰生盾將適齊謂季隗曰待我二十五年<lb/>
不來而後嫁對曰我二十五年矣又如是而嫁則就木<lb/>
焉請待子處狄十二年而行過衛衛文公不禮焉出於<lb/>
五鹿乞食於野人野人與之塊公子怒欲鞭之子犯曰<lb/>
天賜也稽首受而載之及齊齊桓公妻之有馬二十乘<lb/>
公子安之從者以為不可將行謀於桑下蠶妾在其上<lb/>
以告姜氏姜氏殺之而謂公子曰子有四方之志其聞<lb/>
<pb n="KR2c0022_WYG_025-2a"/>
之者吾殺之矣公子曰無之姜曰行也懷與安實敗名<lb/>
公子不可姜與子犯謀醉而遣之醒以戈逐子犯及曹<lb/>
曹共公聞其駢脅欲觀其裸浴薄而觀之僖負羈之妻<lb/>
曰吾觀晉公子之從者皆足以相國若以相夫子必反<lb/>
其國反其國必得志於諸侯得志於諸侯而誅無禮曹<lb/>
其首也子盍蚤自貳焉乃饋盤飱寘璧焉公子受飱反<lb/>
璧及宋宋襄公贈之以馬二十乘及鄭鄭文公亦不禮<lb/>
焉叔詹諫曰臣聞天之所啟人弗及也晉公子有三焉<lb/>
<pb n="KR2c0022_WYG_025-2b"/>
天其或者將建諸君其禮焉男女同姓其生不蕃晉公<lb/>
子姬出也而至於今一也離外之患而天不靖晉國殆<lb/>
將啟之二也有三士足以上人而從之三也晉鄭同儕<lb/>
其過子弟固將禮焉况天之所啟乎弗聽及楚楚子饗<lb/>
之曰公子若反晉國則何以報不榖對曰子女玉帛則<lb/>
君有之羽毛齒革則君地生焉其波及晉國者君之餘<lb/>
也其何以報君曰雖然何以報我對曰若以君之靈得<lb/>
反晉國晉楚治兵遇於中原其辟君三舍若不獲命其<lb/>
<pb n="KR2c0022_WYG_025-3a"/>
左執鞭弭右屬櫜鞬以與君周旋子玉請殺之楚子曰<lb/>
晉公子廣而儉文而有禮其從者肅而寛忠而能力晉<lb/>
侯無親外内惡之吾聞姬姓唐叔之後其後衰者也其<lb/>
將由晉公子乎天將興之誰能廢之違天必有大咎乃<lb/>
送諸秦秦伯納女五人懷嬴與焉奉匜沃盥既而揮之<lb/>
怒曰秦晉匹也何以卑我公子懼降服而囚他日公享<lb/>
之子犯曰吾不如衰之文也請使衰從公子賦河水公<lb/>
賦六月趙衰曰重耳拜賜公子降拜稽首公降一級而<lb/>
<pb n="KR2c0022_WYG_025-3b"/>
辭焉衰曰君稱所以佐天子者命重耳重耳敢不拜<lb/>
　<hi>補逸</hi>國語文公在翟十二年狐偃曰日吾來此也非以<lb/>
　翟為榮可以成事也吾曰奔而易達困而有資休以<lb/>
　擇利可以戾也今戾久矣戾久將厎厎箸滯淫誰能<lb/>
　興之盍速行乎吾不適齊楚避其逺也蓄力一紀可<lb/>
　以逺矣齊侯長矣而欲親晉管仲没矣多䜛在側謀<lb/>
　而無正衷而思始夫必追擇前言求善以終厭邇逐<lb/>
　逺逺人入服不為郵矣㑹其季年可也兹可以親皆<lb/>
<pb n="KR2c0022_WYG_025-4a"/>
　以為然乃行<lb/>
　<hi>發明</hi>按文公還國事左傳與國語小異大同大都内傳<lb/>
　簡要外傳繁多今止取國語事實之補裨内傳者餘<lb/>
　自有全書不盡録司空臼季勸納懷嬴之說典而無<lb/>
　理斷易繇辭亦屬傅㑹今不録<lb/>
二十四年春王正月秦伯納之不書不告入也及河子<lb/>
犯以璧授公子曰臣負羇絏從君巡於天下臣之罪甚<lb/>
多矣臣猶知之而况君乎請由此亡公子曰所不與舅<lb/>
<pb n="KR2c0022_WYG_025-4b"/>
氏同心者有如白水投其璧於河濟河圍令狐入桑泉<lb/>
取臼衰二月甲午晉師軍於廬栁秦伯使公子縶如晉<lb/>
師師退軍於郇辛丑狐偃及秦晉之大夫盟於郇壬寅<lb/>
公子入於晉師丙午入於曲沃丁未朝於武宫戊申使<lb/>
殺懷公於髙梁不書亦不告也<lb/>
　<hi>補逸</hi>國語董因迎公於河公問焉曰吾其濟乎對曰嵗<lb/>
　在大梁將集天行元年始受實沈之星也實沈之虚<lb/>
　晉人是居所以興也今君當之無不濟矣君之行也<lb/>
<pb n="KR2c0022_WYG_025-5a"/>
　嵗在大火大火閼伯之星也是謂大辰辰以成善后<lb/>
　稷是相唐叔以封瞽史記曰嗣續其祖如榖之滋必<lb/>
　有晉國臣筮之得泰之八曰是謂天地配享小往大<lb/>
　來今及之矣何不濟之有且以辰出而以參入皆晉<lb/>
　祥也而天之大紀也濟且秉成必霸諸侯子孫賴之<lb/>
　君無懼矣<lb/>
　韓非子文公反國至河令籩豆捐之席蓐捐之手足<lb/>
　胼胝面目黧黑者後之咎犯聞之而夜哭公曰寡人<lb/>
<pb n="KR2c0022_WYG_025-5b"/>
　出亡二十年乃今得反國咎犯聞之不喜而哭意不<lb/>
　欲寡人反國耶犯對曰籩豆所以食也席蓐所以卧<lb/>
　也而君捐之手足胼胝面目黧黑勞有功者也而君<lb/>
　後之今臣有與在後中不勝其哀故哭且臣為君行<lb/>
　詐偽以反國者衆矣臣尚自惡也而况於君再拜而<lb/>
　辭文公止之曰諺曰築社者攓撅而置之端冕而祀<lb/>
　之今子與我取之而不與我治之與我置之而不與<lb/>
　我祀之焉可解左驂而盟於河<lb/>
<pb n="KR2c0022_WYG_025-6a"/>
　史記重耳出亡凡十九嵗而得入時年六十二矣至<lb/>
　河咎犯請亡重耳投璧以與子犯盟是時介子推從<lb/>
　在船中乃笑曰天實開公子而子犯以為己功而要<lb/>
　市於君固足羞也我不忍與同位乃自隱<lb/>
吕卻畏偪將焚公宫而弑晉侯寺人披請見公使讓之<lb/>
且辭焉曰蒲城之役君命一宿女即至其後余從狄君<lb/>
以田渭濱女為恵公來求殺余命女三宿女中宿至雖<lb/>
有君命何其速也夫袪猶在女其行乎對曰臣謂君之<lb/>
<pb n="KR2c0022_WYG_025-6b"/>
入也其知之矣若猶未也又將及難君命無二古之制<lb/>
也除君之惡唯力是視蒲人狄人余何有焉今君即位<lb/>
其無蒲狄乎齊桓公置射鉤而使管仲相君若易之何<lb/>
辱命焉行者甚衆豈唯刑臣公見之以難告三月晉侯<lb/>
潛㑹秦伯於王城己丑晦公宫火瑕甥郤芮不獲公乃<lb/>
如河上秦伯誘而殺之晉侯逆夫人嬴氏以歸秦伯送<lb/>
衛於晉三千人實紀綱之僕<lb/>
　<hi>補逸</hi>國語公屬百官賦職任功棄責薄斂施舍分寡救<lb/>
<pb n="KR2c0022_WYG_025-7a"/>
　乏振滯匡困資無輕闗易道通商寛農茂穡勸分省<lb/>
　用足財利器明徳以厚民性舉善援能官方定物正<lb/>
　名育類昭舊族愛親戚明賢良尊貴寵賞功勞事耉<lb/>
　老禮賔旅友故舊胥籍狐箕欒郤柏先羊舌董韓實<lb/>
　掌近官諸姬之良掌其中官異姓之能掌其逺官公<lb/>
　食貢大夫食邑士食田庶人食力工商食官皂𨽻食<lb/>
　職官宰食加政平民阜財用不匱<lb/>
初晉侯之豎頭須守藏者也其出也竊藏以逃盡用<lb/>
<pb n="KR2c0022_WYG_025-7b"/>
以求納之及入求見公辭焉以沭謂僕人曰沐則心<lb/>
覆心覆則圖反宜吾不得見也居者為社稷之守行<lb/>
者為羈絏之僕其亦可也何必罪居者國君而讎匹<lb/>
夫懼者甚衆矣僕人以告公遽見之　晉侯賞從亡<lb/>
者介之推不言禄禄亦弗及推曰獻公之子九人唯<lb/>
君在矣惠懷無親外内棄之天未絶晉必將有主主<lb/>
晉祀者非君而誰天實置之而二三子以為已力不<lb/>
亦誣乎竊人之財猶謂之盗况貪天之功以為已力<lb/>
<pb n="KR2c0022_WYG_025-8a"/>
乎下義其罪上賞其姦上下相䝉難與處矣其母曰<lb/>
盍亦求之以死誰懟對曰尤而效之罪又甚焉且出怨<lb/>
言不食其食其母曰亦使知之若何對曰言身之文也<lb/>
身將隱焉用文之是求顯也其母曰能如是乎與女偕<lb/>
隱遂隱而死晉侯求之不獲以緜上為之田曰以志吾<lb/>
過且旌善人<lb/>
　<hi>補逸</hi>史記文公修政施恵百姓賞從亡者及功臣大者<lb/>
　封邑小者尊爵未盡行賞周襄王以弟帶難出居鄭<lb/>
<pb n="KR2c0022_WYG_025-8b"/>
　地來告急晉晉初定欲發兵恐他亂起是以賞從亡<lb/>
　未至隱者介子推推亦不言禄禄亦不及介子推從<lb/>
　者憐之乃懸書宫門曰龍欲上天五蛇為輔龍已升<lb/>
　雲四蛇各入其宇一蛇獨怨終不見處所文公出見<lb/>
　其書曰此介子推也吾方憂王室未圖其功使人召<lb/>
　之則亡遂求所在聞其入緜上山中於是文公環緜<lb/>
　上山中而封之以為介推田號曰介山以記吾過且<lb/>
　旌善人<lb/>
<pb n="KR2c0022_WYG_025-9a"/>
　<hi>發明</hi>按說苑介子推作舟之僑訛甚龍蛇之歌諸書所<lb/>
　載亦多異同今從史記<lb/>
　史記從亡賤臣壺叔曰君三行賞賞不及臣敢請罪<lb/>
　文公報曰夫導我以仁義防我以徳恵此受上賞輔<lb/>
　我以行卒以成立此受次賞矢石之難汗馬之勞此<lb/>
　復受次賞若以力事我而無補吾闕者此受下賞三<lb/>
　賞之後故且及子晉人聞之皆說<hi>壺叔說苑作陶叔狐</hi>
　國語襄王使太宰文公及内史興賜晉文公命上卿<lb/>
<pb n="KR2c0022_WYG_025-9b"/>
　逆於境晉侯郊勞館諸宗廟饋九牢設庭燎及期命<lb/>
　於武宫設桑主布几筵大宰涖之晉侯端委以入大<lb/>
　宰以王命命冕服内史贊之三命而後即冕服既畢<lb/>
　賓饗贈餞如公命侯伯之禮而加之以宴好内史興<lb/>
　歸以告王曰晉不可不善也其君必霸逆王命敬奉<lb/>
　禮義成敬王命順之道也成禮義徳之則也則徳以<lb/>
　道諸侯諸侯必歸之<lb/>
狄師伐周王適鄭處於汜<hi>詳見子帶之亂</hi>使簡師父告於晉使<lb/>
<pb n="KR2c0022_WYG_025-10a"/>
左鄢父告於秦　二十五年春秦伯師於河上將納王<lb/>
狐偃言於晉侯曰求諸侯莫如勤王諸侯信之且大義<lb/>
也繼文之業而信宣於諸侯今為可矣使卜偃卜之曰<lb/>
吉遇黄帝戰於阪泉之兆公曰吾不堪也對曰周禮未<lb/>
改今之王古之帝也公曰筮之筮之遇大有䷍之睽<lb/>
䷥曰吉遇公用享於天子之卦戰克而王饗吉孰大<lb/>
焉且是卦也天為澤以當日天子降心以逆公不亦可<lb/>
乎大有去睽而復亦其所也晉侯辭秦師而下三月甲<lb/>
<pb n="KR2c0022_WYG_025-10b"/>
辰次於陽樊右師圍温左師逆王　夏四月丁巳王入<lb/>
於王城取太叔於温殺之於隰城戊午晉侯朝王王饗<lb/>
醴命之宥請隧弗許曰王章也未有代徳而有二王亦<lb/>
叔父之所惡也與之陽樊温原攢茅之田晉於是始啟<lb/>
南陽陽樊不服圍之倉葛呼曰徳以柔中國刑以威四<lb/>
夷宜吾不敢服也此誰非王之親姻其俘之也乃出其<lb/>
民　冬晉侯圍原命三日之糧原不降命去之諜出曰<lb/>
原將降矣軍吏曰請待之公曰信國之寶也民之所庇<lb/>
<pb n="KR2c0022_WYG_025-11a"/>
也得原失信何以庇之所亡滋多退一舍而原降遷原<lb/>
伯貫於冀趙衰為原大夫狐溱為温大夫　二十六年<lb/>
夏齊孝公伐我北鄙衛人伐齊洮之盟故也公使展喜<lb/>
犒師使受命於展禽齊侯未入竟展喜從之曰寡君聞<lb/>
君親舉玉趾將辱於敝邑使下臣犒執事齊侯曰魯人<lb/>
恐乎對曰小人恐矣君子則否齊侯曰室如懸罄野無<lb/>
青草何恃而不恐對曰恃先王之命昔周公大公股肱<lb/>
周室夾輔成王成王勞之而賜之盟曰世世子孫無相<lb/>
<pb n="KR2c0022_WYG_025-11b"/>
害也載在盟府大師職之桓公是以糾合諸侯而謀其<lb/>
不協彌縫其闕而匡救其災昭舊職也及君即位諸侯<lb/>
之望曰其率桓之功我敝邑用不敢保聚曰豈其嗣世<lb/>
九年而棄命廢職其若先君何君必不然恃此以不恐<lb/>
齊侯乃還　東門襄仲臧文仲如楚乞師臧孫見子玉<lb/>
而道之伐齊宋以其不臣也　宋以其善於晉侯也叛<lb/>
楚即晉冬楚令尹子玉司馬子西帥師伐宋圍緡　公<lb/>
以楚師伐齊取榖凡師能左右之曰以寘桓公子雍於<lb/>
<pb n="KR2c0022_WYG_025-12a"/>
穀易牙奉之以為魯援楚申公叔侯戍之桓公之子七<lb/>
人為七大夫於楚　二十七年楚子將圍宋使子文治<lb/>
兵於睽終朝而畢不戮一人子玉復治兵於蒍終日而<lb/>
畢鞭七人貫三人耳國老皆賀子文子文飲之酒蒍賈<lb/>
尚幼後至不賀子文問之對曰不知所賀子之傳政於<lb/>
子玉曰以靖國也靖諸内而敗諸外所獲㡬何子玉之<lb/>
敗子之舉也舉以敗國將何賀焉子玉剛而無禮不可<lb/>
以治民過三百乘其不能以入矣茍入而賀何後之有<lb/>
<pb n="KR2c0022_WYG_025-12b"/>
冬楚子及諸侯圍宋宋公孫固如晉告急先軫曰報施<lb/>
救患取威定霸於是乎在矣狐偃曰楚始得曹而新昏<lb/>
於衛若伐曹衛楚必救之則齊宋免矣於是乎蒐於被<lb/>
廬作三軍謀元帥趙衰曰郤縠可臣亟聞其言矣說禮<lb/>
樂而敦詩書詩書義之府也禮樂徳之則也徳義利之<lb/>
本也夏書曰賦納以言明試以功車服以庸君其試之<lb/>
乃使郤縠將中軍郤溱佐之使狐偃將上軍讓於狐毛<lb/>
而佐之命趙衰為卿讓於欒枝先軫使欒枝將下軍先<lb/>
<pb n="KR2c0022_WYG_025-13a"/>
軫佐之荀林父御戎魏犨為右晉侯始入而教其民二<lb/>
年欲用之子犯曰民未知義未安其居於是乎出定襄<lb/>
王入務利民民懷生矣將用之子犯曰民未知信未宣<lb/>
其用於是乎伐原以示之信民易資者不求豐焉明徴<lb/>
其辭公曰可矣乎子犯曰民未知禮未生其共於是乎<lb/>
大蒐以示之禮作執秩以正其官民聽不惑而後用之<lb/>
出榖戍釋宋圍一戰而霸文之教也<lb/>
　<hi>補逸</hi>國語公使趙衰為卿辭曰欒枝貞順先軫有謀胥<lb/>
<pb n="KR2c0022_WYG_025-13b"/>
　臣多聞皆可以為輔臣弗若也乃使欒枝將下軍先<lb/>
　軫佐之取五鹿先軫之謀也郤縠卒使先軫代之胥<lb/>
　臣佐下軍<lb/>
二十八年春晉侯將伐曹假道於衛衛人弗許還自南<lb/>
河濟侵曹伐衛正月戊申取五鹿二月晉郤縠卒原軫<lb/>
將中軍胥臣佐下軍上徳也晉侯齊侯盟於斂盂衛侯<lb/>
請盟晉人弗許衛侯欲與楚國人不欲故出其君以說<lb/>
於晉衛侯出居於襄牛　公子買戍衛楚人救衛不克<lb/>
<pb n="KR2c0022_WYG_025-14a"/>
公懼於晉殺子叢以説焉謂楚人曰不卒戍也　晉侯<lb/>
圍曹門焉多死曹人尸諸城上晉侯患之聽輿人之謀<lb/>
曰稱舍於墓師遷焉曹人兇懼為其所得者棺而出之<lb/>
因其兇也而攻之三月丙午入曹數之以其不用僖負<lb/>
羈而乘軒者三百人也且曰獻狀令無入僖負羈之宫<lb/>
而免其族報施也魏犫顛頡怒曰勞之不圖報於何有<lb/>
爇僖負羇氏魏犫傷於胸公欲殺之而愛其材使問且<lb/>
視之病將殺之魏犫束胸見使者曰以君之靈不有寧<lb/>
<pb n="KR2c0022_WYG_025-14b"/>
也距躍三百曲踊三百乃舎之殺顛頡以徇於師立舟<lb/>
之僑以為戎右宋人使門尹般如晉師告急公曰宋人<lb/>
告急舍之則絶告楚不許我欲戰矣齊秦未可若之何<lb/>
先軫曰使宋舍我而賂齊秦藉之告楚我執曹君而分<lb/>
曹衛之田以賜宋人楚愛曹衛必不許也喜賂怒頑能<lb/>
無戰乎公説執曹伯分曹衛之田以畀宋人楚子入居<lb/>
於申使申叔去榖使子玉去宋曰無從晉師晉侯在外<lb/>
十九年矣而果得晉國險阻艱難備嘗之矣民之情偽<lb/>
<pb n="KR2c0022_WYG_025-15a"/>
盡知之矣天假之年而除其害天之所置其可廢乎軍<lb/>
志曰允當則歸又曰知難而退又曰有徳不可敵此三<lb/>
志者晉之謂矣子玉使伯棼請戰曰非敢必有功也願<lb/>
以間執䜛慝之口王怒少與之師唯西廣東宫與若敖<lb/>
之六卒實從之子玉使宛春告於晉師曰請復衛侯而<lb/>
封曹臣亦釋宋之圍子犯曰子玉無禮哉君取一臣取<lb/>
二不可失矣先軫曰子與之定人之謂禮楚一言而定<lb/>
三國我一言而亡之我則無禮何以戰乎不許楚言是<lb/>
<pb n="KR2c0022_WYG_025-15b"/>
棄宋也救而棄之謂諸侯何楚有三施我有三怨怨讐<lb/>
已多將何以戰不如私許復曹衛以攜之執宛春以怒<lb/>
楚既戰而後圖之公說乃拘宛春於衛且私許復曹衛<lb/>
曹衛告絶於楚子玉怒從晉師晉師退軍吏曰以君辟<lb/>
臣辱也且楚師老矣何故退子犯曰師直為壯曲為老<lb/>
豈在久乎㣲楚之恵不及此退三舍辟之所以報也背<lb/>
恵食言以亢其讎我曲楚直其衆素飽不可謂老我退<lb/>
而楚還我將何求若其不還君退臣犯曲在彼矣退三<lb/>
<pb n="KR2c0022_WYG_025-16a"/>
舍楚衆欲止子玉不可夏四月戊辰晉侯宋公齊國歸<lb/>
父崔夭秦小子憗次於城濮楚師背酅而舍晉侯患之<lb/>
聽輿人之誦曰原田每每舍其舊而新是謀公疑焉子<lb/>
犯曰戰也戰而捷必得諸侯若其不捷表裏山河必無<lb/>
害也公曰若楚恵何欒貞子曰漢陽諸姬楚實盡之思<lb/>
小恵而忘大恥不如戰也晉侯夢與楚子搏楚子伏已<lb/>
而盬其腦是以懼子犯曰吉我得天楚伏其罪吾且柔<lb/>
之矣子玉使鬬勃請戰曰請與君之士戲君馮軾而觀<lb/>
<pb n="KR2c0022_WYG_025-16b"/>
之得臣與寓目焉晉侯使欒枝對曰寡君聞命矣楚君<lb/>
之恵未之敢忘是以在此為大夫退其敢當君乎既不<lb/>
獲命矣敢煩大夫謂二三子戒爾車乘敬爾君事詰朝<lb/>
將見晉車七百乘韅靷鞅靽晉侯登有莘之虚以觀師<lb/>
曰少長有禮其可用也遂伐其木以益其兵己巳晉師<lb/>
陳於莘北胥臣以下軍之佐當陳蔡子玉以若敖之六<lb/>
卒將中軍曰今日必無晉矣子西將左子上將右胥臣<lb/>
䝉馬以虎皮先犯陳蔡陳蔡奔楚右師潰狐毛設二斾<lb/>
<pb n="KR2c0022_WYG_025-17a"/>
而退之欒枝使輿曳柴而偽遁楚師馳之原軫郤溱以<lb/>
中軍公族横擊之狐毛狐偃以上軍夾攻子西楚左師<lb/>
潰楚師敗績子玉收其卒而止故不敗晉師三日館穀<lb/>
及癸酉而還　甲午至於衡雍作王宫於踐土鄉役之<lb/>
三月鄭伯如楚致其師為楚師既敗而懼使子人九行<lb/>
成於晉晉欒枝入盟鄭伯五月丙午晉侯及鄭伯盟於<lb/>
衡雍丁未獻楚俘於王駟介百乘徒兵千鄭伯傅王用<lb/>
平禮也己酉王享醴命晉侯宥王命尹氏及王子虎内<lb/>
<pb n="KR2c0022_WYG_025-17b"/>
史叔興父䇿命晉侯為侯伯賜之大輅之服戎輅之服<lb/>
彤弓一彤矢百玈弓矢千秬鬯一卣虎賁三百人曰王<lb/>
謂叔父敬服王命以綏四國糾逖王慝晉侯三辭從命<lb/>
白重耳敢再拜稽首奉揚天子之丕顯休命受䇿以出<lb/>
出入三覲衛侯聞楚師敗懼出奔楚遂適陳使元咺奉<lb/>
叔武以受盟癸亥王子虎盟諸侯於王庭要言曰皆奬<lb/>
王室無相害也有渝此盟明神殛之俾隊其師無克祚<lb/>
國及而元孫無有老㓜君子謂是盟也信謂晉於是役<lb/>
<pb n="KR2c0022_WYG_025-18a"/>
也能以徳攻　初楚子玉自為瓊弁玉纓未之服也先<lb/>
戰夢河神謂己曰畀余余賜女孟諸之麋弗致也大心<lb/>
與子西使榮黄諫弗聽榮季曰死而利國猶或為之况<lb/>
瓊玉乎是糞土也而可以濟師將何愛焉弗聽出告二<lb/>
子曰非神敗令尹令尹其不勤民實自敗也既敗王使<lb/>
謂之曰大夫若入其若申息之老何子西孫伯曰得臣<lb/>
將死二臣止之曰君其將以為戮及連榖而死晉侯聞<lb/>
之而後喜可知也曰莫余毒也已蒍吕臣實為令尹奉<lb/>
<pb n="KR2c0022_WYG_025-18b"/>
己而已不在民矣　城濮之戰晉中軍風於澤亡大斾<lb/>
之左旃祁瞞奸命司馬殺之以徇於諸侯使茅茷代之<lb/>
師還壬午濟河舟之僑先歸士㑹攝右秋七月丙申振<lb/>
旅愷以入於晉獻俘授馘飲至大賞徴㑹討貳殺舟之<lb/>
僑以狥於國民於是大服君子謂文公其能刑矣三罪<lb/>
而民服詩云恵此中國以綏四方不失賞刑之謂也<lb/>
　<hi>補逸</hi>說苑城濮之戰文公謂咎犯曰吾卜戰而龜熸我<lb/>
　迎嵗彼背嵗彗星見彼操其柄我操其標吾又夢與<lb/>
<pb n="KR2c0022_WYG_025-19a"/>
　荆王搏彼在上我在下吾欲無戰子以為何如咎犯<lb/>
　對曰卜戰龜熸是荆人也我迎嵗彼背嵗彼去我從<lb/>
　之也彗星見彼操其柄我操其標以掃則彼利以擊<lb/>
　則我利君夢與荆王搏彼在上君在下則君見天而<lb/>
　荆王伏其罪也且吾以宋衛為主齊秦輔我我合天<lb/>
　道獨以人事固將勝之矣文公從之荆人大敗<lb/>
　韓非子晉文公與楚戰至黄鳯之陵履繫解因自結<lb/>
　之左右曰不可以使人乎公曰吾聞上君所與居皆<lb/>
<pb n="KR2c0022_WYG_025-19b"/>
　其所畏也中君之所與居皆其所愛也下君之所與<lb/>
　居皆其所侮也寡人雖不肖先君之人皆在是以難<lb/>
　之也<lb/>
　吕氏春秋昔晉文公將與楚人戰於城濮召咎犯而<lb/>
　問曰楚衆我寡奈何而可咎犯對曰臣聞繁禮之君<lb/>
　不足於文繁戰之君不足於詐君亦詐之而已文公<lb/>
　以咎犯言告雍季雍季曰竭澤而漁豈不獲得而明<lb/>
　年無魚焚藪而田豈不獲得而明年無獸詐偽之道<lb/>
<pb n="KR2c0022_WYG_025-20a"/>
　雖今偷可後將無復非長術也文公用咎犯之言而<lb/>
　敗楚人於城濮反而為賞雍季在上左右諫曰城濮<lb/>
　之功咎犯之謀也君用其言而賞後其身或者不可<lb/>
　乎文公曰雍季之言百世之利也咎犯之言一時之<lb/>
　務也焉有以一時之務先百世之利者乎孔子聞之<lb/>
　曰臨難用詐足以却敵反而尊賢足以報徳文公雖<lb/>
　不終始足以伯矣<lb/>
冬㑹於温討不服也　是㑹也晉侯召王以諸侯見且<lb/>
<pb n="KR2c0022_WYG_025-20b"/>
使王狩仲尼曰以臣召君不可以訓故書曰天王狩於<lb/>
河陽言非其地也且明徳也壬申公朝於王所　丁丑<lb/>
諸侯圍許晉侯有疾曹伯之豎侯獳貨筮史使曰以曹<lb/>
為解齊桓公為㑹而封異姓今君為㑹而滅同姓曹叔<lb/>
振鐸文之昭也先君唐叔武之穆也且合諸侯而滅兄<lb/>
弟非禮也與衛偕命而不與偕復非信也同罪異罰非<lb/>
刑也禮以行義信以守禮刑以正邪舍此三者君將若<lb/>
之何公說復曹伯遂㑹諸侯圍許　晉侯作三行以禦<lb/>
<pb n="KR2c0022_WYG_025-21a"/>
狄荀林父將中行屠擊將右行先蔑將左行<lb/>
　<hi>補逸</hi>國語晉國饑公問於箕鄭曰救饑何以對曰信公<lb/>
　曰安信對曰信於君心信於名信於令信於事公曰<lb/>
　然則若何對曰信於君心則美惡不渝信於名則上<lb/>
　下不干信於令則時無廢功信於事則民從事有業<lb/>
　於是乎民知君心貧而不懼藏出如入何匱之有公<lb/>
　使為箕及清原之蒐使佐新上軍<lb/>
二十九年夏公㑹王子虎晉狐偃宋公孫固齊國歸父<lb/>
<pb n="KR2c0022_WYG_025-21b"/>
陳轅濤塗秦小子憗盟於翟泉尋踐土之盟且謀伐鄭<lb/>
也卿不書罪之也在禮卿不㑹公侯㑹伯子男可也<lb/>
三十年春晉人侵鄭以觀其可攻與否狄間晉之有鄭<lb/>
虞也夏狄侵齊　九月甲午晉侯秦伯圍鄭以其無禮<lb/>
於晉且貳於楚也　三十一年春取濟西田分曹地也<lb/>
使臧文仲往宿於重館重館人告曰晉新得諸侯必親<lb/>
其共不速行將無及也從之分曹地自洮以南東傅於<lb/>
濟盡曹地也　襄仲如晉拜曹田也　秋晉蒐於清原<lb/>
<pb n="KR2c0022_WYG_025-22a"/>
作五軍以禦狄趙衰為卿<lb/>
　<hi>補逸</hi>國語公使原季為卿辭曰夫三徳者偃之出也以<lb/>
　徳紀民其章大矣不可廢也使狐偃為卿辭曰毛之<lb/>
　知賢於臣其齒又長毛也不在位不敢聞命乃使狐<lb/>
　毛將上軍狐偃佐之狐毛卒使趙衰代之辭曰城濮<lb/>
　之役先且居之佐軍也善軍伐有賞善君有賞能其<lb/>
　官有賞且居有三賞不可廢也且臣之倫箕鄭胥嬰<lb/>
　先都在乃使先且居將上軍公曰趙衰三讓其所讓<lb/>
<pb n="KR2c0022_WYG_025-22b"/>
　皆社稷之衛也廢讓是廢徳也以趙衰之故蒐於清<lb/>
　原作五軍使趙衰將新上軍箕鄭佐之胥嬰將新下<lb/>
　軍先都佐之子犯卒蒲城伯請佐公曰趙衰三讓不<lb/>
　失義讓推賢也義廣徳也徳廣賢至有何患矣請令<lb/>
　衰也從子乃使趙衰佐新上軍<lb/>
三十二年春楚鬬章請平於晉晉陽處父報之晉楚始<lb/>
通　冬晉文公卒庚辰將殯於曲沃出絳柩有聲如牛<lb/>
卜偃使大夫拜曰君命大事將有西師過軼我撃之必<lb/>
<pb n="KR2c0022_WYG_025-23a"/>
大捷焉<lb/>
　<hi>補逸</hi>國語文公學讀書於臼季三日曰吾不能行也咫<lb/>
　聞則多矣對曰然而多聞以待能者不猶愈乎　文<lb/>
　公問於郭偃曰始也吾以國為易今也難對曰君以<lb/>
　為易其難也將至矣君以為難其易也將至矣　文<lb/>
　公問於胥臣曰吾欲使陽處父傅驩也而教誨之其<lb/>
　能善之乎對曰是在讙也籧篨不可使俛戚施不可<lb/>
　使仰僬僥不可使舉侏儒不可使援矇瞍不可使視<lb/>
<pb n="KR2c0022_WYG_025-23b"/>
　嚚瘖不可使言聾聵不可使聽僮昏不可使謀質將<lb/>
　善而賢良贊之則濟可竢也若有違質教將不入其<lb/>
　何善之為臣聞昔者大任娠文王不變少<graphic n="KR1566" url="https://raw.githubusercontent.com/kanripo/KR-Gaiji/master/images/KR1566.png" mimeType="image/png"/>於豕牢<lb/>
　而得文王不加病焉文王在母不憂在傅弗勤處師<lb/>
　弗煩事王不怒敬友二虢而慈恵二蔡刑于太姒比<lb/>
　於諸弟詩云刑于寡妻至於兄弟以御於家邦於是<lb/>
　乎用四方之賢良及其即位也詢於八虞而咨於二<lb/>
　虢度於閎夭而謀於南宫諏於蔡原而訪於辛尹重<lb/>
<pb n="KR2c0022_WYG_025-24a"/>
　之以周召畢榮億寧百神而柔和萬民故詩曰恵於<lb/>
　宗公神罔時恫是則文王非専教誨之力也公曰然<lb/>
　則教無益乎對曰胡為文益其質故人生而學非學<lb/>
　不入公曰奈夫八疾何對曰官師之所材也戚施直<lb/>
　鎛籧篨䝉璆侏儒扶盧矇瞍修聲聾聵司火僮昏<lb/>
　嚚瘖僬僥官師所不材也以實裔土夫教者因體能<lb/>
　質而利之者也若川然有原以卬浦而後大<lb/>
三十三年秦師滅滑而還晉原軫曰秦違蹇叔而以貪<lb/>
<pb n="KR2c0022_WYG_025-24b"/>
勤民天奉我也奉不可失敵不可縱縱敵患生違天不<lb/>
祥必伐秦師欒枝曰未報秦施而伐其師其為死君乎<lb/>
先軫曰秦不哀吾喪而伐吾同姓秦則無禮何施之為<lb/>
吾聞之一日縱敵數世之患也謀及子孫可謂死君乎<lb/>
遂發命遽興姜戎子墨衰絰梁𢎞御戎萊駒為右夏四<lb/>
月辛巳敗秦師於殽獲百里孟明視西乞術白乙丙以<lb/>
歸遂墨以葬文公晉於是始墨　狄侵齊因晉喪也<lb/>
狄伐晉及箕八月戊子晉侯敗狄於箕郤缺獲白狄子<lb/>
<pb n="KR2c0022_WYG_025-25a"/>
先軫曰匹夫逞志於君而無討敢不自討乎免胄入狄<lb/>
師死焉狄人歸其元面如生　晉陳鄭伐許討其貳於<lb/>
楚也　楚令尹子上侵陳蔡陳蔡成遂伐鄭　晉陽處<lb/>
父侵蔡楚子上救之與晉師夾泜而軍陽子患之使謂<lb/>
子上曰吾聞之文不犯順武不違敵子若欲戰則吾退<lb/>
舍子濟而陳遲速唯命不然紓我老師費財亦無益也<lb/>
乃駕以待子上欲渉大孫伯曰不可晉人無信半渉而<lb/>
薄我悔敗何及不如紓之乃退舍陽子宣言曰楚師遁<lb/>
<pb n="KR2c0022_WYG_025-25b"/>
矣遂歸楚師亦歸大子商臣譖子上曰受晉賂而辟之<lb/>
楚之恥也罪莫大焉王殺子上　文公元年晉文公之<lb/>
季年諸侯朝晉衛成公不朝使孔達侵鄭伐緜訾及匡<lb/>
晉襄公既祥使告於諸侯而伐衛及南陽先且居曰效<lb/>
尤禍也請君朝王臣從師晉侯朝王於温先且居胥臣<lb/>
伐衛五月辛酉朔晉師圍戚六月戊戌獲孫昭子　衛<lb/>
人使告於陳陳共公曰更伐之我辭之衛孔達帥師伐<lb/>
晉君子以為古古者越國而謀　秋晉侯疆戚田故公<lb/>
<pb n="KR2c0022_WYG_025-26a"/>
孫敖㑹之　二年春秦孟明視帥師伐晉以報殽之役<lb/>
二月晉侯禦之先且居將中軍趙衰佐之王官無地御<lb/>
戎狐鞫居為右甲子及秦師戰於彭衙秦師敗績晉人<lb/>
謂秦拜賜之師戰於殽也晉梁𢎞御戎萊駒為右戰之<lb/>
明日晉襄公縛秦囚使萊駒以戈斬之囚呼萊駒失戈<lb/>
狼瞫取戈以斬囚禽之以從公乘遂以為右箕之役先<lb/>
軫黜之而立續簡伯狼瞫怒其友曰盍死之瞫曰吾未<lb/>
獲死所其友曰吾與汝為難瞫曰周志有之勇則害上<lb/>
<pb n="KR2c0022_WYG_025-26b"/>
不登於明堂死而不義非勇也共用之謂勇吾以勇求<lb/>
右無勇而黜亦其所也謂上不我知黜而宜乃知我矣<lb/>
子姑待之及彭衙既陳以其屬馳秦師死焉晉師從之<lb/>
大敗秦師君子謂狼瞫於是乎君子詩曰君子如怒亂<lb/>
庶遄沮又曰王赫斯怒爰整其旅怒不作亂而以從師<lb/>
可謂君子矣　晉人以公不朝來討公如晉夏四月己<lb/>
巳晉人使陽處父盟公以恥之書曰及晉處父盟以厭<lb/>
之也適晉不書諱之也　公未至六月穆伯㑹諸侯及<lb/>
<pb n="KR2c0022_WYG_025-27a"/>
晉司空士縠盟於垂隴晉討衛故也書士縠堪其事也<lb/>
陳侯為衛請成於晉執孔達以説　三年春莊叔㑹諸<lb/>
侯之師伐沈以其服於楚也沈潰凡民逃其上曰潰在<lb/>
上曰逃　衛侯如陳拜晉成也　楚師圍江晉先僕伐<lb/>
楚以救江　冬晉以江故告於周王叔桓公晉陽處父<lb/>
伐楚以救江門於方城遇息公子朱而還　晉人懼其<lb/>
無禮於公也請改盟公如晉及晉侯盟晉侯饗公賦菁<lb/>
菁者莪莊叔以公降拜曰小國受命於大國敢不慎儀<lb/>
<pb n="KR2c0022_WYG_025-27b"/>
君貺之以大禮何樂如之抑小國之樂大國之恵也晉<lb/>
侯降辭登成拜公賦嘉樂　四年春晉人歸孔達於衛<lb/>
以為衛之良也故免之　夏衛侯如晉拜　曹伯如晉<lb/>
㑹正　六年冬十月襄仲如晉葬襄公　七年晉郤缺<lb/>
言於趙宣子曰日衛不睦故取其地今已睦矣可以歸<lb/>
之叛而不討何以示威服而不柔何以示懷非威非懷<lb/>
何以示徳無徳何以主盟子為正卿以主諸侯而不務<lb/>
徳將若之何夏書曰戒之用休董之用威勸之以九歌<lb/>
<pb n="KR2c0022_WYG_025-28a"/>
勿使壞九功之徳皆可歌也謂之九歌六府三事謂之<lb/>
九功水火金木土糓謂之六府正徳利用厚生謂之三<lb/>
事義而行之謂之徳禮無禮不樂所由叛也若吾子之<lb/>
徳莫可歌也其誰來之盍使睦者歌吾子乎宣子說之<lb/>
　八年春晉侯使解揚歸匡戚之田於衛且復致公壻<lb/>
池之封自申至於虎牢之竟<lb/>
　　<hi>臣</hi>士竒曰晉文公避驪姬之亂經歴狄鄭衛齊宋<lb/>
　　曹楚秦諸國備嘗險阻以老其才凡十有九年卒<lb/>
<pb n="KR2c0022_WYG_025-28b"/>
　　反晉國棄責薄斂分寡救乏振滯匡困舉善授能<lb/>
　　官方定物諸大政犂然一變晉國之常度伐原示<lb/>
　　信大蒐示禮定王示義用能出榖戍解宋圍一戰<lb/>
　　而收館榖之功齊桓以後功烈未有如是之赫者<lb/>
　　也然而晉伯所基惟其定王一舉當時天子䝉塵<lb/>
　　使簡師父告於晉亦使左鄢父告於秦秦伯㑹師<lb/>
　　河上將納王使秦得専定王之美則天下之望走<lb/>
　　將在秦晉之大事去矣曹操先得獻帝而袁紹不<lb/>
<pb n="KR2c0022_WYG_025-29a"/>
　　能爭朱梁既反乘輿而克用不能抗名分所在形<lb/>
　　格勢禁自然之理也所以狐偃言於晉侯曰求諸<lb/>
　　侯莫如勤王取威定霸之謀於是乎在而文能聽<lb/>
　　之葢亦賢矣獨其受南陽之賞陽樊不服至用師<lb/>
　　以圍之王之姻親幾為俘馘妄行請隧凟亂王章<lb/>
　　而不知翼戴天子止諸侯之常職此非純臣之所<lb/>
　　為也若城濮功高而信先軫之詭謀許復曹衛拘<lb/>
　　留宛春一意敗楚而無按兵修禮之風比之召陵<lb/>
<pb n="KR2c0022_WYG_025-29b"/>
　　誠所謂譎而不正者耶大約文公之為人不逮齊<lb/>
　　桓逺甚而其臣子犯趙衰先軫之屬亦無有知大<lb/>
　　體如管夷吾者是以桓能忘濱死之怨忍手劍之<lb/>
　　辱而文反國之後惟以報復為事懷觀裸之恨則<lb/>
　　出衛君於襄牛銜與塊之憤則責曹君以獻狀卒<lb/>
　　使纍於晉陽辱於深室而衛之受禍尤烈君臣交<lb/>
　　獄兄弟相殘拂人道之經亂上下之分必如是而<lb/>
　　後快心即以鄭之小郄不能捐棄連秦伯以伐之<lb/>
<pb n="KR2c0022_WYG_025-30a"/>
　　結釁殘民兵端不息迹文之所為直睚眦必報之<lb/>
　　人耳子犯授璧子推自焚葢有以窺見文之褊心<lb/>
　　而以為不能録功略過也世但見其能忍於豎頭<lb/>
　　里鳬須而稱之其亦未之考矣踐土作宫傳三覲<lb/>
　　之美而河陽召王功不塞咎非聖人原情文其罪<lb/>
　　魁乎襄公繼伯惟於温覿王一事不隕家聲而導<lb/>
　　之者先且居也其他矜威恃力舉動多不中禮而<lb/>
　　敗殽之役為尤甚夫秦穆手挈文公而歸之晉徳<lb/>
<pb n="KR2c0022_WYG_025-30b"/>
　　最深襄又秦之自出秦伯勞師襲逺雖有利可乘<lb/>
　　而大恵未泯何至興墨絰之戈矯牛鳴之命忍死<lb/>
　　先君而快心於一擊以父言之則不孝以甥舅之<lb/>
　　戚言之則不義以報施言之則不恕以在喪不與<lb/>
　　兵革之事言之則不懷邀人於險阻則不仁至於<lb/>
　　敗殽不已而繼以彭衙彭衙不已而繼以取汪秦<lb/>
　　固怨晉晉何為而致死於秦也若楚師在江不能<lb/>
　　悉索以急纓冠之義僅僅以一處父之師門方城<lb/>
<pb n="KR2c0022_WYG_025-31a"/>
　　而江患轉劇襄之霸功不逺愧於乃父哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_025-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷五</head> <lb/>
    <p>
<pb n="KR2c0022_WYG_005-1a"/>
欽定四庫全書<lb/>
　左傳紀事本末卷五<lb/>
　　　　　　　　　　詹事府詹事髙士竒撰<lb/>
　　魯隠公嗣國<hi>桓公篡弑附</hi>
惠公元妃孟子孟子卒繼室以聲子生隠公宋武公生<lb/>
仲子仲子生而有文在手曰為魯夫人故仲子歸于我<lb/>
生桓公而惠公薨是以隠公立而奉之<lb/>
　<hi>辨誤</hi>史記初惠公適夫人無子公賤妾聲子生子息息<lb/>
<pb n="KR2c0022_WYG_005-1b"/>
　長為娶于宋宋女至而好惠公奪而自娶之生子允<lb/>
　登宋女為夫人以允為太子及惠公卒為允少故魯<lb/>
　人共令息攝政不言即位按惠公雖非魯之令主然<lb/>
　魯秉周禮不應有衞宣楚平之事史遷之説近誣<lb/>
元年春王周正月不書即位攝也<lb/>
　<hi>補逸</hi>公羊傳曰公何以不言即位成公意也何成乎公<lb/>
　之意公將平國而反之桓曷為反之桓桓幼而貴隠<lb/>
　長而卑立子以貴不以長桓何以貴母貴也子以母<lb/>
<pb n="KR2c0022_WYG_005-2a"/>
　貴母以子貴<lb/>
三月公及邾儀父盟于蔑邾子克也未王命故不書爵<lb/>
曰儀父貴之也公攝位而欲求好于邾故為蔑之盟<lb/>
秋七月天王使宰咺來歸惠公仲子之賵緩且子氏未<lb/>
薨故名天子七月而葬同軌畢至諸侯五月同盟至大<lb/>
夫三月同位至士踰月外姻至贈死不及尸弔生不及<lb/>
哀豫凶事非禮也　冬十月庚申改葬惠公公弗臨故<lb/>
不書惠公之薨也有宋師太子少葬故有闕是以改葬<lb/>
<pb n="KR2c0022_WYG_005-2b"/>
衞侯來㑹葬不見公亦不書　衆父卒公不與小斂故<lb/>
不書日　二年春公㑹戎于潛修惠公之好也戎請盟<lb/>
公辭　司空無駭入極費庈父勝之　戎請盟秋盟于<lb/>
唐復修戎好也　三年夏君氏卒聲子也不赴于諸侯<lb/>
不反哭于寢不袝于姑故不曰薨不稱夫人故不言葬<lb/>
不書姓為公故曰君氏<lb/>
　<hi>攷異</hi>歐陽修曰公榖以尹氏卒為正卿左氏以尹氏卒<lb/>
　<hi>尹氏作君氏</hi>為隠公母一以為男子一以為婦人得于所<lb/>
<pb n="KR2c0022_WYG_005-3a"/>
　傳者葢如是<lb/>
四年夏公及宋公遇于清<hi>詳見魯與宋衞通好</hi>　秋諸侯伐鄭<hi>詳見</hi>
<hi>州吁之亂</hi>宋公使來乞師公辭之羽父請以師㑹之公弗許<lb/>
固請而行故書曰翬帥師疾之也　五年春公將如棠<lb/>
觀魚者臧僖伯諫曰凡物不足以講大事其材不足以<lb/>
備器用則君不舉焉君將納民于軌物者也故講事以<lb/>
度軌量謂之軌取材以章物采謂之物不軌不物謂之<lb/>
亂政亂政亟行所以敗也故春蒐夏苗秋獮冬狩皆于<lb/>
<pb n="KR2c0022_WYG_005-3b"/>
農隙以講事也三年而治兵入而振旅歸而飲至以數<lb/>
軍實昭文章明貴賤辨等列順少長習威儀也鳥獸之<lb/>
肉不登于俎皮革齒牙骨角毛羽不登于器則公不射<lb/>
古之制也若夫山林川澤之實器用之資皁𨽻之事官<lb/>
司之守非君所及也公曰吾將畧地焉遂往陳魚而觀<lb/>
之僖伯稱疾不從書曰公矢魚于棠非禮也且言逺地<lb/>
也　九月考仲子之宫將萬焉公問羽數于衆仲對曰<lb/>
天子用八諸侯用六大夫四士二夫舞所以節八音而<lb/>
<pb n="KR2c0022_WYG_005-4a"/>
行八風故自八以下公從之于是初獻六羽始用六佾<lb/>
也<lb/>
　<hi>攷異</hi>榖梁傳考者何也考者成之也成之為夫人也禮<lb/>
　庶子為君為其母築宫使公子主其祭也于子祭于<lb/>
　孫止仲子者惠公之母隠孫而修之非隠也初始也<lb/>
　榖梁子曰舞夏天子八佾諸公六佾諸侯四佾初獻<lb/>
　六羽始僭樂矣尸子曰舞夏自天子至諸侯皆用八<lb/>
　佾初獻六羽始厲樂矣<lb/>
<pb n="KR2c0022_WYG_005-4b"/>
宋人取邾田邾人告于鄭曰請君釋憾于宋敝邑為道<lb/>
鄭人以王師㑹之伐宋入其郛以報東門之役宋人使<lb/>
來告命公聞其入郛也將救之問于使者曰師何及對<lb/>
曰未及國公怒乃止辭使者曰君命寡人同恤社稷之<lb/>
難今問諸使者曰師未及國非寡人之所敢知也　冬<lb/>
十二月辛巳臧僖伯卒公曰叔父有憾于寡人寡人弗<lb/>
敢忘葬之加一等　六年春鄭人來渝平更成也　夏<lb/>
盟于艾始平于齊也　七年齊侯使夷仲年來聘結艾<lb/>
<pb n="KR2c0022_WYG_005-5a"/>
之盟也　八年春鄭伯請釋泰山之祀而祀周公以泰<lb/>
山之祊易許田三月鄭伯使宛來歸祊不祀泰山也<lb/>
夏四月齊人卒平宋衞于鄭　冬齊侯使來告成三國<lb/>
公使衆仲對曰君釋三國之圖以鳩其民君之惠也寡<lb/>
君聞命矣敢不承受君之明德　無駭卒羽父請諡與<lb/>
族公問族于衆仲衆仲對曰天子建德因生以賜姓胙<lb/>
之土而命之氏諸侯以字為諡因以為族官有世功則<lb/>
有官族邑亦如之公命以字為展氏　九年夏宋公不<lb/>
<pb n="KR2c0022_WYG_005-5b"/>
王鄭伯為王左卿士以王命討之伐宋宋以入郛之役<lb/>
怨公不告命公怒絶宋使秋鄭伯以王命來告伐宋冬<lb/>
公㑹齊侯于防謀伐宋也　十年春王正月公㑹齊侯<lb/>
鄭伯于中丘癸丑盟于鄧為師期　夏五月羽父先㑹<lb/>
齊侯鄭伯伐宋　六月戊申公㑹齊侯鄭伯于老桃壬<lb/>
戌公敗宋師于菅庚午鄭師入郜辛未歸于我庚辰鄭<lb/>
師入防辛巳歸于我君子謂鄭莊公于是乎可謂正矣<lb/>
以王命討不庭不貪其土以勞王爵正之體也　十一<lb/>
<pb n="KR2c0022_WYG_005-6a"/>
年冬羽父請殺桓公將以求大宰公曰為其少故也吾<lb/>
將授之矣使營莵裘吾將老焉羽父懼反譖公于桓公<lb/>
而請弑之公之為公子也與鄭人戰于狐壤止焉鄭人<lb/>
囚諸尹氏賂尹氏而禱于其主鍾巫遂與尹氏歸而立<lb/>
其主十一月公祭鍾巫齊于社圃館于寪氏壬辰羽父<lb/>
使賊弑公于寪氏立桓公而討寪氏有死者不書葬不<lb/>
成喪也　桓公元年春公即位修好于鄭鄭人請復祀<lb/>
周公卒易祊田公許之三月鄭伯以璧假許田為周公<lb/>
<pb n="KR2c0022_WYG_005-6b"/>
祊故也　夏四月丁未公及鄭伯盟于越結祊成也盟<lb/>
曰渝盟無享國　冬鄭伯拜盟　十七年春及邾儀父<lb/>
盟于趡尋蔑之盟也　秋伐邾宋志也<lb/>
　　<hi>臣</hi>士竒曰隠公攝讓之是非四傳論之詳矣夫讓<lb/>
　　美德也太伯仲雍行之伯夷叔齊又行之君子不<lb/>
　　以為非何獨疑于隠公也説者謂隠公雖長當立<lb/>
　　不當探惠公之邪心而成之隠惟不自取以攝啟<lb/>
　　爭卒有鍾巫之及是則然矣顧隠之失不在于讓<lb/>
<pb n="KR2c0022_WYG_005-7a"/>
　　而所以處讓之道有未善也桓公始生之年雖不<lb/>
　　可考但隠居攝十年被弑而桓立立三年而成昏<lb/>
　　于齊距隠居攝之始年十三嵗耳古未有十三嵗<lb/>
　　而成昏者以此推之隠元年桓即幼亦不下三五<lb/>
　　嵗使隠能如周公輔成王故事抱負以臨羣臣聽<lb/>
　　國政即不然令桓毓質深宫已則身都魯相而代<lb/>
　　之經理其發號施令入告王朝通問隣國一稱桓<lb/>
　　君而已無與焉則名分定而已之心迹亦明雖有<lb/>
<pb n="KR2c0022_WYG_005-7b"/>
　　百奸人烏能離間于其間哉不此之圖而奄然立<lb/>
　　乎其位國之人皆指而目之曰此魯君也㑹盟摟<lb/>
　　伐之所至羣指而目之曰此魯君也其于𤓰李之<lb/>
　　嫌謂何矣且隠始年桓尚幼及子翬請殺之時桓<lb/>
　　已十餘嵗矣猶不反國而歸之藉口少故莵裘雖<lb/>
　　營何以解于桓公之疑而亦何以杜羽父之譖哉<lb/>
　　若隠者讓則有之而謂其能絶逺嫌疑以為讓則<lb/>
　　未也夫其始戰狐壤而被止是無勇也禱鍾巫而<lb/>
<pb n="KR2c0022_WYG_005-8a"/>
　　以其淫祀之主來是不智也攝位而首從事于盟<lb/>
　　坎是不信也改葬惠公而身不臨是不孝也衆父<lb/>
　　卒而不與小斂是不仁也㑹潛盟唐是紊防也入<lb/>
　　極渝平取郜防是貪得也羽父請以師伐鄭而不<lb/>
　　能禁是縱權也草次遇清是簡禮也因使者之失<lb/>
　　時而輕絶隣好是反覆也于棠畧地是文過也入<lb/>
　　祊易許是無君親也迹隠公十年經傳所載諸行<lb/>
　　事鮮有當人意者世但以其讓桓而桓弑之惡桓<lb/>
<pb n="KR2c0022_WYG_005-8b"/>
　　深則其賢隠也若不啻口而不知如隠之讓則實<lb/>
　　足以啟爭端而為禍媒者也太伯仲雍夷齊讓而<lb/>
　　能逺其跡隠雖讓桓貪其位而攝之此寪氏之刃<lb/>
　　所由及也<lb/>
　<lb/>
　<lb/>
　<lb/>
　左傳紀事本末卷五<lb/>
</p>
<p>
</p>
  </div>
</body>
</text>
</TEI>
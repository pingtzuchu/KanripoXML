<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷七</head> <lb/>
    <p>
<pb n="KR2c0022_WYG_007-1a"/>
欽定四庫全書<lb/>
　左傳紀事本末卷七<lb/>
　　　　　　　　　　詹事府詹事髙士竒撰<lb/>
　　魯文姜之亂<hi>莊公忘讐附</hi>
桓公三年春㑹于嬴成昏于齊也　秋公子翬如齊逆<lb/>
女修先君之好故曰公子　齊侯送姜氏非禮也凡公<lb/>
女嫁于敵國姊妹則上卿送之以禮於先君公子則下<lb/>
卿送之於大國雖公子亦上卿送之於天子則諸卿皆<lb/>
<pb n="KR2c0022_WYG_007-1b"/>
行公不自送於小國則上大夫送之　冬齊仲年來聘<lb/>
致夫人也　六年九月丁卯子同生以太子生之禮舉<lb/>
之接以大牢卜士負之士妻食之公與文姜宗婦命之<lb/>
公問名於申繻對曰名有五有信有義有象有假有類<lb/>
以名生為信以德命為義以類命為象取於物為假取<lb/>
於父為類不以國不以官不以山川不以隠疾不以畜<lb/>
牲不以器幣周人以諱事神名終將諱之故以國則廢<lb/>
名以官則廢職以山川則廢主以畜牲則廢祀以器幣<lb/>
<pb n="KR2c0022_WYG_007-2a"/>
則廢禮晉以僖侯廢司徒宋以武公廢司空先君獻武<lb/>
廢二山是以大物不可以命公曰是其生也與吾同物<lb/>
命之曰同　十八年春公將有行遂與姜氏如齊申繻<lb/>
曰女有家男有室無相瀆也謂之有禮易此必敗公㑹<lb/>
齊侯于濼遂及文姜如齊齊侯通焉公謫之以告　夏<lb/>
四月丙子享公使公子彭生乗公公薨于車魯人告于<lb/>
齊曰寡君畏君之威不敢寧居來修舊好禮成而不反<lb/>
無所歸咎惡於諸侯請以彭生除之齊人殺彭生<lb/>
<pb n="KR2c0022_WYG_007-2b"/>
　<hi>補逸</hi>管子魯桓公夫人文姜齊女也公將如齊與夫人<lb/>
　偕行申俞諫公不聽文姜通于齊侯桓公聞責文姜<lb/>
　文姜告齊侯齊侯怒饗公使公子彭生乗魯侯脅之<lb/>
　公薨于車豎㬅曰賢者死忠以振疑百姓寓焉智者<lb/>
　究理而長慮身得免焉今彭生二于君無盡言而諛<lb/>
　行以戲我君使我君失親戚之禮命又力成我君之<lb/>
　禍以搆二國之怨彭生其得免乎魯若有誅必以彭<lb/>
　生為説二月魯人告齊齊人為殺彭生以謝于魯<lb/>
<pb n="KR2c0022_WYG_007-3a"/>
莊公元年春不稱即位文姜出故也　三月夫人孫于<lb/>
齊不稱姜氏絶不為親禮也　秋築王姬之館于外為<lb/>
外禮也<lb/>
　<hi>發明</hi>按忘父仇而為之主婚喪心甚矣何以為禮<lb/>
二年冬夫人姜氏㑹齊侯于禚書姦也　三年春溺㑹<lb/>
齊師伐衞疾之也　六年冬齊人來歸衞寶文姜請之<lb/>
也　七年春文姜㑹齊侯于防齊志也　八年春治兵<lb/>
于廟禮也　夏師及齊師圍郕郕降于齊師仲慶父請<lb/>
<pb n="KR2c0022_WYG_007-3b"/>
伐齊師公曰不可我實不德齊師何罪罪我之由夏書曰<lb/>
臯陶邁種德德乃降姑務修德以待時乎秋師還君子<lb/>
是以善魯莊公<lb/>
　<hi>發明</hi>按此正莊公忘父仇之惡也何善之有<lb/>
十九年夫人姜氏如莒<lb/>
　　<hi>臣</hi>士竒曰文姜淫恣為鳥獸之行與弑桓公狂走<lb/>
　　無忌論者謂莊公不能盡防閑之道桓公不能慎<lb/>
　　有家之戒禍成於于濼而穢極于如莒竊謂不然<lb/>
<pb n="KR2c0022_WYG_007-4a"/>
　　禮首冠昏以其為人道之始也合兩姓之好以為<lb/>
　　宗廟社稷主葢莫重乎親迎矣魯與齊密邇親迎<lb/>
　　之禮尤便躬自圖昏于嬴而使公子翬逆女齊侯<lb/>
　　溺愛越禮以送而桓公初未受室于姜氏之祧何<lb/>
　　輕重之倒置也且羽父弑君之賊也昏姻吉禮之<lb/>
　　大者而以凶人從事其間公子彭生之兆成矣公<lb/>
　　惟不能慎其始因不能正其終先王所為致謹于<lb/>
　　大昏之際也夫觀子同之生而公與文姜宗婦命<lb/>
<pb n="KR2c0022_WYG_007-4b"/>
　　之文姜此際亦似少嫻于禮者迨如齊姦成而淫<lb/>
　　奔之行遂至于不可制然則使桓能從申繻之訓<lb/>
　　豈其至此乎桓公弑兄魯不能討而假手於齊人<lb/>
　　特以文姜為之媒此亦似有天道不知其然而然<lb/>
　　者也莊公忘父之讐不能興一旅問罪之師僅以<lb/>
　　一彭生塞責而靦然主王姬之昏同伐衞之舉及<lb/>
　　圍郕而郕降于齊師仲慶父請擊齊猶欲引脩德<lb/>
　　待時之義以自解天下之無人心者亦至此哉<lb/>
<pb n="KR2c0022_WYG_007-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_007-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷七<lb/>
</p>
<p>
</p>
  </div>
</body>
</text>
</TEI>
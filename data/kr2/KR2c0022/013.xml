<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末巻十三</head> <lb/>
    <p>
<pb n="KR2c0022_WYG_013-1a"/>
欽定四庫全書<lb/>
　左傳紀事本末巻十三<lb/>
　　　　　　　　　　詹事府詹事高士竒撰<lb/>
　　郊祀雩祭<hi>旱而不雩見災異視朔附</hi>
桓公五年秋大雩書不時也凡祀啓蟄而郊龍見而雩<lb/>
始殺而甞閉蟄而烝過則書　閔公二年夏吉禘于莊<lb/>
公速也　僖公五年春王正月辛亥朔日南至公既視<lb/>
朔遂登觀臺以望而書禮也凡分至啓閉必書雲物為<lb/>
<pb n="KR2c0022_WYG_013-1b"/>
備故也　三十一年夏四月四卜郊不從乃免牲非禮<lb/>
也猶三望亦非禮也禮不卜常祀而卜其牲日牛卜日<lb/>
曰牲牲成而卜郊上怠慢也望郊之細也不郊亦無望<lb/>
可也<lb/>
　<hi>補逸</hi>公羊傳曷為或言三卜或言四卜三卜禮也四卜<lb/>
　非禮也三卜何以禮四卜何以非禮求吉之道三禘<lb/>
　甞不卜郊何以卜卜郊非禮也卜郊何以非禮魯郊<lb/>
　非禮也魯郊何以非禮天子祭天諸侯祭土天子有<lb/>
<pb n="KR2c0022_WYG_013-2a"/>
　方望之事無所不通諸侯山川有不在其封内者則<lb/>
　不祭也曷為或言免牲或言免牛免牲禮也免牛非<lb/>
　禮也免牛何以非禮傷者曰牛三望者何望祭也然<lb/>
　則曷祭祭泰山河海曷為祭泰山河海山川有能潤<lb/>
　于百里者天子秩而祭之觸石而出膚寸而合不崇<lb/>
　朝而徧雨乎天下者唯泰山爾河海潤于千里猶者<lb/>
　何通可以已也何以書譏不郊而望祭也<lb/>
文公元年於是閏三月非禮也先王之正時也履端於<lb/>
<pb n="KR2c0022_WYG_013-2b"/>
始舉正於中歸餘於終履端於始序則不愆舉正於中<lb/>
民則不惑歸餘於終事則不悖　二年春二月丁丑作<lb/>
僖公主書不時也　秋八月丁卯大事于大廟躋僖公<lb/>
逆祀也於是夏父弗忌為宗伯尊僖公且明見曰吾見<lb/>
新鬼大故鬼小先大後小順也躋聖賢明也明順禮也<lb/>
君子以為失禮禮無不順祀國之大事也而逆之可謂<lb/>
禮乎子雖齊聖不先父食久矣故禹不先鯀湯不先契<lb/>
文武不先不窋宋祖帝乙鄭祖厲王猶上祖也是以魯<lb/>
<pb n="KR2c0022_WYG_013-3a"/>
頌曰春秋匪解享祀不忒皇皇后帝皇祖后稷君子曰<lb/>
禮謂其后稷親而先帝也詩曰問我諸姑遂及伯姊君<lb/>
子曰禮謂其姊親而先姑也仲尼曰臧文仲其不仁者<lb/>
三不知者三下展禽廢六關妾織蒲三不仁也作虛器<lb/>
縱逆祀祀爰居三不知也　六年閏月不告朔非禮也<lb/>
閏以正時時以作事事以厚生生民之道於是乎在矣<lb/>
不告閏朔棄時政也何以為民　十三年秋七月大室<lb/>
之屋壞書不共也<lb/>
<pb n="KR2c0022_WYG_013-3b"/>
　<hi>補逸</hi>公羊傳世室者何魯公之廟也周公稱太廟魯公<lb/>
　稱世室羣公稱宮此魯公之廟也曷為謂之世室世<lb/>
　室猶世室也世世不毁也周公何以稱太廟于魯封<lb/>
　魯公以為周公也周公拜乎前魯公拜乎後曰生以<lb/>
　養周公死以為周公主然則周公之魯乎曰不之魯<lb/>
　也封魯公以為周公主然則周公曷為不之魯欲天<lb/>
　下之一乎周也魯祭周公何以為牲周公用白牲魯<lb/>
　公用騂剛羣公不毛魯祭周公何以為盛周公盛魯<lb/>
<pb n="KR2c0022_WYG_013-4a"/>
　公燾羣公廪世室屋壞何以書譏何譏爾久不修也<lb/>
十六年夏五月公四不視朔疾也　宣公三年春不郊<lb/>
而望皆非禮也望郊之屬也不郊亦無望可也　襄公<lb/>
三年秋大雩旱也　七年夏四月三卜郊不從乃免牲<lb/>
孟獻子曰吾乃今而後知有卜筮夫郊祀后稷以祈農<lb/>
事也是故啓蟄而郊郊而後畊今既畊而卜郊宜其不<lb/>
從也　八年秋九月大雩旱也　二十八年秋八月大<lb/>
雩旱也　昭公六年秋九月大雩旱也　十五年春將<lb/>
<pb n="KR2c0022_WYG_013-4b"/>
禘于武宮戒百官梓慎曰禘之日其有咎乎吾見赤黒<lb/>
之祲非祭祥也喪氛也其在涖事乎二月癸酉禘叔弓<lb/>
涖事籥入而卒去樂卒事禮也　十六年九月大雩旱<lb/>
也　二十四年秋八月大雩旱也　二十五年秋書再<lb/>
雩旱甚也<lb/>
　<hi>補逸</hi>定公元年九月大雩榖梁傳雩月雩之正也秋大<lb/>
　雩非正也冬大雩非正也秋大雩雩之為非正何也<lb/>
　毛澤未盡人力未竭未可以雩也雩月雩之正也月<lb/>
<pb n="KR2c0022_WYG_013-5a"/>
　之為雩之正何也其時窮人力盡然後雩雩之正也<lb/>
　何為其時窮人力盡是月不雨則無及矣是年不艾<lb/>
　則無食矣是謂其時窮人力盡也雩之必待其時窮<lb/>
　人力盡何也雩者為旱求者也求者請也古之人重<lb/>
　請何重乎請人之所以為人者讓也請道去讓也則<lb/>
　是舍其所以為人也是以重之焉請哉請乎應上公<lb/>
　古之神人有應上公者通乎隂陽君親帥諸大夫道<lb/>
　之而以請焉夫請者非可詒託而徃也必親之者也<lb/>
<pb n="KR2c0022_WYG_013-5b"/>
　是以重之<lb/>
　春秋繁露大雩者何旱祭也難者曰大旱雩祭而請雨<lb/>
　大水鳴鼓而攻社天地之所為隂陽之所起也或請<lb/>
　焉或怒焉者何曰大旱者陽滅隂也陽滅隂者尊壓<lb/>
　卑也固其義也雖大甚拜請之而已無敢有加也大<lb/>
　水者隂滅陽也隂滅陽者卑勝尊也日食亦然皆下<lb/>
　犯上以賤傷貴逆節也故鳴鼓而攻之朱絲脅之為<lb/>
　其不義也此亦春秋之為强禦也故變天地之位正<lb/>
<pb n="KR2c0022_WYG_013-6a"/>
　隂陽之序直行其道而不㤀其難義之至也是故脅<lb/>
　嚴社而不為不敬靈出天王而不為不尊上辭父之<lb/>
　命而不為不承親絶母之屬而不為不孝義乎<lb/>
　　<hi>臣</hi>士竒曰成王以周公有大勲勞于王室賜以郊禘<lb/>
　　大雩之重祭如三恪得用先代禮樂葢殊典也伯<lb/>
　　禽之辭與否或辭而成王不聽皆不可知揆之大<lb/>
　　分必非人臣之所安者矣夫郊之為祭大報天而<lb/>
　　主日天無二日土無二王惟天子首出萬物覆幬<lb/>
<pb n="KR2c0022_WYG_013-6b"/>
　　之所及照臨之所至其精氣無所不通故祭天而<lb/>
　　天神來格饗帝而上帝是歆望于山川徧于羣神<lb/>
　　而百靈罔不攸會諸侯一國之主耳雖欲矯誣淫<lb/>
　　祀非分而㝠㝠有吐之者矣禘則禘其始祖之所<lb/>
　　自出諸侯以肇封為始祖廟數止于五若魯則祀<lb/>
　　周公而且不得祖后稷况所自出之帝耶大雩者<lb/>
　　天子雩五方上帝配以其帝周公不得配天已闕<lb/>
　　陪祀之位諸侯祈旱山川於上帝五人帝何與故<lb/>
<pb n="KR2c0022_WYG_013-7a"/>
　　魯之郊禘大雩皆非禮也周公其衰夫子歎之矣<lb/>
　　郊之屢卜而不從正所謂神不歆非類者其卜而<lb/>
　　從亦偶焉耳魯人不知警悟力改前非而猶欲詹<lb/>
　　詹為三望之舉以塗飾耳目向使望必須卜河海<lb/>
　　有靈安見不如林放乎至因旱而舉不得為之盛<lb/>
　　祭祗足干天怒而致藴隆非旱備也經之書大因<lb/>
　　旱以顯僭與不時何與然則必龍見之月乃得雩<lb/>
　　餘月將坐視其旱而不恤乎榖梁時窮力盡之說<lb/>
<pb n="KR2c0022_WYG_013-7b"/>
　　尤為謬戾莊公之吉禘過于速僖公之作主過於<lb/>
　　緩夏父之躋僖于閔武公之宜祧而猶禘失之謟<lb/>
　　閏不告月世室屋壞四不視朔失之慢僖公登臺<lb/>
　　以書雲物文公閏在三月傳譏其非禮葢至是而<lb/>
　　周禮之在魯者渺乎不可問矣<lb/>
　<lb/>
　<lb/>
　左傳紀事本末巻十三<lb/>
</p>
<p>
</p>
  </div>
</body>
</text>
</TEI>
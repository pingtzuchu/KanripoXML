<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷十七</head> <lb/>
    <p>
<pb n="KR2c0022_WYG_017-1a"/>
欽定四庫全書<lb/>
　左傳紀事本末卷十七<lb/>
　　　　　　　　　　詹事府詹事高士竒撰<lb/>
　　齊襄公之弑<lb/>
桓公十七年夏及齊師戰于奚疆事也於是齊人侵魯<lb/>
疆疆吏來告公曰疆埸之事慎守其一而備其不虞姑<lb/>
盡所備焉事至而戰又何謁焉　莊公八年齊侯使連<lb/>
稱管至父戍葵丘瓜時而徃曰及瓜而代期戍公問不<lb/>
<pb n="KR2c0022_WYG_017-1b"/>
至請代弗許故謀作亂僖公之母弟曰夷仲年生公孫<lb/>
無知有寵於僖公衣服禮秩如適襄公絀之二人因之<lb/>
以作亂連稱有從妹在公宮無寵使間公曰捷吾以女<lb/>
為夫人冬十二月齊侯游於姑棼遂田于貝丘見大豕<lb/>
從者曰公子彭生也公怒曰彭生敢見射之豕人立而<lb/>
啼公懼隊于車傷足喪屨反誅屨於徒人費弗得鞭之<lb/>
見血走出遇賊于門刼而束之費曰我奚御哉袒而示<lb/>
之背信之費請先入伏公而出鬬死于門中石之紛如<lb/>
<pb n="KR2c0022_WYG_017-2a"/>
死于階下遂入殺孟陽于牀曰非君也不類見公之足<lb/>
于户下遂弑之而立無知　十年春齊師伐我公將戰<lb/>
曹劌請見其鄉人曰肉食者謀之又何間焉劌曰肉食<lb/>
者鄙未能逺謀乃入見問何以戰公曰衣食所安弗敢<lb/>
專也必以分人對曰小惠未徧民弗從也公曰犧牲玉<lb/>
帛弗敢加也必以信對曰小信未孚神弗福也公曰小<lb/>
大之獄雖不能察必以情對曰忠之屬也可以一戰戰<lb/>
則請從公與之乘戰于長勺公將鼓之劌曰未可齊人<lb/>
<pb n="KR2c0022_WYG_017-2b"/>
三鼓劌曰可矣齊師敗績公將馳之劌曰未可下視其<lb/>
轍登軾而望之曰可矣遂逐齊師既克公問其故對曰<lb/>
夫戰勇氣也一鼓作氣再而衰三而竭彼竭我盈故克<lb/>
之夫大國難測也懼有伏焉吾視其轍亂望其旗靡故<lb/>
逐之<lb/>
　<hi>發明</hi>齊欲滅紀而魯以婚姻暱紀故齊與魯為讐長勺<lb/>
　之戰齊魯相讐之終也襄公之弑不附于文姜而附<lb/>
　于滅紀亦為魯諱恥而已矣<lb/>
<pb n="KR2c0022_WYG_017-3a"/>
　　<hi>臣</hi>士竒曰襄公淫于文姜而戕魯桓天理人心澌<lb/>
　　滅已盡迹其生平遷郱鄑郚三邑以逼紀卒使大<lb/>
　　去其國總天子之罪人連五國以伐衛而取其寳<lb/>
　　玉會魯圍郕而獨納其降書於經者無一善狀又<lb/>
　　按桓公之語管仲曰昔我先君築臺以為高位田<lb/>
　　狩畢弋不聽國政卑聖侮士而唯女是崇九妃六<lb/>
　　嬪陳妾數百食必粟肉衣必文繡戎士凍餒戎車<lb/>
　　待游車之裂戎士待陳妾之餘優笑在前賢才在<lb/>
<pb n="KR2c0022_WYG_017-3b"/>
　　後是以國家不日引不月長今觀瓜期之不恤與<lb/>
　　戎士凍餒之言合而徒人費石之紛如與夫孟陽<lb/>
　　之屬皆所謂優笑在前者也荒淫若此未有不亡<lb/>
　　而况失職之公孫與怨望懐歸之戍卒㑹其及也<lb/>
　　豈不宜乎連稱之妹間襄公而襄公死襄公之妹<lb/>
　　賊魯桓而魯桓死桓之死報隱公也襄之死報魯<lb/>
　　桓也天道好還其應不爽而皆以一婦人與其間<lb/>
　　亦足以為女禍之戒矣彭生豕立其説似誕然蒼<lb/>
<pb n="KR2c0022_WYG_017-4a"/>
　　犬見祟大厲披髮載在簡冊惡已盈而妖氣得以<lb/>
　　乘之又何怪哉魯桓疆吏之戒得守禦之備曹劌<lb/>
　　揶揄肉食逞三鼓以勝齊律以王事真小人矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_017-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷十七<lb/>
</p>
<p>
</p>
  </div>
</body>
</text>
</TEI>
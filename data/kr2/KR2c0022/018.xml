<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷十八</head> <lb/>
    <p>
<pb n="KR2c0022_WYG_018-1a"/>
欽定四庫全書<lb/>
　左傳紀事本末卷十八<lb/>
　　　　　　　　　　詹事府詹事高士竒撰<lb/>
　　齊桓公之伯<lb/>
桓公二年秋七月蔡侯鄭伯㑹于鄧始懼楚也　莊公<lb/>
八年初襄公立無常鮑叔牙曰君使民慢亂將作矣奉<lb/>
公子小白出奔莒亂作管夷吾召忽奉公子糾來奔<lb/>
初公孫無知虐于雍廪　九年春雍廪殺無知　公及<lb/>
<pb n="KR2c0022_WYG_018-1b"/>
齊大夫盟于蔇齊無君也　夏公伐齊納子糾桓公自<lb/>
莒先入　秋師及齊師戰于乾時我師敗績公喪戎路<lb/>
傳乘而歸秦子梁子以公旗辟于下道是以皆止鮑叔<lb/>
帥師來言曰子糾親也請君討之管召讐也請受而甘<lb/>
心焉乃殺子糾于生竇召忽死之管仲請囚鮑叔受之<lb/>
及堂阜而稅之歸而以告曰管夷吾治於高傒使相可<lb/>
也公從之<lb/>
　<hi>補逸</hi>史記初襄公之醉殺魯桓公通其夫人殺誅數不<lb/>
<pb n="KR2c0022_WYG_018-2a"/>
　當淫於婦人數欺大臣羣弟恐禍及故次弟糾奔魯<lb/>
　其母魯女也管仲召忽傅之次弟小白奔莒鮑叔傅<lb/>
　之小白母衛女也有寵於釐公小白自少好善大夫<lb/>
　高傒及雍林人殺無知議立君高國先陰召小白於<lb/>
　莒魯聞無知死亦發兵送子糾而使管仲别將兵遮<lb/>
　莒道射中小白帯鉤小白佯死管仲使人馳報魯魯<lb/>
　送糾者行益遲六日至齊則小白已入高傒立之是<lb/>
　為桓公桓公之中鉤佯死以誤管仲已而載温車中<lb/>
<pb n="KR2c0022_WYG_018-2b"/>
　馳行亦有高國内應故得先入立<lb/>
　<hi>攷異</hi>管子襄公逐小白小白走莒三年襄公薨公子糺<lb/>
　踐位國人召小白鮑叔曰胡不行矣小白曰不可夫<lb/>
　管仲知召忽强武雖國人召我我猶不得入也鮑叔<lb/>
　曰管仲得行其知於國國何為亂乎召忽强武豈能<lb/>
　獨圖我哉小白曰夫雖不得行其知豈且不有焉乎<lb/>
　召忽雖不得衆其及豈不足以圖我哉鮑叔對曰夫<lb/>
　國之亂也智人不得作内事朋友不能相合摎而國<lb/>
<pb n="KR2c0022_WYG_018-3a"/>
　乃可圖也乃命車駕鮑叔御小白乘而出於莒小白<lb/>
　曰夫二人者奉君令吾不可以試也乃將下鮑叔履<lb/>
　其足曰事之濟也在此時事若不濟老臣死之公子<lb/>
　猶之免也乃行至於邑郊鮑叔令車二十乘先十乘<lb/>
　後鮑叔乃告小白曰夫國之疑二三子莫忍老臣事<lb/>
　之未濟也老臣是以塞道鮑叔乃誓曰事之濟也聽<lb/>
　吾令事之不濟也免公子者為上死者為下我以五<lb/>
　乘之實距路鮑叔乃為前驅遂入國逐公子糺管仲<lb/>
<pb n="KR2c0022_WYG_018-3b"/>
　射小白中鉤管仲與公子糺召忽遂走魯桓公踐位<lb/>
　魯伐齊納公子糺而不能<lb/>
　<hi>補逸</hi>國語桓公自莒反於齊使鮑叔為宰辭曰臣君之<lb/>
　庸臣也君加惠於臣使不凍餒則是君之賜也若必<lb/>
　治國家者則非臣之所能也若必治國家者則管夷<lb/>
　吾乎臣之所不若夷吾者五寛惠柔民弗若也治國<lb/>
　家不失其柄弗若也忠信可結於百姓弗若也制禮<lb/>
　義可法於四方弗若也執枹鼓立於軍門使百姓加<lb/>
<pb n="KR2c0022_WYG_018-4a"/>
　勇焉弗若也桓公曰夫管夷吾射寡人中鉤是以濱<lb/>
　於死鮑叔對曰夫為其君動也君若宥而反之夫猶<lb/>
　是也桓公曰若何鮑子對曰請諸魯桓公曰施伯魯<lb/>
　君之謀臣也夫知吾將用之必不予我矣若之何鮑<lb/>
　子對曰使人請諸魯曰寡君有不令之臣在君之國<lb/>
　欲以戮於羣臣故請之則予我矣桓公使請諸魯如<lb/>
　鮑叔之言嚴公以問施伯施伯對曰此非欲戮之也<lb/>
　欲用其政也夫管子天下之才也所在之國則必得<lb/>
<pb n="KR2c0022_WYG_018-4b"/>
　志於天下令彼在齊則必長為魯國憂矣嚴公曰若<lb/>
　何施伯對曰殺而以其屍授之嚴公將殺管仲齊使<lb/>
　者請曰寡君欲親以為戮若不生得以戮於羣臣猶<lb/>
　未得請也請生之於是嚴公使束縛以予齊使齊使<lb/>
　受而以退比至三釁三浴之桓公親逆之於郊而與<lb/>
　之坐問焉曰昔我先君襄公築臺以為高位田狩畢<lb/>
　弋不聽國政卑聖侮士而唯女是崇九妃六嬪陳妾<lb/>
　數百食必粱肉衣必文繡戎士凍餒戎車待游車之<lb/>
<pb n="KR2c0022_WYG_018-5a"/>
　裂戎士待陳妾之餘優笑在前賢才在後是以國家<lb/>
　不日引不月長恐宗廟之不埽除社稷之不血食敢<lb/>
　問為此若何管子對曰昔我先王昭王穆王世法文<lb/>
　武逺績以成名合羣<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>比校民之有道者設象以為<lb/>
　民紀式權以相應比綴以度竱本肇末勸之以賞賜<lb/>
　糾之以刑罰班序顛毛以為民紀統桓公曰為之若<lb/>
　何管子對曰昔者聖王之治天下也參其國而伍其<lb/>
　鄙定民之居成民之事陵為之終而慎用其六柄焉<lb/>
<pb n="KR2c0022_WYG_018-5b"/>
　桓公曰成民之事若何管子對曰四民者勿使雜處<lb/>
　雜處則其言哤其事易公曰處士農工商若何管子<lb/>
　對曰昔聖王之處士也使就閒燕處工就官府處商<lb/>
　就市井處農就田野令夫士羣萃而州處閒燕則父<lb/>
　與父言義子與子言孝其事君者言敬其㓜者言悌<lb/>
　少而習焉其心安焉不見異物而遷焉是故其父兄<lb/>
　之教不肅而成其子弟之學不勞而能夫是故士之<lb/>
　子恒為士令夫工羣萃而州處審其四時辨其功苦<lb/>
<pb n="KR2c0022_WYG_018-6a"/>
　權節其用論比協材旦暮從事施于四方以飭其子<lb/>
　弟相語以事相示以巧相陳以功少而習焉其心安<lb/>
　焉不見異物而遷焉是故其父兄之教不肅而成其<lb/>
　子弟之學不勞而能夫是故工之子恒為工令夫商<lb/>
　羣萃而州處察其四時而監其鄉之資以知其市之<lb/>
　賈負任儋何服牛軺馬以周四方以其所有易其所<lb/>
　無市賤鬻貴旦莫從事於此以飭其子弟相語以利<lb/>
　相示以賴相陳以知賈少而習焉其心安焉不見異<lb/>
<pb n="KR2c0022_WYG_018-6b"/>
　物而遷焉是故其父兄之教不肅而成其子弟之學不<lb/>
　勞而能夫是故商之子恒為商令夫農羣萃而州處<lb/>
　察其四時權節其用耒耜枷芟及寒擊菒除田以待<lb/>
　時耕及耕深耕而疾耰之以待時雨時雨既至挾其<lb/>
　槍刈耨鎛以旦莫從事於田野脫衣就功首戴茅蒲<lb/>
　身衣襏襫霑體塗足暴其髮膚盡其四支之敏以從<lb/>
　事於田野少而習焉其心安焉不見異物而遷焉是<lb/>
　故其父兄之教不肅而成其子弟之學不勞而能夫<lb/>
<pb n="KR2c0022_WYG_018-7a"/>
　是故農之子恒為農野處而不暱其秀民之能為士<lb/>
　者必足賴也有司見而不以告其辠五有司已於事<lb/>
　而竣桓公曰定民之居若何管子對曰制國以為二<lb/>
　十一鄉桓公曰善管子於是制國以為二十一鄉工<lb/>
　商之鄉六士鄉十五公帥五鄉焉國子帥五鄉焉高<lb/>
　子帥五鄉焉參國起案以為三官臣立三宰工立三<lb/>
　族市立三鄉澤立三虞山立三衡桓公曰吾欲從事<lb/>
　於諸侯其可乎管子對曰未可國未安桓公曰安國<lb/>
<pb n="KR2c0022_WYG_018-7b"/>
　若何管子對曰修舊法擇其善者而業用之遂滋民<lb/>
　與無財而敬百姓則國安矣桓公曰諾遂修舊法擇<lb/>
　其善者而業用之遂滋民與無財而敬百姓國既安<lb/>
　矣桓公曰國安矣其可乎管子對曰未可君若正卒<lb/>
　伍修甲兵則大國亦將正卒伍修甲兵則難以速得<lb/>
　志矣君有攻伐之器小國諸侯有守禦之備則難以<lb/>
　速得志矣君若欲速得志於天下諸侯則事可以隱<lb/>
　令可以寄政桓公曰為之若何管子對曰作内政而<lb/>
<pb n="KR2c0022_WYG_018-8a"/>
　寄軍令焉桓公曰善管子於是制國五家為軌軌為<lb/>
　之長十軌為里里有司四里為連連為之長十連為<lb/>
　鄉鄉有良人焉以為軍令五家為軌故五人為伍軌<lb/>
　長帥之十軌為里故五十人為小戎里有司帥之四<lb/>
　里為連故二百人為卒連長帥之十連為鄉故二千<lb/>
　人為旅鄉良人帥之五鄉一帥故萬人為一軍五鄉<lb/>
　之帥帥之三軍故有中軍之鼓有國子之鼓有高子<lb/>
　之鼓春以□振旅秋以獮治兵是故卒伍整於里軍<lb/>
<pb n="KR2c0022_WYG_018-8b"/>
　旅整於郊内教既成令勿使遷徙伍之人祭祀同福<lb/>
　死喪同恤禍災共之人與人相疇家與家相疇世同<lb/>
　居少同游故夜戰聲相聞足以不乖晝戰目相視足<lb/>
　以相識其歡欣足以相死居同樂行同龢死同哀是<lb/>
　故守則同固戰則同彊君有此士也三萬人以方行<lb/>
　於天下以誅無道以屏周室天下大國之君莫之能<lb/>
　禦也　正月之朝鄉長復事君親問焉曰於子之鄉<lb/>
　有居處好學慈孝於父母聰慧質仁發聞於鄉里者<lb/>
<pb n="KR2c0022_WYG_018-9a"/>
　有則以告有而不以告謂之蔽明其辠五有司已於事<lb/>
　而竣桓公又問焉曰於子之鄉有拳勇股肱之力秀<lb/>
　出於衆者有則以告有而不以告謂之蔽賢其辠五<lb/>
　有司已於事而竣桓公又問焉曰於子之鄉有不慈<lb/>
　孝於父母不長弟於鄉里驕躁淫暴不用上令者有<lb/>
　則以告有而不以告謂之下比其辠五有司已於事<lb/>
　而竣是故鄉長退而修德進賢桓公親見之遂使役<lb/>
　官桓公令官長期而書伐以告且選選其官之賢者<lb/>
<pb n="KR2c0022_WYG_018-9b"/>
　而復用之曰有人居我官有功休德惟慎端慤以待<lb/>
　時使民以勸綏謗言足以補官之不善政桓公召而<lb/>
　與之語訾相其質足以比成事誠可立而授之設之<lb/>
　以國家之患而不疚退問其鄉以觀其所能而無大<lb/>
　厲升以為上卿之贊謂之三選國子高子退而修鄉<lb/>
　鄉退而修連連退而修里里退而修軌軌退而修伍<lb/>
　伍退而修家是故匹夫有善可得而舉也匹夫有不<lb/>
　善可得而誅也政既成鄉不越長朝不越爵罷士無<lb/>
<pb n="KR2c0022_WYG_018-10a"/>
　伍罷女無家夫是故民皆勉為善與其為善於鄉也<lb/>
　不如為善於里與其為善於里也不如為善於家是<lb/>
　故士莫敢言一朝之便皆有終歲之計莫敢以終歲<lb/>
　之議皆有終身之功桓公曰伍鄙若何管子對曰相<lb/>
　地而衰征則民不移征不旅舊則民不偷山澤各致<lb/>
　其時則民不苟陸阜陵墐井田疇均則民不憾無奪<lb/>
　民時則百姓富犧牲不略則牛羊遂桓公曰定民之<lb/>
　居若何管子對曰制鄙三十家為邑邑有司十邑為<lb/>
<pb n="KR2c0022_WYG_018-10b"/>
　卒卒有卒帥十卒為鄉鄉有鄉帥三鄉為縣縣有縣<lb/>
　帥十縣為屬屬有大夫五屬故立五大夫各使治一<lb/>
　屬焉立五正各使聽一屬焉是故正之政聽屬牧政<lb/>
　聽縣下政聽鄉桓公曰各保治爾所無或淫怠而不<lb/>
　聽治者　正月之朝五屬大夫復事桓公擇是寡功<lb/>
　者而讁之曰制地分民如一何故獨寡功教不善而<lb/>
　政不治一再則宥三則不赦桓公又親問焉曰於子之<lb/>
　屬有居處為義好學慈孝於父母聰慧質仁發聞於<lb/>
<pb n="KR2c0022_WYG_018-11a"/>
　鄉里者有則以告有而不以告謂之蔽明其辠五有<lb/>
　司已於事而竣桓公又問焉曰於子之屬有拳勇股肱<lb/>
　之力秀出於衆者有則以告有而不以告謂之蔽賢<lb/>
　其辠五有司已於事而竣桓公又問焉曰於子之屬有<lb/>
　不慈孝於父母不長弟於鄉里驕躁淫暴不用上令<lb/>
　者有則以告有而不以告謂之下比其辠五有司已<lb/>
　於事而竣五屬大夫於是退而修屬屬退而修縣縣<lb/>
　退而修鄉鄉退而修卒卒退而修邑邑退而修家是<lb/>
<pb n="KR2c0022_WYG_018-11b"/>
　故匹夫有善可得而舉也匹夫有不善可得而誅也<lb/>
　政既成以守則固以征則彊　桓公曰吾欲從事於<lb/>
　諸侯其可乎管子對曰未可鄰國未吾親也君若欲<lb/>
　從事於天下諸侯則親鄰國桓公曰若何管子對曰審吾<lb/>
　疆埸而反其侵地正其封疆無受其資而重為之幣<lb/>
　帛以驟聘頫於諸侯以安四鄰則四鄰之國親我矣<lb/>
　為游士八十人奉之以車馬衣裘多其資幣使周游<lb/>
　於四方以號召天下之賢士皮幣玩好使人鬻之四<lb/>
<pb n="KR2c0022_WYG_018-12a"/>
　方以監其上下之所好擇其淫亂者而先征之桓公<lb/>
　問曰夫軍令則寄諸内政矣齊國寡甲兵為之若何<lb/>
　管子對曰輕過而移諸甲兵桓公曰為之若何管子<lb/>
　對曰制重辠贖以犀甲一㦸輕辠贖以鞼盾一㦸小<lb/>
　罪讁以金分宥閒辠索訟者三禁而不可上下坐成<lb/>
　以束矢美金以鑄劍㦸試諸狗馬惡金以鑄鉏夷斤<lb/>
　欘試諸壤土甲兵大足桓公曰吾欲南伐何主管子<lb/>
　對曰以魯為主反其侵地堂潛使海於有蔽渠弭於<lb/>
<pb n="KR2c0022_WYG_018-12b"/>
　有渚環山於有牢桓公曰我欲西伐何主管子對曰<lb/>
　以衛為主反其侵地臺原姑與漆里使海於有蔽渠<lb/>
　弭於有渚環山於有牢桓公曰吾欲北伐何主管子<lb/>
　對曰以燕為主反其侵地柴夫吠狗使海於有蔽渠<lb/>
　弭於有渚環山於有牢四鄰大親既反侵地正封疆<lb/>
　地南至於<graphic n="KR2148" url="https://raw.githubusercontent.com/kanripo/KR-Gaiji/master/images/KR2148.png" mimeType="image/png"/>陰西至於濟北至於河東至於紀酅有<lb/>
　革車八百乘擇天下之甚淫亂者而先征之<lb/>
十年齊侯之出也過譚譚不禮焉及其入也諸侯皆賀<lb/>
<pb n="KR2c0022_WYG_018-13a"/>
譚又不至冬齊師滅譚譚無禮也譚子奔莒同盟故也<lb/>
　十二年秋宋萬弑閔公于䝉澤　十三年春㑹於北<lb/>
杏以平宋亂遂人不至夏齊人滅而戍之　冬盟于柯<lb/>
始及齊平也<lb/>
　<hi>補逸</hi>公羊傳何以不日易也其易奈何桓之盟不日其<lb/>
　會不致信之也其不日何以始乎此莊公將㑹乎桓<lb/>
　曹子進曰君之意何如莊公曰寡人之生則不若死<lb/>
　矣曹子曰然則君請當其君臣請當其臣莊公曰諾<lb/>
<pb n="KR2c0022_WYG_018-13b"/>
　于是會乎桓莊公升壇曹子手劍而從之管子進曰<lb/>
　君何求乎曹子曰城壞壓境君不圖與管子曰然則<lb/>
　君將何求曹子曰願請汶陽之田管子顧曰君許諾<lb/>
　桓公曰諾曹子請盟桓公下與之盟已盟曹子摽劍<lb/>
　而去之要盟可犯而桓公不欺曹子可讎而桓公不<lb/>
　怨桓公之信著乎天下自柯之盟始焉<lb/>
　史記曹沬者魯人也以勇力事魯莊公莊公好力曹<lb/>
　沬為魯將與齊戰三敗北魯莊公懼乃獻遂邑之地<lb/>
<pb n="KR2c0022_WYG_018-14a"/>
　以和猶復以為將齊桓公許與魯㑹於柯而盟桓公<lb/>
　與莊公既盟於壇上曹沬執匕首刼齊桓公桓公左<lb/>
　右莫敢動而問曰子將何欲曹沬曰齊彊魯弱而大<lb/>
　國侵魯亦以甚矣今魯城壊即壓齊境君其圖之桓<lb/>
　公乃許盡歸魯之侵地既已言曹沬投其匕首下壇<lb/>
　北靣就羣臣之位顔色不變辭令如故桓公怒欲倍<lb/>
　其約管子曰不可夫貪小利以自快棄信於諸侯失<lb/>
　天下之援不如與之於是桓公乃遂割魯侵地曹沬<lb/>
<pb n="KR2c0022_WYG_018-14b"/>
　三戰所亡地盡復於魯桓公後悔欲無與魯地而殺<lb/>
　曹沬管仲曰夫刼許之而倍信殺之愈一小快耳而<lb/>
　棄信於諸侯失天下之援不可於是遂與曹沬三敗<lb/>
　所亡地於魯<lb/>
宋人背北杏之會　十四年春諸侯伐宋齊請師於周<lb/>
夏單伯㑹之取成于宋而還　冬會于鄄宋服故也<lb/>
十五年春復㑹焉齊始霸也　秋諸侯為宋伐郳鄭人<lb/>
間之而侵宋　十六年夏諸侯伐鄭宋故也　鄭伯自<lb/>
<pb n="KR2c0022_WYG_018-15a"/>
櫟入緩告於楚秋楚伐鄭及櫟為不禮故也　冬同盟<lb/>
于幽鄭成也　十七年春齊人執鄭詹鄭不朝也　夏<lb/>
遂因氏頜氏工婁氏須遂氏饗齊戍醉而殺之齊人殱<lb/>
焉　二十七年夏同盟于幽陳鄭服也　冬王使召伯<lb/>
廖賜齊侯命且請伐衛以其立子頽也　二十八年春<lb/>
齊侯伐衛戰敗衛師數之以王命取賂而還　楚令尹<lb/>
子元欲蠱文夫人為館於其宮側而振萬焉夫人聞之<lb/>
泣曰先君以是舞也習戎備也今令尹不尋諸仇讐而<lb/>
<pb n="KR2c0022_WYG_018-15b"/>
於未亡人之側不亦異乎御人以告子元子元曰婦人<lb/>
不忘襲讎我反忘之秋子元以車六百乘伐鄭入於桔<lb/>
柣之門子元鬭御疆鬭梧耿之不比為斾鬬班王孫游<lb/>
王孫喜殿衆車入自純門及逵市縣門不發楚言而出<lb/>
子元曰鄭有人焉諸侯救鄭楚師夜遁鄭人將奔桐丘<lb/>
諜告曰楚幕有烏乃止　冬饑臧孫辰告糴于齊禮也<lb/>
　三十年冬遇于魯濟謀山戎也以其病燕故也<lb/>
　<hi>補逸</hi>史記山戎伐燕燕告急於齊齊桓公救燕遂伐山<lb/>
<pb n="KR2c0022_WYG_018-16a"/>
　戎至于孤竹而還燕莊公遂送桓公入齊境桓公曰<lb/>
　非天子諸侯相送不出境吾不可以無禮于燕于是<lb/>
　分溝割燕君所至與燕命燕君復修召公之政納貢<lb/>
　于周如成康之時諸侯聞之皆從齊<lb/>
　管子桓公北伐孤竹未至卑耳之谿十里闟然止瞠<lb/>
　然視援弓將射引而未敢發也謂左右曰見是前人<lb/>
　乎左右對曰不見也公曰事其不濟乎寡人大惑今<lb/>
　者寡人見人長尺而人物具焉冠右袪衣走馬前疾<lb/>
<pb n="KR2c0022_WYG_018-16b"/>
　事其不濟乎寡人大惑豈有人若此者乎管仲對曰<lb/>
　臣聞登山之神有俞兒者長尺而人物具焉霸王之<lb/>
　君興而登山神見且走馬前疾道也袪衣示前有水<lb/>
　也右袪衣示從右方涉也至卑耳之谿有贊水者曰<lb/>
　從左方涉其深及冠從右方涉其深至䣛若右涉其<lb/>
　大濟桓公立拜管仲於馬前曰仲父之聖至若此寡<lb/>
　人之抵罪也久矣管仲對曰夷吾聞之聖人先知無<lb/>
　形今已有形而後知之臣非聖也善承教也<lb/>
<pb n="KR2c0022_WYG_018-17a"/>
　韓非子管仲隰朋從於桓公而伐孤竹春徃冬反迷<lb/>
　惑失道管仲曰老馬之智可用也乃放老馬而隨之<lb/>
　遂得道行山中無水隰朋曰蟻冬居山之陽夏居山<lb/>
　之陰蟻壤一寸而仭有水乃掘地遂得水以管仲之<lb/>
　聖而隰朋之智至所不知不難師於老馬與蟻今人<lb/>
　不知以其愚心而師聖人之智不亦過乎<lb/>
三十一年夏六月齊侯來獻戎㨗非禮也凡諸侯有四<lb/>
夷之功則獻于王王以警于夷中國則否諸侯不相遺<lb/>
<pb n="KR2c0022_WYG_018-17b"/>
俘<lb/>
　<hi>補逸</hi>說苑齊桓公將伐山戎孤竹使人請助于魯魯君<lb/>
　進羣臣而謀皆曰師行數千里入蠻夷之地必不反<lb/>
　矣于是魯許助之而不行齊已伐山戎孤竹而欲移<lb/>
　兵于魯管仲曰不可諸侯未親今又伐逺而還誅近<lb/>
　鄰鄰國不親非伯王之道君之所得山戎之寳器者<lb/>
　中國之所鮮也不可以不進周公之廟乎桓公乃分<lb/>
　山戎之寳獻之周公之廟明年起兵伐莒魯下令丁<lb/>
<pb n="KR2c0022_WYG_018-18a"/>
　男悉發五尺童子皆至孔子曰聖人轉禍為福報怨<lb/>
　以德此之謂也<lb/>
三十二年春城小榖為管仲也　齊侯為楚伐鄭之故<lb/>
請會于諸侯宋公請先見于齊侯夏遇于梁丘　八月<lb/>
癸亥公薨于路寢子般卽位次于黨氏冬十月己未共<lb/>
仲使圉人犖賊子般于黨氏成季奔陳立閔公　閔公<lb/>
元年春狄人伐邢管敬仲言於齊侯曰戎狄豺狼不可<lb/>
厭也諸夏親暱不可弃也宴安酖毒不可懷也詩云豈<lb/>
<pb n="KR2c0022_WYG_018-18b"/>
不懐歸畏此簡書簡書同惡相恤之謂也請救邢以從<lb/>
簡書齊人救邢　秋八月公及齊侯盟于落姑請復季<lb/>
友也齊侯許之使召諸陳公次于郎以待之書曰季子<lb/>
來歸嘉之也　冬齊仲孫湫來省難書曰仲孫亦嘉之<lb/>
也仲孫歸曰不去慶父魯難未巳公曰若之何而去之<lb/>
對曰難不已將自斃君其待之公曰魯可取乎對曰不<lb/>
可猶秉周禮周禮所以本也臣聞之國將亡本必先顛<lb/>
而後枝葉從之魯不棄周禮未可動也君其務寧魯難<lb/>
<pb n="KR2c0022_WYG_018-19a"/>
而親之親有禮因重固間攜貳覆昏亂伯王之器也<lb/>
二年秋八月辛丑共仲使卜齮賊公于武闈哀姜與知<lb/>
之故孫于邾齊人取而殺之于夷　冬齊高子來盟<lb/>
　<hi>補逸</hi>公羊傳高子者何齊大夫也何以不稱使我無君<lb/>
　也然則何以不名喜之也何喜爾正我也其正我奈<lb/>
　何莊公死子般弑閔公弑比三君死曠年無君設以<lb/>
　齊取魯曾不興師徒以言而已矣桓公使高子將南<lb/>
　陽之甲立僖公而城魯或曰自鹿門至于爭門者是<lb/>
<pb n="KR2c0022_WYG_018-19b"/>
　也或曰自爭門至于吏門者是也魯人至今以為美<lb/>
　談曰猶望高子也<lb/>
冬十二月狄人伐衛遂滅衛<hi>詳見衛事衛文公定狄難</hi>　衛之遺民<lb/>
男女七百有三十人益之以共滕之民為五千人立戴<lb/>
公以廬于曹許穆夫人賦載馳齊侯使公子無虧帥車<lb/>
三百乘甲士三千人以戌曹歸公乘馬祭服五稱牛羊<lb/>
豕雞狗皆三百與門材歸夫人魚軒重錦三十兩　僖<lb/>
之元年齊桓公遷邢于夷儀二年封衛於楚丘邢遷如<lb/>
<pb n="KR2c0022_WYG_018-20a"/>
歸衛國㤀亡　僖公元年春諸侯救邢邢人潰出奔師<lb/>
師遂逐狄人具邢器用而遷之師無私焉　夏邢遷于<lb/>
夷儀諸侯城之救患也凡侯伯救患分災討罪禮也<lb/>
秋楚人伐鄭鄭即齊故也盟于犖謀救鄭也　二年春<lb/>
諸侯城楚丘而封衛焉不書所會後也　秋盟于貫服<lb/>
江黄也　冬楚人伐鄭鬬章囚鄭𣆀伯　三年秋會于<lb/>
陽榖謀伐楚也<lb/>
　<hi>補逸</hi>公羊傳此大會也曷為末言爾桓公曰無障谷無<lb/>
<pb n="KR2c0022_WYG_018-20b"/>
　貯粟無易樹子無以妾為妻<lb/>
　<hi>發明</hi>據此則桓公之會無不有命不獨葵丘之會也然<lb/>
　屬孝公于宋首犯樹子之禁何歟<lb/>
齊侯為陽榖之會來尋盟冬公子友如齊涖盟　楚人<lb/>
伐鄭鄭伯欲成孔叔不可曰齊方勤我棄德不祥　齊<lb/>
侯與蔡姬乘舟于囿蕩公公懼變色禁之不可公怒歸<lb/>
之未絶之也蔡人嫁之　四年春齊侯以諸侯之師侵<lb/>
蔡蔡潰遂伐楚楚子使與師言曰君處北海寡人處南<lb/>
<pb n="KR2c0022_WYG_018-21a"/>
海唯是風馬牛不相及也不虞君之涉吾地也何故管<lb/>
仲對曰昔召康公命我先君太公曰五侯九伯女實征<lb/>
之以夾輔周室賜我先君履東至于海西至于河南至<lb/>
于穆陵北至于無棣爾貢包茅不入王祭不共無以縮<lb/>
酒寡人是徵昭王南征而不復寡人是問對曰貢之不<lb/>
入寡君之罪也敢不共給昭王之不復君其問諸水濵<lb/>
師進次于陘夏楚子使屈完如師師退次于召陵齊侯<lb/>
陳諸侯之師與屈完乘而觀之齊侯曰豈不榖是為先<lb/>
<pb n="KR2c0022_WYG_018-21b"/>
君之好是繼與不榖同好何如對曰君惠徼福於敝邑<lb/>
之社稷辱收寡君寡君之願也齊侯曰以此衆戰誰能<lb/>
禦之以此攻城何城不克對曰君若以德綏諸侯誰敢<lb/>
不服君若以力楚國方城以為城漢水以為池雖衆無<lb/>
所用之屈完及諸侯盟　陳轅濤塗謂鄭申侯曰師出<lb/>
於陳鄭之間國必甚病若出於東方觀兵於東夷循海<lb/>
而歸其可也申侯曰善濤塗以告齊侯許之申侯見曰<lb/>
師老矣若出於東方而遇敵懼不可用也若出於陳鄭<lb/>
<pb n="KR2c0022_WYG_018-22a"/>
之間共其資糧屝屨其可也齊侯說與之虎牢執轅濤<lb/>
塗　秋伐陳討不忠也　許穆公卒于師葬之以侯禮<lb/>
也凡諸侯薨于朝㑹加一等死王事加二等於是有以<lb/>
衮斂　冬叔孫戴伯帥師㑹諸侯之師侵陳陳成歸轅<lb/>
濤塗<lb/>
　<hi>補逸</hi>韓非子蔡女為桓公妻桓公與之乘舟夫人蕩舟<lb/>
　桓公大懼禁之不止怒而出之乃且復召之蔡因更<lb/>
　嫁之桓公大怒將伐蔡仲父諌曰夫以寢席之戲不<lb/>
<pb n="KR2c0022_WYG_018-22b"/>
　足以伐人之國功業不可冀也請無以此為規也桓<lb/>
　公不聽仲父曰必不得已楚之菁茅不貢於天子三<lb/>
　年矣君不如舉兵為天子伐楚楚服因還襲蔡曰余<lb/>
　為天子伐楚而蔡不以兵聽從遂滅之此義於名而<lb/>
　利於實故必有為天子誅之名而有報讐之實<lb/>
　史記管仲列傳桓公實怒少姬南襲蔡管仲因而伐<lb/>
　楚責包茅不入貢于周室桓公實北征山戎而管仲<lb/>
　因而令燕修召公之政　桓公旣得管仲與鮑叔隰<lb/>
<pb n="KR2c0022_WYG_018-23a"/>
　朋高傒修齊國政連五家之兵設輕重魚鹽之利以<lb/>
　贍貧窮禄賢能齊人皆說<lb/>
　<hi>發明</hi>按史遷所紀與韓非同意後段亦可櫽括管子故<lb/>
　附載之<lb/>
五年夏㑹于首止㑹王大子鄭謀寧周也　陳轅宣仲<lb/>
怨鄭申侯之反已於召陵故勸之城其賜邑曰美城之<lb/>
大名也子孫不㤀吾助子請乃為之請於諸侯而城之<lb/>
美遂譖諸鄭伯曰美城其賜邑將以叛也申侯由是得<lb/>
<pb n="KR2c0022_WYG_018-23b"/>
罪　秋諸侯盟王使周公召鄭伯曰吾撫女以從楚輔<lb/>
之以晉可以少安鄭伯喜於王命而懼其不朝於齊也<lb/>
故逃歸不盟孔叔止之曰國君不可以輕輕則失親失<lb/>
親患必至病而乞盟所喪多矣君必悔之弗聽逃其師<lb/>
而歸　六年夏諸侯伐鄭以其逃首止之盟故也圍新<lb/>
密鄭所以不時城也　秋楚子圍許　救鄭諸侯救許<lb/>
乃還　冬蔡穆侯將許僖公以見楚子於武城許男靣<lb/>
縛銜璧大夫衰絰士輿櫬楚子問諸逢伯對曰昔武王<lb/>
<pb n="KR2c0022_WYG_018-24a"/>
克殷微子啟如是武王親釋其縛受其璧而祓之焚其<lb/>
櫬禮而命之使復其所楚子從之<lb/>
　<hi>辨誤</hi>按論語微子去之不過行遯而已未甞奔周也微<lb/>
　子已遯矣武王克商時又安得有靣縛銜璧之事故<lb/>
　或曰奔周或曰靣縛皆傳之訛也宋儒王柏謂靣縛<lb/>
　銜璧之事必屬武庚葢入商之時紂已自焚武庚嫡<lb/>
　冢父死子繼則武庚此時已為殷君力不敵周故衰<lb/>
　絰輿櫬造軍門而聽罪此事理之最確者<lb/>
<pb n="KR2c0022_WYG_018-24b"/>
七年春齊人伐鄭孔叔言於鄭伯曰諺有之曰心則不<lb/>
競何憚於病既不能强又不能弱所以斃也國危矣請<lb/>
下齊以救國公曰吾知其所由來矣姑少待我對曰朝<lb/>
不及夕何以待君　夏鄭殺申侯以說于齊且用陳轅<lb/>
濤塗之譖也初申侯申出也有寵於楚文王文王將死<lb/>
與之璧使行曰唯我知女女專利而不厭予取予求不<lb/>
女疵瑕也後之人將求多於女女必不免我死女必速<lb/>
行無適小國將不女容焉既葬出奔鄭又有寵於厲公<lb/>
<pb n="KR2c0022_WYG_018-25a"/>
子文聞其死也曰古人有言曰知臣莫若君弗可改也<lb/>
已<lb/>
　<hi>補逸</hi>呂氏春秋荆文王曰莧僖數犯我以義違我以禮<lb/>
　與處則不安曠之而不榖得焉不以吾身爵之後世<lb/>
　有聖人將以非不榖于是爵之五大夫申侯伯善持<lb/>
　養吾意吾所欲則先我為之與處則安曠之而不榖<lb/>
　喪焉不以吾身遠之後世有聖人將以非不榖于是<lb/>
　送而行之申侯伯如鄭阿鄭君之心先為其所欲三<lb/>
<pb n="KR2c0022_WYG_018-25b"/>
　年而知鄭國之政也五月而鄭人殺之是後世之聖<lb/>
　人使文王為善于上世也<lb/>
秋盟于甯母謀鄭故也管仲言於齊侯曰臣聞之招攜<lb/>
以禮懐遠以德德禮不易無人不懷齊侯修禮於諸侯<lb/>
諸侯官受方物鄭伯使太子華聽命于會言於齊侯曰<lb/>
洩氏孔氏子人氏三族實違君命若君去之以為成我<lb/>
以鄭為内臣君亦無所不利焉齊侯將許之管仲曰君<lb/>
以禮與信屬諸侯而以姦終之無乃不可乎子父不姦<lb/>
<pb n="KR2c0022_WYG_018-26a"/>
之謂禮守命共時之謂信違此二者姦莫大焉公曰諸<lb/>
侯有討于鄭未捷今苟有釁從之不亦可乎對曰君若<lb/>
綏之以德加之以訓辭而帥諸侯以討鄭鄭將覆亡之<lb/>
不暇豈敢不懼若總其罪人以臨之鄭有辭矣何懼且<lb/>
夫合諸侯以崇德也會而列姦何以示後嗣夫諸侯之<lb/>
會其德刑禮義無國不記記姦之位君盟替矣作而不<lb/>
記非盛徳也君其勿許鄭必受盟夫子華既為太子而<lb/>
求介於大國以弱其國亦必不免鄭有叔詹堵叔師叔<lb/>
<pb n="KR2c0022_WYG_018-26b"/>
三良為政未可間也齊侯辭焉子華由是得罪於鄭冬<lb/>
鄭伯使請盟于齊　閏月惠王崩襄王惡太叔帯之難<lb/>
懼不立不發喪而告難于齊　八年春盟於洮謀王室<lb/>
也鄭伯乞盟請服也襄王定位而後發喪　九年夏㑹<lb/>
于葵丘尋盟且修好禮也王使宰孔賜齊侯胙曰天子<lb/>
有事于文武使孔賜伯舅胙齊侯將下拜孔曰且有後<lb/>
命天子使孔曰以伯舅耋老加勞賜一級無下拜對曰<lb/>
天威不違顔咫尺小白余敢貪天子之命無下拜恐隕<lb/>
<pb n="KR2c0022_WYG_018-27a"/>
越于下以遺天子羞敢不下拜下拜登受　秋齊侯盟<lb/>
諸侯于葵丘曰凡我同盟之人既盟之後言歸于好宰<lb/>
孔先歸遇晉侯曰可無會也齊侯不務德而勤逺略故<lb/>
北伐山戎南伐楚西為此㑹也東略之不知西則否矣<lb/>
其在亂乎君務靖亂無勤於行晉侯乃還<lb/>
　<hi>補逸</hi>公羊傳貫澤之㑹桓公有憂中國之心不召而至<lb/>
　者江人黄人也葵丘之㑹桓公震而矜之叛者九國<lb/>
　榖梁傳桓盟不日此何以日美之也為見天子之禁<lb/>
<pb n="KR2c0022_WYG_018-27b"/>
　故備之也葵丘之盟陳牲而不殺讀書加于牲上壹<lb/>
　明天子之禁曰毋雍泉毋訖糴毋易樹子毋以妾為<lb/>
　妻毋使婦人與國事<lb/>
　國語即位數年東南多有淫亂者萊莒徐夷呉越一<lb/>
　戰帥服三十一國遂南征伐楚濟汝踰方城望汶山<lb/>
　使貢絲於周而反荆州諸侯莫不來服遂北伐山戎<lb/>
　刜令支斬孤竹而南歸海濱諸侯莫不來服與諸侯<lb/>
　飾牲為載以約誓於上下庶神與諸侯戮力同心西<lb/>
<pb n="KR2c0022_WYG_018-28a"/>
　征攘白翟之地至於西河方舟設泭乘桴濟河至於<lb/>
　石抗縣車束馬踰大行與辟耳之谿拘夏西服㳅沙<lb/>
　西呉南城周反胙於絳嶽濱諸侯莫不來服而大朝<lb/>
　諸侯於陽榖兵車之屬六乘車之㑹三諸侯甲不解<lb/>
　纍兵不解翳<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>無弓服無矢隱武事行文道帥諸侯<lb/>
　而朝天子葵丘之㑹天子使宰孔致胙於桓公曰余<lb/>
　一人之命有事於文武使孔致胙且有後命曰以爾<lb/>
　自卑勞實謂爾伯舅無下拜桓公召管子而謀管子<lb/>
<pb n="KR2c0022_WYG_018-28b"/>
　對曰為君不君為臣不臣亂之本也桓公懼出見客<lb/>
　曰天威不違顔咫尺小白余敢承天子之命曰爾無<lb/>
　下拜恐隕越於下以為天子羞遂下拜升受命賞服<lb/>
　大路龍旂九旒渠門赤旂諸侯稱順焉桓公憂天下<lb/>
　諸侯魯有夫人慶父之亂二君殺死國絶無嗣桓公<lb/>
　聞之使高子存之翟人攻邢桓公築夷儀以封之男<lb/>
　女不淫牛馬選具翟人攻衛衛人出廬於曹桓公城<lb/>
　楚丘以封之其畜散而無育桓公與之繫馬三百天<lb/>
<pb n="KR2c0022_WYG_018-29a"/>
　下諸侯稱仁焉於是天下諸侯知桓公之為已動也<lb/>
　是故諸侯歸之譬若市人桓公知諸侯之歸已也故<lb/>
　使輕其幣而重其禮故天下諸侯罷馬以為幣縷纂<lb/>
　以為奉鹿皮四个諸侯之使垂櫜而入捆載而歸故<lb/>
　拘之以利結之以信示之以武故天卞小國諸侯既<lb/>
　許桓公莫之敢背就其利而信其仁畏其武桓公知<lb/>
　天下諸侯多與已也故又大施忠焉可為動者為之<lb/>
　動可為謀者為之謀軍譚遂而不有也諸侯稱寛焉<lb/>
<pb n="KR2c0022_WYG_018-29b"/>
　通齊國之魚鹽於東萊使關市譏而不征以為諸侯<lb/>
　利諸侯稱廣焉築葵兹宴負夏領釜丘以禦戎翟之<lb/>
　地所以禁暴於諸侯也築五鹿中牟葢與牡丘以衛<lb/>
　諸夏之地所以示權於中國也教大成定三革隱五<lb/>
　刃朝服以濟河而無怵惕焉文事勝矣是故大國慚<lb/>
　愧小國協附唯能用管夷吾甯戚隰朋賔胥無鮑叔<lb/>
　牙之屬而伯功立<lb/>
　<hi>發明</hi>按此國語總叙齊桓管仲前後事功故附于葵丘<lb/>
<pb n="KR2c0022_WYG_018-30a"/>
　之後<lb/>
　<hi>補逸</hi>史記三十五年夏㑹諸侯于葵丘周襄王使宰孔<lb/>
　賜桓公文武胙彤弓矢大路命無拜桓公欲許之管<lb/>
　仲曰不可乃下拜受賜秋復㑹諸侯于葵丘益有驕<lb/>
　色周使宰孔㑹諸侯頗有叛者晉侯病後遇宰孔宰<lb/>
　孔曰齊侯驕矣第無行從之是時周室微唯齊楚秦<lb/>
　晉為彊晉初與㑹獻公死國内亂秦穆公辟逺不與<lb/>
　中國會盟楚成王初收荆蠻有之夷狄自置唯獨齊<lb/>
<pb n="KR2c0022_WYG_018-30b"/>
　為中國會盟而桓公能宣其德故諸侯賓會於是桓<lb/>
　公稱曰寡人南伐至召陵望熊山北伐山戎離枝孤<lb/>
　竹西伐大夏涉流沙束馬懸車登太行至卑耳山而<lb/>
　還諸侯莫違寡人寡人兵車之㑹三乘車之㑹六九<lb/>
　合諸侯一匡天下昔三代受命有何以異於此乎吾<lb/>
　欲封泰山禪梁父管仲固諫不聽乃說桓公以逺方<lb/>
　珍怪物至乃得封桓公乃止　齊桓公既霸㑹諸侯<lb/>
　于葵丘而欲封禪管仲曰古者封泰山禪梁父者七<lb/>
<pb n="KR2c0022_WYG_018-31a"/>
　十二家而夷吾所記者十有二焉昔無懐氏封泰山<lb/>
　禪云云虙羲封泰山禪云云神農封泰山禪云云炎<lb/>
　帝封泰山禪云云黄帝封泰山禪亭亭顓頊封泰山<lb/>
　禪云云帝俈封泰山禪云云堯封泰山禪云云舜封<lb/>
　泰山禪云云禹封泰山禪㑹稽湯封泰山禪云云周<lb/>
　成王封泰山禪社首皆受命然後得封禪桓公曰寡<lb/>
　人北伐山戎過孤竹西伐大夏涉流沙束馬懸車上<lb/>
　卑耳之山南伐至召陵登熊耳山以望江漢兵車之<lb/>
<pb n="KR2c0022_WYG_018-31b"/>
　㑹三而乘車之㑹六九合諸侯一匡天下諸侯莫違<lb/>
　我昔三代受命亦何以異乎於是管仲睹桓公不可<lb/>
　窮以辭因設之以事曰古之封禪鄗上之黍北里之<lb/>
　禾所以為盛江淮之間一茅三脊所以為藉也東海<lb/>
　致比目之魚西海致比翼之鳥然後物有不召而自<lb/>
　至者十有五焉今鳯凰麒麟不來嘉榖不生而蓬蒿<lb/>
　藜莠茂鴟梟數至而欲封禪毋乃不可乎於是桓公<lb/>
　乃止<lb/>
<pb n="KR2c0022_WYG_018-32a"/>
九月晉獻公卒　冬十月里克殺奚齊于次　十一月<lb/>
里克殺公子卓于朝　齊侯以諸侯之師伐晉及高梁<lb/>
而還討晉亂也令不及魯故不書　齊隰朋帥師㑹秦<lb/>
師納晉惠公　十年夏四月周公忌父王子黨㑹齊隰<lb/>
朋立晉侯　十一年夏戎伐京師王子帯召之也黄人<lb/>
不歸楚貢冬楚人伐黄　十二年春諸侯城衛楚丘之<lb/>
郛懼狄難也　黄人恃諸侯之睦于齊也不共楚職曰<lb/>
自郢及我九百里焉能害我夏楚滅黄　冬齊侯使管<lb/>
<pb n="KR2c0022_WYG_018-32b"/>
夷吾平戎於王王以上卿之禮饗管仲管仲辭曰臣賤<lb/>
有司也有天子之二守國高在若節春秋來承王命何<lb/>
以禮焉陪臣敢辭王曰舅氏余嘉乃勲應乃懿德謂督<lb/>
不忘徃踐乃職無逆朕命管仲受下卿之禮而還君子<lb/>
曰管仲之世祀也宜哉讓不忘其上　十三年春齊侯<lb/>
使仲孫湫聘于周　夏會于鹹淮夷病杞故且謀王室<lb/>
也秋為戎難故諸侯戌周仲孫湫致之　十四年春諸<lb/>
侯城緣陵而遷杞焉不書其人有闕也　十五年春楚<lb/>
<pb n="KR2c0022_WYG_018-33a"/>
人伐徐徐即諸夏故也　三月盟于牡丘尋葵丘之盟<lb/>
且救徐也孟穆伯帥師及諸侯之師救徐諸侯次于匡<lb/>
以待之　秋伐厲以救徐也　冬楚敗徐于婁林徐恃<lb/>
救也　十六年夏齊伐厲不克救徐而還　秋王以戎<lb/>
難告于齊齊徵諸侯而戍周　十一月乙卯鄭殺子華<lb/>
　十二月會于淮謀鄫且東略也城鄫役人病有夜登<lb/>
丘而呼曰齊有亂不果城而還　十七年春齊人為徐<lb/>
伐英氏以報婁林之役也　冬十月乙亥齊桓公卒十<lb/>
<pb n="KR2c0022_WYG_018-33b"/>
二月乙亥赴辛巳夜殯　十八年秋八月葬齊桓公<lb/>
十九年陳穆公請修好於諸侯以無㤀齊桓之德冬盟<lb/>
于齊修桓公之好也<lb/>
　<hi>補逸</hi>韓詩外傳昔鮑叔有疾管仲為之不食不納漿甯<lb/>
　戚患之管仲曰生我者父母知我者鮑子士為知己<lb/>
　者死馬為知己者良鮑子死天下莫我知安用水漿<lb/>
　雖為之死亦何傷哉<lb/>
　呂氏春秋齊桓公合諸侯衛人後至公朝而與管仲<lb/>
<pb n="KR2c0022_WYG_018-34a"/>
　謀伐衛退朝而入衛姬望見君下堂再拜請衛君之<lb/>
　罪公曰吾於衛無故子曷為請對曰妾望君之入也<lb/>
　足髙氣彊有伐國之志也見妾而有動色伐衛也明日<lb/>
　君朝揖管仲而進之管仲曰君舍衛乎公曰仲父安<lb/>
　識之管仲曰君之揖朝也恭而言也徐見臣而有慚<lb/>
　色臣是以知之君曰善仲父治外夫人治内寡人知<lb/>
　終不為諸侯笑矣　齊桓公與管仲謀伐莒謀未發<lb/>
　而聞於國桓公怪之曰與仲父謀伐莒謀未發而聞<lb/>
<pb n="KR2c0022_WYG_018-34b"/>
　於國其故何也管子曰國必有聖人也桓公曰譆日<lb/>
　之役者有執蹠<graphic n="KR3224" url="https://raw.githubusercontent.com/kanripo/KR-Gaiji/master/images/KR3224.png" mimeType="image/png"/>而上視者意者其是耶乃令復役<lb/>
　無得相代少頃東郭牙至管仲曰此必是已乃令賔<lb/>
　者延之而上分級而立管仲曰子邪言伐莒者對曰<lb/>
　然管仲曰我不言伐莒子何故言伐莒對曰臣聞君<lb/>
　子善謀小人善意臣竊意之也管仲曰我不言伐莒<lb/>
　子何以意之對曰臣聞君子有三色顯然善樂者鐘<lb/>
　鼓之色也湫然清淨者衰絰之色也艴然充盈手足<lb/>
<pb n="KR2c0022_WYG_018-35a"/>
　矜者兵革之色也日者臣望君之在臺上也艴然充<lb/>
　盈手足矜者此兵革之色也君呿而不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所言者莒<lb/>
　也君舉臂而指所當者莒也臣竊以慮諸侯之不服<lb/>
　者其惟莒乎臣故言之<lb/>
　管子楚伐莒莒君使人求救於齊桓公將救之管仲<lb/>
　曰君勿救也公曰其故何也管仲對曰臣與其使者<lb/>
　言三辱其君顔色不變臣使官無滿其禮三强其使<lb/>
　者爭之以死莒君小人也君勿救桓公果不救而莒<lb/>
<pb n="KR2c0022_WYG_018-35b"/>
　亡<lb/>
　韓非子晉人伐邢齊桓公將救之鮑叔曰太蚤邢不<lb/>
　亡晉不敝晉不敝齊不重且夫持危之功不如存亡<lb/>
　之德大君不如晩救之以敝晉齊實利待邢亡而復<lb/>
　存之其名實美桓公乃弗救<lb/>
　管子桓公曰四夷不服恐其逆政游於天下而傷寡<lb/>
　人寡人之行為此有道乎管子對曰呉越不朝請珠<lb/>
　象而以為幣乎發朝鮮不朝請文皮□服而以為幣<lb/>
<pb n="KR2c0022_WYG_018-36a"/>
　乎禺氏不朝請以白璧為幣乎崑崙之虛不朝請以<lb/>
　璆琳琅玕為幣乎故夫握而不見於手合而不見於<lb/>
　口而辟千金者珠也然後八千里之呉越可得而朝<lb/>
　也一豹之皮容金而金也然後八千里之發朝鮮可<lb/>
　得而朝也懷而不見於抱挾而不見於掖而辟千金<lb/>
　者白璧也然後八千里之禺氏可得而朝也簪珥而<lb/>
　辟千金者璆琳琅玕也然後八千里崑崙之虛可得<lb/>
　而朝也故物無立事無接逺近無以相因則四夷不<lb/>
<pb n="KR2c0022_WYG_018-36b"/>
　得而朝矣　桓公曰魯梁之於齊也千榖也蠭螫也<lb/>
　齒之有唇也今吾欲下魯梁何行而可管子對曰魯<lb/>
　梁之民俗為綈公服綈令左右服之民從而服之公<lb/>
　因令齊勿敢為必仰於魯梁則是魯梁釋其農事而<lb/>
　作綈矣桓公曰諾卽為服於泰山之陽十日而服之<lb/>
　管子告魯梁之賈人曰子為致綈千匹賜子金三百<lb/>
　斤什至而金三千斤則是魯梁不賦於民財用足也<lb/>
　魯梁之君聞之則教其民為綈十三月而管子令人<lb/>
<pb n="KR2c0022_WYG_018-37a"/>
　之魯梁魯梁郭中之民道路揚塵十歩不相見絏繑<lb/>
　而踵相隨車轂齺騎連伍而行管子曰魯梁可下矣<lb/>
　公曰奈何管子對曰公宜服帛率民去綈閉關毋與<lb/>
　魯梁通使公曰諾後十月管子令人之魯梁魯梁之<lb/>
　民餓餒相及應聲之正無以給上魯梁之君即令其<lb/>
　民去綈修農榖不可以三月而得魯梁之人糴十百<lb/>
　齊糴十錢二十四月魯梁之民歸齊者十分之六三<lb/>
　年魯梁之君請服<lb/>
<pb n="KR2c0022_WYG_018-37b"/>
　說苑齊桓公謂管仲曰吾國甚小而財用甚少而羣<lb/>
　臣衣服輿馬甚汰吾欲禁之可乎管仲曰臣聞之君<lb/>
　甞之臣食之君好之臣服之今君之食也必桂之漿<lb/>
　衣練紫之衣狐白之裘此羣臣之所奢大也詩曰不<lb/>
　躬不親庻民不信君欲禁之胡不自親乎桓公曰善<lb/>
　於是更置練帛之衣大白之冠朝一年而齊國儉也<lb/>
　韓非子齊桓公好服紫一國盡服紫當是時也五素<lb/>
　不得一紫桓公患之謂管仲曰寡人好服紫紫貴甚<lb/>
<pb n="KR2c0022_WYG_018-38a"/>
　一國百姓好服紫不已寡人奈何管仲曰君何不試<lb/>
　勿衣紫也謂左右曰吾甚惡紫之臭於是左右適有<lb/>
　衣紫而進者公必曰少却吾惡紫臭公曰諾於是日<lb/>
　郎中莫衣紫其明日國中莫衣紫三日境内莫衣紫<lb/>
　也　桓公微服而行於民間有鹿門稷者行年七十<lb/>
　而無妻桓公問管仲曰有民老而無妻者乎管仲曰<lb/>
　有鹿門稷者行年七十矣而無妻桓公曰何以令之<lb/>
　有妻管仲曰臣聞之上有積財則民臣必匱乏於下<lb/>
<pb n="KR2c0022_WYG_018-38b"/>
　宮中有怨女則有老而無妻者桓公曰善令於宮中<lb/>
　女子未甞御出嫁之乃令男子二十而室女子十五<lb/>
　而嫁則内無怨女外無曠夫<lb/>
　說苑桓公之平陵見家人有年老而自養者公問其<lb/>
　故對曰吾有子九人家貧無以妻之吾使傭而未反<lb/>
　也桓公取外御者五人妻之管仲入見曰公之施惠<lb/>
　不亦小矣公曰何故對曰公待所見而施惠焉則齊<lb/>
　國之有妻者少矣公曰若何管仲曰令國丈夫二十<lb/>
<pb n="KR2c0022_WYG_018-39a"/>
　而室女子十五而嫁　齊桓公出獵逐鹿而走入山<lb/>
　谷之中見一老公而問之曰是為何谷對曰為愚公<lb/>
　之谷桓公曰何故對曰以臣名之桓公曰今視公之<lb/>
　儀狀非愚人也何為以公名對曰臣請陳之臣故畜<lb/>
　牸牛生子而大賣之而買駒少年曰牛不能生馬遂<lb/>
　持駒去傍隣聞之以臣為愚故名此谷為愚公之谷<lb/>
　桓公曰公誠愚矣夫何為而與之桓公遂歸明日朝<lb/>
　以告管仲管仲正襟再拜曰此夷吾之愚也使堯在<lb/>
<pb n="KR2c0022_WYG_018-39b"/>
　上咎繇為理安有取人之駒者乎若有見暴如是叟<lb/>
　者又必不與也公知獄訟之不正故與之耳請退而<lb/>
　修政孔子曰弟子記之桓公霸君也管仲賢佐也猶<lb/>
　有以智為愚者也况不及桓公管仲者也<lb/>
　新序昔者齊桓公出遊於野見亡國故城郭氏之墟<lb/>
　問於野人曰是為何墟野人曰是為郭氏之墟桓公<lb/>
　曰郭氏者曷為墟野人曰郭氏者善善而惡惡桓公<lb/>
　曰善善而惡惡人之善行也其所以為墟者何也野<lb/>
<pb n="KR2c0022_WYG_018-40a"/>
　人曰善善而不能行惡惡而不能去是以為墟也桓<lb/>
　公歸以語管仲管仲曰其人為誰曰不知也管仲曰<lb/>
　君亦一郭氏也於是桓公招野人而賞焉<lb/>
　韓詩外傳齊桓公出遊遇一丈夫裒衣應步帯著桃<lb/>
　殳桓公怪而問之曰是何名何經所在何篇所居何<lb/>
　以斥逐何以避余丈夫曰是名二桃桃之為言亡也<lb/>
　夫日日慎桃何患之有故亡國之社以戒諸侯庻人<lb/>
　之戒在於桃殳桓公說其言與之共載來年正月庻<lb/>
<pb n="KR2c0022_WYG_018-40b"/>
　人皆佩詩曰殷監不逺<lb/>
　韓非子齊桓公飲酒醉遺其冠恥之三日不朝管仲<lb/>
　曰此非有國之恥也公胡其不雪之以政公曰善因<lb/>
　發倉囷賜貧窮論囹圄出薄罪處三日而民歌之曰<lb/>
　公胡不復遺冠乎或曰管仲雪桓公之恥於小人而<lb/>
　生桓公之恥於君子矣使桓公發倉囷而賜貧窮論<lb/>
　囹圄而出薄罪非義也不可以雪恥使之而義也桓<lb/>
　公宿義須遺冠而後行之則是桓公行義為遺冠也<lb/>
<pb n="KR2c0022_WYG_018-41a"/>
　是雖雪遺冠之恥於小人而亦遺宿義之恥於君子<lb/>
　矣且夫發倉囷而賜貧窮者是賞無功也論囹圄而<lb/>
　出薄罪者是不誅過也夫賞無功則民偷幸而望於<lb/>
　上不誅過則民不懲而易為非此亂之本也安可以<lb/>
　雪恥哉　齊桓公時有處士曰小臣稷桓公三徃而<lb/>
　弗得見桓公曰吾聞布衣之士不輕爵禄無以易萬<lb/>
　乘之主萬乘之主不好仁施義亦無以下布衣之士<lb/>
　於是五徃乃得見之<lb/>
<pb n="KR2c0022_WYG_018-41b"/>
　說苑齊桓公設庭燎為士之欲造見者期年而士不<lb/>
　至於是東野鄙人有以九九之術見者桓公曰九九<lb/>
　何足以見乎鄙人對曰臣非以九九為足以見也臣<lb/>
　聞主君設庭燎以待士期年而士不至夫士之所以<lb/>
　不至者君天下賢君也四方之士皆自以論而不及<lb/>
　君故不至也夫九九薄能耳而君猶禮之况賢於九<lb/>
　九乎夫泰山不辭壤石江海不逆小流所以成大也<lb/>
　詩曰先民有言詢於芻蕘言博謀也桓公曰善乃因<lb/>
<pb n="KR2c0022_WYG_018-42a"/>
　禮之期月四方之士相攜而並至詩曰自堂徂基自<lb/>
　羊徂牛言以内及外以小及大也　齊桓公使管仲<lb/>
　治國管仲對曰賤不能臨貴桓公以為上卿而國不<lb/>
　治桓公曰何故管仲對曰貧不能使富桓公賜之齊<lb/>
　國市租一年而國不治桓公曰何故對曰疏不能制<lb/>
　親桓公立以為仲父齊國大安而遂霸天下孔子曰<lb/>
　管仲之賢不得此三權者亦不能使其君南靣而霸<lb/>
　矣　齊桓公之時霖雨十旬桓欲伐漅陵其城之値<lb/>
<pb n="KR2c0022_WYG_018-42b"/>
　雨也未合管仲隰朋以卒徒造於門桓公曰徒衆何<lb/>
　以為管仲對曰臣聞之雨則有事夫漅陵不能雨臣<lb/>
　請攻之公曰善遂興師伐之既至天卒閒外士在内<lb/>
　矣桓公曰其有聖人乎乃還旂而去之<lb/>
　　<hi>臣</hi>士竒曰齊桓公以奔莒之餘因高國之奉庸鮑<lb/>
　　叔薦賢之公忘射鈎濱死之恥卒用仲父作内政<lb/>
　　寄軍令成節制之師通魚鹽之利國以殷富士氣<lb/>
　　騰飽用三萬人以方行天下南征北伐東略西討<lb/>
<pb n="KR2c0022_WYG_018-43a"/>
　　朝服濟河而無所怵惕焉孔子許其一匡之功孟<lb/>
　　子載其五命之盛諒哉一世之雄而仲誠天下才<lb/>
　　也甞綜其收攝人心之大略言之一曰攘外一曰<lb/>
　　恤患一曰尊王自周室既東大防漸緼魯以宗國<lb/>
　　首為潛唐之役未幾而楚丘刼掠辱逮王官自是<lb/>
　　而燕齊邢衛之間屢見告矣若楚則介恃荆蠻淫<lb/>
　　名坐大其勢於王畿尤逼肆其豕突而無與為難<lb/>
　　雄心弗戢不至于問鼎觀兵不己者桓為是先致<lb/>
<pb n="KR2c0022_WYG_018-43b"/>
　　淮徐之伐旋刜令支之水然後大合八國之兵登<lb/>
　　熊耳而望江漢問昭王之不復責縮酒之不共楚<lb/>
　　始知中國有人弭耳震魄而不敢朶頤神器者則<lb/>
　　桓伯攘外之力也鄭為中原屏蔽子元逞蠱媚之<lb/>
　　心無故以車六百乘宵突純門其勢最棘桓特救<lb/>
　　之楚幕烏而桐丘之竄始息魯有慶父之亂曠年<lb/>
　　無君自南陽之甲下定僖公而城魯周公禽父之<lb/>
　　祀不餒矣邢衛之中狄患也一則城楚丘而封之<lb/>
<pb n="KR2c0022_WYG_018-44a"/>
　　一則具器用而遷之邢遷如歸衛國忘亡誰之賜<lb/>
　　也其後淮夷復為杞患而又城之而又遷之猶前<lb/>
　　志也其他纓冠襘卹之誼難一二數而如新城之<lb/>
　　頓許昌旋告軌里星馳尤能緩急人之最善者則<lb/>
　　桓伯恤患之德也子頺之禍衛實奬蝥賊以來至<lb/>
　　是伯廖之命下義旂西指衛師撓敗天討彰矣惠<lb/>
　　王之有貳心于叔帯也襄后幾不立桓惟是控大<lb/>
　　國扶小國㑹于首止以定其位甯母歃而王貢通<lb/>
<pb n="KR2c0022_WYG_018-44b"/>
　　皆捧日之忠也及惠后崩而憂猶未弭因是有于<lb/>
　　洮之聚葵丘申禁而王章赫矣加勞下拜而隕越<lb/>
　　滋懼矣戎難告而戍周之令行矣迹五伯中能鰓<lb/>
　　鰓念切天家而不厭至再至三者如桓有幾此尤<lb/>
　　尊王之大惠而不容冺没者也他如重信義則忍<lb/>
　　曹沫之劍從善言則卻子華之奸退召陵禮服義<lb/>
　　之使遣隰朋置晉君之位皆皎皎媺節之堪傳者<lb/>
　　而當兩鄄兩幽貫澤陽榖以來所以招攜服貳為<lb/>
<pb n="KR2c0022_WYG_018-45a"/>
　　内安外攘之謀者念深而禮謹慮周而義著事事<lb/>
　　皆當人心乃驕溢之萌始于徑陳而成于葵丘之<lb/>
　　伐使宰孔見微而竊議晉侯聞言而竟還其後暮<lb/>
　　氣益衰不可復振此胡氏所謂假之不久而遂歸<lb/>
　　也至次陘大舉不聞天吏之臨封國美談未有黼<lb/>
　　扆之命雖使業蓋人羣聲施歴禩論世者不能無<lb/>
　　遺憾焉况身經簒奪之後不戒前車屬託孝公祗<lb/>
　　資爭柄五公子之際棼如亂絲豎刁易牙開方與<lb/>
<pb n="KR2c0022_WYG_018-45b"/>
　　先君之優笑在前者夫何以異身死家閙戸有尸<lb/>
　　蟲亦其自取哉<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷十八<lb/>
</p>
<p>
</p>
  </div>
</body>
</text>
</TEI>
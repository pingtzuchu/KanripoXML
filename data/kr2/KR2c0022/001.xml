<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷一</head> <lb/>
    <p>
<pb n="KR2c0022_WYG_001-1a"/>
欽定四庫全書<lb/>
　左傳紀事本末卷一<lb/>
　　　　　　　　　　詹事府詹事髙士竒撰<lb/>
　　王朝交魯<lb/>
隠公元年秋七月天王使宰咺來歸惠公仲子之賵緩<lb/>
且子氏未薨故名天子七月而葬同軌畢至諸侯五月<lb/>
同盟至大夫三月同位至士踰月外姻至贈死不及尸<lb/>
弔生不及哀豫凶事非禮也　十二月祭伯來非王命<lb/>
<pb n="KR2c0022_WYG_001-1b"/>
也　三年春王三月壬戌平王崩赴以庚戌故書之<lb/>
秋武氏子來求賻王未葬也　六年冬京師來告饑公<lb/>
為之請糴於宋衞齊鄭禮也　七年初戎朝於周發幣<lb/>
於公卿凡伯弗賔冬王使凡伯來聘還戎伐之於楚丘<lb/>
以歸<lb/>
　<hi>補逸</hi>九年天王使南季來聘<hi>有經無傳</hi>
　榖梁傳曰聘諸侯非正也<lb/>
桓公四年夏周宰渠伯糾來聘父在故名　五年天王<lb/>
<pb n="KR2c0022_WYG_001-2a"/>
使仍叔之子來聘仍叔之子弱也<lb/>
　<hi>攷異</hi>榖梁傳曰任叔之子者録父以使子也<lb/>
八年冬祭公來遂逆王后於紀禮也　九年春紀季姜<lb/>
歸於京師凡諸侯之女行唯王后書　十五年春天王<lb/>
使家父來求車非禮也諸侯不貢車服天子不私求財<lb/>
　莊公元年秋築王姬之館于外為外禮也<lb/>
　<hi>補逸</hi>莊公元年王使榮叔來錫桓公命<hi>有經無傳</hi>
　榖梁傳曰錫命非正也生不服死追錫之不正甚矣<lb/>
<pb n="KR2c0022_WYG_001-2b"/>
三年夏五月葬桓王緩也<lb/>
　<hi>攷異</hi>榖梁傳曰改葬也<lb/>
十一年冬齊侯來逆共姬<lb/>
　<hi>發明</hi>按魯主王姬之嫁舊矣故桓公之娶王姬亦逆于<lb/>
　魯葢魯為王室懿親也<lb/>
　<hi>補逸</hi>二十三年祭叔來聘<hi>有經無傳</hi>
　榖梁傳曰天子之内臣也不正其外交故不與使也<lb/>
僖公三十年冬王使周公閲來聘饗有昌歜白黒形鹽<lb/>
<pb n="KR2c0022_WYG_001-3a"/>
辭曰國君文足昭也武可畏也則有備物之饗以象其<lb/>
德薦五味羞嘉榖鹽虎形以獻其功吾何以堪之　東<lb/>
門襄仲將聘于周遂初聘于晉　文公元年春王使内<lb/>
史叔服來㑹葬　夏四月丁巳葬僖公　王使毛伯衞<lb/>
來錫公命叔孫得臣如周拜　五年春王使榮叔來含<lb/>
且賵召昭公來㑹葬禮也　八年秋襄王崩　冬穆伯<lb/>
如周弔喪　九年春毛伯衞來求金非禮也不書王命<lb/>
未葬也　二月莊叔如周葬襄王　十年秋七月及蘇<lb/>
<pb n="KR2c0022_WYG_001-3b"/>
子盟于女栗頃王立故也　宣公九年春王使來徴聘<lb/>
夏孟獻子聘于周王以為有禮厚賄之　十年秋劉康<lb/>
公來報聘<lb/>
　<hi>補逸</hi>國語定王八年使劉康公聘于魯發幣于大夫季<lb/>
　文子孟獻子皆儉叔孫宣子東門子家皆侈歸王問<lb/>
　魯大夫孰賢對曰季孟其長處魯乎叔孫東門其亡<lb/>
　乎若家不亡身必不免王曰何故對曰臣聞之為臣<lb/>
　必臣為君必君寛肅宣惠君也敬恪恭儉臣也寛所<lb/>
<pb n="KR2c0022_WYG_001-4a"/>
　以保本也肅所以濟時也宣所以教施也惠所以和<lb/>
　民也本有保則必固時動而濟則無敗功教施而宣<lb/>
　則徧惠以和民則阜若本固而功成施徧而民阜乃<lb/>
　可以長保民矣其何事不徹敬所以承命也恪所以<lb/>
　守業也恭所以給事也儉所以足用也以敬承命則<lb/>
　不違以恪守業則不懈以恭給事則寛于死以儉足<lb/>
　用則逺于憂若承命不違守業不懈寛于死而逺于<lb/>
　憂則可以上下無隙矣其何任不堪上任事而徹下<lb/>
<pb n="KR2c0022_WYG_001-4b"/>
　能堪其任所以為令聞長世也今夫二子者儉其能<lb/>
　足用矣用足則族可以庇二子者侈侈則不恤匱匱<lb/>
　而不恤憂必及之若是則必廣其身且夫人臣而侈<lb/>
　國家弗堪亡之道也王曰幾何對曰東門之位不若<lb/>
　叔孫而泰侈焉不可以事二君叔孫之位不若季孟<lb/>
　而亦泰侈焉不可以事三君若皆早世猶可若登年<lb/>
　以載其毒必亡十六年魯宣公卒赴者未及東門氏<lb/>
　來告亂子家奔齊簡王十一年魯叔孫宣伯亦奔齊<lb/>
<pb n="KR2c0022_WYG_001-5a"/>
成公五年十一月己酉定王崩　八年秋七月召桓公<lb/>
來賜公命　襄公二十八年冬十一月癸巳天王崩未<lb/>
來赴亦未書禮也　十二月王人來告喪問崩日以甲<lb/>
寅告故書之以徴過也<lb/>
　<hi>補逸</hi>定公十四年天王使石尚來歸脤<hi>有經無傳</hi>
　榖梁傳脤者何也俎實也祭肉也生曰脤熟曰膰其<lb/>
　辭石尚士也何以知其士也天子之大夫不名石尚<lb/>
　欲書春秋諫曰久矣周之不行禮于魯也請行脤貴<lb/>
<pb n="KR2c0022_WYG_001-5b"/>
　復正也<lb/>
哀公十九年冬叔青如京師敬王崩故也<lb/>
　　<hi>臣</hi>士竒曰昔周公夾輔兩朝有大勲勞于王室伯<lb/>
　　禽封魯土田附庸倍敦諸姬號稱望國王后王女<lb/>
　　之歸皆得主之是周之最親莫如魯而魯所宜翼<lb/>
　　戴者莫如周也十二公歴年二百四十而王朝交<lb/>
　　魯書來聘者七錫命者三歸脤者一賵喪者四金<lb/>
　　車赴告之役不與焉亦綦勤矣乃述職之紀終春<lb/>
<pb n="KR2c0022_WYG_001-6a"/>
　　秋世僅僖再朝王所成一如京師又因伐秦而往<lb/>
　　非真有就日之誠者其執禮殷勤曽不及事齊晉<lb/>
　　之萬一何其慢也夫時至戰國權詐相髙君臣名<lb/>
　　分之際等弁髦矣乃齊威一朝周而天下翕然賢<lb/>
　　之幾于復伯况春秋時共主悉臣之義猶在人心<lb/>
　　也使魯能總帥諸姬勤修聘覲之禮天下其孰敢<lb/>
　　不謹臣節而王室不重于九鼎哉春秋紀王禮之<lb/>
　　隆所以深著魯侯之慢也雖然魯固有罪而王亦<lb/>
<pb n="KR2c0022_WYG_001-6b"/>
　　未為得也夫刑賞者王者馭天下之大柄賞僭而<lb/>
　　人不服猶刑濫而人不懼也周自平王之東予奪<lb/>
　　廢置天下所共聽覩而所首加恩者乃一文手之<lb/>
　　仲子與弑逆之桓公至不朝者貶爵削地之罰不<lb/>
　　加而生則崇其號没猶顯其稱其他辱臨魯庭者<lb/>
　　非私交之朋比則取求之無厭也來而不往安知<lb/>
　　魯之不有以窺其間而愈以長驕益惰哉使當時<lb/>
　　能正仲子之名問寪氏之故則三綱九法名義昭<lb/>
<pb n="KR2c0022_WYG_001-7a"/>
　　然魯且震懼之不暇不待徴聘而春秋冠帶相望<lb/>
　　于周京矣故曰魯固有罪而周亦未為得也載攷<lb/>
　　十二公自隠及僖周魯之往來猶數文宣以後乃<lb/>
　　益寥寥葢其時三家漸强專制魯國彼不知有公<lb/>
　　安知有王修聘于王室者愈罕而王禮亦因之以<lb/>
　　倦焉上下之交于是息矣<lb/>
　<lb/>
　<lb/>
<pb n="KR2c0022_WYG_001-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷一<lb/>
</p>
<p>
</p>
  </div>
</body>
</text>
</TEI>
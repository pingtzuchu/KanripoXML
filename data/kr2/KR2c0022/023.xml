<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷二十三</head> <lb/>
    <p>
<pb n="KR2c0022_WYG_023-1a"/>
欽定四庫全書<lb/>
　左傳紀事本末卷二十三<lb/>
　　　　　　　　　　詹事府詹事髙士竒撰<lb/>
　　曲沃併晉<lb/>
隱公五年春曲沃莊伯以鄭人邢人伐翼王使尹氏武<lb/>
氏助之翼侯奔隨　夏六月曲沃叛王秋王命虢公伐<lb/>
曲沃而立哀侯于翼<lb/>
　<hi>補逸</hi>史記昭侯七年晉大臣潘父弑其君昭侯而迎曲<lb/>
<pb n="KR2c0022_WYG_023-1b"/>
　沃桓叔桓叔欲入晉晉人發兵攻桓叔桓叔敗還歸<lb/>
　曲沃晉人共立昭侯子平為君是為孝侯誅潘父孝<lb/>
　侯八年曲沃桓叔卒子鱓代桓叔是為曲沃莊伯孝<lb/>
　侯十五年曲沃莊伯弑其君晉孝侯於翼晉人攻曲<lb/>
　沃莊伯莊伯復入曲沃晉人復立孝侯子郄為君是<lb/>
　為卾侯卾侯六年卒曲沃莊伯聞晉鄂侯卒乃興兵<lb/>
　伐晉周平王使虢公將兵伐曲沃莊伯莊伯走保曲<lb/>
　沃晉人共立卾侯子光是為哀侯<lb/>
<pb n="KR2c0022_WYG_023-2a"/>
六年春翼九宗五正頃父之子嘉父逆晉侯於隨納諸<lb/>
卾晉人謂之卾侯<lb/>
　<hi>補逸</hi>史記哀侯二年曲沃莊伯卒子稱立是為曲沃武<lb/>
　公三年荀人董伯皆叛曲沃<lb/>
桓公二年初晉穆侯之夫人姜氏以條之役生太子命<lb/>
之曰仇其弟以千畆之戰生命之曰成師師服曰異哉<lb/>
君之名子也夫名以制義義以出禮禮以體政政以正<lb/>
民是以政成而民聽易則生亂嘉耦曰妃怨耦曰仇古<lb/>
<pb n="KR2c0022_WYG_023-2b"/>
之命也今君命大子曰仇弟曰成師始兆亂矣兄其替<lb/>
乎恵之二十四年晉始亂故封桓叔于曲沃靖侯之孫<lb/>
欒賓傅之師服曰吾聞國家之立也本大而末小是以<lb/>
能固故天子建國諸侯立家卿置側室大夫有貳宗士<lb/>
有𨽻子弟庶人工商各有分親皆有等衰是以民服事<lb/>
其上而下無覬覦今晉甸侯也而建國本既弱矣其能<lb/>
久乎恵之三十年晉潘父弑昭侯而納桓叔不克晉人<lb/>
立孝侯恵之四十五年曲沃莊伯伐翼弑孝侯翼人立<lb/>
<pb n="KR2c0022_WYG_023-3a"/>
其弟卾侯卾侯生哀侯哀侯侵陘庭之田陘庭南鄙啟<lb/>
曲沃伐翼　三年春曲沃武公伐翼次於陘庭韓萬御<lb/>
戎梁𢎞為右逐翼侯於汾隰驂絓而止夜獲之及欒共<lb/>
叔<lb/>
　<hi>補逸</hi>國語武公伐翼殺哀侯止欒共子曰茍無死吾以<lb/>
　子見天子令子為上卿制晉國之政辭曰成聞之民<lb/>
　生於三事之如一父生之師教之君食之非父不生<lb/>
　非食不長非教不知生之族也故壹事之唯其所在<lb/>
<pb n="KR2c0022_WYG_023-3b"/>
　則致死焉報生以死報賜以力人之道也臣敢以私<lb/>
　利廢人之道君何以訓矣且君知成之從也未知其<lb/>
　待於曲沃也從君而貳君焉用之遂鬬而死<lb/>
　<hi>發明</hi>欒共子名欒成欒賓之子欒賓晉靖侯之孫晉室<lb/>
　六卿惟欒氏猶為公族故諸大夫先亡之<lb/>
　<hi>辨誤</hi>史記哀侯八年晉侵陘庭與曲沃武公謀九年伐<lb/>
　晉于汾旁虜哀侯晉人乃立哀侯子小子為君是為<lb/>
　小子侯小子元年曲沃武公使韓萬殺所虜晉哀侯<lb/>
<pb n="KR2c0022_WYG_023-4a"/>
　曲沃益强晉無如之何<lb/>
七年冬曲沃伯誘晉小子侯殺之　八年春滅翼冬王<lb/>
命虢仲立晉哀侯之弟緡於晉　九年秋虢仲芮伯梁<lb/>
伯荀侯賈伯伐曲沃　莊公十六年冬王使虢公命曲<lb/>
沃伯以一軍為晉侯<lb/>
　<hi>補逸</hi>史記曲沃武公伐晉侯緡滅之盡以其寳器賂獻<lb/>
　於周釐王釐王命曲沃武公為晉君列為諸侯於是<lb/>
　盡併晉地而有之更號曰晉武公始都晉國<lb/>
<pb n="KR2c0022_WYG_023-4b"/>
十八年春虢公晉侯朝王王饗醴命之宥皆賜玉五㲄<lb/>
馬三匹非禮也王命諸侯名位不同禮亦異數不以禮<lb/>
假人<hi>以下附獻公除八族</hi>　二十三年夏晉桓莊之族偪獻公患<lb/>
之士蒍曰去富子則羣公子可謀也已公曰爾試其事<lb/>
士蒍與羣公子謀譛富子而去之　二十四年秋晉士<lb/>
蒍又與羣公子謀使殺游氏之二子士蒍告晉侯曰可<lb/>
矣不過二年君必無患　二十五年秋晉士蒍使羣公<lb/>
子盡殺游氏之族乃城聚而處之冬晉侯圍聚盡殺羣<lb/>
<pb n="KR2c0022_WYG_023-5a"/>
公子　二十六年春晉士蒍為大司空　夏士蒍城絳<lb/>
以深其宫<lb/>
　　<hi>臣</hi>士竒曰自晉穆侯以千畆之戰命其次子曰成<lb/>
　　師已與太子仇有並嫡之勢師服所為太息於兆<lb/>
　　亂也及魯恵之二十四年晉國弗靖而别建桓叔<lb/>
　　於曲沃雖為本大末小之戒亦曰藉之以為公室<lb/>
　　輔庶㡬緩急足恃耳而桓叔包藏禍心輒有併吞<lb/>
　　之志潘父弑昭侯而納之不克乃立孝侯桓叔死<lb/>
<pb n="KR2c0022_WYG_023-5b"/>
　　子鱓代立是為曲沃莊伯孝侯之十五年莊伯弑<lb/>
　　孝侯於翼晉人立卾侯六年卒莊伯伐翼平王使<lb/>
　　虢公討之晉人立哀侯哀侯二年莊伯死子稱嗣<lb/>
　　立是為曲沃武公魯桓之三年武公伐翼殺哀侯<lb/>
　　晉人立其子小子是為小子侯七年武公誘殺小<lb/>
　　子侯明年滅翼王命虢仲立哀侯之弟緡莊公十<lb/>
　　六年武公伐晋侯緡滅之周取其賂始命曲沃以<lb/>
　　一軍為諸侯移都晉國傳子獻公剪除强宗吞噬<lb/>
<pb n="KR2c0022_WYG_023-6a"/>
　　諸小國晉於是乎始大則皆成師之裔而晉之大<lb/>
　　宗不血食矣此曲沃與翼争衡之始末也平王雖<lb/>
　　弱當莊伯之伐哀侯猶能以一旅聲其罪而釐王<lb/>
　　貪滅翼之寳器竟立武公齒於諸侯之列曲沃命<lb/>
　　而五伯摟伐之漸開趙籍韓䖍魏斯命而七國戰<lb/>
　　争之禍起未嘗不扼腕三歎於王鈇之失加也師<lb/>
　　服老謀深慮當日果懲其言大都耦國之害其可<lb/>
　　以已欒共子明在三之義寜喪其元不屈於曲沃<lb/>
<pb n="KR2c0022_WYG_023-6b"/>
　　可愧後世之為人臣而懐貳心者矣士蒍為獻公<lb/>
　　謀去羣公子始焉與羣公子譛富子而殺之繼焉<lb/>
　　又與謀殺游氏之二子未㡬又盡殺游氏之族而<lb/>
　　後城聚以處羣公子一鼓而殱旃雖所患悉除然<lb/>
　　桓莊之族何罪而以為戮葛藟庇根獨無所以全<lb/>
　　之之道乎殘忍隂忮若此蒍真傾危之士哉<lb/>
　<lb/>
　左傳紀事本末卷二十三<lb/>
</p>
<p>
</p>
  </div>
</body>
</text>
</TEI>
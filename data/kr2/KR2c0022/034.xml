<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷三十四</head> <lb/>
    <p>
<pb n="KR2c0022_WYG_034-1a"/>
欽定四庫全書<lb/>
　左傳紀事本末卷三十四<lb/>
　　　　　　　　　　詹事府詹事髙士竒撰<lb/>
　　宋殤閔昭公之弑<lb/>
隠公三年宋穆公疾召大司馬孔父而屬殤公焉曰先<lb/>
公舍與夷而立寡人寡人弗敢忘若以大夫之靈得保<lb/>
首領以沒先君若問與夷其將何辭以對請子奉之以<lb/>
主社稷寡人雖死亦無悔焉對曰羣臣願奉馮也公曰<lb/>
<pb n="KR2c0022_WYG_034-1b"/>
不可先君以寡人為賢使主社稷若棄徳不讓是廢先<lb/>
君之舉也豈曰能賢光昭先君之令徳可不務乎吾子<lb/>
其無廢先君之功使公子馮出居於鄭八月庚辰宋穆<lb/>
公卒殤公即位君子曰宋宣公可謂知人矣立穆公其<lb/>
子饗之命以義夫商頌曰殷受命咸宜百禄是荷其是<lb/>
之謂乎　四年宋殤公之即位也公子馮出奔鄭鄭人<lb/>
欲納之及衛州吁立將修先君之怨於鄭而求寵於諸<lb/>
侯以和其民使告於宋曰君若伐鄭以除君害君為主<lb/>
<pb n="KR2c0022_WYG_034-2a"/>
敝邑以賦與陳蔡従則衛國之願也宋人許之伐鄭<lb/>
桓公元年宋華父督見孔父之妻於路目逆而送之曰<lb/>
美而艷　二年春宋督攻孔氏殺孔父而取其妻公怒<lb/>
督懼遂弑殤公君子以督為有無君之心而後動於惡<lb/>
故先書弑其君　㑹於稷以成宋亂為賂故立華氏也<lb/>
宋殤公立十年十一戰民不堪命孔父嘉為司馬督為<lb/>
太宰故因民之不堪命先宣言曰司馬則然已殺孔父<lb/>
而弑殤公召莊公於鄭而立之以親鄭以郜大鼎賂公<lb/>
<pb n="KR2c0022_WYG_034-2b"/>
齊陳鄭皆有賂故遂相宋公　夏四月取郜大鼎於宋<lb/>
戊申納於太廟非禮也臧哀伯諫曰君人者將昭徳塞<lb/>
違以臨照百官猶懼或失之故昭令徳以示子孫是以<lb/>
清廟茅屋大路越席大羮不致粢食不鑿昭其儉也衮<lb/>
冕黻珽帶裳幅舄衡紞紘綖昭其度也藻率鞞鞛鞶厲<lb/>
㳺纓昭其數也火龍黼黻昭其文也五色比象昭其物<lb/>
也錫鸞和鈴昭其聲也三辰旂旗昭其明也夫徳儉而<lb/>
有度登降有數文物以紀之聲明以發之以臨照百官<lb/>
<pb n="KR2c0022_WYG_034-3a"/>
百官於是乎戒懼而不敢易紀律今滅徳立違而寘其<lb/>
賂器於太廟以明示百官百官象之其又何誅焉國家<lb/>
之敗由官邪也官之失徳寵賂章也郜鼎在廟章孰甚<lb/>
焉武王克商遷九鼎於雒邑義士猶或非之而况將昭<lb/>
違亂之賂器於太廟其若之何公不聴周内史聞之曰<lb/>
臧孫達其有後於魯乎君違不忘諫之以徳　莊公十<lb/>
年夏六月齊師宋師次於郎公子偃曰宋師不整可敗<lb/>
也宋敗齊必還請擊之公弗許自雩門竊出蒙皋比而<lb/>
<pb n="KR2c0022_WYG_034-3b"/>
先犯之公従之大敗宋師於乗丘齊師乃還　十一年<lb/>
夏宋為乗丘之役故侵我公禦之宋師未陳而薄之敗<lb/>
諸鄑凡師敵未陳曰敗某師皆陳曰戰大崩曰敗績得<lb/>
雋曰克覆而敗之曰取某師京師敗曰王師敗績於某<lb/>
　秋宋大水公使弔焉曰天作淫雨害於粢盛若之何<lb/>
不弔對曰孤實不敬天降之災又以為君憂拜命之辱<lb/>
臧文仲曰宋其興乎禹湯罪已其興也悖焉桀紂罪人<lb/>
其亡也忽焉且列國有凶稱孤禮也言懼而名禮其庻<lb/>
<pb n="KR2c0022_WYG_034-4a"/>
乎既而聞之曰公子御説之辭也臧孫達曰是宜為君<lb/>
有恤民之心　乗丘之役公以金僕姑射南宫長萬公<lb/>
右歂孫生搏之宋人請之宋公靳之曰始吾敬子今子<lb/>
魯囚也吾弗敬子矣病之　十二年秋宋萬弑閔公於<lb/>
蒙澤遇仇牧於門批而殺之遇大宰督於東宫之西又<lb/>
殺之立子㳺羣公子奔蕭公子御説奔亳南宫牛猛獲<lb/>
帥師圍亳<lb/>
　<hi>補逸</hi>公羊傳及者何累也弑君多矣舍此無累者乎孔<lb/>
<pb n="KR2c0022_WYG_034-4b"/>
　父荀息皆累也舍孔父荀息無累者乎曰有有則此<lb/>
　何以書賢也何賢乎仇牧仇牧可謂不畏強禦矣其<lb/>
　不畏強禦奈何萬嘗與莊公戰獲乎莊公莊公歸㪚<lb/>
　舍諸宫中數月然後歸之歸反為大夫於宋與閔公<lb/>
　博婦人皆在側萬曰甚矣魯侯之淑魯侯之美也天<lb/>
　下諸侯宜為君者唯魯侯爾閔公矜此婦人妒其言<lb/>
　顧曰此虜也爾虜焉故魯侯之美惡乎至萬怒搏閔<lb/>
　公絶其脰仇牧聞君弑趨而至遇之於門手劔而叱<lb/>
<pb n="KR2c0022_WYG_034-5a"/>
　之萬臂摋仇牧碎其首齒著乎門闔仇牧可謂不畏<lb/>
　強禦矣<lb/>
冬十月蕭叔大心及戴武宣穆莊之族以曹師伐之殺<lb/>
南宫牛於師殺子㳺於宋立桓公猛獲奔衛南宫萬奔<lb/>
陳以乗車輦其母一日而至宋人請猛獲於衛衛人欲<lb/>
勿與石祁子曰不可天下之惡一也惡於宋而保於我<lb/>
保之何補得一夫而失一國與惡而棄好非謀也衛人<lb/>
歸之亦請南宫萬於陳以賂陳人使婦人飲之酒而以<lb/>
<pb n="KR2c0022_WYG_034-5b"/>
犀革裹之比及宋手足皆見宋人皆醢之<lb/>
　<hi>補逸</hi>禮記石駘仲卒無適子有庻子六人卜所以為後<lb/>
　者曰沐浴佩玉則兆五人者皆沐浴佩玉石祁子曰<lb/>
　孰有執親之喪而沐浴佩玉者乎不沐浴佩玉石祁<lb/>
　子兆衛人以龜為有知也<lb/>
文公七年夏四月宋成公卒於是公子成為右師公孫<lb/>
友為左師樂豫為司馬鱗矔為司徒公子蕩為司城華<lb/>
御事為司冦昭公將去羣公子樂豫曰不可公族公室<lb/>
<pb n="KR2c0022_WYG_034-6a"/>
之枝葉也若去之則本根無所庇廕矣葛藟猶能庇其<lb/>
本根故君子以為比况國君乎此諺所謂庇焉而縦尋<lb/>
斧焉者也必不可君其圖之親之以徳皆股肱也誰敢<lb/>
攜貳若之何去之不聴穆襄之族率國人以攻公殺公<lb/>
孫固公孫鄭於公宫六卿和宫室樂豫舎司馬以讓公<lb/>
子卬昭公即位而𦵏書曰宋人殺其大夫不稱名衆也<lb/>
且言非其罪也　八年宋襄夫人襄王之姊也昭公不<lb/>
禮焉夫人因戴氏之族以殺襄公之孫孔叔公孫鍾離<lb/>
<pb n="KR2c0022_WYG_034-6b"/>
及大司馬公子卬皆昭公之黨也司馬握節以死故書<lb/>
以官司城蕩意諸來奔效節於府人而出公以其官逆<lb/>
之皆復之亦書以官皆貴之也　十四年宋髙哀為蕭<lb/>
封人以為卿不義宋公而出遂來奔書曰宋子哀來奔<lb/>
貴之也　十五年三月宋華耦來盟其官皆従之書曰<lb/>
宋司馬華孫貴之也公與之宴辭曰君之先臣督得罪<lb/>
於宋殤公名在諸侯之䇿臣承其祀其敢辱君請承命<lb/>
於亞旅魯人以為敏　十六年宋公子鮑禮於國人宋<lb/>
<pb n="KR2c0022_WYG_034-7a"/>
饑竭其粟而貸之年自七十以上無不饋詒也時加羞<lb/>
珍異無日不數於六卿之門國之材人無不事也親自<lb/>
桓以下無不恤也公子鮑美而艷襄夫人欲通之而不<lb/>
可乃助之施昭公無道國人奉公子鮑以因夫人於是<lb/>
華元為右師公孫友為左師華耦為司馬鱗矔為司徒<lb/>
蕩意諸為司城公子朝為司冦初司城蕩卒公孫夀辭<lb/>
司城請使意諸為之既而告人曰君無道吾官近懼及<lb/>
焉棄官則族無所庇子身之貳也姑紓死焉雖亡子猶<lb/>
<pb n="KR2c0022_WYG_034-7b"/>
不亡族既夫人將使公田孟諸而殺之公知之盡以寳<lb/>
行蕩意諸曰盍適諸侯公曰不能其大夫至於君祖母<lb/>
以及國人諸侯誰納我且既為人君而又為人臣不如<lb/>
死盡以其寳賜左右而使行夫人使謂司城去公對曰<lb/>
臣之而逃其難若後君何冬十一月甲寅宋昭公將田<lb/>
孟諸未至夫人王姬使帥甸攻而殺之蕩意諸死之書<lb/>
曰宋人弑其君杵臼君無道也文公即位使母弟須為<lb/>
司城華耦卒而使蕩虺為司馬　十七年春晉荀林父<lb/>
<pb n="KR2c0022_WYG_034-8a"/>
衛孔達陳公孫寧鄭石楚伐宋討曰何故弑君猶立文<lb/>
公而還　十八年宋武氏之族道昭公子將奉司城須<lb/>
以作亂十二月宋公殺母弟須及昭公子使戴莊桓之<lb/>
族攻武氏於司馬子伯之館遂出武穆之族使公孫師<lb/>
為司城公子朝卒使樂吕為司冦以靖國人　宣公三<lb/>
年宋文公即位三年殺母弟須及昭公子武氏之謀也<lb/>
使戴桓之族攻武氏於司馬子伯之館盡逐武穆之族<lb/>
武穆之族以曹師伐宋秋宋師圍曹報武氏之亂也<lb/>
<pb n="KR2c0022_WYG_034-8b"/>
成公二年八月宋文公卒始厚𦵏用蜃炭益車馬始用<lb/>
殉重器備椁有四阿棺有翰檜君子謂華元樂舉於是<lb/>
乎不臣臣治煩去惑者也是以伏死而爭今二子者君<lb/>
生則縦其惑死又益其侈是棄君於惡也何臣之為<lb/>
　　<hi>臣</hi>士竒曰宋宣公舍其子與夷而立穆穆復舍其<lb/>
　　子馮而立宣之子殤殤忌馮馮卒簒殤先儒謂宋<lb/>
　　之禍宣公為之非虚語也夫與子者主乎立嫡所<lb/>
　　以杜爭奪之原而正其亂也隠讓桓而桓弑隠諸<lb/>
<pb n="KR2c0022_WYG_034-9a"/>
　　樊兄弟交讓季子而啓王僚子光之争故讓非三<lb/>
　　代以下所可言也殤公忌馮固逆天理然國宣公<lb/>
　　之國也馮不能體父志而欲與殤争鄭人屢謀納<lb/>
　　馮殤公又復無道則華督之屬意於馮久矣其弑<lb/>
　　殤公為子馮也世但惡殤之忌馮而忘馮之篡殤<lb/>
　　使有南史馮亦在弑君之列矣諸侯取賂而立華<lb/>
　　氏春秋中弑君三十六其禍皆萌於此以其不誅<lb/>
　　討亂賊而反勸之惡也閔公再弑彼直循其故事<lb/>
<pb n="KR2c0022_WYG_034-9b"/>
　　耳南宫長萬乗丘之俘囚也不正典刑而反為大<lb/>
　　夫於宋又狎而與之博不避婦人其昏已甚一言<lb/>
　　攘臂而禍及君父仇牧雖未聞匡救於平時而慷<lb/>
　　慨急難義形於色手劔而叱之碎首齒闔不可謂<lb/>
　　不忠矣昭公不能其君祖母又欲盡去羣公子披<lb/>
　　枝葉而縦尋斧焉此敗亡之道也然襄夫人欲通<lb/>
　　公子鮑為之厚施以收衆卒殺昭公殆亦魯穆姜<lb/>
　　之類耳穆姜不幸而出僑如襄夫人幸而立宋鮑<lb/>
<pb n="KR2c0022_WYG_034-10a"/>
　　其為惡一也宋能討賊罪不有在乎觀昭公臨死<lb/>
　　之言順命而就戮亦似自知其過者而上不禮於<lb/>
　　王母下得罪於國人即弟哀亦不義而去之不可<lb/>
　　解也文公逐武氏之族並殺母弟與昭公子忮狠<lb/>
　　極矣沒而用殉且厚𦵏即錮南山詎足葢其惡哉<lb/>
　<lb/>
　<lb/>
　<lb/>
<pb n="KR2c0022_WYG_034-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷三十四<lb/>
</p>
<p>
</p>
  </div>
</body>
</text>
</TEI>
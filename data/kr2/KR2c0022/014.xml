<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末巻十四</head> <lb/>
    <p>
<pb n="KR2c0022_WYG_014-1a"/>
欽定四庫全書<lb/>
　左傳紀事本末巻十四<lb/>
　　　　　　　　　　詹事府詹事高士竒撰<lb/>
　　城築蒐狩<hi>因事别見者不更載</hi>
隱公元年夏四月費伯帥師城郎不書非公命也新作<lb/>
南門不書亦非公命也　七年夏城中丘書不時也<lb/>
九年夏城郎書不時也　桓公十六年冬城向書時也<lb/>
　莊公二十八年冬築郿非都也凡邑有宗廟先君之<lb/>
<pb n="KR2c0022_WYG_014-1b"/>
主曰都無曰邑邑曰築都曰城　二十九年春新作延<lb/>
廏書不時也凡馬日中而出日中而入　冬十二月城<lb/>
諸及防書時也凡土功龍見而畢務戒事也火見而致<lb/>
用水昏正而栽日至而畢　僖公二十年春新作南門<lb/>
書不時也凡啓塞從時　文公十二年城諸及鄆書時<lb/>
也　宣公八年城平陽書時也　成公九年城中城書<lb/>
時也　十八年築鹿囿書不時也　襄公十三年冬城<lb/>
防書事時也於是將早城臧武仲請俟畢農事禮也<lb/>
<pb n="KR2c0022_WYG_014-2a"/>
昭公九年冬築郎囿書時也季平子欲其速成也叔孫<lb/>
昭子曰詩曰經始勿亟庻民子來焉用速成其以勦民<lb/>
也無囿猶可無民其可乎　定公十五年冬城漆書不<lb/>
時告也<hi>以上城築</hi>　桓公四年春正月公狩於郎書時禮也<lb/>
　六年秋大閱簡車馬也　昭公八年秋大蒐於紅自<lb/>
根牟至於商衛革車千乘<hi>以上蒐狩</hi>
　　<hi>臣</hi>士竒曰千仭之山跛羊能陵之以其迤也數仞<lb/>
　　之牆雖有賁育猝莫能越以其峻也城以保民奈<lb/>
<pb n="KR2c0022_WYG_014-2b"/>
　　之何其可廢哉顧城本為民防患於未然而使之<lb/>
　　疲於工築棄本業而起愁歎則未然之患猶紓而<lb/>
　　目前之困已劇矣况登丘之呼亦足動衆梁伯之<lb/>
　　好適以資敵無城猶可無民將誰與國乎是以先<lb/>
　　王之愛城常不如愛民力一歲之中用民不過三<lb/>
　　日而又必以農隙之時使之手足寛然得以縁南<lb/>
　　畝仰事俯育兩無所憾而後本固邦寧也春秋凡<lb/>
　　用民無論時之合否皆書重民力也魯之城中丘<lb/>
<pb n="KR2c0022_WYG_014-3a"/>
　　城郎皆以盛夏興役而延廏之新又當大無之後<lb/>
　　其為草菅民命全莫省憂昭昭簡策若夫襄十三年<lb/>
　　城防昭九年築郎囿皆在隆冬於時合矣而當時<lb/>
　　一欲早城一欲速成而臧武仲與叔孫昭子獨能<lb/>
　　為民請命不亦仁人之心乎然用民必書而費伯<lb/>
　　城郎不書新作南門不書左氏求其說而不得則<lb/>
　　皆曰非公命也竊謂不然隱公之始年猶未失政<lb/>
　　安有非公命而擅興大衆以城者至作南門近在<lb/>
<pb n="KR2c0022_WYG_014-3b"/>
　　國都而公弗知隱其充耳乎聖人削之當自有故<lb/>
　　不可求矣若乃春蒐夏苖秋獮冬狩先王所以寓<lb/>
　　軍政於四時之田而作其果敢之氣使之嫻於歩<lb/>
　　伐止齊諳於鼓鐸鐃鐲而蓄其威怒也然必有常<lb/>
　　時有定所如魯狩大野而郎則非所蒐為春事而<lb/>
　　紅則非時並非所且以紅之蒐考之是時公室衰<lb/>
　　微魯國兵權半歸季氏自根牟至於商衛革車千<lb/>
　　乘掃境内以為此役季實主之於昭公何與違天<lb/>
<pb n="KR2c0022_WYG_014-4a"/>
　　時易地利悍然直行其意之所欲以為凡可以非<lb/>
　　禮動民卽用以犯上作亂而莫敢忤有如此蒐矣<lb/>
　　故先儒以此為季氏履霜之漸也吁城築民力所<lb/>
　　繫蒐狩軍政所關力當留餘於下政當操之自上<lb/>
　　其可不加之意哉<lb/>
　<lb/>
　<lb/>
　<lb/>
<pb n="KR2c0022_WYG_014-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末巻十二</head> <lb/>
    <p>
<pb n="KR2c0022_WYG_012-1a"/>
欽定四庫全書<lb/>
　左傳紀事本末巻十二<lb/>
　　　　　　　　　　　詹事府詹事高士竒撰<lb/>
　　小國交魯<hi>以年序不以國序戎狄兵好俱附</hi>
隱公二年莒子娶于向向姜不安莒而歸夏莒人入向<lb/>
以姜氏還　七年春滕侯卒不書名未同盟也凡諸侯<lb/>
同盟於是稱名故薨則赴以名告終稱嗣也以繼好息<lb/>
民謂之禮經　十一年春滕侯薛侯來朝爭長薛侯曰<lb/>
<pb n="KR2c0022_WYG_012-1b"/>
我先封滕侯曰我周之卜正也薛庻姓也我不可以後<lb/>
之公使羽父請於薛侯曰君與滕君辱在寡人周諺有<lb/>
之曰山有木工則度之賔有禮主則擇之周之宗盟異<lb/>
姓為後寡人若朝于薛不敢與諸任齒君若辱貺寡人則<lb/>
願以滕君為請薛侯許之乃長滕侯　桓公二年秋七<lb/>
月杞侯來朝不敬杞侯歸乃謀伐之九月入杞討不敬<lb/>
也　公及戎盟于唐修舊好也　冬公至自唐告于廟<lb/>
也凡公行告于宗廟反行飲至舍爵策勲焉禮也特相<lb/>
<pb n="KR2c0022_WYG_012-2a"/>
會徃來稱地讓事也自參以上則徃稱地來稱會成事<lb/>
也　三年夏公會杞侯于郕杞求成也　五年冬淳于<lb/>
公如曹度其國危遂不復　六年春自曹來朝書曰實<lb/>
來不復其國也　七年春榖伯鄧侯來朝名賤之也<lb/>
九年冬曹太子來朝賔之以上卿禮也享曹太子初獻<lb/>
樂奏而歎施父曰曹太子其有憂乎非歎所也　十年<lb/>
春曹桓公卒　十二年夏盟于曲池平杞莒也　十七<lb/>
年蔡桓侯卒蔡人召蔡季于陳秋蔡季自陳歸于蔡蔡<lb/>
<pb n="KR2c0022_WYG_012-2b"/>
人嘉之也　莊公五年秋郳犂來來朝名未王命也<lb/>
十八年夏公追戎于濟西不言其來諱之也　二十七<lb/>
年春公會杞伯姬于洮非事也天子非展義不巡守諸<lb/>
侯非民事不舉卿非君命不越竟　冬杞伯姬來歸寧<lb/>
也凡諸侯之女歸寧曰來出曰來歸夫人歸寧曰如某<lb/>
出曰歸于某　僖公十四年鄫季姬來寧公怒止之以<lb/>
鄫子之不朝也夏遇于防而使來朝　二十三年十一<lb/>
月杞成公卒書曰子杞夷也不書名未同盟也凡諸侯<lb/>
<pb n="KR2c0022_WYG_012-3a"/>
同盟死則赴以名禮也赴以名則亦書之不然則否辟<lb/>
不敏也　二十七年春杞桓公來朝用夷禮故曰子公<lb/>
卑杞杞不共也　秋入杞責無禮也　二十九年春介<lb/>
葛盧來朝舍于昌衍之上公在會饋之芻米禮也　冬<lb/>
介葛盧來以未見公故復來朝禮之加燕好介葛盧聞<lb/>
牛鳴曰是生三犧皆用之矣其音云問之而信　文公<lb/>
十一年秋曹文公來朝即位而來見也　郕太子朱儒<lb/>
自安於夫鍾國人弗徇　十二年春郕伯卒郕人立君<lb/>
<pb n="KR2c0022_WYG_012-3b"/>
太子以夫鍾與郕邽來奔公以諸侯逆之非禮也故書<lb/>
曰郕伯來奔不書地尊諸侯也　杞桓公來朝始朝公<lb/>
也且請絶叔姬而無絶昏公許之二月叔姬卒不言杞<lb/>
絶也書叔姬言非女也　秋滕昭公來朝亦始朝公也<lb/>
　十五年夏曹伯來朝禮也諸侯五年再相朝以修王<lb/>
命古之制也　宣公九年滕昭公卒　十六年秋郯伯<lb/>
姬來歸出也　成公四年杞伯來朝歸叔姬故也　七<lb/>
年夏曹宣公來朝　八年冬杞叔姬卒來歸自杞故書<lb/>
<pb n="KR2c0022_WYG_012-4a"/>
　九年春杞桓公來逆叔姬之喪請之也杞叔姬卒為<lb/>
杞故也逆叔姬為我也　十三年五月晉師以諸侯之<lb/>
師及秦師戰于麻隧曹宣公卒于師曹人使公子負芻<lb/>
守使公子欣時逆曹伯之喪秋負芻殺其太子而自立<lb/>
也諸侯乃請討之晉人以其役之勞請俟他年冬葬曹<lb/>
宣公既葬子臧將亡國人皆將從之成公乃懼告罪且<lb/>
請焉乃反而致其邑<lb/>
　<hi>補逸</hi>檀弓諸侯伐秦曹桓<hi>桓當作宣</hi>公卒于㑹諸侯請含使<lb/>
<pb n="KR2c0022_WYG_012-4b"/>
　之襲<lb/>
十五年春會于戚討曹成公也執而歸諸京師書曰晉<lb/>
侯執曹伯不及其民也凡君不道於其民諸侯討而執<lb/>
之則曰某人執其侯不然則否諸侯將見子臧於王而<lb/>
立之子臧辭曰前志有之曰聖達節次守節下失節為<lb/>
君非我節也雖不能聖敢失守乎遂逃奔宋　十六年<lb/>
曹人請于晉曰自我先君宣公即世國人曰若之何憂<lb/>
猶未弭而又討我寡君以亡曹國社稷之鎮公子是大<lb/>
<pb n="KR2c0022_WYG_012-5a"/>
冺曹也先君無乃有罪乎若有罪則君列諸㑹矣君唯<lb/>
不遺德刑以伯諸侯豈獨遺諸敝邑敢私布之　曹人<lb/>
復請于晉晉侯謂子臧反吾歸而君子臧反曹伯歸子<lb/>
臧盡致其邑與卿而不出<lb/>
　<hi>附録</hi>昭公二十年曹公孫㑹自鄸出奔宋<lb/>
　公羊傳奔未有言自者此其言自何畔也畔則曷為<lb/>
　不言其畔為公子喜時之後諱也春秋為賢者諱何<lb/>
　賢乎公子喜時讓國也其讓國奈何曹伯廬卒于師<lb/>
<pb n="KR2c0022_WYG_012-5b"/>
　則未知公子喜時從與公子負芻從與或為主乎國<lb/>
　或為主于師公子喜時見公子負芻之當主也逡巡<lb/>
　而退賢公子喜時則曷為為㑹諱君子之善善也長<lb/>
　惡惡也短惡惡止其身善善及子孫賢者子孫故君<lb/>
　子為之諱也<lb/>
　榖梁傳自夢者專乎夢也曹無大夫其曰公孫何也<lb/>
　言其以貴取之而不以畔也<hi>以上附子臧讓國之節</hi>
成公十六年夏四月滕文公卒　襄公六年春杞桓公<lb/>
<pb n="KR2c0022_WYG_012-6a"/>
卒始赴以名同盟故也　秋滕成公來朝始朝公也<lb/>
七年春郯子來朝始朝公也　小邾穆公來朝亦始朝<lb/>
公也　十八年春白狄始來　二十一年冬曹武公來<lb/>
朝始見也　二十九年杞文公來盟書曰子賤之也<lb/>
三十一年冬十月滕成公來會葬惰而多涕子服惠伯<lb/>
曰滕君將死矣怠於其位而哀已甚兆於死所矣能無<lb/>
從乎　昭公三年春王正月丁未滕子原卒同盟故書<lb/>
名　五月叔弓如滕葬滕成公子服椒為介及郊遇懿<lb/>
<pb n="KR2c0022_WYG_012-6b"/>
伯之忌敬子不入惠伯曰公事有公利無私忌椒請先<lb/>
入乃先受館敬子從之　小邾穆公來朝季武子欲卑<lb/>
之穆叔曰不可曹滕二邾實不忘我好敬以逆之猶懼<lb/>
其貳又卑一睦焉逆羣好也其如舊而加敬焉志曰能<lb/>
敬無災又曰敬逆來者天所福也季孫從之　十六年<lb/>
秋郯子來朝公與之宴昭子問焉曰少皥氏鳥名官何<lb/>
故也郯子曰我祖也我知之昔者黄帝氏以雲紀故為<lb/>
雲師而雲名炎帝氏以火紀故為火師而火名共工氏<lb/>
<pb n="KR2c0022_WYG_012-7a"/>
以水紀故為水師而水名太皥氏以龍紀故為龍師而<lb/>
龍名我高祖少皥摯之立也鳯鳥適至故紀於鳥為鳥<lb/>
師而鳥名鳯鳥氏厯正也𤣥鳥氏司分者也伯趙氏司<lb/>
至者也青鳥氏司啓者也丹鳥氏司閉者也祝鳩氏司<lb/>
徒也雎鳩氏司馬也鳲鳩氏司空也爽鳩氏司冦也鶻<lb/>
鳩氏司事也五鳩鳩民者也五雉為五工正利器用正<lb/>
度量夷民者也九扈為九農正扈民無淫者也自顓頊<lb/>
以來不能紀逺乃紀於近為民師而命以民事則不能<lb/>
<pb n="KR2c0022_WYG_012-7b"/>
故也仲尼聞之見於郯子而學之既而告人曰吾聞之<lb/>
天子失官學在四夷猶信　十七年春小邾穆公來朝<lb/>
公與之燕季平子賦采菽穆公賦菁菁者莪昭子曰不<lb/>
有以國其能久乎　十八年三月曹平公卒　三十一<lb/>
年薛伯榖卒同盟故書<lb/>
　　<hi>臣</hi>士竒曰魯在春秋葢積弱之國也主盟不若齊<lb/>
　　晉之强地勢不及秦楚之大徒以周禮在魯號稱<lb/>
　　望國其聲名文物所留餘猶足以繫小國之心動<lb/>
<pb n="KR2c0022_WYG_012-8a"/>
　　逺人之慕如滕薛曹邾杞鄫郯紀郳犂牟葛介蕭<lb/>
　　之屬皆常勤享䞇修朝禮卽篡逆如桓榖鄧二國<lb/>
　　逺在方域之外猶不憚僕僕焉亦足見周公之思<lb/>
　　在人而魯國之大可為也然諸小國來朝悉書于<lb/>
　　策而終不聞有一介之使徃報其禮者豈春秋略<lb/>
　　而不紀歟又何其詳于齊晉宋衛之徃來不以為<lb/>
　　繁也敬人者人恒敬之愛人者人恒愛之魯惟奄<lb/>
　　然坐大視小國之親己以為分所應爾而無足酬<lb/>
<pb n="KR2c0022_WYG_012-8b"/>
　　答卽如杞侯之朝且以不敬見討而其他尚敢責<lb/>
　　其簡傲哉邦交人道之大倫徃來天下之常理魯<lb/>
　　第視强弱為疎密直世俗之見耳使能存恤諸姬<lb/>
　　敬恭慰藉以勸來者而又能任賢修政發憤自雄<lb/>
　　則天下之望走將在于魯而周不其東乎惜乎魯<lb/>
　　之昧昧也若夫小國僻陋其不知有天子無足怪<lb/>
　　魯為宗邦悍然受人之朝而亦不能修述職之禮<lb/>
　　故經于小國來朝一切存而不削所以示譏也會<lb/>
<pb n="KR2c0022_WYG_012-9a"/>
　　潛盟唐與白狄之來皆書之以為後世戒濟西道<lb/>
　　追而其效彰矣于洮遇防其事瑣褻無足道蔡季<lb/>
　　之賢子臧之讓皆可風也施父諗射姑之歎惠伯<lb/>
　　識滕成之涕不幸而言中也州實來而不復朱儒<lb/>
　　安而弗徇均自棄也郯子厯詳官制豈直與葛盧<lb/>
　　之識三犧美談千古哉<lb/>
　<lb/>
　<lb/>
<pb n="KR2c0022_WYG_012-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末巻十二<lb/>
</p>
<p>
</p>
  </div>
</body>
</text>
</TEI>
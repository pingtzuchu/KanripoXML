<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷十九</head> <lb/>
    <p>
<pb n="KR2c0022_WYG_019-1a"/>
欽定四庫全書<lb/>
　左傳紀事本末卷十九<lb/>
　　　　　　　　　　詹事府詹事高士竒撰<lb/>
　　齊五公子爭立<lb/>
僖公二年齊寺人貂始漏師於多魚　十七年齊侯之<lb/>
夫人三王姬徐嬴蔡姬皆無子齊侯好内多内寵内嬖<lb/>
如夫人者六人長衛姬生武孟少衛姬生惠公鄭姬生<lb/>
孝公葛嬴生昭公密姬生懿公宋華子生公子雍公與<lb/>
<pb n="KR2c0022_WYG_019-1b"/>
管仲屬孝公於宋襄公以為太子雍巫有寵於衛共姬<lb/>
因寺人貂以薦羞於公亦有寵公許之立武孟管仲卒<lb/>
五公子皆求立冬十月乙亥齊桓公卒易牙入與寺人<lb/>
貂因内寵以殺羣吏而立公子無虧孝公奔宋<lb/>
　<hi>補逸</hi>韓非子人有設桓公隱者曰一難二難三難何也<lb/>
　桓公不能對以告管仲管仲對曰一難近優而逺士<lb/>
　二難也去其國而數之海三難也君老而晩置太子<lb/>
　桓公曰善不擇日而廟禮太子或曰管仲之射隱不<lb/>
<pb n="KR2c0022_WYG_019-2a"/>
　得也物之所謂難者必借人成勢而勿侵害已可謂<lb/>
　一難也貴妾不使二后二難也愛孽不使危正嫡專<lb/>
　聽一臣而不敢偶君此則可謂三難也<lb/>
　呂氏春秋管仲有病桓公徃問之曰仲父之疾病矣<lb/>
　漬甚國人弗諱寡人將誰屬國管仲對曰昔者臣盡<lb/>
　力竭智猶未足以知之也今病在于朝夕之中臣奚<lb/>
　能言桓公曰此大事也願仲父之教寡人也管仲敬<lb/>
　諾曰公誰欲相公曰鮑叔牙可乎管仲對曰不可夷<lb/>
<pb n="KR2c0022_WYG_019-2b"/>
　吾善鮑叔牙鮑叔牙之為人也清亷潔直視不已若<lb/>
　者不比于人一聞人之過終身不忘勿已則隰朋其<lb/>
　可乎隰朋之為人也上志而下求醜不若黄帝而哀<lb/>
　不已若者其于國也有不聞也其于物也有不知也<lb/>
　其于人也有不見也勿己乎則隰朋可也夫相大官<lb/>
　也處大官者不欲小察不欲小智故曰大匠不斵大<lb/>
　庖不豆大勇不鬬大兵不冦桓公行公用私惡用管<lb/>
　子而為五伯長行私阿所愛用豎刁而蟲出于戸<lb/>
<pb n="KR2c0022_WYG_019-3a"/>
　史記管仲病桓公問曰羣臣誰可相者管仲曰知臣<lb/>
　莫如君公曰易牙如何對曰殺子以適君非人情不<lb/>
　可公曰開方如何對曰倍親以適君非人情難近公<lb/>
　曰豎刁如何對曰自宮以適君非人情難親管仲死<lb/>
　而桓公不用管仲言卒近用三子三子專權<lb/>
　呂氏春秋管仲有疾桓公徃問之曰仲父之疾病矣<lb/>
　將何以敎寡人管仲曰齊鄙人有諺曰居者無載行<lb/>
　者無埋今臣將有逺行胡可以問桓公曰願仲父之<lb/>
<pb n="KR2c0022_WYG_019-3b"/>
　無讓也管仲對曰願君之逺易牙豎刁常之巫衛公<lb/>
　子啓方公曰易牙烹其子以慊寡人猶尚可疑耶管<lb/>
　仲對曰人之情非不愛其子也其子之忍又將何有<lb/>
　于君公又曰豎刁自宮以近寡人猶尚可疑耶管仲<lb/>
　對曰人之情非不愛其身也其身之忍又將何有于<lb/>
　君又曰常之巫審于死生能去苛病猶尚可疑耶管<lb/>
　仲對曰死生命也苛病失也君不任其命守其本而<lb/>
　恃常之巫彼將以此無不為也公又曰衛公子啓方<lb/>
<pb n="KR2c0022_WYG_019-4a"/>
　事寡人十五年矣其父死而不敢歸哭猶尚可疑耶<lb/>
　管仲對曰人之情非不愛其父也其父之忍又將何<lb/>
　有于君公曰諾管仲死盡逐之食不甘宮不治苛病<lb/>
　起朝不肅居三年公曰仲父不亦過乎孰謂仲父盡<lb/>
　之乎于是皆復召而反明年公有病常之巫從中出<lb/>
　曰公將以某日薨易牙豎刁常之巫相與作亂塞宮<lb/>
　門築高墻不通人矯以公令有一婦人踰垣入至公<lb/>
　所公曰我欲食婦人曰吾無所得公又曰吾欲飲婦<lb/>
<pb n="KR2c0022_WYG_019-4b"/>
　人曰吾無所得公曰何故對曰常之巫從中出曰公<lb/>
　將以某日薨易牙豎刁常之巫相與作亂塞宮門築<lb/>
　高墻不通人故無所得衛公子啓方以書社四十下<lb/>
　衛公慨焉流涕出曰嗟乎聖人之所見豈不逺哉若<lb/>
　死者有知我將何靣目以見仲父乎䝉衣袂而絶乎<lb/>
　壽宮蟲流出於户上葢以楊門之扇三月不葬<lb/>
十八年春宋襄公以諸侯伐齊三月齊人殺無虧　齊<lb/>
人將立孝公不勝四公子之徒遂與宋人戰夏五月宋<lb/>
<pb n="KR2c0022_WYG_019-5a"/>
敗齊師于甗立孝公而還　二十六年東門襄仲臧文<lb/>
仲如楚乞師　冬公以楚師伐齊取榖凡師能左右之<lb/>
曰以寘桓公子雍于榖易牙奉之以為魯援楚申公叔<lb/>
侯戍之桓公之子七人為七大夫于楚　二十七年夏<lb/>
齊孝公卒有齊怨不廢䘮紀禮也　文公十四年子叔<lb/>
姬妃齊昭公生舍叔姬無寵舍無威公子商人驟施於<lb/>
國而多聚士盡其家貸於公有司以繼之夏五月昭公<lb/>
卒舍即位　秋七月乙卯夜齊商人弑舍而讓元元曰<lb/>
<pb n="KR2c0022_WYG_019-5b"/>
爾求之乆矣我能事爾爾不可使多蓄憾將免我乎爾<lb/>
為之　有星孛入于北斗周内史叔服曰不出七年宋<lb/>
齊晉之君皆將死亂　齊人定懿公使來告難故書以<lb/>
九月齊公子元不順懿公之為政也終不曰公曰夫己<lb/>
氏　襄仲使告于王請以王寵求昭姬于齊曰殺其子<lb/>
焉用其母請受而罪之冬單伯如齊請子叔姬齊人執<lb/>
之又執子叔姬　十五年春季文子如晉為單伯與子<lb/>
叔姬故也　齊人許單伯請而赦之使來致命書曰單<lb/>
<pb n="KR2c0022_WYG_019-6a"/>
伯至自齊貴之也　齊人來歸子叔姬王故也　齊人<lb/>
侵我西鄙謂諸侯不能也遂伐曹入其郛討其來朝也<lb/>
季文子曰齊侯其不免乎已則無禮而討於有禮者曰<lb/>
女何故行禮禮以順天天之道也已則反天而又以討<lb/>
人難以免矣詩曰胡不相畏不畏于天君子之不虐㓜<lb/>
賤畏于天也在周頌曰畏天之威于時保之不畏于天<lb/>
將何能保以亂取國奉禮以守猶懼不終多行無禮弗<lb/>
能在矣　十六年春王正月及齊平公有疾使季文子<lb/>
<pb n="KR2c0022_WYG_019-6b"/>
㑹齊侯于陽榖請盟齊侯不肯曰請俟君間　夏五月<lb/>
公四不視朔疾也　公使襄仲納賂于齊侯故盟于郪<lb/>
丘　十七年夏四月癸亥葬聲姜有齊難是以緩　齊<lb/>
侯伐我北鄙襄仲請盟六月盟于榖　襄仲如齊拜榖<lb/>
之盟復曰臣聞齊人將食魯之麥以臣觀之將不能齊<lb/>
君之語偷臧文仲有言曰民主偷必死　十八年春齊<lb/>
侯戒師期而有疾醫曰不及秋將死公聞之卜曰尚無<lb/>
及期惠伯令龜卜楚丘占之曰齊侯不及期非疾也君<lb/>
<pb n="KR2c0022_WYG_019-7a"/>
亦不聞令龜有咎　齊懿公之為公子也與邴歜之父<lb/>
爭田弗勝及卽位乃掘而刖之而使歜僕納閻職之妻<lb/>
而使職驂乘夏五月公游于申池二人浴于池歜以扑<lb/>
抶職職怒歜曰人奪女妻而不怒一抶女庸何傷職曰<lb/>
與刖其父而弗能病者何如乃謀弑懿公納諸竹中歸<lb/>
舍爵而行齊人立公子元　秋襄仲莊叔如齊惠公立<lb/>
故也<lb/>
　　<hi>臣</hi>士竒曰無知之禍桓身厯之會首止而倫定戒<lb/>
<pb n="KR2c0022_WYG_019-7b"/>
　　樹子而禁申似非不知國本之為重者奈何闇于<lb/>
　　自謀建儲不决致如隱之所謂三難也桓公無適<lb/>
　　子諸姬所出凡六人長曰無虧次惠公次孝公次<lb/>
　　昭公次懿公次公子雍無虧當立而桓公與管仲<lb/>
　　乃屬孝公于宋襄公以為太子及雍巫有寵于衛<lb/>
　　共姬因易牙以薦羞又許立無虧雖昧奕者舉棋<lb/>
　　之義而無虧以長固為治命矣但既許無虧以立<lb/>
　　而儲位未正又無罷黜孝公之命使宋襄無所藉<lb/>
<pb n="KR2c0022_WYG_019-8a"/>
　　口則其勢必至于爭總之一念牀笫之私情纒綿<lb/>
　　寡斷不知實以階之禍耳桓公死無虧立國人相<lb/>
　　與奉之踰年為君矣宋襄擁孝公來伐諭之以辭<lb/>
　　命可也舉齊國之衆以拒之可也拒之不敵奉無<lb/>
　　虧以出上告天王下控方伯徐圖反正亦無不可<lb/>
　　也若何一戰不勝而遽以無虧為說齊尚有人耶<lb/>
　　然孝公篡而繼其世者昭公也昭公生舍為商人<lb/>
　　所弑商人卽懿公也懿公被弑于歜職公子元嗣<lb/>
<pb n="KR2c0022_WYG_019-8b"/>
　　立卽惠公也桓公之子五人後先皆主其國亦一<lb/>
　　異也管仲諫行言聽能得之於取威定伯之始及<lb/>
　　其霸業既成狎昵羣小雖以將死丁寧之言格而<lb/>
　　不入豈非言于憂患者易為功言于安樂者難為<lb/>
　　力耶吁亦可慨矣<lb/>
　<lb/>
　<lb/>
　左傳紀事本末卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷十</head> <lb/>
    <p>
<pb n="KR2c0022_WYG_010-1a"/>
欽定四庫全書<lb/>
　左傳紀事本末卷十<lb/>
　　　　　　　　　　詹事府詹事高士竒撰<lb/>
　　魯陪臣交叛<hi>南蒯侯犯</hi>　<hi>陽虎上下公孫宿</hi>
襄公七年南遺為費宰叔仲昭伯為隧正欲善季氏而<lb/>
求媚于南遺謂遺請城費吾多與而役故季氏城費<lb/>
　<hi>發明</hi>季氏城費所以自封也詎知為異日陪臣據叛之<lb/>
　資乎蠶食于公厚殖于已悖而入者亦悖而出且南<lb/>
<pb n="KR2c0022_WYG_010-1b"/>
　蒯即南遺之子也天道誠不僭矣<lb/>
昭公十二年季平子立而不禮于南蒯南蒯謂子仲吾<lb/>
出季氏而歸其室于公子更其位我以費為公臣子仲<lb/>
許之南蒯語叔仲穆子且告之故季悼子之卒也叔孫<lb/>
昭子以再命為卿及平子伐莒克之更受三命叔仲子<lb/>
欲搆二家謂平子曰三命踰父兄非禮也平子曰然故<lb/>
使昭子昭子曰叔孫氏有家禍殺適立庶故婼也及此<lb/>
若因禍以斃之則聞命矣若不廢君命則固有著矣昭<lb/>
<pb n="KR2c0022_WYG_010-2a"/>
子朝而命吏曰婼將與季氏訟書辭無頗季孫懼而歸<lb/>
罪于叔仲子故叔仲小南蒯公子憗謀季氏憗告公而<lb/>
遂從公如晉南蒯懼不克以費叛如齊子仲還及衛聞<lb/>
亂逃介而先及郊聞費叛遂奔齊南蒯之將叛也其鄉<lb/>
人或知之過之而歎且言曰恤恤乎湫乎攸乎深思而<lb/>
淺謀邇身而逺志家臣而君圖有人矣哉南蒯枚筮之<lb/>
遇坤☷☷之比☵☷曰黄裳元吉以為大吉也示子服<lb/>
惠伯曰卽欲有事何如惠伯曰吾甞學此矣忠信之事<lb/>
<pb n="KR2c0022_WYG_010-2b"/>
則可不然必敗外彊内温忠也和以率貞信也故曰黄<lb/>
裳元吉黄中之色也裳下之飾也元善之長也中不忠<lb/>
不得其色下不共不得其飾事不善不得其極外内倡<lb/>
和為忠率事以信為共供養三德為善非此三者弗當<lb/>
且夫易不可以占險將何事也且可飾乎中美能黄上<lb/>
美為元下美則裳參成可筮猶有闕也筮雖吉未也將<lb/>
適費飲鄉人酒鄉人或歌之曰我有圃生之杞乎從我<lb/>
者子乎去我者鄙乎倍其隣者恥乎已乎已乎非吾黨<lb/>
<pb n="KR2c0022_WYG_010-3a"/>
之士乎平子欲使昭子逐叔仲小小聞之不敢朝昭子<lb/>
命吏謂小待政于朝曰吾不為怨府　十三年春叔弓<lb/>
圍費弗克敗焉平子怒令見費人執之以為囚俘冶區<lb/>
夫曰非也若見費人寒者衣之饑者食之為之令主而<lb/>
共其乏困費來如歸南氏亡矣民將叛之誰與居邑若<lb/>
憚之以威懼之以怒民疾而叛為之聚也若諸侯皆然<lb/>
費人無歸不親南氏將焉入矣平子從之費人叛南氏<lb/>
　十四年南蒯之將叛也盟費人司徒老祁慮癸偽廢<lb/>
<pb n="KR2c0022_WYG_010-3b"/>
疾使請于南蒯曰臣願受盟而疾興若以君靈不死請<lb/>
待間而盟二子因民之欲叛也請朝衆而盟遂刼南蒯<lb/>
曰羣臣不忘其君畏子以及今三年聽命矣子若弗圖<lb/>
費人不忍其君將不能畏子矣子何所不逞欲請送子<lb/>
請期五日遂奔齊侍飲酒于景公公曰叛夫對曰臣欲<lb/>
張公室也子韓晳曰家臣而欲張公室罪莫大焉司徒<lb/>
老祁慮癸來歸費齊侯使鮑文子致之<hi>以上南蒯之叛</hi>　定公<lb/>
五年六月季平子行東野還未至丙申卒于房陽虎將<lb/>
<pb n="KR2c0022_WYG_010-4a"/>
以璵璠歛仲梁懐弗與曰改步改玉陽虎欲逐之告公<lb/>
山不狃不狃曰彼為君也子何怨焉既葬桓子行東野<lb/>
及費子洩為費宰逆勞于郊桓子敬之勞仲梁懐仲梁<lb/>
懐弗敬子洩怒謂陽虎子行之乎<lb/>
　<hi>補逸</hi>家語季平子卒將以君之璠璵歛贈以珠玉孔子<lb/>
　為中都宰聞之歴級而救焉曰送死而以寶玉是猶<lb/>
　曝尸于中原也其示民以姦利之端而有害于死者<lb/>
　安用之且孝子不順情以危親忠臣不兆姦以陷君<lb/>
<pb n="KR2c0022_WYG_010-4b"/>
　乃止<lb/>
乙亥陽虎囚季桓子及公父文伯而逐仲梁懐冬十月<lb/>
丁亥殺公何藐己丑盟桓子于稷門之内庚寅大詛逐<lb/>
公父歜及秦遄皆奔齊　六年春二月公侵鄭取匡為<lb/>
晉討鄭之伐胥靡也徃不假道于衛及還陽虎使季孟<lb/>
自南門入出自東門舍于豚澤衛侯怒使彌子瑕追之<lb/>
公叔文子老矣輦而如公曰尤人而效之非禮也昭公<lb/>
之難君將以文之舒鼎成之昭兆定之鞶鑑可以納之<lb/>
<pb n="KR2c0022_WYG_010-5a"/>
擇用一焉公子與二三臣之子諸侯茍憂之將以為之<lb/>
質此羣臣之所聞也今將以小忿䝉舊德無乃不可乎<lb/>
大姒之子唯周公康叔為相睦也而效小人以棄之不<lb/>
亦誣乎天將多陽虎之罪以斃之君姑待之若何乃止<lb/>
　夏季桓子如晉獻鄭俘也陽虎强使孟懿子徃報夫<lb/>
人之幣晉人兼享之孟孫立于房外謂范獻子曰陽虎<lb/>
若不能居魯而息肩于晉所不以為中軍司馬者有如<lb/>
先君獻子曰寡君有官將使其人鞅何知焉獻子謂簡<lb/>
<pb n="KR2c0022_WYG_010-5b"/>
子曰魯人患陽虎矣孟孫知其釁以為必適晉故强為<lb/>
之請以取入焉　陽虎又盟公及三桓于周社盟國人<lb/>
于亳社詛于五父之衢　七年齊人歸鄆陽關陽虎居<lb/>
之以為政　齊國夏伐我陽虎御季桓子公歛處父御<lb/>
孟懿子將宵軍齊師齊師聞之墮伏而待之處父曰虎<lb/>
不圖禍而必死苫夷曰虎陷二子于難不待有司余必<lb/>
殺女虎懼乃還不敗　八年春王正月公侵齊門于陽<lb/>
州士皆坐列曰顔高之弓六鈞皆取而傳觀之陽州人<lb/>
<pb n="KR2c0022_WYG_010-6a"/>
出顔高奪人弱弓籍丘子鉏擊之與一人俱斃偃且射<lb/>
子鉏中頰殪顔息射人中眉退曰我無勇吾志其目也<lb/>
師退冉猛偽傷足而先其兄會乃呼曰猛也殿　公侵<lb/>
齊攻廪丘之郛主人焚衝或濡馬褐以救之遂毁之主<lb/>
人出師奔陽虎偽不見冉猛者曰猛在此必敗猛逐之<lb/>
顧而無繼偽顛虎曰盡客氣也　苫越生子將待事名<lb/>
之陽州之役獲焉名之曰陽州　季寤公鉏極公山不<lb/>
狃皆不得志于季氏叔孫輒無寵于叔孫氏叔仲志不<lb/>
<pb n="KR2c0022_WYG_010-6b"/>
得志于魯故五人因陽虎陽虎欲去三桓以季寤更季<lb/>
氏以叔孫輒更叔孫氏已更孟氏冬十月順祀先公而<lb/>
祈焉辛卯禘于僖公壬辰將享季氏于蒲圃而殺之戒<lb/>
都車曰癸巳至成宰公歛處父告孟孫曰季氏戒都車<lb/>
何故孟孫曰吾弗聞處父曰然則亂也必及于子先備<lb/>
諸與孟孫以壬辰為期陽虎前驅林楚御桓子虞人以<lb/>
鈹盾夾之陽越殿將如蒲圃桓子咋謂林楚曰而先皆<lb/>
季氏之良也爾以是繼之對曰臣聞命後陽虎為政魯<lb/>
<pb n="KR2c0022_WYG_010-7a"/>
國服焉違之徵死死無益于主桓子曰何後之有而能<lb/>
以我適孟氏乎對曰不敢愛死懼不免主桓子曰徃也<lb/>
孟氏選圉人之壯者三百人以為公期築室于門外林<lb/>
楚怒馬及衢而騁陽越射之不中築者闔門有自門間<lb/>
射陽越殺之陽虎刼公與武叔以伐孟氏公歛處父帥<lb/>
成人自上東門入與陽氏戰于南門之内弗勝又戰于<lb/>
棘下陽氏敗陽虎說甲如公宮取寶玉大弓以出舍于<lb/>
五父之衢寢而為食其徒曰追其將至虎曰魯人聞余<lb/>
<pb n="KR2c0022_WYG_010-7b"/>
出喜于徵死何暇追余從者曰嘻速駕公歛陽在公歛<lb/>
陽請追之孟孫弗許陽欲殺桓子孟孫懼而歸之子言<lb/>
辨舍爵于季氏之廟而出陽虎入于讙陽關以叛<lb/>
　<hi>攷異</hi>公羊傳盜者孰謂謂陽虎也陽虎者曷為者也季<lb/>
　氏之宰也季氏之宰則微者也惡乎得國寶而竊之<lb/>
　陽虎專季氏季氏專魯國陽虎拘季孫孟氏與叔孫<lb/>
　氏迭而食之睋而鋟其板曰某月某日將殺我于蒲<lb/>
　圃力能救我則于是至乎日若時而出臨南者陽虎<lb/>
<pb n="KR2c0022_WYG_010-8a"/>
　之出也御之于其乘焉季孫謂臨南曰以季氏之世<lb/>
　世有子子可以不免我死乎臨南曰有力不足臣何<lb/>
　敢不勉陽越者陽虎之從弟也為右諸陽之從者車<lb/>
　數十乘至于孟衢臨南投策而墜之陽越下取策臨<lb/>
　南駷馬而由乎孟氏陽虎從而射之矢著于莊門然<lb/>
　而甲起于琴如弑不成却反舍于郊皆說然息或曰<lb/>
　弑千乘之主而不克舍此可乎陽虎曰夫孺子得國<lb/>
　而己如丈夫何睋而曰彼哉彼哉趣駕既駕公歛處<lb/>
<pb n="KR2c0022_WYG_010-8b"/>
　父帥師而至慬然後得免自是走之晉寶者何璋判<lb/>
　白弓繡質龜青純<hi>左公氏作林楚公羊作臨南</hi>
九年夏陽虎歸寳玉大弓書曰得器用也凡獲器用曰<lb/>
得得用焉曰獲六月伐陽關陽虎使焚萊門師驚犯之<lb/>
而出奔齊請師以伐魯曰三加必取之齊侯將許之鮑<lb/>
文子諌曰臣甞為隷于施氏矣魯未可取也上下猶和<lb/>
衆庶猶睦能事大國而無天菑若之何取之陽虎欲勤<lb/>
齊師也齊師罷大臣必多死亡已於是乎奮其詐謀夫<lb/>
<pb n="KR2c0022_WYG_010-9a"/>
陽虎有寵于季氏而將殺季孫以不利魯國而求容焉<lb/>
親富不親仁君焉用之君富于季氏而大于魯國兹陽<lb/>
虎所欲傾覆也魯免其疾而君又收之無乃害乎齊侯<lb/>
執陽虎將東之陽虎願東乃囚諸西鄙盡借邑人之車<lb/>
鍥其軸麻約而歸之載葱靈寢于其中而逃追而得之<lb/>
囚于齊又以葱靈逃奔宋遂奔晉適趙氏仲尼曰趙氏<lb/>
其世有亂乎<lb/>
　<hi>補逸</hi>家語陽虎既奔齊自齊奔晉適趙氏孔子聞之謂<lb/>
<pb n="KR2c0022_WYG_010-9b"/>
　子路曰趙氏其世有亂乎子路曰權不在焉豈能為<lb/>
　亂孔子曰非女所知夫陽虎親富而不親仁有寵于<lb/>
　季孫又將殺之不克而奔求容于齊齊人囚之乃亡<lb/>
　歸晉齊魯二國已去其疾趙簡子好利而多信必溺<lb/>
　其說而從其謀禍敗所終非一世可知也<lb/>
　韓非子陽虎逐于魯疑于齊走而之趙趙簡主迎而<lb/>
　相之左右曰虎善竊人國政何相也簡主曰陽虎務<lb/>
　取之我務守之遂執術而御之陽虎不敢為非以善<lb/>
<pb n="KR2c0022_WYG_010-10a"/>
　事簡主興主之强幾至于霸也<lb/>
　<hi>發明</hi>按當時權臣柄國專尚詐力故盜賊亦得以售其<lb/>
　奸雖曰使貪使詐明主亦時有之然終非盛世事也<lb/>
十年初叔孫成子欲立武叔公若藐固諌曰不可成子<lb/>
立之而卒公南使賊射之不能殺公南為馬正使公若<lb/>
為郈宰武叔既定使郈馬正侯犯殺公若弗能其圉人<lb/>
曰吾以劔過朝公若必曰誰之劔也吾稱子以告必觀<lb/>
之吾偽固而授之末則可殺也使如之公若曰爾欲呉<lb/>
<pb n="KR2c0022_WYG_010-10b"/>
王我乎遂殺公若侯犯以郈叛武叔懿子圍郈弗克秋<lb/>
二子及齊師復圍郈弗克叔孫謂郈工師駟赤曰郈非<lb/>
唯叔孫氏之憂社稷之患也將若之何對曰臣之業在<lb/>
揚水卒章之四言矣叔孫稽首駟赤謂侯犯曰居齊魯<lb/>
之際而無事必不可矣子盍求事于齊以臨民不然將<lb/>
叛侯犯從之齊使至駟赤與郈人為之宣言于郈中曰<lb/>
侯犯將以郈易于齊齊人將遷郈民衆兇懼駟赤謂侯<lb/>
犯曰衆言異矣子不如易于齊與其死也猶是郈也而<lb/>
<pb n="KR2c0022_WYG_010-11a"/>
得紓焉何必此齊人欲以此偪魯必倍與子地且盍多<lb/>
舍甲于子之門以備不虞侯犯曰諾乃多舍甲焉侯犯<lb/>
請易于齊齊有司觀郈將至駟赤使周走呼曰齊師至<lb/>
矣郈人大駭介侯犯之門甲以圍侯犯駟赤將射之侯<lb/>
犯止之曰謀免我侯犯請行許之駟赤先如宿侯犯殿<lb/>
毎出一門郈人閉之及郭門止之曰子以叔孫氏之甲<lb/>
出有司若誅之羣臣懼死駟赤曰叔孫氏之甲有物吾<lb/>
未敢以出犯謂駟赤曰子止而與之數駟赤止而納魯<lb/>
<pb n="KR2c0022_WYG_010-11b"/>
人侯犯奔齊齊人乃致郈　武叔聘于齊齊侯享之曰<lb/>
子叔孫若使郈在君之他竟寡人何知焉屬與敝邑際<lb/>
故敢助君憂之對曰非寡君之望也所以事君封疆社<lb/>
稷是以敢以家隷勤君之執事夫不令之臣天下之所<lb/>
惡也君豈以為寡君賜　十二年仲由為季氏宰將墮<lb/>
三都于是叔孫氏墮郈季氏將墮費公山不狃叔孫輒<lb/>
帥費人以襲魯公與三子入于季氏之宮登武子之臺<lb/>
費人攻之弗克入及公側仲尼命申句須樂頎下伐之<lb/>
<pb n="KR2c0022_WYG_010-12a"/>
費人北國人追之敗諸姑蔑二子奔齊遂墮費將墮成<lb/>
公斂處父謂孟孫墮成齊人必至于北門且成孟氏之<lb/>
保障也無成是無孟氏也子偽不知我將不墮冬十二<lb/>
月公圍成弗克　哀公十四年初孟孺子洩將圉馬于<lb/>
成成宰公孫宿不受曰孟孫為成之病不圉馬焉孺子<lb/>
怒襲成從者不得入乃反成有司使孺子鞭之秋八月<lb/>
辛丑孟懿子卒成人奔喪弗内袒免哭于衢聽共弗許<lb/>
懼不歸　十五年春成叛于齊武伯伐成不克遂城輸<lb/>
<pb n="KR2c0022_WYG_010-12b"/>
　冬及齊平子服景伯如齊子贛為介見公孫成曰人<lb/>
皆臣人而有背人之心况齊人雖為子役其有不貳乎<lb/>
子周公之孫也多饗大利猶思不義利不可得而喪宗<lb/>
國將焉用之成曰善哉吾不早聞命陳成子館客曰寡<lb/>
君使恒告曰寡人願事君如事衛君景伯揖子贛而進<lb/>
之對曰寡君之願也昔晉人伐衛齊為衛故伐晉冠氏<lb/>
喪車五百因與衛地自濟以西禚媚杏以南書社五百<lb/>
呉人加敝邑以亂齊因其病取讙與闡寡君是以寒心<lb/>
<pb n="KR2c0022_WYG_010-13a"/>
若得視衛君之事君也則固所願也成子病之乃歸成<lb/>
公孫宿以其兵甲入于嬴<lb/>
　<hi>攷異</hi>孔叢子孟氏之臣叛武伯問孔子曰臣人而叛天<lb/>
　下所不容也子姑待之三旬果自歸孟氏武伯將執<lb/>
　之訪于夫子夫子曰無也子之于臣禮意不至是以<lb/>
　去子今其自反又何執焉子修禮以待之則臣去子<lb/>
　將安徃武伯乃止<lb/>
　　<hi>臣</hi>士竒曰傳曰所惡于上者無以使下所惡于下<lb/>
<pb n="KR2c0022_WYG_010-13b"/>
　　者無以事上故順事恕施者非獨以稱物情亦所<lb/>
　　以杜禍亂之原而慎反爾之幾也魯三桓朘削公<lb/>
　　室固都城以為狡兎之窟使其君民食于他自謂<lb/>
　　得計而不虞家臣之議其後者相隨屬也其父好<lb/>
　　兵其子必且行刦主欲背公而欲其臣不效尤得<lb/>
　　乎經傳所載昭定哀以來陪臣之據邑以叛者凡<lb/>
　　四季之叛者二孟孫叔孫之叛者各一南蒯也狃<lb/>
　　輒也侯犯也公孫宿也此不過憑倚强都介恃隣<lb/>
<pb n="KR2c0022_WYG_010-14a"/>
　　境而又有司徒老祁慮癸駟赤以為之間至費與<lb/>
　　成則孔子謀之子路子貢從而贊之不旋踵而叛<lb/>
　　人奔竄城郭依然其患猶未劇也惟陽虎以梟雄<lb/>
　　之姿不仁之性中據魯國而執其政柄欲囚桓子<lb/>
　　則囚之欲盟三桓則盟之欲逐其所不快則逐之<lb/>
　　當是時魯人畏之如雷電鬼神之不可犯及其既<lb/>
　　敗脫甲于公宮取寶玉大弓以出舍于五梧之衢<lb/>
　　從容逸豫無有能致難之者使蒲圃之事竟成則<lb/>
<pb n="KR2c0022_WYG_010-14b"/>
　　去一三桓而得一三桓公室之存亡未可知也而<lb/>
　　豈止私家之患也哉然以季氏之强取民有衆其<lb/>
　　不臣之迹孟與叔不如是之甚也而費凡再叛更<lb/>
　　益以陽虎之逞亂幾墜厥宗天道好還不可為人<lb/>
　　臣以所惡于下者事其上之戒哉<lb/>
　<lb/>
　<lb/>
　左傳紀事本末卷十<lb/>
</p>
<p>
</p>
  </div>
</body>
</text>
</TEI>
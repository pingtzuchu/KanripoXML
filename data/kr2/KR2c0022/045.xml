<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷四十五</head> <lb/>
    <p>
<pb n="KR2c0022_WYG_045-1a"/>
欽定四庫全書<lb/>
　左傳紀事本末卷四十五<lb/>
　　　　　　　　　　詹事府詹事高士竒撰<lb/>
　　楚伐滅小國<hi>成王之弑附</hi>
桓公二年蔡侯鄭伯㑹於鄧始懼楚也　六年楚武王<lb/>
侵隨使薳章求成焉軍於瑕以待之隨人使少師董成<lb/>
鬭伯比言於楚子曰吾不得志於漢東也我則使然我<lb/>
張吾三軍而被吾甲兵以武臨之彼則懼而協以謀我<lb/>
<pb n="KR2c0022_WYG_045-1b"/>
故難間也漢東之國隨為大隨張必棄小國小國離楚<lb/>
之利也少師侈請羸師以張之熊率且比曰季梁在何<lb/>
益鬭伯比曰以為後圖少師得其君王毁軍而納少師<lb/>
少師歸請追楚師隨侯將許之季梁止之曰天方授楚<lb/>
楚之羸其誘我也君何急焉臣聞小之能敵大也小道<lb/>
大淫所謂道忠於民而信於神也上思利民忠也祝史<lb/>
正辭信也今民餒而君逞欲祝史矯舉以祭臣不知其<lb/>
可也公曰吾牲牷肥腯粢盛豐備何則不信對曰夫民<lb/>
<pb n="KR2c0022_WYG_045-2a"/>
神之主也是以聖王先成民而後致力於神故奉牲以<lb/>
告曰博碩肥腯謂民力之普存也謂其畜之碩大蕃滋<lb/>
也謂其不疾瘯蠡也謂其備腯咸有也奉盛以告曰絜<lb/>
粢豐盛謂其三時不害而民和年豐也奉酒醴以告曰<lb/>
嘉栗㫖酒謂其上下皆有嘉徳而無違心也所謂馨香<lb/>
無讒慝也故務其三時修其五教親其九族以致其禋<lb/>
祀於是乎民和而神降之福故動則有成今民各有心<lb/>
而鬼神乏主君雖獨豐其何福之有君姑修政而親兄<lb/>
<pb n="KR2c0022_WYG_045-2b"/>
弟之國庶免於難隨侯懼而修政楚不敢伐　八年隨<lb/>
少師有寵楚鬭伯比曰可矣讐有釁不可失也　夏楚<lb/>
子合諸侯於沈鹿黃隨不㑹使薳章讓黄楚子伐隨軍<lb/>
於漢淮之間季梁請下之弗許而後戰所以怒我而怠<lb/>
冦也少師謂隨侯曰必速戰不然將失楚師隨侯禦之<lb/>
望楚師季梁曰楚人上左君必左無與王遇且攻其右<lb/>
右無良焉必敗偏敗衆乃攜矣少師曰不當王非敵也<lb/>
弗從戰於速杞隨師敗績隨侯逸鬭丹獲其戎車與其<lb/>
<pb n="KR2c0022_WYG_045-3a"/>
戎右少師秋隨及楚平楚子將不許鬭伯比曰天去其<lb/>
疾矣隨未可克也乃盟而還<lb/>
　<hi>補逸</hi>史記三十五年楚伐隨隨曰我無罪楚曰我蠻夷<lb/>
　也今諸侯皆為叛相侵或相殺我有敝甲欲以觀中<lb/>
　國之政請王室尊吾號隨人為之周請尊楚王室不<lb/>
　聽還報楚三十七年楚熊通怒曰我先鬻熊文王之<lb/>
　師也蚤終成王舉我先公乃以子男田令居楚蠻夷<lb/>
　皆率服而王不加位我自尊耳乃自立為武王與隨<lb/>
<pb n="KR2c0022_WYG_045-3b"/>
　人盟而去於是始開濮地而有之<lb/>
九年春巴子使韓服告於楚請與鄧為好楚子使道朔<lb/>
將巴客以聘於鄧鄧南鄙鄾人攻而奪之幣殺道朔及<lb/>
巴行人楚子使薳章讓於鄧鄧人弗受夏楚子使鬭㢘<lb/>
帥師及巴師圍鄾鄧養甥聃甥帥師救鄾三逐巴師不<lb/>
克鬭亷衡陳其師於巴師之中以戰而北鄧人逐之背<lb/>
巴師而夾攻之鄧師大敗鄾人宵潰　十一年楚屈瑕<lb/>
將盟貳軫鄖人軍於蒲騷將與隨絞州蓼伐楚師莫敖<lb/>
<pb n="KR2c0022_WYG_045-4a"/>
患之鬭亷曰鄖人軍其郊必不誡且日虞四邑之至也<lb/>
君次於郊郢以禦四邑我以鋭師宵加於鄖鄖有虞心<lb/>
而恃其城莫有鬭志若敗鄖師四邑必離莫敖曰盍請<lb/>
濟師於王對曰師克在和不在衆商周之不敵君之所<lb/>
聞也成軍以出又何濟焉莫敖曰卜之對曰卜以決疑<lb/>
不疑何卜遂敗鄖師於蒲騷卒盟而還　十二年楚伐<lb/>
絞軍其南門莫敖屈瑕曰絞小而輕輕則寡謀請無扞<lb/>
采樵者以誘之從之絞人獲三十人明日絞人爭出驅<lb/>
<pb n="KR2c0022_WYG_045-4b"/>
楚役徒於山中楚人坐其北門而覆諸山下大敗之為<lb/>
城下之盟而還伐絞之役楚師分涉於彭羅人欲伐之<lb/>
使伯嘉諜之三巡數之　十三年春楚屈瑕伐羅鬭伯<lb/>
比送之還謂其御曰莫敖必敗舉趾髙心不固矣遂見<lb/>
楚子曰必濟師楚子辭焉入告夫人鄧曼鄧曼曰大夫<lb/>
其非衆之謂其謂君撫小民以信訓諸司以徳而威莫<lb/>
敖以刑也莫敖狃於蒲騷之役將自用也必小羅君若<lb/>
不鎮撫其不設備乎夫固謂君訓衆而好鎮撫之召諸<lb/>
<pb n="KR2c0022_WYG_045-5a"/>
司而勸之以令徳見莫敖而告諸天之不假易也不然<lb/>
夫豈不知楚師之盡行也楚子使賴人追之不及莫敖<lb/>
使狥於師曰諫者有刑及鄢亂次以濟遂無次且不設<lb/>
備及羅羅與盧戎兩軍之大敗之莫敖縊於荒谷羣帥<lb/>
囚於冶父以聽刑楚子曰孤之罪也皆免之　莊公四<lb/>
年春王三月楚武王荆尸授師孑焉以伐隨將齊入告<lb/>
夫人鄧曼曰余心蕩鄧曼歎曰王禄盡矣盈而蕩天之<lb/>
道也先君其知之矣故臨武事將發大命而蕩王心焉<lb/>
<pb n="KR2c0022_WYG_045-5b"/>
若師徒無虧王薨於行國之福也王遂行卒於樠木之<lb/>
下令尹鬭祁莫敖屈重除道梁溠營軍臨隨隨人懼行<lb/>
成莫敖以王命入盟隨侯且請為㑹於漢汭而還濟漢<lb/>
而後發喪<lb/>
　<hi>補逸</hi>史記周召隨侯數以立楚為王楚怒以隨背已伐<lb/>
　隨武王卒師中而兵罷子文王熊貲立始都郢<lb/>
六年楚文王伐申過鄧鄧祁侯曰吾甥也止而享之騅<lb/>
甥聃甥養甥請殺楚子鄧侯弗許三甥曰亡鄧國者必<lb/>
<pb n="KR2c0022_WYG_045-6a"/>
此人也若不早圖後君噬齊其及圖之乎圖之此為時<lb/>
矣鄧侯曰人將不食吾餘對曰若不從三臣抑社稷實<lb/>
不血食而君焉取餘弗從還年楚子伐鄧十六年楚復<lb/>
伐鄧滅之<lb/>
　<hi>補逸</hi>說苑楚父王伐鄧使王子革王子靈共捃菜二子出<lb/>
　採見老人載畚乞焉不與搏而奪之王聞之令皆拘二<lb/>
　子將殺之大夫辭曰取畚信有罪然殺之非其罪也<lb/>
　君若何殺之言卒丈人造軍而言曰鄧為無道故伐<lb/>
<pb n="KR2c0022_WYG_045-6b"/>
　之今君公之子之搏而奪吾畚無道甚於鄧呼天而<lb/>
　號君聞之羣臣恐君見之曰討有罪而横奪非所以<lb/>
　禁暴也恃力虐老非所以教幼也愛子棄法非所以<lb/>
　保國也私二子滅三行非所以從政也丈人舍之矣<lb/>
　謝之軍門之外耳<lb/>
十年蔡哀侯娶於陳息侯亦娶焉息媯將歸過蔡蔡侯<lb/>
曰吾姨也止而見之弗賔息侯聞之怒使謂楚文王曰<lb/>
伐我吾求救於蔡而伐之楚子從之秋九月楚敗蔡師<lb/>
<pb n="KR2c0022_WYG_045-7a"/>
於莘以蔡侯獻舞歸　十四年蔡哀侯為莘故繩息媯<lb/>
以語楚子楚子如息以食入享遂滅息以息媯歸生堵<lb/>
敖及成王焉未言楚子問之對曰吾一婦人而事二夫<lb/>
縱弗能死其又奚言楚子以蔡侯滅息遂伐蔡秋七月<lb/>
楚入蔡君子曰商書所謂惡之易也如火之燎於原不<lb/>
可鄉邇其猶可撲滅者其如蔡哀侯乎<lb/>
　<hi>補逸</hi>列女傳楚伐息破之虜其君使守門將妻其夫人<lb/>
　而納之於宫楚王出逰夫人遂出見息君謂之曰人<lb/>
<pb n="KR2c0022_WYG_045-7b"/>
　生要一死而已何至自苦生離於地上豈如死歸於<lb/>
　地下哉乃作詩曰穀則異室死則同穴謂予不信有<lb/>
　如皦日息君止之不聽遂自殺息君亦自殺楚王賢<lb/>
　其守節有義乃以諸侯之禮合而葬之君子謂夫人<lb/>
　説於行義故序之於詩<lb/>
　説苑荆文王得如黃之狗箘簬之矰以畋於雲夢三<lb/>
　月不反得舟之姬淫期年不聽朝保申諫曰先王卜<lb/>
　以臣為保吉今王得如黃之狗箘簬之矰以畋於雲<lb/>
<pb n="KR2c0022_WYG_045-8a"/>
　夢三月不反及得舟之姬淫期年不聽朝王之罪當<lb/>
　笞匍伏將笞王王曰不穀免於襁褓託於諸侯矣願<lb/>
　請變更而無笞保申曰臣承先王之命不敢廢王不<lb/>
　受笞是廢先王之命也臣寧得罪於王無負於先王<lb/>
　王曰敬諾乃席王王伏保申束細箭五十跪而加之<lb/>
　王背如此者再謂王起矣王曰有笞之名一也遂致<lb/>
　之保申曰臣聞之君子恥之小人痛之恥之不變痛<lb/>
　之何益保申趨出欲自流乃請罪於王王曰此不穀<lb/>
<pb n="KR2c0022_WYG_045-8b"/>
　之過保將何罪王乃變行從保申殺如黃之狗折箘<lb/>
　簬之矰逐舟之姬務治乎荆兼國三十令荆國廣大<lb/>
　至於此者保申敢極言之功也<lb/>
十八年初楚武王克權使鬭緡尹之以叛圍而殺之遷<lb/>
權於那處使閻敖尹之及文王即位與巴人伐申而驚<lb/>
其師巴人叛楚而伐那處取之遂門於楚閻敖游涌而<lb/>
逸楚子殺之其族為亂冬巴人因之以伐楚　十九年<lb/>
春楚子禦之大敗於津還鬻拳弗納遂伐黄敗黃師於<lb/>
<pb n="KR2c0022_WYG_045-9a"/>
踖陵還及湫有疾夏六月庚申卒鬻拳葬諸夕室亦自<lb/>
殺也而葬於絰皇初鬻拳强諫楚子楚子弗從臨之以<lb/>
兵懼而從之鬻拳曰吾懼君以兵罪莫大焉遂自刖也<lb/>
楚人以為大閽謂之大伯使其後掌之君子曰鬻拳可<lb/>
謂愛君矣諫以自納於刑刑猶不忘納君於善<lb/>
　<hi>補逸</hi>史記杜敖五年欲殺其弟熊惲惲奔隨與隨襲弑<lb/>
　杜敖代立是為成王成王惲元年初即位布徳施惠<lb/>
　結舊好於諸侯使人獻天子天子賜胙曰鎮爾南方<lb/>
<pb n="KR2c0022_WYG_045-9b"/>
　夷越之亂無侵中國於是楚地千里<lb/>
僖公五年楚鬭穀於莬滅弦弦子奔黃於是江黃道柏<lb/>
方睦於齊皆弦姻也弦子恃之而不事楚又不設備故<lb/>
亡　十一年黃人不歸楚貢冬楚人伐黃　十二年黃<lb/>
人恃諸侯之睦於齊也不共楚職曰自郢及我九百里<lb/>
焉能害我夏楚滅黃　二十年隨以漢東諸侯叛楚冬<lb/>
楚鬭穀於菟帥師伐隨取成而還君子曰隨之見伐不<lb/>
量力也量力而動其過鮮矣善敗由已而由人乎哉詩<lb/>
<pb n="KR2c0022_WYG_045-10a"/>
曰豈不夙夜謂行多露　二十二年宋人及楚人戰於<lb/>
泓宋師敗績　丙子晨鄭文夫人芈氏姜氏勞楚子於<lb/>
柯澤楚子使師縉示之俘馘君子曰非禮也婦人送迎<lb/>
不出門見兄弟不踰閾戎車不邇女器丁丑楚子入享<lb/>
於鄭九獻庭實旅百加籩豆六品享畢夜出文芈送於<lb/>
軍取鄭二姬以歸叔詹曰楚王其不沒乎為禮卒於無<lb/>
别無别不可謂禮將何以沒諸侯是以知其不遂霸也<lb/>
　二十三年秋楚成得臣帥師伐陳討其貳於宋也遂<lb/>
<pb n="KR2c0022_WYG_045-10b"/>
取焦夷城頓而還子文以為之功使為令尹叔伯曰子<lb/>
若國何對曰吾以靖國也夫有大功而無貴仕其人能<lb/>
靖者與有幾　二十五年秋秦晉伐鄀楚鬭克屈禦冦<lb/>
以申息之師戌商宻秦人過析隈入而係輿人以圍商<lb/>
宻昏而傅焉宵坎血加書偽與子儀子邉盟者商宻人<lb/>
懼曰秦取析矣戍人反矣乃降秦師秦師囚申公子儀<lb/>
息公子邊以歸楚令尹子玉追秦師弗及遂圍陳納頓<lb/>
子於頓　二十六年䕫子不祀祝融與鬻熊楚人讓之<lb/>
<pb n="KR2c0022_WYG_045-11a"/>
對曰我先王熊摯有疾鬼神弗赦而自竄於䕫吾是以<lb/>
失楚又何祀焉秋楚成得臣鬭宜申帥師滅䕫以䕫子<lb/>
歸　文公元年初楚子將以商臣為大子訪諸令尹子<lb/>
上子上曰君之齒未也而又多愛黜乃亂也楚國之舉<lb/>
恒在少者且是人也蠭目而豺聲忍人也不可立也弗<lb/>
聽既又欲立王子職而黜大子商臣商臣聞之而未察<lb/>
告其師潘崇曰若之何而察之潘崇曰享江芈而勿敬<lb/>
也從之江芈怒曰呼役夫宜君王之欲殺汝而立職也<lb/>
<pb n="KR2c0022_WYG_045-11b"/>
告潘崇曰信矣潘崇曰能事諸乎曰不能能行乎曰不<lb/>
能能行大事乎曰能冬十月以宫甲圍成王王請食熊<lb/>
蹯而死弗聽丁未王縊諡之曰靈不瞑曰成乃瞑穆王<lb/>
立以其為大子之室與潘崇使為大師且掌環列之尹<lb/>
　三年秋楚師圍江晉先僕伐楚以救江　冬晉以江<lb/>
故告於周王叔桓公晉陽處父伐楚以救江門於方城<lb/>
遇息公子朱而還　四年秋楚人滅江　五年六人叛<lb/>
楚即東夷秋楚成大心仲歸帥師滅六冬楚子燮滅蓼<lb/>
<pb n="KR2c0022_WYG_045-12a"/>
臧文仲聞六與蓼滅曰臯陶庭堅不祀忽諸徳之不建<lb/>
民之無援哀哉　十六年楚大饑戎伐其西南至於阜<lb/>
山師於大林又伐其東南至於陽丘以侵訾枝庸人帥<lb/>
羣蠻以叛楚麇人率百濮聚於選將伐楚於是申息之<lb/>
北門不啓楚人謀徙於阪髙蔿賈曰不可我能徃冦亦<lb/>
能徃不如伐庸夫麇與百濮謂我饑不能師故伐我也<lb/>
若我出師必懼而歸百濮離居將各走其邑誰暇謀人<lb/>
乃出師旬有五日百濮乃罷自廬以徃振廩同食次於<lb/>
<pb n="KR2c0022_WYG_045-12b"/>
句澨使廬戢黎侵庸及庸方城庸人逐之囚子揚窻三<lb/>
宿而逸曰庸師衆羣蠻聚焉不如復大師且起王卒合<lb/>
而後進師叔曰不可姑又與之遇以驕之彼驕我怒而<lb/>
後可克先君蚡冒所以服陘隰也又與之遇七遇皆北<lb/>
惟裨鯈魚人實逐之庸人曰楚不足與戰矣遂不設備<lb/>
楚子乘馹㑹師於臨品分為二隊子越自石溪子貝自<lb/>
仞以伐庸秦人巴人從楚師羣蠻從楚子盟遂滅庸<lb/>
宣公八年楚為衆舒叛故伐舒蓼滅之楚子疆之及滑<lb/>
<pb n="KR2c0022_WYG_045-13a"/>
汭盟吳越而還　成公九年冬十一月楚子重自陳伐<lb/>
莒圍渠丘渠丘城惡衆潰奔莒戊申楚入渠丘莒人囚<lb/>
楚公子平楚人曰勿殺吾歸而俘莒人殺之楚師圍莒<lb/>
莒城亦惡庚申莒潰楚遂入鄆莒無備故也君子曰恃<lb/>
陋而不備罪之大者也備豫不虞善之大者也莒恃其<lb/>
陋而不修城郭浹辰之間而楚克其三都無備也夫詩<lb/>
曰雖有絲麻無棄菅蒯雖有姬姜無棄蕉萃凡百君子<lb/>
莫不代匱言備之不可以已也　十七年舒庸人以楚<lb/>
<pb n="KR2c0022_WYG_045-13b"/>
師之敗也道吳人圍巢伐駕圍釐虺遂恃吳而不設備<lb/>
楚公子槖師襲舒庸滅之　襄公二十四年吳人為楚<lb/>
舟師之役故召舒鳩人舒鳩人叛楚楚子師於荒浦使<lb/>
沈尹夀與師祁犂讓之舒鳩子敬逆二子而告無之且<lb/>
請受盟二子復命王欲伐之薳子曰不可彼告不叛且<lb/>
請受盟而又伐之伐無罪也姑歸息民以待其卒卒而<lb/>
不貳吾又何求若猶叛我無辭有庸乃還　二十五年<lb/>
舒鳩人卒叛楚令子木伐之及離城吳人救之子木遽<lb/>
<pb n="KR2c0022_WYG_045-14a"/>
以右師先子疆息桓子捷子駢子盂帥左師以退吳人<lb/>
居其間七日子疆曰久將墊隘隘乃禽也不如速戰請<lb/>
以其私卒誘之簡師陳以待我我克則進奔則亦視之<lb/>
乃可以免不然必為吳禽從之五人以其私卒先擊吳<lb/>
師吳師奔登山以望見楚師不繼復逐之傳諸其軍簡<lb/>
師㑹之吳師大敗遂圍舒鳩舒鳩潰八月楚滅舒鳩楚<lb/>
子以滅舒鳩賞子木辭曰先大夫蔿子之功也以與蔿<lb/>
掩<lb/>
<pb n="KR2c0022_WYG_045-14b"/>
　　<hi>臣</hi>士竒曰楚為鬻熊之裔國於荆山至熊通始大<lb/>
　　吞滅小國僭稱王號天子使人賜胙曰鎮爾南方<lb/>
　　無侵中國未嘗比於冠帶諸侯之列也及其雄心<lb/>
　　弗戢狡焉啓疆漸且幅員數千里帶甲數十萬而<lb/>
　　燎原之火遂不可撲滅矣考其兼并之迹鄧始懼<lb/>
　　楚最先滅蔡哀侯繩息媯以語楚子而息滅遷權<lb/>
　　於那處而權滅弦恃齊慢楚而弦滅黃人不修楚<lb/>
　　貢而黃滅䕫子不祀祝融與鬻熊而䕫滅陽處父<lb/>
<pb n="KR2c0022_WYG_045-15a"/>
　　救江不克而江滅臯陶庭堅不祀而六與蓼滅羣<lb/>
　　蠻從楚而庸滅滑汭開疆而舒蓼滅恃吳不備而<lb/>
　　舒庸滅蒍掩賞功而舒鳩滅春秋滅國之最多者<lb/>
　　莫楚若矣外紀載楚文王得如黃之狗箘簵之矰<lb/>
　　以畋於雲夢三月不返又得舟之姬期年不聽朝<lb/>
　　保申一諫乃變行圖治兼國三十其國已不可考<lb/>
　　今按文王伐申因滅鄧申之滅不見於經然城濮<lb/>
　　之戰傳稱楚子入居於申及敗王使謂大夫若入<lb/>
<pb n="KR2c0022_WYG_045-15b"/>
　　其若申息之老何則申之淪於楚縣明甚夫先世<lb/>
　　帶礪之國碁布星羅南捍荆蠻而北為中原屏蔽<lb/>
　　者最大陳蔡其次申息其次江黃其次唐鄧而唐<lb/>
　　鄧尤偪處方城之外為楚門户自鄧亡而楚之兵<lb/>
　　申息受之申息亡而楚之兵江黃受之江黃亡而<lb/>
　　楚之兵陳蔡受之陳蔡不支而楚兵且交於上國<lb/>
　　矣當魯桓初立鄧侯不逺而來朝則其不安僻陋<lb/>
　　而慕戀諸夏之心可念也自楚勢漸張而蔡鄭為<lb/>
<pb n="KR2c0022_WYG_045-16a"/>
　　鄧之㑹内外强弱之大機係於此矣使陳蔡申息<lb/>
　　江黃唐鄧諸國誠能協心并力互為唇齒楚伐一<lb/>
　　國諸國提兵共擊之楚未必不震懾而自沮也夫<lb/>
　　隨之為國限在方城内於楚尤逼而能屢抗楚鋒<lb/>
　　獨為後亡况合諸國之力以相存救何楚之不敵<lb/>
　　乎乃㑹鄧之後絶不聞深謀逺慮使鄧首折而入<lb/>
　　於楚楚爰是目無諸姬乘破竹之勢北門啓而長<lb/>
　　淮以外無嵗不受兵誠失計也然楚自滅鄧縣申<lb/>
<pb n="KR2c0022_WYG_045-16b"/>
　　息殘江黃以至六蓼諸國無不兼并地幾半天下<lb/>
　　<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然懐問鼎之心而卒莫能遂者則封建相維之<lb/>
　　勢猶存而桓文攘斥之功為不可沒也<lb/>
　<lb/>
　<lb/>
　<lb/>
　<lb/>
　左傳紀事本末卷四十五<lb/>
</p>
<p>
</p>
  </div>
</body>
</text>
</TEI>
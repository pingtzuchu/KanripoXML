<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷四十三</head> <lb/>
    <p>
<pb n="KR2c0022_WYG_043-1a"/>
欽定四庫全書<lb/>
　左傳紀事本末卷四十三<lb/>
　　　　　　　　　　詹事府詹事高士竒撰<lb/>
　　鄭滅許<lb/>
隠公十一年鄭伯伐許遂入許使許大夫百里奉許叔<lb/>
以居許東偏<hi>詳見鄭莊强國</hi>　桓公十五年許叔入於許　成<lb/>
公三年夏許恃楚而不事鄭鄭子良伐許　四年冬十<lb/>
一月鄭公孫申帥師疆許田許人敗諸展陂鄭伯伐許<lb/>
<pb n="KR2c0022_WYG_043-1b"/>
取鉏任泠敦之田　五年夏許靈公愬鄭伯於楚　八<lb/>
年鄭伯將㑹晉師門於許東門大獲焉　十四年八月<lb/>
鄭子罕伐許敗焉戊戌鄭伯復伐許庚子入其郛許人<lb/>
平以叔申之封　十五年許靈公畏偪於鄭請遷於楚<lb/>
辛丑楚公子申遷許於葉　襄公十六年許男請遷於<lb/>
晉諸侯遂遷許許大夫不可晉人歸諸侯鄭子蟜聞將<lb/>
伐許遂相鄭伯以從諸侯之師　二十六年許靈公如<lb/>
楚請伐鄭曰師不興孤不歸矣八月卒於楚楚子伐鄭<lb/>
<pb n="KR2c0022_WYG_043-2a"/>
　昭公十八年楚左尹王子勝言於楚子曰許於鄭讐<lb/>
敵也而居楚地以不禮於鄭晉鄭方睦鄭若伐許而晉<lb/>
助之楚喪地矣君盍遷許許不專於楚鄭方有令政許<lb/>
曰余舊國也鄭曰余俘邑也葉在楚國方城外之蔽也<lb/>
土不可易國不可小許不可俘讐不可啓君其圖之楚<lb/>
子説冬楚子使王子勝遷許於析實白羽　十九年夏<lb/>
許悼公瘧五月戊辰飲大子止之藥卒大子奔晉書曰<lb/>
弑其君君子曰盡心力以事君舍藥物可也　冬葬許<lb/>
<pb n="KR2c0022_WYG_043-2b"/>
悼公<lb/>
　<hi>補逸</hi>公羊傳賊未討何以書葬不成於弑也曷為不成<lb/>
　於弑止進藥而藥殺也止進藥而藥殺則曷為加弑<lb/>
　焉爾譏子道之不盡也<lb/>
　穀梁傳不弑而曰弑責止也止曰我與夫弑者不立<lb/>
　乎其位以與其弟虺哭泣歠飦粥噎不容粒未踰年<lb/>
　而死故君子即止自責而責之也<lb/>
定公四年許遷於容城　六年春鄭滅許因楚敗也<lb/>
<pb n="KR2c0022_WYG_043-3a"/>
　　<hi>臣</hi>士竒曰許為太岳之裔國於舊許與鄭為鄰而<lb/>
　　鄭之所欲吞併以拓其封竟者也當魯隠之季㑹<lb/>
　　齊魯以入許使許叔處許西偏僅存其祀耳及桓<lb/>
　　公時鄭方有内難許叔乘機竊入非鄭意也而許<lb/>
　　又南附於楚數從伐鄭於是世為仇讐云夫鄭許<lb/>
　　脣齒之國也使鄭能盡睦鄰之禮挾許以從中國<lb/>
　　許豈甘折而入於楚哉乃恃强陵弱惟滅許之是<lb/>
　　務既取鉏任泠敦之田又平以叔申之封彈丸者<lb/>
<pb n="KR2c0022_WYG_043-3b"/>
　　許所餘有幾耶是以靈公兩訴於楚曰師不興孤<lb/>
　　不歸矣淚盡楚庭魂羇鄢郢慘惻至此其下喬而<lb/>
　　遷於幽谷也亦鄭之不善處許而為楚淵驅耳然<lb/>
　　許亦有失䇿焉當時許嘗請遷於晉夫遷晉愈於<lb/>
　　遷楚明甚而許大夫從中沮撓晉人歸諸侯其事<lb/>
　　遂寢乃即安於楚始而葉繼而白羽繼而容城流<lb/>
　　離困苦卒為鄭所滅而楚屬師徒撓敗不能救也<lb/>
　　許固不善擇音亦不能不深恨於鄭之相煎太急<lb/>
<pb n="KR2c0022_WYG_043-4a"/>
　　也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_043-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷四十三<lb/>
</p>
<p>
</p>
  </div>
</body>
</text>
</TEI>
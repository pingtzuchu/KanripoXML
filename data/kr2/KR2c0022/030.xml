<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷三十</head> <lb/>
    <p>
<pb n="KR2c0022_WYG_030-1a"/>
欽定四庫全書<lb/>
　左傳紀事本末卷三十<lb/>
　　　　　　　　　　詹事府詹事髙士竒撰<lb/>
　　晉楚弭兵<lb/>
襄公二十五年趙文子為政令薄諸侯之幣而重其禮<lb/>
穆叔見之謂穆叔曰自今以往兵其少弭矣齊崔慶新<lb/>
得政將求善於諸侯武也知楚令尹若敬行其禮道之<lb/>
以文辭以靖諸侯兵可以弭　楚薳子馮卒屈建為令<lb/>
<pb n="KR2c0022_WYG_030-1b"/>
尹屈蕩為莫敖　二十六年許靈公如楚請伐鄭曰師<lb/>
不興孤不歸矣八月卒於楚楚子曰不伐鄭何以求諸<lb/>
侯冬十月楚子伐鄭鄭人將禦之子産曰晉楚將平諸<lb/>
侯將和楚王是故昧於一來不如使逞而歸乃易成也<lb/>
夫小人之性釁於勇嗇於禍以足其性而求名焉者非<lb/>
國家之利也若何從之子展説不禦冦十二月乙酉入<lb/>
南里墮其城涉於樂氏門於師之梁縣門發獲九人焉<lb/>
涉於汜而歸而後葬許靈公　二十七年宋向戌善於<lb/>
<pb n="KR2c0022_WYG_030-2a"/>
趙文子又善於令尹子木欲弭諸侯之兵以為名如晉<lb/>
告趙孟趙孟謀於諸大夫韓宣子曰兵民之殘也財用<lb/>
之蠧小國之大菑也將或弭之雖曰不可必將許之弗<lb/>
許楚將許之以召諸侯則我失為盟主矣晉人許之如<lb/>
楚楚亦許之如齊齊人難之陳文子曰晉楚許之我焉<lb/>
得已且人曰弭兵而我弗許則固攜吾民矣將焉用之<lb/>
齊人許之告於秦秦亦許之皆告於小國為㑹於宋五<lb/>
月甲辰晉趙武至於宋丙午鄭良霄至六月丁未朔宋<lb/>
<pb n="KR2c0022_WYG_030-2b"/>
人享趙文子叔向為介司馬置折俎禮也仲尼使舉是<lb/>
禮也以為多文辭戊申叔孫豹齊慶封陳須無衛石惡<lb/>
至甲寅晉荀盈從趙武至丙辰邾悼公至壬戌楚公子<lb/>
黑肱先至成言於晉丁夘宋向戍如陳從子木成言於<lb/>
楚戊辰滕成公至子木謂向戌請晉楚之從交相見也<lb/>
庚午向戍復於趙孟趙孟曰晉楚齊秦匹也晉之不能<lb/>
於齊猶楚之不能於秦也楚君若能使秦君辱於敝邑<lb/>
寡君敢不固請於齊壬申左師復言於子木子木使馹<lb/>
<pb n="KR2c0022_WYG_030-3a"/>
謁諸王王曰釋齊秦他國請相見也秋七月戊寅左師<lb/>
至是夜也趙孟及子晳盟以齊言庚辰子木至自陳陳<lb/>
孔奐蔡公孫歸生至曹許之大夫皆至以藩為軍晉楚<lb/>
各處其偏伯夙謂趙孟曰楚氛甚惡懼難趙孟曰吾左<lb/>
還入於宋若我何　辛巳將盟於宋西門之外楚人衷<lb/>
甲伯州犂曰合諸侯之師以為不信無乃不可乎夫諸<lb/>
侯望信於楚是以來服若不信是棄其所以服諸侯也<lb/>
固請釋甲子木曰晉楚無信久矣事利而已苟得志焉<lb/>
<pb n="KR2c0022_WYG_030-3b"/>
焉用有信大宰退告人曰令尹將死矣不及三年求逞<lb/>
志而棄信志將逞乎志以發言言以出信信以立志參<lb/>
以定之信亡何以及三趙孟患楚衷甲以告叔向叔向<lb/>
曰何害也匹夫一為不信猶不可單斃其死若合諸侯<lb/>
之卿以為不信必不捷矣食言者不病非子之患也夫<lb/>
以信召人而以僭濟之必莫之與也安能害我且吾因<lb/>
宋以守病則夫能致死與宋致死雖倍楚可也子何懼<lb/>
焉又不及是曰弭兵以召諸侯而稱兵以害我吾庸多<lb/>
<pb n="KR2c0022_WYG_030-4a"/>
矣非所患也季武子使謂叔孫以公命曰視邾滕既而<lb/>
齊人請邾宋人請滕皆不與盟叔孫曰邾滕人之私也<lb/>
我列國也何故視之宋衛吾匹也乃盟故不書其族言<lb/>
違命也晉楚爭先晉人曰晉固為諸侯盟主未有先晉<lb/>
者也楚人曰子言晉楚匹也若晉常先是楚弱也且晉<lb/>
楚狎主諸侯之盟也久矣豈專在晉叔向謂趙孟曰諸<lb/>
侯歸晉之德只非歸其尸盟也子務徳無爭先且諸侯<lb/>
盟小國固必有尸盟者楚為晉細不亦可乎乃先楚人<lb/>
<pb n="KR2c0022_WYG_030-4b"/>
書先晉晉有信也壬午宋公兼享晉楚之大夫趙孟為<lb/>
客子木與之言弗能對使叔向侍言焉子木亦不能對<lb/>
也乙酉宋公及諸侯之大夫盟於蒙門之外子木問於<lb/>
趙孟曰范武子之德何如對曰夫子之家事治言於晉<lb/>
國無隱情其祝史陳信於鬼神無愧辭子木歸以語王<lb/>
王曰尚矣哉能歆神人宜其光輔五君以為盟主也子<lb/>
木又語王曰宜晉之伯也有叔向以佐其卿楚無以當<lb/>
之不可與爭晉荀盈遂如楚涖盟宋左師請賞曰請免<lb/>
<pb n="KR2c0022_WYG_030-5a"/>
死之邑公與之邑六十以示子罕子罕曰凡諸侯小國<lb/>
晉楚所以兵威之畏而後上下慈和慈和而後能安靖<lb/>
其國家以事大國所以存也無威則驕驕則亂生亂生<lb/>
必滅所以亡也天生五材民並用之廢一不可誰能去<lb/>
兵兵之設久矣所以威不軌而昭文德也聖人以興亂<lb/>
人以廢廢興存亡昏明之術皆兵之由也而子求去之<lb/>
不亦誣乎以誣道蔽諸侯罪莫大焉縱無大討而又求<lb/>
賞無厭之甚也削而投之左師辭邑向氏欲攻司城左<lb/>
<pb n="KR2c0022_WYG_030-5b"/>
師曰我將亡夫子存我徳莫大焉又可攻乎君子曰彼<lb/>
己之子邦之司直樂喜之謂乎何以恤我我其收之向<lb/>
戌之謂乎　楚薳罷如晉涖盟晉侯享之將出賦既醉<lb/>
叔向曰薳氏之有後於楚國也宜哉承君命不忘敏子<lb/>
蕩將知政矣敏以事君必能養民政其焉往　二十八<lb/>
年夏齊侯陳侯蔡侯北燕伯杞伯胡子沈子白狄朝於<lb/>
晉宋之盟故也齊侯將行慶封曰我不與盟何為於晉<lb/>
陳文子曰先事後賄禮也小事大未獲事焉從之如志<lb/>
<pb n="KR2c0022_WYG_030-6a"/>
禮也雖不與盟敢叛晉乎重丘之盟未可忘也子其勸<lb/>
行　蔡侯歸自晉入於鄭鄭伯享之不敬子産曰蔡侯<lb/>
其不免乎日其過此也君使子展迋勞於東門之外而<lb/>
傲吾曰猶將更之今還受享而惰乃其心也君小國事<lb/>
大國而惰傲以為己心將得死乎若不免必由其子其<lb/>
為君也淫而不父僑聞之如是者恒有子禍　孟孝伯<lb/>
如晉告將為宋之盟故如楚也　蔡侯之如晉也鄭伯<lb/>
使游吉如楚及漢楚人還之曰宋之盟君實親辱今吾<lb/>
<pb n="KR2c0022_WYG_030-6b"/>
子來寡君謂吾子姑還吾將使馹奔問諸晉而以告子<lb/>
大叔曰宋之盟君命將利小國而亦使安定其社稷鎮<lb/>
撫其民人以禮承天之休此君之憲令而小國之望也<lb/>
寡君是故使吉奉其皮幣以歲之不易聘於下執事今<lb/>
執事有命曰女何與政令之有必使而君棄而封守跋<lb/>
涉山川䝉犯霜露以逞君心小國將君是望敢不唯命<lb/>
是聽無乃非盟載之言以闕君徳而執事有不利焉小<lb/>
國是懼不然其何勞之敢憚子大叔歸復命告子展曰<lb/>
<pb n="KR2c0022_WYG_030-7a"/>
楚子將死矣不修其政德而貪昧於諸侯以逞其願欲<lb/>
久得乎周易有之在復䷗之頤䷚曰迷復凶其楚<lb/>
子之謂乎欲復其願而棄其本復歸無所是為迷復能<lb/>
無凶乎君其往也送葬而歸以快楚心楚不幾十年未<lb/>
能恤諸侯也吾乃休吾民矣裨竈曰今兹周王及楚子<lb/>
皆將死歲棄其次而旅於明年之次以害鳥帑周楚惡<lb/>
之　鄭游吉如晉告將朝於楚以從宋之盟子産相鄭<lb/>
伯以如楚舍不為壇外僕言曰昔先大夫相先君適四<lb/>
<pb n="KR2c0022_WYG_030-7b"/>
國未嘗不為壇自是至今亦皆循之今子草舍無乃不<lb/>
可乎子産曰大適小則為壇小適大茍舍而已焉用壇<lb/>
僑聞之大適小有五美宥其罪戾赦其過失救其菑患<lb/>
賞其德刑教其不及小國不困懷服如歸是故作壇以<lb/>
昭其功宣告後人無怠於徳小適大有五惡説其罪戾<lb/>
請其不足行其政事共其職貢從其時命不然則重其<lb/>
幣帛以賀其福而弔其凶皆小國之禍也焉用作壇以<lb/>
昭其禍所以告子孫無昭禍焉可也　為宋之盟故公<lb/>
<pb n="KR2c0022_WYG_030-8a"/>
及宋公陳侯鄭伯許男如楚公過鄭鄭伯不在及漢楚<lb/>
康王卒公欲反叔仲昭伯曰我楚國之為豈為一人行<lb/>
也子服惠伯曰君子有逺慮小人從邇饑寒之不恤誰<lb/>
遑其後不如姑歸也叔孫穆子曰叔仲子專之矣子服<lb/>
子始學者也榮成伯曰逺圖者忠也公遂行宋向戍曰<lb/>
我一人之為非為楚也飢寒之不恤誰能恤楚姑歸而<lb/>
息民待其立君而為之備宋公遂反　楚屈建卒趙文<lb/>
子喪之如同盟禮也　二十九年春王正月公在楚釋<lb/>
<pb n="KR2c0022_WYG_030-8b"/>
不朝正於廟也楚人使公親襚公患之穆叔曰袚殯而<lb/>
襚則布幣也乃使巫以桃茢先袚殯楚人弗禁既而悔<lb/>
之　夏四月葬楚康王公及陳侯鄭伯許男送葬至於<lb/>
西門之外諸侯之大夫皆至於墓　三十一年十二月<lb/>
北宫文子相衛襄公以如楚宋之盟故也　昭公元年<lb/>
楚公子圍聘於鄭遂㑹於虢尋宋之盟也祁午謂趙文<lb/>
子曰宋之盟楚人得志於晉今令尹之不信諸侯之所<lb/>
聞也子弗戒懼又如宋子木之信稱於諸侯猶詐晉而<lb/>
<pb n="KR2c0022_WYG_030-9a"/>
駕焉况不信之尤者乎楚重得志於晉晉之恥也子相<lb/>
晉國以為盟主於今七年矣再合諸侯三合大夫服齊<lb/>
狄寧東夏平秦亂城淳于師徒不頓國家不罷民無謗<lb/>
讟諸侯無怨天無大災子之力也有令名矣而終之以<lb/>
恥午也是懼吾子其不可以不戒文子曰武受賜矣然<lb/>
宋之盟子木有禍人之心武有仁人之心是楚所以駕<lb/>
於晉也今武猶是心也楚又行僭非所害也武將信以<lb/>
為本循而行之譬如農夫是穮是蓘雖有饑饉必有豐<lb/>
<pb n="KR2c0022_WYG_030-9b"/>
年且吾聞之能信不為人下吾未能也詩曰不僭不賊<lb/>
鮮不為則信也能為人則者不為人下矣吾不能是難<lb/>
楚不為患楚令尹圍請用牲讀舊書加於牲上而已晉<lb/>
人許之　季武子伐莒取鄆莒人告於㑹楚告於晉曰<lb/>
尋盟未退而魯伐莒凟齊盟請戮其使樂桓子相趙文<lb/>
子欲求貨於叔孫而為之請使請帶焉弗與梁其踁曰<lb/>
貨以藩身子何愛焉叔孫曰諸侯之㑹衛社稷也我以<lb/>
貨免魯必受師是禍之也何衛之為人之有牆以蔽惡<lb/>
<pb n="KR2c0022_WYG_030-10a"/>
也牆之隙壞誰之咎也衛而惡之吾又甚焉雖怨季孫<lb/>
魯國何罪叔出季處有自來矣吾又誰怨然鮒也賄弗<lb/>
與不已召使者裂裳帛而與之曰帶其褊矣趙孟聞之<lb/>
曰臨患不忘國忠也思難不越官信也圖國忘死貞也<lb/>
謀主三者義也有是四者又可戮乎乃請諸楚曰魯雖<lb/>
有罪其執事不辟難畏威而敬命矣子若免之以勸左<lb/>
右可也若子之羣吏處不辟汚出不逃難其何患之有<lb/>
患之所生汚而不治難而不守所由來也能是二者又<lb/>
<pb n="KR2c0022_WYG_030-10b"/>
何患焉不靖其能其誰從之魯叔孫豹可謂能矣請免<lb/>
之以靖能者子㑹而赦有罪又賞其賢諸侯其誰不欣<lb/>
焉望楚而歸之視逺如邇疆埸之邑一彼一此何常之<lb/>
有王伯之令也引其封疆而樹之官舉之表旗而著之<lb/>
制令過則有刑猶不可壹於是乎虞有三苗夏有觀扈<lb/>
商有姺邳周有徐奄自無令王諸侯逐進狎主齊盟其<lb/>
又可壹乎恤大舍小足以為盟主又焉用之封疆之削<lb/>
何國蔑有主齊盟者誰能辨焉吳濮有釁楚之執事豈<lb/>
<pb n="KR2c0022_WYG_030-11a"/>
其顧盟莒之疆事楚勿與知諸侯無煩不亦可乎莒魯<lb/>
爭鄆為日久矣茍無大害於其社稷可無亢也去煩宥<lb/>
善莫不競勸子其圖之固請諸楚楚人許之乃免叔孫<lb/>
　　<hi>臣</hi>士竒曰自晉楚爭伯而宇下苦戰鬭不休至是<lb/>
　　師武謀臣力殫智索亦倦而思息㑹趙文子善於<lb/>
　　令尹子木而宋向戍又與二子交從而約劑其間<lb/>
　　此弭兵之好所自來也夫兵者民之殘而財用之<lb/>
　　蠧也使晉楚齊秦果能罷兵結好誰曰非數世之<lb/>
<pb n="KR2c0022_WYG_030-11b"/>
　　利然而兵之不可去也久矣宋子罕責左師之言<lb/>
　　甚為明晰况弭兵則必使信而楚可信乎西門㰱<lb/>
　　而子木衷甲以爭伯州犂止之而不聽也其言曰<lb/>
　　事利而已茍得志焉焉用有信則當始事而楚人<lb/>
　　之狡已見矣向令趙武亦猶子木則西門之外且<lb/>
　　為戰壘弭兵之約安在哉且其中尤有大不便者<lb/>
　　楚負淫名於天下非一日矣諸侯雖畏其勢而竊<lb/>
　　從之其心猶畏伯主之議其後也楚即奄然受諸<lb/>
<pb n="KR2c0022_WYG_030-12a"/>
　　侯之成其心亦必有所顧畏而不安也自好合使<lb/>
　　成令諸侯之従交見於楚而内外無復辨冠履任<lb/>
　　其倒置矣所以紊大防而蔑大分者莫此為甚故<lb/>
　　當時欲弭兵則必令楚削去僭號修其職貢於周<lb/>
　　而後與之為好可也不如是則楚必不可邇楚必<lb/>
　　不可邇則兵必不可弭今乃舍其禦楚之具進荆<lb/>
　　蠻於壇坫使中原冠帶之邦相率而朝焉即魯公<lb/>
　　之親襚為辱亦大矣諸大夫暗於大較貪虛名而<lb/>
<pb n="KR2c0022_WYG_030-12b"/>
　　忘實害子罕雖知兵之不可弭而不知其所以不<lb/>
　　可弭者在楚不在兵也於虢之㑹仍讀舊書趙武<lb/>
　　終守弭兵之信葢亦賢者然使楚得狎主諸侯視<lb/>
　　先大夫之戮力以攘楚者不有恧耶尋盟未退而<lb/>
　　魯即伐莒不信之尤先自中國開之於楚乎何誅<lb/>
　<lb/>
　<lb/>
　左傳紀事本末卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷二</head> <lb/>
    <p>
<pb n="KR2c0022_WYG_002-1a"/>
欽定四庫全書<lb/>
　左傳紀事本末卷二<lb/>
　　　　　　　　　　詹事府詹事髙士竒撰<lb/>
　　桓王伐鄭<lb/>
隠公三年鄭武公莊公為平王卿士王貳于虢鄭伯怨<lb/>
王王曰無之故周鄭交質王子狐為質于鄭鄭公子忽<lb/>
為質于周王崩周人將畀虢公政四月鄭祭足帥師取<lb/>
温之麥秋又取成周之禾周鄭交惡君子曰信不由中<lb/>
<pb n="KR2c0022_WYG_002-1b"/>
質無益也明恕而行要之以禮雖無有質誰能間之茍<lb/>
有明信澗谿沼沚之毛蘋蘩蕰藻之菜筐筥錡釡之器<lb/>
潢汙行潦之水可薦于鬼神可羞于王公而况君子結<lb/>
二國之信行之以禮又焉用質風有采蘩采蘋雅有行<lb/>
葦泂酌昭忠信也　六年鄭伯如周始朝桓王也王不<lb/>
禮焉周桓公言于王曰我周之東遷晉鄭焉依善鄭以<lb/>
勸來者猶懼不蔇况不禮焉鄭不來矣　八年夏虢公<lb/>
忌父始作卿士于周　八月丙戌鄭伯以齊人朝王禮<lb/>
<pb n="KR2c0022_WYG_002-2a"/>
也　十一年王取鄔劉蒍邘之田于鄭而與鄭人蘇忿<lb/>
生之田温原絺樊隰郕攅茅向盟州陘隤懐君子是以<lb/>
知桓王之失鄭也恕而行之德之則也禮之經也已弗<lb/>
能有而以與人人之不至不亦宜乎　桓公五年王奪<lb/>
鄭伯政鄭伯不朝秋王以諸侯伐鄭鄭伯禦之王為中<lb/>
軍虢公林父將右軍蔡人衞人屬焉周公黒肩將左軍<lb/>
陳人屬焉鄭子元請為左拒以當蔡人衞人為右拒以<lb/>
當陳人曰陳亂民莫有鬭心若先犯之必奔王卒顧之<lb/>
<pb n="KR2c0022_WYG_002-2b"/>
必亂蔡衞不枝固將先奔既而萃于王卒可以集事從<lb/>
之曼伯為右拒祭仲足為左拒原繁髙渠彌以中軍奉<lb/>
公為魚麗之陳先偏後伍伍承彌縫戰于繻葛命二拒<lb/>
曰旝動而鼓蔡衞陳皆奔王卒亂鄭師合以攻之王卒<lb/>
大敗祝耼射王中肩王亦能軍祝耼請從之公曰君子<lb/>
不欲多上人况敢陵天子乎茍自救也社稷無隕多矣<lb/>
夜鄭伯使祭足勞王且問左右　七年夏盟向求成于<lb/>
鄭既而背之秋鄭人齊人衞人伐盟向王遷盟向之民<lb/>
<pb n="KR2c0022_WYG_002-3a"/>
于郟<lb/>
　　<hi>臣</hi>士竒曰鄭桓公死驪山之亂其子武公及武公<lb/>
　　之子莊公相繼為王朝卿士國于虢鄶之間無逺<lb/>
　　天室周之東遷固嘗依之其地親而功大誠難遽<lb/>
　　冺平王暱于虢公欲授之政周人不能裁以大義<lb/>
　　卒踐其言此交惡之所由始也夫臣子之于君父<lb/>
　　信而見疑忠而被疎則益負罪引慝積其忠誠以<lb/>
　　冀一旦之悔悟而已乃上下相要愛子出質君臣<lb/>
<pb n="KR2c0022_WYG_002-3b"/>
　　之分等于敵國左氏直稱周鄭葢深疾鄭伯之不<lb/>
　　臣也及虢公柄用祭仲悍然稱麥禾之戈目中尚<lb/>
　　有天子耶春秋世諸侯放恣而用兵王室者自鄭<lb/>
　　莊始滅理犯分甘舉父祖之勤勞而盡棄之悖已<lb/>
　　甚矣桓王繼立銜麥禾之怨來朝不答固失不念<lb/>
　　舊惡之義與善鄭以勸來者之權取鄔劉蒍邘之<lb/>
　　田而償以所必不得桓王所以處鄭者誠不能無<lb/>
　　過乃鄭遂鞅鞅廢述職之禮曽不思要言質子取<lb/>
<pb n="KR2c0022_WYG_002-4a"/>
　　麥取禾敢施之天子不顧其難堪王禮少不愜意<lb/>
　　而以無禮報之臣誼之謂何至天子總帥六師問<lb/>
　　罪境上不歸死司寇頓首伏辜遽興師而與之抗<lb/>
　　逞子元之狡謀縱祝耼之狂矢向使王不能軍此<lb/>
　　際寧有天日耶至請從而不許托不敢陵天子之<lb/>
　　名夜使祭足勞王且問左右飾殷勤曲謹之節而<lb/>
　　其玩弄王室如股掌情罪益彰矣當日者以天子<lb/>
　　之兵加以四國雲附之旅豈不能覆一鄭乃徒敗<lb/>
<pb n="KR2c0022_WYG_002-4b"/>
　　軍奔王威幾頓葢虢為王所暱其奔也力不贍也<lb/>
　　非有貳心于鄭也若陳蔡衞則實無鬭志望旗而<lb/>
　　靡疑有同類之懼焉唐世諸藩鎮合兵討賊往往<lb/>
　　徘徊觀望不欲盡力意亦如此故繻葛之敗蔡衞<lb/>
　　陳亦不為無罪也胡文定嘉其從王未之察耳<lb/>
　<lb/>
　<lb/>
　左傳紀事本末卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷十五</head> <lb/>
    <p>
<pb n="KR2c0022_WYG_015-1a"/>
欽定四庫全書<lb/>
　左傳紀事本末卷十五<lb/>
　　　　　　　　　　詹事府詹事高士竒撰<lb/>
　　孔子仕魯<hi>仲木由端  賜</hi>　<hi>冉求高柴</hi>
定公十年春及齊平夏公會齊侯于祝其實夾谷孔丘<lb/>
相犂彌言於齊侯曰孔丘知禮而無勇若使萊人以兵<lb/>
刼魯侯必得志焉齊侯從之孔丘以公退曰士兵之兩<lb/>
君合好而裔夷之俘以兵亂之非齊君所以命諸侯也<lb/>
<pb n="KR2c0022_WYG_015-1b"/>
裔不謀夏夷不亂華俘不干盟兵不偪好於神為不祥<lb/>
於德為愆義於人為失禮君必不然齊侯聞之遽辟之<lb/>
將盟齊人加于載書曰齊師出竟而不以甲車三百乘<lb/>
從我者有如此盟孔丘使兹無還揖對曰而不反我汶<lb/>
陽之田吾以共命者亦如之齊侯將享公孔丘謂梁丘<lb/>
據曰齊魯之故吾子何不聞焉事既成矣而又享之是<lb/>
勤執事也且犧象不出門嘉樂不野合饗而既具是棄<lb/>
禮也若其不具用秕稗也用秕稗君辱棄禮名惡子盍<lb/>
<pb n="KR2c0022_WYG_015-2a"/>
圖之夫享所以昭德也不昭不如其已也乃不果享齊<lb/>
人來歸鄆讙龜陰之田　十二年夏仲由為季氏宰將<lb/>
墮三都於是叔孫氏墮郈季氏將墮費公山不狃叔孫<lb/>
輒帥費人以襲魯公與三子入于季氏之宮登武子之<lb/>
臺費人攻之弗克入及公側仲尼命申句須樂頎下伐<lb/>
之費人北國人追之敗諸姑蔑二子奔齊遂墮費將墮<lb/>
成公斂處父謂孟孫墮成齊人必至于北門且成孟氏<lb/>
之保障也無成是無孟氏也子偽不知我將不墮冬十<lb/>
<pb n="KR2c0022_WYG_015-2b"/>
二月公圍成弗克　哀公七年公㑹呉于鄫太宰嚭召<lb/>
季康子康子使子貢辭太宰嚭曰國君道長而大夫不<lb/>
出門此何禮也對曰豈以為禮畏大國也大國不以禮<lb/>
命於諸侯茍不以禮豈可量也寡君既共命焉其老豈<lb/>
敢棄其國大伯端委以治周禮仲雍嗣之斷髪文身臝<lb/>
以為飾豈禮也哉有由然也　十一年春齊為鄎故國<lb/>
書高無㔻帥師伐我及清季孫謂其宰冉求曰齊師在<lb/>
清必魯故也若之何求曰一子守二子從公禦諸竟季<lb/>
<pb n="KR2c0022_WYG_015-3a"/>
孫曰不能求曰居封疆之間季孫告二子二子不可求<lb/>
曰若不可則君無出一子帥師背城而戰不屬者非魯<lb/>
人也魯之羣室衆於齊之兵車一室敵車優矣子何患<lb/>
焉二子之不欲戰也宜政在季氏當子之身齊人伐魯<lb/>
而不能戰子之恥也大不列於諸侯矣季孫使從於朝<lb/>
俟於黨氏之溝武叔呼而問戰焉對曰君子有逺慮小<lb/>
人何知懿子强問之對曰小人慮材而言量力而共者<lb/>
也叔武曰是謂我不成丈夫也退而蒐乘孟孺子洩帥<lb/>
<pb n="KR2c0022_WYG_015-3b"/>
右師顔羽御邴洩為右冉求帥左師管周父御樊遲為<lb/>
右季孫曰須也弱有子曰就用命焉季氏之甲七千冉<lb/>
有以武城人三百為己徒卒老㓜守官次于雩門之外<lb/>
五日右師從之公叔務人見保者而泣曰事充政重上<lb/>
不能謀士不能死何以治民吾既言之矣敢不勉乎師<lb/>
及齊師戰于郊齊師自稷曲師不踰溝樊遲曰非不能<lb/>
也不信子也請三刻而踰之如之衆從之師入齊軍右<lb/>
師奔齊人從之陳瓘陳莊渉泗孟之側後入以為殿抽<lb/>
<pb n="KR2c0022_WYG_015-4a"/>
矢策其馬曰馬不進也林不狃之伍曰走乎不狃曰誰<lb/>
不如曰然則止乎不狃曰惡賢徐歩而死師獲甲首八<lb/>
十齊人不能師宵諜曰齊人遁冉有請從之三季孫弗<lb/>
許孟孺子語人曰我不如顔羽而賢於邴洩子羽銳敏<lb/>
我不欲戰而能黙洩曰驅之公為與其嬖僮汪錡乘皆<lb/>
死皆殯孔子曰能執干戈以衛社稷可無殤也冉有用<lb/>
矛於齊師故能入其軍孔子曰義也　孔文子之將攻<lb/>
大叔也訪於仲尼仲尼曰胡簋之事則甞學之矣甲兵<lb/>
<pb n="KR2c0022_WYG_015-4b"/>
之事未之聞也退命駕而行曰鳥則擇木木豈能擇鳥<lb/>
文子遽止之曰圉豈敢度其私訪衛國之難也將止魯<lb/>
人以幣召之乃歸　季孫欲以田賦使冉有訪諸仲尼<lb/>
仲尼曰丘不識也三發卒曰子為國老待子而行若之<lb/>
何子之不言也仲尼不對而私於冉有曰君子之行也<lb/>
度以禮施取其厚事舉其中斂從其薄如是則以丘亦<lb/>
足矣若不度於禮而貪冒無厭則雖以田賦將又不足<lb/>
且子季孫若欲行而法則周公之典在若欲苟而行又<lb/>
<pb n="KR2c0022_WYG_015-5a"/>
何訪焉弗聽　十有二年春用田賦　公㑹呉于橐臯<lb/>
呉子使大宰嚭請尋盟公不欲使子貢對曰盟所以周<lb/>
信也故心以制之玉帛以奉之言以結之明神以要之<lb/>
寡君以為苟有盟焉弗可改也已若猶可改日盟何益<lb/>
今吾子曰必尋盟若可尋也亦可寒也乃不尋盟　呉<lb/>
徵㑹于衛初衛人殺呉行人且姚而懼謀於行人子羽<lb/>
子羽曰呉方無道無乃辱吾君不如止也子木曰呉方<lb/>
無道國無道必棄疾於人呉雖無道猶足以患衛徃也<lb/>
<pb n="KR2c0022_WYG_015-5b"/>
長木之斃無不摽也國狗之瘈無不噬也而况大國乎<lb/>
秋衛侯會呉于鄖公及衛侯宋皇瑗盟而卒辭呉盟呉<lb/>
人籓衛侯之舍子服景伯謂子貢曰夫諸侯之會事既<lb/>
畢矣侯伯致禮地主歸餼以相辭也今呉不行禮於衛<lb/>
而籓其君舍以難之子盍見大宰乃請束錦以行語及<lb/>
衛故大宰嚭曰寡君願事衛君衛君之來也緩寡君懼<lb/>
故將止之子貢曰衛君之來必謀於其衆其衆或欲或<lb/>
否是以緩來其欲來者子之黨也其不欲來者子之讎<lb/>
<pb n="KR2c0022_WYG_015-6a"/>
也若執衛君是墮黨而崇讎也夫墮子者得其志矣且<lb/>
合諸侯而執衛君誰敢不懼墮黨崇讎而懼諸侯或者<lb/>
難以霸乎大宰嚭說乃舍衛侯衛侯歸效夷言子之尚<lb/>
㓜曰君必不免其死於夷乎執焉而又說其言從之固<lb/>
矣　十四年春西狩於大野叔孫氏之車子鉏商獲麟<lb/>
以為不祥以賜虞人仲尼觀之曰麟也然後取之　小<lb/>
邾射以句繹來奔曰使季路要我吾無盟矣使子路子<lb/>
路辭季康子使冉有謂之曰千乘之國不信其盟而信<lb/>
<pb n="KR2c0022_WYG_015-6b"/>
子之言子何辱焉對曰魯有事於小邾不敢問故死其<lb/>
城下可也彼不臣而濟其言是義之也由弗能　甲午<lb/>
齊陳恒弑其君壬于舒州孔丘三日齊而請伐齊三公<lb/>
曰魯為齊弱久矣子之伐之將若之何對曰陳恒弑其<lb/>
君民之不與者半以魯之衆加齊之半可克也公曰子<lb/>
告季孫孔子辭退而告人曰吾以從大夫之後也故不<lb/>
敢不言　十五年秋齊陳瓘如楚過衛仲由見之曰天<lb/>
或者以陳氏為斧斤既斵喪公室而他人有之不可知<lb/>
<pb n="KR2c0022_WYG_015-7a"/>
也其使終饗之亦不可知也若善魯以待時不亦可乎<lb/>
何必惡焉子玉曰然吾受命矣子使告我弟冬及齊平<lb/>
　衛孔圉取太子蒯聵之姊生悝孔氏之豎渾良夫長<lb/>
而美孔文子卒通于内太子在戚孔姬使之焉太子與<lb/>
之盟為請于伯姬閏月良夫與太子入舍于孔氏之外<lb/>
圃昬二人䝉衣而乘適伯姬氏孔伯姬杖戈而先太子<lb/>
與五人介輿豭從之迫孔悝於厠遂刼以登臺欒寧將<lb/>
飲酒聞亂使告季子季子將入遇子羔將出季子曰吾<lb/>
<pb n="KR2c0022_WYG_015-7b"/>
姑至焉子羔曰弗及不踐其難季子曰食焉不辟其難<lb/>
子羔遂出子路入太子聞之懼下石乞孟黶敵子路以<lb/>
戈擊之斷纓子路曰君子死冠不免結纓而死孔子聞<lb/>
衛亂曰柴也其來由也死矣　十六年夏四月己丑孔<lb/>
丘卒公誄之曰旻天不弔不憗遺一老俾屏余一人以<lb/>
在位煢㷀余在疚嗚呼哀哉尼父無自律子贛曰君其<lb/>
不没於魯乎夫子之言曰禮失則昬名失則愆失志為<lb/>
昬失所為愆生不能用死而誄之非禮也稱一人非名<lb/>
<pb n="KR2c0022_WYG_015-8a"/>
也君兩失之　二十一年秋八月公及齊侯邾子盟于<lb/>
顧齊人責稽首因歌之曰魯人之臯數年不覺使我高<lb/>
蹈惟其儒書以為二國憂是行也公先至於陽榖齊閭<lb/>
丘息曰君辱舉玉趾以在寡君之軍羣臣將傳遽以告<lb/>
寡君比其復也君無乃勤為僕人之未次請除館於舟<lb/>
道辭曰敢勤僕人<lb/>
　<hi>發明</hi>按儒書一言豈非孔子之遺風尚足以折衝而禦<lb/>
　侮耶<lb/>
<pb n="KR2c0022_WYG_015-8b"/>
　　<hi>臣</hi>士竒曰天之生孔子為天下萬世也非為魯也<lb/>
　　故魯卒不得而用之然而聖人大可為之兆已畧<lb/>
　　見于魯矣夾谷之㑹犂彌言于齊侯曰孔丘知禮<lb/>
　　而無勇若以萊人刼魯侯必得志焉吁孔子豈無<lb/>
　　勇者哉聖人所以勝天下者理而已仁義足以為<lb/>
　　甲胄忠信足以為干櫓故曾子謂子襄曰吾甞聞<lb/>
　　大勇于夫子矣自反而不縮雖褐寛博吾不惴焉自<lb/>
　　反而縮千萬人吾徃矣大勇者理勝之謂也登壇<lb/>
<pb n="KR2c0022_WYG_015-9a"/>
　　數語而裔俘卻兵車拒野享罷久縕之三田不待<lb/>
　　兵革而自歸魯于時不誠赫然一變其積弱之舊<lb/>
　　哉夫鄰封震慴而内之蝥賊不除則公室欲張而<lb/>
　　不得也為是申大都不耦國家富不藏甲之制墮<lb/>
　　三都翦羽翼揮申須之戈從容以定變誅亂政之<lb/>
　　首次第以改絃當是時使不以彼婦之口中沮其<lb/>
　　用俾至于朞月三年東周之治豈徒託諸空言哉<lb/>
　　惜乎魯之不能用也諸弟子多才多藝文武兼資<lb/>
<pb n="KR2c0022_WYG_015-9b"/>
　　由之信義著于諸侯至以千乘之國不信于盟而<lb/>
　　重其言三都之墮由實左右之賜也掉三寸之舌<lb/>
　　屢抗長蛇之吻康子不出門敦槃不再設藩舍之<lb/>
　　衛君獲有寧宇而于郊稷曲之役遲也慫恿之求<lb/>
　　也用矛以入之柴雖懦其儒行亦足以光重魯國<lb/>
　　則不可謂聖賢之無益于時也若夫田賦用而微<lb/>
　　詞以示箴舒州弑而抗聲以請討聖人雖老不得<lb/>
　　志何甞㤀心當世者傷麟道窮兩楹告夢生不能<lb/>
<pb n="KR2c0022_WYG_015-10a"/>
　　用死乃誄之誠可惜也雖然聖人之生非為魯也<lb/>
　　為天下萬世也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_015-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷十五<lb/>
</p>
<p>
</p>
  </div>
</body>
</text>
</TEI>
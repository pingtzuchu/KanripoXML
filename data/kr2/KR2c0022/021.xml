<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷二十一</head> <lb/>
    <p>
<pb n="KR2c0022_WYG_021-1a"/>
欽定四庫全書<lb/>
　左傳紀事本末卷二十一<lb/>
　　　　　　　　　　詹事府詹事高士竒撰<lb/>
　　崔慶之亂<lb/>
宣公十年夏齊惠公卒崔杼有寵於惠公高國畏其偪<lb/>
也公卒而逐之奔衛書曰崔氏非其罪也且告以族不<lb/>
以名凡諸侯之大夫違告於諸侯曰某氏之守臣某失<lb/>
守宗廟敢告所有玉帛之使者則告不然則否　成公<lb/>
<pb n="KR2c0022_WYG_021-1b"/>
十七年齊慶克通于聲孟子與婦人䝉衣乗輦而入于<lb/>
閎鮑牽見之以告國武子武子召慶克而謂之慶克久<lb/>
不出而告夫人曰國子謫我夫人怒國子相靈公以㑹<lb/>
高鮑處守及還將至閉門而索客孟子訴之曰高鮑將<lb/>
不納君而立公子角國子知之秋七月壬寅刖鮑牽而<lb/>
逐高無咎無咎奔莒高弱以盧叛齊人來召鮑國而立<lb/>
之初鮑國去鮑氏而來為施孝叔臣施氏卜宰匡句須<lb/>
吉施氏之宰有百室之邑與匡句須邑使為宰以譲鮑<lb/>
<pb n="KR2c0022_WYG_021-2a"/>
國而致邑焉施孝叔曰子實吉對曰能與忠良吉孰大<lb/>
焉鮑國相施氏忠故齊人取以為鮑氏後仲尼曰鮑莊<lb/>
子之知不如葵葵猶能衛其足<lb/>
　<hi>攷證</hi>家語樊遲問於孔子曰鮑牽事齊君執政不撓可<lb/>
　謂忠矣而君刖之其為至闇乎孔子曰古之仕者國<lb/>
　有道則盡忠以輔之國無道則退身以避之今鮑莊<lb/>
　子食於淫亂之朝不量主之明暗以受大刑是智之<lb/>
　不如葵葵猶能衛其足<lb/>
<pb n="KR2c0022_WYG_021-2b"/>
冬齊侯使崔杼為大夫使慶克佐之帥師圍盧國佐從<lb/>
諸侯圍鄭以難請而歸遂如盧師殺慶克以榖叛齊侯<lb/>
與之盟于徐闗而復之十二月盧降使國勝告難于晉<lb/>
待命于清　十八年春齊為慶氏之難故甲申晦齊侯<lb/>
使士華免以戈殺國佐于内宮之朝師逃于夫人之宮<lb/>
書曰齊殺其大夫國佐棄命專殺以榖叛故也使清人<lb/>
殺國勝國弱來奔王湫奔萊慶封為大夫慶佐為司冦<lb/>
既齊侯反國弱使嗣國氏禮也　襄公十年三月癸丑<lb/>
<pb n="KR2c0022_WYG_021-3a"/>
齊高厚相大子光以先會諸侯于鍾離不敬士莊子曰<lb/>
高子相大子以會諸侯將社稷是衛而皆不敬棄社稷<lb/>
也其將不免乎　十八年冬十月會于魯濟同伐齊齊<lb/>
侯禦諸平陰　十九年齊侯娶于魯曰顔懿姬無子其<lb/>
姪鬷聲姬生光以為太子諸子仲子戎子戎子嬖仲子<lb/>
生牙屬諸戎子戎子請以為太子許之仲子曰不可廢<lb/>
常不祥間諸侯難光之立也列於諸侯矣今無故而廢<lb/>
之是專黜諸侯而以難犯不祥也君必悔之公曰在我<lb/>
<pb n="KR2c0022_WYG_021-3b"/>
而已遂東太子光使高厚傅牙以為太子夙沙衛為少<lb/>
傅齊侯疾崔杼㣲逆光疾病而立之光殺戎子尸諸朝<lb/>
非禮也婦人無刑雖有刑不在朝市夏五月壬辰晦齊<lb/>
靈公卒莊公即位執公子牙於句瀆之丘以夙沙衛易<lb/>
已衛奔高唐以叛　八月齊崔杼殺高厚於灑藍而兼<lb/>
其室書曰齊殺其大夫從君於昏也　齊慶封圍高唐<lb/>
弗克冬十一月齊侯圍之見衛在城上號之乃下問守<lb/>
備焉以無備告揖之乃登聞師將傅食高唐人殖綽工<lb/>
<pb n="KR2c0022_WYG_021-4a"/>
僂會夜縋納師醢衛于軍　二十一年春齊侯使慶佐<lb/>
為大夫復討公子牙之黨執公子買于句瀆之丘公子<lb/>
鉏來奔叔孫還奔燕　秋晉欒盈出奔楚　冬會于商<lb/>
任錮欒氏也齊侯衛侯不敬叔向曰二君者必不免會<lb/>
朝禮之經也禮政之輿也政身之守也怠禮失政失政<lb/>
不立是以亂也　齊莊公朝指殖綽郭最曰是寡人之<lb/>
雄也州綽曰君以為雄誰敢不雄然臣不敏平陰之役<lb/>
先二子鳴莊公為勇爵殖綽郭最欲與焉州綽曰東閭<lb/>
<pb n="KR2c0022_WYG_021-4b"/>
之役臣左驂迫還於門中識其枚數其可以與於此乎<lb/>
公曰子為晉君也對曰臣為𨽻新然二子者譬於禽獸<lb/>
臣食其肉而寢處其皮矣　二十二年秋欒盈自楚適<lb/>
齊晏平仲言於齊侯曰商任之會受命于晉今納欒氏<lb/>
將安用之小所以事大信也失信不立君其圖之弗聽<lb/>
退告陳文子曰君人執信臣人執共忠信篤敬上下同<lb/>
之天之道也君自棄也弗能久矣　冬會于沙隨復錮<lb/>
欒氏也欒盈猶在齊晏子曰禍將作矣齊將伐晉不可<lb/>
<pb n="KR2c0022_WYG_021-5a"/>
以不懼　二十三年夏晉將嫁女于吳齊侯使析歸父<lb/>
媵之以藩載欒盈及其士納諸曲沃　秋齊侯伐衛先<lb/>
驅榖榮御王孫揮召揚為右申驅成秩御莒恒申鮮虞<lb/>
之傅摯為右曹開御戎晏父戎為右貳廣上之登御邢<lb/>
公盧蒲癸為右啓牢成御襄罷師狼蘧疏為右胠商子<lb/>
車御侯朝桓跳為右大殿商子游御夏之御㓂崔如為<lb/>
右燭庸之越駟乗自衛將遂伐晉晏平仲曰君恃勇力<lb/>
以伐盟主若不濟國之福也不徳而有功憂必及君崔<lb/>
<pb n="KR2c0022_WYG_021-5b"/>
杼諫曰不可臣聞之小國間大國之敗而毁焉必受其<lb/>
咎君其圖之弗聽陳文子見崔武子曰將如君何武子<lb/>
曰吾言於君君弗聽也以為盟主而利其難羣臣若急<lb/>
君於何有子姑止之文子退告其人曰崔子將死乎謂<lb/>
君甚而又過之不得其死過君以義猶自抑也况以惡<lb/>
乎齊侯遂伐晉取朝歌為二隊入孟門登太行張武軍<lb/>
於熒庭戍郫卲封少水以報平陰之役乃還趙勝帥東<lb/>
陽之師以追之獲晏氂八月叔孫豹帥師救晉次于雍<lb/>
<pb n="KR2c0022_WYG_021-6a"/>
榆禮也　冬晉人克欒盈于曲沃　齊侯還自晉不入<lb/>
遂襲莒門于且于傷股而退明日將復戰期于壽舒杞<lb/>
殖華還載甲夜入且于之隧宿于莒郊明日先遇莒子<lb/>
於蒲侯氏莒子重賂之使無死曰請有盟華周對曰貪<lb/>
貨棄命亦君所惡也昏而受命日未中而棄之何以事<lb/>
君莒子親鼓之從而伐之獲杞梁莒人行成齊侯歸遇<lb/>
杞梁之妻於郊使弔之辭曰殖之有罪何辱命焉若免<lb/>
於罪猶有先人之敝廬在下妾不得與郊弔齊侯弔諸<lb/>
<pb n="KR2c0022_WYG_021-6b"/>
其室<lb/>
　<hi>補逸</hi>説苑齊莊公且伐莒為車五乗之賔而杞梁華舟<lb/>
　獨不與焉故歸而不食其母曰汝生而無義死而無<lb/>
　名則雖非五乗孰不汝笑也汝生而有義死而有名<lb/>
　則五乗之賔盡汝下也趣食乃行杞梁華舟同車侍<lb/>
　於莊公而行至莒莒人逆之杞梁華舟下鬭獲甲首<lb/>
　三百莊公止之曰子止與子同齊國杞梁華舟曰君<lb/>
　為五乗之賔而舟梁不與焉是少吾勇也臨敵涉難<lb/>
<pb n="KR2c0022_WYG_021-7a"/>
　止我以利是汚吾行也深入多殺者臣之事也齊國<lb/>
　之利非吾所知也遂進鬭壊軍陷陳三軍弗敢當至<lb/>
　莒城下莒人以炭置地二人立有間不能入隰侯重<lb/>
　為右曰吾聞古之士犯患渉難者其去遂於物也來<lb/>
　吾踰子隰侯重杖楯伏炭二子乗而入顧而哭之華<lb/>
　舟後息杞梁曰汝無勇乎何哭之久也華舟曰吾豈<lb/>
　無勇哉是其勇與我同也而先吾死是以哀之莒人<lb/>
　曰子母死與子同莒國杞梁華舟曰去國歸敵非忠<lb/>
<pb n="KR2c0022_WYG_021-7b"/>
　臣也去長受賜非正行也且雞鳴而期日中而忘之<lb/>
　非信也深入多殺者臣之事也莒國之利非吾所知<lb/>
　也遂進鬭殺二十七人而死其妻聞之而哭城為之<lb/>
　阤而隅為之崩<lb/>
　列女傳杞梁之妻無子内外皆無五屬之親既無所<lb/>
　歸乃枕其夫之尸於城下而哭内諴動人道路過者<lb/>
　莫不為之揮涕十日而城為之崩既葬曰吾何歸矣<lb/>
　上則無父中則無夫下則無子内無所依以見吾誠<lb/>
<pb n="KR2c0022_WYG_021-8a"/>
　外無所倚以立吾節吾豈能更二哉遂赴淄水而死<lb/>
二十四年春孟孝伯侵齊晉故也　夏齊侯既伐晉而<lb/>
懼將欲見楚子楚子使薳啓疆如齊聘且請期齊社蒐<lb/>
軍實使客觀之陳文子曰齊將有㓂吾聞之兵不戢必<lb/>
取其族　秋齊侯聞將有晉師使陳無宇從薳啓疆如<lb/>
楚辭且乞師崔杼帥師送之遂伐莒侵介根　八月會<lb/>
于夷儀將以伐齊水不克　冬楚子伐鄭以救齊門于<lb/>
東門次于棘澤諸侯還救鄭楚子自棘澤還使薳啓疆<lb/>
<pb n="KR2c0022_WYG_021-8b"/>
帥師送陳無宇　齊人城郟　二十五年春齊崔杼帥<lb/>
師伐我北鄙以報孝伯之師也公患之使告于晉孟公<lb/>
綽曰崔子將有大志不在病我必速歸何患焉其來也<lb/>
不㓂使民不嚴異於他日齊師徒歸　齊棠公之妻東<lb/>
郭偃之姊也東郭偃臣崔武子棠公死偃御武子以弔<lb/>
焉見棠姜而美之使偃取之偃曰男女辨姓今君出自<lb/>
丁臣出自桓不可武子筮之遇困☱☵之大過☳☴史<lb/>
皆曰吉示陳文子文子曰夫從風風隕妻不可娶也且<lb/>
<pb n="KR2c0022_WYG_021-9a"/>
其繇曰困于石據于蒺藜入于其宫不見其妻凶困于<lb/>
石徃不濟也據于蒺藜所恃傷也入于其宫不見其妻<lb/>
凶無所歸也崔子曰嫠也何害先夫當之矣遂取之莊<lb/>
公通焉驟如崔氏以崔子之冠賜人侍者曰不可公曰<lb/>
不為崔子其無冠乎崔子因是又以其間伐晉也曰晉<lb/>
必將報欲弑公以説于晉而不獲閒公鞭侍人賈舉而<lb/>
又近之乃為崔子閒公夏五月莒為且于之役故莒子<lb/>
朝于齊甲戌饗諸北郭崔子稱疾不視事乙亥公問崔<lb/>
<pb n="KR2c0022_WYG_021-9b"/>
子遂從姜氏姜入于室與崔子自側户出公拊楹而歌<lb/>
侍人賈舉止衆從者而入閉門甲興公登臺而請弗許<lb/>
請盟弗許請自刃於廟弗許皆曰君之臣杼疾病不能<lb/>
聽命近於公宫陪臣干掫有淫者不知二命公踰牆又<lb/>
射之中股反隊遂弑之賈舉州綽邴師公孫敖封具鐸<lb/>
父襄伊僂堙皆死祝佗父祭於高唐至復命不説弁而<lb/>
死於崔氏申蒯侍漁者退謂其宰曰爾以帑免我將死<lb/>
其宰曰免是反子之義也與之皆死崔氏殺鬷蔑于平<lb/>
<pb n="KR2c0022_WYG_021-10a"/>
陰晏子立於崔氏之門外其人曰死乎曰獨吾君也乎<lb/>
哉吾死也曰行乎曰吾罪也乎哉吾亡也曰歸乎曰君<lb/>
死安歸君民者豈以陵民社稷是主臣君者豈為其口<lb/>
實社稷是養故君為社稷死則死之為社稷亡則亡之<lb/>
若為己死而為己亡非其私暱誰敢任之且人有君而<lb/>
弑之吾焉得死之而焉得亡之將庸何歸門啓而入枕<lb/>
尸股而哭興三踊而出人謂崔子必殺之崔子曰民之<lb/>
望也舍之得民盧蒲癸奔晉王何奔莒<lb/>
<pb n="KR2c0022_WYG_021-10b"/>
　<hi>補逸</hi>晏子晏子為莊公臣言大用毎朝賜爵益邑俄而<lb/>
　不用毎朝致邑與爵爵邑盡退朝而乗嘳然而歎終<lb/>
　而笑其僕曰何歎笑相從數也晏子曰吾歎也哀吾<lb/>
　君不免於難吾笑也喜吾自得也吾亦無死矣崔杼<lb/>
　果弑莊公晏子立崔杼之門門啓而入崔子曰子何不<lb/>
　死子何不死晏子曰禍始吾不在也禍終吾不知也<lb/>
　吾何為死且吾聞之以亡為行者不足以存君以死<lb/>
　為義者不足以立功嬰豈其婢子也哉其縊而從之<lb/>
<pb n="KR2c0022_WYG_021-11a"/>
　也遂袒免坐枕君尸而哭興三踊而出　崔杼既弑<lb/>
　莊公而立景公杼與慶封相之刼諸將軍大夫及顯<lb/>
　士庶人於大宫之坎上令無得不盟者為壇三仞埳<lb/>
　其下以甲千列環其内外盟者皆脱劍而入惟晏子<lb/>
　不肻崔杼許之有敢不盟者㦸拘其頸劍承其心令<lb/>
　自盟曰不與崔慶而與公室者受其不祥言不疾指<lb/>
　不至血者死所殺七人次及晏子晏子奉桮血仰天<lb/>
　歎曰嗚呼崔子為無道而弑其君不與公室而與崔<lb/>
<pb n="KR2c0022_WYG_021-11b"/>
　慶者受此不祥俛而飲血崔杼謂晏子曰子變子言<lb/>
　則齊國吾與子共之子不變子言㦸既在脰劍既在<lb/>
　心維子圖之也晏子曰刼吾以刃而失其志非勇也<lb/>
　回吾以利而倍其君非義也崔子子獨不為天討乎<lb/>
　詩云莫莫葛虆施於條枚愷悌君子求福不回今嬰<lb/>
　且可以回而求福乎曲刃鉤之直兵推之嬰不革矣<lb/>
　崔杼將殺之或曰不可子以子之君無道而殺之今<lb/>
　其臣有道之士也又從而殺之不可以為教矣崔子<lb/>
<pb n="KR2c0022_WYG_021-12a"/>
　遂舍之晏子曰若大夫為大不仁而為小仁焉有中<lb/>
　乎趨出授綏而乗其僕將馳晏子撫其手曰徐之疾<lb/>
　不必生徐不必死鹿生於野命懸於厨嬰命有繫矣<lb/>
　按之成節而後去詩云彼己之子舍命不渝晏子之<lb/>
　謂也<lb/>
　韓詩外傳齊崔杼弑莊公荆蒯芮使晉而反其僕曰<lb/>
　君之無道也四隣諸侯莫不聞也以夫子而死之不<lb/>
　亦難乎荆蒯芮曰善哉而言也早言我能諫諫而不<lb/>
<pb n="KR2c0022_WYG_021-12b"/>
　用我能去今既不諫又不去吾聞之食其食死其事<lb/>
　吾既食亂君之食又安得治君而死之遂驅車而入<lb/>
　死其事僕曰人有亂君猶必死之我有治長可無死<lb/>
　乎乃結轡自刎於車上君子聞之曰荆蒯苪可謂守<lb/>
　節死義矣僕夫則無為死也猶飲食而遇毒也詩曰<lb/>
　夙夜匪懈以事一人荆先生之謂也易曰不恒其徳<lb/>
　或承之羞僕夫之謂也<lb/>
　説苑齊人弑其君魯襄公援戈而起曰孰臣而敢殺<lb/>
<pb n="KR2c0022_WYG_021-13a"/>
　其君乎師懼曰夫齊君治之不能任之不肖縱一人<lb/>
　之欲以虐萬夫之性非所以立君也其身死自取之<lb/>
　也今君不愛萬夫之命而傷一人之死奚其過也其<lb/>
　臣已無道矣其君亦不足惜也<lb/>
叔孫宣伯之在齊也叔孫還納其女於靈公嬖生景公<lb/>
丁丑崔杼立而相之慶封為左相盟國人於大宫曰所<lb/>
不與崔慶者晏子仰天歎曰嬰所不唯忠於君利社稷<lb/>
者是與有如上帝乃歃辛巳公與大夫及莒子盟大史<lb/>
<pb n="KR2c0022_WYG_021-13b"/>
書曰崔杼弑其君崔子殺之其弟嗣書而死者二人其<lb/>
弟又書乃舍之南史氏聞大史盡死執簡以徃聞既書<lb/>
矣乃還閭丘嬰以帷縛其妻而載之與申鮮虞乗而出<lb/>
鮮虞推而下之曰君昏不能匡危不能救死不能死而<lb/>
知匿其暱其誰納之行及弇中將舍嬰曰崔慶其追我<lb/>
鮮虞曰一與一誰能懼我遂舍枕轡而寢食馬而食駕<lb/>
而行出弇中謂嬰曰速驅之崔慶之衆不可當也遂來<lb/>
奔崔氏側莊公于北郭丁亥葬諸士孫之里四翣不蹕<lb/>
<pb n="KR2c0022_WYG_021-14a"/>
下車七乗不以兵甲　晉侯濟自泮會于夷儀伐齊以<lb/>
報朝歌之役齊人以莊公説使隰鉏請成　秋七月己<lb/>
巳同盟于重丘齊成故也<lb/>
　<hi>補逸</hi>晏子晏子臣於莊公公不説飲酒令召晏子晏子<lb/>
　至入門公令樂人奏歌曰已哉已哉寡人不能説也<lb/>
　爾何來為晏子入坐樂人三奏然後知其為己也遂<lb/>
　起北面坐地公曰夫子從席曷為坐地晏子對曰嬰<lb/>
　聞訟夫坐地今嬰將與君訟敢毋坐地乎嬰聞之衆<lb/>
<pb n="KR2c0022_WYG_021-14b"/>
　而無義彊而無禮好勇而惡賢者禍必及其身若公<lb/>
　者之謂矣且嬰言不用願請身去遂趨而歸管籥其<lb/>
　家者納之公財在外者斥之市曰君子有力於民則<lb/>
　進爵不辭貴富無力於民而旅食不惡貧賤遂徒行<lb/>
　而東耕於海濵居數年果有崔杼之難<lb/>
二十七年春齊慶封來聘其車美孟孫謂叔孫曰慶季<lb/>
之車不亦美乎叔孫曰豹聞之服美不稱必以惡終美<lb/>
車何為叔孫與慶封食不敬為賦相䑕亦不知也　齊<lb/>
<pb n="KR2c0022_WYG_021-15a"/>
崔杼生成及彊而寡娶東郭姜生明東郭姜以孤入曰<lb/>
棠旡咎與東郭偃相崔氏崔成有疾而廢之而立明成<lb/>
請老于崔崔子許之偃與无咎弗予曰崔宗邑也必在<lb/>
宗主成與彊怒將殺之告慶封曰夫子之身亦子所知<lb/>
也唯旡咎與偃是從父兄莫得進矣大恐害夫子敢以<lb/>
告慶封曰子姑退吾圖之告盧蒲嫳盧蒲嫳曰彼君之<lb/>
讐也天或者將棄彼矣彼實家亂子何病焉崔之薄慶<lb/>
之厚也他日又告慶封曰茍利夫子必去之難吾助女<lb/>
<pb n="KR2c0022_WYG_021-15b"/>
九月庚辰崔成崔彊殺東郭偃棠旡咎於崔氏之朝崔<lb/>
子怒而出其衆皆逃求人使駕不得使圉人駕寺人御<lb/>
而出且曰崔氏有福止余猶可遂見慶封慶封曰崔慶<lb/>
一也是何敢然請為子討之使盧蒲嫳帥甲以攻崔氏<lb/>
崔氏堞其宮而守之弗克使國人助之遂滅崔氏殺成<lb/>
與彊而盡俘其家其妻縊嫳復命於崔子且御而歸之<lb/>
至則無歸矣乃縊崔明夜辟諸大墓辛巳崔明來奔慶<lb/>
封當國　二十八年齊慶封好田而耆酒與慶舍政則<lb/>
<pb n="KR2c0022_WYG_021-16a"/>
以其内實遷于盧蒲嫳氏易内而飲酒數日國遷朝焉<lb/>
使諸亡人得賊者以告而反之故反盧蒲癸癸臣子之<lb/>
有寵妻之慶舍之士謂盧蒲癸曰男女辨姓子不辟宗<lb/>
何也曰宗不余辟余獨焉辟之賦詩斷章余取所求焉<lb/>
惡識宗癸言王何而反之二人皆嬖使執寢戈而先後<lb/>
之公膳日雙雞饔人竊更之以鶩御者知之則去其肉<lb/>
而以其洎饋子雅子尾怒慶封告盧蒲嫳盧蒲嫳曰譬<lb/>
之如禽獸吾寢處之矣使析歸父告晏平仲平仲曰嬰<lb/>
<pb n="KR2c0022_WYG_021-16b"/>
之衆不足用也知無能謀也言弗敢出有盟可也子家<lb/>
曰子之言云又焉用盟告北郭子車子車曰人各有以<lb/>
事君非佐之所能也陳文子謂桓子曰禍將作矣吾其<lb/>
何得對曰得慶氏之木百車於莊文子曰可愼守也已<lb/>
盧蒲癸王何卜攻慶氏示子之兆曰或卜攻讐敢獻其<lb/>
兆子之曰克見血冬十月慶封田于萊陳無宇從丙辰<lb/>
文子使召之請曰無宇之母疾病請歸慶季卜之示之<lb/>
兆曰死奉龜而泣乃使歸慶嗣聞之曰禍將作矣謂子<lb/>
<pb n="KR2c0022_WYG_021-17a"/>
家速歸禍作必於嘗歸猶可及也子家弗聽亦無悛志<lb/>
子息曰亡矣幸而獲在吳越陳無宇濟水而戕舟發梁<lb/>
盧蒲姜謂癸曰有事而不告我必不捷矣癸告之姜曰<lb/>
夫子愎莫之止將不出我請止之癸曰諾十一月乙亥<lb/>
嘗于大公之廟慶舍蒞事盧蒲姜告之且止之弗聽曰<lb/>
誰敢者遂如公麻嬰為尸慶奊為上獻盧蒲癸王何執<lb/>
寢戈慶氏以其甲環公宫陳氏鮑氏之圉人為優慶氏<lb/>
之馬善驚士皆釋甲束馬而飲酒且觀優至於魚里欒<lb/>
<pb n="KR2c0022_WYG_021-17b"/>
高陳鮑之徒介慶氏之甲子尾抽桷擊扉三盧蒲癸自<lb/>
後刺子之王何以戈擊之解其左肩猶援廟桷動於甍<lb/>
以俎壺投殺人而後死遂殺慶繩麻嬰公懼鮑國曰羣<lb/>
臣為君故也陳須無以公歸税服而如内宫慶封歸遇<lb/>
告亂者丁亥伐西門弗克還伐北門克之入伐内宫弗<lb/>
克反陳于嶽請戰弗許遂來奔獻車於季武子美澤可<lb/>
以鑑展莊叔見之曰車甚澤人必瘁宜其亡也叔孫穆<lb/>
子食慶封慶封汜祭穆子不説使工為之誦茅鴟亦不<lb/>
<pb n="KR2c0022_WYG_021-18a"/>
知既而齊人來讓奔吳吳勾餘予之朱方聚其族焉而<lb/>
居之富於其舊子服惠伯謂叔孫曰天殆富淫人慶封<lb/>
又富矣穆子曰善人富謂之賞淫人富謂之殃天其殃<lb/>
之也其將聚而殱旃<lb/>
　<hi>補逸</hi>韓非子慶封為亂于齊而欲走越其族人曰晉近<lb/>
　奚不之晉慶封曰越逺利以避難族人曰變是心也<lb/>
　居晉而可不變是心也雖逺越其可以安乎<lb/>
崔氏之亂喪羣公子故鉏在魯叔孫還在燕賈在句瀆<lb/>
<pb n="KR2c0022_WYG_021-18b"/>
之丘及慶氏亡皆召之具其器用而反其邑焉與晏子<lb/>
弼殿其鄙六十弗受子尾曰富人之所欲也何獨弗欲<lb/>
對曰慶氏之邑足欲故亡吾邑不足欲也益之以弼殿<lb/>
乃足欲足欲亡無日矣在外不得宰吾一邑不受弼殿<lb/>
非惡富也恐失富也且夫富如布帛之有幅焉為之制<lb/>
度使無遷也夫民生厚而用利於是乎正徳以幅之使<lb/>
無黜嫚謂之幅利利過則為敗吾不敢貪多所謂幅也<lb/>
與北郭佐邑六十受之與子雅邑辭多受少與子尾邑<lb/>
<pb n="KR2c0022_WYG_021-19a"/>
受而稍致之公以為忠故有寵釋盧蒲嫳于北竟求崔<lb/>
杼之尸將戮之不得叔孫穆子曰必得之武王有亂十<lb/>
人崔杼其有乎不十人不足以葬既崔氏之臣曰與我<lb/>
其拱璧吾獻其柩於是得之十二月乙亥朔齊人遷莊<lb/>
公殯於大寢以其棺尸崔杼於市國人猶知之皆曰崔<lb/>
子也　二十九年二月癸卯齊人葬莊公於北郭　昭<lb/>
公三年秋齊侯田於莒盧蒲嫳見泣且請曰余髪如此<lb/>
種種余奚能為公曰諾吾告二子歸而告之子尾欲復<lb/>
<pb n="KR2c0022_WYG_021-19b"/>
之子雅不可曰彼其髪短而心甚長其或寢處我矣九<lb/>
月子雅放盧蒲嫳于北燕　四年秋七月楚子以諸侯<lb/>
伐吳使屈申圍朱方八月甲申克之執齊慶封而盡滅<lb/>
其族<hi>餘見楚靈王之亂</hi>
　<hi>補逸</hi>吕氏春秋崔杼與慶封謀殺齊莊公莊公死更立<lb/>
　景公崔杼相之慶封又欲殺崔杼而代之相於是㧻<lb/>
　崔杼之子令之爭後崔杼之子相與私鬭崔杼徃見<lb/>
　慶封而告之慶封謂崔杼曰且留吾將興甲以殺之<lb/>
<pb n="KR2c0022_WYG_021-20a"/>
　因令盧蒲嫳興甲以誅之盡殺崔杼之妻子及支屬<lb/>
　燒其室屋報崔杼曰吾已誅之矣崔杼歸無歸因而<lb/>
　自絞也慶封相景公景公苦之慶封出獵景公與陳<lb/>
　無宇公孫竈公孫蠆誅封慶封以其屬鬭不勝走如<lb/>
　魯齊人以為讓又去魯而如吳王予之朱方荆靈王<lb/>
　聞之率諸侯以攻吳圍朱方拔之得慶封負之斧質<lb/>
　以徇于諸侯軍因令其呼之曰毋或如齊慶封弑其<lb/>
　君而弱其孤以亡其大夫乃殺之<lb/>
<pb n="KR2c0022_WYG_021-20b"/>
　　<hi>臣</hi>士竒曰國家之所倚賴者世臣棄世臣而使羣<lb/>
　　小間之未有不及于禍敗者也高國齊之世臣而<lb/>
　　鮑氏自叔牙援立桓公亦有功世族也崔慶二氏<lb/>
　　特踈賤者耳使與政柄而國氏高氏鮑氏以一婦<lb/>
　　人之䜛覆宗夷族誠可為深歎也慶克通于聲孟<lb/>
　　醜迹外宣鮑牽憤而言之國武子以是被謫棄位<lb/>
　　而姣者毒搆其中靈公不察索客之由刖鮑牽而<lb/>
　　走無咎遂使倒行逆施高弱為盜據之臣國佐受<lb/>
<pb n="KR2c0022_WYG_021-21a"/>
　　擅誅之辟彼昏若此雖有衛足之智安能亢宗也<lb/>
　　戎子欲立子牙而高厚為之傅莊公反正修郄高<lb/>
　　氏崔杼阿其㫖殺之灑藍而兼有其室葢自是崔<lb/>
　　慶愈强而齊國之大家幾盡矣何怪其弑君淫酗<lb/>
　　禍亂相隨屬而無所致難于其間也崔杼有寵惠<lb/>
　　公高國畏其偪而逐之葢亦逆知後世之患者屏<lb/>
　　虎窮山惟恐不逺而又進而狎之恃其不噬難矣<lb/>
　　莊公徳其援己使之為政而已復不君納伯國之<lb/>
<pb n="KR2c0022_WYG_021-21b"/>
　　逋逃以挑其怒又重之以干戈恃外援而不事盟<lb/>
　　主崔杼曾無所匡救一意從䛕彼已豫畜一剚刃<lb/>
　　之狡童以謝大國之討己乃乗廢置而弄其權况<lb/>
　　乎又有棠姜之事巧與相値也身被惡名著之史<lb/>
　　册杼罪不勝誅而後知高國之畏偪誠非過計矣<lb/>
　　慶封助成弑逆崔杼倚之杼生成及彊而以棠姜<lb/>
　　之前子入使主家政廢成而立姜子明成又請老<lb/>
　　于崔不得謀于慶封討殺二子杼也憤之慶封因<lb/>
<pb n="KR2c0022_WYG_021-22a"/>
　　是盡滅崔氏之室杼無所歸卒符蒺藜之占杼乃<lb/>
　　今而知人之殺其子亦如已之殺人子乎灑藍之<lb/>
　　恨應亦少快不獨莊公矣慶封委政慶舍荒淫無<lb/>
　　度自恃舍之勇足以彈壓亡人於是莊公之黨復<lb/>
　　集而舍麤疎剛愎劍在其頸而猶不悟卒死盧蒲<lb/>
　　嫳之手夫盧蒲嫳者莊公之黨人也前者慶封用<lb/>
　　之以屠滅崔氏今復假手以剪覆慶氏倚伏相尋<lb/>
　　昭昭不爽慶封雖幸逃死朱方卒就楚靈之鉞觀<lb/>
<pb n="KR2c0022_WYG_021-22b"/>
　　崔慶相戕禍端報反之機大類羿浞已事螳螂黄<lb/>
　　雀之喻信足為奸雄亂賊之炯戒也盧蒲嫳﨑嶇<lb/>
　　隠忍臣役慶舍欲為莊公復讐壻于慶而又賊之<lb/>
　　其志苦其謀狡矣髪短心長放之北燕有以也慶<lb/>
　　舍之女知有夫而不知有父安可與杞梁妻同日<lb/>
　　語哉<lb/>
　<lb/>
　左傳紀事本末卷二十一<lb/>
</p>
<p>
</p>
  </div>
</body>
</text>
</TEI>
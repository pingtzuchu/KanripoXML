<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷三十二</head> <lb/>
    <p>
<pb n="KR2c0022_WYG_032-1a"/>
欽定四庫全書<lb/>
　左傳紀事本末卷三十二<lb/>
　　　　　　　　　　詹事府詹事髙士竒撰<lb/>
　　晉并戎狄<hi>詳文襄伯業者不復重載  長狄附</hi>
僖公八年晉里克帥師梁由靡御虢射為右以敗狄於<lb/>
采桑梁由靡曰狄無恥從之必大克里克曰懼之而已<lb/>
無速衆狄虢射曰期年狄必至示之弱矣夏狄伐晉報<lb/>
采桑之役也復期月　十六年秋狄侵晉取狐㕑受鐸<lb/>
<pb n="KR2c0022_WYG_032-1b"/>
涉汾及昆都因晉敗也　二十二年初平王之東遷也<lb/>
辛有適伊川見披髪而祭於野者曰不及百年此其戎<lb/>
乎其禮先亡矣秋秦晉遷陸渾之戎於伊川　文公十<lb/>
一年鄋瞞侵齊遂伐我公卜使叔孫得臣追之吉侯叔<lb/>
夏御莊叔緜房甥為右富父終甥駟乗　冬十月甲午<lb/>
敗狄於鹹獲長狄僑如富父終甥摏其喉以戈殺之埋<lb/>
其首於子駒之門以命宣伯初宋武公之世鄋瞞伐宋<lb/>
司徒皇父帥師禦之耏班御皇父充石公子穀甥為右<lb/>
<pb n="KR2c0022_WYG_032-2a"/>
司冦牛父駟乘以敗狄於長丘獲長狄緣斯皇父之二<lb/>
子死焉宋公於是以門賞耏班使食其征謂之耏門晉<lb/>
之滅潞也獲僑如之弟焚如齊襄公之二年鄋瞞伐齊<lb/>
齊王子成父獲其弟榮如埋其首於周首之北門衞人<lb/>
獲其季弟簡如鄋瞞由是遂亡　宣公六年秋赤狄伐<lb/>
晉圍懷及邢丘晉侯欲伐之中行桓子曰使疾其民以<lb/>
盈其貫將可殪也周書曰殪戎殷此類之謂也　七年<lb/>
夏赤狄侵晉取向陰之禾　十一年晉郤成子求成於<lb/>
<pb n="KR2c0022_WYG_032-2b"/>
衆狄衆狄疾赤狄之役遂服於晉秋會於欑函衆狄服<lb/>
也是行也諸大夫欲召狄郤成子曰吾聞之非德莫如<lb/>
勤非勤何以求人能勤有繼其從之也詩曰文王既勤<lb/>
止文王猶勤况寡德乎　十三年秋赤狄伐晉及清先<lb/>
縠召之也　十五年潞子嬰兒之夫人晉景公之姊也<lb/>
酆舒為政而殺之又傷潞子之目晉侯將伐之諸大夫<lb/>
皆曰不可酆舒有三儁才不如待後之人伯宗曰必伐<lb/>
之狄有五罪儁才雖多何補焉不祀一也耆酒二也棄<lb/>
<pb n="KR2c0022_WYG_032-3a"/>
仲章而奪黎氏地三也虐我伯姬四也傷其君目五也<lb/>
怙其儁才而不以茂德兹益罪也後之人或者將敬奉<lb/>
德義以事神人而申固其命若之何待之不討有罪曰<lb/>
將待後後有辭而討焉毋乃不可乎夫恃才與衆亡之<lb/>
道也商紂由之故滅天反時為災地反物為妖民反德<lb/>
為亂亂則妖災生故文反正為乏盡在狄矣晉侯從之<lb/>
六月癸卯晉荀林父敗赤狄於曲梁辛亥滅潞酆舒奔<lb/>
衞衞人歸諸晉晉人殺之　秋七月壬午晉侯治兵於<lb/>
<pb n="KR2c0022_WYG_032-3b"/>
稷以略狄土立黎侯而還　晉侯賞桓子狄臣千室亦<lb/>
賞士伯以𤓰衍之縣曰吾獲狄土子之功也微子吾喪<lb/>
伯氏矣　十六年春晉士會帥師滅赤狄甲氏及留吁<lb/>
鐸辰　成公三年晉郤克衞孫良夫伐廧咎如討赤狄<lb/>
之餘焉廧咎如潰上失民也　昭公元年晉中行穆子<lb/>
敗無終及羣狄於大原崇卒也將戰魏舒曰彼徒我車<lb/>
所遇又阨以什共車必克困諸阨又克請皆卒自我始<lb/>
乃毁車以為行五乘為三伍荀呉之嬖人不肯即卒斬<lb/>
<pb n="KR2c0022_WYG_032-4a"/>
以徇為五陳以相離兩於前伍於後專為右角參為左<lb/>
角偏為前拒以誘之翟人笑之未陳而薄之大敗之<lb/>
十二年晉荀呉偽會齊師者假道於鮮虞遂入昔陽秋<lb/>
八月壬午滅肥以肥子緜臯歸　晉伐鮮虞因肥之役<lb/>
也　十三年鮮虞人聞晉師之悉起也而不警邊且不<lb/>
修備晉荀呉自著雍以上軍侵鮮虞及中人驅衝競大<lb/>
獲而歸　十五年晉荀呉帥師伐鮮虞圍鼓鼓人或請<lb/>
以城叛穆子弗許左右曰師徒不勤而可以獲城何故<lb/>
<pb n="KR2c0022_WYG_032-4b"/>
不為穆子曰吾聞諸叔向曰好惡不愆民知所適事無<lb/>
不濟或以吾城叛吾所甚惡也人以城來吾獨何好焉<lb/>
賞所甚惡若所好何若其弗賞是失信也何以庇民力<lb/>
能則進否則退量力而行吾不可以欲城而邇姦所喪<lb/>
滋多使鼓人殺叛人而繕守備圍鼓三月鼓人或請降<lb/>
使其民見曰猶有食色姑脩而城軍吏曰獲城而弗取<lb/>
勤民而頓兵何以事君穆子曰吾以事君也獲一邑而<lb/>
教民怠將焉用邑邑以賈怠不如完舊賈怠無卒棄舊<lb/>
<pb n="KR2c0022_WYG_032-5a"/>
不祥鼓人能事其君我亦能事吾君率義不爽好惡不<lb/>
愆城可獲而民知義所有死命而無二心不亦可乎鼓<lb/>
人告食竭力盡而後取之克鼔而反不戮一人以鼓子<lb/>
䳒鞮歸　十七年晉侯使屠蒯如周請有事於雒與三<lb/>
塗萇𢎞謂劉子曰客容猛非祭也其伐戎乎陸渾氏甚<lb/>
睦於楚必是故也君其備之乃警戎備九月丁卯晉荀<lb/>
呉帥師涉自棘津使祭史先用牲於雒陸渾人弗知師<lb/>
從之庚午遂滅陸渾數之以其貳於楚也陸渾子奔楚<lb/>
<pb n="KR2c0022_WYG_032-5b"/>
其衆奔甘鹿周大獲宣子夢文公攜荀呉而授之陸渾<lb/>
故使穆子帥師獻俘於文宫　二十一年公如晉及河<lb/>
鼓叛晉晉將伐鮮虞故辭公　二十二年晉之取鼓也<lb/>
既獻而反鼓子焉又叛於鮮虞六月荀呉略東陽使師<lb/>
偽糴者負甲以息於昔陽之門外遂襲鼓滅之以鼓子<lb/>
䳒鞮歸使涉佗守之　定公三年秋九月鮮虞人敗晉<lb/>
師於平中獲晉觀虎恃其勇也　五年晉士鞅圍鮮虞<lb/>
報觀虎之役也<lb/>
<pb n="KR2c0022_WYG_032-6a"/>
　　<hi>臣</hi>士奇曰晉四面皆狄惟姜戎役屬於晉為不侵<lb/>
　　不犯之臣赤狄在其北即潞氏也陸渾在其南秦<lb/>
　　晉之所遷於伊川者也鮮虞在其東所謂中山不<lb/>
　　服者也白狄在其西嘗與秦伐晉者也故曰狄之<lb/>
　　廣莫晉之啓土不亦宜乎葢以其兼羣狄而為疆<lb/>
　　也夫狄不可以信義服非大創之不足以震其魄<lb/>
　　而冀數年之安故里克懼之之言不如虢射之善<lb/>
　　采桑敗而期年復來亦可以為禦戎者之明鑒矣<lb/>
<pb n="KR2c0022_WYG_032-6b"/>
　　長狄或謂即赤狄潞氏也兄弟三人宕軼中國矢<lb/>
　　石莫能傷意殆防風氏之類國於鄋瞞滅潞所獲<lb/>
　　特流而之潞者耳非潞種也酆舒殺伯姬又傷嬰<lb/>
　　兒之目雖有雋才不容不討但戮其罪人於法已<lb/>
　　足貪其土而殄滅之亦太酷矣肥與鮮虞皆晉之<lb/>
　　所欲吞噬者也而圍鼓之役不納其叛人及請以<lb/>
　　城降見其猶有食色令脩而城待食盡力竭然後<lb/>
　　取之於以勸義而懲怠非為鼔人兼為晉國也至<lb/>
<pb n="KR2c0022_WYG_032-7a"/>
　　䳒鞮既俘而又歸之終為不義自取滅亡非晉罪<lb/>
　　矣陸渾偪在王都而南暱於楚此門庭之冦不可<lb/>
　　不除者也晉能請王命總王師以臨之蔑不得志<lb/>
　　而敢為詐諼之術上欺天子葢利陸渾之土地而<lb/>
　　懼王室分有之耳中行穆子貪大鹵之捷毁車崇<lb/>
　　卒遂令車戰法亡亦可慨矣夫<lb/>
　<lb/>
　<lb/>
<pb n="KR2c0022_WYG_032-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷三十二<lb/>
</p>
<p>
</p>
  </div>
</body>
</text>
</TEI>
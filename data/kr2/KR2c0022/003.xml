<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷三</head> <lb/>
    <p>
<pb n="KR2c0022_WYG_003-1a"/>
欽定四庫全書<lb/>
　左傳紀事本末卷三<lb/>
　　　　　　　　　　詹事府詹事髙士竒撰<lb/>
　　王臣之事<hi>王朝交列國朝定靈婚齊附  諸侯  王併附</hi>
隠公七年初戎朝於周發幣於公卿凡伯弗賔冬王使<lb/>
凡伯來聘還戎伐之於楚丘以歸　莊公二十九年樊<lb/>
皮叛王　三十年春王命虢公討樊皮夏四月丙辰虢<lb/>
公入樊執樊仲皮歸於京師　僖公十年春狄滅温蘇<lb/>
<pb n="KR2c0022_WYG_003-1b"/>
子無信也蘇子叛王即狄又不能於狄狄人伐之王不<lb/>
救故滅蘇子奔衞　文公三年夏四月乙亥王叔文公<lb/>
卒來赴弔如同盟禮也<lb/>
　<hi>辨誤</hi>榖梁傳曰叔服也按王子虎與叔服自是二人榖<lb/>
　梁誤<lb/>
十四年春頃王崩周公閲與王孫蘇爭政故不赴凡崩<lb/>
薨不赴則不書禍福不告亦不書懲不敬也　周公將<lb/>
與王孫蘇訟于晉王叛王孫蘇而使尹氏與耼啟訟周<lb/>
<pb n="KR2c0022_WYG_003-2a"/>
公于晉趙宣子平王室而復之　十七年秋周甘歜敗<lb/>
戎于邥垂乗其飲酒也　宣公六年夏定王使子服求<lb/>
后于齊冬召桓公逆王后于齊　十五年王孫蘇與召<lb/>
氏毛氏爭政使王子捷殺召戴公及毛伯衞卒立召襄<lb/>
　十六年夏成周宣榭火人火之也凡火人火曰火天<lb/>
火曰災　為毛召之難故王室復亂王孫蘇奔晉晉人<lb/>
復之　冬晉侯使士㑹平王室定王享之原襄公相禮<lb/>
殽烝武子私問其故王聞之召武子曰季氏而弗聞乎<lb/>
<pb n="KR2c0022_WYG_003-2b"/>
王享有體薦宴有折俎公當享卿當宴王室之禮也武<lb/>
子歸而講求典禮以修晉國之法<lb/>
　<hi>補逸</hi>國語晉侯使隨㑹聘于周定王享之殽烝原公相<lb/>
　禮范子私于原公曰吾聞王室之禮無毁折今此何<lb/>
　禮也王見其語也召原公而問之原公以告王召士<lb/>
　季曰子弗聞乎郊禘之事則有全烝王公立飫則有<lb/>
　房烝親戚宴饗則有殽烝今女非它也而叔父使士<lb/>
　季實來修舊德以奬王室唯是先王之宴禮欲以貽<lb/>
<pb n="KR2c0022_WYG_003-3a"/>
　女余一人敢設飫禘焉忠非親禮而干舊職以亂前<lb/>
　好且唯夫戎翟則有體薦夫戎翟冒没輕儳貪而不<lb/>
　讓其血氣不治若禽獸焉其適來班貢不俟馨香嘉<lb/>
　味故坐諸門外而使舌人體委與之女今我王室之<lb/>
　一二兄弟以時相見將和協典禮以示民訓則無亦<lb/>
　擇其柔嘉選其馨香潔其酒醴品其百籩修其簠簋<lb/>
　奉其犧象出其尊彞陳其鼎豆靜其巾羃敬其祓<lb/>
　除體解節折而共飲食之於是乎有折俎加豆酬幣宴<lb/>
<pb n="KR2c0022_WYG_003-3b"/>
　貨以示容合好胡有子然其效戎翟也夫王公諸侯<lb/>
　之有飫也將以講事成章建大德昭大物也故立成<lb/>
　禮烝而已飫以顯物宴以食好嵗飫不倦時宴不淫<lb/>
　月㑹旬修日完不忘服物昭庸采飾顯明文章比象<lb/>
　周旋序順容貌有崇威儀有則五味實氣五色精心<lb/>
　五聲昭德五義紀宜飲食可享和同可觀財用可嘉<lb/>
　則順而建德古之善禮者將焉用全烝武子遂不敢<lb/>
　對而退歸乃講聚三代之典禮於是乎修執秩以為晉<lb/>
<pb n="KR2c0022_WYG_003-4a"/>
　法<lb/>
成公元年春晉侯使瑕嘉平戎于王單襄公如晉拜成<lb/>
劉康公徼戎將遂伐之叔服曰背盟而欺大國此必敗<lb/>
背盟不祥欺大國不義神人弗助將何以勝不聽遂伐<lb/>
茅戎三月癸未敗績于徐吾氏　秋王人來告敗　十<lb/>
一年周公楚惡惠襄之偪也且與伯輿爭政不勝怒而<lb/>
出及陽樊王使劉子復之盟于鄄而入三日復出奔晉<lb/>
　十二年春王使以周公之難來告書曰周公出奔晉<lb/>
<pb n="KR2c0022_WYG_003-4b"/>
凡自周無出周公自出故也　十三年春三月公如京<lb/>
師宣伯欲賜請先使王以行人之禮禮焉孟獻子從王<lb/>
以為介而重賄之公及諸侯朝王遂從劉康公成肅公<lb/>
㑹晉侯伐秦成子受脤于社不敬劉子曰吾聞之民受<lb/>
天地之中以生所謂命也是以有動作禮義威儀之則<lb/>
以定命也能者養之以福不能者敗以取禍是故君子<lb/>
勤禮小人盡力勤禮莫如致敬盡力莫如敦篤敬在養<lb/>
神篤在守業國之大事在祀與戎祀有執膰戎有受脤<lb/>
<pb n="KR2c0022_WYG_003-5a"/>
神之大節也今成子惰棄其命矣其不反乎　夏成肅<lb/>
公卒于瑕　襄公五年王使王叔陳生愬戎于晉晉人<lb/>
執之士魴如京師言王叔之貳于戎也　十年王叔陳<lb/>
生與伯輿爭政王右伯輿王叔陳生怒而出奔及河王<lb/>
復之殺史狡以説焉不入遂處之晉侯使士匄平王室<lb/>
王叔與伯輿訟焉王叔之宰與伯輿之大夫瑕禽坐獄<lb/>
于王庭士匄聽之王叔之宰曰篳門閨竇之人而皆陵<lb/>
其上其難為上矣瑕禽曰昔平王東遷吾七姓從王牲<lb/>
<pb n="KR2c0022_WYG_003-5b"/>
用備具王賴之而賜之騂旄之盟曰世世無失職若篳<lb/>
門閨竇其能來東底乎且王何賴焉今自王叔之相也<lb/>
政以賄成而刑放于寵官之師旅不勝其富吾能無篳<lb/>
門閨竇乎唯大國圖之下而無直則何謂正矣范宣子<lb/>
曰天子所右寡君亦右之所左亦左之使王叔氏與伯<lb/>
輿合要王叔氏不能舉其契王叔奔晉不書不告也單<lb/>
靖公為卿士以相王室　十二年靈王求后于齊齊侯<lb/>
問對于晏桓子桓子對曰先王之禮辭有之天子求后于<lb/>
<pb n="KR2c0022_WYG_003-6a"/>
諸侯諸侯對曰夫婦所生若而人妾婦之子若而人無<lb/>
女而有姊妹及姑姊妹則曰先守某公之遺女若而人<lb/>
齊侯許昏王使隂里結之　十四年王使劉定公賜齊<lb/>
侯命曰昔伯舅大公右我先王股肱周室師保萬民世<lb/>
胙大師以表東海王室之不壊繄伯舅是賴今余命女<lb/>
環茲率舅氏之典纂乃祖考無忝乃舊敬之哉無廢朕<lb/>
命　十五年官師從單靖公逆王后于齊卿不行非禮<lb/>
也　三十年初王儋季卒其子括將見王而歎單公子<lb/>
<pb n="KR2c0022_WYG_003-6b"/>
愆期為靈王御士過諸廷聞其歎而言曰烏乎必有此<lb/>
夫人以告王且曰必殺之不慼而願大視躁而足髙心<lb/>
在他矣不殺必害王曰童子何知及靈王崩儋括欲立<lb/>
王子佞夫佞夫弗知戊子儋括圍蒍逐成愆成愆奔平<lb/>
畤五月癸巳尹言多劉毅單蔑甘過鞏成殺佞夫括瑕<lb/>
廖奔晉書曰天王殺其弟佞夫罪在王也　昭公七年<lb/>
單獻公棄親用羇冬十月辛酉襄頃之族殺獻公而立<lb/>
成公　九年周甘人與晉閻嘉爭閻田晉梁丙張趯率<lb/>
<pb n="KR2c0022_WYG_003-7a"/>
隂戎伐潁王使詹桓伯辭于晉曰我自夏以后稷魏駘<lb/>
芮岐畢吾西土也及武王克商蒲姑商奄吾東土也巴<lb/>
濮楚鄧吾南土也肅慎燕亳吾北土也吾何邇封之有<lb/>
文武成康之建母弟以蕃屏周亦其廢隊是為豈如弁<lb/>
髦而因以敝之先王居檮杌于四裔以禦螭魅故允姓<lb/>
之姦居于𤓰州伯父惠公歸自秦而誘以來使偪我諸<lb/>
姬入我郊甸則戎焉取之戎有中國誰之咎也后稷封<lb/>
殖天下今戎制之不亦難乎伯父圖之我在伯父猶衣<lb/>
<pb n="KR2c0022_WYG_003-7b"/>
服之有冠冕木水之有本原民人之有謀主也伯父若<lb/>
裂冠毁冕拔本塞原專棄謀主雖戎狄其何有余一人<lb/>
叔向謂宣子曰文之伯也豈能改物翼戴天子而加之<lb/>
以共自文以來世有衰德而暴滅宗周以宣示其侈諸<lb/>
侯之貳不亦宜乎且王辭直子其圖之宣子説王有姻<lb/>
喪使趙成如周弔且致閻田與襚反潁俘王亦使賔滑<lb/>
執甘大夫襄以説于晉晉人禮而歸之　十一年單子<lb/>
㑹韓宣子于戚視下言徐叔向曰單子其將死乎朝有<lb/>
<pb n="KR2c0022_WYG_003-8a"/>
著定㑹有表衣有襘帶有結㑹朝之言必聞于表著之<lb/>
位所以昭事序也視不過結襘之中所以道容貌也言<lb/>
以命之容貌以明之失則有闕今單子為王官伯而命<lb/>
事于㑹視不登帶言不過步貌不道容而言不昭矣不<lb/>
道不共不昭不從無守氣矣　十二月單成公卒　十<lb/>
二年周原伯絞虐其輿臣使曹逃冬十月壬申朔原輿<lb/>
人逐絞而立公子跪尋絞奔郊甘簡公無子立其弟過<lb/>
過將去成景之族成景之族賂劉獻公丙申殺甘悼公<lb/>
<pb n="KR2c0022_WYG_003-8b"/>
而立成公之孫鰌丁酉殺獻大子之傅庾皮之子過殺<lb/>
瑕辛于市及宫嬖綽王孫没劉州鳩隂忌老陽子　十<lb/>
八年春王二月乙卯周毛得殺毛伯過而代之萇𢎞曰<lb/>
毛得必亡是昆吾稔之日也侈故之以而毛得以濟侈<lb/>
于王都不亡何待　定公元年周鞏簡公棄其子弟而<lb/>
好逺人　二年夏四月辛酉鞏氏之羣子弟賊簡公<lb/>
　　<hi>臣</hi>士竒曰人臣之于國家無委脱之事而亦無偏<lb/>
　　據之權虛公以奉國和衷以取濟則庶績咸熈而<lb/>
<pb n="KR2c0022_WYG_003-9a"/>
　　天下享無事之福周之興也周召同心而治其再<lb/>
　　振也共和相倚而亦治其東也鄭虢爭政而王室<lb/>
　　遂微自是以後覆轍相尋未有不由于大臣之水<lb/>
　　火而國勢亦隨之者也夫權者天下之大柄也偏<lb/>
　　據則必爭爭則交傷而兩敗凶于而家害于而國<lb/>
　　歴有顯徴就使其未至于甚害而以有用之精神<lb/>
　　不為國家建功樹策徒擲之蜩螗門户中甚可惜<lb/>
　　也樊皮蘇子之叛逆自取滅亡無論矣頃王方經<lb/>
<pb n="KR2c0022_WYG_003-9b"/>
　　大故而周公閲與王孫蘇者乃以爭政不行告赴<lb/>
　　之禮知有勢利而不知有大義周室幾何而不陵<lb/>
　　夷耶王黨周公而叛王孫蘇至使尹耼訟周公于<lb/>
　　晉趙簡子平王室而復之進退不能自操而仰重<lb/>
　　于霸國王靈替矣其後王孫蘇又與召氏毛氏爭<lb/>
　　政而殺召公毛伯王室復亂士㑹平之周公又與<lb/>
　　伯輿爭政怒而出王使盟之卒奔晉而不復也迨<lb/>
　　王叔陳生又與伯輿爭政王心直伯輿而不能斷<lb/>
<pb n="KR2c0022_WYG_003-10a"/>
　　至煩霸國之老坐獄于王庭而後定之則當時王<lb/>
　　臣之營私植黨莫有奉公憂國者其為衰削之由<lb/>
　　于此可見而王之贅疣亦可知矣王叔陳生之貳<lb/>
　　心于狄也不獨與伯輿忿爭為可罪也儋括之欲<lb/>
　　立王子佞夫佞夫不知而劉單諸人輒殺之是失<lb/>
　　刑也原伯絞以虐被逐甘過以欲去成景之族反<lb/>
　　為所害而原甘之族微也毛得殺毛伯過而代之<lb/>
　　其汰已甚也鞏簡公之棄子弟而用逺人與單獻<lb/>
<pb n="KR2c0022_WYG_003-10b"/>
　　公之棄親用羇其失一也而一死子弟之手一死<lb/>
　　襄頃之族何其無所忌也成子之受脤不敬與單<lb/>
　　子之視下言徐皆衰氣也劉康公知民之所由生<lb/>
　　詹桓伯伸爭田之辨愆期察詹括之歎萇𢎞識毛<lb/>
　　得之亡葢亦王臣之矯矯者而究無裨于禍敗豈<lb/>
　　所謂大厦非一木之支者耶若夫凡伯之見辱于<lb/>
　　楚丘王師之敗北于徐吾雖有邥垂之勝未足為<lb/>
　　榮晉先平戎于王而以閻田之故又率隂戎以伐<lb/>
<pb n="KR2c0022_WYG_003-11a"/>
　　潁不義甚矣吁平桓以下王室蠢蠢威福下移相<lb/>
　　傾相軋棼若亂絲而不可理也是誰之過歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷三<lb/>
</p>
<p>
</p>
  </div>
</body>
</text>
</TEI>
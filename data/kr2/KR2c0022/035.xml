<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷三十五</head> <lb/>
    <p>
<pb n="KR2c0022_WYG_035-1a"/>
欽定四庫全書<lb/>
　左傳紀事本末卷三十五<lb/>
　　　　　　　　　　詹事府詹事髙士竒撰<lb/>
　　宋襄公圖伯<lb/>
僖公八年冬宋公疾太子兹父固請曰目夷長且仁君<lb/>
其立之公命子魚子魚辭曰能以國讓仁孰大焉臣不<lb/>
及也且又不順遂走而退<lb/>
　<hi>攷異</hi>説苑以目夷為後妻子夫兹父固為太子而曰目<lb/>
<pb n="KR2c0022_WYG_035-1b"/>
　夷長則非後妻子明矣<lb/>
九年春宋桓公卒未𦵏而襄公會諸侯故曰子凡在喪<lb/>
王曰小童公侯曰子　冬宋襄公即位以公子目夷為<lb/>
仁使為左師以聴政於是宋治故魚氏世為左師<lb/>
　<hi>發明</hi>目夷之後十世猶當宥之後此華元之於魚石情<lb/>
　亦恝矣<lb/>
　<hi>補逸</hi>禮記宋襄公𦵏其夫人醯醢百甕曾子曰既曰明<lb/>
　器矣而又實之<lb/>
<pb n="KR2c0022_WYG_035-2a"/>
十五年冬宋人伐曹討舊怨也　十六年春隕石於宋<lb/>
五隕星也六鷁退飛過宋都風也周内史叔興聘於宋<lb/>
宋襄公問焉曰是何祥也吉凶焉在對曰今兹魯多大<lb/>
喪明年齊有亂君將得諸侯而不終退而告人曰君失<lb/>
問是隂陽之事非吉凶所生也吉凶由人吾不敢逆君<lb/>
故也　十七年齊桓公與管仲屬孝公於宋襄公以為<lb/>
大子冬桓公卒易牙入與寺人貂因内寵以殺羣吏而<lb/>
立公子無虧孝公奔宋　十八年春宋襄公以諸侯伐<lb/>
<pb n="KR2c0022_WYG_035-2b"/>
齊　鄭伯始朝於楚楚子賜之金既而悔之與之盟曰<lb/>
無以鑄兵故以鑄三鐘　夏五月宋敗齊師於甗立孝<lb/>
公而還　十九年春宋人執滕宣公　宋公曹人邾人<lb/>
盟於曹南鄫子㑹盟於邾夏宋公使邾文公用鄫子於<lb/>
次睢之社欲以屬東夷司馬子魚曰古者六畜不相為<lb/>
用小事不用大牲而况敢用人乎祭祀以為人也民神<lb/>
之主也用人其誰饗之齊桓公存三亡國以屬諸侯義<lb/>
士猶曰薄徳今一㑹而虐二國之君又用諸淫昏之鬼<lb/>
<pb n="KR2c0022_WYG_035-3a"/>
將以求霸不亦難乎得死為幸　秋宋人圍曹討不服<lb/>
也子魚言於宋公曰文王聞崇徳亂而伐之軍三旬而<lb/>
不降退修教而復伐之因壘而降詩曰刑于寡妻至于<lb/>
兄弟以御於家邦今君徳無乃猶有所闕而以伐人若<lb/>
之何盍姑内省徳乎無闕而後動　陳穆公請修好於<lb/>
諸侯以無忘齊桓之徳冬盟於齊修桓公之好也　二<lb/>
十年冬宋襄公欲合諸侯臧文仲聞之曰以欲従人則<lb/>
可以人従欲鮮濟　二十一年春宋人為鹿上之盟以<lb/>
<pb n="KR2c0022_WYG_035-3b"/>
求諸侯於楚楚人許之公子目夷曰小國争盟禍也宋<lb/>
其亡乎幸而後敗　秋諸侯㑹宋公於盂子魚曰禍<lb/>
其在此乎君欲已甚其何以堪之於是楚執宋公以伐<lb/>
宋冬㑹於薄以釋之子魚曰禍猶未也未足以懲君<lb/>
　<hi>補逸</hi>公羊傳此楚子也其稱人何貶曷為貶為執宋<lb/>
　公貶曷為為執宋公貶宋公與楚子期以乗車之㑹<lb/>
　公子目夷諌曰楚夷國也強而無義請君以兵車之<lb/>
　㑹往宋公曰不可吾與之約以乗車之㑹自我為之<lb/>
<pb n="KR2c0022_WYG_035-4a"/>
　自我隳之曰不可終以乗車之㑹往楚人果伏兵車<lb/>
　執宋公以伐宋宋公謂公子目夷曰子歸守國矣國<lb/>
　子之國也吾不従子之言以至於此公子目夷復曰<lb/>
　君雖不言國國固臣之國也於是歸設守械而守國<lb/>
　楚人謂宋人曰子不與吾國吾將殺子君矣宋人應<lb/>
　之曰吾賴社稷之神靈吾國已有君矣楚人知雖殺宋<lb/>
　公猶不得宋國於是釋宋公宋公釋乎執走之衛公<lb/>
　子目夷復曰國為君守之君曷為不入然後逆襄公<lb/>
<pb n="KR2c0022_WYG_035-4b"/>
　歸惡乎捷捷乎宋曷為不言捷乎宋為襄公諱也此<lb/>
　圍辭也曷為不言其圍為公子目夷諱也執未有言<lb/>
　釋之者此其言釋之何公與為爾也公與為爾奈何<lb/>
　公與議爾也<lb/>
二十二年春三月鄭伯如楚夏宋公伐鄭子魚曰所謂<lb/>
禍在此矣　秋楚人伐宋以救鄭宋公將戰大司馬固<lb/>
諫曰天之棄商久矣君將興之弗可赦也已弗聴冬十<lb/>
一月己巳朔宋公及楚人戰於泓宋人既成列楚人未<lb/>
<pb n="KR2c0022_WYG_035-5a"/>
既濟司馬曰彼衆我寡及其未既濟也請擊之公曰不<lb/>
可既濟而未成列又以告公曰未可既陳而後擊之宋<lb/>
師敗績公傷股門官殱焉國人皆咎公公曰君子不重<lb/>
傷不禽二毛古之為軍也不以阻隘也寡人雖亡國之<lb/>
餘不鼓不成列子魚曰君未知戰勍敵之人隘而不列<lb/>
天贊我也阻而鼓之不亦可乎猶有懼焉且今之勍者<lb/>
皆吾敵也雖及胡耉獲則取之何有於二毛明恥教戰<lb/>
求殺敵也傷未及死如何勿重若愛重傷則如勿傷愛<lb/>
<pb n="KR2c0022_WYG_035-5b"/>
其二毛則如服焉三軍以利用也金鼓以聲氣也利而<lb/>
用之阻隘可也聲盛致志鼓儳可也　二十三年春齊<lb/>
侯伐宋圍緡以討其不與盟於齊也　夏五月宋襄公<lb/>
卒傷於泓故也<lb/>
　<hi>補逸</hi>史記襄公之時修行仁義欲為盟主其大夫正考<lb/>
　父美之故追道契湯髙宗殷所以興作商頌襄公既<lb/>
　敗於泓而君子或以為多傷中國闕禮義褒之也宋<lb/>
　襄之有禮讓也<lb/>
<pb n="KR2c0022_WYG_035-6a"/>
二十四年秋宋及楚平宋成公如楚還入於鄭鄭伯將<lb/>
享之問禮於皇武子對曰宋先代之後也於周為客天<lb/>
子有事膰焉有喪拜焉豐厚可也鄭伯従之享宋公有<lb/>
加禮也<lb/>
　　<hi>臣</hi>士竒曰宋襄公以亡國之餘起而圖伯葢迹齊<lb/>
　　桓而為之者也首用兵於齊假置君之義其意以<lb/>
　　為伯國既款而宇下諸侯亦不待痛而服矣夫齊<lb/>
　　桓之所以成伯非定襄王之位與葵丘之申五禁<lb/>
<pb n="KR2c0022_WYG_035-6b"/>
　　乎孝公雖桓之所屬而無虧長衛姬之所出也兄<lb/>
　　弟之序甚明乃遽伐齊喪奉少奪長致無虧不得<lb/>
　　其死亂上下之分長篡弑之階其何以為天下盟<lb/>
　　主哉至兵威所及尚不能服一曹而欲與楚爭伯<lb/>
　　星隕鷁飛天變見於上目夷深憂逺慮人事著於<lb/>
　　下鹿上執辱可為明戒而又伐鄭以挑楚怒兵敗<lb/>
　　身傷踰年竟卒甚矣哉宋襄之愚也至泓之敗或<lb/>
　　以其不従司馬之言不扼楚於險不忍重傷與二<lb/>
<pb n="KR2c0022_WYG_035-7a"/>
　　毛而宋襄亦至死無悔謂其能行仁義之師不幸<lb/>
　　而敗吁宋襄其誰欺乎夫禍莫憯於殘人之骨内<lb/>
　　而以國君為芻狗無虧之殺鄫子之用以視重傷<lb/>
　　與二毛孰大逆天害理之事宋襄敢行之而故飾<lb/>
　　虚名以取實禍此所謂婦人之仁也以是圖伯不<lb/>
　　亦難乎若夫欲速見小亟於合諸侯而昩長駕逺<lb/>
　　馭之大略先儒於曹南傳已暢言之而不知其失<lb/>
　　算尤在伐齊置孝公之始<lb/>
<pb n="KR2c0022_WYG_035-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷三十五<lb/>
</p>
<p>
</p>
  </div>
</body>
</text>
</TEI>
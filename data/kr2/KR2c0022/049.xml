<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷四十九</head> <lb/>
    <p>
<pb n="KR2c0022_WYG_049-1a"/>
欽定四庫全書<lb/>
　左傳紀事本末卷四十九<lb/>
　　　　　　　　　　詹事府詹事髙士竒撰<lb/>
　　吳通上國<hi>季札讓國附</hi>
成公七年春吳伐郯郯成季文子曰中國不振旅蠻夷<lb/>
入伐而莫之或恤無弔者也夫詩曰不弔昊天亂靡有<lb/>
定其此之謂乎有上不弔其誰不受亂吾亡無日矣君<lb/>
子曰知懼如是斯不亡矣　楚圍宋之役師還子重請<lb/>
<pb n="KR2c0022_WYG_049-1b"/>
取於申吕以為賞田王許之申公巫臣曰不可此申吕<lb/>
所以邑也是以為賦以御北方若取之是無申吕也晉<lb/>
鄭必至於漢王乃止子重是以怨巫臣子反欲取夏姬<lb/>
巫臣止之遂取以行子反亦怨之及共王即位子重子<lb/>
反殺巫臣之族子閻子蕩及清尹弗忌及襄老之子黒<lb/>
要而分其室子重取子閻之室使沈尹與王子罷分子<lb/>
蕩之室子反取黒要與清尹之室巫臣自晉遺二子書<lb/>
曰爾以䜛慝貪惏事君而多殺不辜余必使爾罷於奔<lb/>
<pb n="KR2c0022_WYG_049-2a"/>
命以死申公巫臣請使於吳晉侯許之吳子夀夢説之<lb/>
乃通吳於晉以兩之一卒適吳舍偏兩之一焉與其射<lb/>
御教吳乗車教之戰陳教之叛楚寘其子狐庸焉使為<lb/>
行人於吳吳始伐楚伐巢伐徐子重奔命馬陵之㑹吳<lb/>
入州來子重自鄭奔命子重子反於是乎一歳七奔命<lb/>
蠻夷屬於楚者吳盡取之是以始大通吳於上國　八<lb/>
年秋晉侯使申公巫臣如吳　冬晉士燮來聘言伐郯<lb/>
也以其事吳故公賂之請緩師文子不可曰君命無貳<lb/>
<pb n="KR2c0022_WYG_049-2b"/>
失信不立禮無加貨事無二成君後諸侯是寡君不得<lb/>
事君也燮將復之季孫懼使宣伯帥師㑹伐郯　九年<lb/>
春㑹於蒲是行也將始㑹吳吳人不至　十五年十一<lb/>
月㑹吳於鍾離始通吳也<lb/>
　<hi>補逸</hi>吳越春秋夀夢元年朝周適楚觀諸侯禮樂魯成<lb/>
　公㑹於鍾離深問周公禮樂成公悉為陳前王之禮<lb/>
　樂因為詠歌三代之風夀夢曰孤在夷蠻徒以椎髻<lb/>
　為俗豈有斯之服哉因歎而去曰於乎哉禮也<lb/>
<pb n="KR2c0022_WYG_049-3a"/>
襄公三年春楚子重伐吳為簡之師克鳩兹至於衡山<lb/>
使鄧廖帥組甲三百被練三千以侵吳吳人要而擊之<lb/>
獲鄧廖其能免者組甲八十被練三百而已子重歸既<lb/>
飲至三日吳人伐楚取駕駕良邑也鄧廖亦楚之良也<lb/>
君子謂子重於是役也所獲不如所亡楚人以是咎子<lb/>
重子重病之遂遇心疾而卒　六月公㑹單頃公及諸<lb/>
侯已未同盟於鷄澤晉侯使荀㑹逆吳子於淮上吳子<lb/>
不至　五年夏吳子使夀越如晉辭不㑹於雞澤之故<lb/>
<pb n="KR2c0022_WYG_049-3b"/>
且請聽諸侯之好晉人將為之合諸侯使魯衞先㑹吳<lb/>
且告㑹期故孟獻子孫文子㑹吳於善道九月丙午盟<lb/>
於戚㑹吳也　十年春㑹於柤㑹吳子夀夢也　十二<lb/>
年秋吳子夀夢卒臨於周廟禮也凡諸侯之喪異姓臨<lb/>
於外同姓於宗廟同宗於祖廟同族於禰廟是故魯為<lb/>
諸姬臨於周廟為邢凡蔣茅胙祭臨於周公之廟<lb/>
　<hi>補逸</hi>史記夀夢立而吳始益大稱王自太伯作吳五世<lb/>
　而武王克殷封其後為二其一虞在中國其一吳在<lb/>
<pb n="KR2c0022_WYG_049-4a"/>
　夷蠻十二世而晉滅中國之虞中國之虞滅二世而<lb/>
　夷蠻之吳興大凡從太伯至夀夢十九世<lb/>
　吳越春秋十七年夀夢以巫臣子狐庸為相任以國<lb/>
　政二十五年夀夢病將卒有子四人長曰諸樊次曰<lb/>
　餘祭次曰餘昧次曰季札季札賢夀夢欲立之季札<lb/>
　譲曰禮有舊制奈何廢前王之禮而行父子之私乎<lb/>
　夀夢乃命諸樊曰我欲傳國及札爾無忘寡人之言<lb/>
　諸樊曰周之太王知西伯之聖廢長立少王之道興<lb/>
<pb n="KR2c0022_WYG_049-4b"/>
　今欲授國於札臣誠耕於野王曰昔周行之徳加於<lb/>
　四海今汝於區區之國荆蠻之鄉奚能成天子之業<lb/>
　乎且今子不忘前人之言必授國以次及於季札諸<lb/>
　樊曰敢不如命夀夢卒諸樊以適長攝行事當國政<lb/>
十三年秋楚共王卒吳侵楚養由基奔命子庚以師繼<lb/>
之養叔曰吳乗我喪謂我不能師也必易我而不戒子<lb/>
為三覆以待我我請誘之子庚從之戰於庸浦大敗吳<lb/>
師獲公子黨君子以吳為不弔詩曰不弔昊天亂靡有<lb/>
<pb n="KR2c0022_WYG_049-5a"/>
定　十四年春吳告敗於晉㑹於向為吳謀楚故也范<lb/>
宣子數吳之不徳也以退吳人　吳子諸樊既除喪將<lb/>
立季札季札辭曰曹宣公之卒也諸侯與曹人不義曹<lb/>
君將立子臧子臧去之遂弗為也以成曹君君子曰能<lb/>
守節君義嗣也誰敢奸君有國非吾節也札雖不才願<lb/>
附於子臧以無失節固立之棄其室而耕乃舍之<lb/>
　<hi>補逸</hi>吳越春秋吳王諸樊元年已除喪譲季札曰昔前<lb/>
　王未薨之時嘗晨昧不安吾望其色也意在於季札<lb/>
<pb n="KR2c0022_WYG_049-5b"/>
　又復三朝悲吟而命我曰吾知公子札之賢欲廢長<lb/>
　立少重發言於口雖然吾心已許之然前王不忍行<lb/>
　其私計以國付我我敢不從命乎今國者子之國也<lb/>
　吾願逹前王之義季札謝曰夫適長當國非前王之<lb/>
　私乃宗廟社稷之制豈可變乎諸樊曰茍可施於國<lb/>
　何先王之命有太王改為季歴二伯來入荆蠻遂城<lb/>
　為國周道就成前人誦之不絶於口而子之所習也<lb/>
　札復謝曰昔曹公卒庻存適亡諸侯與曹人不義而<lb/>
<pb n="KR2c0022_WYG_049-6a"/>
　立於國子臧聞之行吟而歸曹君懼將立子臧子臧<lb/>
　去之以成曹之道札雖不才願附子臧之義吾誠避<lb/>
　之吳人固立季札季札不受而耕於野吳人舍之諸<lb/>
　樊驕恣輕慢鬼神仰天求死將死命弟餘祭曰必以<lb/>
　國及季札乃封季札於延陵號曰延陵季子<lb/>
秋楚子為庸浦之役故子囊師於棠以伐吳吳不出而<lb/>
還子囊殿以吳為不能而弗儆吳人自臯舟之隘要而<lb/>
擊之楚人不能相救吳人敗之獲楚公子宜穀　二十<lb/>
<pb n="KR2c0022_WYG_049-6b"/>
四年夏楚子為舟師以伐吳不為軍政無功而還　冬<lb/>
吳人為楚舟師之役召舒鳩人舒鳩人叛楚　二十五<lb/>
年秋舒鳩人卒叛楚令尹子木伐之吳人救之吳師大<lb/>
敗　十二月吳子諸樊伐楚以報舟師之役門於巢巢<lb/>
牛臣曰吳王勇而輕若啓之將親門我獲射之必殪是<lb/>
君也死疆其少安從之吳子門焉牛臣隱於短牆以射<lb/>
之卒　二十六年夏楚子秦人侵吳及雩婁聞吳有備<lb/>
而還　二十九年吳人伐越獲俘焉以為閽使守舟吳<lb/>
<pb n="KR2c0022_WYG_049-7a"/>
子餘祭觀舟閽以刀弑之　吳公子札來聘見叔孫穆<lb/>
子説之謂穆子曰子其不得死乎好善而不能擇人吾<lb/>
聞君子務在擇人吾子為魯宗卿而任其大政不愼舉<lb/>
何以堪之禍必及子請觀於周樂使工為之歌周南召<lb/>
南曰美哉始基之矣猶未也然勤而不怨矣為之歌邶<lb/>
鄘衞曰美哉淵乎憂而不困者也吾聞衞康叔武公之<lb/>
徳如是是其衞風乎為之歌王曰美哉思而不懼其周<lb/>
之東乎為之歌鄭曰美哉其細已甚民弗堪也是其先<lb/>
<pb n="KR2c0022_WYG_049-7b"/>
亡乎為之歌齊曰美哉泱泱乎大風也哉表東海者其<lb/>
太公乎國未可量也為之歌豳日美哉蕩乎樂而不淫<lb/>
其周公之東乎為之歌秦曰此之謂夏聲夫能夏則大<lb/>
大之至也其周之舊乎為之歌魏曰美哉渢渢乎大而<lb/>
婉險而易行以德輔此則明主也為之歌唐曰思深哉<lb/>
其有陶唐氏之遺民乎不然何憂之逺也非令徳之後<lb/>
誰能若是為之歌陳曰國無主其能久乎自鄶以下無<lb/>
譏焉為之歌小雅曰美哉思而不貳怨而不言其周徳<lb/>
<pb n="KR2c0022_WYG_049-8a"/>
之衰乎猶有先王之遺民焉為之歌大雅曰廣哉熙熙<lb/>
乎曲而有直體其文王之徳乎為之歌頌曰至矣哉直<lb/>
而不倨曲而不屈邇而不偪逺而不攜遷而不淫復而<lb/>
不厭哀而不愁樂而不荒用而不匱廣而不宣施而不<lb/>
費取而不貪處而不底行而不流五聲和八風平節有<lb/>
度守有序盛徳之所同也見舞象箾南籥者曰美哉猶<lb/>
有憾見舞大武者曰美哉周之盛也其若此乎見舞韶<lb/>
濩者曰聖人之𢎞也而猶有慙德聖人之難也見舞大<lb/>
<pb n="KR2c0022_WYG_049-8b"/>
夏者曰美哉勤而不徳非禹其誰能修之見舞韶箾者<lb/>
曰徳至矣哉大矣如天之無不幬也如地之無不載也<lb/>
雖甚盛徳其蔑以加於此矣觀止矣若有他樂吾不敢<lb/>
請已其出聘也通嗣君也故遂聘於齊説晏平仲謂之<lb/>
曰子速納邑與政無邑無政乃免於難齊國之政將有<lb/>
所歸未獲所歸難未歇也故晏子因陳桓子以納政與<lb/>
邑是以免於欒高之難聘於鄭見子産如舊相識與之<lb/>
縞帶子産獻紵衣焉謂子産曰鄭之執政侈難將至矣<lb/>
<pb n="KR2c0022_WYG_049-9a"/>
政必及子子為政愼之以禮不然鄭國將敗適衞説蘧<lb/>
瑗史狗史鰌公子荆公叔發公子朝曰衞多君子未有<lb/>
患也自衞如晉將宿於戚聞鐘聲焉曰異哉吾聞之也<lb/>
辨而不徳必加於戮夫子獲罪於君以在此懼猶不足<lb/>
而又何樂夫子之在此也猶燕之巢於幕上君又在殯<lb/>
而可以樂乎遂去之文子聞之終身不聽琴瑟適晉説<lb/>
趙文子韓宣子魏獻子曰晉國其萃於三族乎説叔向<lb/>
將行謂叔向曰吾子勉之君侈而多良大夫皆富政將<lb/>
<pb n="KR2c0022_WYG_049-9b"/>
在家吾子好直必思自免於難<lb/>
　<hi>補逸</hi>公羊傳吳無君無大夫此何以有君有大夫賢季<lb/>
　子也何賢乎季子譲國也其譲國奈何謁也餘祭也<lb/>
　夷昧也與季子同母者四季子弱而才兄弟皆愛之<lb/>
　同欲立之以為君謁曰今若是迮而與季子國季子<lb/>
　猶不受也請無與子而與弟弟兄迭為君而致國乎<lb/>
　季子皆曰諾故諸為君者皆輕死為勇飲食必祝曰<lb/>
　天茍有吳國尚速有悔於予身故謁也死餘祭也立<lb/>
<pb n="KR2c0022_WYG_049-10a"/>
　餘祭也死夷昧也立夷昧也死則國宜之季子者也<lb/>
　季子使而亡焉僚者長庻也即之季子使而反至而<lb/>
　君之爾闔廬曰先君之所以不與子國而與弟者凡<lb/>
　為季子故也將從先君之命與則國宜之季子者也<lb/>
　如不從先君之命與則我宜立者也僚惡得為君乎<lb/>
　於是使專諸刺僚而致國乎季子季子不受曰爾弑<lb/>
　吾君吾受爾國是我與爾為篡也爾殺吾兄吾又殺<lb/>
　爾是父子兄弟相殺終身無已也去之延陵終身不<lb/>
<pb n="KR2c0022_WYG_049-10b"/>
　入吳國故君子以其不受為義以其不殺為仁賢季<lb/>
　子則吳何以有君有大夫以季子為臣則宜有君者<lb/>
　也札者何吳季子之名也春秋賢者不名此何以名<lb/>
　許夷狄者不壹而足也季子者所賢也曷為不足乎<lb/>
　季子許人臣者必使臣許人子者必使子也<lb/>
　禮記延陵季子適齊於其反也其長子死葬於嬴博<lb/>
　之間孔子曰延陵季子吳之習於禮者也徃而觀其<lb/>
　葬焉其坎深不至於泉其斂以時服既葬而封廣輪<lb/>
<pb n="KR2c0022_WYG_049-11a"/>
　揜坎其高可隱也既封左袒右還其封且號者三曰<lb/>
　骨肉復歸於土命也若魂氣則無不之也無不之也<lb/>
　而遂行孔子曰延陵季子之於禮也其合矣乎<lb/>
　説苑延陵季子遊於晉入其境曰嘻暴哉國乎入其<lb/>
　都曰嘻力屈哉國乎立其朝曰嘻亂哉國乎從者曰<lb/>
　夫子之入晉境未久也何其名之不疑也延陵季子<lb/>
　曰然吾入其境田畝荒穢而不休雜増崇髙吾是以<lb/>
　知其國之暴也吾入其都新室惡而故室美新牆卑<lb/>
<pb n="KR2c0022_WYG_049-11b"/>
　而故牆髙吾是以知其民力之屈也吾立其朝君能<lb/>
　視而不下問其臣善伐而不上諌吾是以知其國之<lb/>
　亂也<lb/>
　新序延陵季子將西聘晉帶寳劍以過徐君徐君觀<lb/>
　劍不言而色欲之延陵季子為有上國之使未獻也<lb/>
　然其心許之矣致使於晉故反則徐君死於楚於是<lb/>
　脱劍致之嗣君從者止之曰此吳國之寳非所以贈<lb/>
　也延陵季子曰吾非贈之也先日吾來徐君觀吾劍<lb/>
<pb n="KR2c0022_WYG_049-12a"/>
　不言而其色欲之吾為有上國之使未獻也雖然吾<lb/>
　心許之矣今死而不進是欺心也愛劍偽心廉者不<lb/>
　為也遂脱劍致之嗣君嗣君曰先君無命孤不敢受<lb/>
　劍於是季子以劍帶徐君墓樹而去徐人嘉而歌之<lb/>
　曰延陵季子兮不忘故脱千金之劍兮帶丘墓<lb/>
　韓詩外傳吳延陵季子遊於齊見遺金呼牧者取之<lb/>
　牧者曰子居之髙視之下貌之君子而言之野也吾<lb/>
　有君不君有友不友當暑衣裘君疑取金者乎延陵<lb/>
<pb n="KR2c0022_WYG_049-12b"/>
　季子知其為賢者請問姓字牧者曰子乃皮相之士<lb/>
　也何足語姓字哉遂去延陵季子立而望之不見乃<lb/>
　止孔子曰非禮勿視非禮勿聽<lb/>
三十一年吳子使屈狐庸聘於晉通路也趙文子問焉<lb/>
曰延州來季子其果立乎巢隕諸樊閽戕戴吳天似啓<lb/>
之何如對曰不立是二王之命也非啓季子也若天所<lb/>
啓其在今嗣君乎甚徳而度徳不失民度不失事民親<lb/>
而事有序其天所啓也有吳國者必此君之子孫實終<lb/>
<pb n="KR2c0022_WYG_049-13a"/>
之季子守節者也雖有國不立　昭公十五年春王正<lb/>
月吳子夷昧卒<lb/>
　<hi>攷異</hi>吳越春秋十七年餘祭卒餘昧立四年卒欲授位<lb/>
　季札季札譲逃去曰吾不受位明矣昔前君有命已<lb/>
　附子臧之義潔身清行仰高履尚惟仁是處富貴之<lb/>
　於我如秋風之過耳遂逃歸延陵吳人立餘昧子州<lb/>
　于號為吳王僚也<lb/>
　<hi>發明</hi>按餘祭弑於㐮公二十九年夷昧卒於昭公十五<lb/>
<pb n="KR2c0022_WYG_049-13b"/>
　年吳越春秋之文與傳殊舛<lb/>
二十七年吳子欲因楚䘮而伐之使公子掩餘公子燭<lb/>
庸帥師圍潛使延州來季子聘於上國遂聘於晉以觀<lb/>
諸侯吳公子光曰此時也弗可失也告鱄設諸曰上國<lb/>
有言曰不索何獲我王嗣也吾欲求之事若克季子雖<lb/>
至不我廢也鱄設諸曰王可弑也母老子弱是無若我<lb/>
何光曰我爾身也夏四月光伏甲於堀室而享王王使<lb/>
甲坐於道及其門門階戸席皆王親也夾之以鈹羞者<lb/>
<pb n="KR2c0022_WYG_049-14a"/>
獻體改服於門外執羞者坐行而入執鈹者夾承之及<lb/>
體以相授也光偽足疾入於堀室鱄設諸寘劍於魚中<lb/>
以進抽劍刺王鈹交於胷遂弑王闔廬以其子為卿季<lb/>
子至曰茍先君無廢祀民人無廢主社稷有奉國家無<lb/>
傾乃吾君也吾誰敢怨哀死事生以待天命非我生亂<lb/>
立者從之先人之道也復命哭墓復位而待<lb/>
　　<hi>臣</hi>士竒曰吳雖泰伯之裔僻處荆蠻椎髻文身無<lb/>
　　中國之禮檝馬舟宫雲合鳥散亦未嘗有射御驅<lb/>
<pb n="KR2c0022_WYG_049-14b"/>
　　侵戰陳之法也自屈巫衘分室之怨導晉通吳又<lb/>
　　使其子狐庸徃為謀主凡中國之長技皆與吳共<lb/>
　　之於是渡江爭長楚之邊鄙無歳不有吳師于蒲<lb/>
　　雞澤二役諸侯期吳而吳不至已有輕上國之心<lb/>
　　晉人不悟必欲連諸侯以暱就之吳自是益大夀<lb/>
　　夢遂僭號稱王晉之意不過謂用吳可以制楚不<lb/>
　　知退一豺復進一狼曽何愈於楚則吳之得通中<lb/>
　　國楚有以成之而晉亦自撤其藩籬也夀夢賢季<lb/>
<pb n="KR2c0022_WYG_049-15a"/>
　　札欲立之又牽於少長之序約以次傳必致國於<lb/>
　　季子此與宋杜太后之欲太祖兄弟並為天子而<lb/>
　　終反之於徳昭皆誤計也無論歳月綿邈事體未<lb/>
　　可料假令諸樊餘祭夷昧俱登大耋而季子或不<lb/>
　　幸而先死則惓惓與賢之意成子虛矣至札之譲<lb/>
　　國固出至誠然子臧之義可慕而父兄之志亦不<lb/>
　　可違也季札過徐徐君欲其寶劍還役而徐君已<lb/>
　　死挂其劍於墓樹曰吾已心許之吁徐君傾葢之<lb/>
<pb n="KR2c0022_WYG_049-15b"/>
　　交也深體其心至於如此獨於父兄之志不能曲<lb/>
　　成無乃輕重之不倫耶至夷昧既卒又不反國而<lb/>
　　歸之諸樊之子光使王僚越次得立以啓爭端專<lb/>
　　諸之刃難免由我之憾矣身為叔父社禝之鎭公<lb/>
　　子乃坐視骨肉相殘如秦越之肥瘠莫之匡正其<lb/>
　　得謂之賢乎觀其嬴博掩坎三號遽去札葢曠逹<lb/>
　　而遠於情理者也從來曠逹之士視萬物如芻狗<lb/>
　　齊得喪於一致札之能委千乘者以此而其不能<lb/>
<pb n="KR2c0022_WYG_049-16a"/>
　　綏定吳國者亦以此尚何責焉若其觀詩而知列<lb/>
　　國之興亡入境而辨晉邦之將亂當時名聞諸侯<lb/>
　　所至傾動顧不翩翩濁世之賢公子哉惜其知經<lb/>
　　而不知權過譲以生亂春秋所以備責賢者也<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_049-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷四十</head> <lb/>
    <p>
<pb n="KR2c0022_WYG_040-1a"/>
欽定四庫全書<lb/>
　左傳紀事本末卷四十<lb/>
　　　　　　　　　　詹事府詹事髙士竒撰<lb/>
　　衛靈公之立<hi>瞶輒父子争國寵齊豹之亂  南子之  附</hi>
昭公七年秋衛襄公卒衛齊惡告喪於周且請命王使<lb/>
成簡公如衛弔且追命襄公曰叔父陟恪在我先王之<lb/>
左右以佐事上帝余敢忘髙圉亞圉　衛襄公夫人姜<lb/>
氏無子嬖人婤姶生孟縶孔成子夢康叔謂已立元余<lb/>
<pb n="KR2c0022_WYG_040-1b"/>
使羇之孫圉與史茍相之史朝亦夢康叔謂已余將命<lb/>
而子茍與孔烝鉏之曾孫圉相元史朝見成子告之夢<lb/>
夢協晉韓宣子為政聘於諸侯之嵗婤姶生子名之曰<lb/>
元孟縶之足不良弱行孔成子以周易筮之曰元尚享<lb/>
衛國主其社稷遇屯☵☳又曰余尚立縶尚克嘉之遇<lb/>
屯☵☳之比☵☷以示史朝史朝曰元亨又何疑焉成<lb/>
子曰非長之謂乎對曰康叔名之可謂長矣孟非人也<lb/>
將不列於宗不可謂長且其繇曰利建侯嗣吉何建建<lb/>
<pb n="KR2c0022_WYG_040-2a"/>
非嗣也二卦皆云子其建之康叔命之二卦告之筮襲<lb/>
於夢武王所用也弗從何為弱足者居侯主社稷臨祭<lb/>
祀奉民人事鬼神從㑹朝又焉得居各以所利不亦可<lb/>
乎故孔成子立靈公十二月癸亥葬衛襄公　二十年<lb/>
夏衛公孟縶狎齊豹奪之司㓂與鄄有役則反之無則<lb/>
取之公孟惡北宫喜褚師圃欲去之公子朝通於襄夫<lb/>
人宣姜懼而欲以作亂故齊豹北宫喜褚師圃公子朝<lb/>
作亂初齊豹見宗魯於公孟為驂乘焉將作亂而謂之<lb/>
<pb n="KR2c0022_WYG_040-2b"/>
曰公孟之不善子所知也勿與乘吾將殺之對曰吾由<lb/>
子事公孟子假吾名焉故不吾逺也雖其不善吾亦知<lb/>
之抑以利故不能去是吾過也今聞難而逃是僭子也<lb/>
子行事乎吾將死之以周事子而歸死於公孟其可也<lb/>
丙辰衛侯在平夀公孟有事於葢獲之門外齊子氏帷<lb/>
於門外而伏甲焉使祝鼃寘戈於車薪以當門使一乘<lb/>
從公孟以出使華齊御公孟宗魯驂乘及閎中齊氏用<lb/>
戈撃公孟宗魯以背蔽之斷肱以中公孟之肩皆殺之<lb/>
<pb n="KR2c0022_WYG_040-3a"/>
公聞亂乘驅自閲門入慶比御公公南楚驂乘使華寅<lb/>
乘貳車及公宫鴻駵魋駟乘於公公載寳以出褚師子<lb/>
申遇公於馬路之衢遂從過齊氏使華寅肉袒執葢以<lb/>
當其闕齊氏射公中南楚之背公遂出寅閉郭門踰而<lb/>
從公公如死鳥析朱鉏宵從竇出徒行從公齊侯使公<lb/>
孫青聘於衛既出聞衛亂使請所聘公曰猶在竟内則<lb/>
衛君也乃將事焉遂從諸死鳥請將事辭曰亡人不佞<lb/>
失守社稷越在草莽吾子無所辱君命賓曰寡君命下<lb/>
<pb n="KR2c0022_WYG_040-3b"/>
臣於朝曰阿下執事臣不敢貳主人曰君若惠顧先君<lb/>
之好照臨敝邑鎮撫其社稷則有宗祧在乃止衛侯固<lb/>
請見之不獲命以其良馬見為未致使故也衛侯以為<lb/>
乘馬賓將掫主人辭曰亡人之憂不可以及吾子草莽<lb/>
之中不足以辱從者敢辭賓曰寡君之下臣君之牧圉<lb/>
也若不獲扞外役是不有寡君也臣懼不免於戾請以<lb/>
除死親執鐸終夕與於燎齊氏之宰渠子召北宫子北<lb/>
宫氏之宰不與聞謀殺渠子遂伐齊氏滅之丁巳晦公<lb/>
<pb n="KR2c0022_WYG_040-4a"/>
入與北宫喜盟於彭水之上秋七月戊午朔遂盟國人<lb/>
八月辛亥公子朝褚師圃子玉霄子髙魴出奔晉閠月<lb/>
戊辰殺宣姜衛侯使北宫喜謚曰貞子賜析朱鉏謚曰<lb/>
成子而以齊氏之墓予之衛侯告寧於齊且言子石齊<lb/>
侯將飲酒徧賜大夫曰二三子之教也苑何忌辭曰與<lb/>
於青之賞必及於其罰在康誥曰父子兄弟罪不相及<lb/>
况在羣臣臣敢貪君賜以干先王琴張聞宗魯死將往<lb/>
弔之仲尼曰齊豹之盜而孟縶之賊女何弔焉君子不<lb/>
<pb n="KR2c0022_WYG_040-4b"/>
食姦不受亂不為利疚於囘不以囘待人不葢不義不<lb/>
犯非禮　定公十三年初衛公叔文子朝而請享靈公<lb/>
退見史鰌而告之史鰌曰子必禍矣子富而君貪罪其<lb/>
及子乎文子曰然吾不先告子是吾罪也君既許我矣<lb/>
其若之何史鰌曰無害子臣可以免富而能臣必免於<lb/>
難上下同之戍也驕其亡乎富而不驕者鮮吾惟子之<lb/>
見驕而不亡者未之有也戍必與焉及文子卒衛侯始<lb/>
惡於公叔戍以其富也<lb/>
<pb n="KR2c0022_WYG_040-5a"/>
　<hi>補逸</hi>檀弓公叔文子卒其子戍請謚於君曰日月有時<lb/>
　將葬矣請所以易其名者君曰昔者衛國凶饑夫子<lb/>
　為粥與國之餓者是不亦惠乎昔者衛國有難夫子<lb/>
　以其死衛寡人不亦貞乎夫子聽衛國之政脩其班<lb/>
　制以與四鄰交衛國之社稷不辱不亦文乎故謂夫<lb/>
　子貞惠文子<lb/>
公叔戍又將去夫人之黨夫人愬之曰戍將為亂　十<lb/>
四年春衛侯逐公叔戍與其黨故趙陽奔宋戍來奔<lb/>
<pb n="KR2c0022_WYG_040-5b"/>
夏衛北宫結來奔公叔戍之故也　衛侯為夫人南子<lb/>
召宋朝㑹於洮太子蒯聵獻盂於齊過宋野野人歌之<lb/>
曰既定爾婁豬盍歸吾艾豭太子羞之謂戲陽速曰從<lb/>
我而朝少君少君見我我顧乃殺之速曰諾乃朝夫人<lb/>
夫人見太子太子三顧速不進夫人見其色啼而走曰<lb/>
蒯聵將殺余公執其手以登臺太子奔宋盡逐其黨故<lb/>
公孟彄出奔鄭自鄭奔齊太子告人曰戲陽速禍余戲<lb/>
陽速告人曰太子則禍余太子無道使余殺其母余不<lb/>
<pb n="KR2c0022_WYG_040-6a"/>
許將戕於余若殺夫人將以余説余是故許而弗為以<lb/>
紓余死諺曰民保於信吾以信義也<lb/>
　<hi>補逸</hi>史記大子蒯聵奔宋已而之晉趙氏<lb/>
　列女傳衛靈公與夫人夜坐聞車聲轔轔至闕而止<lb/>
　過闕復有聲公問夫人曰知此為誰夫人曰此蘧伯<lb/>
　玉也公曰何以知之夫人曰妾聞禮下公門式路馬<lb/>
　所以廣敬也夫忠臣與孝子不為昭昭變節不為冥<lb/>
　冥惰行蘧伯玉衛之賢大夫也仁而有智敬以事上<lb/>
<pb n="KR2c0022_WYG_040-6b"/>
　此其人必不以闇昧廢禮是以知之公使視之果伯<lb/>
　玉也<lb/>
　家語史魚病將卒命其子曰吾在衛朝不能進蘧伯<lb/>
　玉退彌子瑕是吾為臣不能正君也生而不能正君<lb/>
　則死無以成禮我死汝置屍牖下於我畢矣其子從<lb/>
　之靈公弔焉怪而問焉其子以其父言告公公愕然<lb/>
　失容曰是寡人之罪也於是命之殯於客位進蘧伯<lb/>
　玉而用之退彌子瑕而逺之<lb/>
<pb n="KR2c0022_WYG_040-7a"/>
哀公二年初衛侯遊於郊子南僕公曰余無子將立女<lb/>
不對他日又謂之對曰郢不足以辱社稷君其改圖君<lb/>
夫人在堂三揖在下君命秪辱夏衛靈公卒夫人曰命<lb/>
公子郢為太子君命也對曰郢異於他子且君沒於吾<lb/>
手若有之郢必聞之且亡人之子輒在乃立輒六月乙<lb/>
酉晉趙鞅納衛太子於戚宵迷陽虎曰右河而南必至<lb/>
焉使太子絻八人衰絰偽自衛逆者告於門哭而入遂<lb/>
居之　三年春齊衛圍戚求援於中山<lb/>
<pb n="KR2c0022_WYG_040-7b"/>
　<hi>補逸</hi>史記靈公遊於郊令子郢僕郢靈公少子也字子<lb/>
　南靈公怨太子出奔謂郢曰我將立若為後郢對曰<lb/>
　郢不足以辱社稷君更圖之夏靈公卒夫人命子郢<lb/>
　為太子曰此靈公命也郢曰亡人太子蒯聵之子輒<lb/>
　在也不敢當於是衛乃以輒為君是為出公<lb/>
十一年冬衛大叔疾出奔宋初疾娶於宋子朝其娣嬖<lb/>
子朝出孔文子使疾出其妻而妻之疾使侍人誘其初<lb/>
妻之娣寘於犂而為之一宫如二妻文子怒欲攻之仲<lb/>
<pb n="KR2c0022_WYG_040-8a"/>
尼止之遂奪其妻或淫於外州外州人奪之軒以獻恥<lb/>
是二者故出衛人立遺使室孔姞疾臣向魋納美珠焉<lb/>
與之城鉏宋公求珠魋不與由是得罪及桓氏出城鉏<lb/>
人攻大叔疾衛莊公復之使處巢死焉殯於鄖𦵏於少<lb/>
禘初晉悼公子憖亡在衛使其女僕而田大叔懿子止<lb/>
而飲之酒遂聘之生悼子悼子即位故夏戊為大夫悼<lb/>
子亡衛人翦夏戊　十二年夏吳徴㑹於衛秋衛侯㑹<lb/>
吳於鄖吳人藩衛侯之舎衛侯歸效夷言子之尚㓜曰<lb/>
<pb n="KR2c0022_WYG_040-8b"/>
君必不免其死於夷乎執焉而又説其言從之固矣<lb/>
十五年衛孔圉取大子蒯聵之姊生悝孔氏之豎渾良<lb/>
夫長而美孔文子卒通於内大子在戚孔姬使之焉大<lb/>
子與之言曰茍使我入獲國服冕乘軒三死無與與之<lb/>
盟為請於伯姬閏月良夫與大子入舎於孔氏之外圃<lb/>
昏二人䝉衣而乘寺人羅御如孔氏孔氏之老欒寧問<lb/>
之稱姻妾以告遂入適伯姬氏既食孔伯姬杖戈而先<lb/>
大子與五人介輿豭從之迫孔悝於厠强盟之遂劫以<lb/>
<pb n="KR2c0022_WYG_040-9a"/>
登臺欒寧將飲酒炙未熟聞亂使告季子召獲駕乘車<lb/>
行爵食炙奉衛侯輒來奔季子將入遇子羔將出曰門<lb/>
已閉矣季子曰吾姑至焉子羔曰弗及不踐其難季子<lb/>
曰食焉不辟其難子羔遂出子路入及門公孫敢門焉<lb/>
曰無入為也季子曰是公孫也求利焉而逃其難由不<lb/>
然利其祿必救其患有使者出乃入曰大子焉用孔悝<lb/>
雖殺之必或繼之且曰大子無勇若燔臺半必舎孔叔<lb/>
大子聞之懼下石乞盂黶敵子路以戈擊之斷纓子路<lb/>
<pb n="KR2c0022_WYG_040-9b"/>
曰君子死冠不免結纓而死孔子聞衛亂曰柴也其來<lb/>
由也死矣孔悝立莊公莊公害故政欲盡去之先謂司<lb/>
徒瞞成曰寡人離病於外久矣子請亦嘗之歸告褚師<lb/>
比欲與之伐公不果　十六年春瞞成褚師比出奔宋<lb/>
衛侯使鄢武子告於周曰蒯聵得罪於君父君母逋竄<lb/>
於晉晉以王室之故不棄兄弟寘諸河上天誘其衷獲<lb/>
嗣守封焉使下臣肸敢告執事王使單平公對曰肸以<lb/>
嘉命來告余一人往謂叔父余嘉乃成世復爾祿次敬<lb/>
<pb n="KR2c0022_WYG_040-10a"/>
之哉方天之休弗敬弗休悔其可追　六月衛侯飲孔<lb/>
悝酒於平陽重酬之大夫皆有納焉醉而送之夜半而<lb/>
遣之載伯姬於平陽而行及西門使貳車反祏於西圃<lb/>
子伯季子初為孔氏臣新登於公請追之遇載祏者殺<lb/>
而乘其車許公為反祏遇之曰與不仁人爭明無不勝<lb/>
必使先射射三發皆逺許為許為射之殪或以其車從<lb/>
得祏於橐中孔悝出奔宋<lb/>
　<hi>補逸</hi>禮記衛孔悝之鼎銘曰六月丁亥公假於大廟公<lb/>
<pb n="KR2c0022_WYG_040-10b"/>
　曰叔舅乃祖莊叔左右成公成公乃命莊叔隨難於<lb/>
　漢陽即宫於宗周奔走無射啓右獻公獻公乃命成<lb/>
　叔纂乃祖服乃考文叔興舊耆欲作率慶士躬恤衛<lb/>
　國其勤公家夙夜不解民咸曰休哉公曰叔舅予女<lb/>
　銘若纂乃考服悝拜稽首曰對揚以辟之勤大命施<lb/>
　於烝彞鼎此衛孔悝之鼎銘也<lb/>
衛侯占夢嬖人求酒於大叔僖子不得與卜人比而告<lb/>
公曰君有大臣在西南隅弗去懼害乃逐大叔遺遺奔<lb/>
<pb n="KR2c0022_WYG_040-11a"/>
晉　衛侯謂渾良夫曰吾繼先君而不得其器若之何<lb/>
良夫代執火者而言曰疾與亡君皆君之子也召之而<lb/>
擇材焉可也若不材器可得也豎告大子大子使五人<lb/>
輿豭從已劫公而彊盟之且請殺良夫公曰其盟免三<lb/>
死曰請三之後有罪殺之公曰諾哉　十七年春衛侯<lb/>
為虎幄於藉圃成求令名者而與之始食焉太子請使<lb/>
良夫良夫乘衷甸兩牡紫衣狐裘至袒裘不釋劍而食<lb/>
太子使牽以退數之以三罪而殺之　晉趙鞅使告於<lb/>
<pb n="KR2c0022_WYG_040-11b"/>
衛曰君之在晉也志父為主請君若太子來以免志父<lb/>
不然寡君其曰志父之為也衛侯辭以難太子又使椓<lb/>
之夏六月趙鞅圍衛齊國觀陳瓘救衛得晉人之致師<lb/>
者子玉使服而見之曰國子實執齊柄而命瓘曰無辟<lb/>
晉師豈敢廢命子又何辱簡子曰我卜伐衛未卜與齊<lb/>
戰乃還　衛侯夢於北宫見人登昆吾之觀被髪北面<lb/>
而譟曰登此昆吾之虚緜緜生之𤓰余為渾良夫呌天<lb/>
無辜公親筮之胥彌赦占之曰不害與之邑寘之而逃<lb/>
<pb n="KR2c0022_WYG_040-12a"/>
奔宋衛侯貞卜其繇曰如魚竀尾衡流而方羊裔焉大<lb/>
國滅之將亡闔門塞竇乃自後踰冬十月晉復伐衛入<lb/>
其郛將入城簡子曰止叔向有言曰怙亂滅國者無後<lb/>
衛人出莊公而與晉平晉立襄公之孫般師而還十一<lb/>
月衛侯自鄄入般師出初公登城以望見戎州問之以<lb/>
告公曰我姬姓也何戎之有焉翦之公使匠久公欲逐<lb/>
石圃未及而難作辛巳石圃因匠氏攻公公閉門而請<lb/>
弗許踰於北方而隊折股戎州人攻之太子疾公子青<lb/>
<pb n="KR2c0022_WYG_040-12b"/>
踰從公戎州人殺之公入於戎州已氏初公自城上見<lb/>
已氏之妻髪美使髠之以為吕姜髢既入焉而示之璧<lb/>
曰活我吾與女璧已氏曰殺女璧其焉往遂殺之而取<lb/>
其璧衛人復公孫般師而立之十二月齊人伐衛衛人<lb/>
請平立公子起執般師以歸舎諸潞　夏衛石圃逐其<lb/>
君起起奔齊衛侯輙自齊復歸逐石圃而復石魋與大<lb/>
叔遺　二十五年夏五月庚辰衛侯出奔宋衛侯為靈<lb/>
臺於藉圃與諸大夫飲酒焉褚師聲子韈而登席公怒<lb/>
<pb n="KR2c0022_WYG_040-13a"/>
辭曰臣有疾異於人若見之君將𣪚之是以不敢公愈<lb/>
怒大夫辭之不可褚師出公㦸其手曰必斷而足聞之<lb/>
褚師與司㓂亥乘曰今日幸而後亡公之入也奪南氏<lb/>
邑而奪司冦亥政公使寺人納公文懿子之車於池初<lb/>
衛人翦夏丁氏以其帑賜彭封彌子彌子飲公酒納夏<lb/>
戊之女嬖以為夫人其弟期大叔疾之從孫甥也少畜<lb/>
於公以為司徒夫人寵衰期得罪公使三匠久公使優<lb/>
狡盟拳彌而甚近信之故褚師比公孫彌牟公文要司<lb/>
<pb n="KR2c0022_WYG_040-13b"/>
冦亥司徒期因三匠與拳彌以作亂皆執利兵無者執<lb/>
斤使拳彌入於公宫而自太子疾之宫譟以攻公鄄子<lb/>
士請禦之彌援其手曰子則勇矣將若君何不見先君<lb/>
乎君何所不逞欲且君嘗在外矣豈必不反當今不可<lb/>
衆怒難犯休而易間也乃出將適蒲彌曰晉無信不可<lb/>
將適鄄彌曰齊晉爭我不可將適泠彌曰魯不足與請<lb/>
適城鉏以鉤越越有君乃適城鉏彌曰衛盜不可知也<lb/>
請速自我始乃載寳以歸公為支離之卒因祝史揮以<lb/>
<pb n="KR2c0022_WYG_040-14a"/>
侵衛衛人病之懿子知之見子之請逐揮文子曰無罪<lb/>
懿子曰彼好専利而妄夫見君之入也將先道焉若逐<lb/>
之必出於南門而適君所夫越新得諸侯將必請師焉<lb/>
揮在朝使吏遣諸其室揮出信弗内五日乃館諸外里<lb/>
遂有寵使如越請師　二十六年夏五月叔孫舒帥師<lb/>
㑹越臯如后庸宋樂茷納衛侯文子欲納之懿子曰君<lb/>
愎而虐少待之必毒於民乃睦於子矣師侵外州大獲<lb/>
出禦之大敗掘褚師定子之墓焚之於平莊之上文子<lb/>
<pb n="KR2c0022_WYG_040-14b"/>
使王孫齊私於臯如曰子將大滅衛乎抑納君而已乎<lb/>
臯如曰寡君之命無他納衛君而已文子致衆而問焉<lb/>
曰君以蠻夷伐國國幾亡矣請納之衆曰勿納曰彌牟<lb/>
亡而有益請自北門出衆曰勿出重賂越人申開守陴<lb/>
而納公公不敢入師還立悼公南氏相之以城鉏與越<lb/>
人公曰期則為此令苟有怨於夫人者報之司徒期聘<lb/>
於越公攻而奪之幣期告王王命取之期以衆取之公<lb/>
怒殺期之甥之為大子者遂卒於越　衛出公自城鉏<lb/>
<pb n="KR2c0022_WYG_040-15a"/>
使以弓問子贛且曰吾其入乎子贛稽首受弓對曰臣<lb/>
不識也私於使者曰昔成公孫於陳寗武子孫莊子為<lb/>
宛濮之盟而君入獻公孫於齊子鮮子展為夷儀之盟<lb/>
而君入今君再在孫矣内不聞獻之親外不聞成之卿<lb/>
則賜不識所由入也詩曰無競惟人四方其順之若得<lb/>
其人四方以為主而國於何有<lb/>
　　<hi>臣</hi>士竒曰衛襄公無嫡子公孟縶以足廢而靈公<lb/>
　　得立康叔告符若亦非偶然者但靈之為靈庸何<lb/>
<pb n="KR2c0022_WYG_040-15b"/>
　　愈於縶齊豹之亂其兄見賊而已亦有死鳥之辱<lb/>
　　僅而能復豹既誅於北宫氏而公子朝褚師圃子<lb/>
　　玉霄子髙魴未正典刑有逸賊矣至侵欲無厭使<lb/>
　　世臣以富為懼可為寒心身經宣姜之禍猶不知<lb/>
　　戒溺帷房之愛艾豭貽誚而瞶輒逆倫之事遂萌<lb/>
　　於此公叔戍欲去夫人之黨一言被逐昏悖若靈<lb/>
　　其不失國也亦幸焉耳南子雖淫非瞶所得殺聵<lb/>
　　獲罪而出屬籍已絶然靈公欲立公子郢郢曰亡<lb/>
<pb n="KR2c0022_WYG_040-16a"/>
　　人之子輙在夫人雖怨聵亦不以為非而遂立之<lb/>
　　輒不以亡人之子廢即安得以亡人拒其父哉為<lb/>
　　輒者誠於嗣位之初涕泣而請於夫人曰若以聵<lb/>
　　為有罪歟則輙固罪人子也何敢為君若以輙為<lb/>
　　無罪則亡人越在異國不䝉赦宥輙惟一死以謝<lb/>
　　亡人耳天下豈有無父之子哉安知南子不感其<lb/>
　　仁孝而為及泉之見乃儼然立乎其位不惟斷烏<lb/>
　　鳥之情而直等冦讐之禦為人子者顧如是耶夫<lb/>
<pb n="KR2c0022_WYG_040-16b"/>
　　聵雖不立撫有衛國者即其子也先君無廢祀民<lb/>
　　人無廢主聵亦可以菟裘老矣子據國而父爭之<lb/>
　　非古今之大愚斷不出此渾良夫姦豎也乃比之<lb/>
　　以求入茍有人心者祿之以天下弗為而况一國<lb/>
　　乎而况其子之國乎不知何顔以告之周而周且<lb/>
　　竊竊然命之也已氏殞而卒符北宫之占城鉏頓<lb/>
　　而莫返於越之魄國於何有而徒使至性相殘曾<lb/>
　　虎狼之不若故輙拒父之罪不容於誅而聵亦未<lb/>
<pb n="KR2c0022_WYG_040-17a"/>
　　為無過也要其源則自靈公之寵南子始吁可不<lb/>
　　戒哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_040-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷四十<lb/>
</p>
<p>
</p>
  </div>
</body>
</text>
</TEI>
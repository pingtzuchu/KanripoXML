<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷三十七</head> <lb/>
    <p>
<pb n="KR2c0022_WYG_037-1a"/>
欽定四庫全書<lb/>
　左傳紀事本末卷三十七<lb/>
　　　　　　　　　　詹事府詹事高士竒撰<lb/>
　　衞州吁宣姜之亂<hi>懿公亡國附文公定狄難</hi>
隱公三年衞莊公娶於齊東宫得臣之妹曰莊姜美而<lb/>
無子衞人所為賦碩人也又娶於陳曰厲媯生孝伯早<lb/>
死其娣戴媯生桓公莊姜以為已子公子州吁嬖人之<lb/>
子也有寵而好兵公弗禁莊姜惡之石碏諫曰臣聞愛<lb/>
<pb n="KR2c0022_WYG_037-1b"/>
子教之以義方弗納於邪驕奢淫佚所自邪也四者之<lb/>
來寵禄過也將立州吁乃定之矣若猶未也階之為禍<lb/>
夫寵而不驕驕而能降降而不憾憾而能眕者鮮矣且<lb/>
夫賤妨貴少陵長逺間親新間舊小加大淫破義所謂<lb/>
六逆也君義臣行父慈子孝兄愛弟敬所謂六順也去<lb/>
順效逆所以速禍也君人者將禍是務去而速之無乃<lb/>
不可乎弗聴其子厚與州吁游禁之不可桓公立乃老<lb/>
　<hi>補逸</hi>史記莊公五年取齊女為夫人好而無子又娶陳<lb/>
<pb n="KR2c0022_WYG_037-2a"/>
　女為夫人生子早死陳女女弟亦幸於莊公而生子<lb/>
　完完母死莊公令夫人齊女子之立為大子莊公有<lb/>
　寵妾生子州吁十八年州吁長好兵莊公使將石碏<lb/>
　諫莊公曰庶子好兵使將亂自此起不聴<lb/>
　列女傳齊女為衞莊公夫人號曰莊姜始徃操行衰<lb/>
　惰心淫佚冶容傅母見其婦道不正諭之云子之家<lb/>
　世世尊榮當為民法則子之質聰達於事當為人表<lb/>
　式儀貎莊麗不可不自修整衣錦絅裳飾在輿馬是<lb/>
<pb n="KR2c0022_WYG_037-2b"/>
　不貴徳也乃作詩曰碩人其頎衣錦絅衣齊侯之子<lb/>
　衞侯之妻東宫之妹邢侯之姨譚公惟私砥厲女以<lb/>
　高節女遂感而自脩君子善傅母之防未然也<lb/>
四年春衞州吁弑桓公而立　公與宋公為會將尋宿<lb/>
之盟未及期衞人來告亂夏公及宋公遇於清　宋殤<lb/>
公之即位也公子馮出奔鄭鄭人欲納之及衞州吁立<lb/>
將修先君之怨於鄭而求寵於諸侯以和其民使告於<lb/>
宋曰君若伐鄭以除君害君為主敝邑以賦與陳蔡從<lb/>
<pb n="KR2c0022_WYG_037-3a"/>
則衞國之願也宋人許之於是陳蔡方睦於衞故宋公<lb/>
陳侯蔡人衞人伐鄭圍其東門五日而還公問於衆仲<lb/>
曰衞州吁其成乎對曰臣聞以徳和民不聞以亂以亂<lb/>
猶治絲而棼之也夫州吁阻兵而安忍阻兵無衆安忍<lb/>
無親衆叛親離難以濟矣夫兵猶火也弗戢將自焚也<lb/>
夫州吁弑其君而虐用其民於是乎不務令徳而欲以<lb/>
亂成必不免矣　秋諸侯復伐鄭宋公使來乞師公辭<lb/>
之羽父請以師㑹之公弗許固請而行故書曰翬帥師<lb/>
<pb n="KR2c0022_WYG_037-3b"/>
疾之也諸侯之師敗鄭徒兵取其禾而還　州吁未能<lb/>
和其民厚問定君於石子石子曰王覲為可曰何以得<lb/>
覲曰陳桓公方有寵於王陳衞方睦若朝陳使請必可<lb/>
得也厚從州吁如陳石碏使告於陳曰衞國褊小老夫<lb/>
耄矣無能為也此二人者實弑寡君敢即圖之陳人執<lb/>
之而請涖於衞九月衞人使右宰醜涖殺州吁於濮石<lb/>
碏使其宰獳羊肩涖殺石厚於陳君子曰石碏純臣也<lb/>
惡州吁而厚與焉大義滅親其是之謂乎　衞人逆公<lb/>
<pb n="KR2c0022_WYG_037-4a"/>
子晉於邢冬十二月宣公即位書曰衞人立晉衆也<lb/>
五年夏葬衞桓公衞亂是以緩　四月鄭人侵衞牧以<lb/>
報東門之役　衞之亂也郕人侵衞故衞師入郕　桓<lb/>
公三年夏齊侯衞侯胥命於蒲不盟也　十六年初衞<lb/>
宣公烝於夷姜生急子屬諸右公子為之娶於齊而美<lb/>
公取之生夀及朔屬夀於左公子夷姜縊宣姜與公子<lb/>
朔搆急子公使諸齊使盜待諸莘將殺之夀子告之使<lb/>
行不可曰棄父之命惡用子矣有無父之國則可也及<lb/>
<pb n="KR2c0022_WYG_037-4b"/>
行飲以酒夀子載其旌以先盜殺之急子至曰我之求<lb/>
也此何罪請殺我乎又殺之二公子故怨惠公十一月<lb/>
左公子洩右公子職立公子黔牟惠公奔齊<lb/>
　<hi>考異</hi>史記初宣公愛夫人夷姜夷姜生子伋為太子而<lb/>
　令右公子傅之右公子為太子娶齊女未入室而宣<lb/>
　公見所欲為太子婦者好説而自取之更為太子取<lb/>
　他女<lb/>
　<hi>發明</hi>按史則夷姜乃宣公夫人也左氏以為烝恐非<lb/>
<pb n="KR2c0022_WYG_037-5a"/>
十七年春盟於黃平齊紀且謀衞故也　荘公五年冬<lb/>
伐衞納惠公也　六年春王人救衞　夏衞侯入放公<lb/>
子黔牟於周放寗跪於秦殺左公子洩右公子職乃即<lb/>
位君子以二公子之立黔牟為不度矣夫能固位者必<lb/>
度於本末而後立衷焉不知其本不謀知本之不枝弗<lb/>
强詩云本枝百世　閔公二年冬十二月狄人伐衞衞<lb/>
懿公好鶴鶴有乗軒者將戰國人受甲者皆曰使鶴鶴<lb/>
實有禄位余焉能戰公與石祁子玦與寗莊子矢使守<lb/>
<pb n="KR2c0022_WYG_037-5b"/>
曰以此贊國擇利而為之與夫人繡衣曰聴於二子渠<lb/>
孔御戎子伯為右黃夷前驅孔嬰齊殿及狄人戰於熒<lb/>
澤衞師敗績遂滅衞衛侯不去其旗是以甚敗狄人囚<lb/>
史華龍滑與禮孔以逐衞人二人曰我大史也實掌其<lb/>
祭不先國不可得也乃先之至則告守曰不可待也夜<lb/>
與國人出狄入衞從之又敗諸河初惠公之即位也少<lb/>
齊人使昭伯烝於宣姜不可强之生齊子戴公文公宋<lb/>
桓夫人許穆夫人文公為衞之多患也先適齊及敗宋<lb/>
<pb n="KR2c0022_WYG_037-6a"/>
桓公逆諸河宵濟衞之遺民男女七百有三十人益之<lb/>
以共滕之民為五千人立戴公以廬於曹許穆夫人賦<lb/>
載馳齊侯使公子無虧帥車三百乗甲士三千人以戍<lb/>
曹歸公乗馬祭服五稱牛羊豕雞狗皆三百與門材歸<lb/>
夫人魚軒重錦三十兩<lb/>
　<hi>補逸</hi>呂氏春秋衞懿公有臣曰𢎞演有所於使翟人攻<lb/>
　衞其民曰君之所予位祿者鶴也所貴富者宮人也<lb/>
　君使宫人與鶴戰余焉能戰遂潰而去翟人至及懿<lb/>
<pb n="KR2c0022_WYG_037-6b"/>
　　公於滎澤殺之盡食其肉獨舍其肝𢎞演至報使於<lb/>
　　肝畢呼天而啼盡哀而止曰臣請為襮因自殺先出<lb/>
　　其腹實内懿公之肝桓公聞之曰衞之亡也以為無<lb/>
　　道也今有臣若此不可不存於是復立衞於楚丘𢎞<lb/>
　　演可謂忠矣殺身出生以殉其君非徒殉其君也又<lb/>
　　令衞之宗廟復立祭祀不絶可謂有功矣<lb/>
　　史記初翟殺懿公也衞人憐之思復立宣公前死太<lb/>
　　子伋之後伋子又死而代伋死者子夀又無子太子<lb/>
<pb n="KR2c0022_WYG_037-7a"/>
　伋同母弟二人其一曰黔牟黔牟嘗代惠公為君八<lb/>
　年復去其二曰昭伯昭伯黔牟皆已前死故立昭伯<lb/>
　子申為戴公戴公卒復立其弟燬為文公文公初立<lb/>
　輕賦平罪身自勞與百姓同苦以收衛民<lb/>
僖之元年齊桓公遷邢於夷儀二年封衞於楚丘邢遷<lb/>
如歸衞國忘亡　衞文公大布之衣大帛之冠務材訓<lb/>
農通商惠工敬教勸學授方任能元年革車三十乗季<lb/>
年乃三百乗　僖公十八年冬邢人狄人伐衞圍菟圃<lb/>
<pb n="KR2c0022_WYG_037-7b"/>
衞侯以國讓父兄子弟及朝衆曰茍能治之燬請從焉<lb/>
衆不可而後師於訾婁狄師還　十九年秋衞人伐邢<lb/>
以報菟圃之役於是衞大旱卜有事於山川不吉寗荘<lb/>
子曰昔周饑克殷而年豐今邢方無道諸侯無伯天其<lb/>
或者欲使衞討邢乎從之師興而雨　二十年秋齊狄<lb/>
盟於邢為邢謀衞難也於是衞方病邢　二十四年衞<lb/>
人將伐邢禮至曰不得其守國不可得也我請昆弟仕<lb/>
焉乃徃得仕　二十五年春衞人伐邢二禮從國子巡<lb/>
<pb n="KR2c0022_WYG_037-8a"/>
城掖以赴外殺之正月丙午衞侯燬滅邢同姓也故名<lb/>
禮至為銘曰余掖殺國子莫余敢止<lb/>
　　<hi>臣</hi>士竒曰國家之患莫大於驕淫驕淫由於寵暱<lb/>
　　欲動情肆而不能裁之以禮義鮮不釀無窮之禍<lb/>
　　而寖至於敗亡州吁嬖人之子也莊姜惡之與武<lb/>
　　姜之愛叔段相去逺矣武姜欲立叔段武公弗許<lb/>
　　猶足以致亂况州吁之憑寵好兵莊公弗禁石碏<lb/>
　　之切諫棄若罔聞州吁卒殺桓公而自立安忍阻<lb/>
<pb n="KR2c0022_WYG_037-8b"/>
　　兵毒流四國衞之禍莊公為之也宣公烝於夷姜<lb/>
　　又納子伋之婦淫昏無道史册罕聞夀子急載旌<lb/>
　　之難而惠公不能容一黔牟連五國之兵抗王官<lb/>
　　以入國柏舟之詩何不聞焉昭伯復烝於宣姜生<lb/>
　　二子與二夫人而其由則自齊人使之亷恥䘮矣<lb/>
　　上烝下淫衞於是滅倫傷化者再世何怪桑間濮<lb/>
　　上相習成風而不可止耶孔子序詩備錄牆茨鶉<lb/>
　　奔諸什於春秋歴紀夷姜宣姜中冓之事以志衞<lb/>
<pb n="KR2c0022_WYG_037-9a"/>
　　為狄滅之由福善禍淫其應如響而或以懿公之<lb/>
　　亡國縁於好鶴其亦未之察矣𢎞演報使於肝以<lb/>
　　身為襮千古傷之而左氏失紀衞當東渡遺民男<lb/>
　　女僅七百有三十人康叔武公之祀不絶如綫矣<lb/>
　　夫人墮載馳之涙公子下廬漕之甲而戴公短祚<lb/>
　　國燼僅存非文公崇帛冠布衣之節務材訓農敬<lb/>
　　教勸學以勵精興復為事安能舉訾婁之師而靖<lb/>
　　邢狄之難哉夫一衞也曩以驕淫敗後以勤儉興<lb/>
<pb n="KR2c0022_WYG_037-9b"/>
　　斯亦古今得失之林而有國者所宜鑒也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷三十七<lb/>
</p>
<p>
</p>
  </div>
</body>
</text>
</TEI>
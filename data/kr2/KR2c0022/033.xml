<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷三十三</head> <lb/>
    <p>
<pb n="KR2c0022_WYG_033-1a"/>
欽定四庫全書<lb/>
　左傳紀事本末卷三十三<lb/>
　　　　　　　　　　詹事府詹事髙士竒撰<lb/>
　　晉失諸侯<lb/>
襄公二十九年晉平公杞出也故治杞六月知悼子合<lb/>
諸侯之大夫以城杞孟孝伯會之鄭子大叔與伯石往<lb/>
子大叔見大叔文子與之語文子曰甚乎其城杞也子<lb/>
大叔曰若之何哉晉國不恤周宗之闕而夏肄是屏其<lb/>
<pb n="KR2c0022_WYG_033-1b"/>
棄諸姬亦可知也已諸姬是棄其誰歸之吉也聞之棄<lb/>
同即異是謂離徳詩曰協比其鄰昏姻孔云晉不鄰矣<lb/>
其誰云之　范獻子來聘拜城杞也　晉侯使司馬女<lb/>
叔侯來治杞田弗盡歸也晉悼夫人愠曰齊也取貨先<lb/>
君若有知也不尚取之公告叔侯叔侯曰虞虢焦滑霍<lb/>
揚韓魏皆姬姓也晉是以大若非侵小將何所取武獻<lb/>
以下兼國多矣誰得治之杞夏餘也而即東夷魯周公<lb/>
之後也而睦於晉以杞封魯猶可而何有焉魯之於晉<lb/>
<pb n="KR2c0022_WYG_033-2a"/>
也職貢不乏玩好時至公卿大夫相繼於朝史不絶書<lb/>
府無虚月如是可矣何必瘠魯以肥杞且先君而有知<lb/>
也母寧夫人而焉用老臣杞文公來盟書曰子賤之也<lb/>
　冬孟孝伯如晉報范叔也　三十年二月癸未晉悼<lb/>
夫人食輿人之城杞者絳縣人或年長矣無子而往與<lb/>
於食有與疑年使之年曰臣小人也不知紀年臣生之<lb/>
嵗正月甲子朔四百有四十五甲子矣其季於今三之<lb/>
一也吏走問諸朝師曠曰魯叔仲惠伯㑹卻成子於承<lb/>
<pb n="KR2c0022_WYG_033-2b"/>
匡之歳也是歳也狄伐魯叔孫莊叔於是乎敗狄於鹹<lb/>
獲長狄僑如及虺也豹也而皆以名其子七十三年矣<lb/>
史趙曰亥有二首六身下二如身是其日數也士文伯<lb/>
曰然則二萬六千六百有六旬也趙孟問其縣大夫則<lb/>
其屬也召之而謝過焉曰武不才任君之大事以晉國<lb/>
之多虞不能由吾子使吾子辱在泥塗久矣武之罪也<lb/>
敢謝不才遂仕之使助為政辭以老與之田使為君復<lb/>
陶以為綘縣師而廢其輿尉於是魯使者在晉歸以語<lb/>
<pb n="KR2c0022_WYG_033-3a"/>
諸大夫季武子曰晉未可媮也有趙孟以為大夫有伯<lb/>
瑕以為佐有史趙師曠而咨度焉有叔向女齊以師保<lb/>
其君其朝多君子其庸可媮乎勉事之而後可　昭公<lb/>
元年晉侯有疾鄭伯使公孫僑如晉聘且問疾叔向問<lb/>
焉曰寡君之疾病卜人曰實沈臺駘為祟史莫之知敢<lb/>
問此何神也子産曰昔髙辛氏有二子伯曰閼伯季曰<lb/>
實沈居於曠林不相能也日尋干戈以相征討后帝不<lb/>
臧遷閼伯於商丘主辰商人是因故辰為商星遷實沈<lb/>
<pb n="KR2c0022_WYG_033-3b"/>
於大夏主參唐人是因以服事夏商其季世曰唐叔虞<lb/>
當武王邑姜方震大叔夢帝謂己余命而子曰虞將與<lb/>
之唐屬諸參而蕃育其子孫及生有文在其手曰虞遂<lb/>
以命之及成王滅唐而封大叔焉故參為晉星由是觀<lb/>
之則實沈參神也昔金天氏有裔子曰昧為𤣥冥師生<lb/>
允格臺駘臺駘能業其官宣汾洮障大澤以處太原帝<lb/>
用嘉之封諸汾川沈姒蓐黄實守其祀今晉主汾而滅<lb/>
之矣由是觀之則臺駘汾神也抑此二者不及君身山<lb/>
<pb n="KR2c0022_WYG_033-4a"/>
川之神則水旱癘疫之災於是乎禜之日月星辰之神<lb/>
則雪霜風雨之不時於是乎禜之若君身則亦出入飲<lb/>
食哀樂之事也山川星辰之神又何為焉僑聞之君子<lb/>
有四時朝以聴政晝以訪問夕以修令夜以安身於是<lb/>
乎節宣其氣勿使有所壅閉湫底以露其體兹心不爽<lb/>
而昏亂百度今無乃壹之則生疾矣僑又聞之内官不<lb/>
及同姓其生不殖美先盡矣則相生疾君子是以惡之<lb/>
故志曰買妾不知其姓則卜之違此二者古之所慎也<lb/>
<pb n="KR2c0022_WYG_033-4b"/>
男女辨姓禮之大司也今君内實有四姬焉其無乃是<lb/>
也乎若由是二者弗可為也已四姬有省猶可無則必<lb/>
生疾矣叔向曰善哉肸未之聞也此皆然矣叔向出行<lb/>
人揮送之叔向問鄭故焉且問子晳對曰其與㡬何無<lb/>
禮而好陵人怙富而卑其上弗能久矣晉侯聞子産之<lb/>
言曰博物君子也重賄之晉侯求醫於秦秦伯使醫和<lb/>
視之曰疾不可為也是謂近女室疾如蠱非鬼非食惑<lb/>
以喪志良臣將死天命不祐公曰女不可近乎對曰節<lb/>
<pb n="KR2c0022_WYG_033-5a"/>
之先王之樂所以節百事也故有五節遲速本末以相<lb/>
及中聲以降五降之後不容彈矣於是有煩手淫聲慆<lb/>
堙心耳乃忘平和君子弗聴也物亦如之至於煩乃舍<lb/>
也已無以生疾君子之近琴瑟以儀節也非以慆心也<lb/>
天有六氣降生五味發為五色徴為五聲淫生六疾六<lb/>
氣曰隂陽風雨晦明也分為四時序為五節過則為菑<lb/>
隂淫寒疾陽淫熱疾風淫末疾雨淫腹疾晦淫惑疾明<lb/>
淫心疾女陽物而晦時淫則生内熱惑蠱之疾今君不<lb/>
<pb n="KR2c0022_WYG_033-5b"/>
節不時能無及此乎出告趙孟趙孟曰誰當良臣對曰<lb/>
主是謂矣主相晉國於今八年晉國無亂諸侯無闕可<lb/>
謂良矣和聞之國之大臣榮其寵禄任其大節有菑禍<lb/>
興而無改焉必受其咎今君至於淫以生疾將不能圖<lb/>
恤社稷禍孰大焉主不能禦吾是以云也趙孟曰何謂<lb/>
蠱對曰淫溺惑亂之所生也於文皿蟲為蠱榖之飛亦<lb/>
為蠱在周易女惑男風落山謂之蠱☶☴皆同物也趙<lb/>
孟曰良醫也厚其禮而歸之　二年晉侯使韓宣子來<lb/>
<pb n="KR2c0022_WYG_033-6a"/>
聘遂如齊納幣　夏四月韓須如齊逆女齊陳無宇送<lb/>
女致少姜少姜有寵於晉侯晉侯謂之少齊謂陳無宇<lb/>
非卿執諸中都少姜為之請曰送従逆班畏大國也猶<lb/>
有所易是以亂作　叔弓聘於晉報宣子也晉侯使郊<lb/>
勞辭曰寡君使弓來繼舊好固曰女無敢為賓徹命於<lb/>
執事敝邑𢎞矣敢辱郊使請辭致館辭曰寡君命下臣<lb/>
來繼舊好好合使成臣之禄也敢辱大館叔向曰子叔<lb/>
子知禮哉吾聞之曰忠信禮之器也卑讓禮之宗也辭<lb/>
<pb n="KR2c0022_WYG_033-6b"/>
不忘國忠信也先國後己卑讓也詩曰敬慎威儀以近<lb/>
有徳夫子近德矣　晉少姜卒公如晉及河晉侯使士<lb/>
文伯來辭曰非伉儷也請君無辱公還季孫宿遂致服<lb/>
焉叔向言陳無宇於晉侯曰彼何罪君使公族逆之齊<lb/>
使上大夫送之猶曰不共君求以貪國則不共而執其<lb/>
使君刑已頗何以為盟主且少姜有辭冬十月陳無宇<lb/>
歸　十一月鄭印段如晉弔　三年春王正月鄭游吉<lb/>
如晉送少姜之𦵏梁丙與張趯見之梁丙曰甚矣哉子<lb/>
<pb n="KR2c0022_WYG_033-7a"/>
之為此來也子大叔曰將得已乎昔文襄之霸也其務<lb/>
不煩諸侯令諸侯三歳而聘五歳而朝有事而會不協<lb/>
而盟君薨大夫弔卿共𦵏事夫人士弔大夫送𦵏足以<lb/>
昭禮命事謀闕而已無加命矣今嬖寵之喪不敢擇位<lb/>
而數於守適唯懼獲戾豈敢憚煩少姜有寵而死齊必<lb/>
繼室今兹吾又將來賀不唯此行也張趯曰善哉吾得<lb/>
聞此數也然自今子其無事矣譬如火焉火中寒暑乃<lb/>
退此其極也能無退乎晉將失諸侯諸侯求煩不獲二<lb/>
<pb n="KR2c0022_WYG_033-7b"/>
大夫退子大叔告人曰張趯有知其猶在君子之後乎<lb/>
　齊侯使晏嬰請繼室於晉曰寡君使嬰曰寡人願事<lb/>
君朝夕不倦將奉質幣以無失時則國家多難是以不<lb/>
獲不腆先君之適以備内官焜燿寡人之望則又無禄<lb/>
早世隕命寡人失望君若不忘先君之好恵顧齊國辱<lb/>
收寡人徼福於太公丁公照臨敝邑鎮撫其社稷則猶<lb/>
有先君之適及遺姑姊妺若而人君若不棄敝邑而辱<lb/>
使董振擇之以備嬪嬙寡人之望也韓宣子使叔向對<lb/>
<pb n="KR2c0022_WYG_033-8a"/>
曰寡君之願也寡君不能獨任其社稷之事未有伉儷<lb/>
在縗絰之中是以未敢請君有辱命恵莫大焉若恵顧<lb/>
敝邑撫有晉國賜之内主豈唯寡君舉羣臣實受其貺<lb/>
其自唐叔以下實寵嘉之　晉韓起如齊逆女公孫蠆<lb/>
為少姜之有寵也以其子更公女而嫁公子人謂宣子<lb/>
子尾欺晉晉胡受之宣子曰我欲得齊而逺其寵寵將<lb/>
來乎　秋七月鄭罕虎如晉賀夫人張趯使謂大叔曰<lb/>
自子之歸也小人糞除先人之敝廬曰子其將來今子皮<lb/>
<pb n="KR2c0022_WYG_033-8b"/>
實來小人失望大叔曰吉賤不獲來畏大國尊夫人也<lb/>
且孟曰而將無事吉庻幾焉　四年春王正月許男如<lb/>
楚楚子止之遂止鄭伯使椒舉如晉求諸侯晉侯欲弗<lb/>
許司馬侯曰不可乃許楚使使叔向對曰寡君有社稷<lb/>
之事是以不獲春秋時見諸侯君實有之何辱命焉<hi>詳見</hi>
<hi>楚靈王之亂</hi>
　<hi>發明</hi>按此時晉國君臣相安於媮惰故司馬侯以為不<lb/>
　可與楚争亦茍且之計也<lb/>
<pb n="KR2c0022_WYG_033-9a"/>
六年春王正月杞文公卒弔如同盟禮也　七年三月<lb/>
公如楚　晉人來治杞田季孫將以成與之謝息為孟<lb/>
孫守不可曰人有言曰雖有挈缾之知守不假器禮也<lb/>
夫子從君而守臣喪邑雖吾子亦有猜焉季孫曰君之<lb/>
在楚於晉罪也又不聴晉魯罪重矣晉師必至我無以<lb/>
待之不如與之間晉而取諸杞吾與子桃成反誰敢有<lb/>
之是得二成也魯無憂而孟孫益邑子何病焉辭以無<lb/>
山與之萊柞乃遷於桃晉人為杞取成　八年石言於<lb/>
<pb n="KR2c0022_WYG_033-9b"/>
晉魏榆晉侯問於師曠曰石何故言對曰石不能言或<lb/>
馮焉不然民聴濫也抑臣又聞之曰作事不時怨讟動<lb/>
於民則有非言之物而言今宫室崇侈民力彫盡怨讟<lb/>
並作莫保其性石言不亦宜乎於是晉侯方築虒祁之<lb/>
宫叔向曰子野之言君子哉君子之言信而有徴故怨<lb/>
逺於其身小人之言僣而無徴故怨咎及之詩曰哀哉<lb/>
不能言匪舌是出唯躬是瘁哿矣能言巧言如流俾躬<lb/>
處休其是之謂乎是宫也成諸侯必叛君必有咎夫子<lb/>
<pb n="KR2c0022_WYG_033-10a"/>
知之矣　叔弓如晉賀虒祁也游吉相鄭伯以如晉亦<lb/>
賀虒祁也史趙見子大叔曰甚哉其相䝉也可弔也而<lb/>
又賀之子大叔曰若何弔也其非唯我賀將天下實賀<lb/>
　<hi>補逸</hi>説苑晉平公使叔向聘於吳吳人拭舟以逆之左<lb/>
　五百人右五百人有繡衣而豹裘者有錦衣而狐裘<lb/>
　者叔向歸以告平公平公曰吳其亡乎奚以敬舟奚<lb/>
　以敬民叔向對曰君為馳底之臺上可以發千兵下<lb/>
　可以陳鐘鼓諸侯聞君者亦曰奚以敬臺奚以敬民<lb/>
<pb n="KR2c0022_WYG_033-10b"/>
　所敬各異也於是平公乃罷臺　晉平公春築臺叔<lb/>
　向曰不可古者聖王貴徳而務施緩刑辟而趨民時<lb/>
　今春築臺是奪民時也夫徳不施則民不歸刑不緩<lb/>
　則百姓愁使不歸之民役愁怨之百姓而又奪其時<lb/>
　是重竭也夫牧百姓養育之而重竭之豈所以定命<lb/>
　安存而稱為人君於後世哉平公曰善乃罷臺役<lb/>
　韓非子叔向御坐平公請事公腓痛足痺轉筋而不<lb/>
　敢壊坐晉國聞之皆曰叔向賢者平公禮之轉筋而<lb/>
<pb n="KR2c0022_WYG_033-11a"/>
　不敢壊坐晉國之辭仕託慕叔向者國之錘也<lb/>
　髙士傳亥唐晉人也髙恪寡素晉人憚之雖疏食菜<lb/>
　羮平公每為之欣飽公與亥唐坐有間亥唐出叔向<lb/>
　入平公伸一足曰吾向時與亥子坐腓痛足痺不敢<lb/>
　伸叔向勃然作色不説公曰子欲貴乎吾爵子欲富<lb/>
　乎吾禄子夫亥先生乃無欲也吾非正坐無以養之<lb/>
　子何不説乎<lb/>
　韓非子晉平公問叔向曰昔者齊桓公九合諸侯一<lb/>
<pb n="KR2c0022_WYG_033-11b"/>
　匡天下不識君之力也臣之力也叔向對曰管仲善<lb/>
　制割賓胥無善削縫隰朋善純縁衣成君舉而服之<lb/>
　亦臣之力也君何力之有師曠伏琴而笑之公曰太<lb/>
　師奚笑也師曠對曰臣笑叔向之對君也凡為人臣<lb/>
　者猶炰宰和五味而進之君君弗食孰敢強之也臣<lb/>
　請譬之君者壤地也臣者草木也必壤地美然後草<lb/>
　木碩大亦君之力臣何力之有<lb/>
　國語叔向見司馬侯之子撫而泣之曰自此其父之<lb/>
<pb n="KR2c0022_WYG_033-12a"/>
　死吾蔑與比而事君矣昔者此其父始之我終之我<lb/>
　始之夫子終之無不可籍偃在側曰君子有比乎叔<lb/>
　向曰君子比而不别比徳以贊事比也引黨以封己<lb/>
　利己而忘君别也<lb/>
　説苑平公射鴳不死使豎襄搏之失公怒拘將殺之<lb/>
　叔向聞之夕君告之叔向曰君必殺之昔者吾先君<lb/>
　唐叔射兕於徒林殪以為大甲以封於晉今君嗣吾<lb/>
　先君唐叔射鴳不死摶之不得是揚吾君之恥者也<lb/>
<pb n="KR2c0022_WYG_033-12b"/>
　君其必速殺之勿令逺聞君忸怩顔乃趣赦之<lb/>
　韓非子昔者衛靈公將之晉至濮水之上税車而放<lb/>
　馬設舍以宿夜分而聞鼓新聲者而説之使人問左<lb/>
　右盡報弗聞乃召師涓而告之曰有鼓新聲者使人<lb/>
　問左右盡弗聞其狀似鬼神子為聴而冩之師涓曰<lb/>
　諾因静坐撫琴而冩之師涓明日報曰臣得之矣而<lb/>
　未習也請復一宿習之靈公曰諾因復留宿明日而<lb/>
　習之遂去之晉晉平公觴之於施夷之臺酒酣靈公<lb/>
<pb n="KR2c0022_WYG_033-13a"/>
　起公曰有新聲願請以示平公曰善乃召師涓令坐<lb/>
　師曠之旁援琴撫之未終師曠撫止之曰此亡國之<lb/>
　聲不可遂也平公曰此道奚出師曠曰此師延之所<lb/>
　作與紂為靡靡之樂也及武王伐紂師延東走至於<lb/>
　濮水而自投故聞此聲者必於濮水之上先聞此聲<lb/>
　者其國必削不可遂平公曰寡人所好者音也子其<lb/>
　使遂之師涓鼓究之平公問師曠曰此所謂何聲也<lb/>
　師曠曰此所謂清商也公曰清商固最悲乎師曠曰<lb/>
<pb n="KR2c0022_WYG_033-13b"/>
　不如清徴公曰清徴可得而聞乎師曠曰不可古之<lb/>
　聴清徴者皆有徳義之君也今吾君徳薄不足以聴<lb/>
　平公曰寡人之所好者音也願試聴之師曠不得已<lb/>
　援琴而鼓一奏之有𤣥鶴二八道南方來集於郎門<lb/>
　之垝再奏之而列三奏之延頸而鳴舒翼而舞音中<lb/>
　宮商之聲聲聞於天平公大説坐者皆喜平公提觴<lb/>
　而起為師曠夀反坐而問曰音莫悲於清徴乎師曠<lb/>
　曰不如清角平公曰清角可得而聞乎師曠曰不可<lb/>
<pb n="KR2c0022_WYG_033-14a"/>
　昔者黄帝合鬼神於泰山之上駕象車而六蛟龍畢<lb/>
　方並鎋蚩尤居前風伯進掃雨師灑道虎狼在前鬼<lb/>
　神在後騰蛇伏地鳯凰覆上大合鬼神作為清角今<lb/>
　主公徳薄不足聴之聴之將恐有敗平公曰寡人老<lb/>
　矣所好者音也願遂聴之師曠不得已而鼓之一奏<lb/>
　之有𤣥雲従西北方起再奏之大風至大雨随之裂<lb/>
　帷幕破俎豆墮廊瓦坐者散走平公恐懼伏於廊室<lb/>
　之間晉國大旱赤地三年平公之身遂瘙病故曰不<lb/>
<pb n="KR2c0022_WYG_033-14b"/>
　務聴治而好五音不已則窮身之事也<lb/>
　國語平公説新聲師曠曰公室其將卑乎君之明兆<lb/>
　於衰矣夫樂以開山川之風以耀徳於廣逺也風徳<lb/>
　以廣之風山川以逺之風物以聴之修詩以詠之修<lb/>
　禮以節之夫徳廣逺而有時節是以逺服而邇不遷<lb/>
　説苑平公問於師曠曰人君之道何如對曰人君之<lb/>
　道清淨無為務在博愛趨在任賢廣開耳目以察萬<lb/>
　方不固溺於流俗不拘繫於左右廓然逺見踔然獨<lb/>
<pb n="KR2c0022_WYG_033-15a"/>
　立屢省考績以臨臣下此人君之操也平公曰善<lb/>
　平公問於師曠曰吾年七十欲學恐已暮矣師曠曰<lb/>
　何不炳燭乎平公曰安有為人臣而戲其君乎師曠<lb/>
　曰盲臣安敢戲其君乎臣聞之少而好學如日出之<lb/>
　陽壯而好學如日中之光老而好學如炳燭之明炳<lb/>
　燭之明孰與昧行乎平公曰善哉　平公問於師曠<lb/>
　曰咎犯與趙衰孰賢對曰陽處父欲臣文公因咎犯<lb/>
　三年不達因趙衰三日而達智不知其士衆不智也<lb/>
<pb n="KR2c0022_WYG_033-15b"/>
　知而不言不忠也欲言之而不敢無勇也言之而不<lb/>
　聴不賢也　晉平公好樂多其賦歛下治城郭曰敢<lb/>
　有諫者死國人憂之有咎犯者見門大夫曰臣聞主<lb/>
　君好樂故以樂見門大夫入言曰晉人咎犯也欲以<lb/>
　樂見平公曰内之止坐殿上則出鐘磬竽瑟坐有頃<lb/>
　平公曰客子為樂咎犯對曰臣不能為樂臣善隠平<lb/>
　公召隠士十二人咎犯曰隠臣竊顧昧死御平公曰<lb/>
　諾咎犯申其左臂而詘五指平公問於隠官曰占之<lb/>
<pb n="KR2c0022_WYG_033-16a"/>
　為何隠官皆曰不知平公曰歸之咎犯則申其一指<lb/>
　曰是一也便㳺赭盡而峻城闕二也柱梁衣繡士民<lb/>
　無褐三也侏儒有餘酒而死士渴四也民有饑色而<lb/>
　馬有粟秩五也近臣不敢諫逺臣不敢達平公曰善<lb/>
　乃屏鐘鼓除竽瑟遂與咎犯參治國<hi>咎犯在文公時又見於此故楊</hi>
　<hi>周修云有兩咎犯但劉中壘復稱介子推相荆欒盈事韓武子此類非一未有確據</hi>　晉平公<lb/>
　出畋見乳虎伏而不動顧謂師曠曰吾聞之也伯王<lb/>
　之主出則猛獸伏不敢起今者寡人出見乳虎伏而<lb/>
<pb n="KR2c0022_WYG_033-16b"/>
　不動此其猛獸乎師曠曰鵲食猬猬食<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鸃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鸃食<lb/>
　豹豹食駮駮食虎夫駮之狀有似駮馬今者君之出<lb/>
　必驂駮馬而出畋乎公曰然師曠曰臣聞之一自誣<lb/>
　者窮再自誣者辱三自誣者死今夫虎所以不動者<lb/>
　為駮馬也固非主君之徳義也君奈何一自誣乎平<lb/>
　公異日出朝有鳥環平公不去平公顧謂師曠曰吾<lb/>
　聞之也伯王之主鳯下之今者出朝有鳥環寡人終<lb/>
　朝不去是其鳯鳥乎師曠曰東方有鳥名諫珂其為<lb/>
<pb n="KR2c0022_WYG_033-17a"/>
　鳥也文身而朱足憎烏而愛狐今者吾君必衣狐裘<lb/>
　以出朝乎平公曰然師曠曰臣已嘗言之矣一自誣<lb/>
　者窮再自誣者辱三自誣者死今鳥為狐裘之故非<lb/>
　吾君之徳義也君奈何而再自誣乎平公不説異日<lb/>
　置酒虒祁之臺使郎中馬章布蒺藜於階上令人召<lb/>
　師曠師曠至履而上堂平公曰安有人臣履而上人<lb/>
　主堂者乎師曠解履刺足伏刺膝仰天而歎公起引<lb/>
　之曰今者與叟戲叟遽憂乎對曰憂夫肉自生蟲而<lb/>
<pb n="KR2c0022_WYG_033-17b"/>
　還自失也木自生蠧而還自刻也人自興妖而還自<lb/>
　賊也五鼎之具不當生藜藿人主堂廟不當生蒺藜<lb/>
　平公曰今為之奈何師曠曰妖已在前無可奈何入<lb/>
　來月八日修百官立太子君將死矣至來月八日平<lb/>
　旦謂師曠曰叟以今日為期寡人如何師曠不樂謁<lb/>
　歸歸未幾而平公死乃知師曠神明矣<lb/>
十年春王正月有星出於婺女鄭裨竈言於子産曰七<lb/>
月戊子晉君將死今兹歳在顓頊之虚姜氏任氏實守<lb/>
<pb n="KR2c0022_WYG_033-18a"/>
其地居其維首而有妖星焉告邑姜也邑姜晉之妣也<lb/>
天以七紀戊子逢公以登星斯於是乎出吾是以譏之<lb/>
　秋七月平子伐莒取郠　戊子晉平公卒鄭伯如晉<lb/>
及河晉人辭之㳺吉遂如晉　九月叔孫婼齊國弱宋<lb/>
華定衛北宫喜鄭罕虎許人曹人莒人邾人滕人薛人<lb/>
杞人小邾人如晉𦵏平公也鄭子皮將以幣行子産曰<lb/>
喪焉用幣子皮固請以行既𦵏諸侯之大夫欲因見新<lb/>
君叔孫昭子曰非禮也弗聴叔向辭之曰大夫之事畢<lb/>
<pb n="KR2c0022_WYG_033-18b"/>
矣而又命孤孤斬焉在衰絰之中其以嘉服見則喪禮<lb/>
未畢其以喪服見是重受弔也大夫將若之何皆無辭<lb/>
以見子皮盡用其幣　十二年齊侯衛侯鄭伯如晉朝<lb/>
嗣君也　公如晉至河乃復取郠之役莒人愬於晉晉<lb/>
有平公之喪未之治也故辭公公子憖遂如晉　晉侯<lb/>
享諸侯子産相鄭伯辭於享請免喪而後聴命晉人許<lb/>
之禮也晉侯以齊侯宴中行穆子相投壺晉侯先穆子<lb/>
曰有酒如淮有肉如坻寡君中此為諸侯師中之齊侯<lb/>
<pb n="KR2c0022_WYG_033-19a"/>
舉矣曰有酒如澠有肉如陵寡人中此與君代興亦中<lb/>
之伯瑕謂穆子曰子失辭吾固師諸侯矣壺何為焉其<lb/>
以中儁也齊君弱吾君歸弗來矣穆子曰吾軍帥彊禦<lb/>
卒乗競勸今猶古也齊將何事公孫傁趨進曰日旰君<lb/>
勤可以出矣以齊侯出　十三年晉成虒祁諸侯朝而<lb/>
歸者皆有貳心為取郠故晉將以諸侯來討叔向曰諸<lb/>
侯不可以不示威乃並徴㑹告於吴秋晉侯㑹吴子于<lb/>
良水道不可吳子辭乃遷七月丙寅治兵於邾南甲車<lb/>
<pb n="KR2c0022_WYG_033-19b"/>
四千乗羊舌鮒攝司馬遂合諸侯于平丘子産子大叔<lb/>
相鄭伯以㑹子産以幄幕九張行子大叔以四十既而<lb/>
悔之每舍損焉及㑹亦如之次於衛地叔鮒求貨於衛<lb/>
淫芻蕘者衛人使屠伯饋叔向羮與一篋錦曰諸侯事<lb/>
晉未敢攜貳况衛在君之宇下而敢有異志芻蕘者異<lb/>
於他日敢請之叔向受羮反錦曰晉有羊舌鮒者瀆貨<lb/>
無厭亦將及矣為此役也子若以君命賜之其已客従<lb/>
之未退而禁之　晉人將尋盟齊人不可晉侯使叔向<lb/>
<pb n="KR2c0022_WYG_033-20a"/>
告劉獻公曰抑齊人不盟若之何對曰盟以底信君茍<lb/>
有信諸侯不貳何患焉告之以文辭董之以武師雖齊<lb/>
不許君庸多矣天子之老請帥王賦元戎十乘以先啓<lb/>
行遲速唯君叔向告於齊曰諸侯求盟已在此矣今君<lb/>
弗利寡君以為請對曰諸侯討貳則有尋盟若皆用命<lb/>
何盟之尋叔向曰國家之敗有事而無業事則不經有<lb/>
業而無禮經則不序有禮而無威序則不共有威而不<lb/>
昭共則不明不明棄共百事不終所由傾覆也是故明<lb/>
<pb n="KR2c0022_WYG_033-20b"/>
王之制使諸侯歳聘以志業間朝以講禮再朝而㑹以<lb/>
示威再㑹而盟以顯昭明志業於好講禮於等示威於<lb/>
衆昭明於神自古以來未之或失也存亡之道恒由是<lb/>
興晉禮主盟懼有不治奉承齊犠而布諸君求終事也<lb/>
君曰余必廢之何齊之有唯君圖之寡君聞命矣齊人<lb/>
懼對曰小國言之大國制之敢不聴従既聞命矣敬共<lb/>
以往遲速唯君叔向曰諸侯有間矣不可以不示衆八<lb/>
月辛未治兵建而不斾壬申復斾之諸侯畏之邾人莒<lb/>
<pb n="KR2c0022_WYG_033-21a"/>
人愬於晉曰魯朝夕伐我幾亡矣我之不共魯故之以<lb/>
晉侯不見公使叔向來辭曰諸侯將以甲戌盟寡君知<lb/>
不得事君矣請君無勤子服恵伯對曰君信蠻夷之愬<lb/>
以絶兄弟之國棄周公之後亦唯君寡君聞命矣叔向<lb/>
曰寡君有甲車四千乗在雖以無道行之必可畏也况<lb/>
其率道其何敵之有牛雖瘠僨於豚上其畏不死南蒯<lb/>
子仲之憂其庸可棄乎若奉晉之衆用諸侯之師因邾<lb/>
莒杞鄫之怒以討魯罪間其二憂何求而弗克魯人懼<lb/>
<pb n="KR2c0022_WYG_033-21b"/>
聴命甲戌同盟于平丘齊服也令諸侯日中造於除癸<lb/>
酉退朝子産命外僕速張於除子大叔止之使待明日<lb/>
及夕子産聞其未張也使速往乃無所張矣及盟子産<lb/>
爭承曰昔天子班貢輕重以列列尊貢重周之制也卑<lb/>
而貢重者甸服也鄭伯男也而使従公侯之貢懼弗給<lb/>
也敢以為請諸侯靖兵好以為事行理之命無月不至<lb/>
貢之無藝小國有闕所以得罪也諸侯修盟存小國也<lb/>
貢獻無極亡可待也存亡之制將在今矣自日中以争<lb/>
<pb n="KR2c0022_WYG_033-22a"/>
至於昏晉人許之既盟子大叔咎之曰諸侯若討其可<lb/>
凟乎子産曰晉政多門貳偷之不暇何暇討國不競亦<lb/>
陵何國之為公不與盟晉人執季孫意如以歸　十有<lb/>
四年春意如至自晉<lb/>
　<hi>補逸</hi>國語平丘之㑹晉昭公使叔嚮辭昭公弗與盟子<lb/>
　服恵伯曰晉信蠻夷而棄兄弟其執政貳也貳必失<lb/>
　諸侯豈惟魯然夫失其政者必毒於人魯懼及焉不<lb/>
　可以不恭必使上卿従之季平子曰然則意如乎若<lb/>
<pb n="KR2c0022_WYG_033-22b"/>
　我往晉必患我誰為之貳子服恵伯曰椒既言之矣<lb/>
　敢逃難乎椒請従晉人執平子子服恵伯見韓宣子<lb/>
　曰夫盟信之要也晉為盟主是主信也若盟而棄魯<lb/>
　侯信抑闕矣昔欒氏之亂齊人間晉之禍伐取朝歌<lb/>
　我先君襄公不敢寜處使叔孫豹悉帥敝賦踦跂畢<lb/>
　行無有處人以従軍吏次於雝俞與邯鄲勝擊齊之<lb/>
　左掎止晏萊焉齊師退而後敢還非以求逺也以魯<lb/>
　之密邇於齊而又小國也齊朝駕則夕極於魯國不<lb/>
<pb n="KR2c0022_WYG_033-23a"/>
　敢憚其患而與晉共其憂亦曰庻幾有益於魯國乎<lb/>
　今信蠻夷而棄之夫諸侯之勉於君者將安勸矣若<lb/>
　棄魯而茍固諸侯羣臣敢憚戮乎諸侯之事晉者魯<lb/>
　為勉矣若以蠻夷之故棄之其無乃得蠻夷而失諸<lb/>
　侯之信乎子計其利者小國共命宣子説乃歸平子<lb/>
十五年公如晉平丘之㑹故也　十六年春王正月公<lb/>
在晉晉人止公不書諱之也　齊侯伐徐　二月丙申<lb/>
齊師至於蒲隧徐人行成徐子及郯人莒人㑹齊侯盟<lb/>
<pb n="KR2c0022_WYG_033-23b"/>
於蒲隧賂以甲父之鼎叔孫昭子曰諸侯之無伯害哉<lb/>
齊君之無道也興師而伐逺方㑹之有成而還莫之亢<lb/>
也無伯也夫詩曰宗周既滅靡所止戾正大夫離居莫<lb/>
知我肄其是之謂乎　三十年夏六月晉頃公卒秋八<lb/>
月𦵏鄭㳺吉弔且送𦵏魏獻子使士景伯詰之曰悼公<lb/>
之喪子西弔子蟜送𦵏今吾子無貳何故對曰諸侯所<lb/>
以歸晉君禮也禮也者小事大大字小之謂事大在共其時<lb/>
命字小在恤其所無以敝邑居大國之間共其職貢與<lb/>
<pb n="KR2c0022_WYG_033-24a"/>
其備御不虞之患豈忘共命先王之制諸侯之喪士弔<lb/>
大夫送𦵏唯嘉好聘享三軍之事於是乎使卿晉之喪<lb/>
事敝邑之閒先君有所助執紼矣若其不閒士大夫有<lb/>
所不獲數矣大國之恵亦慶其加而不討其乏明底其<lb/>
情取備而已以為禮也靈王之喪我先君簡公在楚我<lb/>
先大夫印段實往敝邑之少卿也王吏不討恤所無也<lb/>
今大夫曰女盍従舊舊有豐有省不知所從從其豐則<lb/>
寡君幼弱是以不共従其省則吉在此矣唯大夫圖之<lb/>
<pb n="KR2c0022_WYG_033-24b"/>
晉人不能詰　定公三年蔡昭侯如楚三年止之蔡侯<lb/>
歸及漢執玉而沈曰余所有濟漢而南者有若大川蔡<lb/>
侯如晉以其子元與其大夫之子為質焉而請伐楚<lb/>
四年春三月劉文公合諸侯於召陵謀伐楚也晉荀寅<lb/>
求貨於蔡侯弗得言於范獻子曰國家方危諸侯方貳<lb/>
將以襲敵不亦難乎水潦方降疾瘧方起中山不服棄<lb/>
盟取怨無損於楚而失中山不如辭蔡侯吾自方城以<lb/>
來楚未可以得志祗取勤焉乃辭蔡侯晉人假羽旄於<lb/>
<pb n="KR2c0022_WYG_033-25a"/>
鄭鄭人與之明日或斾以㑹晉於是乎失諸侯將㑹衛<lb/>
子行敬子言於靈公曰㑹同難嘖有煩言莫之治也其<lb/>
使祝佗従公曰善乃使子魚子魚辭曰臣展四體以率<lb/>
舊職猶懼不給而煩刑書若又共二徼大罪也且夫祝<lb/>
社稷之常𨽻也社稷不動祝不出竟官之制也君以軍<lb/>
行祓社釁鼓祝奉以従於是乎出竟若嘉好之事君行<lb/>
師従卿行旅従臣無事焉公曰行也及皋鼬將長蔡於<lb/>
衛衛侯使祝佗私於萇𢎞曰聞諸道路不知信否若聞<lb/>
<pb n="KR2c0022_WYG_033-25b"/>
蔡將先衛信乎萇𢎞曰信蔡叔康叔之兄也先衛不亦<lb/>
可乎子魚曰以先王觀之則尚徳也昔武王克商成王<lb/>
定之選建明徳以藩屏周故周公相王室以尹天下於<lb/>
周為睦分魯公以大路大旂夏后氏之璜封父之繁弱<lb/>
殷民六族條氏徐氏蕭氏索氏長勺氏尾勺氏使帥其<lb/>
宗氏輯其分族將其類醜以法則周公用即命於周是<lb/>
使之職事於魯以昭周公之明徳分之土田陪敦祝宗<lb/>
卜史備物典䇿官司彞器因商奄之民命以伯禽而封<lb/>
<pb n="KR2c0022_WYG_033-26a"/>
於少皥之虚分康叔以大路少帛綪茷旃旌大吕殷民<lb/>
七族陶氏施氏繁氏錡氏樊氏饑氏終葵氏封畛土略<lb/>
自武父以南及圃田之北竟取於有閻之土以共王職<lb/>
取於相土之東都以㑹王之東蒐聃季授土陶叔授民<lb/>
命以康誥而封於殷虚皆啓以商政疆以周索分唐叔<lb/>
以大路密須之鼓闕鞏沽洗懐姓九宗職官五正命以<lb/>
唐誥而封於夏虚啓以夏正疆以戎索三者皆叔也而<lb/>
有令徳故昭之以分物不然文武成康之伯猶多而不<lb/>
<pb n="KR2c0022_WYG_033-26b"/>
獲是分也唯不尚年也管蔡啓商惎間王室王於是乎<lb/>
殺管叔而蔡蔡叔以車七乗徒七十人其子蔡仲改行<lb/>
帥徳周公舉之以為已卿士見諸王而命之以蔡其命<lb/>
書云王曰胡無若爾考之違王命也若之何其使蔡先<lb/>
衛也武王之母弟八人周公為大宰康叔為司冦聃季<lb/>
為司空五叔無官豈尚年哉曹文之昭也晉武之穆也<lb/>
曹為伯甸非尚年也今將尚之是反先王也晉文公為<lb/>
踐土之盟衛成公不在夷叔其母弟也猶先蔡其載書<lb/>
<pb n="KR2c0022_WYG_033-27a"/>
云王若曰晉重魯申衛武蔡甲午鄭捷齊潘宋王臣莒期<lb/>
藏在周府可覆視也吾子欲復文武之略而不正其徳<lb/>
將如之何萇𢎞説告劉子與范獻子謀之乃長衛侯於<lb/>
盟　沈人不㑹於召陵晉人使蔡伐之夏蔡滅沈　五<lb/>
年夏歸粟於蔡以周亟矜無資　六年二月公侵鄭取<lb/>
匡為晉討鄭之伐胥靡也　夏季桓子如晉獻鄭俘也<lb/>
　秋八月宋樂祁言於景公曰諸侯唯我事晉今使不<lb/>
往晉其憾矣樂祁告其宰陳寅陳寅曰必使子往他日<lb/>
<pb n="KR2c0022_WYG_033-27b"/>
公謂樂祁曰唯寡人説子之言子必往陳寅曰子立後<lb/>
而行吾室亦不亡唯君亦以吾為知難而行也見溷而<lb/>
行趙簡子逆而飲之酒於綿上獻楊楯六十於簡子陳<lb/>
寅曰昔吾主范氏今子主趙氏又有納焉以楊楯賈禍<lb/>
弗可為也已然子死晉國子孫必得志於宋范獻子言<lb/>
於晉侯曰以君命越疆而使未致使而私飲酒不敬二<lb/>
君不可不討也乃執樂祁　七年秋齊侯鄭伯盟於鹹<lb/>
徵㑹於衛衛侯欲叛晉諸大夫不可使北宫結如齊而<lb/>
<pb n="KR2c0022_WYG_033-28a"/>
私於齊侯曰執結以侵我齊侯從之乃盟於瑣　八年<lb/>
春王正月公侵齊門於陽州　二月公侵齊攻廪丘之<lb/>
郛<hi>詳見陪臣交叛</hi>　趙鞅言於晉侯曰諸侯唯宋事晉好逆其<lb/>
使猶懼不至今又執之是絶諸侯也將歸樂祁士鞅曰<lb/>
三年止之無故而歸之宋必叛晉獻子私謂子梁曰寡<lb/>
君懼不得事宋君是以止子子姑使溷代子子梁以告<lb/>
陳寅陳寅曰宋將叛晉是棄溷也不如待之樂祁歸卒<lb/>
於大行士鞅曰宋必叛不如止其尸以求成焉乃止諸<lb/>
<pb n="KR2c0022_WYG_033-28b"/>
州　夏齊國夏髙張伐我西鄙晉士鞅趙鞅荀寅救我<lb/>
公㑹晉師於瓦范獻子執羔趙簡子中行文子皆執雁<lb/>
魯於是始尚羔　晉師將盟衛侯於鄟澤趙簡子曰羣<lb/>
臣誰敢盟衛君者涉佗成何曰我能盟之衛人請執牛<lb/>
耳成何曰衛吾温原也焉得視諸侯將歃涉佗捘衛侯<lb/>
之手及捥衛侯怒王孫賈趨進曰盟以信禮也有如衛<lb/>
君其敢不唯禮是事而受此盟也衛侯欲叛晉而患諸<lb/>
大夫王孫賈使次於郊大夫問故公以晉詬語之且曰<lb/>
<pb n="KR2c0022_WYG_033-29a"/>
寡人辱社稷其改卜嗣寡人従焉大夫曰是衛之禍豈<lb/>
君之過也公曰又有患焉謂寡人必以而子厚與大夫<lb/>
之子為質大夫曰茍有益也公子則往羣臣之子敢不<lb/>
皆負羇絏以従將行王孫賈曰茍衛國有難工商未嘗<lb/>
不為患使皆行而後可公以告大夫乃皆將行之行有<lb/>
日公朝國人使賈問焉曰若衛叛晉晉五伐我病何如<lb/>
矣皆曰五伐我猶可以能戰賈曰然則如叛之病而後<lb/>
質焉何遲之有乃叛晉晉人請改盟弗許秋晉士鞅㑹<lb/>
<pb n="KR2c0022_WYG_033-29b"/>
成桓公侵鄭圍蟲牢報伊闕也遂侵衛　九月師侵衛<lb/>
晉故也　九年秋齊侯伐晉夷儀敝無存之父將室之<lb/>
辭以與其弟曰此役也不死反必娶於髙國先登求自<lb/>
門出死於霤下東郭書讓登犂彌従之曰子讓而左我<lb/>
讓而右使登者絶而後下書左彌先下書與王猛息猛<lb/>
曰我先登書斂甲曰曩者之難今又難焉猛笑曰吾從<lb/>
子如驂之靳晉車千乗在中牟衛侯將如五氏卜過之<lb/>
龜焦衛侯曰可也衛車當其半寡人當其半敵矣乃過<lb/>
<pb n="KR2c0022_WYG_033-30a"/>
中牟中牟人欲伐之衛褚師圃亡在中牟曰衛雖小其<lb/>
君在焉未可勝也齊師克城而驕其帥又賤遇必敗之<lb/>
不如従齊乃伐齊師敗之齊侯致禚媚杏於衛齊侯賞<lb/>
犂彌犂彌辭曰有先登者臣従之晳幘而衣貍製公使<lb/>
視東郭書曰乃夫子也吾貺子公賞東郭書辭曰彼賓<lb/>
旅也乃賞犂彌齊師之在夷儀也齊侯謂夷儀人曰得<lb/>
敝無存者以五家免乃得其尸公三襚之與之犀軒與<lb/>
直葢而先歸之坐引者以師哭之親推之三　十年春<lb/>
<pb n="KR2c0022_WYG_033-30b"/>
及齊平　夏公㑹齊侯於祝其實夾谷　晉趙鞅圍衛<lb/>
報夷儀也初衛侯伐邯鄲午於寒氏城其西北而守之<lb/>
宵熸及晉圍衛午以徒七十人門於衛西門殺人於門<lb/>
中曰請報寒氏之役涉佗曰夫子則勇矣然我往必不<lb/>
敢啓門亦以徒七十人旦門焉步左右皆至而立如植<lb/>
日中不啓門乃退反役晉人討衛之叛故曰由涉佗成<lb/>
何於是執涉佗以求成於衛衛人不許晉人遂殺涉佗<lb/>
成何奔燕君子曰此之謂棄禮必不鈞詩曰人而無禮<lb/>
<pb n="KR2c0022_WYG_033-31a"/>
胡不遄死涉佗亦遄矣哉　十一年冬及鄭平始叛晉<lb/>
也　十二年夏衛公孟彄伐曹克郊還滑羅殿未出不<lb/>
退於列其御曰殿而在列其為無勇乎羅曰與其素厲<lb/>
寜為無勇　十三年春齊侯衛侯次於垂葭實郹氏使<lb/>
師伐晉將濟河諸大夫皆曰不可邴意兹曰可鋭師伐<lb/>
河内傳必數日而後及絳絳不三月不能出河則我既<lb/>
濟水矣乃伐河内齊侯皆斂諸大夫之軒唯邴意兹乗<lb/>
軒齊侯欲與衛侯乗與之宴而駕乗廣載甲焉使告曰<lb/>
<pb n="KR2c0022_WYG_033-31b"/>
晉師至矣齊侯曰比君之駕也寡人請攝乃介而與之<lb/>
乗驅之或告曰無晉師乃止　哀公七年春宋師侵鄭<lb/>
鄭叛晉故也　晉師侵衛衛不服也　九年鄭武子賸<lb/>
之嬖許瑕求邑無以與之請外取許之故圍宋雍丘宋<lb/>
皇瑗圍鄭師每日遷舍壘合鄭師哭子姚救之大敗二<lb/>
月甲戌宋取鄭師於雍丘使有能者無死以郟張與鄭<lb/>
羅歸　宋公伐鄭晉趙鞅卜救鄭遇水適火占諸史趙<lb/>
史墨史龜史龜曰是謂沈陽可以興兵利以伐姜不利<lb/>
<pb n="KR2c0022_WYG_033-32a"/>
子商伐齊則可敵宋不吉史墨曰盈水名也子水位也<lb/>
名位敵不可干也炎帝為火師姜姓其後也水勝火伐<lb/>
姜則可史趙曰是謂如川之滿不可㳺也鄭方有罪不<lb/>
可救也救鄭則不吉不知其他陽虎以周易筮之遇泰<lb/>
☷☰之需☵☰曰宋方吉不可與也微子啓帝乙之元<lb/>
子也宋鄭甥舅也祉禄也若帝乙之元子歸妺而有吉<lb/>
禄我安得吉焉乃止　十年夏趙鞅帥師伐齊大夫請<lb/>
卜之趙孟曰吾卜於此起兵事不再令卜不襲吉行也<lb/>
<pb n="KR2c0022_WYG_033-32b"/>
於是乎取犂及轅毁髙唐之郭侵及賴而還　十七年<lb/>
公㑹齊侯盟於蒙孟武伯相齊侯稽首公拜齊人怒武<lb/>
伯曰非天子寡君無所稽首武伯問於髙柴曰諸侯盟<lb/>
誰執牛耳季羔曰鄫衍之役吳公子姑曹發陽之役衛<lb/>
石魋武伯曰然則彘也　二十年春齊人來徴㑹夏㑹<lb/>
於廩丘為鄭故謀伐晉鄭人辭諸侯秋師還<lb/>
　　<hi>臣</hi>士竒曰晉自悼公既沒伯業復微諸侯攜貳其<lb/>
　　故有數端焉平公杞出也推恩母家興諸侯以城<lb/>
<pb n="KR2c0022_WYG_033-33a"/>
　　杞而不恤宗周之闕其失一也少姜嬖寵奔走一<lb/>
　　時之公卿而非以大義勤諸侯怒無宇而執之止<lb/>
　　魯公而不納溺帷房之私昧親親之道其失二也<lb/>
　　築虒祁之宫下可以陳鐘鼓上可以發千兵怨讟<lb/>
　　並興石妖間作而内則四姬在御族姓莫分淫溺<lb/>
　　惑亂實生蠱疾其失三也信邾莒之訴絶兄弟之<lb/>
　　歡羽毛骨肉毋乃不倫乎况郠鄆之故又非昭公<lb/>
　　意也其失四也衛侯吾之同姓而天子守藩之國<lb/>
<pb n="KR2c0022_WYG_033-33b"/>
　　也晉雖強安得以無禮施之涉佗何人而敢捘其<lb/>
　　手且曰衛吾温原也焉得視諸侯侮慢不已甚乎<lb/>
　　其失五也凡此五不韙者有一於此皆足以失諸<lb/>
　　侯而况政出多門狥於貨賄芻蕘淫而羊舌鮒取<lb/>
　　錦於衛矣子産争承而小國之誅求困矣羽旄假<lb/>
　　而谿壑之欲肆矣楊楯不至而使臣纍於客館矣<lb/>
　　意如執舍喜怒皆以利行而伯威頓矣尤可異者<lb/>
　　蔡侯以一裘一佩見止於囊瓦者三年濟漢而誓<lb/>
<pb n="KR2c0022_WYG_033-34a"/>
　　頓首伯庭愛子出質意晉之能撻彼荆楚而抒其<lb/>
　　憤懣也乃召陵之役合十有八國之師其勢可以<lb/>
　　滅此朝食而竟以一敗類之荀寅阻之伯政之壊<lb/>
　　至此欲天下之不舍舊而圖新豈可得哉所以投<lb/>
　　壺者有代興之思效鼎者従蒲隧之歃晉之號令<lb/>
　　不出於故絳而中原伯叔人自為政矣晉猶不悟<lb/>
　　恃兵甲之威逞恫疑之術欲以力征經營不已過<lb/>
　　乎吁以叔向之賢而見不及此可惜也<lb/>
<pb n="KR2c0022_WYG_033-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷三十三<lb/>
</p>
<p>
</p>
  </div>
</body>
</text>
</TEI>
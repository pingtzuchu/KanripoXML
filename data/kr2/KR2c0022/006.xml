<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷六</head> <lb/>
    <p>
<pb n="KR2c0022_WYG_006-1a"/>
欽定四庫全書<lb/>
　左傳紀事本末卷六<lb/>
　　　　　　　　　　詹事府詹事髙士竒撰<lb/>
　　魯與列國通好<hi>宋衛節共姬之  附</hi>
隠公元年九月及宋人盟于宿惠公之季年敗宋師于<lb/>
黄公立而求成焉及宋人盟于宿始通也　七年秋宋<lb/>
及鄭平七月庚申盟于宿公伐邾為宋討也　八年春<lb/>
齊侯將平宋衞有㑹期宋公以幣請于衞請先相見衞<lb/>
<pb n="KR2c0022_WYG_006-1b"/>
侯許之故遇于犬丘　齊人卒平宋衞于鄭秋㑹于温<lb/>
盟于瓦屋以釋東門之役禮也　桓公二年春王正月<lb/>
戊申宋督攻孔氏殺孔父而取其妻公怒督懼遂弑殤<lb/>
公　督召莊公于鄭而立之以親鄭　滕子來朝　三<lb/>
月公㑹齊侯陳侯鄭伯于稷以成宋亂為賂故立華氏<lb/>
也　夏四月取郜大鼎于宋戊申納于大廟　僖公二<lb/>
十五年衞人平莒于我十二月盟于洮修衞文公之好<lb/>
且及莒平也　二十六年春王正月公㑹莒茲㔻公甯<lb/>
<pb n="KR2c0022_WYG_006-2a"/>
莊子盟于向尋洮之盟也　齊師侵我西鄙討是二盟<lb/>
也　夏衞人伐齊洮之盟故也　二十八年晉人執衞<lb/>
侯歸之于京師　三十年夏公為之請納玉于王與晉<lb/>
侯皆十㲄王許之秋乃釋衞侯　文公四年秋衞甯武<lb/>
子來聘<hi>俱詳甯武子弭晉難</hi>　五年臧文仲以陳衞之睦也欲求<lb/>
好于陳夏季文子聘于陳且娶焉　襄仲聘于宋且言<lb/>
司城蕩意諸而復之因賀楚師之不害也　宣公七年<lb/>
春衞孫桓子來盟始通且謀㑹晉也　成公三年冬十<lb/>
<pb n="KR2c0022_WYG_006-2b"/>
一月晉侯使荀庚來聘且尋盟衞侯使孫良夫來聘且<lb/>
尋盟公問諸臧宣叔曰中行伯之于晉也其位在三孫<lb/>
子之于衞也位為上卿將誰先對曰次國之上卿當大<lb/>
國之中中當其下下當其上大夫小國之上卿當大國<lb/>
之下卿中當其上大夫下當其下大夫上下如是古之<lb/>
制也衞在晉不得為次國晉為盟主其將先之丙午盟<lb/>
晉丁未盟衞禮也　四年春宋華元來聘通嗣君也<lb/>
五年春孟獻子如宋報華元也　八年春宋華元來聘<lb/>
<pb n="KR2c0022_WYG_006-3a"/>
聘共姬也　夏宋公使公孫壽來納幣禮也　冬衞人<lb/>
來媵共姬禮也凡諸侯嫁女同姓媵之異姓則否　九<lb/>
年二月伯姬歸于宋　夏季文子如宋致女復命公享<lb/>
之賦韓奕之五章穆姜出于房再拜曰大夫勤辱不忘<lb/>
先君以及嗣君施及未亡人先君猶有望也敢拜大夫<lb/>
之重勤又賦緑衣之卒章而入　晉人來媵禮也　十<lb/>
五年夏六月宋共公卒　襄公元年冬衞子叔來聘禮<lb/>
也　二年秋穆叔聘于宋通嗣君也　七年秋季武子<lb/>
<pb n="KR2c0022_WYG_006-3b"/>
如衞報子叔之聘且辭緩報非貳也　冬衞孫文子來<lb/>
聘且拜武子之言而尋孫桓子之盟<hi>詳晉悼復伯孫甯廢立</hi>　十<lb/>
有五年春宋公使向戌來聘且尋盟　二十年冬季武<lb/>
子如宋報向戌之聘也褚師段逆之以受享賦常棣之<lb/>
七章以卒宋人重賄之歸復命公享之賦魚麗之卒章<lb/>
公賦南山有臺武子去所曰臣不堪也　三十年五月<lb/>
或呌于宋大廟曰譆譆出出鳥鳴于亳社如曰譆譆甲<lb/>
午宋大災宋伯姬卒待姆也君子謂宋共姬女而不婦<lb/>
<pb n="KR2c0022_WYG_006-4a"/>
女待人婦義事也<lb/>
　<hi>補逸</hi>榖梁傳取卒之日加之災上者見以災卒也其見<lb/>
　以災卒奈何伯姬之舍失火左右曰夫人少避火乎<lb/>
　伯姬曰婦人之義傅母不在宵不下堂左右又曰夫<lb/>
　人少避火乎伯姬曰婦人之義保母不在宵不下堂<lb/>
　遂逮乎火而死婦人以貞為行者也伯姬之婦道盡<lb/>
　矣詳其事賢伯姬也<lb/>
秋七月叔弓如宋葬共姬也　為宋災故諸侯之大夫<lb/>
<pb n="KR2c0022_WYG_006-4b"/>
㑹以謀歸宋財冬十月叔孫豹㑹晉趙武齊公孫蠆宋<lb/>
向戌衞北宫佗鄭罕虎及小邾之大夫㑹于澶淵既而<lb/>
無歸于宋故不書其人君子曰信其不可不慎乎澶淵<lb/>
之㑹卿不書不信也夫諸侯之上卿㑹而不信寵名皆<lb/>
棄不信之不可也如是詩曰文王陟降在帝左右信之<lb/>
謂也又曰淑慎爾止無載爾偽不信之謂也書曰某人<lb/>
某人㑹于澶淵宋災故尤之也不書魯大夫諱之也<lb/>
　<hi>補逸</hi>列女傳伯姬者魯宣公之女成公之妹也嫁于宋<lb/>
<pb n="KR2c0022_WYG_006-5a"/>
　恭公三月廟見當行夫婦之道伯姬以恭公不親迎<lb/>
　故不肯聽命宋人告魯魯使大夫季文子如宋致命<lb/>
　于伯姬十年恭公卒伯姬寡至景公時伯姬嘗遇夜<lb/>
　失火遂逮于火而死諸侯聞之莫不悼痛以為死者<lb/>
　不可以生財物猶可復故相與聚㑹于澶淵償宋之<lb/>
　所喪春秋善之<lb/>
昭公十一年春王二月叔弓如宋葬平公也　十二年<lb/>
夏宋公使華定來聘通嗣君也　二十五年九月公孫<lb/>
<pb n="KR2c0022_WYG_006-5b"/>
于齊十一月宋元公將為公故如晉己亥卒于曲棘<lb/>
二十七年秋㑹于扈謀納公也宋衞皆利納公故請之<lb/>
范獻子取貨于季孫乃辭小國而以難復<hi>詳見三桓弱公室</hi>
　　<hi>臣</hi>士竒曰春秋時魯于列國邦交自齊晉兩大國<lb/>
　　外惟宋衞最親衞兄弟也宋姻婭也中間以兵事<lb/>
　　齟齬者不過數見而已其餘則行李之往來歡好<lb/>
　　無間即左氏所載未易一二數也隠元年盟宿平<lb/>
　　王之怨八年遇犬丘又盟瓦屋桓公二年㑹稷文<lb/>
<pb n="KR2c0022_WYG_006-6a"/>
　　公五年襄仲聘十五年華孫來盟成公四年華元<lb/>
　　聘五年孟獻子報聘八年華元又聘公孫壽納幣<lb/>
　　九年伯姬歸季文子致女襄公二年穆叔聘十五<lb/>
　　年向戍來季武子報之三十年叔弓往葬共姬叔<lb/>
　　孫豹㑹澶淵宋災故昭公十一年叔弓葬宋平公<lb/>
　　二十五年宋元將為公故如晉卒曲棘二十七年<lb/>
　　㑹扈謀納公此魯宋邦交之始末也隠公八年遇<lb/>
　　犬丘盟瓦屋僖公二十五年盟洮二十六年盟向<lb/>
<pb n="KR2c0022_WYG_006-6b"/>
　　衞為魯伐齊三十年納玉請釋衞侯文公四年甯<lb/>
　　俞聘宣公七年孫桓子來盟成公三年良夫聘且<lb/>
　　尋盟八年媵共姬襄公元年子叔聘七年季武子<lb/>
　　往報孫文子來尋盟三十年共澶淵之㑹昭公二<lb/>
　　十七年協納公之謀此魯衞邦交之始末也觀衞<lb/>
　　成深室之囚諸姬環視莫恤惟魯不愛先君之重<lb/>
　　器始反衞侯魯昭之逐殞身不惜而為魯急難者<lb/>
　　宋元也扈之㑹諸大夫莫利納公獨宋衞之大夫<lb/>
<pb n="KR2c0022_WYG_006-7a"/>
　　心切義舉亦足以明三國之式好無尤善終善始<lb/>
　　矣獨立督之㑹取賂而不討弑君之賊澶淵謀救<lb/>
　　宋災而實未嘗以財歸之不獨縱釋蔡般為不知<lb/>
　　類也此二役誠為可憾而魯衞于宋最暱亦與諸<lb/>
　　侯同惡焉其謂之何矣共姬賢而有禮遂致諸國<lb/>
　　之媵及蹈譆譆出出之變守經以死聖人于其始<lb/>
　　卒一書再書芳流史冊亦可以知立節為大哉<lb/>
　<lb/>
<pb n="KR2c0022_WYG_006-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷六<lb/>
</p>
<p>
</p>
  </div>
</body>
</text>
</TEI>
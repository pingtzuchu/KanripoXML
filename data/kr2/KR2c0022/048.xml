<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷四十八</head> <lb/>
    <p>
<pb n="KR2c0022_WYG_048-1a"/>
欽定四庫全書<lb/>
　左傳紀事本末卷四十八<lb/>
　　　　　　　　　　　詹事府詹事髙士竒撰<lb/>
　　昭惠復興楚國<hi>曰公之亂王滅陳附</hi>　<hi>惠</hi>
定公四年初伍員與申包胥友其亡也謂申包胥曰我<lb/>
必復楚國申包胥曰勉之子能復之我必能興之及昭<lb/>
王在隨申包胥如秦乞師曰吳為封豕長蛇以薦食上<lb/>
國虐始於楚寡君失守社稷越在草莽使下臣告急曰<lb/>
<pb n="KR2c0022_WYG_048-1b"/>
夷徳無厭若鄰於君疆埸之患也逮吳之未定君其取<lb/>
分焉若楚之遂亡君之土也若以君靈撫之世以事君<lb/>
秦伯使辭焉曰寡人聞命矣子姑就館將圖而告對曰<lb/>
寡君越在草莽未獲所伏下臣何敢即安立依於庭牆<lb/>
而哭日夜不絶聲勺飲不入口七日秦哀公為之賦無<lb/>
衣九頓首而坐秦師乃出<lb/>
　<hi>攷證</hi>史記始伍員與申包胥為交員之亡也謂包胥曰我<lb/>
　必覆楚包胥曰我必存之及吳兵入郢伍子胥求昭<lb/>
<pb n="KR2c0022_WYG_048-2a"/>
　王既不得乃掘楚平王墓出其尸鞭之三百然後已<lb/>
　申包胥亡於山中使人謂子胥曰子之報仇其以甚<lb/>
　乎吾聞之人衆者勝天天定亦能破人今子故平王<lb/>
　之臣親北面而事之今至於僇死人此豈其無天道<lb/>
　之極乎伍子胥曰為我謝申包胥曰吾日暮途逺吾<lb/>
　故倒行而逆施之於是申包胥走秦告急求救於秦<lb/>
　秦不許包胥立於秦庭晝夜哭七日七夜不絶其聲<lb/>
　秦哀公憐之曰楚雖無道有臣若是可無存乎乃遣<lb/>
<pb n="KR2c0022_WYG_048-2b"/>
　車五百乘救楚撃吳<lb/>
五年申包胥以秦師至秦子蒲子虎帥車五百乘以救<lb/>
楚子蒲曰吾未知吳道使楚人先與吳人戰而自稷㑹<lb/>
之大敗夫槩王於沂吳人獲薳射於柏舉其子帥奔徒<lb/>
以從子西敗吳師於軍祥秋七月子期子蒲滅唐九月<lb/>
夫槩王歸自立也以與王戰而敗奔楚為堂谿氏吳師<lb/>
敗楚師於雍澨秦師又敗吳師吳師居麇子期將焚之<lb/>
子西曰父兄親暴骨焉不能收又焚之不可子期曰國<lb/>
<pb n="KR2c0022_WYG_048-3a"/>
亡矣死者若有知也可以歆舊祀豈憚焚之焚之而又<lb/>
戰吳師敗又戰於公壻之谿吳師大敗吳子乃歸囚闉<lb/>
輿罷闉輿罷請先遂逃歸葉公諸梁之弟后臧從其母<lb/>
於吳不待而歸葉公終不正視　楚子入於郢初鬭辛<lb/>
聞吳人之爭宫也曰吾聞之不譲則不和不和不可以<lb/>
逺征吳爭於楚必有亂有亂則必歸焉能定楚王之奔<lb/>
隨也將涉於成臼藍尹亹涉其帑不與王舟及寜王欲<lb/>
殺之子西曰子常唯思舊怨以敗君何效焉王曰善使<lb/>
<pb n="KR2c0022_WYG_048-3b"/>
復其所吾以志前惡王賞鬭辛王孫由于王孫圉鍾建<lb/>
鬭巢申包胥王孫賈宋木鬭懐子西曰請舍懐也王曰<lb/>
大徳滅小怨道也申包胥曰吾為君也非為身也君既<lb/>
定矣又何求且我尤子旗其又為諸遂逃賞王將嫁季<lb/>
芈季芈辭曰所以為女子逺丈夫也鍾建負我矣以妻<lb/>
鍾建以為樂尹王之在隨也子西為王輿服以保路國<lb/>
於脾洩聞王所在而後從王王使由于城麇復命子西<lb/>
問高厚焉弗知子西曰不能如辭城不知髙厚小大何<lb/>
<pb n="KR2c0022_WYG_048-4a"/>
知對曰固辭不能子使余也人各有能有不能王遇盗<lb/>
於雲中余受其戈其所猶在袒而視之背曰此余所能<lb/>
也脾洩之事余亦弗能也　六年四月己丑吳大子終<lb/>
纍敗楚舟師獲潘子臣小惟子及大夫七人楚國大惕<lb/>
懼亡子期又以陵師敗於繁陽令尹子西喜曰乃今可<lb/>
為矣於是乎遷郢於鄀而改紀其政以定楚國　十四<lb/>
年頓子牂欲事晉背楚而絶陳好二月楚滅頓　十五<lb/>
年吳之入楚也胡子盡俘楚邑之近胡者楚既定胡子<lb/>
<pb n="KR2c0022_WYG_048-4b"/>
豹又不事楚曰存亡有命事楚何為多取費焉二月楚<lb/>
滅胡　哀公元年春楚子圍蔡報柏舉也里而栽廣丈<lb/>
高倍夫屯晝夜九日如子西之素蔡人男女以辨使疆<lb/>
於江汝之間而還蔡於是乎請遷於吳　吳之入楚也<lb/>
使石陳懐公懐公朝國人而問焉曰欲與楚者右欲與<lb/>
吳者左陳人從田無田從黨逄滑當公而進曰臣聞國之<lb/>
興也以福其亡也以禍今吳未有福楚未有禍楚未可<lb/>
棄吳未可從而晉盟主也若以晉辭吳若何公曰國勝<lb/>
<pb n="KR2c0022_WYG_048-5a"/>
君亡非禍而何對曰國之有是多矣何必不復小國猶<lb/>
復况大國乎臣聞國之興也視民如傷是其福也其亡<lb/>
也以民為土芥是其禍也楚雖無徳亦不艾殺其民吳<lb/>
日敝於兵暴骨如莽而未見徳焉天其或者正訓楚也<lb/>
禍之適吳其何日之有陳侯從之及夫差克越乃修先<lb/>
君之怨秋八月吳侵陳修舊怨也　二年秋吳洩庸如<lb/>
蔡納聘而稍納師師畢入衆知之蔡侯告大夫殺公子<lb/>
駟以説哭而遷墓冬蔡遷於州來　四年春蔡昭侯將<lb/>
<pb n="KR2c0022_WYG_048-5b"/>
如吳諸大夫恐其又遷也承公孫翩逐而射之入於家<lb/>
人而卒以兩矢門之衆莫敢進文之鍇後至曰如牆而<lb/>
進多而殺二人鍇執弓而先翩射之中肘鍇遂殺之故<lb/>
逐公孫辰而殺公孫姓公孫旴　夏楚人既克夷虎乃<lb/>
謀北方左司馬眅申公夀餘葉公諸梁致蔡於負函致<lb/>
方城之外於繒關曰吳將泝江入郢將奔命焉為一昔<lb/>
之期襲梁及霍單浮餘圍蠻氏蠻氏潰蠻子赤奔晉隂<lb/>
地司馬起豐析與狄戎以臨上雒左師軍於菟和右師<lb/>
<pb n="KR2c0022_WYG_048-6a"/>
軍於倉野使謂隂地之命大夫士蔑曰晉楚有盟好惡<lb/>
同之若將不廢寡君之願也不然將通於少習以聽命<lb/>
士蔑請諸趙孟趙孟曰晉國未寜安能惡於楚必速與<lb/>
之士蔑乃致九州之戎將裂田以與蠻子而城之且將<lb/>
為之卜蠻子聽卜遂執之與其五大夫以畀楚師於三<lb/>
户司馬致邑立宗焉以誘其遺民而盡俘以歸　六年<lb/>
春吳伐陳復修舊怨也楚子曰吾先君與陳有盟不可<lb/>
以不救乃救陳師於城父　秋七月楚子在城父將救<lb/>
<pb n="KR2c0022_WYG_048-6b"/>
陳卜戰不吉卜退不吉王曰然則死也再敗楚師不如<lb/>
死棄盟逃讎亦不如死死一也其死讎乎命公子申為<lb/>
王不可則命公子結亦不可則命公子啓五辭而後許<lb/>
將戰王有疾庚寅昭王攻大冥卒於城父子閭退曰君<lb/>
王舍其子而譲羣臣敢忘君乎從君之命順也立君之<lb/>
子亦順也二順不可失也與子西子期謀潛師閉塗逆<lb/>
越女之子章立之而後還是歳也有雲如衆赤鳥夾日<lb/>
以飛三日楚子使問諸周大史周大史曰其當王身乎<lb/>
<pb n="KR2c0022_WYG_048-7a"/>
若禜之可移於令尹司馬王曰除腹心之疾而寘諸股<lb/>
肱何益不穀不有大過天其夭諸有罪受罰又焉移之<lb/>
遂弗禜初昭王有疾卜曰河為祟王弗祭大夫請祭諸<lb/>
郊王曰三代命祀祭不越望江漢睢漳楚之望也禍福<lb/>
之至不是過也不穀雖不徳河非所獲罪也遂弗祭孔<lb/>
子曰楚昭王知大道矣其不失國也宜哉夏書曰惟彼<lb/>
陶唐帥彼天常有此冀方今失其行亂其紀綱乃滅而<lb/>
亡又曰允出兹在兹由已率常可矣<lb/>
<pb n="KR2c0022_WYG_048-7b"/>
　<hi>補逸</hi>列女傳楚昭越姬者越王句踐之女昭王燕遊蔡<lb/>
　姬在左越姬參右王親乗駟以馳逐遂登附社之臺<lb/>
　以望雲夢之囿觀士大夫逐者既驩乃顧謂二姬曰<lb/>
　樂乎蔡姬對曰樂王曰吾願與子生若此死又若此<lb/>
　蔡姬曰昔敝邑寡君固以衆黎民之役事君王之馬<lb/>
　足故以婢子之身為苞苴玩好今乃比於妃嬪固願<lb/>
　生俱樂死同時王顧謂史書之蔡姬許從孤死矣乃<lb/>
　復謂越姬越姬對曰昔者我先君莊王淫樂三年不<lb/>
<pb n="KR2c0022_WYG_048-8a"/>
　聽政事終而能改卒霸天下妾以君王為能法我先<lb/>
　君將改斯樂而勤於政也今則不然而要婢子以死<lb/>
　其可得乎且君王以束帛乘馬取婢子於敝邑寡君<lb/>
　受之太廟也不約死妾聞之諸姑婦人以死彰君之<lb/>
　善益君之寵不聞其以茍從其闇死為榮妾不敢聞<lb/>
　命居二十五年王救陳二姬從王病在軍中有赤雲<lb/>
　夾日如飛鳥王問周史周史曰是害王身然可移<lb/>
　於將相將相聞之將請以身禱於神王曰將相之於<lb/>
<pb n="KR2c0022_WYG_048-8b"/>
　孤猶股肱也今移禍焉庸為去是身乎不聽越姬曰<lb/>
　大哉君王之徳以是妾願從王矣請願先驅狐狸於<lb/>
　地下王曰昔日之遊樂吾特戲之耳若將必死是益<lb/>
　彰孤之不徳也越姬曰昔日妾雖口不言心既許之<lb/>
　矣妾聞之信者不負其言義者不虛設其事妾死王<lb/>
　之義不死王之好也遂自殺王薨於軍中蔡姬竟不<lb/>
　能死王弟子閭與子西子期謀曰母信者其子必仁<lb/>
　乃伏師閉壁迎越姬之子熊章立是為惠王然後罷<lb/>
<pb n="KR2c0022_WYG_048-9a"/>
　兵歸塟昭王　楚昭王出遊留夫人漸臺之上而去<lb/>
　王聞江水大至使使者迎夫人忘持其符夫人曰王<lb/>
　與宫人約令召宫人必以符今使者不持符妾不敢<lb/>
　行使者曰今水方大至還而取符則恐後矣夫人曰<lb/>
　貞女之義不犯約勇者不畏死妾知從使者必生留<lb/>
　必死然棄約越義而求生不若留而死耳於是使者<lb/>
　取符則水大至臺崩夫人流而死王曰嗟夫守義死<lb/>
　節不為茍生處約持信以成其貞乃號之曰貞姜<lb/>
<pb n="KR2c0022_WYG_048-9b"/>
九年夏楚人伐陳陳即吳故也　十年冬楚子期伐陳<lb/>
吳延州來季子救陳謂子期曰二君不務徳而力爭諸<lb/>
侯民何罪焉我請退以為子名務徳而安民乃還<lb/>
　<hi>補逸</hi>韓非子荆伐陳吳救之軍間三十里雨十日夜星<lb/>
　左史倚相謂子期曰雨十日甲輯而兵聚吳人必至<lb/>
　不如備之乃圍陳陳未成而吳人至見荆陳而反左<lb/>
　史曰吳反復六十里其君子必休其小人必食我行<lb/>
　三十里擊之必可敗也從之<lb/>
<pb n="KR2c0022_WYG_048-10a"/>
十一年夏陳轅頗出奔鄭初轅頗為司徒賦封田以嫁<lb/>
公女有餘以為已大器國人逐之故出道渇其族轅咺<lb/>
進稻醴粱糗腵脯焉喜曰何其給也對曰器成而具曰<lb/>
何不吾諌對曰懼先行　十五年夏楚子西子期伐吳<lb/>
及桐汭陳侯使公孫貞子弔焉及良而卒將以尸入吳<lb/>
子使大宰嚭勞且辭曰以水潦之不時無乃廩然隕大<lb/>
夫之尸以重寡君之憂寡君敢辭上介芈尹葢對曰寡<lb/>
君聞楚為不道薦伐吳國滅厥民人寡君使葢備使弔<lb/>
<pb n="KR2c0022_WYG_048-10b"/>
君之下吏無禄使人逢天之慼大命隕隊絶世於良廢<lb/>
日共積一日遷次今君命逆使人曰無以尸造於門是<lb/>
我寡君之命委於草莽也且臣聞之曰事死如事生禮<lb/>
也於是乎有朝聘而終以尸將事之禮又有朝聘而遭<lb/>
䘮之禮若不以尸將命是遭䘮而還也無乃不可乎以<lb/>
禮防民猶或踰之今大夫曰死而棄之是棄禮也其何<lb/>
以為諸侯主先民有言曰無穢虐士備使奉尸將命茍<lb/>
我寡君之命逹於君所雖隕於深淵則天命也非君與<lb/>
<pb n="KR2c0022_WYG_048-11a"/>
涉人之過也吳人内之　十六年楚大子建之遇讒也<lb/>
自城父奔宋又辟華氏之亂於鄭鄭人甚善之又適晉<lb/>
與晉人謀襲鄭乃求復焉鄭人復之如初晉人使諜於<lb/>
子木請行而期焉子木暴虐於其私邑邑人訴之鄭人<lb/>
省之得晉諜焉遂殺子木其子曰勝在吳子西欲召之<lb/>
葉公曰吾聞勝也詐而亂無乃害乎子西曰吾聞勝也<lb/>
信而勇不為不利舍諸邊竟使衞藩焉葉公曰周仁之<lb/>
謂信率義之謂勇吾聞勝也好復言而求死士殆有私<lb/>
<pb n="KR2c0022_WYG_048-11b"/>
乎復言非信也期死非勇也子必悔之弗從召之使處<lb/>
吳境為白公請伐鄭子西曰楚未節也不然吾不忘也<lb/>
他日又請許之未起師晉人伐鄭楚救之與之盟勝怒<lb/>
曰鄭人在此讎不逺矣勝自厲劍子期之子平見之曰<lb/>
王孫何自厲也曰勝以直聞不告女庸為直乎將以殺<lb/>
爾父平以告子西子西曰勝如卵余翼而長之楚國第<lb/>
我死令尹司馬非勝而誰勝聞之曰令尹之狂也得死<lb/>
乃非我子西不悛勝謂石乞曰王與二卿士皆五百人<lb/>
<pb n="KR2c0022_WYG_048-12a"/>
當之則可矣乞曰不可得也曰市南有熊宜僚者若得<lb/>
之可以當五百人乃從白公而見之與之言説告之故<lb/>
辭承之以劍不動勝曰不為利諂不為威惕不洩人言<lb/>
以求媚者去之吳人伐愼白公敗之請以戰備獻許之<lb/>
遂作亂秋七月殺子西子期於朝而劫惠王子西以袂<lb/>
掩面而死子期曰昔者吾以力事君不可以弗終抉豫<lb/>
章以殺人而後死石乞曰焚庫弑王不然不濟白公曰<lb/>
不可弑王不祥焚庫無聚將何以守矣乞曰有楚國而<lb/>
<pb n="KR2c0022_WYG_048-12b"/>
治其民以敬事神可以得祥且有聚矣何患弗從葉公<lb/>
在蔡方城之外皆曰可以入矣子高曰吾聞之以險徼<lb/>
倖者其求無饜偏重必離聞其殺齊管修也而後入<lb/>
白公欲以子閭為王子閭不可遂劫以兵子閭曰王孫<lb/>
若安靖楚國匡正王室而後庇焉啓之願也敢不聽從<lb/>
若將專利以傾王室不顧楚國有死不能遂殺之而以<lb/>
王如髙府　石乞尹門圉公陽穴宫負王以如昭夫人<lb/>
之宫葉公亦至及北門或遇之曰君胡不胄國人望君<lb/>
<pb n="KR2c0022_WYG_048-13a"/>
如望慈父母焉盗賊之矢若傷君是絶民望也若之何<lb/>
不胄乃胄而進又遇一人曰君胡胄國人望君如望歳<lb/>
焉日月以幾若見君面是得艾也民知不死其亦夫有<lb/>
奮心猶將旌君以狥於國而又掩面以絶民望不亦甚<lb/>
乎乃免胄而進遇箴尹固帥其屬將與白公子高曰㣲<lb/>
二子者楚不國矣棄徳從賊其可保乎乃從葉公使與<lb/>
國人以攻白公白公奔山而縊其徒㣲之生拘石乞而<lb/>
問白公之死焉對曰余知其死所而長者使余勿言曰<lb/>
<pb n="KR2c0022_WYG_048-13b"/>
不言將烹乞曰此事克則為卿不克則烹固其所也何<lb/>
害乃烹石乞王孫燕奔頯黄氏沈諸梁兼二事國寜乃<lb/>
使寜為令尹使寛為司馬而老於葉<lb/>
　<hi>補逸</hi>國語子西使人召王孫勝沈諸梁聞之見子西曰<lb/>
　聞子召王孫勝信乎曰然子高曰將焉用之曰吾聞<lb/>
　之勝直而剛欲寘之境子高曰不可其為人也展而<lb/>
　不信愛而不仁詐而不知毅而不勇直而不衷周而<lb/>
　不淑復言而不謀身展也愛而不謀長不仁也以謀<lb/>
<pb n="KR2c0022_WYG_048-14a"/>
　葢人詐也彊忍犯義毅也直而不顧不衷也周言棄<lb/>
　徳不淑也是六徳者皆有其華而不實者將焉用之<lb/>
　彼其父為戮於楚其心又狷而不潔若其狷也不忘<lb/>
　舊怨而不以潔悛徳思報怨而已則其愛也足以得<lb/>
　人其展也足以復之其詐也足以謀之其直也足以<lb/>
　帥之其周也足以葢之其不潔也足以行之而加之<lb/>
　以不仁奉之以不義蔑不克矣夫造勝之怨者皆不<lb/>
　在矣若來而無寵速其怒也若其寵之毅貪而無厭<lb/>
<pb n="KR2c0022_WYG_048-14b"/>
　既而得入而曜之以大利不仁以長之思舊怨以修<lb/>
　其心茍國有釁必不居矣非子職之其誰乎彼將思<lb/>
　舊怨而欲大寵動而得人怨而有術若果用之害可<lb/>
　待也余愛子與司馬故不敢不言子西曰徳其忘怨<lb/>
　乎余善之夫乃其寜子高曰不然吾聞之曰唯仁者<lb/>
　可好也可惡也可高也可下也好之不偪惡之不怨<lb/>
　高之不驕下之不懼不仁者則不然人好之則偪惡<lb/>
　之則怨髙之則驕下之則懼驕有欲焉懼有惡焉欲<lb/>
<pb n="KR2c0022_WYG_048-15a"/>
　惡怨偪所以生詐謀也子將若何若召而下之將戚<lb/>
　而懼為之上者將怒而怨詐謀之心無所靖矣有一<lb/>
　不義猶敗國家今壹五六而必欲用之不亦難乎吾<lb/>
　聞國家將敗必用姦人而嗜其疾味其子之謂乎夫<lb/>
　誰無疾眚能者蚤除之舊怨滅宗國之疾眚也為之<lb/>
　關籥蕃籬而逺備閑之猶恐其至也是之為日惕若<lb/>
　召而近之死無日矣人有言曰狼子野心怨賊之人<lb/>
　其又可善乎若子不我信盍求若敖氏與子干子晳<lb/>
<pb n="KR2c0022_WYG_048-15b"/>
　之族而近之安用勝也其能幾何昔齊騶馬繻以胡<lb/>
　公入於貝水邴歜間職戕懿公於囿竹晉長魚蟜殺<lb/>
　三郤於榭魯圉人犖殺子般於次夫是誰之故也非<lb/>
　唯舊怨乎是皆子所聞也人之求多聞善敗以鑑戒<lb/>
　也今子聞而棄之猶䝉耳也吾語子何益吾知逃而<lb/>
　已子西笑曰子之尚勝也不從遂使為白公子高以<lb/>
　疾閒居於蔡及白公之亂子西子期死葉公聞之曰<lb/>
　吾怨其棄吾言而徳其治楚國楚國之能平均以復<lb/>
<pb n="KR2c0022_WYG_048-16a"/>
　先王之業者夫子也以小怨寘大徳吾不義也將入<lb/>
　殺之帥方城之外以入殺白公而定王室葬二子之<lb/>
　族<lb/>
　説苑石乞侍坐於屈建屈建曰白公其為亂乎石乞<lb/>
　曰是何言也白公至於室無營所下士者三人與已<lb/>
　相若臣者五人所與同衣食者千人白公之行若此<lb/>
　何故為亂屈建曰此建之所謂亂也以君子行則可<lb/>
　於國家行過禮則國家疑之且茍不難下其臣必不<lb/>
<pb n="KR2c0022_WYG_048-16b"/>
　難高其君矣建是以知夫子將為亂也處十月白公<lb/>
　果為亂<lb/>
　列子白公問孔子曰人可與㣲言乎孔子不應白公<lb/>
　問曰若以石投水何如孔子曰吳之善没者能取之<lb/>
　曰若以水投水何如孔子曰淄澠之合易牙嘗而知<lb/>
　之白公曰人固不可與㣲言乎孔子曰何為不可唯<lb/>
　知言之謂者乎夫知言之謂者不以言言也爭魚者<lb/>
　濡逐獸者趨非樂之也故至言去言至為無為夫淺<lb/>
<pb n="KR2c0022_WYG_048-17a"/>
　知之所爭者末矣白公不得已遂死於浴堂<lb/>
　説苑齊人有子蘭子者事白公勝勝將為難乃告子<lb/>
　蘭子曰吾將舉大事於國願與子共之子蘭子曰我<lb/>
　事子而與子殺君是助子之不義也畏患而去子是<lb/>
　遁子於難也故不與子殺君以成吾義挈領於庭以<lb/>
　遂吾行<lb/>
　韓詩外傳楚有士曰申鳴治園以養父母孝聞於楚<lb/>
　王召之申鳴辭不徃其父曰王欲用汝何謂辭之申<lb/>
<pb n="KR2c0022_WYG_048-17b"/>
　鳴曰何舍為子乃為臣乎其父曰使汝有禄於國有<lb/>
　位於廷汝樂而我不憂矣我欲汝之仕也申鳴曰諾<lb/>
　遂之朝受命楚王以為左司馬其年遇白公之亂殺<lb/>
　令尹子西司馬子期申鳴因以兵之衞白公謂石乞<lb/>
　曰申鳴天下勇士也今將兵為之奈何石乞曰吾聞<lb/>
　申鳴孝子劫其父以兵使人謂申鳴曰子與我則與<lb/>
　子楚國不與我則殺乃父申鳴流涕而應之曰始則<lb/>
　父之子今則君之臣已不得為孝子矣安得不為忠<lb/>
<pb n="KR2c0022_WYG_048-18a"/>
　臣乎援桴鼓之遂殺白公其父亦死焉王歸賞之申<lb/>
　鳴曰受君之祿避君之難非忠臣也正君之法以殺<lb/>
　其父又非孝子也行不兩全名不兩立悲夫若此而<lb/>
　生亦何以示天下之士哉遂自刎而死詩曰進退惟<lb/>
　谷<lb/>
　列女傳白公死其妻紡績不嫁吳王聞其美且有行<lb/>
　使大夫持金百鎰白璧一雙以聘焉以輜軿三十乗<lb/>
　迎之將以為夫人白妻辭之曰白公生之時妾幸得<lb/>
<pb n="KR2c0022_WYG_048-18b"/>
　執箕帚掌衣履拂枕席託為妃匹白公不幸而死妾<lb/>
　願守其墳墓以終天年今王賜金璧之聘夫人之位<lb/>
　非愚妾之所聞也且夫棄義從欲者汚也見利忘死<lb/>
　者貪也夫貪汚之人王何以為哉妾聞之忠臣不借<lb/>
　人以力貞女不假人以色豈獨事生若此哉於死者<lb/>
　亦然妾既不仁不能從死今又去而嫁不亦太甚乎<lb/>
　遂辭聘而不行吳王賢其守節有義號曰貞姬<lb/>
十七年楚白公之亂陳人恃其聚而侵楚楚既寜將取<lb/>
<pb n="KR2c0022_WYG_048-19a"/>
陳麥楚子問帥於大師子榖與葉公諸梁子穀曰右領<lb/>
差車與左史老皆相令尹司馬以伐陳其可使也子高<lb/>
曰率賤民慢之懼不用命焉子穀曰觀丁父郡俘也武<lb/>
王以為軍率是以克州蓼服隨唐大啓羣蠻彭仲爽申<lb/>
俘也文王以為令尹實縣申息朝陳蔡封畛於汝唯其<lb/>
任也何賤之有子高曰天命不諂令尹有憾於陳天若<lb/>
亡之其必令尹之子是與君盍舍焉臣懼右領與左史<lb/>
有二俘之賤而無其令徳也王卜之武城尹吉使帥師<lb/>
<pb n="KR2c0022_WYG_048-19b"/>
取陳麥陳人御之敗遂圍陳秋七月己卯楚公孫朝帥<lb/>
師滅陳王與葉公枚卜子良以為令尹沈尹朱曰吉過<lb/>
於其志葉公曰王子而相國過將何為他日改卜子國<lb/>
而使為令尹<lb/>
　<hi>補逸</hi>淮南子大宰子朱侍飯於令尹子國令尹子國啜<lb/>
　羮而熱投巵漿而沃之明日太宰子朱辭官而歸其<lb/>
　僕曰楚太宰未易得也辭官去之何也子朱曰令尹<lb/>
　輕行而簡禮其辱人不難明年伏郎尹而笞之三百<lb/>
<pb n="KR2c0022_WYG_048-20a"/>
十八年巴人伐楚圍鄾初右司馬子國之卜也觀瞻曰<lb/>
如志故命之及巴師至將卜帥王曰寜如志何卜焉使<lb/>
帥師而行請承王曰寢尹工尹勤先君者也三月楚公<lb/>
孫寜吳由于薳固敗巴師於鄾故封子國於析君子曰<lb/>
惠王知志夏書曰官占惟能蔽志昆命於元龜其是之<lb/>
謂乎志曰聖人不煩卜筮惠王其有焉<lb/>
　<hi>補逸</hi>新序楚惠王食寒葅而得蛭因遂吞之腹有疾而<lb/>
　不能食令尹入問曰王安得此疾也王曰我食寒葅<lb/>
<pb n="KR2c0022_WYG_048-20b"/>
　而得蛭念譴之而不行其罪乎是法廢而威不立也<lb/>
　非所以使國聞也譴而行其誅乎則庖宰食監法皆<lb/>
　當死心又不忍也故吾恐蛭之見也因遂吞之令尹<lb/>
　避席再拜而賀曰臣聞天道無親惟徳是輔君有仁<lb/>
　徳天之所奉也病不為傷是夕也惠王之後蛭出故<lb/>
　其久病心腹之疾皆愈天之視聽不可不察也<lb/>
　史記惠王四十二年楚滅蔡四十四年楚滅杞與秦<lb/>
　平是時越已滅吳而不能正江淮北楚東侵廣地至<lb/>
<pb n="KR2c0022_WYG_048-21a"/>
　泗上簡王元年北伐滅莒<lb/>
　　<hi>臣</hi>士竒曰平王惡積楚國幾亡昭王初立不能改<lb/>
　　紀其政有申包胥沈尹戌子西子期諸臣不知用<lb/>
　　而惟囊瓦之是聽辱唐蔡二君導吳破楚辱逮先<lb/>
　　人之墓及奔走流離始増徳慧藍尹涉帑之怨戒<lb/>
　　子常而貸之救陳卜戰不吉曰再敗楚師不如死<lb/>
　　乃舍其子而譲羣臣以國義聲感激卒立越章至<lb/>
　　若違周史赤鳥之占拒羣臣祭河之請孔子謂其<lb/>
<pb n="KR2c0022_WYG_048-21b"/>
　　知道可為能以晚葢者矣其糞除宗廟逐吳師報<lb/>
　　唐蔡滅頓胡克夷虎而謀北方幾繼共莊之迹葢<lb/>
　　亦有由哉然當時﨑嶇患難如子西之偽為輿服<lb/>
　　以保路子期之割心以盟隨忠亦至焉及其反國<lb/>
　　二人協志以靖楚繁揚之敗楚人大惕懼亡而子<lb/>
　　西乃喜曰今而可為矣於是遷國於鄀政令一新<lb/>
　　後此白公之亂沈諸梁聞子西子期死曰吾怨其<lb/>
　　棄吾言而徳其治楚國楚國之能平均以復先王<lb/>
<pb n="KR2c0022_WYG_048-22a"/>
　　之業者夫子也吁不有君子其能國乎申包胥間<lb/>
　　關重繭依墻七日卒出秦師逐長蛇而踐復楚之<lb/>
　　約此其志良苦其義視子員為尤正而又能不貪<lb/>
　　其賞孤忠峻節豈直魯仲連之流亞耶惜乎文公<lb/>
　　表緜上之田勾踐鑄少伯之貌而昭王自包胥辭<lb/>
　　賞後未聞别有異數也何以勸天下之忠節乎白<lb/>
　　公父子隂狡禍賊俱就誅鋤然則子建之不立亦<lb/>
　　無足惜子西忠貞有餘智斷不足引頸揖盗可謂<lb/>
<pb n="KR2c0022_WYG_048-22b"/>
　　大愚葉公子髙始而逺害終能討賊至使國人望<lb/>
　　之如歳雖高子之感魯人何以加焉申鳴殺父雖<lb/>
　　死其尚有餘恨哉自柏舉以來昭惠相繼俱有令<lb/>
　　圖巴師至而不煩卜筮直將子國可謂有知人之<lb/>
　　明食葅吞蛭既恐廢法又恐罪及庖宰其克己順<lb/>
　　命綽有父風况有子高子國為之秉政戮力協謀<lb/>
　　故能卒縣陳蔡拓境至於泗上楚之危而復安弱<lb/>
　　而能強者實賴之於賢君也季芈以鍾建負我不<lb/>
<pb n="KR2c0022_WYG_048-23a"/>
　　憚下嫁越姬殉昭王以義不以好漸臺失符寜甘<lb/>
　　魚鼈貞姬紡績不慕吳王一時女子竒行照耀簡<lb/>
　　冊不獨男子市南熊僚也國亂而偏駁之氣實産<lb/>
　　竒人亦可異哉<lb/>
　<lb/>
　<lb/>
　<lb/>
　<lb/>
<pb n="KR2c0022_WYG_048-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷十六</head> <lb/>
    <p>
<pb n="KR2c0022_WYG_016-1a"/>
欽定四庫全書<lb/>
　左傳紀事本末卷十六<lb/>
　　　　　　　　　　詹事府詹事高士竒撰<lb/>
　　齊滅紀<lb/>
隱公元年八月紀人伐夷夷不告故不書　二年九月<lb/>
紀裂繻來逆女卿為君逆也　冬紀子帛莒子盟于密<lb/>
魯故也　八年公及莒人盟于浮來以成紀好也　桓<lb/>
公五年夏齊侯鄭伯朝于紀欲以襲之紀人知之　六<lb/>
<pb n="KR2c0022_WYG_016-1b"/>
年夏㑹於成紀來諮謀齊難也　冬紀侯來朝請王命<lb/>
以求成于齊公告不能　十七年春盟于黄平齊紀且<lb/>
謀衛故也　莊公三年秋紀季以酅入于齊紀於是乎<lb/>
始判　冬公次于滑將㑹鄭伯謀紀故也鄭伯辭以難<lb/>
凡師一宿為舍再宿為信過信為次　四年紀侯不能<lb/>
下齊以與紀季夏紀侯大去其國違齊難也<lb/>
　<hi>補逸</hi>公羊傳大去者何滅也孰滅之齊滅之曷為不言<lb/>
　齊滅之為襄公諱也春秋為賢者諱何賢乎襄公復<lb/>
<pb n="KR2c0022_WYG_016-2a"/>
　讐也何讐爾逺祖也哀公烹乎周紀侯譖之以襄公<lb/>
　之為于此焉者事祖禰之心盡矣盡者何襄公將復<lb/>
　讐乎紀卜之曰師喪分焉寡人死之不為不吉也逺<lb/>
　祖者幾世乎九世矣九世猶可以復讐乎雖百世可<lb/>
　也家亦可乎曰不可國何以可國君一體也先君之<lb/>
　恥猶今君之恥也今君之恥猶先君之恥也國君何<lb/>
　以為一體國君以國為體諸侯世故國君為一體也<lb/>
　今紀無罪此非怒與曰非也古者有明天子則紀侯<lb/>
<pb n="KR2c0022_WYG_016-2b"/>
　必誅必無紀者紀侯之不誅至今有紀者猶無明天<lb/>
　子也古者諸侯必有㑹聚之事相朝聘之道號辭必<lb/>
　稱先君以相接然則齊紀無說焉不可以竝立乎天<lb/>
　下故將去紀侯者不得不去紀也有明天子則襄公<lb/>
　得為若行乎曰不得也不得則襄公曷為為之上無<lb/>
　天子下無方伯緣恩疾者可也<lb/>
　　<hi>臣</hi>士竒曰公羊稱齊襄公滅紀為九世復讐其言<lb/>
　　曰哀公烹乎周紀侯譖之襄公將復讐乎紀卜之<lb/>
<pb n="KR2c0022_WYG_016-3a"/>
　　曰師喪分焉寡人死之不為不吉其情激烈則復<lb/>
　　讐之說信然矣以今考之史記注引宋衷之言哀<lb/>
　　公荒淫無道者也其烹於周必有故紀侯之譖其<lb/>
　　果否亦不必辨但哀公死而立其弟胡公哀公之<lb/>
　　少弟山復殺胡公而自立自哀公至襄公凡十世<lb/>
　　而哀公乃其逺伯祖也於不共戴天之義似亦少<lb/>
　　殺且襄公鳥獸其行敗倫傷化忍心害理彼又豈<lb/>
　　知有祖宗之讐者不過假報復之名以利其土地<lb/>
<pb n="KR2c0022_WYG_016-3b"/>
　　耳按輿地志齊都臨淄在今青州古紀城在今壽<lb/>
　　光壽光距青州七十里則春秋時紀與齊相去直<lb/>
　　數十里間所謂卧榻之地不容他人安枕者也始<lb/>
　　焉托復讐之孝以攫之中焉假存紀之仁終焉竊<lb/>
　　葬伯姬之義以文飾之當時號齊襄為小伯亦狡<lb/>
　　矣哉謂其真能復九世之讐吾不知也紀魯世為<lb/>
　　婚姻又共盟歃不能救紀何望于鄭鄭固齊黨甞<lb/>
　　並驅而朝紀欲以襲之者也莒益細甚竊竊為紀<lb/>
<pb n="KR2c0022_WYG_016-4a"/>
　　圖何濟乎但紀實王后之所出欲請王命以求成<lb/>
　　于齊而公告不能王之不足為諸侯重輕亦可見<lb/>
　　矣雖然紀既逼處齊封其勢必折而入于齊魯即<lb/>
　　能為纓冠之救何益成敗此紀侯之所以去而季<lb/>
　　之苟延血食于酅亦不得已之權也然其情實可<lb/>
　　悲矣<lb/>
　<lb/>
　<lb/>
<pb n="KR2c0022_WYG_016-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳紀事本末卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左傳紀事本末卷四十二</head> <lb/>
    <p>
<pb n="KR2c0022_WYG_042-1a"/>
欽定四庫全書<lb/>
　左傳紀事本末卷四十二<lb/>
　　　　　　　　　　詹事府詹事高士竒撰<lb/>
　　鄭穆公之立<hi>靈公僖公之弑附</hi>
僖公十六年冬十一月乙夘鄭殺子華　二十四年鄭<lb/>
子華之弟子臧岀奔宋好聚鷸冠鄭伯聞而惡之使盜<lb/>
誘之八月盜殺之於陳宋之間君子曰服之不衷身之<lb/>
災也詩曰彼已之子不稱其服子臧之服不稱也夫詩<lb/>
<pb n="KR2c0022_WYG_042-1b"/>
曰自詒伊慼其子臧之謂矣夏書曰地平天成稱也<lb/>
三十年晉侯秦伯圍鄭初鄭公子蘭出奔晉從於晉侯<lb/>
伐鄭請無與圍鄭許之使待命於東鄭石甲父侯宣多<lb/>
逆以為大子以求成於晉晉人許之　三十一年鄭洩<lb/>
駕惡公子瑕鄭伯亦惡之故公子瑕出奔楚　三十三<lb/>
年楚令尹子上伐鄭將納公子瑕門於桔柣之門瑕覆<lb/>
於周氏之汪外僕髠屯禽之以獻文夫人斂而葬之鄶<lb/>
城之下　宣公三年冬鄭穆公卒初鄭文公有賤妾曰<lb/>
<pb n="KR2c0022_WYG_042-2a"/>
燕姞夢天使與已蘭曰余為伯鯈余而祖也以是為而<lb/>
子以蘭有國香人服媚之如是既而文公見之與之蘭<lb/>
而御之辭曰妾不才幸而有子將不信敢徵蘭乎公曰<lb/>
諾生穆公名之曰蘭文公報鄭子之妃曰陳媯生子華<lb/>
子臧子臧得罪而出誘子華而殺之南里使盜殺子臧於<lb/>
陳宋之間又娶於江生公子士朝於楚楚人酖之及葉<lb/>
而死又娶於蘇生子瑕子俞彌俞彌早卒洩駕惡瑕文<lb/>
公亦惡之故不立也公逐羣公子公子蘭奔晉從晉文<lb/>
<pb n="KR2c0022_WYG_042-2b"/>
公伐鄭石癸曰吾聞姬姞耦其子孫必蕃姞吉人也后<lb/>
稷之元妃也今公子蘭姞甥也天或啟之必將為君其<lb/>
後必蕃先納之可以亢寵與孔將鉏侯宣多納之盟於<lb/>
大宫而立之以與晉平穆公有疾曰蘭死吾其死乎吾<lb/>
所以生也刈蘭而卒　四年楚人獻黿於鄭靈公公子<lb/>
宋與子家將見子公之食指動以示子家曰他日我如<lb/>
此必嘗異味及入宰夫將解黿相視而笑公問之子家<lb/>
以告及食大夫黿召子公而弗與也子公怒染指於鼎<lb/>
<pb n="KR2c0022_WYG_042-3a"/>
嘗之而出公怒欲殺子公子公與子家謀先子家曰畜<lb/>
老猶憚殺之而況君乎反譖子家子家懼而從之夏弑<lb/>
靈公書曰鄭公子歸生弑其君夷權不足也君子曰仁<lb/>
而不武無能達也凡弑君稱君君無道也稱臣臣之罪<lb/>
也鄭人立子良辭曰以賢則去疾不足以順則公子堅<lb/>
長乃立襄公襄公將去穆氏而舍子良子良不可曰穆<lb/>
氏宜存則固願也若將亡之則亦皆亡去疾何為乃舍<lb/>
之皆為大夫　十年鄭子家卒鄭人討幽公之亂斵子<lb/>
<pb n="KR2c0022_WYG_042-3b"/>
家之棺而逐其族改葬幽公諡之曰靈　成公十年鄭<lb/>
公子班聞叔申之謀三月子如立公子繻夏四月鄭人<lb/>
殺繻立髠頑子如奔許　十三年六月丁夘夜鄭公子<lb/>
班自訾求入於大宫不能殺子印子羽反軍於市己巳<lb/>
子駟帥國人盟於大宫遂從而盡焚之殺子如子駹孫<lb/>
叔孫知　襄公二年秋七月鄭伯睔卒於是子罕當國<lb/>
子駟為政子國為司馬　五年夏鄭子國來聘通嗣君<lb/>
也　七年鄭僖公之為大子也於成之十六年與子罕<lb/>
<pb n="KR2c0022_WYG_042-4a"/>
適晉不禮焉又與子豐適楚亦不禮焉及其元年朝於<lb/>
晉子豐欲愬諸晉而廢之子罕止之及將㑹於鄬子駟<lb/>
相又不禮焉侍者諫不聽又諫殺之及鄵子駟使賊夜<lb/>
弑僖公而以瘧疾赴於諸侯簡公生五年奉而立之<lb/>
八年鄭羣公子以僖公之死也謀子駟子駟先之夏四<lb/>
月庚辰辟殺子狐子熙子侯子丁孫撃孫惡出奔衛<lb/>
　　<hi>臣</hi>士竒曰鄭穆公出亡從晉文公伐鄭請弗與圍<lb/>
　　城之役篤念宗邦水木之誼至焉由是晉鄭感其<lb/>
<pb n="KR2c0022_WYG_042-4b"/>
　　賢反而立之其視聚鷸冠與葬鄶下之羣公子異<lb/>
　　矣姬姞耦而必蕃國香刈而遂卒固有是理未可<lb/>
　　以禨祥小數而疑左氏之夸也子公以染指之釁<lb/>
　　欲剚刃於君父子家知其不可則告於靈公執子<lb/>
　　公而戮之可也乃猶豫不忍畜老憚殺之言尤悖<lb/>
　　逆而不可為訓令子公反得搖舌其間以相劫制<lb/>
　　而遂即於大惡其剖棺戮尸舉累世之卿族而盡<lb/>
　　滅之有以也僖公之為太子也不禮於其臣及為<lb/>
<pb n="KR2c0022_WYG_042-5a"/>
　　諸侯將㑹於鄬子駟相又侮慢之侍者諫而被殺<lb/>
　　固失優崇大臣之體矣然為人臣者可生可殺而<lb/>
　　不可使為亂禮貌一不至而冦讐視之為之君者<lb/>
　　不亦難乎按僖公之為此行也棄楚而從晉也而<lb/>
　　子駟執官命未改之説於前此諸大夫請從晉之<lb/>
　　日則知公欲背楚非子駟意也及楚子囊伐鄭子<lb/>
　　駟子國子耳欲從楚子孔子蟜子展欲待晉而子<lb/>
　　駟曰發言盈庭誰敢執其咎請從楚騑也受其咎<lb/>
<pb n="KR2c0022_WYG_042-5b"/>
　　然則子駟固未嘗一日忘楚也僖公舍楚從晉身<lb/>
　　卒見弑此事勢相倚之必然者而豈盡不禮諸大<lb/>
　　夫之咎哉羣公子一謀子駟而反為所殺子駟討<lb/>
　　公子班之難而身為亂首與子家名在諸侯之策<lb/>
　　其亦不朽也夫<lb/>
　<lb/>
　<lb/>
　左傳紀事本末卷四十二<lb/>
</p>
<p>
</p>
  </div>
</body>
</text>
</TEI>
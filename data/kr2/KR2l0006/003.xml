<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉堂雜記卷下</head> <lb/>
    <p>
<pb n="KR2l0006_WYG_003-1a"/>
欽定四庫全書<lb/>
　玉堂雜記卷下<lb/>
　　　　　　　　　　　　宋　周必大　撰<lb/>
諮報見於金坡遺事元豐三年八月丙申亦詔於尚書<lb/>
省樞密院用諮報至今守之其制首題學士院諮報尚<lb/>
書省或中書門下樞密院次入詞云云末云右謹具諮報<lb/>
某省伏候裁㫖後題年月學士押字雖中間權臣用事<lb/>
官失其職獨此不廢又三省密院於百司例用劄付惟<lb/>
<pb n="KR2l0006_WYG_003-1b"/>
學士院云劄送他官司得省劄必前連片紙書所受月<lb/>
日乃敢押字惟學士院徑判押其首又吏魁有録事曹<lb/>
案曰房皆稍擬中書尊内庭也<lb/>
祖宗時内制多避兩府親嫌亦有不許避者蘇文忠公<lb/>
之於弟文定公是也然終不自安乞郡而去紹興初范<lb/>
元良沖除學士以趙丞相鼎姻家特復置侍讀學士以<lb/>
處之及秦丞相檜當國兄梓實為學士子熺繼為學士<lb/>
承旨亦嘗為禮部侍郎雖並縁元祐故事其實非也<lb/>
<pb n="KR2l0006_WYG_003-2a"/>
國初久為學士官至八座已罷職或再來直院神宗改<lb/>
官制後中丞并權六曹尚書若兼内制亦止云直學士<lb/>
院舒亶等是也中興初詹乂已為龍圖閣學士猶曰權<lb/>
直院其他如正侍郎已下多帶兼權汪藻等是也厥後<lb/>
程克俊林待聘楊愿等初以給舍兼權稍久乃落權字<lb/>
以為恩數至正尚書則帶兼權學士胡交修等是也乾<lb/>
道三年洪景盧邁奏請自庶官遷侍從便落權字正兼<lb/>
直院故先以起居郎權直院既遷中書舍人即落權字<lb/>
<pb n="KR2l0006_WYG_003-2b"/>
庚辰秋予以少蓬兼權直院明年正除權禮部侍郎吏<lb/>
引近制申明合正為直院予固抑之兼權如故翰長王<lb/>
日嚴嚴亦不復問其後王季海淮以太常少卿兼權直<lb/>
院既除正字即徑落權遂為定例淳熙五年十二月必<lb/>
大自翰林遷禮書乃正兼學士葢上所兼之官在正官<lb/>
下者皆不帶權非舊例也六年十一月遷吏書又升兼<lb/>
學士承㫖且有内批付院云天官事繁今後非特㫖撰<lb/>
述其餘並免<lb/>
<pb n="KR2l0006_WYG_003-3a"/>
上自登極至今將二十年正除翰苑纔七八人皆登二<lb/>
府惟王日嚴以年踰七十除端明殿學士而去乾道癸<lb/>
巳曾丞相懐鄭參政聞張樞密説在二府或薦新改官<lb/>
正字崔大雅興詩入内庭以其資淺乃創翰林權直之<lb/>
名月俸減學士直院三之一<hi>自學士承㫖至庶官兼權直院者俸給一等</hi>院<lb/>
中餐錢不減明年冬以父憂去尋丁母憂戊戌秋服闋<lb/>
復召為密院編修官史丞相浩當國下史院訂論兼職<lb/>
名稱遂改為學士院權直葢以翰林乃内諸司總名難<lb/>
<pb n="KR2l0006_WYG_003-3b"/>
專指學士院也<lb/>
淳熙己亥明堂大禮崔大雅已遷著作權直如故糧料<lb/>
院止隨其官幇支賜二十疋兩大雅以狀申祕書省省<lb/>
申朝廷趙丞相雄將上取㫖遂用月俸例支學士三之<lb/>
二祖宗試文多在學士院近嵗惟試館職耳既得省劄<lb/>
召某人試即下太史局擇日報内侍省差官一員充監<lb/>
門前一日學士宿院進䇿題候内批依次早乃引試支<lb/>
左藏庫錢三十緡充餐錢試畢録䇿題并試卷依紹興<lb/>
<pb n="KR2l0006_WYG_003-4a"/>
三十年司諫何通逺溥以為言太上欲復故事而人頗<lb/>
憚試首召朱熙載等次召劉儀鳯等皆辭不就太上諭<lb/>
湯丞相思退等擇二人必令試且云蘇軾中制科猶試<lb/>
况餘人乎於是以予及同年程泰之大昌應詔具宣上<lb/>
㫖乃不敢辭已而太上欲除校書郎或謂過江選人無<lb/>
此例止除正字乾道六年九月予以秘書少監寓直翰<lb/>
苑發䇿試王仲衡希吕嘗賦詩寄程同年云當年給札<lb/>
踏金鑾重到依然九月寒學士䇿詢學士䇿<hi>館職亦合呼學士</hi>
<pb n="KR2l0006_WYG_003-4b"/>
秘書官試秘書官自憐緑鬢非前度尚喜青衫總一般<lb/>
<hi>時予服緑</hi>寄語浙東程閣老<hi>程時為浙東提刑兼權帥事亦嘗暫直翰苑</hi>莫矜紅<lb/>
斾笑儒酸程答詩末句云有底滑稽堪美處金蓮燭底<lb/>
話窮酸始予庚辰九月與程同試兩人名皆有大字明<lb/>
年試蔣芾苪燁姓名俱連草頭又明年試王東里程千<lb/>
里名連里字頻嵗偶爾亦可書也按祖宗朝館職者指<lb/>
昭文集賢史館之職也在内多升修注出外則為帶職<lb/>
凡轉官奏補恩數皆厚故艱其選必試而後除亦以限<lb/>
<pb n="KR2l0006_WYG_003-5a"/>
止無能之人自神宗罷館職止是秘書省官與其他職<lb/>
事官無當不當尚循館職之名况狀元不試餘人多徑<lb/>
除著作丞郎所試者校書正字而已舊制云試前一日<lb/>
學士宿院故元祐中蘇文忠公與鄧文惠公温伯各進<lb/>
䇿題禁中㸃用文忠所作及予與程同試時學士洪景<lb/>
嚴兵部尚書兼權學士楊元老椿亦並入至是予與鄭<lb/>
仲益同直鄭為長官典故浸移乃始輪入不敢强之其<lb/>
後予再直丙申二月召試許蒼舒遂修故事約程元成<lb/>
<pb n="KR2l0006_WYG_003-5b"/>
叔達並入䇿題則輪撰<lb/>
隆興初上用真宗故事輪講筵學士院官直宿禁林每<lb/>
多兩員以備宣引咨訪往往賜酒留欵其後以兩人難<lb/>
獨召若同召則議論難盡止命一員遞宿自後益遴其<lb/>
選或國忌妨行香若有故員少及大暑皆權免間遇除<lb/>
授宣鎖講筵官已入直率聞命蒼皇而出至有不及伺<lb/>
候從吏借馬於内諸司者或偶值本院官直宿就留鎖<lb/>
院若大除拜當有錫賜則不係當日與否往往特宣云<lb/>
<pb n="KR2l0006_WYG_003-6a"/>
<hi>每直兩日謂之頭直末直</hi>
紹興辛巳明堂禮成以完顔亮背盟十月四日詔今次<lb/>
明堂大禮合加恩臣僚權宜不鎖院不宣麻止降制給<lb/>
告並免辭免候事定日依舊隆興二年邊事改卜郊乾<lb/>
道二年冬雷罷二相皆未暇舉行乾道六年必大始奏<lb/>
復舊制<lb/>
内制名色不一儤直時或未詳其體式故凡詞頭之下<lb/>
者院吏必以片紙録舊作於前謂之屏風兒子嘗跋王<lb/>
<pb n="KR2l0006_WYG_003-6b"/>
岐公蘇文定公詔草及謝表備言之至今不廢葢其來<lb/>
久矣國初陶穀謂一生依本畫葫蘆殆謂是耶<lb/>
凡鎖院或親被㫖或受熟狀本院即關閤門今月某日<lb/>
有鎖院事閤門得之即關報御史臺集文臣職事官承<lb/>
務郎釐務官通直郎已上明日赴文徳殿聽麻宰相樞<lb/>
密皆不往惟輪參知政事一員押麻麻卷自内出閤門<lb/>
啟御封兩吏對展宣贊舍人南面搢笏义手大聲擿首<lb/>
尾詞及階位姓名下數句并所除之官而讀之不盡宣<lb/>
<pb n="KR2l0006_WYG_003-7a"/>
也聽訖知閤門官以授參政參政付中書吏百官不拜<lb/>
而退若大詔令及冊后之類則宰執文武百僚俱入文<lb/>
亦盡讀拜舞然後退<lb/>
禁中以鎖院為重淳熙三年慶夀赦凡降麻官合加恩<lb/>
者用辛巳明堂例免鎖院宣制仍勿辭免九月三日中<lb/>
書進熟狀魏王愷恩平郡王璩永陽郡王居廣並加食<lb/>
邑食實封只乞降付院草制内夫人失於詳閲宣鎖程<lb/>
直院是夜進草明日告廷如式又明日内批付密院典<lb/>
<pb n="KR2l0006_WYG_003-7b"/>
字直筆吳慶慶降充紫霞帔不令供職主管大内公事<lb/>
慶國淑懿夫人劉從信降兩字夫人葢懲其誤也<lb/>
凡非時宣召院官<hi>侍從已下及外官而内引者同</hi>紫窄衫絲絇行入殿<lb/>
廊有小黄門來導至便坐上服紅半臂<hi>忌前用黄</hi>黄門贊拜<lb/>
揖升殿奏對訖上曰且坐先已設小兀子得㫖則側身<lb/>
虚揖而坐將退黄門贊云宣坐賜茶於是中官進御前<lb/>
者中使授臣僚者賜酒亦然所用杯不同侑以果實一<lb/>
柈其器分大小若二府則黄門雙導上亦服窄衫宰相<lb/>
<pb n="KR2l0006_WYG_003-8a"/>
樞使坐髙兀子執政紫團坐而低賜茶酒亦如之或曲<lb/>
宴則酒五行亦或加多每杯賜食初無定制<lb/>
中興後凡除拜節鉞以上多由中書進熟狀院吏云鎖<lb/>
中左選者文臣也右選者武臣也逐房臨時呼院吏取索<lb/>
是以知之惟草后妃太子宰相麻則不容知快行數十<lb/>
輩來宣召云鎖小殿子既至便殿上服帽帶諭以除授<lb/>
之意御前列金器如硯匣壓尺筆格糊板水滴之屬㡬<lb/>
二百兩既書除目隨以賜之隆興初猶用此例乾道以<lb/>
<pb n="KR2l0006_WYG_003-8b"/>
後止設常筆硯而已退則有㫖打造不及例賜牌子金<lb/>
百兩立后升儲倍之<lb/>
凡除拜加恩官在都下者既宣麻而院吏私録本走報<lb/>
希覬贈遺初無公移也而被受之官辭免者多云準學<lb/>
士院報麻除授云云此非典故不應相承以為例<lb/>
奬諭臣僚或降詔或勅書院中自有定式近嵗如大理<lb/>
獄空及監司守臣有勞績若是庶僚皆合降勅書三省<lb/>
樞密院往往誤批降詔院吏隨所得㫖而行不敢正也<lb/>
<pb n="KR2l0006_WYG_003-9a"/>
翰苑印以翰林學士院印六字為文背鐫景徳二年少<lb/>
傅監鑄上兩字㣲刓自南渡凡百司印無如此久者尚<lb/>
書六曹惟禮部印是舊物然亦元豐改官制後所鑄葢<lb/>
文書稍簡故不刓耳<lb/>
紹興辛巳五月詔學士院權寓皇城司而以院為欽宗<lb/>
几筵殿終制復舊<lb/>
學士院舊號北門今在行宫和寜門内葢沿北門之制<lb/>
地迫皇城極為窄隘汪尚書應辰兼權學士時上屢令<lb/>
<pb n="KR2l0006_WYG_003-9b"/>
增葺竟以無地歩而輟㕔後即堂縁近嵗院官止二員<lb/>
故分東西兩閣中有小龜頭榜曰摛文堂葢昔時徽宗<lb/>
因廣直盧御書以賜强承㫖淵明今乃汪彦章内翰藻<lb/>
所篆太上又嘗書玉堂二字賜學士周茂振鱗之刻石<lb/>
㕔上<lb/>
東閤窻下甃小池久無雨則涸傍植金沙月桂之屬又<lb/>
有海棠郁李繡毬各一株西偏值金橘逼城根株不能<lb/>
大花開時香滿院結實雖小而甘浙中未易得也淳熙<lb/>
<pb n="KR2l0006_WYG_003-10a"/>
己亥夏侍講兵部尚書兼給事中王仲衡入直示兩絶<lb/>
句云玉堂晝永暑風㣲蔌蔌飛花落小池徙倚幽欄慿<lb/>
問訊夏鶯飛出萬年枝小池倒影弄餘輝照耀虚簷極<lb/>
出竒木杪不鳴風力軟闖萍翻藻有魚嬉予次韻云東<lb/>
省南宫切太㣲䕫龍行集鳯皇池更哦殿閣薰風句坐<lb/>
覺㣲涼生桂枝紫禁同依日月輝蒼顔獨愧羽毛竒水<lb/>
如明鏡雖堪俯笑汝星星誰肯嬉予嘗發䇿試仲衡至<lb/>
是同為八座俱在講筵唱酬頗多是時詩及院中景物<lb/>
<pb n="KR2l0006_WYG_003-10b"/>
故記於此<lb/>
朝殿日皇太子宰相親王使相參政各有朱衣史二人<lb/>
自下馬處前導至殿門<hi>樞密使恩數依宰臣者同若知院及副樞簽書則紫衣</hi>此<lb/>
外惟翰林學士有之又禁門内許以茶鐐擔予自隨與<lb/>
執政等<lb/>
車駕將出宴享或過宫則應奉官及侍從以上朝于後<lb/>
殿宰執有奏事侍從先退例玉堂少憩若值冬至元正<lb/>
則團拜堂上俟駕過就院門外上馬以從南渡以來朝<lb/>
<pb n="KR2l0006_WYG_003-11a"/>
臣遇節序賜予多權停今經筵寒食重午冬至尚賜節<lb/>
料錢酒其他侍從則三大節客省簽賜羊酒米麫而學<lb/>
士院官若侍從以上兼領自從本官或庶僚權直院獨<lb/>
三伏賜氷一擔時果五品品纔一楪亦因與經筵官輪<lb/>
宿而得之<hi>書局自有中官承受凡遇時節例賜茶酒學士院無承受故也</hi>淳熙乙未初<lb/>
伏必大以待制侍講賜流香酒四斗<hi>後二年減半</hi>時果七楪<lb/>
冰一擔視庶官直院為稍増以短表謝支快行家食錢<lb/>
三千又折酒錢三百别賜氷一擔<hi>翰林司關子云限日下支不許次日</hi>支<lb/>
<pb n="KR2l0006_WYG_003-11b"/>
食錢一千葢侍從所得者<lb/>
十月旦賜錦襖子學士院觀察使簇四金鵰尚書執政<lb/>
八搭暈錦宰臣使相天下樂例從左帑幇支得不以時<lb/>
臨期隨品色假為領袖施之朝服三日而止識者非之<lb/>
予自翰苑遷八座己亥十月值從駕恭謝景靈宫兵部<lb/>
尚書王仲衡未達朝儀第用市錦予告之故計無所出<lb/>
予輟所服與之而馳取舊金鵰者自用暨追班閤門吏<lb/>
魁趙軫與其徒顧予誶語予悟其意呼而告以雖班尚書<lb/>
<pb n="KR2l0006_WYG_003-12a"/>
猶兼翰林學士故可捨髙從卑軫等愧謝而退<lb/>
渡江後每遇開講罷講臨安治具侍講讀修注官紹興<lb/>
三十二年冬予為左史趙清卿子肅知臨安初獻議盡<lb/>
罷百司饋送及所供飲饌時洪景嚴以内翰兼侍讀開<lb/>
講日學士院自置酒五行自後遂為例乾道六年予與<lb/>
鄭仲益兼直院鄭兼侍講是秋開講鄭主席謂予亦院<lb/>
官當與其事予但簽書招客之目而以不兼講讀不赴<lb/>
坐時胡邦衡銓以工侍兼侍講坐中賦覃字韻詩見及<lb/>
<pb n="KR2l0006_WYG_003-12b"/>
予次其韻有云寓直敢同東道主葢謂是也<lb/>
翰林學士初上舊制勅設甚盛中興後不復舉行予直<lb/>
院時除王日嚴為學士院中支餐錢具五杯而已<lb/>
故事大宴未再坐間學士院常為館閣官具食葢祖宗<lb/>
時内外制官無不自三館出館中之人往往前日僚友<lb/>
之舊道義之交不專以勢利髙下為心故每於是日小<lb/>
集從容談笑也近時具食雖如故乃設於學士院門幕<lb/>
次内葢未嘗見玉堂主人也竊意前輩不爾淳化中太<lb/>
<pb n="KR2l0006_WYG_003-13a"/>
宗以飛白玉堂等四字賜翰林而學士承㫖蘇易簡㑹<lb/>
兩制於玉堂直秘閣潘謹修與焉略可見也已上乃近<lb/>
世程致道俱麟臺故事所記乾道七年天申節貢院賜<lb/>
齋筵予時以少蓬兼内直乃督院吏治具吏白厨庫乏<lb/>
錢兼近已不講予曰故事既難廢况予身貳秘書而罷<lb/>
此禮乎命如故例然不過盤餐之類爾<lb/>
必大久在翰苑獨員之日常多率數月輒丏去上必批<lb/>
降詔不允院吏申省乞時暫差官撰述乃委中書舍人<lb/>
<pb n="KR2l0006_WYG_003-13b"/>
如此再三遂為定例徑封奏劄付中書後省數年來上<lb/>
數令薦詞臣為代明示大用意必大每退避戊戌九月<lb/>
丁丑御藥院傳㫖問近例院官有無三員者吏具上初<lb/>
政承㫖洪遵學士史浩直院劉珙又問紹興間故事吏<lb/>
復具八年曾開勾龍如淵皆為直院而召孫近承㫖三<lb/>
十一年何溥為學士虞允文劉珙並直院後旬餘崔大<lb/>
雅服闋還朝上曰卿來適其時遂再兼權直十月復增<lb/>
莫子齊濟尋卒其後繼增趙大本彦中熊子復克予遂<lb/>
<pb n="KR2l0006_WYG_003-14a"/>
參預<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0006_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉堂雜記卷下<lb/>
</p>
<p>
</p>
  </div>
</body>
</text>
</TEI>
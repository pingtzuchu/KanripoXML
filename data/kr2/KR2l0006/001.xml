<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉堂雜記卷上</head> <lb/>
    <p>
<pb n="KR2l0006_WYG_001-1a"/>
欽定四庫全書<lb/>
　玉堂雜記卷上<lb/>
　　　　　　　　　　　　宋　周必大　撰<lb/>
錢文僖公惟演金坡遺事云舊規學士六人遇聖節共<lb/>
率百二十緡寺中設齋今送五十千與樞密使同開道<lb/>
塲前一日赴宴當時所記如此近嵗樞密院滿散聖節<lb/>
及貢院賜宴則學士待制皆與而無送錢故事又六參<lb/>
隨樞密班先入止是再拜不舞蹈并遇宣麻不往皆内<lb/>
<pb n="KR2l0006_WYG_001-1b"/>
朝故事也<lb/>
金坡遺事又云聖節唐時惟六學士及二使<hi>謂中官樞密使</hi>赴<lb/>
待詔雖發書屈亦不與坐又云夲朝淳化五年十月上<lb/>
賦詩一首今待詔吳郢張用和齎以示學士張洎錢若<lb/>
水又李昌武宗諤翰苑雜記學士初授中謝前一日待<lb/>
詔一名至私第宣召入院聽口宣舞蹈訖揖待詔上階<lb/>
相見具酒果迎待即以事例物并書致於待詔前熙寜<lb/>
間司馬文正公日記云初除學士待詔李堯卿宣召設<lb/>
<pb n="KR2l0006_WYG_001-2a"/>
香案褥位於庭望闕堯卿稱有敕光再拜堯卿口宣云<lb/>
云光每句應喏畢再拜舞蹈又再拜升階與待詔坐啜<lb/>
茶蓋中朝舊典也今學士院有待詔四人或右選或白<lb/>
身予為學士忠翊郎錢滋來宣召大略如李馬二公所<lb/>
記而無對揖茶酒之禮例支十千辭云自來虚喝不敢<lb/>
受予强予之常日學士入院坐堂上朱衣吏初贊喝東<lb/>
院録事某人以下躬喏訖又喝云各祗候次贊喝西院<lb/>
某人以下亦如之最後平贊云待詔既不名亦不喝各<lb/>
<pb n="KR2l0006_WYG_001-2b"/>
祗候則待詔與院吏固亦有間若平居則視之全與吏<lb/>
等無由待以茶酒豈將命時不欲吏之邪抑祖宗時所<lb/>
遣或翰林他局之待詔邪然唐制發書屈赴聖節禮已<lb/>
厚矣<lb/>
李仁父燾續通鑑長編開寳二年太祖命李昉盧多遜<lb/>
分直學士院昉前在翰林堂吏因事至者每拜堂下事<lb/>
已即遣未嘗與坐至是拜堂上更展叙中外無復曩日<lb/>
之禮昉愕然詢同列則云數年矣<lb/>
<pb n="KR2l0006_WYG_001-3a"/>
司馬文正公日記云熙寜二年五月癸巳鎖院以奉安<lb/>
二御容禮成徳音降西京囚杖以下放是日丞相出中<lb/>
書提㸃魏孝先以下入院授以參政趙抃所封御前劄<lb/>
子茶湯舘于虚閣御藥劉有方來茶湯館于門塾復謁<lb/>
御厨翰林設食致酒果黄昏進首尾詞内批依此修寫<lb/>
四鼓起讀㸃句攅㸃進入明日丞相退朝宣訖開院淳<lb/>
熙三年十一月八日必大被宣草十二日冬祀赦黄昏<lb/>
方至院御藥持御封中書門下省熟狀來繫鞵迎于中<lb/>
<pb n="KR2l0006_WYG_001-3b"/>
門同監門内侍一員俱升㕔御藥先以熟狀授監門共<lb/>
茶湯訖先送御藥出院復與監門升㕔受熟狀付吏又㸃<lb/>
湯送監門下階館之門塾而不報謁既熟狀自内出非<lb/>
參政所封故提㸃官不來惟中書門下省刑房録事尚<lb/>
書省刑房主事各一人穿秉同至仍舊繫鞵見之不迎<lb/>
不送不設茶湯而退守當官四人貼房十數人旅揖階<lb/>
下與文正公所記多不同至六年九月十二日復被宣<lb/>
草明堂赦御藥張安中監門梁襄相見如儀惟録事沈<lb/>
<pb n="KR2l0006_WYG_001-4a"/>
楧主事李師文茶而不湯院吏云前不設茶誤也守當<lb/>
官等不復廷揖所謂酒饌之賜今皆無之詰朝奏知先<lb/>
出而吏卒輩皆俟三日後宣赦訖乃得歸<lb/>
太上初遜位上尊號時陳丞相康伯當國集議定命學<lb/>
士洪景巖遵撰議文然後降詔必大時任察官心知其<lb/>
非而無由改乾道六年郊祀禮成加上尊號必大在翰<lb/>
苑始引唐故事乞上帥羣臣過宫表請既允然後降詔<lb/>
國朝止有人主上母后尊號故冊文稱嗣皇帝靖康上<lb/>
<pb n="KR2l0006_WYG_001-4b"/>
教主道君之號徐丞相處仁已命汪彦章藻代作冊文<lb/>
會有疆事不及行禮紹興三十二年初上徳夀尊號乃<lb/>
承例用嗣皇帝乾道六年上既表加乞上尊號而院吏<lb/>
寫表亦稱嗣皇帝私謂未安謹按唐明皇傳位後顔真<lb/>
卿議肅宗不當於宗廟稱嗣皇帝况親奉表徳夀乎以<lb/>
白虞丞相允文丞相難之必令尋例必大思建炎以後<lb/>
遇節朔遙拜徽宗表是時翰苑多名士必不誤用乃督<lb/>
吏搜舊牘明日果得表本一冊止稱皇帝又按韓文順<lb/>
<pb n="KR2l0006_WYG_001-5a"/>
宗實録載憲宗上順宗尊號冊文亦稱皇帝臣某此最<lb/>
可據其議遂定<lb/>
是嵗初議於太上皇帝尊號中加憲天體道四字皇后<lb/>
加慈明二字必大草詔云太上皇帝與天同大體道之<lb/>
宗太上皇后如月之明以慈為寳盖取文意之順耳將<lb/>
宣布而議者謂天聖二年賜太宗女申國大長公主諡<lb/>
曰慈明當避於是改用明慈二字宰執云詔書先明而<lb/>
後慈殆黙定也<lb/>
<pb n="KR2l0006_WYG_001-5b"/>
必大與同直院鄭仲益聞既分草皇帝請加上太上皇<lb/>
帝皇后尊號牋表諸公謂太上皇帝自當答誥頗疑皇<lb/>
后難於措辭必大請以意共為答誥文意所及總言父<lb/>
母以該之而不稱予吾之類遂草以進上甚以為然凡<lb/>
兩答誥皆必大所草也<lb/>
上於文字尤欲得體一覽便見是非必大草太上辭尊<lb/>
號第一誥其末云怡神閒燕何力之有上曰此雖道太<lb/>
上語畢竟自此起草送去何力之句不能無嫌必大遂<lb/>
<pb n="KR2l0006_WYG_001-6a"/>
改作無累於物盖上用意至到如此<lb/>
淳熙二年六月禮部太常寺申來年太上皇帝當慶七<lb/>
十欲將國朝加上尊號并夀典禮參酌比附先次討論<lb/>
壬申有㫖恭依七月乙酉侍從禮官等就都堂議加性<lb/>
仁立徳至神無為八字而皇后再加二字為齊明廣慈<lb/>
後兩日禮部趙侍郎雄謂無為二字與太上字相連頗<lb/>
渉語忌請改為明武煥文其後又嘗作至神無為又作<lb/>
成武煥文逮癸卯乃定用性仁立徳無為全美參政龔<lb/>
<pb n="KR2l0006_WYG_001-6b"/>
實之茂良而下尚不以為然葉丞相衡既主之衆莫能<lb/>
奪八月直院胡長文元質罷丁卯上自用必大再直已<lb/>
擬詔草㑹九月乙未葉丞相罷龔參首招予及學士王<lb/>
季海共議然後定為性仁誠徳經武緯文遂草宣布詔<lb/>
其頌太上皇帝云以徳行仁本性誠之固有修文偃武<lb/>
合經緯之自然太上皇后云月齊日以得天而能久照<lb/>
坤順乾而配地是以廣生上再三稱奬謂數句用經語<lb/>
該括明備非卿不能為真大手筆也<lb/>
<pb n="KR2l0006_WYG_001-7a"/>
大禮降御劄既云劄示則當親筆付外近嵗同常詔從<lb/>
院吏寫本行出未知中朝舊事如何乾道九年六月七<lb/>
日宣當直學士草南郊御劄三更進草其間云乾清坤<lb/>
夷振四方之綱紀星暉海潤兆百世之本支玉巵每奉<lb/>
於親闈瑞節嵗交於鄰境上改作農扈屢豐戎軒載戢<lb/>
崇禮樂而四達嘉風俗而再淳玉巵每奉於親闈美化<lb/>
遂刑於海宇仍批云可改簽抹者五句意不近於郊祀<lb/>
其欲得體大率如此<lb/>
<pb n="KR2l0006_WYG_001-7b"/>
己亥三月丁卯詔今嵗郊祀以例約束省費旋有㫖未<lb/>
令行出下禮部太常寺議明堂大禮初李仁父主此説<lb/>
於前郊嘗經集議㑹近習揚言燾博極羣書却不曽讀<lb/>
孝經乃不果行至是予以禮部尚書兼翰林學士與諸<lb/>
儒議曰周公雖攝政而主祭則成王王方幼冲故周公<lb/>
參稽古制蕆事於明堂其曰嚴父者指周公能推本武<lb/>
王之志追尊文王之功非謂自主其祭祀也衆以為然<lb/>
遂奏臣等竊觀傳載黄帝拜祀上帝於明堂唐虞祀五<lb/>
<pb n="KR2l0006_WYG_001-8a"/>
帝於五府歴時既久其詳莫得而聞至禮記始載明堂<lb/>
位一篇言天子負斧依南鄉而立内之公侯伯子男外<lb/>
之侯甸要荒以序而立故曰明堂也者明諸侯之尊卑<lb/>
也孟子亦曰明堂者王者之堂也周禮大司樂有冬至<lb/>
圜丘之樂夏至方丘之樂宗廟九變之樂三者皆大祭<lb/>
祀惟不及明堂豈非明堂者布政㑹朝之地成王時嘗<lb/>
於此歌我將之頌宗祀其祖文王乎後暨漢唐雖有沿<lb/>
革至於祀帝而配以祖宗多由義起未始執一本朝仁<lb/>
<pb n="KR2l0006_WYG_001-8b"/>
宗皇祐中破諸儒異同之論即大慶殿行親享之禮並<lb/>
侑祖宗從以百神前期朝獻景靈宫享太廟一如郊祀<lb/>
之制太上皇帝中興斟酌家法舉行於紹興之初亦在<lb/>
殿庭葢得聖經之遺意且國家大祀有四春祈穀夏雩<lb/>
祀秋明堂冬郊祀是也陛下即位以來固嘗一講祈榖<lb/>
四躬冬祀惟合宫雩壇之禮猶未親行今若特舉秋享<lb/>
於義為允臣等謹據已行典禮及將前代賀循本朝名<lb/>
儒李泰伯范鎮明堂嚴祖説并治平中吕誨司馬光等<lb/>
<pb n="KR2l0006_WYG_001-9a"/>
集議近嵗李燾奏劄具録以聞乙亥有㫖從之九月上<lb/>
辛以顯肅后忌前改用仲辛行禮辛酉當受誓戒前一<lb/>
日上語宰執足指瘡腫恐妨拜跪欲展季辛又值顯恭<lb/>
后忌如何宰執奏天地尊后忌卑遂降㫖用二十六日<lb/>
必大按漢武太初太始征和中屢祀明堂不専用辛方<lb/>
請别卜日詰朝上忽遣中使諭㫖都堂夜來傅藥足瘡<lb/>
良愈不必改日但已展誓戒之期若再降㫖不張皇否<lb/>
趙相奏此却無妨遂以是日午時集官受誓戒丙寅大<lb/>
<pb n="KR2l0006_WYG_001-9b"/>
雨丁卯鎖院草赦戊辰百執事冒雨入麗正門過後殿<lb/>
請皇帝致齋已巳上乗逍遙車朝獻景靈宫入太廟宿<lb/>
齋四日之間雨晝夜傾注通衢殆如溪澗有㫖來早不<lb/>
乗玉輅止用逍遙車徑入北門趍文徳殿致齋朝服導<lb/>
駕官皆改常服應儀仗排立人並放趙相為大禮使密<lb/>
諭有司未得放散黄昏後雨驟止夜分内侍李思恭傳<lb/>
㫖御史臺閤門大常寺仍舊乗玉輅應合行事件疾速<lb/>
施行庾午昧爽駕來登輅必大執綏上喜曰且得晴霽<lb/>
<pb n="KR2l0006_WYG_001-10a"/>
辛未行禮月色如晝上拜起不倦以迄于成黎明登樓<lb/>
肆赦簪花過徳夀宫人情熙然赦書乃必大視草其間<lb/>
云惟周成宗祀洛中陟配於文王惟漢武合祠汶上推<lb/>
嚴於髙帝皆用親郊之禮具殫尊祖之誠於鑠本朝若<lb/>
稽前代俶經路寢有皇祐之彛儀徧秩羣神有紹興之<lb/>
近制不愆于素可舉而行葢欲明著古禮以示來世也<lb/>
後數日加恩羣臣必大復草趙相制云祼將太宫霖潦<lb/>
驟霽陟恪大寢月華正中又云鎮定大事如彦博之恢<lb/>
<pb n="KR2l0006_WYG_001-10b"/>
宏貫通羣經如宋庠之博洽皆紀一時之事且以仁宗<lb/>
初行明堂二公實為相也大禮赦條乃六部諸司條具<lb/>
上省省中類聚取㫖訖即進熟狀降付學士院草赦文<lb/>
本院并首尾詞大書進入其間多云當議將上取㫖葢<lb/>
有司擬申如此既經畫㫖行赦便是處分不應仍舊用<lb/>
當議二字必大為學士諭令削去院吏持不敢遂親以<lb/>
筆塗之<lb/>
大禮上乗玉輅率命翰林學士執綏備顧問近嵗多闕<lb/>
<pb n="KR2l0006_WYG_001-11a"/>
正員臨時選差他官與五使同降㫖淳熙丙申南郊己<lb/>
亥明堂必大再為之按京師用唐顯慶輅嘗以登封其<lb/>
安固可知元豐改造已不能及今乃紹興癸亥嵗所製<lb/>
上自太廟服通天冠絳紗袍乗輦至輅後由木陛以登<lb/>
惟留御藥二宦者侍立執綏官先從旁用小梯攀縁而<lb/>
上衛士以綵繩圍腰繫以箱柱輅行頗搖兀宸躬亦覺<lb/>
危坐云<lb/>
大禮後上御樓揭雞竿肆赦皇太子及文武百僚拜舞<lb/>
<pb n="KR2l0006_WYG_001-11b"/>
于下惟樞密使翰林學士相對侍立樓上丙申己亥必<lb/>
大扈從再登麗正門望濤江形勢環抱極壯觀也<lb/>
乾道七年四月甲子詔皇太子判臨安府用至道故事<lb/>
也或謂當以太中大夫為判官通領府事恐名稱未正<lb/>
遂議改尹而以侍從為少尹餘判推官用卿監郎官丁<lb/>
卯將命鎖院降麻給告身或又疑宣麻給告非待儲貳<lb/>
之禮己巳後省官禮官㑹議於史院檢照唐太宗征<lb/>
遼命太子監國及大帝命太子受諸司啟事或詔或制<lb/>
<pb n="KR2l0006_WYG_001-12a"/>
視麻為重可以作則上然之庚午偶當日被宣范紫㣲<lb/>
成大先以侍講遞宿聞報遽出薄莫至玉堂御藥李<hi>忘其</hi>
<hi>名</hi>持御封御筆皇太子某宜領臨安尹可依此降制三<lb/>
鼓進草因奏此制書既不給告則當付有司施行竊恐<lb/>
皇太子别無被受欲依自來詔書體式格換首尾書寫<lb/>
一通降付皇太子今擬定格式進呈如賜俞允乞速批<lb/>
降付下御筆批依辛未遂告大廷惟此稀闊盛典適以<lb/>
史官備討論詞臣參潤色復得宸翰寳藏于家非儒生<lb/>
<pb n="KR2l0006_WYG_001-12b"/>
之榮遇乎<lb/>
答皇子詔用卿字非是前輩知體則不然其他或汝或<lb/>
王或公皆當有别<lb/>
翰苑嵗進春端貼子如大内多及時事太上則詠逰幸<lb/>
之類必大嘗自徳夀宫後垣趨傳法寺望見一樓巍然<lb/>
朝士云太上名之曰聚逺而自題其額仍大書東坡賴<lb/>
有髙樓能聚逺一時收拾與閒人之詩於屏間又靈隠<lb/>
寺冷泉亭臨安絶景去城既逺難於頻幸乃即宫中鑿<lb/>
<pb n="KR2l0006_WYG_001-13a"/>
大池續竹筒數里引西湖水注之其上疊石為山象飛<lb/>
來峯宛然天成必大作端午帖子云聚逺樓頭面面風<lb/>
冷泉亭下水溶溶人間炎熱何由到真是瑤臺第一重<lb/>
葢謂此也前後頗聞禁籞大略併記于下宫中分四地<lb/>
分隨時逰覽東地分香逺<hi>梅堂</hi>清深<hi>竹堂</hi>月臺梅坡松菊三<lb/>
徑<hi>菊芙蓉竹</hi>清妍<hi>
                        <graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>/醿</hi>清新<hi>木/犀</hi>芙蓉岡南地分載忻<hi>大堂御宴處</hi>忻<lb/>
忻<hi>古栢太湖石</hi>射㕔臨賦<hi>荷花/山子</hi>燦錦<hi>金林/檎</hi>至樂<hi>池/上</hi>半丈紅<hi>郁李</hi>
<hi>子</hi>清曠<hi>木/犀</hi>瀉碧<hi>養金/魚處</hi>西則冷泉<hi>古/梅</hi>文杏館静樂<hi>牡丹</hi>浣溪<lb/>
<pb n="KR2l0006_WYG_001-13b"/>
<hi>大樓子海棠</hi>北則絳華<hi>羅木/亭</hi>旱船俯翠<hi>茅亭</hi>春桃盤松其詳不<lb/>
可得而知也嘗見御製盤松贊墨本云天錫瑞木得自<lb/>
嶔岑枝蟠數萬幹不倍尋怒騰雲勢静奏琴音凌寒鬱<lb/>
茂當暑隂森封以腴壤邇以碧潯越千萬年以慰我心<lb/>
碑在宫中又汪季路逵得御製祭土地文藁真蹟寶藏<lb/>
之其文云維淳熙五年嵗次戊戌十一月日太上皇帝<lb/>
遣具階張宗尹特設牲牢㫖酒珍果香花致祭于本宫<lb/>
土地之神神有百職職各不同典司草木土示是供我<lb/>
<pb n="KR2l0006_WYG_001-14a"/>
逰湖圜乃獲竒松植之禁苑百態千容婆娑偃葢夭矯<lb/>
騰龍翠色凝露清音舞風醉吟閒適予情所鍾□培封<lb/>
殖久或力窮鳥烏外擾蟻蠧内攻神其勦絶勿使能終<lb/>
精邪竊據盜斧適逢神其呵逐勿使遺蹤常令勁質坐<lb/>
閲隆冬堅踰五柞弱異雙桐厯千萬年鬱鬱葱葱牲牢<lb/>
㫖酒嗣録汝功尚饗<lb/>
歐陽文忠公學士院草録世已不傳近嵗有玉堂集云<lb/>
是李漢老邴編類亦差訛非全書其中却載皇太子府<lb/>
<pb n="KR2l0006_WYG_001-14b"/>
春端帖子葢政和宣和間所供今東宫乃闕此欲引例<lb/>
為請縁無善本可據且當時不曰宫而曰府遂止<hi>王安中内</hi>
<hi>制一例曰閤</hi>
　<lb/>
　<lb/>
　<lb/>
　<lb/>
　玉堂雜記卷上<lb/>
</p>
<p>
</p>
  </div>
</body>
</text>
</TEI>
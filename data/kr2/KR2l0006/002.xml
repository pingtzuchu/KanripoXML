<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉堂雜記卷中</head> <lb/>
    <p>
<pb n="KR2l0006_WYG_002-1a"/>
欽定四庫全書<lb/>
　玉堂雜記卷中<lb/>
　　　　　　　　　　　　宋　周必大　撰<lb/>
乾道七年十二月辛酉有㫖僕射之名不正欲採周漢<lb/>
舊制改左右丞相令有司討論必大時為禮部侍郎兼<lb/>
權直學士院又兼同修國史兼實録院修撰皆當與聞<lb/>
㑹衆議不齊而虞丞相亦謂同北朝官制遷延至明年<lb/>
正月戊寅僅條具歴代宰相官稱申尚書省禁中即聞<lb/>
<pb n="KR2l0006_WYG_002-1b"/>
之明日遣中使王<hi>忘其名</hi>來問緩故必大以實奏二月癸<lb/>
卯得御筆云尚書左右僕射可依漢制改作左右丞相<lb/>
學士院降詔登時具草封入乙巳付外施行庚戌從駕<lb/>
過徳夀官既歸得㫖赴東華門祗候宣引日已晡聞有<lb/>
内宴小黄門出云恐改日引然不敢退酉後忽宣入選<lb/>
徳殿起居畢上㣲被酒袖出親劄云比來一二大臣同<lb/>
心輔正夙夜匪懈漸革茍且之風以副綜覈之意深可<lb/>
嘉尚今因除授宜示褒典虞允文可特進左丞相梁克<lb/>
<pb n="KR2l0006_WYG_002-2a"/>
家可正奉大夫右丞相御前設小案用牙尺壓蠲紙一<lb/>
幅傍有漆匣小歙硯寘筆墨於玉格必大鞠躬書除目<lb/>
進呈訖奏曰拜相轉官前例固不一今並命而或三或<lb/>
四更取聖裁上曰以其恊心故褒進之然特進一官即<lb/>
少保所以允文三官又問兼樞密使否上曰今樞密亦<lb/>
非古先改丞相稱呼將來别理㑹且帶可也又奏所領<lb/>
書局上曰卿自理㑹賜坐奏問既改左右相其序位如<lb/>
何上曰欲升在三少之上三公之下逮闇請起宣坐賜<lb/>
<pb n="KR2l0006_WYG_002-2b"/>
茶飲訖再拜而退御藥李邦直同自複道秉燭鎖院葢<lb/>
上意欲其密故不用尋常宣官之禮金蓮故事今庶㡬<lb/>
焉凡鎖院御藥監門中官各一員御藥留宿其㕔<hi>鎖院或先</hi>
<hi>去恐是大禮别有職事</hi>昧爽再相見以小字制書本授之送至中<lb/>
門先啟鑰入内即復扄院候俟朝退宣麻訖學士乃得<lb/>
歸時虞公獨相梁為參政聞班列中但謂改易相名及<lb/>
雙制出愕然或疑學士多轉右相一官有所抑揚不敢<lb/>
辨也按祖宗時命相多以舊官其後往往遷秩近嵗勅<lb/>
<pb n="KR2l0006_WYG_002-3a"/>
局修三省法乃著令轉三官兹豈當立法乎<lb/>
乾道七年七月二十六日午後快行家傳㫖下學士院<lb/>
取從官為四川宣撫使體例葢是時參知政事王公明<lb/>
炎在蜀三年屢求歸宰相薦吏部侍郎王能甫之竒為<lb/>
代故來索例必大令囬奏云降麻官方屬本院侍從當<lb/>
問三省既暮忽宣鎖至院已秉燭中使出御封御筆乃<lb/>
王炎除樞密使依舊四川宣撫使其密如此吏寫熟狀<lb/>
依例不轉官但加食邑必大方草制未暇細思既得筆<lb/>
<pb n="KR2l0006_WYG_002-3b"/>
依奏方省其誤自寫奏云本朝改官制後以太中大夫<lb/>
為宰執官當時改樞密使為知院事中興以來既復置<lb/>
使首用舊弼故恩數多視宰臣未有以中大夫充者昨<lb/>
汪澈元是通議大夫虞允文太中大夫故不轉官今王<lb/>
炎止是中大夫竊慮合轉左太中大夫仍加封邑庶恊<lb/>
近制御筆批依時三鼓批墨尚濕<lb/>
必大初直院見批答臣僚章表皆大書其後不過三兩<lb/>
行表紙盡則接以詔紙數幅文盡乃止然表紙髙詔紙<lb/>
<pb n="KR2l0006_WYG_002-4a"/>
矮參差不等問之掌故並無依據心每疑之其後徧於<lb/>
執政故家求承平時舊本偶得仁宗皇祐間答孫威敏<lb/>
公沔辭免副樞表則所接之紙髙低相若淳熙乙未再<lb/>
叨寓直閏九月十二日因李參彦頴王樞淮斷章批答<lb/>
即具奏照皇祐體式於表後用一等紙書寫進呈仍乞<lb/>
今後準此施行御筆依遂為定制<lb/>
宰執及親王使相太尉生日天章閣排辦牲餼預申學<lb/>
士院撰詔書及寫賜目一紙各請御寳<hi>詔用書詔之寳賜用錫賜之寶</hi>
<pb n="KR2l0006_WYG_002-4b"/>
前一日差内侍持賜其詔例畫撰進之日謂如正月旦<lb/>
生文意必敘嵗首而所畫日則是去臘殊不相應必大<lb/>
為直院奏乞不拘進詔早晚但實畫生日於後得㫖從<lb/>
之遂為定制祖宗時牲餼外又錫器幣往往就差子弟<lb/>
姻戚持賜欲其省費也過江惟牲餼耳米麫本色羊準<lb/>
價皆取之有司酒則臨安醖造臨時加以黄封拜賜訖<lb/>
與賜者同升㕔搢笏展讀就坐茶湯書送錢十五千從<lb/>
人三千天章閣使臣庫子快行錢酒各有差<lb/>
<pb n="KR2l0006_WYG_002-5a"/>
淳熙丙申八月庚辰徳夀宫遣大璫張去為至都堂傳<lb/>
㫖立翟貴妃為今上皇后明日午後執政奏事皇后歸<lb/>
姓謝氏乙酉晚快行家來宣鎖院是日侍講刑部侍郎<lb/>
程泰之已宿直呼馬而出予至内前適與之遇泰之揚<lb/>
鞭云留詩案上矣酉時出自東華門入對選徳殿上曰<lb/>
太上有㫖立謝后命卿草制必大奏合略及歸姓否上<lb/>
曰不如此四方何由知明言幼隨乳母可也宣坐賜茶<lb/>
訖御藥王濛同入院二鼓後進草畢吏呈泰之詩云抖<lb/>
<pb n="KR2l0006_WYG_002-5b"/>
擻身章却冒塵褭蹏頋影也逡巡鑾坡寓宿非其地蓮<lb/>
燭操文自有真宇直由來同古語位髙兼復見今人迎<lb/>
潮有諾無輕爽季老當年不諉貧謂賜金也予次韻戲<lb/>
之云天街並踏軟紅塵飛鞚交馳駭徼巡椒殿敢期當<lb/>
制草槐庭元擬用儒真<hi>初謂年兄入相鎖院</hi>鬻方偶免冬龜手適<lb/>
市深慙旦攫人禮絶同僚應有日重霑潤筆乃無貧謂<lb/>
相制亦賜金也先是七月十九日六曹長貳六人往浙<lb/>
江亭觀潮泰之在焉惟予以内直不赴晡時大雷雨走<lb/>
<pb n="KR2l0006_WYG_002-6a"/>
筆戲蔡子平洸云雷轟萬鼓勒潮回無復亭前雪作堆<lb/>
應為尚書慳且澁盲風恠雨一時來迎潮輕爽之語指<lb/>
此<lb/>
淳熙丙申八月乙未都堂召議賜交趾來年厯日詔書<lb/>
予謂李天祚去冬已薨龍翰未經封拜欲作安南國王<lb/>
嗣子龍翰執政然之先是予以兵部職事條具天祚贈<lb/>
典按故事其王初立即封交趾郡王久之進南平王死<lb/>
則贈侍中南越王上以天祚自紹興丁巳嗣位今四十<lb/>
<pb n="KR2l0006_WYG_002-6b"/>
年淳熙元年二月又自南平王特封安南國王故欲厚<lb/>
其禮予請仍贈侍中追封南越國王詔可之安南為國<lb/>
葢曽丞相之失聞奏章行移舊止稱安南道加封之後<lb/>
浸自尊大文書稱國不復可改丁酉三月二十四日制<lb/>
授龍翰静海軍節度觀察處置等使特進檢校太尉兼<lb/>
御史大夫上柱國安南國王食邑三千户食實封一千<lb/>
户仍賜推誠順化功臣予適當制其云即樂國以肇封<lb/>
既從世襲極真王而錫命何待次升葢言不封郡王也<lb/>
<pb n="KR2l0006_WYG_002-7a"/>
交州在唐為安南都䕶府本朝太宗時黎氏奪丁璿節<lb/>
度大中祥符二年李公藴復簒之傳子徳政至孫日尊<lb/>
嘗稱帝改元日尊卒乾徳嗣卒陽煥嗣卒天祚嗣卒龍<lb/>
翰嗣卒數嵗矣制云乃眷一邦兹傳七世自公藴言之<lb/>
也其名曰日曰乾曰陽曰天曰龍皆有僭上之意然表<lb/>
章字如蠅頭㡬不可辨玉音每嘉其恭順云<lb/>
淳熙三年九月二十五日鎖院付下中書門下省熟狀<lb/>
趙伯圭除使相提舉洞霄宫必大奏按故事宗室戚里<lb/>
<pb n="KR2l0006_WYG_002-7b"/>
或前宰執帶節度使多充宫觀使若至使相自領使無<lb/>
疑昨史浩以使相提舉宮觀者誤也恐自此遂以為例<lb/>
今具士樽錢忱等例皆是以使相充宫觀使在外任便<lb/>
居住者合取㫖改正一更四㸃進入五㸃上批可依士<lb/>
樽等體例除宫觀使<lb/>
是年十一月二十二日御封付下參知政事錢良臣辭<lb/>
免監修國史日厯所劄子降詔不允必大因奏自來宰<lb/>
執兼領書局多是内尚書省批出局名既至朝廷降勅<lb/>
<pb n="KR2l0006_WYG_002-8a"/>
合行寫正而省吏止奉行内批宰執亦隨勅黄繫銜差<lb/>
誤日久今因答詔輒具言之國史日厯者書名也曰所<lb/>
者官司也今大臣合監修日厯却添一所字似監修造<lb/>
作之官又如勅令所從官詳定宰執提舉今却云提舉<lb/>
勅令所此何理也以至國史院㑹要玉牒皆為一律合<lb/>
行改正上以為允其後或是或否復混淆矣<lb/>
丁酉九月丙辰宣召侍讀史少保浩錫宴澄碧殿抵莫<lb/>
送以金蓮燭宿玉堂直廬上命作詩敘此㑹史進古詩<lb/>
<pb n="KR2l0006_WYG_002-8b"/>
三十韻云季秋中澣日淳熙隆四<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>朝回纜轡間中使<lb/>
俄傳㫖少頃日轉申宣召陪燕喜預令掃玉堂深夜備<lb/>
棲止悚懼跽承命鳴騶亟穿市絳闕聳皇居非煙常靡<lb/>
靡入自東華門熊羆森爪士詔許乗肩輿安徐無跛倚<lb/>
復古距選徳相望㡬數里修廊按雲漢岧嶤璨珠蘂中<lb/>
途敞金扉恍若蓬壺裏羣山擁蒼璧四顧環弱水山既<lb/>
日夕佳水亦湛無滓氷簾映綺疏瓊殿中央峙澄碧耀<lb/>
宸奎龍神争守視蹈舞上丹墀天威不違咫奉觴祈萬<lb/>
<pb n="KR2l0006_WYG_002-9a"/>
夀時蒙一啟齒餘波丐鼠腹酒行不知㡬徘徊下瑤席<lb/>
緩歩煩玉趾從逰至清激錫坐談名理泉聲韻琴瑟一<lb/>
洗筝笛耳皇云萬機暇觀書每來此論道及帝王直欲<lb/>
齊其軌堯舜禹湯文前身無乃是臣言匪獻䛕道實由<lb/>
心起既然明是心要在力行爾登橋釂餘罍飲興未容<lb/>
已金蓮引雙燭再拜離階戺玉音寵諭臣此㑹宜有紀<lb/>
歸途感恩榮占寫忘骫骳上御製俯同其韻云揖遜荷<lb/>
帝堯寅恭五元<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>治道貴清静聖言有深㫖誰歌元首<lb/>
<pb n="KR2l0006_WYG_002-9b"/>
明自得股肱喜躋民期仁夀距肯中道止力農樂彼田<lb/>
坐賈安於市嵗行閲豐登國論銷委靡予力初何能濟<lb/>
濟賴多士矧予有元老中立而不倚居東逾三年不逺<lb/>
來千里未遂赤松逰輟誦青琅蘂皓首持六經日侍明<lb/>
光裏翼乎鴻遇風縱矣魚在水儒行絶瑕疵道心無塵<lb/>
滓挺挺松栢姿巉巉山岳峙予惟日萬㡬至仁同一視<lb/>
西成錫小宴促坐才尺咫湛露愧歌周置酒非封齒歸<lb/>
美見新詩如卿能有㡬眷言澄碧行勝賞得迂趾亦屢<lb/>
<pb n="KR2l0006_WYG_002-10a"/>
引公卿對此談政理虚心欲受人忠言資逆耳朕瘠天<lb/>
下肥至樂無易此頗念文武疆六合尚殊軌東都㑹諸<lb/>
侯宣王昔於是期爾罄嘉謀使我勲業起勿以方燕頤<lb/>
所書聊復爾巵酒正須釂話言未能巳都䕶萬年觴何<lb/>
當至庭戺文章藉老手直筆中興紀載嘉矍鑠翁焉得<lb/>
辭骫骳逮十一月壬寅輪當内直申時二刻宣召至清<lb/>
華閣上曰學士宴見無時最為親近朕和史浩詩待録<lb/>
示卿可和以進此學士職也又云卿想不甚飲比賜宴<lb/>
<pb n="KR2l0006_WYG_002-10b"/>
時見卿面赤却至誠不辭既退中使李肅傳㫖賜詩本<lb/>
并戊戌小春茶二十銙葉世英墨五團以代賜酒世英<lb/>
御前墨工也恭進和篇云粤從三代還嵗月過千<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>時<lb/>
豈無賢君道未契宸㫖<hi>陛下屢語臣三代而下人君皆不知道</hi>煌煌唐太<lb/>
宗勲業在所喜㓂攘既掃除蠻貊畢至止循良布郡邑<lb/>
惠政寛獄市忠賢儼班聨切諫柅浮靡關輔羅府兵巖<lb/>
穴聘竒士民生覆盂安國勢泰山倚皇心期過之風下<lb/>
九萬里忠厚培本根文物燦華蘂淳煕貞觀間何啻相<lb/>
<pb n="KR2l0006_WYG_002-11a"/>
表裏屬車尚濤江列障隔淮水天河未洗兵作我太清<lb/>
滓坐令營屯衆久費糗糧峙遺民多雁嗸諸將空虎視<lb/>
安得貫砮楛來貢尺有咫六合混一家耕桑盛生齒願<lb/>
言講治道先務當有㡬欲仁斯仁至患在未舉趾而况<lb/>
前史中遺事可尋理衛英爪與牙王魏目兼耳處中賴<lb/>
房杜虚受忘彼此不聞國異政但見車同軌孰云古道<lb/>
難僉曰今王是寸隂聖所競盛徳日方起舞干格三苗<lb/>
其効七旬爾軻稱仁無敵傳謂禮可已東鞮及北女看<lb/>
<pb n="KR2l0006_WYG_002-11b"/>
即朝玉戺南山竹易殫陛下功難紀儒館謾獻歌將奈<lb/>
詞之骳是日奏事畢問陛下命臨安府開文海有諸上<lb/>
曰然奏云文選之後有文粹已逺不及所謂文海乃近<lb/>
時江鈿編類殊無倫理書坊刋行可也今降㫖校正刻<lb/>
板事體則重恐難傳後莫若委館閣官銓擇本朝文章<lb/>
成一代之書上大以為然曰卿可理㑹奏乞委館職上<lb/>
曰待差一兩員其後遂付吕伯共祖謙既成上問何以<lb/>
為名必大乞賜名皇朝文鑑上曰善又降㫖令必大作<lb/>
<pb n="KR2l0006_WYG_002-12a"/>
序亦既進呈將刋版㑹有近臣密啟云所載臣僚章疏<lb/>
毁及祖宗政事遂不果刋今其書士大夫或傳之<lb/>
淳熙五年閏六月十二日鎖院付到熟狀皇子魏王自<lb/>
荆南集慶軍節度使開府儀同三司行江陵尹判明州<lb/>
改成徳彰信軍節度使行荆州牧必大奏彰信是曹州<lb/>
徽宗曾為節度使即位後升興仁府又親王帶牧合隨<lb/>
本鎮今成徳軍即真定府却帯荆州牧非是上批别擬<lb/>
大鎮進入選㸃更具本鎮帶牧故事來必大又奏去夏<lb/>
<pb n="KR2l0006_WYG_002-12b"/>
魏王除荆南節度使江陵尹誤犯端拱中真宗除授昔<lb/>
政和中已失檢照今因改鎮不敢不審兼兩鎮合帶兩<lb/>
牧仍隨本鎮併於實録中檢故事以進夏夜甚短奏入<lb/>
已三鼓至四鼓末批出只於兩鎮上就本鎮止帶一牧<lb/>
必大遂擬永興成徳軍節度使雍州收進入頃之㸃定<lb/>
然後進草禁中未就寢以待<hi>禁中四鼓乃在外三更</hi>
故事食邑千户以上封侯若拜相雖舊爵卑食邑少亦<lb/>
徑封侯葢五等伯子男用縣名至侯則升郡當降㫖時<lb/>
<pb n="KR2l0006_WYG_002-13a"/>
未知所封何郡第云進封開國侯而已秦丞相薨後初<lb/>
拜沈守約該左相万俟元忠卨右相沈爵歸安縣万俟<lb/>
陽武縣各從其鄉也既相合升郡侯而學士院遂進沈<lb/>
為歸安郡万俟陽武郡初非郡名其誤甚矣當時偶不<lb/>
知改久之因進書轉官方能釐正至今遇恩升郡臣僚<lb/>
院吏及吏部尚復差舛謂如元係吳興縣開國伯則合<lb/>
云進封吳興郡開國侯却云吳興郡進封開國侯殊無<lb/>
義理予每為正之<lb/>
<pb n="KR2l0006_WYG_002-13b"/>
北門掌内制西掖掌外制是謂兩制又著令自觀文殿<lb/>
大學士至敷文閣待制為侍從官朝廷或詔近臣舉賢<lb/>
議事多云兩省諫議大夫以上尚書省侍郎以上而别<lb/>
言御史中丞學士待制乃為詳備近世相承通稱侍從<lb/>
固已疑混若泛言兩制則非矣<lb/>
紹興二十四年春直學士院湯公思退以禮部侍郎同<lb/>
知貢舉時百官多闕大抵一人兼數職凡進士出身皆<lb/>
入試闈獨留監察御史王公綸葢備拆號也内制既闕<lb/>
<pb n="KR2l0006_WYG_002-14a"/>
官遂降㫖暫權適草劉婉儀進位貴妃制太上稱其有<lb/>
典誥體潤筆殆萬緡賜硯尤竒秦丞相不樂遭論列而<lb/>
去秦薨召還掌内外制知樞密院事垂相而病除大資<lb/>
政留守金陵即其鄉也未第時兄弟就食府庠至是人<lb/>
以為榮尋卒官予嘗草其致仕制云少則歌鹿鳴而薦<lb/>
於鄉老則釋麟符而居其里考昔人而或有在近嵗以<lb/>
㡬希贈官制云古所謂鄉先生者没則祭於社而後世<lb/>
良二千石民亦奉嘗之爾於二者葢兼之皆紀實也<lb/>
<pb n="KR2l0006_WYG_002-14b"/>
故事正除六曹侍郎及雜學士以上遇辭免皆降詔不<lb/>
允給舍并權侍郎則否紹興二十七年六月户部王侍<lb/>
郎師心辭給事中亦降不允詔書葢舊官合答詔也是<lb/>
嵗九月權禮部賀侍郎允中除給事中辭免亦降詔乃<lb/>
誤襲王例非故事也三十年正月權工部王侍郎晞亮<lb/>
遷夕拜不復降詔得之矣明年九月權禮部金侍郎安<lb/>
節亦遷夕拜又誤降詔自後往往無定論院官隨事申<lb/>
明改正為善<lb/>
<pb n="KR2l0006_WYG_002-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0006_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉堂雜記卷中<lb/>
</p>
<p>
</p>
  </div>
</body>
</text>
</TEI>
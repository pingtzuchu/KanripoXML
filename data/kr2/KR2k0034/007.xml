<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷七</head>
    <p>
<pb n="KR2k0034_WYG_007-1a"/>
欽定四庫全書<lb/>
　吳興偹志卷七　　　　　明　董斯張　撰<lb/>
　　官師徵第四之六<lb/>
　　　州邑<lb/>
漢嚴訢字少通治嚴氏春秋馮君章句為烏程長舉孝亷<lb/>
遷東牟侯相下邳祝長典牧十城所在若神<hi>趙明誠金石録</hi>
費鳯烏程人試守故鄣長<hi>洪适𨽻釋人物</hi>
吳駱統字公緒會稽人時飢荒鄉里及逺方客多有困<lb/>
<pb n="KR2k0034_WYG_007-1b"/>
乏統為之飲食衰少其姊仁愛有行寡居無子見統甚<lb/>
哀之數問其故統曰士大夫糟糠不足我何心獨飽姊<lb/>
曰誠如是何不吿我而自苦若此乃自以私粟與統又<lb/>
以吿母母亦賢之遂使分施由是顯名孫權以將軍領<lb/>
會稽太守統年二十試為烏程相民户過萬咸嘆其惠<lb/>
理權嘉之召為功曺行騎都尉妻以從兄女<hi>吳志</hi>
孫河字伯海堅從子也出後姑俞氏後復姓為孫質性<lb/>
忠直訥言敏行有氣幹能服勤少從堅征討嘗為前驅<lb/>
<pb n="KR2k0034_WYG_007-2a"/>
後領左右兵典知内事待以腹心之任又從策平定吳<lb/>
會從權討李術破之拜威冦中郎將領廬江太守<hi>吳志</hi>
　河為烏程長見吾粲傳<lb/>
晉殷康為武康令教曰郭邑居民有死喪者可令送<lb/>
兩坩粥<hi>太平御覽</hi>
陶範字道則侃第十子也侃諸子中最知名厯尚書秘<lb/>
書監<hi>陶侃别傳</hi>
　範烏程令見世説已入掌故<lb/>
<pb n="KR2k0034_WYG_007-2b"/>
賀循字彦先山隂人節<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>髙厲好學博聞舉秀才除陽<lb/>
羡武康令顧榮陸機陸雲表薦之曰伏見吳興武康令<lb/>
賀循徳量邃茂才鑒清逺厯踐三城刑政肅穆守職下<lb/>
縣州黨帖然召為太子舎人元帝時領太子太傅時朝廷<lb/>
初建動有疑議宗廟制度皆循所定為一時儒宗贈司<lb/>
空謚曰穆<hi>虞預晉書</hi>
張亢字季陽安平人載協弟也才藻不逮二昆亦有屬<lb/>
綴又解音樂伎術時人謂協載亢陸機雲曰二陸三張<lb/>
<pb n="KR2k0034_WYG_007-3a"/>
中興初過江領著作郎補烏程令入為散騎常侍復領<lb/>
佐著作郎<lb/>
許裴字季顯義興陽羨人烏程令<hi>晉百官名叅許氏譜</hi>
　張按裴己載掌故苐不詳其邑里耳故出之<lb/>
河内司馬颺為烏程令將赴職戴洋曰君宜深慎下吏<lb/>
颺後果坐吏免官洋又謂曰卿雖免官十一月當作郡<lb/>
加將軍至期為太山太守振武將軍<hi>晉書</hi>
袁猷字申甫陽夏人少與兄瓌齊名尋相率渡江瓌為<lb/>
<pb n="KR2k0034_WYG_007-3b"/>
丹陽令猷為武康令有政聲厯侍中衞尉卿<lb/>
羊不疑太山南城人烏程令厯桂陽太守<lb/>
夏侯愔譙郡人為烏程令孫恩自海襲㑹稽有衆數萬<lb/>
於是吳郡陸瓌吳興邱尫等凡八郡一時俱起殺長吏<lb/>
以應之吳興太守謝邈嘉興顧𦙍與愔等皆遇害<hi>並上</hi>
　册府元龜𦙍作裔避宋諱耳<lb/>
宋臧諶之東莞人元嘉中為尚書都官郎烏程令<hi>以下沈約</hi>
<hi>宋書</hi>
<pb n="KR2k0034_WYG_007-4a"/>
劉亮彭城人大明中為武康令時境内多盜鑄錢亮掩<lb/>
討擒殺以干計厯封順陽侯厯梁益二州刺史<lb/>
劉秀之字道寳東莞人司徒穆之從兄子也為無錫陽<lb/>
羨烏程令並著能名封康樂郡公厯尚書右僕射謚忠<lb/>
成<lb/>
虞玩之字茂瑤餘姚人少閑刀筆泛涉書史仕宋為烏<lb/>
程令路太后親朱仁彌犯罪依法録治太后怒訴孝武<lb/>
坐免官厯驍騎黄門郎<lb/>
<pb n="KR2k0034_WYG_007-4b"/>
宋文帝以彭城王義康嫌隙既成乃誅劉湛及烏程令<lb/>
盛曇泰等曇泰為義康所逐<lb/>
顧凱之字偉仁吳人元嘉中為東遷令後為吳郡太守<lb/>
風節過峻終湘州刺史謚曰簡子<lb/>
張祐髙平人厯武康錢唐令並著能名時有北地傅僧<lb/>
祐潁川陳珉並以吏才見知宋世言長吏者必以三人<lb/>
為首<lb/>
何敬叔東海郯人也齊長城令有能名在縣清亷不受<lb/>
<pb n="KR2k0034_WYG_007-5a"/>
禮遺夏至節忽榜門受餉數日中得米二千餘斛他物<lb/>
稱是悉以代他人輸租<hi>南史</hi>
裴松之字世期河東人博覽墳籍立身簡素義熙初為<lb/>
故鄣令轉中書侍郎上使注陳壽三國志松之鳩集𫝊<lb/>
訛廣增異聞既成奏之上覽之曰裴世期可不朽矣<lb/>
荀卞之大明七年為烏程令<hi>詳祥孽徴</hi>
江秉之字元叔厯烏程建康令遷臨海太守並以簡約<lb/>
見稱在郡嘗作一書案去官留以付庫<lb/>
<pb n="KR2k0034_WYG_007-5b"/>
王偉之為烏程令亷介特甚書籍之外家無長物<lb/>
　偉之少有志尚當世詔命表奏輒自書寫泰元隆安<lb/>
　時事小大悉撰録之子韶之因此私自撰晉安帝陽<lb/>
　秋<hi>宋書</hi>
沈懷逺武康令<hi>見隋經籍志</hi>
武康令謝沈<hi>宋書蔡興宗傳</hi>
朱齡石字伯兒沛人也武帝以為鎮軍叅軍遷武康令<lb/>
厯雍州刺史<lb/>
<pb n="KR2k0034_WYG_007-6a"/>
張岱東遷令時殷冲為吳興太守謂人曰張東遷親貧<lb/>
須養所以棲遲下邑然名器方顯終當致大位<hi>岱詳見郡守</hi>
沈攸之孝建七年為龍驤將軍武康令<lb/>
沈文秀字仲逺武康人初為郡主簿功曹起家東海王<lb/>
叅軍遷武康令<hi>詳人物徵</hi>
傅琰字季珪靈州人仕宋為武康令遷山隂令著能名<lb/>
二縣皆謂之傅聖賜爵新亭侯元徽中遷尚書左丞琰<lb/>
與父僧祐並有竒績時云諸傅有理縣譜子孫不以示<lb/>
<pb n="KR2k0034_WYG_007-6b"/>
人時山隂令邱仲起長城令何敬叔故鄣令邱寂之皆<lb/>
有能名而不及琰也<hi>南史</hi>
齊庾肅之孔欣之俱武康令肅之迎沈道䖍為立宅道<lb/>
䖍隠居鄉里相率受學欣之厚為貲給焉<hi>南史</hi>
南齊顧昌言烏程令坐父法秀宋泰始中戰亡遺骸不<lb/>
反而昌言宴樂如常有司請加以清議<hi>説傳縣昌言吳郡  人</hi>
豫章文獻王蕭嶷字宣儼太祖第二子起家為太學博<lb/>
士長城令<hi>南齊書</hi>
<pb n="KR2k0034_WYG_007-7a"/>
傅映字徽遠靈州人為武康令髙祖師取建康吳興太<lb/>
守袁昂自謂門世忠貞固守臣節乃訪於映映勸背昏<lb/>
向明尋以公事免天監初除建安王長史烏程令所受<lb/>
俸禄悉以歸兄累遷光禄卿<lb/>
蘇侃字休烈涉獵詩書宋時出身正員將軍補長城令<lb/>
<hi>南齊書</hi>
何遠字義方郯人梁武踐阼以奉迎功封廣興男後為<lb/>
武康令愈厲亷節除淫祀正身率職人甚稱之太守王<lb/>
<pb n="KR2k0034_WYG_007-7b"/>
彬巡屬縣諸縣皆盛供帳以待焉至武康遠獨具糗水<lb/>
而已彬去遠送至境進斗酒隻鵝而别彬戱曰卿禮有<lb/>
過陸納將不為古人所笑乎武帝聞其能擢為宣城太<lb/>
守自縣為近畿大郡近代未之有也其輕財好義周人<lb/>
之急言不妄發盖天性也每戱語人曰卿能得我一妄<lb/>
語則謝卿以一縑衆共伺之不能記也<hi>梁書</hi>
禇雲字士洋陽翟人為曲阿烏程延陵令並稱清慎厯<lb/>
御史中丞湘東王諮議叅軍<lb/>
<pb n="KR2k0034_WYG_007-8a"/>
隂鏗字子堅姑臧人善五言詩為時所重釋褐梁湘<lb/>
東王法曹行叅軍累遷晉陵太守員外散騎常侍有集<lb/>
三卷<lb/>
　鏗有罷故鄣令詩一卷見隋志<lb/>
伏挺字士標平昌人好属文樂安任昉㴱相嘆異齊末<lb/>
則舉秀才對策為當時第一髙祖義師至挺迎謁于西<lb/>
林髙祖見之甚悦謂曰顔子引為征東行叅軍時年十<lb/>
八天監初除中軍叅軍事累為晉陵武康令罷縣還仍<lb/>
<pb n="KR2k0034_WYG_007-8b"/>
于東郊築室不復仕後出仕尋除南臺治書因事納賄<lb/>
當被推劾挺懼罪遂變服為道人久之藏匿後遇赦因<lb/>
此還俗太清中客遊吳興侯景亂中卒<lb/>
范岫字𢡟賔濟陽考城人外祖顔延之早相品題以為<lb/>
中外之寳仕齊為長城令厯梁吏部尚書<lb/>
江蔿濟陽人淹子也襲封臨沮縣伯自丹陽尹丞為長<lb/>
城令有罪削爵普通四年髙祖追念淹功復封為吳昌<lb/>
伯<lb/>
<pb n="KR2k0034_WYG_007-9a"/>
殷不佞字季卿長平人少立名節居父喪以至孝稱好<lb/>
讀書尤長吏事承聖初為武康令<hi>上</hi>
沈文阿字國衞武康人仕梁為五經博士簡文在東宫<lb/>
引為學士及侯景冦逆簡文别遣文阿招募士卒入京<lb/>
師城陷與張嵊共保吳興嵊敗文阿竄於山埜景素聞其<lb/>
名求之甚急文阿窮迫不知所出登樹自縊遇有所親<lb/>
救之便自投而下折其左股及景平髙祖以文阿州里<lb/>
表為原鄉令<hi>以下陳書</hi>
<pb n="KR2k0034_WYG_007-9b"/>
梁元帝於荆州即位授姚察原鄉令<hi>察武康人詳人物徴</hi>
周𢎞正字思行汝南安城人梁都官尚書入陳厯國子<lb/>
祭酒尚書右僕射諡曰簡子所著周易講疏十六卷論<lb/>
語疏十一卷莊子疏八卷老子疏五卷孝經疏二卷集<lb/>
二十卷行於世<hi>隋經籍志</hi>
　𢎞正為安吉令見陳書<lb/>
庾持字元徳鄢陵人父沙彌長城令持篤志好學尤長<lb/>
書記以才藝聞解褐為安吉令天嘉初遷尚書左丞以<lb/>
<pb n="KR2k0034_WYG_007-10a"/>
預長城之功封崇徳縣子厯大中大夫<lb/>
徐秀郯人年十五擢髙第厯徳清長城丹陽三縣令<hi>顔真</hi>
<hi>卿徐府君碑</hi>
王實唐宰相涯父也湖州安吉縣令贈尚書刑部員外<lb/>
郎<hi>文苑英華王涯家廟碑</hi>
韋鐸京兆人烏程令<hi>唐宰相世系表</hi>
孫尚復武邑人徳清令<lb/>
李濬後魏平棘令系之裔鄭䆳滎陽人並武康令<hi>並上</hi>
<pb n="KR2k0034_WYG_007-10b"/>
李寵渤海王裔烏程令<hi>唐宗室世系表</hi>
解禹字徳禹天寳中舉進士為湖州安吉縣令用薦為<lb/>
吉州刺史<hi>解春雨集</hi>
李清字士澄天寳十二年進士宰烏程嘗有咏石季倫<lb/>
詩<hi>唐詩紀事又見顔真卿西亭記</hi>
韋承慶渤海人字延休鄭州陽武人也少恭謹事繼母<lb/>
以孝聞弱冠舉進士累遷太子司議郎儀鳯中太子賢<lb/>
監國頗近聲色承慶上書諫之承慶又以人之用心多<lb/>
<pb n="KR2k0034_WYG_007-11a"/>
擾濁浮躁罕詣冲和之境乃著靈城賦以廣其志調露<lb/>
初東宫廢出為烏程令風化大行厯天官侍郎兼修國<lb/>
史承慶自天授以來三掌天官銓授平允海内稱之尋<lb/>
同平章事<hi>舊唐書</hi>
武康響應山下有碧玉潭神龍所居神龍八年令劉汭<lb/>
禱雨而應<hi>勞志</hi>
權逢吉為長興令時縣西有西湖可溉田三千餘頃舊<lb/>
引方山泉注之為豪家所堰莫敢誰何逢吉決堰仍引<lb/>
<pb n="KR2k0034_WYG_007-11b"/>
泉溉田鄉人賴焉<hi>浙江通志</hi>
崔孚博陵人厯湖州長城令長城之理加於前二邑令政<lb/>
成秩滿解印罷去<hi>白香山集</hi>
李某元和十年烏程令<hi>見談志德清覺海寺條下李誤作米</hi>
王晏𢎞農人武康令<hi>見權徳輿王妣夫人楊氏墓志</hi>
獨孤及字至之洛陽人武康令厯常州刺史<hi>唐書</hi>
胡傳美害武康令有游碧落觀詩<hi>稿簡贅筆見藝文</hi>
李府君諱晤厯金壇烏程晉陵三縣令府君為人篤於内<lb/>
<pb n="KR2k0034_WYG_007-12a"/>
行飾以吏事動有常度居無惰容所蒞之邑有善政辭<lb/>
滿之日多遺愛<hi>白居易趙郡李公家廟碑</hi>
　晤宰相紳之父也<hi>見唐書</hi>
皇考湖州徳清令諱察躬行孝悌之德振揚家聲<hi>栁子厚叔</hi>
<hi>父殿中侍御史墓志</hi>
喻鳬毘陵人有詩名開成進士全唐詩話云卒於烏程<lb/>
令<hi>西吳里語</hi>
　鳬字坦之嘗謁杜紫薇不遇曰我詩無羅綺鉛粉氣<lb/>
<pb n="KR2k0034_WYG_007-12b"/>
　宜不售也<hi>宜興志</hi>
宋裴大亮大理寺丞知長興縣<hi>見胡宿為謝安置守冡表</hi>
曾士倬禺山人知烏程縣<hi>東林山志</hi>
劉嘉成政和戊戌進士知德清縣厯判楚州<hi>武義縣志</hi>
章望之字表民浦城人除知烏程縣趣令受命固辭以<lb/>
光禄寺丞致仕<hi>宋史</hi>
　望之伯父得象廕得官以宰相嫌遂不仕<hi>文獻經籍考</hi>
王正已湖州徳清縣令<hi>王安石吏部侍郎句公墓志此又一王正已也</hi>
<pb n="KR2k0034_WYG_007-13a"/>
　齊融號衡山居士與王正巳相友善一時名士也<hi>氏族</hi>
　<hi>大全</hi>
陳洙字師道建陽人令烏程與王安石遊安石有詩送<lb/>
之<hi>瀛奎律髓</hi>
　陳洙字師道登進士第厯殿中侍御史嘉祐中上疏<lb/>
　助司馬光乞早建嗣且曰陛下以臣為懷異日之圖<lb/>
　莫若殺臣之身用臣之言疏方上即仰藥以卒奏下<lb/>
　大計遂定仁宗聞洙死賜錢百萬元祐初用光言官<lb/>
<pb n="KR2k0034_WYG_007-13b"/>
　其一子<hi>八閩通志</hi>
詹祥字周文崇安人祥符元年進士烏程令<lb/>
石元之新昌人天聖五年進士烏程令<lb/>
蘇耆字國老叅知政事易簡之子舜欽之父也有才名<lb/>
嘗宰烏程厯工部郎中直集賢院贈刑部侍郎<hi>宋史叅東坡劉</hi>
<hi>夫人墓志米㐮陽志林四川志  耆見郡志</hi>
方仲弓烏程令<lb/>
　天聖七年有小臣方仲弓請立劉氏七廟魯宗道諫<lb/>
<pb n="KR2k0034_WYG_007-14a"/>
　而止<hi>通鑑</hi>
明道壬申河南竇克知徳清縣始作聖廟值巽之隅文<lb/>
雅之士班班出焉<hi>沈與求重修孔廟碑</hi>
狄遵孔字子安湘潭人以父任在安吉時馬尋守湖州<lb/>
少公恐不任事安吉大姓俞氏所為多不法前後令多<lb/>
不敢擊俞氏私釀酒椎牛會客公捕得劾治尋大驚曰<lb/>
乃能如我少時<hi>黄山谷狄公志</hi>
柯述字仲常南安人知湖州歸安縣修水田蓄洩之利<lb/>
<pb n="KR2k0034_WYG_007-14b"/>
<hi>八閩志</hi>
謝伯宜字仲聖龍溪人知湖州長興縣開水利蝗不入<lb/>
境諸臺以聞遷奉議郎賜緋厯任凡六司議讞者四平<lb/>
反者多<hi>上</hi>
錢顗字安道無錫人知贑烏程二縣皆以治行聞治平<lb/>
末為殿中侍御史許遵議謀殺刑名未定而入判大理<lb/>
顗以為一人偏詞不可以汩天下之法遵所見迂不可<lb/>
以當刑名之任不從二年而貶將出臺責同列孫昌齡<lb/>
<pb n="KR2k0034_WYG_007-15a"/>
曰君媚事王安石得為御史亦當少思報國奈何將欲<lb/>
附會以求美官顗自當遠竄君自謂得策耶拂衣上馬<lb/>
去後自衢徙秀州家貧母老至丐貸親友以給朝晡而<lb/>
怡然無謫官之色<hi>宋史</hi>
李餘慶字昌宗以叔父任起家應天法曹叅軍遇事輙<lb/>
爭之留守者不能奪也卒薦公改太常寺太祝知湖州<lb/>
歸安縣厯知常州<hi>王安石李公志</hi>
沈兼字子達明州人遷衞尉寺丞知湖州歸安縣<hi>王安石沈</hi>
<pb n="KR2k0034_WYG_007-15b"/>
<hi>君墓忘</hi>
陸廣字彦博侯官人天聖二年進士令烏程<hi>王安石陸君墓志</hi>
尹熙古天聖中以中大夫行國子博士䕶軍知安吉縣<lb/>
<hi>安吉志</hi>
孫載字積中崑山人治平三年舉進士初為河中府户<lb/>
曹遷徳清令開説是非出於至誠訟有累年不决者聞<lb/>
載一言即感悟棄去熙寧八年杭秀湖三郡饑載諭富<lb/>
室倍糴至明年平其價出糶一邑之民賴以全活<hi>浙江通志</hi>
<pb n="KR2k0034_WYG_007-16a"/>
陳吉老字子州仙遊人厯知揚州與韓世忠戮力恢復<lb/>
秦檜主和議吉老累疏爭辨請出逐之贈奉直大夫<hi>八閩</hi>
<hi>志</hi>
　吉老知長興見郡志<lb/>
陳輔字安國明州象山人嘉祐二年進士第厯著作佐<lb/>
郎知安吉縣嵗饑籍富家出粟食流民所活以千計將<lb/>
代民詣郡及使者言古之循吏所去見思我曹於陳君<lb/>
不待去而思思其將去而不樂也使者知其才命攝華<lb/>
<pb n="KR2k0034_WYG_007-16b"/>
亭徙攝壽昌時王介守湖請使者曰安吉不可以無陳<lb/>
君也乃得歸道聞其繫囚衆以旦至邑遽閲牘有競渡<lb/>
毆人死至繫百人者且情得矣即械應法者於州餘悉<lb/>
遣去幕庭為虚人人歡舞天目山水溉一邑其附山六鄉<lb/>
為防專利而下二十一鄉請決堤主簿劉璹視之千餘<lb/>
人擁璹鬬堤下璹走還君徐以他事至旁佛舍召六鄉<lb/>
老人諭散之與約决堤三日慰二十一鄉民老人唯爭<lb/>
趨令而溪悍猛既决則三日不能復下鄉用穰朝廷初<lb/>
<pb n="KR2k0034_WYG_007-17a"/>
以七十五等定家業均役錢使者厲君立浙西法而翰<lb/>
林沈公括方察訪二浙遽言於朝遂推其法浙東<hi>晁無咎陳</hi>
<hi>君墓志</hi>
張著河間人嘉祐中以秘書丞知安吉縣<hi>安吉志</hi>
許遵字仲塗泗州人第進士又中明法擢大理寺詳斷<lb/>
官知長興縣興水利邑人立石紀之遵出知壽州潤州<lb/>
又請提舉崇福宫尋致仕累官中散大夫<hi>宋史</hi>
陳察海州人為宣徳郎知烏程縣事某與烏程同年進<lb/>
<pb n="KR2k0034_WYG_007-17b"/>
士烏程允篤君子也與余雅善<hi>沈括長興集</hi>
冷源元符中任武康令<hi>萬姓統譜</hi>
毛滂字澤民元符中令武康嘗築東堂於衙齋有生遠<lb/>
樓畫舫亝潜玉菴清泉修竹率多遠韵滂時作長短句<lb/>
聲文遒媚緝之為東堂詞驀山溪一序尤膾炙人口東<lb/>
坡稱其文章典器可偹著述<hi>勞志叅東堂詞文獻通考</hi>
　蘓子由送滂詩云酒腸天與渾無敵詩律家傳便出<lb/>
　人<hi>欒城集</hi>
<pb n="KR2k0034_WYG_007-18a"/>
滕中字元直甫子以廕補官厯知安吉有美政終承議<lb/>
郎亷勤自將治民守邊所至有聲尤長於詩<hi>萬姓統譜</hi>
王勲郢人政和八年進士紹興七年知湖州長興縣有<lb/>
治聲髙宗皇帝以廣南舶政大弊命擇士人修潔者為<lb/>
之樞密沈公與求以勲薦既對擢提舉市舶果以清裁<lb/>
著名贈金紫光禄大夫<hi>樓攻媿集</hi>
　勲子正己見郡守<lb/>
吳桓字孟文龍溪人熙寧間陳三要三術甚切時務元<lb/>
<pb n="KR2k0034_WYG_007-18b"/>
豐八年進士以奉議郎知湖州長興縣<hi>楊龜山集八閩通志</hi>
林概字端父福清人舉進士以秘書省校書郎知長興<lb/>
縣厯知連州康定初上封事謂古者民為兵而今兵食<lb/>
民古馬寓於民而今不習馬此兵與馬之大患也又行<lb/>
陣無法而出於臨時將無素偹而取於倉卒軍不予權<lb/>
而監於宦侍若是者雖得古之材使循今之法亦必屢<lb/>
戰而屢敗官至集賢校理<hi>宋史浙工通志</hi>
　林㮣知長興嵗大饑出俸粟誘富人輸數千石以飼<lb/>
<pb n="KR2k0034_WYG_007-19a"/>
　飢者<hi>八閩志</hi>
丁大聲知武康縣程大昌之壻也<hi>周必大程公墓志</hi>
孫畋字無逸紹興元年知錢唐縣以讒謗免所居官公<lb/>
議訟公非罪差建寧府粮料院未赴改湖州安吉縣厯<lb/>
簽書鎮江判官<hi>孫覿撰墓志銘</hi>
徐良能字彦才紹興五年進士知安吉竭力賑艱食之<lb/>
民除水灾之賦民為之繪像祀於學宫及刻石以紀其<lb/>
政去之日爭致贐一無所受待次家貧至出産以給食<lb/>
<pb n="KR2k0034_WYG_007-19b"/>
處之泰然厯龍圖閣侍制<hi>蘭溪邑志</hi>
范鎔字茂寛知武康父老訴前令定物力溢故者十餘<lb/>
萬科輸不前欲更之吏白板已上郡須三嵗可改曰<lb/>
是困吾民一日不可可三年乎立除其十之二繼列其<lb/>
弊白於郡追易前板民以為利<hi>上</hi>
乾道六年知湖州長興縣茹驤坐賍免編管台州仍籍<lb/>
沒家財叅知政事錢良臣奏臣昨任淮東總領日失舉<lb/>
茹驤改官今以賍敗法當同坐詔覽良臣所奏乃欲以<lb/>
<pb n="KR2k0034_WYG_007-20a"/>
身行法國有常憲朕不敢私勉從所請可鐫三官於是<lb/>
陳峴張宗元趙磻老徐本中並坐舉驤各降三官<hi>文獻通考</hi>
<hi>見登科録</hi>
　茹驤之字曰伯駿嵊縣人紹興戊辰進士<lb/>
史岩之知長興縣嵩之弟也<hi>見葉水心史進翁墓志</hi>
鎦有開廸功郎安吉州烏程令<hi>歐陽𤣥鎦更亝墓碑</hi>
陳希莆田人通直郎知武康縣<hi>樓攻媿陳居仁行狀</hi>
林大中紹興三十年進士調左廸功郎湖州烏程縣主<lb/>
<pb n="KR2k0034_WYG_007-20b"/>
簿貧甚俸薄郡欲日有贈餽卒謝之所立已如此淳熙<lb/>
七年知湖州長興縣縣在浙右號稱難治公益究心官<lb/>
事民情孚洽若有相之者嵗饑官無贏蓄公方憂慮而無策<lb/>
夜半湧水自荻浦灌河聲震數里米舟輻輳闔境以為<lb/>
神和買比經界前増四之三公必欲寛之推見衆弊獲<lb/>
免者五千餘户增輸以實者帖給訟牒必竟曲直不許<lb/>
私和或謂恐益多事公曰此乃省事之法也以是詬訟<lb/>
日稀期限寛而信可展而不可違去如始至所下文移<lb/>
<pb n="KR2k0034_WYG_007-21a"/>
無一紙遺於民間<hi>樓攻媿林正惠公神道碑永康縣志</hi>
　大中字和叔厯中書舍人給事中以忤韓侂胄罷歸<lb/>
　或勸通侂胄書對曰福不可求吾為省郎時一言承<lb/>
　意豈至今日耶客曰縱不求福盍亦免禍對曰福不<lb/>
　可求而得禍可懼而免耶侂胄誅即召見試吏部尚<lb/>
　書簽書樞密院事謚正惠<hi>宋史</hi>
詹儀之遂安人時張栻守郡吕祖謙分教儀之日以學<lb/>
問為事嘗宰烏程終吏部侍郎<hi>談志叅嚴州志</hi>
<pb n="KR2k0034_WYG_007-21b"/>
　儀之字體仁從晦菴先生游見朱文公大全書問中<lb/>
　時又有門人詹體仁字元善者亦從文公遊吾郡寓<lb/>
　公也<lb/>
方道字夷吾嚴州人淳熙八年以通直郎知湖州武康<lb/>
縣武康宻邇行都易致越訴君律身既嚴剖决公平不<lb/>
科罰一錢寛猛得宜訟亦衰少縣出絲纊賴以濟税課<lb/>
郡利其羡使别儲以候命縣無所從出商人患苦倍征<lb/>
旁出山蹊公私交病君請於郡復舊規蠲宿逋申法禁<lb/>
<pb n="KR2k0034_WYG_007-22a"/>
减則例以招之曾不踰時來者輻輳井邑為之改觀米<lb/>
運至豐儲倉退却至數百斛典吏鬻妻子不足以償君<lb/>
為於他州賤糴取贏以補其數又以餘貲代下五等畸<lb/>
税義役良法也行之或反以致害君更立規式勸諭誠<lb/>
篤民咸信之追科不事鞭扑間出郊埜食用百須皆隨<lb/>
無纎粟之擾於是爭先就役他縣至取以為法後有欲<lb/>
更張者老㓜叩閽幾二千人竟仍其舊嘗久雨有怪民<lb/>
出昌言水且大至人皆悚懼謀避亟捕至庭焚其書械<lb/>
<pb n="KR2k0034_WYG_007-22b"/>
繫以俟既不騐杖而逐之有訴夫久出不還知其必死<lb/>
而迹不明者君為設方畧得姓徐者一問即承境内盜<lb/>
賊帖息雨暘致禱多騐洊值豐年上下熙然提刑劉公<lb/>
頴行部謂太守曰自蘓至此惟武康無一詞致前盖君<lb/>
專務行所學視四境如一家不表暴以取赫赫名而民<lb/>
受實惠其去也遮道挽留越境追送者不以數計終淮<lb/>
南安撫司叅議官所著有覺齋聞見録<hi>樓攻媿方君墓志</hi>
宋蔡開字子明崇徳人淳熙辛丑第進士宰徳清值軍<lb/>
<pb n="KR2k0034_WYG_007-23a"/>
興征調縣為不擾及去民攀留之厯知卲武著畏亝集<lb/>
十五卷<hi>萬姓統譜</hi>
蕭徳藻烏程令楊萬里淳熙薦士録云徳藻文學甚古<lb/>
氣節甚髙其志常有為其進未嘗茍合老而不遇士論<lb/>
屈之今為湖北叅議官<hi>徳藻詳見掌故</hi>
鄭昭先字景紹閩縣人淳熙進士初主浦城簿嘆曰僥<lb/>
倖一第問學未悉遂游朱文公之門遷知歸安邑民愛<lb/>
之累官知樞密院事兼叅知政事進右丞相辭不拜立<lb/>
<pb n="KR2k0034_WYG_007-23b"/>
朝累有奏䟽言皆切直謚文靖有<hi>闕</hi>湖遺稿五十卷真<lb/>
徳秀為序<hi>八閩志</hi>
莫若冲字子謙淳熙乙未進士尉湖之安吉郡委聴斷<lb/>
爭者心服改秩知安吉邑人交慶以平允稱<hi>崇徳志</hi>
徐浚字明道紹興甲戌進士始尉徳清有聲改秩知烏<lb/>
程多惠政<hi>上</hi>
俞應符字寳文錢唐人歸安令嘉定十四年自給事中<lb/>
除簽書樞密院事<lb/>
<pb n="KR2k0034_WYG_007-24a"/>
蔣重珍字良貴無錫人嘉定末進士第一簽判奉國軍<lb/>
理宗召入對首以自天子以至庻人所當知者本心外<lb/>
物二者之界限為言次論苞苴盛行民為其害遷校書<lb/>
郎辭不就明年待命霅川移文閤門請對當路憚之尋<lb/>
知安吉州歴官刑部侍郎致仕諡忠文<hi>宋史</hi>
趙與懽字悦道宋宗室嘉定進士以直寳章閣知安吉<lb/>
州有富民愬㓜子察之非其本心姑逮其子付獄徐亷<lb/>
之乃二兄强其父析業與懽曉以法開以天理皆欣然<lb/>
<pb n="KR2k0034_WYG_007-24b"/>
感悟又嫠媪僅一子亦以不孝吿留之郡㕔日給㕔饌<lb/>
俾親饋晨昏以禮未周日母子如初二家皆畫像事之<lb/>
厯户部侍郎權兵部尚書嘗謂士大夫有貪聲則雖竒<lb/>
方奥學徒以蠧國害民耳追封奉化郡王<hi>宋史</hi>
　衢按郡志前事逸之後事以為二子悞且逸畫像句<lb/>
趙潗字伯逺淳熙間為長興令邑蝗潗募力收捕至三<lb/>
千餘石又大旱河竭米價騰湧潗出官錢增直糴粟粟<lb/>
商輻輳人皆得濟士民咸徳之<hi>浙江通志</hi>
<pb n="KR2k0034_WYG_007-25a"/>
諸葛千里烏程令<hi>詳主簿吕午條</hi>
陸景文字叔辨為安吉令<hi>松江府志</hi>
趙彦衞字景安紹熙間宰烏程有能名厯通判徽州有<lb/>
雲麓漫抄二十卷續鈔二卷<hi>書録解題</hi>
余端禮字處恭龍游人第進士知烏程縣累遷吏部尚<lb/>
書同知樞密院事少保郇國公贈太傅謚忠肅<hi>宋史</hi>
蔣峴字伯見奉化人性剛不阿慶元二年進士令武康<lb/>
有治聲<hi>浙江通志</hi>
<pb n="KR2k0034_WYG_007-25b"/>
　寳慶丁酉火災議者以為濟王之寃殿院蔣峴謂火<lb/>
　災止是失偹更無餘説且云君臣已定父子不可言<lb/>
　兄弟不當問此周公謹所誌者又宋史王邁傳云蔣<lb/>
　峴附彌逺邁劾之按此則峴為能吏不可謂純臣矣<lb/>
顔逸顔子四十一代孫武康令<hi>聖門志</hi>
章鑑字君保嘉熙中令餘杭志確而衆信<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>潔而吏莊<lb/>
慮深而弊淺俗和刑清逺慕近悦<hi>謝夢生東萊讀書堂記郡志入古蹟類今</hi>
<hi>出之</hi>
<pb n="KR2k0034_WYG_007-26a"/>
　張按晩宋有兩章鑑一字公秉分寧人咸淳間拜右<lb/>
　丞相所稱滿朝懽者其人也君保為昌化人見癸辛<lb/>
　雜識<lb/>
李芾字叔章衡州人知徳清縣屬浙西饑芾置保伍賑<lb/>
民活數萬計遷主管酒庫所徳清有妖人扇民為亂民<lb/>
蜂起附之至數萬人遣芾討之盜聞其來衆立散移浙<lb/>
西提刑時浙西多盜羣穴太湖中芾跡得其出沒按捕<lb/>
之盜駭散<hi>宋史</hi>
<pb n="KR2k0034_WYG_007-26b"/>
韓補玉山人奉議郎知安吉州武康縣<hi>程洺水集</hi>
　衢按勞志有韓亞卿豈即其人<lb/>
安吉州歸安令黄申<hi>戴表元瀏陽教授李君志李餘姚人申之外孫按勞志有黄犖</hi>
梁琮字宗本相臺人至元中宰長興慨然以敬教勸學<lb/>
為急敦詩書禮逢掖每儒官教授必親至講室與諸生<lb/>
疑難答問質判精㣲胥吏文無害者咸在列聴率至夜<lb/>
分乃罷<hi>髙純厚長興修廟學記</hi>
魏信為歸安令博聞强記終日端坐人莫敢干以私者<lb/>
<pb n="KR2k0034_WYG_007-27a"/>
時定浙西坊里之役信以田為率貧富均一民懷其惠<lb/>
<hi>勞志</hi>
趙孟實黄岩人宋宗室知長興縣<hi>黄岩邑志</hi>
沈拱辰字國祥吳縣人至元丁丑尹安吉鋤强植弱奸<lb/>
豪屏迹事至立決吏受成而已<hi>浦志</hi>
李拱辰字廷弼滏陽人皇慶二年春升承值郎湖州路<lb/>
歸安縣尹邑附於郡事多掣肘公守法不附有爭家財<lb/>
而骨肉相戕者諭以天理感悟而去有以死獄誣平民<lb/>
<pb n="KR2k0034_WYG_007-27b"/>
者折以片言遂伏其辜京師貴近有指邑民之妻為其<lb/>
逃婢者中使督捕甚急公不為遣卒歸其夫每嵗二税<lb/>
先期至者輙勞以羊酒人皆知勸莫敢自後前是土田<lb/>
多荒責里胥代輸其租公屏吏卒步入阡陌間視地之<lb/>
肥瘠定為嵗入之數募有力者使墾種之有㫖經理田<lb/>
土奉行者率務增加以為功公不茍隨聴民自占主者<lb/>
以所增田僅百五十頃議倍加其賦公曰吾官可棄民<lb/>
不可病也卒從公言仍其舊臺省交章舉公亷能延祐<lb/>
<pb n="KR2k0034_WYG_007-28a"/>
四年夏除承徳郎中書户部司計<hi>黄溍李公志</hi>
　衢按郡志俱以字為名宜改正<lb/>
張炯字元明武康縣尹築渠堰禦水患民賴其功終湖<lb/>
州府尹<hi>崇徳志</hi>
張炳字元暉炯弟安吉縣尹循良著績有去思碑<hi>上</hi>
杜遂徳清令<hi>金華縣志</hi>
　按勞志有吕遂豈姓誤與<lb/>
僧努别名巴哩承務郎烏程縣達嚕噶齊<hi>程雪樓秦國先墓碑</hi>
<pb n="KR2k0034_WYG_007-28b"/>
趙桂縉雲人延祐間烏程縣尹<hi>黄學士集括蒼彚志</hi>
朱徳潤字擇民崑山人工詩文延祐末遊燕趙孟頫薦<lb/>
之召見命為編修明年授鎮東儒學提舉以歸喀喇庫<lb/>
庫袁桷皆與友善後攝守長興至則市無一人乃郊召<lb/>
父老吿之以其故仍即印號給其照身以識别乎冦且<lb/>
曰汝所怖者官軍耳保此則官軍不汝犯於是黎民麇<lb/>
集未竟日得户萬四千八百九十九尋以病免有存復<lb/>
齋稿十卷<hi>姑蘇志叅虞伯生跋</hi>
<pb n="KR2k0034_WYG_007-29a"/>
曹宗輔至順中知徳清縣修令示人而人自避之愛民<lb/>
如子既去邑人立去思碑<hi>一統志</hi>
沈夢麟郡人至正間為武康尹不尚刑罰吏民畏服<hi>勞志</hi>
哈喇哈達字得之北庭人至正十三年為長興州達嚕<lb/>
噶齊風采政事皆可稱<hi>楊亷夫長興州廟學記</hi>
于文𫝊字壽道平江人延祐二年乙科遷烏程縣尹烏<lb/>
程有富民張甲之妻王無子張納一妾於外生子未晬<lb/>
王誘妾以兒來尋逐妾殺兒焚之文𫝊聞而發其事得死<lb/>
<pb n="KR2k0034_WYG_007-29b"/>
兒遺骨王厚誘妾之父母置鄰家兒為妾所生兒初不<lb/>
死文𫝊令妾抱兒乳之兒啼不就乳妾之父母吐實乃<lb/>
呼隣婦至兒見之躍入其懷乳之即飲王遂服辜時韓<lb/>
鏞僉浙西亷訪司事作烏程謡以紀其績文𫝊官至嘉<lb/>
議大夫禮部尚書嘗考試浙江鄉闈所取士後多知名<lb/>
為文雅正其於政事為尤長云<hi>元史</hi>
韓約字彦禮真定人知長興州有䝉古人奪民妻女前<lb/>
此莫敢誰何約至舉正其罪下箬寺僧為仇人誣吏右<lb/>
<pb n="KR2k0034_WYG_007-30a"/>
仇相為根抵累年不决約辨其誣釋之善政多𩔖此<hi>浙江</hi>
<hi>通志</hi>
牟應復巘之次子歸安縣尹有政聲<hi>勞志</hi>
楊景行字賢可泰和人舉進士厯撫州路推官轉歸安<lb/>
縣尹年七十以翰林待制朝列大夫致仕平生所厯州<lb/>
縣有惠政民立石頌之<hi>吉安府志</hi>
黄以貞連州人徳清令以政事聞<hi>宋學士集</hi>
徳清縣達嚕噶齊布哷齊河西人縣尹蘓靖臨清人<hi>黄溍</hi>
<pb n="KR2k0034_WYG_007-30b"/>
<hi>徳清縣學祭器集記</hi>
虞安澤常熟芝溪人勝國時任徳清尹<hi>宋濓書虞思齋事</hi>
　　州邑佐<lb/>
　　　丞　　　　　　　主簿<lb/>
　　　尉<lb/>
　蔣静曾遇趙廷入掌故不録<lb/>
蘇頲字廷碩武功人司徒瓌子頲少有俊才一覽千言<lb/>
弱冠舉進士授烏程尉厯遷紫薇侍郎與宋璟同知政<lb/>
<pb n="KR2k0034_WYG_007-31a"/>
事璟剛正多所裁抑頲皆順從其美若上前承㫖敷奏<lb/>
及應對則頲為之助相得甚悦璟嘗謂人曰吾與蘇家<lb/>
父子前後同時為宰相僕射長厚誠為國器若獻可替<lb/>
否罄盡臣節斷割吏事至公無私則頲過其父也<hi>舊唐書</hi>
王紹字徳素太原人以厚實為士友所重顔魯公守吳<lb/>
興特器之表授武康尉<hi>李絳王紹志</hi>
許授循理喻義調武康丞滿嵗葺田廬於霅溪之上忘<lb/>
懷進取<hi>權徳輿許君夫人韋氏墓志</hi>
<pb n="KR2k0034_WYG_007-31b"/>
薛鑄汾隂人烏程尉<hi>唐宰相世系表</hi>
李金趙郡人武康尉<hi>上</hi>
李文約隴西人安吉主簿<hi>唐宗室世系表</hi>
李實烏程尉<hi>上</hi>
大厯中烏程尉陳褒撰昇望記<hi>談志</hi>
李忠烏程尉<hi>文苑英華薛延珪制</hi>
杜登襄陽人武康尉<hi>杜甫盧太君墓志</hi>
潘述長城丞<hi>杼山碑</hi>
<pb n="KR2k0034_WYG_007-32a"/>
　盧綸有送潘述下第詩<lb/>
趙令則天水人安吉縣丞<hi>上</hi>
吳越時鍾廷翰攝安吉主簿<hi>堯山堂偶鐫</hi>
梁王耕睦州桐廬人烏程縣丞<hi>張栻王緖墓志</hi>
　吳越時奉梁正朔故云<lb/>
宋周詵道州永明人歸安主簿<hi>宋史歐陽修周君墓表</hi>
任適烏程尉梅堯臣有詩送之<hi>宛陵集</hi>
蔡昕字景叔嘉祐六年進士調歸安主簿事敏而達太<lb/>
<pb n="KR2k0034_WYG_007-32b"/>
守張田及沈杭州遘皆器其為人<hi>朱樂圃餘稿</hi>
錢先芝校書集賢院調烏程桐廬二縣尉遷寧徳令<hi>沈遼</hi>
<hi>錢升卿墓志</hi>
錢世雄字濟明武進人吳興尉<hi>見參寥詩東坡集峴山志</hi>
　濟明號水華居士公輔君倚之子也見東坡跋君<lb/>
　書<lb/>
周古武康尉趙清獻有詩送之<hi>詩載藝史</hi>
韓球字伯玉相州人授德清尉發奸摘伏如老于從政<lb/>
<pb n="KR2k0034_WYG_007-33a"/>
者<hi>韓魏公長兄徳清尉墓志  球即公彦之父也</hi>
烏程縣主簿張次道<hi>余武溪李虚舟志</hi>
胥茂諶敦厚敏達學問自將調湖州烏程縣主簿<hi>黄山谷胥</hi>
<hi>夫人謝氏志</hi>
　茂諶長沙人元衡子也<hi>見南豐集</hi>
郭周子孚字仲光建安人事母至孝熙寧間調徳清簿<lb/>
遷閩縣令嘗游蘇軾之門聲稱藉甚<lb/>
潘景夔字和叔松陽人初為徳清尉邑有富民為盜所<lb/>
<pb n="KR2k0034_WYG_007-33b"/>
掠躬捕獲二十人法當改秩同竂賀之景䕫愀然曰是<lb/>
得無詿悞者耶若以幸賞為心則吏卒鍛鍊以成獄吾<lb/>
不忍為也同僚嘆服<hi>括蒼彚紀</hi>
何俌字徳輔龍泉人登紹興進士調德清縣主簿時和<lb/>
好初成俌裒少康宣王光武元帝事可施行者為評議<lb/>
號中興龜鑑上之除紹興府教授累官工部侍郎<hi>上</hi>
方𢡟徳字元相宣州南陵人宣和三年賜上舍出身調<lb/>
湖州武康尉武康之乞人丐於沈氏遺之不滿其意堅<lb/>
<pb n="KR2k0034_WYG_007-34a"/>
卧不去數日死沈氏之仇吿其殺人獄乃疑吏甚恐尉<lb/>
至即得其實一邑皆驚上官聞尉能交口争薦用吏部<lb/>
闗陞法遷左從政郎<hi>周紫芝方君志</hi>
孫邈字明逺晉陵人授將仕郎安吉主簿邑大事劇君<lb/>
以亷恪協賛令治吏使者交薦之<hi>鄒浩孫叔權志</hi>
徳清縣令徐良佐<hi>鄒浩孫叔權志</hi>
烏程縣丞劉佖<hi>鄒浩林夫人志</hi>
武康尉王騠<hi>鄒浩蘇公行狀</hi>
<pb n="KR2k0034_WYG_007-34b"/>
劉祕莆田人元豐二年進士宣徳郎烏程縣丞<hi>八閩志</hi>
周邦績元豐中長興尉<hi>詳見金石徵</hi>
馬友直字伯忠建炎二年以累舉主武康簿<hi>姑蘇志</hi>
李端友紹興十八年廸功郎添差歸安縣尉二十二年<lb/>
徳清縣尉<hi>孫鴻慶居士集</hi>
趙傅霖慶元二年進士徳清主簿<hi>永康縣志</hi>
林栻大中孫以廕為歸安主簿<hi>上</hi>
陸三省長興丞趙汝郴長興簿<hi>長興志</hi>
<pb n="KR2k0034_WYG_007-35a"/>
吳逢惠安人徳清簿<hi>八閩志</hi>
陳睍豐有後史岩之陳暐俱長興尉<hi>長興志</hi>
王檻三衢人通直郎湖州徳清縣丞<hi>劉漫瑭集</hi>
洪秉哲字晦叔丹陽人嘉泰二年進士厯歸安簿遷嘉<lb/>
興通判直寳章閣<hi>鎮江府志</hi>
沈與求攝歸安尉<hi>見龜溪集</hi>
趙希白宋宗室烏程縣主簿<hi>見樓攻媿趙公墓志</hi>
秦鉅武康縣丞<hi>見樓攻媿史浩神道碑</hi>
<pb n="KR2k0034_WYG_007-35b"/>
陸簴烏程丞陸龍武康尉<hi>見陸㳺王令人志</hi>
　俱會稽陸游子簴厯知江州<lb/>
王伯廣字師德常熟人紹興十二年進士調徳清尉歸<lb/>
鄉里悉以家産與諸弟伯廣文章出於天性尤工於詩<lb/>
四六亦為人膾炙與張孝祥友善所著聴雨集藏於家<lb/>
<hi>姑蘇志</hi>
廸功郎烏程主簿張端節<hi>葉水心李公志</hi>
孔端直字子固通直郎湖州武康丞<hi>聖門志</hi>
<pb n="KR2k0034_WYG_007-36a"/>
吳交如字亨會金壇人登紹興十五年進士為烏程尉再<lb/>
中法科入為大理評事厯大理卿明年獄空璽書嘉奬<lb/>
性樂易稱為長者<hi>鎮江府志</hi>
湖州武康主簿毛崈<hi>見周益公黄石墓志</hi>
張士能吳郡人烏程尉<hi>見周益公張廷傑墓志</hi>
烏程尉朱昺<hi>夷堅志</hi>
乾道六年左廸功郎新武康尉劉煒<hi>入蜀記</hi>
王賁之乾道壬辰進士長興丞<hi>諸暨邑志</hi>
<pb n="KR2k0034_WYG_007-36b"/>
曾棠文清公幾孫廸功郎長興尉丁松年文林郎長興<lb/>
丞<hi>陸游曾文清墓志</hi>
徐天祐字受之山隂人銓試詞賦第一歸安尉<hi>紹興府志</hi>
方淑字智善徳清丞著春秋直音三卷劉給事一止為<lb/>
作序<hi>文獻通考</hi>
潘方字仲矩安吉尉<hi>西吳里語</hi>
王從維揚人右承事郎湖州長興縣丞<hi>吕東莱王居正行狀</hi>
貝欽世字聖美登紹興二十四年進士調武康丞居官<lb/>
<pb n="KR2k0034_WYG_007-37a"/>
亷介太守王十朋表薦之改令江隂厯建康簽判<hi>上虞志</hi>
冷世光字賓王常熟人紹興元年進士調歸安簿<hi>姑蘓志</hi>
黄廡新昌人從事郎長興簿<hi>葉水心黄仁静墓志</hi>
詹體仁浦城人第進士為歸安丞厯直龍圖閣徙居苕<lb/>
霅翫愒水石誦讀悠然厯司農少卿<hi>葉水心集詳寓公徵</hi>
應傃字自得昌國人六嵗能詩登紹熙四年進士調烏<lb/>
程尉議毁淫祠獨存徐<g n="孑*_焉-正+?">]□</g>子廟隣邑有沈氏兄弟訟財<lb/>
郡檄傃按實傃委曲開諭適沈有子魁鄉薦因賦詩儆<lb/>
<pb n="KR2k0034_WYG_007-37b"/>
之有云嘉木灌叢春意好可憐不種紫荆花兄弟感悟<lb/>
其爭遂息官至文林郎<hi>萬姓統譜兩浙名賢録</hi>
吳曦廸功郎主湖州武康簿<hi>周益公林保神道碑</hi>
章質夫廸功郎歸安縣主簿<hi>楊誠亝余端禮墓志</hi>
張彦清字叔澄浦城人紹熙初登第安吉縣丞從朱子<lb/>
游得其大指又與李公吕游質疑辨惑造詣日深故見<lb/>
理明而自信篤終其身勿畔焉<hi>真西山為作墓志考亭淵源録</hi>
張即之字温夫叅知政事孝伯之子以父恩授承務郎<lb/>
<pb n="KR2k0034_WYG_007-38a"/>
烏程丞寳祐四年余晦入蜀以讒劾閬州守王惟忠下<lb/>
詔獄鍛鍊坐棄市即之雖閒居移書言於制置司賈似<lb/>
道恤其遺孤未幾似道入相給還首領以禮改塟多即<lb/>
之倡義云即之以能書聞天下<hi>宋史</hi>
吕午字伯可歙縣人嘉定四年進士授烏程主簿<lb/>
　<lb/>
　<lb/>
　<lb/>
<pb n="KR2k0034_WYG_007-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳興偹志卷七<lb/>
</p>
<p>
</p>
  </div>
</body>
</text>
</TEI>
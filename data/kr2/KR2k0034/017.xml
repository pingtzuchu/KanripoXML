<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呉興備志卷十七</head>
    <p>
<pb n="KR2k0034_WYG_017-1a"/>
欽定四庫全書<lb/>
　呉興備志卷十七　　　　明　董斯張　撰<lb/>
　　水利徵第十三<lb/>
三江既入震澤底定孔子以太湖為震澤而不名三江<lb/>
意若以北江中江與南江為三江在荆州之分漢沱參<lb/>
流則别為三在揚州之分因入于海則合于一所謂北<lb/>
江者今丹陽而下錢唐皆是也孔子本未嘗至呉故其<lb/>
解北江以自彭蠡江分為三入震澤為北江入海不知<lb/>
<pb n="KR2k0034_WYG_017-1b"/>
北江本與震澤相通以太湖為震澤亦非是周官九州<lb/>
有澤藪有川有浸揚州澤藪為具區其浸為五湖既以<lb/>
具區為澤藪則震澤即具區也太湖乃五湖之總名耳<lb/>
凡言藪者皆人資以為利故曰藪以富得名而浸則但<lb/>
水之所鍾也今平望八尺震澤之間水瀰漫而極淺與<lb/>
太湖相接而非太湖自是入於太湖自太湖入于海雖<lb/>
淺而瀰漫故積潦暴至無以洩之則溢而害田所以謂<lb/>
之震猶言三川皆震者然蒲魚蓮芡之利人所資者甚<lb/>
<pb n="KR2k0034_WYG_017-2a"/>
廣亦或可隄而為田與太湖異所以謂之澤藪他州之<lb/>
澤無水暴至之患則為一名而已而具區與三江通塞<lb/>
為利害故二名以别之禹貢方以既定為義是以言震<lb/>
澤而不言具區此非呉越之人不知而先儒皆北人但<lb/>
據文為説宜其顯然失之地理而不悟也<hi>避暑録</hi>
三江與震澤相通者或洩震澤而入海或合震澤而入<lb/>
海其一為吳淞江固無疑矣其二不可名今青龍華亭<lb/>
崑山常熟皆有江通海與震澤連意必在其間韋昭言<lb/>
<pb n="KR2k0034_WYG_017-2b"/>
浙江浦陽松江者其妄固不待較而王氏言入者亦不<lb/>
可為入海凡言入于渭入于河皆由之以往言其終也<lb/>
三江既自為别水非有所從來前既未嘗言入于海不<lb/>
得直言入於島知入之為入海但文適同耳當如既陂<lb/>
既澤既導既瀦之𩔖各就其水言之既入者言由地中<lb/>
行也凡傍海之江皆狹非大江比海水兩潮相往來始<lb/>
至而悍激則與沙俱至既退而後則留其沙而水獨返<lb/>
故不過三五嵗即淤浸障塞水不入於江則不能通于<lb/>
<pb n="KR2k0034_WYG_017-3a"/>
海知澤受之而為害若江水自由地中行各分而入海<lb/>
震澤安得有決溢耶<hi>避暑録</hi>
唐憲宗元和中湖州刺史范傅正開平望官河淤澱<hi>呉江</hi>
<hi>志</hi>
　按平望古屬吳興<lb/>
蘇軾言三呉之水瀦為太湖太湖之水溢為松江以入<lb/>
海海日兩潮潮濁而江清潮水常欲淤塞江路而江水<lb/>
清駛隨輒滌去海口常通則吳中少水患昔蘇州以東<lb/>
<pb n="KR2k0034_WYG_017-3b"/>
公私船皆以篙行無陸挽者自慶厯以來松江大築挽<lb/>
路建長橋以扼塞江路故今三吳多水欲鑿挽路為十<lb/>
橋以迅江勢亦不果用人皆以為憾<hi>宋史</hi>
　蘇文忠疏言吳中水利甚為切當𢎞治中工部侍郎<lb/>
　徐公貫治水亦用此法先將吳江長橋一帶茭葦之<lb/>
　地疏濬深闊後濬吳松諸江導水以入于海然後開<lb/>
　湖州諸港洩天目諸山之水以入于湖數十年湖無<lb/>
　水患今長橋一帶日漸塞又于各江釘樁以防海冦<lb/>
<pb n="KR2k0034_WYG_017-4a"/>
　使江水不得迅駛海潮之沙停滯以致湖水不得洩<lb/>
　去有志於經世者宜知之<hi>長興志</hi>
張綸字公信汝隂人天禧中為江淮發運副使居二嵗<lb/>
増米八十萬疏五渠導太湖入海復租米六十萬<hi>合璧事𩔖</hi>
<hi>參宋史</hi>
乾興元年五月丁亥詔蘇湖秀州積水害稼其發隣郡<lb/>
兵疏導壅淤仍令發運使董之甲午遣尚書職方員外<lb/>
郎楊及往蘇湖秀州催督疏導<hi>姑蘇志</hi>
<pb n="KR2k0034_WYG_017-4b"/>
慶厯二年守臣以松江風濤漕運多敗官舟遂築長堤<lb/>
界於松江太湖之間横截五六十里又修荻塘通湖州<lb/>
凡九十里<hi>吳江志</hi>
葛書舉字規叔江隂人熈寧中調餘杭縣主簿是時朝<lb/>
廷興修二浙水利議者謂苕霅二水出於天目之山而<lb/>
溢於太湖書曰三江既入震澤底定今二江並廢獨一<lb/>
松江入海故太湖之水壅而吳興被患遂欲廢北闗長<lb/>
安二埭上塘之渠以與下塘相通又於餘杭之南股引<lb/>
<pb n="KR2k0034_WYG_017-5a"/>
苕溪之水達於漕渠穿錢唐之市而入於江以紓吳興<lb/>
之患時多以為然部使者檄君行視君以為吳興之水<lb/>
原於太湖太湖廣袤四萬八十餘頃旁占數郡其所灌<lb/>
輸非獨苕霅也書稱三江震澤説者不同就如議者之<lb/>
言則尋常溝瀆之流豈可以比二江之任祗益紛擾耳<lb/>
且錢塘二埭其來久矣大役之興古人所重固執不可<lb/>
議者不能奪其事遂寢故龍圖閣直學士李公常時守<lb/>
吳興聞君之説貽書嘉嘆部使者亦知君而交薦之<hi>秦觀</hi>
<pb n="KR2k0034_WYG_017-5b"/>
<hi>葛宣徳墓志</hi>
熙寧六年沈括言浙西諸州水患久不疏障堤防川瀆<lb/>
皆湮廢之乞下司農貸錢募民興役從之<hi>文獻通考</hi>
方道通判平江府嘗論太湖髙於運河當疏霅川浦漊<lb/>
之要者庶無饑嵗後湖守得其説為之果有功焉<hi>樓攻媿集</hi>
紹興間兩浙轉運副使趙子潚知平江府蔣璨言太湖<lb/>
者數州之巨浸而獨洩於松江之一川勢有不逮是以<lb/>
昔人於常熟之北開二十四浦導之江崑山之東開一<lb/>
<pb n="KR2k0034_WYG_017-6a"/>
十二浦納之海後為潮汐沙積而開江之卒亦廢於是<lb/>
數州民田有淹没之患詔監察御史任古視之<hi>西吳里語</hi>
隆興三年八月詔江浙水利久不講修勢家圍田湮塞<lb/>
流水諸州守臣按視以聞於是知湖州鄭作肅等並乞<lb/>
開圍田濬港瀆詔湖州委朱夏卿<hi>宋通鑑</hi>
徐誼論浙西水利曰昔下流不疏而水上溢故鑿直曲<lb/>
港還三江故道開宜興百瀆所以順導下流也惟髙亢<lb/>
田徑乃瀦堰之爾昔之言水如單鍔郟亶皆是也今開<lb/>
<pb n="KR2k0034_WYG_017-6b"/>
吳松江下流與宜興瀆屬之海者無慮數十百所異時<lb/>
浦港磬折以趨海今近浦之民多取徑直決蘇湖常秀<lb/>
舊為澤國比年雨或後至種且不入蓋圍田衆而疏導<lb/>
多也小人見利不畏其害圍於淺水既為髙田圍於茭<lb/>
蕩既為稻田二懼不已復有下脚始之重陂大半為土<lb/>
始之良田皆水自曬十日不雨農廢作業然且仍用舊<lb/>
説又將疏之失利害之實矣故舊田溝澮當濬治圍田<lb/>
下脚無輒開已開未填當捺合今之言水者能行是三<lb/>
<pb n="KR2k0034_WYG_017-7a"/>
説則髙原舊田還為衍沃而農不病矣<hi>葉水心徐誼墓志</hi>
元大徳元年徹爾為江浙行省平章政事時江浙税糧<lb/>
甲天下平江嘉興湖州三郡當江浙十六七而其地極<lb/>
下水鍾為震澤東注由吳松江入海嵗久江淤塞豪民<lb/>
利之封土為田由是浸淫泛溢敗諸郡禾稼朝廷命行<lb/>
省疏導之發卒數萬人徹爾董其役凡四閲月畢工<hi>續文</hi>
<hi>獻通考</hi>
紹興間大理寺丞周環言臨安平江湖秀四州低下之<lb/>
<pb n="KR2k0034_WYG_017-7b"/>
田多縁清水浸灌蓋縁溪山諸處併居太湖水為二派<lb/>
東南一派由松江入于海東北一派由諸浦注于江其<lb/>
江洩水諸浦中惟白茅浦最大今為沙泥淤塞每嵗暑<lb/>
雨稍多則東北一派水必壅溢遂致浸傷農田欲望令<lb/>
有司相視於農隙開決白茅浦故道俾水勢分派流暢<lb/>
實為四州無窮之利近年以來浙西常有水患公私交<lb/>
病崇寧紹興間疏導故跡尚可尋訪乃未有建明者四<lb/>
十二灣古云九里為一灣一灣低一尺二百四十里到<lb/>
<pb n="KR2k0034_WYG_017-8a"/>
三江口三百六十里到大海三江口江面闊九里地勢<lb/>
低於震澤三丈潮水來時水髙三丈到震澤底定震澤<lb/>
即太湖也所以謂之平江三江口吳江水與湖水相㑹<lb/>
合之處謂之滙也<hi>名臣奏議</hi>
隆慶四年二月從撫臣海瑞奏重濬南直𨽻之吳淞江<lb/>
白茒塘瑞因請量留各處贓罰銀漕糧二十萬石折銀<lb/>
濟工有㫖聴其動支蘇松常及杭嘉湖贓罪銀餘不許<lb/>
<hi>續文獻通考</hi>
<pb n="KR2k0034_WYG_017-8b"/>
湖地春秋苦霖冬夏苦旱壠髙者病出畝下者病入然<lb/>
則治水奈何亦尋其源究其納而已矣源何在在天目<lb/>
山之隂苕溪東過安吉州入於郡北門與江渚滙合山<lb/>
之陽為餘不溪東過歸安縣入於郡南門亦與江渚滙<lb/>
合然則江渚滙者其衆流之所㑹乎滙而支流東徑駱<lb/>
駝橋出臨湖門復㑹入於毘山溪以納於太湖此我湖<lb/>
水勢之大畧也然則太湖者其百川之所歸乎安吉孝<lb/>
豐陸地也遇汎則有懐襄之患烏程歸安諸邑水鄉也<lb/>
<pb n="KR2k0034_WYG_017-9a"/>
因漲則有田廬之厄水之害湖郡比他郡尤甚者此也<lb/>
然救之豈無術乎抑拯之者之因其習也夫習有可因<lb/>
古者常以竹為圍置石於中以捍廣苕之水今猶昨也<lb/>
亦因之而已矣若夫廣苕諸鄉豪縱於昔吾見塞源斷<lb/>
流髙者閘水以自便下者積水以畜魚一遇水發堤防<lb/>
壅塞不由故道此其發源受病一也濵湖諸民徧植杞<lb/>
栁填委諸漊日積月累漸成蘆蕩窪者為魚池廣者為<lb/>
桑地漊港不得洩其歸啓閉無所因其候此其歸納受<lb/>
<pb n="KR2k0034_WYG_017-9b"/>
病一也宋守葉邦榮有水政書王回有啟閉漊閘碑侍<lb/>
郎徐貫之有疏參政周季麟有議今果能遵行否夫有<lb/>
規制以開其源毋壅蔽毋為勢家所占則水得以潤下<lb/>
有版閘以導其歸毋湮廢毋為小民所侵則水得以受<lb/>
納又能因其地形曲為堤防因其磽确預使儲水上游<lb/>
勿積下流勿壅諸經佔佃者毅然使復還其故水患庶<lb/>
乎其少弭<hi>王道隆野史</hi>
夫塘決海昌患在一邑耳往時當事諸賢顧役及外郡<lb/>
<pb n="KR2k0034_WYG_017-10a"/>
者何哉亦以地脈相因其利害之所闗甚大也蓋海寧<lb/>
於吳為陲於越為首地形最髙故境内麻涇洛塘長水<lb/>
塘諸水皆從北流一從東北由松<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>趨滬瀆江入海一<lb/>
從正北過吳江趨白茅港入江俗因指吳江塔巔與長<lb/>
安壩址相並則海寧之地髙於他郡邑其辨甚明故海<lb/>
寜之海一決注彼諸處如建瓴然嘉湖蘇松之民其不<lb/>
胥為魚鼈者幾希矣然則障海昌者亦所以障列郡塘<lb/>
之修廢其有闗於東南利害甚切<hi>姚善海塘考</hi>
<pb n="KR2k0034_WYG_017-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳興備志卷十七<lb/>
</p>
<p>
</p>
  </div>
</body>
</text>
</TEI>
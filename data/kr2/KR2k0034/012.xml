<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷十二</head>
    <p>
<pb n="KR2k0034_WYG_012-1a"/>
欽定四庫全書<lb/>
　吳興偹志卷十二　　　　明　董斯張　撰<lb/>
　　人物徴第五之五<lb/>
倪偁字文舉號綺川居士南渡時居東林登紹興進士<lb/>
任承議郎太常年五十二卒贈少師所著有綺川集十<lb/>
五卷子恕愿思並登進士第<lb/>
　恕字行甫淮東撫幹愿字添甫知建平恕子祖淳字<lb/>
　子孟亦登進士<hi>東林山志</hi>
<pb n="KR2k0034_WYG_012-1b"/>
倪思字正甫試禮部侍郎兼直學士院韓侂胄先以書<lb/>
致殷勤曰國事如此一世人望豈專以潔已為賢哉思<lb/>
報曰但恐方拙不能狥時好耳遂入見論言路不通自<lb/>
吕祖儉謫徙而朝士不敢輸忠自吕祖泰編竄而布衣<lb/>
不敢極説又言蘇師旦賘巨萬當戮皇甫斌李爽秦世<lb/>
輔潰将皆罪大罰輕又士大夫寡亷恥有列拜門要稱<lb/>
門生不足甚至于㤙父者侂胄大怒思既退謂侂胄曰<lb/>
公明有餘而聰不足堂中剖决如流此明有餘為蘇師<lb/>
<pb n="KR2k0034_WYG_012-2a"/>
旦䝉蔽此聰不足也周筠與師旦並為奸利師旦己敗<lb/>
筠尚在人言平章騎虎不下之勢此李林甫楊國忠晚<lb/>
節也侂胄悚然曰聞所未聞司諫毛憲劾思予祠侂胄<lb/>
殛除權兵部尚書兼侍讀求對言大權方歸所當防㣲<lb/>
一有干預端倪必且仍蹈覆轍侂胄雖誅而人言猶有<lb/>
未靖者盖以樞臣猶兼宫賔不時宣召宰執宜同班同<lb/>
對樞臣亦當逺權以息外議樞臣謂史彌逺也金人求<lb/>
侂胄函首命廷集議思謂有傷國體既與金講解中書<lb/>
<pb n="KR2k0034_WYG_012-2b"/>
議表賀有以和成為二府功欲遷秩者思執不可乃止<lb/>
尋以忤彌逺求去以寳謨閣直學士知福州彌逺拜右<lb/>
丞相陳晦草制用昆命元龜語思嘆曰董賢為大司馬<lb/>
冊文有允執厥中一言蕭咸以為堯禪舜之文長老見<lb/>
之莫不心懼今制詞所引此舜禹揖遜也有如蕭咸者<lb/>
讀之得不大駭乎乃上省牘請貼改麻制下分析彌逺<lb/>
遂除晦殿中侍御史即劾思藩臣僣論麻制鐫職而罷<lb/>
思性剛介不茍合嘗言與其為有瑕執政寜為無瑕從<lb/>
<pb n="KR2k0034_WYG_012-3a"/>
官故慶元嘉定之間屡召屢出名重天下<hi>宋史</hi>
思子祖仁字子榮通判南劍州祖禮字子簡知金谿縣<lb/>
祖智字子大監丹徒縣事祖信字子誠充福建幹辨公<lb/>
事祖義字子由思次子知無錫縣編吳興分類詩集三<lb/>
十卷<hi>東林山志</hi>
倪祖常字子武思第六子有學行淳熈中中慱學宏詞<lb/>
科嘉定壬午四月自毘陵易守徽州先州民困于和糴<lb/>
郡計二萬斛强無為有人所勿堪祖常惻然加念屡牘<lb/>
<pb n="KR2k0034_WYG_012-3b"/>
申省事得寝凡興利除害去灾致順甃通道之衢廣賑<lb/>
乏之廩創嘉賔之館新明刑之宇宣布令條而民興行<lb/>
誼出入阡陌而農務耕桑教化所闗悉意奉行有古循<lb/>
良之風治最上聞士民茹德累官朝散大夫華文殿脩<lb/>
撰兼禮部侍郎<hi>東林山志</hi>
沈偕字君與號太清子東老之子登進士厯左宣德郎<lb/>
終知池州宣德縣<lb/>
　東老沈氏之老自謂也湖人因以名之其子偕作詩<lb/>
<pb n="KR2k0034_WYG_012-4a"/>
　有可觀者<hi>東坡題東老菴詩集</hi>
沈友直字伯益偕之子以太學上舎中賢良方正孝亷<lb/>
等科政和中賜第授潁昌府教授教道有方執經席下<lb/>
成就才能者甚衆考課為諸路最子長卿<lb/>
沈脩字誠中東老曽孫賢而才雖貧有守挺挺得祖風<lb/>
<hi>上</hi>
沈長卿字文伯霅川人乾道改元信州判官編西漢總<lb/>
類二十六卷<hi>趙希弁郡齋讀書志别記</hi>
<pb n="KR2k0034_WYG_012-4b"/>
沈清臣字正卿烏程人紹興丁丑進士因上書極論諌<lb/>
官不當用歸正人語侵時宰貶封州放還隠居城南號<lb/>
晦巖剏書屋以来四方學者召入遷至皇子嘉王府翊<lb/>
善丐祠即所居治圃築亭掲閣目曰潜溪多所諷詠後<lb/>
以秘閣脩撰終于家<hi>西吳里語</hi>
　沈清臣紹興末知封州政尚簡易一介不取風節凜<lb/>
　然人望而畏之謂不媿其名云<hi>廣東志</hi>
　淳熈十六年二月庚寅詔中書舎人羅㸃具可為臺<lb/>
<pb n="KR2k0034_WYG_012-5a"/>
　諌者㸃以葉適沈清臣等八人上之<hi>宋史</hi>
沈度字公雅德清人紹興間令餘干政有三善田無廢<lb/>
土市無閒居獄犴無宿繋民謳歌之以考功郎中除直<lb/>
秘閣知平江府乾道二年七月召赴行在上曰甲申之<lb/>
嵗委卿守吳門未㡬治行昭著果如朕所料可謂得人<lb/>
又詢吳中嵗事如何具以豐穰對上曰二年以来水澇<lb/>
軫憂惟恐懼修省以百姓為念耳度奏臣初到郡水歉<lb/>
艱食荷陛下捐四萬石馬料以賑濟全活甚衆上曰正<lb/>
<pb n="KR2k0034_WYG_012-5b"/>
賴良守措置漢宣帝所謂與我共理者其惟良二千石<lb/>
乎即以為中書門下省檢正諸房公事四年又以直龍<lb/>
圖閣知建寕府是時朱子在崇安為屬吏創立社倉均<lb/>
糴偹貸度乃以錢六萬緡助其役倉成民賴之朱子為<lb/>
記其事又知臨安府仕終兵部尚書<hi>范成大吳郡志王鏊姑蘇志及維揚</hi>
<hi>志</hi>
　衢按驂鸞錄謂過德清徃過公雅考室而揚志謂為<lb/>
　播曽孫不知遷在何時錄又謂公雅素𫝊過庭所教<lb/>
<pb n="KR2k0034_WYG_012-6a"/>
　常有知止易足之説不知指何人宋史傳銖錫而不<lb/>
　傳公雅何也<lb/>
劉坦之字平子吳興人淳熈初知歙縣勤于催科撫字<lb/>
之任作知縣廳壁記慶元二年六月以朝請大夫知台<lb/>
州三年十二月除河北路提舉常平茶塩<hi>徽州志赤城舊志天台詩</hi>
<hi>續集</hi>
嘉定二年正月丁巳章良能自御史中丞除中大夫同<lb/>
知樞宻院事六年四月丙子章良能除參知政事<lb/>
<pb n="KR2k0034_WYG_012-6b"/>
章文莊少好雅潔性滑稽居一室必汛掃巧飾陳設琴<lb/>
書或譏其無逺志一日大書素屏曰陳蕃不事一室而<lb/>
欲掃除天下吾知其無能為矣識者知不凡後居兩制<lb/>
登政地<hi>齊東野語</hi>
章文莊公以右史直禁林時宇文挺臣紹節為司諌指<lb/>
公為謝深甫丞相之黨出知温陵既而公入為言官遍<lb/>
厯三院為中執法時挺臣以京湖宣撫使知江陵府入<lb/>
覲除端明殿學士挺臣懐前日之疑不敢拜文莊識其<lb/>
<pb n="KR2k0034_WYG_012-7a"/>
意乃抗疏言公論出一時之見豈敢以報私憾乞趣紹<lb/>
節就職未幾公亦登政地<hi>上</hi>
章文莊參政與其兄宗卿雖世家五馬而清貧自若少<lb/>
依鄉校與沈丞相該之家學相連章日過其門沈氏少年<lb/>
與客坐于廳事時方嚴冬二章衣掩脛沈哂之曰此人<lb/>
㑹着及時衣客儆之曰二章才學鄉曲所推不可忽也<lb/>
章亦㣲聞之既而兄弟聨登第駸駸通顯沈氏之屋適<lb/>
有出售者宗卿首賈之以居焉<hi>癸辛雜識</hi>
<pb n="KR2k0034_WYG_012-7b"/>
良能字達之吳興人即癸辛雜識中所謂章參政文莊<lb/>
公也城南有嘉林園良能宋史不為立傳兄良肱字翼<lb/>
之亦舉進士厯宗卿攷宋史呂午傳有浙東提舉章良<lb/>
朋者當亦文莊羣從耶良能子叔㳟倅襄州見齊東野<lb/>
語良朋為施宿壻適康侯以冩本癸辛雜識見示多㑹<lb/>
稽商氏刻本所未載者得此一條快甚<hi>詳瑣徵</hi>
良能吳興人史傳靡可攷無弁陽老人書幾與草同腐<lb/>
矣著述之不可已如是張按宋史史彌逺初革韓侂胄<lb/>
<pb n="KR2k0034_WYG_012-8a"/>
之政召還正人良能與樓鑰婁機同執政當亦一時佳<lb/>
士史家不為立傳何也<lb/>
章良朋字益之慶元三年為旌德尉嘉定中為慶元刺<lb/>
史兼權沿海制置使司公事時留吕午在幕海波未平<lb/>
問策安在午亷知調軍出海粮盡即還軍獲㓂物官盡<lb/>
拘收乃與制置司幹官施一飛議糧盡再給不許擅還<lb/>
賊舟所有悉以給軍海道遂清紹定元年三月以朝奉<lb/>
大夫直寳謨閣知平江府七月致仕<hi>見宋史寜國寜波姑蘇三志</hi>
<pb n="KR2k0034_WYG_012-8b"/>
　談鑰與文莊兄弟同于淳熈時登第而文莊又為周<lb/>
　宻外大父其為湖人無疑矣括紀亦列之選舉豈其<lb/>
　先本括人自其父駒来湖耶駒紹興十八年進士見<lb/>
　考亭登科錄為寜海尉上虞令見臨海紹興兩志良<lb/>
　肱嘉定間福建轉運司判官見八閩通志江西提刑<lb/>
　見海亭四六知臨安府見杭志<hi>元衢</hi>
趙時逄遯可為贑州守贑妓朱雲楚警慧知書趙嘗㑹<lb/>
客果實有炮栗趙指之曰栗破縫黄見坐客屬對皆莫<lb/>
<pb n="KR2k0034_WYG_012-9a"/>
能楚輙曰妾有對取席間藕片以進曰藕㫁露絲飛趙<lb/>
大竒之<hi>贑州志注漢東人當是寄貫</hi>
　時逢宗室孝光間知仁和縣<hi>杭州府志</hi>
蔣南金字汝貴德清人淳熈八年登第嘉定中知容州<lb/>
興學校立貢院在任三年日以教養為事未嘗有逸豫<lb/>
游樂之好<hi>梧州志</hi>
俞徴字子清汝尚𤣥孫以清介自持所至有治聲為刑<lb/>
部侍郎丐休除寳謨閣待制放意泉石創圃于南門之<lb/>
<pb n="KR2k0034_WYG_012-9b"/>
外去城二里許與小浮玉山相對號曰無塵時以扁舟<lb/>
徃来飲酒賦詩自樂焉<hi>談志</hi>
　吾鄉前軰俞且軒侍郎善墨戯竹石為人寳重然人<lb/>
　知其能畫而不知其為人因書其概于此侍郎名徴<lb/>
　因伯祖閣學字居易恩入仕中刑法科短小精悍清<lb/>
　淡簡約樂易無崕㟁而居官守正不阿其為福建檢<lb/>
　法陳丞相帥三山治盗過嚴一日驅數十囚欲投諸<lb/>
　海徴白其長曰朝廷有憲部而郡國無憲臺可乎力<lb/>
<pb n="KR2k0034_WYG_012-10a"/>
　爭之因命閲實遂為區别戮者黥者各若干陳始怒<lb/>
　而後喜其有守悉從之且薦以京秩為刑部郎日有<lb/>
　鄉豪素以侠稱為時所畏殺人諉其奴獄上駁之請<lb/>
　自鞫豪因得其直光宗壯之即日除大理少卿然竟<lb/>
　為豪擠去又常徳有舟稍程亮殺廵檢宋正國一家<lb/>
　十二口累嵗始獲乃在寜廟登極赦前吏受其賂欲<lb/>
　出之徴奏援太祖廟戮范義超故事以為殺人于異<lb/>
　代既更開國大霈猶有所不赦况亮乎于是遂正典<lb/>
<pb n="KR2k0034_WYG_012-10b"/>
　刑後權刑部侍郎以待制致仕家居十年乃終年七<lb/>
　十八且軒其自號也俞氏自退翁起家七十而納祿<lb/>
　至徴凡五人且皆享髙年有園池琴書歌舞之樂鄉<lb/>
　曲榮之後余得竹石二紙于故家葉如黍米亦竒潤<lb/>
　自成一家上題印居易戱作盖閣學俟所為也因知<lb/>
　子清戯墨有所自来此亦人所未知者因表而出之<lb/>
　<hi>齊東野語</hi>
沈詵字宜之以大父與求廕補京秩鎖廳賜出身紹熈<lb/>
<pb n="KR2k0034_WYG_012-11a"/>
初光宗嗣位厯官左右司直轉運兩浙本路舊無試闈<lb/>
詵于抱城北隅列屋三百楹嵗减官錢甚夥奏蠲德清<lb/>
税務錢二萬四千緡初至漕額才十八萬緡去之日至<lb/>
六十餘萬進太府卿榜所居曰歸来開禧中謁告家居<lb/>
已十年矣召起歸班時韓侂胄議大舉詵論中興與創<lb/>
業不同今以所當保之基兾不可必之功宜審所䖏莫<lb/>
若偹修以觀變臺臣謂其動摇國論予祠去更化初召<lb/>
除刑部侍郎遷户部尚書<hi>德清誌</hi>
<pb n="KR2k0034_WYG_012-11b"/>
　沈詵淳熈間知臨江軍嘗買民坵以廣貢院又翻刻<lb/>
　二劉春秋傳權衡意林于郡學宫<hi>臨江府志</hi>
葛公謙問文康公孫也魁然重厚古君子宦情世故皆<lb/>
應以無心文采外著深契禪悦終倅毘陵葛名郯<hi>清波雜志詳白</hi>
<hi>法志郯吳興人</hi>
葛郛淳熈間知興化軍事<hi>八閩通志</hi>
　郛淳熈七年以朝奉郎通判潤州<hi>鎭江府志</hi>
葛邲字楚輔吳興人髙祖宻至邲五世登科第大父勝<lb/>
<pb n="KR2k0034_WYG_012-12a"/>
仲至邲三世掌詞命邲少警敏以廕為上元丞登第除<lb/>
國子博士輪對論州縣受納及鬻爵之弊又論征𣙜嵗<lb/>
増之害上召令條陳邲以六事對皆切中時弊除侍御<lb/>
史論救荒三事累遷給事中除刑部尚書邲為東宫僚<lb/>
屬八年孝宗書安遇二字以賜又出梅花詩命邲屬和<lb/>
眷遇甚渥光宗受禪除參知政事又除知樞宻院事紹<lb/>
熈四年拜左丞相專守祖宗法度薦進人物博采公論<lb/>
惟恐其不聞之嘗曰十二時中莫欺自己其實踐如此<lb/>
<pb n="KR2k0034_WYG_012-12b"/>
贈少師諡文定<hi>宋史</hi>
　寳慶二年三月戊寅建昭勲崇德閣趙普曹彬薛居<lb/>
　正石熈載潘羙李沆王旦李繼隆王曽吕夷簡曹瑋<lb/>
　韓琦曽公亮富弼司馬光韓忠彦吕頥浩趙鼎韓世<lb/>
　忠張浚陳康伯史浩葛邲後益以趙汝愚凡二十四<lb/>
　人皆圖形其上<hi>通鑑</hi>
沈介字德和德清人厯中書舎人以次對知平江召歸<lb/>
上疏甚剴切偹言敵必為患明年敵犯兩淮乃以兵部<lb/>
<pb n="KR2k0034_WYG_012-13a"/>
尚書為荆湖制置及再知郡上諭以平江輔郡極難其<lb/>
人知卿政事特加遴選當為朕撫恤百姓均財節用使<lb/>
恩威並施為佳如常平錢米以偹㓙荒訓兵令精不必<lb/>
増補至于兵噐亦令堅緻其眷遇如此<lb/>
　沈介紹興二十七年十二月以左朝散郎知台州為<lb/>
　政有聲雨暘禱輙應<hi>赤城舊志</hi>
　黄中字通老副沈介使金還累遷權禮部侍郎中之<lb/>
　初還也言金治汴宫必徙居見廹宜早為計上矍然<lb/>
<pb n="KR2k0034_WYG_012-13b"/>
　宰相顧謂中曰沈介歸殊不聞此何耶居數日中白<lb/>
　宰相請以妄言待罪湯思退怒語侵中已乃除介吏<lb/>
　部侍郎徙中以補其䖏<hi>宋史</hi>
　沈介乾道四年以顯謨閣學士守信郡前此趙師嚴<lb/>
　在任時州兵嘗欲援往例有所求不獲遂聚謀亂後<lb/>
　雖散府庫以撫之復反側不安介代至誅首領二人<lb/>
　餘皆安堵嵗饑賑貸有方民得不死是嵗六月移知<lb/>
　溧州去之日老稚扶擕行數十里涕泣不能舎<hi>廣信府志</hi>
<pb n="KR2k0034_WYG_012-14a"/>
　王正功為荆湖轉運主管時尚書沈公介為帥尤簡<lb/>
　貴威重裁决無敢輙經外臺者理或未安君改之不<lb/>
　疑沈公更加儆異不以為忤也沈公更薦之又為延<lb/>
　譽<hi>樓攻媿王止功墓志</hi>
　公知紹興十二年貢舉考博學宏詞科得洪遵沈介<lb/>
　洪适以所試制詞進讀上曰是洪皓子耶父在逺能<lb/>
　自立此忠義報也遂以遵為秘書省正字介适並為<lb/>
　勅令所刪定官自中興以来詞科登選即入館自是<lb/>
<pb n="KR2k0034_WYG_012-14b"/>
　科始<hi>程克俊家𫝊</hi>
吳興沈文炳堯夫有聲國學養親不仕嘗作論語解周<lb/>
必大序之<hi>平園續槀</hi>
李元吉湖州人淳祐間知福清頗以師儒自任為人仁<lb/>
明峭直不可干以私始視事毎日二百餘状未期月惟<lb/>
三狀時劍建盗起他䖏隅官練兵盡激其變獨福清晏<lb/>
然監司亦不之責嘗曰吾為政惟容吏軰一二人故一<lb/>
時雁鶩棄逐殆盡易簀之際惟以憫雨恤刑為念對妻<lb/>
<pb n="KR2k0034_WYG_012-15a"/>
子無私語<hi>八閩通志</hi>
章謙亨字牧叔吳興人紹定間知鉛山為政寛平人號<lb/>
為佛家置像而祀焉其興養學士禦盗安民禮賢表俗<lb/>
蠲賦救荒之績邑人勒之章巖識不忘云<hi>鉛書</hi>
　謙亨于嘉定十七年知泰興縣見維揚志嘉熈三年<lb/>
　朝請大夫直秘閣浙東提刑兼知衢州<hi>見衢志</hi>
章爕嘉泰四年浙東提刑開禧二年知紹興府劉宰任<lb/>
浙東判官時有謝章倉爕舉改官啟<hi>劉漫塘集</hi>
<pb n="KR2k0034_WYG_012-15b"/>
　朝廷與金人約和金人約函致韓侂胄首詔令臺諌<lb/>
　侍從兩省雜議黄疇若與章爕等奏乞梟首然後函<lb/>
　送敵國人譏其有失國體<hi>宋史</hi>
朱應元字見則厯監察御史崇政殿説書首劾時宰去<lb/>
之後為丁大全所忌被論左遷復除監察御史升右文<lb/>
殿侍講㑹星變賈似道當國衆畏縮莫敢言應元極陳<lb/>
時政以起居舎人斥歸<hi>安吉志</hi>
周頡字元吉厯左右司郎中直龍圗閣福建轉運使有<lb/>
<pb n="KR2k0034_WYG_012-16a"/>
適菴集百卷與楊萬里程大昌洪邁諸賢倡酬詩二卷<lb/>
<hi>安吉志</hi>
　紹興四年鄭丙以正奉大夫致仕時史丞相浩沈詹<lb/>
　事樞右司郎中周頡與丙皆同年進士退休于二浙<lb/>
　詩筒倡酬人競傳之<hi>周必大鄭丙神道碑</hi>
周祐字子受自長城徙居武康以春秋登進士第沉静<lb/>
寡交不事表暴恬熈若布素無仕進心丞相留正葛邲<lb/>
以文行薦于朝除諸王宫教授以疾力辭累敦促赴闕<lb/>
<pb n="KR2k0034_WYG_012-16b"/>
卒不就<hi>両浙名賢錄</hi>
朱焕文字實甫弱冠有聲胄監時馬碧梧為相擇壻于<lb/>
六舘得焕文曰可妻也以其女歸之初署廸功郎後以<lb/>
湖州教授致仕屬文敏麗尤善詩有北山藁若干卷<hi>安吉</hi>
<hi>志</hi>
朱天鍚歸安人父喪哭泣廬墓三年有司聞于朝旌之<lb/>
<hi>歸安志</hi>
錢几字君慿號圃翁游心儒術學有源委為一鄉士夫<lb/>
<pb n="KR2k0034_WYG_012-17a"/>
冠冕徴辟不起凡邑士之登科者第其榜籍為圗以奨<lb/>
勵後學尤長于詩有云上若溪頭老圃家一瓢沉醉是<lb/>
生涯之句著詩集三卷<hi>臧衍長興志</hi>
陳晦字自明中童子科繼中博學宏詞科仕至刑部侍<lb/>
郎兼中書舎人有文集三十卷<lb/>
陳璧字君玉一字起度官至大理寺丞知泰州撰本縣<lb/>
廟學瑞芝記見存刻石著詩文一百卷<hi>並上</hi>
朱震字震之號坦齋㓜頴異從父官青陽晦菴先生一<lb/>
<pb n="KR2k0034_WYG_012-17b"/>
見竒之比長受教于袁潔齋之門義理精洽一日友人<lb/>
與論持敬震曰只須言存誠論顔子未達一間曰體以<lb/>
心其間自見嵗晩笑傲林泉燈夕里人招之勿徃謝以<lb/>
詩曰賴有半牕知已月已多一㸃讀書燈聞者傳誦<hi>安吉</hi>
<hi>志震有益泉集三十卷</hi>
趙善養字浩然居武康十九嵗登進士再中法科官至<lb/>
朝奉大夫子汝成汝忱俱登第<hi>勞志</hi>
　趙浩然宋宗室德昭之後博學能詩為人倜儻一時<lb/>
<pb n="KR2k0034_WYG_012-18a"/>
　豪傑多與之遊舉授春坊授經郎嘗與大都文衡出<lb/>
　判吉州有善政<hi>長興志</hi>
趙彦博字富文居武康之上陌太宗八世孫登進士第<lb/>
守郡持節俱以能稱遷工部侍郎子賛夫孫時逢俱登<lb/>
第<hi>勞志</hi>
　閔康侯云南渡以来太宗後尚有人也思陵舎本宗<lb/>
　而登秀邸何耶或云天命有在<lb/>
趙伉夫字尊道霅川人開禧乙丑知上髙縣内腴而外<lb/>
<pb n="KR2k0034_WYG_012-18b"/>
瘠政尚慈恕不忍横歛民懐愛之目為趙佛子踰年政<lb/>
成事理入為樞宻院承㫖官至浙東提刑<hi>江西通志上髙志</hi>
陳振孫字伯玉安吉人藏書數千卷各為解題讐勘精<lb/>
覈鄱陽馬端臨多採其語成書提舉浙西舉行萬户停<lb/>
廢醋庫邦人德之管攝興化篆折獄平允時皆服其得<lb/>
法之意焉<hi>姑蘇志參癸辛雜識文獻通攷</hi>
朱泰湖州人家貧鬻薪養母嘗適數十里外易甘㫖一<lb/>
日雞初鳴入山及明憇于山足遇虎搏攖負之而去泰<lb/>
<pb n="KR2k0034_WYG_012-19a"/>
已瞑眩行百餘歩忽稍醒厲聲曰虎為暴食我所恨母<lb/>
無托爾虎忽棄泰于地走不顧如人疾驅狀泰匍匐而<lb/>
歸母扶持以泣泰無恙里人目為朱虎殘<hi>宋史新編</hi>
王圭字君玉范成大外孫也父邁字德逺安吉人依妻<lb/>
家以居登進士終通判太平州圭于父卒忍貧力學孝<lb/>
于其母嘉定十年登第主松陽簿以才幹就升為令行<lb/>
經界井井有條至今版繪其式制行于天下為經界者<lb/>
凖則後知常州入為司封郎終朝散大夫自號静觀有<lb/>
<pb n="KR2k0034_WYG_012-19b"/>
文集十卷其居官亷家無餘貲死無以斂子敏學強學<lb/>
俱以圭廕厯任亦以亷謹聞<hi>姑蘇志</hi>
程覃字㑹元文簡公季子提舉両浙常平茶塩權沿海<lb/>
制置司事嘉定六年蒞任以東錢湖它山堰灌溉甚溥<lb/>
每患湮圮始置田租以所收嵗給浚導者撥錢及田造<lb/>
噐服以勸學蠲海錯果蓏之征以惠民凡公府廨舎城<lb/>
郭戎噐倉塲橋道以至鄉飲噐具纎悉畢偹人服其整<lb/>
十年知臨安府紹定四年知紹興府終司農卿集英殿<lb/>
<pb n="KR2k0034_WYG_012-20a"/>
修撰兄凖知慶元府阜通判廬州<hi>徽杭寜紹四志白獺髄</hi>
周俌字正甫安吉人寳祐四年知新昌縣事剛正明敏<lb/>
不畏強禦時丁大全引用汙吏預令州縣上供俌舉手<lb/>
誓天曰俌頭可㫁决不為新昌開此例上命督責益急<lb/>
俌持之愈確當時咸以頑令目之其後他州縣被害積<lb/>
五六年不已而新昌以俌故獨免云秩滿攝監察御史<lb/>
忌者諷臺臣劾去公論惜之<hi>紹興府志</hi>
芮立言嘉泰初知邵武軍事為治清亷明决<hi>八閩志</hi>
<pb n="KR2k0034_WYG_012-20b"/>
芮及言字子及嘉泰三年知上髙縣政事精勤容貌嚴<lb/>
厲一縣憚之號為小監司嘗書所坐屏後少飲酒加餐<lb/>
飯勤出廨公事辦蒞官四年終始如一<hi>上</hi>
壺徴字慎之雲巖令德之六世孫也嘉定間為舒州通<lb/>
判致仕歸濟王竑愛幸之王為史彌逺所害徴同死焉<lb/>
見西山廣記曽捨粟五百石以濟鎮人<hi>烏青志</hi>
吳淵字道夫嘉定中第進士差浙東制置使司幹辦公<lb/>
事丁父憂詔以前職起復力辭勿許再辭且貽書政府<lb/>
<pb n="KR2k0034_WYG_012-21a"/>
曰冒哀求榮平生大節掃地矣他日何以事君時史嵩<lb/>
之方起復或曰得無碍時宰乎淵勿顧詔從之厯江西<lb/>
安撫使㑹嵗大祲講行荒政全活者百萬人復知鎮江<lb/>
平江兼浙西両淮發運使嵗亦大祲因淵全活者又百<lb/>
餘萬人進沿江制置使三郡屯田使朝廷付淵以光豐<lb/>
蘄黄之事凡剏司空山燕家山金剛臺等大砦三小砦<lb/>
二十有一團丁壯立隊伍無事則耕有警則禦詔以淵<lb/>
興利除害封金陵郡公累官參知政事卒贈少師謚莊<lb/>
<pb n="KR2k0034_WYG_012-21b"/>
敏淵有才畧迄濟事功所至興學養士然政尚嚴酷好<lb/>
興羅織之獄籍入豪横故時有蜈蚣之謡其弟潜亦數<lb/>
諫止之所著易解及退菴文集奏議<hi>徽州府志</hi>
吳潜字毅夫淵弟也舉進士第一厯左丞相許國公元<lb/>
兵渡江攻鄂州别將由大理下交趾破廣西湖南諸郡<lb/>
潜奏今鄂渚被兵湖南擾動推原禍根良由近年奸臣<lb/>
僉士設為虚議迷國誤軍其禍一二年而逾酷附和逢<lb/>
迎媕阿諂媚積至于大不靖臣年将七十捐軀致命所<lb/>
<pb n="KR2k0034_WYG_012-22a"/>
不敢辭所深痛者臣交任之日上流之兵已踰黄漢廣<lb/>
右之兵己蹈賔栁謂臣壊天下之事亦可哀己又論國<lb/>
家安危治亂之原盖自近年公道晦蝕私意横流仁賢<lb/>
空虚名節䘮敗忠嘉絶響諛佞成風天怒而陛下不知<lb/>
人怨而陛下不察稔成兵戈之禍積為宗社之憂乞令<lb/>
大全致仕沈炎等與祠不報屬将立度宗為太子潜宻<lb/>
奏云臣無彌逺之材忠王無陛下之福帝怒竟以炎論<lb/>
劾落職尋責授化州團練使循州安置潜預知死日語<lb/>
<pb n="KR2k0034_WYG_012-22b"/>
人曰吾将逝矣夜必大雷風已而果然至四鼓開霽撰<lb/>
遺表作詩頌端坐而逝景定三年五月也德祐初贈少<lb/>
師<hi>宋史</hi>
　吳淵吳潜皆生長德清非流寓也潜死時焚青詞以<lb/>
　告天為詩曰夫子曵杖逍遙曽子易簀兢戰聖賢樂<lb/>
　天知命吳子中庸一線又曰生在湖州新市鎮死在<lb/>
　循州貢院中一塲雜劇也好笑来時無物去時空<hi>德清</hi>
　<hi>新志</hi>
<pb n="KR2k0034_WYG_012-23a"/>
吳璞字禹珉號覺軒許國公長子登淳祐四年進士第<lb/>
授校書郎除嘉興府通判添沿江鎮撫使信賞必罰将<lb/>
士用命大敗元人兵于泗州及知鎮江治城導隍嚴于<lb/>
守偹邉患永息寳祐六年除吏部尚書掌左選與丁大<lb/>
全不協嘆曰吾不能為梁成大吕惠卿遂抗章丐閒文<lb/>
天祥稱其有揚休山立之韵日光玊潔之襟<hi>德清新志</hi>
屠瓉字元卿好讀書潔行舉明經當理度時國事日舛<lb/>
于是托空門終身不仕别號有髪僧云<hi>浙直分署紀事本末</hi>
<pb n="KR2k0034_WYG_012-23b"/>
沈平字東臯烏程人雅好文鄭清之吳潜皆與之游薦<lb/>
于朝欲官之皆以疾辭不赴人稱為沈䖏士云當時里<lb/>
中碑刻多出其手所著東臯遺槀若干卷烏青記四卷<lb/>
行于世<hi>烏青志</hi>
趙與訔字仲父秀安僖王四世孫以父廕調饒州司户<lb/>
參軍厯户部侍郎東平劉震孫曰與訔于時為循吏于<lb/>
朝為名臣于國為信厚公族世以為知言子孟頔孟頒<lb/>
孟碩孟頌孟頖孟顥孟頫孟籲皆顯貴<hi>歸安志</hi>
<pb n="KR2k0034_WYG_012-24a"/>
常楙字長孺武康人厯兩浙轉運使修築海塩海宴塘<lb/>
既而以集英殿修撰知平江府值旱故事郡守合得緡<lb/>
錢十五萬楙悉以為民食軍餉助捐苖九萬税十三萬<lb/>
版張十六萬又蠲新苗二萬八千大寛公稅之力飛蝗<lb/>
幾入境疾風飄入太湖節浮費修守庫既代有送還事<lb/>
例自給吏卒外餘金萬楮悉不受吏驚曰人言常侍郎<lb/>
不愛錢果然改浙東安撫使<hi>姑蘇志</hi>
　常楙浙東安撫使值水灾捐萬楮以賑之又以諸暨<lb/>
<pb n="KR2k0034_WYG_012-24b"/>
　被水尤甚給二萬楮付縣折運民食不至乏絶民各<lb/>
　祀于家會稽山隂死者暴露與貧無以為殮者造棺<lb/>
　以給之召為刑部侍郎平反偽獄全活甚衆<hi>浙江通志</hi>
宋時丁氏世家吳興之安吉名曄者慶元丙辰進士官<lb/>
中大夫太府少卿總領淮東軍馬錢糧生嘉定癸未進<lb/>
士朝奉郎淮東制置大使司幹辦公事伯虎伯虎生儒<lb/>
林郎浙西提舉常平茶鹽司幹辦公事應復應復為昭<lb/>
慶軍節度掌書記王囦金壻王之婦則贈朝散郎義烏<lb/>
<pb n="KR2k0034_WYG_012-25a"/>
黄伯信女也伯信子朝請大夫夢炎孫承節郎堮堮以<lb/>
疾廢夢炎以應復第四子後之製名曰鑄沿恩補将仕<lb/>
郎宋亡丁氏家落鑄迎應復及其兄将仕郎仁以歸侍<lb/>
飬終身嵗時為位以祭惟謹後鑄子文獻公溍貴贈堮<lb/>
嘉議大夫禮部尚書輕車都尉追封江夏郡侯封鑄從<lb/>
仕郎温州路樂清縣尹累贈中奉大夫江浙等䖏行中<lb/>
書省參知政事追封江夏郡公<hi>黄溍先考墓志銘後記參栁貫危素宋濓二狀</hi>
<hi>一碑</hi>
<pb n="KR2k0034_WYG_012-25b"/>
　衢按二丁登第不見湖志而見杭志豈文獻妄書先<lb/>
　世土著而諸集參互不足㩀哉宋時無寄貫之禁如<lb/>
　朱繹之端常父子本雲間人而用湖州貫莫汲葛邰<lb/>
　萬介本湖人而用開封䖏州貫可類推矣夫姚元之<lb/>
　為唐相系自武康溍為元學士系自安吉雖世有逺<lb/>
　近而功業文章不相上下且俱謚文獻為余與遐周<lb/>
　得之真一竒也若溍本氏丁迨貴而不請復僅拳拳<lb/>
　于墓中之石尤徴其厚云<lb/>
<pb n="KR2k0034_WYG_012-26a"/>
牟巘字獻甫子才子也巘善為文一門父子自為師友<lb/>
討論經學以義理相切磨于諸經皆有成説惟五經音<lb/>
攷盛行于世<lb/>
　巘大理少卿按戴表元牟氏壽席詩序先生還㑹稽<lb/>
　使者節則巘當晩宋嘗守越矣<lb/>
壺弢字怡樂號萬菊居士烏程人同安主簿嘉㑹之五<lb/>
世孫也㓜以孝弟稱及長不樂仕進居鄉里工詩詞有<lb/>
樵雲集集中稱宋謙之或曰無名氏曰宋者不忘本也<lb/>
<pb n="KR2k0034_WYG_012-26b"/>
曰無名氏者恥成名也其詞曰壺山居士未老心先懶<lb/>
壺山寓姓未老心先懶寓不仕意也又曰身在玊壺邉<lb/>
曰梅瘦玊壺中皆此意也龍泉章三益之師他門人之<lb/>
顯者以百計有怡樂墓志檇李項襄毅乃渠孫守正之<lb/>
徒事見襄毅詞林中<hi>烏青志</hi>
顔旒字景義烏程人舉泰定四年進士官至江西行省<lb/>
員外郎有能聲抽簮後日與文人墨士唱和林泉以終<lb/>
壽考晩年號竹雲怡老有歸閒集<hi>上</hi>
<pb n="KR2k0034_WYG_012-27a"/>
牟應龍字伯成巘子也應龍幼警敏過人日記數千言<lb/>
文章有渾厚之氣應龍當以世賞補京官盡讓諸從弟<lb/>
擢咸淳進士第時賈似道當國自擬伊周謂馬廷鸞曰<lb/>
君故與清忠游其孫幸見之當䖏以高第應龍拒之不<lb/>
見及對策具言上下内外之情不通國勢危急之狀考<lb/>
官不敢寘上第調光州定城尉應龍曰昔吾祖對策以<lb/>
直言忤史彌遠得洪雅尉今固當爾無媿也沿海制置<lb/>
司辟為屬以疾辭不仕而宋亡矣故相留夢炎事世祖<lb/>
<pb n="KR2k0034_WYG_012-27b"/>
為吏部尚書以書招之曰茍至翰林可得也應龍不答<lb/>
<hi>元史</hi>
　清忠公以國學博士言時政忤時宰鄭清之去國抵<lb/>
　吳興寓第而先生生清忠公喜字先生曰翁歸先生<lb/>
　子必遠必大必達必勝必昌<hi>虞集牟公墓志</hi>
吳惟信字仲孚號菊潭湖州人寓居嘉定白鶴村以詩<lb/>
鳴宋季吳老儒糜先生<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>弇諸父也記問該洽九經註<lb/>
䟽悉能成誦然垂老不預貢籍見惟信詩亟稱之一日<lb/>
<pb n="KR2k0034_WYG_012-28a"/>
遇之塗叩以近作惟信誦一絶云白髪傷春又一年閒<lb/>
將心事卜金錢梨花瘦盡東風懶商畧平生到杜鵑糜<lb/>
不覺下拜曰子真謫仙人也老夫毎欲效顰則漢高祖<lb/>
唐太宗追逐不少置矣<hi>齊東野語</hi>
　寳祐間李知孝為言官與曽極有隙摘極咏春詩為<lb/>
　謗訕押歸聼讀江湖以詩為諱者數年其後史衛王<lb/>
　之子宅之壻趙汝祺喜談詩引至黄中吳仲孚諸人<lb/>
　于是詩道復興矣<hi>上</hi>
<pb n="KR2k0034_WYG_012-28b"/>
俞善道退翁之後從吳興徙華亭樂高尚不令子孫進<lb/>
取四世孫顯始教子允應制成進士墓在佘山李至剛<lb/>
銘少師姚廣孝題詩曰聚土成邱馬鬛封墓前木拱氣<lb/>
蔥蘢九原不作應無憾嵗有佳兒為掃松<hi>松江新志</hi>
趙孟頫入見世祖神采煥發世祖顧之喜使坐時方立<lb/>
尚書省命孟頫草詔頒天下帝覧之喜曰得朕心之所<lb/>
欲言矣他日行東御墻外道險孟頫馬跌堕河僧格聞<lb/>
之言于帝移築御墻稍西二丈許孟頫自念乆在上側<lb/>
<pb n="KR2k0034_WYG_012-29a"/>
必為人忌力請補外出同知濟南路總管府事㑹修世<lb/>
祖實錄召還京師以翰林侍讀學士撰定祀南郊祝文<lb/>
又有㫖書金字藏經初孟頫以程鉅夫薦起家為郎及<lb/>
鉅夫為翰林承㫖致仕去孟頫代之先拜其門而後入<lb/>
院人以為衣冠盛事至元二年追封魏國公謚文敏所<lb/>
著有尚書注琴原樂原得律呂不傳之妙詩文清䆳竒<lb/>
逸篆籒分𨽻眞行草書冠絶古今天竺有僧數萬里来<lb/>
求其書歸國中寳之其畫山水木石花竹人馬尤精緻<lb/>
<pb n="KR2k0034_WYG_012-29b"/>
<hi>元史</hi>
　僧格者西僧善巴國師弟子黠而横言興利口津津<lb/>
　涎流元主深喜之與楊總統請毁宋故郊廟以為寺<lb/>
　與總管府判官宋絜矩請徙宋宗室居江南者實京<lb/>
　師天下騷然當是時天下大權盡歸于僧格相安圖<lb/>
　不能禁御時理筭天下錢榖已徴者數百萬未徴者<lb/>
　尚數千萬民不聊生逃山林發兵捕之以稱亂㑹星<lb/>
　變集賢學士孟頫因諤爾根薩里入奏請蠲除庻天<lb/>
<pb n="KR2k0034_WYG_012-30a"/>
　變可彌從之詔草已畢僧格怒曰此必非帝意孟頫<lb/>
　曰凡錢榖可得徴者業盡徴之矣其未徴者必貧窮<lb/>
　無頼及是時除之他日言者倘以失陷歸尚書獨不<lb/>
　為丞相累耶僧格乃黙然聼之民以少蘇㑹元主宴<lb/>
　居孟頫侍上問葉李留夢炎優劣孟頫對曰夢炎臣<lb/>
　父執其人厚重篤自信好謀能㫁有大臣器葉李所<lb/>
　讀之書臣皆讀之其所知所能臣皆知之能之帝曰<lb/>
　汝以夢炎賢于李耶夢炎宋狀元丞相當賈似道誤<lb/>
<pb n="KR2k0034_WYG_012-30b"/>
　國㒺上依阿取容李布衣乃伏闕上其罪此賢于夢<lb/>
　炎遠矣孟頫退謂奉御薩里曰適上論賈似道悞國<lb/>
　責夢炎不言今僧格罪甚于似道而我等不言他日<lb/>
　何以辭其責然我遠臣言必不聼上所親信無踰公<lb/>
　公必勉之仁者之事也薩里奮曰信知言必死不死<lb/>
　不足以報國㑹元主畋郭北薩里乗間具言之元主<lb/>
　怒謂詆毁大臣命衛士披其頰口鼻血湧出委地上<lb/>
　少蘇復呼問辨愈力曰臣與僧格故無仇所以力數<lb/>
<pb n="KR2k0034_WYG_012-31a"/>
　其罪不顧身者為國家耳茍畏上怒而不言則禍亂<lb/>
　何極既而大臣有助其言者上悟遂誅僧格後薩里<lb/>
　論及斯事嘆曰使我有萬世名者子昻之力也<hi>函史參歐</hi>
　<hi>陽𤣥神道碑</hi>
　元世祖蕆事南郊他學士撰祝冊有云章亥復生不<lb/>
　足以歩有元之幅員又云謹以太祖聖武皇帝正東<lb/>
　南之位公曰天子父事天子誇疆里于其父不可且<lb/>
　公不為禮乎禮太祖東向居中子孫在左者南向故<lb/>
<pb n="KR2k0034_WYG_012-31b"/>
　稱昭在右者北向故稱穆若南郊之位上帝南面太<lb/>
　祖自宜西向故事第稱配天作主公不用何也其人<lb/>
　謝服從所刋定皇太后命學士擬改降福宫名同列擬<lb/>
　光被公擬光天或曰光天出陳後主詩不祥公曰帝<lb/>
　光天之下出虞書何謂不祥各書所擬進後竟用光<lb/>
　天<hi>歐陽𤣥神道碑</hi>
趙孟頖字景魯吳興人以簽書高郵軍判官廳公事未<lb/>
仕宋歸于元宦情素薄浮沉里閭不求仕進日以翰墨<lb/>
<pb n="KR2k0034_WYG_012-32a"/>
為娛書九經一過細字謹楷人傳以為玩喜與名僧㳺<lb/>
書蓮華華嚴楞嚴圓覺金剛諸經皆數過明忩净几焚<lb/>
香㵸茗四時花草婆娑愛賞欣然自得<hi>松雪齋集</hi>
趙雍字仲穆孟頫之子善書畫名重當世廕授海州知<lb/>
州在官期年後除集賢待制湖州路總管<hi>淮安志</hi>
　雍有二子鳯麟鳯字允文麟字彦徽<lb/>
　趙仲穆善書畫嘗任淮南知州有一玊帯時亷訪某<lb/>
　卒欲得之不從竟以是衊之而罷其職至正中被召<lb/>
<pb n="KR2k0034_WYG_012-32b"/>
　入朝㫖下淮安取徃来案牘焚之仕至翰林待制晩<lb/>
　年典郡<hi>農田餘話</hi>
趙奕字仲光號西齋晩居吳興與崑山顧仲瑛交仲瑛<lb/>
稱其為人有王孫風度而無綺紈故習文敏三子長亮<lb/>
次仲穆仲光其季也<hi>上</hi>
唐棣字子華歸安人從名儒善觧悟章句兼習繪畫舉<lb/>
筆有法趙文敏一見竒之出入門下嘗以詩通郡守馬<lb/>
煦煦與語合未幾煦擢秋官挟之至都進薦仁宗詔繪<lb/>
<pb n="KR2k0034_WYG_012-33a"/>
嘉禧殿御屏稱㫖待詔集賢院遷嘉興路照磨至正五<lb/>
年除休寜縣尹時承平乆為政者習于貪鄙廢事且賦<lb/>
稅不均詭名應户雜其間棣一覈而正之及重新縣學<lb/>
等事見范滙虞集于文傳王譜四記世號唐休寜進奉<lb/>
議大夫吳江州知州致仕後起福建行省僉事而已矣<lb/>
年六十九著休寜藁虞為序味外味藁董為序皆傳于<lb/>
世<hi>勞志休寜志張来儀墓碣</hi>
王方叔字壯猷與子昻善其先自盱眙徙吳興故推其<lb/>
<pb n="KR2k0034_WYG_012-33b"/>
所自題其詩編云第一山人文集<hi>松雪齋集</hi>
王子中武康人居喪廬墓詔表其門閭<hi>元史</hi>
　子中字居正元人少好學有詩名無仕進意柯敬仲<lb/>
　虞卲菴皆相善多唱酬有掛蓑吟三卷行于世<lb/>
張復亨字剛父烏程人力學博聞仕至泰州同知時與<lb/>
趙子昻牟應龍蕭子中陳無逸陳仲信姚式錢選皆能<lb/>
詩號吳興八俊虞邵菴嘗稱唐人之後惟吳興八俊可<lb/>
繼其音<hi>勞志</hi>
<pb n="KR2k0034_WYG_012-34a"/>
姚式字子敬歸安人學于敖繼翁浙西平章高彦敬薦<lb/>
式與鄧文原陳康祖倪淵皆為儒官<hi>勞志</hi>
　趙子昻嘗謂人曰姚子敬天資高爽相見令人怒不<lb/>
　見令人思又贈詩云吾愛子姚子風流如晋人白眼<lb/>
　視四海清言無一塵其為子昻敬畏如此<hi>研北雜志</hi>
陳康祖字無逸嗜詩剡源戴表元評其詩為氷蠶火布<lb/>
煤脱垢燼翛然而潔云<hi>剡源集</hi>
　予友鄧善之張仲實陳無逸皆英爽之士其言語文<lb/>
<pb n="KR2k0034_WYG_012-34b"/>
　字足以雄一時<hi>松雪齋集</hi>
陳繹曽字伯敷康祖子為人雖口吃而精敏異常諸經<lb/>
注䟽皆能成誦文詞汪洋浩博其氣藹如也與脩遼史<lb/>
官至國子助教論者謂與陳旅相伯仲云<hi>元史參研北雜志歐陽圭</hi>
<hi>齋戴剡源兩集</hi>
周宻宋季為國局嘗祠蜡充奉禮部郎兼太祝終義烏<lb/>
令<hi>癸辛雜識參書繪寳鑑宻詳掌故</hi>
宇文公諒字子貞其先成都人父挺祖徙吳興厯同知<lb/>
<pb n="KR2k0034_WYG_012-35a"/>
餘姚州事夏不雨公諒出禱輙應嵗以有年民頌之以<lb/>
為别駕雨攝㑹稽縣申明寃滯所活者衆省檄察實松<lb/>
江海塗田公諒以潮汐不常後必貽患請一概免科省<lb/>
臣從之遷髙郵府推官未幾除國子助教日與諸生辨<lb/>
析六經六舘之士資其陶甄者徃徃出為名臣調應奉<lb/>
翰林文字同知制誥兼國史院編脩官以病得告後召<lb/>
為國子監丞除江浙儒學提舉改僉嶺南亷訪司事<hi>元史</hi>
凌懋翁字師德安吉人厯嘉興路總管<hi>勞志</hi>
<pb n="KR2k0034_WYG_012-35b"/>
郯韶字九成吳興人能詩清麗温重沈子厚亦郡人通<lb/>
史善為詩㳺于樂府<hi>鐡崖集</hi>
程郇字晋甫公許孫少有至行能文官婺源知州民懷<lb/>
其德致仕歸老植五栁于庭扁曰栁軒有栁退藁十卷<lb/>
<hi>勞志</hi>
許德彰篤志于學自號潜齋累辟不起<hi>苕霅野史</hi>
黄溍字晋卿本姓丁世居吳興祖應復浙西提舉曽祖<lb/>
伯虎髙祖曄俱進士其父鑄育于義烏之黄母童氏夢<lb/>
<pb n="KR2k0034_WYG_012-36a"/>
大星墜于懷有娠二十四月始生溍元祐二年進士厯<lb/>
知制誥兼國史院編修官累翰林院學士兼經筵官追<lb/>
封江夏郡公謚文獻溍天資介特在州縣惟以清白為<lb/>
治月俸不給毎鬻産以佐其費及升朝行挺立無所附<lb/>
足不登鉅公勢人之門君子稱其有清風高節如氷壺<lb/>
玊尺纎塵勿汙然剛少容觸物或弦急雷霆若未易涯<lb/>
涘一旋踵間煦若陽春溍之學博極天下之書而約之<lb/>
于至精剖析經史疑難及古今因革制度名物之屬旁<lb/>
<pb n="KR2k0034_WYG_012-36b"/>
引曲証多先儒所未發文辭布置謹嚴援㩀精切俯仰<lb/>
雍容不大聲色譬之澄湖不波一碧萬頃魚鱉蛟龍潜<lb/>
伏而淵然之光自不可犯所著有日損齋槀二十三卷<lb/>
義烏志七卷筆記一卷<hi>元史</hi>
　黄溍為文章如澄湖不波一碧萬頃凡朝廷大詔令<lb/>
　多出其手京師人呼為璽口學士<hi>李材觧酲語</hi>
　晋卿早年為湖州長興吏因簿書被箠乃棄吏發憤<lb/>
　讀書登乙卯進士第為世名儒<hi>農田餘話</hi>
<pb n="KR2k0034_WYG_012-37a"/>
牟應奎字文甫吳興人子才之孫為黄巖州判官有著<lb/>
政<hi>黄巖志</hi>
魯琪琳烏程人為人古樸忠實詩文雄壯不樂仕進沈<lb/>
原昭求詩法因詩示之云三百五篇風雅頌世人能讀<lb/>
少人觀吟哦須得自情性雕琢返愁夭肺肝春草池塘<lb/>
中造化梅花香影外波瀾熟參熟究工夫到始信仙凡<lb/>
共一丹<hi>西吳里語吳興絶唱集</hi>
史台孫吳興人厯江閩兩帥幕<hi>詳藝文</hi>
<pb n="KR2k0034_WYG_012-37b"/>
沈國祥歸安人天性仁孝篤志好修少㳺學浦江師事<lb/>
吳淵頴為髙弟掲徯斯知其名㑹詔脩三史薦為纂修<lb/>
官不就隠居武康之仙臺山築一堂名曰逍遥堂優㳺<lb/>
樂道以終其身<hi>沈氏譜</hi>
蔣必勝字質甫號容齋長興人教授高郵池州厯慶元<lb/>
主簿至元丁亥創東湖書院捐田𨽻之至治辛酉必勝<lb/>
弟居仁白有司轉聞于中書得書院額益以田二百四<lb/>
畆祀事無闕至元乙邜蔣克明復輟田百畆歸之由是<lb/>
<pb n="KR2k0034_WYG_012-38a"/>
稱義門蔣氏云<hi>楊亷夫東湖書院記</hi>
史博字約之南潯人博極羣書尤䆳于易時元世祖求<lb/>
南人欲用之逺近交辟皆不就<hi>雲汀筆談</hi>
金文質號聼雪翁性豪蕩力學好吟善恢諧隠居不仕<lb/>
<hi>長興志</hi>
劉鑄字季冶長興人性素剛鯁淹貫經史㓜孤鞠于伯<lb/>
氏比長報以父禮李潜稱為純德士平生交㳺多名流<lb/>
讀書天竺山從學者百餘人母死廬于墓側孝心篤至<lb/>
<pb n="KR2k0034_WYG_012-38b"/>
有仕族欲妻以女鑄曰吾窶子而得仕族女必不肯提<lb/>
甕出汲以修婦道井臼之責鑄委之耶竟謝却之既歿<lb/>
鄉人追悼為之流涕著有燕石編傳家<hi>萬姓統譜</hi>
陳潤祖東遷人宋參知政事存之孫以道德文章開發<lb/>
後進若太平尉趙彦恭松江教授倪子逺徽州推官吳<lb/>
本立衢州推官張安國皆其門人也潤祖中延祐甲寅<lb/>
浙江鄉舉第一仕至崑山同知孫曰鑾曰禮承家學有<lb/>
詩名著于時<hi>烏程新志</hi>
<pb n="KR2k0034_WYG_012-39a"/>
朱爃字山甫其先吉安人祖宋進士父力修嘗館甥烏<lb/>
程王氏因為烏程人嶸篤學苦志元祐甲寅浙江鄉舉<lb/>
乙邜張起巖榜進士任長洲縣丞<hi>上</hi>
徐飬素號素庵居士德清人縝宻寡言笑切劘經史至<lb/>
老無倦仕元為翰林直學士與虞集同朝友善家居種<lb/>
德樂施名其堂曰積善未嘗挟富貴以驕人宋濓嘗有<lb/>
䟦積善堂記後<hi>麻溪徐氏譜</hi>
劉仲仁字彦德晩號曲肱道人讀書務實踐為詩文不<lb/>
<pb n="KR2k0034_WYG_012-39b"/>
事藻飾旁通堪輿之術善畫山水人物得之者寳之在<lb/>
稠人中嗤嗤不肯出一語中年折其肱遂以為號人皆<lb/>
惜其不果為世用仲仁不加戚則曰生余者天成余者<lb/>
天曲余肱者天緣世而寜余生者天余何憾夫天其能<lb/>
脱畧世慮如此<hi>臧衍長興志</hi>
談文禮德清人居邑南甫五齡父蚤世即知哀痛號泣<lb/>
累日夜不休母潘氏矢節撫之賴以成立毎伏臘享祀<lb/>
必思慕哭泣成禮又念母劬勞搆奉萱堂朝夕供甘㫖<lb/>
<pb n="KR2k0034_WYG_012-40a"/>
以營色飬母亡居喪幾毁邑人閻仲彬繪圖名公題咏<lb/>
盈帙鄉里稱純孝博學能詩人勸之仕文禮不屑隠居<lb/>
終身<hi>德清新志</hi>
章同字克明又字元文號横塘<hi>邱吉吳興絶唱集</hi>
韓友直字伯清號静退老人又號介石<hi>吳興絶唱集</hi>
邱輔仁字友文歸安人少不樂華靡五經百氏悉究其<lb/>
歸元季張氏偽平章潘元明使人召之輔仁遁至洪武<lb/>
初始歸<lb/>
<pb n="KR2k0034_WYG_012-40b"/>
張安國字世昌烏程人少有才名仕元為衢州路推官<lb/>
子溥字伯源國初授北平檢校永樂中累遷文華殿大<lb/>
學士<hi>勞志</hi>
　張按嘉興志載世昌石縣尹善政碑云浙間宰令之<lb/>
　賢必以嘉興石君為首余昔居霅上固稔聞之又閔<lb/>
　氏譜載至順間崇順菴蘭若記亦世昌筆則世昌乃<lb/>
　其名也<lb/>
張文蔚字楙實吳興人工文章嘗為楊參謀誄參謀名<lb/>
<pb n="KR2k0034_WYG_012-41a"/>
椿死于張士誠之難<hi>見吳匏庵志</hi>
錢鼒字德鉉吳興人從楊亷夫讀書雲間一堂如破舟<lb/>
啜菽飲水力學不怠以古文辭名洪武癸丑冬舉明經<lb/>
任國子學錄<hi>松江新志</hi>
嚴應雷烏程人當元末擁素封之貲孝行内篤仁恩外<lb/>
浃脱守臣之家難周故官之廩餼拯溺觧厄惟日不足<lb/>
子震直官至工部尚書<hi>流芳錄</hi>
　<lb/>
<pb n="KR2k0034_WYG_012-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳興偹志卷十二<lb/>
</p>
<p>
</p>
  </div>
</body>
</text>
</TEI>
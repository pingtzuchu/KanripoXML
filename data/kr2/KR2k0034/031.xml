<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興備志卷三十一</head>
    <p>
<pb n="KR2k0034_WYG_031-1a"/>
欽定四庫全書<lb/>
　吳興備志卷三十一　　　明　董斯張　撰<lb/>
　　詭徴第二十五之二<lb/>
芮曄初任仁和尉長河堰有龍王廟每祭則有小蛇出<lb/>
或上香爐或飲於杯往來者謹事之堰嵗數壊人以為<lb/>
龍所為芮疲於修築之役一日焚香設奠蛇果出爐上<lb/>
芮端笏數之曰有功於民者乃得祀龍廟食於此未嘗<lb/>
有功而嵗數壊堰勞民之力為罪多矣無功有罪於國<lb/>
<pb n="KR2k0034_WYG_031-1b"/>
法當殺即舉笏斬之應手碎是夕宿於近地疾風甚雨<lb/>
大木盡㧞土人大恐而芮處之自若後卒為名臣云<hi>齊東</hi>
<hi>野語</hi>
太湖漁者陸氏子舉網得蠏如斗大以<graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>剪其網皆斷<lb/>
陸怒欲烹之其侣老於漁者曰不可吾聞龜蟹之殊𩔖<lb/>
甚者必江湖之使也烹之不祥乃釋之蟹至水横行里<lb/>
許方沒<hi>陸肱蟹譜</hi>
嗣秀王伯圭為安僖卜宅兆銜哀走數百里惟烏程之<lb/>
<pb n="KR2k0034_WYG_031-2a"/>
菁山最佳卜之而吉然念力不能致徘徊其處一叟忽<lb/>
前曰官豈姓趙而欲求葬地乎王矍然曰汝何以知之<lb/>
叟曰嘗夢神告我矣指所卜之地以售今寢園是<hi>樓鑰崇靖</hi>
<hi>憲王行狀</hi>
淳熈間烏鎮西利濟院有道人祝道誠者頗有行誼死<lb/>
之日見夢於鎮人黄岩縣縣丞顧元龍曰我當為公之<lb/>
子但公無家眷於此吾故托生黄岩民項氏家元龍夢<lb/>
覺甚竒之翌日訪之民有項氏婦果於是夜産一男産<lb/>
<pb n="KR2k0034_WYG_031-2b"/>
婦將就褥時亦夢一神人謂曰所生者非汝子當為顧<lb/>
縣丞嗣於是元龍遂收項氏子為己子以其生於岩邑<lb/>
故名之曰岩及元龍任滿歸其徒又夢神謂曰爾師明<lb/>
日未時歸可至通河橋相候其徒如期而往遇元龍元<lb/>
龍因道其事岩生之日即道誠之死期也岩後仕至禮<lb/>
部尚書<hi>烏青志</hi>
淳熈中有錢三翁者衣衲茹素脅不沾席者五十年俗<lb/>
呼布衲翁時徳清建阜安橋屬主其事一夕謂其徒曰<lb/>
<pb n="KR2k0034_WYG_031-3a"/>
翌朝有餽醬謹視之明日果有青坡村民獻醬二甕探<lb/>
之得銀二笏以充橋費人異其前知常摩挲橋曰此可<lb/>
過五百年寳慶丁亥秋震風凌雨民廬寺觀多壊此橋<lb/>
屹然中流片石不摇<hi>齊東野語</hi>
長興縣有老嫗採桑次被虎啣入深谷中不傷之其虎<lb/>
就將蹲自旦至午嫗告曰某之年邁莫有宿業否今困<lb/>
於此又不食乞大聖念之呼虎為大聖虎遂伸一脚於<lb/>
嫗前看之有一竹籖在爪下嫗曰莫要去耶虎掉尾㸃<lb/>
<pb n="KR2k0034_WYG_031-3b"/>
頭似相感之狀嫗乃為㧞之虎迅躍數四却啣之舊所<lb/>
並無損至夜置一鹿於門首去<hi>葆光錄</hi>
太湖之間村民耕耘之暇多事網釣以甘口腹獨沈文<lb/>
寳家全家好善用錢買所獲之禽魚放焉衆笑其癡沈<lb/>
獨為喜後值疫疾人有夢見疫鬼執旗一束自相語曰<lb/>
除沈家放生外餘排門並可挿旗其居民三百餘家皆<lb/>
染疾死者過半獨沈全家獲免後享髙夀而卒<hi>好生錄</hi>
劉誠意伯温元時常館於歸安花城沈氏每夜有妖化<lb/>
<pb n="KR2k0034_WYG_031-4a"/>
一女子來就之劉知其妖紿曰汝欲為夫婦必擇日具<lb/>
酒乃可耳因與訂期劉謂其徒曰今日有客來可具酒<lb/>
肴待之然其人踪跡甚竒勿窺瞷至夜妖果至劉與共<lb/>
酌強之痛飲妖醉先就枕酣睡口中吐出一物精光耀<lb/>
室内劉取而吞之妖驚覺泣曰我養此丹己八百年矣<lb/>
欲得子精氣成上仙耳今為子所食子必為王者師我<lb/>
逝矣然我與子有恩明日可至某所吊我劉次日依其<lb/>
言往焉有一雉死於草莽間劉為瘞之劉自是神智倍<lb/>
<pb n="KR2k0034_WYG_031-4b"/>
常後果佐太祖髙皇帝定天下焉<hi>西吳里語</hi>
慈感寺前橋曰湖音水清澈有蚌浮水面吐珠人皆見<lb/>
之每風雨即有蛟龍來攫永樂中夏忠靖治水至湖宿<lb/>
寺中夜有神黒衣白裏率一美女來見公不為動徐訴<lb/>
曰久窟於此嵗被隣豪欲奪吾女若得大人一字為鎮<lb/>
彼即懾服不敢動公書一詩與之中有蚌傾心之句神<lb/>
拜領而去未幾公至吳淞江有金甲神來訴曰聘一隣<lb/>
女已久無頼賺大人手筆抵塞不肯嫁請改判公張目<lb/>
<pb n="KR2k0034_WYG_031-5a"/>
視之金甲神甚怖冉冉而退公因悟曰是矣慈感蚌珠<lb/>
之仇也牒於海神次日大風雨震電有一蛟死於錢溪<lb/>
之北文皇方有偵卒報知及還朝問狀對曰此皆陛下<lb/>
威徳百神効靈聽命臣何敢與上甚悦楊文貞請錄付<lb/>
史館上不許萬厯己亥余游太和至荆州文貞六代孫<lb/>
現為兵使者對余言如此<hi>湧幢小品</hi>
　忠靖全聨貝葉曉翻龍側耳珠光夜吐蚌傾心宿寺<lb/>
　詠也<lb/>
<pb n="KR2k0034_WYG_031-5b"/>
吳興唐訓科廣嘗得周公謹所著癸辛雜識見載方回<lb/>
事惡周之薄作一絶句解之其夜夢一丈夫曰吾宋方<lb/>
回也杭人周宻與予有塲屋之隙作書痛謗予何以雪<lb/>
寃二百年後頼有子知我幸終為白之唐唯唯而寤詰<lb/>
旦有人送瀛奎律髓至實虚谷所編也唐曰此殆方君<lb/>
報我耳<hi>祝子志怪錄</hi>
閔莊懿入郡齋讀書東楹忽疾風迅雷大雨如注衣領<lb/>
皆濕移書就西楹未及展誦忽震雷擊碎東楹棟瓦無<lb/>
<pb n="KR2k0034_WYG_031-6a"/>
一遺者公獲無恙天順癸未公赴㑹試文塲恍惚若有<lb/>
神助公以早投卷不與難二事皆异之<hi>名世𩔖苑</hi>
成化間差錦衣衛官王瘤子下江南取寳湖有陳姓者<lb/>
家有一鐵笛一室中吹之則一室中蝇蚋俱遁為王取<lb/>
去<hi>西吳里語</hi>
王雨舟名濟湖之烏鎮市人也其父王翁家巨富而性<lb/>
吝無子其家臨市河傍有市橋久廢矣一日有老僧至<lb/>
門以修橋為請怒叱數四其請益堅翁曰汝以市中募<lb/>
<pb n="KR2k0034_WYG_031-6b"/>
縁吾當為主僧不肯必欲翁一力成之不得已而諾焉<lb/>
費之百金成焉仍建亭橋側俾僧居之僧戒律清苦時<lb/>
時與翁徃來笑語甚相得也居且十年時翁側室有姙<lb/>
將就館矣一夕翁夢此僧踉蹌進門徑入閨中翁夢中<lb/>
大怒追逐遂醒而内室啼聲聞矣舉家大喜天明得外<lb/>
報云僧於半夜坐化於亭中翁大驚因命其子曰濟盖<lb/>
取義於橋也雨舟後官横州别駕詞翰俱佳亦無子性<lb/>
坦夷有大度窮極聲色富樂終身與余先君交善此其<lb/>
<pb n="KR2k0034_WYG_031-7a"/>
所自言也<hi>碧里雜存</hi>
湖州凌漢章成化間針術神靈擅名吳浙嘗謂予先子<lb/>
從吾翁曰昔曾於市中見一丐者形軀長大而㓙惡面<lb/>
頰天生一手掌痕有十餘丐者從之既去問於主人主<lb/>
人曰此丐姓聶父聶某原為司務之官因早朝從行吏<lb/>
失擕笏板怒甚掌其面遂仆地死後家居其妻有娠忽<lb/>
一白日見前吏入門徑入其室已而妻生一子掌痕宛<lb/>
然在面父已心知之矣始能言即有報仇之語比長日<lb/>
<pb n="KR2k0034_WYG_031-7b"/>
以殺父為事父謹防之幾被其弑者屢矣夫妻相議逃<lb/>
避竟不知所徃其子遂縱酒色為非將家業費盡而為<lb/>
丐云凌時感其事作詩記之曰平生不信有隂魂丐面<lb/>
而今見掌痕寄與世間君子道莫教結怨種寃根<hi>上</hi>
𢎞治癸丑湖州俞氏敷演棃園飲客酒罷有二青衣持<lb/>
燈至曰吾乃嚴尚書府中召汝今夕演戲隨以白金半<lb/>
錠授之諸優如召從至一大厦雕梁畵棟席間章縫畢<lb/>
集惟飲食殊不可啖主公命云今夕宜演趙盾故事直<lb/>
<pb n="KR2k0034_WYG_031-8a"/>
未許鳴金諸優演罷久之未曉復睡一覺乃一古廟試<lb/>
以白金視之㝠錠也或曰國初嚴尚書舊游地也<hi>西樵野記</hi>
溪亭嚴公謁選銓曹名次已在知縣推官之列但不知<lb/>
何地一夕夢其家僮與其兄之僮同舟䈒泥相爭盖湖<lb/>
人䈒以壅桑地者公急乘一採菱圓木桶浮至其所各<lb/>
量取泥一半而覺比榜出乃袁州府分宜縣也<hi>見聞紀訓</hi>
正徳八年四月二十六日湖州西門外漁人罾内得一<lb/>
魚長三尺許頭似鮎魚黒身大口無鱗似黒鯉魚四足<lb/>
<pb n="KR2k0034_WYG_031-8b"/>
二足近腮二足尾如青蛙之足不知何物自是連日大<lb/>
風雨洪水泛溢十二月初六至二十日湖州大雪約共<lb/>
丈許溪河凍氷厚尺餘人船不能行者半月餘<hi>苕記</hi>
歸安姚石林先生邦材嘉靖壬午鄉薦時先外祖尚未<lb/>
生也夢人謂之曰君與嚴杰同舉進士注意訪求一日<lb/>
探婿届驥村入塾中閲童子籍見先外祖名驚异因撫<lb/>
其首曰我安能待乎後果同登又嘗書夢齋<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>曰火燒<lb/>
狗尾幸在庚戌<hi>梅聽錄</hi>
<pb n="KR2k0034_WYG_031-9a"/>
嘉靖戊子秋南潯鎮有錢珂者其妻産一男六七日而<lb/>
死以火焚之有骨一片不化因共觀之上有宰相二字<lb/>
長半寸有餘字如圖書刻出陽文四圍復有邊欄端楷<lb/>
整齊人人𫝊示<hi>苕記</hi>
虞長孺辛巳嵗就潘公子聘讀書毘山長孺持齋禮梁<lb/>
皇懴衆戀其誠皆來共禮至夜懴本不收但闔户而散<lb/>
比明長公子啓戸先入見五色香雲四合驚呼諸弟共<lb/>
視長孺後入猶見一角未散柱棟露積如凝珠衆共嘗<lb/>
<pb n="KR2k0034_WYG_031-9b"/>
之其味各别長孺所嘗獨淡<hi>快雪堂集</hi>
金龍大王姓謝名緒建祠洪上隆慶間大司空潘季馴<lb/>
督漕河河塞不流司空為文責神河塞如故㑹司空有<lb/>
書史以事過洪天將暮遇五伯擒以見神神坐廟内詰<lb/>
問書史曰若官人胡得無禮河流塞亦天數也豈吾為<lb/>
此厲民為語司空吾已得請於帝河將以某日通矣若<lb/>
掌書不敬當罰書史訴不得受扑去以告司空已而河<lb/>
果以某日通於是司空祗事不敢不䖍<hi>馬元成集</hi>
<pb n="KR2k0034_WYG_031-10a"/>
湖州董尚書潯陽公得姑蘓某家山石髙五丈連巨舟<lb/>
載歸至震澤舟沉堕水中公募善泅者摸石盛在一大<lb/>
石盤止盤可合五人抱公甚駭异命數百人次第皆起<lb/>
之而以石置盤孔毫末凑洽盖即當時以盛石者而某<lb/>
家亦不知其所始<hi>耳談</hi>
餘干李公頥為湖州守前守有卒於官者久而為厲前<lb/>
後太守率避中堂不敢居然無如之何李至處之不疑<lb/>
居數日怪輙出李有所見亟命洒掃一室四圍封䕶極<lb/>
<pb n="KR2k0034_WYG_031-10b"/>
宻止留一户出入乃盛具筵室中招之是日李盛服具<lb/>
賔主禮望空酬對揖讓就坐對飲乆之李忽出戸即隨<lb/>
手反扃以泥塗隙處而以太守印章封之數重嚴戒家<lb/>
人不得開自此終李之世怪不復出<hi>麈餘</hi>
金澤寺側有葉販者嘗遊寺中見一羅漢背有一孔手<lb/>
探之得金字金剛經一卷持之吳門識者曰此松雪真<lb/>
跡也即以二十金買之販者乃悉破羅漢背取之遂成<lb/>
富室忽患痢脱肛蹲踞田畔有猛犬忽來銜其肛拖出<lb/>
<pb n="KR2k0034_WYG_031-11a"/>
腸而死佛亦有靈哉<hi>雲間雜記</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0034_WYG_031-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳興備志卷三十一<lb/>
</p>
<p>
</p>
  </div>
</body>
</text>
</TEI>
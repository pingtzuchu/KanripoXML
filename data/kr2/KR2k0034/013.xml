<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷十三</head>
    <p>
<pb n="KR2k0034_WYG_013-1a"/>
欽定四庫全書<lb/>
　吳興偹志卷十三　　　　明　董斯張　撰<lb/>
　　笄褘徴第六<lb/>
孔氏婦吳興人寡而有子八人皆訓以義方晝畊夜讀<lb/>
漢哀帝時俱為郡守<hi>韋昭吳志下此已載郡志孔姥墩  今出之</hi>
晋吳興孝亷鈕滔母孫氏名瓊富春人能文章<hi>藝文類聚隋經</hi>
<hi>籍志</hi>
潞州沈尚書詢宣宗九載主春闈将欲放榜其母郡君<lb/>
<pb n="KR2k0034_WYG_013-1b"/>
夫人曰吾見近日崔李侍郎皆與宗盟及第似無一家<lb/>
之榜汝叨此事家門之慶也于諸葉中擬放誰也<hi>吳興沈氏</hi>
<hi>相見問葉不問房</hi>詢曰莫先沈光也太夫人曰沈光早有聲價<lb/>
沈擢次之二子科名不必在汝自有他人言之吾以沈<lb/>
儋孤單鮮有知者汝其不愍孰能見哀詢不敢違慈母<lb/>
之命遂放儋第焉光後果升上第擢奏芸閣從事三湘<lb/>
太夫人之朗悟儋亦感激焉<hi>雲溪友議</hi>
宋沈淑霅川沈尚書之女著諧史一卷載貞女烈婦忠<lb/>
<pb n="KR2k0034_WYG_013-2a"/>
僕諸軼事<hi>説郛</hi>
湖州烏墩鎮沈氏婢其鄰里呼為施嬭婆者年六十餘<lb/>
髽兩髻明其尚處子也年二十為沈氏婢㑹大疫主公<lb/>
主母繼亡獨遺二女子十數嵗無旁親可倚為生施即<lb/>
傭㫪旁舎或織草屦與縫紉之事得錢以給二女且教<lb/>
䕶之至于長大擇良為配更為撫抱其子盡力奴事鎮<lb/>
人皆知敬愛之毎大家出遊則假守舎餘物滿前一毫<lb/>
不取也至今尚在<hi>春渚紀聞</hi>
<pb n="KR2k0034_WYG_013-2b"/>
湖州孫畧教授家婢名呂媪者服勤孫氏有年矣性謹<lb/>
樸無他能但常日晨起厨中聚食器潔之聚所棄餘粒<lb/>
間有落溝渠者亦拾取淘濯再于釡中或加五味煮食<lb/>
之未嘗一日廢也年七十餘一日㣲病即告其家人曰<lb/>
為我髠髪著五戒衣吾将去矣家人從之因起以左手<lb/>
結印而化家人遂龕置開元寺觀者餘月了無穢氣而<lb/>
髪漸生因與剃之後一月一剃<hi>上</hi>
　張按范蔚宗傳李次公近世田叔禾傳阿寄施嬭婆<lb/>
<pb n="KR2k0034_WYG_013-3a"/>
　者不可為萬世人臣法哉呂媪拾粒為餐居然有小<lb/>
　物克勤之風至臨行正念蟬脱俗縁與杜黄裳何異<lb/>
　噫此二媪者何可以婢目之<lb/>
魏國夫人管氏諱道昇字仲姬吳興之棲賢山人也夫<lb/>
人天資開朗德言容功靡一不偹翰墨詞章不學而能<lb/>
䖏家事内外整然嵗時奉祖先祭祀非有疾必齋明盛<lb/>
服躬致其嚴夫族有失身于人者必贖出之遇人有不<lb/>
足必周給之無所吝至于待賔客應世務無不中禮合<lb/>
<pb n="KR2k0034_WYG_013-3b"/>
度心信佛法手書金剛經至數十卷<hi>松雪齋集</hi>
　眉公以仲姬為泖上人想未見松雪志耳<lb/>
　　寓公徴第七<lb/>
施延沛國蘄人明五經星官風角家貧嘗詣海塩賃作<lb/>
半路亭以養母時馮敷為督郵至知其賢者下車謝請<lb/>
入亭與飲食脱衣與之餉錢不受後居烏程順帝初就<lb/>
徴厯大鴻臚陽嘉二年八月己巳拜太尉四年四月甲<lb/>
子以選舉事策罷魏黄初中詔曰故漢先賢太尉施延<lb/>
<pb n="KR2k0034_WYG_013-4a"/>
等二十四人並立忠貞之節咸脩清白之行邪佞所讒<lb/>
禍及其身若有遺嗣宜顯舉之又令有司圗像以祀子<lb/>
三崇清河太守咸魏郡太守憲東莱太守皆有異才董<lb/>
卓聞其名将引用之皆潜匿不出憲子良官至尚書今<lb/>
烏程縣西二十四里有延墓<hi>參後漢書蕭廣濟孝子傳海塩安吉二志</hi>
　太尉沛國施延清公潔白進士許國臨難不顧名著<lb/>
　漢朝<hi>陶潜集聖賢羣輔錄</hi>
　黄初詔及延三子已列郡志苐以延為郡人殊誤特<lb/>
<pb n="KR2k0034_WYG_013-4b"/>
　正之<lb/>
王敬𢎞字裕之為宋武諱以字行元嘉三年為尚書僕<lb/>
射闗署文案初不省讀嘗預聼訟上問疑獄敬𢎞不對<lb/>
上變色問左右何故不以訊牒副僕射敬𢎞曰臣乃得<lb/>
訊牒讀之正自不觧上甚不悦六年遷尚書令固讓表<lb/>
求還東上不能奪改授侍中特進左光祿大夫及東歸<lb/>
車駕幸冶亭餞送十二年徴為太子少傅敬𢎞詣都上<lb/>
表固辭不拜東歸上時不豫自力見焉十六年以為左<lb/>
<pb n="KR2k0034_WYG_013-5a"/>
光祿大夫開府儀同三司侍中如故又詣都表辭竟不<lb/>
拜東歸二十三年復申前命復辭敬𢎞形状短小而起<lb/>
坐端方桓𤣥謂之彈碁八勢所居舎亭山林㵎環周<lb/>
偹登臨之美故時人謂之王東山文帝嘗問為政得失<lb/>
對曰天下有道庻人不議上髙其言上嘗使二老婢女<lb/>
戴五條辮著青紋袴襦飾以朱粉女適尚書僕射何尚<lb/>
之弟述之敬𢎞嘗徃何氏㸔女遇尚之不在因寄齋中<lb/>
卧俄頃尚之還敬𢎞使二婦守閤不聼尚之入云正熱<lb/>
<pb n="KR2k0034_WYG_013-5b"/>
不堪相見君可且去尚之于是移于他室敬𢎞性貞正<lb/>
先是徐羡之傅亮當朝不與来徃及致仕隠吳興與子<lb/>
瓉之書深朂以靜退瓉之為五兵尚書未嘗詣一朝貴<lb/>
江湛謂何偃曰王瓉之今便是朝隠瓉之子秀之為尚<lb/>
書又不與王儉欵接三世不事權貴時人稱之後為輔<lb/>
國将軍吳興太守<lb/>
王韶之少有志尚當世詔命表奏輒手自書冩義熈隆<lb/>
安時事大小悉撰錄位瑯琊郎中令韶之家貧好學嘗<lb/>
<pb n="KR2k0034_WYG_013-6a"/>
三日絶粮而執卷不輟家人謂之曰困窮如此何不耕<lb/>
答曰吾嘗自耕耳父偉之為烏程令韶之因居縣境好<lb/>
史籍博渉多聞初為衛将軍謝琰行參軍得父舊書因<lb/>
私撰晋安帝陽秋及成時人謂宜居史職後為吳興太<lb/>
守撰孝傳一卷文集行于世宋廟歌辭韶之所製也<hi>宋史</hi>
隠□在安吉相傳陶𢎞景嘗隠處<hi>勞志</hi>
安吉有梁周𢎞讓故宅𢎞讓之弟𢎞政為安吉縣令𢎞<lb/>
讓結宇中山耽玩文史在縣南三十六里<hi>談志</hi>
<pb n="KR2k0034_WYG_013-6b"/>
駱秘道臨安人梁安成王田曹參軍即駱牙之祖也今<lb/>
長興駱灣有秘道故宅<hi>參陳書長興志</hi>
伏挺字士標平昌安邱人太清中客㳺吳興侯景亂中<lb/>
卒著邇説十卷文集二十卷<hi>梁書</hi>
唐吳珙吳頊吳崧皮光業林昇羅隠何肅韓必居于吳<lb/>
興長城之八座山時號八友<hi>此條載郡志山川類今出之</hi>
　羅隠字昭諌新安人隠本名横凡十上不中第遂更<lb/>
　名少聰敏作詩著文以譏刺為主錢鏐辟為從事朱<lb/>
<pb n="KR2k0034_WYG_013-7a"/>
　温以諫議召不行開平中羅紹威推為叔父表授給<lb/>
　事中所著江東集十卷甲乙集十卷淮海寓言讒書<lb/>
　五卷湘南雜槀吳越掌紀一卷<hi>見吳越偹史文獻通考</hi>
上人生于㑹稽本湯氏子聰察嗜學不肯為凡夫因辭<lb/>
父兄出家號靈徹字源澄從越客嚴維學為詩維卒乃<lb/>
抵吳興居何山與詩僧皎然㳺講益至皎然以書薦于<lb/>
詞人包侍郎佶包得之大喜又以書致于李侍郎紓是<lb/>
時以文章風韵主盟于世者包李以是上人之名由二<lb/>
<pb n="KR2k0034_WYG_013-7b"/>
公而颺如雲得風柯少葉張以文章接才子以禪理恱<lb/>
髙人風儀甚雅談笑多味<hi>權德輿靈徹詩集序</hi>
　初靈徹在吳興居何山與晝公為侣時予方以兩髦<lb/>
　執筆硯陪其吟咏皆曰孺子可教<hi>劉賔客徹上人文集紀</hi>
賀知章一代異人天機卓絶不入名法轍迹而放意縱<lb/>
適超詣縣觧晚年尤縱誕極飲狂肆元和己亥知章已<lb/>
百年矣徃来㑹稽武夷吳興山水間以藥為市民頼以濟<lb/>
<hi>廣川畫䟦詳藝文</hi>
<pb n="KR2k0034_WYG_013-8a"/>
　賀知章字季貞㑹稽永興人自號四明狂客又稱秘<lb/>
　書外監遨逰里巷醉後屬詞動成卷軸文不加㸃咸<lb/>
　有可觀又善草𨽻書好事者供其牋翰毎紙不過數<lb/>
　十字共傳寳之先是神龍中知章與越州賀朝萬齊<lb/>
　融揚州張若虚邢巨潤州包融俱以吳越之士文詞<lb/>
　佼秀名揚于上京朝萬止山隂尉齊融崑山令若虗<lb/>
　兖州兵曹巨監察御史融遇張九齡引為懐州司户<lb/>
　集賢直學士數子人間徃往傳其文獨知章最貴<hi>參兩</hi>
<pb n="KR2k0034_WYG_013-8b"/>
　<hi>唐書</hi>
顧雲大順中制同羊昭業等十人脩史雲至江淮遇高<lb/>
逢休諫議時劉子長僕射清名雅譽光塞搢紳其弟崇<lb/>
望復在中書雲以逢休與子長舊交将造門希致先容<lb/>
逢休許之乆矣雲臨岐請書逢休授之一函甚草創雲<lb/>
㣲有惑因潜啟閲之凡一幅並不言雲但曰羊昭業等<lb/>
擬捋一尺三寸汗脚蹈他燒殘龍尾道懿宗皇帝雖薄<lb/>
德不任被前件人羅織執大政者亦太悠悠雲嘆而已<lb/>
<pb n="KR2k0034_WYG_013-9a"/>
<hi>唐摭言越雲寓吳興見吳  偹史</hi>
　鳯䇿聨筆三卷唐虞部郎中淮南從事秋浦顧雲垂<lb/>
　象撰多以擬古為題盖行卷之文也雲咸通十五年<lb/>
　進士<hi>陳振孫書錄觧題</hi>
郎簡字叔亷臨安人知明州以工部侍郎致仕年八十<lb/>
九贈吏部侍郎簡和易喜賔客號武林居士導引服餌<lb/>
尤好醫術有集騐方行于世<hi>宋史</hi>
　郎簡侍郎慶厯間能吏與杜岐公極相厚善簡長岐<lb/>
<pb n="KR2k0034_WYG_013-9b"/>
　公十餘年以兄事之既老謝事居里中築别館徑山<lb/>
　下善服食得養生之術即徑山澗旁種菖蒲數畆嵗採<lb/>
　以自餌山中人目之菖蒲田<hi>䝉齋筆談</hi>
　張按簡與吳興六老之㑹安吉志亦以為州人與宋<lb/>
　史小乖或由臨安寓苕也其子淑馮京榜進士載郡<lb/>
　志則簡之老于吳興信矣<lb/>
何薳浦城人自號韓青老農夫去非東坡薦為武學博<lb/>
士薳嘗寄居烏墩撰春渚紀聞十卷<hi>書錄觧題</hi>
<pb n="KR2k0034_WYG_013-10a"/>
丹陽集四十二卷後集四十二卷顯謨閣待制江隂葛<lb/>
勝仲魯卿撰洪慶善序其文有所謂絶郭天信拒朱勔<lb/>
慚盛章而怒李彦者盖其平生出䖏之畧也再知湖州<lb/>
後遂家焉<lb/>
盛允升字德常其先建德人父僑直集賢院知越州宦<lb/>
㳺吳興樂其山水因家焉允升資禀端亮力學問喜為<lb/>
文辭采贍蔚有吏能政和二年厯司開封户曹朝廷方<lb/>
考正徴角二聲允升上所著樂書數萬言論辨古樂府<lb/>
<pb n="KR2k0034_WYG_013-10b"/>
以析用中正之法甚悉改儀曹兼大成府製造官燕樂<lb/>
成徽宗命輔臣覆視允升所著精妙厯遷朝請大夫<hi>沈與</hi>
<hi>求盛公行狀</hi>
王升字逸老寓烏戍自號羔羊居士所居有聖采堂得<lb/>
栁軒楼異監鎮時與徃還工草書殊有旭顛轉摺熊度<lb/>
宣和間以草書聖經上進除書錄其書尤為内廷稱賞<lb/>
又兼能畫<hi>書史參攻媿錢惟善飲中八仙歌題䟦</hi>
張嵲字巨山襄陽人宣和三年上舎選中第厯利州路<lb/>
<pb n="KR2k0034_WYG_013-11a"/>
安撫司幹辦公事以母病去官紹興中召對嵲上䟽論<lb/>
邉事召試除秘書省正字再遷著作郎出為福建路轉<lb/>
運判官上疏畧曰古之人君其患有二不在于拒諫在<lb/>
納而不能用不在于不知天下利害在知而不以為意<lb/>
陛下渡江十年矣今皆以為當然而更為迂濶之事此<lb/>
近于納諫而不知用知利害而不知恤也除司勛員外<lb/>
郎金人敗盟上命兩省卿監郎曹各草檄獨取嵲所進<lb/>
者播之四方推中書舎人升實錄院脩撰未幾右正言<lb/>
<pb n="KR2k0034_WYG_013-11b"/>
万俟卨論嵲罷去後起知衢州與祠時方脩好息兵朝<lb/>
廷講稽古禮文之事嵲作中興復古詩以進<hi>宋史武嵲寓居  康</hi>
<hi>見郡志</hi>
　張嵲為司勛郎官金人再取河南秦相皇恐上章引<lb/>
　伊尹善無常主及周任不能者止之文以自觧嵲之<lb/>
　筆也秦德之遂擢脩注掌制而嵲具槀倉卒誤以伊<lb/>
　尹告太甲為告湯及周任之言為孔子自言時秘書<lb/>
　省寓傳法寺有書其門曰周任為孔聖太甲作成湯<lb/>
<pb n="KR2k0034_WYG_013-12a"/>
　秦疑諸館職為之多被逐然嵲亦以荅檜三折肱之<lb/>
　語謂其貳于己未幾亦罷<hi>文獻通考</hi>
王洋字元渤待制資深子亦以省第二名中宣和二年<lb/>
甲科紹興初以右賛善命直徽猷閣厯典三郡所至有<lb/>
異政官太學為博士時秦檜為丞相而直道正辭亦擯<lb/>
勿用晩守鄱陽洪忠宣適自北脱歸人無敢過其居公<lb/>
獨脩答故坐事免去葉少藴嘗為公言劉貢父為漢史<lb/>
詩以為杜詩功曹非復漢蕭何為誤用事信乎公曰高<lb/>
<pb n="KR2k0034_WYG_013-12b"/>
紀蕭何為主吏孟康注曰功曹也王定國猶知之詩史<lb/>
豈悞哉少藴嘆服有東牟集三十卷行于世周丞相益<lb/>
公為之序<hi>嘉定山陽志見洋居德清之石壁山  勞志</hi>
韋嵩岳州人隨宋髙宗南渡尉武康悦故鄣山水之勝因<lb/>
家長興<hi>張東沙故鄣韋氏譜序</hi>
時氏彭城大族渡江而南居吳興者四衍之卒官朝請<lb/>
大夫成都運判子五人雋登進士科傑侃佐行以任入<lb/>
官<hi>張于凱贈時起之序</hi>
<pb n="KR2k0034_WYG_013-13a"/>
胡舜<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>嘗丐祠居吳興之射村子仔遂家苕溪焉<hi>漁隠叢話</hi>
　舜<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>績溪人厯御史中丞廣西經畧以忤秦檜貶洪<lb/>
　元英嘗言舜陟之得人心雖古循吏無以過也仔弟<lb/>
　仰亦為郎官<hi>見談志</hi>
朱勝非自紹興四年九月罷相居湖州嘗就除知本州<lb/>
既而得提舉洞霄宫食祠祿八年寓天聖僧舎杜門却<lb/>
掃留心内典與世事相㤀十四年十二月乙亥卒右廸<lb/>
功郎安誠曽受勝非辟為江西帥屬于佛寺飯僧自撰<lb/>
<pb n="KR2k0034_WYG_013-13b"/>
疏文訕及朝政為郡守所發詔停誠官惠州編管<hi>宋宰輔編</hi>
<hi>年錄</hi>
　秀水閒居錄三卷霅川朱魯公丞相勝非寓宜春時<lb/>
　作秀水者袁州水名也一編之内于南渡諸公行事<lb/>
　貶駁無全人<hi>清波雜志書錄觧題</hi>
曽恊南豐人翰林學士肇孫也年十九以詞賦魁冑監<lb/>
一上不第考古著書有行莊集行于世終朝奉大夫知<lb/>
永州恊始居湖之德清子南仲隆興元年進士知温州<lb/>
<pb n="KR2k0034_WYG_013-14a"/>
有惠政葛文定公邲鎮越以最列除尚書户部郎中充<lb/>
金國正旦國信使將行值憲聖慈烈之䘮授館燕山凡<lb/>
命宴皆請去樂及罷燕射金悉勉從尋為福建轉運副<lb/>
使首亷所部疾苦良愿無擾奸無容欺厯擢刑部侍郎<lb/>
集賢殿脩撰晩年意在簡黙自號覺翁因以名菴好學<lb/>
不倦凡所述作温潤典雅有覺菴集子掄監嘉興府都<lb/>
稅務孫仲良登仕郎<hi>樓攻媿集</hi>
成閔字居仁邢州人靖康初應募捍金兵高宗南渡韓<lb/>
<pb n="KR2k0034_WYG_013-14b"/>
世忠追苖傅及襲烏珠討范汝為皆在戎行積功至保<lb/>
寜軍承宣使紹興二十四年拜慶逺軍節度使超拜太<lb/>
尉主管殿前司公事御史劾之罷太尉婺州居住乾道<lb/>
初聼自便歸湖州<hi>宋史</hi>
李迎字彦将河陽人知湖州歸安縣以外艱不赴厯安<lb/>
撫司機宜寓湖州新市蕭寺中手抄聖賢治心飬性之<lb/>
學時賦詩自樂類成百篇嘗自賛曰三仕三已應緣而<lb/>
止一邱一壑倦逰而歸以子貴累贈中奉大夫子結度<lb/>
<pb n="KR2k0034_WYG_013-15a"/>
支員外郎綰平江參軍綺知如臯縣孫大成青陽尉大<lb/>
雅主太平簿大均興化尉<hi>益公李迎墓志詳藝文</hi>
　濟溪老人遺槀一卷通判明州濟源李迎彦将撰永<lb/>
　嘉周浮沚先生之壻與先大父為襟袂集中有送先<lb/>
　君子越戊子秋試詩首句籍甚人言易已来盖先君<lb/>
　治易故也集序周益公作<hi>書録解題</hi>
李結字元明河陽人迎子也慕元次山之風因以次山<lb/>
自號卜築霅上扁舟夤緣葦間鷗来相從百轉不止名<lb/>
<pb n="KR2k0034_WYG_013-15b"/>
為漁社後以尚書郎奉使全蜀凡六十一郡之官吏數<lb/>
十萬之將士莫不欽受約束乃念舊社不置繪漁社圗<lb/>
周必大序之<lb/>
武康寓客任公紳諫議古之從兄也靖康間失母長齋泣<lb/>
血以求之金人歸河南徒歩走北方奉之以歸孝行上<lb/>
聞擢勅令所刪定官改秩主管官告院母終廬墓事之<lb/>
如生與世相忘乆矣武康令方道訪其家列其高節于<lb/>
朝控懇偹至遂賜紫服聞者欽嘆風化之美<hi>攻媿集</hi>
<pb n="KR2k0034_WYG_013-16a"/>
黄龜年字德邵號竹溪先生福州人葬父于鄞因家焉<lb/>
舉進士為殿中侍御史與諫官劉棐論秦檜檜由是罷<lb/>
至再相龜年寓湖州檜摭其過押囘福州檜死復居鄞<lb/>
<hi>寜波府志參氏族大全</hi>
　龜年永福人累官尚書左司員外郎遷殿中侍御史<lb/>
　㑹王倫来歸龜年劾檜主和悞國併劾檜黨檜與祠<lb/>
　龜年又奏檜厚貎深情矯言偽行上不畏陛下中不<lb/>
　畏大臣下不畏天下之議章凡三上遂禠檜職累遷<lb/>
<pb n="KR2k0034_WYG_013-16b"/>
　中書舎人兼給事中司諫詹大方希檜意論之落職<lb/>
　<hi>宋史</hi>
畢再遇兖州家将也開禧用兵諸将多敗事獨再遇累<lb/>
有功金人認其旗幟即避之屡遷鎮江都統制揚州承<lb/>
宣使驍衛上將軍後致仕居于霅<hi>癸辛雜識</hi>
　再遇字德卿以武信軍節度使致仕贈太師謚忠毅<lb/>
　再遇姿貌雄傑早以拳力聞屬時寝兵無所自見一<lb/>
　旦邉事起諸將望風奔衂再遇遂為名将<hi>宋史</hi>
<pb n="KR2k0034_WYG_013-17a"/>
吏部侍郎萬鍾字元亨家世錢塘自為司農卿時卜宅<lb/>
于安定門横塘<hi>談志</hi>
　衢按杭志孝行傳范鍾字元亨臨安人父居市肆貨<lb/>
　巾幘蓄婢生鍾婢約滿去不復聞鍾浸長讀書取科<lb/>
　第授縣尉常欲訪母無從偶經霅川見渡口茅屋中<lb/>
　嫗單身鬻餅餌甚苦鍾感之詢其往跡皆母事也且<lb/>
　云少傭臨安巾肆中嘗生子今𫝊已入官恐貧賤不<lb/>
　相認故獨勞耳鍾徴其子所生年月日皆與已合鍾<lb/>
<pb n="KR2k0034_WYG_013-17b"/>
　大悲喜即拜認之嫗倉卒未敢當鍾曰阿母無棄兒<lb/>
　也遂具衣迎歸後鍾綰郡符持使節登華要嫗皆及<lb/>
　享其飬意即一人以萬為范字魯魚耳<lb/>
詹體仁字元善浦城人光宗即位累遷太常少卿上以<lb/>
積疑成疾久不過重華宫體仁陛對首陳父子主恩之<lb/>
説孝宗崩體仁率同列抗䟽詣重華宫親臨祥祭辭意<lb/>
懇切寧宗登極天下晏然體仁與諸賢宻賛趙汝愚之<lb/>
力也孝宗将復土體仁言永阜陵地勢卑下非所以妥<lb/>
<pb n="KR2k0034_WYG_013-18a"/>
安神靈與宰相異講除太府卿尋直龍圖閣知福州言<lb/>
者竟以前論山陵事罷之退居霅川日以經史自娛人<lb/>
莫窺其際真德秀早從其㳺嘗問居官蒞民之法體仁<lb/>
曰盡心平心而已盡心則無愧平心則無偏世服其確<lb/>
論<hi>宋史</hi>
吳柔勝字勝之宣州人登進士第調都昌簿丞相趙汝<lb/>
愚知其賢差主嘉興府學教授將寘之館閣㑹汝愚去<lb/>
御史湯碩劾為汝愚黨且主朱熹之學不可官師儒自<lb/>
<pb n="KR2k0034_WYG_013-18b"/>
是閒居十餘年嘉定初主管刑部架閣文字遷國子正<lb/>
業柔勝始以朱熹四書與諸生誦習伊洛之學晦而復<lb/>
明遷太學博士又遷司農寺丞出知隨州収土豪孟宗<lb/>
政扈再興𨽻帳下後皆為名将除京西提刑領州如故<lb/>
改湖北運判兼知鄂州改知太平州終秘閣修撰奉祠<lb/>
卒謚正肅二子淵潜各有傳<hi>宋史</hi>
　柔勝紹興初占籍新市繼娶右正言沈濬女生淵潜<lb/>
　沈應升云<lb/>
<pb n="KR2k0034_WYG_013-19a"/>
程大昌字泰之休寧人自宦㳺去鄉里樂吳興山水之<lb/>
勝而卜居焉累遷權吏部尚書謚文簡<hi>宋史周益公集</hi>
　癸辛襍識云程文簡尚書園在城東宅後又云河口<lb/>
　程氏園文簡别業藏書數萬卷作樓貯之<lb/>
北海集二卷北海王嵎季夷撰淳熈間名士寓居吳興<lb/>
陸務觀與之厚善三子甲田申皆登進士擅名<hi>文獻通考</hi>
李龏字和父菏澤人家吳興三滙之交效元白為歌詩<lb/>
不樂仕進年登髦期自銘其墓云孰生予孰死予自不<lb/>
<pb n="KR2k0034_WYG_013-19b"/>
知為文之徒詩之徒<hi>佩楚軒客談</hi>
　李龏字和父號雪林有潄石吟行于世<hi>瀛奎律髄</hi>
吳興林憲字景思少從其父宦遊天台因留蕭寓焉初<lb/>
賀參政允中竒其才妻以女孫而不取奩田貧甚為詩<lb/>
學韋蘇州淳熈五年尤延之為作雪巢記又為雪巢小<lb/>
集序柔櫓晩湖上寒燈深樹中汲井延晩花推忩數新<lb/>
竹延之謂唐人之精者不是過<hi>上</hi>
　雪巢小集三卷東魯林憲景思撰初寓吳興從徐度<lb/>
<pb n="KR2k0034_WYG_013-20a"/>
　敦立㳺後為賀參政允中子忱孫壻寓臨安其人髙<lb/>
　尚詩清澹古句尤佳殆逼陶謝梁溪尤延之誠齋楊<lb/>
　廷秀皆為之序且為雪巢賦及記余為南城其子㳺<lb/>
　謁至邑以家集見示愛而錄之及守天台則板行乆<lb/>
　矣視所錄本稍多然其暮年詩似不逮其初徃往以<lb/>
　貧為累不能不衰索也<hi>書錄觧題</hi>
李心傳字㣲之隆州人道傳兄也心傳閉户著書魏了<lb/>
翁等二十三人交薦寳慶二年以布衣詔為史館校勘<lb/>
<pb n="KR2k0034_WYG_013-20b"/>
厯工部侍郎奉祠居湖州心傳有史才通故寔所著成<lb/>
書有髙宗繫年錄學易編誦詩訓春秋考禮辨讀史攷<lb/>
舊聞証誤朝野襍記道命錄西陲泰定錄辨南遷錄又<lb/>
有詩文一百卷<hi>宋史理宗紀</hi>
　按宋史心傳居湖州張攷道𫝊性傳俱寓吳興心傳<lb/>
　宦跡僅判成都府四川制置司參議初未嘗蒞潮陽<lb/>
　也何故違其二弟萬里乗桴冐蛟鱷之險耶今南林<lb/>
　報國寺碑亦心傳撰性傳書宋史以湖為潮誤矣特<lb/>
<pb n="KR2k0034_WYG_013-21a"/>
　正之<lb/>
　李舜臣子心傳道傳性傳心傳官太史㳺吳興悦山<lb/>
　水之秀寓于郡城即今安定書院又相度弁峯建宅<lb/>
　營墓名其灣曰太史灣殁以道傳子獻可為嗣遂為<lb/>
　吳興人後徙長興之東山即余姻家李澄之世清之<lb/>
　先也閱祁主政寧龍僉憲霓劉清惠麟諸傳志得其<lb/>
　概因意其昆弟三人偕至吾湖而郡學獨祠道傳則<lb/>
　以今兹繁衍者乃厥子姓耳如遡所自心傳尤當入<lb/>
<pb n="KR2k0034_WYG_013-21b"/>
　寓賢而性傳亦未可遺也<hi>閔元衢</hi>
　張嘗㩀癸辛襍識及報國寺碑正宋史之誤近得康<lb/>
　侯所示長興李氏譜自謂差有讀書眼耳<lb/>
李性傳字成之嘉定第進士厯起居舎人兼侍講疏言<lb/>
東周以後諸侯卿大夫皆既葬而除服秦漢之際尤為<lb/>
淺促孝文定為三十六日之制則視孝惠以前已有加<lb/>
矣東漢以後又損之為二十七日謂之以日易月則薄<lb/>
之至也于數百年惟晋武帝魏孝文為能復古之制而<lb/>
<pb n="KR2k0034_WYG_013-22a"/>
羣臣沮格未克盡行惟孝宗通喪三年近古所獨陛下<lb/>
繼之至性克盡前烈有光乞以此疏付之史館庻㡬四<lb/>
海同風民德歸厚累遷權吏部尚書臣竂論舜臣立廟<lb/>
封爵事落職與祠淳祐中厯同知樞宻院事未幾落職<lb/>
與郡復與祠寳祐二年與内祠兼侍讀以觀文殿學士<lb/>
致仕卒贈少保<hi>宋史</hi>
李元綱字國紀錢塘人號百鍊真隠乾道間以上庠英<lb/>
士寄居吳興之新市力學好古雖困窮<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>履益堅怡然<lb/>
<pb n="KR2k0034_WYG_013-22b"/>
自得不為外物異端之所摇奪撰聖賢事業圖集説三<lb/>
先生西銘解厚德言行編諸書<hi>杭州府志</hi>
袁説友字起巖建安人隆興元年登第文辭豐蔚嘗為<lb/>
四川安撫使輯成都文類一書楊廷秀有和袁起巖詩<lb/>
云道塲山下弄山泉飡菊紉蘭萬物先魏華父挽袁詩<lb/>
云靈輀送無路淚洒霅溪風説友之寓苕審矣<hi>參八閩通志成</hi>
<hi>都文類四川總志誠齋集鶴山集五書</hi>
　説友嘗知臨安平江見蘇杭二志嘗知池州見昭明<lb/>
<pb n="KR2k0034_WYG_013-23a"/>
　集題䟦號東塘居士見瀛奎律髄<lb/>
　三登橋在德清袁說友與張巖王大有嘗寄居于此<lb/>
　後皆登第故名<hi>德清志</hi>
　張按巖字肖翁廣陵人紹興末居湖州黨韓侂胄厯<lb/>
　參知政事知樞宻院見宋史其人無足述也王大有<lb/>
　平江人乾道八年進士<lb/>
　說友事其兄直友謹宦寖逹至參知政事直友無一<lb/>
　錢食客輙為萬錢具費皆出參政葉水心袁公墓志<lb/>
<pb n="KR2k0034_WYG_013-23b"/>
趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>字德淵燕王八世孫希懌第三子居湖州嘉定<lb/>
十三年進士嘉熈三年直敷文閣知平江兼淮浙發運使<lb/>
特置司領其事自與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>始四年郡中饑分塲設粥以寓<lb/>
公方萬里為人所推敬委請董役全活者數萬人寳祐<lb/>
三年以觀文殿學士再守郡行鄉飲射禮于學宫復脩<lb/>
飾殿堂齋廬廣絃誦以嚴教飬學宫弟子為立生祠明<lb/>
年兼提刑六年除江東安撫使知建康府景定元年復<lb/>
知平江匄祠封周國公八月卒贈少師謚忠惠學者稱<lb/>
<pb n="KR2k0034_WYG_013-24a"/>
為節齋先生<hi>宋史參姑蘇志</hi>
　右史徐元杰暴亡程公許亟奏于朝紳中選公正明<lb/>
　决無所顧忌者専蒞其事分别首從必誅無赦疏入<lb/>
　不報物論沸騰臨安尹趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>奏乞置獄天府帝從<lb/>
　之公許繳奏與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>乃嵩之死黨乞送大理寺命臺臣<lb/>
　董之詔殿中侍御史鄭宩宩囘懦首䑕事竟不白然<lb/>
　公論莫不偉公許<hi>宋史新編掌公許寓吳興見  故</hi>
陳貴誼字正甫福清人父宗召字景南因贅而居崑山<lb/>
<pb n="KR2k0034_WYG_013-24b"/>
淳熈二年登第厯工部尚書後寓武康貴誼亦卜居焉<lb/>
慶元五年進士又中博學宏詞科厯太學博士時議更<lb/>
楮幣法貴誼轉對言楮劵之令使奸惡得逞道路怨咨<lb/>
非所以祈天永命固結人心主議者摘其熈寧新法之<lb/>
語激怒時宰再遷将作監丞兼魏惠憲王府學教授遷<lb/>
秘書郎出知江隂軍提舉江西常平召赴行在未至授<lb/>
禮部郎官屬金人大擾淮蜀又指陳時弊彌逺滋不樂<lb/>
諷言官論罷主管崇禧觀起知徽州召授司封郎官兼<lb/>
<pb n="KR2k0034_WYG_013-25a"/>
翰林權宜理宗即位累遷中書舎人升兼直學士院内<lb/>
侍溢受恩賞輒封還詔書遷至參知政事兼同知樞宻<lb/>
院事出帥汴洛時已移疾猶上疏力爭五上章乞歸轉<lb/>
四官加邑封致仕卒贈少保資政殿大學士<hi>宋史新編參魏鶴山</hi>
<hi>崑山志</hi>
丁大全與董宋臣表裏濁亂朝政牟子才累疏辭歸初<lb/>
子才在太平建李白祠自為記曰白之斥寔由髙力士<lb/>
激怒妃子以報脱鞾之憾也力士方貴倨豈甘以奴𨽻<lb/>
<pb n="KR2k0034_WYG_013-25b"/>
自處者白非直以氣陵亢而已盖以為掃除之職固當<lb/>
爾所以反其極重之勢也彼昏不知顧為逐其所忌力<lb/>
士聲勢益張宦官之盛遂自是始其後分提禁旅蹀血<lb/>
宫闈雖天子且不得奴𨽻之矣又冩力士脱鞾之状為<lb/>
之賛而刻諸石屬有拓本遺宋臣宋臣大怒持二碑泣<lb/>
訴于帝乃與大臣合謀嗾御史交章誣劾子才在郡公<lb/>
燕及餽過客為入已降兩官猶未巳帝疑之宻以槧問<lb/>
安吉守吳子明子明奏曰臣嘗至子才家四壁蕭然人<lb/>
<pb n="KR2k0034_WYG_013-26a"/>
咸知其清貧陛下毋信讒言帝語經筵官曰牟子才之<lb/>
事吳子明乃謂無之何也衆莫敢對戴慶炣曰臣憶子<lb/>
才嘗繳子明之兄子聰帝曰然事遂觧盖公論所在雖<lb/>
仇讐不可廢也子才事親甚孝弟子方客死公安挟其<lb/>
柩葬安吉女弟在眉山㧞其家于兵火致之安吉在吉<lb/>
州文天祥以童子見即期以逺大所薦士若李芾趙昴<lb/>
發劉祓家鉉翁皆為忠義士平江守吳淵籍冨民田以<lb/>
千餘畆遺子才皆却之身後家無餘貲賣金帯乃克<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>
<pb n="KR2k0034_WYG_013-26b"/>
<hi>宋史</hi>
胡榮字宗叟歙人登淳祐四年第忤賈似道差知撫州<lb/>
似道嗾江西安撫曽淵子俟榮至隂圗中傷榮見幾勇<lb/>
退寓吳興龜溪之上似道南竄以将作大監召命下而<lb/>
世運新矣徒歩歸歙<hi>洪焱祖胡大監𫝊</hi>
陳存字體仁龍泉人太學上舎淳祐七年第三人文章<lb/>
政事皆有聞譽仕至兵部尚書端明殿大學士知慶元<lb/>
府沿海制置使<hi>括蒼彚紀</hi>
<pb n="KR2k0034_WYG_013-27a"/>
　戴表元序陳無逸詩稱其祖龍泉公居湖即存也壽<lb/>
　昌徐文鳯從吳興陳本齋先生存受春秋故其經學<lb/>
　卓有源委權知象山縣以慈惠稱本齋開閫沿海辟<lb/>
　入簽㕔咨决庻務全活者尤衆<hi>嚴州府志</hi>
度宗時詔卿監以下薦人材將作監楊文仲薦陳存王<lb/>
栢等十有八人皆名士也<hi>宋史</hi>
衛富益崇德人㓜有異質識見髙逺不為章句學嘗負<lb/>
笈徃從金仁山學深探易理金卒復受業于許白雲白<lb/>
<pb n="KR2k0034_WYG_013-27b"/>
雲重其噐識以友處之悉究性理黙識心融許卒以義<lb/>
制服既而歸曰生何與草木禽獸同朽腐哉自以先世<lb/>
厯蒙宋澤聞宋亡于崖山日夜悲泣設壇具祭文天祥<lb/>
陸秀夫等詞並哀慘觀者無不堕泪又稱夷齊何人耶<lb/>
馮范何人耶遂决意不仕隠居教授創白社書院于石<lb/>
人涇春秋社日祀先聖鄉賢㑹布衣友賦詩講道縉紳<lb/>
仕元者不得就列風度飄然士林髙之至大間有司欲<lb/>
薦聞不就怪其迂毁其書院遂擕仲子隠于湖之金盖<lb/>
<pb n="KR2k0034_WYG_013-28a"/>
山學者翕從所著四書考証性理集義易經集説讀書<lb/>
纂要耕讀怡情等錄至治間長子迎飬還故里自號耕<lb/>
讀居士絶不言世務不理城市或有乞詩文者辭曰吾<lb/>
欲胸中涵養德性而已有何説為嘗語諸子曰士之品三<lb/>
道德為上冨貴功名何足慕哉一日遘㣲疾取所著書<lb/>
悉焚之曰吾志晦迹况𤣥奥處宋儒究盡安用㽜此糟<lb/>
粕耶平生推崇儒術闢異端表裏洞徹動定坦夷接人<lb/>
無貴賤親踈賢者服其德不賢者服其化卒年九十六<lb/>
<pb n="KR2k0034_WYG_013-28b"/>
門人沈夢麟黄彛鄭忠相率制服𦵏于舊隠金盖山私<lb/>
諡曰正節先生正德間劉督學瑞賛曰逺宗正學獨抱<lb/>
遺忠<hi>崇德志</hi>
史光蜀青神人嘉熈戊戌光年十二以避難遷湖州光<lb/>
之居湖也廣自植立遂以武科奮績官武翼郎浙東兵<lb/>
馬都鈐轄娶閔氏二子曰圭文故宋舉進士修職郎瑞<lb/>
安府司户參軍至大間將教授平江之嘉定未上而卒<lb/>
曰璋文早世圭文之㓜也聞母有疾痛不忍聼更以燼<lb/>
<pb n="KR2k0034_WYG_013-29a"/>
爇左右臂以代痛母疾止乃已武翼嘗病累月視藥未<lb/>
嘗解帯病亟哀號祈天願以已壽益父夢或告之曰感<lb/>
而孝念予三齡武翼果又三年乃終娶程氏子三人台<lb/>
孫厯浙閩兩帥幕<hi>闕</hi>孫由舶司幕長將改除喜孫業進<lb/>
士孫六人名之曰淵源澄清潤澤盖有所識也<hi>虞伯生史氏程</hi>
<hi>夫人墓誌</hi>
龎樸字夷簡謙孺𤣥孫宋末補春秋員家松陵賈似道<lb/>
聘為塾師不赴錮不得試從方逢辰講學元初詔行臺<lb/>
<pb n="KR2k0034_WYG_013-29b"/>
御史程鉅夫訪南士徴不起強至再出授翰林修撰兼<lb/>
禮部時敕修宋遼金三史總裁托克托同官多北人欲統<lb/>
金附宋樸曰昔曹魏有中原不附蜀漢元魏有中原不<lb/>
附齊梁此綱目所以重大統也今大元繼宋統近接漢<lb/>
唐逺接三代若承金統舍宋統恐非所以示廣也托克<lb/>
托不從同事門人貢師道復力辨之擬轉外秩樸引歸<lb/>
寓居南潯趙孟頫陳孚咸與倡和自號五湖狂叟<hi>龎氏家乗</hi>
袁桷字伯長慶元人舉茂才異等自號清容居士寓吳<lb/>
<pb n="KR2k0034_WYG_013-30a"/>
興大德間為翰林國史院檢閱官時初建南郊桷進十<lb/>
議多采之至治元年遷侍講學士桷在詞林朝廷制册<lb/>
勲臣碑銘多出其手所著有易説春秋説清容居士集<lb/>
<hi>勞志</hi>
　袁桷讀書吳興有清容書院臨苕溪對弁山後山題<lb/>
　云人同緑水長為主座有青山不計年<hi>堯山堂外紀</hi>
楊維楨字亷夫諸暨人舉進士署天台尹維楨為文擬<lb/>
先秦兩漢詩尤名家有詔修遼金宋三史維楨作正統<lb/>
<pb n="KR2k0034_WYG_013-30b"/>
辨千言司徒歐陽𤣥見之嘆曰百年後公論定于此矣<lb/>
四海兵亂遂浪跡浙西山水間明興天下大定詔徴遺<lb/>
逸之士修纂禮樂書頒示郡國維楨被召至京師肺疾<lb/>
作而卒<hi>勞志</hi>
崔復錢唐人父謙逺祖晋與趙文敏有世契之好故復<lb/>
妻文敏孫仲穆女洪武六年徐大章為銘其墓且云復<lb/>
有學行善繪事次子晟亦工篆𨽻晟字彦暉愛吳興山<lb/>
水營别業一區于弁山之麓號雲林小隠大章仍為作<lb/>
<pb n="KR2k0034_WYG_013-31a"/>
記蘇平章又為作雲林小隠詞<hi>苕紀</hi>
　　藝術徴第八<hi>神仙附羽流</hi>
姚最僧垣第二子也最㓜在江左迄于入闗未習醫術<lb/>
天和中齊王憲奏遣最習之憲又謂最曰博學髙才何<lb/>
如王褒庾信王庾名重兩國吾視之蔑如接待資給非<lb/>
爾家比也勿不存心且天子有勅彌須勉勵最于是始<lb/>
受家業十許年中畧盡其妙<hi>後周書</hi>
朱肱吳興人進士登科善論醫尤深于傷寒在南陽時<lb/>
<pb n="KR2k0034_WYG_013-31b"/>
太守盛次仲疾作召肱視之曰小柴胡湯証也請并進<lb/>
三服至晩乃覺滿又視之問所服藥安在取以視之乃<lb/>
小柴胡散也肱曰古人製㕮咀謂剉如麻豆大煮清汁<lb/>
飲之名曰湯所以入經絡攻病取快今乃為散滯在鬲<lb/>
上所以胃滿而病自如也因依法旋製自煮以進二服<lb/>
是夕遂安因論經絡之要盛君立賛成書盖潜心二十<lb/>
年而活人書成道君朝詣闕投進得醫學博士肱之為<lb/>
此書固精贍矣嘗過洪州聞名醫宋道方在焉因擕以<lb/>
<pb n="KR2k0034_WYG_013-32a"/>
就見宋留肱欵語坐中指駁數十條皆有攷㩀肱惘然<lb/>
自失即日解舟去由是觀之人之所學固異耶将朱氏<lb/>
之書亦有所未盡耶後之用此書者能審而慎擇之則<lb/>
善矣<hi>泊宅編</hi>
王克明字彦昭樂平人徙湖州烏程紹興乾道間名醫<lb/>
也魏安行妻風痿十年不起克明施鍼而歩履如初廬<lb/>
州守王安道風噤不語旬日他醫莫知所為克明令熾<lb/>
炭燒地灑藥置安道于上須臾而蘇金使黒鹿谷過姑<lb/>
<pb n="KR2k0034_WYG_013-32b"/>
蘇病垂死克明治之明日愈名聞北方張子盖救海州<lb/>
戰士大疫克明時在軍中全活者幾萬人克明頗知書<lb/>
好侠尚義常數千里赴人之急初試禮部中選累任醫<lb/>
官王炎宣撫四川辟克明不就炎怒劾克明避事坐貶<lb/>
秩後遷至額内翰林醫痊局賜金紫<hi>宋史新編</hi>
凌漢章湖州人少學針灸三殺人乃棄其針于水中針<lb/>
皆上浮水面漢章曰天命我矣拜而受之遂精研其術<lb/>
名動天下嘗至常熟寓東海湯禮家早起聞其鄰徐叔<lb/>
<pb n="KR2k0034_WYG_013-33a"/>
元家哭甚哀往問之乃其子婦以産難死叔元以為不<lb/>
祥将舁出付火葬漢章急止之命其夫發棺揣胸前尚<lb/>
微温出針下數穴良久子下婦得生又一跛翁扶杖過<lb/>
之自言少多瘡瘍有庸醫誤折針膝中今杖行二十年<lb/>
莫能愈漢章為從肩臂上針三四穴折針從患處突出<lb/>
棄杖再拜而去<hi>髙坡異纂</hi>
　鄉人顧謙𢎞治二年五月得疾夜見金冠綠袍者踞<lb/>
　坐梁上呼謙名曰我天醫也為謙具説致病之故又<lb/>
<pb n="KR2k0034_WYG_013-33b"/>
　授以數百言曰子能行此可為名醫善記之勿忘也<lb/>
　自是頓瘳而得耳瞶至冬月往謁凌漢章求針治漢<lb/>
　章為針兩耳移時而愈曰子嘗為天醫𫝊藥乎謙驚<lb/>
　問所自知漢章曰大凡天醫治病𫝊藥耳中藥入而<lb/>
　氣閉故聵也謙乃具言所見曰先生神人也然謙自<lb/>
　病後追繹與人問答之語皆厯厯分明獨所授要言<lb/>
　茫然不記一字<hi>庚巳編</hi>
吳興西湖民景養善相<hi>詳封爵徴</hi>
<pb n="KR2k0034_WYG_013-34a"/>
　于頔刺湖州行縣至長城方山其下有水曰西湖<hi>舊唐</hi>
　<hi>書于頔傳</hi>
吳菰城嫗善相吾粲數嵗時嫗見之曰是兒有卿相之<lb/>
骨粲後厯太子少傅<hi>吳志</hi>
南宋丘叡吳興人善卜筮<hi>詳官師徴徐孝嗣</hi>
沈立精堪輿之術自卜兆于里兆云後出宫妃今其孫<lb/>
為宸妃<hi>歸安志</hi>
　以下神仙及羽流<lb/>
<pb n="KR2k0034_WYG_013-34b"/>
沈羲武康人躬耕于野忽棄耕亡去家人求之不得子<lb/>
孫相傳以為羽化齊永明二年歸訪舊里呼諸孫謂之<lb/>
曰吾是汝四世祖在蜀以符藥治病有活人功上帝授<lb/>
吾為碧落侍郎今歸以告汝倐忽不見邑人駭異建道<lb/>
觀塑像以奉之宋崇寜大觀間有内庭女道官孫千霞<lb/>
夢一道士披綵霞衣言曰吾武康人也在碧落中與子<lb/>
有宿縁他日當遇于彼及靖康亂千霞避地南方依石<lb/>
防禦防禦者家于德清之韶村始知武康為吳興也一<lb/>
<pb n="KR2k0034_WYG_013-35a"/>
日石氏設醮羽衣畢集道士姜景良與焉千霞以其夢<lb/>
告景良曰吾邑沈羲也千霞急走羲祠瞻塑像曰真吾<lb/>
夢中所見也遂捐金遍施黄冠而去後千霞于冨陽太<lb/>
元山授徒數百人年八十有九忽髭髯叢生越三年而<lb/>
羽化今縣有仙人渚石胡梯世𫝊羲登仙之處<hi>武康志又詳見</hi>
<hi>太平廣記</hi>
陸修靜吳興東遷人宋文帝召入内殿時太后王氏雅<lb/>
信黄老降皇后之尊執門徒之禮<hi>珠囊</hi>
<pb n="KR2k0034_WYG_013-35b"/>
　修靜早為道士置館廬山時逺法師居東林其處流<lb/>
　泉匝寺下入于溪毎送客過此輙有虎號鳴因名虎<lb/>
　溪後送客未嘗過獨陶淵明與修靜至語道契合不<lb/>
　覺過溪因相與大笑世傳為三笑圗宋泰始三年羽<lb/>
　化于京師賜諡簡寂以故居為觀<lb/>
馬湘字自然杭州塩官人也世為縣小史而湘獨好經<lb/>
史攻文學治道術遍㳺天下後歸江南嘗醉于湖州墜<lb/>
霅溪經日方出衣不沾濕坐于水上而言曰適為項羽<lb/>
<pb n="KR2k0034_WYG_013-36a"/>
相召飲酒大醉方返溪濵觀者如堵酒氣猶衝人狀若<lb/>
風狂路人多随㸔之又時復以拳入鼻及出拳如故又<lb/>
指溪水令逆流食頃指栁樹令随流水来去指橋令㫁<lb/>
復續<hi>續仙𫝊</hi>
　馬自然毎賖酒于白塔巷酒肆一日沉湎謂主人曰<lb/>
　吾今得仙矣所逋酒價焉敢輕償遂出囊中藥化賣<lb/>
　酒鐡器並為黄金即乗雲而去其橋遂名望仙<hi>勞志</hi>
劉商彭城人家長安少好學强記精思攻文有胡笳十<lb/>
<pb n="KR2k0034_WYG_013-36b"/>
八拍盛行于世兒童婦女咸悉誦之進士擢第厯臺省<lb/>
為郎性耽道術逢道士即師資之煉丹服氣靡不勤切<lb/>
㳺茅山乆之復往宜興愛罨畫溪之景遂于胡父渚葺<lb/>
居隠于山中近樵者猶見云吾劉郎中也而莫知所止<lb/>
已為地仙矣<hi>續仙𫝊</hi>
　劉商泛苕霅間卜居武康上強山下<hi>仙𫝊拾遺</hi>
劉誼字宜翁湖州人少登進士官至二千石<hi>集仙𫝊</hi>
東林沈氏世為著姓沈思字持正號東老家頗藏書喜<lb/>
<pb n="KR2k0034_WYG_013-37a"/>
賔客東林當錢唐徃来之衝士大夫與游客勝士聞其<lb/>
好事必過之沈亦應接不暇又能釀十八仙酒一日有<lb/>
客布裘青巾自稱囘道人長揖于門曰知君白酒新熟<lb/>
逺来相訪願一醉寔熈寧元年八月十九日也思見其<lb/>
風骨秀偉碧眼有光及論古今治亂老莊浮屠理無所<lb/>
不通意非塵埃中人也因出酒器數十事于席間曰聞<lb/>
道人善飲欲以鼎先為壽如何道人曰酒器中惟鍾鼎<lb/>
為大屈巵螺杯次之而梨花蕉葉最小請戒侍人次第<lb/>
<pb n="KR2k0034_WYG_013-37b"/>
速斟當為公自小至大以飲之笑曰有如顧愷之食蔗<lb/>
漸入佳境也又約周而復始滿斟于前笑曰所謂杯中<lb/>
酒不空也回公興至即舉杯而盡乃命東老鼓瑟回浩<lb/>
歌和之又嘗圍碁以相娛止奕數子輙拂去笑曰祗恐<lb/>
碁中爛斧柯回公自日中至暮已飲數斗無酒色是夜<lb/>
月微明秋暑未退而蚊蚋尚多侍人秉扇驅拂偶滅一<lb/>
燭回公乃命取竹枝以酒噀之挿于壁間須臾蚊蚋盡<lb/>
棲于壁上而所飲之地洒然思欲有所叩先托以求驅<lb/>
<pb n="KR2k0034_WYG_013-38a"/>
蚊之法回公曰且飲小術何足道哉聞公自能黄白之<lb/>
術未嘗妄用且篤于孝義又多隂功此吾所以来訪而<lb/>
将以發之也東老因叩長生輕舉之術回公曰以四大<lb/>
假合之身未可離形而頓去惟生死去住為大事死知<lb/>
所住則神生于彼矣東老攝衣起謝有以喻之回公曰<lb/>
此古今人所謂第一最上極則處也此去五年復遇今<lb/>
日公當化去然公之所鍾愛者子偕也治命時不得見<lb/>
之當此之際公亦先期而知謹勿動懷恐䘮失公之真<lb/>
<pb n="KR2k0034_WYG_013-38b"/>
性東老頷而悟之飲将達旦則甕中所釀止留糟粕而<lb/>
無餘<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>矣回公曰乆不㳺浙中今日為公而来當留詩<lb/>
以贈然吾不學世人用筆書乃就擘席上榴皮書字題<lb/>
于庵壁其色微黄而漸加黒詩曰西鄰已富憂不足東<lb/>
老雖貧樂有餘白酒釀来緣好客黄金散盡為収書凡<lb/>
二十八字已而告别思啟闗送之天漸明矣握手並行<lb/>
笑約異時之集即揖出門凌石橋而去追躡之已不見<lb/>
東老歸購冩照者繪仙人像不甚肖别命圖之正操筆<lb/>
<pb n="KR2k0034_WYG_013-39a"/>
忽一道者求齋延入坐坐定東老退具飯少頃竟無所<lb/>
見回至畫所苐見壁上仙像宛然如所遘回仙人無異<lb/>
蓋回字者吕字也後四年中秋東老果化去神采如生<lb/>
家人舉棺怪其輕視之惟衣履存焉今其地有回仙觀<lb/>
<hi>陸元老回仙錄東林山志</hi>
姜景良武康人道行髙潔能詩有醉蓬莱詞一章<hi>勞志</hi>
金婆者好施茶人来啜茶金婆輙飲其餘瀝數十年不<lb/>
倦一異人變為癩者来啜茶金婆亦飲其餘悔而吐之<lb/>
<pb n="KR2k0034_WYG_013-39b"/>
異香滿室因得仙道尸解適湖人商于楚過洞庭湖見<lb/>
金婆與一道士同舟呼鄉人以雙履寄回<hi>西吳里語</hi>
杜道堅字處逸號南谷子采石人年十四得異書師葛<lb/>
蒙庵為茅山道士居武康昇元觀宋皇慶間授隆道冲<lb/>
真崇正真人作覽古樓聚書萬卷<hi>西吳里語</hi>
　處逸住昇元報德觀興𤣥學建清規百廢具舉徒衆<lb/>
　恱服屬元兵南渡所在震動玊石慮燬于崑岡黎庻<lb/>
　懼淪于塗炭真人負矢石叩軍門見太傅淮安忠武<lb/>
<pb n="KR2k0034_WYG_013-40a"/>
　王于故鄉披膽陳詞為民請命王與語大恱恨見之<lb/>
　晩軍麾為之歛兵民社因之安堵遂使馳驛入覲帝<lb/>
　閽詔特委江南搜訪遺逸真人退而上疏言求賢飬<lb/>
　賢用賢之道上嘉納焉<hi>松雪齋集</hi>
王壽衍字眉叟號溪月有學行居德清至治初徴入京<lb/>
師授𢎞文輔道粹德真人一時名士若虞楊范掲皆與<lb/>
友善大振𤣥風時有浙省都事劉時中者名士也既卒<lb/>
貧無以𦵏壽衍躬至其家弔哭撫其遺孤營其䘮事乃<lb/>
<pb n="KR2k0034_WYG_013-40b"/>
為𦵏于德清縣與已壽穴相近便于拜掃人皆服其友<lb/>
義<hi>西湖游覽志㕘德清志</hi>
沈野雲名道清德清人成祖聞其名召見令致雲物野<lb/>
雲舉一小缾嘘之雲氣充滿一室厚賜而退初野雲奉<lb/>
命還鄉族親嗤之曰狂道士何䖏乞丐回也野雲佯不<lb/>
顧但懸一牌于背云賣雷雨時太守方病旱聞之曰得<lb/>
非沈師耶吾昔知北州得其法以救旱不受謝而逸速<lb/>
召之果然乃揖之以禱雨告野雲曰公故人安敢辭然<lb/>
<pb n="KR2k0034_WYG_013-41a"/>
非城隍廟不可太守急延入城隍廟問須何物曰爛猪<lb/>
頭陳煮酒足矣令人奉之大嚼而卧衆道士白太守師<lb/>
正寐安得雨太守令問之曰酒肉未足雨豈遽降太守<lb/>
又具酒肉食畢又卧道士曰時午矣師果何為野雲曰<lb/>
天午耶請太守觀雨太守盛服至立庭中野雲曰公何<lb/>
不弊衣太守謝不敢乃取四盌至書一雲字於其中擲<lb/>
之又取三盌書雷雨二字三擲而坐使人視西北方有<lb/>
雲乎曰雲矣有頃布滿四空而中天有一穴以筆灑墨<lb/>
<pb n="KR2k0034_WYG_013-41b"/>
擲之倐合而雷雨大作須臾水深三尺太守曰可矣雨<lb/>
止太守出二十金謝不受但受米分施諸丐者退卧室<lb/>
中諸親前嗤之者来誦言神術野雲曰後五日雨當洗<lb/>
壇汝等田禾沾足否曰未也剪紙旗與之曰汝挿一旗<lb/>
塍上以為别雨必倍之諸親爭受其旗以退五日果大<lb/>
雨而旗之所在㸃雨不集盖以其前嗤笑故戯之野雲<lb/>
嘗行過金陵市中羣兒罵之曰癡道士野雲曰汝皆坐<lb/>
吾有栗分與汝曹羣兒信之皆不能起其父母謝之拂<lb/>
<pb n="KR2k0034_WYG_013-42a"/>
䄂而起沈術大抵類此<hi>湖海搜竒</hi>
　沈野雲字道寧烏程人寓鬱秀道院㓜習方外學朝<lb/>
　廷累召禱有騐上深恱之賜三品服及湛然純一圗<lb/>
　書<hi>雨浙名賢錄</hi>
　<lb/>
　<lb/>
　<lb/>
　<lb/>
<pb n="KR2k0034_WYG_013-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳興偹志卷十三<lb/>
</p>
<p>
</p>
  </div>
</body>
</text>
</TEI>
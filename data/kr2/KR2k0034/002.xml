<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷二</head>
    <p>
<pb n="KR2k0034_WYG_002-1a"/>
欽定四庫全書<lb/>
　吳興偹志卷二　　　　　明　董斯張　撰<lb/>
　　官師徴第四之一<lb/>
　　　節度使<lb/>
　　　制置使<lb/>
　　　承宣使<lb/>
　唐曰忠國軍吳越曰宣徳軍宋曰昭慶軍李師恱加<lb/>
　建牙焉錢氏時屹為重鎮宋初節度使無所掌其政<lb/>
<pb n="KR2k0034_WYG_002-1b"/>
　咸屬郡守命曰知軍州節度使特虚銜耳或以恩倖<lb/>
　遥領之或為大臣責降散官承宣使制置使亦如之<lb/>
　雖然其名未可湮也于是乎志<lb/>
唐李師恱工部尚書檢校太保忠國軍節度使<hi>談志乾寧三年</hi>
　徐州小吏李師恱得黄巢偽符璽獻于朝拜湖州刺<lb/>
　史昭宗時授節度使<hi>西吳里語詳見郡守</hi>
　按温公通鑑師恱以中和將破巢功得刺湖與此小<lb/>
　異<lb/>
<pb n="KR2k0034_WYG_002-2a"/>
李彦徽前綿州刺史起復襲父位權兵馬留後<hi>吳越偹史作繼</hi>
<hi>徽</hi>
　按英華載張𤣥晏授李繼徽泰州節度使制則繼徽自<lb/>
　一人當以彦徽為正<lb/>
乾寧四年命海昌鎮將髙彦為湖州制置使<hi>吳越偹史</hi>
蔡卞字元度仙遊人紹聖中歴尚書左丞専托紹述中<lb/>
傷善𩔖徽宗時知樞宻院尋罷拜昭慶軍節度使進檢<lb/>
校少保開府儀同三司政和末贈太傅諡文正髙宗朝<lb/>
<pb n="KR2k0034_WYG_002-2b"/>
追貶單州團練副使<hi>宋史</hi>
初欽宗内侍昭慶軍承宣使容機圍城中時乞致仕髙<lb/>
宗命起之右諫議大夫兼侍讀衛膚敏言自古帝王未<lb/>
有求閹寺于閒退而用者遂寢<hi>宋史</hi>
錢偡檢校太尉宣徳軍節度使<hi>談志</hi>
沂王柄領昭慶軍節度使贈太保諡靖恵<hi>宋史</hi>
趙不儔宋宗室除昭慶軍節度使遷檢校少保贈髙平<lb/>
郡王<hi>宋史</hi>
<pb n="KR2k0034_WYG_002-3a"/>
趙令碑宋宗室昭慶軍節度使<hi>趙明道墓志</hi>
趙士歆宋宗室昭慶軍承宣使<hi>上</hi>
趙不<graphic n="KR1418" url="https://raw.githubusercontent.com/kanripo/KR-Gaiji/master/images/KR1418.png" mimeType="image/png"/>字仁仲濮王之裔紹興中進士歴江西轉運判<lb/>
官累昭慶軍承宣使居官所至有聲立朝好指畫天下<lb/>
事孝宗嘉其直諒毎與宴禁中帝顧謂皇太子曰此賢<lb/>
宗室也<hi>南昌府志</hi>
　不<graphic n="KR1418" url="https://raw.githubusercontent.com/kanripo/KR-Gaiji/master/images/KR1418.png" mimeType="image/png"/>贈開府儀同三司崇國公<hi>見葉水心集</hi>
韓世忠字良臣延安人歴檢校少保武寧昭慶軍節度<lb/>
<pb n="KR2k0034_WYG_002-3b"/>
使<hi>宋史叅新安文獻志</hi>
　張按宋之世忠安化武寧二鎮節度非昭慶軍也録<lb/>
　以存疑<lb/>
楊存中本名沂中字正甫代州人<lb/>
張俊字伯英成紀人累功除檢校少保昭慶軍節度使<lb/>
<hi>南昌府志</hi>
楊倓存中子簽樞昭慶軍節度使<hi>宋史</hi>
紹興中太傅昭慶軍節度使開府儀同三司平樂郡王<lb/>
<pb n="KR2k0034_WYG_002-4a"/>
韋淵請建家廟賜以祭器<hi>文獻通考</hi>
劉茂昭慶軍節度使<hi>周必大玉堂𩔖藁</hi>
楊次山字仲甫上虞人恭聖仁烈皇后兄也歴太保授<lb/>
昭慶軍節度使改封㑹稽郡王<hi>上</hi>
俞昭顯字紹明婺源人駙馬都尉乾道元年兼授武徳<lb/>
大夫昭慶保康保寜三鎮節度使控制河右<hi>徽州府志</hi>
董仲永昭慶軍承宣使<hi>大慧語録</hi>
霍汝弼昭慶軍承宣使<hi>見洪括進萬首唐詩絶句表</hi>
<pb n="KR2k0034_WYG_002-4b"/>
丼昇内侍省押班遷昭慶軍承宣使<hi>玉堂𩔖藁</hi>
紹興三十一年幸醫昭慶軍承宣使王繼先坐事貶福<lb/>
州居住上<lb/>
王徳謙嘉邸都監遷昭慶軍承宣使<hi>宋史</hi>
淳熈十三年正月庚子以昭慶軍節度使士峴為開府<lb/>
儀同三司十六年三月甲寅進少保<lb/>
淳熈十六年正月戊寅以昭慶軍承宣使郭師禹為保<lb/>
大軍節度使<lb/>
<pb n="KR2k0034_WYG_002-5a"/>
　　　安撫使<lb/>
　安撫掌一路兵民以便宜裁斷吳興自錢信後不獲<lb/>
　見非常員也<lb/>
　浙江路帥府杭州要郡平江湖州次要郡秀州<hi>李忠定見</hi>
　<hi>議</hi>
宋錢信太平興國三年授宣徳軍安撫使知湖州<hi>見談志碑</hi>
<hi>碣𩔖又為節度使詳談志寺院𩔖</hi>
元史樞字子明燕之永清人署安吉州安撫使時新附<lb/>
<pb n="KR2k0034_WYG_002-5b"/>
之民所在依險阻自保樞以誠信招懐之復業為民者<lb/>
以千萬計<hi>元史</hi>
　　　監司<lb/>
　　　觀察使　轉運使　浙江提刑　浙西提舉<lb/>
　　　浙西亷訪僉事　運判　觀察判官<lb/>
　秦有監察史監諸郡漢置諸州刺史常以八月廵行<lb/>
　所部郡國録囚徒考殿最唐有採訪使觀察使宋有<lb/>
　轉運使及浙西提刑檢察所部財賦訟獄舉刺官吏<lb/>
<pb n="KR2k0034_WYG_002-6a"/>
　又置提舉常平茶鹽公事凡州縣之不加恤者皆劾<lb/>
　以聞髙宗嘗曰監司朝廷耳目得其一人則一路安<lb/>
　不可不擇明興以臬董之駐其地獄訟自鬼薪以上<lb/>
　無不聞任綦重也前志闕焉無紀䝉竊惑焉今自唐<lb/>
　以下摭其一二有闗吾湖者若明興賢監司不乏豐<lb/>
　碑所紀耆彦所𫝊竢有事于志者<lb/>
唐湖州觀察使崔黯<hi>歐陽脩集古録</hi>
大厯七年真卿刺是邦時浙西觀察判官殿中侍御史<lb/>
<pb n="KR2k0034_WYG_002-6b"/>
袁髙廵部至州㑹于杼山<hi>顔真卿杼山妙喜寺碑</hi>
浙西觀察使韓臯封杖决湖州安吉令孫澥四月内死<lb/>
<hi>元稹集</hi>
太平興國七年轉運使髙冕奏析烏程置歸安<lb/>
曾致堯為兩浙轉運使常上言去嵗所部秋租惟湖州<lb/>
一郡督納及期而蘓常潤三州悉有逋負請各按賞罰<lb/>
太宗以江淮頻年水灾蘓常特甚致堯所言刻薄不可<lb/>
行詔戒之倍加安撫勿得騷擾<hi>容齋隨筆</hi>
<pb n="KR2k0034_WYG_002-7a"/>
　曾致堯字正臣南豐人太平興國八年進士歴太常<lb/>
　博士性剛率好言事前後屢上章奏詞多激訐真宗<lb/>
　即位累遷户部員外郎因抗䟽狂躁被黜致堯頗好<lb/>
　纂録所著有仙鳬羽翼廣中台志清邊前要西陲要<lb/>
　紀為臣要紀<hi>宋史</hi>
沈立字立之歴陽个遷兩浙轉運使蘓湖水民艱食縣<lb/>
戒强豪民發粟以賑立亟命還之而勸使自稱貸湏嵗<lb/>
稔官為責償茶禁害民山塲𣙜多在部内嵗抵罪者輙<lb/>
<pb n="KR2k0034_WYG_002-7b"/>
數萬而官僅得錢四萬立著茶法要覧乞行通商法三<lb/>
司使張方平上其議後罷𣙜法<hi>宋史</hi>
劉從廣字景元歴浙西觀察使仁岳法師年老還鄉霅<lb/>
守請至祥符命從廣為奏從廣後贈昭慶軍節度使<hi>佛祖</hi>
<hi>統紀叅宋史</hi>
余端禮之宰烏程也有富估抵罪本部詳刑使者張宗<lb/>
堯以書解免之端禮不啟視竟置之法<hi>楊萬里余公墓志</hi>
　張宗堯字淵道泰州人朱熹榜進士<hi>見宋登科録</hi>
<pb n="KR2k0034_WYG_002-8a"/>
　秦檜深忌趙鼎張浚鼎謫吉陽軍門人故吏皆不敢<lb/>
　通問惟廣西帥張宗元時饋醪米鼎既死而浚獨存<lb/>
　未快其意江西運判張常先箋注前帥張宗元與浚<lb/>
　詩言于朝連逮者數十家將誣以不軌獄既具檜死<lb/>
　得免<hi>宋史</hi>
　通判江州豫州守張宗元忤檜或中以飛語事下漕<lb/>
　臣張常先宗元道九江常先檄義問拘其舟義問投<lb/>
　檄曰吾寜得罪不為不祥常先白檜罷去<hi>宋史</hi>
<pb n="KR2k0034_WYG_002-8b"/>
張杓字定叟湖北提舉常平奏事帝大喜諭輔臣曰張<lb/>
浚有子如此改浙西督理荒政蘇湖二州皆缺守命兼<lb/>
攝焉有宰執姻黨閉糶杓首治之帝奬其不畏强禦遷<lb/>
兩浙轉運判官未幾以直徽猷閣陞副使<hi>宋史</hi>
張體仁淳熈十六年提舉浙西常平行部捐米五百石<lb/>
于湖學收養貧民之棄其子者<hi>談志詳賑恤徴</hi>
孫子秀字元寔餘杭人紹定進士為浙西提刑冐暑周<lb/>
行郡縣獄為之清安吉州婦人愬人殺其夫與二僕逮<lb/>
<pb n="KR2k0034_WYG_002-9a"/>
繫者拷掠莫得其寔子秀宻訪之乃婦賂宗室子殺其<lb/>
夫僕救之并殺以滅口一問即伏逺近稱神明後進太<lb/>
常少卿<hi>浙江通志黄氏日抄</hi>
陳塤字和仲鄞人試禮部第一歴浙西提刑安吉州俞<lb/>
垓與丞相李宗勉有連恃勢黷貨塤禁革之弓手戴福<lb/>
以獲潘丙功為副尉宗勉倚為腹心暴横貪害民所不<lb/>
堪塤將捕治福聞風而遁塤遺宗勉書曰塤治福所以報丞相也<lb/>
𫝊聞走丞相府賢輔弼不宜有此宗勉荅書曰福罪惡貫<lb/>
<pb n="KR2k0034_WYG_002-9b"/>
盈非君不能治宗勉雖不才不敢庇奸凶惟君留意及<lb/>
獲福于隆興衆欲殺之塤曰若是則刑濫矣乃加之墨<lb/>
狥于市囚之圜土以吏部侍郎召及為國子司業諸生<lb/>
咸相慶以為得師<hi>宋史</hi>
董敦逸字夢授永豐人第進士為湖州運判累遷侍御<lb/>
史瑶華秘獄成詔詣掖庭問敦逸察知寃狀上䟽謂臣<lb/>
恐得罪天下哲宗怒用他事出知興國軍徽宗立召為<lb/>
左諫議大夫敦逸極言蔡京蔡卞過惡遷户部侍郎<hi>宋史</hi>
<pb n="KR2k0034_WYG_002-10a"/>
趙良淳知安吉州徳祐初元兵南下良渟日營守禦之<lb/>
偹尋以徐道隆為浙西提刑以輔良淳皆殉難道隆字<lb/>
伯謙武義人<hi>上</hi>
韓鏞字伯髙濟南人天厯元年僉浙西亷訪司事繫奸<lb/>
暴黜貪墨時舉烏程縣尹于文𫝊治行為諸縣最所至<lb/>
郡縣為之肅然<hi>元史</hi>
至元後二十三年八月蘇湖多雨傷稼百姓艱食浙西<lb/>
道提刑按察司雷應請于朝發廩米二十萬石賑之江<lb/>
<pb n="KR2k0034_WYG_002-10b"/>
淮行省以發米太多議存三之一應曰布宣皇澤恩養<lb/>
困窮行省臣職耳豈可效有司出納之吝耶行省不能<lb/>
奪悉給之<hi>通鑑</hi>
行省右丞董摶霄磁州人以儒生起家為能吏㑹天下<lb/>
亂乃復以武功自奮從平章嘉琿征安豐奉命移軍援<lb/>
江南至徳清而杭州已䧟嘉琿問計摶霄曰賊見杭城<lb/>
子女玉帛必縱酒戯婦女不為偹宜急攻若退保賊乘<lb/>
鋭趨京口則江南不守矣諸將難之嘉琿不能决摶霄<lb/>
<pb n="KR2k0034_WYG_002-11a"/>
曰公江浙相君方面失䧟不能取誰任其咎㧞劍目諸<lb/>
將令必前曰相君在是慢令者斬進兵杭州賊迎敵摶<lb/>
霄麾壯士特前十戰七勝復杭州<hi>元史又詳見輟耕録</hi>
　　　郡守<hi>東晉</hi>
太安二年石氷作亂前吳興内史顧祕起義兵討之祕<lb/>
檄葛洪為將兵都尉攻氷别帥破之遷伏波將軍氷平<lb/>
洪不論功賞徑至洛陽欲搜求異書以廣其學<hi>晉書叅恵帝紀</hi>
<hi>及葛洪傳亦見抱朴子自叙</hi>
<pb n="KR2k0034_WYG_002-11b"/>
　周玘𫝊石氷畧有揚土玘及吳興太守顧祕都督揚<lb/>
　州九郡軍事斬氷所置吳興太守區山<lb/>
　顧衆吳人父祕曾蒞吳興吳興義故共遺衆錢二百<lb/>
　萬一無所授後王敦欲以衆為吳興内史衆舉桓彛<lb/>
　彛亦讓衆事並不行<hi>上</hi>
　顧祕字公真歴交州刺史陸機贈之以詩云顧侯體<lb/>
　明徳清風肅已邁發跡翼藩后改授撫南裔<hi>晉百官名參陸</hi>
　<hi>士衡集</hi>
<pb n="KR2k0034_WYG_002-12a"/>
周玘字宣佩義興人征西將軍處子也行建武將軍吳<lb/>
興太守諡忠烈<hi>並上</hi>
　初吳興人錢璯起兵誅陳敏朝廷命為建武將軍使<lb/>
　率其屬㑹于京都璯至廣陵聞劉聰逼洛陽畏愞不<lb/>
　進朝廷促以軍期璯乃反時王敦遷尚書當應徴與<lb/>
　璯俱西璯隂欲殺敦藉以舉事敦聞之奔告于朝璯<lb/>
　遂殺度支員外陳豐焚燒邸閣自稱平西將軍周玘<lb/>
　率合鄉里義衆討平之<lb/>
<pb n="KR2k0034_WYG_002-12b"/>
周勰字彦和玘子也時中國亡官失守之士避亂來者<lb/>
多居顯位駕御吳人吳人頗怨勰因之欲起兵潜結<lb/>
吳興郡功曹徐馥馥家有部曲勰使馥矯稱叔父札命<lb/>
以合衆豪傑樂亂者翕然附之以討王導刁協為名孫<lb/>
皓族人弼亦起兵廣徳以應之馥殺吳興太守袁琇有<lb/>
衆數千將奉札為主時札以疾歸家聞而大驚乃告亂<lb/>
于義興太守孔侃勰知札不同不敢發兵馥黨懼攻馥<lb/>
殺之孫弼亦潰<hi>上</hi>
<pb n="KR2k0034_WYG_002-13a"/>
　沈陵永安人元帝為鎮東將軍陵叅軍事徐馥之亂<lb/>
　陵討平之<hi>沈約自叙</hi>
　懐帝永嘉五年蝘鼠出延陵郭景純筮之曰此郡東<lb/>
　之縣當有妖人欲稱制者亦尋自死矣其後吳興徐<lb/>
　馥作亂殺太守袁琇馥亦尋滅是其應也<hi>晉五行志</hi>
周札字宣李玘弟也性矜險好利外方内荏少以豪右<lb/>
自處州將辟命皆不就察孝亷除郎中徐馥平以札為<lb/>
奮武將軍吳興内史<hi>上</hi>
<pb n="KR2k0034_WYG_002-13b"/>
周筵處孫也卓犖有才幹歴黄門侍郎時周勰謀作亂<lb/>
欲奉叔札為主札不應札子續潜聚衆應之馥已潰滅<lb/>
而續兵未解丞相睿議發兵討之王導謂發兵不易續<lb/>
從兄筵忠果有謀請獨使筵往足以誅續從之筵與義<lb/>
興太守孔侃協謀即侃坐上叱使人格殺之因欲誅勰<lb/>
札不聽而止筵不復過家省母長驅而去其公忠如此<lb/>
遷太子右衛率轉吳興内史王敦難作時叔札以右將<lb/>
軍都督石頭諸軍事筵聞札開門延盗憤叱慷慨形于<lb/>
<pb n="KR2k0034_WYG_002-14a"/>
詞色敦既得志忌周氏强盛于是筵與叔札兄懋皆遇<lb/>
害<hi>上</hi>
　㑹稽内史周札兄子筵吳興内史王敦使人告札及<lb/>
　諸兄謀不軌殺之敦死札筵故吏頌其寃宜加贈諡<lb/>
　下八座尚書卞壼議以札石頭之役開門延冦遂使<lb/>
　賊敦志亂札之責也追贈義所未安懋筵兄弟宜復<lb/>
　本位<hi>册府元龜</hi>
周鎮字康時陳留尉氏人清約寡欲所在有異績罷臨<lb/>
<pb n="KR2k0034_WYG_002-14b"/>
州郡還都未及上住泊清溪渚王丞相往看之時夏日<lb/>
暴雨卒至舫至狹小而又大漏殆無復坐處王曰胡威<lb/>
之清何以過此即啟用為吳興郡<hi>晉中興書</hi>
王羲之字逸少瑯琊臨沂人吳興太守歴右軍將軍㑹<lb/>
稽内史<hi>晉書</hi>
王獻之字子敬羲之第七子也草𨽻骨力不及父而頗<lb/>
有媚趣才器髙邁風流為一時冠起家州主簿祕書丞<lb/>
尚新安公主除建威將軍吳興太守徴拜中書令諡曰<lb/>
<pb n="KR2k0034_WYG_002-15a"/>
憲<hi>晉書</hi>
沈嘉字長茂吳興太守<hi>書記洞詮</hi>
殷康陳郡人吳興太守有集五卷<hi>續晉陽秋參隋書</hi>
謝安字安石陽夏人吳興太守歴太傅諡文靖有集十<lb/>
卷<hi>晉書</hi>
穆帝升平二年八月以吳興太守謝萬為西中郎將豫州<lb/>
刺史<hi>晉書歴謝萬字萬石安弟  散騎常侍</hi>
　謝萬作吳興郡其兄安時隨至郡中萬眠嘗晏起安<lb/>
<pb n="KR2k0034_WYG_002-15b"/>
　清朝便往牀前叩屏風呼萬起<hi>俗說</hi>
　謝萬才器雋秀善自衒耀致有時譽兼善屬文能談<lb/>
　論時人稱之<hi>晉中興書</hi>
　車𦙍字武子南平人隆安初遷吳興太守辭疾不拜<lb/>
　加䕶國將軍丹陽尹<hi>晉書</hi>
　㑹稽王世子道子以西陽王羕𤣥孫珣之為後珣之<lb/>
　歴吳興太守劉裕伐闗中以為諮議叅軍時帝道方<lb/>
　墜珣之為宗室之羙與梁王珍之俱被害<hi>上</hi>
<pb n="KR2k0034_WYG_002-16a"/>
　桓𤣥簒晉使御史中丞祖台之奉輔國將軍司馬<lb/>
　珣之居䘮無禮坐廢徙<hi>宋書</hi>
謝邈字茂度安從子也性剛鯁無所屈撓頗有理識累<lb/>
遷侍中後為吳興太守<hi>上</hi>
　謝邈姪方明隨邈在吳興郡時孫恩冦東土諸郡皆<lb/>
　響應吳興民邱尫胡桀郜驃破東遷縣方明勸邈避<lb/>
　之不從賊至被害方明逃竄遂免初邈舅子長樂馮<lb/>
　嗣之及北方學士馮翊門生仇𤣥逺俱往吳興投邈<lb/>
<pb n="KR2k0034_WYG_002-16b"/>
　並舍之郡學禮待甚簡三人並愠與恩通及郜驃等<lb/>
　攻郡並預其謀恩入海嗣之等不得同去方更聚謀<lb/>
　方明結邈門生義故得百餘人掩討嗣之等悉擒而<lb/>
　手刃之<lb/>
朱序字次倫義陽人孝武帝寜康二年長城錢歩射錢<lb/>
洪等作亂以序為中軍司馬吳興太守討擒之歴豫州<lb/>
刺史<hi>叅孝武帝紀及朱序傳</hi>
王坦之字文度太原人歴左衛將軍坦之有風格尤非<lb/>
<pb n="KR2k0034_WYG_002-17a"/>
時俗放蕩不敦儒教著廢莊論簡文帝臨終詔大司馬<lb/>
温依周公故事坦之自持詔入于帝前毁之乃改詔焉<lb/>
温死與謝安共輔幼主遷中書令都督徐兖青三州諸<lb/>
軍事北中郎將諡曰獻<hi>上太談志云坦之吳興  守出歴官記</hi>
王胡之字修齡臨沂人弱冠有聲譽歴侍中郡守丹陽<lb/>
尹素有風痃疾發動甚數而神明不損石虎死朝廷欲<lb/>
綏輯河洛以胡之為西中郎將司州刺史假節以疾固<lb/>
辭未行而卒<hi>晉書</hi>
<pb n="KR2k0034_WYG_002-17b"/>
　胡之吳興太守見談志<lb/>
　謝太傅稱王脩齡曰司州可與林澤遊或問林公司<lb/>
　州何如二謝曰故當攀安提萬<hi>世說</hi>
　胡之性簡逹好𤣥言<hi>宋明帝文章志</hi>
　胡之治身清約以風操自居<hi>胡之列𫝊</hi>
虞潭字思奥㑹稽人以討沈充功進爵零陵縣侯歴散<lb/>
騎常侍出為吳興内史徴拜尚書諡孝烈<hi>晉書</hi>
　吳興太守虞潭討蘇峻潭母孫氏謂潭曰吾聞忠臣<lb/>
<pb n="KR2k0034_WYG_002-18a"/>
　出于孝子之門女當舍生取義勿以吾老為慮也盡<lb/>
　遣家僮從軍鬻珮環以給軍實時㑹稽内史王舒遣<lb/>
　子允之為督䕶與允之合勢潭乃率衆攻賊<hi>潭子名楚</hi>
陶囬丹陽人吳興太守在郡四年徴拜散騎常侍囬性<lb/>
雅正不畏强禦徙䕶軍將軍封安樂伯諡曰威<hi>晉書</hi>
　囬字公淵見何氏語林<lb/>
江灌字道羣陳留人有才器與從兄逌名相亞仕尚書<lb/>
中䕶軍<hi>晉中興書</hi>
<pb n="KR2k0034_WYG_002-18b"/>
　灌吳興太守見晉書逌子蔚亦守吳興<lb/>
　劉尹道江道羣不能言而能不言<hi>世說</hi>
孔愉字敬康㑹稽人累遷吳興太守沈充反棄官還京<lb/>
師歴御史中丞尚書令恪勤貞固始終不渝尋除左光<lb/>
禄大夫諡貞<hi>晉書云入新安山中改姓孫氏</hi>
孔坦字君平愉從子歴咸和中為吳興内史嵗饑運米<lb/>
以賑窮乏百姓賴之封晉安男加建威將軍尚書諡簡<lb/>
<hi>晉書叅杭州志</hi>
<pb n="KR2k0034_WYG_002-19a"/>
　孔坦遷侍中時成帝每幸丞相王導府拜導妻曹氏<lb/>
　有同家人坦切諫及帝既加元服猶委政王導坦發<lb/>
　憤以國事為己憂常從容言于帝曰陛下春秋已長<lb/>
　聖敬日躋宜博納朝臣咨諏善道由是忤導出為廷<lb/>
　尉<hi>上</hi>
孔巖字彭祖愉從子有才學歴丹陽尹尚書西陽侯在<lb/>
朝多所匡正為吳興太守大得民和<hi>中興書嚴晉書巖作</hi>
　殷浩臨揚州請孔巖為别駕遷尚書左丞時朝廷崇<lb/>
<pb n="KR2k0034_WYG_002-19b"/>
　樹浩以抗擬桓温温不平浩又引荒人謀立功于閫<lb/>
　外嚴言于浩曰當今時事艱難使君屈已應務屬當<lb/>
　其㑹聖懐所以日昃匪懈每欲深根固本靜邊寜國<lb/>
　耳内外之任各有攸司深思亷藺屈伸之道平勃相<lb/>
　和之義然後乃可保大定功平濟天下也哀帝踐祚<lb/>
　太和中拜吳興太守加秩中二千石<hi>晉書</hi>
　簡文言謝安南清令不如其弟學義不及孔巖居然<lb/>
　自勝<hi>世說</hi>
<pb n="KR2k0034_WYG_002-20a"/>
胡巖字起祖左遷吳興太守<hi>談志</hi>
　張按晉書無胡巖豈孔巖字彭祖之誤耶姑以俟洽<lb/>
　聞者<lb/>
孔廞㑹稽人琳之父吳興太守遷廷尉歴光祿大夫<hi>晉書</hi>
<hi>叅南史</hi>
庾義穆帝時為吳興内史<hi>晉書字義一作羲  叔和</hi>
張𤣥之字祖希吳郡太守澄之孫也少以學顯歴吏部<lb/>
尚書出為冠軍將軍吳興太守卒于郡<hi>續晉陽秋</hi>
<pb n="KR2k0034_WYG_002-20b"/>
　司空顧和與時賢共清言張𤣥之顧敷是中外孫年<lb/>
　並七嵗在牀邊戯于時聞語神情如不相屬瞑于燈<lb/>
　下二兒共叙客主之言都無遺失顧公越席提其耳<lb/>
　曰不意衰宗復生此寳<hi>世說</hi>
虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>字思行歴尚書郎吳興太守徴為金紫光禄大夫<lb/>
王導常謂<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>曰孔愉有公才而無公望丁潭有公望而<lb/>
無公才兼之者其在卿乎<hi>晉書</hi>
　<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>虞翻曽孫潭兄子也雖機幹不及潭而素行過之<lb/>
<pb n="KR2k0034_WYG_002-21a"/>
　<hi>虞光祿𫝊</hi>
王藴字叔仁太原人孝武定皇后父也補吳興太守屬<lb/>
郡荒人饑輙開倉賑恤朝廷以違科免藴官士庶詣闕<lb/>
訟之左降晉陵太守復有恵化定后立封建昌縣侯歴<lb/>
尚書左僕射<hi>上</hi>
袁湛字士深陽夏人也少為謝安所知安以兄子𤣥女<lb/>
妻之義熈中守吳興蒞政和理為吏民所稱入補中書<lb/>
令累遷太尉司空諡敬<hi>上</hi>
<pb n="KR2k0034_WYG_002-21b"/>
元興初桓𤣥反殺吳興太守髙素劉牢之北府舊將也<lb/>
<hi>上</hi>
晉譚聨吳興内史<hi>萬姓統譜</hi>
談全為吳興太守後辭疾隱武義小姬山<hi>金華府志</hi>
　<lb/>
　<lb/>
　<lb/>
　呉興備志卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷四</head>
    <p>
<pb n="KR2k0034_WYG_004-1a"/>
欽定四庫全書<lb/>
　吳興偹志卷四　　　　　明　董斯張　撰<lb/>
　　官師徴第四之三<lb/>
　　　郡守<hi>唐</hi>　<hi>呉越</hi>
武徳載河南緱氏人天后從父弟湖州刺史<hi>唐武元衡𫝊</hi>
崔元譽清河人崔順博陵人陸海吳郡人竇季安洛陽<lb/>
人楊鑑馮翊人並湖州刺史<hi>唐宰相世系表並以上五人蒞任年月  不詳</hi>
韋章韋敬先京兆人並出逍遥公房湖州刺史韋明敭<lb/>
<pb n="KR2k0034_WYG_004-1b"/>
京兆人出鄖公房守湖州歴華州刺史<hi>以上四人蒞任年月載談志</hi>
徐嶠之開元十三年自吉州刺史授<hi>談志</hi>
　嶠之字惟嶽㑹稽人見徐浩𫝊即浩父也<lb/>
杜位襄陽人考功郎中湖州刺史<hi>唐宰相世系表</hi>
　張按舊唐書李林甫子壻杜位為補闕少陵有杜位<lb/>
　宅守嵗詩云守嵗阿咸家又有寄位詩云近聞寛法<lb/>
　離新州想見歸懐尚百憂盖位以林甫故得竄至乾<lb/>
　寜中朝廷寛其罪移之于近郡也少陵寄位詩正渠<lb/>
<pb n="KR2k0034_WYG_004-2a"/>
　刺湖州時耶<lb/>
周擇從自饒州刺史移湖州有令聞歴尚書禮部侍郎<lb/>
<hi>談志叅顧况刺史㕔壁記栁宗元龍安禪寺碑</hi>
獨孤問俗上元元年自明州刺史授<hi>談志</hi>
　李史魚遷侍御史充幽州行軍司馬隔于兇盗詔不<lb/>
　下達公與獨孤問俗宻結壯俠志圖博浪之舉間遣<lb/>
　表章請固河潼之守帝用深嘉吾謀未行<hi>梁肅李史魚墓志</hi>
宜興髙智周作相同邑蔣繒往見之智周妻以女生子<lb/>
<pb n="KR2k0034_WYG_004-2b"/>
挺歴湖延二州刺史<hi>宜興志</hi>
　明皇時監察御史蔣挺坐法勅令朝堂杖之張守珪<lb/>
　奏曰御史憲司清望耳目之官有犯當殺即殺當流<lb/>
　即流不可决杖士可殺而不可辱也<hi>唐書</hi>
徐元之建昌人年十七第進士累遷監察御史諫議大<lb/>
夫開元七年出為湖州刺史有集十卷<hi>一統志</hi>
鄭繇者鄭州滎陽人北齊吏部尚書述五代孫也繇嗣<lb/>
聖元年進士工五言詩開元初岐王範刺岐州繇為長<lb/>
<pb n="KR2k0034_WYG_004-3a"/>
史範失白鷹繇為失白鷹詩當時以為絶唱後為湖州<lb/>
刺史<hi>舊唐書</hi>
徐煇開元二十三年自登州刺史授不曾之任轉洪州<lb/>
刺史<hi>談志</hi>
唐沛郡武太冲為吳興太守增葺舊㕔棟宇既就有大<lb/>
白蛇長數丈横于㕔前筮者曰此項王神也不宜損宜<lb/>
奠祀之太冲以為正以勝邪吾以子養百姓蛇何能為<lb/>
有頃蛇遂死<hi>談志</hi>
<pb n="KR2k0034_WYG_004-3b"/>
盧㓜平寳應三年自杭州刺史授<hi>談志</hi>
令狐綯字子直華原人平章事楚之子也太和四年登<lb/>
進士第㑹昌五年自户部員外郎出為湖州刺史大中<lb/>
二年召拜考功郎中尋知制誥充翰林學士四年改兵<lb/>
部侍郎同中書門下平章事輔政十年累官吏部尚書<lb/>
右僕射涼國公先是宣宗謂白敏中曰憲宗葬道遇風<lb/>
雨六宫百官皆避見頎而髯者奉梓宫不去果誰耶敏<lb/>
中曰令狐楚上曰有子乎敏中曰緒少風痺不勝用綯<lb/>
<pb n="KR2k0034_WYG_004-4a"/>
今守湖州因曰其人宰相器也即召之<hi>舊唐書令狐綯白敏中二𫝊</hi>
顔真卿轉湖州刺史政尚清靜長孤養老徹冗浚湟式<lb/>
亷明進賢碩特責大指而已郡人恱之立碑頌徳<hi>令狐峘魯</hi>
<hi>公神道碑</hi>
　公字清臣小名羡門子别號應方<hi>魯公行狀</hi>
　大厯八年癸丑公年六十五正月至任七月追建放<lb/>
　生池碑銘十二月有沈氏述祖徳記九年甲寅公年<lb/>
　六十六作妙喜寺碑十一年丙辰公年六十八十二<lb/>
<pb n="KR2k0034_WYG_004-4b"/>
　年丁巳公年六十九四月有栁惲西亭記元載誅楊<lb/>
　綰薦公四月召于湖州四月有項王碑行述八月為<lb/>
　刑部尚書<hi>魯公年譜</hi>
蕭定字梅臣瑀曾孫歴湖州刺史朱泚反詭姓名為張<lb/>
誕不凂于賊後擢太子太師<hi>唐書</hi>
　邵說為吏部侍郎薦户部郎中蕭定自代不許<lb/>
裴清刺湖州始進金沙泉表上之清在郡時嘗撰吳興<lb/>
太守歴官記<hi>叅談志顧應祥長興志</hi>
<pb n="KR2k0034_WYG_004-5a"/>
第五琦字禹珪長安人少以吏幹進頗能言强國富民<lb/>
術歴户部侍郎判度支進同中書門下平章事累封扶<lb/>
風郡公坐與魚朝恩善刺括州徙饒湖二州後為太子<lb/>
賔客<hi>唐書</hi>
袁髙字公頥滄州人歴御史中丞建中二年出為湖州<lb/>
刺史尋拜給事中貞元元年徳宗復用盧杞刺饒州命<lb/>
髙草詔髙執不可改命舍人草之詔不下仍陳京等論<lb/>
奏髙又爭論于上遂追饒州制翌日遣使慰髙云朕思<lb/>
<pb n="KR2k0034_WYG_004-5b"/>
卿言深理切當憲宗朝宰相李吉甫常言髙忠鯁詔贈<lb/>
禮部尚書<hi>叅兩唐書</hi>
范傅正字西老順陽人舉進士又以博學宏詞登甲科<lb/>
歴歙州刺史轉湖州以政事修理聞擢為歙宣觀察使<lb/>
受代至京師憲宗聞其里第過侈薄之因拜光祿卿傅<lb/>
正精悍有立好古自勵及為亷察頗事奢侈<hi>唐書</hi>
李齊運拜禮部尚書無學術不知大體薦李琦為浙西<lb/>
觀察使受賂數十萬計舉李詞為湖州刺史既而邑人<lb/>
<pb n="KR2k0034_WYG_004-6a"/>
告其賍犯上以齊運故不問而遣之<hi>舊唐書</hi>
于頔字允元河南人湖州刺史歴左僕射平章事燕國<lb/>
公諡曰思<lb/>
　頔改蘇州追憾湖州舊尉封杖以計强决之<hi>文獻通考</hi>
辛秘字藏之隴西人貞元中登開元禮科髙郢為太常<lb/>
卿嘉其禮學授太常博士元和元年刺湖州祕以平李<lb/>
錡功天子親以金印紫綬賞之僉曰秘才堪將帥急徴<lb/>
為河東軍司馬兼御史中丞歴官工部尚書潞州節度<lb/>
<pb n="KR2k0034_WYG_004-6b"/>
使久歴重任家無豐財為時所稱諡曰昭<hi>舊唐書叅牛僧孺辛秘碑</hi>
<hi>祕平李錡詳戰守徴</hi>
顔防為湖常二州刺史<hi>見舊唐書温公資治通鑑宋髙僧𫝊及文苑英華李紳辛祕二</hi>
<hi>碑</hi>
　勞志及唐志俱以為顧防誤防以永貞元年四月自<lb/>
　澧州刺史授除常州刺史明載談志中勞志雖誤以<lb/>
　顔為顧幸猶存常州一事可以通鑑諸書考証之若<lb/>
　唐志則盡去其除目即謬誤何從辨之乃知昔之人<lb/>
<pb n="KR2k0034_WYG_004-7a"/>
　明載遷除日月良有逺識在古書真不可妄删字句<lb/>
　也李錡恃恩驕恣猖狂弄兵幾效吳濞故事當時非<lb/>
　防之竒謀矯制馳檄同仇則辛祕輩亦如蘇州刺史<lb/>
　李素見縛賊營生致錡幕矣是役也保障江南防功<lb/>
　第一祕次之當時祕有金紫之賞而顔防者殊寂寂<lb/>
　未聞豈史偶失書耶抑在朝諸君子祖匡衡故智反<lb/>
　以矯制為戎首耶防故一竒士刺湖時必有殊績作志<lb/>
　者且并其姓亦誤書非牛李二丞相劉太保通慧禪<lb/>
<pb n="KR2k0034_WYG_004-7b"/>
　師司馬公諸書顔公與曹蜍李志等耳<lb/>
崔元亮字晦叔磁州人貞元初進士歴湖曹二州太和<lb/>
中為諫議大夫鄭注誣宋申錫捕逮倉卒内外震駭元<lb/>
亮率諫官叩延英苦諫帝感悟頃之移疾歸東都召為<lb/>
虢州刺史卒贈禮部尚書元亮晩好黄老清靜術故所<lb/>
居官未久輒去<hi>叅兩唐書</hi>
　元亮刺湖州聚羡財而代逋租謹茶法以防黠吏脩<lb/>
　堤塘以偹嵗旱罷民賴之如依父母<hi>白居易崔公墓志</hi>
<pb n="KR2k0034_WYG_004-8a"/>
張文規河東人宰相𢎞靖子也歴吏部員外郎右丞韋<lb/>
温劾之云長慶中𢎞靖䧟在幽州文規徘徊京師不尋<lb/>
赴難不宜塵汚南宫出為安州刺史累遷御史中丞<hi>舊唐</hi>
<hi>書</hi>
　文規嘗刺湖州著吳興雜録<lb/>
薛戎字元夫寳鼎人居陽羡江西觀察使李衡辟置幕<lb/>
府累衢湖常三州刺史遷浙東觀察使戎為吏不尚約<lb/>
束詭名譽其有善歸之所部故居官時無灼灼可驚者<lb/>
<pb n="KR2k0034_WYG_004-8b"/>
已罷則懐之俸入之餘散于宗族身沒之後人無譏焉<lb/>
<hi>叅兩唐書</hi>
　公年四十餘始脫褐衣為吏歴刺三州所至以亷貞<lb/>
　寛大稱朝廷嘉之<hi>韓愈薛公墓志</hi>
　公移刺湖州其最患人者荻塘湖水瀦淤逼塞不能<lb/>
　負舟公濬之百餘里<hi>元稹薛公神道碑</hi>
楊漢公字用乂𢎞農人擢進士釋褐為李絳興元從事<lb/>
絳遇害遁而獲免歴湖亳蘇三州擢荆南節度使召為<lb/>
<pb n="KR2k0034_WYG_004-9a"/>
工部尚書或劾漢公治荆南貪降祕書監更天平宣武<lb/>
節度使<hi>舊唐書</hi>
　王仲脩收唐湖州刺史楊漢公書有鍾法<hi>米襄陽志林</hi>
　漢公汝士弟樂天之内弟兄也<hi>見長慶集</hi>
鄭仁規滎陽人宰相肅孫也仁規有俊才文翰髙逸累<lb/>
遷拾遺補闕尚書郎湖州刺史<hi>舊唐書鄭肅𫝊</hi>
　仁規守湖與陸龜䝉友善見龜䝉紀事詩載掌故<lb/>
陸龜䝉少髙放通六經大義尤明春秋舉進士一不中<lb/>
<pb n="KR2k0034_WYG_004-9b"/>
往從湖州張博游博歴湖蘇二州辟以自佐<hi>新唐書</hi>
韋珩太和五年自江州刺史授未視事卒<hi>談志</hi>
杜牧字牧之舉賢良方正俄而澤潞平畧如牧䇿歴司<lb/>
勲員外郎兼史職改吏部乞為湖州刺史踰年遷中書<lb/>
舍人牧剛直有竒節不為齪齪小謹敢論列大事指陳<lb/>
利病尤切至少與李甘宋祁善其通古今善處成敗甘<lb/>
等不及也<hi>唐書</hi>
王鉅厯駕部員外郎中中書舍人知制誥見英華錢珝制<lb/>
<pb n="KR2k0034_WYG_004-10a"/>
　鉅湖州刺史載郡志<lb/>
姚朂字斯勤崇裔孫長慶初擢進士累遷諫議大夫更<lb/>
湖常二州刺史為宰相李徳裕厚善及徳裕為令狐綯<lb/>
等譛逐摘索支黨無敢通勞問既居海上家無貲病無<lb/>
湯劑朂數餽餉候門不薄時傳為厚終䕫王傅自作夀<lb/>
藏于萬安山南原崇瑩之傍署兆曰寂居穴坟曰復真<lb/>
堂中剟土為牀曰化䑓而刻石告後世<hi>唐書</hi>
　鹽鐵判官姚朂知河隂縣嘗雪寃獄鹽鐵使崔珙奏<lb/>
<pb n="KR2k0034_WYG_004-10b"/>
　加酬奬令權知職方員外郎韋温執奏曰國朝已來<lb/>
　郎官最為清選不可以賞能吏乃改朂檢校禮部郎<lb/>
　中翌日帝謂楊嗣復曰韋温不放姚朂入省有故事<lb/>
　否嗣復對曰韋温志在銓擇清流然姚朂士行無玷<lb/>
　梁公元崇之孫自殿中判鹽鐵案陛下奬之宜也<hi>韋温</hi>
　<hi>傳</hi>
杜孺休乾符元年自户部郎中授選司勲郎中中和三<lb/>
年再授<hi>談志</hi>
<pb n="KR2k0034_WYG_004-11a"/>
　孺休字休之累擢給事中大順中錢鏐遣弟球攻蘇<lb/>
　州破之以海昌都將沈粲行刺史事而昭宗更命孺<lb/>
　休為之以粲為制置指揮使鏐不恱宻遣粲害焉<hi>唐書</hi>
　<hi>宰相世系表云襄陽人</hi>
乾寜三年十一月湖州刺史李師恱求旌節詔置忠國<lb/>
軍于湖州以師恱為節度使賜告身旌節者未入境戊<lb/>
子師恱卒楊行宻表師恱子前綿州刺史彦徽知州事<lb/>
<hi>資治通鑑</hi>
<pb n="KR2k0034_WYG_004-11b"/>
　中和四年武寜將李師恱與尚讓追黄巢至瑕邱敗<lb/>
　之巢衆殆盡<lb/>
　乾寜二年董昌搆湖州刺史李師恱率兵四千餘人<lb/>
　侵我封境三年正月楊行宻將安仁義出戰船從湖<lb/>
　州將渡江以應董昌王命許再思等禦之仁義竟不<lb/>
　敢渡<hi>吳越偹史</hi>
鮑君福清泰元年自鎮海軍節度副使授<hi>談志</hi>
　君福餘姚人性淳厚有膽氣能馬上舞雙劍從錢鏐<lb/>
<pb n="KR2k0034_WYG_004-12a"/>
　征伐有功累遷保順軍節度使檢校太尉諡忠壯<hi>一統</hi>
　<hi>志</hi>
　光啟二年錢鏐自諸暨越平水鑿山開道五百里出<lb/>
　曹娥埭浙東鎮將鮑君福帥衆降之<hi>資治通鑑</hi>
　鮑家田吳越相鮑慶臣采地也<hi>西湖游覧志慶臣君福子</hi>
湖州刺史李繼徽以州附淮南牙將沈攸拒之繼徽遂<lb/>
奔王親廵吳興取繼徽家屬凡二百餘人而還湖州平<lb/>
王命海昌鎮將髙彦為湖州制置使<hi>以下吳越偹史</hi>
<pb n="KR2k0034_WYG_004-12b"/>
　髙彦字子竒海鹽人前後從征悉有功及繼徽棄郡<lb/>
　奔淮南王親廵吳興其將沈攸等皆以已功有代守<lb/>
　之望王遂題詩一章于嬰蘭堂在湖州東南溪次末<lb/>
　云須將一片地付與有心人衆亦不測王將登舟始<lb/>
　言曰吾以此郡付汝宜善撫之彦性淳厚居十一載<lb/>
　政頗簡便將終有道塲山僧如訥訥口能容拳手垂<lb/>
　過膝及入州城彦以師事之一日彦與之語訣别未<lb/>
　幾而卒<lb/>
<pb n="KR2k0034_WYG_004-13a"/>
梁開平三年十月湖州刺史髙澧二于我遣其黨焚義<lb/>
和臨平等鎮王命弟鏢率師討之四年二月澧導淮南<lb/>
將李簡陳璋入其境都將盛師友沈行瑜閉城不納王<lb/>
遣子元璙禦之淮人挾澧而遁<hi>澧髙彦第三子</hi>
梁開平四年三月癸巳王廵吳興命弟鏢為刺史癸卯<lb/>
至自吳興乾化元年鏢酗酒殺人恐王罪之十月辛亥<lb/>
殺都監潘長推官鍾安徳奔于吳<hi>吳越偹史叅資治通鑑</hi>
錢元瓘吳越王子也乾化三年湖州刺史<hi>資治通鑑</hi>
<pb n="KR2k0034_WYG_004-13b"/>
吳越司賔使沈韜文湖州人有㳺西湖詩云菰米蘋花<lb/>
似故鄉不是不歸歸未得好花明月一思量武肅憫其<lb/>
思鄉授以湖州刺史<hi>古今詩話詩遺一句</hi>
吳越王錢鏐卒子元瓘立内牙指揮使劉仁杞及陸仁<lb/>
章久用事為衆所惡一日諸將共請誅之元瓘喻之曰<lb/>
二將事先王久吾方圖其功汝曹乃欲逞私憾而殺之<lb/>
可乎吾為汝主汝當禀吾命不然吾歸臨安以避賢路<lb/>
衆懼而退乃以仁章為衢州刺史仁杞為湖州刺史<hi>宋史</hi>
<pb n="KR2k0034_WYG_004-14a"/>
右統軍使胡進思湖州人開運二年十一月吳越王𢎞<lb/>
佐出進思為湖州刺史既而復以他故留<hi>進思始末詳載資治通鑑</hi>
　進思髙澧舊將也<hi>談志</hi>
　進思字克開妻杜氏子璟工部尚書<hi>龔茂良靈昌廟記</hi>
錢偡年十八出為湖州刺史有妖巫登大樹恣為鬼神<lb/>
語州人驚畏偡曰妖由人興命注弩而射巫果請命因<lb/>
鞭之州人大服<hi>吳越偹史浙江通志</hi>
錢儼字誠允俶異母弟本名信淳化初改焉開寳三年<lb/>
<pb n="KR2k0034_WYG_004-14b"/>
代兄偡知湖州充宣徳軍安撫使太平興國二年從俶<lb/>
之請授新媯儒等州觀察使仍知湖州<hi>宋史</hi>
　<lb/>
　<lb/>
　<lb/>
　<lb/>
　<lb/>
　呉興備志卷四<lb/>
</p>
<p>
</p>
  </div>
</body>
</text>
</TEI>
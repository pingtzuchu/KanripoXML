<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷二十五</head>
    <p>
<pb n="KR2k0034_WYG_025-1a"/>
欽定四庫全書<lb/>
　吳興偹志卷二十五　　　明　董斯張　撰<lb/>
　　書畫徵第二十一<hi>郡人所藏名蹟附</hi>
賀邵字興伯吳興人官至中書令與皇象同時其體瘠<lb/>
而不流逸而寡禮<hi>書小史</hi>
　張按陳夀書興伯山隂人書史云云豈邵曽寓吳興<lb/>
　耶邵史作劭<lb/>
邱道䕶善草書與羊欣同受筆法于王獻之殊劣于欣<lb/>
<pb n="KR2k0034_WYG_025-1b"/>
李嗣真曰道䕶謬登髙品迹乃浮漫<hi>書小史</hi>
　邱道䕶善𨽻書便書素時司馬珣之為吳興令羊欣<lb/>
　弟倫為臨安令欣至吳興㸔弟珣之乃以道䕶素書<lb/>
　洛神賦示欣欣嗟咨其工以為勝已道䕶烏程人官<lb/>
　至相國主簿<hi>張懷瓘書品</hi>
王道迄烏程人渉學善書形貌又美太守王韶之謂人<lb/>
曰有子弟如王道迄無所少始興王濬以為世子師補<lb/>
中書令史弟道隆亦知書<hi>宋書</hi>
<pb n="KR2k0034_WYG_025-2a"/>
右軍孫智永禪師自臨千字文八百本散與人間江南<lb/>
諸寺各留一本永往住吳興永福寺積年學書秃筆頭<lb/>
十瓮每瓮皆數石人來覔書并請題頭者如市所居户<lb/>
限為之穿穴乃用鐵葉裹之人謂鐵門限後取筆頭瘞<lb/>
之號為退筆塜自製銘誌<lb/>
　尚書故實永福一作永興吳興一作㑹稽<lb/>
　㑹稽僧智果工書嘗謂永師曰和尚得右軍肉智果<lb/>
　得骨永草書入妙行入能永兄智楷亦能書<hi>並上</hi>
<pb n="KR2k0034_WYG_025-2b"/>
顔魯公有湖州帖<hi>宣和書譜</hi>
唐禮部尚書沈傅師書道林詩在潭州道林寺四絶堂<lb/>
以杉板薄略布粉不盡紋故歲乆不脱沈牌某官潭借<lb/>
留書齋半歳榻得其石本為橅石僧希白務于勁快多<lb/>
改落筆端直無復縹渺縈洄飛動之勢<hi>寶章待訪録</hi>
　傅師道林詩字大如掌書牌嘗以一小閣貯之米元<lb/>
　章為微官時㳺宦過其下艤舟湘江就寺主僧借觀<lb/>
　一夕張帆擕之遁去僧亟訟于官官為遣健步追取<lb/>
<pb n="KR2k0034_WYG_025-3a"/>
　還世以為口實<hi>米襄陽志林</hi>
　按此則所云借留者米自文耳<lb/>
釋髙閑烏程人寓湖州開元寺具戒律善草書宣宗時<lb/>
召對賜以紫袍加大德號頗為韓愈所知作序送之大<lb/>
抵愈所論書其書法出張顛流離顛沛必于草書發之<lb/>
故其變動猶鬼神不可端倪學者當求顛之心而不當<lb/>
逐其跡也已而要其歸正而語若詆毁盖知愈者必謂<lb/>
愈深知閑而不知愈者以為愈之黜閑也<hi>宣和書譜</hi>
<pb n="KR2k0034_WYG_025-3b"/>
　唐髙閑書令狐楚詩真蹟在户部尚書康季常家某<lb/>
　見石本在湖州<hi>墨池編</hi>
　劉涇嘗作書話以懐素比玉髙閑比金<hi>藝林伐山</hi>
卞忠烈墓前華表宋龍圖閣直學士葉清臣書<lb/>
净土禪寺石刻蓮花經葉清臣書<hi>杭州府志</hi>
宋許采字師正吳興人字畫規模鍾王殆窺其妙<hi>書史會要</hi>
姚贊吳興人工八分書<hi>書史會要</hi>
楊凝式晉開運元年甲辰四月十五日有㸔花八韻時<lb/>
<pb n="KR2k0034_WYG_025-4a"/>
年七十二題于洛陽一僧舍書上後云維晉九載今刻<lb/>
石在湖州前殿中侍御史劉燾家<hi>㳺宦紀聞</hi>
沈思東老菴囬仙橋俱蘇軾書<hi>劉一止囬仙橋祠堂碑記</hi>
劉燾以草書名世晚年用筆圓熟黄庭堅題續法帖云<lb/>
劉燾箋題便不𩔖今人書使之春秋髙江東又出一羊<lb/>
欣薄紹之矣<hi>書史</hi>
　建中靖國中曽丞相布當國命劉燾為館職取淳化<lb/>
　所遺與近出者别為續法帖十卷字多作燾體陳繹<lb/>
<pb n="KR2k0034_WYG_025-4b"/>
　曽云太清樓續閣帖劉燾無言模刻工夫精緻亞于<lb/>
　淳化肥而多骨求偹于王著乃失之粗硬遂少風韻<lb/>
　<hi>古今法書苑</hi>
朱服紹聖中召試中書舍人上曰服文詞可采書札亦<lb/>
工<hi>書史</hi>
劉岑字季髙能草書縱逸而不拘盖有自得之趣<hi>上</hi>
　劉侍郎季髙居建康中書舍人張孝祥字安國時為<lb/>
　帥還往甚宻一日安國忽具衣冠造季髙季髙驚異<lb/>
<pb n="KR2k0034_WYG_025-5a"/>
　未出先令人問盛服而來何故安國曰欲北面書法<lb/>
　季髙不辭讓著道服而出安國則令人扶季髙納再<lb/>
　拜者再季髙亦不辭讓安國請曰云云季髙荅曰云<lb/>
　云大意令安國學李邕書<hi>詩話</hi>
吳興慈感寺有新堂未名蔡京偶過之為書榜曰超覽<lb/>
有坐客賀曰行即走召而人臣四見矣明年京遂入相<lb/>
<hi>泊宅編</hi>
霅溪沈作舟善書紹興丁巳五月十有四日茅山顔魯<lb/>
<pb n="KR2k0034_WYG_025-5b"/>
公碑大風吹折作舟扶起并鐫名于背後<hi>苕記</hi>
宋人書習鍾法者姜䕫堯章<hi>研北雜志</hi>
　堯章作綘帖評旁正曲引有功于今古缺亦疑之<lb/>
　趙子固目堯章為書家申韓又謂姜書精妙過于黄<lb/>
　米<hi>並上</hi>
趙魏公云篆法自秦李相至宋吳興道士張有而止後<lb/>
世的的有所據依<hi>研北雜志</hi>
徐滋字元象宋杞字子和俱吳興人張有髙弟子習篆<lb/>
<pb n="KR2k0034_WYG_025-6a"/>
得其法<hi>書史</hi>
松雪翁書法妙天下而人鮮有知之者公平日博觀歴<lb/>
代真跡石刻深求古人筆意其揮翰時如庖丁鼔刀郢<lb/>
匠運斤不動神色而自合矩度豈俗筆可得而擬耶翁<lb/>
嘗有詩云學書工拙何足計名世不難傳後難當有深<lb/>
知書者出未容俗子議其間又云古來名刻世可數餘者<lb/>
未精心不降欲使清風傳萬古須知明月印千江<hi>霏雪錄</hi>
延祐元年十一月十九日彰徳朱長儒求書晋嵇侍中<lb/>
<pb n="KR2k0034_WYG_025-6b"/>
之廟六大字余每敬其忠節不辭而書之運筆若有神<lb/>
助是夜京口石民瞻館于書室中夢一丈夫晋人衣冠<lb/>
蓬首𤣥衣流血被面謂民瞻曰我嵇侍中也今日趙子<lb/>
昻為余書廟額故來謝之民瞻既覺猶汗流亦異事也<lb/>
<hi>松雪齋集</hi>
元兵伐宋至巴陵女子韓希孟者魏公五世孫也嫁賈<lb/>
尚書之子瓊岳州破被擄明日以衣帛書一詩自投于<lb/>
江而死長興州判官沈思安嘗託劉元履丐子昂為書<lb/>
<pb n="KR2k0034_WYG_025-7a"/>
其詩元履諾而未言一夕夢一婦人云趣為我求書庶<lb/>
因大人君子之筆發攄幽憤松雪聞而異之乃為書一<lb/>
通<hi>輟耕錄</hi>
元世祖命為殿上春聯子昂題曰九天閶闔開宫殿萬<lb/>
國衣冠拜冕旒又命書應門春聯曰日月光天德山河<lb/>
壯帝居又出宋藝祖神像命之題贊以觀其志子昂踧<lb/>
踖良久題曰玉帯緋袍色色新一囬展卷一傷神江南<lb/>
江北新疆土曽屬當年舊主人<hi>濯纓亭筆記</hi>
<pb n="KR2k0034_WYG_025-7b"/>
鮮于困學壙志趙文敏公書小楷精絶篆筆出石鼔文<lb/>
少師廬陵楊公得之吳人武昌陳士謙家藏文敏自書<lb/>
哀困學五字古詩一首行書亦佳<hi>水東日記</hi>
胡汲仲謂子昂書上下五百年縱横一萬里舉無此書<lb/>
<hi>硏北襍志</hi>
袁伯長謂子昂書法髙踵魏晋為律書則專守唐法故<lb/>
雖造次酬荅必守典則<hi>上</hi>
趙吳興寫龍門三自省偈自謂無慮數十百本曰願一<lb/>
<pb n="KR2k0034_WYG_025-8a"/>
切見聞悉皆成佛<hi>太平清話</hi>
趙子昂家藏智永千字文為湯君載借摹易去一百六<lb/>
十五字<hi>硏北襍志</hi>
子昂書秋興賦行書墨跡一卷筆法全出獻之其卷向<lb/>
為吾鄉進士王緝之所藏後有張東海䟦今藏于項希<lb/>
憲家<hi>太平清話</hi>
趙松雪小楷尚書序甚精工前有小像上書延祐五年<lb/>
提舉楊叔謙畵時余為翰林學士承旨年六十有五<hi>焦氏</hi>
<pb n="KR2k0034_WYG_025-8b"/>
<hi>說楛</hi>
天寧萬夀禪寺郡城中天寧寺額子昂書相傳云子昂<lb/>
初于僧㕑下大食桌上試書六字遒媚斐亹後更他書<lb/>
皆不及遂以桌面板鏤刻為寺額盖趙之得意筆也<hi>苕記</hi>
余家有松雪小楷大洞玉經字如蠅頭共四千八百九<lb/>
十五字圓匀遒媚眞可與黄庭並觀余嘗呼為墨皇每<lb/>
移至衡山齋中即竟日展玩在南京因槖中空乏有人<lb/>
以重貲購去至今在夢寐也<hi>四友齋叢說</hi>
<pb n="KR2k0034_WYG_025-9a"/>
趙集賢與人寫碑若非茅紹之刻則不書亦以此人稍<lb/>
能知其筆意耳<hi>上</hi>
　衢見文敏篆書心經末附四明茅紹之刻<lb/>
解學士評趙文敏神明英傑儀鳯冲霄祥雲捧日又謂<lb/>
文敏學書十年不下樓<hi>古今法書苑</hi>
方遜志評子昂書如程不識将兵號令嚴明不使毫髪<lb/>
出法度外故動無遺失<hi>上</hi>
子昂亭林圖其眞蹟粘村民屋壁上王野賔買得之售<lb/>
<pb n="KR2k0034_WYG_025-9b"/>
項氏<hi>書畵史</hi>
　文敏始事張即之得南宫傳而天資英邁積學功深<lb/>
　盡掩前人超入魏晉當時翕然師之<hi>解縉書畵傳授</hi>
管夫人字仲姬趙魏公室有才畧聰明過人能為詞章<lb/>
亦善書仁宗嘗取夫人書合魏公及子雍書裝為卷軸<lb/>
識以御寳命藏之秘書監曰使後世知我朝有一家夫<lb/>
婦父子皆善書也<hi>書史</hi>
　觀音大士像大徳丙午春三月清明日吳興弟子管<lb/>
<pb n="KR2k0034_WYG_025-10a"/>
　氏志心齋沐焚拜寫<hi>墨刻</hi>
　衢從内弟沈尚父見此乃楷書也末有隂文管氏之<lb/>
　章陽文玉堂青𤨏夫人二篆女史以為𫝊為管作誤<lb/>
　矣<lb/>
趙孟頖字景魯文敏兄書法師二王<hi>書史</hi>
文敏弟孟籲字子俊官至知州亦工書<hi>上</hi>
趙雍王叔明俱工書<hi>續文獻通考</hi>
姚子敬書自楊凝式上泝王大令使人想見其翕然埃<lb/>
<pb n="KR2k0034_WYG_025-10b"/>
壒之表時為小楷極清吳師道嘗為之䟦<lb/>
元薛漢字宗海徳清人官至國子助教楷字宗歐陽率<lb/>
更<hi>書史㑹要</hi>
陳繹曽學優識博真草𨽻篆俱通習之各得其法<lb/>
元吳仲章吳興人留心翰墨有聲於時<hi>並上</hi>
吳興山水圖記文徵明書在江隂<hi>古今碑帖考</hi>
孫太初手蹟有詩草帖諸世揚者諸公諱偁其子彪湖<lb/>
公諱夏能法書古文詞于其孫清之所藏見之<hi>上</hi>
<pb n="KR2k0034_WYG_025-11a"/>
　以下畫<lb/>
余家有紙本曹不興如意輪圖<hi>米襄陽志林</hi>
　古來丹青其最髙逺者以曹不興𤣥女授黄帝兵符<lb/>
　圖為第一<hi>米芾畫史</hi>
　裴孝源公私錄畫有弗興畫二卷謂九州名山圖秦<lb/>
　皇東游圖<hi>韻語陽秋</hi>
張僧繇為吳興太守畫白塔寺彌勒佛像世稱其妙<hi>吳興</hi>
<hi>統記</hi>
<pb n="KR2k0034_WYG_025-11b"/>
　南史僧繇梁時為吳興太守值昭明太子偶患風恙<lb/>
　醫不能效僧繇乃畫二獅子宻懸于青宮禁門之上<lb/>
　其夕太子即有起色<lb/>
　張僧繇五代梁時吳興人<hi>姚最續畫品</hi>
楞伽會圖一卷寳積變相圖一卷俱張儒童畫<lb/>
　儒童僧繇之子太平清目不載出貞觀畫史<lb/>
沈曇慶醉像陸探㣲畫曇慶吳興人<hi>並上</hi>
朱審吳興人工畫山水深沉瓌壯險黒磊落湍瀨激人<lb/>
<pb n="KR2k0034_WYG_025-12a"/>
平逺極目建中間頗知名<hi>張彦逺歴代名畫記</hi>
張志和號烟波子常漁釣洞庭初顔魯公典吳興知其<lb/>
髙節以漁舟歌五首以贈之張乃為卷軸隨句賦象人<lb/>
物舟船鳥獸烟波風月依字成形曲盡其妙<hi>畫斷</hi>
𤣥真子為烏程李明府畫武城圖皎然有讚<hi>杼山集</hi>
吳僧皎然亦工畫<hi>國史補</hi>
劉商官為郎中愛畫松石樹木格性髙邁時有畢庶子<lb/>
亦善畫松樹水石時人云劉郎中松樹𣲖標畢庶子松<lb/>
<pb n="KR2k0034_WYG_025-12b"/>
根絶妙<hi>朱景賔唐朝名畫錄</hi>
荆浩河内人自號洪谷子御府藏白蘋洲五亭圖<hi>張彦逺厯</hi>
<hi>代名畫記</hi>
周文矩句容人御府藏寫李季蘭像一髙閑圖一<hi>上</hi>
　季蘭真思陵題元仲山家物<hi>雲烟過眼錄</hi>
葉助字天祐收蜀范瓊畫梁武帝寫誌公圖一幅武帝<lb/>
白冠衣褐<hi>米元章畫史</hi>
燕文貴吳興人𨽻軍中善畫山水及人物初師河東郝<lb/>
<pb n="KR2k0034_WYG_025-13a"/>
惠太宗朝駕舟來京師多畫山水人物貨于天門之道<lb/>
待詔髙益見而驚之遂售數畨輒聞於上且曰臣奉詔<lb/>
寫相國寺壁其間樹石非文貴不能成也上亦賞其精<lb/>
筆遂召入圖畫院端拱中敕畫臣面進紈扇上覽文貴<lb/>
者甚説嘗畫七夕夜市圖狀其浩壤之所至為精偹富<lb/>
商髙氏家有文貴畫舶船渡海圖一本大不盈尺舟如<lb/>
葉人如麥而檣帆篙櫓指呼奮躍盡得情狀至於風波<lb/>
浩蕩島嶼相望蛟蜃襍出咫尺千里何其妙也<hi>大梁劉氏聖朝</hi>
<pb n="KR2k0034_WYG_025-13b"/>
<hi>名畫評</hi>
　文貴為翰林藝學將仕郎守雲州雲應主簿<hi>研北襍志</hi>
　清江九華圖一卷畫秋浦西㟁㟁中横大江林木椒<lb/>
　臺極其精細全𩔖燕文貴後有石林二印石林藝文<lb/>
　隱居世寳空青書<hi>雲烟過眼録</hi>
子瞻出城見坡竹秀擢可愛囬訪耘老<hi>見睌香堂蘇帖前有眉山蘇軾</hi>
<hi>印後有猶賢乎已印</hi>
老米苕溪春晩圖在王醫士家<hi>都穆寓意編</hi>
<pb n="KR2k0034_WYG_025-14a"/>
雲山煙樹總糢糊此是南宫鶻突圖自是頂門無慧眼<lb/>
臨窻墨跡淡如無米老此圖初藏於苕川李振叔後入<lb/>
嚴尚書府中今宫保閔公得之盖嚴與李同郡而宫保<lb/>
為尚書外孫流𫝊有自而收蓄得所此老亦無所恨矣<lb/>
𢎞治癸亥長洲吳寛書<hi>米襄陽志林</hi>
李伯時有水晶宫明月館圖<hi>王氏畫苑</hi>
僧梵隆字茂宗號無住吳興人善白描人物山水師李<lb/>
伯時髙宗極喜其畫每見輒品題之然氣韻筆法皆不<lb/>
<pb n="KR2k0034_WYG_025-14b"/>
逮龍眠<hi>圖繪寶鑑</hi>
　梵隆為葉少藴門僧久居弁山故其作畫極多徳夀<lb/>
　宫評畫以隆為龍眠嫡嗣<hi>研北襍志</hi>
江參字貫道江南人長于山水形貌清癯嗜香茶以為<lb/>
生初以葉少藴左丞薦於宇文湖州季䝉今其家有泉<lb/>
石五幅一本筆墨學董源而豪放過之季䝉欲多取<lb/>
其畫而貫道忽被召去止得此圖深以為歉後季髙侍<lb/>
郎再寄江居圖一卷作無盡景始少慰焉<hi>鄧公夀畫紀</hi>
<pb n="KR2k0034_WYG_025-15a"/>
　貫道居霅川深得河天之景平逺曠蕩盡在方寸長<lb/>
　于山水師董源巨然趙叔問居三衢治園作館取楚<lb/>
　詞之言名之曰崇蘭嘗與陳簡齋程致道從容其中<lb/>
　命貫道為之圖令畫史各畫其上乃賦詩焉<hi>圖繪寶鑑</hi>
李次山有霅溪漁社圖周益公必大為之跋<hi>省齋稿</hi>
俞澂字子清吳興人作竹石得文蘇二公筆意清潤可<lb/>
愛光宗朝任大理少卿寳謨閣待制澂號且軒<hi>癸辛襍識</hi>
管洞于長興城山寺羅漢壁作猿鶴皆走而復歸<hi>圖畫寶鑑</hi>
<pb n="KR2k0034_WYG_025-15b"/>
陳籛善寫芝草陳傅良嘗跋之<hi>止齋集</hi>
道士林靈素善作墨竹湖州𤣥妙觀有石刻一枝尚存<lb/>
<hi>圖繪寶鑑</hi>
吳興趙公嘗取汝南先賢𫝊所記漢司徒袁公卧雪事<lb/>
寫為圖以遺吳門袁易通甫且曰予作此圖以通甫好<lb/>
修之士景慕其髙鄉耳則君之人品固不問可知<hi>黄溍袁易</hi>
<hi>墓志</hi>
趙松雪有墨竹在崇徳士人家吾鄉華亭衛富益先生<lb/>
<pb n="KR2k0034_WYG_025-16a"/>
題一絶句其上云漢家日暮龍沙逺南國春深水殿寒<lb/>
留得一枝烟雨<hi>闕</hi>又隨人去報平安<hi>儼山詩話</hi>
松雪畫淵明像一卷題云既書歸去来辭餘興未盡乃作<lb/>
竹石淵明亦當愛此耶<hi>太平清話</hi>
鵲華秋色卷子昂為周公謹作山頭皆着青緑全學王<lb/>
右丞<hi>上</hi>
子昂馬學龔翠巖<hi>霏雪録</hi>
　承㫖畫滚馬管夫人隔垣窺公作滚馬形自此絶筆<lb/>
<pb n="KR2k0034_WYG_025-16b"/>
　見董思白畫㫖<lb/>
趙子昂如來雪山叅道絹畫為吾鄉羅淵泉物羅且死<lb/>
囑其細君以是乞銘于家君家君前夜夢一佛白雲中<lb/>
下臨余家晨起得此適符之佛坐古松下以手按膝宛<lb/>
然如生故是神物<hi>焦氏説楛</hi>
趙文敏黄鶴山樵皆有清弁圖余逰弁山維舟其下知<lb/>
二公之畫各能為此𫝊神寫照然山川靈氣無盡余于<lb/>
二公筆墨蹊徑外别搆一境未為蛇足也<hi>畫㫖</hi>
<pb n="KR2k0034_WYG_025-17a"/>
松雪為清宻作畫題詩云鷗波風日好吮筆寫幽閒松<lb/>
頂堆蒼鬣峰頭擁翠環𤣥言尋伴侣靜處倚潺湲誰得<lb/>
箇中趣白雲開逺山延祐戊午九月<hi>張爰平寶繪録</hi>
　爰平名泰階我湖守也所得古畫盡筆于此書如魏<lb/>
　公洎管夫人仲穆叔明舜舉政復不少而且皆有題<lb/>
　詠不及偹採聊見一斑云<hi>元衢</hi>
趙子昂秋江待渡圖<hi>青錄長幅</hi>旁細書云為叔固公摹<hi>李叔固也</hi>
上有張伯雨詩常熟陳原錫家物後丹客得之以售郡<lb/>
<pb n="KR2k0034_WYG_025-17b"/>
人沙生今二十五年歸洞庭人家<hi>並上</hi>
管夫人性喜蘭梅下筆精妙不讓水仙有時對庭中修<lb/>
竹亦自興致不能自休<hi>丹青記</hi>
管夫人畫與文敏爭重其畫蘭幽絶題云趙管才髙栁<lb/>
絮風水晶宫裏畫幽叢秋來紉在夫君佩笑殺逥文漫<lb/>
自工<hi>松江新志</hi>
　董𤣥宰題云管夫人墨竹世多有之余見山廬繡佛<lb/>
　圖亦工山水今復見此佛像及小楷皆有法度雖文<lb/>
<pb n="KR2k0034_WYG_025-18a"/>
　敏續書數十行不能逺過也<hi>上</hi>
　管夫人畫竹卷前書竹賦字清勁竹瀟洒後書至大<lb/>
　<hi>闕</hi>年四月二日余奉松雪于鷗波亭觀雨頗有清興松<lb/>
　雪謂余曰不可無記遂作此卷舊是商文毅公家物<lb/>
　今歸金粟齋中<hi>焦氏說楛</hi>
唐子華樹石上有趙松雪題字數行云子華畫樹石筆<lb/>
意俱到曲盡物理更能學古人假以歲月亦可名世也<lb/>
<hi>珂雪齋外集</hi>
<pb n="KR2k0034_WYG_025-18b"/>
　管夫人竹子華每為作䟦<lb/>
　檇李李日華有子華秋山行旅圖倣郭河陽<hi>並上</hi>
錢選字舜舉花木翎毛師趙昌青綠山水師趙千里<hi>圖繪</hi>
<hi>寶鑑</hi>
趙彦正仲穆姪工人馬<hi>圖繪寶鑑</hi>
趙雍號山齋官至集賢待制同知湖州路摠管府事畫<lb/>
山水師董源尤善人馬書篆多精妙子鳳字允文畫蘭<lb/>
竹與乃父亂真集賢每題作已畫以酬索者故其名不<lb/>
<pb n="KR2k0034_WYG_025-19a"/>
顯麟字彦徴以國子生登第今為浙江行省檢校善畫<lb/>
人馬<lb/>
周宻字公謹號草窻宋寶祐中為義烏令家藏名畫法<lb/>
書頗多善畫墨竹蘭石<lb/>
趙孟籲工畫人物花鳥頗佳<hi>並上</hi>
王叔明䝉吳興人趙文敏之甥也隱于仁和之黃鶴山<lb/>
號黃鶴山樵善詞翰畫學王維與倪元鎮齊名<hi>西湖遊覽志</hi>
　叔明為句章王景行作蛟門春曉圖宋景濓為賦長<lb/>
<pb n="KR2k0034_WYG_025-19b"/>
　歌<hi>見宋集</hi>
　霅有華溪勝國時人多寫華溪漁隱葢是趙承㫖倡<lb/>
　之王叔明趙家甥故亦作數幅今皆為𤣥宰所藏每<lb/>
　欲買山霅上作桃源人以應畫識為余圖趙王孫桃<lb/>
　花緑山一冊<hi>太平清話</hi>
　叔明居吳興最近太湖屢游東西洞庭兩山嘗見其<lb/>
　溪橋玩月圖又名具區林屋圖皆摹王右丞石穴嵌<lb/>
　空樹枝刻畫為未變唐法也<hi>𤣥宰畫㫖</hi>
<pb n="KR2k0034_WYG_025-20a"/>
　余見檇李黃履常中丞家王叔明樂志論分寸許段<lb/>
　與盛懋田家樂相似<hi>上</hi>
孟玉澗字天澤胡廷暉字欽亮皆吳興人畫青緑山水<lb/>
花鳥雖極宻然未免工氣<hi>圖繪寳鑑</hi>
張文樞字石隱德清人幼嘗為僧能畫山水學巨然亦<lb/>
善墨竹<lb/>
徐愷字士元南潯鎮人畫山水師李成<lb/>
　愷幼從外氏姓稱莫士元<lb/>
<pb n="KR2k0034_WYG_025-20b"/>
莫廷𤾉歸安人能詩工畫山水<hi>勞志</hi>
趙雍家有閻立本作十八學士虞世南房元齡最佳余<lb/>
家舊藏林邑進雞鵝圖盖唐貞觀時徑進太宗以其思<lb/>
歸并二女皆送還國乃閻立本真跡也<hi>雲烟過眼録</hi>
林靜字子山善畫馬<hi>上</hi>
明初張羽亦善畫師小米<hi>太平清話</hi>
沈巽字士偁精于繪事嘗為曹孔章作水晶宫圖贈貝<lb/>
瓊瓊作水晶宫詩子孟均亦善畫<hi>吳興畫苑</hi>
<pb n="KR2k0034_WYG_025-21a"/>
　巽又有枇杷雙鼠圖吳匏菴題<lb/>
閻驤善畫有溪山圖一卷長興楊復題筆氣洒落學郭<lb/>
熈而山水平逺有輞川遺意<hi>並上</hi>
劉坦翁司空晚好靜攝嘗獨坐暗室子姓來朝不知所<lb/>
在必髙聲示之又剖竹編成似陶令籃輿懸之于梁僅<lb/>
可弓卧而其上下收放之機皆自握今聞雉城長老言<lb/>
如此金陵瑣事亦載之然此豈可形之于絹素抑豈翁<lb/>
所托神樓乃謂徴仲之圖及名公歌咏皆不得其㫖誤<lb/>
<pb n="KR2k0034_WYG_025-21b"/>
矣圖後入鮑氏轉歸丁長孺家<lb/>
近來推關何思畫烏戍唐靈水瀧以百尺全絹丐之景<lb/>
偹四時相禪無迹米仲詔顔曰川巖無盡圖靈水出遊<lb/>
每貯奚囊己巳客都城外延夀菴值有人猝至濳瘞地<lb/>
坑俟退而取封識宛然殆神物䕶持哉今行者多贋筆<lb/>
<hi>並上</hi>
　　清閟徴第二十二<lb/>
　　載顔魯公地記者不書詳遺書徴<lb/>
<pb n="KR2k0034_WYG_025-22a"/>
孔愉放龜左顧遂作一鼎其文曰孔敬康鼎沈之于水<lb/>
<hi>即今德清縣龜澤中  虞荔鼎録</hi>
沈約有香爐曰辟塵謝靈運有帳亦曰辟塵<hi>採蘭志</hi>
沈玩琴曰霜霄鐵馬<hi>古琴録</hi>
陳武帝即位鑄一鼎其文曰元勛沉于浙江<hi>虞荔鼎録</hi>
陳宣帝于太極殿中鑄一鼎其文曰忠烈常稱丁初正<lb/>
書<hi>上</hi>
大寧寺有章后鏡一面<hi>談志</hi>
<pb n="KR2k0034_WYG_025-22b"/>
天聖禪院有鐘唐咸熈中鑄刻景清禪院<hi>上</hi>
葉石林老日以古銅鳩頭裝天台藤又塗金兕觥挾二<lb/>
物遊山水間<hi>太平清話</hi>
宋德清龜溪李大卿之子娶韓平原之女奩具中有白<lb/>
玉出香獅子髙尺五寸精妙無比真竒玩也後聞歸之<lb/>
福邸<hi>西吳里語</hi>
漢銅馬式藏周公謹家其初破為數段鑄工以藥銲柵<lb/>
之復完如新<hi>研北襍志</hi>
<pb n="KR2k0034_WYG_025-23a"/>
趙子昂學士至京師得古玉辟邪二制作精妙世罕其<lb/>
比一牡者為李叔固藏去遂失其偶趙夫婦不悅者累<lb/>
日一尚在其子雍處余並得見之<hi>上</hi>
余家有火浣布尺餘外祖知泉州日得之里人後歸予<lb/>
家又蠟沉重二十四兩<hi>雲烟過眼録</hi>
瑪瑙盞二隻其一純白中有金鱓魚一條其一純紅中<lb/>
有白鰍魚一條<hi>上</hi>
鮮于伯機贈趙松雪琴曰震餘云是許旌陽手植桐木<lb/>
<pb n="KR2k0034_WYG_025-23b"/>
所斵<hi>說楛</hi>
趙子昂有琴名松雪但時出橫床未嘗撫弄<hi>上</hi>
子昂得靈壁石筆格狀如鑽雲螭虎<hi>太平清話</hi>
　<lb/>
　<lb/>
　<lb/>
　<lb/>
　吴興偹志卷二十五<lb/>
</p>
<p>
</p>
  </div>
</body>
</text>
</TEI>
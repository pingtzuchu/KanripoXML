<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷五</head>
    <p>
<pb n="KR2k0034_WYG_005-1a"/>
欽定四庫全書<lb/>
　吳興偹志卷五　　　　　明　董斯張　撰<lb/>
　　官師徴第四之四<lb/>
潘慎脩字成徳莆田人歴知湖梓二州淳化中祕書監<lb/>
李至薦之命以本官知直祕閣慎脩善奕棋太宗屢召<lb/>
對奕因作棋說以獻大扺謂棋之道在乎恬黙而取舍<lb/>
為急仁則能全義則能守禮則能變智則能兼信則能<lb/>
克君子知斯五者庶幾可以言棋矣因舉十要以明其<lb/>
<pb n="KR2k0034_WYG_005-1b"/>
義太宗覧之稱善歴兩浙廵撫副使<hi>宋史</hi>
齊廓字公弼㑹稽人舉進士歴知明湖舒三州積官光<lb/>
禄卿廓寛柔恭謹人犯之不校弟唐為吉州司理參軍<lb/>
嘗與賢良方正對䇿入等越州蔣堂奏廓及唐父母垂<lb/>
老窮居鄉里二子委而之官唐復久不歸省于是罷唐<lb/>
令歸侍養廓方使湖南雖置不問然士論薄之<hi>宋史</hi>
丁度字公度祥符人累遷中書舍人時葉清臣請商州<lb/>
置監鑄大錢以一當十度奏曰漢之五銖唐之開元及<lb/>
<pb n="KR2k0034_WYG_005-2a"/>
國朝錢法輕重大小最為折衷歴代改更法雖精宻不<lb/>
能期年即復改鑄議者欲䋲以峻法革其盗鑄昔漢變<lb/>
錢幣盗鑄死者數十萬唐鑄乾元及重輪乾元錢錢輕<lb/>
幣重嚴刑不能禁止今禁旅戍邊月給百錢得大錢裁<lb/>
十不可畸用舊錢不出新錢愈輕則芻糧增價臣嘗知<lb/>
湖州有扺茶禁者受千錢立契代鞭昔在京西有盗殺<lb/>
人取其敝衣直不過數百錢盗鑄之利不啻數倍何以<lb/>
禁止度叅知政事諡文簡<hi>宋史</hi>
<pb n="KR2k0034_WYG_005-2b"/>
楊紘刑部郎中至和元年十一月視事轉兵部郎中<hi>談志</hi>
　紘字望之浦城人億從子為億後用廕補官歴江東<lb/>
　轉運按察使屬嵗饑開倉賑濟之吏持不可紘曰義<lb/>
　倉為民也稍稽人將殍矣紘用法嚴急與王綽王鼎<lb/>
　號江東三虎官至太常少卿平生集書數萬卷手抄<lb/>
　寔事名窺豹篇<hi>宋史八閩志</hi>
王鬷字總之趙州人曹利用得罪鬷以所厚出知湖州<lb/>
歴叅知政事知樞宻天聖中鬷嘗使湖北見曹瑋謂曰<lb/>
<pb n="KR2k0034_WYG_005-3a"/>
君異日當柄政願留意邊防鬷曰何以敎之瑋曰嘗使<lb/>
人覘元昊狀貌異常他日必為邊患鬷未以為然比再<lb/>
入樞宻元昊反帝數問邊事鬷不能對及西征失利議<lb/>
刺鄉兵又久未决鬷出知河南府始嘆瑋之明識贈户<lb/>
部尚書諡忠穆<hi>宋史</hi>
章岷字伯鎮司馬温公有送章伯鎮知湖州詩江鄰幾<lb/>
有晩赴館宿覩吳興太守章伯鎮題壁記詩<lb/>
　岷以集賢校理知湖州<hi>談志</hi>
<pb n="KR2k0034_WYG_005-3b"/>
　岷浦城人舉進士與范仲淹同賦鬭茶歌岷詩先就<lb/>
　仲淹覧之曰此詩真可壓倒元白官至光祿卿<hi>八閩通志</hi>
刁衎字元賔冀州人大理寺丞獻文四十篇召試授殿<lb/>
中丞通判湖州歴比部員外郎充崇文院檢討<hi>宋史</hi>
　衎後知湖州見郡志<lb/>
胡宿字武平晉陵人知湖州歴樞宻副使太子太師諡<lb/>
文恭宿清謹忠寔内剛外和羣居不譁笑言必思而後<lb/>
對故臨事重慎不輙發發亦不可囬止居母䘮三年不<lb/>
<pb n="KR2k0034_WYG_005-4a"/>
至私室少與一僧善僧有祕術化金石為黄金且死將<lb/>
授宿使葬之宿曰後事當盡力他非所冀也<lb/>
　宿知湖州前守滕宗諒大興學校費錢數十萬通判<lb/>
　寮吏皆疑以為欺不肯書歴宿誚之曰君輩佐滕侯<lb/>
　久矣苟有過曷不早正乃隂拱以俟其去而非之豈<lb/>
　昔人分謗之意乎坐者大慚謝其後湖學為東南最<lb/>
　宿之力為多<hi>西吳里語</hi>
嘉祐中鮑軻知湖州購秀州田十頃為學糧嵗可食百<lb/>
<pb n="KR2k0034_WYG_005-4b"/>
員<hi>顧臨湖學田記</hi>
　軻永嘉人歴太常少卿<hi>葉水心鮑清卿墓志</hi>
徐起字豫之鄄城人舉進士終知湖州有善政<hi>宋史</hi>
馬尋鄆州須城人歴兩浙轉運使歴知湖州州饑人或<lb/>
羣入富家掠囷粟獄吏鞫為强盗尋曰此脫死耳情與<lb/>
强盗異奏得減死論著為例終司農卿<hi>浙江通志</hi>
　馬尋字子正祥符初進士授吳江簿兄彛戒之曰到<lb/>
　任半載可誦律書為治民之本後彛至縣詰之荅曰<lb/>
<pb n="KR2k0034_WYG_005-5a"/>
　治在孔道疲于賔餞未暇及也彛不恱尋曰少緩期<lb/>
　諷之至冬果精律學繼登朝籍久叅法寺有平允之<lb/>
　譽累著治聲彛之力也<hi>姑蘇志</hi>
謝泌字宗源歙州人少好學有志操第進士累遷殿中<lb/>
丞獻所著文十篇古今𩔖要三十卷召試中書直史舘<lb/>
進銀䑓司出知湖州歴太常少卿判吏部銓卒年六十<lb/>
三泌性端直為政有恵愛頗好方外之學疾革服道士<lb/>
服端坐而逝<hi>宋史</hi>
<pb n="KR2k0034_WYG_005-5b"/>
張昷之字景山滌人進士及第歴河北轉運使保州卒<lb/>
殺通判石待舉為亂昷之自魏馳至城下召諸將部分<lb/>
攻城平之後以事被謫歴知湖州以光祿卿致仕昷之<lb/>
善吏事所至有聲<hi>宋史</hi>
鮑當以職方員外郎知湖州有清風集一卷<hi>談志</hi>
　鮑當善為詩景徳二年進士第及為河南府法曹薛<lb/>
　尚書映知府事當失其意初甚怒之當獻孤雁詩天寒<lb/>
　稻粱少萬里孤難進不惜死君庖為帶邊城信薛大<lb/>
<pb n="KR2k0034_WYG_005-6a"/>
　嗟賞不復以掾屬待之<hi>温公詩話</hi>
張田字公載澶淵人歐陽脩薦其才歴提㸃湖南刑獄<lb/>
唐介與司馬光狀其傾險改知湖州歴直龍圖閣知廣<lb/>
州田伉直自喜好嫚罵氣陵其下然臨政以清作欽賢<lb/>
堂繪古清刺史像日夕師拜之蘇軾嘗讀其詩以侔古<lb/>
亷吏云<hi>宋史</hi>
盛申甫司封員外郎集賢校理嘉祐三年十月視事五<lb/>
年十月罷治平二年五月再任<hi>談志</hi>
<pb n="KR2k0034_WYG_005-6b"/>
　申甫餘杭人叅政盛度子嘗為福建轉運使頗以修<lb/>
　潔稱<hi>宋史新編</hi>
陳亞字亞之揚州人慶厯三年以金部郎中知湖州仕<lb/>
至太常少卿近世滑稽之雄也嘗著藥名詩百餘首行<lb/>
于世若風月前湖近軒忩半夏凉棋怕臘寒呵子下衣<lb/>
嫌春暖宿紗裁及贈祈雨僧云無雨若還過半夏和師<lb/>
晒作葫蘆羓之𩔖極為膾炙亞嘗言藥名用于詩無所<lb/>
不可或曰延胡索可用乎亞朗吟曰布袍袖裏漫懷刺<lb/>
<pb n="KR2k0034_WYG_005-7a"/>
到處遷延胡索人此可贈游謁窮措大聞者莫不大笑<lb/>
<hi>青箱雜記迂叟詩話叅談志</hi>
　亞喜蓄書家蔵數千卷<hi>見青波雜著</hi>
　亞詩如浪平天接影山盡樹囬身皆深得作者之格<lb/>
　又有惜竹詩云出檻亦不剪從敎長瘦叢年年當盛<lb/>
　夏葉葉是清風句清格老皆此𩔖<hi>墨客揮犀</hi>
龎籍字醇之武城人仁宗朝歴同中書門下平章事以<lb/>
使相出知湖州累封潁國公諡莊敏籍曉律令長吏事<lb/>
<pb n="KR2k0034_WYG_005-7b"/>
治民頗有恵愛<hi>宋史</hi>
　按籍之守湖僅載沈括夢溪筆談及攷仁宗紀第云<lb/>
　皇祐五年龎籍罷知鄆州籍本𫝊復云歴知并州青<lb/>
　州秀州<hi>闕</hi>州初未言涖湖也然存中嘉祐二年登第<lb/>
　莊敏事其所目擊者又家錢唐去吳興僅百里寜有<lb/>
　父母之邦而紀載舛錯乃爾豈托克托輩脩史時删之<lb/>
　耶<lb/>
唐淑問字士憲江陵人介子也第進士擢監察御史裏<lb/>
<pb n="KR2k0034_WYG_005-8a"/>
行歴數中丞滕甫之短神宗以為邀名出刺復州歴知<lb/>
湖州哲宗立司馬光薦其行已有恥召為左司諫<hi>宋史</hi>
滕宗諒字子京河南人舉進士累遷左司諫坐言宫禁<lb/>
事降知信州徙湖州問民疾苦省視風俗請胡瑗為敎<lb/>
授歴天章閣待制知蘇州宗諒尚氣倜儻自任及卒家<lb/>
無積財所涖州喜建學而湖州最盛所著有諫疏二十<lb/>
餘篇<hi>宋史</hi>
　宗諒在湖州進柑子詩仁宗賜奬諭勅書<hi>談志</hi>
<pb n="KR2k0034_WYG_005-8b"/>
陳侗字成伯太常博士集賢校理知湖州<hi>東林山志</hi>
　侗莆田人富弼知汝州辟侗從事官至寳文閣待制<lb/>
　<hi>八閩志</hi>
孫覺字莘老髙郵人熈寜二年詔知諫院王安石早與<lb/>
覺善驟引用之將援以為助青苗法行覺條奏其妄安<lb/>
石覧之怒出知廣徳軍哲宗即位遷右諫議大夫論宰<lb/>
相蔡確韓縝進不以徳擢御史中丞紹聖中以元祐黨<lb/>
奪官徽宗即位復之<hi>宋史</hi>
<pb n="KR2k0034_WYG_005-9a"/>
　莘老至嵗適大水湖人饑將相率亡去莘老大振廪<lb/>
　勸分躬自撫循勞來出于至誠富有餘者爭出粟以<lb/>
　佐官所活不可勝計<hi>墨妙亭記薛文忠集</hi>
李常字公擇建昌人熈寜中為右正言疏言均輸青苗<lb/>
歛散取息傅㑹經義何異王莽猥拆周官片言以流毒<lb/>
天下安石見之遣所親宻諭意常不為止落校理通判<lb/>
滑州元豐中詔遷禮部侍郎哲宗立進户部尚書所著<lb/>
有文集奏議詩𫝊元祐㑹計録常與孫覺齊名俱受知<lb/>
<pb n="KR2k0034_WYG_005-9b"/>
呂公著其論議趨舎大略多同<hi>宋史</hi>
　常與覺皆知湖州歴中丞常黄庭堅母舅覺庭堅婦<lb/>
　翁尤可異也公擇在吳興政尚寛簡日與賔客笑咏<lb/>
　吏民安樂之郡以大治<hi>秦少游李公行狀</hi>
陸元光字䝉老長興人熈寜中進士歴吳興知州軍事<lb/>
朝奉大夫集賢院學士提舉南京鴻慶宫<hi>東林山志叅西吳里語</hi>
余中字行老宜興人熈寜五年偕兄貫試禮部中領選<lb/>
而貫黜請自黜以薦兄有司雖不許而士論嘉之次年<lb/>
<pb n="KR2k0034_WYG_005-10a"/>
魁廷對紹聖三年使金還奏河朔城隍墮圯乞從宻院<lb/>
行下葺治以戒不虞宣靖間金人長驅直入城守多不<lb/>
固議者始思其言以霅川守致仕<hi>宜興志</hi>
章惇字子厚浦城人父俞徙蘇州惇初生時父母欲不<lb/>
育浸以水盆後復育之熈寜初王安石恱其才為三司<lb/>
使吕恵卿去位鄧綰論惇同惡出守湖州嘗以詩寄東<lb/>
坡坡用其韵和之曰方丈仙人出淼茫髙情猶愛水雲<lb/>
鄉云云絳闕雲䑓總有名應須極貴又長生云云前一<lb/>
<pb n="KR2k0034_WYG_005-10b"/>
詩言其出𣺌茫而終貴顯後一詩言其好爐火而餌茯<lb/>
苓皆善謔也子厚得詩不樂數日<hi>宋史叅菊坡叢話全詩入藝文</hi>
王異司封郎中充秘閣校理治平四年七月視事<hi>談志</hi>
王介性輕率出守湖州荆公以詩送之云吳興太守美<lb/>
如何桞惲詩才未足多遥想郡人迎下擔白蘋洲渚正<lb/>
滄波其意以水值風起波也介喻其意遂和十篇盛意<lb/>
而頌于荆公其一曰吳興太守美如何太守從來惡祝<lb/>
鮀生若不為上柱國死時猶合代閻羅荆公笑曰閻羅<lb/>
<pb n="KR2k0034_WYG_005-11a"/>
見闕請速赴任<hi>東軒筆録</hi>
　介字石甫常山人性强記負直氣累官至祕閣校理<lb/>
　與安石甚欵未嘗降意相下初安石屢召不起後受<lb/>
　學士之命介以詩寄之有云草廬三顧動春蟄蕙帳<lb/>
　一空生曉寒盖有所諷云<hi>石林詩話</hi>
蘇軾元豐二年己未年四十四嵗四月二十日到湖州<lb/>
五月五日同王子立子敏及兒子邁徧遊湖城小城看<lb/>
荷花作詩是月過賈耘老水閣作詩又次前韵耘老少<lb/>
<pb n="KR2k0034_WYG_005-11b"/>
伎號雙荷葉作詞又至黄龍洞祈雨七月七日作文與<lb/>
可畵篔簹偃竹記是月何大正舒亶李定言公作為詩<lb/>
文謗訕朝政國子博士李宜之狀亦上七月三日進呈<lb/>
奉㫖送御史䑓勘二十八日皇甫遵到湖州追攝過南<lb/>
京張文定公上劄范蜀公上書救之郡人懐徳作消灾<lb/>
道塲<hi>東坡年譜</hi>
　皇甫遵追攝蘇軾軾在告祖無頗權州事<hi>孔平仲謹苑詳𤨏徴</hi>
唐詢字彦猷錢塘人以父肅任為將作監主簿天聖中<lb/>
<pb n="KR2k0034_WYG_005-12a"/>
詔許天下士獻文章應詔者百數有司第其善者詢數<lb/>
人而已詔賜進士及第知長興縣工部員外郎直史舘<lb/>
知湖州歴知制誥以叅知政事曾公亮親嫌出知蘇州<lb/>
從杭青二府進翰林侍讀學士進給事中贈禮部侍郎<lb/>
詢晩改節知湖州納官妓為妾好蓄硯著硯録子坰<hi>宋史</hi>
唐坰字林夫元祐八年以左朝散郎知湖州<hi>談志叅樓㵸䟦唐林</hi>
<hi>夫父子帖</hi>
　唐坰以父任得官熈寜初上書云秦二世制于趙髙<lb/>
<pb n="KR2k0034_WYG_005-12b"/>
　乃失之弱非失之强神宗恱其言又云青苗法不同<lb/>
　宜斬大臣異議如韓琦者數十安石尤喜之薦使對<lb/>
　賜進士出身為崇文校書上薄其人除知錢塘縣安<lb/>
　石欲留之乃令鄧綰薦為御史遂除太子中允數月<lb/>
　將用為諫官安石疑其輕脫將背已立名不除職以<lb/>
　本官同知諫院非故事也坰果怒奏二十餘疏論時<lb/>
　事皆留中乃因百官起居日叩陛請對至御座前搢<lb/>
　笏展疏目安石曰王安石近御座聽劄子大聲宣讀<lb/>
<pb n="KR2k0034_WYG_005-13a"/>
　凡六十餘條大畧以安石専作威福曾布等表裏擅<lb/>
　權天下但知憚安石不復知有陛下王珪曲事安石<lb/>
　無異厮僕且讀且目珪珪慚懼俯首元絳薛旬陳繹<lb/>
　安石頥指氣使無異家奴張琥李定為安石爪牙張<lb/>
　商彛乃安石鷹犬至詆為李林甫盧杞上屢止之坰<lb/>
　慷慨自若讀已下殿再拜而退侍臣衛士相顧失色<lb/>
　閣門糾其凟亂朝儀貶潮州别駕鄧綰申救之且自<lb/>
　劾繆舉安石曰此素狂不足責改監廣州軍資庫<lb/>
<pb n="KR2k0034_WYG_005-13b"/>
王安禮字和甫臨川人安石弟直集賢院出知湖州歴<lb/>
尚書左丞安禮偉風儀論議明辨頗以經綸自任而濶<lb/>
畧細謹常救蘇軾之獄劾舒亶䇿徐禧必誤國沮李憲<lb/>
節度<hi>宋史</hi>
刁約字景純天聖中進士蘇子瞻有答湖守刁景純書<lb/>
<hi>載藝文</hi>
　約康定中與歐公同在舘閣修禮書後直史舘浩然<lb/>
　有山水志掛冠而歸築室潤州號藏春塢日游息其<lb/>
<pb n="KR2k0034_WYG_005-14a"/>
　中東坡題云年抛造物甄陶外春在先生杖屨中<hi>氏族</hi>
　<hi>大全</hi>
　景純與東坡同年舉進士熈寜中為於潜令軾倅杭<lb/>
　時行縣為賦野翁亭詩云有我來觀政問俗謡皆云<lb/>
　吠犬足生氂之句其行政恵利可見<hi>杭州府志</hi>
閭邱孝直字公顯元豐中知湖州嘗知黄州後致仕居<lb/>
吳中東坡有水龍吟詞贈之<hi>談志叅東坡全集</hi>
　孝直一作孝忠見坡詩集註<lb/>
<pb n="KR2k0034_WYG_005-14b"/>
晁補之字無咎鉅野人舉進士第一神宗閱其文曰是<lb/>
深于經術者元祐初遷校書郎知湖州歸葬因自號歸<lb/>
來子補之文章竒卓出于天成尤精楚詞集屈宋以來<lb/>
賦咏為變離騷安南用兵著罪言一篇議者以為通逹<lb/>
世務<hi>宋史</hi>
林希字子中長樂人元祐元年以集賢修撰知湖州歴<lb/>
同知樞宻院事諡文節<hi>宋史叅談志</hi>
　林氏野史八卷林希撰希不得志于元祐起從章惇<lb/>
<pb n="KR2k0034_WYG_005-15a"/>
　甘心下問遷西掖草諸賢謫詞者也而此書記熈寜<lb/>
　元豐以來事頗平直不類其所為或言此書作於元祐<lb/>
　之前其後時事既變希亦隨之書藏不毁久而時事<lb/>
　復變其孫懋于紹興中始序而行之耳<hi>文獻通考</hi>
馬瑊字忠玉荏平人元祐中兩浙提刑歴湖北憲副紹聖<lb/>
三年知湖州劾禮部侍郎朱服罷之累知荆州黄庭堅<lb/>
自蜀出峽與瑊相從歡甚多酬唱庭堅與趙挺之有怨<lb/>
挺之執政庭堅覊置宜州瑊坐庭堅善置海州<hi>瑊一作珹忠一</hi>
<pb n="KR2k0034_WYG_005-15b"/>
<hi>作中宋史叅談志黄山谷年譜欒城集西掖誥詞墨莊漫録</hi>
　張按忠玉以山谷故逺謫行中之竄亦坐從子瞻游<lb/>
　瑊之彈服殆兩賢相厄哉<lb/>
王安上宣徳郎紹聖元年視事<hi>談志</hi>
　安上字純父安石第七弟<hi>見曾鞏王益墓志王安石㳺褒禪寺記</hi>
　安上嘗守和州見黄庭堅與郭英發書又歴江東提<lb/>
　刑見東軒筆録按東都事畧王安石弟安禮以直集<lb/>
　賢院出知湖州未知訛安上于安禮抑兩人皆知郡<lb/>
<pb n="KR2k0034_WYG_005-16a"/>
　事而並𫝊歟候攷之<lb/>
吕嘉問字望之夀州人崇寜元年以中大夫知湖州歴<lb/>
户部侍郎龍圖閣學士<hi>宋史叅談志</hi>
　嘉問公弼從孫附安石惇卞致髙位吕氏號為家賊<lb/>
　吕嘉問提舉市易務三司使曾布劾其違法荆公惑<lb/>
　黨人之說反以罪三司布既罷朝請而嘉問治事如<lb/>
　故劉邠聞而嘆曰豈應曾子避席望之儼然<lb/>
章綡字子上浦城人樞宻楶之子也第進士為户部員<lb/>
<pb n="KR2k0034_WYG_005-16b"/>
外郎中書侍郎劉逵之妻綡姨也逵漸復元祐之政綡<lb/>
多賛之蔡京欲擠逵且惡綡不附已使其黨攻之出綡<lb/>
湖州及京復相遂興制獄綡一門流竄張商英入相始<lb/>
辨其寃仕終龍圖閣直學士所著有蜀漢書浩堂類藁<lb/>
行于世<hi>宋史叅鴻慶集建寜志</hi>
章援浦城人惇子知湖州終校書郎<hi>宋史叅談志</hi>
　援字致平嘉祐四年進士見東坡荅書<lb/>
張詢字仲謀浦城人元祐中以佐朝請郎視事嵗饑命<lb/>
<pb n="KR2k0034_WYG_005-17a"/>
司録邊裕賑之全活甚衆<hi>詳曹希下</hi>
　蘇軾嘗過吳興偕劉景文輩㑹碧瀾堂軾為賦六客<lb/>
　詩遂以六客名堂焉<hi>談志蘇文忠集姑蘇志</hi>
徐鐸字振文莆田人熈寜九年進士第一紹聖末以給<lb/>
事中直學士院蹇序辰建議編類元祐諸臣章牘事狀<lb/>
詔鐸同主之凡一事施行文書摭拾附著纎悉不遺遷<lb/>
禮部侍郎徽宗立御史中丞豐稷論鐸編類事狀率視<lb/>
章惇好惡為輕重存沒諸臣横罹竄斥序辰既放歸田<lb/>
<pb n="KR2k0034_WYG_005-17b"/>
里鐸之罪不在其下詔落職知湖州崇寜中拜禮部尚<lb/>
書<hi>宋史</hi>
豐稷字相之鄞人元符元年以龍圖閣待制知湖州歴<lb/>
工部尚書嘗論蔡京曾布奸狀舉司馬光吕公著配享<lb/>
哲宗京得政除名徙建州髙宗朝追復學士諡清敏初<lb/>
文彦博嘗品稷似趙抃及賜諡皆以清得名稷三任言<lb/>
責每草疏必宻室退多焚藁未嘗以時政語人云<hi>宋史叅談</hi>
<hi>志</hi>
<pb n="KR2k0034_WYG_005-18a"/>
葛勝仲字魯卿丹陽人歴國子祭酒再知湖州時羣盗<lb/>
縱横聲摇諸郡勝仲修城郭治戰艦閲士卒賊知有偹<lb/>
引去嵗大饑發廪賑之民賴以濟<hi>宋史</hi>
　勝仲歴太常卿承詔續太常因革禮三百卷諡文康<lb/>
　<hi>一統志</hi>
梁端朝請大夫直祕閣建炎元年到任二年正月捕獲<lb/>
叛兵特恩轉中大夫三年以協助勤王陞直龍圖閣<hi>談志</hi>
曾紆字公卷南豐人有志節建炎間常力勸湖州郡<lb/>
<pb n="KR2k0034_WYG_005-18b"/>
將梁端起兵勤王官至直寶文閣知衢州<hi>一統志</hi>
　曾紆工詩詞號空青先生布第四子也汪彦章志其<lb/>
　墓云公才髙識明悟及書史為家賢子弟以文章翰<lb/>
　墨風流藴籍為時名勝以精明强力見事風生為國<lb/>
　能吏<hi>氏族大全</hi>
盧秉知渭州守邊久以父老乞歸移知湖州未至復詔<lb/>
還渭<hi>宋史詳人物徴</hi>
宇文時中紹興六年十一月以左中奉大夫直寳文閣<lb/>
<pb n="KR2k0034_WYG_005-19a"/>
視事<hi>談志</hi>
　時中蜀廣都人兄左丞粹中樞宻虚中時中賜進士<lb/>
　第後以直龍圖閣知漢川<hi>費著蜀氏族譜</hi>
鄭滋字徳象福州人知湖州<hi>郡志</hi>
趙明誠靖康二年秘閣修撰知江寜府仍兼江南東<lb/>
路經制使改湖州<hi>應天府志</hi>
　明誠字徳甫宻州諸城人故相挺之之子也所蔵三<lb/>
　代彛器及漢唐前後石刻為目録十卷辨證二十卷<lb/>
<pb n="KR2k0034_WYG_005-19b"/>
　紹興中其妻易安居士李清照表上之<hi>洪适𨽻釋</hi>
　易安有祭湖州文云白日正中嘆龎翁之機㨗堅城<lb/>
　自墮憐杞婦之悲深<hi>四六談麈</hi>
　嘗怪徳甫歴官二千石好古博雅史不立𫝊又不附<lb/>
　其父清憲公僅于李格非𫝊後因妻以見名建炎己<lb/>
　酉被㫖知湖州郡志莫攷復從易安金石録後序祭<lb/>
　湖州文及應天府志知之豈以未嘗蒞任乎何湖州<lb/>
　之文名灼人耳目也雖然有妻能文免仝秋草嗜竒<lb/>
<pb n="KR2k0034_WYG_005-20a"/>
　者得焉更侈為勝談也<hi>元衢</hi>
周常字仲脩浦城人熈寜六年進士第以所著檀弓義<lb/>
見王安石安石稱之補太常博士歴中書舍人禮部侍<lb/>
郎蔡京用事不能容以寳文閣待制出知湖州尋奪職<lb/>
<hi>八閩通志建寜府志</hi>
李光字泰發上虞人知湖州歴吏部尚書叅知政事秦<lb/>
檜以親黨鄭億年為資政學士光于榻前面折之因曰<lb/>
觀檜之意欲盗弄國權懐奸誤國不可不察檜大怒明<lb/>
<pb n="KR2k0034_WYG_005-20b"/>
日光引去髙宗曰卿昨面叱秦檜朕退而嘆息方寄卿<lb/>
腹心何乃引去光曰臣與宰相爭不可留章九上除資<lb/>
政殿學士後安置瓊州孝宗朝諡莊肅光有易𫝊十卷<lb/>
<hi>宋史</hi>
陳與義字去非洛人知湖州髙宗如平江拜翰林學士<lb/>
尋叅知政事時趙鼎言中原有可圖之勢宜便進兵上<lb/>
曰今梓宫與太后淵聖皆未還若不議和則無可還之<lb/>
理與義曰若和議成豈不賢于用兵萬一無成則用兵<lb/>
<pb n="KR2k0034_WYG_005-21a"/>
必不免既而從帝如建康扈蹕還臨安以資政殿學士<lb/>
再知湖州提舉洞霄宫與義平居謙以接物然内剛不<lb/>
可犯其薦士于朝退未嘗以語人士以是多之<hi>宋史</hi>
　陳與義紹興二年轉大中大夫知湖州陛辭上勞問<lb/>
　甚渥且云姑遂雅志行復用卿矣于是公疾益侵遂<lb/>
　請閒是年十一月薨于烏墩之精舍詔贈特進令有<lb/>
　司給葬事葬湖州歸安縣上强里之岩山<hi>張嵲陳君墓志銘</hi>
常同字子正臨卭人紹興初乞郡得彬州召還首論朋<lb/>
<pb n="KR2k0034_WYG_005-21b"/>
黨相攻豢成禍患今國歩艱難而分朋締交背公死黨<lb/>
者固自若也上曰朋黨亦難破對曰朋黨之結盖緣邪<lb/>
正不分但觀其言行之寔察其朋附之私則邪正分而<lb/>
朋黨破矣四年除中書舍人史館脩撰先是同嘗上疏<lb/>
論神哲二史悉出一時奸人之論望精擇史館修定上<lb/>
嘉納至是命同修撰七年擢御史中丞顯謨閣直學士<lb/>
知湖州<hi>宋史</hi>
　同在湖州郡有賢明之謡復召請祠貧無立錐寄居<lb/>
<pb n="KR2k0034_WYG_005-22a"/>
　海鹽天寧僧舍十年自號虛閒居士卒贈少師諡忠<lb/>
　毅<hi>海鹽志</hi>
朱勝非字藏一蔡州人建炎中同中書門下平章事時<lb/>
員外郎江端友請營宗廟議者謂國家期于恢復不常<lb/>
厥居勝非方主和議遂白上營宗廟于臨安時御史魏<lb/>
矼劾罷之紹興五年起知湖州引疾秦檜得政勝非遂<lb/>
廢居卒諡忠靖<hi>宋史</hi>
王欽字承可分寜人以父䕃歴官敷文閣直學士知湖<lb/>
<pb n="KR2k0034_WYG_005-22b"/>
州<hi>南昌府志</hi>
勾濤字景山成都人除荆湖北路安撫使知潭州秦檜<lb/>
嘗令人道意欲與共政濤以書謝之檜諷言者劾濤不<lb/>
報濤疏論時事之害政者有五帝嘆忠直賜繒綵茶藥<lb/>
秩滿與祠久之帝謂檜曰勾濤久閒性喜泉石可進職<lb/>
與一山水近郡檜對永嘉有天台雁蕩之勝帝曰永嘉<lb/>
太逺其以湖州命之俄卒年五十九<hi>宋史</hi>
汪思温字汝直鄞人吳興擇守有言公三衢治狀者除<lb/>
<pb n="KR2k0034_WYG_005-23a"/>
直徽猷閣知湖州吳興地汙下故有溝以走潦水而並<lb/>
溝之居嵗久填淤或置屋其上遇甚雨則水及半扉公<lb/>
按尋道跡撤屋除地復還故道水患遂除歴太府少卿<lb/>
直顯謨閣贈少師<hi>孫覿汪公誌樓鑰安康夫人狀及朝議大夫王正已志</hi>
周葵字立義宜興人紹興中為侍御史欲奏論户部尚<lb/>
書梁汝嘉汝嘉致辭于秦檜出葵知湖州檜蓄怒未已<lb/>
又易平江值兩浙運使李椿年行經界法欲增田租三<lb/>
十萬葵辨其不可忤椿年椿年還都希檜意奏葵罷之<lb/>
<pb n="KR2k0034_WYG_005-23b"/>
居閒十五年後歴官叅知政事著聖𫝊詩三十篇文集<lb/>
三十卷奏議五卷晩號惟心居士諡簡恵<hi>宋史浙江通志一云字惇</hi>
<hi>義</hi>
趙不迹鉛山人太宗<hi>闕</hi>世孫隆興元年進士知湖州<hi>鉛山</hi>
<hi>志</hi>
蕭振字徳起温州人入太學登進士歴監察御史振本<lb/>
趙鼎所薦後因秦檜引入䑓除徽猷閣待制知湖州將<lb/>
行白檜曰宰相如一元氣不可有私私則萬物為之不<lb/>
<pb n="KR2k0034_WYG_005-24a"/>
生檜不恱振至州檜欲取羡餘振遺檜書謂財用在天<lb/>
下如血氣之在一身移左以寔右則病矣檜屬以私事<lb/>
又不克盡從以親老乞祠許之後知成都府安撫制置<lb/>
使帝嘉振治行謂宰相曰四川善政前有胡世將今有<lb/>
蕭振振有文集二十卷<hi>宋史</hi>
胡交脩字已懋晉陵人登崇寜進士授泰州推官試詞<lb/>
學兼茂科給事中翟汝文同知貢舉得其文曰非吾所<lb/>
能及也置之首選歴右文殿修撰知湖州終兵部尚書<lb/>
<pb n="KR2k0034_WYG_005-24b"/>
翰林學士<hi>宋史晉陵志</hi>
　宗愈至交脩世將皆在禁林中興以後學士三入者<lb/>
　自交脩始交脩裒次為書號曰世絲綸集<hi>宋史</hi>
王師心字與道金華人政和八年進士知湖州救水旱<lb/>
饑荒仕至宣奉大夫贈少師諡莊敏<hi>談志</hi>
汪藻字彦章饒陽人舉進士第一紹興中藻言自元符<lb/>
以來並無日厯此國之重事願留聖心上納之既而宰<lb/>
執請擇所付上曰無以易藻矣出知湖州詔領日厯如<lb/>
<pb n="KR2k0034_WYG_005-25a"/>
故辟官屬二員且賜史館修撰餐錢後以郡人顔經投<lb/>
匭訴其數糶軍實遂貶秩<hi>言行録叅宋史</hi>
　藻通顯三十年無室廬以居博極羣書老不釋卷尤<lb/>
　喜讀春秋左氏𫝊<hi>宋史</hi>
　藻前後典六州先恵愛重名教有古循吏之迹守湖<lb/>
　朝廷和糴米六萬斛公視湖六縣民力所堪鐫三之<lb/>
　一而上書自劾詔勿問居嵗餘除户部被㫖降本錢<lb/>
　復糴數萬斛嵗適大稔物估自當如數而辦例進一<lb/>
<pb n="KR2k0034_WYG_005-25b"/>
　官公曰吾常以減糴待罪得䝉恩貸今豈可復受賞<lb/>
　耶三辭卒不拜<hi>孫仲益汪公志</hi>
秦梓字楚材登進士歴知台秀袁太平常湖六州除翰<lb/>
林學士出知宣州民請留再移湖州告老贈光祿大夫<lb/>
<hi>苕記</hi>
　秦檜弟梓兼崇政殿說書每除言路必侍經筵後以<lb/>
　端明知湖州進大資致仕<hi>宋史職官表</hi>
秦棣紹興十三年二月以右朝奉郎充集賢修撰視事<lb/>
<pb n="KR2k0034_WYG_005-26a"/>
<hi>談志</hi>
　許搏莆田人宣和中在太學時秦檜弟棣犯學規王<lb/>
　希亮充直學申堂司檜折簡為棣援搏曰事到堂上<lb/>
　豈容私檜怏怏而去<hi>八閩志</hi>
　張按吳興南渡股肱郡也鎮茲土者前乎弟乎檜者<lb/>
　後乎弟乎檜者目中猶有趙哉危矣<lb/>
張宇字泰定晉陵人紹興十四年移知湖州治道清淨<lb/>
不事聲華整齊大體濶畧細故不治苞苴奉權貴不飾<lb/>
<pb n="KR2k0034_WYG_005-26b"/>
厨𫝊稱使客奉治循理期于不擾至今以愛利為人所<lb/>
思<hi>孫仲益張公志</hi>
汪勃黟人紹興二年登第歴官權參知政事尋以端明<lb/>
殿學士領外祠後起知湖州為政安靜不事鞭扑未嘗<lb/>
妄費一錢民至鋟木為語掲于家曰賢哲太守福夀千<lb/>
秋天子聞之進秩三等<lb/>
　汪勃建炎十九年簽書樞宻院檜黨也<hi>見宋史</hi>
　朱敦儒𫝊云諌議大夫汪勃希檜意劾之南畿志云<lb/>
<pb n="KR2k0034_WYG_005-27a"/>
　勃與檜異數志家曲筆耳<lb/>
　勃字彦及知湖州亷儉至骨不費公使一物内屛燭<lb/>
　反燃以代燎政以慈愛為主勸兩訟勿爭詞致殷重<lb/>
　其人感恱合掌結歡而散霅上相語莫激惱這佛<hi>葉水</hi>
　<hi>心汪公志</hi>
曾逮字仲躬其先贑州人徙河南禮部侍郎文清公敏<lb/>
之子也能世其家淳熈中歴知湖州終敷文閣待制<hi>文獻</hi>
<hi>通考叅宋史河南志談志</hi>
<pb n="KR2k0034_WYG_005-27b"/>
　紹興末有韓慥者賣卜臨安多竒中曾侍郎仲躬嘗<lb/>
　詣其肆問之慥曰命甚佳有家世有文學有政事亦<lb/>
　有官職只欠一事終身無科第耳仲躬累舉進士不<lb/>
　第竟以廕至從官<hi>癸辛雜識</hi>
水待問永嘉人隆興元年省元狀元光宗時知湖州尋<lb/>
以引嫌改知婺州<hi>見攻媿集</hi>
王正已字伯仁鄞人歴荆湖轉運判官移知湖州未半<lb/>
年罷版曹以全年逋欠奏正已鐫兩秩不辯也尋除廣<lb/>
<pb n="KR2k0034_WYG_005-28a"/>
南運判歴祕閣修撰正已剖符數郡所至無聚斂省鞭<lb/>
扑薦舉必公按刺至寡而端毅簡黙望風畏之藏書至<lb/>
二萬卷手抄為多號酌古居士<hi>攻媿集</hi>
王炎字晦叔婺源人乾道五年進士歴吳興郡王府教<lb/>
授改知湖州湖甲浙右素號難理炎不畏强禦邸第貴<lb/>
介有撓法者炎注于牘曰汝為天子親亂天子法炎為<lb/>
天子臣正天子法浙右人多誦之竟以謗罷炎初著易<lb/>
解未竟病革夜分祝天願須㬰無死以成書卒如其言<lb/>
<pb n="KR2k0034_WYG_005-28b"/>
<hi>胡升王大監𫝊</hi>
程克俊字元籲浮梁人宣和間進士調湖州刑曹改太<lb/>
學録被薦召對論事訐直擢給事中歴端明殿學士兼<lb/>
權叅知政事上曰如卿數人可致太平以疾辭得祠起<lb/>
知建康改湖州召拜叅知政事紀綱振舉諡章靖所著<lb/>
有易通解詩文諸書<hi>饒州府志</hi>
盧襄靖康元年以徽猷閣待制知江寜府改湖州<hi>應天府志</hi>
　襄字賛元三衢人錦繡萬花谷載襄西征記一卷盧<lb/>
<pb n="KR2k0034_WYG_005-29a"/>
　賛元宣和末為吏部侍中詩篇極多嘗得其數十篇<lb/>
　皆清㧞可喜尚記其贈鼔琴者曰試將鍾子山水意<lb/>
　一洗退之氷炭腸<hi>庚溪詩話</hi>
張震字彦亨歙人知湖州踰年公私富羡乃捐府帑八<lb/>
萬緡代倚郭烏程歸安兩縣民輸免丁錢一年又餘九<lb/>
萬緡為餘邑代輸罷四安鎮商稅置酒坊以補課額政<lb/>
聲籍甚官至朝議大夫<hi>歙志</hi>
王十朋字龜齡樂清人自䕫州移至湖州召對劉珙請<lb/>
<pb n="KR2k0034_WYG_005-29b"/>
留之上曰朕豈不知王十朋顧湖州被水非十朋莫能<lb/>
鎮撫至郡户部青苖虚逋三十四萬命吏持劵往辦不聽<lb/>
即請祠去起知泉州十朋前在湖割俸錢剏貢院又為<lb/>
泉建之尤宏壯凡歴四郡布深恩恤民隱士之賢者詣<lb/>
門以禮致之所至人繪而祠之饒久旱入境雨至湖積<lb/>
霖入境即霽凡禱必應其至誠不獨感人而亦動天地<lb/>
鬼神<hi>宋史</hi>
陳之茂字草卿無錫人為太學生與張九成同廷對之<lb/>
<pb n="KR2k0034_WYG_005-30a"/>
茂所對忤權相黜之九成第一叩頭殿堦曰陳之茂能<lb/>
言人所不敢言宜奬不宜黜髙宗覽對悚然曰忠言也<lb/>
賜同進士出身經學為諸儒倡以左承議知湖州仕至<lb/>
吏部尚書<hi>一統志叅勞志</hi>
趙伯驌字希逺太祖七世孫以父任補承節郎監湖州<lb/>
商稅歴浙西提刑蘇湖缺守皆公兼攝晝夜服勤庭無<lb/>
留訟潔已裕民財用贍足吳興學生犯法公命敎授笞<lb/>
以學規其愛惜士類如此或得盗賊囊槖治不少恕特<lb/>
<pb n="KR2k0034_WYG_005-30b"/>
轉和州防禦使伯驌博洽藴藉長于歌詩自號無隱居<lb/>
士<hi>周必大趙公神道碑</hi>
趙師䕫字汝一嗣秀王伯珪子直徽猷閣知湖州時歸<lb/>
附從軍而廪于湖者衆不能給師䕫請增廪仍别給僦<lb/>
屋錢以安其心帝稱善詔諸將行之郡宅東舊有燕堂<lb/>
師䕫改名晝錦贈新安郡王諡恭榮<hi>宋史</hi>
孟浩字養直宜春人乾道五年進士歴國子監丞出知<lb/>
湖州以忤權貴罷後復起官至直祕閣所至捐廪不妄<lb/>
<pb n="KR2k0034_WYG_005-31a"/>
取予强明精敏洞見事情為文章有法度所著有鼯坡<lb/>
集<hi>袁州志</hi>
鄭作肅字恭老蘇人宣和三年進士知湖州隆興二年<lb/>
嵗歉民貧有生子不舉棄于道路者作肅命屬官尋訪<lb/>
收取又擇乳母為之保養月給贍米一石委請學官専<lb/>
莅其事條其事目刻石州縣遂為其邦著令<hi>姑蘇志</hi>
董草知湖州歴右朝奉大夫司農少卿<hi>勞志</hi>
顔度字魯子居崑山以文章政事名一時乾道五年知<lb/>
<pb n="KR2k0034_WYG_005-31b"/>
長興縣遇事慈恕以善惡福應之說喻人人不忍欺其<lb/>
聽訟于淳朴中出智計以得其實聞者稱為神明一日<lb/>
某王自寜國入朝舟次縣界皆以婦女挽韅王怪問之<lb/>
皆云知縣顔佛子愛惜民力縱男子耕種卒難招集恐<lb/>
累顔公故婦女悉當其役洎入對孝宗問卿治得人乎<lb/>
即以度對未幾召為監察御史累遷知湖州以中大夫<lb/>
秘閣修撰提舉冲祐觀封長洲縣男度與朱熹友善孝<lb/>
宗謂度每出一言不動如山因以如山自號焉<hi>蘇志</hi>
<pb n="KR2k0034_WYG_005-32a"/>
林栗字黄中福清人乾道六年以直寳文閣知湖州歴<lb/>
兵部侍郎諡簡栗為人强介有才而性狷急欲快其私<lb/>
忿遂至攻詆名儒廢絶師敎雖疇昔論事雄辨可觀不<lb/>
足以盖晩節之謬也<hi>宋史新編叅談志</hi>
　王十朋梅溪序云林黄中少卿出守吳興芮國器司<lb/>
　業有詩送之<lb/>
王信字誠之麗水人歴太常少卿太史奏仲秋日月五<lb/>
星㑹于軫信言休咎之數史䇿不同然五星聚者有之<lb/>
<pb n="KR2k0034_WYG_005-32b"/>
未聞七政並集也分野在楚願思所以順天而應之因<lb/>
條上七事信遇事剛果論奏不避權要上亦虚心延訪<lb/>
益抗志不囬由此人多疾之信亦力求去起知湖州擢<lb/>
浙東安撫使所著有是齋集<hi>宋史</hi>
楊恕字可久丹徒人權知湖州<hi>劉漫塘集</hi>
薛季宣字士龍永嘉人事袁溉溉嘗從周敦頥學盡以<lb/>
其學授之季宣既得溉學于古封建井田鄉遂司馬法<lb/>
之制靡不研究講畫皆可行為大理寺主簿嘗言于孝<lb/>
<pb n="KR2k0034_WYG_005-33a"/>
宗曰齊威之伯不在阿即墨之誅賞而在毁譽者之刑<lb/>
臣觀近政柰何毁譽之人自若乎又言近或以好名棄<lb/>
士大夫夫好名特為臣子學問之累人主為社稷計惟<lb/>
恐士不好名誠人人好名畏義何鄉不立帝稱善恨得<lb/>
季宣晩除大理寺自是凡奏請論薦皆報可以虞允文<lb/>
諱闕大不樂之居七日出知湖州季宣于詩書春秋中<lb/>
庸大學論語皆有訓義藏于家其雜著者曰浪語集<hi>宋史</hi>
趙粹中宻州諸城人歴吏部侍郎嘗論王安石奸邪當<lb/>
<pb n="KR2k0034_WYG_005-33b"/>
罷從祀後知池州有善政乾道六年移知湖州挽留者<lb/>
繫道不絶<hi>樓攻媿趙公神道碑</hi>
鮑潚字清卿乾道六年進士知湖州<hi>永嘉縣志</hi>
單䕫錢塘人乾道八年以右奉議郎視事官至侍從<lb/>
王回字亞夫瑞安人初入太學名聲彰徹登紹興甲戌<lb/>
第歴直徽猷閣浙西提刑改知湖州除江東提刑以疾<lb/>
請老再得祠祿積官至朝議大夫湖士夫淵林也公以<lb/>
耆徳鎮之上下恱服又訪郡之大利修湖漊増城堞建<lb/>
<pb n="KR2k0034_WYG_005-34a"/>
利濟院有盗夜殺牛牛逸訴烏程尉尉不省復訴歸安<lb/>
尉尉視之漠然牛怒觸人無敢近者尉聞于州公遣卒<lb/>
𫝊呼示以判事牛即俯聽盗竟得云聞者異之或歌之<lb/>
曰謂牛不能言何以訴其寃謂牛而善觸何以俯而伏信<lb/>
及豚魚疇不曰迂牛聽公令不顯公政公嘗曰吾有三<lb/>
不欺一曰君二曰人三曰已初視峴山晩卜築峴河自<lb/>
號峴河居士在湖州朝廷方欲用之而求去益切既憲<lb/>
江東歸至峴河摩挲鄉曲問訊親舊喜不自勝居無何移<lb/>
<pb n="KR2k0034_WYG_005-34b"/>
疾乞掛其冠云<hi>楊萬里王囬墓志</hi>
吳守趙希蒼字漢英初至損稅斂増學廪親不𦵏女不<lb/>
嫁廢疾無醫死無斂皆助之如不及<hi>葉水心集</hi>
　希蒼伯驌孫見周必大神道碑<lb/>
張杓字定叟綿竹人浚子也兼攝蘇湖二州有執政姻<lb/>
黨閉糴杓首治之歴知臨安府吏部侍郎杓天分髙爽<lb/>
吏才敏給遇事無滯隨宜變通所至以治辦稱南渡來<lb/>
稱京尹者以杓為首<hi>宋史西吳里語</hi>
<pb n="KR2k0034_WYG_005-35a"/>
張忠恕字行父浚孫開禧末為籍田令屬太廟鴟吻為<lb/>
雷雨所壊神主遷御忠恕因輪對請廣言路通下情寜<lb/>
宗嘉納嘉定五年進太府丞出知湖州魏了翁嘗勉忠<lb/>
恕以植立名節無墜家聲及是嘆曰忠獻有後矣又因<lb/>
輪對引伯父栻告孝宗之語曰當求曉事之臣不求辦<lb/>
事之臣欲求仗節死義之臣必求犯顔敢諫之臣魏了<lb/>
翁嘗許張忠恕惓惓體國似浚撥繁剸劇似其父于歛<lb/>
華就實則有志義理之學嘗有聞乎栻之敎矣<hi>宋史浙江通志</hi>
<pb n="KR2k0034_WYG_005-35b"/>
　公在湖州治勢家門卒之暴民者逮復湖學以振士<lb/>
　風蠲下户積逋凡泉帛纊粟之征為效甚夥<hi>魏鶴山集</hi>
楊長孺字伯子秀水人萬里子以䕃補知湖州清訟獄<lb/>
折强横人稱神明與秀邸相持譛之問要錢否曰不要<lb/>
寜宗曰不要錢是好官真徳秀入對寜宗問當今亷吏<lb/>
對曰楊長孺當今亷吏也尋改贑州端平中以理宗之<lb/>
立非正累召不起以集賢殿修撰守中大夫致仕號東<lb/>
山潜夫有東山集<hi>贑州志叅考亭淵源録</hi>
<pb n="KR2k0034_WYG_005-36a"/>
趙善湘字清臣宋宗室知湖州歴江淮安撫制置使天<lb/>
水郡公有易或問續或問指要學易補過洪範統論中庸<lb/>
大學論語孟子解老子解春秋三𫝊通議詩詞雜著百<lb/>
餘卷<hi>宋史</hi>
徐定字徳操晉江人徙永嘉守湖州<hi>永嘉縣志</hi>
吳曇慶元丙辰進士歴知湖州<hi>泰順縣志</hi>
求承祖字子紹朝散大夫兵部郎中賜紫金魚袋知湖<lb/>
州在任十有一月除沿海制置使叅議<hi>嵊志</hi>
<pb n="KR2k0034_WYG_005-36b"/>
汪泳字伯游休寜人歴將作監部言王者仁政必自均<lb/>
力役始累知泰湖處三州封江寜縣男<hi>新安文獻志</hi>
　衢按泳晩居烏程見徐長谷汪友山志<lb/>
虞儔朝奉大夫直秘閣紹興五年十二月視事<hi>談志</hi>
　儔寜國人隆興初登第孤介不苟淳熈中任湖學敎<lb/>
　授<hi>萬姓統譜</hi>
周夢祥麗水人淳熈甲辰進士知湖州<hi>括蒼彚紀</hi>
趙立夫字徳成樂清人登開禧第知湖州<hi>兩浙名賢録</hi>
<pb n="KR2k0034_WYG_005-37a"/>
天台宋濟仲楫為湖守□更立諸坊扁左題曰守臣宋<lb/>
濟立未幾濟王變作或以為先䜟<hi>齊東野語</hi>
　紹定二年李全攻泰州知州宋濟迎降之<hi>通鑑續編</hi>
　按濟無他可攷見觀此其人不足道矣<lb/>
寳慶元年正月湖州潘壬起兵立濟王知州謝周卿率<lb/>
官屬入賀<hi>通鑑續編</hi>
　壬含山狂士也見齊東野語<lb/>
潘壬之變寓公王元春告變于朝事平改湖州為安吉<lb/>
<pb n="KR2k0034_WYG_005-37b"/>
州王元春以告變功遂知鄉郡<hi>齊東野語</hi>
　王邁為浙西安撫司幹官考廷試詳定官王元春欲<lb/>
　私所親寘髙第邁顯摘其謬元春怒嗾諫官李知孝<lb/>
　劾免調南外睦宗院教授<hi>宋史</hi>
項公澤字徳潤紹定進士知吉州安吉州潮州俱有政<lb/>
聲<hi>瑞安縣志</hi>
趙必槐歴太府簿司農丞知安吉州入為金部郎復以<lb/>
直秘閣知徽州能修其官始終不掛吏議<hi>永嘉縣志</hi>
<pb n="KR2k0034_WYG_005-38a"/>
陳淳祖字道初瑞安人嘉熈戊戌進士浙西水以倉節<lb/>
兼知安吉州賑恤有方列城安堵<hi>兩浙名賢録</hi>
糜弇字仲昭平江人差知安吉州兩易知吉州所至吏<lb/>
不能欺豪右屏迹<hi>蘇州志</hi>
林存字以道閩縣人寳祐初知湖州五年十月自吏部<lb/>
侍郎簽書樞宻院事六年十一月罷知建寜府<hi>談志叅宋史宰</hi>
<hi>輔表</hi>
孟淳字君復珙之孫也父兵部尚書之縉舉神童寳祐<lb/>
<pb n="KR2k0034_WYG_005-38b"/>
二年知寜國有祭梅都官文諡文敏淳㓜强記亦號竒<lb/>
童年十二襲父廕歴浙西安撫使轉湖州路總管諡康<lb/>
靖洪焱祖稱淳賢而文長于吏事<hi>東林山志</hi>
劉震孫嘉熈元年八月以承議郎視事<hi>勞志</hi>
　震孫字長卿號朔齋中州人歴中書賈似道創公田<lb/>
　震孫與京尹魏克愚湖邊唱和詞語仍犯時忌隨命<lb/>
　劾去之<hi>齊東埜語</hi>
謝夢生字性之永嘉人少力學與陳埴葉味道為同志<lb/>
<pb n="KR2k0034_WYG_005-39a"/>
友聖經賢𫝊靡不研究由是所得沛然有餘下筆亹亹<lb/>
不休名重當時趙善得亟稱之以女妻焉登嘉定癸未<lb/>
第歴樞宻院編修官兼都官郎出知安吉州召為宗正<lb/>
丞兼户部郎改秘書丞知汀州以疾致仕卒弟挺之同<lb/>
登第終通判安吉州<hi>永嘉縣志</hi>
楊纉字嗣翁知安吉州嘗刻張先安陸集于郡齋<hi>陳振孫張</hi>
<hi>氏十咏圖䟦</hi>
　嗣翁精于琴理見戚輔之佩楚軒客談<lb/>
<pb n="KR2k0034_WYG_005-39b"/>
趙良淳字景程汝愚曽孫少學于雙峯饒魯以廕三遷<lb/>
至淮西運轄咸淳末廷臣議建宗室于内郡以為屏翰<lb/>
遂除知安吉州先是知州李庾遁百度隳廢良淳至與<lb/>
察吏論所以守禦之偹悉舉行之嵗饑民相集為盗所<lb/>
在蠭起或請以兵擊之良淳曰民豈樂為盗哉嵗艱剽<lb/>
掠以茍活耳命僚屬以義喻之衆皆投兵散歸其不歸<lb/>
者衆縛以獻有掠人貨財者詣其主謝過而還之又勸<lb/>
富人出粟以賑語人曰使太守身可以濟民亦不惜也<lb/>
<pb n="KR2k0034_WYG_005-40a"/>
其言懇懇足以動人人皆倒囷應之朝議以徐道隆為<lb/>
浙西提刑以輔良淳加良淳直秘閣文天祥去平江潰<lb/>
兵四出剽掠良淳捕斬數人梟首于市兵稍戢范文虎<lb/>
遣使持書招降良淳焚書斬其使元兵廹獨松闗有㫖<lb/>
趣道隆入衞道隆既去率衆城守夜宿陴上先是朝廷<lb/>
遣將吳國定援宜興不敢往乃如安吉願留為輔良淳<lb/>
見其慷慨大言意其可用請于朝留戍安吉已而國定<lb/>
開南門納元兵兵入城呼曰衆散元帥不殺于是衆號<lb/>
<pb n="KR2k0034_WYG_005-40b"/>
泣散去良淳歸府兵士止之曰事至此侍郎當為自全<lb/>
計良淳叱去之乃閉閣自經有兵士解拯之復蘇衆羅<lb/>
拜泣曰侍郎何自苦逃之猶可求生良淳叱曰吾豈逃<lb/>
生者耶衆猶環守不去良淳大呼曰爾輩欲為亂耶衆<lb/>
涕泣出復投繯而死<hi>宋史</hi>
　按浦志載良淳大畧其立身之大節居官之善政臨<lb/>
　難從容就死之義俱不明白又誤以趙昴發節義成<lb/>
　雙之事入于𫝊内特取宋史本𫝊節其文而録之以<lb/>
<pb n="KR2k0034_WYG_005-41a"/>
　正舊志之譌且以風厲後人焉<hi>顧應祥長興志辨証</hi>
元馬煦字得昌磁州滏陽人至大元年守湖州煦在湖<lb/>
富商有傭舟師至他郡者溺死或嗾舟師妻訟商殺其<lb/>
夫冀得賄商不與又不賄吏吏誣商成獄又有二人同<lb/>
市飲者後三日其一人死既葬或訴死者子訟同飲者<lb/>
不賄吏吏亦誣之成獄公曰無死法訊之得實遂釋之<lb/>
其精敏平允類如此富家私田跨縣邑資無筭援結大<lb/>
官貴人如平交氣勢出守令上逺甚析其户役為數十<lb/>
<pb n="KR2k0034_WYG_005-41b"/>
其等在最下賦役常不及已而中下户反代之供輸莫<lb/>
敢問公因買絲之役㑹而均之遂無所逃鄰郡多法焉<lb/>
胡安定先生墓見奪于何山浮屠公遷之髙原而祀之<lb/>
置守塜二家撤淫祠二百區興學校築塘濼嚴保伍懲<lb/>
豪縱蠲煩擾皆有成法三年召拜刑部尚書<hi>虞集馬公碑</hi>
趙全<hi>闕</hi>寜人元初由軍功膺寵及下江南授懐逺大將<lb/>
軍湖州路總管至元二十年改平江<hi>姑蘇志</hi>
　王虎臣言平江路總管趙全不法世祖命虎臣往按<lb/>
<pb n="KR2k0034_WYG_005-42a"/>
　葉李執奏不宜遣虎臣帝不聽趙承㫖奏曰趙全固<lb/>
　當問然虎臣前守此郡多强買人田縱賔客為姦利<lb/>
　全數與爭虎臣怨之虎臣往必將陷全事縱得實人<lb/>
　亦不能無疑帝悟乃遣他使<hi>何氏語林</hi>
　衢按研北雜志虎臣守湖毁貢院為軍砦至舁先聖<lb/>
　像棄水中人無不唾罵其人可知矣<lb/>
淳祐中蔡節知湖州即城西官地建書院祠安定<hi>見牟應龍</hi>
<hi>郝侯祠記</hi>
<pb n="KR2k0034_WYG_005-42b"/>
唐伯剛至正二十四年夏來牧湖郡建府學在子城之<lb/>
東<hi>見敎授方安記</hi>
髙謙字舜臣磁州人兼習儒吏釋褐將仕佐郎歴湖州<lb/>
路總管致仕加吏部尚書纂述格律百八十册<hi>彰徳府志</hi>
張□崇徳人湖州府尹<hi>崇徳志詳邑令</hi>
楊訓文潼川人元淮海書院山長遇亂不能去居江都<lb/>
吳元年徴為起居注上稱訓文謹厚諭令始終一致兩<lb/>
遷中書省左司郎中改太常卿知湖州府移至汀州入<lb/>
<pb n="KR2k0034_WYG_005-43a"/>
禮部與陶凱同為尚書已而改户部出為河南行省叅<lb/>
政洪武五年卒訓文學行政事有名<hi>吾學編</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0034_WYG_005-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉興備志卷五<lb/>
</p>
<p>
</p>
  </div>
</body>
</text>
</TEI>
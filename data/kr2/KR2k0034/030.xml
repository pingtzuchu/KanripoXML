<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興備志卷三十</head>
    <p>
<pb n="KR2k0034_WYG_030-1a"/>
欽定四庫全書<lb/>
　吳興備志卷三十　　　　明　董斯張　撰<lb/>
　　詭徴第二十五之一<lb/>
許子將墓在豫章郡之四里昔子將以中國大亂逺來<lb/>
渡江隨劉繇而卒於閶門裏於時漢興平二年也吳天<lb/>
紀中太守吳興沈季白日於廳事上坐忽然如夢見一<lb/>
人着黄單衣黄巾稱汝南許子將求改塟因忽不見即<lb/>
求其䘮不知處所遂招魂塟之命文學施遐為招魂文<lb/>
<pb n="KR2k0034_WYG_030-1b"/>
<hi>豫章記</hi>
吳興施績為尋陽督能言論有門生亦有理意常秉無<lb/>
鬼論忽有一黒衣白帢客來與共語遂及鬼神移日客<lb/>
詞屈乃曰君辭巧理不足僕即是鬼何以云無問鬼何<lb/>
以來答曰受使來取君期盡明日食時門生請乞酸苦<lb/>
鬼問有人似君者否門生云施績帳下都督與僕相似<lb/>
便與俱往與都督對坐鬼手中出一鐵鑿可尺餘安着<lb/>
都督頭便舉椎打之都督云頭覺㣲痛向來轉劇食頃<lb/>
<pb n="KR2k0034_WYG_030-2a"/>
便亡<hi>搜神記</hi>
葛𤣥字孝先丹陽句容人號曰葛仙過武康見一人家<lb/>
病作請正祝妖邪邪附巫者與仙公飲公故不飲而邪<lb/>
妖出語不遜仙公厲聲叱曰奸鬼敢爾勅五伯拽妖邪<lb/>
頭附柱鞭背但聞鞭聲出血流地妖邪伏罪乃止<hi>列仙全𫝊</hi>
江子滙𫝊有蜃棲其下滙東有葛仙翁祠仙翁恐蜃為<lb/>
患今民間每嵗元宵前後家家鳴鼓以壓之其聲若曰<lb/>
葛公在葛公在有見老人行市中形貎甚怪聞元宵鼓<lb/>
<pb n="KR2k0034_WYG_030-2b"/>
謂人曰吾聽鼔聲輙頭痛不能堪奈何忽不見人以為<lb/>
蜃精<hi>西吳里語</hi>
晉元康初中夜見有人坐武康縣樓上身長數丈垂膝<lb/>
至地縣令㑹稽賀循知之曰此地本防風氏之國其防<lb/>
風氏之神乎遂立廟於縣東<hi>徴异記</hi>
昇明中荆州刺史沈攸之廐中羣馬夜輙躑躅驚嘶如<lb/>
似見物攸之令人伺之見一白駒以綠䋲繫腹直自外<lb/>
來圉者具言攸之使人夜伏檻邊伺之俄而見白駒來<lb/>
<pb n="KR2k0034_WYG_030-3a"/>
忽然復去視廐門猶閉計其踪跡直入閣内時人見之<lb/>
咸謂之怪檢内人惟愛妾馮月華臂上一玉馬以綠䋲<lb/>
繫穿之至夜輙脱至枕邊每為失去曉時則還試取㸔<lb/>
之蹄上有泥後攸之敗不知所在<hi>渚宫故事</hi>
沈休文雨夜齋中獨坐風開竹扉有一女子擕絡絲具<lb/>
入門便坐風飄細雨如絲女隨風引絡絡繹不斷斷時<lb/>
亦就口續之若真絲焉燭未及䟦得數両起贈沈曰此<lb/>
謂氷絲贈君造以為氷紈忽不見沈後織成紈鮮㓗明<lb/>
<pb n="KR2k0034_WYG_030-3b"/>
净不异於氷製扇當夏日甫擕在手不摇而自凉<hi>賈氏説林</hi>
吳興俞亮以永明八年補䕶軍府吏於常眠處聞有羊<lb/>
聲疑為神怪竊于户窺之見其床下有一羊可髙二尺<lb/>
毛色若丹光耀滿室<hi>續异記</hi>
齊豫章王蕭嶷亡後忽見形於沈文季曰吾病未應死<lb/>
皇太子加膏中十一種藥使吾不差湯中復加藥一種<lb/>
使吾痢不斷吾已訴先許還東郕當判此事便懐出青<lb/>
紙文書示文季云與卿少舊為呈主上也俄而失所在<lb/>
<pb n="KR2k0034_WYG_030-4a"/>
文季懼不敢𫝊少時文惠太子薨<hi>寃魂記</hi>
梁簫猷為吳興太守吳興故有楚覇王神像在府治㕔<lb/>
中猷每祭神與交飲至一斛每酬祀盡歡極醉神影亦<lb/>
有酒色所禱必從後為益州刺史江陽人齊狗兒反衆<lb/>
十萬攻州城猷兵粮俱盡人有异心乃遥禱請救是日<lb/>
有田父逢一騎絡鐵從東方來問去城幾里曰百四十<lb/>
里時日已晡騎舉矟曰後人來可令之疾馬欲及日破<lb/>
賊俄有數百騎如風一騎過請飲田父問為誰曰吳興<lb/>
<pb n="KR2k0034_WYG_030-4b"/>
楚王來救臨汝侯齊狗兒遂平當此時吳興祈禱于神<lb/>
數日無騐後乃見侍衛土偶皆泥濕如汗猷後封臨汝<lb/>
侯故神云<hi>南史</hi>
吳郡陸憑少有志行神彩秀徹篤信謙讓家湖州長城<lb/>
性悦山水一聞竒麗千里而徃貞元乙丑嵗三月遊永<lb/>
嘉遘疾而歿憑素與吳興沈萇友善萇夢憑顔色憔悴<lb/>
曰吾遊至永嘉苦疾將困君為知吾者願托家事萇悲<lb/>
之又叙舊歡晏語乆之因述文章話虚無之事乃謂萇<lb/>
<pb n="KR2k0034_WYG_030-5a"/>
曰贈君浮雲詩一萹以寄其懐詩曰虚虚復空空瞬息<lb/>
天地中假合成此像吾亦非吾躬悲吟數四臨去曰憑<lb/>
船已發來明日午時到此執手而去及覺所記甚分明<lb/>
乃書而錄之如期而憑䘮船至萇撫孤而慟賻助倍禮<lb/>
詞人楊丹為之志具旌神感銘曰篤生府君美秀而文<lb/>
沒而不起寄音浮雲<hi>通幽記</hi>
唐蘓頲為烏程尉暇日曾與同僚泛舟㳂溪醉後諷詠<lb/>
因至道磯寺寺前是霅溪最深處俗相𫝊云此水深不<lb/>
<pb n="KR2k0034_WYG_030-5b"/>
可測有蛟螭代為人患頲乘醉歩行還自駱駝橋遇橋<lb/>
破墮水直至潭底水中有人令扶尚書出冉冉至水上<lb/>
頲遂得濟<hi>廣异記己見郡志古跡此加詳</hi>
大厯中有進士竇裕者家寓淮海下第將之成都至洋<lb/>
州無疾卒嘗與淮隂令吳興沈生善别有年矣聲塵兩<lb/>
絶莫知其適沈生自淮海調補金堂令至洋州舍於館<lb/>
亭中是夕風月清朗夜將半生獨居有所亡而不得其<lb/>
寢俄見一白衣丈夫自門歩來且吟且嗟似有恨而不<lb/>
<pb n="KR2k0034_WYG_030-6a"/>
舒者久之吟曰家依楚水岸身寄洋州館望月獨相思<lb/>
塵襟淚痕滿生見之甚覺𩔖竇裕特起與語未及遂無<lb/>
見矣乃嘆曰吾與竇君别久矣豈為鬼耶明日駕而去<lb/>
行未數里有殯其路前有識者曰進士竇裕殯宫生驚<lb/>
即馳至館問館吏曰有進士竇裕自京游蜀至此暴亡<lb/>
太守命殯於南二里許道左殯宫是也即致奠拜泣而<lb/>
去<hi>宣室志</hi>
元和中進士陸喬家於丹陽居有亭沼號為勝境一夕<lb/>
<pb n="KR2k0034_WYG_030-6b"/>
有叩門者儀狀秀逸請其名氏曰吾沈約也聞君善詩<lb/>
故來候耳既而呼左右曰召青箱來俄有一兒至年可<lb/>
十餘嵗指謂喬曰此吾愛子也以青箱為名欲繼吾學<lb/>
也此亦好為詩近從吾與范僕射過䑓城相與感舊援<lb/>
筆立成諷之曰六代舊山川興王幾百年繁華今寂寞<lb/>
朝市昔喧闐夜月琉璃水春風卵色天傷時與懐古垂<lb/>
淚國門前<hi>宣室志</hi>
崔元亮滎陽人也奕世好道勤於香火常諷誦黄庭道<lb/>
<pb n="KR2k0034_WYG_030-7a"/>
徳經寳厯中授湖州刺史修黄籙齋於紫極宫有鶴二<lb/>
百五十六隻集降壇上内一隻立於虚皇䑓頂周身皎<lb/>
白朱頂而已紫氣彌亘壇所自辰及酉方散杭州刺史<lb/>
白居易為讃元亮自是通感彌加精誠一旦於靜室誦<lb/>
黄庭經度人經執手爐於靜室諷經奄然化去歸葬滎<lb/>
陽坐龕中但有手爐法水也<hi>杜光庭神仙感遇𫝊</hi>
宋熈寜十年湖州知州章惇卜葬母於長興周行累日<lb/>
無所得夢有二人告之曰頭枕靈山脚踏白蓮惇驚起<lb/>
<pb n="KR2k0034_WYG_030-7b"/>
待旦而行道問樵夫果得二山尋㣲路而入忽有廟宇<lb/>
題曰張李二王惇駭异使葬師視之穴在廟中遂禱以<lb/>
遷廟之意是夕大雷雨及旦廟已遷於山之東北遂以<lb/>
葬其母惇為宋之奸臣而鬼亦畏之何耶<hi>西吳里語</hi>
鄱陽髙嵲就館於邑宰以無訟堂為學舍池中蓮生花<lb/>
雙頭丞賈選見之曰此嘉祥也先君大觀二年在吳興<lb/>
鄉校肄業直廬後産此花守兵白教授率諸生來觀之<lb/>
折取諦玩葉間隐隱有金書先君姓名三字諸生共致<lb/>
<pb n="KR2k0034_WYG_030-8a"/>
慶語勉令力學以來嵗大魁相期輕薄子翕然笑曰賈<lb/>
癩子作狀元是天下無士也時正病瘡瘍遍體故云至<lb/>
秋獲薦送廷對果第一賈名安宅<hi>夷堅志</hi>
雌雄木生沈東老庵左回仙橋東其木一本二幹撑雲<lb/>
突兀髙十餘丈枝葉秀异不辨其為何木也雄者花而<lb/>
不實雌者實而不花永樂間已朽人伐而薪之其根尚<lb/>
存回仙橋輪囷玲瓏如卿雲萬態誠竒物也沈偕詩曰<lb/>
聞説真仙女靈根庇萬家不知其何所指而云然<hi>東林山志</hi>
<pb n="KR2k0034_WYG_030-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳興備志卷三十<lb/>
</p>
<p>
</p>
  </div>
</body>
</text>
</TEI>
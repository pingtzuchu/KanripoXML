<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷六</head>
    <p>
<pb n="KR2k0034_WYG_006-1a"/>
欽定四庫全書<lb/>
　吳興偹志卷六　　　　　明　董斯張　撰<lb/>
　　官師徵第四之五<lb/>
　　　郡丞　　　　　　　治中<lb/>
　　　别駕　　　　　　　長史<lb/>
　　　司馬　　　　　　　通判<lb/>
　　　同知　　　　　　　推官<lb/>
晉庾翼字季恭吳興郡丞厯安西將軍荆州刺史諡曰<lb/>
<pb n="KR2k0034_WYG_006-1b"/>
肅<lb/>
　翼為丞見顔魯公傳<lb/>
齊傅琰由武康令除吳興郡丞<hi>南齊書詳邑令</hi>
唐李澥字堅永趙郡人天寳中進士佐晉陵吳興丹陽<lb/>
三郡厯尚書郎柱下史其佐郡也亷使輒移其守以避<lb/>
澥大率以古良二千石之理為之<hi>穆員外刑部郎中李府君墓志</hi>
　按志夫人盧氏至德二年九日乙亥捐于吳興郡長<lb/>
　史之館<lb/>
<pb n="KR2k0034_WYG_006-2a"/>
盧承禮范陽人李恁隴西人並湖州司馬<hi>唐宰相世系表</hi>
岑况鹽官人湖州别駕<lb/>
韓朝宗京兆人初厯左拾遺諫睿宗作乞塞胡戱厯山<lb/>
南東道採訪使開元末海内無事訛言兵當興衣冠潛<lb/>
為避世計朝宗廬終南山為長安尉霍仙竒所發貶吳<lb/>
興别駕朝宗善識㧞後進嘗薦崔宗之嚴武于朝當時<lb/>
咸歸重之<hi>新唐書</hi>
　此朝宗即李白時所謂但願一識韓荆州者廣輿記<lb/>
<pb n="KR2k0034_WYG_006-2b"/>
　以為名會不知㑹乃愈之兄因其字合名而悞合為<lb/>
　一人耳<hi>元衢</hi>
李洪前御史中丞自河北負譴遇恩再移為湖州長史<lb/>
素知畫公精于佛理因請益焉先問宗源次及心印公<lb/>
笑而後答<hi>皎然詩式</hi>
蕭憬蘭陵人朝散大夫湖州司馬<hi>穆員外蕭公墓志文唐宰相世系表名</hi>
<hi>憬</hi>
獨孤嶼洛陽人湖州别駕<hi>獨孤及毘陵集</hi>
<pb n="KR2k0034_WYG_006-3a"/>
裴懷儉河東人厯湖州治中<hi>張説崔君神道碑</hi>
馮昭泰字遇聖長樂人厯湖州長史束濕不回聚蚊交<lb/>
訕貶為饒州司馬遷括州刺史贈工部尚書<hi>張説馮公神道碑</hi>
薛同河東汾陽人官湖州長史贈刑部尚書即湖州刺<lb/>
史戎之父也<hi>韓文公薛氏墓志</hi>
張幸元和間湖州長史<hi>白樂天集</hi>
薛卿教量移湖州别駕<hi>見皎然集</hi>
乾寧三年水部郎中何迎表薦朱朴為相驟遷至右諫<lb/>
<pb n="KR2k0034_WYG_006-3b"/>
議大夫四年朴貶迎亦貶湖州司馬<hi>資治通鑑</hi>
封特卿為湖州軍倅與同年李大諫詩酒唱酬以疾阻<lb/>
歡及愈有詩曰已負數條紅畫燭更辜雙帶繡香毬白<lb/>
蘋洲上風烟好扶病須拚到後籌<hi>詩話總龜</hi>
　户部尚書封敖渤海蓚人子彦卿望卿從子特卿皆<lb/>
　進士及第咸通中厯位清顯<hi>舊唐書</hi>
　衢按唐宰相世系表特卿字亞公<lb/>
刁衎字元寳太祖時通判湖州上疏請定天下酒税額<lb/>
<pb n="KR2k0034_WYG_006-4a"/>
修郡縣城隍條約牧宰除兩浙丁錢禁汴水流屍凡五<lb/>
事<hi>浦志書史</hi>
王堯臣字伯庸虞城人舉進士第一厯陜西安撫使有<lb/>
能名拜叅知政事諡文安改諡文忠先是天聖五年<lb/>
堯臣釋褐將作監丞通判湖州是年狄齊始投拱聖營<lb/>
為卒晩年同入樞密院齊為使堯臣副焉<hi>宋史叅東軒筆録</hi>
周延雋字仲章通判湖州<lb/>
　王安石集有送周都官判湖州詩又送周仲章使君<lb/>
<pb n="KR2k0034_WYG_006-4b"/>
　云看君東下霅溪船即都官也梅堯臣亦有詩送之<lb/>
　<hi>延雋見談志</hi>
胥偃厯翰林學士以文章取髙第以清節為時名臣為<lb/>
人沈厚周密其居家雖燕必嚴不少懈<lb/>
　歐陽修胥氏夫人墓誌偃即修婦翁也偃嘗通判湖<lb/>
　州見談志<lb/>
　偃字安道長沙人進士甲科累遷知制誥學士<hi>宋史</hi>
　胥偃未仕時家有良田數千頃既貴悉以與族人嘗<lb/>
<pb n="KR2k0034_WYG_006-5a"/>
　與謝絳受詔試中書吏而大臣有以簡屬偃不發視<lb/>
　而焚之且曰發而言之不亦傷刻薄乎<hi>厚徳録</hi>
李軻四預鄉舉慶厯六年釋褐授湖州長史仕晩位卑<lb/>
<hi>石徂徠集抄見黄氏日</hi>
　按郡志軻歸安人進士<lb/>
胥元衡字平叔偃子也少以䕃為將作監主簿六遷為<lb/>
殿中丞鎻㕔應進士舉得出身又三遷為尚書都官員<lb/>
外郎通判湖州<hi>曾鞏胥君墓誌</hi>
<pb n="KR2k0034_WYG_006-5b"/>
蘇舜欽字子美銅山人少慷慨有大志當天聖中學者<lb/>
為文多病對偶獨舜欽與河南穆脩好為古文范仲淹<lb/>
薦為集賢校理隨以事為王拱辰所中出為湖州長史<lb/>
坐放廢寓湖中讀書特發憤為歌詩豪放驚人每酒酣<lb/>
草書争為人所傳及謫死人多惜之<hi>浙江通志</hi>
　郡志載而不詳舜欽未嘗蒞任録此正之<lb/>
章衡字子平浦城人嘉祐二年進士第一通判湖州直<lb/>
集賢院改鹽鐵判官同修起居注物有掛空籍奏請蠲<lb/>
<pb n="KR2k0034_WYG_006-6a"/>
之三司使忌其能出知汝州厯集賢學士<hi>宋史</hi>
薛長<g n="孑*_焉-正+?">]□</g>字元卿絳州亞平人太子右贊善大夫厯通判<lb/>
湖州<hi>歐陽修薛君志</hi>
黄炎字晦之雩郡人博學能文十二嵗咏日以况志弱<lb/>
冠登嘉祐八年進士試鴈門令新法坐罪罷平生清介<lb/>
與孔毅甫孫介夫曾子固厚善嘗著安邦論未竟有㫖<lb/>
差充四川亷訪使復任朝散郎通判湖州<hi>贑州府志</hi>
張太寧通判湖州<hi>見談志</hi>
<pb n="KR2k0034_WYG_006-6b"/>
　太寧嘗為大理丞見沈遘西溪集<lb/>
求元忠字正國崇寧二年進士朝奉大夫通判湖州軍<lb/>
事<hi>
                        <graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>志</hi>
左譽字與言大觀三年進士湖州通判陳侍郎公輔銘<lb/>
其墓<hi>臨海縣志</hi>
陳能干字勉仲浦城人以行藝貢辟雍政和中登第通<lb/>
判湖州遷員外郎<hi>建寧志</hi>
許將閩人通判湖州<hi>詳見曺幕</hi>
<pb n="KR2k0034_WYG_006-7a"/>
周執羔字表卿弋陽人宣和六年進士第二授湖州司<lb/>
士曺事紹興五年通判湖州厯禮部侍郎孝宗患人才<lb/>
難知執羔曰今一介干進亦䝉賜召口舌相髙殆成風<lb/>
俗豈可使之得志哉上曰卿言是也拜尚書侍讀執羔<lb/>
有雅度立朝無明背治郡亷恕有循吏風<hi>宋史</hi>
陸時雍淳安人㓜孤貧與兄力樵飬母稍長補郡學生<lb/>
念母兄食不給語掌膳曰吾日飯勿盡炊願輟一膳遺<lb/>
母自以一膳分為晨午其苦節孝養如此後登宣和進<lb/>
<pb n="KR2k0034_WYG_006-7b"/>
士第中博學宏詞科通判湖州厯秘書丞復請以恩官<lb/>
其兄子<hi>談志通判題名叅大明一統志</hi>
張燾字子功德興人宣和中進士第三李綱為親征行<lb/>
營使辟燾入幕綱罷燾亦貶建炎初通判湖州明受之<lb/>
變賊矯詔俾燾撫諭江浙燾不受厯兵部侍郎排和議<lb/>
出帥蜀自蜀歸卧十有三年秦檜死除吏部尚書謚忠<lb/>
定<hi>上</hi>
　建炎元年以張燾通判常州改湖州賜緋衣銀魚二<lb/>
<pb n="KR2k0034_WYG_006-8a"/>
　年詔頒廵社法於東南聴民自偹器械結隊伍燾上<lb/>
　不便者十六事卒罷之<hi>周必大張忠定公神道碑</hi>
鄭泰汴人紹興中以進士判湖州遂家徳清<hi>見徐天目鄭篁溪傳</hi>
安僖秀王子偁髙宗族兄也宣和元年舍試合格調嘉<lb/>
興丞是年子伯琮生後被選入宫是為孝宗子偁召赴<lb/>
都堂省察改宗教郎通判湖州<hi>宋史</hi>
　按談志子偁添差湖州通判<lb/>
江都仲并字彌性紹興壬子進士晩丞光禄寺并嘗倅<lb/>
<pb n="KR2k0034_WYG_006-8b"/>
湖籍中有所盼為作生朝青詞好事傳誦之坐謫官其<lb/>
訓詞畧曰爾為凟侮之詞曾不知畏天其知畏吾法乎<lb/>
并有浮山集十六卷<hi>文獻通考</hi>
賈廷佐字子埜真定人隨蹕南渡紹興二年進士遷大<lb/>
理司直時秦檜主和議廷佐誓以死爭忤秦檜意出通<lb/>
判湖州和議成廷佐奉祠而歸<hi>東陽縣志</hi>
林霆通判湖州鄭樵為作芹齋詩云湖州别駕林三省<lb/>
掛却朝冠便自由<hi>詳藝文</hi>
<pb n="KR2k0034_WYG_006-9a"/>
　林霆字時隠莆田人擢進士博學深象數與鄭樵為<lb/>
　金石交聚書數千卷皆自校讎謂子孫曰吾為汝曹<lb/>
　獲良産矣紹興中為勅令所刪定官力詆秦檜和議<lb/>
　掛冠去當世髙之<hi>宋史新編</hi>
宋宗説新安人霅川倅<hi>李以申宋尚書傳</hi>
徐夢雷嘉定十六年武舉仕至湖州倅<hi>東陽邑志</hi>
李友直字叔益餘姚人史浩壻淳熙二年進士補通判<lb/>
婺州改湖州程大昌曰友直澄之不清撓之不濁淵乎<lb/>
<pb n="KR2k0034_WYG_006-9b"/>
似有道者莫叔光謂如美玉無瑕可指<hi>紹興府志</hi>
　友直淳熙十一年倅湖州湖州劇郡數易守公間行<lb/>
　郡事輒稱治吏引例卷以攝丞當増俸叱去之一金<lb/>
　不取也提刑陳公公亮提舉黄公遹將力薦于朝公<lb/>
　力辭之趙公不迹來守强敏明察官吏嚴惮且謂公<lb/>
　必不合公不改其度守為之降色辭公亦以吏師事<lb/>
　之始終賓敬不可得而親疎時人兩賢之<hi>樓鑰李友直墓志</hi>
洪光祖丹陽人右朝奉郎通判湖州<hi>樓鑰洪子忱墓志</hi>
<pb n="KR2k0034_WYG_006-10a"/>
宋翔字子飛通判湖州攝郡事<hi>見談志</hi>
　翔崇安人紹興十二年進士為張浚十客之一韋太<lb/>
　后既歸獻紹興樂府十二章<hi>續文獻通考</hi>
張晉望倅湖州<hi>見劉宰集</hi>
　按晉望其字不知何名<lb/>
張宗濤通判湖州<hi>見劉奉議墓志</hi>
朝請郎前通判湖州曾槃<hi>槃别見建置徵</hi>
　槃遂安詹靖之壻陸游為詹作墓表<lb/>
<pb n="KR2k0034_WYG_006-10b"/>
朱希顔字景淵吳門人通判湖州有善政<hi>詳劉漫塘墓表見藝文</hi>
徐綱字希顔乾道壬辰進士添倅湖州<hi>崇德志</hi>
史濤四明人初名右谷通判湖州<hi>樓鑰葉夫人墓志</hi>
梁季珌字餙父麗水人通判湖州湖去京百里而遥臺<lb/>
省監司之滯訟悉以委公公閲實其事不為吏欺裁處<lb/>
其平不為勢撓自本州以及旁郡事多賴公以直經制<lb/>
之人舊多乾沒當路之督責無己時公檢校彌密嵗額<lb/>
整辦又斥其餘以補前政之虧數以萬計諸司列上其<lb/>
<pb n="KR2k0034_WYG_006-11a"/>
政孝廟雅聞公名有㫖令都堂審察公素靖退力求外<lb/>
補執政擬他郡上親擢公信州<hi>劉漫塘集</hi>
陳貴誠通判湖州<hi>武康志</hi>
袁甫字廣微郢人嘉定七年進士第一厯校書郎轉對<lb/>
言邊事之病不在外而在内偷安之根不去規模終不<lb/>
立壅蔽之根不去血胍終不通忌嫉之根不去將帥終<lb/>
不可擇欺誕之根不去兵財終不可治出通判湖州考<lb/>
常平弊原以增積貯核隠産增附嬰兒局厯起居舎人<lb/>
<pb n="KR2k0034_WYG_006-11b"/>
兼崇政殿説書時相鄭清之以國用不足履畆使輸劵<lb/>
甫奏其害嘗讀資治通鑑至漢髙入闗辭秦民牛酒因<lb/>
奏今日無以與人反横科之其心喜乎怒乎本朝立國<lb/>
以仁陛下以為此舉仁乎否乎帝為惻然累吏部侍郎<lb/>
國子祭酒時邊警日至甫條十事權兵部尚書謚正肅<lb/>
有孝經説孟子解及文集行世<hi>宋史</hi>
方山京字子髙慈谿人景定三年廷對第一度宗登極<lb/>
添差通判安吉州<hi>寧波府志</hi>
<pb n="KR2k0034_WYG_006-12a"/>
歸罕仁吳人咸淳中為湖州通判<hi>歸太僕集</hi>
謝晟孫字唐卿錢唐人徳祐初通判安吉<hi>黃溍謝公墓志</hi>
全清夫會稽人嘉熙二年進士<hi>紹興府志</hi>
方回字萬里歙人厯官所至皆得幕府譽獨與賈似道<lb/>
不偶登第後踰紀始改官通判安吉州都堂禀議時則<lb/>
元祐元年矣<hi>洪杏廷方總管傳</hi>
　張按周公謹雜事識中極詆方回無行祝希哲乃復<lb/>
　曲䕶之余謂文士筆鋒都不足據只渠易服迎降偃<lb/>
<pb n="KR2k0034_WYG_006-12b"/>
　然居總管之任便是名教掃地祝不必過䕶周亦不<lb/>
　必苛責也回有詩選名瀛奎律髓楊用修嘗序之<lb/>
袁裒字徳平四明人著書學纂要為湖州推官<hi>宋史</hi>
史崇方金壇人咸淳四年進士任湖州推官<hi>鎮江府志</hi>
薊邱李衎字仲賓號息齋道人為吳興别駕喜寫墨竹<lb/>
用文與可法動筆鬱然趙松雪推重之題其竹云李侯<lb/>
寫竹有清芬滿紙墨光浮翠筠蕭郎已逺丹青死欲寫<lb/>
此君惟此人<hi>六研齋筆記叅戴剡源集王氏畫苑</hi>
<pb n="KR2k0034_WYG_006-13a"/>
元趙雍字仲穆孟頫子同知湖州路總管府事<hi>書繪寳鑑</hi>
至大中馬煦牧吳興重建府治命推官范忠董之<hi>湖州路重</hi>
<hi>建府治記見勞志</hi>
何頤貞為湖州推官<hi>見輟耕録</hi>
　頤貞名貞立長沙人見松雪亝集序<lb/>
湖州推官劉沂撰重修溪光亭記<hi>今在縣儀門右</hi>
　　曹幕<lb/>
　　　郡主簿　　　　　　叅軍<lb/>
<pb n="KR2k0034_WYG_006-13b"/>
　　　簽判　　　　　　　書記<lb/>
　　　經厯　　　　　　　監税<lb/>
晉沈警宋沈璞俱為郡主簿<hi>沈約自叙</hi>
劉子頊守吳興以殷琰為録事叅軍行郡事<hi>宋書</hi>
沈文秀初為郡主簿功曹吏<hi>檀道濟𫝊</hi>
邱仲孚永明初太守徐孝嗣辟為主簿<hi>梁書</hi>
梁新渝侯蕭映為吳興郡將召沈恪為郡主簿<lb/>
天監初栁惲為吳興守召吳均補郡主簿日引與賦詩<lb/>
<pb n="KR2k0034_WYG_006-14a"/>
均嘗不得意贈惲詩而去久之復來惲遇之如故<lb/>
沈崇傃天監二年桞惲辟為主簿<hi>並上</hi>
李衆隴西人吳興郡司功叅軍<hi>唐宗室世系表</hi>
李真湖州録事叅軍李錮湖州叅軍<hi>上</hi>
裴季卿襄陽人湖州司士叅軍<hi>唐宰相世系表</hi>
劉彦直湖州司功叅軍<lb/>
姚希齊陜州人思亷後湖州司功叅軍<lb/>
鄭朗滎陽人湖州兵曹叅軍<hi>並上</hi>
<pb n="KR2k0034_WYG_006-14b"/>
　朗字有榮厯中書門下平章事贈司空始朗舉進士<lb/>
　有相者言君當貴然不可以科第進俄而有司擢朗<lb/>
　第一既又覆實被放相者賀曰安之已而果然<hi>新唐書</hi>
咸通十三年正月前中書舍人封彦卿貶湖州司户坐<lb/>
宰相于琮之親黨也<hi>舊唐書</hi>
唐慶澄慶徳元年為吳興郡左衞録事叅軍<hi>一統志</hi>
李壇湖州防禦推官温璐湖州防禦判官<hi>見英華志</hi>
張標湖州録事叅軍<hi>上</hi>
<pb n="KR2k0034_WYG_006-15a"/>
梅堯臣字舜俞宣城人嘗監湖州鹽税堯臣為詩深遠<lb/>
古淡間出竒巧歐陽修以為師友注孫子十三篇撰戴<lb/>
記二十八卷毛詩小傳二十卷宛陵集四十卷堯臣晩<lb/>
為詩益工有人得西南夷布弓衣其織文乃堯臣詩也<lb/>
<hi>浙江通志</hi>
鄭戩承奉郎守太常寺奉禮郎簽書宣徳軍節度判官<lb/>
㕔公事<hi>談志</hi>
　戩字天休吳縣人厯陜西經畧安撫使吏部侍郎贈<lb/>
<pb n="KR2k0034_WYG_006-15b"/>
　太尉謚文肅戩遇事果敢必行然憑氣近俠用刑峻<lb/>
　深士民怨之<hi>宋史</hi>
　戩為楊文公億門人<hi>見歸田録</hi>
曾公亮字明仲晉江人天聖進士知㑹稽縣坐父買田<lb/>
境中謫監湖州酒税厯平章事封魯國公拜司空謚宣<lb/>
靖公亮莊重沉黙然性嗇善殖貨帝以方張安世<hi>宋史</hi>
許將字冲元閩人舉進士第一歐陽修讀其賦謂曰君<lb/>
辭氣似沂公未可量也簽書昭慶軍判官代還當試館<lb/>
<pb n="KR2k0034_WYG_006-16a"/>
職辭曰起家為官本代耕耳願以守選餘日讀所未見<lb/>
書宰相善其志通判湖州厯尚書左丞中書侍郎謚文<lb/>
定<hi>宋史</hi>
邊裕字道夫家于吳以江寧府司録監湖州酒税嵗荒<lb/>
飢殍横道知州張珣委以賑䘏全活甚衆有寓士疾革<lb/>
裕初未識之即視饋藥死殮以棺衾後二十年其子知<lb/>
章過湖故老相指曰此吾邊司録子也厯潤州觀察推<lb/>
官除管勾南京留司御史臺公事<hi>姑蘓志</hi>
<pb n="KR2k0034_WYG_006-16b"/>
李垂字舜工聊城人登進士第上兵制將書自湖州録<lb/>
事叅軍召為崇文校勘累遷著作郎上導河形勝書欲<lb/>
復九河故道時論重之丁謂執政垂未嘗徃謁或問其<lb/>
故垂曰謂恃權怙勢觀其所為必逰朱崕吾不欲在黨<lb/>
中謂聞而惡之罷知亳州<hi>東都事畧潁川志</hi>
陳彭年字永年撫州人為大理寺詳斷官坐事出監湖<lb/>
州酒税厯叅知政事謚文僖彭年附王欽若興符瑞識<lb/>
者鄙之<hi>宋史</hi>
<pb n="KR2k0034_WYG_006-17a"/>
丁寳臣字元珍晉陵人景祐中進士以太常丞監湖州<lb/>
酒税厯叅知政事太常禮院<hi>歐陽修丁君墓表</hi>
　寳臣東坡同年見東坡書歐陽公黄牛廟詩後王安<lb/>
　石志其墓曰文於辭為達行於徳為充<lb/>
吕士元字佐堯江寧人湖州司理剛介有節長於為政<lb/>
贈太常博士<hi>歐陽修吕君墓志</hi>
陶節夫潯陽人湖州録事叅軍某頃嵗謫守宣州而節<lb/>
夫叅軍事甚宜其職<hi>沈括長興集</hi>
<pb n="KR2k0034_WYG_006-17b"/>
趙師臯　趙善臨　鄭鎮　並湖州簽判<hi>見建置徴</hi>
劉異湖州司法叅軍<hi>上</hi>
　異字成伯興化人天聖中進士厯屯田員外郎與蔡<lb/>
　襄友善<hi>何絃浦陽人物志榕隂新檢</hi>
吕延之真州揚子縣人湖州節度判官贈屯田郎中<hi>蔡㐮</hi>
<hi>吕士昌墓志</hi>
陳瓘字瑩中南劍州人中甲科調湖州掌書記厯左司<lb/>
諫論蔡京蔡卞奸惡崇寧中竄亷州靖康初贈諫議大<lb/>
<pb n="KR2k0034_WYG_006-18a"/>
夫髙宗賜謚忠肅<hi>宋史</hi>
　元豐二年初任昭慶軍掌書記湖州府學教授七年<lb/>
　改濠州定逺宰<hi>陳忠肅年譜</hi>
陳師錫字伯修建陽人熙寧中遊太學有雋聲及廷試<lb/>
奏名在甲乙科神宗偶讀其文屢加嘆賞顧侍臣曰此<lb/>
必陳師錫也啓封果然擢為第三調昭慶軍掌書記厯<lb/>
監察御史元祐初遷工部員外郎坐黨論置郴州師錫<lb/>
始與陳瓘同論京卞時號二陳紹聖中贈直龍圖閣<hi>宋史</hi>
<pb n="KR2k0034_WYG_006-18b"/>
　閑樂奏議一卷陳師錫撰熙寧九年第進士蘇軾知<lb/>
　湖州師錫掌書記器之倚以為政軾得罪捕詣臺獄<lb/>
　親朋多畏避師錫獨出餞之又安輯其家軾入西掖<lb/>
　薦自代明著其事師錫在元豐己為察官坐論進士<lb/>
　習律罷出建中靖國初再入未幾又罷<hi>書録解題參建寧府志</hi>
雷覺民字將道建安人第進士調漳浦尉改湖州司録<lb/>
太守不以時給糧諸軍喧于庭乆不退覺民諭以經制<lb/>
錢代給後當積日俸為償之諸軍感謝而去<hi>建寧府志</hi>
<pb n="KR2k0034_WYG_006-19a"/>
張哿初名駕字安時南劍州人熙寧九年進士厯監湖<lb/>
州新市鎮終知廣濟軍<hi>楊龜山集八閩通志</hi>
文安國元豐八年湖州簽判<hi>鐘鼎欵識詳𤨏徵</hi>
　文勛字安道東坡文勛篆贊云安國用筆意在𨽻前<lb/>
　䟦文勛畫扇云安國作方界畧不抒思黄魯直文勛<lb/>
　贊云為吏不殘去其敗羣好賢喜士黽勉而勤勛嗜<lb/>
　古而癖載米襄陽志林<lb/>
李宗師興化人莫儔榜第二人湖州掌書記<hi>八閩志</hi>
<pb n="KR2k0034_WYG_006-19b"/>
唐稷字堯弼會昌人政和二年登乙科宣和五年授湖<lb/>
州叅軍兼管左右獄多平反<hi>贑州府志</hi>
樓异字試可明州人進士髙第嘗監湖州烏鎮税厯徽<lb/>
猷閣直學士<hi>見樓攻媿王逸老八仙歌䟦安康郡夫人行狀叅宋史新編</hi>
錢觀復字知原常熟人政和五年進士調湖州户曹朱<lb/>
勔以鄉人固欲妻以女辭不受知廣徳軍嵗上供民米<lb/>
輸送回逺加斂水脚錢乃請寄廪湖之四安至國門才<lb/>
五日費减大半<hi>姑蘇志</hi>
<pb n="KR2k0034_WYG_006-20a"/>
李敦正莆田人建炎二年進士湖州簽判<hi>八閩志</hi>
周大年濟南人廸功郎湖州司李叅軍<hi>周必大周樞神道碑</hi>
曾惇字宏父布之孫紆之子也紹興中嘗為湖州司録<lb/>
厯知台州<hi>玉照新志叅文獻通考</hi>
蘓掖丹陽人舜欽子也承議郎湖州司户叅軍<hi>見歐陽修蘓子</hi>
<hi>美沈遼長壽太君二志</hi>
薛龜從永嘉人湖州司法<hi>葉水心薛紹墓志</hi>
葛書思江隂人嘗監湖州新市鎮有仙潭雜咏刻石墨<lb/>
<pb n="KR2k0034_WYG_006-20b"/>
妙亭厯朝奉郎贈太師謚清孝即丞相邲之曾祖也<hi>見勞</hi>
<hi>志叅陳止齊集</hi>
王文禮字立之龜齡先生子也由太學用詹事恩補承<lb/>
務郎監湖州烏青鎮有醫善為方得賜帶如從官吏畏<lb/>
之宴聖節居卿監上公按令黜其班又有訟其留人子<lb/>
女者奪以還民醫不勝忿挾他勢搖公因力求去<hi>葉水心集</hi>
　按宋史十朋子聞禮當以史為正醫即王克明也王<lb/>
　十朋子聞詩聞禮皆篤學自立聞禮知常州江東轉<lb/>
<pb n="KR2k0034_WYG_006-21a"/>
　運判官為治能守家法<hi>宋史</hi>
王䱷字渭夫少嗜讀書明周禮寳慶二年進士調昭慶<lb/>
軍節度掌書記諸公交薦除太學録<hi>仙游縣志</hi>
朱埜字文之文公次子用廕補官厯監徳清縣新市鎮<lb/>
<hi>考亭淵源録</hi>
湯宋彦字時美金壇人授廸功郎湖州司户叅軍湖劇<lb/>
郡户冗曹公以妙年居之有裕録重囚於獄得其寃狀<lb/>
自請更詢未幾更獲正囚闔郡稱其明<hi>劉漫塘湯君行述</hi>
<pb n="KR2k0034_WYG_006-21b"/>
許開字仲啓湖州簽判<hi>談志</hi>
黄童紹興八年進士監湖州新市鎮<hi>興化志</hi>
王介字元石金華人紹興初進士授昭慶軍判官寧宗<lb/>
立韓侂胄出入禁中介力攻之坐是斥去累官中書舍<lb/>
人會不雨乞册免宰相史彌逺出知嘉興府謚忠簡<hi>一統</hi>
<hi>志宋史</hi>
　王介東陽郡人授昭慶軍簽書節度判官㕔公事光宗久<lb/>
　不覲重華宫介走書諷趙汝愚宜率百僚守寧和門<lb/>
<pb n="KR2k0034_WYG_006-22a"/>
　竢六飛之動入為學官又上疏懇言之介初學於吕<lb/>
　祖謙徙居金華故文學有原委<hi>姑蘓志</hi>
劉暠文林郎昭慶軍節度判官<hi>黄溍劉録事墓志</hi>
湯誼伯丹陽人湖州户曺<hi>姑蘓志叅宋史</hi>
葛應龍天台人淳祐戊申受辟江西帥監徳清左庫嘗<lb/>
於餘不溪上建左顧亭<hi>葛應龍左顧亭記</hi>
洪興祖字慶善丹陽人少讀禮至中庸頓悟性命之理<lb/>
績文日進登政和上舍第為湖州士曺紹興四年蘓湖<lb/>
<pb n="KR2k0034_WYG_006-22b"/>
地震興祖時為駕部郎官應詔上䟽具言朝廷綱紀之<lb/>
失為時宰所惡主管太平觀直敷文閣興祖好古博學<lb/>
自少至老未嘗一日去書著老莊本㫖周易通義繫辭<lb/>
要㫖古文孝經序贊離騷楚詞考異行於世<hi>宋史</hi>
　興祖又為湖學教授<hi>郡志</hi>
趙師揆添差湖州簽判<hi>宋史</hi>
鄭琚字伯潤壽昌人性明敏輕財好施淳祐間登進士<lb/>
乙科咸淳十年遷安吉州司李叅軍推情治獄人無寃<lb/>
<pb n="KR2k0034_WYG_006-23a"/>
濫<hi>嚴州府志</hi>
徐子端字克之豐城人鹿卿子也䕃入仕初調監烏青<lb/>
鎮時更造楮幣漕司責以日解槿葉千斤吏牒旁午子<lb/>
端謂非庶工所有累請得免轉黄州推官厯官所在見<lb/>
稱及宋運革杜門讀書作後泉散人傳引蔡季通獨行<lb/>
不愧影獨寢不媿衾之語以自擬<hi>南昌府志</hi>
劉黻字聲伯樂清人試太學以才署昭慶節度掌書記<lb/>
<hi>宋史新編</hi>
<pb n="KR2k0034_WYG_006-23b"/>
文及翁蜀人官吳興為節度府掌書記<hi>朱吉甫墓碑</hi>
陳榮承節郎咸淳中監南潯鎮事<hi>嘉應廟碑</hi>
元王廓字元舉徐州人至正二年燕南第一人授湖州<lb/>
經厯<hi>徐州志</hi>
楊黙冀寧人湖州録事判官<hi>貢師泰揚州志</hi>
劉濟字仲源河間肅寧人湖州路總管府經厯<hi>黄溍劉都事志</hi>
顧巖壽字子静以儒進厯湖州路總管府經厯器識𢎞<lb/>
逺博學通時厯職三十年所至有政聲<hi>鎮江志</hi>
<pb n="KR2k0034_WYG_006-24a"/>
胡居善字伯仁天台人至正間授湖州路録事司判官<lb/>
<hi>天台志</hi>
　　　武臣<lb/>
駱牙字旗門梁太清末世祖嘗避地臨安牙母凌覩世<lb/>
祖儀表知非常人賓待甚厚及世祖為吳興太守引牙<lb/>
為將帥因從平杜龕張彪等每戰輙先鋒陷陣勇冠衆<lb/>
軍以功授直閣將軍<hi>陳書</hi>
烏戍鎮守將軍烏贊張掖人邠國公重𦙍之猶子也初<lb/>
<pb n="KR2k0034_WYG_006-24b"/>
贊侍重𦙍為潞州牙將時王承宗叛王師討之潞帥盧<lb/>
從史密與賊通贊與重𦙍畫謀縛從史於帳下斬之朝<lb/>
廷賞其功授重𦙍為懷州刺史充河陽三城節度使而<lb/>
以贊為左司馬充湖州鎮海軍節度使李錡以烏墩為<lb/>
湖州要地檄贊將兵戍憲宗元和二年李錡反遣使來<lb/>
諭贊令起兵即斬其使曰吾豈從賊反叛者耶錡聞之<lb/>
怒自引兵犯烏墩贊與副將吳起勒兵禦之贊兵以衆<lb/>
寡不敵遂戰没已而收葬於鎮上智潭之北時元和二<lb/>
<pb n="KR2k0034_WYG_006-25a"/>
年十月也未幾錡就擒鎮民請於朝立廟墓前以祀<hi>浙直</hi>
<hi>分署紀事本末録</hi>
朱行先字藴之吳郡人也少親戎律長習武經始𨽻職<lb/>
於建寧都從髙公彦征討有功尋彦分符霅渚亦隨於<lb/>
治太守用為心膂或鄰境有冦總握兵柄仗劍前驅無<lb/>
不望風瓦解减竈之謀投醪之誼偹盡其妙以是聞於<lb/>
聖聰叠被寵加薦厯珥貂益為霅守所重自渤海公厭<lb/>
世髙湮亂行府君奮臂一呼率衆歸國時天下都元帥<lb/>
<pb n="KR2k0034_WYG_006-25b"/>
吳越國王親統全師撫寧郡縣以有功者宜加爵賞遂<lb/>
封協力勤王功臣尋封右僕射寳大元年四月終於静<lb/>
海鎮之官舍世墓在烏程縣不克歸葬在開元府海鹽<lb/>
縣厝於埜村<hi>謝諤朱府君墓志</hi>
屠環智字寳光世居澉浦青山母顧夢抱璧有光而生<lb/>
故名環智少負勇畧從吳越武肅王起鄉兵拒黄巢與<lb/>
幕府籌畫積功領常州刺史越州都指揮使副髙彦守<lb/>
湖徐綰内叛遣環智與子渭赴難至靈隠山賊圍數重<lb/>
<pb n="KR2k0034_WYG_006-26a"/>
兩人轉戰身被百創環智奮力一呼手搏數賊以援絶<lb/>
同遇害王慟其殉國以衣冠歸葬青山贈武康節度使<lb/>
銀青光禄大夫檢校尚書右僕射開府儀同三司子晟<lb/>
吳興判官<hi>海鹽縣圖經</hi>
侍其曙字景升咸平中以閤門祗候為蘓杭湖秀等州<lb/>
都廵檢使<hi>嵎畧</hi>
　曙為人沉敏有幹畧善論利害<hi>宋史</hi>
王霆字定叟東陽人理宗即位充浙西副都監湖州駐<lb/>
<pb n="KR2k0034_WYG_006-26b"/>
劄時潘甫等起兵事甫定霆因綏撫之<hi>宋史</hi>
宋末張濡馮驥皆獨松關戍將郁天興吳明皆四安鎮<lb/>
戍將<hi>宋史詳戰守徵</hi>
　按吳明馮驥咸殉䝉古之難視劉整范文虎二賊人<lb/>
　禽哉抑可奴畜夢炎宜中軰謂甲胄不如珮玉吾勿<lb/>
　信也亟當表出之<lb/>
費愚字子賢國初從舉義渡江為廣徳翼元帥時張士<lb/>
誠據浙西丙申我兵克安吉上命子賢與總管張俊徳<lb/>
<pb n="KR2k0034_WYG_006-27a"/>
戍其地二人因築城守之士誠連嵗出兵皆為所敗乙<lb/>
巳冬士誠遣其將張左丞帥兵八萬來攻時城中僅三<lb/>
千人愚等堅守設車弩以禦之因射殺其梟將二人敵<lb/>
驚潰城賴以全<hi>安吉州志</hi>
劉成負膽智驍勇絶倫國初歸附耿炳文取長興敗張<lb/>
士誠守將為守禦計士誠遣其左丞潘元明元帥嚴再<lb/>
興入冦成與炳文擊敗之每戰輙勝㓂不敢犯洪武三<lb/>
年置海寧衞以成為指揮僉事後以殺賊中流矢卒人<lb/>
<pb n="KR2k0034_WYG_006-27b"/>
思其功祀之<hi>宿州志</hi>
　功臣録云竊觀吾聖祖取天下於羣雄惟以偽漢為<lb/>
　勁敵鏖戰數年卒就殱無所逃命以偽吳不敢相援<lb/>
　故也偽吳所以不敢相援者以炳文守長興則成實<lb/>
　佐之也當姑蘓鴟張長興其必争之地孤城血戰厯<lb/>
　十餘稔吳保無虞由斯言之成之功豈細也哉<lb/>
偽吳湖州左丞張天騏湖州將尹義石清長興將李福<lb/>
安趙打虎<hi>詳戰守徵</hi>
<pb n="KR2k0034_WYG_006-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0034_WYG_006-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳興偹志卷六<lb/>
</p>
<p>
</p>
  </div>
</body>
</text>
</TEI>
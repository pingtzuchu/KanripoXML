<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷十</head>
    <p>
<pb n="KR2k0034_WYG_010-1a"/>
欽定四庫全書<lb/>
　吳興偹志卷十　　　　　明　董斯張　撰<lb/>
　　人物徵第五之三<lb/>
唐施世瑛字玉華勇斷有才隋末天下大亂乃糾宗族<lb/>
及鄉里子弟聚糧自守聞唐髙祖起率衆從之髙祖賜<lb/>
金鐘一口錦五段勅書褒之拜為桞州刺史<hi>安吉志</hi>
　武徳三年李子通攻陷武康四年七月以安吉人施<lb/>
　世瑛使持節督諸軍事安州刺史征子通未行其年<lb/>
<pb n="KR2k0034_WYG_010-1b"/>
　八月子通平施世瑛改杭州刺史<hi>餘杭志</hi>
武徳四年二月戊午王世充鄭州司兵沈悦遣使詣左<lb/>
武侯大將李世勣請降左衞將軍王君廓夜引兵襲虎<lb/>
牢悦為内應遂拔之獲其荆王行本及長史戴胄悦君<lb/>
理孫也<hi>資治通鑑</hi>
姚思亷字簡之父察思亷少受漢史其父能傳家業勤<lb/>
學寡慾未嘗言及家人産入隋為代王侑侍讀㑹義師<lb/>
克京城府寮奔駭惟思亷侍王不離其側兵將昇殿思<lb/>
<pb n="KR2k0034_WYG_010-2a"/>
亷厲聲曰唐公舉義本匡王室卿等不宜無禮於王髙<lb/>
祖聞而義之貞觀初遷𢎞文學士列於十八學士圖令<lb/>
文學禇亮為之贊曰志苦辛勤紀言實録臨危殉義餘<lb/>
風勵俗又受詔書與魏徵同撰梁陳二史其編次筆削<lb/>
皆思亷功也太宗將幸九成宫思亷切諫太宗嘉之賜<lb/>
帛厯散騎常侍賜爵豐城縣男諡曰康子處平官至通<lb/>
事舍人處平子璹<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>
                    <hi>舊唐書</hi>
　家有閻博陵畫唐秦府十八學士各有真贊亦唐人<lb/>
<pb n="KR2k0034_WYG_010-2b"/>
　書多與舊史不同姚柬字思亷舊史姚思亷字簡之<lb/>
　<hi>避暑録</hi>
姚璹字令璋武后世以直諫稱厯文昌左丞同平章事<lb/>
諡曰成<lb/>
姚班璹弟也舉明經累封宣城郡公班嘗與璹數年間<lb/>
俱為定州刺史戸部尚書時人榮之班嘗以其曾祖察<lb/>
所撰漢書訓纂多為後之注漢書者隠没名氏將為已<lb/>
説班乃撰漢書昭訓四十卷以發明舊義<hi>上</hi>
<pb n="KR2k0034_WYG_010-3a"/>
　班當作<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>
陜郡姚氏出自武康梁有征東將軍吳興郡公宣業宣<lb/>
業生安仁隋汾州刺史安仁生祥隋懷州刺史祥生懿<lb/>
雋州都督元之即懿子也<hi>唐宰相世系表</hi>
　張按元之自吳興入關不過五世自隋至武后不過<lb/>
　百年呉興名賢元之當採入<lb/>
姚崇本名元崇字元之武后時以字行後避開元號更<lb/>
今名武后朝厯任夏官尚書張柬之等迎中宗復辟崇<lb/>
<pb n="KR2k0034_WYG_010-3b"/>
預謀先天二年以兵部尚書同中書門下三品時承武<lb/>
韋凟政之後紀綱大壞宰相至十七人臺省要職乃至<lb/>
無限數崇先有司罷冗職修法而紀官任百必各當其<lb/>
官責成於下而權歸於上又吏事明敏朝機政務邊屯<lb/>
士馬皆黙綜時决剖割不滯帝倚崇以大政而盧懷慎<lb/>
清謹得並相崇嘗疾謁吿十餘日政事委積懷慎不能<lb/>
决入惶恐謝帝莞然曰朕以天下事付姚崇獨藉卿坐<lb/>
鎮雅俗耳崇既出須臾裁决立盡後病痁請吿帝遣使<lb/>
<pb n="KR2k0034_WYG_010-4a"/>
勞問日數十軰會相懷慎薨源乾曜獨對所白善帝曰<lb/>
是必崇畫有不稱曰何不就崇識之遷崇四方館養疾<lb/>
聴家人入侍得就咨崇固辭帝曰設四方館為官吏徙<lb/>
君居之為社稷也恨不可使卿居禁中耳何庸辭已而<lb/>
請避位不許薦廣州都督宋璟自代乃得請進開府儀同<lb/>
三司而老謚文憲子奕修謹至尚書右丞彛光禄少卿<lb/>
異宗正少卿孫<hi>闕</hi>侍御史曾孫合朂咸知名<hi>唐書叅函史朂見官</hi>
<hi>師徵合能詩選極𤣥集傳世</hi>
<pb n="KR2k0034_WYG_010-4b"/>
沈伯儀吳興人垂拱元年為太子右諭徳初韋萬石議<lb/>
明堂大饗事上言議未能定於是伯儀等更議之厯祭<lb/>
酒𢎞文館學士<hi>唐書議載萟文</hi>
武后光宅元年十月以右史武康沈君諒為正諌大夫<lb/>
同平章事垂拱元年君諒罷<hi>通鑑</hi>
徐齊𣆀字將道湖州長城人父孝徳以女為才人官至<lb/>
果州刺史齊𣆀八嵗能為文太宗召試賜所佩金削刀<lb/>
髙宗時累遷蘭臺舍人<hi>唐書</hi>
<pb n="KR2k0034_WYG_010-5a"/>
　齊𣆀善於文誥甚為當時所稱髙宗愛其文令侍周<lb/>
　王等属文以職在樞劇仍勅間日來徃焉以漏洩機<lb/>
　密左授蘇州司馬睿宗即位追録舊恩累禮部尚書<lb/>
　<hi>舊唐書</hi>
徐堅字元固齊𣆀子也㓜有敏性聖厯中屬文典厚楊<lb/>
再思目為鳯閣舍人様子厯黄門侍郎時觀察使李知<lb/>
古請兵擊姚州西貳河蠻既降附又請築城重征稅之<lb/>
堅以蠻人生梗可以覊縻屬之未得同華夏之制勞師<lb/>
<pb n="KR2k0034_WYG_010-5b"/>
渉逺所獲不補所損獨建議以為不便睿宗不從令知<lb/>
古發劍南兵徃築城將以列置州縣知古因是欲誅其<lb/>
豪傑子女以為奴婢蠻衆懼乃殺知古相率叛役徒奔<lb/>
潰姚雋路厯年不通累遷光禄大夫堅多識典故前後<lb/>
修撰格式氏族及國史等時論美之<lb/>
　徐堅多識典故凡七入書府<hi>大唐遺事</hi>
徐齊莊齊𣆀弟也堅進爵東海郡公遷黄門侍郎又以<lb/>
刪定格令進爵二等堅請回授叔齊莊帝懷之封齊莊<lb/>
<pb n="KR2k0034_WYG_010-6a"/>
為長城縣子<hi>張九齡徐文公碑</hi>
徐嶠字巨山堅子也開元中為駕部員外郎集賢院學<lb/>
士遷中書舍人内供奉外河南尹封慈源縣公父子相<lb/>
次為學士自祖及孫三世為中書舍人<hi>談志</hi>
　開元二十四年徐嶠為大理少卿<lb/>
徳宗敦崇外族贈沈太后父吳興沈易直太師易直子<lb/>
庫部員外郎介福贈太傅介福子徳州刺史士衡贈太<lb/>
保易直第二子秘書少監震贈太尉時沈氏封贈拜爵<lb/>
<pb n="KR2k0034_WYG_010-6b"/>
者百餘人貞元七年詔外曾祖隋陜令沈琳贈司徒追<lb/>
封徐國公與外祖贈太師易直等立五廟后無近屬惟<lb/>
族子房為近徳宗用為金吾將軍<hi>新唐書</hi>
沈震德清人御史中丞麟士二十葉孫沈恪太廟齋郎<lb/>
麟士十九葉孫<hi>顔真卿吳興沈氏祖徳碑</hi>
　顔真卿為平原太守兼防禦使以前侍御史沈震為<lb/>
　判官<hi>魯公行狀</hi>
　按此沈震豈即贈太尉者耶<lb/>
<pb n="KR2k0034_WYG_010-7a"/>
沈懷文吳興人舉孝亷為休寧主簿丁母憂三年廬墓<lb/>
側手植松栢二千株每一號慟衆鳥為之哀鳴翔集墓<lb/>
木山中舊多虎自此乃絶<hi>勞志</hi>
沈嶠烏程人父卒廬墓六年不櫛不沐醎酸不入口哭<lb/>
則嘔血刺血書經年三十而卒有文集十卷<hi>上</hi>
沈清烏程人婺州刺史大厯中李希烈陷汴州浙東西<lb/>
觀察使韓滉使清勒嘉興子弟四百人翼於潤州士衆<lb/>
發自昇山逐逆黨至汴口力戰而死詔贈衞尉少卿兼<lb/>
<pb n="KR2k0034_WYG_010-7b"/>
左金吾衛將軍即發軍之地置祠以祀<hi>勞志</hi>
髙仲武評錢起詩云員外詩體格新竒理致清贍右丞<lb/>
沒後員外為雄芟齊晉之浮游削梁陳之靡嫚逈然特<lb/>
立莫之與羣且如鳥道挂疎雨人家殘夕陽牛羊上山<lb/>
小烟火隔林疎又長樂鐘聲花外盡龍池桞色雨中深<lb/>
皆特出意表標雅古今又窮達戀明主耕桑亦近郊則<lb/>
禮義充全忠孝兼至足可𢎞長名流為後楷式士林語<lb/>
曰前有沈宋後有錢郎<lb/>
<pb n="KR2k0034_WYG_010-8a"/>
　按摩詰有送錢少府歸藍田詩錢亦於歸藍田舊居<lb/>
　望終南别業屢形篇咏似流寓於秦至續𤣥怪録謂<lb/>
　故華州刺史徽子方義家在華州則其後竟為秦人<lb/>
　矣<hi>元衢</hi>
錢徽字蔚章起子也厯翰林學士中書舍人加承㫖拜<lb/>
禮部侍郎出刺江州初州有盜刼貢船捕吏取濱江惡<lb/>
少年二百人繫訊徽按其枉悉縱去數日舒州得真盜<lb/>
州有牛田錢百萬刺史以給宴飲贈餉者徽曰此農耕<lb/>
<pb n="KR2k0034_WYG_010-8b"/>
之偹可他用哉命代貧民租入轉湖州遷工部侍郎以<lb/>
吏部尚書致仕贈尚書右僕射子方義終太子賓客<hi>新唐</hi>
<hi>書</hi>
　方義嘗為侍御史見續𤣥怪録<hi>詳□徴</hi>
錢徽子可復可及皆登進士第可復累官至禮部尚書<lb/>
太和九年鄭注出鎮鳯翔李訓選名家中子以為賓佐<lb/>
授可復檢校兵部郎中兼御史中丞充鳯翔節度使訓<lb/>
敗可復為監軍使所害<hi>舊唐書</hi>
<pb n="KR2k0034_WYG_010-9a"/>
錢珝字瑞夫徽㓜子也善文辭宰相王溥薦知制誥進<lb/>
中書舍人溥得罪珝貶撫州司馬<hi>新唐書</hi>
　後唐崔沂初仕唐昭宗時累遷至員外郎知制誥性<lb/>
　抗厲守道而文藻非優嘗與同舍顔蕘錢珝俱秉筆<lb/>
　見蕘珝贍速草制數十無妨笑談而沂自愧翌日謁<lb/>
　相國訴曰沂疎淺不足以供詞翰之職移為諫議大<lb/>
　夫<hi>册府元龜</hi>
沈既濟博通羣書史筆尤工吏部侍郎楊炎見而稱之<lb/>
<pb n="KR2k0034_WYG_010-9b"/>
建中初召拜左拾遺史館修撰位終禮部郎<hi>唐書</hi>
沈𫝊師字子言既濟子擢進士登制科乙第授中書舍<lb/>
人性恬退無競時翰林未有承㫖次當𫝊師為之固稱疾<lb/>
宣召不起以本官兼史職俄兼御史中丞吏部侍郎<hi>上</hi>
　沈吏部𫝊師性和易不從流俗不矯亢觀察三郡去<lb/>
　鎮無餘蓄京城居處隘陋不加一椽所辟賓僚無非<lb/>
　名士身沒之後家至貧苦二子繼業並致時名人以<lb/>
　報施不妄<hi>唐語林因話録</hi>
<pb n="KR2k0034_WYG_010-10a"/>
　傳師父既濟撰建中實録十卷為時所稱𫝊師在史<lb/>
　館豫修憲宗實録未成亷察河南特詔齎一分史稿<lb/>
　成于理所子樞詢皆登進士第<hi>舊唐書</hi>
沈詢咸通中檢校戸部尚書昭義節度使為政簡易性<lb/>
本恬和奴歸秦通詢侍者將戮之未果結牙將為亂夜<lb/>
攻府第詢舉家遇害<hi>新唐書</hi>
　樞字仁偉官至丞郎人物酷似先徳見北夣𤨏言又<lb/>
　唐詩紀事詢字誠之詢子舒舒子丹舒州團練教官<lb/>
<pb n="KR2k0034_WYG_010-10b"/>
　丹子牢李氏饒州刺史見王安石貴池主簿沈君墓<lb/>
　表<lb/>
吳興沈顔字可鑄𫝊師孫天復初進士為校書郎屬亂<lb/>
離奔湖南吳國為兵部郎知制誥翰林學士顔少有詞<lb/>
藻琴碁皆臻妙塲中語曰下水船言為文敏速無不載<lb/>
也性閑淡不樂世利嘗疾文章浮靡倣古著書百篇取<lb/>
元次山聱叟之説附已志而名書曰聱書其自序云自<lb/>
孟軻以後千餘年經百千儒者咸未有聞焉天厭其極<lb/>
<pb n="KR2k0034_WYG_010-11a"/>
付在鄙子其誇誕如此陳氏曰顔𫝊師之孫其文骫骳<lb/>
而自叙之語極其矜負<hi>文献通考</hi>
　沈既濟舊志云徳清人新舊兩唐書俱云吳人按王<lb/>
　荆公貴池主簿沈君墓表云其先武康人武康族乆<lb/>
　顯至唐有既濟生𫝊師則既濟為吳興産昭昭矣又<lb/>
　晁公武讀書志云吳興沈顔𫝊師之孫沈氏譜曰𫝊<lb/>
　師自吳興徙吳徳清志亦同譜説<lb/>
　徳清志云武康當既濟時析為徳清乆矣徳清鄉賢<lb/>
<pb n="KR2k0034_WYG_010-11b"/>
　祠首列𫝊師<lb/>
孟庭玢崑山尉庭玢三子郊鄷郢<hi>韓愈貞曜先生墓志</hi>
楊衡吳興人字中師弱冠有竒才與蜀郡符載北海王<lb/>
簡言隴西李元象習業青城山樓潯陽廬阜以林壑相<lb/>
髙精綜六籍翺翔百氏為江湖間人尋擢第禮闈僑寓<lb/>
荆州官大理評事<hi>文苑英華</hi>
沈光吳興人有洞庭樂賦韋岫曰此賦乃一片宫商<lb/>
　此即為太白酒樓記者北夢𤨏言以光為堯誤光厯<lb/>
<pb n="KR2k0034_WYG_010-12a"/>
　閩從事侍御史<lb/>
沈亞之字下賢元和十年進士涇原李彚辟書記為秘<lb/>
書省正字長慶初補濼陽尉四年為福建都團練副使<lb/>
事徐晦後累進殿中丞御史内供奉太和三年栢耆宣<lb/>
慰徳州取為判官耆罷亞之貶南康尉終郢州掾亞之<lb/>
以文詞得名狂<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>貪冒輔耆為惡故及於貶常游韓<lb/>
愈門李賀杜牧李商隠俱有擬沈下賢詩亦當時名輩<lb/>
所稱許云<hi>晁公武讀書志</hi>
<pb n="KR2k0034_WYG_010-12b"/>
周朴字太朴吳興人唐季避亂於福州烏石山僧寺假<lb/>
犬室以居不飲酒茹葷塊然獨處諸僧辰粥卯食朴亦<lb/>
擕巾盂厠諸僧下畢飯而退率以為常郡中豪貴設供<lb/>
率施僧錢朴即廵行拱手各丐一錢有以三錢與者朴<lb/>
止受其一了得十錢以偹茶藥之費將盡復然僧徒亦<lb/>
未嘗厭也性喜吟詩尤尚苦澁每遇景物搜竒抉思日<lb/>
旰忘返茍得一聯一句忻然自快與僧靈觀長官薛逢<lb/>
為友乾符七年黄巢陷城求得朴問曰能從我乎答曰<lb/>
<pb n="KR2k0034_WYG_010-13a"/>
我尚不仕天子焉能從賊巢怒殺之湧白膏數尺後人<lb/>
以為神祀烏石山詔賜廟號曰剛顯<hi>福州府志叅唐詩紀事及唐詩品彚</hi>
李昇本徐氏湖州安吉人其父為安吉令先是其家有<lb/>
柑樹結一實大如斗其父異之將獻郡守有謂其父曰<lb/>
此果非常所有即上獻來年見徵安知復有此物不如<lb/>
勿献其父然之因會鄰里將共食即席剖之有赤蛇在<lb/>
實中割者大驚投刄於地俄而赤蛇走其母榻下尋之<lb/>
了無所見未幾其母遂孕知誥<hi>吳越偹史</hi>
<pb n="KR2k0034_WYG_010-13b"/>
　陳水南臬憲嘗以南唐李昇宜繼唐後遂改馬令南<lb/>
　唐書為唐餘紀傳此猶蕭常以三國蜀志為續後漢<lb/>
　書也然昭烈世系甚明猶覺以銖程鑑李昇自祖父<lb/>
　以上名稱皆當時文臣創造宋人已識及此更讀吳<lb/>
　越偹史昇本安吉砦將潘某之子昇姓實潘也水南<lb/>
　時特以五季簒祚短促不足繼統不若南唐聲名文<lb/>
　物雄擅江左不愧唐後耳第温公通鑑朱子綱目當<lb/>
　時捉筆計必極下啇校當不俟水南為之也比余見<lb/>
<pb n="KR2k0034_WYG_010-14a"/>
　陸㳺南唐書及玉壺野史南唐近事諸書所載李氏<lb/>
　種種陳書皆無豈水南未之見耶<hi>姚士麟見只編</hi>
　張按一昇也而忽潘忽徐忽李何據乎<lb/>
　余憶徐知誥為安吉産而十年廢學竟忘其出何書<lb/>
　嘉平月二十五日康侯忽遣使録此紙遺予乃知其<lb/>
　為錢儼筆不减真珠船也馬陸兩書都以知誥為彭<lb/>
　城人温公云徐州李榮子豈南唐人為國諱務觀亦<lb/>
　仍其説錢氏書反為實録耶姑存疑以俟博聞者甲<lb/>
<pb n="KR2k0034_WYG_010-14b"/>
　子嵗斯張識<lb/>
沈韜文吳興人父攸常州刺史韜文性介潔好學能屬<lb/>
文吳越時為元帥典謁叅軍機務有所裨益後命牧鄉<lb/>
郡以為湖州刺史甚有清名<hi>一統志</hi>
　金陵李氏始以唐號國錢文穆王問之曰金陵冒氏<lb/>
　族于巨唐不亦駭人乎沈韜文曰此可取譬也且如<lb/>
　鄉校間有姓孔氏者人則謂之孔夫子復何怪哉王<lb/>
　大笑賞巵酒<hi>天中記</hi>
<pb n="KR2k0034_WYG_010-15a"/>
　韜文嘗為吳越司賓使有㳺吳越詩曰菰米蘋花似<lb/>
　故鄉<hi>遺一句</hi>不是不歸歸未得好風明月一思量武肅<lb/>
　憫其思鄉授以湖州刺史<hi>古今詩話</hi>
後唐長興四年順化節度使錢元珦驕縱不法每請事<lb/>
於王府不獲輙上書悖慢吳越王元瓘遣牙將仰仁詮<lb/>
詣明州召之仁詮左右慮元珦難制勸為之偹仁詮不<lb/>
從常服徑造㕔事元珦見仁詮至股栗遂還錢唐幽於<lb/>
别第仁詮湖州人也<hi>資治通鑑</hi>
<pb n="KR2k0034_WYG_010-15b"/>
沈承禮烏程人仕錢氏厯福州節制俶歸朝徙承禮鎮<lb/>
宻州初秦王廷美之敗也有司按騐俶惟濬孫承祐及<lb/>
陳洪進皆常有贈遺獨承禮無焉<hi>宋史</hi>
　<lb/>
　<lb/>
　<lb/>
　<lb/>
　吳興偹志卷十<lb/>
</p>
<p>
</p>
  </div>
</body>
</text>
</TEI>
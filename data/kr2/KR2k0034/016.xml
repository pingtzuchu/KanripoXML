<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興備志卷十六</head>
    <p>
<pb n="KR2k0034_WYG_016-1a"/>
欽定四庫全書<lb/>
　吳興備志卷十六　　　明　董斯張　撰<lb/>
　　田賦徵第十二<lb/>
唐嵗貢御服折造布二百二十端紫笋茶一萬串供上<lb/>
食厨糙糯米一千三百八十三石三斗三升黄糙米一<lb/>
百九十八石木𤓰糝四坩木𤓰煎三坩单黄杬子一千<lb/>
三百五十顆重黄杬子一千三百顆<hi>談志</hi>
　按新唐志湖州土貢御服烏眼綾折皂布綿紬布紵<lb/>
<pb n="KR2k0034_WYG_016-1b"/>
　糯米黄榿紫笋茶木𤓰杬子乳柑蜜金沙泉統記云<lb/>
　龍徳三年貢布三十端供御服折造布二百九十疋<lb/>
　大厯六年始進木𤓰糝大厯元年進木𤓰煎单黄杬<lb/>
　子二年進白蜜三石重黄杬子五年進以上州司並<lb/>
　以兩税錢和市充<lb/>
　黄糙米貞元十三年進糙糯米十四年進砂盆十五<lb/>
　年進元和五年减米六十六石本郡未嘗經兵火架<lb/>
　閣典籍具在統記興國中攝本州長史左文質纂有<lb/>
<pb n="KR2k0034_WYG_016-2a"/>
　可考據故所載年代數目可以補史之遺缺<lb/>
宋太平興國三年貢乳柑五百顆白編布二十疋紫笋<lb/>
茶一百角金砂泉一缾其缾浪銀打成并鎖鑰重五十<lb/>
六兩大中祥符間貢白編布二十疋乳柑五百箇熈寜<lb/>
中貢白紵二十疋漆器三十事紹興以来貢白紵編布<lb/>
二十疋<lb/>
　竊考唐之嵗貢如烏眼綾綿紬布紵唐初所貢數雖<lb/>
　不詳統記載龍徳三年布三十端可見其不多矣供<lb/>
<pb n="KR2k0034_WYG_016-2b"/>
　御服折造布與木𤓰杬子茶蜜代宗大厯元年至六<lb/>
　年始進惟是以兩稅錢和市供故不甚病民糯米黄<lb/>
　糙與沙盆徳宗貞元十三年至十五年始進至元和<lb/>
　中米已三損其一乳柑不載所進之年紫笋茶大厯<lb/>
　五年始於顧渚置貢茶院院側有碧泉湧沙粲如金<lb/>
　星則金沙泉亦大厯後所進也唐自髙祖太宗以慈<lb/>
　儉保養天下物貢有常未嘗妄取後嗣相承至於肅<lb/>
　宗不聞更易大厯貞元間荐經兵革貴官用事至以<lb/>
<pb n="KR2k0034_WYG_016-3a"/>
　口腹之奉責供於逺不憚煩費累増不已亦足見唐<lb/>
　室盛衰之政也入國朝吳越歸版圗于職方郡始修<lb/>
　貢每歳惟貢編布乳柑茶角缾泉如統記所載視唐<lb/>
　數已大歉後又减茶泉故舊圖經惟載柑布二物後<lb/>
　又免進柑故九域志惟載白紵漆器今止貢白編布<lb/>
　而已列聖相承以節約為家法先王所謂物土之宜<lb/>
　而致其利者代益以損可為萬世法<hi>以上並談志</hi>
熈寜十年以前天下諸州商税嵗額浙西路杭十三務<lb/>
<pb n="KR2k0034_WYG_016-3b"/>
十萬貫以上湖十務秀七務俱五萬貫以下酒課嵗額<lb/>
杭十務三十萬貫以上湖六務秀十七務俱十萬貫以<lb/>
上<hi>文獻通考</hi>
　張按浙西三郡湖最險僻十苕水不抗一錢唐即秀<lb/>
　之殷贍濃華何翅天上而宋世稅額視杭且半實與<lb/>
　秀衡湖民生此時寜無萇楚之嘆聖世曠然一蠲之<lb/>
　何幸也<lb/>
紹興間三丁共納絹一疋為錢七貫省每丁計納兩貫<lb/>
<pb n="KR2k0034_WYG_016-4a"/>
三百以上細民重困多有轉徙三十二年轉運司行下<lb/>
給甲帖付人户自排丁名以是絶隱漏之弊數多増剰<lb/>
知州事陳之茂陳請乞以所増剰丁各抵元數從之自<lb/>
是五丁共絹一疋每丁僅納一貫三百文减㡬及半民<lb/>
得小蘇然視他郡猶重也乾道八年知烏程縣事余端<lb/>
禮力請於朝丞相曽懐將相府别項錢抵納又减作七<lb/>
丁共捐納一疋今每丁納一貫省又折納官會率為錢<lb/>
五百是二公之徳鄉人不可忘也<hi>談志</hi>
<pb n="KR2k0034_WYG_016-4b"/>
景定四年賈似道以國計困於造楮富民困於和糴思<lb/>
有以變法而未得其説知臨安府劉良貴獻買公田之<lb/>
䇿春二月買公田于浙西臨安通判陳言往湖秀催督<lb/>
謝奕燾趙與訔王唐珪馬元演買田湖州浙西六郡買<lb/>
田三百五十餘萬畆初買田時務欲數多不計田之美<lb/>
惡及收入之際田畆或少或瘠佃人或貧或頑凡有所<lb/>
負及不足之數悉取償于田主於是六郡人莫不破家<lb/>
者矣<hi>通鑑續編</hi>
<pb n="KR2k0034_WYG_016-5a"/>
　張按癸辛襍志知郡謝奕燾寓公趙與訔撫幹王唐<lb/>
　珪臨察判馬元演五月復立分司以董楷司安吉公<lb/>
　田與訔即孟頫之父也<lb/>
元延祐元年秋詔江南民自實田先是張驢言浙江江<lb/>
西田多敗蔽請經理即命驢往限民四十日以所有田<lb/>
自實於官期限猝廹富民黠吏並縁為奸民不聊生樞<lb/>
宻副使吳元珪入見言江南平㡬四十年户有定籍田<lb/>
有定畆今經理者務増多為能元元困苦恐變生不測<lb/>
<pb n="KR2k0034_WYG_016-5b"/>
非國之福命遵舊制免江西浙江自實田租張驢在浙<lb/>
江復以括田迫民有死者御史臺累言其害故有是詔<lb/>
<hi>函史</hi>
洪武七年甲寅五月上以蘇松嘉湖四府租税太重特<lb/>
令户部計其數如畆數税七斗五升者除其半以甦民<lb/>
力<hi>松江新志</hi>
洪武十七年甲子七月命蘇松嘉湖四府以黄金代輸<lb/>
今年田租<hi>上</hi>
<pb n="KR2k0034_WYG_016-6a"/>
建文二年三月翰林院侍書史仲彬疏曰國家有惟正<lb/>
之供賦役不均非所以為治江浙本賦重而蘇松嘉湖<lb/>
又以籍入沈萬三史有為黄旭紀定準租起税此以懲<lb/>
一時之頑豈得據為定則乞悉减免以蘇民困竊照各<lb/>
處起科畆不過斗即使江南地饒亦何得倍之奈有重<lb/>
至石餘者臣往年面奏先帝賦斂太重䝉㫖加勞特以<lb/>
臣本蘇人而史有為又臣之族屬也恐坐以私未敢盡<lb/>
言幸逢皇上明聖事每從寛敢竭愚忠伏聽採擇疏上<lb/>
<pb n="KR2k0034_WYG_016-6b"/>
報可<hi>致身録</hi>
正統元年三月令浙江嘉湖直𨽻蘇松等府官田起科<lb/>
每畆秋糧四斗一升以上至一石者减作二斗七升二<lb/>
斗七升以上至四斗者减作二斗一升一斗至二斗者<lb/>
减作一斗從巡撫周忱之言也<hi>資治通鑑</hi>
國朝湖州嵗貢南京殭蠶一十五斤乾葛五十斤桑白<lb/>
皮二十斤牛膽南星二斤烏梅三十斤蔓荆子三斤草<lb/>
决明五斤禮部殭蠶一百三十五斤烏梅三百七十斤<lb/>
<pb n="KR2k0034_WYG_016-7a"/>
乾葛五百五十斤桑白皮二百八十斤牛膽南星一十<lb/>
八斤蔓荆子二十七斤草决明四十五斤枳實三百八<lb/>
十斤<hi>浙江通志</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0034_WYG_016-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳興備志卷十六<lb/>
</p>
<p>
</p>
  </div>
</body>
</text>
</TEI>
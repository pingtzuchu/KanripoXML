<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興備志卷十九</head>
    <p>
<pb n="KR2k0034_WYG_019-1a"/>
欽定四庫全書<lb/>
　吳興備志卷十九　　　　明　董斯張　撰<lb/>
　　戰守徵第十五<lb/>
黄武五年丹陽會稽吳興山冦攻沒郡縣乃分三郡要<lb/>
害地置東安郡居富春以抗扼之<hi>吳志</hi>
寳鼎元年冬十月永安山賊施但等聚衆数千人刼皓<lb/>
庶弟永安侯謙出烏程取孫和陵上鼔吹曲蓋比至建<lb/>
業衆萬餘人丁固諸葛靚逆之於牛屯大戰但等敗走<lb/>
<pb n="KR2k0034_WYG_019-1b"/>
獲謙謙自殺<hi>吳志</hi>
沈充之走吳興也假庾亮持節都督東征諸軍事追充<lb/>
事平以功封永昌縣開國公<hi>晉書</hi>
太寧二年十二月沈充故将顧颺反於武康攻燒城邑<lb/>
州縣討斬之<lb/>
王舒字處明成帝時将徵蘇峻出舒為外援授㑹稽内<lb/>
史峻作逆假節都督行揚州刺史事時吳國内史庾氷<lb/>
棄郡奔舒舒移告屬縣渡浙江遣前鋒進據無錫吳興<lb/>
<pb n="KR2k0034_WYG_019-2a"/>
太守虞潭率所領屯烏包亭不敢進時暴雨大水賊管<lb/>
商乘船旁出襲之潭敗還呉興于是賊轉攻呉興潭諸<lb/>
軍復退賊掠東遷餘杭武康諸縣舒遣子允之以精銳<lb/>
三千邀賊于武康破之賊委舟走允之收其器械進兵<lb/>
助潭時賊韓晃既破宣城轉入故鄣長城允之遣朱燾<lb/>
等擊之斬首千餘級納䧏二千人<lb/>
孫恩之亂劉牢之率衆東討拜表輙行至呉與衛將軍<lb/>
謝琰擊賊屢勝殺傷甚衆徑臨浙江進拜前將軍都督<lb/>
<pb n="KR2k0034_WYG_019-2b"/>
呉郡諸軍事時謝琰屯烏程遣司馬髙素助牢之牢之<lb/>
率衆軍濟浙江恩懼逃于海謝琰督呉興義興二郡軍<lb/>
事討孫恩至義興斬賊許允之進討呉興賊邱尫破之<lb/>
<hi>並上</hi>
泰始二年春正月乙未晉安王子勛即偽位于潯陽丙<lb/>
午呉郡太守顧琛吳興太守王曇生並舉兵反二月壬申<lb/>
呉興太守張永右將軍東討丁亥建武將軍呉嘉公率<lb/>
諸軍破賊于呉興<hi>宋書</hi>
<pb n="KR2k0034_WYG_019-3a"/>
梁王清臨沂人厯南安將軍承聖末陳武帝殺太尉王<lb/>
僧辯遣文帝攻僧辯壻杜龕龕告于清引兵援龕大敗<lb/>
文帝于呉興追奔至晉陵時廣州刺史歐陽顔亦同清<lb/>
援中更改異殺清而歸武帝<hi>梁書</hi>
初杜龕恃王僧辯之勢不禮于陳覇先在呉興每以法<lb/>
䋲其宗族覇先深怨之及將圖僧辯宻使兄子蒨還長<lb/>
城立栅以備龕僧辯死龕據呉興拒霸先義興太守韋<lb/>
載以郡應之僧辯弟僧智為呉郡太守亦據城拒守蒨<lb/>
<pb n="KR2k0034_WYG_019-3b"/>
至長城收兵纔數百人龕遣其將杜泰將兵攻之數旬<lb/>
不克而退覇先使周文育攻義興不利自表東討留侯<lb/>
安都杜稜宿衛至義興㧞其水栅譙秦刺史徐嗣徽從<lb/>
弟嗣先僧辯之甥也亡就嗣徽以州入于齊嗣徽宻結<lb/>
南豫州刺史任約將兵乘虛襲建康據石頭㳺騎至闕<lb/>
下侯安都閉門令城中登陴闚賊者斬及夕嗣徽等還<lb/>
安都夜為戰備將旦嗣徽等又至安都出戰大破之嗣<lb/>
徽等奔還石頭覇先以書諭韋載載䧏覇先引與謀議<lb/>
<pb n="KR2k0034_WYG_019-4a"/>
卷甲還建康使周文育裴忌攻呉郡忌輕行夜至城下<lb/>
鼔譟薄之僧智奔呉興忌入據郡及龕敗王僧智與僧<lb/>
愔遂奔齊<hi>綱目通鑑</hi>
陳遂興侯詳髙祖踈屬也髙祖東征杜龕詳别下安吉<lb/>
原鄉故鄣三縣龕平以功授散騎侍郎假節雄信將軍<lb/>
青州刺史<hi>陳書</hi>
韋冲京兆人開皇中檢校括州事時呉興賊帥羅慧方<lb/>
聚衆為亂攻圍烏程諸縣冲率兵擊破之封義豐縣侯<lb/>
<pb n="KR2k0034_WYG_019-4b"/>
<hi>隋書</hi>
輔公祏據江南李孝恭李靖討之公祏敗乗勝逐北轉<lb/>
戰百餘里公祏棄城東走宿常州其將呉騷等謀執之<lb/>
公祏覺之棄妻子斬闗走孝恭命騎將追之至武康擒<lb/>
公祏及其偽僕射西門君儀等致麾下江南悉平是役<lb/>
也李勣亦從<hi>舊唐書李孝恭李靖李勣三𫝊叅浙江通志</hi>
上元元年十二月劉展將孫待封䧟湖州展以待封領<lb/>
湖州事二年春待封自武康出將㑹張景超攻杭州温<lb/>
<pb n="KR2k0034_WYG_019-5a"/>
晁據險擊敗之待封脫身奔烏程展死詣李藏用䧏<hi>資治</hi>
<hi>通鑑</hi>
　按待封他日寕死不肯附成藏用反狀可稱不逺復<lb/>
　矣<hi>元衢</hi>
李錡貞元中累至湖杭二州刺史遷潤州刺史兼鹽鐵<lb/>
使積財進奉以結恩澤徳宗甚寵之錡恃恩驕恣遣心<lb/>
腹五人為所部五州鎭將姚志安處蘓州李深處常州<lb/>
趙惟忠處湖州邱自昌處杭州髙肅處睦州各有兵數<lb/>
<pb n="KR2k0034_WYG_019-5b"/>
千伺察刺史動静至是錡遂稱兵置五劔分授管内鎮<lb/>
將各令殺其刺史常州嚴防用客李雲計矯制稱詔討<lb/>
副使斬李深𫝊檄蘓杭湖睦請仝進討是時辛秘為湖<lb/>
州刺史賊黨以秘儒者甚易之秘潛募鄉閭子弟數百<lb/>
人遣衙門將邱知二襲惟忠營破之知二中流矢墜馬<lb/>
起而復戰斬惟忠焚其營一州遂安蘓州刺史李素為<lb/>
姚志安所繫釘于船舷生致于錡未至而錡敗得免<hi>資治</hi>
<hi>通鑑參舊唐書李錡辛秘二𫝊</hi>
<pb n="KR2k0034_WYG_019-6a"/>
乾符五年夏四月王仙芝别将曹師雄冦湖州鎮海節<lb/>
度使裴璩遣兵擊破之<hi>資治通鑑</hi>
乾寕二年六月以錢鏐為浙東招討使封郡王鏐發兵<lb/>
擊董昌九月昌求救于楊行宻十月行宻遣田頵安仁<lb/>
義攻杭州鎮戍以救昌昌使湖州将徐淑㑹淮南将魏<lb/>
約共圍嘉興鏐遣其將顧全武救嘉興破烏墩三年正<lb/>
月安仁義以舟師至湖州欲渡江應董昌錢鏐遣武勇<lb/>
都指揮使顧全武等守西陵仁義不能渡四年四月鏐<lb/>
<pb n="KR2k0034_WYG_019-6b"/>
遣顧全武等將兵三千自海道救嘉興至城下擊淮南<lb/>
兵大破之淮南將田頵屯驛亭埭全武等乘勝逐之甲<lb/>
戌頵至自湖州奔還復追敗之<hi>上</hi>
乾寕三年江淮巨賊張雄犯烏墩燒刼幾盡<hi>烏青志</hi>
唐昭宗時韓守盛以功拜池州刺史楊行宻表徙湖州<lb/>
刺史以兵䕶送而李師悅在湖州與杭州刺史錢鏐戰<lb/>
不解于是蘓湖常潤亂甚<hi>西呉里語</hi>
宋髙宗建炎戊申五月嘉興州軍士徐明等作亂道經<lb/>
<pb n="KR2k0034_WYG_019-7a"/>
烏墩僧性寳見賊說諭之賊乃歛兵而去得免焚掠<hi>烏青</hi>
<hi>志</hi>
穆陵既正九五之位皇兄濟王竑出封宛陵辭不就史<lb/>
丞相仝叔以其有逼近之嫌遂徙寓于霅城之西寳慶<lb/>
元年乙酉正月八日含山狂士潘甫與弟壬丙率太湖<lb/>
亡命數十人各以紅半袖為號乗夜踰墻而入至邸索<lb/>
王聲義舉推戴王聞變易敝衣匿水櫃中久而得之擁<lb/>
至州治旋徃東岳行祠取龍椅置設㕔以黄袍加之王<lb/>
<pb n="KR2k0034_WYG_019-7b"/>
號泣不從脇之以兵不獲已與之約曰汝能勿傷太后<lb/>
官家否衆諾遂發軍資庫出金幣楮券犒軍命守臣謝<lb/>
周卿率見任及寄居立班且掲李全榜於州門聲言史<lb/>
丞相私意援立等罪且稱見率精兵二十萬水陸並進<lb/>
皆聳動以為山東狡謀比曉則執兵者大半皆太湖漁<lb/>
人廵校司彎卒軰多識之始疑其偽王乃與羣将謀帥<lb/>
州兵𠞰之其數原不滿百也潘壬竟逸去<hi>後獲之楚州河岸</hi>寓<lb/>
公王元春遂以輕舟告變於朝急調殿司将彭忳赴之<lb/>
<pb n="KR2k0034_WYG_019-8a"/>
兵至賊已就誅矣主兵官茍統領者堅欲入城意在乘<lb/>
時刼掠舟抵南闗張王祠下忽若有方巾白袍人擠之<lb/>
入水於是亟聞之朝廷亦以事平俾班師焉使非有此<lb/>
一城必大擾矣越一日史相遣其客余天錫來且頒宣<lb/>
醫視疾之旨時王本無疾實使之自為計遂縊於州治<lb/>
之便室舁歸故第治䘮始欲治䘮西余山寺其後遂藳<lb/>
葬西溪焉初朝廷得報謂出山東謀史揆懼甚既而事<lb/>
敗李全亦自通於朝以為初不預聞疑慮始釋遂下詔<lb/>
<pb n="KR2k0034_WYG_019-8b"/>
貶王為巴陵縣公夫人吳氏賜度牒為女冠移居紹興<lb/>
改湖州為安吉州王元春以告變功遂知郷郡時秀王<lb/>
第十三子師彌逃難菁山園廟亦奨其能守園陵躐升<lb/>
嗣襲甚者以潘閬嘗從秦王為記室有仝謀之嫌亦黜<lb/>
其先賢之配焉先是天台宋濟中楫為守日更立諸坊<lb/>
扁其左題曰守臣宋濟立未㡬變作或以為先䜟云<hi>齊東</hi>
<hi>野語</hi>
元兵入建康臨安震恐遣張濡戍獨松闗郁天興戍四<lb/>
<pb n="KR2k0034_WYG_019-9a"/>
安鎮趙淮戍銀杏浦壩張世傑遣閻順進軍廣徳後閻<lb/>
順戰安吉縣復取鳯平張濡部曲害元行人嚴忠範於<lb/>
獨松闗執㢘希賢送臨安因免安吉縣租<hi>宋史</hi>
元兵發建康叅政阿婁罕四萬户總管鄂囉齊将右軍<lb/>
出四安鎮趣獨松闗遂破四安鎮正将吳明死之破獨<lb/>
松闗馮驥死之張濡遁隣邑<hi>宋史</hi>
至正十六年二月張士誠遣兵陥湖州路八年太祖命<lb/>
元帥費子賢總管張徳守安吉築城固守士誠出兵来<lb/>
<pb n="KR2k0034_WYG_019-9b"/>
攻别将廖永安與戰於太湖乘舟深入後軍不繼為所<lb/>
獲士誠欲降之永安不屈遂拘囚之太祖念其守義遥<lb/>
封楚國公後竟囚死二十五年十二月士誠兵㓂安吉<lb/>
守将費子賢擊却之二十六年八月徐逹等受命将發<lb/>
太祖問諸将曰爾等此行用師孰先常遇春對曰逐梟<lb/>
者必覆其巢去䑕者必熏其穴此行當直擣姑蘇姑蘇<lb/>
既破其餘諸郡可不勞而下矣太祖曰不然士誠起鹽<lb/>
徒與張天騏潘元明等皆强梗之徒相為手足士誠苟<lb/>
<pb n="KR2k0034_WYG_019-10a"/>
至窮蹙天騏軰懼俱斃必併力救之今不先分其勢而<lb/>
遽攻姑蘓若天騏出湖州元明出杭州援兵四合難以<lb/>
取勝莫若出兵先攻湖州使其疲于奔命羽翼既疲然<lb/>
後移兵姑蘓取之必矣遇春猶執前議太祖作色曰湖<lb/>
州失利吾自任之若先攻蘓州而失利吾不汝貸也遇<lb/>
春不復敢言于是逹等率諸軍發龍江至太湖遇春擊<lb/>
敗士誠兵于湖州港口禽其將尹義陳旺遂次洞庭山<lb/>
進至湖州之毘山又擊敗其將石清汪海擒之張士誠<lb/>
<pb n="KR2k0034_WYG_019-10b"/>
駐軍湖上不敢戰而退師至湖州之三里橋士誠兵分<lb/>
三路來拒參政黄寳當南路院判陶子實當中路左丞<lb/>
張天騏自當北路仝僉唐侃為後繼達進攻之遣遇春攻<lb/>
寳王弼攻天騏達自中路攻子實别遣驍將王國寳率<lb/>
長鎗軍直扼其城寳敗走欲入城城下釣橋已㫁不得<lb/>
入復還力戰被擒并獲其元帥胡貴以下官二百餘人<lb/>
天騏子實皆不敢戰歛兵而退士誠又遣司徒李伯昇<lb/>
來援由荻港入城被圍伯昇及天騏閉户拒守達遣國<lb/>
<pb n="KR2k0034_WYG_019-11a"/>
寳攻其南門自以大軍繼之其仝僉余得全院判張德<lb/>
義及陶子實出戰復敗走士誠又遣平章朱進王晟仝<lb/>
僉戴茂吕珍院判李茂及其第五子號五太子者率兵<lb/>
六萬來援號三十萬屯城東之舊館築五寨自固達與<lb/>
遇春湯和等分兵營于東阡鎮南姑嫂橋連築十壘以<lb/>
絶舊館之援李茂唐傑王晟懼不敵皆遁去士誠壻潘<lb/>
元紹時駐兵于烏鎮之東為吕珍等聲援乘夜擊之亦<lb/>
遁遂填塞河港絶其糧道士誠知事急乃親率兵來援<lb/>
<pb n="KR2k0034_WYG_019-11b"/>
達等與戰于皂林之外又敗之虜其戴元帥及甲士三<lb/>
千餘人九月士誠復遣其仝僉徐志堅以輕舟出東阡<lb/>
鎮覘我師欲攻姑嫂橋遇春遇之與戰㑹大風雨天晦<lb/>
甚遇春令勇士乘剗船數百突擊之擒志堅得兵二千<lb/>
餘人士誠自徐志堅敗甚懼遣其右丞徐義至舊館覘<lb/>
形勢將還報遇春以兵扼其歸路義不得出乃隂遣人<lb/>
約士信出兵與舊館兵合力來戰士誠又遣赤龍船親<lb/>
兵援之義始得脫潘元紹率赤龍船兵屯于平望復别<lb/>
<pb n="KR2k0034_WYG_019-12a"/>
乘小舟潜至烏鎮欲援舊館遇春由别港追襲之至平<lb/>
望縱火焚其赤龍船軍資器械一時俱盡衆軍散走自<lb/>
是舊館兵援絶饋餉不繼多出䧏者十月達以所獲將<lb/>
士狥于湖州城下城中大震遇春兵攻烏鎮徐義潘元<lb/>
紹及甘院判樞戰不勝退走遇春追至弁山遂攻破其<lb/>
平章王晟陸寨餘軍奔入舊館之東壁其仝僉戴茂乞<lb/>
䧏是夕晟亦䧏達復攻弁山水寨顧時引數舟繞士誠<lb/>
兵船船上人俯視而笑時覺其懈率壯士數人躍入其<lb/>
<pb n="KR2k0034_WYG_019-12b"/>
舟大呼奮擊餘舟競進薄之士誠五太子盛兵來援遇<lb/>
春稍却薛顯率舟師直前奮擊衆大敗五太子及朱暹<lb/>
吕珍以舊館䧏得兵六萬人遇春謂顯曰今日之戰將<lb/>
軍之力居多吾固不如也五太子者士誠養子本姓梁<lb/>
短小精悍能平地躍起丈餘又善没水暹珍亦善戰士<lb/>
誠倚之至是皆䧏士誠為之奪氣十一月舊館㨗至父<lb/>
老進賀太祖曰此民之福也自此東南可定轉輸之勞<lb/>
亦可少甦矣舊館既䧏達遣馮國勝以䧏將狥湖州城<lb/>
<pb n="KR2k0034_WYG_019-13a"/>
下語李伯昇出䧏伯昇在城上對曰張太尉養吾厚吾<lb/>
不忍背之抽刀欲自刎為左右抱持得不死左右語之<lb/>
曰援絶勢孤久困城中不如䧏伯昇俯首不能言其左<lb/>
丞張天騏總管陳昧以城降伯昇遂亦降于是逹引兵<lb/>
向姑蘇至南潯元帥王勝降<hi>以上俱平吳録</hi>
　是役也華髙康才于光皆從<hi>宋學士集</hi>
　按宋濂開平王神道碑云師攻湖州時偽丞相張士<lb/>
　信悉發國中兵為援屯於舊館出我師之背王統竒<lb/>
<pb n="KR2k0034_WYG_019-13b"/>
　兵由大錢港入結營東阡復出敵背則大錢港亦州<lb/>
　之要害地<lb/>
張士誠下湖州改元天祐以其壻潘原明為在丞鎮吳<lb/>
興原明在郡以郡城廣大難守規而小之以人依橋髙<lb/>
不可過馬剗而平之潘驕侈名娼数十人有蘇氏者才<lb/>
色兼美酒後尋其罪斬之以金盤薦其首於客宴王師<lb/>
下湖州潘伏誅臺城投其首於溷<hi>西吳里話</hi>
　按平吳錄云李文忠進兵杭州平章潘原明懼遣貟<lb/>
<pb n="KR2k0034_WYG_019-14a"/>
　外方彛詣軍門請納欵文忠宣上命慰諭之遣原明<lb/>
　以下入朝太祖以原明全城歸附仍授平章官屬皆<lb/>
　仍舊職又黄金原明傳云洪武十四年以原明署雲<lb/>
　南布政事其後賜葬鍾山當王師入湖時李伯昇為<lb/>
　政何闗原明宋君巷說乃爾<lb/>
丁酉二月耿炳文自廣徳取長興張士誠将趙打虎以<lb/>
兵三千迎戰敗之追至城西門打虎走湖州遂克長興<lb/>
獲戰船三百餘艘擒士誠守将李福安達實宻等義兵<lb/>
<pb n="KR2k0034_WYG_019-14b"/>
萬户蒋義率所部二百人降有儒士温祥卿者避亂挈<lb/>
家來歸炳文與語竒之遂留賛軍事用其策分兵據要<lb/>
害設戰具為守禦計三月改長興州為長安州立永興<lb/>
翼元帥府以炳文為總兵都元帥守之五月士誠遣其<lb/>
左丞潘原明元帥嚴再興入㓂屯上新橋炳文擊敗之<lb/>
生擒數百人斬首甚衆原明等遁去踰四年辛丑十月<lb/>
士誠復遣司徒李伯昇率衆十餘萬㓂城下城中兵僅<lb/>
七千上命帳前都先鋒陳徳等率建康兵元帥華髙等<lb/>
<pb n="KR2k0034_WYG_019-15a"/>
率宜興兵萬户費聚等率廣徳安吉兵徃援之比至㓂<lb/>
兵夜擊營諸軍皆潰炳文嬰城固守明日遣副元帥劉<lb/>
成出西門迎擊敗之敵軍下瞰城中運土石填濠隍燒<lb/>
水闗攻城益急炳文晝夜應敵凡月餘既而援兵至伯<lb/>
昇棄營遁甲辰九月改永興翼元帥府為永興衛親軍<lb/>
指揮使司以炳文為指揮使十月士誠丞相張士信以<lb/>
兵來侵炳文破之獲其元帥宋興祖士信憤怒復益兵<lb/>
圍城炳文復與指揮同知費聚出戰敗之自是士誠奪<lb/>
<pb n="KR2k0034_WYG_019-15b"/>
氣不敢復圗長興矣炳文守長興凡十年孤城血戰卒<lb/>
保無虞其功最大丙午八月上命将伐士誠先取湖州<lb/>
調炳文從事十一月湖州平<hi>黄金開國功臣録</hi>
丙午秋天興右翼副元帥吳楨従大将軍逹率馬歩走<lb/>
師由港口取湖州公勒竒兵出舊館扼之戰以大㨗<hi>劉崧</hi>
<hi>吳襄毅神道碑</hi>
辛丑嵗常遇春從上破江州冬十有一月張士誠㓂長<lb/>
興命遇春徃援士誠兵敗俘殺五千餘人<hi>宋濓開平王神道碑</hi>
<pb n="KR2k0034_WYG_019-16a"/>
國初偽漢陳友諒為勁敵偽呉張士誠次之呉能西擾<lb/>
建業我則不敢越鄱陽而取武昌矣是時以長興侯耿<lb/>
炳文守長興江隂侯吳良守江隂長興守則陸騎不能出<lb/>
徽歙所以斷平江之掌股江隂守則舟師不敢窺通泰<lb/>
所以扼平江之襟喉呉不我擾而陳氏㓕張氏繼之矣<lb/>
<hi>見聞雜記</hi>
永樂二十一年陽武侯薛祿奉命討捕湖州叛冦<hi>楊士竒薛公神</hi>
<hi>道碑</hi>
<pb n="KR2k0034_WYG_019-16b"/>
王晉溪在本兵時適湖州孝豐縣湯麻九反勢頗猖獗<lb/>
浙江廵按御史解冕奏聞朝廷下兵部議晉溪呼賫本<lb/>
人至兵部大言數之曰湯麻九不過一毛賊只消本處<lb/>
差數十火夫縛之此何足奏報欲朝廷發兵殊傷國體<lb/>
此御史不職即當考察論罷矣賫本人囬浙江𫝊說此<lb/>
語一時皆以為湖州江南地朝廷不肯處分豈置之度<lb/>
外耶倘賊勢蔓延猝不可撲滅本兵甚為失䇿賊亦偵<lb/>
知此語恣意刼掠不設隄備先是户部為查錢糧差都<lb/>
<pb n="KR2k0034_WYG_019-17a"/>
御史許延光在浙江晉溪即請宻勅許公討之且授以<lb/>
方畧即命憲副彭姓者潜提民兵數千餘出其不意乘<lb/>
夜而徃賊方擄掠回相聚酣飲兵適至即時擒斬無一<lb/>
人得脫者爾時若朝廷命將遣兵彼必負固拒命淹頓<lb/>
日久不但勝負未可必縱勝而兵勞財費亦已甚矣晉<lb/>
溪此舉盖不煩一旅不損一財而地方尋定謀之廟堂<lb/>
之上而定難于數千里之外若身履其地所謂折衝于<lb/>
樽俎者非耶<hi>四友齋叢說與石淙碑微異攷杭志斯時無憲副彭姓者</hi>
<pb n="KR2k0034_WYG_019-17b"/>
湖有白包巾之變妖人馬道師煽衆騙財無他志有司<lb/>
捕之急適民兵三月不給糧乃相搆而亂先生馳入府<lb/>
請速追原捕差因諭安亂者并散補民兵應得已而議<lb/>
報諸司申檄先生力勸緩抑其辭時有欲窮詰之者先<lb/>
生白當事者曰衆逞其情而隂德歸損于公公則愚矣<lb/>
又白承勘者曰一字千命舉筆神知乃以前後事由徧<lb/>
白諸司曰寕失不經古聖人良法于是全活甚衆<hi>唐樞木鍾</hi>
<hi>臺集</hi>
<pb n="KR2k0034_WYG_019-18a"/>
梅溪有江天祥之亂公私戒嚴兵無可衛調者部使及<lb/>
監司議撫以托于先生先生遂入其巢諭之曰汝之仇<lb/>
趙吾甚憐其情乃忿發轉仇于國法其為計左矣江曰<lb/>
大人言則過乎先生曰法度乃國家法度有仇許汝自<lb/>
白有司不公許汝并白有司并白而不行直咎命而已<lb/>
敢與國家敵國家合四海之力如蠒絲牛毛國家法度<lb/>
能治汝鮮隱國家存恤不辜之仁誰能照汝隐情吾甚<lb/>
為汝憐之今為汝計莫若急卸刀備吾能保汝待以不<lb/>
<pb n="KR2k0034_WYG_019-18b"/>
死江曰大人何自而來先生曰部使監司屬之來江曰<lb/>
其屬之來何故先生曰亦為兵力不足江曰既不足兵<lb/>
力何以謂國家能治我先生曰兵力不足者于湖于浙<lb/>
言之合四海之力而于汝謂之不足耶江曰信以何術<lb/>
貸我先生曰諸司不可憑只吾不欺一念可以獻信江<lb/>
曰大人何以信諸司先生曰諸司圖之急乗其急而應之<lb/>
即赴戎所可全信也江曰設諸兵力足以謀大人大人<lb/>
何指先生曰吾安肯欺汝始唐三府謀于吾吾以急請<lb/>
<pb n="KR2k0034_WYG_019-19a"/>
兵告吾幾中汝江曰公誠神人也語唐三府計已牒知<lb/>
之吾謹任公進止遂撒兇防散黨與出領讞罰<hi>上</hi>
浙之三司方伯王紹何天衢憲長梁材都指揮陳璠暨<lb/>
仝官以書抵予請曰湖之孝豐有湯許二姓者恃險為<lb/>
亂不受約束不輸賦稅潜納亡命時出殺掠人而奪其<lb/>
貨財焚人室廬刼庫藏拒敵官軍有司不能制守土者<lb/>
以為憂然莫敢任其事廵按監察御史解冕議曰㓂賊<lb/>
奸宄為民大蠧滋不可長乃具疏以聞上命巡撫南直<lb/>
<pb n="KR2k0034_WYG_019-19b"/>
𨽻都御史張津督師討之既受勅乃率三司長貳各簡<lb/>
精銳分路進勦部署已定躬率大軍直臨冦境賊欲戰<lb/>
不敵欲竄不能旋伏道旁延頸就縛間有奔佚山林<lb/>
下令必生致之不遺寸鏃而三十年之患一旦悉平上<lb/>
聞㨗嘉賞<hi>楊一清平冦碑</hi>
嘉靖三十六年九月有烏鎮李道人之亂放火刼掠鎮<lb/>
民逃竄兵憲天津劉公濤發兵擒之旬五而定先于二<lb/>
十六年間有烏鎮西柵雙陽村李道人名松身短面黄<lb/>
<pb n="KR2k0034_WYG_019-20a"/>
三鬚約年三十餘嵗來游本鎮托住鎮民沈松家設立<lb/>
道塲持齋諷經自言諳曉道法呼風喚雨稱為白蓮教<lb/>
主善度衆生妄刻江山水石保命長生天福印記多製<lb/>
白巾為號妖言末刼之年地方大災太湖水乾五十餘<lb/>
里現岀金寳不久洪水泛漲民將魚鱉從吾齋戒給與<lb/>
印信白巾臨期免死使沈松與仝鎮隂陽生郭震𫝊教<lb/>
煽惑人心震又言道士左手有山河右手有社稷脚底<lb/>
有乾坤二字實係真命主由是四逺村愚北面受戒者<lb/>
<pb n="KR2k0034_WYG_019-20b"/>
不知幾千百人因而分為大乘苦空等七十二教名色<lb/>
在七十二處起兵救度十三布政司九十二億人歸我<lb/>
遂有拳教李南蔣朋稱為李把縂蔣先鋒尊李道人為<lb/>
師待招兵衆多一時起兵先佔湖州候各處兵到共成<lb/>
大事更有嘉湖兵道水兵把縂武生毛筌及陸兵隊長<lb/>
姜緯拳教髙仙秀水縣胥江叔約仝張龍等亦投李道<lb/>
人為師道人言天下該換吾已各處招兵你門亦各處<lb/>
招兵助我明年三月内起兵成事俱有大官筌等各歸<lb/>
<pb n="KR2k0034_WYG_019-21a"/>
謡言暗地結義招兵俄有武生胡亮為筌招拉作逆言<lb/>
兵馬俱齊有李道人為主各處將白巾號布分散准在<lb/>
九月十四甲子日甲子時起兵攻城約于城外五里亭<lb/>
取齊各分兵圍繞四門放囚刼庫云云亮知大逆佯許<lb/>
潜歸宻發于劉兵憲急督把縂王彦忠千户崔丹金廷<lb/>
潤鎮撫劉欽等發兵勦捕須臾毛筌髙仙姜緯受縛于<lb/>
張龍樓上獲妖印一顆號布三疋白巾三頂妖書二本<lb/>
一面督行湖州所領兵指揮蔡茂思千户李鉞到鎮擒<lb/>
<pb n="KR2k0034_WYG_019-21b"/>
捕兵到止擒沈松一人李道人同沈林沈乾蔣朋俱各<lb/>
逃脫更欲乘機作亂刼奪沈松蔣朋等遂舉火為號至<lb/>
雙林朋𥪡起青旗桑四家𥪡起白旗意圖二路起兵接<lb/>
應不至更聞筌等已擒隨即縁賊黨五百餘人并李南<lb/>
張濟等駕船至鎮將房屋焚燒口稱隨我歸死鎮民皆<lb/>
逃朋見嘉興兵至朋故身穿紅袍張青絹傘擄掠居民<lb/>
駕舟前徃雙林屯住又言毛兵即來助我呉江宜興等<lb/>
兵不時就到衆可安心及見官兵有旗招撫朋等𫝊令<lb/>
<pb n="KR2k0034_WYG_019-22a"/>
不許聼從違者斬首然見勢孤各各先竄李南夜投唐<lb/>
氏千户崔丹督兵圍捉南出拒敵殺傷兵士朱森鄔江<lb/>
戮死李成王恩等南即就縳各賊旋遁雙林迤西官兵<lb/>
追至西漾適與湖州兵合蔣朋等遂率衆上㟁拒敵兩<lb/>
軍夾擊奔走不及就陣擒獲朋震等五十八名送道研<lb/>
審得姚呉等四十六名被擄摇船當即釋放惟李南蔣<lb/>
朋等十有二名從賊分有印信白布從賊梟斬餘俱不<lb/>
問此誠村市一大變也嵗壬辰有以仝州白蓮黨變宻<lb/>
<pb n="KR2k0034_WYG_019-22b"/>
告開府而沈公率以善巧黙散之為德厚矣適見舊案<lb/>
節録以為白蓮村社之戒<hi>見只編</hi>
霅川自唐末五代以來不經兵火此非天幸盖其地險<lb/>
可守者二十不當孔道非必争之地一也陂澤瀰望塗<lb/>
泥沮洳舟車皆阻二也環城無駐足之地難下寨難施<lb/>
砲架難用綽路馬難推鵝車洞車雲梯之屬三也城外<lb/>
居民屋宇不過數十家臨時拆毁容易四也地薄數尺<lb/>
即水不可穿穴地道五也塘路多有水港間㫁六也陸<lb/>
<pb n="KR2k0034_WYG_019-23a"/>
行不可並馬七也城上非沙難頺八也舟楫輕㨗人人<lb/>
能投水九也油泥可用澆潑塘路及近城去處去一二<lb/>
尺乾土以油泥實之油泥厚尺許非一兩月不能實馬<lb/>
與人踏踐無不蹶䧟十也釘樁犬牙相錯多下暗樁舟<lb/>
載稍重則為暗樁所礙舟稍大則不能入樁進退不可<lb/>
十一也茭葑堆積以覆陷穽誘之陷沒放水浸田使不<lb/>
可行十二也城中多大家有資力可召募群不逞羣不<lb/>
逞為官收拾既可免竊發又多趫勇可用十三也去山<lb/>
<pb n="KR2k0034_WYG_019-23b"/>
逺無以髙臨下之勢十四也水流不湍峻不可引以灌<lb/>
城十五也敵竒正兵不敢來不過偏師到此已是冬末<lb/>
春初不能久留十六也兩溪灌注無渴乏之患十七也<lb/>
家家近水火攻易救十八也西南北水面濶雖閉門久<lb/>
氣不欎壅不致生病十九也有魚蝦螺蜆菰茭鳬茈藕<lb/>
根可以助食二十也大凡守城須先逺守城外險處南<lb/>
門陸路當守何山嶺水路當守衡山東門當守舊館昇<lb/>
山水路當守河口毘山青塘門西門當守法華仁王山<lb/>
<pb n="KR2k0034_WYG_019-24a"/>
路水路當守永夀北門水路當守大錢等處險不能拒<lb/>
然後退而守城盡拆橋梁輦去䂖<hi>若不輦去彼作砲用</hi>環城港㲼<lb/>
皆施樁陸路當掘坑用油泥茭葑暗施鐵蒺藜苦竹槍<lb/>
使之川陸無路舟馬皆不可近城先之以守遠險次之<lb/>
以守近險然後守城是三重城也又守處在逺城中人<lb/>
少驚恐人心自安敵至則又當撓之或刼其火頭輜重<lb/>
或夜刼其寨敵睡重易刼或放火或决水或出竒兵于<lb/>
其後及其左右近城村落隔水抄掠亦難不過一月乏<lb/>
<pb n="KR2k0034_WYG_019-24b"/>
食遁矣然而尾而襲之常逺而勿迫自然陷溺非惟可<lb/>
保性命亦且立峻功矣然必人心一部分定號令明斥<lb/>
堠逺賞罰信權出于一勿有二三禁虛驚禁妄言禁喧<lb/>
笑主謀者不怯畏處之恬然雖破城猶可巷戰死鬬也<lb/>
若其積糧積薪及守城噐具自有常度不必詳述至于<lb/>
臨時機變隨機而應又難預言<hi>經鋤堂襍志</hi>
吾郡武備自漢而下或設營以團練或保伍以從戎其<lb/>
制雖不可攷而都督之設䕶軍之名建威將軍之立晉<lb/>
<pb n="KR2k0034_WYG_019-25a"/>
王獻之宋謝莊何戢梁信都遵皆嘗以前官帥湖軍平<lb/>
内難矣而蘓峻之逼遷天子也虞潭得起兵于三呉折<lb/>
衝禦侮之士見于史書者炳炳有謂湖兵不亞闗中之<lb/>
語矣降至于唐無聞焉盖其始有府兵而天下無兵其<lb/>
既也有藩鎭之强而李師悅無取兵之策故也錢鏐始<lb/>
重其地以錢偡為節度使鎮之制兩廂設禁衞宋設禁<lb/>
軍營有四元平江南以禁廂八營并為四領以録事司<lb/>
𨽻江浙行省自宋至元將之設有專官兵屯之數有定<lb/>
<pb n="KR2k0034_WYG_019-25b"/>
額而教閱不嫻講武無地食粟而已偽呉罷録事司以<lb/>
禁廂分屬二縣<hi>烏程歸安</hi>我師克長興置元帥府士誠改千<lb/>
户所移于郡操兵二百八十八人運兵六百二十七人<lb/>
屯兵五百二<hi>俱舊額</hi>新附者殆不可計居之以官房優之<lb/>
以廪餼弛之以差徭今之馭將可謂渥以殊禮矣而卒<lb/>
流于將驕卒惰何哉亦曰教之不素耳嘗試籌之郡西<lb/>
南多山且平衍可以弓亦可以騎東北多水可以舟當<lb/>
春夏水盛以具區為江漢之境<hi>或以附近碧浪湖一帯亦可</hi>聫以大<lb/>
<pb n="KR2k0034_WYG_019-26a"/>
艦其戰也以水教秋冬移之廣苕<hi>或以附近弁山一帯亦可</hi>示之陣<lb/>
教之騎二法行又選以民兵夾以軍伍厚優恤濃賞勞<lb/>
水戰三日則休之日以十陸戰三日則休之日以七其<lb/>
當戰也號令必嚴賞罰必信器械必精甲胄必鮮坐作<lb/>
進退必齊以一起伏合散必舒以徐夫然後可兵可民<lb/>
可吏可將可川陸可水火持此豫教之衆以備不虞而<lb/>
武事立<hi>王道隆野史</hi>
　<lb/>
<pb n="KR2k0034_WYG_019-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳興備志卷十九<lb/>
</p>
<p>
</p>
  </div>
</body>
</text>
</TEI>
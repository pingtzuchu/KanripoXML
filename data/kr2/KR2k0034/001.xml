<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷一</head>
    <p>
<pb n="KR2k0034_WYG_001-1a"/>
欽定四庫全書<lb/>
　吳興偹志卷一　　　　　明　董斯張　撰<lb/>
　　帝胄徴第一<lb/>
陳達始家長城生丞相掾康康生盱眙太守英英生尚<lb/>
書郎公弼公弼生歩兵校尉鼎鼎生散騎侍郎髙髙生<lb/>
懐安令咏咏生安成太守猛猛生太常卿道巨道巨生<lb/>
文讃武帝皇考也<hi>陳書</hi>
陳武帝微時常遊義興館于許氏夜夢天開數丈有數<lb/>
<pb n="KR2k0034_WYG_001-1b"/>
人朱衣捧日而至令帝開口納焉<hi>上</hi>
陳文帝梁太清初夢兩日鬭一大一小大者先滅墮地<lb/>
色正黄其大如斗帝三分取一懐之<hi>上</hi>
武帝未貴時直閤吏史溥夢有人朱衣執玉簡自天而<lb/>
降簡上金字書曰陳氏五世三十四年遂凌空而上及<lb/>
後主降隋史溥尚在<hi>獨異志</hi>
髙祖追封世子克為孝懐太子王子立為豫章王諡曰<lb/>
獻權為長沙王諡曰思<hi>陳書</hi>
<pb n="KR2k0034_WYG_001-2a"/>
衡陽王昌薨諡曰獻無子文帝以第七皇子伯信嗣伯<lb/>
信字孚之為西衡州刺史及隋師渡江與臨汝侯方慶並<lb/>
為東衡州刺史王勇所害<lb/>
　侯景平衡陽王昌拜長城國世子吳興太守時年十<lb/>
　六神情秀朗明習政事髙祖遣陳郡謝哲濟陽蔡景<lb/>
　厯輔昌為郡又遣吳郡杜之偉授昌以經書昌讀書<lb/>
　一覧便誦明于經義剖析如流<hi>陳書</hi>
南康愍王曇朗武帝母弟忠壯王休光之子也曇朗少<lb/>
<pb n="KR2k0034_WYG_001-2b"/>
孤有膽力善綏御武帝誅王僧辨留曇朗鎮京口紹泰<lb/>
元年除中書侍郎監南徐州二年齊兵攻逼建業因請<lb/>
和求武帝子姪為質乃遣曇朗恐曇朗憚行帝自率歩<lb/>
騎京口迎之使質于齊齊背約遣蕭軌等渡江武帝大<lb/>
破之俘蕭軌東方老誅之齊人亦害曇朗于晋陽時陳<lb/>
與齊絶勿之知武帝踐祚猶以曇朗襲南康郡王奉忠<lb/>
壯王祠禮秩一仝太子天嘉二年齊人結好始知其亡<lb/>
詔贈開府儀同三司南徐州刺史諡曰愍子方泰襲封<lb/>
<pb n="KR2k0034_WYG_001-3a"/>
方慶臨汝縣侯<lb/>
鄱陽王伯山字靜之性寛厚羙風儀又于諸王最長後<lb/>
主深敬之每朝廷有冠婚饗宴恒使為主居喪以孝聞<lb/>
子君範仕隋為温鄉令<lb/>
岳陽王叔慎字子敬宣帝第十六子也十嵗能屬文時<lb/>
後主尤愛文章叔慎與衡陽王伯信新蔡王叔齊等日<lb/>
夕陪侍賦詩恒被嗟賞禎明元年出為湘州刺史加都<lb/>
督及隋師濟江楊素遣將龎暉畧地至湘州州内將士<lb/>
<pb n="KR2k0034_WYG_001-3b"/>
尅日請降叔慎置酒㑹文武酒酣嘆曰君臣之義盡于<lb/>
此乎長史謝恭伏而流涕湘州助防遂興侯正理在坐<lb/>
起曰主辱臣死諸君獨非陳國臣乎縱其無成猶見臣<lb/>
節青門之外有死而已今日後應者斬衆咸許諾乃刑<lb/>
牲結盟遣人詐奉降書于龎暉叔慎伏甲待之暉入伏<lb/>
兵發縛暉等以殉皆斬之叔慎詔士衆數日中兵至五<lb/>
千人隋遣薛胄為刺史益請兵胄擒叔慎秦王斬之漢<lb/>
口<lb/>
<pb n="KR2k0034_WYG_001-4a"/>
　按叔慎正理亦陳氏之北地王也李延夀云磐石維<lb/>
　城岳陽近之郡志載其畧復遺遂興予故詳著之惜<lb/>
　哉宜黄為烈不終然賢于諸王侯逺矣<lb/>
陳慧紀字元方武帝從孫也渉獵書史負材任氣從武<lb/>
帝平侯景帝踐祚封宜黄縣侯禎明三年隋師渡江慧<lb/>
紀率將士三萬人沿江而下欲趨䑓城遣南康太守吕<lb/>
肅將兵據巫峽隋楊素擊之四十餘戰隋軍死者五千<lb/>
餘人既而隋軍屢㨗獲陳之士三縱之肅收餘衆東走<lb/>
<pb n="KR2k0034_WYG_001-4b"/>
慧紀時至漢口為隋秦王俊拒不得進聞肅敗偽引兵<lb/>
東下推湘州刺史晋熈王叔文為盟主水軍都督周羅<lb/>
㬋守江夏及建業平隋晋王廣遣一使以慧紀子正業<lb/>
來喻又使樊毅喻羅㬋上流城戍悉解甲于是慧紀慟<lb/>
哭而降入隋授儀同三司子正平頗有文學<hi>上</hi>
新蔡王叔齊字子肅七嵗能誦六經既悟𤣥寂又曉詩<lb/>
賦入隋為國子司業常推屈原之㫖著籟記三卷盖縁<lb/>
氣𩔖之動以觸身世之感上述廟社下傷宗親雖詳寓<lb/>
<pb n="KR2k0034_WYG_001-5a"/>
乎興替亦自見其窮愁<hi>沈志道新蔡王墓志</hi>
吳興王𦙍字承業後主長子也後主即位為皇太子𦙍<lb/>
性聰明好學執經肄業終日不倦博通大義兼善屬文<lb/>
為張麗華所搆廢為吳興王入隋終長安<lb/>
陳亡諸王隨後主入長安並配隴右及河西諸州各給<lb/>
田業以處之大業二年煬帝以後主第六女婤為貴人<lb/>
絶愛幸召陳氏子弟盡還京師隨才叙用由是並為守<lb/>
宰徧于天下<hi>南史</hi>
<pb n="KR2k0034_WYG_001-5b"/>
陳叔達字子聰陳宣帝第十六子也在陳封義陽王十<lb/>
餘嵗常侍宴賦詩十韻便就僕射徐陵甚竒之歴侍中<lb/>
丹陽尹都官尚書入隋為絳都通守義師至絳叔達歸<lb/>
欵封漢東郡公武徳四年拜侍中叔達明辨善容止毎<lb/>
有敷奏縉紳屬目江南名士薄遊長安者多薦㧞之五<lb/>
年進封江國公常賜食御前得蒲萄執而不食髙祖問<lb/>
其故對曰臣母患口乾求之不能致欲歸以遺母髙祖<lb/>
喟然流涕曰卿有母可遺乎因賜物百叚貞觀初拜禮<lb/>
<pb n="KR2k0034_WYG_001-6a"/>
部尚書建成元吉疾太宗隂行譛毁而髙祖惑其言叔<lb/>
達固諫乃止至是太宗勞之曰武徳時危難潜搆知公<lb/>
有讜言今之此拜有以相荅諡曰忠有集十五卷<hi>舊唐書</hi>
陳君賔陳鄱陽王伯山子也仕隋為襄國太守武徳初<lb/>
以郡歸欵封東陽公累轉鄧州刺史州邑喪亂之後百<lb/>
姓流離君賔至纔期月皆來復業天下諸州並遭霖澇<lb/>
君賔一境獨免太宗下詔勞之蒲虞等州戸口盡入其境入<lb/>
為太府少卿轉少府少監<lb/>
<pb n="KR2k0034_WYG_001-6b"/>
陳京字慶復宜郡王叔明五世孫父兼右補闕翰林學<lb/>
士京善文詞常衮妻以兄子擢第累遷太常博士徳宗<lb/>
在奉天聞叚秀實為賊害七日不朝宰相謂方多難不<lb/>
宜壅萬幾京曰宰相言非也夫褒大節䘏賢臣天下所<lb/>
以安況卓卓特异者乎帝曰善還京師擢補闕帝以盧<lb/>
杞為饒州刺史京劾杞固寵要位帝不聽京爭之帝大<lb/>
怒左右辟易京極道不可以死爭杞遂廢帝迎訪太后<lb/>
久不得意且怠京宻白第遣使物色以求帝大悟終代<lb/>
<pb n="KR2k0034_WYG_001-7a"/>
不敢置帝器京有宰相才欲大用㑹病勿果自考功員<lb/>
外再遷給事中皆兼集賢殿學士<hi>新唐書</hi>
　　宫闈徴第二<hi>公主附</hi>
　　　公主非吳興産而食邑于郡者例得書<lb/>
陳武宣章皇后本姓鈕父景明為章氏所飬因改章少<lb/>
聰慧羙容儀手爪長五寸色並紅白每有期功之服則<lb/>
一爪先折武帝先娶同郡錢仲方女早卒後乃聘后后<lb/>
能誦詩及楚辭永定元年立為皇后拜后母蘓安吉縣<lb/>
<pb n="KR2k0034_WYG_001-7b"/>
君追封后父景明廣徳縣侯諡曰温族兄鈕洽官至中<lb/>
散大夫<hi>陳書</hi>
文帝沈皇后武帝踐阼為臨川王妃文帝即位為皇后<lb/>
廢帝即位尊為皇太后時宣帝與到仲舉劉師知並受<lb/>
遺命輔政師知仲舉恒居禁中叅决衆事而帝為揚州刺<lb/>
史居尚書省師知忌帝權重矯勑令還東府理州務宣<lb/>
帝稱疾召師知留與語使毛喜先入言于后后曰伯宗<lb/>
年幼政事並委二郎此非吾意喜出報帝帝因囚師知<lb/>
<pb n="KR2k0034_WYG_001-8a"/>
自入見后仍自草勅請畫以師知付廷尉賜死自是政<lb/>
歸宣帝后計無所出乃宻賂宦者蔣裕令誘建安人張<lb/>
安國使據郡反兾因此圖帝事發被誅時后左右頗知<lb/>
其事后恐逮黨與並殺之宣帝即位以后為文皇后陳<lb/>
亡入隋大業初歸江南<lb/>
後主沈皇后身居儉約衣服無錦繡之飾左右近侍纔<lb/>
百許人惟尋繹圖史及釋典為事常遇嵗旱自暴而誦<lb/>
釋經應時雨降無子飬孫姬子𦙍為已子與後主俱入<lb/>
<pb n="KR2k0034_WYG_001-8b"/>
長安<hi>並上</hi>
太宗賢妃徐氏名恵右散騎常侍堅之姑也父孝徳試<lb/>
擬楚辭太宗納為才人俄拜媫妤再遷充容及太宗崩<lb/>
追思頋遇之恩哀慕愈甚發疾不自醫病甚謂所親曰<lb/>
吾荷顧實深志在早歿魂其有靈得侍園寢吾之志也<lb/>
因為七言詩及連珠以見志永徽元年卒時年二十四<lb/>
<hi>舊唐書</hi>
代宗睿真皇后沈氏吳興人開元末以良家子入東宫<lb/>
<pb n="KR2k0034_WYG_001-9a"/>
太子以賜廣平王寔生徳宗天寳亂賊囚后東都掖庭<lb/>
王入洛復留宫中時方北討未及歸長安而河南為史<lb/>
思明所沒遂失后所在<hi>新唐書</hi>
　自武宣后以下郡志載而不詳故偹録<lb/>
天福八年十一月戊子吳越王元佐納妃仰氏仁銓之<lb/>
女也<hi>資治通鑑</hi>
　　以下公主<lb/>
宋武帝第二女吳興長公主諱榮男適王偃常裸偃縛<lb/>
<pb n="KR2k0034_WYG_001-9b"/>
之庭樹時天夜雪噤凍久之偃兄恢排閤詬主乃免<hi>宋書</hi>
文帝女長城公主適謝緯<lb/>
孝武帝女安吉公主適蔡約<hi>並上</hi>
太祖賞佐命之功禇淵王儉等進爵增户各有差處士<lb/>
何㸃謂人曰吾作齊書已竟賛云淵既世族儉亦國華<lb/>
不賴舅氏遑恤國家儉母武康公主故云然<hi>資治通鑑</hi>
武帝女武康公主適徐演<hi>南齊書</hi>
長城公主適何敬容<hi>上</hi>
<pb n="KR2k0034_WYG_001-10a"/>
武帝女臨安安吉長城三公主並有文才安吉最得令<lb/>
稱安吉主適王寔長城主適桞偃<hi>梁書</hi>
武帝女㑹稽公主適沈君理<hi>陳書</hi>
蔡凝羙容止博學有詞章以名家子選尚信義公主拜<lb/>
駙馬都尉<hi>文帝女</hi>
侯鎮子淨藏尚世祖第二女富陽公主除員外散騎侍<lb/>
郎<lb/>
富陽公主適桞盻<lb/>
<pb n="KR2k0034_WYG_001-10b"/>
　按淨藏尚富陽公主矣盻之適豈再降耶<hi>盻桞后弟</hi>
到都彭城人尚文帝妹信義長公主官至中書侍郎出<lb/>
為宣城太守<lb/>
陳文帝長女豐安公主配留異第三子貞臣<hi>並上</hi>
髙宗女樂昌公主適徐徳言<hi>孟啟本事詩詳璅徴</hi>
徐綜吳興人始安太守尚永嘉公主<hi>吳興統記叅徐文公碑</hi>
後主第六女婤<hi>見前</hi>
唐西河公主降吳興沈氏後再降郭曖子汾州刺史某<lb/>
<pb n="KR2k0034_WYG_001-11a"/>
<hi>沈亞之郭公墓志按公主表適沈翬</hi>
徳清公主昭宗女<hi>唐書</hi>
　　封爵徴第三<lb/>
　　　爵隆五等昉虞夏郡人得封者書食邑于郡者<lb/>
　　　書<lb/>
吳伐越墮㑹稽獲骨節専車吳子使來好聘且問之仲<lb/>
尼曰骨何為大仲尼曰禹戮防風氏其骨節専車客曰<lb/>
防風氏何守也仲尼曰汪芒氏之君也守封隅之山者<lb/>
<pb n="KR2k0034_WYG_001-11b"/>
也<hi>國語山汪芒長翟國名封隅  在吳永安縣</hi>
　吳興郡禹貢揚州之域防風氏國也<hi>唐十道志</hi>
楚滅越封越王無疆之子蹄于烏程歐餘山之陽為歐<lb/>
陽亭侯子孫因以為氏<hi>談志本路史</hi>
漢文帝封東海王摇之子為顧余侯即烏程之西余山<lb/>
也<hi>輿地志</hi>
烏程本烏程氏國秦為縣<hi>路史</hi>
漢徐鴻立節校尉海西侯<hi>長城人談志</hi>
<pb n="KR2k0034_WYG_001-12a"/>
錢咸林𤣥孫旗門將軍髙宻侯<hi>長興志</hi>
錢讓富春公<hi>談志</hi>
沈戎封海昏縣侯辭不就<hi>宋書自叙</hi>
萬豪驃騎將軍東海侯<hi>安吉志</hi>
抗徐字伯徐丹陽人鄉邦稱其膽智後為中郎將宗資<lb/>
别部司馬擊太山賊破之封烏程東鄉侯五百户遷長<lb/>
沙太守<hi>後漢書度尚𫝊叅謝承書</hi>
　張按文獻通考亦逸此録<lb/>
<pb n="KR2k0034_WYG_001-12b"/>
孫堅靈帝中平間録前後功封烏程侯<hi>吳志</hi>
孫皓封烏程侯遣就國西湖民景飬相皓當大貴皓隂<lb/>
喜而不敢泄<hi>吳志之此西湖長城  西湖也</hi>
吳朱治毘陵侯徙故鄣侯<hi>子才嗣才子琬</hi>
沈珩永安鄉侯<hi>沈約自叙</hi>
朱然永安侯改當陽侯<hi>子績嗣吳志</hi>
鈕詳富春縣侯<hi>談志</hi>
鈕淑尚書令臨水侯<hi>子瑒嗣談志</hi>
<pb n="KR2k0034_WYG_001-13a"/>
徐詳都鄉侯<hi>吳志</hi>
孫謙永安侯<hi>吳志</hi>
沈曼定陽侯<hi>沈約自叙</hi>
沈矯吳立武校尉偏將軍封列侯<hi>吳志</hi>
劉超臨沂人以文帝佐命功封原鄉亭侯諡忠子訥嗣<lb/>
<hi>晋書</hi>
錢廣長城人永世縣侯<hi>宜興志叅晋書</hi>
丁潭永安伯<hi>晋書</hi>
<pb n="KR2k0034_WYG_001-13b"/>
周玘以討陳敏定江南功封烏程縣侯子勰嗣<lb/>
周札以討錢璯功封東遷縣<lb/>
周賛大將軍從事中郎封武康縣侯<lb/>
孔瑜建興初以討華軼功封餘不亭侯<hi>並上</hi>
鈕𦙍東遷侯<hi>談志</hi>
王<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>字世將瑯琊人元帝時為左衞將軍封武康縣侯<lb/>
<hi>晉書</hi>
錢彌長城人豫章縣侯<hi>談志</hi>
<pb n="KR2k0034_WYG_001-14a"/>
施先安吉人歴青州牧封安吉侯子彬封中蠲侯<hi>談志</hi>
宋邱淵之給事中龍鄉侯<hi>談志叅隋經籍志</hi>
沈淵之封繁峙縣五等侯<lb/>
沈田子晉初封營道縣五等侯宋改封漢夀縣伯<lb/>
邱道䕶新安太守條陽侯<hi>吳興統記</hi>
沈慶之南昌縣公進晉安郡公改始興郡公<hi>宋書</hi>
沈法系平固縣侯<lb/>
沈攸之平樂縣五等侯進東興縣侯再進貞陽縣公<lb/>
<pb n="KR2k0034_WYG_001-14b"/>
王道隆吳平縣侯子法嗣<lb/>
王宜興長夀縣男<lb/>
沈演之吉陽縣侯<lb/>
沈叔慎新寧縣男子融之嗣孫暢之曾孫曅<lb/>
沈文耀永陽縣侯<lb/>
沈曇亮廣興郡公<lb/>
沈懐明吳興縣子<lb/>
沈文秀新城縣侯<hi>並上</hi>
<pb n="KR2k0034_WYG_001-15a"/>
沈文季宋初封山陽縣五等伯進建安縣侯改封畧陽<lb/>
縣侯齊改封西豐縣侯<hi>叅宋齊二書</hi>
姚郢五城侯<hi>後周書</hi>
齊茹法亮吳興武康人永明二年以權倖封望蔡縣男<lb/>
<hi>南史</hi>
梅蟲兒吳興人東昏時以恩倖封竟陵縣男<hi>上</hi>
梁徐整直閣將軍慈源縣侯<hi>張九齡碑</hi>
姚宣業吳興郡公<hi>唐宰相世系表</hi>
<pb n="KR2k0034_WYG_001-15b"/>
沈約建昌縣侯子旋嗣旋子寔<hi>梁書</hi>
庾信字子山新野人侯景之亂奔江陵梁元帝承制除<lb/>
御史中丞及即位轉右衞將軍封武康侯<hi>後周書</hi>
陳武帝初封長城縣侯進封義興郡公<hi>陳書</hi>
陳文帝初封長城縣侯<lb/>
梁散騎常侍平圮將軍兖州刺史長城縣公陳道譚<lb/>
梁侍中驃騎將軍南徐州刺史武康縣侯陳休先<lb/>
　道譚武帝兄後封始興王休先武帝弟後封南康王<lb/>
<pb n="KR2k0034_WYG_001-16a"/>
　休先一作休光<lb/>
陳胡頴字方秀漢陽侯子六同嗣東遷人<hi>六同文獻通考作商</hi>
錢道戢字子韜永安侯長城人子邈嗣<lb/>
周文育封東遷縣侯<lb/>
章昭達字伯通封欣樂縣侯改邵武縣侯進邵陵郡公<lb/>
子大寳嗣位豐州刺史<lb/>
沈法深封建城縣侯子欽孫觀嗣<lb/>
沈君理初封永安亭侯賜爵望蔡縣侯諡貞憲<lb/>
<pb n="KR2k0034_WYG_001-16b"/>
章景明封廣徳縣侯<hi>本姓鈕</hi>
明盛將軍原鄉侯沈烱諡恭<lb/>
東興侯沈恪諡元子法興嗣<hi>並上</hi>
章道勇封原鄉縣侯<hi>談志</hi>
　張按章昭達父名道盖勇疑當作盖<lb/>
後周姚僧垣北絳郡公子察察弟最嗣<hi>後周書</hi>
唐吳興郡王淑順宗孫<hi>唐書</hi>
錢九隴字永業郇國公改封巢國公<hi>上</hi>
<pb n="KR2k0034_WYG_001-17a"/>
徐堅慈原縣子進縣伯再進東海郡公<hi>張九齡碑</hi>
陳叔達漢東郡公進江國公<hi>唐書</hi>
徐嶠慈源縣公<hi>談志</hi>
姚思亷豐城縣男<hi>舊唐書</hi>
陳君寔東陽郡公<hi>上</hi>
姚惲待寳郎襲豐城縣公<hi>思亷子系唐宰相世  表</hi>
陳岌武帝裔長城公<hi>上</hi>
義寧初光祿大夫李神符封安吉郡公<hi>舊唐書</hi>
<pb n="KR2k0034_WYG_001-17b"/>
杜淹封安吉郡公<lb/>
　張按唐設州而郡廢安吉又古縣名也此系郡公于<lb/>
　安吉之下殊不可曉<lb/>
沈琳睿真后曾祖封徐國公<lb/>
姚班累封宣城郡公<lb/>
姚璹吳興伯諡成<lb/>
姚崇初封梁縣侯進封梁國公<lb/>
朱克融幽州節度使檢校司空吳興郡王<lb/>
<pb n="KR2k0034_WYG_001-18a"/>
廣明三年邠寧節度使朱玫進封吳興侯<hi>並上</hi>
沈叔明武康人潭州都督封吳興郡公<hi>西吳里語</hi>
昭宗大順元年八月制加錢鏐吳興郡開國男<hi>吳興偹史</hi>
吳越錢偡吳興郡王<hi>見談志寺院下别見郡守</hi>
宋慶元二年三月己亥進封弟柄為吳興郡王<lb/>
　黄疇若字伯庸豐城人將作監丞許奕字成之簡州<lb/>
　人校書郎並兼吳興郡王府教授<hi>見宋史</hi>王炎亦吳興<lb/>
　郡王教授<hi>見新安文獻志</hi>
<pb n="KR2k0034_WYG_001-18b"/>
穆陵既正九五皇兄濟王竑出判宛陵辭不就史彌逺<lb/>
以其有逼近之嫌徙寓于霅城西寳慶元年潘甫起兵<lb/>
尋事平史彌逺遣其客余天錫來遂縊于州治之便室<lb/>
貶王為巴陵縣公夫人吳氏賜度牒為女冠移居紹興<lb/>
<hi>癸辛襍識</hi>
　徳祐二年詔濟王特封鎮王賜諡昭肅<hi>宋史</hi>
趙伯圭字禹錫嗣秀王後判大宗正事超拜太師寧宗<lb/>
詔賛拜不名追封崇王諡憲靖師揆字元輔歴陞節度<lb/>
<pb n="KR2k0034_WYG_001-19a"/>
使檢校太保開府儀同三司襲封贈太傅澧王諡恭恵<lb/>
師禹至開府儀同三司襲封贈太傅和王諡端肅師嵒<lb/>
師彌與澤與檡相繼嗣封彌至保寧軍節度使累遷太<lb/>
傅與澤贈少師追封臨海郡王與檡為浙江閩廣察訪<lb/>
使<hi>宋史</hi>
孟彦弼贈太師吳興郡王洛州人昭慈聖獻皇后母弟<lb/>
也<hi>孫覿秦國夫人墓志</hi>
沈該歸安縣侯進吳興開國公<hi>玉堂雜記</hi>
<pb n="KR2k0034_WYG_001-19b"/>
施鉅文安郡開國侯<hi>安吉州志</hi>
沈振字發之錢塘人長興縣男<hi>萬善同歸序叅雲巢集</hi>
沈括字存中錢塘人長興縣男<hi>沈括除翰林學士笏記</hi>
沈遘字文通振從子長興縣開國伯<hi>西溪序</hi>
沈起字興宗<hi>闕二字</hi>人長興縣男<hi>沈括集</hi>
周淙長興縣男<hi>宋史新編</hi>
葛立方越國公<hi>陳正齋集</hi>
葛邲廣陵郡開國公<hi>上</hi>
<pb n="KR2k0034_WYG_001-20a"/>
孟珙初封漢東郡公進封吉國公<hi>宋史</hi>
　珙父宗政寓吳興<lb/>
丁勝封濟陽侯<hi>烏青志</hi>
吳淵封金陵郡侯進爵為公<lb/>
吳潜封許國公<lb/>
李彦頴吳興郡公<hi>談志徳清學</hi>
盧革濮陽縣開國子<hi>吳郡文粹</hi>
劉岑吳興郡開國侯<hi>金陵梵刹志詳書畫徴</hi>
<pb n="KR2k0034_WYG_001-20b"/>
曾炎家徳清曲阜縣開國男進封子<hi>詳寓公</hi>
錢象祖吳興郡開國公<hi>真西山集</hi>
　象祖即與史彌逺殺韓平原者<lb/>
邢煥字仲文開封人詔以其女為康王妃王即位封徳<lb/>
清縣開國子<hi>宋史</hi>
凌時中吳興郡侯<hi>勞志</hi>
孟淳贈吳興郡公<hi>勞志</hi>
黄鑄追封江夏郡公黄溍追封江夏郡公<hi>詳人物</hi>
<pb n="KR2k0034_WYG_001-21a"/>
王伯顔至正巾贈太原郡侯子禎襲<hi>元史</hi>
趙師垂趙希永累贈吳興郡公<hi>孟頫祖元史</hi>
趙與訔贈吳興郡公加封魏國公<lb/>
趙孟頫贈魏國公諡文敏<hi>並上</hi>
陸垕字仁仲江隂人贈吳興郡侯諡莊簡<hi>南畿志</hi>
程䋲翁郇父封烏程縣男<hi>黄溍集</hi>
竒塔特章厯事四朝封徳清王<hi>學海</hi>
耿炳文長興侯<hi>開國功臣録</hi>
<pb n="KR2k0034_WYG_001-21b"/>
徐理西平人封武康侯<hi>河南通志</hi>
施史君縉雲人吳興郡公<lb/>
　<lb/>
　<lb/>
　<lb/>
　<lb/>
　<lb/>
　呉興備志卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興備志卷二十</head>
    <p>
<pb n="KR2k0034_WYG_020-1a"/>
欽定四庫全書<lb/>
　吳興備志卷二十　　　　明　董斯張　撰<lb/>
　　賑恤徵第十六<lb/>
漢陽嘉二年春二月甲申詔以吳郡饑荒貸人種糧<hi>後漢</hi>
<hi>書</hi>
吳赤烏十三年秋八月故鄣寧國諸山崩鴻水溢詔原<lb/>
逋責給貸種食<hi>吳志</hi>
晉咸安二年三吳大旱人多餓死詔所在賑給<hi>晉書</hi>
<pb n="KR2k0034_WYG_020-1b"/>
宋泰始二年曲赦吳吳興義興晉陵四郡<hi>宋書</hi>
元嘉七年吳興晉陵義興大水遣使廵行賑恤<lb/>
十二年六月丹陽淮南吳興義興大水京邑乘船己酉<lb/>
以徐豫南兖三州㑹稽宣城二郡米数百萬斛賜五郡<lb/>
遭水民<lb/>
孝武孝建二年秋八月三吳民饑詔所在賑貸<lb/>
大明元年五月吳興大水人饑乙夘遣使開倉賑恤<lb/>
廢帝永光元年八月丙戌原除吳吳興義興郡大明八<lb/>
<pb n="KR2k0034_WYG_020-2a"/>
年以前逋租<hi>並上</hi>
齊建元六年九月辛丑詔二吳義興三郡遭水减今年<lb/>
田租<hi>南齊書</hi>
永明五年八月乙亥詔今夏雨水吳興義興二郡田農<lb/>
多傷詳蠲租調<lb/>
永明六年八月乙夘詔吳興義興二郡水潦被水之鄉<lb/>
賜痼疾篤癃口二斛老疾二斛小口五斗<lb/>
永明八年詔吳興水淹過度開所在倉賑賜<lb/>
<pb n="KR2k0034_WYG_020-2b"/>
永明九年都下大水吳興偏劇竟陵王子良開倉賑救<lb/>
貧病不能立者於第北立廨收養給衣及藥<hi>並上</hi>
太和二年六月戊寅蘇湖二州水賑米二十二萬石以<lb/>
本州常平義倉斛斗給<hi>舊唐書</hi>
宋太平興國六年四月丙戌罷湖州織羅放女工<hi>通鑑</hi>
皇祐四年二月庚子蠲湖州民所貸官米<hi>上</hi>
嘉祐六年秋七月詔賑恤浙江灾<hi>宋史</hi>
政和七年詔罷浙江花石綱<hi>宋史</hi>
<pb n="KR2k0034_WYG_020-3a"/>
建中靖國元年自七月雨至於十月蘇湖秀三州水賑<lb/>
之<lb/>
紹興二十三年湖秀二州大水賑之<lb/>
紹興二十八年九月癸<hi>闕</hi>蠲平江紹興湖州被水民逋<lb/>
賦<lb/>
紹興二十九年湖秀諸州饑賑之<lb/>
紹興三十一年正月丁亥免湖州増丁所輸絹<lb/>
孝宗時湖州安吉夏租繭絲之征既輸細絲又輸細綾<lb/>
<pb n="KR2k0034_WYG_020-3b"/>
又輸細絹御史謝諤請蠲其一從之<hi>楊誠齋謝昌國神道碑</hi>
慶元元年正月乙巳蠲嚴台湖三州貧民身丁折帛錢<lb/>
一年九月己酉蠲嚴台湖三州被灾民丁絹<hi>宋史</hi>
紹定六年詔兩浙轉運司臨安府嘉興府安吉州竹木<lb/>
之徵再蠲三月<hi>續文獻通考</hi>
寳祐三年二月都省言臨安安吉嘉興屬縣水澇溺死<lb/>
頗衆詔各部守臣給錢埋瘞時馬光祖知榮王與苪府<lb/>
有積粟三徃見之王以他辭光祖乃臥於客次王不得<lb/>
<pb n="KR2k0034_WYG_020-4a"/>
已見焉光祖厲聲曰天下誰不知儲君為大王子今民<lb/>
饑欲死不以此時收人心乎王以廩虚辭光祖探懷中<lb/>
出片紙曰某荘某倉若干王語塞遂許以三十萬光祖<lb/>
遣吏分給活饑民甚衆<lb/>
景定二年九月辛酉詔湖秀二郡水灾令其亟勸分監<lb/>
司申嚴荒政<lb/>
景定三年二月丁亥朔臨安安吉嘉興屬邑水民溺死<lb/>
甚衆詔守臣給槥瘞之<hi>並上</hi>
<pb n="KR2k0034_WYG_020-4b"/>
咸淳六年閏十月己酉安吉州水免公田稅四萬四千<lb/>
八十石<hi>宋通鑑</hi>
徳祐元年十一月賜長興武康縣民錢并免今年田租<lb/>
<hi>宋史</hi>
元至元二十五年夏四月癸酉尚書省臣言杭蘇湖秀<lb/>
四州大水民鬻妻女易食請輟上供米二十萬石審其<lb/>
貧者賑之帝是其言<hi>元史</hi>
大徳六年六月杭嘉湖等路饑賑糧二十五萬一千餘<lb/>
<pb n="KR2k0034_WYG_020-5a"/>
石<hi>續文獻通考</hi>
天厯二年江浙行省言常州湖州諸路饑民當賑糧一<lb/>
十四萬三千餘石從之<hi>續文獻通考</hi>
至順元年江浙大水民饑詔行省以入粟補官鈔三千<lb/>
錠及勸出粟十萬石賑之<lb/>
至順二年湖州安吉太湖溢漂民居二千八百九十户<lb/>
溺死一百五十七人命江浙行省賑恤之<lb/>
中統二十四年正月蘇湖常秀四州俱饑十二月免浙<lb/>
<pb n="KR2k0034_WYG_020-5b"/>
江魚課三千錠聽民自漁<lb/>
至正元年以兩浙水灾免嵗辦餘鹽三萬引<hi>並上</hi>
洪武二年十二月賑應天杭湖蘇松諸郡貧民人給米<lb/>
一石棉布一匹<hi>松江新志</hi>
　厲子温青田人國初以明經擢監察御史洪武癸丑<lb/>
　命踏湖州水荒以實復命上曰先曰無爾獨曰有莫<lb/>
　不知所以者乎對曰天知地知臣知君獨不知帝忿<lb/>
　其言不遜斬之後果如其言因榜書於午門曰豪傑<lb/>
<pb n="KR2k0034_WYG_020-6a"/>
　御史厲子温<hi>括倉彚紀</hi>
洪武戊午八月詔免長興安吉兩縣今年秋糧<hi>通紀</hi>
洪武庚申春三月减蘇州松江嘉興湖州四府稅額先<lb/>
是張士誠竊據其地而蘇州尤稱富庶徐逹常遇春等<lb/>
統精兵二十萬攻之数年始下太祖怒其附㓂持城不<lb/>
降乃取諸豪族租簿俾有司加稅故蘇賦特重而松江<lb/>
嘉湖次之葢以懲一時云至是命户部裁其額凡一畆<lb/>
科七斗五升至四斗五升者减十之二四斗三升至三<lb/>
<pb n="KR2k0034_WYG_020-6b"/>
斗六升者止徵三斗若五升以下仍舊<hi>上</hi>
永樂二年六月命太子少師姚廣孝徃蘇湖等府賑濟<lb/>
<hi>資治通鑑</hi>
永樂二年十一月以蘇松杭嘉湖等府水灾蠲其今年<lb/>
糧六十萬九千九百餘石<hi>松江新志</hi>
永樂三年浙西大水右僉都御史象山俞士吉與户部<lb/>
尚書夏原吉通政趙居任大理少理袁復奉勅徃治兼<lb/>
督農務時湖州被灾尤極虧糧五六十萬仝事者以所<lb/>
<pb n="KR2k0034_WYG_020-7a"/>
虧之数反十倍於所輸欲損其数以上士吉力争曰欺<lb/>
君病民吾不忍為也雖重得罪吾自任之竟以實聞上<lb/>
允納悉蠲其輸仍刺發廩賑之民頼以蘇<hi>寧波府志</hi>
四年九月賑蘇松常杭嘉湖六府流徙復業民户十二<lb/>
萬二千九百有竒給粟十五萬七千二百石有竒<hi>松江新志</hi>
永樂九年湖州府無徵糧米十七萬二千四百餘石所<lb/>
司一㮣催徵民日逃亡浙江按察司周新奏乞遣官覆<lb/>
驗上即命户部覈實蠲免<hi>䨇槐嵗鈔</hi>
<pb n="KR2k0034_WYG_020-7b"/>
十二年十一月蠲蘇松嘉湖杭五府水灾田租四十七<lb/>
萬九千七百餘石初有司請减半徵之上謂户部尚書<lb/>
夏原吉等曰民田被水無收未有以賑之又可徵稅耶<lb/>
悉蠲之<hi>松江新志</hi>
　<lb/>
　<lb/>
　<lb/>
　吳興備志卷二十<lb/>
</p>
<p>
</p>
  </div>
</body>
</text>
</TEI>
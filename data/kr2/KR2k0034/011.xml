<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳興偹志卷十一</head>
    <p>
<pb n="KR2k0034_WYG_011-1a"/>
欽定四庫全書<lb/>
　吳興偹志卷十一　　　　明　董斯張　撰<lb/>
　　人物徴第五之四<lb/>
葉參字次公國初州人業儒者寡參卓然自立咸平中<lb/>
豋第為舉子倡景祐中自兵部郎中出守鄉郡金部尚<lb/>
書王惟正作詩送之三司度支韓琦太常丞吕公綽薛<lb/>
紳秘書丞余靖曽公亮皆有詩餞其行今刻石郡庠<hi>談志</hi>
葉清臣字道卿參子也厯侍讀學士知河陽贈左諫議<lb/>
<pb n="KR2k0034_WYG_011-1b"/>
大夫清臣天資爽邁遇事敢言數上疏論天下事陳九<lb/>
議十要五利皆當世可行者有文集一百六十卷子均<lb/>
字公秉尚書司封員外郎知洪州<hi>勞志</hi>
　清臣天聖初上御崇政殿策士試雲瑞紀官賦宋郊<lb/>
　第一清臣次之與張文定再入翰林凡六年<lb/>
　張按范成大吳郡志云葉參少卿嘗守吳既謝事囙<lb/>
　居焉作九檜堂以佚老然則東吳寓公自參始又按<lb/>
　吳郡志蔣堂過葉道卿小園詩云秀野亭連小隠堂<lb/>
<pb n="KR2k0034_WYG_011-2a"/>
　紅蕖綠篠媚滄浪弁山居士無歸意却借吳儂作醉<lb/>
　鄉自註云弁山居士道卿自號觀此則清臣本苕産<lb/>
　信矣<lb/>
陳樞字慎之長興人知泉州曽鞏薦之曰樞質性純篤<lb/>
治民為循吏積十有五年不上其課故為郎乆不遷方<lb/>
朝廷抑奔競尚亷素之時宜䝉特詔有司奏樞課優進<lb/>
其官以奨恬退遷尚書都官員外郎誥曰吾寵樞也所<lb/>
以戒奔競<hi>曽鞏陳君墓志詳見藝文</hi>
<pb n="KR2k0034_WYG_011-2b"/>
　樞為旌德令省刑薄稅為民興利以曽鞏論薦官至<lb/>
　尚書<hi>南畿志</hi>
　按曽鞏志樞遷尚書員外郎耳此云尚書殊悞鄧氏<lb/>
　函史亦仍之<lb/>
劉宜翁名誼元豐間自廣東移江西皆為提舉常平官<lb/>
上疏論新法勒停或云宜翁晩得道不出論新法疏大<lb/>
略有云自唐租庸調法壞五代至皇朝稅賦凡五増其<lb/>
數矣今又大更張不原其本斂愈重民愈困為害凡十<lb/>
<pb n="KR2k0034_WYG_011-3a"/>
又言變祖宗法者陛下也承意以立法者安石也討論<lb/>
潤色之者惠卿曽布章惇之徒也其語激切深至内批<lb/>
云誼張皇上書公肆誕慢上惑朝廷外摇衆聼可特勒<lb/>
停<hi>曲洧舊聞徽州志</hi>
　誼長興人中丙科從異人受出世法蘓軾嘗有與劉<lb/>
　宜翁使君書<hi>大明一統志蘇文忠集</hi>
胡志康字永寜父瑗嘗為湖州教授由如臯徙居烏程<lb/>
志康于嘉祐三年上舎釋褐授朝奉郎杭州觀察推官<lb/>
<pb n="KR2k0034_WYG_011-3b"/>
讞鞫獄情民心允服是年瑗上疏請致仕卒志康扶櫬歸<lb/>
𦵏于邑之何山南起復以憂卒子獬解鮮登熈寧余中<lb/>
榜進士通判衢州元初後遭楊總統之難散居嘉湖及<lb/>
蘇州之婁江逺孫澤建家廟以祀<hi>烏程新志</hi>
孫侔字少述吳興人父及都官員外郎侔精識元解能<lb/>
得聖人深意多所論撰知制誥唐詢表其孝行賜之粟<lb/>
帛累徴不赴元豐中除通直郎兄觀太常博士亦有學<lb/>
行<hi>林希孫侔傳見宋文鑑</hi>
<pb n="KR2k0034_WYG_011-4a"/>
沈播其先武康人再世家于錢塘父玉尚書屯田郎中<lb/>
知真州軍州事遂家焉播天聖二年以進士起家楚州<lb/>
司法參軍再調貴池縣主簿令不能而縣大治者君之<lb/>
力也嘗攝銅陵縣事有兄弟爭財者為辨其曲直卒使<lb/>
之感悟讓財相與同居其去也兩縣人追送涕泣逺焉<lb/>
而後去事生嚴喪死哀自族人至于㛰友無所不盡其<lb/>
心終身好書未嘗一日不讀而于酣樂嫚戯未嘗豫也<lb/>
循道守官以不諂其上而㡬至于殆者數矣故其仕常<lb/>
<pb n="KR2k0034_WYG_011-4b"/>
有去志而無㽞心年三十六疾卒于京師子男四人皆<lb/>
進士曰伯荘未仕曰季長越州司法參軍王安石妹壻<lb/>
曰叔通秘書省著作佐郎曰次通試将作監主簿季長<lb/>
子銖字平少從安石學進士髙第歴龍圖閣待制知宣<lb/>
州弟錫字子昭以王安禮任歴知海泰汝宣四州以通<lb/>
議大夫致仕卒贈宣奉大夫<hi>王荆公曽南豐兩集參宋史維揚志</hi>
陳舜俞字令舉烏程人博學强記舉進士又舉制科第<lb/>
一熈寜中以屯田郎中知山隂縣詔俟代還試舘職舜<lb/>
<pb n="KR2k0034_WYG_011-5a"/>
俞辭青苖法行舜俞不奉法上疏自劾謫監南康軍塩<lb/>
酒稅五年而卒舜俞始嘗棄官歸居秀之白牛村自號<lb/>
白牛居士已而復出遂貶死蘇軾為文哭之稱其學術<lb/>
才能兼百人之噐慨然将以身任天下之事而人之所<lb/>
以周旋委曲輔成其天者不至一斥不復士大夫識與<lb/>
不識皆深悲之云<lb/>
　舜俞以言新法謫居南康騎牛遊廬山詩畫皆傳于<lb/>
　世舜俞初從安定胡先生學熈寧中六客其一也其<lb/>
<pb n="KR2k0034_WYG_011-5b"/>
　墓在城南之蘇灣子孫猶宅于烏鎭<hi>文獻通考</hi>
　舜俞通判夀州見中都志<lb/>
張先字子野能詩詞以秘書歴知虢州渝州<hi>見梅舜俞集</hi>
　吳江有如歸亭康定元年知縣事秘書張先始為大<lb/>
　之<hi>吳郡志</hi>
　張先元豐中判秀州先有俊才尤工詩<hi>嘉興志</hi>
　先子文剛字常勝王安石妹婿也安石嘗志其墓<hi>詳掌</hi>
　<hi>故藝文</hi>
<pb n="KR2k0034_WYG_011-6a"/>
劉述字孝叔第進士累官提㸃江西刑獄六年不奏考<lb/>
功課改荆湖等路轉運使再遷刑部郎中神宗立召為<lb/>
侍御史知雜事又十一年不奏課帝知其乆次授吏部<lb/>
郎中王安石爭謀殺刑名述兼判刑部駁之及勅下述<lb/>
封還中書執奏不已安石白帝詔開封府推官王克臣<lb/>
劾述罪于是述又率御史劉錡錢顗共上疏曰安石執<lb/>
政未數日中外人情囂然胥動盖以専肆胸臆輕易憲<lb/>
度無忌憚之心故也安石自應舉歴官事尚堯舜之道<lb/>
<pb n="KR2k0034_WYG_011-6b"/>
以倡率學者及遭時得君首議財利務為容恱言行乖<lb/>
戾一至于此剛狠自任則又甚焉豈宜處之廟堂以亂<lb/>
國紀願早罷逐以慰天下元元之心曽公亮隂自結援<lb/>
以固寵趙抃括囊拱手但務依違大臣事君豈當如是<lb/>
疏上王安石奏先貶錡監處州塩酒務顗監衢州塩稅<lb/>
開封府獄具述三問不承安石欲置之獄司馬光與范<lb/>
純仁爭之乃議貶為通判帝不許以知江州遷温州述<lb/>
以五事訓人曰孝義務學謹身勤力蓄積民咸化之<hi>浙江</hi>
<pb n="KR2k0034_WYG_011-7a"/>
<hi>通志</hi>
莫君陳字和中從安定先生學熈寧中新置六法科首<lb/>
中其選甚為王安石噐重御家嚴整如官府然東坡有<lb/>
西湖跳珠軒詩贈莫同年即君陳也長子砥字彦平知<lb/>
識疏通嘗知永嘉生徒稍衆而飬士額少公為増額士<lb/>
感之為立生祠子伯虚字致逺為即繼守温州立思齊<lb/>
堂以記其事後知常州和氣所召春有瑞梅甘露夏麥<lb/>
秀兩岐秋禾合穎皆瑞應也後退居里社注意佛書撰<lb/>
<pb n="KR2k0034_WYG_011-7b"/>
修行净土書法門華嚴經意並行于世又解釋楞嚴圎<lb/>
覺經意藏于家諸孫濛漳<hi>談志孫覿梅露堂記</hi>
　伯虚嘗令崑山<hi>見蘇州志</hi>
　楊萬里淳熈薦士錄薦莫漳云長于史學達于吏事<lb/>
　<hi>楊誠齋集</hi>
　隆興元年永嘉飢莫守伯虚鏤榜逺播飢荒之聲致<lb/>
　客艘四集米價大賤<hi>温州府志</hi>
莫磻字彦輔君陳第二子有子曰伯鎔字噐之少有髙<lb/>
<pb n="KR2k0034_WYG_011-8a"/>
世志年五十即歸林以迎師教子為事子三人曰濟曰<lb/>
汲曰沖皆有峻聲擢進士第時號三莫後濟沖又中博<lb/>
學宏詞科磻又有孫曰澄庚辰進士亦知名于時<hi>談志</hi>
仰仁謙吳興人太平興國間以太子舎人知永嘉縣亷<lb/>
慎有容撫民如子時錢氏方歸疆土仁謙始為邑令政<lb/>
事一新後卒于官子孫囙家焉三世孫忻<hi>温州府志</hi>
仰忻字天貺力學篤行年五十餘執母喪盡禮躬自負<lb/>
土廬于墓側有慈烏白竹之瑞元祐間郡守郟亶疏于<lb/>
<pb n="KR2k0034_WYG_011-8b"/>
朝乞加旌奨紹聖間郡守楊磻表其里曰孝亷大觀二<lb/>
年八行取士郡以忻應詔未㡬卒特贈将仕郎子師常<lb/>
師尹皆業儒有聲嘗有富室欲通㛰忻著同姓圗拒之<lb/>
姬周鄭江與仰同姓後世論氏不及姓非也有訓童規<lb/>
鑑永嘉百題詩集<lb/>
劉燾字無言誼次子東坡知元祐三年舉讀其文曰必<lb/>
巖谷間苦學者中第三廷對又中甲科尤善書嘗被詔<lb/>
脩閣帖十卷<hi>談志</hi>
<pb n="KR2k0034_WYG_011-9a"/>
姚舜仁字令由歸安人元豐八年登第為太學正召對<lb/>
稱㫖除館職遷庫部員外郎進明堂定制圖并序上賜<lb/>
對褒奨降詔可其奏又撰明堂訓解一卷擬上之而疾<lb/>
後兄舜咨表進以成其志<hi>談志</hi>
朱承逸霅人積善好施慶厯庚寅嵗以米八百石作粥<lb/>
散貧是嵗生孫名服熈寜中金榜第二人仕至中書舎<lb/>
人服子彧次孫肱亦登第著名節遂為吾鄊名族焉天<lb/>
之報善昭昭也如此<hi>癸辛雜志參說郛</hi>
<pb n="KR2k0034_WYG_011-9b"/>
　承逸代人償債事見掌故不重錄承逸子臨亦進士<lb/>
　肱字亦中<lb/>
朱臨字正夫年未四十以大理寺丞致仕居吳興作仰<lb/>
髙亭于城上服肱其子也<hi>稗海</hi>
朱服字行中歴監察御史裏行紹聖初詆變法召為中<lb/>
書舎人拜禮部侍郎湖州守馬城言其居喪疏几筵而<lb/>
處他室謫知莱州又坐與蘇軾㳺貶海州團練副使蘄<lb/>
州安置<hi>宋史</hi>
<pb n="KR2k0034_WYG_011-10a"/>
　服子彧字無惑著萍洲可談<lb/>
　朱服烏程人哲宗時知廬州嵗飢便宜賑給全活十<lb/>
　餘萬口明年大疫又課醫持藥分拯之賴以安者甚<lb/>
　衆徽宗即位召為集賢殿脩撰再知廬州<hi>廬州府志</hi>
姚孝孫字光祖安吉人官司農主簿<hi>安吉州志姚祐父也</hi>
姚祐字伯受長興人徽宗初除䕫州路轉運判官且行<lb/>
㑹帝幸禁苑御弓矢祐奏聖武臨射賦帝大恱㽞為右<lb/>
正言厯陳紹述之說遷左司諌建議置輔郡以拱大畿<lb/>
<pb n="KR2k0034_WYG_011-10b"/>
厯延康殿學士禮部尚書贈特進諡文僖<hi>宋史</hi>
余拂君厚霅川人也其居在漢銅官廟後溪山環合有<lb/>
相宅者言此地當出大魁君厚之父朝奉君云與其善<lb/>
之于一家不若推之于一郡即遷其居于後以其前地為<lb/>
烏程縣學不二三年君厚為南宫魁而莫儔賈安宅繼<lb/>
魁天下<hi>春渚紀聞</hi>
蔡京書元祐黨人碑三百九人歸安沈千與焉<hi>見宋史帝紀</hi>
　何椒邱集千元豐二年進士郡志悮作于<hi>元衢</hi>
<pb n="KR2k0034_WYG_011-11a"/>
余汝尚字退翁烏程人登第渉厯州縣無营進心還家<lb/>
苦貧未能㤀祿飬又從趙抃于青州以屯田郎中致仕<lb/>
卒孫俟敷文閣直學士<hi>宋史新編</hi>
賈收號耘老仁宗朝梅摯公儀出守杭州上賜之詩有<lb/>
曰地有吳山美東南第一州梅以上詩語名堂士大夫<lb/>
㽞題甚衆東坡倅杭因命筆吏盡錄之而未著其姓名<lb/>
黙定詩之髙下遂以耘老詩為冠<hi>庚溪詩話</hi>
賈安宅字居仁收之從孫年十八入太學升上舎二十<lb/>
<pb n="KR2k0034_WYG_011-11b"/>
二廷試魁天下召對除校書郎累遷至户部侍郎兼太<lb/>
上皇帝潜邸賛讀建炎中以舊學為給事中封駁無所<lb/>
回避厯事三朝累司文柄其所選掄皆得成材徽宗嘗<lb/>
手詔奨諭之子選詳明掌故通達法理為刑部侍郎<hi>談志</hi>
<hi>今志載而不詳</hi>
　鄭居中去位侍御史張樸言朋黨分攻非朝廷福若<lb/>
　不揃其尤乆則難圗于是宇文黄中賈安宅等六人<lb/>
　皆罷凡蔡京所惡亦指為居中黨而逐<hi>宋史</hi>
<pb n="KR2k0034_WYG_011-12a"/>
　衢按安宅除中書舎人制云西䑓本政事之地内史<lb/>
　掌誥命之文見職略紹興二年以給事中除工部侍<lb/>
　郎見朝野雜記選為福建安撫使于淳熈十四年新<lb/>
　靈澤廟奏改㑹應見八閩通志<lb/>
盧革字仲辛湖州人少舉童子知杭州馬亮見革詩異<lb/>
之秋貢士宻戒主司勿遺革革聞語人曰以私得薦吾<lb/>
恥之去勿就後二年遂首選年十六<hi>宋史</hi>
盧秉字中甫革子也未冠有雋譽嘗謁蔣堂坐池亭堂<lb/>
<pb n="KR2k0034_WYG_011-12b"/>
曰亭沼粗適恨林木未就耳秉曰亭沼如爵位時来或<lb/>
有之林木非培植根株勿成大似士大夫立名節也堂<lb/>
賞味其言中進士甲科浮沉州縣二十年人無知者王<lb/>
安石得其壁間詩累擢提㸃兩浙刑獄領塩事持法苛<lb/>
嚴厯集賢殿脩撰知渭州西討有功進龍圗閣直學士<lb/>
秉守邉乆以殳老乞歸移知湖州未至復詔還渭元祐<lb/>
中知荆南劉安世論其行塩法虐民降秩奉祠<hi>宋史</hi>
葉少藴崇觀間驟貴顯三十一嵗掌外制次年遂入翰<lb/>
<pb n="KR2k0034_WYG_011-13a"/>
林中廢至建炎乃執政然才數日而罷平生所厯州鎮<lb/>
皆有能聲胡文定安國嘗以其蔡頴南京之政薦于朝<lb/>
謂不當以宿累廢晩節兩帥金陵當烏珠臨江移三山<lb/>
平羣㓂其功不可沒也秦檜秉政欲令帥蜀辭不行忤<lb/>
檜意以崇慶節度使致仕<hi>文獻通考</hi>
　蔡京初以童貫為陜西宣撫取青唐公聞見京問之<lb/>
　曰貫以八寳㤙除節度已非祖宗法今又以執政之<lb/>
　任付之青唐朝廷所必欲得也使成功則何以處之<lb/>
<pb n="KR2k0034_WYG_011-13b"/>
　京有媿色既得青唐公又見京問何以賞貫沉思未<lb/>
　荅公曰節度使上惟有開府儀同三司不識朝廷遂<lb/>
　與之否京曰恐未至是公曰幸甚外人以為必進此<lb/>
　官矣某憂不能寐幸不至此則已設或有之今日言<lb/>
　與他日言其受禍一也何遲速之間<hi>宋名臣言行錄</hi>
　崇寧初蔡太師持紹述之説為相既悉取元祐廷臣<lb/>
　及元符末上書論新法之人指為謗訕而投竄之又<lb/>
　籍其名氏刻之于石謂之黨籍碑且将世世錮其子<lb/>
<pb n="KR2k0034_WYG_011-14a"/>
　孫其後再相亦自知其太甚而未有以為説葉左丞<lb/>
　為祠部郎從容謂之曰夢得聞天下有道則庶人不<lb/>
　議今舉籍上書之人名氏刻之于石以昭示来世恐<lb/>
　非所以彰先帝之盛德也蔡大感悟其後黨禁稍弛<lb/>
　而碑竟仆焉胡尚書直儒聞之嘆曰此人宜在君側<lb/>
　<hi>却掃編</hi>
　石林為蔡京客故避暑録所書政宣間事尊京曰魯<lb/>
　公凡及蔡氏毎委曲回護而于元祐斥司馬温公名<lb/>
<pb n="KR2k0034_WYG_011-14b"/>
　何也建炎紹興初仕宦者供家状有不係蔡京王黼<lb/>
　等親黨一項今日江湖從學者人人諱道是門生石<lb/>
　林其矯一時之弊耶<hi>清波雜著</hi>
　烏程派夢得七世祖彪生刑部侍郎逵事吳越刑部<lb/>
　夫人永安郡太君羊氏𦵏湖州葉氏始自縉雲遷湖<lb/>
　州而居烏程者以烏程縣霅川鄊中書省為定著<hi>水東</hi>
　<hi>日記</hi>
　少藴子棟柱模見石林燕語柱為永州太守子節為<lb/>
<pb n="KR2k0034_WYG_011-15a"/>
　宜興丞見周平園乾道丁亥泛舟㳺山錄<lb/>
劉士英字仲發武康人靖康初通判太原府金人圍城<lb/>
被執旋被害旌其廟曰忠烈妻陳氏居父母家亦被擄<lb/>
獲赴井死<hi>姑蘇志郡志載仲發不及妻故偹載  陳氏蘇人</hi>
沈畸字德侔德清人崇寧中擢監察御史六察無言事<lb/>
法畸詣匭上十事言花石擾民土木弊國冗費多㤙澤<lb/>
濫議論異同下情暌隔其論當十夹錫錢最為剴當<lb/>
進殿中侍御史建炎初贈龍圗閣直學士子濬為右正<lb/>
<pb n="KR2k0034_WYG_011-15b"/>
言<hi>宋史</hi>
完顔宗弼攻臨安錢塘令朱蹕率民兵邀敵欵拒使杭<lb/>
民得為逃死計行二十里敵逆戰中傷猶叱左右負己<lb/>
再戰<hi>西湖志</hi>蹕字子美吳興人朱大亷蹕長子右廸功郎<lb/>
朱孝亷蹕次子右修職郎<hi>安吉志</hi>
沈昭逺字傳耀歸安人政和八年以上舎擢第紹興十<lb/>
三年累官中書舎人擢戸部侍郎朝請大夫知袁州舊<lb/>
試貢士皆寄僧舎昭逺始創貢院民輸義倉米倉吏違<lb/>
<pb n="KR2k0034_WYG_011-16a"/>
法倍斂力為减其半時四邑羡餘錢米上邑不下數十<lb/>
萬昭逺曰此非天降非地出無非虐取于民盡却之民<lb/>
皆感悦十六年擢敷文閣待制知洪州<hi>一統志江西通志</hi>
　紹興十二年九月昭逺使金賀生辰<hi>宋通鑑</hi>
盧知原字行之德清人以父任至梓州路轉運副使王<lb/>
黼當國費出無藝知原因疏言之黼怒罷去乆之起提<lb/>
㸃東京刑獄陞秘閣脩撰提舉河北髙宗即位知温州<lb/>
帝東幸知原由海道轉粟及金繒十萬至台州奨擢右<lb/>
<pb n="KR2k0034_WYG_011-16b"/>
文殿脩撰管内安撫使凡四年民繪像祠之厯徽猷閣<lb/>
待制知臨安府諫官唐輝論其乖謬以舊職奉祠弟法<lb/>
原<hi>宋史</hi>
　知原秉子也<hi>見談志</hi>
盧法原字立之積官吏部尚書紹興元年知䕫州尋進<lb/>
端明殿學士川陕宣撫副使金人攻關輔叛将史斌䧟<lb/>
興州法原初堅壁不戰既而河東經制使王爕以乏食<lb/>
班師法原開闗納之與爕同破斌復興州方巨盗充斥<lb/>
<pb n="KR2k0034_WYG_011-17a"/>
秦隴叛兵欲窺蜀法原極意拊循嚴為偹禦傳檄諸路<lb/>
人心稍安視山川險阻分地置将闗師古屯通州劉錡<lb/>
屯巴西前後屢捷上所倚重㑹烏珠攻關為吳玠所敗<lb/>
法原素與玠不睦玠因奏功訟法原之過帝手詔詰問<lb/>
法原辯甚力上頗不直之憂恚卒始法原之擢宣撫也<lb/>
上從容謂知原曰朕方以川陕付法原盖兄弟皆以材<lb/>
見稱于世云<hi>宋史</hi>
　衢按臨海縣志紹興中知原来寓墓在署東一百二<lb/>
<pb n="KR2k0034_WYG_011-17b"/>
　十里嘗夣人告云生山東死柑桐後果𦵏焉赤城舊<lb/>
　志遂云山東人悞子連見暌車志曽孫子章字元平<lb/>
　嘉泰二年進士見赤城舊志<lb/>
盧球革之孫嘉祐八年通判宣州<hi>寜國府志嘉疑作元</hi>
盧彦仁秉之孫<hi>吳中舊事</hi>
劉珏字希范遷吏部侍郎同脩國史言淮甸偹敵兵食<lb/>
為先乃今以降卒為見兵以糴米為見粮無一可恃維<lb/>
揚城池未脩軍旅多闕卒有不虞何以待之已而金人<lb/>
<pb n="KR2k0034_WYG_011-18a"/>
果乗虚大入帝急如臨安府以珏為龍圖直學士知宣<lb/>
州隆祐太后奉神主如江西詔珏為端明殿學士權同<lb/>
知三省樞宻院事從行至洪州疏言脩治廵幸道路之<lb/>
役乞降詔悉罷金人攻吉州分兵追太后舟至太和縣<lb/>
衛兵皆潰珏奉太后退保䖍州言者論不己連謫秘書<lb/>
少監貶衡州紹興初以朝散大夫分司西京追封龍圖<lb/>
閣學士<hi>宋史</hi>
　李剛罷中書舎人劉珏行詞謂剛勇于報國數至敗<lb/>
<pb n="KR2k0034_WYG_011-18b"/>
　衂坐貶<hi>胡安國傳</hi>
成無玷字士慤少有才氣善文崇寧四年夏趙懐德舉<lb/>
國効順無玷撰端門受降頌以獻之徽宗覧而褒之明<lb/>
年賜進士及第調江西令<hi>勞志</hi>
紹興二十四年十一月丁夘施鉅自吏部侍郎除参知<lb/>
政事二十五年四月乙酉施鉅罷提舉太平興國宫<hi>宋史</hi>
　鉅字大任安吉人<lb/>
　自檜獨相至死之日易執政二十八人皆世無一譽<lb/>
<pb n="KR2k0034_WYG_011-19a"/>
　柔佞易制者如孫近韓肖胄施鉅鄭仲熊之徒率㧞<lb/>
　之冗散遽躋政地然甫入即出或一閲月或半年即<lb/>
　罷去<hi>宋史</hi>
陶旐字季成吳興人父彖進士起家卒官承議郎通判<lb/>
鄂州君少孤力學元符三年進士乙科厯知東陽縣有<lb/>
善政邑人畫像祀之君不以希世為心臨事明敏毅然<lb/>
敢為所居可紀他人莫及也<hi>汪藻陶君墓表</hi>
沈與求字必先德清人累遷殿中侍御史論范宗尹年<lb/>
<pb n="KR2k0034_WYG_011-19b"/>
少為相恐悮國事紹興四年為浙西路安撫使復以吏<lb/>
部尚書召除參知政事金人将入侵上諭輔臣曰朕當<lb/>
親總六軍與求賛之上書車攻詩以賜上曰朕以二聖<lb/>
在逺屈已通和今豫逆亂如此安可復忍與求曰和親<lb/>
乃金人屢試之策不足信也因奏諸将分屯江岸而敵<lb/>
人徃来淮甸當遣岳飛自上流取間道乗虚撃之彼必<lb/>
有反顧之憂五年兼權知樞宻院事六年張浚出視師<lb/>
不告同列與求嘆曰大事不與聞何以居位遂丐祠罷<lb/>
<pb n="KR2k0034_WYG_011-20a"/>
出知明州諡忠敏<hi>宋史</hi>
俞俟字居易汝尚孫宣和中知真定獲鹿縣辟為歸安<lb/>
縣令縣在郡邦人多難之乃預定規模處之以公葛勝<lb/>
仲知州事待俟甚厚或至治與之談所至有治聲累遷<lb/>
敷文閣學士<hi>西吴里語</hi>
　俞汝尚孫俟曽孫南仲俱早年丐休告命有流傳父<lb/>
　子當世榮之四世納禄抑又過焉之語<hi>談志</hi>
沈時升字維中霅川人宣和末来令慈谿誠心撫字愛<lb/>
<pb n="KR2k0034_WYG_011-20b"/>
民如子俗咸化之無敢梗政既去父老請立祠于治内<lb/>
名沈公堂其子該為丞相<hi>寜波府志</hi>
　調字宜衍該字約父俱時升子<lb/>
待制沈調宣和間為越州士曺掾方臘亂太守劉韐募<lb/>
民能得賊首一級賞錢二萬調聞之遽見請以為如是<lb/>
則小人規利或殺平人乞令必生擒乃給賞仍倍其數<lb/>
不閲日郡人俘數十軰以獻命調覈其寔其間附賊者<lb/>
纔三四人乃請盡釋其餘韐從之自後凡有稱得賊者<lb/>
<pb n="KR2k0034_WYG_011-21a"/>
悉付調辨騐全活殆數千人<lb/>
紹興二十五年十二月甲午沈該自敷文閣待制知䕫<lb/>
州除參知政事二十六年五月壬寅沈該自參知政事<lb/>
除左僕射同平章事二十九年六月己酉沈該以觀文<lb/>
殿大學士提舉洞霄宫尋奪職閒住<hi>宋史</hi>
　孫道夫侍講奏敵有窺江淮意上曰朝廷待之甚厚<lb/>
　彼以何名為兵端道夫曰彼身弑其父兄而奪其位<lb/>
　興兵豈問有名宰相沈該不以為慮道夫毎進對輙<lb/>
<pb n="KR2k0034_WYG_011-21b"/>
　言武事該疑其引用張浚忌之遂請外知綿州致仕<lb/>
　<hi>宋史</hi>
周操字元持登紹興乙夘第知徽州黟縣以忤權要去<lb/>
職後除國子錄當輪對上意欲興武學以問操操厯以<lb/>
夲朝建制之因對遂兼武學博士後厯言路陞八座及<lb/>
為詹事東宫加禮敬焉有奏議二百卷藏于家操厯尚<lb/>
書吏部員外郎<hi>歸安志</hi>
　操嘗以徽猷閣直學士知太平州見陸㳺入蜀記以<lb/>
<pb n="KR2k0034_WYG_011-22a"/>
　左朝散郎充秘閣脩撰知衢州<hi>見衢州志</hi>
　隆興元年敵移書取海泗唐鄧且邀嵗幣左正言鄭<lb/>
　丙持不可俄以王之鍳龍大淵徃議丙與侍御史周<lb/>
　操復言四郡固不當議若歸陵寝乃予嵗幣聘使未<lb/>
　應出境上命罷使<hi>周必大鄭丙神道碑</hi>
施元之字德初長興人左宣教郎衢州刺史于郡立<hi>闕</hi>
風亭及超覽堂洪邁毛幵為記<hi>衢州府志</hi>
　元之任贑州太守見劉後村杜郎中頴志<lb/>
<pb n="KR2k0034_WYG_011-22b"/>
施宿字武子長興人慶元初知餘姚縣其為政務大體<lb/>
興廢舉墜不爭細謹尤加意風教市田置書教誨學者<lb/>
姚北瀕海嵗役民脩堤民甚苦之宿更築石堤建荘田<lb/>
二千畆以備修堤之役與前令謝景初同稱<hi>浙江通志兩浙名賢</hi>
<hi>録</hi>
　施宿晩為淮東倉曺時有故舊在言路因書以遺番<lb/>
　萄歸院相㑹出以薦酒有問知所自憾其不已致也<lb/>
　劾之無以薮罪宿嘗以其父元之所注坡詩刻之倉<lb/>
<pb n="KR2k0034_WYG_011-23a"/>
　司有所識傅穉字漢孺湖州人窮乏相投善歐書遂<lb/>
　俾書之鋟板以賙其歸因摭此事坐以賘私其女適<lb/>
　章農卿良朋云<hi>癸辛雜志</hi>
周淙字彦廣長興人父需字仲逹以進士起家廣東運<lb/>
判知太平州淙警敏力學以父任為郎紹興末知濠梁<lb/>
淮楚舊並有山水置砦自衛者淙為立約束結保伍金<lb/>
主亮傾國犯邉民頼全活者不可勝計孝宗受禪王師<lb/>
進取虹縣中原之民翕然来歸扶老擕㓜相屬于道淙<lb/>
<pb n="KR2k0034_WYG_011-23b"/>
計口給食行者犒以牛酒居者處以室廬人人感悅張<lb/>
浚視師駐于都梁謂淙曰有急公當與死淙亦感激至<lb/>
謂頭可㫁身不可去浚入朝悉陳其状上嘉嘆不己進<lb/>
直徽猷閣帥淮揚時兩淮經蹂踐民多流亾淙極力招<lb/>
輯安堵如故未㡬知臨安府請禁貴近奢靡浚河流以<lb/>
通舟楫進右文殿脩撰奉祠歸<hi>宋史臧衍長興志</hi>
　衢按談志進士表需元豐五年進士至紹興末八十<lb/>
　餘年矣不知其夀若何淙晩年生者耶<lb/>
<pb n="KR2k0034_WYG_011-24a"/>
李彦頴字秀叔德清人金入浙西父扶家人逃避彦頴<lb/>
方十嵗追不及敵已廹其後能趨仄径亂流獲濟調富<lb/>
陽丞御史周操薦為御史䑓主簿金敗盟張浚督師進<lb/>
討孝宗方向浚執政堅主和陳良翰周操不以為然右<lb/>
正言尹穡隂附執政薦引同已者轉言和于上前上惑<lb/>
之罷督府良翰操相繼黜而穡進遷諌議大夫一日穡<lb/>
以和戰守叩彦頴荅曰人所見固不同公既以和議為<lb/>
是曷不明陳于上前以身任之事成功歸于公不成奉<lb/>
<pb n="KR2k0034_WYG_011-24b"/>
身而退若欲享其利而不及其害國事将誰倚穡大怒<lb/>
自是銜彦頴隂排之改國子博士權吏部郎中厯升詹<lb/>
事兼吏部侍郎權尚書兼侍讀時廷臣多以中批斥去<lb/>
彦頴言臣下有過宜顯逐之使中外知獲罪之由以為<lb/>
戒今譛毁潜行斥命中下将隂邪得伸善𩔖喪氣非盛<lb/>
世事也除吏部尚書既而自簽書樞宻擢參知政事墜<lb/>
馬在告力求去以資政殿學士知紹興府勤約有惠政<lb/>
與祠復參知政事諡忠文子沐慶元中為右正言排趙<lb/>
<pb n="KR2k0034_WYG_011-25a"/>
汝愚公論醜之<hi>宋史</hi>
　孝宗命選諌官虞允文以李彦頴林光朝王質對<hi>宋史</hi>
劉一止字行簡歸安人七嵗能屬文有司欲舉八行曰<lb/>
行者士之常不就登進士第紹興初試館職其略曰事<lb/>
不克濟者患在不為不患其難聖人不畏多難以因難<lb/>
而圖事耳如其不為俟天命自回人事自正敵國自屈<lb/>
盗賊自息有是哉髙宗稱善除秘書省兩浙類試以科<lb/>
舉方變欲得通時務者同列皆患其無人一止出一卷<lb/>
<pb n="KR2k0034_WYG_011-25b"/>
曰是宜為者乃張九成也衆皆服遷監察御史上疏謂<lb/>
天下之治衆君子成之而不足一小人敗之而有餘君<lb/>
子雖衆其道孤小人雖寡勢易蔓不加察則小人伺隙<lb/>
而入以敗政矣秦檜請置脩政局一止言周宣王内脩<lb/>
政事脩其外攘之策而已今之所脩特簿書獄訟遷降<lb/>
营繕之務未見其所當急也又請倣劉晏法瀕江置司<lb/>
以制國用鄉村置義倉以偹水旱浚多採用其言遷起<lb/>
居郎奏事帝迎語曰朕親擢也由六察遷二史祖宗時<lb/>
<pb n="KR2k0034_WYG_011-26a"/>
有㡬一止謝先朝惟張徴李捝耳因極陳堂吏宦官之<lb/>
蠧執政植私黨無憂國心翌日罷奉祠厯擢中書舎人<lb/>
兼侍讀莫将賜出身除起居郎一止論将以助和議驟<lb/>
綴從班臣恥與同命乞并罷不報遷給事中居鎻闥百<lb/>
餘日繳奏不已用事者始忌奏其迎合李光復罷奉祠<lb/>
秦檜死召至國門以病不及拜力辭年八十三一止冲<lb/>
淡寡欲嘗誨其子曰吾平生通塞聼于自然惟機械不<lb/>
生故方寸自有樂地博學無不通為文不事纎刻制誥<lb/>
<pb n="KR2k0034_WYG_011-26b"/>
坦明有體其草顔魯公孫特命官制甚偉帝嘆賞為手<lb/>
書之詩自成家吕本中陳與義讀之曰語不自人間来<lb/>
也有類稿五十卷子巒嶅弟寜止<hi>宋史</hi>
　紹興九年有詔侍從兩省薦西北人材御史周葵同<lb/>
　給事中劉一止薦吕廣問參政李光客也<hi>周必大簡惠公神道</hi>
　<hi>碑</hi>
寜止字無虞登進士甲科厯両浙轉運判官苗劉之變<lb/>
寧止馳詣吕頥浩劉光世勉以忠義退而具軍湏以助<lb/>
<pb n="KR2k0034_WYG_011-27a"/>
勤王髙宗復辟累遷吏部侍郎進徽猷閣直學士寜止<lb/>
有文名慷慨喜論事指切時政多人所難言乞禁王安<lb/>
石日錄復賢良方正科用司馬光十科取士法倣唐宰<lb/>
執論事以諫官侍立皆其顯者寜止與一止岑皆羣從<lb/>
昆弟帝嘗稱寜止忠一止清岑敏云<lb/>
　范成大與寜止初赴廷試京師人已傳惟㐮陽一范<lb/>
　吳興一劉直言暨臚傳盡甲科不見二公姓名李丞<lb/>
　相士羙以考官侍立出班奏知徽宗亟令索此二卷<lb/>
<pb n="KR2k0034_WYG_011-27b"/>
　進讀嘉嘆再三遂俱寘第二甲首<hi>樓攻媿集</hi>
劉度字汝一博覽强記内翰汪藻奉祠領日厯寓居西<lb/>
寺一見異之以制科表薦<hi>談志</hi>
　度脩潔博習葉夢得汪藻皆以賢良方正薦旋第進<lb/>
　士入為學宫館職孝宗即位擢諫議大夫前後上九<lb/>
　十餘疏其子瑞金宰深知裒成上下卷周必大為之<lb/>
　序<hi>平園續稿深知郡志作深之</hi>
劉崧字伯髙嶠字仲髙岑字季髙吳興人也東坡先生<lb/>
<pb n="KR2k0034_WYG_011-28a"/>
所賦吳興文人之詩劉孝叔諸孫也三公才學官位士<lb/>
夫例能稱之汪彦章嘗銘仲髙之墓仲髙任福建提刑<lb/>
日書武夷山三大字甚竒今石刻尚存<hi>合壁事類</hi>
　劉岑遷溧陽博學愛士有古君子風先世居烏程之<lb/>
　杼山曽祖述為御史忤荆公出知江州司馬温公折<lb/>
　簡與孝叔有道勝名立之語岑遂以道勝名其堂<hi>溧陽</hi>
　<hi>縣志</hi>
　季髙三子右通直郎㵸右脩職郎治司属官泌<hi>周平園泛</hi>
<pb n="KR2k0034_WYG_011-28b"/>
　<hi>舟逰山錄</hi>
　紹興以来文散階皆左右字以别有無出身惟甞犯<lb/>
　賍者則去之劉岑季髙得罪秦氏坐賍廢後復去其<lb/>
　左字季髙署銜不以為媿也<hi>齊東野語</hi>
　紹興二十五年秦檜死復張浚趙汾劉岑等官<hi>宋史</hi>
芮曄字國噐官左從政郎仁和縣尉嘗和沈長卿牡丹<lb/>
詩云寜令漢社稷變作莾乾坤秦檜惡之㘴竄化州檜<lb/>
死始召用為廣東提刑以文章飭吏事雍容儒雅人推<lb/>
<pb n="KR2k0034_WYG_011-29a"/>
重之<hi>參廣東通志宋史新編堯山堂外紀</hi>
　葉顒進尚書左僕射首薦王十朋周操芮曄等可偹<lb/>
　執政侍從䑓諌<hi>宋史</hi>
　秦檜乆專朝政而士大夫急于進者多附檜意掎摭<lb/>
　人之語以為謗訕通判常州沈長卿嘗與參知政事<lb/>
　李光啟曰縉紳守和親甘出娄敬之下䇿要荒難結<lb/>
　信孰慮吐畨之刼盟檜時己惡之紹興二十五年六<lb/>
　月與左從政郎芮曄同賦牡丹詩為隣舎人所告以<lb/>
<pb n="KR2k0034_WYG_011-29b"/>
　為譏議送大理寺獄具檜奏其事簽書樞宻院權參<lb/>
　知政事鄭仲熊嘿無一言罷朝檜頗咎之時有㫖長<lb/>
　卿曄皆除名編管于是侍御史董德元右正言王珉<lb/>
　論仲熊遂罷為提舉太平興國宫<hi>宰輔編年錄</hi>
　芮國噐毎對人説話退必入室黙思<hi>吕東莱集</hi>
　曄子正言卲武太守及言上髙宰<hi>見周必大芮氏家藏集序</hi>
芮輝字國瑞乾道中提舉浙西常平除江西運判<hi>吳郡志南</hi>
<hi>昌府志</hi>
<pb n="KR2k0034_WYG_011-30a"/>
　芮國瑞為桐川簿過倪偁曰與我遊者皆有歌詩然<lb/>
　珠玉之賜不如藥石之贈公曰建平吏㸃民奸子何<lb/>
　以處之曰以嚴馭吏以恕待民奉公以勤律身以儉<lb/>
　交同寮以誠暇日讀吾所未見書以増其所未至公<lb/>
　善之<hi>氏族大全</hi>
吳興莫汲字子及解試省試廷對皆居前列一時名聲<lb/>
藉重後為學官以語言獲罪南遷石龍地並海子及素<lb/>
負邁徃之氣暇日具大舟招一時賔友之豪泛海以自<lb/>
<pb n="KR2k0034_WYG_011-30b"/>
快将至北洋海之尤大處也舟人畏不敢進子及大怒<lb/>
脅之以劍不得已從之及至其處四顧無際湏㬰風起<lb/>
浪湧舟掀簸如桔橰見三魚皆長十丈餘浮弄日光其<lb/>
一若大鮎状其二状類尤異衆皆戰栗不能出語子及<lb/>
命大白連酌賦詩数絶略無忌意興盡乃返其一絶云<lb/>
一帆㸃破碧落畍八面展開虚無天柁樓長嘯海波湧<lb/>
今夕何夕吾其仙<hi>齊東野語</hi>
　衢按宰輔編年錄前知衢州趙令衿居衢州因觀秦<lb/>
<pb n="KR2k0034_WYG_011-31a"/>
　檜家廟記口誦君子之澤五世而斬之句通判汪召<lb/>
　錫教授莫汲于坐間聞之因告令衿謗訕既而詔謫<lb/>
　令衿于汀州且置獄檜死上謂參知政事魏良臣等<lb/>
　曰趙令衿趙汾被罪事起汪召錫莫汲卿等可即治<lb/>
　之執政奏莫汲張常先陸升等八人以告訐濫叨官<lb/>
　爵上曰此大害風教悉送逺郡編管乃粤東志謂汲<lb/>
　為國子監正檜惡其主張善類謫化州謬矣<lb/>
莫濛字子䝉歸安人提舉廣南市舶張子華以賘敗朝<lb/>
<pb n="KR2k0034_WYG_011-31b"/>
廷命濛徃鞫之濛正其罪又言秦熺鄭時中受子華賂<lb/>
計直數十緡還朝除大理寺正吏部火連坐者數百人<lb/>
乆不决命濛治之濛察最可疑者㽞于獄出餘人為耳<lb/>
目以踪跡之約三日復来遂得其實繫者乃得釋<hi>宋史</hi>
　莫濛紹興中知揚州城圯命濛増築規度城闉分授<lb/>
　諸将各刻姓名甃堞間懸重賞激勸閲數月告成<hi>一統</hi>
　<hi>志</hi>
莫濟温粹和易而立朝鯁亮毅然不可移為給舎封駁<lb/>
<pb n="KR2k0034_WYG_011-32a"/>
有常知温州以儒雅飭吏事為明州長吏輔以正道後<lb/>
知泉州所至皆稱循良<hi>談志</hi>
　陳居仁嘗言䑓閣宜多用明習典故之人帝問其人<lb/>
　以李燾莫濟對<hi>宋史</hi>
　從官梁克家莫濟俱求補外陳俊卿奏二人皆賢其<lb/>
　去可惜<hi>上</hi>
　濟字子齊嘗為㑹稽教授<hi>紹興志</hi>
沈夏字得之德清人紹興中為太常主簿賜對便殿論<lb/>
<pb n="KR2k0034_WYG_011-32b"/>
古昔公卿身兼将相南巢之舉尹實視師東山之征周<lb/>
公專之漢之諸葛晋之杜預唐之李靖類皆儒者之傑<lb/>
出乃今士大夫口不談兵緩急孰可任用上悦除宗正<lb/>
丞淳熈中遷工部侍郎厯同知樞宻院事時大臣專政<lb/>
夏凝然中立毎公㑹一揖之外無他言有所論議不為<lb/>
少貶諡簡肅<hi>浙江通志</hi>
沈樞字持要厯吏部侍郎封安吉縣開國男諡獻敏<hi>安吉</hi>
<hi>州志</hi>
<pb n="KR2k0034_WYG_011-33a"/>
　沈詹事持要坐葉丞相論恢復貶筠州沈方售一妾<lb/>
　年十七八擕與俱行處筠凡七年既歸呼妾父母以<lb/>
　女歸之猶處子時人以比張忠定公詠㑹稽潘方仲<lb/>
　為安吉尉獻詩云昔年單騎向筠州覔得歌姬共逺<lb/>
　游去日正宜供夜直歸来渾未識春愁禪人尚有香<lb/>
　嚢愧道士猶懐炭婦羞鐡石心腸延夀藥不風流處<lb/>
　却風流<hi>龎元瑛談藪</hi>
李浃字兼善彦頴中子也以父䕃提舉浙東常平㑹稽<lb/>
<pb n="KR2k0034_WYG_011-33b"/>
督零税急械繫滿府縣値公攝帥盡釋之士民歌呼叉<lb/>
手至額曰真李參政児也以兵部郎召遷太府少卿建<lb/>
言忤韓侂胄出福建運判子仁本知南陵縣仁及知仁<lb/>
和縣仁表廸功郎仁元通仕郎<hi>葉水心李公墓志詳藝文</hi>
沈作賔字賔王以父任登仕厯知台州五十日盡除前<lb/>
政之弊邦人胥恱前守嫉其勝已也日媒孽之罷去慶<lb/>
元初帥浙東韓侂胄方用事族有居越者私釀公行作<lb/>
賔逮捕寘于獄竄其奴除兩浙轉運副使入奏攅宫一<lb/>
<pb n="KR2k0034_WYG_011-34a"/>
司嵗撥經捴制錢為緡率四萬有竒未見弊壊輙皆脩<lb/>
造妄費固不足計亦非所以安神靈彰聖孝自今有以<lb/>
营繕聞于朝下守臣稽覈畫㫖而後興役上首肯再三<lb/>
而脩奉者不樂也遷權工部侍郎兼户部厯江西安撫<lb/>
使兼知隆興府在郡撙錢二千餘萬緡僚属請獻之朝<lb/>
作賔謂平生未嘗獻羡一半歸帥司犒師半𨽻本府進<lb/>
顯謨閣學士致仕贈金紫光祿大夫<hi>宋史</hi>
劉唐稽字林宗樞宻珏子能嗣家學治室曰飬浩齋翰<lb/>
<pb n="KR2k0034_WYG_011-34b"/>
林學士汪彦章薦之朝又為記厯知常州<hi>孫仲益鴻慶集</hi>
曺清烏程人父嘗殺人繋獄清自誣手刃代刑其尸遡<lb/>
流至家𦵏西陽村邑人廟祀有祈輙應<lb/>
曽霅之烏程人寳祐間霅之父獲罪當刑代死吏上其<lb/>
事遂為立廟<hi>西吴里語</hi>
丁勝烏程人善騎射嘉平十五年以卒伍從淮東安撫<lb/>
制置司許國鎮襄陽國之出偹李全也時李全陽為國<lb/>
下見必拜國喜曰吾折伏此人矣勝曰全猾人也終不<lb/>
<pb n="KR2k0034_WYG_011-35a"/>
能為相公下願深偹之寳慶元年正月全叛國走死統<lb/>
制彭興及親兵趙社朱虎皆降惟勝與張世雄不屈提<lb/>
親兵與賊巷戰斬賊将馬良勝之揚州歸趙范范授勝<lb/>
副統制紹定三年七月詔削全官爵命趙范趙葵率兵<lb/>
討之四年正月勝與范葵敗全兵于新塘全敗死授淮<lb/>
揚節度使㽞守揚州贈太尉<hi>烏青志</hi>
　丁勝起自羣盗以功為福州觀察使大将軍嘉熈間<lb/>
　以老乞内任朝廷授以浙西捴管嘗駐兵平江守史<lb/>
<pb n="KR2k0034_WYG_011-35b"/>
　宅之毎侮之勝曰丁勝是作賊後来作官尚書作官<lb/>
　了却未作賊宅之自是不敢復為戯慢淳祐初馬光<lb/>
　祖為畿憲㑹都内有巨㓂許大四聚衆州縣大擾而<lb/>
　憲司議遣勝勦捕勝力辭行光祖誚其畏怯勝曰昔<lb/>
　光武見大敵勇見小敵怯今賊勢叵測而先遣總管<lb/>
　萬一不利後使何人光祖始服<hi>杭州府志</hi>
　<lb/>
　吳興偹志卷十一<lb/>
</p>
<p>
</p>
  </div>
</body>
</text>
</TEI>
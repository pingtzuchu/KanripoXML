<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>史傳三編</head>
    <p>
<pb n="KR2g0051_WYG_000-1a"/>
欽定四庫全書　　　　　史部七<lb/>
　史傳三編　　　　　　　　傳記𩔖三<hi>總録之屬</hi>
　　提要<lb/>
　　　　<hi>臣</hi>等謹案史傳三編五十六卷<lb/>
　　　國朝朱軾撰軾有周易傳義合訂已别著録是<lb/>
　　　　編凡名儒傳八卷名臣傳三十五卷又續編<lb/>
　　　　五卷循吏傳八卷成于雍正戊申時明史尚<lb/>
　　　　未成書故所録至元而止明以來傳名儒者<lb/>
<pb n="KR2g0051_WYG_000-1b"/>
　　　　大抵宗宋而祧漢唐而宋又㫁自濂洛以下<lb/>
　　　　軾所為傳上溯田何伏生申公髙堂生不沒<lb/>
　　　　其傳經之功中及董仲舒韓愈諸人不汲其<lb/>
　　　　明道之功於宋則胡瑗孫復石介劉敞陳襄<lb/>
　　　　雖軌轍稍殊亦並見甄録絶不存門户之見<lb/>
　　　　可謂得聖賢之大公其以遷就利禄削揚雄<lb/>
　　　　馬融以祖尚元虚削王弼何晏以假借經術<lb/>
　　　　削匡衡王安石亦特為平允惟胡寅修怨於生<lb/>
<pb n="KR2g0051_WYG_000-2a"/>
　　　　母王柏披猖恣肆至刪改孔子之聖經咸預<lb/>
　　　　斯列似為少濫又據王福畤之虚詞為薛収<lb/>
　　　　作贊亦未免失之不考耳名臣傳所列凡一<lb/>
　　　　百八十人去取頗為矜慎續編所列又三十<lb/>
　　　　九人其凡例曰續編者何擇其次焉者也或<lb/>
　　　　卷帙編次已定附之於後焉耳然見為稍亞<lb/>
　　　　而乙之與失於偶漏而補之其品第則有間<lb/>
　　　　矣混而無别亦稍疎也循吏傳所列凡一百<lb/>
<pb n="KR2g0051_WYG_000-2b"/>
　　　　二十一人雖體例謹嚴而頗未賅備如何易<lb/>
　　　　于之𩔖表表在人耳目者多見刋削其去取<lb/>
　　　　之例亦未明言殆不可解要其標舉典型示<lb/>
　　　　人效法所附論㫁亦皆醇正固不失為有禆<lb/>
　　　　世敎之書矣前有軾及蔡世逺總序二篇攷<lb/>
　　　　名儒傳為李清植所纂名臣傳為張江藍鼎<lb/>
　　　　元李鍾僑所纂循吏傳為張福昶所纂世逺<lb/>
　　　　商𣙜之而軾則裁定之云乾隆四十六年十<lb/>
<pb n="KR2g0051_WYG_000-3a"/>
　　　　　二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2g0051_WYG_000-4a"/>
　史傳三編原序<lb/>
　史傳三編者予與少宗伯蔡聞之先生所訂歴代名<lb/>
　儒名臣循吏列傳也自司馬子長變編年為紀傳後<lb/>
　之作史者因之凡傳一人必叙其人之所學所守所<lb/>
　言所行所值之時所居之官原始要終無虚美無隠<lb/>
　惡而後加之褒貶以為勸為懲猶用藥之按病症折<lb/>
　獄之比罪案舍此不能臆為論斷也今考史記所載<lb/>
　帝紀世家列傳凡百有十二卷而儒林循吏以𩔖為<lb/>
<pb n="KR2g0051_WYG_000-4b"/>
　目其他名公巨卿或分或合其義例蓋有取焉漢初<lb/>
　儒者不概見所傳惟文景間明經數人然等孟氏於<lb/>
　荀卿列子貢於貨殖其所謂儒蓋可知矣汲黯與鄭<lb/>
　當時合傳而王陵之戅直僅附見於陳平世家子産<lb/>
　公儀休孔子孟子之所稱述而與石奢李離同列之<lb/>
　循吏毋恠後之人議其疎畧抵牾也夫以馬遷良史<lb/>
　之才父子相繼勒成一家言猶不免疎畧抵牾之譏<lb/>
　他無論矣聞之先生嘗與子上下二千載中學術事<lb/>
<pb n="KR2g0051_WYG_000-5a"/>
　功之真偽純疵於聖人是非之義未敢自信為有當<lb/>
　然如黄老之害道游侠之亂政必嚴加退斥斷不敢<lb/>
　附㑹史氏以疑誤學者是則予兩人之志也於是與<lb/>
　同學諸子商𣙜纂輯録兩漢至元以儒稱以臣顯以<lb/>
　吏著者若干人各為一傳事皆本諸舊史而詞之游<lb/>
　者删之義之疑者缺之其嘉言懿行見於他書者採<lb/>
　而益之蓋安溪李君世豳與其從子立侯南城張百<lb/>
　川南靖張季長漳浦藍玉霖為之草創而討論折衷<lb/>
<pb n="KR2g0051_WYG_000-5b"/>
　聞之先生實總其成予不揣固陋間出其一知半解<lb/>
　與相參酌書成析為若干卷爰以質之當世或云蓄<lb/>
　之為徳行發之為事業論道經邦宣猷宰化莫非性<lb/>
　分内事今區而别之為名儒為名臣為循吏使人疑<lb/>
　儒術之迂疎而謂卓然樹立者皆適逢其㑹非有所<lb/>
　本而為之其可乎予曰天徳王道原無二致然淺深<lb/>
　同異視乎其人士元才絀于百里黄霸入相功名減<lb/>
　於治郡申公轅固生以宿儒應辟卒無所建白而去<lb/>
<pb n="KR2g0051_WYG_000-6a"/>
　　此由氣質之禀于天者不能無蔽是以優於此絀於<lb/>
　　彼見知見仁各随其性之所近欲其體備而用周也<lb/>
　　難矣我<lb/>
皇上以天縱之資亹亹翼翼用人行政一本於欽明緝熈<lb/>
　　之學又日進内外臣工教以省身克己存誠主敬之<lb/>
　　道而程能課績雖有不逮茍其中無他必寛以自新<lb/>
　　之路是以人思感奮争相濯磨臣品官方彬彬日上<lb/>
　　顧日月漸摩者<lb/>
<pb n="KR2g0051_WYG_000-6b"/>
聖主之所以立教也夙夜寅畏者臣子之所以自勵也有<lb/>
　　不能者才之禀于氣無不備者性之根于命也惟格<lb/>
　　物明理以啟其端戒懼慎獨以踐其實擴而充之以<lb/>
　　化其氣質之偏由是出其所學上而輔佐<lb/>
聖君為萬世開太平之治即効一官分一職亦必休養涵<lb/>
　　濡登風俗于醇古此一徳泰交唐虞師濟之盛也漢<lb/>
　　唐以下烏足道哉<lb/>
　　雍正七年己酉嵗長至日髙安朱軾撰<lb/>
<pb n="KR2g0051_WYG_000-7a"/>
　學術之與事功孤卿之與庶尹殊途而同歸百慮而<lb/>
　一致者也民受天地之中以生五性粹然至善用内<lb/>
　直之功敬修而不怠方外之功集義而無歉則元善<lb/>
　之長充周而不可窮先聖傳心之學於是乎在上之<lb/>
　為論道經邦之儒次亦為一民一物之所恃賴故曰<lb/>
　同歸而一致也譬之原泉廣津發自崑崙放而為河<lb/>
　海流而為百川潤桑田而滙沼沚皆是物也顧人生<lb/>
　而静而後質與學之所近或偏得其一體漢唐以来<lb/>
<pb n="KR2g0051_WYG_000-7b"/>
　通經履道之賢匡君定國之彦親民濟物之選代不<lb/>
　乏人就其合同而論之三者本一無事於分其本充<lb/>
　者其末茂使董廣川大用於漢文中子及遇興唐功<lb/>
　不過於蕭曹房杜哉程朱大儒也明道勸神宗防未<lb/>
　萌之欲以十事進君能堯舜其君者也及出令晋城<lb/>
　扶溝化理昭彰非守令所當法乎朱子在朝四十六<lb/>
　日進講奏疏名臣風烈萬代瞻仰及觀其浙東南康<lb/>
　潭州諸治蹟豈兩漢循吏所易及乎且如司馬公許<lb/>
<pb n="KR2g0051_WYG_000-8a"/>
　　魯齋復何分於名儒名臣哉故曰無事於分也然使<lb/>
　　語魏丙姚宋以精一之學則粗矣抗召杜卓魯於魏<lb/>
　　陸韓范之列則遜未逮矣况三者之中又各有等級<lb/>
　　次第則亦不必於合也方今<lb/>
天子神聖道統治統萃於一身以至道醇修朂士𩔖以臯<lb/>
　　䕫稷契望諸臣以廉謹仁明飭吏治一道同風之盛<lb/>
　　于斯乎遇之髙安可亭朱先生服儒體道負開濟大<lb/>
　　畧入為卿士出為牧伯由冢宰陟台輔以襄<lb/>
<pb n="KR2g0051_WYG_000-8b"/>
聖天子盛治與世逺同事<lb/>
　禁廷一日語世逺欲纂漢唐以来至於宋元名儒名臣<lb/>
　　循吏等傳各為一集合為一書世逺在鼇峰書院時<lb/>
　　故嘗校刋先儒諸書又私纂歴代名臣言行録實有<lb/>
　　素心顧以均服職事未遑手録屬諸同志四五人分<lb/>
　　纂傳論髙安公定其領要重申討論世逺亦旁覽廣<lb/>
　　披細加參訂再閱嵗而書告成事蹟繁多年代久逺<lb/>
　　或恐有紕漏舛錯之譏要可為髙山景行之藉士幸<lb/>
<pb n="KR2g0051_WYG_000-9a"/>
　　生<lb/>
堯舜之世懐三代之英三者之中服膺砥礪備其全體固<lb/>
　　足以求志達道成曠代之人豪即得其一節亦足以<lb/>
　　寡一身之過淑躬而濟物藹藹吉士維<lb/>
天子使人材之盛比於成周風俗之美躋於陶唐是則編<lb/>
　　輯是書者之惓惓也<lb/>
　　雍正四年丙午十月朔日漳浦蔡世逺撰<lb/>
<pb n="KR2g0051_WYG_000-10a"/>
　史傳三編凡例<lb/>
　　名儒名臣循吏俱始于漢終于元何也據二十一史<lb/>
　　　以立傳也<lb/>
　　天徳與王道大用與小用原無二致三者原不必分<lb/>
　　　但依𩔖以見耳如龔遂豈不是名臣而列在循吏<lb/>
　　　虞詡豈不是循吏而列在名臣司馬光豈不是名<lb/>
　　　儒許衡豈不是名臣而姑以分屬程朱在朝則為<lb/>
　　　名臣牧民則為循吏而列之名儒讀書論世但存<lb/>
<pb n="KR2g0051_WYG_000-10b"/>
　　　是則是傚之心不必泥也<lb/>
　　稱名史例也周程張朱獨稱子者<lb/>
聖祖仁皇帝所定也凡詔誥奏章俱然于以見我<lb/>
　朝尊尚正學卓越前代焉<lb/>
　　各傳雖依據二十一史本傳然多採傳記及各家文<lb/>
　　　集以成之凡大人物尤加意蒐羅如諸葛亮則兼<lb/>
　　　採裴松之習鑿齒諸史及諸葛丞相集魏徵及唐<lb/>
　　　初名臣則採貞觀政要陸䞇則採宣公奏議是也<lb/>
<pb n="KR2g0051_WYG_000-11a"/>
　　名儒漢史有不立傳者則旁採以成之宋名儒則<lb/>
　　採之伊洛淵源録及續録若本人語録文集等書<lb/>
　　宋名臣則採之名臣言行録及續集别集等書按<lb/>
　　其年月擇其簡要有三易稿而後成者<lb/>
　一人之事有散見于他傳者則𩔖聚之本傳如周勃<lb/>
　　誅諸吕則取髙后紀以入之張柬之復唐祚則採<lb/>
　　五王傳以入之是也是故茍其無關體要雖原傳<lb/>
　　所有必删繁以就簡茍其事不得畧及言行可法<lb/>
<pb n="KR2g0051_WYG_000-11b"/>
　　者雖散見于他傳亦必參考以成文期于詞省而<lb/>
　　事備耳<lb/>
　奏疏不能詳也有至要者則載之并採之歴代名臣<lb/>
　　奏議與其詳于大人子虚解嘲也毋寧詳于奏疏<lb/>
　　論贊不必盡録也録其尤善者<lb/>
　續編者何擇其次焉者也或卷帙編次已定附之于<lb/>
　　後焉耳<lb/>
　羊祜杜預曹彬昔之所謂名臣也但祜與預在魏朝<lb/>
<pb n="KR2g0051_WYG_000-12a"/>
　　皆有封爵彬亦為周之國戚不能無春秋責備之<lb/>
　　意故列之續編若周瑜魯肅慕容恪王猛等亦降<lb/>
　　列之者蜀漢為正統非魏呉之比東晉為正統非<lb/>
　　南北朝之比也<lb/>
</p>
<p>
</p>
  </div>
</body>
</text>
</TEI>
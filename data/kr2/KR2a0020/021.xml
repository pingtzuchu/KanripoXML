<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷二十一上</head> <lb/>
    <p>
<pb n="KR2a0020_WYG_021-1a"/>
欽定四庫全書<lb/>
　魏書卷二十一上<lb/>
　　齊　　　　　魏　　　　收　　　　撰<lb/>
　列𫝊第九上<lb/>
　　獻文六王<lb/>
　　咸陽王　趙郡王　髙陽王　廣陵王　北海王<lb/>
獻文皇帝七男李思皇后生孝文皇帝封昭儀生咸陽<lb/>
王禧韓貴人生趙郡靈王幹髙陽文穆王雍孟椒房生<lb/>
<pb n="KR2a0020_WYG_021-1b"/>
廣陵惠王羽潘貴人生彭城武宣王勰髙椒房生北海<lb/>
平王詳勰别有𫝊<lb/>
咸陽王禧字永壽太和九年封加侍中驃騎大將軍中<lb/>
都大官文明太后令曰自非生知皆由學誨皇子皇孫<lb/>
訓教不立温故求新蓋有闕矣可於閒靜之所别置學<lb/>
館選忠信博聞之士為之師傅以匠成之髙祖以諸弟<lb/>
典三都誠禧等曰汝等國之至親皆㓜年任重三都折<lb/>
獄特宜用心夫未能操刀而使割錦非傷錦之尤寔授<lb/>
<pb n="KR2a0020_WYG_021-2a"/>
刀之責皆可修身慎行勿有乖爽文明太后亦誠禧等<lb/>
曰汝兄繼承先業統御萬機戰戰兢兢恒恐不稱汝所<lb/>
治雖小亦宜克念髙祖又曰周文王小心翼翼聿懐多<lb/>
福如有周公之才使驕且吝其餘不足觀汝等宜小心<lb/>
畏慎勿自驕怠出為使持節開府冀州刺史髙祖餞於<lb/>
南郊又以濟隂王鬱枉法賜死之事遣使告禧因而誠<lb/>
之後禧朝京師髙祖謂王公曰皇太后平日以朝儀闕<lb/>
然遂命百官更欲撰緝今將畢修遺志卿等謂可行不<lb/>
<pb n="KR2a0020_WYG_021-2b"/>
當各盡對無以面從禧對曰儀制之事用捨各隨其時<lb/>
而人可使由之不可使知之臣謂宜述元志備行朝式<lb/>
髙祖然之詔曰仲尼在鄉黨猶尚恂恂周文王為世子<lb/>
卑躬求道禧等雖連蕚宸暉得不尊尚師傅也故為置<lb/>
之以加令徳廷尉卿李沖可咸陽王師禧將還州髙祖<lb/>
親餞之賦詩敘意加禧都督冀相兖東兗南豫東荆六<lb/>
州諸軍事於時王國舍人應取八族及清修之門禧取<lb/>
任城王隸戸為之深為髙祖所責詔曰夫婚姻之義曩<lb/>
<pb n="KR2a0020_WYG_021-3a"/>
葉攸崇求賢擇偶綿代斯慎故剛柔著於易經鵲巢載<lb/>
于詩典所以重夫婦之道美尸鳩之徳作配君子流芳<lb/>
後昆者也然則婚者合二姓之好結他族之親上以事<lb/>
宗廟下以繼後世必敬慎重正而後親之夫婦既親然<lb/>
後父子君臣禮義忠孝於斯備矣太祖龍飛九五始稽<lb/>
逺則而撥亂創業日昃不暇至於諸王聘合之儀宗室<lb/>
婚姻之戒或得賢淑或乖好逑自兹以後其風漸缺皆<lb/>
人乏窈窕族非百兩擬匹卑濫舅氏輕微違典滯俗深<lb/>
<pb n="KR2a0020_WYG_021-3b"/>
用為歎以皇子茂年宜簡令正前者所納可為妾媵將<lb/>
以此年為六弟聘室長弟咸陽王禧可娉故潁川太守<lb/>
隴西李輔女次弟河南王幹可聘故中散代郡穆明樂<lb/>
女次弟廣陵王羽可聘驃騎諮議叅軍滎陽鄭平城女<lb/>
次弟潁川王雍可聘故中書博士范陽盧神寶女次弟<lb/>
始平王勰可聘廷尉卿隴西李沖女季弟北海王詳可<lb/>
聘吏部郎中滎陽鄭懿女有司奏冀州人蘇僧瓘等三<lb/>
千人稱禧清明有惠政請世胙冀州詔曰利建雖古未<lb/>
<pb n="KR2a0020_WYG_021-4a"/>
必今宜經野由君理非下請邑采之封自有别式入除<lb/>
司州牧都督司豫荆郢洛東荆六州諸軍事開府如故<lb/>
賜帛二千匹粟五千斛詔以禧元弟之重食邑三千戸<lb/>
自餘五王皆食邑二千戸髙祖引見朝臣詔之曰卿等<lb/>
欲令魏朝齊美於殷周為令漢晉獨擅於上代禧曰陛<lb/>
下聖明御運實願邁迹前王髙祖曰若然將以何事致<lb/>
之為欲修身改俗為欲仍染前事禧對曰宜應改舊以<lb/>
成日新之美髙祖曰為欲止在一身為欲𫝊之子孫禧<lb/>
<pb n="KR2a0020_WYG_021-4b"/>
對曰既卜世靈長願欲𫝊之來業髙祖曰若然必須改<lb/>
作卿等當各從之不得違也禧對曰上命下從如風靡<lb/>
草髙祖曰自上古以來及諸經籍焉有不先正名而得<lb/>
行禮乎今欲斷諸北語一從正音年三十以上習性已<lb/>
久容或不可卒革三十以下見在朝廷之人語音不聽<lb/>
仍舊若有故為當降爵黜官各宜深戒如此漸習風化<lb/>
可新若仍舊俗恐數世之後伊洛之下復成被髮之人<lb/>
王公卿士咸以然不禧對曰實如聖㫖宜應改易髙祖<lb/>
<pb n="KR2a0020_WYG_021-5a"/>
曰朕嘗與李沖論此沖言四方之語竟知誰是帝者言<lb/>
之即為正矣何必改舊從新沖之此言應合死罪乃謂<lb/>
沖曰卿實負社稷合令御史牽下沖免冠陳謝又引見<lb/>
王公卿士責留京之官曰昨望見婦女之服仍為夾領<lb/>
小袖我徂東山雖不三年既離寒暑卿等何為而違前<lb/>
詔禧對曰陛下聖過堯舜光化中原臣雖仰禀明規每<lb/>
事乖互將何以宣布皇經敷贊帝則舛違之罪實合刑<lb/>
憲髙祖曰若朕言非卿等當須庭論如何入則順㫖退<lb/>
<pb n="KR2a0020_WYG_021-5b"/>
有不從昔舜語禹汝無面從退有後言其卿等之謂乎<lb/>
尋以禧長兼太尉公後髙祖幸禧第謂司空穆亮僕射<lb/>
李沖曰既有天地又有君臣太尉位居台鉉在冢宰之<lb/>
上三槐九棘不可久空元弟禧雖在事不長而戚連皇<lb/>
極且長兼太尉以和餁鼎朕常恐君有空授之名臣貽<lb/>
彼己之刺今幸其宅徒屈二賔良以為愧髙祖有事於<lb/>
方澤質明羣臣問起居髙祖曰昨日方澤殊自大暑遇<lb/>
天雲䕃密行人差得無敝禧對曰陛下徳感天地故雲<lb/>
<pb n="KR2a0020_WYG_021-6a"/>
物凝彩雖復雨師灑掃風伯清塵豈過於此髙祖曰伊<lb/>
洛南北之中此乃天地氤氲隂陽風雨之所交會自然<lb/>
之應非寡徳所能致此髙祖篤於兄弟以禧次長禮遇<lb/>
優隆然亦知其性貪每加切誡雖當時遵奉而終不改<lb/>
操禧表曰國朝偃武崇文偏捨來久州鎮兵人或有雄<lb/>
勇不閑武藝今取嵗暮之暇番上之日訓其兵法弓矢<lb/>
干矟三分竝教使人閑其能臨事無闕詔曰雖云教武<lb/>
未練其方既逼北行<hi>疑</hi>聞教武脱生羣惑且可停之後<lb/>
<pb n="KR2a0020_WYG_021-6b"/>
從平漢陽以尅南陽之勲加侍中正太尉及髙祖崩禧<lb/>
受遺輔政雖為宰輔之首而從容推委無所是非而濳<lb/>
受賄賂隂為威惠者禧特甚焉是年八座奏增邑千戸<lb/>
世宗從之固辭不受禧性憍奢貪淫財色姬妾數十意<lb/>
尚不已衣被繡綺車乗鮮麗猶逺有簡娉以恣其情由<lb/>
是昧求貨賄奴婢千數田業鹽鐵徧於逺近臣吏僮隸<lb/>
相繼經營世宗頗惡之景明二年春禧等為將礿祭入<lb/>
齋世宗詔領軍于烈率左右召禧等入於光極殿詔曰<lb/>
<pb n="KR2a0020_WYG_021-7a"/>
恪雖寡昧忝承寶厯比纒尫疹實憑諸父茍延視息奄<lb/>
涉三齡父等歸遜殷勤今便親攝百揆且還府司當别<lb/>
處分尋詔曰朕以寡昧夙罹閔凶憂煢在疚罔知攸濟<lb/>
寔賴先帝聖徳遺澤所覃宰輔忠賢劬勞王室用能撫<lb/>
和上下肅清内外乃式遵復子歸政告遜辭理懇至邈<lb/>
然難奪便當勵兹空乏親覽機務王尊惟元叔道性淵<lb/>
凝可進位太保領太尉司空北海王季父英明聲略茂<lb/>
舉可大將軍録尚書事世宗既覽政禧意不安而其國<lb/>
<pb n="KR2a0020_WYG_021-7b"/>
齋帥劉小茍每稱左右言欲誅禧禧聞而歎曰我不負<lb/>
心天家豈應如此由是常懐憂懼加以趙修専寵王公<lb/>
罕得進見禧遂與其妃兄兼給事黃門侍郎李伯尚謀<lb/>
反時世宗幸小平津禧在城西小宅初欲勒兵直入金<lb/>
墉衆懐沮異禧心因緩自旦達晡計不能決遂約不洩<lb/>
而散武興王楊集始出便馳告而禧意不疑乃與臣妾<lb/>
向洪池别墅遣小茍奉啓云檢行田牧小茍至邙嶺已<lb/>
逢軍人怪小茍赤衣將欲殺害小茍困廹言欲告反乃<lb/>
<pb n="KR2a0020_WYG_021-8a"/>
緩之禧是夜宿於洪池大風暴雨拔樹折木禧不知事<lb/>
露其夜或說禧曰殿下集衆圖事見意而停恐必漏洩<lb/>
今夕何宜自寛恐危禍將至禧曰有此軀命應知自惜<lb/>
豈待人言又說曰殿下兒婦已渡河兩頭不相知今俛<lb/>
眉自安不其危乎禧曰初遣去日令如行人渡河聽我<lb/>
動靜我久已遣人追之計今應還而尹仵期與禧長子<lb/>
通已入河内郡列兵仗放囚徒而將士所在追禧禧自<lb/>
洪池東南走僮僕不過數人左右從禧者唯兼防閤尹<lb/>
<pb n="KR2a0020_WYG_021-8b"/>
龍虎禧憂廹不知所為謂龍虎曰吾憒憒不能堪試作<lb/>
一謎當思解之以釋毒悶龍虎欻憶舊謎云眠則俱眠<lb/>
起則俱起貪如豺狼贓不入已都不有心於規刺也禧<lb/>
亦不以為諷已因解之曰此是眼也而龍虎謂之是箸<lb/>
渡洛水至栢谷塢從者唯禧二舅及龍虎而已顧謂龍<lb/>
虎曰凡夫尚有節義相為取死汝可勉心作與太尉公<lb/>
同死計龍虎曰龍虎東野常人遭殿下寛明接處左右<lb/>
今屬危難恨無逺計匡濟聖躬若與殿下同命雖死猶<lb/>
<pb n="KR2a0020_WYG_021-9a"/>
生俄而禧被擒獲送華林都亭世宗親問事源著千斤<lb/>
鏁格龍虎羽林掌衛之初髙祖閑宴從容言於禧等我<lb/>
後子孫邂逅不逮汝等觀望輔取之理無令他人有也<lb/>
禧臨盡雖言不次第猶尚泣涕追述先㫖然畏廹䘮志<lb/>
不能慷慨有所感激也及與諸妹公主等訣言及一二<lb/>
愛妾公主哭且罵之云坐多取此婢輩貪逐財物畏罪<lb/>
作反致今日之事何復囑問此等禧愧而無言遂賜死<lb/>
私第其宫人歌曰可憐咸陽王奈何作事悞金牀玉几<lb/>
<pb n="KR2a0020_WYG_021-9b"/>
不能眠夜蹋霜與露洛水湛湛彌岸長行人那得度其<lb/>
歌遂流至江表北人在南者雖富貴絃歌奏之莫不灑<lb/>
泣同謀誅斬者數十人濳瘞禧於北邙絶其諸子屬籍<lb/>
禧之諸女微給資産奴婢自餘家財悉以分賚髙肇趙<lb/>
脩二家其餘賜内外百官逮于流外多者百餘匹下至<lb/>
十匹於後禧諸子每之衣食獨彭城王勰嵗中再三賑<lb/>
給之禧有子八人<lb/>
長子通字曇和竊入河内太守陸琇初與通情既聞禧<lb/>
<pb n="KR2a0020_WYG_021-10a"/>
敗乃殺之<lb/>
通弟翼字仲和後會赦詣闕上書求葬其父頻年泣請<lb/>
世宗不許翼乃與弟昌曄奔於蕭衍翼與昌申屠氏出<lb/>
曄李妃所生也翼容貌魁壯風制可觀衍甚重之封為<lb/>
咸陽王翼讓其嫡弟曄衍不許後以為信武將軍青冀<lb/>
二州刺史鎮郁州翼謀舉州入國為衍所移昌為衍直<lb/>
閤將軍翼弟顯和昌弟樹後亦奔於衍顯和卒於江南<lb/>
樹字秀和美姿貌善吐納兼有將略衍尤器之封為魏<lb/>
<pb n="KR2a0020_WYG_021-10b"/>
郡王後改封鄴王數為將領窺覦邊服時揚州降衍兵<lb/>
武既衆衍將湛僧珍慮其飜異盡欲殺之樹以家國遂<lb/>
皆聽還衍以樹為鎮西將軍郢州刺史爾朱榮之害百<lb/>
官也樹聞之乃請衍討榮衍乃資其士馬侵擾境上前<lb/>
廢帝時竊據譙城出帝初詔御史中尉樊子鵠為行臺<lb/>
率徐州刺史大都督杜徳以討之樹城守不下子鵠使<lb/>
金紫光禄大夫張安期往說之樹乃請委城還南子鵠<lb/>
許之樹恃誓約不為戰備杜徳襲擊之擒樹送京師禁<lb/>
<pb n="KR2a0020_WYG_021-11a"/>
於永寧佛寺未幾賜死孝靜時其子貞自建業赴鄴啓<lb/>
求葬樹許之詔贈樹侍中都督青徐兗揚豫五州諸軍<lb/>
事太師司徒公尚書令揚州刺史貞既葬還於江南<lb/>
曄字世茂衍封為桑乾王拜散騎常侍卒於秣陵初正<lb/>
光中詔曰周徳崇厚蔡仲享國漢道仁恕淮南畢王皆<lb/>
所以申恩懿戚蠲蕩舊釁義彰曩葉詠流前史頃者咸<lb/>
陽京兆王自貽禍敗事由間惑猶有可矜兩門諸子竝<lb/>
可聽附屬籍後復禧王爵葬以王禮詔曄弟坦襲改封<lb/>
<pb n="KR2a0020_WYG_021-11b"/>
敷城王邑八百戸坦傲佷兇麤從叔安豐王延明責之<lb/>
曰汝兇悖性與身而長昔有宋東海王禕志性凡劣時<lb/>
人號曰驢王我熟觀汝所作亦恐不免驢號莊帝初還<lb/>
復本封武定中為太師齊受禪爵例降<lb/>
坦弟昶起家通直散騎常侍琅邪縣開國公邑五百戸<lb/>
莊帝初特封太原王累遷鴻臚卿超拜車騎大將軍儀<lb/>
同三司天平二年薨贈太尉公<lb/>
子善慧襲齊受禪爵例降<lb/>
<pb n="KR2a0020_WYG_021-12a"/>
趙郡王幹字思直太和九年封河南王加衛大將軍除<lb/>
侍中中都大官尋授車騎將軍左光禄大夫領吏部尚<lb/>
書所生母薨髙祖詔曰太妃韓氏薨逝情以傷慟太妃<lb/>
先朝之世位擬九嬪豫班上族誕我同氣念此孤稚但<lb/>
用感惻明當暫往臨哭可勑外備辦遣侍御史假節監<lb/>
護䘮事贈綵八百匹詔曰季世多務情縁理奪幹既居<lb/>
要任銓衡是荷豈容遂其私志致曠所司可遣黃門郎<lb/>
敦諭令勉從王事朕尋當與之相見拜使持節都督南<lb/>
<pb n="KR2a0020_WYG_021-12b"/>
豫郢東荆三州諸軍事征南大將軍開府豫州刺史及<lb/>
車駕南伐以幹為使持節車騎大將軍都督關右諸軍<lb/>
事給銅虎符十别賜詩書髙祖篤愛諸弟以幹總戎别<lb/>
道誠之曰司空穆亮年器可師散騎常侍盧淵才堪詢<lb/>
訪汝其師之尋以蕭賾死班師遷洛改封趙郡王除都<lb/>
督冀定瀛三州諸軍事征東大將軍冀州刺史開府如<lb/>
故賜雜物五百叚又密賜黃金十斤髙祖親餞於近郊<lb/>
詔幹曰夫刑獄之理先哲所難然既有邦國得不自勵<lb/>
<pb n="KR2a0020_WYG_021-13a"/>
也汝我之懿弟當聿修厥徳光崇有魏深思逺圖如臨<lb/>
深履薄若恃親重不務世政國有常憲方増悲感髙祖<lb/>
詔以李憑為長史唐茂為司馬盧尚之為諮議叅軍以<lb/>
匡弼之而憑等諫諍幹殊不納州表斬盗馬人於律過<lb/>
重而尚書以幹初臨縱而不劾詔曰夫刑以節人罪必<lb/>
無濫故刑罰不中民無措足若必以威殺為良則應汎<lb/>
通衆牧茍須有禁何得不稽之正典又律令條憲無聽<lb/>
新君加戮之文典禮舊章不著始臨専威之美尚書曲<lb/>
<pb n="KR2a0020_WYG_021-13b"/>
阿朕意實傷皇度幹闇於治理律外重刑竝可推聞後<lb/>
轉特進司州牧車駕南討詔幹都督中外諸軍事給鼓<lb/>
吹一部甲士三百人出入殿門幹貪淫不遵典法御史<lb/>
中尉李彪將糾劾之會遇幹於尚書下舍因屏左右而<lb/>
謂幹曰殿下比有風聞即欲起彈恐損聖明委託之㫖<lb/>
若改往修來彪當不言脱不悛改夕聞旦發而幹悠然<lb/>
不以為意彪乃表彈之髙祖省之忿惋詔幹與北海王<lb/>
詳俱隨太子詣行在所既至詳獨得朝見幹不蒙引接<lb/>
<pb n="KR2a0020_WYG_021-14a"/>
密令左右察其意色知無憂悔乃親數其過杖之一百<lb/>
免所居官以王還第二十三年薨年三十一給東園祕<lb/>
器斂服十五稱賵帛三千匹諡曰靈王陪葬長陵<lb/>
子謐世宗初襲封幹妃穆氏表謐母趙等悖禮愆常不<lb/>
遜日甚尊卑義阻母子道絶詔曰妾之於女君猶婦人<lb/>
事舅姑君臣之禮義無乖二妾子之於君母禮加如子<lb/>
之恭何得黷我風政可付宗正依禮治罪謐在母䘮聽<lb/>
音聲飲戲為御史中尉李平所彈遇赦復封除通直散<lb/>
<pb n="KR2a0020_WYG_021-14b"/>
騎常侍加龍驤將軍遷太子中庶子出為冠軍將軍岐<lb/>
州刺史謐性嚴暴虐下人肅宗初臺使元延到其州界<lb/>
以驛邏無兵攝帥檢覈隊主髙保願列言所有之兵王<lb/>
皆私役謐聞而大怒鞭保願等五人各二百數日之間<lb/>
謐召近州夫閉城四門内外嚴固搜掩城中楚掠備至<lb/>
又無事而斬六人合城兇懼衆遂大呼屯門謐怖登樓<lb/>
毁梯以自固土人散走城人分守四門靈太后遣遊擊<lb/>
將軍王靖馳馹諭之城人既見靖至開門謝罪奉送管<lb/>
<pb n="KR2a0020_WYG_021-15a"/>
籥乃罷謐州還除大司農卿又除散騎常侍平北將軍<lb/>
幽州刺史謐妃胡氏靈太后從女也未發坐毆其妃免<lb/>
官後除都官尚書加安南將軍正光四年薨給東園祕<lb/>
器朝服一具衣一襲賵帛五百匹髙陽王雍幹之母弟<lb/>
啓論謐故超贈假侍中征南將軍司州牧諡曰貞景<lb/>
子毓字子春襲莊帝初河隂遇害贈衛大將軍儀同三<lb/>
司青州刺史諡曰宣恭無子詔以謐弟讞子寘字景融<lb/>
為後襲爵及寘伯諶復封趙郡改封平昌王齊受禪爵<lb/>
<pb n="KR2a0020_WYG_021-15b"/>
例降<lb/>
謐兄諶字興伯性平和自通直正員郎遷太子庶子司<lb/>
空司馬鴻臚少卿遷後將軍肆州刺史固辭不拜改授<lb/>
平南將軍光禄少卿轉黃門侍郎進號安南將軍光禄<lb/>
大夫出為散騎常侍中軍將軍相州刺史罷州除宗正<lb/>
卿都官尚書以親例封上蔡縣開國公食邑四百戸讓<lb/>
而不受莊帝初拜車騎將軍儀同三司尚書左僕射封<lb/>
魏郡王食邑一千戸又加侍中諶本年長應襲王封其<lb/>
<pb n="KR2a0020_WYG_021-16a"/>
父靈王寵愛其弟謐以為世子莊帝詔復諶封趙郡王<lb/>
進號驃騎大將軍加開府遷司空公出帝時轉太保司<lb/>
州牧太尉公又遷太師録尚書事孝靜初為大司馬三<lb/>
年薨贈假黃鉞侍中都督冀州刺史諡曰孝懿諶無他<lb/>
才識歴位雖重時人忽之<lb/>
子煒襲齊受禪爵例降<lb/>
謐弟譚頗强力少為宗室所推敬自羽林監出為髙陽<lb/>
太守為政嚴斷豪右畏之肅宗初入為直閤將軍歴太<lb/>
<pb n="KR2a0020_WYG_021-16b"/>
僕宗正少卿加冠軍將軍元法僧外叛詔譚為持節假<lb/>
左將軍别將以討之徐州平遷光禄少卿行南兗州事<lb/>
征虜將軍涇州刺史入為武衛將軍尋詔譚為都督以<lb/>
討杜洛周次於軍都為洛周所敗還除安西將軍秦州<lb/>
刺史卒贈撫軍將軍儀同三司青州刺史<lb/>
諶弟讞為人貪暴無禮自羽林監遷司徒主簿肅宗時<lb/>
除正員郎稍遷左將軍太中大夫封平鄉縣開國男邑<lb/>
二百戸莊帝初河隂遇害贈車騎大將軍儀同三司定<lb/>
<pb n="KR2a0020_WYG_021-17a"/>
州刺史<lb/>
子景暄直閤將軍從出帝没於關西<lb/>
讞弟譿羽林監直閤將軍早卒賵帛五百匹贈鎮逺將<lb/>
軍恒州刺史<lb/>
廣陵王羽字叔飜太和九年封加侍中征東大將軍為<lb/>
外都大官羽少而聰慧有斷獄之稱後罷三都羽為大<lb/>
理加衛將軍典決京師獄訟微有聲譽遷特進尚書左<lb/>
僕射又為太子太保録尚書事髙祖將南討遣羽持節<lb/>
<pb n="KR2a0020_WYG_021-17b"/>
安撫六鎮發其突騎夷人寧悅還領廷尉卿車駕既發<lb/>
羽與太尉丕留守加使持節語在丕𫝊髙祖友愛諸弟<lb/>
及將别不忍早分詔羽從至鴈門乃令羽歸望其稱効<lb/>
故賜如意以表心遷都議定詔羽兼太尉告于廟社遷<lb/>
京之後北蕃人夷多有未悟羽鎮撫代京内外肅然髙<lb/>
祖嘉之十八年春羽表辭廷尉不許羽奏外考令文每<lb/>
嵗終州鎮列牧守治狀及至再考隨其品第以彰黜陟<lb/>
去十五年中在京百寮盡已經考為三等此年便是三<lb/>
<pb n="KR2a0020_WYG_021-18a"/>
載雖外有成令而内令未班内外考察理應同等臣輙<lb/>
推凖外考以定京官治行詔曰雖内考未宣績已久著<lb/>
故明堂月令載公卿大夫論考屬官之治職區分著三<lb/>
公<hi>疑</hi>尚書三載殿最之義此之考内已為明矣但論考<lb/>
之事理在不輕問績之方應關朕聽輙爾輕發殊為躁<lb/>
也每考之義應在年終既云此年何得春初也今始維<lb/>
夏旦待至秋後髙祖臨朝堂議政事謂羽曰遷都洛陽<lb/>
事格天地但汝之迷徒未開沉鄣耳朕家有四海往來<lb/>
<pb n="KR2a0020_WYG_021-18b"/>
何難朕初發洛陽教示永壽皆謂分别比自來後諸處<lb/>
分之事已差前勑今舉大功寧為虚費且朕無周召之<lb/>
弟豈容宴安日逸今便北廵遷留之事當稱朕懐後髙<lb/>
祖臨朝堂謂羣臣曰兩儀既闢人生其間故上天不言<lb/>
樹君以代是以書稱三考之績禮云考成之章自皇王<lb/>
以降斯道靡易朕以寡徳猥荷洪基思與百辟允釐庶<lb/>
務然朕識乏知人不能使朝絶素餐之譏野無考槃之<lb/>
刺夙宵寤寐載懐怵惕卿等皆是朝賢國彦匡弼是寄<lb/>
<pb n="KR2a0020_WYG_021-19a"/>
各率乃心以旌考績之義如乖忠正國有常刑賢者雖<lb/>
疎必進不肖者雖親必黜顧謂羽曰上下二等可為三<lb/>
品中等但為一品所以然者上下是黜陟之科故旌絲<lb/>
髪之美中等守本事可大通羽先呈廷尉五局司直髙<lb/>
祖曰夫刑獄之難實惟自古必也斷訟夫子所稱然五<lb/>
局所司専主刑獄比聞諸風聽多論五局不精知人之<lb/>
難朕豈獨決當與羣臣同之卿等各陳所聞髙祖謂羽<lb/>
及少卿鄧述曰五局司直卿等以何為品羽對曰諸司<lb/>
<pb n="KR2a0020_WYG_021-19b"/>
直竝簡聖心往者百官初置擢為獄官聽訟察辭無大<lb/>
差越所以為二等者或以視事甫爾或以見機遲速朝<lb/>
廷既有九品之制故計其絲髮之差以為品第統論所<lb/>
得大都相似髙祖曰朕頃年以其人識見可取故簡司<lb/>
獄官小優劣不足為差然廷尉所司人命之本事須心<lb/>
平性正抑彊哀弱不避貴勢直情折獄者可為上等今<lb/>
正欲聽採風謡虚實難悉正欲不採事無所據然人言<lb/>
惡者未必是惡言善者不必是善所以然者或斷訟不<lb/>
<pb n="KR2a0020_WYG_021-20a"/>
避豪貴故人以為惡或將勢抑賤貴人以為好然關朕<lb/>
之聽皆貴者言是以遲廻三復良由於此局事須冰清<lb/>
玉潔明揚褒貶卿等既是親典邪正得失悉所具之可<lb/>
精辨以聞鄧述對曰陛下行賞得人餘者甘心若實不<lb/>
盡能無以勸勵如臣愚見願不行賞髙祖曰朕昔置此<lb/>
官許三年考績必行賞罰既經今考若無黜陟恐正直<lb/>
者莫肯用心邪曲者無以改肅自非釋之于公何能盡<lb/>
其至理雖不可精其微致且望粗有殿最諸尚書更與<lb/>
<pb n="KR2a0020_WYG_021-20b"/>
羣官善量所以髙祖謂尚書等曰朕仰纂乾構君臨萬<lb/>
宇往者稽古典章樹兹百職然尚書之任樞機是司豈<lb/>
惟總括百揆緝和人務而已朕之得失寔在於斯自卿<lb/>
等在任年垂二周未嘗言朕之一失獻可否之片規又<lb/>
未嘗進一賢而退一不肖此二事罪之大者髙祖又謂<lb/>
羽曰汝之淺薄固不足以況晉之巨源考之今世民斯<lb/>
下矣汝始為廷尉及初作尚書内外瞻望以吾有弟自<lb/>
往秋南斾之後近小人逺君子在公阿黨虧我皇憲出<lb/>
<pb n="KR2a0020_WYG_021-21a"/>
入無章動乖體則計汝所行應在下下之第髙祖又謂<lb/>
羽曰汝既是宸極之弟而居樞端之任汝自在職以來<lb/>
功勤之績不聞於朝阿黨之音頻干朕聽汝之過失已<lb/>
備積於前不復能别叔今黜汝録尚書廷尉但居特進<lb/>
太保又謂尚書令陸叡曰叔飜在省之初甚有善稱自<lb/>
近以來偏頗懈怠豈不由卿等隨其邪偽之心不能相<lb/>
導以義雖不成大責已致小罰今奪卿尚書令禄一周<lb/>
謂左僕射元贊曰卿夙徳老成久居機要不能光贊物<lb/>
<pb n="KR2a0020_WYG_021-21b"/>
務奬勵同寮賊人之謂豈不在卿計叔飜之黜卿應大<lb/>
辟但以咎歸一人不復相罪又為少師未允所授今解<lb/>
卿少師之任削禄一周詔吏部尚書澄曰叔父既非端<lb/>
右又非座元豈宜濫歸衆過也然觀叔父神志驕傲少<lb/>
保之任似不能存意可解少保謂長兼尚書于果曰卿<lb/>
履歴卑淺超升名任不能勤謹夙夜數辭以疾長兼之<lb/>
職位亞正員今解卿長兼可光禄大夫守尚書削禄一<lb/>
周又謂守尚書尉羽曰卿在集書殊無憂存左史之事<lb/>
<pb n="KR2a0020_WYG_021-22a"/>
今降為長兼常侍亦削禄一周又謂守尚書盧淵曰卿<lb/>
始為守尚書未合考績然卿在集書雖非髙功為一省<lb/>
文學之士嘗不以左史在意如此之咎罪無所歸今降<lb/>
卿長兼王師守常侍尚書如故奪常侍禄一周謂左丞<lb/>
公孫良右丞乞伏義受曰二丞之任所以協贊尚書光<lb/>
宣出納而卿等不能正心直言規佐尚書論卿之罪應<lb/>
合大辟但以尚書之失事鍾叔飜故不能别致貶責二<lb/>
丞可以白衣守本官冠服禄恤盡皆削奪若三年有成<lb/>
<pb n="KR2a0020_WYG_021-22b"/>
還復本任如其無成則永歸南畝又謂散騎常侍元景<lb/>
曰卿等自任集書合省逋墮致使王言遺滯起居不修<lb/>
如此之咎責在於卿今降為中大夫守常侍奪禄一周<lb/>
謂諫議大夫李彦曰卿雖處諫議之官實人不稱職可<lb/>
去諫議退為元士又謂中庶子游肇等曰自建承華已<lb/>
經一稔然東宫之官無直言之士雖未經三載事須考<lb/>
黜肇及中舍人李平識學可觀可為中安樂王詮可為<lb/>
下中解東華之任退為員外散騎常侍馮夙可為下下<lb/>
<pb n="KR2a0020_WYG_021-23a"/>
免中庶子免爵兩任員外常侍如故中舍人閭賢保可<lb/>
為下下退為武騎常侍又謂公孫良曰頃年用人多乖<lb/>
觀才之授實是武人而授以文官黜同大例於理未均<lb/>
諸如此比黜官如初髙祖引陸叡元贊等於前曰北人<lb/>
每言北人何用知書朕聞此深用憮然今知書者甚衆<lb/>
豈皆聖人朕自行禮九年置官三載正欲開導兆人致<lb/>
之禮教朕為天子何假中原欲令卿等子孫博見多知<lb/>
若永居恒北值不好文主卿等子孫不免面牆也陸叡<lb/>
<pb n="KR2a0020_WYG_021-23b"/>
對曰實如明詔金氏若不入仕漢朝七世知名亦不可<lb/>
得也髙祖大悦及五等開建羽食渤海之東光二千戸<lb/>
車駕南伐羽進號衛將軍除使持節都督青齊光南青<lb/>
四州諸軍事征東大將軍開府青州刺史以留守代京<lb/>
之功増邑五百户髙祖幸羽第與諸弟言曰朕昨親受<lb/>
人訟始知廣陵之明了咸陽王禧對曰臣年為廣陵兄<lb/>
明為廣陵弟髙祖曰我為汝兄汝為羽昆汝復何恨又<lb/>
曰叔飜沉疴緜惙遂有辰嵗我每為深憂恐其不振今<lb/>
<pb n="KR2a0020_WYG_021-24a"/>
得痊愈晚成㛰媾且喜其吉慶故命駕耳髙祖親餞之<lb/>
華林園後詔羽曰吾因天歴運乗時樹功開荆拓沔威<lb/>
振楚越時暨三炎息駕汝潁勢臨荆徐聲遏江外未容<lb/>
解甲凱入三川纂兵修律俟秋方舉海服之寄故惟宗<lb/>
良善開經䇿寧我東夏敬慎汝儀勿墜嘉問唯酒唯田<lb/>
可不戒歟加散騎常侍進號車騎大將軍餘如故世宗<lb/>
即位遷司州牧常侍如故羽頻表辭牧至于三四詔不<lb/>
許世宗覽政引羽入内面授司徒羽辭曰彦和本自不<lb/>
<pb n="KR2a0020_WYG_021-24b"/>
願而陛下彊與今新去此官而以臣代之必招物議季<lb/>
豫既轉取之無嫌請為司空世宗猶彊焉固辭乃許之<lb/>
羽先淫員外郎馮俊興妻夜因私遊為俊興所擊積日<lb/>
祕匿薨於府年三十二世宗親臨哀慟詔給東園温明<lb/>
祕器朝服一具衣一襲錢六十萬布一千匹蠟三百斤<lb/>
大鴻臚護䘮事大殮帝親臨之舉哀都亭贈使持節侍<lb/>
中驃騎大將軍司徒公冀州刺史給羽葆鼓吹班劒四<lb/>
十人諡曰惠及葬帝親臨送子恭襲語在紀<lb/>
<pb n="KR2a0020_WYG_021-25a"/>
恭兄欣字慶樂性麤率好鷹犬肅宗初除通直散騎常<lb/>
侍北中郎將出為冠軍將軍荆州刺史轉征虜將軍齊<lb/>
州刺史欣在二州頗得人和又為征東將軍太僕卿孝<lb/>
莊初封沛郡王邑一千户後改封淮陽王出帝時加太<lb/>
師開府復封廣陵王除太傅司州牧尋除大司馬隨出<lb/>
帝沒於關中<lb/>
欣弟永業普泰元年特封髙宻郡王食邑二千戸武定<lb/>
末金紫光禄大夫齊受禪爵例降<lb/>
<pb n="KR2a0020_WYG_021-25b"/>
髙陽王雍字思穆少而倜儻不恒髙祖曰吾亦未能測<lb/>
此兒之深淺然觀其任真率素或年器晚成也太和九<lb/>
年封潁川王加侍中征南大將軍或說雍曰諸王皆待<lb/>
士以營聲譽王何以獨否雍曰吾天子之子位為諸王<lb/>
用聲名何為久之拜中護軍領鎮北大將軍改封髙陽<lb/>
奉遷七廟神主於洛陽五等開建食邑二千户車駕南<lb/>
伐雍行鎮軍大將軍總攝留事遷衛尉加散騎常侍除<lb/>
使持節鎮北將軍相州刺史常侍如故髙祖誡雍曰相<lb/>
<pb n="KR2a0020_WYG_021-26a"/>
州乃是舊都自非朝賢徳望無由居此是以使汝作牧<lb/>
為牧之道非難非易其身正不令而行故便是易其身<lb/>
不正雖令不從故便是難又當愛賢士存信約無用人<lb/>
言而輕與奪也進號征北將軍世宗初遷使持節都督<lb/>
冀相瀛三州諸軍事征北大將軍開府冀州刺史常侍<lb/>
如故雍在二州微有聲稱入拜驃騎大將軍司州牧世<lb/>
宗時幸雍第皆盡家人之禮遷司空公議定律令雍常<lb/>
入叅大議轉太尉公加侍中時雍以旱故再表遜位優<lb/>
<pb n="KR2a0020_WYG_021-26b"/>
詔不許除太保領太尉侍中如故世宗行考陟之法雍<lb/>
表曰竊惟三載考績百王通典今任事上中者三年升<lb/>
一階散官上第者四載登一級閑冗之官本非虚置或<lb/>
以賢能而進或因累勤而舉如其無能不應忝兹髙選<lb/>
既其以能進之朝伍或任官外戍逺使絶域催督逋懸<lb/>
察檢州鎮皆是散官以充劇使及於考陟排同閑伍檢<lb/>
散官之人非才皆劣稱事之輩未必悉賢而考閑以多<lb/>
年課煩以少嵗上乖天澤之均下生不等之苦又尋景<lb/>
<pb n="KR2a0020_WYG_021-27a"/>
明之格無折考之文正始之奏有與奪之級明參差之<lb/>
考非聖慈之心改典易常乃有司之意又尋考級之奏<lb/>
委於任事之手涉議科勤絶於散官之筆遂使在事者<lb/>
得展自勤之能散輩者獨絶披衿之所抑以上下之閑<lb/>
限以㫖格之判致使近侍禁職抱槃屈之辭禁衛武夫<lb/>
懐不申之恨欲尅平四海何以獲諸又散官在直一玷<lb/>
成尤銜使愆失差毫即坐徽纆所逮未以事閑優之節<lb/>
慶之賚不以禄微加賞罪殿之犯未殊任事考陟之機<lb/>
<pb n="KR2a0020_WYG_021-27b"/>
推年不等臣聞君舉必書書而不法後代何觀詩云王<lb/>
事靡盬不遑啓處又曰豈不懐歸畏此簡書依依楊栁<lb/>
以叙治兵之役霏霏雨雪又申振旅之勤若折往來日<lb/>
月便是採薇之詩廢枤杜之歌罷又任事之官吉凶請<lb/>
假定省掃拜動歴十旬或因患重請動輙經嵗征役在<lb/>
途勤泰百倍苦樂之勢非任事之倫在家私閑非理務<lb/>
之日論優語劇先宜折之武人本挽上格者為羽林次<lb/>
格者為虎賁下格者為直從或累紀征戍靡所不涉或<lb/>
<pb n="KR2a0020_WYG_021-28a"/>
帶甲連年負重千里或經戰損傷或年老衰竭今試以<lb/>
本格責其如初有爽於先退階奪級此便責以不衰理<lb/>
未通也又蕃使之人必抽朝彦或歴嶮千餘或履危萬<lb/>
里登有死亡之憂咸懐不返之慼魂骨奉忠以尸將命<lb/>
先朝賞格酬以爵品今朝改式止及階勞折以代考有<lb/>
乖使望非所以奬勵皇華而敦崇四牡者也復尋正始<lb/>
之格汎後任事上中者三年升一階汎前任事上中者<lb/>
六年進一級三年一考自古通經今以汎前六年升一<lb/>
<pb n="KR2a0020_WYG_021-28b"/>
階檢無愆犯倍年成級以此推之明以汎代考新除一<lb/>
日同霑階榮下第之人因汎上陟上第之士由汎而退<lb/>
臣又見部尉資品本居流外刋諸明令行之已久然近<lb/>
為里巷多盗以其威輕不肅欲進品清流以壓姦宄甄<lb/>
深啓云為法者施而觀之不便則改竊謂斯言有可採<lb/>
用聖慈昭覽更髙宰尉之秩今考格始宣懐怨者衆臣<lb/>
竊觀之亦謂不可有光國典改之何難世宗乃引雍共<lb/>
論時務肅宗初詔雍入居太極西栢堂諮决大政給親<lb/>
<pb n="KR2a0020_WYG_021-29a"/>
信二十人又詔雍為宗師進太傅侍中領太尉公王如<lb/>
故别勑將作營國子學寺給雍居之領軍于忠擅權専<lb/>
恣僕射郭祚勸雍出之忠怒矯詔殺祚及尚書裴植廢<lb/>
雍以王歸第朝有大事使黃門郎就諮訪之忠尋復矯<lb/>
詔將欲殺雍以問侍中崔光光拒之乃止未幾靈太后<lb/>
臨朝出忠為冀州刺史雍表曰臣初入栢堂見詔㫖之<lb/>
行一由門下而臣出君行不以悛意每覽傷矜視之慘<lb/>
目深知不可不能禁制臣之罪一也臣近忝内樞兼尸<lb/>
<pb n="KR2a0020_WYG_021-29b"/>
師傅宜保護聖躬温凊晨夕而于忠身居武司禁勒自<lb/>
在限以内外朝謁簡絶皇居寢食所在不知社稷安危<lb/>
又亦不預出入栢堂尸位而已臣之罪二也忠規欲殺<lb/>
臣賴在事執拒又令僕卿相任情進黜遷官授職多不<lb/>
經旬斥退賢良専納心腹威振百寮勢傾朝野臣見其<lb/>
如此欲出忠為雍州刺史鎮撫關右在心未行反為忠<lb/>
廢忝官尸禄孤負恩私臣之罪三也先帝升遐儲宫纂<lb/>
統斯乃君父之恒謨臣子之永則加賞之義自古無之<lb/>
<pb n="KR2a0020_WYG_021-30a"/>
忠既人臣受恩先帝䘮禍之際竭節是常迎陛下於東<lb/>
宫臣下之恒事如其不爾更欲何為而忠意氣凌雲坐<lb/>
要封爵爾日抑之交恐為禍臣以權臣所欲不敢輙違<lb/>
即集王公卿士議其多少清河王臣懌先帝懿弟識度<lb/>
寛明臨衆唱議非以勤而賞之憚違權臣之㫖望顔而<lb/>
授臣知不可因而從之臣之罪四也忠秉權門下且居<lb/>
宰執又總禁旅為崇訓衛尉身兼内外横于宫掖臣之<lb/>
罪五也古者重罪必令三公會期至旬日所以重死刑<lb/>
<pb n="KR2a0020_WYG_021-30b"/>
也先帝登極十有七年細人犯刑猶寛憲墨朝廷貴仕<lb/>
不戮一人今陛下踐阼年未半周殺僕射尚書如夭一<lb/>
草是忠秉權矯㫖擅行誅戮臣知不能救臣之罪六也<lb/>
臣位荷師相年未及終難恕之罪顯露非一何情以處<lb/>
何顔以生雖經恩宥猶有餘責謹反私門伏聽司敗靈<lb/>
太后感忠保護之勲不問其罪增雍封一千戸除侍中<lb/>
太師又加使持節以本官領司州牧雍表請王公以下<lb/>
賤妾悉不聽用織成錦繡金玉珠璣違者以違㫖論奴<lb/>
<pb n="KR2a0020_WYG_021-31a"/>
婢悉不得衣綾綺纈止於縵繒而已奴則布服竝不得<lb/>
以金銀為釵帶犯者鞭一百太后從之而不能久行也<lb/>
詔雍乗步挽出入掖門又以本官録尚書事雍頻表辭<lb/>
遜優荅不許詔侍中敦諭詔雍朝夕侍講肅宗覽政除<lb/>
使持節司州牧侍中太師録尚書如故肅宗加元服雍<lb/>
兼太保與兼太尉崔光攝行冠禮詔雍乗車出入大司<lb/>
馬門進位丞相給羽葆鼓吹倍加班劒餘悉如故又賜<lb/>
帛八百匹與一千人供具催令速拜詔雍依齊郡順王<lb/>
<pb n="KR2a0020_WYG_021-31b"/>
簡太和故事朝訖引坐特優拜伏之禮總攝内外與元<lb/>
义同决庶政嵗禄萬餘粟至四萬伎侍盈房諸子璫冕<lb/>
榮貴之盛昆弟莫及焉元妃盧氏薨後更納博陵崔顯<lb/>
妹甚有色寵欲以為妃世宗初以崔氏世號東崔地寒<lb/>
望劣難之久乃聽許延昌已後多幸伎侍近百許人而<lb/>
疎弃崔氏别房幽禁不得關豫内政僅給衣食而已至<lb/>
乃左右無復婢使子女欲省其母必啓聞許乃得見未<lb/>
幾崔暴薨多云雍毆殺之也靈太后許賜其女伎未及<lb/>
<pb n="KR2a0020_WYG_021-32a"/>
送之雍遣其閹豎丁鵞自至宫内料簡四口冒以還第<lb/>
太后責其専擅追停之孝昌初詔曰比相府弗開隂陽<lb/>
未變王秉哲居宗勲望隆重道庇蒼生威被華裔體國<lb/>
猶家匪躬在節可開府置佐史尋罷司徒以為丞相府<lb/>
孝莊初尒朱榮欲害朝士遂云雍將謀逆於河隂遇害<lb/>
贈假黃鉞相國諡文穆王雍識懐短淺又無學業雖位<lb/>
居朝首不為時情所推既以親尊地當宰輔自熙平以<lb/>
後朝政褫落不能守正匡弼唯唯而已及清河王懌之<lb/>
<pb n="KR2a0020_WYG_021-32b"/>
死元义専政天下大責歸焉<lb/>
嫡子泰字昌頗有時譽為中書侍郎尋遷通直散騎常<lb/>
侍鎮東將軍太常卿與雍同時遇害追贈侍中特進驃<lb/>
騎大將軍太尉公武州刺史髙陽王諡曰文孝<lb/>
子斌襲武定中官至尚書右僕射齊受禪爵例降<lb/>
泰兄端字宣雅美容貌頗涉書史起家散騎侍郎累遷<lb/>
通直常侍鴻臚太常少卿散騎常侍出為安東將軍青<lb/>
州刺史是時蕭衍遣將寇逼徐揚除端撫軍將軍金紫<lb/>
<pb n="KR2a0020_WYG_021-33a"/>
光禄大夫使持節東南道大使處分軍機賊平拜鎮軍<lb/>
將軍兖州刺史俄而衍將復冦徐兖圍逼州城端率在<lb/>
州文武拒守得全以功封安得縣開國公食邑五百戸<lb/>
還除都官尚書與雍俱遇害贈車騎大將軍儀同三司<lb/>
相州刺史子峻襲爵齊受禪例降<lb/>
泰弟叡字子哲輕忽榮利愛翫琴書起家拜通直散騎<lb/>
侍郎遷衛尉少卿轉光禄少卿封濟北郡王與雍俱遇<lb/>
害贈車騎大將軍司空公雍州刺史<lb/>
<pb n="KR2a0020_WYG_021-33b"/>
子徽普泰中襲爵起家通直郎武定五年坐與元瑾等<lb/>
謀反伏法<lb/>
叡弟誕字文發少聰慧有風儀起家通直郎遷中書侍<lb/>
郎通直散騎常侍封新陽縣開國伯食邑三百戸加龍<lb/>
驤將軍進封昌樂王食邑七百尸遷平南將軍散騎常<lb/>
侍黃門侍郎孝靜初拜侍中車騎大將軍儀同三司司<lb/>
州牧天平三年薨贈使持節侍中太保司徒公尚書令<lb/>
將軍牧如故諡曰文獻無子以斌第二子子亮為後<lb/>
<pb n="KR2a0020_WYG_021-34a"/>
誕弟勒义勅义弟亘亘弟伏陁伏陁弟彌陁彌陁弟僧<lb/>
育僧育弟居羅出帝初勒义封陽平縣亘封濮陽縣伏<lb/>
陁封武陽縣彌陁封新陽縣僧育封頓丘縣居羅封衛<lb/>
縣竝開國伯食邑四百戸天平中竝除鎮逺將軍散騎<lb/>
侍郎僧育走關西國除其餘齊受禪爵例降<lb/>
北海王詳字季豫美姿容善舉止太和九年封加侍中<lb/>
征北大將軍後拜光禄大夫解侍中將軍又兼侍中從<lb/>
髙祖南伐為散騎常侍髙祖自洛北廵詳常與侍中彭<lb/>
<pb n="KR2a0020_WYG_021-34b"/>
城王勰竝在輿輦陪侍左右至髙宗射銘之所髙祖停<lb/>
駕詔諸弟及侍臣皆試射逺近唯詳箭不及髙宗箭所<lb/>
十餘步髙祖嘉之拊掌欣笑遂詔勒銘親自為制五等<lb/>
開建食邑二千户遷侍中轉祕書監車駕南伐詳行中<lb/>
領軍留守給鼓吹一部甲仗三百人兼督營構之務髙<lb/>
祖賜詳璽書曰比遊神何業也邱墳六籍何事非娛善<lb/>
正風猷肅是禁旅詳後朝於行宫髙祖引見之詳慶平<lb/>
沔北髙祖曰朕以畿南未清神麾暫動沔北數城竝皆<lb/>
<pb n="KR2a0020_WYG_021-35a"/>
柔服此乃將士之效非朕之功詳對曰陛下徳邁唐虞<lb/>
功微周漢自南之風於是乎始詳還洛髙祖餞之詔詳<lb/>
曰昔者淮夷叛命故有三年之舉鬼方不令乃致淹載<lb/>
之師况江吳竊命于今十紀朕必欲蕩滌南海然後言<lb/>
歸今夏停此故與汝相見善守京邑副我所懐趙郡王<lb/>
幹薨以詳行司州牧除護軍將軍兼尚書左僕射髙祖<lb/>
臨崩顧命詳為司空輔政世宗即位以詳有營構之勤<lb/>
增邑一千戸詳以帝居諒闇不受世宗覽政遷侍中大<lb/>
<pb n="KR2a0020_WYG_021-35b"/>
將軍録尚書事咸陽王禧之謀反也詳表求解任詔曰<lb/>
一人之身愆不累徳形乖性别忠逆固殊是以父殛子<lb/>
興義髙唐世弟戮兄登迹顯周魯禧之與國異體同氣<lb/>
既肆無君之逆安顧弟友之親叔父忠顯二朝誠貫廟<lb/>
社寔朂贊沖昧保乂鴻猷豈容以微介之慮忘阿衡之<lb/>
重貂章即已勑還願不再述祚屬眇躬言及斯事臨紙<lb/>
慙恨惋慨兼深詳重表陳解詔復不許除太傅領司徒<lb/>
侍中録尚書事如故詳固辭詔遣敦勸乃受詳與八座<lb/>
<pb n="KR2a0020_WYG_021-36a"/>
奏曰竊惟姦刧難除為蠧日久郡盗作患有國攸病故<lb/>
五刑為用猶陷觸網之誅道幾勝殘寧息狗竊之響是<lb/>
以班制垂式名為治本整綱提目政之大要謹尋奪禄<lb/>
事條班已周嵗然京邑尹令善惡易聞邊州逺守或難<lb/>
聽審皆上下同情迭相掩没設有賊發隱而不言或以<lb/>
劫為偷或遏掠成盗更令賊發難知攘竊惟甚臣等參<lb/>
議若依制削奪則縣無朞月之宰附條貶黜郡靡嵗稔<lb/>
之守此制必行所謂法令滋章盗賊多有昔黃龔變風<lb/>
<pb n="KR2a0020_WYG_021-36b"/>
不由削禄張趙稱美豈憚貶退然綏導之體得失在人<lb/>
乃可重選慎官依律劾禁不宜輕改法令削黜羣司今<lb/>
請改制條還附律處其勵已公清賞有常典風謡黷賄<lb/>
案為考第世宗從之詳之拜命其夜暴風震電拔其庭<lb/>
中桐樹大十圍倒立本處初世宗之覽政也詳聞彭城<lb/>
王勰有震主之慮而欲奪其司徒大懼物議故為大將<lb/>
軍至是乃居之天威如此識者知其不終世宗講武於<lb/>
鄴詳與右僕射髙肇領軍于勁留守京師初太和末詳<lb/>
<pb n="KR2a0020_WYG_021-37a"/>
以少弟延愛景明初復以季父崇寵位望兼極百寮憚<lb/>
之而貪冒無厭多所取納公私營販侵剥逺近嬖狎羣<lb/>
小所在請託珍麗充盈聲色侈縱建飾第宇開起山池<lb/>
所費巨萬矣又於東掖門外大路之南驅逼細人規占<lb/>
第宅至有䘮柩在堂請延至葬而不見許乃令輿櫬巷<lb/>
次行路哀嗟詳母髙太妃頗亦助為威虐親命毆擊怨<lb/>
響嗷嗷妃宋王劉昶女不見答禮寵妾范氏愛等伉儷<lb/>
及其死也痛不自勝乃至葬訖猶毁𡑞視之表請贈平<lb/>
<pb n="KR2a0020_WYG_021-37b"/>
昌縣君詳又蒸於安定王燮妃髙氏髙氏即茹皓妻姊<lb/>
嚴禁左右閉密始末詳既素附於皓又縁淫好往來綢<lb/>
密皓之取妻也詳親至其家忻飲極醉詳雖貪侈聚斂<lb/>
朝野所聞而世宗禮敬尚隆憑寄無替軍國大事總而<lb/>
裁决每所敷奏事皆協允詳常别住華林園之西隅與<lb/>
都亭宫館密邇相接亦通後門世宗毎濳幸其所肆飲<lb/>
終日其寵如此又詳拜受因其私慶啓請世宗世宗頻<lb/>
幸南第御其後堂與髙太妃相見呼為阿母伏而上酒<lb/>
<pb n="KR2a0020_WYG_021-38a"/>
禮若家人臨出髙每拜送舉觴祝言願官家千萬嵗壽<lb/>
嵗嵗一至妾母子舍也初世宗之親政也詳與咸陽王<lb/>
禧彭城王勰竝被召入共乗犢車防衛嚴固髙時遑廹<lb/>
以為詳必死亦乗車傍路哭而送至金墉及詳得免髙<lb/>
云自今而後不願富貴但令母子相保共汝埽市作活<lb/>
也至此貴寵崇盛不復言有禍敗之理後為髙肇所譖<lb/>
云詳與皓等謀為逆亂于時詳在南第世宗召中尉崔<lb/>
亮入禁勑糾詳貪淫及茹皓劉胄常季賢陳掃靜等専<lb/>
<pb n="KR2a0020_WYG_021-38b"/>
恣之狀亮乃奏詳貪害公私婬亂典禮朝廷比以軍國<lb/>
費廣禁斷諸蕃雜獻而詳擅作威令命寺署酬直驅奪<lb/>
人業崇侈私第蒸穢無道失尊卑之節塵敗軍章虧風<lb/>
教之紀請以見事免所居官爵付鴻臚削奪輙下禁止<lb/>
付廷尉治罪并劾皓等夜即收禁南臺又虎賁百人圍<lb/>
守詳第慮其驚懼奔越遣左右郭翼開金墉門馳出諭<lb/>
之示以中尉彈狀詳母髙見翼頓首號泣不自勝詳言<lb/>
審如中尉所糾何憂也正恐更有大罪橫至耳人奉我<lb/>
<pb n="KR2a0020_WYG_021-39a"/>
珍異貨物我實愛之果為取受吾何憂乎私以自寛至<lb/>
明皓等皆賜死引髙陽王雍等五王入議詳罪單車防<lb/>
守還華林之館母妻相與哭入所居小奴弱婢數人隨<lb/>
從官防甚嚴終夜擊<graphic n="KR2190" url="https://raw.githubusercontent.com/kanripo/KR-Gaiji/master/images/KR2190.png" mimeType="image/png"/>列坐圍守外内不通世宗為此<lb/>
不幸園十餘日徙詳就太府寺圍禁彌切詔曰王位兼<lb/>
台輔親懿莫二朝野屬賴具瞻所歸不能勵徳存道宣<lb/>
融軌訓方乃肆兹貪靦穢暴顯聞逺負先朝友愛之寄<lb/>
近乖家國推敬所期理官執憲寔合刑典天下為公豈<lb/>
<pb n="KR2a0020_WYG_021-39b"/>
容私抑但朕諸父傾落存者無幾便極逮坐情有未安<lb/>
可免為庶人别營坊館如法禁衛限以終身邦家不造<lb/>
言尋感慨遂别營館於洛陽縣東北隅二旬而成將徙<lb/>
詳居之會其家奴數人隂結黨輩欲以刧出詳密抄名<lb/>
字濳託侍婢通於詳詳始得執省而門防主司遥見突<lb/>
入就詳手中攬得呈奏至夜守者以聞詳哭數聲而暴<lb/>
死詳自至太府令其母妻還居南宅五日一來與其相<lb/>
見此夜母妻不在死於婢手中至明告其凶問詔曰北<lb/>
<pb n="KR2a0020_WYG_021-40a"/>
海叔奄至傾背痛慕抽慟情不自任明便舉哀可勑備<lb/>
辦䘮還南宅諸王皇宗悉令奔赴給東園祕器賵物之<lb/>
數一依廣陵故事詳之初禁也乃以蒸髙事告母母大<lb/>
怒詈之苦切曰汝自有妻妾侍婢少盛如花何忽共許<lb/>
髙麗婢姦通令致此罪我得髙麗當噉其肉乃杖詳背<lb/>
及兩脚百餘下自行杖力疲乃令奴代髙氏素嚴詳每<lb/>
有微罪常加責罰以絮裹杖至是去絮皆至瘡膿詳苦<lb/>
杖十餘日乃能立又杖其妃劉氏數十云新婦大家女<lb/>
<pb n="KR2a0020_WYG_021-40b"/>
門户匹敵何所畏也而不檢校夫婿婦人皆妬獨不妬<lb/>
也劉笑而受罰卒無所言詳貪淫之失雖聞逺近而死<lb/>
之日罪無定名逺近歎怪之停殯五載永平元年十月<lb/>
詔曰故太傅北海王體自先皇特鍾友愛受遺訓輔冲<lb/>
昧攸託不圖暮節晦徳終缺哀榮便可追復王封尅日<lb/>
營厝少慰幽魂以旌隂<hi>疑</hi>戚諡曰平王<lb/>
子顥字子明襲少慷慨有壯氣除龍驤將軍通直散騎<lb/>
常侍轉宗正卿光禄大夫長兼宗正卿散騎常侍平東<lb/>
<pb n="KR2a0020_WYG_021-41a"/>
將軍轉都官尚書加安南將軍出除散騎常侍撫軍將<lb/>
軍徐州刺史尋為御史彈劾除名其後賊帥宿勤明達<lb/>
叱千騏驎等寇亂豳華諸州乃復顥王爵以本將軍加<lb/>
使持節假征西將軍都督華豳東秦諸軍事兼左僕射<lb/>
西道行臺以討明達顥轉戰而前頻破賊衆解豳華之<lb/>
圍以功增封八百户進號征西將軍又除尚書右僕射<lb/>
持節行臺都督如故尋遷車騎大將軍儀同三司餘如<lb/>
故值蕭寶夤等大敗於平凉顥亦奔還京師於時葛榮<lb/>
<pb n="KR2a0020_WYG_021-41b"/>
南進稍逼鄴城武泰初以顥為侍中驃騎大將軍開府<lb/>
儀同三司相州刺史以禦榮顥至汲郡屬尒朱榮入洛<lb/>
推奉莊帝詔授顥太傅開府侍中刺史王竝如故顥以<lb/>
葛榮南侵尒朱縦害遂盤桓顧望圖自安之䇿先是顥<lb/>
啓其舅范遵為殷州刺史遵以葛榮充逼未得行顥令<lb/>
遵權停於鄴顥既懐異謀乃遣遵行相州事代前刺史<lb/>
李神為已表裏之援相州行臺甄先受朝㫖委其守鄴<lb/>
知顥異圖恐遵為變遂相率廢遵還推李神攝理州事<lb/>
<pb n="KR2a0020_WYG_021-42a"/>
然後遣軍候顥逆順之勢顥以事意不諧遂與子冠受<lb/>
率左右奔於蕭衍顥見衍泣涕自陳言辭壯烈衍竒之<lb/>
遂以顥為魏王假之兵將令其北入永安二年四月於<lb/>
梁國城南登壇燔燎號孝基元年莊帝詔濟隂王暉業<lb/>
為都督於考城拒之為顥所擒又尅行臺楊昱於滎陽<lb/>
尒朱世隆自虎牢走退莊帝北幸顥遂入洛改稱建武<lb/>
元年顥以數千之衆轉戰輙尅據有都邑號令自己天<lb/>
下人情想其風政而自謂天之所授頗懐驕怠宿昔賔<lb/>
<pb n="KR2a0020_WYG_021-42b"/>
客近習之徒咸見寵待干擾政事又日夜縱酒不恤軍<lb/>
國所統南兵凌竊市里朝野莫不失望時又酷斂公私<lb/>
不安莊帝與尒朱榮還師討顥自於河梁拒戰王師渡<lb/>
於馬渚冠受戰敗被擒因相繼而敗顥率帳下數百騎<lb/>
及南兵勇健者自轘轅而出至臨潁顥部騎分散為臨<lb/>
潁縣卒所斬出帝初贈使持節侍中都督冀定相殷四<lb/>
州諸軍事驃騎大將軍大司馬冀州刺史武定中子娑<lb/>
羅襲齊受禪爵例降<lb/>
<pb n="KR2a0020_WYG_021-43a"/>
顥弟瑱字寶意起家為通直郎轉中書郎歴武衛將軍<lb/>
光禄少卿黄門郎出除平北將軍相州刺史為大宗正<lb/>
卿封平樂縣開國公食邑八百戸莊帝初拜侍中車騎<lb/>
將軍封東海王食邑千户俄遷中書監左光禄大夫兼<lb/>
尚書右僕射又拜車騎大將軍加侍中瑱無他才幹以<lb/>
親屬早居重任兄顥入洛成敗未分便以意氣自得為<lb/>
時人所笑顥敗潛竄為人執送斬於都市出帝初贈侍<lb/>
中都督雍華岐三州諸軍事驃騎大將軍太尉公尚書<lb/>
<pb n="KR2a0020_WYG_021-43b"/>
令雍州刺史<lb/>
子衍襲爵武定中通直散騎侍郎齊受禪爵例降<lb/>
史臣曰顯祖諸子俱聞道於太和之日咸陽望重位隆<lb/>
自猜謀亂趙郡愆於王度終諡曰靈廣陵夙稱明察不<lb/>
幸中夭惜矣髙陽器術缺然終荷棟幹孝昌之叛蓋不<lb/>
足以責之北海義昧鶺鴒奢淫自䘮雖禍由閒言亦自<lb/>
貽伊戚顥取若拾遺亡不旋踵豈守之無術其天將覆<lb/>
之<lb/>
<pb n="KR2a0020_WYG_021-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_021-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十一上<lb/>
<pb n="KR2a0020_WYG_021-45a"/>
　魏書卷二十一上考證<lb/>
趙郡王幹𫝊銓衡是荷○荷一本作何<lb/>
北海王詳𫝊閉密始末○閉一本作秘<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_021-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十一上考證<lb/>
<pb n="KR2a0020_WYG_021-46a"/>
欽定四庫全書<lb/>
　魏書卷二十一下<lb/>
　　齊　　　　魏　　　　　收　　　　撰<lb/>
　列傳第九下<lb/>
　　獻文六王<lb/>
　　彭城王<lb/>
彭城王勰字彦和少而岐嶷姿性不羣太和九年封始<lb/>
平王加侍中征西大將軍勰生而母潘氏卒其年顯祖<lb/>
<pb n="KR2a0020_WYG_021-46b"/>
崩及有所知啓求追服文明太后不許乃毁瘠三年弗<lb/>
參吉慶髙祖大竒之敏而耽學不舍晝夜博綜經史雅<lb/>
好屬文髙祖革創解侍中將軍拜光禄大夫復除侍中<lb/>
長直禁内參決軍國大政萬幾之事無不預焉及車駕<lb/>
南伐以勰行撫軍將軍領宗子軍宿衛左右開建五等<lb/>
食邑二千戸轉中書令侍中如故改封彭城王髙祖與<lb/>
侍臣升金墉城顧見堂後梧桐竹曰鳳凰非梧桐不栖<lb/>
非竹實不食今梧桐竹並茂詎能降鳳乎勰對曰鳳凰<lb/>
<pb n="KR2a0020_WYG_021-47a"/>
應德而來豈竹梧桐能降髙祖曰何以言之勰曰昔在<lb/>
虞舜鳳凰來儀周之興也鸑鷟鳴於岐山未聞降桐食<lb/>
竹髙祖笑曰朕亦未望降之也後宴侍臣於清徽堂日<lb/>
宴移於流化池芳林之下髙祖曰向宴之始君臣肅然<lb/>
及將末也<graphic n="KR1824" url="https://raw.githubusercontent.com/kanripo/KR-Gaiji/master/images/KR1824.png" mimeType="image/png"/>情始暢而流景將頽竟不盡適戀戀餘光<lb/>
故重引卿等因仰觀桐葉之茂曰其桐其椅其實離離<lb/>
愷悌君子莫不令儀今林下諸賢足敷歌詠遂令黃門<lb/>
侍郎崔光讀暮春羣臣應詔詩至勰詩髙祖乃為之改<lb/>
<pb n="KR2a0020_WYG_021-47b"/>
一字曰昔祁奚舉子天下謂之至公今見勰詩始知中<lb/>
令之舉非私也勰對曰臣露此拙方見聖朝之私賴蒙<lb/>
神筆賜刋得有令譽髙祖曰雖琢一字猶是玉之本體<lb/>
勰曰臣聞詩三百一言可蔽今陛下賜刋一字足以價<lb/>
等連城勰表解侍中詔曰蟬貂之美待汝而光人乏之<lb/>
秋何容方退也克念作聖庶必有資耳後幸代都次于<lb/>
上黨之銅鞮山路旁有大松樹十數根時髙祖進繖遂<lb/>
行而賦詩令人示勰曰吾始作此詩雖不七步亦不言<lb/>
<pb n="KR2a0020_WYG_021-48a"/>
逺汝可作之比至吾所令就之也時勰去帝十餘步遂<lb/>
且行且作未至帝所而就詩曰問松林松林經幾冬山<lb/>
川何如昔風雲與古同髙祖大笑曰汝此詩亦調責吾<lb/>
耳詔曰弟勰所生母潘早齡謝世顯號未加勰禍與身<lb/>
具痛隨形起今因其展思有足悲矜可贈彭城國太妃<lb/>
以慰存亡又除中書監侍中如故髙祖南討漢陽假勰<lb/>
中軍大將軍加鼓吹一部勰以寵受頻煩乃面陳曰臣<lb/>
聞兼親疏而兩並異同而建此既成文於昔臣願誦之<lb/>
<pb n="KR2a0020_WYG_021-48b"/>
於後陳思求而不允愚臣不請而得豈但今古云殊遇<lb/>
否人異非獨曹植逺羡於臣是亦陛下踐魏文而不顧<lb/>
髙祖大笑執勰手曰二曹才名相忌吾與汝以道德相<lb/>
親縁此而言無慙前烈汝但克己復禮更何多及髙祖<lb/>
親講喪服於清徽堂從容謂羣臣曰彦和季豫等年在<lb/>
蒙稚早登纓紱失過庭之訓並未習禮每欲令我一解<lb/>
喪服自審義解浮疎抑而不許頃因酒醉坐脱爾言從<lb/>
故屈朝彦遂親傳説將臨講坐慙戰交情御史中尉李<lb/>
<pb n="KR2a0020_WYG_021-49a"/>
彪對曰自古及今未有天子講禮陛下聖叡淵明事超<lb/>
百代臣得親承音㫖千載一時從征沔北賜帛三千匹<lb/>
除使持節都督南征諸軍事中軍大將軍開府又詔曰<lb/>
明便交敵可勑將士肅爾軍儀勰於是親勒大衆須臾<lb/>
有二大鳥從南而來一向行宫一向府幕各為人所獲<lb/>
勰言於髙祖曰始有一鳥望旗顛仆臣謂大吉髙祖戲<lb/>
之曰鳥之畏威豈獨中軍之畧也吾亦分其一爾此乃<lb/>
大善兵法咸說至明便大破崔慧景蕭衍其夜大雨髙<lb/>
<pb n="KR2a0020_WYG_021-49b"/>
祖曰昔聞國軍獲勝每逢雲雨今破新野南陽及摧此<lb/>
賊果降時潤誠哉斯言勰對曰水德之應逺稱天心髙<lb/>
祖令勰為露布勰辭曰臣聞露布者布於四海露之耳<lb/>
目必須宣揚威畧以示天下臣小才豈足大用髙祖曰<lb/>
汝豈獨親詔亦為才達但可為之及就尤類帝文有人<lb/>
見者咸謂御筆髙祖曰汝所為者人謂吾製非兄則弟<lb/>
誰能辨之勰對曰子夏被嗤於先聖臣又荷責於來今<lb/>
及至豫州髙祖為家人書於勰曰教風密微禮政嚴嚴<lb/>
<pb n="KR2a0020_WYG_021-50a"/>
若不深心日勸何以敬諸每欲立一宗師肅我元族汝<lb/>
親則宸極位乃中監風標才器實足師範屢有口勑仍<lb/>
執沖遜難違清挹荏苒至今宗制之重捨汝誰寄便委<lb/>
以宗儀責成汝躬有不遵教典隨事以聞吾别肅治之<lb/>
若宗室有愆隱而不舉鍾罰汝躬綱維相厲庶有勸改<lb/>
吾朝聞夕逝不為恨也勰翌日面陳曰奉詔令專主宗<lb/>
制糾舉非違臣聞其身正不令而行其身不正雖令不<lb/>
從臣處宗乏長㓜之順按物無國士之禮每因啓請已<lb/>
<pb n="KR2a0020_WYG_021-50b"/>
蒙哀借不謂今詔終不矜免猶願聖慈賜垂蠲遂髙祖<lb/>
曰汝諧往欽哉勰表以一嵗國秩職俸親恤以禆軍國<lb/>
詔曰割身存國理為逺矣但汝亦我乃減已助國職俸<lb/>
便停親國二事聽三分受一髙祖不豫勰内侍醫藥外<lb/>
總軍國之務遐邇肅然人無異議徐謇當世之上醫也<lb/>
先是假還洛陽及召至勰引之别所泣涕執手而謂之<lb/>
曰君今世元化至尊氣力危惙願君竭心專思方治若<lb/>
聖體日康令四海有賴當獲意外之賞不然便有不測<lb/>
<pb n="KR2a0020_WYG_021-51a"/>
之誅非但榮辱乃存亡由此君其勉之左右見者莫不<lb/>
嗚咽及引入謇便欲進治勰以髙祖神力虚弱唯令以<lb/>
食味消息勰乃密為壇於汝水之濵依周公故事告天<lb/>
地顯祖請命乞以身代髙祖翌日有瘳損自懸瓠幸鄴<lb/>
勰常侍坐輿輦晝夜不離於側飲食必先嘗之而後手<lb/>
自進御車駕還京會百寮於宣極堂行飲至策勲之禮<lb/>
命舍人宣㫖勰翼弼六師纂戎荆楚沔北之勲每毗廟<lb/>
算從討新野有克城之謀受命鄧城至大捷之効功為<lb/>
<pb n="KR2a0020_WYG_021-51b"/>
羣將之最也别當授賞不替厥庸髙祖謂勰曰吾與汝<lb/>
等早罹艱苦中逢契濶每謂情義隨事而疎比纒患經<lb/>
嵗危如寒葉非汝孔懐情敦忠孝孰能動止躬親必先<lb/>
藥膳每尋此事感思殊逺勰悲泣對曰臣等宿遭不天<lb/>
酷恨長世賴陛下撫育得參人伍豈謂上靈無鑒復使<lb/>
聖躬違和萬國所懸蒼生繫氣寢興之勞豈申荼蓼以<lb/>
破慧景等勲增邑五百戸又詔曰朕形疲稚年心勞長<lb/>
嵗積思成痾頓發汝潁第六弟勰孝均周弟感侔姬旦<lb/>
<pb n="KR2a0020_WYG_021-52a"/>
遺食捨寐動止必親敦醫勸膳誠力俱竭致兹保康實<lb/>
賴同氣又秉務緝政百司是憑綱維折衷萬揆獲濟撫<lb/>
師於霖浩之辰處戎於荐逼之日安外靜内功臣大道<lb/>
侍省之績可以孔懐無褒翼亮之勤實乃勲存社稷宜<lb/>
有酬賞以旌國功可増邑一千户勰辭曰臣受遇縁親<lb/>
榮枯事等以此獲賞殊乖情願乞追成㫖用息謗言詔<lb/>
曰汝在私能孝處公必忠比來勤憂足布朝野但可祇<lb/>
膺尋以勰為司徒太子太傅侍中如故俄而蕭寳卷將<lb/>
<pb n="KR2a0020_WYG_021-52b"/>
陳顯達内寇髙祖復親討之詔勰使持節都督中外諸<lb/>
軍事總攝六師是時髙祖不豫勰辭曰臣侍疾無暇六<lb/>
軍須有所託事不兩興情力又竭更請一王總當軍要<lb/>
髙祖曰戎務侍疾皆憑於汝牽痾如此吾深慮不濟安<lb/>
六軍保社稷者捨汝而誰何容方便請人以違心寄宗<lb/>
袥所賴唯在於汝諸葛孔明霍子孟異姓受託而况汝<lb/>
乎行次淯陽髙祖謂勰曰吾患轉惡汝其努力車駕至<lb/>
馬圈去賊營數里顯達等出戰諸將大破之勰部分諸<lb/>
<pb n="KR2a0020_WYG_021-53a"/>
軍將攻賊壘其夜奔退髙祖疾甚謂勰曰修短命也死<lb/>
生大分今吾氣力危惙當成不濟矣雖敗顯達國家安<lb/>
危在此一舉社稷所仗唯在汝身霍子孟以異姓受付<lb/>
况汝親賢可不勉也勰泣曰士於布衣猶為知已盡命<lb/>
况臣託靈先皇聨暉陛下誠應竭股肱之力加之以忠<lb/>
貞但臣出入喉膂每跨時要及於寵靈輝赫聞之遐邇<lb/>
復參宰匠機政畢歸震主之聲見忌必矣此乃周旦遁<lb/>
逃成王疑惑陛下愛臣便為未盡始終之美臣非所以<lb/>
<pb n="KR2a0020_WYG_021-53b"/>
惡華捐勢非所以辭勤請逸正希仰成陛下日鏡之明<lb/>
下念愚臣忘退之禍髙祖久之曰吾尋思汝言理實難<lb/>
奪乃手詔世宗曰汝第六叔父勰清規懋賞與白雲俱<lb/>
潔厭榮捨紱以松竹為心吾少與綢繆提擕道趣每請<lb/>
解朝纓恬真邱壑吾以長兄之重未忍離逺何容仍屈<lb/>
素業長嬰世網吾百年之後其聽勰辭蟬捨冕遂其冲<lb/>
挹之性無使成王之朝飜疑姬旦之聖不亦善乎汝為<lb/>
孝子勿違吾勑及髙祖崩于行宫遏祕喪事獨與右僕<lb/>
<pb n="KR2a0020_WYG_021-54a"/>
射任城王澄及左右數人為計奉遷髙祖於安車中勰<lb/>
等出入如平常視疾進膳可決外奏累日達宛城乃夜<lb/>
進安車於郡廳事得加斂櫬還載臥輿六軍内外莫有<lb/>
知者遣中書舍人張儒奉詔徵世宗會駕梓宫至魯陽<lb/>
乃發喪行服世宗即位勰跪授髙祖遺勑數紙咸陽王<lb/>
禧疑勰為變停在魯陽郡外久之乃入謂勰曰汝非但<lb/>
辛勤亦危險至極勰恨之對曰兄識髙年長故知有夷<lb/>
險彦和握蛇騎虎不覺艱難禧曰汝恨吾後至耳自髙<lb/>
<pb n="KR2a0020_WYG_021-54b"/>
祖不豫勰常居中親侍醫藥夙夜不離左右至於衣帶<lb/>
罕解亂首垢面帝患久多忿因之以遷怒勰每被誚詈<lb/>
言至厲切威責近侍動將誅斬勰承顔悉心多所匡濟<lb/>
及髙祖昇遐陳顯達奔遁始爾慮凶問洩漏致有逼迫<lb/>
勰内雖悲慟外示吉容出入俯仰神貌無異及至魯陽<lb/>
也東宫官屬多疑勰有異志竊懐防懼而勰推誠盡禮<lb/>
卒無纎介勰上髙祖諡議謹案諡法協時肇享曰孝五<lb/>
宗安之曰孝道德博聞曰文經緯天地曰文仰惟大行<lb/>
<pb n="KR2a0020_WYG_021-55a"/>
皇帝義實該之宜上尊號為孝文皇帝廟曰髙祖陵曰<lb/>
長陵世宗從之既葬世宗固以勰為宰輔勰頻口陳遺<lb/>
㫖請遂素懐世宗對勰悲慟每不許之勰頻煩表聞辭<lb/>
義懇切世宗難違遺勑遂其雅情猶逼以外任乃以勰<lb/>
為使持節侍中都督冀定幽瀛營安平七州諸軍事驃<lb/>
騎大將軍開府定州刺史勰仍陳讓又面申前意世宗<lb/>
固執不許乃述職尚書令王肅等奏臣等聞旌功表德<lb/>
道貴前王庸勲親親義髙盛典是故姬旦翼周光宅曲<lb/>
<pb n="KR2a0020_WYG_021-55b"/>
阜東平宰漢寵絶列蕃彭城王勰景思内昭英風外發<lb/>
協廓乾規埽氛漢沔屬先帝在天鳳旌旋斾靜一六師<lb/>
肅寧南服登聖皇於天衢開有魏之靈祐論道中鉉王<lb/>
猷以穆七德丕宣九功在詠臣等參詳宜增邑一千五<lb/>
百户詔曰覽奏倍増崩絶未足以上酬勲德且可如奏<lb/>
勰頻表固讓世宗許之世宗與勰書曰恪奉辭暨今悲<lb/>
戀哽咽嵗月易逺便迫暮冬每思聞道奉承風教父既<lb/>
辭榮閑外無容頓違至德出蕃累朔荒馳寔深今遣主<lb/>
<pb n="KR2a0020_WYG_021-56a"/>
書劉道斌奉宣悲戀願父來望必當屆京展洩哀窮指<lb/>
不云逺勰乃朝於京師景明初蕭寳卷豫州刺史裴叔<lb/>
業以壽春内屬詔勰都督南征諸軍事餘官如故與尚<lb/>
書令王肅迎接壽春詔曰五教治樞古難其選自非親<lb/>
賢兼切莫應斯舉王以明德懋親任屬保傅出居蕃陜<lb/>
入御衮章内外克諧民神攸屬今董率戎麾威號宜重<lb/>
可復授司徒以光望實又詔勰以本官領揚州刺史勰<lb/>
簡刑導禮與民休息州境無虞遐邇安靜揚州所統建<lb/>
<pb n="KR2a0020_WYG_021-56b"/>
安戍主胡景畧猶為寳卷拒守不下勰水陸討之景畧<lb/>
面縛出降自勰之至壽春東定城戍至於陽石西降建<lb/>
安山蠻順命斬首獲生以數萬計進位大司馬領司徒<lb/>
餘如故增邑八百戸又寳卷遣將陳伯之屯於肥口胡<lb/>
松又據梁城水軍相繼二百餘里勰部分將士分攻諸<lb/>
營伯之胡松率衆出戰諸將擊之斬首九千俘獲一萬<lb/>
伯之等僅以身免屯於烽火勰又分命諸將頻戰伯之<lb/>
計窮宵遁淮南平詔曰王戚尊上輔德勲莫二孤心昧<lb/>
<pb n="KR2a0020_WYG_021-57a"/>
識訓保攸憑比以壽春初開鎮壓任重故令王親董元<lb/>
戎逺撫淮外冐兹炎蒸衡蓋飄颻經畧踰時必有虧損<lb/>
淹違詣覿夙夜係情兼制勝宣規威効兼著公私允稱<lb/>
義所欽嘉雖凱旋有期無申延屬可遣給事黃門侍郎<lb/>
鄭道昭就彼祗勞徴勰還朝勰政崇寛裕絲毫不犯淮<lb/>
南士庶追其餘惠至今思之初勰之定壽春也獲蕭寳<lb/>
卷汝隂太守王果豫州治中庾稷等數人勰傾衿禮之<lb/>
常參坐席果承閒進曰果等契濶生平皓首播越顧瞻<lb/>
<pb n="KR2a0020_WYG_021-57b"/>
西夕餘光幾何今遭聖化正應力兹愚老申展尺寸但<lb/>
在南百口生死分張乞還江外以申德澤勰矜而許之<lb/>
果又謝曰殿下賜處有過國士果等今還仰負慈澤請<lb/>
聽仁駕振旅反跡江外至此乃還其為逺人所懐如此<lb/>
勰至京師世宗臨東堂引見詔勰曰比鳳凰未一<hi>疑</hi>蒼<lb/>
黎二化故仰屈尊謨綏懐邊附而寇豎昏迷敢鬬淮楚<lb/>
叔父英畧髙明應機殄定凱旋今辰伏慰悲佇勰謝曰<lb/>
臣忝充戎帥撫安新故而不能宣武導恩威懐遐邇致<lb/>
<pb n="KR2a0020_WYG_021-58a"/>
小豎伯之驅率蟻徒侵擾邊堡非唯仰慙天顔實亦俯<lb/>
愧朝列春秋責帥臣實當之賴陛下慈深捨過故使愚<lb/>
臣獲免罪責勰頻表辭大司馬領司徒及所増邑乞還<lb/>
中山有詔不許乃除録尚書侍中司徒如故固辭不免<lb/>
勰雅好恬素不以勢利嬰心髙祖重其事幹縶維不許<lb/>
雖臨崩遺詔復世宗留連每乖情願常悽然歎息以詔<lb/>
㫖殷勤僶俛應命時咸陽王禧漸以憍矜頗有不法北<lb/>
海王詳隂言於世宗世宗深忌之又言勰大得人情不<lb/>
<pb n="KR2a0020_WYG_021-58b"/>
宜久在宰輔勸世宗遵髙祖遺勅禧等又出領軍于烈<lb/>
為恒州非烈情願固彊之烈深以為忿烈子忠嘗在左<lb/>
右密令忠言於世宗云諸王等意不可測宜廢之早自<lb/>
覽政時將礿祭王公並齋於廟東坊世宗遣于烈將宿<lb/>
衛壯士六十餘人召禧勰詳等引入見之於光極殿世<lb/>
宗謂勰曰頃來南北務殷不容仰遂冲操恪是何人而<lb/>
敢久違先勑今遂叔父髙蹈之意勰謝曰先帝不以臣<lb/>
虚薄曲垂罔已之澤出入綢繆公私無捨自陛下龍飛<lb/>
<pb n="KR2a0020_WYG_021-59a"/>
九五屢求解落既為宰輔所抑亦不為陛下所許先歲<lb/>
夏中重塵天聽時蒙優借出為定州往年還洛陽勑總<lb/>
戎淮肥雖無功効幸免罪戾云歸未幾復委臣以非㨿<lb/>
之任臣頻煩干請具簡聖聽陛下孝深無改仰遵先詔<lb/>
上成睿明之美下遂微臣之志感惟今往悲喜交深乃<lb/>
詔曰王宿尚閑静志捐世務先帝愛亮之至弗奪此情<lb/>
遺勑炳然許遂沖退雅操不移朕亦未敢違奪今乃釋<lb/>
位歸第丘園是營髙尚之節確爾貞固賁履之操邈焉<lb/>
<pb n="KR2a0020_WYG_021-59b"/>
難追而王宅初構財力多闕成立之期歲月莫就可量<lb/>
遣工役分給材瓦禀王所好速令制辦務從簡素以稱<lb/>
王心勰因是作蠅賦以諭懐惡讒構也又以勰為太師<lb/>
勰遂固辭詔曰蓋二儀分象君臣之位形焉上下既位<lb/>
唱和之義生焉自古統天位主曷嘗不賴明師仗賢輔<lb/>
而後燮和隂陽彝倫民物者哉往而不返者先民誠有<lb/>
之斯所謂獨善其身而亂大倫山林之士耳賢人君子<lb/>
則不然也屈已以安民艱身以濟物所謂以先知覺後<lb/>
<pb n="KR2a0020_WYG_021-60a"/>
知同塵而與天下俱潔者也朕猥以冲年纂臨寳歴實<lb/>
賴叔父匡濟之功誠宜永兼將相以綱維内外但逼奪<lb/>
先㫖憚違冲挹俛志割心以遂髙素自比水旱乖和隂<lb/>
陽失序是以屈王論道庶燮兹玉燭且師宰從容無廢<lb/>
清尚故周旦復辟而居之尚父期頤以終位王義兼家<lb/>
國理絶獨髙可遣侍中敦諭世宗又修家人書於勰曰<lb/>
恪言奉還告承猶執冲遜恪實闇寡政術多粃匡弼之<lb/>
寄仰屬親尊父德望兼重師訓所歸豈得近遺家國逺<lb/>
<pb n="KR2a0020_WYG_021-60b"/>
崇清尚也便願紆降時副傾注之心勰不得已而應命<lb/>
世宗後頻幸勰第及京兆廣平暴虐不法詔宿衛隊主<lb/>
率羽林虎賁幽守諸王於其第勰上表切諫世宗不納<lb/>
勰既無山水之適又絶知己之遊唯對妻子鬱鬱不樂<lb/>
議定律令勰與髙陽王雍八座朝士有才學者五日一<lb/>
集參論軌制應否之宜而勰夙侍髙祖兼聰達博聞凡<lb/>
所裁決時彦歸仰加以美容貌善風儀端嚴若神折旋<lb/>
合度出入言笑觀者忘疲又加侍中勰敦尚文史物務<lb/>
<pb n="KR2a0020_WYG_021-61a"/>
之暇披覧不輟撰自古帝王賢達至於魏世子孫三十<lb/>
卷名曰要畧小心謹慎初無過失雖閑居宴處亦無慢<lb/>
色惰容愛敬儒彦傾心禮待清正儉素門無私謁性仁<lb/>
孝言於朝廷以其舅潘僧固為冀州樂陵太守京兆王<lb/>
愉構逆僧固見逼從之尚書令髙肇性既兇愎賊害賢<lb/>
俊又肇之兄女入為夫人順皇后崩世宗欲以為后勰<lb/>
固執以為不可肇於是屢譛勰於世宗世宗不納因僧<lb/>
固之同愉逆肇誣勰北與愉通南招蠻賊勰國郎中令<lb/>
<pb n="KR2a0020_WYG_021-61b"/>
魏偃前防閤髙祖珍希肇提攜構成其事肇初令侍中<lb/>
元暉以奏世宗暉不從令左衛元珍言之世宗訪之於<lb/>
暉暉明勰無此世宗更以問肇肇以魏偃祖珍為證世<lb/>
宗乃信之永平元年九月召勰及髙陽王雍廣陽王嘉<lb/>
清河王懌廣平王懐及髙肇等入時勰妃方産勰乃固<lb/>
辭不赴中使相繼不得已乃令命駕意甚憂懼與妃訣<lb/>
而登車入東掖門度一小橋牛不肯進遂擊之良久更<lb/>
有使者責勰來遲乃令去牛人挽而進宴於禁中至夜<lb/>
<pb n="KR2a0020_WYG_021-62a"/>
皆醉各就别所消息俄而元珍將武士齎毒酒而至勰<lb/>
曰吾忠於朝廷何罪見殺一見至尊死無恨也珍曰至<lb/>
尊何可復見王但飲酒勰曰至尊聖明不應無事殺我<lb/>
求與告我罪者一對曲直武士以刀鐶築勰二下勰大<lb/>
言曰皇天忠而見殺武士又以刀鐶築勰勰乃飲毒酒<lb/>
武士就殺之向晨以褥裹屍輿從屏門而出載屍歸第<lb/>
云王因飲而薨勰妃李氏司空沖之女也號哭大言曰<lb/>
髙肇枉理殺人天道有靈汝還當惡死及肇以罪見殺<lb/>
<pb n="KR2a0020_WYG_021-62b"/>
論者知有報應焉世宗為舉哀於東堂給東園第一祕<lb/>
器朝服一襲賻錢八十萬布二千匹蠟五百斤大鴻臚<lb/>
護喪事勰既有大功於國無罪見害百姓寃之行路士<lb/>
女流涕而言曰髙令公枉殺如此賢王在朝貴賤莫不<lb/>
喪氣追崇假黄鉞使持節都督中外諸軍事司徒公侍<lb/>
中太師王如故給鑾輅九旒虎賁班劒百人前後部羽<lb/>
葆鼓吹輼輬車有司奏太常卿劉芳議勰諡曰王挺德<lb/>
弱齡誕資至孝睿性過人學不師授卓爾之操發自天<lb/>
<pb n="KR2a0020_WYG_021-63a"/>
然不羣之美㓜而獨出及入參政務綸綍有光爰登中<lb/>
鉉敷明五教漢北告危皇赫問罪王内親藥膳外總六<lb/>
師及宫車晏駕上下哀慘奮猛銜戚英畧潜通翼衛靈<lb/>
輿整戎振斾歴次宛謝迄于魯陽送往奉居無慙周霍<lb/>
禀遺作輔逺至邇安分陜恒方流詠燕趙廓靖江西威<lb/>
懾南越入釐百揆庶績咸熙履勤不憚在功愈挹温恭<lb/>
愷悌忠雅寛仁興居有度善終篤始髙尚厥心功成身<lb/>
退義亮聖衷美光世典依諡法保大定功曰武善問周<lb/>
<pb n="KR2a0020_WYG_021-63b"/>
達曰宣諡曰武宣王及莊帝即位追號文穆皇帝妃李<lb/>
氏為文穆皇后遷神主於太廟廟稱肅祖語在臨淮王<lb/>
彧傳前廢帝時去其神主<lb/>
嫡子劭字子訥襲封善武藝少有氣節肅宗初蕭衍遣<lb/>
將犯邊劭上表曰偽豎遊魂闚覦邊境勞兵兼時日有<lb/>
千金之費臣仰藉先資紹饗厚秩思以埃塵用禆山海<lb/>
臣國封徐州去軍差近謹奉粟九千斛絹六百匹國吏<lb/>
二百人以充軍用靈太后嘉其至意而不許之起家宗<lb/>
<pb n="KR2a0020_WYG_021-64a"/>
正少卿又除使持節假散騎常侍平東將軍青州刺史<lb/>
于時齊州民劉均房頃等扇動三齊蕭衍遣將彭城郡<lb/>
王辯等騷擾邊陲劭頻有防拒之効孝昌末靈太后失<lb/>
德四方紛擾劭遂有異志為安豐王延明所啓乃徵入<lb/>
為御史中尉莊帝即位尊為無上王尋遇害河隂追諡<lb/>
曰孝宣皇帝妻李氏為文恭皇后有二子<lb/>
韶字世胄襲武定末司州牧齊受禪爵例降<lb/>
韶弟襲字世紹武定初封武安王邑一千户武定末中<lb/>
<pb n="KR2a0020_WYG_021-64b"/>
書侍郎齊受禪爵例降<lb/>
劭兄子直字方言少知名為清河文獻王所賞愛起家<lb/>
除散騎侍郎轉中書侍郎後除通直散騎常侍遷給事<lb/>
黃門侍郎靈太后詔曰故太師彭城武宣王道隆德盛<lb/>
功髙微管協契先朝導揚末命扶痾濟難効漢北之誠<lb/>
送往奉居盡魯南之節宗社賴之以安皇基由之永固<lb/>
而謙光守約屢撝增邑之賞辭多受少終保初錫之封<lb/>
非所謂追舊報恩念勲酬德者也可以前後所封戸别<lb/>
<pb n="KR2a0020_WYG_021-65a"/>
封三子為縣公食邑各一千戸庶以少慰仁魂微申朝<lb/>
典子直封真定縣開國公出為冠軍將軍梁州刺史未<lb/>
幾遇患優游南鄭無他政績徵還京師病卒贈散騎常<lb/>
侍安南將軍都官尚書冀州刺史孝莊踐阼追封陳留<lb/>
王邑二千戸贈假黄鉞太師大司馬太尉加前後部羽<lb/>
葆鼓吹<lb/>
子寛字思猛襲王爵除散騎常侍平南將軍尋除侍中<lb/>
撫軍將軍永安三年尒朱兆害之於晉陽無後國除出<lb/>
<pb n="KR2a0020_WYG_021-65b"/>
帝初追贈使持節散騎常侍都督青齊濟三州諸軍事<lb/>
衛大將軍青州刺史重贈司徒公<lb/>
弟剛字金明荘帝初封浮陽王邑千户武定末宗正少<lb/>
卿齊受襌爵例降<lb/>
剛弟質荘帝初林慮王邑千户永安三年薨出帝時贈<lb/>
車騎大將軍左光禄大夫儀同三司<lb/>
劭弟子正羙貌性寛和肅宗初封霸城縣公邑一千戸<lb/>
歴散騎侍郎太常少卿莊帝即位除尚書令封始平王<lb/>
<pb n="KR2a0020_WYG_021-66a"/>
與兄劭俱遇害贈假黃鉞侍中都督中外諸軍事大將<lb/>
軍録尚書事相王如故鸞輅九旒黄屋左纛前後部羽<lb/>
葆鼓吹虎賁班劒一百人諡曰貞<lb/>
子欽字世道襲武定中散騎侍郎齊受禪爵例降<lb/>
史臣曰武宣王孝以為質忠而樹行文謀武畧自得懐<lb/>
抱綢繆太和之世豈徒然哉至夫在安處危之操送往<lb/>
事居之節周旦匪他之義霍光異姓之誠事兼之矣功<lb/>
髙震主徳隆動俗間言一入卒不全志嗚呼周成漢昭<lb/>
<pb n="KR2a0020_WYG_021-66b"/>
亦未易遇也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十一下<lb/>
<pb n="KR2a0020_WYG_021-67a"/>
　魏書卷二十一下考證<lb/>
彭城王勰傳<graphic n="KR1824" url="https://raw.githubusercontent.com/kanripo/KR-Gaiji/master/images/KR1824.png" mimeType="image/png"/>情始暢○<graphic n="KR1824" url="https://raw.githubusercontent.com/kanripo/KR-Gaiji/master/images/KR1824.png" mimeType="image/png"/>一本作觴<lb/>
從討新野○新一本誤薪今改正<lb/>
行次淯陽○淯一本作育<lb/>
劭兄子直○本書目録彭城王勰下注子劭子直子正<lb/>
　今上文云嫡子劭字子訥下文云劭弟子正則劭屬<lb/>
　子直嫡弟也<lb/>
　<lb/>
<pb n="KR2a0020_WYG_021-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十一下考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷八十三上</head> <lb/>
    <p>
<pb n="KR2a0020_WYG_083-1a"/>
欽定四庫全書<lb/>
　魏書卷八十三上<lb/>
　　齊　　　　魏　　　　收　　　　撰<lb/>
　列傳外戚第七十一上<lb/>
　　賀訥　　劉羅辰　姚黄眉　杜超　賀迷<lb/>
　　閭毗　　馮熙　　李峻　　李惠<lb/>
夫右賢左戚尚德尊功有國者所以治天下也殷肇王<lb/>
基不藉莘氏為佐周成大業未聞姒姓為輔及於漢世<lb/>
<pb n="KR2a0020_WYG_083-1b"/>
外戚尤重殺身傾族相繼於兩京乃至移其鼎璽亂其<lb/>
邦國魏文深以為誡明帝尚封頑騃晉之楊駿尋至夷<lb/>
宗居上不以至公任物在下徒用私寵要榮繭犢引大<lb/>
車弱質任厚棟所謂愛之所以害之矣太祖初賀訥有<lb/>
部衆之業翼成皇祚其餘或以勞勤或縁恩澤咸序其<lb/>
迹舉外親之盛衰云爾<lb/>
賀訥代人太祖之元舅獻明后之兄也其先世為君長<lb/>
四方附國者數十部祖紇始有勲於國尚平文女父野<lb/>
<pb n="KR2a0020_WYG_083-2a"/>
干尚昭成女遼西公主昭成崩諸部乖亂獻明后與太<lb/>
祖及衞秦二王依訥會苻堅使劉庫仁分攝國事於是<lb/>
太祖還居獨孤部訥總攝東部為大人遷居大寗行其<lb/>
恩信衆多歸之侔於庫仁苻堅假訥鷹揚將軍後劉顯<lb/>
之謀逆太祖聞之輕騎北歸訥訥見太祖驚喜拜曰官<lb/>
家復國之後當念老臣太祖笑答曰誠如舅言要不忘<lb/>
也訥中弟染干麤暴忌太祖常圖為逆每為皇姑遼西<lb/>
公主擁䕶故染干不得肆其禍心於是諸部大人請訥<lb/>
<pb n="KR2a0020_WYG_083-2b"/>
兄弟求舉太祖為主染干曰在我國中何得爾也訥曰<lb/>
帝大國之世孫興復先業於我國中之福常相持奬立<lb/>
繼統勲汝尚異議豈是臣節遂與諸人勸進太祖登代<lb/>
王位于牛川及太祖討吐突隣部訥兄弟遂懐異圖率<lb/>
諸部救之帝擊之大潰訥西遁衛辰遣子直力鞮征訥<lb/>
訥告急請降太祖簡精騎二十萬救之遂徙訥部落及<lb/>
諸弟處之東界訥又通於慕容垂垂以訥為歸善王染<lb/>
干謀殺訥而代立訥遂與染干相攻垂遣子麟討之敗<lb/>
<pb n="KR2a0020_WYG_083-3a"/>
染干於牛都破訥於赤城太祖遣師救訥麟乃引退訥<lb/>
從太祖平中原拜安逺將軍其後離散諸部分土定居<lb/>
不聽遷徙其君長大人皆同編户訥以元舅甚見尊重<lb/>
然無統領以壽終於家訥弟盧亦從平中原以功賜爵<lb/>
遼西公太祖遣盧會衛王儀伐鄴而盧自以太祖之季<lb/>
舅不肯受儀節度太祖遣使責之盧遂忿恨與儀司馬<lb/>
丁建構成其嫌彌加猜忌會太祖勑儀去鄴盧亦引歸<lb/>
太祖以盧為廣川太守盧性雄豪耻居冀州刺史王輔<lb/>
<pb n="KR2a0020_WYG_083-3b"/>
下襲殺輔奔慕容德德以為幷州刺史廣寧王廣固敗<lb/>
盧亦沒<lb/>
訥從父弟悅初太祖之居賀蘭部下人情未甚附唯悅<lb/>
舉部隨從又密為太祖祈禱天神請成大業出於誠至<lb/>
太祖嘉之甚見寵待後平中原以功賜爵鉅鹿侯進爵<lb/>
北新卒<lb/>
子泥襲爵後降為肥如侯太祖崩京師草草泥出舉烽<lb/>
於安陽城北賀蘭部人皆徃赴之太宗即位乃罷詔泥<lb/>
<pb n="KR2a0020_WYG_083-4a"/>
與元渾等八人拾遺左右與北新侯安同持節行幷定<lb/>
二州劾奏幷州刺史元六頭等皆伏罪州郡肅然後從<lb/>
世祖征赫連昌以功進爵為琅邪公軍國大議每參預<lb/>
焉又征蠕蠕為别道將坐逐賊不進詐增虜當斬贖為<lb/>
庶人久之拜光祿勲為外都大官復本爵卒於官<lb/>
子醜建襲<lb/>
劉羅辰代人宣穆皇后之兄也父眷為北部大人帥部<lb/>
落歸國羅辰有智謀謂眷曰從兄顯忍人也願早圖之<lb/>
<pb n="KR2a0020_WYG_083-4b"/>
眷不以為意後庫仁子顯殺眷而代立又謀逆及太祖<lb/>
即位討顯于馬邑追至彌澤大破之後奔慕容麟麟徙<lb/>
之中山羅辰率騎奔太祖顯恃部衆之彊每謀為逆羅<lb/>
辰輙先聞奏以此特蒙寵念尋拜南部大人從平中原<lb/>
以前後勲賜爵永安公以軍功除征東將軍定州刺史<lb/>
卒謚曰敬<lb/>
子殊暉襲爵位幷州刺史卒<lb/>
子求引位武衛將軍卒謚曰貞<lb/>
<pb n="KR2a0020_WYG_083-5a"/>
子爾頭位魏昌廮陶二縣令贈鉅鹿太守子仁之自有<lb/>
傳<lb/>
姚黄眉姚興之子太宗昭哀皇后之弟也姚泓滅黄眉<lb/>
間來歸太宗厚禮待之賜爵隴西公尚陽翟公主拜駙<lb/>
馬都尉賜隸户二百世祖即位遷内都大官後拜太常<lb/>
卿卒贈雍州刺史隴西王諡曰獻陪葬金陵黄眉寛和<lb/>
温厚希言得失世祖悼惜之故贈有加禮<lb/>
杜超字祖仁魏郡鄴人密皇后之兄也少有節操泰常<lb/>
<pb n="KR2a0020_WYG_083-5b"/>
中為相州别駕奉使京師時以法禁不得與后通問始<lb/>
光中世祖思念舅氏以超為陽平公尚南安長公主拜<lb/>
駙馬都尉位太鴻臚卿車駕數幸其第賞賜巨萬神䴥<lb/>
三年以超行征南大將軍太宰進爵為王鎮鄴追加超<lb/>
父豹鎮東大將軍陽平景王母曰鉅鹿惠君眞君五年<lb/>
超為帳下所害世祖臨其喪哀慟者久之諡曰威王<lb/>
長子道生賜爵城陽侯後為秦州刺史進爵河東公<lb/>
道生弟鳯皇襲超爵加侍中特進世祖追思超不巳欲<lb/>
<pb n="KR2a0020_WYG_083-6a"/>
以鳯皇為定州刺史鳯皇不願違離闕庭乃止<lb/>
鳯皇弟道儁賜爵發干侯鎮枋頭除兖州刺史<lb/>
超既薨復授超從弟遺侍中安南將軍開府相州刺史<lb/>
入為内都大官進爵廣平王遺性忠厚頻歴州郡所在<lb/>
著稱薨贈太傅諡曰宣王<lb/>
長子元寶位司空元寶弟允寳司隸校尉元寶又進爵<lb/>
京兆王及歸而父遺喪明當入謝元寶欲以表聞髙宗<lb/>
未知遺薨怪其遲召之元寶將入時人止之曰宜以家<lb/>
<pb n="KR2a0020_WYG_083-6b"/>
憂自辭元寶欲見其寵不從遂冐哀而入未幾以謀反<lb/>
伏誅親從皆斬唯元寶子世衡逃免時朝議欲追削超<lb/>
爵位中書令髙允上表理之後兖州故吏汲宗等以道<lb/>
儁遺愛在人前從坐受誅委骸土壤求得收葬書奏詔<lb/>
義而聽之贈散騎常侍安南將軍南康公諡曰昭<lb/>
世衡襲遺公爵<lb/>
賀迷代人從兄女世祖敬哀皇后皇后生恭宗初后少<lb/>
孤無父兄近親唯迷以從父故蒙賜爵長鄉子卒贈光<lb/>
<pb n="KR2a0020_WYG_083-7a"/>
禄大夫五原公<lb/>
閭毗代人本蠕蠕人世祖時自其國來降毗即恭皇后<lb/>
之兄也皇后生髙宗髙宗太安二年以毗為平北將軍<lb/>
賜爵河東公弟紇為寧北將軍賜爵零陵公其年竝加<lb/>
侍中進爵為王毗征東將軍評尚書事紇征西將軍中<lb/>
都大官自餘子弟賜爵為王者二人公五人侯六人子<lb/>
三人同時受拜所以隆崇舅氏當世榮之和平二年追<lb/>
諡后祖父延襄康公父辰定襄懿王毗薨贈太尉追贈<lb/>
<pb n="KR2a0020_WYG_083-7b"/>
毗妻河東王妃<lb/>
子惠襲紇薨贈司空<lb/>
子豆後賜名莊太和中初立三長以莊為定户籍大使<lb/>
甚有時譽十六年例降爵後為七兵尚書卒<lb/>
紇弟染位外都大官冀州刺史江夏公卒先是髙宗以<lb/>
乳母常氏有保䕶功既即位尊為保太后後尊為皇太<lb/>
后興安二年太后兄英字世華自肥如令超為散騎常<lb/>
侍鎭軍大將軍賜爵遼西公弟喜鎭東大將軍祠曹尚<lb/>
<pb n="KR2a0020_WYG_083-8a"/>
書帶方公三妹皆封縣君妹夫王睹為平州刺史遼西<lb/>
公追贈英祖父苻堅扶風太守亥為鎭西將軍遼西蘭<lb/>
公渤海太守澄為侍中征東大將軍太宰遼西獻王英<lb/>
母許氏博陵郡君遣兼太常盧度世持節改葬獻王於<lb/>
遼西樹碑立廟置守冡百家太安初英為侍中征東大<lb/>
將軍太宰進爵為王喜左光禄大夫改封燕郡從兄泰<lb/>
為安東將軍朝鮮侯訢子伯夫散騎常侍選部尚書次<lb/>
子員金部尚書喜子振太子庶子三年英領太師評尚<lb/>
<pb n="KR2a0020_WYG_083-8b"/>
書事内都大官伏寶泰等州刺史五年詔以太后母宋<lb/>
氏為遼西王太妃和平元年喜為洛州刺史初英事宋<lb/>
不能謹而睹奉宋甚至就食於和龍無車牛宋疲不進<lb/>
睹負宋於笈至是宋於英等薄不如睹之篤謂太后曰<lb/>
何不王睹而黜英太后曰英為長兄門户主也家内小<lb/>
小不順何足追計睹雖盡力故是他姓柰何在英上本<lb/>
州郡公亦足報耳天安中英為平州刺史訢為幽州刺<lb/>
史伯夫進爵范陽公英黷貨徙燉煌諸常自興公及<hi>疑</hi>
<pb n="KR2a0020_WYG_083-9a"/>
至是皆以親疏受爵賜田宅時為隆盛後伯夫為洛州<lb/>
刺史以贓汙欺妄徴斬於京師承明元年徴英復官薨<lb/>
謚遼西平王始英之徴也夢日墜其所居黄山下水中<lb/>
村人以車牛挽致不能出英獨抱載而歸聞者異之後<lb/>
員與伯夫子禽可共為飛書誣謗朝政事發有司執憲<lb/>
刑及五族髙祖以昭太后故罪止一門訢年老赦免歸<lb/>
家恕其孫一人扶飬之給奴婢田宅其家僮入者百人<lb/>
金錦布帛數萬計賜尚書以下宿衛以上其女壻及親<lb/>
<pb n="KR2a0020_WYG_083-9b"/>
從在朝皆免官歸本鄉十一年髙祖文明太后以昭太<lb/>
后故悉出其家前後沒入婦女以喜子振試守正平郡<lb/>
卒<lb/>
馮熙字晉昌長樂信都人文明太后之兄也祖文通語<lb/>
在海夷傳世祖平遼海熙父朗内徙官至秦雍二州刺<lb/>
史遼西郡公坐事誅文明太后臨朝追贈假黄鉞太宰<lb/>
燕宣王立廟長安熙生於長安為姚氏魏母所養以叔<lb/>
父樂陵公邈因戰入蠕蠕魏母携熙逃避至氐羌中撫<lb/>
<pb n="KR2a0020_WYG_083-10a"/>
育年十二好弓馬有勇幹氐羌皆歸附之魏母見其如<lb/>
此將還長安始就博士學問從師受孝經論語好陰陽<lb/>
兵法及長游華陰河東二郡間性汎愛不拘小節人無<lb/>
士庶來則納之熙姑先入掖庭為始祖左昭儀妹為髙<lb/>
宗文成帝后即文明太后也使人外訪知熙所在徴赴<lb/>
京師拜冠軍將軍賜爵肥如侯尚恭宗女博陵長公主<lb/>
拜駙馬都尉出為定州刺史進爵昌黎王顯祖即位為<lb/>
太傅累拜内都大官髙祖即位文明太后臨朝王公貴<lb/>
<pb n="KR2a0020_WYG_083-10b"/>
人登進者衆髙祖乃承㫖皇太后以熙為侍中太師中<lb/>
書監領祕書事熙以頻履師𫝊又中宫之寵為羣情所<lb/>
駭心不自安乞轉外任文明太后亦以為然於是除車<lb/>
騎大將軍開府都督洛州刺史侍中太師如故洛陽雖<lb/>
經破亂而舊三字石經宛然猶在至熙與常伯夫相繼<lb/>
為州廢毁分用大至頽落熙為政不能仁厚而信佛法<lb/>
自出家財在諸州鎮建佛圖精舍合七十二處寫一十<lb/>
六部一切經筵致名德沙門日與講論精勤不倦所費<lb/>
<pb n="KR2a0020_WYG_083-11a"/>
亦不貲而在諸州營塔寺多在髙山秀阜傷殺人牛有<lb/>
沙門勸止之熙曰成就後人唯見佛圖焉知殺人牛也<lb/>
其北邙寺碑文中書侍郎賈元壽之詞髙祖頻登北邙<lb/>
寺親讀碑文稱為佳作熙為州因事取人子女為奴婢<lb/>
有容色者幸之為妾有子女數十人號為貪縱後求入<lb/>
朝授内都大官太師如故熙事魏母孝謹如事所生魏<lb/>
母卒乃散髪徒跣水漿不入口三日詔不聽服熙表求<lb/>
依趙氏之孤髙祖以熙情難奪聽服齊衰期後以例降<lb/>
<pb n="KR2a0020_WYG_083-11b"/>
改封京兆郡公髙祖納其女為后曰白虎通云王所不<lb/>
臣數有三焉妻之父母抑言其一此所謂供承宗廟不<lb/>
欲奪私心然吾季著於春秋無臣證於徃牒既許通體<lb/>
之一用開至尊之敬比長秋配極陰政既敷未聞有司<lb/>
陳奏斯式可詔太師輟臣從禮又勒集書造儀付外髙<lb/>
祖前後納熙三女二為后一為左昭儀由是馮氏寵貴<lb/>
益隆賞賜累巨萬髙祖每詔熙上書不臣入朝不拜熙<lb/>
上書如舊熙於後遇疾綿寢四載詔遣醫問道路相望<lb/>
<pb n="KR2a0020_WYG_083-12a"/>
車駕亦數臨幸焉將遷洛髙祖親與熙别見其困篤歔<lb/>
欷流涕密勅宕昌公王遇曰大師萬一即可監䕶喪事<lb/>
十九年薨於代車駕在淮南留臺表聞還至徐州乃舉<lb/>
哀為制緦服詔有司豫辦凶儀并開魏京之墓令公主<lb/>
之柩俱向伊洛凡所營送皆公家為備又勑代給綵帛<lb/>
前後六千匹以供凶用皇后詣代都赴哭太子恂亦赴<lb/>
代哭弔將葬贈假黄鉞侍中都督十州諸軍事大司馬<lb/>
太尉冀州刺史加黄屋左纛備九錫前後部羽葆鼓吹<lb/>
<pb n="KR2a0020_WYG_083-12b"/>
皆依晉太宰安平獻王故事有司奏諡詔曰可以威彊<lb/>
恢逺曰武奉諡於公柩至洛七里澗髙祖服衰徃迎叩<lb/>
靈悲慟而拜焉葬日送臨墓所親作誌銘主生二子誕<lb/>
修<lb/>
誕字思政修字寳業皆姿質妍麗年纔十餘歲文明太<lb/>
后俱引入禁中申以教誡然不能習讀經史故兄弟並<lb/>
無學術徒整飾容儀寛雅恭謹而已誕與髙祖同歲㓜<lb/>
侍書學仍蒙親待尚帝妹樂安長公主拜駙馬都尉侍<lb/>
<pb n="KR2a0020_WYG_083-13a"/>
中征西大將軍南平王修侍中鎮北大將軍尚書東平<lb/>
公又除誕議曹尚書知殿中事及罷庶姓王誕為待中<lb/>
都督中外諸軍事中軍將軍特進改封長樂郡公誕拜<lb/>
官髙祖立於庭遙受其拜既訖還室修降為侯誕與修<lb/>
雖並長宫禁而性趣乖别誕性淳篤修乃浮競誕亦未<lb/>
能誨督其過然時言於太后髙祖嚴責之至於楚捶由<lb/>
是陰懐毒恨遂結左右有憾於誕者求藥欲因食害誕<lb/>
事覺髙祖自詰之具得情状誕引過謝乞全修命髙祖<lb/>
<pb n="KR2a0020_WYG_083-13b"/>
以誕父老又重其意不致於法撻之百餘黜為平城百<lb/>
姓修妻司空穆亮女也求離㛰請免官髙祖引管蔡事<lb/>
皆不許髙祖寵誕每與誕同輿而載同案而食同席坐<lb/>
臥彭城王勰北海王詳雖直禁中然親近不及十六年<lb/>
以誕為司徒髙祖既深愛誕除官日親為制三讓表幷<lb/>
啟將拜又為其章謝尋加車騎大將軍太子太師十八<lb/>
年髙祖謂其無師傅奬道風誕深自誨責從駕南伐十<lb/>
九年至鍾離誕遇疾不能侍從髙祖日省問醫藥備加<lb/>
<pb n="KR2a0020_WYG_083-14a"/>
時髙祖銳意臨江乃命六軍發鍾離南轅與誕泣訣左<lb/>
右皆入無不掩涕時誕已惙然彊坐視髙祖悲而淚不<lb/>
能下言夢太后來呼臣髙祖嗚咽執手而出遂行是日<lb/>
去鍾離五十里許昬時告誕薨問髙祖哀不自勝時崔<lb/>
慧景裴叔業軍在中淮去所次不過百里髙祖乃輕駕<lb/>
西還從者數千人夜至誕薨所撫屍哀慟若喪至戚逹<lb/>
旦聲淚不絶從者亦迭舉音明告蕭鸞鍾離戍主蕭惠<lb/>
休惠休遣其太守奉慰詔求棺於城中及歛迭舉髙祖<lb/>
<pb n="KR2a0020_WYG_083-14b"/>
以所服衣幍充禭親自臨視撤樂去膳宣勑六軍止臨<lb/>
江之駕髙祖親北度慟哭極哀詔侍臣一人兼大鴻臚<lb/>
送柩至京禮物轜儀徐州備造陵兆葬事下洛候設喪<lb/>
至洛陽車駕猶在鍾離詔留守賜賻物布帛五千匹榖<lb/>
五千斛以供葬事贈假黄鉞使持節大司馬領司徒侍<lb/>
中都督太師駙馬公如故加以殊禮備錫九命依晉大<lb/>
司馬齊王攸故事有司奏諡詔曰案諡法善行仁德曰<lb/>
元柔克有光曰懿昔貞惠兼美受三諡之榮忠武雙徽<lb/>
<pb n="KR2a0020_WYG_083-15a"/>
錫兩號之茂式凖前迹宜契具瞻既自少綢繆知之惟<lb/>
朕案行定名諡曰元懿帝又親為作碑文及挽歌詞皆<lb/>
窮美盡哀事過其厚車駕還京詔曰馮大司馬已就墳<lb/>
塋永潛幽室宿草之哭何能忘之遂親臨誕墓停車而<lb/>
哭使彭城王勰詔羣官脫朱衣服單衣介幘陪哭司徒<lb/>
貴者示以朋友微者示如寮佐公主貞厚有禮度産二<lb/>
男長子穆<lb/>
穆字孝和襲熙爵避皇子愉封改扶風郡公尚髙祖女<lb/>
<pb n="KR2a0020_WYG_083-15b"/>
順陽長公主拜駙馬都尉歴員外通直散騎常侍穆與<lb/>
叔輔興不和輔興亡贈相州刺史祖載在庭而穆方髙<lb/>
車良馬㳟受職命言宴滿堂忻笑自若為御史中尉東<lb/>
平王匡所劾後位金紫光禄大夫遇害河陰贈司空雍<lb/>
州刺史<lb/>
子冏字景昭襲爵昌黎王尋以庶姓罷王仍襲扶風郡<lb/>
公<lb/>
子峭字子漢齊受禪例降<lb/>
<pb n="KR2a0020_WYG_083-16a"/>
穆弟顥襲父誕長樂郡公<lb/>
修弟聿字寶興廢后同産兄也位黄門郎信都伯後坐<lb/>
妹廢免為長樂百姓世宗時卒於河南尹<lb/>
聿同産弟風㓜養於宮文明太后特加愛念數歲賜爵<lb/>
至北平王拜太子中庶子出入禁闥寵侔二兄髙祖親<lb/>
政後恩寵少衰降爵為侯幽后立乃復敘用后死亦冗<lb/>
散卒贈青州刺史崔光之兼黄門也與聿俱直光每謂<lb/>
之曰君家富貴太盛終必衰敗聿云我家何負四海乃<lb/>
<pb n="KR2a0020_WYG_083-16b"/>
呪我也光云以古推之不可不愼時熙為太保誕司徒<lb/>
太子太傅脩侍中尚書聿黄門廢后在位禮愛未弛是<lb/>
後歲餘脩以罪棄熙誕喪亡后廢聿退時人以為盛必<lb/>
衰也<lb/>
李峻字珍之梁國蒙縣人元皇后兄也父方叔劉義隆<lb/>
濟隂太守髙宗遣間使諭之峻與五弟誕嶷雅白永等<lb/>
前後歸京師拜峻鎭西將軍涇州刺史頓丘公雅嶷誕<lb/>
等皆封公位顯後進峻爵為王徴為太宰薨<lb/>
<pb n="KR2a0020_WYG_083-17a"/>
李惠中山人思皇后之父也父蓋少知名歴位殿中都<lb/>
官二尚書左將軍南郡公初世祖妹武威長公主故涼<lb/>
王沮渠牧犍之妻世祖平涼州頗以公主通密計助之<lb/>
故寵遇差隆詔蓋尚焉蓋妻與氏以是而出是後蓋加<lb/>
侍中駙馬都尉殿中都官尚書左僕射卒官贈征南大<lb/>
將軍定州刺史中山王諡曰莊惠弱冠襲父爵妻襄城<lb/>
王韓頽女生二女長即后也惠歴位散騎常侍侍中征<lb/>
西大將軍秦益二州刺史進爵為王轉雍州刺史征南<lb/>
<pb n="KR2a0020_WYG_083-17b"/>
大將軍加長安鎭大將惠長於思察雍州㕔事有燕爭<lb/>
巢鬭已累日惠令人掩獲試命綱紀斷之並辭曰此乃<lb/>
上智所測非下愚所知惠乃使卒以弱竹彈兩燕既而<lb/>
一去一留惠笑謂吏屬曰此留者自計為巢功重彼去<lb/>
者既經楚痛理無留心羣下伏其聰察人有負鹽負薪<lb/>
者同釋重檐息於樹隂二人將行爭一羊皮各言藉背<lb/>
之物惠遣爭者出顧謂州綱紀曰此羊皮可拷知主乎<lb/>
羣下以為戱言咸無答者惠令人置羊皮蓆上以杖擊<lb/>
<pb n="KR2a0020_WYG_083-18a"/>
之見少鹽屑曰得其實矣使爭者視之負薪者乃伏而<lb/>
就罪凡所察究多如此類由是吏民莫敢欺犯後為開<lb/>
府儀同三司青州刺史王如故歴政有美績惠素為文<lb/>
明太后所忌誣惠將南叛誅之惠二弟初樂與惠諸子<lb/>
同戮後妻梁氏亦死青州盡沒其家財惠本無釁故天<lb/>
下寃惜焉<lb/>
惠從弟鳳為定州刺史安樂王長樂主簿後長樂以罪<lb/>
賜死時卜筮者河間邢瓚辭引鳳云長樂不軌鳳為謀<lb/>
<pb n="KR2a0020_WYG_083-18b"/>
主伏誅惟鳳弟道念與鳳子及兄弟之子皆逃免後遇<lb/>
赦乃出太和十二年髙祖將爵舅氏詔訪存者而惠諸<lb/>
從以再罹拏戮難於應命唯道念敢先詣闕乃申后妹<lb/>
及鳳兄弟子女之存者於是賜鳳子屯爵栢人侯安祖<lb/>
浮陽侯興祖安喜侯道念眞定侯從弟寄生髙邑子皆<lb/>
加將軍十五年安祖昆弟四人以外戚蒙見詔謂曰卿<lb/>
之先世内外有犯得罪於時然官必用才以親非興邦<lb/>
之選外氏之寵超於末葉從今已後自非竒才不得復<lb/>
<pb n="KR2a0020_WYG_083-19a"/>
外戚謬班抽舉既無殊能今且可還後例降爵安祖等<lb/>
改侯為伯並去軍號髙祖奉馮氏過厚於李氏過薄舅<lb/>
家了無叙用朝野人士所以竊議太常髙閭顯言於禁<lb/>
中及世宗寵隆外家並居顯位乃惟髙祖舅氏存已不<lb/>
霑恩澤景明末特詔興祖為中山太守正始初詔追崇<lb/>
惠為使持節驃騎將軍開府儀同三司定州刺史中山<lb/>
公太常考行上言案諡法武而不遂曰壯諡曰壯公興<lb/>
祖自中山遷燕州刺史卒以兄安祖子侃晞為後襲先<lb/>
<pb n="KR2a0020_WYG_083-19b"/>
封南郡王後以庶姓罷王改為博陵郡公侃晞為莊帝<lb/>
所親幸拜散騎常侍嘗食典御帝之圖爾朱榮侃晞與<lb/>
魯安等持刀於禁内殺榮及莊帝蒙塵侃晞奔蕭衍<lb/>
　<lb/>
　<lb/>
　<lb/>
　<lb/>
　魏書卷八十三上<lb/>
<pb n="KR2a0020_WYG_083-20a"/>
　魏書卷八十三上考證<lb/>
列傳第七十一上○魏收書外戚𫝊上亡後人所補<lb/>
賀訥𫝊父野干○干監本誤于今改正<lb/>
馮熙𫝊左右皆入○入監本誤人今改正<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_083-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十三上考證<lb/>
<pb n="KR2a0020_WYG_083-21a"/>
欽定四庫全書<lb/>
　魏書卷八十三下<lb/>
　　齊　　　　　魏　　　　收　　　　撰<lb/>
　列𫝊外戚第七十一下<lb/>
　　高肇　　于勁　　胡國珍　　李延寔<lb/>
高肇字首文文昭皇太后之兄也自云本渤海蓨人五<lb/>
世祖顧晉永嘉中避亂入高麗父颺字法修高祖初與<lb/>
弟乘信及其鄉人韓内冀富等入國拜厲威將軍河間<lb/>
<pb n="KR2a0020_WYG_083-21b"/>
子乘信明威將軍俱待以客禮賜奴婢牛馬綵帛遂納<lb/>
颺女是為文昭皇后生世宗颺卒景明初世宗追思舅<lb/>
氏徴肇兄弟等錄尚書事北海王詳等奏颺宜贈左光<lb/>
禄大夫賜爵渤海公謚曰敬其妻蓋氏宜追封清河郡<lb/>
君詔可又詔颺嫡孫猛襲渤海公爵封肇平原郡公肇<lb/>
弟顯澄城郡公三人同日受封始世宗未與舅氏相接<lb/>
将拜爵乃賜衣幘引見肇顯于華林都亭皆甚惶懼舉<lb/>
動失儀數日之間富貴赫奕是年咸陽王禧誅財物珍<lb/>
<pb n="KR2a0020_WYG_083-22a"/>
寳奴婢田宅多入高氏未㡬肇為尚書左僕射領吏部<lb/>
冀州大中正尚世宗姑高平公主遷尚書令肇出自夷<lb/>
土時望輕之及在位居要留心百揆孜孜無倦世咸謂<lb/>
之為能世宗初六輔專政後以咸陽王禧無事構逆由<lb/>
是遂委信肇肇既無親族頗結朋黨附之者旬月超昇<lb/>
背之者䧟以大罪以北海王詳位居其上構殺之又説<lb/>
世宗防衛諸王殆同囚禁時順皇后暴崩世譏言肇為<lb/>
之皇子昌薨僉謂王顯失於醫療承肇意㫖及京兆王<lb/>
<pb n="KR2a0020_WYG_083-22b"/>
愉出為冀州刺史畏肇恣擅遂至不軌肇又譖殺彭城<lb/>
王勰由是朝野側目咸畏惡之因此專權與奪任已又<lb/>
嘗與清河王懌於雲龍門外廡下忽忿諍大至紛紜太<lb/>
尉高陽王雍和止之高后既立愈見寵信肇既當衡軸<lb/>
每事任已本無學識動違禮度好改先朝舊制出情妄<lb/>
作減削封秩抑黜勲人由是怨聲盈路矣延昌初遷司<lb/>
徒雖貴登台鼎猶以去要怏怏形乎辭色衆咸嗤笑之<lb/>
父兄封贈雖久竟不改瘞三年乃詔令遷葬肇不自臨<lb/>
<pb n="KR2a0020_WYG_083-23a"/>
赴唯遣其兄子猛改服詣代遷葬於鄉時人以肇無識<lb/>
哂而不責也其年大舉征蜀以肇為大将軍都督諸軍<lb/>
為之節度與都督甄琛等二十餘人俱面辭世宗於東<lb/>
堂親奉規略是日肇所乘駿馬停於神虎門外無故驚<lb/>
倒轉卧渠中鞍具瓦解衆咸怪異肇出惡焉四年世宗<lb/>
崩赦罷征軍肅宗與肇及征南将軍元遥等書稱諱言<lb/>
以告凶問肇承變哀愕非唯仰慕亦私憂身禍朝夕悲<lb/>
泣至于羸悴将至宿瀍澗驛亭家人夜迎省之皆不相<lb/>
<pb n="KR2a0020_WYG_083-23b"/>
視直至闕下衰服號哭昇太極殿奉喪盡哀太尉髙陽<lb/>
王先居西柏堂專決庶事與領軍于忠密欲除之潛備<lb/>
壯士直寝邢豹伊瓮生等十餘人於舍人省下肇哭梓<lb/>
宮訖於百官前引入西廊清河王懌任城王澄及諸王<lb/>
等皆竊言目之肇入省壯士搤而拉殺之下詔暴其罪<lb/>
惡又云刑書未及便至自盡自餘親黨悉無追問削除<lb/>
職爵葬以士禮及昏乃於厠門出其尸歸家初肇西征<lb/>
行至函谷車軸中折從者皆以為不獲吉還也靈太后<lb/>
<pb n="KR2a0020_WYG_083-24a"/>
臨朝令特贈營州刺史永熙二年出帝贈使持節侍中<lb/>
中外諸軍事太師大丞相太尉公錄尚書事冀州刺史<lb/>
肇子植自中書侍郎為濟州刺史率州軍討破元愉别<lb/>
將有功當蒙封賞不受云家荷重恩為國致效是其常<lb/>
節何足以膺進陟之報懇惻發于至誠歴青相朔恒四<lb/>
州刺史卒植頻莅五州皆清能著稱當時號為良刺史<lb/>
贈安北将軍冀州刺史<lb/>
肇長兄琨早卒襲颺封渤海郡公贈都督五州諸軍事<lb/>
<pb n="KR2a0020_WYG_083-24b"/>
鎮東大將軍冀州刺史詔其子猛嗣<lb/>
猛字豹兒尚長樂公主即世宗同母妹也拜駙馬都尉<lb/>
歴位中書令出為雍州刺史有能名入為殿中尚書卒<lb/>
贈司空冀州刺史出帝時復贈太師大丞相錄尚書事<lb/>
公主無子猛先在外有男不敢令主知臨終方言之年<lb/>
㡬三十矣乃召為喪主尋卒無後<lb/>
琨弟偃字仲游太和十年卒正始中贈安東将軍都督<lb/>
青州刺史謚曰莊侯景明四年世宗納其女為貴嬪及<lb/>
<pb n="KR2a0020_WYG_083-25a"/>
于順皇后崩永平元年立為皇后二年八座奏封后母<lb/>
王氏為武邑郡君<lb/>
偃弟夀早卒夀弟即肇也<lb/>
肇弟顯侍中髙麗國大中早卒<lb/>
于勁字鍾葵太尉㧞之子頗有武略以功臣子又以功<lb/>
績位沃野鎮将賜爵富昌子拜征虜将軍世宗納其女<lb/>
為后封太原郡公妻劉氏為章武郡君後拜征北將軍<lb/>
定州刺史卒贈司空諡曰恭莊公自栗磾至勁累世貴<lb/>
<pb n="KR2a0020_WYG_083-25b"/>
盛一皇后四贈公三領軍二尚書令三開國公勁雖以<lb/>
后父但以順后早崩竟不居公輔<lb/>
子暉字宣明后母弟也少有氣幹襲爵位汾州刺史暉<lb/>
善事人為尒朱榮所親以女妻其子長孺歴侍中河南<lb/>
尹後兼尚書僕射東南道行臺與齊獻武王討平羊侃<lb/>
於兖州元顥入洛害之<lb/>
勁弟天恩位内行長遼西太守卒贈平東將軍燕州刺史<lb/>
天恩子仁生位太中大夫<lb/>
<pb n="KR2a0020_WYG_083-26a"/>
仁生子安定平原郡太守高平郡都將卒<lb/>
胡國珍字世玉安定臨涇人也祖略姚興渤海公姚逵<lb/>
平北府諮議參軍父淵赫連屈丐給事黄門侍郎世祖<lb/>
克統萬淵以降欵之功賜爵武始侯後拜河州刺史國<lb/>
珍少好學雅尚清儉太和十五年襲爵例降為伯女以<lb/>
選入掖庭生肅宗即靈太后也肅宗踐祚以國珍為光<lb/>
祿大夫靈太后臨朝加侍中封安定郡公給田第賜帛<lb/>
布綿縠奴婢車馬牛甚厚追崇國珍妻皇甫氏為京兆<lb/>
<pb n="KR2a0020_WYG_083-26b"/>
郡君置守冡十户尚書令任城王澄奏安定公屬尊望<lb/>
重親賢羣矚宜出入禁中參諮大務詔可乃令入決萬<lb/>
幾尋進位中書監儀同三司侍中如故賞賜累萬又賜<lb/>
絹歳八百疋妻梁四百匹男女姊妹兄弟各有差皆極<lb/>
豐贍國珍與太師髙陽王雍太傅清河王懌太保廣平<lb/>
王懐入居門下同釐庶政詔依漢車千秋晉安平王故<lb/>
事給歩挽一乘自掖門至於宣光殿得以出入幷備几<lb/>
杖後與侍中崔光俱授帝經侍直禁中國珍尋上表陳<lb/>
<pb n="KR2a0020_WYG_083-27a"/>
刑政之宜詔皆施行延和初加國珍使持節都督雍州<lb/>
刺史驃騎大将軍開府靈太后以國珍年老不欲令其<lb/>
在外且欲示以方面之榮竟不行遷司徒公侍中如故<lb/>
就宅拜之靈太后肅宗率百寮幸其第宴㑹極歡又追<lb/>
京兆郡君為秦太上君太上君景明三年薨於洛陽於<lb/>
此十六年矣太后以太上君墳瘞卑局更増廣為起塋<lb/>
域門闕碑表侍中崔光等奏案漢髙祖母始謚曰昭靈<lb/>
夫人後為昭靈后薄太后母曰靈文夫人皆置園邑三<lb/>
<pb n="KR2a0020_WYG_083-27b"/>
百家長丞奉守今秦太上君未有尊謚陵寝孤立即秦<lb/>
君名宜上終稱兼設掃衛以慰情典請上尊謚曰孝穆<lb/>
權置園邑三十户立長丞奉守太后從之封國珍繼室<lb/>
梁氏為趙平郡君元义妻拜為女侍中封新平郡君又<lb/>
徙封馮翊君國珍子祥妻長安縣公主即清河王懌女<lb/>
也國珍年雖篤老而雅敬佛法時事齋潔自彊禮拜至<lb/>
於出入侍從猶能跨馬據鞍神龜元年四月七日歩從<lb/>
所建佛像發第至閶闔門四五里八日又立觀像晚乃<lb/>
<pb n="KR2a0020_WYG_083-28a"/>
肯坐勞熱増甚因遂寝疾靈太后親侍藥膳十二日薨<lb/>
年八十給東園溫明祕器五時朝服各一具衣一襲贈<lb/>
布五千匹錢一百萬蠟千斤大鴻臚持節監䕶喪事太<lb/>
后還宮成服於九龍殿遂居九龍寝室肅宗服小功服<lb/>
舉哀於太極東堂又詔自始薨至七七皆為設千僧齋<lb/>
令七人出家百日設萬人齋二七人出家先是巫覡言<lb/>
將有凶勸令為厭勝之法國珍拒而不從云吉凶有定<lb/>
分唯修徳以禳之臨死與太后訣云母子善治天下以<lb/>
<pb n="KR2a0020_WYG_083-28b"/>
萬人之心勿視大臣面也殷勤至於再三又及其子祥<lb/>
云我唯有一子死後勿如比来威抑之靈太后以其好<lb/>
戲時加威訓國珍故以為言始國珍欲就祖父西葬舊<lb/>
鄉後緣前世諸胡多在洛葬有終洛之心崔光嘗對太<lb/>
后前問國珍公萬年後為在此安厝為歸長安國珍言<lb/>
當陪葬天子山陵及病危太后請以後事竟言還安定<lb/>
語遂惽忽太后問清河王懌與崔光等議去㽜懌等皆<lb/>
以病亂請從先言太后猶記崔光昔與國珍言遂營墓<lb/>
<pb n="KR2a0020_WYG_083-29a"/>
於洛陽太后雖外從衆議而深追臨終之語云我公之<lb/>
逺慕二親亦吾之思父母也追崇假黄鉞使持節侍中<lb/>
相國都督中外諸軍事太師領太尉公司州牧號太上<lb/>
秦公加九錫葬以殊禮給九旒鑾輅虎賁班劒百人前<lb/>
後部羽葆鼓吹輼輬車謚文宣公賜物三千叚粟一千<lb/>
五百石又詔贈國珍祖父兄父兄下逮從子皆有封職<lb/>
持節就安定監䕶喪事靈太后迎太上君神柩還第與<lb/>
國珍俱葬贈襚一與國珍同及國珍神主入廟詔太常<lb/>
<pb n="KR2a0020_WYG_083-29b"/>
權給以軒懸之樂六佾之舞初國珍無男養兄真子僧<lb/>
洗為後後納趙平君生子祥<lb/>
祥字元吉襲封故事世襲例皆減邑唯祥獨得全封趙<lb/>
平君薨給東園祕器肅宗服小功服舉哀于東堂靈太<lb/>
后服齊衰期葬於太上君墓左不得祔合祥歴位殿中<lb/>
尚書中書監侍中改封東平郡公薨贈開府儀同三司<lb/>
雍州刺史謚曰孝景<lb/>
僧洗字湛輝封爰徳縣公位中書監侍中改封濮陽郡<lb/>
<pb n="KR2a0020_WYG_083-30a"/>
公僧洗自永安後廢棄不預朝政天平四年薨詔給東<lb/>
園祕器贈太師太尉公錄尚書事雍州刺史謚曰孝真<lb/>
長子寧字恵歸襲國珍先爵改為臨涇伯後進為公歴<lb/>
岐涇二州刺史卒謚曰孝穆女為清河王亶妃生孝靜<lb/>
皇帝武定初贈太師太尉公錄尚書事謚曰孝昭<lb/>
子䖍字僧敬元义之廢靈太后䖍時為千牛備身與備<lb/>
身張車渠等謀殺义事發义殺車渠等䖍坐逺徙靈太<lb/>
后反政徴為吏部郎中太后好以家人禮與親族宴戲<lb/>
<pb n="KR2a0020_WYG_083-30b"/>
䖍常致諫由是後宴謔多不預焉出為涇州刺史封安<lb/>
陽縣侯興和三年以帝元舅超遷司空公薨贈太傅太<lb/>
尉公尚書僕射徐州刺史謚曰宣葬日百官會葬乘輿<lb/>
送於郭外<lb/>
子長粲<lb/>
李延寔字禧隴西人尚書僕射沖之長子性溫良少為<lb/>
太子舎人世宗初襲父爵清泉縣侯累遷左将軍光州<lb/>
刺史莊帝即位以元舅之尊超授侍中太保封濮陽郡<lb/>
<pb n="KR2a0020_WYG_083-31a"/>
王延寔以太保犯祖諱又以王爵非庶姓所宜抗表固<lb/>
辭徙封濮陽郡公改授太傅尋轉司徒公出為使持節<lb/>
侍中太傅録尚書事青州刺史尒朱兆入洛乘輿幽縶<lb/>
以延寔外戚見害於州館出帝初歸葬洛陽贈使持節<lb/>
侍中太師太尉公錄尚書事都督雍州刺史謚曰孝懿<lb/>
長子彧字子文尚莊帝姊豐亭公主封東平郡公位侍<lb/>
中左光祿大夫中書監驃騎大將軍開府儀同三司廣<lb/>
州刺史彧任俠交遊輕薄無行尒朱榮之死也武毅之<lb/>
<pb n="KR2a0020_WYG_083-31b"/>
士皆彧所進孝靜初以罪棄市<lb/>
史臣曰三五哲王深防逺慮舅甥之國罕執鈞衡母后<lb/>
之家無聞傾敗爰及後世顛覆繼軌葢由進不以禮故<lb/>
其斃亦速其間或不斃泯舊基弗虧先構者葢處之以<lb/>
道逺權之所致也<lb/>
　<lb/>
　<lb/>
　魏書卷八十三下<lb/>
<pb n="KR2a0020_WYG_083-32a"/>
　魏書卷八十三下考證<lb/>
列傳第七十一下○魏收書外戚𫝊下亡史臣論全用<lb/>
　隋書外戚𫝊<lb/>
高肇𫝊高麗國大中○北史作高麗國大中正此脱去<lb/>
　正字<lb/>
　<lb/>
　<lb/>
　<lb/>
<pb n="KR2a0020_WYG_083-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十三下考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷三十九</head> <lb/>
    <p>
<pb n="KR2a0020_WYG_039-1a"/>
欽定四庫全書<lb/>
　魏書卷三十九<lb/>
　　齊　　　　魏　　　　收　　　　　撰<lb/>
　列傳第二十七<lb/>
　　李寳<lb/>
李寳字懐素小字衍孫隴西狄道人私署涼王暠之孫<lb/>
也父飜字士舉小字武彊私署驍騎將軍祁連酒泉晉<lb/>
昌三郡太守寳沉雅有度量驍勇善撫接伯父歆為沮<lb/>
<pb n="KR2a0020_WYG_039-1b"/>
渠䝉遜所滅寳徙於姑臧嵗餘隨舅唐契北奔伊吾臣<lb/>
於蠕蠕其遺民歸附者稍至二千寳傾身禮接甚得其<lb/>
心衆皆樂為用每希報雪屬世祖遣將討沮渠無諱於<lb/>
敦煌無諱捐城遁走寳自伊吾南歸敦煌遂修繕城府<lb/>
規復先業遣弟懐達奉表歸誠世祖嘉其忠款拜懐達<lb/>
散騎常侍敦煌太守别遣使授寳使持節侍中都督西<lb/>
垂諸軍事鎮西大將軍開府儀同三司領䕶西戎校尉<lb/>
沙州牧敦煌公仍鎮敦煌四品以下聼承制假授真君<lb/>
<pb n="KR2a0020_WYG_039-2a"/>
五年因入朝遂留京師拜外都大官轉鎮南將軍并州<lb/>
刺史還除内都大官髙宗初代司馬文思鎮懐荒改授<lb/>
鎮北將軍太安五年薨年五十三詔賜命服一襲贈以<lb/>
本官諡曰宣有六子承茂輔佐公業沖公業早卒沖别<lb/>
有傳<lb/>
承字伯業少有䇿畧初寳欲謀歸款民僚多有異議承<lb/>
時年十三勸寳速定大計於是遂決仍令承隨表入質<lb/>
世祖深相器異禮遇甚優賜爵姑臧侯後遭父憂居䘮<lb/>
<pb n="KR2a0020_WYG_039-2b"/>
以孝聞承應傳先封以自有爵乃讓弟茂時論多之承<lb/>
方裕有鑒裁為時所重髙宗末以姑臧侯出為龍驤將<lb/>
軍滎陽太守為政嚴明甚著聲稱延興五年卒時年四<lb/>
十五贈使持節本將軍雍州刺史諡曰穆<lb/>
長子韶字元伯學渉有器量與弟彦䖍㽔並為髙祖賜<lb/>
名焉韶又為季父沖所知重延興中補中書學生襲爵<lb/>
姑臧侯除儀曹令時修改車服及羽儀制度皆令韶典<lb/>
焉遷給事黄門侍郎後例降侯為伯兼大鴻臚卿黄門<lb/>
<pb n="KR2a0020_WYG_039-3a"/>
如故髙祖將創遷都之計詔引侍臣訪以古事韶對洛<lb/>
陽九鼎舊所七百攸基地則土中實均朝貢惟玉建國<lb/>
莫尚於此髙祖稱善遷太子右詹事尋罷左右仍為詹<lb/>
事秦州大中正出為安東將軍兖州刺史髙祖自鄴還<lb/>
洛韶朝於路言及庶人恂事髙祖曰卿若不出東宫或<lb/>
未至此世宗初徴拜侍中領七兵尚書尋除撫軍將軍<lb/>
并州刺史以從弟伯尚同元禧之逆在州禁止徴還京<lb/>
師雖不知謀猶坐功親免除官爵久之起兼將作大匠<lb/>
<pb n="KR2a0020_WYG_039-3b"/>
勅叅定朝儀律令呂茍兒反於秦州除撫軍將軍西道<lb/>
都督行秦州事與右衛將軍元麗率衆討之事平即真<lb/>
璽書勞勉復其先爵時隴右新經師旅之後百姓多不<lb/>
安業韶善撫納甚得夷夏之心徴還行定州事尋轉相<lb/>
州刺史將軍如故肅宗初入為殿中尚書行雍州事後<lb/>
除中軍大將軍吏部尚書加散騎常侍韶在選曹不能<lb/>
平心守正通容而已議者貶之出為冀州刺史清簡愛<lb/>
民甚收名譽政績之美聲冠當時肅宗嘉之就加散騎<lb/>
<pb n="KR2a0020_WYG_039-4a"/>
常侍遷車騎大將軍賜劍佩貂蟬各一具驊騮馬一匹<lb/>
并衣服寝具韶以年及懸車抗表遜位優㫖不許轉定<lb/>
州刺史常侍如故及赴中山冀州父老皆送出西境相<lb/>
聚而泣二州境既連接百姓素聞風徳州内大治正光<lb/>
五年四月卒於官年七十二詔贈帛七百疋贈侍中持<lb/>
節散騎常侍車騎大將軍司空公雍州刺史諡曰文恭<lb/>
既𦵏之後有冀州兵千餘人戍於荆州還經韶墓相率<lb/>
培冢數日方歸其遺愛如此初韶克定秦隴永安中追<lb/>
<pb n="KR2a0020_WYG_039-4b"/>
封安城縣開國伯邑四百戸<lb/>
長子璵字道璠襲武定中驃騎大將軍東徐州刺史<lb/>
璵弟瑾字道瑜美容貌頗有才學特為韶所鍾愛清河<lb/>
王懌知賞之懌為司徒辟叅軍轉著作佐郎加龍驤將<lb/>
軍稍遷通直散騎侍郎與給事黄門侍郎王遵業尚書<lb/>
郎盧觀典領儀注臨淮王彧謂瑾等曰卿等三儁共掌<lb/>
帝儀可謂舅甥之國士盧即瑾之外兄也肅宗崩上諡<lb/>
筞文瑾所制也荘帝初於河隂遇害年四十九贈冠軍<lb/>
<pb n="KR2a0020_WYG_039-5a"/>
將軍齊州刺史<lb/>
長子産之字孫僑容貌短陋而撫訓諸弟愛友篤至年<lb/>
四十九亡<lb/>
産之弟蒨之武定末司空主簿<lb/>
瑾弟瓚字道璋少有風尚辟司徒叅軍事神龜中卒贈<lb/>
漢陽太守<lb/>
子修年大將軍開府士曹叅軍早亡<lb/>
韶弟彦字次仲頗有學業髙祖初舉司州秀才除中書<lb/>
<pb n="KR2a0020_WYG_039-5b"/>
博士轉諫議大夫後因考課降為元士尋行主客曹事<lb/>
徙郊廟下大夫時朝儀典章咸未周備彦留心考定號<lb/>
為稱職髙祖南伐彦以蕞爾江閩不足親勞鑾駕頻有<lb/>
表諫雖不從納然亦嘉其至誠及六軍次於淮南徴為<lb/>
廣陵王羽長史加恢武將軍西翼副將軍還除冀州趙<lb/>
郡王幹長史轉青州廣陵王羽長史帶齊郡太守徴為<lb/>
龍驤將軍司徒右長史轉左長史秦州大中正出行揚<lb/>
州事尋徴拜河南尹還至汝隂復勅行徐州事轉平北<lb/>
<pb n="KR2a0020_WYG_039-6a"/>
將軍平州刺史還平東將軍徐州刺史延昌二年夏大<lb/>
霖雨川瀆皆溢彦相水陸形勢隨便疏通得無淹漬之<lb/>
害朝廷嘉之頻詔勞勉入為河南尹遷金紫光祿大夫<lb/>
光禄勲卿轉度支尚書出為撫軍將軍秦州刺史是時<lb/>
破落汗拔陵等反於北鎮二夏豳涼所在蜂起而彦刑<lb/>
政過猛為下所怨城民薛珍劉慶杜超等因四方離叛<lb/>
遂潛結逆謀正光五年六月突入州門擒彦於内齋囚<lb/>
於西府推其黨莫折大提為帥遂害彦永安中追贈侍<lb/>
<pb n="KR2a0020_WYG_039-6b"/>
中驃騎大將軍司徒公雍州刺史諡曰孝貞<lb/>
子燮字徳諧少有風望解褐司徒叅軍著作佐郎司徒<lb/>
祭酒轉主簿卒贈輔國將軍太常少卿<lb/>
燮弟徳廣終於中散大夫<lb/>
徳廣弟徳顯太尉行叅軍稍遷散騎侍郎卒贈征虜將<lb/>
軍東秦州刺史<lb/>
徳顯弟徳眀祕書郎<lb/>
彦弟䖍字叔恭太和初為中書學生遷祕書中散轉冀<lb/>
<pb n="KR2a0020_WYG_039-7a"/>
州驃騎府長史太子中舍人世宗初遷太尉從事中郎<lb/>
出為清河太守屬京兆王愉反䖍棄郡奔闕世宗聞䖍<lb/>
至謂左右曰李䖍在冀州日久恩信著物今拔難而來<lb/>
衆情自解矣乃授䖍别領軍前慰勞事事平轉長樂太<lb/>
守延昌初冀州大乘賊起令䖍以本官為别將與都督<lb/>
元遙討平之遷後將軍燕州刺史還為光禄大夫加平<lb/>
西將軍兼大司農卿出為散騎常侍安東將軍兖州刺<lb/>
史追論平冀州之功賜爵髙平男還京除河南邑中正<lb/>
<pb n="KR2a0020_WYG_039-7b"/>
遷鎮軍將軍金紫光禄大夫孝莊初授特進車騎大將<lb/>
軍儀同三司加散騎常侍又進號驃騎大將軍開府儀<lb/>
同三司永安三年冬薨年七十四贈侍中都督冀定瀛<lb/>
三州諸軍事驃騎大將軍太尉公冀州刺史男如故諡<lb/>
曰宣景<lb/>
長子曖字仁眀解褐司空行叅軍稍遷尚書左外兵郎<lb/>
孝荘初於河隂遇害年四十贈安東將軍度支尚書青<lb/>
州刺史<lb/>
<pb n="KR2a0020_WYG_039-8a"/>
子襃武定中太師法曹叅軍<lb/>
曖弟昞字仁曜起家髙陽王雍常侍員外散騎侍郎太<lb/>
尉錄事叅軍孝莊初與兄曖同時遇害年四十八贈散<lb/>
騎常侍左將軍兖州刺史<lb/>
子為武定中司空長流叅軍<lb/>
昞弟昭字仁照卒於散騎侍郎贈征虜將軍凉州刺史<lb/>
子士元操武定中竝儀同開府叅軍事<lb/>
昭弟曉字仁畧武定末太尉諮議叅軍<lb/>
<pb n="KR2a0020_WYG_039-8b"/>
䖍弟㽔字延賔歴歩兵校尉東郡太守司農少卿卒贈<lb/>
龍驤將軍豫州刺史<lb/>
長子詠字義興有幹局起家太學博士領殿中侍御史<lb/>
稍遷東郡太守荘帝初遷安東將軍濟州刺史轉廣州<lb/>
刺史加散騎常侍前廢帝時與弟三弟通直散騎常侍<lb/>
義真弟七弟中書侍郎太常少卿義邕同時為尒朱仲<lb/>
逺所害義邕荘帝居蕃之日以外親甚見親昵及有天<lb/>
下特䝉信任尒朱榮之誅義邕與其事由是竝及於禍<lb/>
<pb n="KR2a0020_WYG_039-9a"/>
出帝初贈詠侍中驍騎將軍吏部尚書冀州刺史義真<lb/>
贈前將軍齊州刺史義邕贈安東將軍青州刺史<lb/>
詠次弟義慎司空屬第四弟義逺國子博士荘帝初竝<lb/>
於河隂遇害義慎贈散騎常侍征東將軍雍州刺史<lb/>
承弟茂字仲宗髙宗末襲父爵鎮西將軍敦煌公髙祖<lb/>
初除長安鎮都將轉西兖州刺史將軍如故入為光禄<lb/>
大夫例降為侯茂性謙慎以弟冲寵盛懼於盈遂託以<lb/>
老疾固請遜位髙祖不奪其志聼食大夫禄還私第因<lb/>
<pb n="KR2a0020_WYG_039-9b"/>
居定州之中山自是優遊早舍不入京師景明三年卒<lb/>
時年七十一諡曰恭侯<lb/>
子静字紹安襲解褐太尉叅軍事定州别駕東平原太<lb/>
守神龜三年卒年五十五<lb/>
子遐字智逺有几案才起家司空行叅軍襲爵稍遷右<lb/>
將軍尚書駕部郎中出為河内太守尒朱榮稱兵向洛<lb/>
次其郡境莊帝潛濟河北相㑹遐既聞榮推奉荘帝遂<lb/>
開門謁候仍從駕南渡及河隂為亂兵所害時年四十<lb/>
<pb n="KR2a0020_WYG_039-10a"/>
二事寧追贈散騎常侍車騎大將軍尚書右僕射秦州<lb/>
刺史以候駕之功封盧鄉縣開國伯邑三百戸<lb/>
子孝儒襲齊受禪爵例降<lb/>
静弟孚字仲安恭順篤厚起家鎮北府公曹叅軍定州<lb/>
别駕汝陽汝南中山三郡太守孝莊初以外親超授撫<lb/>
軍將軍金紫光祿大夫出除鎮東將軍滄州刺史加散<lb/>
騎常侍普泰元年卒年六十有二有五子<lb/>
長子恵昭太傅開府城局叅軍<lb/>
<pb n="KR2a0020_WYG_039-10b"/>
恵昭弟恵諶武定中齊州别駕<lb/>
孚弟敬安奉朝請早亡<lb/>
敬安弟季安粗渉書史解褐彭城王行叅軍稍遷寧朔<lb/>
將軍歩兵校尉出為徐州北海王顥撫軍府長史正光<lb/>
末顥為闗西都督復引為長史委以戎政尋加驍騎將<lb/>
軍孝昌三年卒於軍時年五十三贈征虜將軍凉州刺<lb/>
史<lb/>
子處黙少清恵起家青州彭城王府主簿稍遷通直散<lb/>
<pb n="KR2a0020_WYG_039-11a"/>
騎常侍安東將軍光禄大夫撫軍將軍廣州開府長史<lb/>
天平初卒年三十九<lb/>
茂弟輔字督真亦有人望解褐中書博士遷司徒議曹<lb/>
掾太和初髙祖為咸陽王禧納其女為妃除鎮逺將軍<lb/>
潁川太守帶長社戍輔綏懐招集甚得邊和六年卒於<lb/>
郡年四十七贈征虜將軍秦州刺史襄武侯諡曰恵<lb/>
長子伯尚少有重名弱冠除祕書郎髙祖毎云此李氏<lb/>
之千里駒稍遷通直散騎侍郎勅撰太和起居注尋遷<lb/>
<pb n="KR2a0020_WYG_039-11b"/>
祕書丞世宗初兼給事黄門侍郎景明二年坐與咸陽<lb/>
王禧謀反誅時年二十九<lb/>
伯尚弟仲尚儀貌甚美少以文學知名二十著前漢功<lb/>
臣序讚及季父司空沖誄時兼侍中髙聰尚書邢巒見<lb/>
而歎曰後生可畏非虚言也起家京兆王愉行叅軍景<lb/>
明中坐兄事賜死年二十五<lb/>
仲尚弟季凱沉敏有識量坐兄事與母弟俱徙邊久之<lb/>
㑹赦免遂寓居於晉陽沉廢積年孝昌中解褐太尉叅<lb/>
<pb n="KR2a0020_WYG_039-12a"/>
軍事加威逺將軍尋除并州安北府長史肅宗崩尒朱<lb/>
榮隂圖義舉季凱豫謀荘帝踐阼徴拜給事黄門侍郎<lb/>
封博平縣開國侯邑七百戸尋加散騎常侍東平將軍<lb/>
轉祕書監進號中軍將軍普泰元年七月尒朱世隆以<lb/>
榮之死謂季凱通知於是見害年五十五出帝初追贈<lb/>
侍中驃騎將軍吏部尚書定州刺史<lb/>
子統字基伯襲武定末太尉刑獄叅軍齊受禪爵例降<lb/>
季凱弟延慶孝昌中解褐定州鎮北城局叅軍稍遷奉<lb/>
<pb n="KR2a0020_WYG_039-12b"/>
車都尉陳留太守遷鎮東將軍金紫光祿大夫永熈二<lb/>
年卒年五十二贈本將軍雍州刺史<lb/>
子恵矩武定中儀同開府叅軍事<lb/>
延慶弟延度武定中衛將軍安徳太守<lb/>
輔弟佐字季翼有文武才幹髙祖初兼散騎常侍銜命<lb/>
使髙麗以奉使稱㫖還拜常山太守賜爵真定子遷冠<lb/>
軍將軍懐州刺史賜爵山陽侯尋加安南將軍河内公<lb/>
轉安東將軍相州刺史所在有稱績車駕南討拜安南<lb/>
<pb n="KR2a0020_WYG_039-13a"/>
將軍副大司馬咸陽王禧為殿中將軍尋被勅與征南<lb/>
將軍城陽王鸞安南將軍盧淵等軍攻赭陽各不相節<lb/>
度諸軍皆坐甲城下欲以不戰降賊佐獨勒所部晨夜<lb/>
攻擊屬蕭鸞遣其太子右衛率垣歴生率衆來援咸以<lb/>
勢弱不敵規欲班師佐乃簡騎二千逆賊為賊所敗坐<lb/>
徙瀛州為民車駕征宛鄧復起佐假平逺將軍統軍蕭<lb/>
鸞新野太守劉忌憑城固守佐率所領攻拔之以功封<lb/>
涇陽縣開國子邑三百戸沔北既平廣陽王嘉為荆州<lb/>
<pb n="KR2a0020_WYG_039-13b"/>
刺史仍以佐為嘉鎮南府長史加輔國將軍别鎮新野<lb/>
及大軍凱旋髙祖執佐手曰沔北洛陽南門卿既為朕<lb/>
平之亦當為朕善守髙祖崩遺勅以佐行荆州事仍本<lb/>
將軍佐在州威信大行邊民悦附前後歸之者二萬許<lb/>
家尋正刺史世宗初徴兼都官尚書景明二年卒年七<lb/>
十一贈征虜將軍秦州刺史諡曰莊子遵襲<lb/>
遵爽儁有父風歴相州治中轉别駕冀州征北府長史<lb/>
司空司馬卒贈龍驤將軍洛州刺史孝荘初以外戚超<lb/>
<pb n="KR2a0020_WYG_039-14a"/>
贈車騎大將軍儀同三司定州刺史<lb/>
子果襲司空諮議叅軍武定中坐通西賊伏誅<lb/>
遵弟柬字休賢郡辟功曹以父憂去職遂終身不食酒<lb/>
肉因屏居鄉里肅宗初司空任城王澄嘉其操尚以為<lb/>
叅軍事尋轉司徒外兵叅軍歴任城濟北二郡太守孝<lb/>
莊初遷鎮逺將軍濟州刺史卒贈安北將軍殿中尚書<lb/>
相州刺史<lb/>
子經司徒諮議叅軍行豫州事興和初坐妖言賜死<lb/>
<pb n="KR2a0020_WYG_039-14b"/>
柬弟神儁小名提少以才學知名為太常劉芳所賞釋<lb/>
褐奉朝請轉司徒祭酒從事中郎頃之拜驍騎將軍中<lb/>
書侍郎太常少卿出為前將軍荆州刺史時四方多事<lb/>
所在連兵蕭衍遣將曹敬宗來宼攻圍積時又引水灌<lb/>
城城不没者數版神儁循撫兵民戮力固守詔遣都督<lb/>
崔暹别將王羆裴衍等赴援敬宗退走時宼賊之後城<lb/>
外多有露骸神儁敎令收𦵏之徴拜大司農卿肅宗末<lb/>
除鎮軍將軍行相州事於時葛榮南逼神儁憂懼乃故<lb/>
<pb n="KR2a0020_WYG_039-15a"/>
墜馬傷脚仍停汲郡有詔追還荘帝纂統以神儁外戚<lb/>
之望拜散騎常侍殿中尚書追論固守荆州之功封千<lb/>
乘縣開國侯邑一千戸轉中書監吏部尚書神儁意尚<lb/>
風流情在推引人物而不能守正奉公無多聲譽有鉅<lb/>
鹿人李炎上書言神儁之失天柱將軍尒朱榮曽補人<lb/>
為曲陽縣令神儁以階縣不用榮聞大怒謂神儁自樹<lb/>
親黨排抑勲人神儁懼啓求解官乃除衛將軍左光祿<lb/>
大夫尋屬尒朱兆入京乘輿幽執神儁遂逃竄民間出<lb/>
<pb n="KR2a0020_WYG_039-15b"/>
帝初始來歸闕拜散騎常侍驃騎大將軍左光祿大夫<lb/>
儀同三司孝静初行并州事尋除驃騎大將軍肆州刺<lb/>
史入為侍中興和二年薨年六十四贈都督雍秦涇三<lb/>
州諸軍事驃騎大將軍尚書左僕射司徒公雍州刺史<lb/>
侍中開國公如故神儁風韻秀舉博學多聞朝廷舊章<lb/>
及人倫氏族多所諳記篤好文雅老而不輟凡所交遊<lb/>
皆一時名士汲引後生為其光價四方才子咸宗附之<lb/>
而性通率不持檢度至於少年之徒皆與褻狎不能清<lb/>
<pb n="KR2a0020_WYG_039-16a"/>
正方重識者以此為譏神儁䘮二妻又欲娶鄭嚴祖妹<lb/>
神儁之從甥也盧元明亦將為婚遂至紛競二家鬩於<lb/>
嚴祖之門鄭卒歸元明神儁惆悵不己時人謂神儁鳯<lb/>
徳之衰神儁無子從弟延度以第三子容兒後之<lb/>
韶從弟元珍小名大墨起家奉朝請太尉録事叅軍卒<lb/>
於歩兵校尉<lb/>
元珍弟仲遵有業尚彭城王勰為定州請為開府叅軍<lb/>
累轉員外散騎常侍遊擊將軍太中大夫出為京兆内<lb/>
<pb n="KR2a0020_WYG_039-16b"/>
史大將軍京兆王繼西伐請而諮議叅軍尋除左將軍<lb/>
營州刺史時四方州鎮謀逆叛亂相續營州城内咸有<lb/>
異心仲遵單車赴州既至與大使盧同以恩信懐誘率<lb/>
皆怡悦後肅宗又詔盧同為行臺北出慰勞同疑彼人<lb/>
情難信聚兵將往城民劉安定等先有異志謂欲圖已<lb/>
還相恐動遂執仲遵二子清石阿䍐尋亦見殺唯兄子<lb/>
徽仁得免<lb/>
韶從叔思穆字叔仁父抗自凉州渡江左仕劉駿歴晉<lb/>
<pb n="KR2a0020_WYG_039-17a"/>
夀安東東萊三郡太守思穆有度量善談論工草𨽻為<lb/>
當時所稱太和十七年擕家累自漢中歸國除歩兵校<lb/>
尉遭母憂解任起為都水使者及車駕南伐以本官兼<lb/>
直閤將軍從平南陽以功賜爵為伯尋除司徒司馬彭<lb/>
城王勰為定州請為司馬帶鉅鹿太守勰徙鎮揚州仍<lb/>
請為司馬府解除征虜將軍太中大夫出為京兆内史<lb/>
在郡八年頗有政績徴拜光禄大夫肅宗初除平北將<lb/>
軍中山太守未拜遷安北將軍營州刺史卒於位時年<lb/>
<pb n="KR2a0020_WYG_039-17b"/>
六十一贈安西將軍華州刺史永安中子奨為莊帝所<lb/>
親待復超贈思穆衛將軍中書監左光禄大夫諡曰宣<lb/>
恵有子十四人<lb/>
嫡子斌襲官至散騎侍郎早卒<lb/>
斌兄奨武定末司徒左長史李氏自初入魏人位兼舉<lb/>
因沖寵遇遂為當世盛門而仁義吉凶情禮淺薄朞功<lb/>
之服殆無慘容相視窘乏不加拯濟識者以此貶之<lb/>
史臣曰李寳家難流離晚獲歸正大享名器世業不殞<lb/>
<pb n="KR2a0020_WYG_039-18a"/>
諸子承基俱有位望韶清身履度聲績洽美矣神儁才<lb/>
尚風流殆民望也貞粹之地君子或未許焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_039-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷三十九<lb/>
<pb n="KR2a0020_WYG_039-19a"/>
　魏書卷三十九考證<lb/>
李寳傳隨舅唐契北奔伊吾○唐監本誤廣各本同考<lb/>
　本書唐和傳和與兄契携外甥李寳避難伊吾北史<lb/>
　亦云携其甥武昭王孫寳臣於蠕蠕乃諸本俱作廣<lb/>
　契傳寫之謬也今改正<lb/>
年四十○<hi>臣人龍</hi>按曖弟昞傳云孝莊初與兄曖同時<lb/>
　遇害年四十八曖既昞兄矣反年四十耶二者必有<lb/>
　一誤<lb/>
<pb n="KR2a0020_WYG_039-19b"/>
請而諮議參軍○而當作為<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷三十九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷四十一</head> <lb/>
    <p>
<pb n="KR2a0020_WYG_041-1a"/>
欽定四庫全書<lb/>
　魏書卷四十一<lb/>
　　齊　　　　魏　　　　收　　　　撰<lb/>
　列傳第二十九<lb/>
　　源賀<lb/>
源賀自署河西王秃髪傉檀之子也傉檀為乞伏熾磐<lb/>
所滅賀自樂都來奔賀偉容貎善風儀世祖素聞其名<lb/>
及見噐其機辯赐爵西平侯加龍驤將軍謂賀曰卿與<lb/>
<pb n="KR2a0020_WYG_041-1b"/>
朕源同因事分姓今可為源氏從擊叛胡白龍又討吐<lb/>
京胡皆先登䧟陳進號平西將軍世祖征涼州以賀為<lb/>
鄉導詔問攻戰之計賀對曰姑臧城外有四部鮮卑各<lb/>
為之援然皆是臣祖父舊民臣願軍前宣國威信示其<lb/>
福禍必相率歸降外援旣服然後攻其孤城拔之如反<lb/>
掌耳世祖曰善於是遣賀率精騎歴諸部招慰下三萬<lb/>
餘落獲雜畜十餘萬頭及圍姑臧由是無外慮故得專<lb/>
力攻之涼州平遷征西將軍進號西平公又從征蠕蠕<lb/>
<pb n="KR2a0020_WYG_041-2a"/>
擊五城吐京胡討蓋吳諸賊皆有功拜散騎常侍從駕<lb/>
臨江為前鋒大將賀為人雄果每遇彊㓂輒自奮擊世<lb/>
祖戒之曰兵凶戰危不宜輕犯卿可運籌處分勿恃身<lb/>
力也賀本名破羌是役也世祖曰人之立名宜其得實<lb/>
何可濫也賜名賀焉拜殿中尚書南安王余為宗愛所<lb/>
殺也賀部勒禁兵静遏外内與南部尚書陸麗決議定<lb/>
䇿翼戴髙宗令麗與劉尼馳詣苑中奉迎高宗賀守禁<lb/>
中為之内應俄而麗抱高宗單騎而至賀乃開門髙宗<lb/>
<pb n="KR2a0020_WYG_041-2b"/>
卽位社稷大安賀有力焉轉征北將軍加給事中以定<lb/>
策之勲進爵西平王髙宗卽位班賜百僚謂賀曰朕大<lb/>
賚善人卿其任意取之勿謙退也賀辭固使取之賀唯<lb/>
取戎馬一疋而已是時斷獄多濫賀上書曰案律謀反<lb/>
之家其子孫雖養他族追還就戮所以絶罪人之類彰<lb/>
大逆之辜其為劫賊應誅者兄弟子姪在逺道隔關津<lb/>
皆不坐竊惟先朝制律之意以不同謀非絶類之罪故<lb/>
特垂不死之詔若年十三已下家人首惡計謀所不及<lb/>
<pb n="KR2a0020_WYG_041-3a"/>
愚以為可原其命沒入縣官髙宗納之出為征南將軍<lb/>
冀州刺史改封隴西王賀上書曰臣聞人之所寳莫寳<lb/>
於生全徳之厚者莫厚於宥死然犯死之罪難以盡恕<lb/>
權其輕重有可矜恤今勍寇遊魂於北狡賊負險於南<lb/>
其在疆場猶須防戍臣愚以為自非大逆赤手殺人之<lb/>
非其坐贓及盜與過誤之愆應入死者皆可原命謫守<lb/>
邊境是則已斷之體更受全生之恩徭役之家漸蒙休<lb/>
息之惠刑措之化庶幾在兹虞書曰流宥五刑此其義<lb/>
<pb n="KR2a0020_WYG_041-3b"/>
也臣受恩深重無以仰荅將違闕庭豫增係戀敢上瞽<lb/>
言唯加裁察高宗納之已後入死者皆恕死徙邊久之<lb/>
高宗謂羣臣曰源賀勸朕宥諸死刑徙充北番諸戍自<lb/>
爾至今一歲所活殊為不少生濟之理既多籩戍之兵<lb/>
有益卿等事朕致何善意也茍人人如賀朕治天下復<lb/>
何憂哉顧憶誠言利實廣矣羣臣咸曰非忠臣不能進<lb/>
此計非聖明不能納此言賀之臨州鞫獄以情徭役簡<lb/>
省武邑郡姦人石華告沙門道可與賀謀反有司以聞<lb/>
<pb n="KR2a0020_WYG_041-4a"/>
髙宗謂羣臣曰賀誠心事國朕為卿等保之無此明矣<lb/>
乃精加訊檢華果引誣於是遣使者詔賀曰卿以忠誠<lb/>
欵至著自先朝以丹青之潔而受蒼蠅之汗朕登時研<lb/>
檢已加極法故遣宣意其善綏所莅勿以囂謗之言致<lb/>
損慮也賀上書謝書奏髙宗顧謂左右曰以賀之忠誠<lb/>
尚致其誣不若是者可無愼乎時考殿最賀治為第一<lb/>
賜衣馬器物班宣天下賀上表請代朝議以賀得民情<lb/>
不許在州七年乃徵拜太尉蠕蠕寇邊賀從駕追討破<lb/>
<pb n="KR2a0020_WYG_041-4b"/>
之顯祖將傳位于京兆王子推時賀都督諸軍屯漠南<lb/>
乃馳傳徴賀賀既至乃命公卿議之賀正色固執不可<lb/>
卽詔賀持節奉皇帝璽綬以授髙祖是歲河西勑勒叛<lb/>
遣賀率衆討之䧏二千餘落倍道兼行追賊黨都朱于<lb/>
等至枹䍐大破之斬首五千餘級虜男女萬餘口雜畜<lb/>
三萬餘頭復追綂萬高平上邽三鎮叛勑勒至于金城<lb/>
斬首三千級賀依古今兵法及先儒耆舊之説略採至<lb/>
要為十二陳圖以上之顯祖覽而嘉焉賀以年老辭位<lb/>
<pb n="KR2a0020_WYG_041-5a"/>
詔不許又詔都督三道諸軍屯于漠南是時每歲秋冬<lb/>
遣軍三道竝出以備北冦至春中乃班師賀以勞役京<lb/>
都又非禦邊長計乃上言請募諸州鎮有武健者三萬<lb/>
人復其徭賦厚加賑恤分為三部二鎮之間築城城置<lb/>
萬人給彊弩十二床武衛三百乘弩一床給牛六頭武<lb/>
衛一乘給牛二頭多造馬槍及諸器械使武略大將二<lb/>
人以鎮撫之冬則講武春則種殖竝戍竝耕則兵未勞<lb/>
而有盈畜矣又於白道南三處立倉運近州鎮租粟以<lb/>
<pb n="KR2a0020_WYG_041-5b"/>
充之足食足兵以備不虞於宜為便不可歲常舉衆連<lb/>
動京師令朝廷恒有北顧之慮也事寢不報又上書稱<lb/>
病篤乞骸骨至于再三乃許之朝有大議皆就詢訪又<lb/>
給衣藥珍羞太和元年二月療疾於温湯高祖文明太<lb/>
后遣使者屢問消息太醫視疾患篤還京師賀乃遺令<lb/>
勑諸子曰吾頃以老患辭事不悟天慈降恩爵逮於汝<lb/>
汝其毋傲吝毋荒怠毋奢越毋嫉姤疑思問言思審行<lb/>
思恭服思度遏惡揚善親賢逺佞目觀必眞耳屬必正<lb/>
<pb n="KR2a0020_WYG_041-6a"/>
誠勤以事君清約以行已吾終之後所葬時服單櫝足<lb/>
申孝心芻靈明器一無用也三年秋薨年七十三贈侍<lb/>
中太尉隴西王印綬諡曰宣賻雜綵五百疋賜輼輬車<lb/>
及命服溫明袐器陪葬于金陵<lb/>
長子延性謹厚好學初以功臣子拜侍御中散賜爵武<lb/>
城子西治都將卒贈涼州刺史廣武侯諡曰簡<lb/>
子鱗襲<lb/>
延弟思禮後賜名懷謙恭寛雅有大度高宗末為侍御<lb/>
<pb n="KR2a0020_WYG_041-6b"/>
中散父賀辭老詔懐受父爵拜征南將軍尋為持節督<lb/>
諸軍屯於漠南還除殿中尚書出為長安鎮將雍州刺<lb/>
史清儉有惠政善於撫恤劫盜息止流民皆相率來還<lb/>
嵗餘復拜殿中尚書加侍中參都曹事又督諸軍征蠕<lb/>
蠕六道大將咸受節度遷尚書令參議律令後例降為<lb/>
公除司州刺史從駕南征加衛大將軍領中軍事以母<lb/>
憂去職賜帛三百疋穀千石十九年除征北大將軍夏<lb/>
州刺史轉都督雍岐東秦諸軍事征西大將軍雍州刺<lb/>
<pb n="KR2a0020_WYG_041-7a"/>
史景明二年徵為尚書左僕射加特進時有詔以姧吏<lb/>
犯罪每多逃遁因眚乃出竝皆釋然自今已後犯罪不<lb/>
問輕重而藏竄者悉逺流若永避不出兄弟代徙懷乃<lb/>
奏曰謹按條制逃吏不在赦限竊惟聖朝之恩事異前<lb/>
宥諸流徙在路尚蒙旋反況有未發而仍遣邊戍按守<lb/>
宰犯罪逃走者衆禄潤旣優尚有兹失及蒙恩宥卒然<lb/>
得還今獨苦此等恐非均一之法如臣管執謂宜免之<lb/>
書奏門下以成式旣班駮奏不許懐重奏曰臣以為法<lb/>
<pb n="KR2a0020_WYG_041-7b"/>
貴經通治尚簡要刑憲之設所以網羅罪人茍理之所<lb/>
備不在繁典行之可通豈容峻制此乃古今之達政救<lb/>
世之恒規伏尋條制勲品已下罪發逃亡遇恩不宥仍<lb/>
流妻子雖欲抑絶姧途匪為通式謹按事條侵官敗法<lb/>
專據流外豈九品已上人皆貞白也其諸州守宰職任<lb/>
清流至有貪濁事發逃竄而遇恩免罪勲品已下獨乖<lb/>
斯例如此則寛縱上流法切下吏育物有差惠罰不等<lb/>
又謀逆滔天輕恩尚免吏犯微罪獨不蒙赦使大宥之<lb/>
<pb n="KR2a0020_WYG_041-8a"/>
經不通開生之路致壅進違古典退乖今律輒率愚見<lb/>
以為宜停書奏世宗納之其年除車騎大將軍涼州大<lb/>
中正懷奏曰南賊遊魂江揚職為亂逆肆厥滛昬月滋<lb/>
日甚貴臣重將靡有孑遺崇信姦回昵比閹豎内外離<lb/>
心骨肉猜叛蕭寶融僭號於荆郢其雍州刺史蕭衍勒<lb/>
兵而東襲上流之衆已逼其郊廣陵京口各持兵而懷<lb/>
兩望鍾離淮隂竝鼎峙而觀得失秣陵孤危制不出門<lb/>
君子小人竝罹灾禍延首北望朝不及夕斯實天啓之<lb/>
<pb n="KR2a0020_WYG_041-8b"/>
期吞并之會乘厥蕭墻之釁籍其分崩之隙東據歴陽<lb/>
兼指𤓰歩縁江鎮戍達於荆郢然後奮雷電之威布山<lb/>
河之信則江西之地不刃自來吳會之鄉指期可舉昔<lb/>
士治有言皓若暴死更立賢主文武之官各得其任則<lb/>
勍敵也若蕭衍克就上下同心非直後圖之難實亦揚<lb/>
境危逼何則壽春之去建鄴七百而已山川水陸彼所<lb/>
諳利脱江湘無波君臣效職藉水憑舟倐忽而至壽春<lb/>
容不自保江南將若之何今寶卷邑居有土崩之形邊<lb/>
<pb n="KR2a0020_WYG_041-9a"/>
城無繼援之兆清蕩江區寔在今日臣受恩既重不敢<lb/>
不言詔曰不君不臣江南常弊有粟不食其在斯矣上<lb/>
天將欲亡之諸蕃又願取之人事天道孰云匪會但以<lb/>
養害仁者不為且十月五日衍軍已達大航其大傷小<lb/>
亡之勢久應有決假令天罰寳卷衍兵獲進則衍之主<lb/>
佐又是亂亡遺孽皇靈其能久祐之乎今之所矜者正<lb/>
以南黔企德邊書繼至殄悴之氓理須救接若爾者揚<lb/>
州兵力配積不少但可速遣任城委以處分别加慰勉<lb/>
<pb n="KR2a0020_WYG_041-9b"/>
令妙盡邊算也以衍事克遂停懷又表曰昔世祖昇遐<lb/>
南安在位出拜東廟為賊臣宗愛所弑時高宗避難龍<lb/>
濳苑中宗愛異圖神位未定臣亡父先臣賀與長孫渴<lb/>
侯陸麗等表迎高宗纂徽寶命麗以扶負聖躬親所見<lb/>
識蒙授撫軍大將軍司徒公平原王興安二年追論定<lb/>
筞之勲進先臣爵西平王皇興季年顯祖將傳大位於<lb/>
京兆王先臣時都督諸將屯於武川被徵詣京特見顧<lb/>
問先臣固執不可顯祖久乃許之遂命先臣持節授皇<lb/>
<pb n="KR2a0020_WYG_041-10a"/>
帝璽綬於高祖至太和十六年麗息叡狀私書稱其亡<lb/>
父與先臣援立高宗朝廷追錄封叡鉅鹿郡開國公臣<lb/>
時丁艱草土不容及例至二十年除臣雍州刺史臨發<lb/>
奉辭靣奏先帝申先臣舊勲時勑㫖但赴所臨尋當别<lb/>
判至二十一年車駕幸雍臣復陳聞時蒙勑㫖征還當<lb/>
授自宫車晏駕遂爾不白竊惟先臣逺則援立高宗寶<lb/>
歴不墜近則陳力顯祖神器有歸如斯之勲超世之事<lb/>
麗以父功而獲河山之賞臣有家勲不霑茅社之賜得<lb/>
<pb n="KR2a0020_WYG_041-10b"/>
否相懸請垂裁處詔曰宿老元臣云如所訴訪之史官<lb/>
頗亦言此可依比授馮翊郡開國公邑九百户又詔為<lb/>
使持節加侍中行臺巡行北邊六鎮恒燕朔三州賑給<lb/>
貧乏兼採風俗考論殿最事之得失皆先決後聞自京<lb/>
師遷洛邊朔遙逺加連年旱儉百姓困敝懷銜命巡撫<lb/>
存恤有方便宜運轉有無通濟時后父于勁勢傾朝野<lb/>
勁兄于祚與懷宿昔通㛰時為沃野鎮將頗有受納懷<lb/>
將入鎮祚郊迎道左懷不與語卽劾祚免官懷朔鎮將<lb/>
<pb n="KR2a0020_WYG_041-11a"/>
元尼須與懷少舊亦貪穢狼籍置酒請懷謂懷曰命之<lb/>
長短由卿之口豈可不相寛貸懷曰今日之集乃是源<lb/>
懷與故人飲酒之坐非鞫獄之所也明日公庭始為使<lb/>
人檢鎮將罪狀之處尼須揮淚而已無以對之懷旣而<lb/>
表劾尼須其奉公不撓皆此類也懷又表曰景明以來<lb/>
北蕃連年災旱高原陸野不任營殖唯有水田少可菑<lb/>
畝然主將參僚專擅腴美瘠土荒疇給百姓因此困敝<lb/>
日月滋甚諸鎮水田請依地令分給細民先貧後富若<lb/>
<pb n="KR2a0020_WYG_041-11b"/>
分付不平令一人怨訟者鎮將已下連署之官各奪一<lb/>
時之禄四人已上奪禄一周北鎮邊蕃事異諸夏徃日<lb/>
置官全不差别沃野一鎮自將已下八百餘人黎庶怨<lb/>
嗟僉曰煩猥邊隅事尠實少畿服請主帥吏佐五分減<lb/>
二詔曰省表具恤民之懷已勑有司一依所上下為永<lb/>
準如斯之比不便於民損化害政者其備列以聞時細<lb/>
民為豪彊陵壓積年枉滯一朝見申者日有百數所上<lb/>
事宜便於北邊者凡四十餘條皆見嘉納正始元年九<lb/>
<pb n="KR2a0020_WYG_041-12a"/>
月有告蠕蠕率十二萬騎六道竝進欲直趨沃野懷朔<lb/>
南寇恒代詔懷以本官加使持節侍中出據北蕃指授<lb/>
規略隨須徵發諸所處分皆以便宜從事又詔懷子直<lb/>
寢徽隨懷北行詔賜馬一匹細鎧一具御矟一枚懷拜<lb/>
受訖乃於其庭跨鞍執矟躍馬大呼顧謂賔客曰氣力<lb/>
雖衰尚得如此蠕蠕雖畏壯輕老我亦未便可欺今奉<lb/>
廟勝之規總驍捍之衆足以擒其酋帥獻俘闕下耳時<lb/>
年六十一懷至雲中蠕蠕亡遁懷旋至恒代案視諸鎮<lb/>
<pb n="KR2a0020_WYG_041-12b"/>
左右要害之地可以築城置戍之處皆量其高下揣其<lb/>
厚薄及儲糧積仗之宜犬牙相救之勢凡表五十八條<lb/>
表曰蠕蠕不羈自古而爾遊魂鳥集水草為家中國患<lb/>
者皆斯類耳歴代驅逐莫之能制雖北拓榆中逺臨瀚<lb/>
海而智臣勇將力算俱竭胡人頗遁中國以疲于時賢<lb/>
哲思造化之至理推生民之習業量夫中夏粒食邑居<lb/>
之民蠶衣儒歩之士荒表茹毛飲血之類鳥宿禽居之<lb/>
徒親校短長因宜防制知城郭之固暫勞永逸自皇魏<lb/>
<pb n="KR2a0020_WYG_041-13a"/>
綂極都於平城威震天下德籠宇宙今定鼎成周去北<lb/>
遙遠代表諸蕃北固高車外叛尋遭旱儉戎馬甲兵十<lb/>
分闕八去嵗復鎮隂山庶事蕩盡遣尚書郎中韓貞宋<lb/>
世量等檢行要險防遏形便謂準舊鎮東西相望令形<lb/>
勢相接築城置戍分兵要害觀農積粟警急之日隨便<lb/>
翦討如此則威形增廣兵勢亦盛且北方沙漠夏乏水<lb/>
草時有小泉不濟大衆脱有非意要待秋冬因雲而動<lb/>
若至冬日冰沙凝厲遊騎之宼終不敢攻城亦不敢越<lb/>
<pb n="KR2a0020_WYG_041-13b"/>
城南出如此北方無憂矣世宗從之今北鎮諸戍東西<lb/>
九城是也遷驃騎大將軍時武興氐王楊紹先叔集起<lb/>
反叛詔懷使持節侍中都督平氐諸軍事以討之須有<lb/>
興廢任從權計其邢巒李煥竝禀節度三年六月卒年<lb/>
六十三詔給東園祕器朝服一具衣一襲錢二十萬布<lb/>
七百疋蠟三百斤贈司徒冀州刺史兼吏部尚書盧昶<lb/>
奏太常寺議諡曰懷體尚寛柔器操平正依諡法柔直<lb/>
考終曰靖宜謚靖公司徒府議懷作牧陜西民餘惠化<lb/>
<pb n="KR2a0020_WYG_041-14a"/>
入總端貳朝列歸仁依諡法布德執義曰穆宜諡穆公<lb/>
二諡不同詔曰府寺所執竝不克允愛民好與曰惠可<lb/>
諡惠公懷性寛容簡約不好煩碎恒語人曰為貴人理<lb/>
世務當舉綱維何必須太子細也譬如為屋但外望髙<lb/>
顯楹棟平正基壁完牢風雨不入足矣斧斤不平斵削<lb/>
不密非屋之病也又性不飲酒而喜以飲人好接賔友<lb/>
雅善音律雖在白首至宴居之暇常自操絲竹懷有七<lb/>
子<lb/>
<pb n="KR2a0020_WYG_041-14b"/>
長子規字靈度中書學生羽林監襲爵年三十三卒<lb/>
子肅襲卒<lb/>
子紹襲景明初詔復王爵尋除隴西郡開國公卒於光<lb/>
禄大夫贈度支尚書冀州刺史諡曰文<lb/>
子文逺襲齊受禪例降<lb/>
規弟榮字靈竝年三十二卒於司徒掾贈光州刺史<lb/>
榮弟徽字靈祚年二十八卒於直閤將軍特贈洛州刺<lb/>
史諡曰質<lb/>
<pb n="KR2a0020_WYG_041-15a"/>
徽弟元諒出後懷弟奐卒贈代郡太守<lb/>
元諒弟子雍字靈和少好文雅篤志於學推誠待士士<lb/>
多歸之自祕書郎除太子舍人涼州中正肅宗踐阼以<lb/>
宮臣例轉奉車都尉遷司徒屬轉太中大夫司徒司馬<lb/>
除恒農太守遷夏州刺史時沃野鎮人破落汗㧞陵首<lb/>
為反亂所在蜂起綂萬逆胡與相應接子雍嬰城自守<lb/>
城中糧盡煮馬皮而食之子雍善綏撫得士心人人戮<lb/>
力無有離貳以饑饉轉切欲自出求糧留子延伯據守<lb/>
<pb n="KR2a0020_WYG_041-15b"/>
寮屬僉云今天下分析冦賊萬重四方音信莫不斷絶<lb/>
俄頃之間變在不意何宜父子如此分張未若棄城俱<lb/>
去更展規略子雍泣而謂衆曰吾世荷國恩早受藩寄<lb/>
此是吾死地更欲何求然守禦以來嵗月不淺所患乏<lb/>
糧不得制勝吾今向東州得數月之食還與諸人保全<lb/>
必矣遂自率羸弱向東夏運糧延伯與將士送出城外<lb/>
哭而拜辭三軍莫不嗚咽子雍行數日為朔方胡帥曹<lb/>
阿各㧞所邀力屈見執子雍乃密遣人齎書間行與城<lb/>
<pb n="KR2a0020_WYG_041-16a"/>
中文武云大軍在近努力圍守必令諸人福流苗裔又<lb/>
勑延伯令共固守子雍雖被囚執雅為胡人所敬常以<lb/>
民禮事之子雍為陳安危禍福之理勸阿各㧞令降阿<lb/>
各㧞將從之未果而死㧞弟桑生代總部衆竟隨子雍<lb/>
降時北海王顥為大行臺子雍具陳賊可滅之狀顥給<lb/>
子雍兵馬令其先行時東夏合境反叛所在屯結子雍<lb/>
轉鬭而前九旬之中凡數十戰仍平東夏徴税租粟運<lb/>
於綂萬於是二夏漸寧及蕭寶夤等為賊所敗賊帥宿<lb/>
<pb n="KR2a0020_WYG_041-16b"/>
勤明達遣息阿非率衆邀路華州白水被圍逼關右騷<lb/>
擾咫尺不通時子雍新平黒城遂率士馬并夏州募義<lb/>
之民擕家席卷鼓行南出賊帥康維摩擁率羌胡守鋸<lb/>
谷斷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裳橋子雍與交戰大破之生禽維摩又攻賊帥<lb/>
契官斤於楊氏堡破之子雍出自西夏漸至於東轉戰<lb/>
千里至是朝廷始得其委問除散騎常侍使持節假撫<lb/>
軍將軍都督兼行臺尚書復破賊帥紇單歩胡提於曲<lb/>
沃堡肅宗璽書勞勉之子雍在白水郡復破阿非軍多<lb/>
<pb n="KR2a0020_WYG_041-17a"/>
所斬獲詔遣侍中尚書令城陽王徽於潼關宣㫖慰勞<lb/>
除中軍將軍金紫光禄大夫給事黄門侍郎封樂平縣<lb/>
開國公邑一千户還洛以葛榮久逼信都詔假子雍征<lb/>
北將軍為北討都督時相州刺史安樂王鑒據鄴反勑<lb/>
子雍與都督李神軌先討之子雍行達湯隂鑒遣弟斌<lb/>
之夜襲子雍軍不克奔敗而返子雍乘機繼進徑圍鄴<lb/>
城與裴衍神軌等攻鑒平之改封陽平縣開國公增邑<lb/>
千五百户進號鎮東將軍遂與裴衍發鄴以封葛榮而<lb/>
<pb n="KR2a0020_WYG_041-17b"/>
信都城陷除子雍冀州刺史餘官如故子雍以冀州不<lb/>
守上書曰賊中甚飢專仰野掠今朝廷足食兵卒飽暖<lb/>
高璧深壘勿與爭鋒彼求戰則不得野掠無所獲不盈<lb/>
數旬可坐制凶醜時裴衍復表求行詔子雍與衍速進<lb/>
子雍重表固請如謂不可乞令裴衍獨行若不賜解求<lb/>
停裴衍茍逼固行取敗旦夕詔不聽遂與衍俱進至陽<lb/>
平郡東北漳曲榮率賊十萬來逼官軍子雍戰敗被害<lb/>
年四十朝野痛惜之贈車騎大将軍儀同三司雍州刺<lb/>
<pb n="KR2a0020_WYG_041-18a"/>
史公如故永安中重贈司空諡曰莊穆<lb/>
長子延伯出後從伯<lb/>
次子士則早亡<lb/>
士則弟士正士規竝坐事死<lb/>
次楷字士質小字那延襲武定中齊文襄王府參軍齊<lb/>
受禪例降<lb/>
延伯初為司空參軍事時南秦民吳富反叛詔以河間<lb/>
王琛為都督延伯叔父子恭為軍司延伯為綂軍隨子<lb/>
<pb n="KR2a0020_WYG_041-18b"/>
恭西討戰必先鋒子恭見其年幼常訶制之而不能禁<lb/>
子雍在夏州表乞兵援詔延伯率羽林一千人赴之城<lb/>
鬬野戰勇冠三軍子雍之向東夏留延伯城守付以後<lb/>
事延伯與兵士共分湯菜防固城隍及子雍為胡所執<lb/>
合城憂懼延伯乃人人曉喻曰吾父吉凶不測方寸焦<lb/>
爛實難裁割但奉命守城所為處重若以私害公誠孝<lb/>
竝闕諸君幸得此心無虧所寄於是衆感其義莫不勵<lb/>
憤朝廷聞而嘉之除龍驤將軍行夏州事封五城縣開<lb/>
<pb n="KR2a0020_WYG_041-19a"/>
國子食邑三百户卒能固守及後刺史至延伯率領義<lb/>
衆還赴子雍共平黑城在<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>棠橋戰先鋒陷陳身擒維<lb/>
摩及至白水首摧阿非隨子雍至都進爵浮陽伯增封<lb/>
百户為諫議大夫假冠軍將軍别將隨子雍北討與葛<lb/>
榮戰殁時年二十四贈持節平北將軍涼州刺史開國<lb/>
如故<lb/>
子孝孫襲齊受禪爵例降<lb/>
子雍弟子恭字靈順聰慧好學初辟司空參軍事司徒<lb/>
<pb n="KR2a0020_WYG_041-19b"/>
祭酒尚書北主客郎中攝南主客事蕭衍亡人許周自<lb/>
稱為衍給事黃門侍郎朝士翕然咸共信待子恭奏曰<lb/>
徐州表投化人許團并其弟周等究其牒狀周列云已<lb/>
蕭衍黃門侍郎又稱心存山水不好榮宦屢曾辭讓貽<lb/>
彼赫怒遂被出為齊康郡因爾歸國願畢志嵩嶺比加<lb/>
採訪略無證明尋其表狀又復莫落案牒推理實有所<lb/>
疑何者昔夷齊獨徃周王不屈其志伯況辭禄漢帝因<lb/>
成其美斯實古先喆王必有不臣之人者也蕭衍雖復<lb/>
<pb n="KR2a0020_WYG_041-20a"/>
崎嶇江左竊號一隅至於處物未甚悖禮豈有士辭榮<lb/>
祿而茍不聽之哉推察情理此則孟浪假蕭衍皆狂不<lb/>
存雅道逼士出郡未為死急何宜輕去生飬之土長辭<lb/>
父母之邦乎若言不好榮官志願嵩嶺者初届之日卽<lb/>
應杖筞尋山負帙㳂水而乃廣尋知已遍造執事希榮<lb/>
之心已見逃宦之志安在昔梁鴻去鄉終傭吳會逢萌<lb/>
浮海逺客遼東竝全志飬性逍遙而已考之事實何其<lb/>
懸哉又其履歴清華名位高達計其家累應在不輕今<lb/>
<pb n="KR2a0020_WYG_041-20b"/>
者歸化何其孤廻設使當時怱遽不得擕將及其來後<lb/>
家貲産業應見簿歛尊卑口累亦當從法而周兄弟怡<lb/>
然嘗無憂慼若無種族理或可通如有不坐便應是衍<lb/>
故遣非周投化推究二三真偽難辨請下徐揚二州密<lb/>
訪必令獲實不盈數旬玉石可覩於是詔推訪周果以<lb/>
罪歸闕假稱職位如子恭所疑河州羌却鐡忽反殺害<lb/>
長吏詔子恭持節為行臺率諸將討之子恭嚴勒州郡<lb/>
及諸軍不得犯民一物輕與賊戰然後示以威恩兩旬<lb/>
<pb n="KR2a0020_WYG_041-21a"/>
間悉皆降欵朝廷嘉之正光元年為行臺左丞廵行北<lb/>
邊轉為起部郎明堂辟雍竝未建就子恭上書曰臣聞<lb/>
辟臺望氣軌物之德既高方堂布政範世之道斯逺是<lb/>
以書契之重理冠於造化推尊之美事絶於生民至如<lb/>
郊天饗帝蓋以對越上靈宗祀配天是用酬膺下土大<lb/>
孝莫之能加嚴父以兹為大乃皇王之休業有國之盛<lb/>
典竊惟皇魏居震綂極總宙馭宇革制土中垂式無外<lb/>
自北徂南同卜維於洛食定鼎遷民均氣候於寒暑高<lb/>
<pb n="KR2a0020_WYG_041-21b"/>
祖所以始基世宗於是恢構按功成作樂治定制禮乃<lb/>
訪遺文修廢典建明堂立學校興一代之茂矩標千載<lb/>
之英規永平之中始創雉構基趾草昧迄無成功故尚<lb/>
書令任城王臣澄按故司空臣沖所造明堂様并連表<lb/>
詔荅兩京模式奏求營起緣期發㫖卽加葺繕侍中領<lb/>
軍臣义物動作官宣贊授令自兹厥後方配兵人或給<lb/>
一千或與數百進退節縮曾無定準欲望速了理在難<lb/>
克若使專役此功長得營造委成責辦容有就期但所<lb/>
<pb n="KR2a0020_WYG_041-22a"/>
給之夫本自寡少諸處競借動即千計雖有繕作之名<lb/>
終無就功之實爽塏荒茫淹積年載結架崇構指就無<lb/>
兆仍令肄胄之禮掩仰而不進養老之儀寂寥而不返<lb/>
構厦止於尺土為山頓於一簣良可惜歟愚謂召民經<lb/>
始必有子來之歌興造勿亟將致不日之美況本兵不<lb/>
多兼之牽役廢此與彼循環無極便是輟創禮之重資<lb/>
不急之費廢經國之功供寺館之役求之逺圖不亦闕<lb/>
矣今諸寺大作稍以粗舉竝可徹減專事經綜嚴勒工<lb/>
<pb n="KR2a0020_WYG_041-22b"/>
匠務令克成使祖宗有薦配之期蒼生覩禮樂之富書<lb/>
奏從之除冠軍將軍中散大夫又領治書侍御史秦益<lb/>
氐反詔子恭持節為都督河間王琛軍司以討之事平<lb/>
仍行南秦州事及六鎮反以子恭兼給事黄門郎持節<lb/>
慰勞還拜河内太守加後將軍平絳蜀反丹谷清廉二<lb/>
路險澁不通以子恭為當<hi>闕字</hi>郡别將俄而建興蜀復反<lb/>
相與連勢進子恭為持節散騎常侍假平北將軍征建<lb/>
興都督仍兼尚書行臺與正平都督長孫稚合勢進討<lb/>
<pb n="KR2a0020_WYG_041-23a"/>
大破之正平賊帥范明逺與賊帥劉牙奴竝面縛請降<lb/>
事平除平南將軍豫州刺史尋加散騎常侍撫軍將軍<lb/>
武泰初郢州刺史元願達以城降蕭衍詔徵都督尉慶<lb/>
賓還京師回衆𨽻子恭以討之衍將夏侯夔率衆數萬<lb/>
來宼逺近不安夔乘勢分兵遂逼新蔡自攻毛城子恭<lb/>
隨方應援賊竝破走蕭衍豫州刺史夏侯亶復遣四將<lb/>
率衆三萬入圍南頓北攻陳項子恭遣軍禦之賊復奔<lb/>
退加鎮南將軍又兼尚書行䑓子恭勒衆渡淮徙民於<lb/>
<pb n="KR2a0020_WYG_041-23b"/>
淮北立郡縣置戍而還蕭衍直閣將軍軍主胡智達等<lb/>
八將與其監軍閻次洪入宼屯於州城東北四十餘里<lb/>
子恭擊破之斬智達生擒次洪元顥之入洛也加子恭<lb/>
車騎將軍子恭不敢拒之而頻遣間使參莊帝動靜未<lb/>
幾顥敗車駕還洛進征南將軍兼右僕射假車騎將軍<lb/>
後加散騎常侍板橋蠻文石活石忌麤受蕭衍印節扇<lb/>
誘黨類據險寇竊子恭躬率將士徑襲其柵數日之中<lb/>
殱殪略盡諸蠻欵服咸求輸税徵拜右光禄大夫給事<lb/>
<pb n="KR2a0020_WYG_041-24a"/>
黃門侍郎仍本將軍錄其前後征討功封臨潁縣開國<lb/>
侯食邑六百户加散騎常侍俄遷侍中尒朱榮之死也<lb/>
世隆度律據斷河橋詔子恭為都督以討之出頓於大<lb/>
夏門北尋而太府卿李苗夜燒河橋世隆退走仍以子<lb/>
恭兼尚書僕射為大行臺大都督尋遷衛將軍假車騎<lb/>
將軍率諸將於太行築壘以防之旣而尒朱兆率衆南<lb/>
出子恭所部都督史仵龍羊文義開柵降兆子恭退走<lb/>
為兆所破衆旣退散兆因入洛子恭竄于緱氏仍被執<lb/>
<pb n="KR2a0020_WYG_041-24b"/>
送俄而見釋前廢帝初除驃騎將軍左光祿大夫侍中<lb/>
如故尋授散騎侍郎都督三州諸軍事本將軍假車騎<lb/>
大將軍行臺僕射荆州刺史以與定䇿之勲封臨汝縣<lb/>
開國子食邑三百户時叛蠻雷亂清受蕭衍兖州刺史<lb/>
章綬入為宼掠諸蠻從之置立郡縣子恭討平之永熙<lb/>
中入為吏部尚書加驃騎大將軍以子恭前在豫州戰<lb/>
功追賞襄城縣開國男食邑二百户又論子恭餘効封<lb/>
新城縣開國子食邑四百户子恭尋表請轉授第五子<lb/>
<pb n="KR2a0020_WYG_041-25a"/>
文盛許之天平初除中書監三年拜魏尹又為齊獻武<lb/>
王軍司元象元年興和二年贈都督徐兖二州諸軍事<lb/>
驃騎大將軍尚書左僕射司空公兖州刺史諡曰文獻<lb/>
子彪字文宗子恭存日轉授臨潁縣開國侯武定末太<lb/>
子洗馬<lb/>
彪弟文瑤武定中襲襄城縣開國男齊受禪爵竝降<lb/>
子恭弟纂字靈秀員外散騎侍郎累遷征虜將軍通直<lb/>
散騎常侍涼州大中正轉大府少卿建義初遇害河陰<lb/>
<pb n="KR2a0020_WYG_041-25b"/>
年三十七贈散騎常侍征北將軍定州刺史<lb/>
懷弟奐字思周少而謹密初為中書學生隨父討勑勒<lb/>
有斬獲之功遷中散前後使檢察州鎮十餘所皆有功<lb/>
績除長樂太守以母老解官歸養卒無子<lb/>
史臣曰源賀堂堂非徒武節而已其翼戴高宗庭抑禪<lb/>
讓殆社稷之臣也懷幹略兼舉出内有聲繼迹賢考不<lb/>
墜先業子雍効立夏方身亡冀野惜乎<lb/>
　魏書卷四十一<lb/>
<pb n="KR2a0020_WYG_041-26a"/>
　魏書卷四十一考證<lb/>
源賀傳時年二十四○二監本誤三<hi>臣人龍</hi>按本傳云<lb/>
　子雍戰敗被害年四十今延伯隨父北討與葛榮戰<lb/>
　同時戰殁安有父年四十而子已三十四耶今依别<lb/>
　本改<lb/>
掩仰而不進○仰字疑抑字之訛<lb/>
元象元年興和二年贈都督徐兖二州諸軍事○<hi>臣人</hi>
　<hi>龍</hi>按孝靜帝紀卽位之五年改元元象其明年又改<lb/>
<pb n="KR2a0020_WYG_041-26b"/>
　元興和元象元年句下當脱一卒字蓋子恭卒於元<lb/>
　象元年至興和二年乃卹贈也<lb/>
　<lb/>
　<lb/>
　<lb/>
　<lb/>
　<lb/>
　魏書卷四十一考證<lb/>
</p>
<p>
</p>
  </div>
</body>
</text>
</TEI>
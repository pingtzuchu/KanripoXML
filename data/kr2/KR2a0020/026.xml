<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷二十六</head> <lb/>
    <p>
<pb n="KR2a0020_WYG_026-1a"/>
欽定四庫全書<lb/>
　魏書卷二十六<lb/>
　　齊　　　　魏　　　　收　　　　　撰<lb/>
　列傳第十四<lb/>
　　長孫肥　　尉古真<lb/>
長孫肥代人也昭成時年十三以選内侍少有雅度果<lb/>
毅少言太祖之在獨孤及賀蘭部肥常侍從禦侮左右<lb/>
太祖深信仗之登國初與莫題等俱為大将從征劉顯<lb/>
<pb n="KR2a0020_WYG_026-1b"/>
自濡源擊厙莫奚討賀蘭部竝有戰功太祖征蠕蠕大<lb/>
破之肥降其主匹候䟦事具蠕蠕𫝊又從征衛辰及薛<lb/>
于部破滅之蠕蠕别主緼紇提子曷多汗等率部落棄<lb/>
父西走肥以輕騎追至上郡斬之後從征中山拜中領<lb/>
軍将軍車駕次晉陽慕容寳并州刺史遼西王農棄城<lb/>
宵遁肥追之至蒲泉獲其妻子太祖将圍中山慕容寳<lb/>
棄城奔和龍肥與左将軍李栗三千騎追之至范陽不<lb/>
及而還遂破其研城戍俘千餘人中山城内人立慕容<lb/>
<pb n="KR2a0020_WYG_026-2a"/>
普鄰為主太祖圍之普鄰乃出步卒千餘人欲伺間犯<lb/>
圍太祖命肥挑戰偽退普鄰衆追肥太祖截其後盡擒<lb/>
斬之時以士馬少糧遂罷中山之圍就穀河間慕容賀<lb/>
驎殺普鄰而自立車駕次魯口遣肥帥七千騎襲中山<lb/>
入其郛而還賀驎以步騎四千追肥至泒水肥自魏昌<lb/>
擊之獲鎧騎二百肥中流矢瘡重乃還中山平以功賜<lb/>
爵琅邪公遷衛尉卿改爵盧鄉時中山太守仇儒不樂<lb/>
内徙亡匿趙郡推羣盗趙凖為主妄造妖言云燕東傾<lb/>
<pb n="KR2a0020_WYG_026-2b"/>
趙當續欲知其名准水不足凖喜而從之自號使持節<lb/>
征西大将軍青冀二州牧鉅鹿公儒為長史聚黨二千<lb/>
餘人據關城連引丁零殺害長吏扇動常山鉅鹿廣平<lb/>
諸郡遣肥率三千騎討之破凖於九門斬仇儒生擒凖<lb/>
詔以儒肉食凖𫝊送京師轘之於市夷其族除肥鎮逺<lb/>
将軍兖州刺史給步騎二萬南徇許昌略地至彭城司<lb/>
馬徳宗将劉該遣使詣肥請降貢其方物姚平之寇平<lb/>
陽太祖将討之選諸将無加肥者乃徵還京師遣肥與<lb/>
<pb n="KR2a0020_WYG_026-3a"/>
毗陵王順等六萬騎為前鋒車駕次永安平募遣勇将<lb/>
率精騎二百闚軍肥逆擊擒之匹馬不返平退保柴壁<lb/>
太祖進攻屠之遣肥還鎮兖州肥撫慰河南得吏民心<lb/>
威信著於淮泗善䇿謀勇冠諸将每戰常為士卒先前<lb/>
後征討未嘗失敗故毎有大難令肥當之南平中原西<lb/>
摧羌寇肥功居多賞賜奴婢數百口畜物以千計後降<lb/>
爵為藍田侯天賜五年卒諡曰武陪𦵏金陵子翰襲爵<lb/>
翰少有父風太祖時以善騎射為獵郎太宗之在外翰<lb/>
<pb n="KR2a0020_WYG_026-3b"/>
與元磨渾等潛謀奉迎太宗即位遷散騎常侍與磨渾<lb/>
等拾遺左右以功遷平南将軍率衆鎮北境威名甚著<lb/>
蠕蠕憚之後為都督北部諸軍事平北将軍真定侯給<lb/>
殿中細拾隊加旌旗鼓吹蠕蠕每犯塞翰拒擊有功進<lb/>
爵為公世祖即位徵還京師進封平陽王加安集将軍<lb/>
蠕蠕大檀之入宼雲中世祖親征之遣翰率北部諸将<lb/>
尉眷自參合以北擊大檀别帥阿伏干於柞山斬首數<lb/>
千級獲馬萬餘匹又與東平公娥清出長川以討大檀<lb/>
<pb n="KR2a0020_WYG_026-4a"/>
大檀衆北遁追擊克獲而還尋遷司徒襲赫連昌破之<lb/>
世祖復征昌翰與廷尉道生宗正娥清率騎三萬為前<lb/>
驅昌戰敗奔上邽翰以八千騎追之至髙平不及而還<lb/>
從襲蠕蠕車駕度漠大檀奔走其弟匹黎率衆赴之遇<lb/>
翰交戰匹黎衆潰走斬其渠帥數百人翰清正嚴明善<lb/>
撫将士太祖甚重之神䴥三年薨深見悼惜為之流涕<lb/>
親臨其䘮禮依安城王叔孫俊故事賻賜有加諡曰威<lb/>
陪𦵏金陵<lb/>
<pb n="KR2a0020_WYG_026-4b"/>
子平成襲爵降為公平成少以父任為中散累遷南部<lb/>
尚書卒陪𦵏金陵<lb/>
子渾襲爵渾初為中散久之為彭城鎮将太和中卒<lb/>
子盛襲爵<lb/>
翰弟受興世祖時從征平凉以功賜爵長進子除河間<lb/>
太守卒<lb/>
子安都襲爵顯祖時為典馬令<lb/>
受興弟陳世祖時為羽林郎征和龍賊自西門出将犯<lb/>
<pb n="KR2a0020_WYG_026-5a"/>
外圍陳擊退之追斬至長城下以功賜爵五等男以從<lb/>
征凉州為都将領入官遷殿中給事中進爵為子遷駕<lb/>
部尚書復出為北鎮都将陳性寛厚好學愛士所歴輙<lb/>
為人追思之髙祖即位進爵吳郡公加安東将軍興光<lb/>
二年卒贈散騎常侍呉郡王諡曰恭陪𦵏金陵<lb/>
子頭襲爵髙宗時為中散遷内行長典龍收曹天安初<lb/>
卒<lb/>
子㧞襲爵<lb/>
<pb n="KR2a0020_WYG_026-5b"/>
陳弟蘭世祖初為中散常從征伐典御兵器賞賜甚厚<lb/>
後以破平涼功賜爵雎陽子加奮武将軍遷散騎常侍<lb/>
北部尚書後除豫州刺史卒<lb/>
子烏孤襲爵髙祖初出為武都鎮将入為散令<lb/>
子樂孝静時金紫光祿大夫<lb/>
肥弟亦于太祖初為羽林郎從平中原除廣平太守卒<lb/>
子石洛世祖初為羽林郎稍遷散騎常侍從征赫連昌<lb/>
為都将以功拜樂部尚書賜爵臨淮公加寧西将軍神<lb/>
<pb n="KR2a0020_WYG_026-6a"/>
䴥中卒諡曰簡<lb/>
子真少以父任為中散從征平涼以功賜爵臨城子拜<lb/>
員外散騎侍郎廣武将軍襲父爵降為建義将軍臨淮<lb/>
侯遷司衛監征蓋吳遷殿中尚書加散騎常侍從駕征<lb/>
劉義隆至江進爵南康公加冠軍将軍卒於軍<lb/>
子吳兒襲爵髙祖初為中散武川鎮将太和初卒贈恒<lb/>
州刺史<lb/>
子長樂襲坐事爵除後歴陵江将軍羽林監<lb/>
<pb n="KR2a0020_WYG_026-6b"/>
子榮族武定中征西将軍繁昌男<lb/>
吳兒弟突朔州長史<lb/>
子元慶平州倉曹參軍<lb/>
尉古真代人也太祖之在賀蘭部賀染干遣侯引乙突<lb/>
等詣行宫将肆逆古真知之密以馳告侯引等不敢發<lb/>
染干疑古真泄其謀乃執栲之以兩車軸押其頭傷一<lb/>
目不伏乃免之登國初從征庫莫奚及叱突鄰竝有功<lb/>
又從救賀蘭破衛辰子直力鞮復擊慕容寳於參合陂<lb/>
<pb n="KR2a0020_WYG_026-7a"/>
又從平中原以功賜爵束州侯加建節将軍太宗初為<lb/>
鴻飛将軍率衆五千鎮大洛城太宗西廵古真與奚斤<lb/>
等率前軍討越勒部大破之獲馬五萬匹牛羊二十萬<lb/>
頭掠二萬餘家西還泰常三年除定州刺史卒<lb/>
子億萬襲卒<lb/>
子盛襲<lb/>
古真弟太真太宗初為平南将軍相州刺史<lb/>
太真弟諾少侍太祖以忠謹著稱從圍中山諾先登傷<lb/>
<pb n="KR2a0020_WYG_026-7b"/>
一目太祖歎曰諾兄弟竝毁其目以建功效誠可嘉也<lb/>
寵侍遂隆除平東将軍賜爵安樂子從討姚平還拜國<lb/>
部大人太宗初為幽州刺史加東統将軍進爵為侯長<lb/>
孫道生之討馮䟦也諾與驍騎将軍延普率師次遼西<lb/>
轉寧東将軍進爵武陵公諾之在州有恵政民吏追思<lb/>
之世祖時薊人張廣達等二百餘人詣闕請之復除安<lb/>
東将軍幽州刺史改邑遼西公兄弟竝為方伯當世榮<lb/>
之燕土亂久民戸凋敝散諾在州前後十數年還業者<lb/>
<pb n="KR2a0020_WYG_026-8a"/>
萬餘家延和中卒<lb/>
第八子觀襲爵卒<lb/>
子崘襲<lb/>
諾長子眷忠謹有父風太宗時執事左右為大官令時<lb/>
侍臣受斤亡入蠕蠕詔眷追之遂至虜庭大檀問其故<lb/>
眷曰受斤負罪天子逃刑在此不時執送是以來取眷<lb/>
遂擒受斤於大檀前左右救之乃免由是以驍烈聞遷<lb/>
司衛監太宗幸幽州詔眷輔世祖居守後征河南督髙<lb/>
<pb n="KR2a0020_WYG_026-8b"/>
車騎臨陣衝突所向無前賊憚之世祖即位命眷與散<lb/>
騎常侍劉庫仁等八人分典四部綰奏機要賜爵山桑<lb/>
侯加陳兵将軍又為安北将軍出鎮北境與平陽王長<lb/>
孫翰擊蠕蠕别帥阿伏干於祚山率師至歌刪山擊蠕<lb/>
蠕别帥便度弟庫仁直引師而北蠕蠕部帥莫孤率髙<lb/>
車騎五千乗來逆眷擊破之斬首千餘級又從征蠕蠕<lb/>
眷出白黑兩漠之間擊其東部大獲而還又從征赫連<lb/>
昌眷出南道擊昌於上邽士衆之糧臨淮公丘堆等督<lb/>
<pb n="KR2a0020_WYG_026-9a"/>
租於郡縣為昌所敗昌乗勝抄掠諸将患之眷與侍御<lb/>
史安頡隂謀設伏邀擊擒昌以功拜寧北将軍加散騎<lb/>
常侍進爵源陽公後從征和龍眷督萬騎前驅慰喻降<lb/>
二千餘戸尋為假節加侍中都督豫洛二州及河内諸<lb/>
軍事安南将軍開府鎮虎牢張掖王秃髮保周之反也<lb/>
徵眷與永昌王健等率師討之破保周於畨禾保周遁<lb/>
走眷率騎追之保周窮廹自殺詔眷留鎮涼州加都督<lb/>
涼沙河三州諸軍事安西将軍領䕶羌戎校尉轉敦煌<lb/>
<pb n="KR2a0020_WYG_026-9b"/>
鎮将又擊破吐谷渾俘三千餘口眷歴鎮四蕃威名竝<lb/>
著髙宗時率師北擊伊吾剋其城大獲而還尋拜侍中<lb/>
太尉進爵為王與太宰常英等評尚書事髙宗北廵狩<lb/>
以寒雪方降議還眷諫曰今動大衆以威北敵去都不<lb/>
逺而便旋駕虜必疑我有内難雖方寒雪兵人勞苦以<lb/>
經略大體宜便前進髙宗從之遂渡漠而還以眷元老<lb/>
賜杖履上殿和平四年薨髙宗悼惜之贈大将軍諡曰<lb/>
莊子多侯襲爵多侯少有武幹顯祖時為假節征西将<lb/>
<pb n="KR2a0020_WYG_026-10a"/>
軍領䕶羌戎校尉敦煌鎮将至鎮上表求率輕騎五千<lb/>
西入于闐兼平諸國因敵取資平定為效弗許髙祖初<lb/>
蠕蠕部帥旡盧真率三萬騎入塞圍鎮多侯擊走之以<lb/>
功進號征西大将軍後多侯獵于南山蠕蠕遣部帥度<lb/>
㧞入圍敦煌斷其還路多侯且前且戰遂衝圍而入率<lb/>
衆出戰大破之追北數十里斬首千餘級因上疏求北<lb/>
取伊吾斷蠕蠕通西域之路髙祖善其計以東作方興<lb/>
難之太和元年為妻元氏所害<lb/>
<pb n="KR2a0020_WYG_026-10b"/>
子建襲爵歴位給事中卒無子<lb/>
建弟那襲爵卒<lb/>
子範襲<lb/>
範弟顯業散騎常侍與太原公主姦通生子彦武定中<lb/>
衛将軍南營州刺史<lb/>
多侯弟子慶賔善騎射有将略髙祖時釋褐員外散騎<lb/>
侍郎稍遷左将軍太中大夫肅宗時議欲送蠕蠕主阿<lb/>
那瓌還國慶賔上表固爭不從後蠕蠕遂執行臺元孚<lb/>
<pb n="KR2a0020_WYG_026-11a"/>
大掠北境詔尚書令李崇討之慶賔别将隸崇出塞而<lb/>
返元法僧之外叛蕭衍遣其豫章王蕭綜鎮徐州又詔<lb/>
慶賔為别将隸安豐王延明討之尋除後将軍肆州刺<lb/>
史時尒朱榮兵威漸盛曾經肆州慶賔畏惡之據城不<lb/>
出榮恨慶賔舉兵襲之慶賔别駕姚和内應榮遂害慶<lb/>
賔僚屬拘慶賔還秀容呼為假父後以母憂還都尋起<lb/>
為平東将軍光禄大夫都督鎮汝隂還朝永安二年卒<lb/>
贈車騎将軍雍州刺史又追加侍中司空公<lb/>
<pb n="KR2a0020_WYG_026-11b"/>
慶賔子豹起家員外郎肅宗時行潁州事與蕭衍将裴<lb/>
之禮戰殁<lb/>
豹弟瑾武定中東平太守<lb/>
眷弟地干機悟有才藝馳馬立射五的時人莫能及太<lb/>
宗時為左機令世祖少而善之即位擢為庫部尚書加<lb/>
散騎常侍左光禄大夫領侍輦郎地干奉上忠謹尤善<lb/>
嘲笑世祖見其效人舉措忻悦不能自勝甚見親愛參<lb/>
軍國大謀世祖将征平凉試衝車以攻冡地干為索所<lb/>
<pb n="KR2a0020_WYG_026-12a"/>
罥折脅而卒世祖親往臨撫哭之甚慟贈中領軍将軍<lb/>
燕郡公諡曰惠贈賜豐厚<lb/>
子長夀㓜拜散騎常侍遷殿中右曹尚書仍加散騎常<lb/>
侍從征劉義隆至江賜爵㑹稽公加冠軍将軍髙宗時<lb/>
除涇州刺史和平五年卒<lb/>
子彌真襲爵彌真卒無子<lb/>
弟狀徳襲爵<lb/>
地干弟侯頭襲地干職為庫部尚書<lb/>
<pb n="KR2a0020_WYG_026-12b"/>
侯頭弟力斤亦以忠謹聞歴位御史中尉并州刺史有<lb/>
政績加冠軍将軍賜爵晉陽侯卒贈平南将軍<lb/>
力斤弟焉陳尚書安樂侯<lb/>
古真族𤣥孫聿字成興性耿介肅宗時為武衛将軍是<lb/>
時領軍元义秉權百寮莫不致敬而聿獨長揖不拜尋<lb/>
出為平西将軍東涼州刺史涼州緋色天下之最义送<lb/>
白綾二千匹令聿染拒而不許义諷御史劾之驛徵至<lb/>
京覆驗無状還復任尋卒於州時年五十贈安北将軍<lb/>
<pb n="KR2a0020_WYG_026-13a"/>
朔州刺史<lb/>
子儉武定中開府祭酒<lb/>
史臣曰長孫肥結髮内侍雄烈知名軍鋒所指罔不奔<lb/>
散關張萬人之敵未足多也翰有父風不隕先構臨䘮<lb/>
加禮抑有由哉尉真兄弟忠勇奮發義以忘生眷威略<lb/>
著時增隆家業青紫麾旄亦其宜矣<lb/>
　<lb/>
　<lb/>
<pb n="KR2a0020_WYG_026-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十六<lb/>
<pb n="KR2a0020_WYG_026-14a"/>
　魏書卷二十六考證<lb/>
尉古真𫝊擊蠕蠕别帥阿伏干於祚山○本卷上文世<lb/>
　祖遣長孫翰率北部諸将尉眷自參合以北擊大檀<lb/>
　别帥阿干于柞山此作祚亦小異<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_026-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷三十</head> <lb/>
    <p>
<pb n="KR2a0020_WYG_030-1a"/>
欽定四庫全書<lb/>
　魏書卷三十<lb/>
　　齊　　　　魏　　　　　收　　　　撰<lb/>
　列傳第十八<lb/>
　　王建　　安同　　樓伏連　邱堆　　娥清<lb/>
　　劉尼　　奚眷　　車伊洛　宿石　　來大千<lb/>
　　周幾　　豆代田　周觀　　閭大肥　尉撥<lb/>
　　陸真　　呂洛拔<lb/>
<pb n="KR2a0020_WYG_030-1b"/>
王建廣寗人也祖姑為平文后生昭成皇帝伯祖豐以<lb/>
帝舅貴重豐子支尚昭成女甚見親待建少尚公主登<lb/>
國初為外朝大人與和跋等十三人迭典庶事參與計<lb/>
謀太祖幸濡源遣建使慕容垂辭色高亢垂壯之還為<lb/>
左右大夫建兄回諸子多不順法建具以狀聞回父子<lb/>
伏誅其謹直如此從征伐諸國破二十餘部以功賜奴<lb/>
婢數十口雜畜數千從征衞辰破之賜僮隸五千戸為<lb/>
中部大人從破慕容寶於參合陂太祖乘勝將席卷南<lb/>
<pb n="KR2a0020_WYG_030-2a"/>
夏於是簡擇俘衆有才能者留之其餘欲悉給衣糧遣<lb/>
歸令中州之民咸知恩徳乃召羣臣議之建曰慕容寶<lb/>
覆敗於此國内虚空圖之為易今獲而歸之無乃不可<lb/>
乎且縱敵生患不如殺之太祖謂諸將曰若從建言吾<lb/>
恐後南人創乂絶其向化之心非伐罪弔民之義諸將<lb/>
咸以建言為然建又固執乃坑之太祖既而悔焉後從<lb/>
征慕容寶拜冠軍將軍并州既平車駕東出井陘命建<lb/>
率五萬騎先驅啓路車駕次常山諸郡皆降惟中山鄴<lb/>
<pb n="KR2a0020_WYG_030-2b"/>
信都三城不下乃遣衞王儀南攻鄴建攻信都衆各五<lb/>
萬建等攻城六十餘日不能剋士卒多傷太祖乃自中<lb/>
山幸信都慕容寶冀州刺史慕容鳯夜踰城走信都降<lb/>
車駕幸鉅鹿破慕容寶於栢肆塢遂進圍中山寶棄城<lb/>
走和龍城内無主百姓惶惑東門不閉太祖將夜入乘<lb/>
城據守其門建貪而無謀意在虜獲恐士卒肆掠盗亂<lb/>
府庫請俟天明太祖乃止是夜徒河人共立慕容普驎<lb/>
為主遂閉門固守太祖乃悉衆攻之連日不拔使人登<lb/>
<pb n="KR2a0020_WYG_030-3a"/>
巢車臨城招其衆曰慕容寶捐城奔走汝曹百姓將為<lb/>
誰守何不識天命取死亡也皆曰羣小無知但復恐如<lb/>
參合之衆故求全月日之命耳太祖聞之顧視建而唾<lb/>
其面中山平賜建爵濮陽公烏丸庫侲宫鳴聚黨為寇<lb/>
詔建討平之遷太僕徙為真定公加散騎常侍冀青二<lb/>
州刺史卒陪葬金陵初建兄豆居以建功賜爵即邱侯<lb/>
無子建以子斤襲兄爵太宗初給事中任職用事轉大<lb/>
長秋世祖征赫連昌遣斤部造攻具進爵淮南公加平<lb/>
<pb n="KR2a0020_WYG_030-3b"/>
北將軍時并州胡酋田卜謀反誅餘衆不安遣斤鎮慮<lb/>
虒以撫慰之斤綏静胡魏甚收聲稱劉義隆遣將到彦<lb/>
之寇河南世祖西征赫連定以斤為衞兵將軍鎮蒲坂<lb/>
關隴平斤徙鎮長安假節鎮西將軍斤遂驕矜不順法<lb/>
度信用左右調役百姓民不堪之南奔漢川者數千家<lb/>
而委罪於雍州刺史陽文祖秦州刺史任延明世祖召<lb/>
問二人各以狀對世祖知為斤所誣遣宜陽公伏樹覆<lb/>
按虚實得數十事遂斬斤以徇<lb/>
<pb n="KR2a0020_WYG_030-4a"/>
建孫度太宗時為虎牢鎮監軍世祖即位徵拜殿中給<lb/>
事遷尚書從征赫連昌討蠕蠕並有功賜爵濟陽公加<lb/>
散騎常侍平南將軍詔度率五千騎與叔孫建合擊劉<lb/>
義隆兖州刺史竺靈秀於湖陸大破之後出鎮長安假<lb/>
節都督秦涇梁益雍五州諸軍事開府卒諡曰莊<lb/>
子安都襲降爵為侯世祖拜為太子庶子出為鄯善鎮<lb/>
將高宗時為内都大官卒<lb/>
子買得襲<lb/>
<pb n="KR2a0020_WYG_030-4b"/>
建曾孫樹以善射有寵於顯祖為内侍長稍遷尚書賜<lb/>
爵歴陽侯加龍驤將軍員外常侍出為平西將軍涇州<lb/>
刺史卒<lb/>
安同遼東胡人也其先祖曰世高漢時以安息王侍子<lb/>
入洛歴魏至晉避亂遼東遂家焉父屈仕慕容暐為殿<lb/>
中郎將苻堅滅暐屈友人公孫眷之妹没入苻氏宫出<lb/>
賜劉庫仁為妻庫仁貴寵之同因随眷商販見太祖有<lb/>
濟世之才遂留奉侍性端嚴明惠好長者之言登國初<lb/>
<pb n="KR2a0020_WYG_030-5a"/>
太祖徵兵於慕容垂事在窟咄傳同頻使稱㫖遂見寵<lb/>
異以為外朝大人與和䟦等出入禁中迭典庶事太祖<lb/>
班賜功臣同以使功居多賜以妻妾及隸戸三十馬二<lb/>
匹羊五十口加廣武將軍從征姚平於柴壁姚興悉衆<lb/>
救平太祖乃増築重圍以拒興同進計曰臣受遣詣絳<lb/>
督租見汾東有蒙坑東西三百餘里徑路不通姚興來<lb/>
必從汾西乘高臨下直至柴壁如此則寇内外勢接重<lb/>
圍難固不可制也宜截汾曲為南北浮橋乘西岸築圍<lb/>
<pb n="KR2a0020_WYG_030-5b"/>
西圍既固賊至無所施其智力矣從之興果視平屠滅<lb/>
而不能救以謀功賜爵北新侯加安逺將軍詔同送姚<lb/>
興將越騎校尉唐小方等於長安清河王紹之亂太宗<lb/>
在外使夜告同令收合百工伎巧衆皆饗應奉迎太宗<lb/>
即位命同與南平公長孫嵩並理民訟又詔與肥如侯<lb/>
賀䕶持節循察并定二州及諸山居雜胡丁零宣詔撫<lb/>
慰問其疾苦糾舉守宰不法同至并州表曰竊見并州<lb/>
所部守宰多不奉法又刺史擅用御府鍼工古彤為晉<lb/>
<pb n="KR2a0020_WYG_030-6a"/>
陽令交通財賄共為姦利請案律治罪太宗從之於是<lb/>
郡國肅然同東出井陘至鉅鹿發衆四戸一人欲治大<lb/>
嶺山通天門關又築塢於宋子以鎮静郡縣䕶疾同得<lb/>
衆心因此使人告同築城聚衆欲圖大事太宗以同擅<lb/>
徴發於外檻車徴還召羣官議其罪皆曰同擅興事役<lb/>
勞擾百姓宜應窮治以肅來犯太宗以同雖專命而本<lb/>
在為公意無不善釋之世祖監國臨朝聽政以同為左<lb/>
輔太宗征河南拜同右光祿大夫世祖出鎮北境同與<lb/>
<pb n="KR2a0020_WYG_030-6b"/>
安定王彌留鎮京師世祖即位進爵高陽公拜光祿勲<lb/>
尋除征東大將軍冀青二州刺史同長子屈太宗時典<lb/>
太倉事盜官粳米數石欲以飬親同大怒奏求戮屈自<lb/>
劾不能訓子請罪太宗嘉而恕之遂詔長給同粳米其<lb/>
公清奉法皆此類也同在官明察長於校練家法修整<lb/>
為世所稱及在冀州年老頗殖財貨大興寺塔為百姓<lb/>
所苦神䴥二年卒追贈髙陽王諡曰恭惠<lb/>
屈子陽烈散騎侍郎賜爵北新子<lb/>
<pb n="KR2a0020_WYG_030-7a"/>
屈弟原雅性矜嚴沉勇多智略太宗時為獵郎出監雲<lb/>
中軍事時赫連屈丐犯河西原以數十騎擊之殺十餘<lb/>
人太宗以原輕敵違節度加其罪責然知原驍勇遂任<lb/>
以為將鎮守雲中寛和愛下甚得衆心蠕蠕屢犯塞原<lb/>
輙摧破之以功賜爵武原侯加魯兵將軍世祖即位徵<lb/>
拜駕部尚書車駕征蠕蠕大檀分軍五道並進大檀驚<lb/>
駭北遁遷尚書左僕射河間公加侍中征南大將軍從<lb/>
征赫連昌入其城而還車駕北伐蠕蠕遁走世祖聞東<lb/>
<pb n="KR2a0020_WYG_030-7b"/>
部髙車在己尼陂人畜甚衆將遣襲之諸將皆以為難<lb/>
世祖不從遣原與侍中古弼率萬騎討之大獲而還車<lb/>
駕征昌黎原與建寜王崇屯於漠南以備蠕蠕原在朝<lb/>
無所比周然恃寵驕恣多所排抑為子求襄城公盧魯<lb/>
元女魯元不許原告其罪狀事相連逮歴時不决原懼<lb/>
不勝遂謀為逆事洩伏誅臨刑上疏曰臣聞聖不獨明<lb/>
而治鼎不單足而立是以螢火之光猶増日月之曜先<lb/>
臣同往因聖運歸身太祖竭誠戮力立效於險難之中<lb/>
<pb n="KR2a0020_WYG_030-8a"/>
臣以頑闇忝備股肱陛下恩育委以朝政思展㣲誠仰<lb/>
報恩澤而魯元姦佞構成貝錦天威遂加合門俱戮此<lb/>
乃命也非臣之枉但魯元外類忠貞内懐姦詐而陛下<lb/>
任以腹心恐釁發肘腋臣與魯元生為怨人死為讐鬼<lb/>
非以私故謗毁魯元不復眷眷披露誠款原弟頡頡弟<lb/>
聰為内侍聰弟蕯為龍驤將軍給事黄門侍郎賜爵廣<lb/>
宗侯原兄弟外節儉而内實積衆及誅後籍其財至數<lb/>
萬<lb/>
<pb n="KR2a0020_WYG_030-8b"/>
頡辨慧多䇿畧最有父風太宗初為内侍長令察舉百<lb/>
寮糾刺姦慝無所回避嘗告其父隂事太宗以為忠特<lb/>
親寵之宜城王奚斤自長安追擊赫連昌至於安定頡<lb/>
為監軍侍御史斤以馬多疫死士衆之糧乃深壘自固<lb/>
遣太僕邱堆等督租於民間為昌所敗昌遂驕矜日來<lb/>
侵掠芻牧者不得出士卒患之頡進計曰本奉詔誅賊<lb/>
今乃退守窮城若不為賊殺當以法誅進退安有生路<lb/>
而王公諸將晏然無謀將何以報恩塞責斤曰今若出<lb/>
<pb n="KR2a0020_WYG_030-9a"/>
戰則馬力不足以歩擊騎終無㨗理當須京師救騎至<lb/>
然後歩陳擊於内騎兵襲其外所謂萬全之計也頡曰<lb/>
今猛冦遊逸於外而吾等兵疲力屈士有飢色不一决<lb/>
戰則死在旦夕何救兵之可待也等死當戰死寧可坐<lb/>
受困乎斤猶以馬為辭頡曰今兵雖無馬但將帥所乘<lb/>
足得二百騎頡請募壯勇出擊之就不能破可以折其<lb/>
鋭且昌狷而無謀每好挑戰衆皆識之若伏兵掩擊昌<lb/>
可擒也斤猶難之頡乃隂與尉眷等謀選騎待焉昌來<lb/>
<pb n="KR2a0020_WYG_030-9b"/>
攻壘頡出應之昌於陳前自接戰軍士識昌争往赴之<lb/>
會天大風揚塵晝昏衆亂昌退頡等追擊昌馬蹶而墜<lb/>
頡擒昌送於京師世祖大悦拜頡建節將軍賜爵西平<lb/>
公代堆統攝諸軍斤恥功不在已輕追昌弟定於平涼<lb/>
敗績定將復入長安詔頡鎮蒲坂以拒之劉義隆遣將<lb/>
到彦之率衆寇河南以援赫連定世祖以兵少乃攝河<lb/>
南三鎮北渡彥之遂列守南岸至於衡關世祖西征赫<lb/>
連定以頡為冠軍將軍督諸軍擊彦之彦之遣將姚縱<lb/>
<pb n="KR2a0020_WYG_030-10a"/>
夫渡河攻冶坂頡督諸軍擊之斬首三千餘級投水者<lb/>
甚衆遂濟河攻洛陽㧞之擒義隆將二十餘人斬首五<lb/>
千級進攻虎牢虎牢潰義隆司州刺史尹沖墜城死又<lb/>
與琅邪王司馬楚之平滑臺擒義隆將朱脩之李元徳<lb/>
及東郡太守申謨俘獲萬餘人乃振旅還京師神䴥四<lb/>
年卒贈征南大將軍儀同三司進爵為王諡曰襄頡為<lb/>
將善綏士衆及卒義隆士卒降者無不歎惜<lb/>
同弟䐗太宗時為樂陵太守卒<lb/>
<pb n="KR2a0020_WYG_030-10b"/>
長子國位至冠軍將軍賜爵北平侯杏城鎮將<lb/>
國弟難有巧思陽平王杜超督諸將擊劉義隆難參征<lb/>
南軍事以功表為清河太守世祖時諸將頻征和龍皆<lb/>
以難為長史鑿山堙谷省力兼功遷給事中從駕南征<lb/>
造浮橋於河以功賜爵清河子卒<lb/>
子平城襲爵官至虞曹令為乙渾所殺<lb/>
樓伏連代人也世為酋帥伏連忠厚有器量年十三襲<lb/>
父位領部落太祖初從破賀蘭部又從平中山為太守<lb/>
<pb n="KR2a0020_WYG_030-11a"/>
斬逆賊張翹從征姚平於柴壁以功賜爵安邑侯太祖<lb/>
時為晉兵將軍并州刺史伏連招誘西河胡曹成等七<lb/>
十餘人襲殺赫連屈孑吐京䕶軍及其守士三百餘人<lb/>
并擒叛胡阿度支等二百餘家太宗嘉之拜成等將軍<lb/>
賜爵列侯徵伏連為内都大官世祖即位進爵廣陵公<lb/>
轉衞尉徙光祿勲世祖征蠕蠕伏連留鎮京師進爵為<lb/>
王加平南大將軍又除假節督河西諸軍鎮西大將軍<lb/>
出鎮統萬真君十年薨諡曰恭王<lb/>
<pb n="KR2a0020_WYG_030-11b"/>
子真襲降爵為公從世祖征伐有功官至散騎常侍尚<lb/>
書安北將軍徙為湘東公從征涼州還卒於路諡曰莊<lb/>
公<lb/>
子干襲降爵為侯<lb/>
真次弟大㧞歴位尚書散騎常侍征西將軍賜爵永平<lb/>
侯高祖初為中都大官卒贈平東將軍定州刺史諡曰<lb/>
康<lb/>
子禀字法生襲拜太子宫門大夫稍遷趙郡大守更滿<lb/>
<pb n="KR2a0020_WYG_030-12a"/>
還京除冠軍將軍城門校尉出為征虜將軍平城鎮將<lb/>
遷朔州刺史仍本將軍入為衞尉少卿卒年五十八贈<lb/>
撫軍將軍恒州刺史<lb/>
子貴宗武定中伏波將軍開府水曹參軍<lb/>
伏連兄孫安文從征平涼有功賜爵霸城男加虎威將<lb/>
軍後遷三郎幢將卒高祖初以其子毅貴追贈安東將<lb/>
軍冀州刺史陽平公諡曰定<lb/>
毅歴位内外稍遷殿中尚書散騎常侍賜爵常山公加<lb/>
<pb n="KR2a0020_WYG_030-12b"/>
安南將軍遷尚書右僕射以擒反人梁衆保加侍中本<lb/>
官如故後例降為侯出除使持節鎮東將軍定州刺史<lb/>
時太極殿成將行考室之禮引集羣臣而雪不克饗高<lb/>
祖曰朕經始正殿功構初成將集百寮考行大禮然同<lb/>
雲仍結霏雪驟零將由寡昧未能仰答天心此之不德<lb/>
咎竟焉在卿等宜各陳所懐以匡不逮毅稽首對曰雪<lb/>
霜風雨天地之常夏霖冬霰四時恒節今隆冬雪降固<lb/>
是其時又禮云雨沾服失容則廢禮自古而然不足為<lb/>
<pb n="KR2a0020_WYG_030-13a"/>
異高祖曰昔劉秀將濟滹沱為之氷合但朕徳謝古人<lb/>
不能仰感天意故也後轉都督涼河二州鄯善鎮諸軍<lb/>
事涼州刺史車駕南伐毅表諫曰伏承六軍雲動問罪<lb/>
荆揚弔民淮表一同甌越但臣愚見私竊未安何者京<lb/>
邑新遷百姓易業公私草創生途索然兼往歳弗稔民<lb/>
多饑饉二三之際嗟惋易興天道悠長宜遵飬時晦願<lb/>
抑赫斯以待後日詔曰時不自來因人則合今年人事<lb/>
殊非昔歳守株之唱便可停也陽九利涉豈卿所知也<lb/>
<pb n="KR2a0020_WYG_030-13b"/>
太和二十一年卒賜錢二十萬布二百匹<lb/>
邱堆代人也美容儀以忠謹親侍太宗即位拾遺左右<lb/>
稍遷散騎常侍與叔孫建等討滅山胡劉裕泝河西伐<lb/>
詔堆與建自河内次枋頭以備寇盜姚泓既滅堆留鎮<lb/>
并州赫連屈孑遣三千騎寇河西堆自并州與游擊將<lb/>
軍王洛生擊走之以功賜爵為侯世祖監國臨朝堆與<lb/>
太尉穆觀等為右弼世祖即位進爵臨淮公加鎮西將<lb/>
軍徙為太僕世祖征赫連昌堆與常山王素督歩兵三<lb/>
<pb n="KR2a0020_WYG_030-14a"/>
萬人為後繼昌戰敗南奔世祖遣堆與宗正娥清率五<lb/>
千騎畧地關右昌貳城守將堅守不下堆與清攻拔之<lb/>
詔堆班師宜城王奚斤表留堆等進平昌許之堆斤合<lb/>
軍與昌相拒擊士馬之糧堆與義兵將軍封禮督租於<lb/>
民間士卒暴掠為昌所襲敗績堆將數百騎還城斤追<lb/>
擊赫連定留堆守輜重斤為定所擒堆聞而棄甲走長<lb/>
安復將髙涼王禮棄守東走蒲坂世祖大怒遣西平公<lb/>
安頡斬堆延和初詔曰堆國之肺腑勲著先朝西征喪<lb/>
<pb n="KR2a0020_WYG_030-14b"/>
師遂從軍法國除祀絶朕甚愍之可賜其子䟦爵淮陵<lb/>
侯加安逺將軍後征蓋吳戰沒<lb/>
子麟襲爵歴位駕部令出為瑕邱鎮將假平南將軍東<lb/>
海公遷東兖州刺史卒官<lb/>
娥清代人也少有將畧累著戰功稍遷振威將軍劉裕<lb/>
遣將朱超石寇平原至畔城遁還清與長孫道生追之<lb/>
至河獲其將楊豐還拜給事黄門侍郎先是徒河民散<lb/>
居三州頗為民害詔清徙之平城清善綏撫徙者如歸<lb/>
<pb n="KR2a0020_WYG_030-15a"/>
太宗南廵幸鄴以清為中領軍將軍與宋兵將軍周幾<lb/>
等渡河畧地至湖陸髙平民屯衆林藪拒射官軍清等<lb/>
因誅數千家虜獲萬餘口賜爵須昌侯清與幾等遂鎮<lb/>
枋頭世祖初清自枋頭還京師假征南將軍進為東平<lb/>
公蠕蠕大檀徙居漠南清與平陽王長孫翰從東道出<lb/>
長川討之大獲而還轉宗正卿尋從征蠕蠕又從平統<lb/>
萬遂與奚斤追赫連昌至安定與昌相持及安頡擒昌<lb/>
昌弟定西走斤追之清欲尋水而往斤不從遂與斤俱<lb/>
<pb n="KR2a0020_WYG_030-15b"/>
為定所擒世祖克平涼乃得還後詔清鎮并州討山胡<lb/>
白龍於西河斬白龍父及其將帥遂屠其城遷平東將<lb/>
軍與古弼等東討馮文通以不急戰文通奔髙麗檻車<lb/>
徵黜為門卒遂卒於家<lb/>
子延官至員外散騎常侍賜爵南平公<lb/>
劉尼代人也本姓獨孤氏曾祖敦有功於太祖為方面<lb/>
大人父婁冠軍將軍卒贈并州刺史尼少壯健有膂力<lb/>
勇果善射世祖見而善之拜羽林中郎賜爵昌國子加<lb/>
<pb n="KR2a0020_WYG_030-16a"/>
振威將軍宗愛既殺南安王余於東廟秘之惟尼知狀<lb/>
尼勸愛立髙宗愛自以貞罪於景穆聞而驚曰君大癡<lb/>
人皇孫若立豈忘正平時事乎尼曰若爾今欲立誰愛<lb/>
曰待還宫擢諸王子賢者而立之尼懼其有變宻以狀<lb/>
告殿中尚書源賀賀時與尼俱典兵宿衞仍共南部尚<lb/>
書陸麗謀曰宗愛既立南安還復殺之今不能奉戴皇<lb/>
孫以順民望社稷危矣將欲如何麗曰唯有宻奉皇孫<lb/>
耳於是賀與尚書長孫渇侯嚴兵守衛尼與麗迎髙宗<lb/>
<pb n="KR2a0020_WYG_030-16b"/>
於苑中麗抱髙宗於馬上入京城尼馳還東廟大呼曰<lb/>
宗愛殺南安王大逆不道皇孫已登大位有詔宿衛之<lb/>
士皆可還宫衆咸唱萬歳賀及渇侯登執宗愛賈周等<lb/>
勒兵而入奉高宗於宫門外入登永安殿以尼為内行<lb/>
長進爵建昌侯遷散騎常侍安南將軍又進爵東安公<lb/>
尋遷尚書右僕射加侍中進封為王出為征南將軍定<lb/>
州刺史在州清慎然率多酒醉治日甚少徵為殿中尚<lb/>
書加侍中特進高宗末遷司徒顯祖即位以尼有大功<lb/>
<pb n="KR2a0020_WYG_030-17a"/>
於先朝彌加尊重賜别戸三十皇興四年車駕北征帝<lb/>
親誓衆而尼昏醉兵陳不整顯祖以其功重特恕之免<lb/>
官而已延興四年薨<lb/>
子杜生襲爵世宗時寧朔將軍歩兵校尉熙平初卒贈<lb/>
龍驤將軍朔州刺史諡曰克<lb/>
奚眷代人也少有將畧太祖時有戰功太宗時為尚書<lb/>
假安南將軍虎牢鎮將為寇所憚世祖初為中軍都曹<lb/>
尚書復鎮虎牢賜爵南陽公加使持節侍中都督豫洛<lb/>
<pb n="KR2a0020_WYG_030-17b"/>
二州河内諸軍事鎮南將軍開府尋徙鎮長安世祖幸<lb/>
美稷眷受詔督諸軍共討山胡白龍於西河破之屠其<lb/>
城斬首數千級虜其妻子而還世祖平姑臧遣眷討沮<lb/>
渠牧犍弟私署張掖太守宜得宜得奔酒泉酒泉太守<lb/>
無諱與宜得奔髙昌獲其二城後沮渠天周復據酒泉<lb/>
眷討平之虜男女四千餘人世祖征蠕蠕以眷為尚書<lb/>
督偏將出别道詔㑹陸渾海眷與中山王辰等諸大將<lb/>
俱後期斬於都南爵除<lb/>
<pb n="KR2a0020_WYG_030-18a"/>
車伊洛焉耆胡也世為東境部落帥恒修職貢世祖錄<lb/>
其誠款延和中授伊洛平西將軍封前部王賜絹一百<lb/>
匹綿一百斤繡衣一具金帶鞾帽伊洛大悦規欲歸闕<lb/>
沮渠無諱斷路伊洛與無諱連戰破之時無諱卒其弟<lb/>
天周奪無諱子乾夀兵規領部曲伊洛前後遣使招喻<lb/>
乾夀等率戸五百餘家來奔伊洛送之京師又招喻李<lb/>
寶弟欽等五十餘人送詣敦煌伊洛又率部衆二千餘<lb/>
人伐髙昌討破焉耆東關七城虜獲男女二百人駞千<lb/>
<pb n="KR2a0020_WYG_030-18b"/>
頭馬千匹以金一百斤奉獻先是伊洛征焉耆留其子<lb/>
歇守城而安周乘虚引蠕蠕三道圍歇并遣使謂歇曰<lb/>
爾父已投大魏爾速歸首當賜爾爵號歇固守連戰乆<lb/>
之外無救援為安周所䧟走奔伊洛伊洛收集遺散一<lb/>
千餘家歸焉耆鎮世祖嘉之正平元年詔伊洛曰歇年<lb/>
尚㓜能固守城邑忠節顯著朕甚嘉之可遣歇詣闕伊<lb/>
洛令歇將弟波利等十餘人赴都正平二年伊洛朝京<lb/>
師賜以妻妾奴婢田宅牛羊拜上將軍王如故興安二<lb/>
<pb n="KR2a0020_WYG_030-19a"/>
年卒贈鎮西大將軍秦州刺史諡曰康王賜綿絹雜綵<lb/>
五百匹衣二十七襲葬禮依盧魯元故事<lb/>
歇襲爵皇興末拜使持節平西將軍豫州刺史延興三<lb/>
年卒<lb/>
子伯主襲爵<lb/>
波利天安二年拜立節將軍樂官侯皇興三年卒<lb/>
兄子洛都襲爵<lb/>
宿石朔方人也赫連屈孑弟文陳之曾孫也天興四年<lb/>
<pb n="KR2a0020_WYG_030-19b"/>
文陳父子歸闕太祖嘉之以宗女妻焉賜奴婢數十口<lb/>
拜為上將軍祖若豆根太宗時賜姓宿氏襲上將軍父<lb/>
㳫干世祖時虎賁幢將從征平涼有功拜虎威將軍侍<lb/>
御郎賜爵漢安男轉中散遷給事兼領工曹從駕討和<lb/>
龍以功賜奴婢十七戸真君四年從駕討蠕蠕戰沒世<lb/>
祖悼惜之詔求㳫干子時石年甫十一引見以㓜聽歸<lb/>
年十三襲爵擢為中散從駕至江拜宣威將軍興光中<lb/>
遷侍御史拜中壘將軍進爵蔡陽子典宜官曹遷内行<lb/>
<pb n="KR2a0020_WYG_030-20a"/>
令從幸苑中遊獵石於髙宗前走馬道峻馬倒殞絶乆<lb/>
之乃蘇由是御馬得制髙宗嘉之賜綿一百斤帛五十<lb/>
匹駿馬一匹改爵義陽子嘗從獵髙宗親欲射虎石叩<lb/>
馬而諌引髙宗至髙原上後虎騰躍殺人詔曰石為忠<lb/>
臣鞚馬切諫免虎之害後有犯罪宥而勿坐賜駿馬一<lb/>
匹尚上谷公主拜駙馬都尉天安初遷散騎常侍吏部<lb/>
尚書進爵太山公為北中道都大將延興元年卒追贈<lb/>
太原王諡曰康葬禮依盧魯元故事太和初子倪襲爵<lb/>
<pb n="KR2a0020_WYG_030-20b"/>
比部侍御<lb/>
來大千代人也父初真從太祖避難叱候山參創業之<lb/>
功官至後將軍武原侯與在八議大千驍果善騎射為<lb/>
騎都尉永興初襲爵遷中散至於朝賀之日大千常著<lb/>
御鎧盤馬殿前朝臣莫不嗟歎遷内幢將典宿衞禁旅<lb/>
大千用法嚴明上下齊肅嘗從太宗校獵見虎在髙巖<lb/>
上大千持矟直前刺之應手而死太宗嘉其勇壯又為<lb/>
殿中給事世祖踐祚與襄城公盧魯元等七人俱為常<lb/>
<pb n="KR2a0020_WYG_030-21a"/>
侍持仗侍衞晝夜不離左右從討赫連昌共長孫道生<lb/>
與賊交戰道生馬倒為賊所擊大千馳救賊衆散走大<lb/>
千扶道生上馬遂得免從討蠕蠕戰功居多遷征北大<lb/>
將軍賜爵廬陵公鎮雲中兼統白道軍事<hi>闕</hi>賊北叛大<lb/>
千前後追擊莫不乎殄延和初車駕北伐大千為前鋒<lb/>
大破虜軍世祖以其壯勇數有戰功兼悉北境險要詔<lb/>
大千廵撫六鎮以防寇虜經畧布置甚得事宜後吐京<lb/>
胡反以大千為都將討平之在吐京卒喪還停於平城<lb/>
<pb n="KR2a0020_WYG_030-21b"/>
南世祖出還見而問之左右以對世祖悼歎者良乆詔<lb/>
曰大千忠勇盡節功在可嘉今聽喪入殯城内贈司空<lb/>
諡曰莊公<lb/>
子邱頽襲爵降為晉興侯拜安逺將軍從駕到江進右<lb/>
將軍和平中遷中散轉相曹都典奉事皇興四年卒贈<lb/>
寧南將軍陳留公諡曰簡<lb/>
子蕇襲爵<lb/>
邱頺弟提官至監御曹給事冠軍將軍兗州刺史濮陽<lb/>
<pb n="KR2a0020_WYG_030-22a"/>
侯太和十年卒<lb/>
周幾代人也父千有功太祖之世賜爵順陽侯坐事死<lb/>
幾少以善騎射為獵郎太祖即位為殿中侍御史掌宿<lb/>
衛禁兵斷決稱職遷左民尚書神瑞中并州飢民遊食<lb/>
山東詔幾領衆鎮博陵之魯口以安集之泰常初白澗<lb/>
行唐民數千家負嶮不供輸税幾與安康子長孫道生<lb/>
宣示禍福逃民遂還於時郡縣斬叛胡翟猛雀於林慮<lb/>
山猛雀遺種竄於行唐及襄國幾追討盡誅之後為寧<lb/>
<pb n="KR2a0020_WYG_030-22b"/>
朔將軍拒司馬徳宗將劉裕於南破毛徳祖於土樓以<lb/>
功賜爵交趾侯世祖以幾有智勇遣鎮河南威信著於<lb/>
外境幾常嫌奚斤等綏撫關中失和百姓不附每至言<lb/>
論形於聲色斤等憚焉進號宗兵將軍率洛州刺史于<lb/>
栗磾以萬人襲陜城卒於軍軍人無不歎惜之歸葬京<lb/>
師追贈交阯公諡曰桓<lb/>
子歩襲爵卒<lb/>
子安國襲爵太和中討蠕蠕失利伏法爵除<lb/>
<pb n="KR2a0020_WYG_030-23a"/>
豆代田代人也太宗時以善騎射為内細射從攻虎牢<lb/>
詔代田登樓射賊矢不虚發與奚斤前鋒先入擒劉義<lb/>
隆將毛徳祖并長史司馬三人以功遷内三郎從討赫<lb/>
連昌乘勝追賊入其宫門門閉代田踰宫而出世祖壯<lb/>
之拜勇武將軍後從駕平昌以戰功賜奴婢十五口黄<lb/>
金百斤銀百斤神䴥中討蠕蠕賜爵關中侯從討平涼<lb/>
擊破赫連定得奚斤等世祖以定妻賜之詔斤膝行授<lb/>
酒於代田敕斤曰全爾身命者代田功也改爵井陘侯<lb/>
<pb n="KR2a0020_WYG_030-23b"/>
加散騎常侍右衞將軍領内都幢將從討和龍戰功居<lb/>
多遷殿中尚書賜奴婢六十口以前後軍功進爵長廣<lb/>
公加平東將軍從駕南討轉太子太保出為統萬鎮大<lb/>
將興安中卒贈侍中安東大將軍長廣王諡曰恭<lb/>
子求周為内三郎從駕到江賜爵五等子又進爵為侯<lb/>
後襲父爵為吏部尚書皇興二年卒贈征北大將軍長<lb/>
廣王諡曰簡<lb/>
子多侯襲爵<lb/>
<pb n="KR2a0020_WYG_030-24a"/>
周觀代人也驍勇有膂力每在軍陳必應募先登以功<lb/>
進為軍將長史尋轉軍將擊赫連屈丐有功賜爵安川<lb/>
子遷北鎮軍將世祖即位從討蠕蠕以軍功進為都副<lb/>
將鎮雲中神䴥中又討蠕蠕大獲増爵為侯從征平涼<lb/>
進爵金城公遷為都將從破離石胡加散騎常侍轉高<lb/>
平鎮將觀善撫士卒號有威名真君初詔觀統五軍西<lb/>
討秃髪保周於張掖徙其民數百家將置於京師至武<lb/>
威輙與諸將私分之世祖大怒黜觀為金城侯改授内<lb/>
<pb n="KR2a0020_WYG_030-24b"/>
都大官出除平南將軍秦州刺史復爵金城公撫馭失<lb/>
和民薛永宗聚衆於汾曲以叛觀討永宗為流矢所中<lb/>
世祖幸蒲坂觀聞帝至驚怖而起瘡重遂卒世祖怒絶<lb/>
其爵<lb/>
子豆初為三郎遷軍將卒於長樂太守<lb/>
閭大肥蠕蠕人也太祖時與其弟大埿倍頤率宗族歸<lb/>
國太祖善之尚華隂公主賜爵其思子與其弟並為上<lb/>
賔入八議太宗即位進大肥為内都大官増爵為侯神<lb/>
<pb n="KR2a0020_WYG_030-25a"/>
瑞中為都將討越勒部於䟦那山大破之泰常初復為<lb/>
都將領禁兵討蠕蠕獲其大將莫孤渾宜城王奚斤之<lb/>
攻虎牢也大肥與娥清領十二軍出中道畧地髙平金<lb/>
鄉東至泰山假大肥使持節安陽公鎮撫陳汝世祖初<lb/>
復與奚斤出雲中白道討大檀破之還為内都大官出<lb/>
除使持節冀青二州刺史假滎陽公尋徵還位特進復<lb/>
出為冀青二州刺史尋入為内都大官從討赫連昌以<lb/>
功授滎陽公公主薨復尚濩澤公主又為都將擊大檀<lb/>
<pb n="KR2a0020_WYG_030-25b"/>
大破之還至渇侯山遂討東部高車於己尼陂又征平<lb/>
涼並有功世祖將拜大肥為王遇疾卒追贈中山王<lb/>
子賀早卒<lb/>
大肥弟驎襲爵出為仇池鎮將卒無子<lb/>
弟鳯襲爵髙宗時為内都大官出為鎮南將軍肆州刺<lb/>
史卒無子爵除<lb/>
尉撥代人也父那濮陽太守撥為太學生募從兗州刺<lb/>
史羅忸擊賊於陳汝有功賜爵介休男從討和龍遷虎<lb/>
<pb n="KR2a0020_WYG_030-26a"/>
賁帥轉千人軍將又從樂平王丕討和龍除涼州軍將<lb/>
擊吐谷渾獲其人一千餘落後吐谷渾小將率三百餘<lb/>
落來降尋復亡叛撥率騎追之盡獲而還以功進為子<lb/>
遷晉昌鎮將綏懐邉民甚著稱績入為知臣監出為杏<lb/>
城鎮將在任九年大收民和山民一千餘家上郡徒各<lb/>
盧水胡八百餘落盡附為民高宗以撥清平有惠績賜<lb/>
以衣服顯祖即位為北征都將復為都將南攻懸瓠破<lb/>
劉彧將朱湛之水軍三千人拜懸瓠鎮將加員外散騎<lb/>
<pb n="KR2a0020_WYG_030-26b"/>
常侍進爵安城侯顯祖嘉其聲效復賜衣服轉平南將<lb/>
軍北豫州刺史後洛州民田智度聚黨謀逆詔撥乘傳<lb/>
發豫州兵與洛州刺史邱頓擊之獲智度送京師撥卒<lb/>
贈冠軍將軍諡敬侯<lb/>
陸真代人也父洛侯秦州刺史真少善騎射世祖初以<lb/>
真膂力過人拜内三郎數從征伐所在摧鋒䧟陳前後<lb/>
以功屢受賞賜真君中從討蠕蠕以功賜爵關内侯後<lb/>
攻懸瓠登樓臨射城中弦不虛發劉義隆將王𤣥謨衆<lb/>
<pb n="KR2a0020_WYG_030-27a"/>
數萬人寇滑臺真從世祖討之夜與數人乘小舩突𤣥<lb/>
謨軍入城撫慰登城廵行賊營中乃還渡河至明𤣥謨<lb/>
敗走從駕至江真再破賊軍拜建武將軍石城子還攻<lb/>
盱眙真功居多遷給事中典太倉事髙宗即位拜冠軍<lb/>
將軍進爵都昌侯遷散騎常侍選部尚書時丁零數千<lb/>
家寇竊并定真與并州刺史乞伏成龍自樂平東入與<lb/>
定州刺史許崇之併力討滅從駕廵東海以真為寧西<lb/>
將軍尋遷安西將軍長安鎮將假建平公胡賊帥賀畧<lb/>
<pb n="KR2a0020_WYG_030-27b"/>
孫聚衆千餘人叛於石樓真擊破之殺五百餘人是時<lb/>
初置長虵鎮真率衆築城未訖而氐豪仇傉檀等反叛<lb/>
氐民咸應其衆甚盛真擊平之殺四千餘人卒城長虵<lb/>
而還東平王道符反於長安殺雍州刺史魚𤣥明關中<lb/>
草草以真為長安鎮將賜爵河南公長安兵民素伏威<lb/>
信真到撫慰之皆怡然安静咸陽民趙昌受劉彧署龍<lb/>
驤將軍扇動鄠盩厔二縣聚黨數百人據赤谷以叛真<lb/>
與雍州刺史劉邈討平之昌單騎走免後鄠縣民王稚<lb/>
<pb n="KR2a0020_WYG_030-28a"/>
兄弟聚一千餘人招引趙昌始平石安池陽靈武四縣<lb/>
人皆應之衆至五千據治谷堡時詔南郡王李惠等領<lb/>
歩騎六千討昌真以大軍未至慮昌滋蔓與雍州刺史<lb/>
劉邈討昌昌出營拒戰真擊破之斬昌及賊首三千餘<lb/>
級傳首京師并誅其黨與七百餘人獲男女一千餘口<lb/>
雍州民夷莫不震伏在鎮數年甚著威稱延興二年卒<lb/>
歸葬京師諡曰烈<lb/>
子延字契胡提頗有氣幹襲爵河南公累遷歴長安鎮<lb/>
<pb n="KR2a0020_WYG_030-28b"/>
將拜安南將軍濟州刺史例降改封汝陽侯京兆王愉<lb/>
為徐州刺史以延為愉府司馬帶彭城内史正始初除<lb/>
武川鎮將入除太僕卿都督沃野武川懐朔三鎮諸軍<lb/>
事安北將軍懐朔鎮大將加散騎常侍正光初拜金紫<lb/>
光禄大夫復除太僕卿受使綏慰秀容為牧子所害<lb/>
弟什夤太府卿平東將軍光祿大夫建義初拜都官尚<lb/>
書卒於平南將軍光祿大夫<lb/>
呂洛㧞代人也曽祖渴侯昭成時率戸五千歸國祖肥<lb/>
<pb n="KR2a0020_WYG_030-29a"/>
濮陽太守父匹知世祖時為西部長滎陽公洛㧞以壯<lb/>
勇知名髙宗末為平原鎮都將劉彧徐州刺史薛安都<lb/>
歸誠請援詔遣尉元率衆救之洛㧞随元入彭城彧將<lb/>
張永遣將王茂之領兵五千向武原援其運車元遣洛<lb/>
㧞率騎詣武原擊之格戰二日手殺九人奪賊運車二<lb/>
百餘乘牛二百五十頭仍共擊張永大敗之賜爵成武<lb/>
侯加建義將軍年五十六卒<lb/>
長子文祖顯祖以其勲臣子補龍牧曹奏事中散以牧<lb/>
<pb n="KR2a0020_WYG_030-29b"/>
産不滋坐徙於武川鎮後文祖以舊語譯注皇誥辭義<lb/>
通辨超授陽平太守未拜轉為外都曹奏事中散後坐<lb/>
事伏法<lb/>
史臣曰仁人之言必有博利參合之役威罸實行蓋王<lb/>
建之罪歟安同異類之人智識入用任等時俊當有由<lb/>
哉頡擒赫連昌摧義隆衆遂為名將未易輕也樓伏連<lb/>
邱堆娥清俱以壯勇征伐四克劉尼忠國翼主豈徒驍<lb/>
猛之用乎奚眷將畧致位不能以功名自終車伊洛自<lb/>
<pb n="KR2a0020_WYG_030-30a"/>
逺宅心異凡戎矣宿石等並忠勤勇畧有將帥之才自<lb/>
致青雲豈徒然也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_030-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷三十<lb/>
<pb n="KR2a0020_WYG_030-31a"/>
　魏書卷三十考證<lb/>
安同傳同長子屈○本卷安同父屈仕慕容暐為殿中<lb/>
　郎將此云同長子屈是祖孫同一名也當有誤<lb/>
邱堆傳可賜其子䟦爵淮陵侯○<hi>臣人龍</hi>按前云堆進<lb/>
　爵臨淮公此云淮陵恐即臨淮之訛也<lb/>
　<lb/>
　<lb/>
　<lb/>
<pb n="KR2a0020_WYG_030-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷三十考證<lb/>
</p>
<p>
</p>
  </div>
</body>
</text>
</TEI>
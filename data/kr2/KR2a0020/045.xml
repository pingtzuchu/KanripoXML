<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷四十五</head> <lb/>
    <p>
<pb n="KR2a0020_WYG_045-1a"/>
欽定四庫全書<lb/>
　魏書卷四十五<lb/>
　　齊　　　　魏　　　　收　　　　撰<lb/>
　列傳第三十三<lb/>
　　韋閬　杜銓　裴駿　辛紹先　柳崇<lb/>
韋閬字友觀京兆杜陵人世為三輔冠族祖楷晉建威<lb/>
将軍長樂清河二郡太守父逹慕容埀吏部郎大長秋<lb/>
卿閬少有器望値慕容氏政亂避地於薊城世祖徵拜<lb/>
<pb n="KR2a0020_WYG_045-1b"/>
咸陽太守轉武都太守屬杏城鎮将郝温及蓋吳反關<lb/>
中擾亂閬盡心撫納所部獨全在郡十六年卒<lb/>
子範厯鎮西大將軍府司馬試守華山郡高宗時賜爵<lb/>
興平男卒<lb/>
子儁字穎超早有學識少孤事祖母以孝聞性温和廉<lb/>
讓為州里所稱太和中襲爵除荆州治中轉梁州寧朔<lb/>
府長史還為太尉外兵參軍本州中正遷都水使者所<lb/>
在有聲世宗崩領軍于忠矯擅威刑與左僕射郭祚尚<lb/>
<pb n="KR2a0020_WYG_045-2a"/>
書裴植同時遇害語在植傳時年五十七儁與祚婚家<lb/>
為忠所惡故及於難臨終儁訴枉於尚書元欽欽知而<lb/>
不敢申理儁歎曰吾一生為善未蒙善報常不為惡今<lb/>
為惡終悠悠蒼天抱直無訴時人咸怨傷焉熙平元年<lb/>
追贈中壘将軍洛州刺史諡曰貞有子十三人<lb/>
長子榮緒字子光頗渉文史襲爵除員外散騎侍郎齊<lb/>
王蕭寳夤儀同開府屬因戰敗殁<lb/>
榮緒弟榮茂字子曄以幹局知名歴侍御史尚書考功<lb/>
<pb n="KR2a0020_WYG_045-2b"/>
郎中出為征虜将軍東秦州刺史永熙末兄弟竝殁關<lb/>
西<lb/>
榮茂弟子粲為寳炬南汾州刺史<lb/>
子粲少弟道諧為南汾州鎮城都督齊獻武王命将出<lb/>
討陷城克之武定末子桀官至南兗州刺史<lb/>
閬兄子真喜起家中書博士遷中書侍郎馮翊太守<lb/>
子祉卒於太府少卿<lb/>
祉子義遠出帝時為岐州刺史殁關西<lb/>
<pb n="KR2a0020_WYG_045-3a"/>
祉弟禎有識幹起家奉朝請尚書郎中司徒主簿太子<lb/>
中舍人廷尉少卿給事黃門侍郎光祿大夫卒贈安西<lb/>
将軍秦州刺史<lb/>
子文殊員外散騎侍郎早卒<lb/>
閬從叔道福父羆為苻堅丞相王猛所器重以女妻焉<lb/>
為堅東海太守堅滅奔江左仕劉裕為輔國将軍秦州<lb/>
刺史道福有志略歴劉駿盱眙南沛二郡太守領鎮北<lb/>
府錄事參軍時徐州刺史薛安都謀欲擁州内附道福<lb/>
<pb n="KR2a0020_WYG_045-3b"/>
參贊其事以功除安逺将軍賜爵高密侯因此仍家於<lb/>
彭城卒贈征虜将軍兗州刺史諡曰簡<lb/>
子欣宗以歸國勲别賜爵杜縣侯高祖初拜彭城内史<lb/>
遷大将軍宋王劉昶諮議參軍廣陵侯元衍為徐州刺<lb/>
史又請為長史帶彭城内史撫綏内外甚得民和世宗<lb/>
初除通直散騎常侍出為河北太守不行尋轉太中大<lb/>
夫行幽州事卒贈龍驤将軍南兗州刺史諡曰簡<lb/>
子元叡武定中潁州驃騎府長史<lb/>
<pb n="KR2a0020_WYG_045-4a"/>
欣宗從父弟合宗卒於東海太守<lb/>
子元恢有氣幹孝昌初值刺史元法僧據州外叛元恢<lb/>
招聚同志潛規克復事泄為法僧所害時人傷惜之<lb/>
閬從子崇字洪基父肅字道壽劉義真鎮關中辟為主<lb/>
簿仍隨義真度江歴魏郡弋陽二郡太守豫州刺史崇<lb/>
年十嵗父卒母鄭氏以入國因寓居河洛少為舅兗州<lb/>
刺史鄭義所器賞解褐中書博士轉司徒從事中郎高<lb/>
祖納其女為充華嬪除南潁川太守不好發擿細事常<lb/>
<pb n="KR2a0020_WYG_045-4b"/>
云何用小察以傷大道吏民感之郡中大治高祖聞而<lb/>
嘉賞賜帛二百匹遷洛以崇為司州中正尋除右将軍<lb/>
咸陽王禧開府從事中郎復為河南邑中正崇頻居衡<lb/>
品以平直見稱出為鄉郡太守更滿應代吏民詣闕乞<lb/>
留復延三年在郡九年轉司徒諮議久之除華山太守<lb/>
卒<lb/>
子猷之釋褐奉朝請轉給事中歩兵校尉稍遷前将軍<lb/>
太中大夫卒<lb/>
<pb n="KR2a0020_WYG_045-5a"/>
猷之弟休之起家安州左将軍府城局參軍轉給事中<lb/>
河南邑中正稍遷安西将軍光祿大夫休之貞和自守<lb/>
未嘗以言行忤物卒<lb/>
子道建武定末定州儀同開府長史帶中山太守<lb/>
道建弟道儒齊文襄王大将軍府東閤祭酒<lb/>
閬族弟珍字靈智高祖賜名焉父尚字文叔樂安王良<lb/>
安西府從事中郎卒贈安逺将軍雍州刺史珍少有志<lb/>
操解褐京兆王子推常侍轉尚書南部郎高祖初蠻首<lb/>
<pb n="KR2a0020_WYG_045-5b"/>
桓誕歸欵朝廷思安邊之略以誕為東荆州刺史令珍<lb/>
為使與誕招慰蠻左珍自懸瓠西入三百餘里至桐栢<lb/>
山窮淮源宣揚恩澤莫不降附淮源舊有祠堂蠻俗恒<lb/>
用人祭之珍乃曉告曰天地明靈即是民之父母豈有<lb/>
父母甘子肉味自今已後悉宜以酒脯代用羣蠻從約<lb/>
至今行之凡所招降七萬餘户置郡縣而還以奉使稱<lb/>
㫖除左将軍樂陵鎮将賜爵霸城子蕭道成司州民謝<lb/>
天蓋自署司州刺史規欲以州内附事泄為道成将崔<lb/>
<pb n="KR2a0020_WYG_045-6a"/>
慧景攻圍詔珍率在鎮士馬渡淮援接時道成聞珍將<lb/>
至遣将茍元賓據淮逆拒珍乃分遣鐵馬於上流潛渡<lb/>
親率歩士與賊對接旗鼓始交甲騎奄至腹背奮擊破<lb/>
之天蓋尋為左右所殺降於慧景珍乘勝馳進又破慧<lb/>
景擁降民七千餘户内徙表置城陽剛陵義陽三郡以<lb/>
處之高祖詔珍移鎮北陽蕭賾遣其雍州刺史陳顯達<lb/>
率衆來寇城中将士咸欲出戰珍曰彼初至氣鋭未可<lb/>
便挫且共堅守待其攻我疲敝擊之未晚於是憑城拒<lb/>
<pb n="KR2a0020_WYG_045-6b"/>
戰殺傷甚衆相持旬有二日夜開城門掩擊之賊遂奔<lb/>
潰以功進爵為侯車駕南討珍上便宜并自陳在邊嵗<lb/>
久悉其要害願為前驅詔珍為隴西公源懷衛大将軍<lb/>
府長史轉太保齊郡王長史遷顯武将軍郢州刺史在<lb/>
州有聲績朝廷嘉之遷龍驤将軍賜驊騮二匹帛五十<lb/>
匹穀三百斛珍乃召集州内孤貧者謂曰天子以我能<lb/>
綏撫卿等故賜以穀帛吾何敢獨當遂以所賜悉分與<lb/>
之尋加平南将軍荆州刺史與尚書盧淵征赭陽為蕭<lb/>
<pb n="KR2a0020_WYG_045-7a"/>
鸞将垣厯生蔡道貴所敗免歸鄉里臨別謂淵曰主上<lb/>
聖明志吞吳會用兵機要在於上流若有事荆楚恐老<lb/>
夫復不得停耳後車駕征樊郢復起珍為中軍大将軍<lb/>
彭城王勰長史沔北既平以珍為建威将軍試守魯陽<lb/>
郡高祖復南伐路經珍郡加中壘将軍正太守珍從至<lb/>
濟水高祖曰朕頃戎車再駕卿常翼務中軍今日之舉<lb/>
亦欲與卿同行但三鵶險要非卿無以守也因勑珍辭<lb/>
還及高祖崩於行宫祕匿而還至珍郡始發大諱還除<lb/>
<pb n="KR2a0020_WYG_045-7b"/>
中散大夫尋加鎮逺将軍太尉諮議參軍永平元年卒<lb/>
時年七十四贈本将軍南青州刺史諡曰懿<lb/>
長子纘字遵彦年十三補中書學生聰敏明辯為博士<lb/>
李彪所稱除祕書中散遷侍御中散高祖每與名徳沙<lb/>
門談論往復纘掌綴錄無所遺漏頗見知賞轉散騎侍<lb/>
郎徙太子中舍人仍兼黃門又兼司徒右長史尋轉長<lb/>
兼尚書左丞壽春内附尚書令王肅出鎮揚州請纘為<lb/>
長史加平逺将軍帶梁郡太守肅薨勑纘行州事任城<lb/>
<pb n="KR2a0020_WYG_045-8a"/>
王澄代肅為州復啓纘為長史澄出征之後蕭衍将姜<lb/>
慶真乘虛攻襲遂據外郭雖尋克復纘坐免官永平三<lb/>
年卒年四十五<lb/>
纘弟彧字遵慶亦有學識解褐奉朝請遷太尉騎兵參<lb/>
軍出為雍州治中轉別駕入為司徒掾尋轉散騎侍郎<lb/>
稍遷平逺将軍東豫州刺史彧綏懷蠻左頗得其心蠻<lb/>
首田益宗子魯生魯賢先叛父南入數為寇掠自彧至<lb/>
州魯生等咸牋啟修敬不復為害彧以蠻俗荒梗不識<lb/>
<pb n="KR2a0020_WYG_045-8b"/>
禮儀乃表立太學選諸郡生徒於州總敎又於城北置<lb/>
崇武館以習武焉境内清肅還遇大将軍京兆王繼西<lb/>
征請為長史拜通直散騎常侍尋以本官兼尚書為豳<lb/>
夏行臺以功封陰盤縣開國男邑二百户孝昌元年秋<lb/>
卒於長安贈撫軍将軍雍州刺史諡曰文<lb/>
子彪襲厯本州治中轉别駕孝莊末藍田太守没於闗西<lb/>
彪弟融解褐員外散騎侍郎以軍功賜爵長安伯稍<lb/>
遷大司馬開府司馬融娶司農卿趙郡李瑾女天平中<lb/>
<pb n="KR2a0020_WYG_045-9a"/>
疑其妻與章武王景哲姦通乃刺殺之懼不免仍亦自<lb/>
害<lb/>
彧弟朏字遵顯少有志業年十八辟州主簿時屬嵗儉<lb/>
朏以家粟造粥以飼飢人所活甚衆解褐太學博士遷<lb/>
祕書郎中稍遷左軍将軍為荆郢和糴大使南郢州刺<lb/>
史田夷啟稱朏父珍往任荆州恩洽夷夏乞朏充南道<lb/>
别将領荆州驍勇共為腹背詔從之未幾行南荆州事<lb/>
肅宗末除征虜将軍東徐州刺史尋遷東安将軍加散<lb/>
<pb n="KR2a0020_WYG_045-9b"/>
騎常侍蕭衍遣其郢州刺史田麤憘率衆來寇朏於石<lb/>
羊崗破斬之以功封杜縣開國子邑二百户永安三年<lb/>
卒於州贈侍中車騎将軍雍州刺史諡曰宣<lb/>
長子鴻字道衍頗有幹用解褐奉朝請遷尚書令吏部<lb/>
郎中中書舍人天平三年坐漏泄賜死於家時年三十<lb/>
二<lb/>
鴻弟道植武定末儀同開府中兵參軍<lb/>
太祖時有安定梁穎先仕慕容寶歴黃門郎入國拜建<lb/>
<pb n="KR2a0020_WYG_045-10a"/>
徳太守賜爵朝那男<lb/>
孫景儁起家趙郡王幹行參軍稍遷治書侍御史司徒<lb/>
中兵參軍卒<lb/>
子師禮早卒<lb/>
師禮族弟嵩遵少有氣俠起家奉朝請歴司空外兵參<lb/>
軍後蕭寳夤為雍州刺史引為中兵參軍深見信任寳<lb/>
夤反令嵩遵率衆出征嵩遵偽受其署既行之後遂與<lb/>
侯終徳等還來襲城以功封烏氏縣開國伯邑五百户<lb/>
<pb n="KR2a0020_WYG_045-10b"/>
後除光州平東府長史轉荆州驃騎府司馬卒官年四<lb/>
十四<lb/>
嵩遵弟嵩景武定中燕郡太守又有武功<lb/>
蘇湛字景儁魏侍中則之後也晉亂避地河右世祖平<lb/>
涼州還鄉里父擁字天祐秦州撫軍府司馬湛少有器<lb/>
行頗渉羣書年二十餘舉秀才除奉朝請領侍御史轉<lb/>
員外散騎侍郎蕭寳夤之討關西以堪為行䑓郎中深<lb/>
見委任孝昌中寳夤大敗東還朝廷以為雍州刺史後<lb/>
<pb n="KR2a0020_WYG_045-11a"/>
自猜懼害中尉酈道元乃稱兵反時湛臥疾於家寶夤<lb/>
令姜儉報湛云元略受蕭衍意㫖乃欲見除酈道元之<lb/>
來事不可測吾不能坐受死亡今便為身計不復作魏<lb/>
臣也與卿契闊故以相報死生榮辱與君共之湛聞之<lb/>
舉聲大哭儉遽止之曰何得便爾湛曰百口居家即時<lb/>
屠戮云何不哭哭數十聲徐謂儉曰為我白濟王王本<lb/>
以窮鳥投人賴朝廷假王羽翼榮寵至此屬國歩多虞<lb/>
不能竭忠報德乃欲乘人間隙有不臧之心信惑行路<lb/>
<pb n="KR2a0020_WYG_045-11b"/>
無識之語欲以羸敗之兵守關問鼎今魏徳雖衰天命<lb/>
未改且王之恩義未洽於民但見其敗未見有成蘇湛<lb/>
不能以百口居家為王族滅寶夤復報曰此自救命之<lb/>
計不得不爾所以不先相白者恐沮吾計故爾湛復曰<lb/>
凡為大事常得天下竒士今但共長安博徒小兒輩計<lb/>
校辦有成理不湛恐荆棘必生庭閤願乞骸骨還鄉里<lb/>
脱得因此病死可以下見先人寶夤素重之以湛病且<lb/>
知不為己用聽還武功寶夤敗荘帝即位徵補尚書郎<lb/>
<pb n="KR2a0020_WYG_045-12a"/>
既至莊帝曰前聞卿荅蕭寶夤甚有美辭為我説也湛<lb/>
頓首謝曰臣雖言辭不如伍被始終不易自謂過之然<lb/>
臣與寶夤周遊契濶言得盡心而不能令其不反臣之<lb/>
罪也莊帝悦拜散騎都尉仍領郎尋遷中書侍郎出帝<lb/>
初病還鄉里終於家贈散騎常侍鎮西将軍雍州刺史<lb/>
湛從母弟天水姜儉字文簡父昭自平憲司直出為兗<lb/>
州安東長史帶高平太守卒於營構都将儉少有幹用<lb/>
勤濟過人起家徐州車騎府田曹參軍轉太尉外兵參<lb/>
<pb n="KR2a0020_WYG_045-12b"/>
軍蕭寳夤出討關西引為開府屬軍機謀略多所參預<lb/>
儉亦自謂遭逢知已遂竭誠委託寶夤為雍州仍請為<lb/>
開府從事中郎帶長安令及寶夤反以為左丞尤見信<lb/>
任為羣下所讎疾寳夤敗城人殺之時年三十九蘇湛<lb/>
每謂人曰以姜儉才志堪致富貴惜其不遇命也如何<lb/>
儉弟素武定末中散大夫<lb/>
杜銓字士衡京兆人晉征南将軍預五世孫也祖胄苻<lb/>
堅太尉長史父嶷慕容垂祕書監仍僑居趙郡銓學渉<lb/>
<pb n="KR2a0020_WYG_045-13a"/>
有長者風與盧元高允等同被徵為中書博士初密太<lb/>
后父豹喪在濮陽世祖欲命迎葬於鄴謂司徒崔浩曰<lb/>
天下諸杜何處望高浩對京兆為美世祖曰朕今方改<lb/>
葬外祖意欲取京兆中長老一人以為宗正命營䕶凶<lb/>
事浩曰中書博士杜銓其家今在趙郡是杜預之後於<lb/>
今為諸杜之最即可取之詔召見銓器貌瓌雅世祖感<lb/>
悦謂浩曰此真吾所欲也以為宗正令與杜超子道生<lb/>
迎豹喪柩致葬鄴南銓遂與超如親超謂銓曰既是宗<lb/>
<pb n="KR2a0020_WYG_045-13b"/>
近何緣復僑居趙郡乃延引同屬魏郡焉遷散騎侍郎<lb/>
轉中書侍郎賜爵新豐侯卒贈平南将軍相州刺史魏<lb/>
縣侯諡曰宣<lb/>
子振字季元太和初舉秀才卒於中書博士<lb/>
子遇字慶期起家奉朝請轉員外散騎侍郎尚書起部<lb/>
郎中竊官材瓦起立私宅清論鄙之遷龍驤将軍中散<lb/>
大夫出為河東太守卒贈中軍将軍都官尚書豫州刺<lb/>
史諡曰惠<lb/>
<pb n="KR2a0020_WYG_045-14a"/>
子鴻永熙中司徒倉曹參軍<lb/>
銓族子洪太字道廓延興中為中書博士後使高麗除<lb/>
安遠将軍下邳太守轉梁郡太守太和中除鷹揚将軍<lb/>
絳城鎮将帶新昌陽平二郡太守卒年五十二<lb/>
子祖悦字士豁頗有識尚大将軍劉昶參軍事稍遷天<lb/>
水仇池二郡太守行南秦州事正光中入為太尉汝南<lb/>
王悦諮議參軍出除高陽太守卒於郡<lb/>
子長文字子儒肅宗挽郎員外散騎侍郎稍遷尚書郎<lb/>
<pb n="KR2a0020_WYG_045-14b"/>
以隨叔顒守岐州勲賜爵始平伯加平東将軍天平末<lb/>
卒於安西将軍光祿大夫贈中軍将軍度支尚書雍州<lb/>
刺史<lb/>
長文第四弟子達武定中齊文襄王大都督府户曹參<lb/>
軍<lb/>
祖悦弟顒字思顔頗有幹用解褐北中府録事參軍正<lb/>
光中稍遷厲威將軍盱眙太守帶大徐戍主元法僧之<lb/>
叛也顒逃竄獲免後為諫議大夫孝昌二年為西征軍<lb/>
<pb n="KR2a0020_WYG_045-15a"/>
司行岐州事蕭寶夤起逆顒據州不從還除征虜将軍<lb/>
東荆州刺史以守岐州勲封平陽縣開國伯邑五百户<lb/>
武泰中轉授岐州刺史永安中除涇州刺史時万俟醜<lb/>
奴充斥關右不行乃為都督防守岐州醜奴攻之不剋<lb/>
事寧除鎮西将軍光祿大夫以勲又賞安平縣開國伯<lb/>
食邑五百户以平陽伯轉授弟二子景仲後為征西将<lb/>
軍金紫光祿大夫没於關西<lb/>
裴駿字神駒小名皮河東聞喜人父雙碩本縣令假建<lb/>
<pb n="KR2a0020_WYG_045-15b"/>
威将軍恒農太守安邑子卒贈平南将軍東雍州刺史<lb/>
聞喜侯駿幼而聰慧親表異之稱為神駒因以為字弱<lb/>
冠通渉經史好屬文性方檢有禮度鄉里宗敬焉蓋吳<lb/>
作亂於關中汾陰人薛永宗聚衆應之屢殘破諸縣來<lb/>
襲聞縣中先無兵仗人情駭動縣令憂惶計無所出駿<lb/>
在家聞之便率厲鄉豪曰在禮君父有危臣子致命府<lb/>
縣今為賊所逼是吾等徇節之秋諸君可不勉乎諸豪<lb/>
皆奮激請行駿乃簡騎驍勇數百人奔赴賊聞救至引<lb/>
<pb n="KR2a0020_WYG_045-16a"/>
兵退走刺史嘉之以状表聞會世祖親討蓋吳引見駿<lb/>
駿陳敘事宜甚會機理世祖大悦顧謂崔浩曰裴駿有<lb/>
當世才具且忠義可嘉補中書博士浩亦深器駿目為<lb/>
三河領袖轉中書侍郎劉駿遣使明僧暠朝貢以駿有<lb/>
才學乃假給事中散騎常侍於境上勞接皇興二年卒<lb/>
贈平南将軍秦州刺史聞喜侯諡曰康<lb/>
子修字元寄清辯好學年十三補中書學生遷祕書中<lb/>
散轉主客令以婦父李訢事出為張掖子都大将張掖<lb/>
<pb n="KR2a0020_WYG_045-16b"/>
境接胡夷前後數致寇掠修明設烽候以方略禦之在<lb/>
邊六年關塞清静高祖嘉之徵為中部令轉中大夫兼<lb/>
祠部曹事職主禮樂每有疑議修斟酌故實咸有條貫<lb/>
太和十六年卒時年五十一高祖悼惜之賻帛一百匹<lb/>
諡曰恭伯世宗時追贈輔國将軍東秦州刺史修早孤<lb/>
居喪以孝聞二弟三妹竝在幼弱撫養訓誨甚有義方<lb/>
次弟務早喪修哀傷之感於行路愛育孤姪同於己子<lb/>
及将異居奴婢田宅悉推與之時人以此稱焉<lb/>
<pb n="KR2a0020_WYG_045-17a"/>
子詢字敬叔美儀貌多藝能音律博奕咸所開解起家<lb/>
奉朝請太尉集曹參軍轉長流尚書起部郎中平昌太<lb/>
守時太原長公主寡居與詢私姦肅宗仍詔詢尚焉尋<lb/>
以主壻特除散騎常侍時本邑中正闕司徒召詢為之<lb/>
詢族叔昞自陳情願此官詢遂讓焉時論善之尋監起<lb/>
居事遷祕書監出為平南将軍郢州刺史詢以凡司戍<lb/>
土蠻酋田朴特地居要險衆踰數萬足為邊捍遂表朴<lb/>
特為西郢州刺史朝議許之蕭衍遣将李國興寇邊時<lb/>
<pb n="KR2a0020_WYG_045-17b"/>
四方多事朝廷未遑外略緣境城戍多為國興所陷賊<lb/>
既乘勝遂向州城詢率厲固守垂将百日援軍既至賊<lb/>
乃退走加散騎常侍安南将軍朴特自國興來寇便與<lb/>
詢掎角為表裏聲援郢州獲全朴特頗有力焉徵為七<lb/>
兵尚書至都未幾除豫州刺史尋進號撫軍将軍加散<lb/>
騎常侍未之州還為七兵尚書常侍如故武泰初詔詢<lb/>
以本官兼侍中為關右大使賞擢慕義之徒未及發會<lb/>
尒朱榮入洛於河陰遇害年五十一贈侍中車騎大将<lb/>
<pb n="KR2a0020_WYG_045-18a"/>
軍司空公雍州刺史諡曰貞烈無子<lb/>
修弟務字陽仁少而聰慧舉秀才州辟主簿早卒<lb/>
子美字師伯少有美名舉秀才州主簿太尉咸陽王雅<lb/>
相賞愛欲以女妻之美拒而不納除奉朝請亦早卒無<lb/>
子<lb/>
務弟宣字叔令通辯博物早有聲譽少孤事母兄以孝<lb/>
友稱舉秀才至都見司空李訢與言自旦及夕訢嗟善<lb/>
不已司空李沖有人倫鑒識見而重之高祖初徵為尚<lb/>
<pb n="KR2a0020_WYG_045-18b"/>
書主客郎與蕭賾使顔幼明劉思效蕭琛范雲等對接<lb/>
轉都官郎邊員外散騎侍郎舊令與吏部郎同班<hi>闕</hi>高<lb/>
祖會集沙門講佛經因命宣論難甚有理詣高祖稱善<lb/>
遷都洛陽以宣為採材副将奉使稱㫖遙除司空諮議<lb/>
參軍府解轉司州治中兼司徒右長史又轉别駕仍長<lb/>
史宣明敏有器幹總攝州府事無凝滯遠近稱之世宗<lb/>
初除太中大夫領夲郡中正仍别駕又為司州都督遷<lb/>
太尉長史宣上言曰自遷都已來凡戰陳之處及軍罷<lb/>
<pb n="KR2a0020_WYG_045-19a"/>
兵還之道所有骸骼無人覆藏者請悉令州郡戍邏檢<lb/>
行埋掩并符出兵之鄉其家有死於戎役者使皆招魂<lb/>
復魄祔祭先靈復其年租調身被傷痍者免其兵役朝<lb/>
廷從之出為征虜将軍益州刺史宣善於綏撫甚得羌<lb/>
戎之心後晉壽更置益州改宣所莅為南秦州先是有<lb/>
陰平氐酋楊孟孫擁户數萬自立為王通引蕭衍數為<lb/>
邊患宣乃遣使招喻曉以逆順孟孫感恩即遣子詣闕<lb/>
武興氐姜謨等千餘人上書乞延更限世宗嘉焉宣家<lb/>
<pb n="KR2a0020_WYG_045-19b"/>
世以儒學為業常慕廉退每歎曰以賈誼之才仕漢文<lb/>
之世不歴公卿将非運也乃謂親賓曰吾本閭閻之士<lb/>
素無當世之志直隨牒推移遂至於此祿後養親道不<lb/>
光國瞻言往哲可以言歸矣因表求解世宗不許乃作<lb/>
懷田賦以叙心焉永平四年患篤世宗遣太醫令馳驛<lb/>
就視并賜御藥宣素明陰陽之書自始患便知不起因<lb/>
自剋亡日果如其言時年五十八世宗悼惜之贈左将<lb/>
軍豫州刺史諡曰定尋改為穆子敬憲莊伯竝在文苑<lb/>
<pb n="KR2a0020_WYG_045-20a"/>
傳<lb/>
第四子獻伯武定末廷尉卿<lb/>
駿從弟安祖少而聰慧年八九歳就師講詩至<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>鳴篇<lb/>
語諸兄云鹿雖禽獸得食相呼而況人也自此之後未<lb/>
曾獨食弱冠州辟主簿民有兄弟爭財詣州相訟安祖<lb/>
召其兄弟以禮義責讓之此人兄弟明日相率謝罪内<lb/>
外欽服之復有人勸其入仕安祖曰高尚之事非敢庶<lb/>
幾且京師遼逺實憚於栖屑耳於是閑居養志不出城<lb/>
<pb n="KR2a0020_WYG_045-20b"/>
邑安祖曾行値天熱舎於樹下鷙鳥逐雉雉急投之遂<lb/>
觸樹而死安祖愍之乃取置陰地徐徐䕶視良久得蘇<lb/>
安祖喜而放之後夜忽夢一丈夫衣冠甚偉著繡衣曲<lb/>
領向安祖再拜安祖怪而問之此人云感君前日見放<lb/>
故來謝徳聞者異焉後高祖幸長安至河東存訪故老<lb/>
安祖朝於蒲坂高祖與語甚悦仍拜安邑令安祖以老<lb/>
病固辭詔給一時俸以供湯藥焉年八十三卒於家<lb/>
子思濟亦有志操早卒<lb/>
<pb n="KR2a0020_WYG_045-21a"/>
子宗賢<lb/>
思濟弟幼儁卒於猗氏令<lb/>
辛紹先隴西狄道人五世祖怡晉幽州刺史父淵私署<lb/>
涼王李暠驍騎将軍暠子歆亦厚遇之歆與沮渠蒙遜<lb/>
戰於蓼泉軍敗失馬淵以所乘馬授歆而身死於難以<lb/>
義烈見稱西土世祖之平涼州紹先内徙家於晉陽明<lb/>
敏有識量與廣平游明根范陽盧度世同郡李承等甚<lb/>
相友善有至性丁父憂三年口不甘味頭不櫛沐髮遂<lb/>
<pb n="KR2a0020_WYG_045-21b"/>
落盡故常著垂裙皁㡌自中書博士轉神部令皇興中<lb/>
薛安都以彭城歸國時朝廷欲綏安初附以紹先為下<lb/>
邳太守加寧朔将軍為政不茍激察舉其大綱而已唯<lb/>
敎民治産禦賊之備及劉彧将陳顯達蕭道成蕭順之<lb/>
來寇道成謂順之曰辛紹先未易侵也宜共慎之於是<lb/>
不歴郡境遂徑屯呂梁太和十三年卒贈冠軍将軍并<lb/>
州刺史晉陽公諡曰惠<lb/>
子鳳達躭道樂古有長者之名卒於京兆王子推國常<lb/>
<pb n="KR2a0020_WYG_045-22a"/>
侍<lb/>
鳳達子祥字萬福舉司州秀才司空行參軍遷主簿太<lb/>
傅元丕為并州刺史祥為丕府屬勑行建興郡咸陽王<lb/>
禧妃即祥妻妹及禧搆逆親知多罹塵謗祥獨蕭然不<lb/>
預轉并州平北府司馬會刺史喪朝廷以其公清遂越<lb/>
長史勑行州事祥初在司馬有白璧還兵藥道顯被誣<lb/>
為賊官屬推處咸以為然祥曰道顯而有悲色察獄以<lb/>
色其此之謂乎苦執申之月餘別獲真賊後除郢州龍<lb/>
<pb n="KR2a0020_WYG_045-22b"/>
驤府長史帶義陽太守白早生之反也蕭衍遣衆來援<lb/>
因此緣淮鎮戍相繼降没唯祥堅城獨守蕭衍遣将胡<lb/>
武城陶平虜於州南金山之上連營侵逼衆情大懼祥<lb/>
從容曉喻人心遂安時出挑戰偽退以驕賊賊果日來<lb/>
攻逼不復自備乃夜出襲其營将曉矢刃交下賊大崩<lb/>
散潰擒平虜斬武城以送京師州境獲全論功方有賞<lb/>
授而刺史婁悦恥勲出其下間之執政事竟不行胡賊<lb/>
劉龍駒作逆華州勑除祥華州安定王燮征虜府長史<lb/>
<pb n="KR2a0020_WYG_045-23a"/>
仍為別将與討胡使薛和討滅之神龜元年卒時年五<lb/>
十五永安二年贈冠軍将軍南青州刺史<lb/>
長子琨字懷玉少聰敏解褐相州倉曹參軍稍遷陳郡<lb/>
太守輕車将軍濟州征虜府長史卒年四十六<lb/>
琨弟懷仁武定末長樂太守<lb/>
懷仁弟賁字叔文少有文學識度沉雅起家北中府中<lb/>
兵參軍員外散騎侍郎建義初修起居注除濟州撫軍<lb/>
府長史出帝時轉膠州車騎府長史遷平東将軍太師<lb/>
<pb n="KR2a0020_WYG_045-23b"/>
咸陽王坦開府長史武定中中尉崔暹表薦賁除<hi>闕</hi>太<lb/>
守吏民懷其恩惠還卒於鄴時年五十八<lb/>
賁弟烈字季武歴太傅東閤祭酒卒於梁州鎮南府長<lb/>
史<lb/>
烈弟匡字季政頗有文學永安初釋褐封丘令加威烈<lb/>
將軍時經河陰之役朝士多求出外故匡為之後除平<lb/>
逺將軍符璽郎中卒於龍驤將軍通直散騎侍郎時年<lb/>
三十五贈散騎常侍前将軍雍州刺史<lb/>
<pb n="KR2a0020_WYG_045-24a"/>
祥弟少雍字季和少聰穎有孝行尤為祖父紹先所愛<lb/>
紹先性嗜羊肝常呼少雍共食及紹先卒少雍終身不<lb/>
食肝性仁厚有禮義門内之法為時所重釋褐奉朝請<lb/>
太學博士員外散騎侍郎司空高陽王雍引為田曹參<lb/>
軍少雍性清正不憚彊禦積年久訟造次決之請託路<lb/>
絕時稱賢明正始中詔百官各舉所知高陽王雍及吏<lb/>
部郎中李憲俱以少雍為舉首遷給事中侍中游肇後<lb/>
亦薦之會卒年四十二少雍妻王氏有徳義與其從子<lb/>
<pb n="KR2a0020_WYG_045-24b"/>
懷仁兄弟同居懷仁等事之甚謹閨門禮讓人無比焉<lb/>
士大夫以此稱美<lb/>
子元植武定中儀同府司馬<lb/>
元植弟士遜太師開府功曹參軍<lb/>
鳳達弟穆字叔宗舉茂才東雍州别駕初隨父在下邳<lb/>
與彭城陳敬文友善敬文弟敬武少為沙門從師遠學<lb/>
經久不反敬文病臨卒以雜綾二十匹託穆與敬武穆<lb/>
久訪不得經二十餘年始於洛陽見敬武以物還之封<lb/>
<pb n="KR2a0020_WYG_045-25a"/>
題如故世稱其廉信歴東荆州司馬轉長史帶義陽太<lb/>
守領戍雅有恤民之稱轉汝陽太守值水澇民飢上表<lb/>
請輕租賦帝從之遂勑汝陽一郡聽以小絹為調遷中<lb/>
散大夫加龍驤将軍正光四年以老啟求致仕詔引見<lb/>
謂穆志力尚可除平原相穆善撫導民吏懷之孝昌二<lb/>
年徴為征虜将軍太中大夫未發卒於郡年七十七贈<lb/>
後將軍幽州刺史諡曰貞<lb/>
長子子馥字元穎早有學行孝昌初釋褐南司州龍驤<lb/>
<pb n="KR2a0020_WYG_045-25b"/>
府錄事參軍丁父艱居喪有禮後除給事中南冀州防<lb/>
城都督素為莊帝所知識及即位除宣威将軍尚書右<lb/>
主客郎中持節為南濟冀濟青四州慰勞使尋除寧朔<lb/>
將軍員外散騎常侍仍領郎中太宰元天穆征邢杲引<lb/>
為行臺郎中尋除平原相子馥父子竝為此郡吏民懷<lb/>
安之元顥入洛子馥不受其赦刺史元仲景附顥拘子<lb/>
馥并禁家口莊帝反政詔封三門縣開國男食邑二百<lb/>
户天平中為東南道行臺左丞徐州開府長史入除太<lb/>
<pb n="KR2a0020_WYG_045-26a"/>
尉府司馬長白山連接三齊瑕邱數州之界多有盜賊<lb/>
子馥受使檢覆因辨山谷要害宜立鎮戍之所又諸州<lb/>
豪右在山鼓鑄姦黨多依之又得密造兵仗亦請破罷<lb/>
諸冶朝廷善而從之還除尚書右丞出為清河太守武<lb/>
定八年卒於郡子馥以三傳經同説異遂總為一部傳<lb/>
注竝出校比短長㑹亡未就<lb/>
子德維武定末司徒行參軍<lb/>
子馥弟子華字仲夷天平中右光祿大夫<lb/>
<pb n="KR2a0020_WYG_045-26b"/>
柳崇字僧生河東解人也七世祖軌晉廷尉卿崇方雅<lb/>
有器量身長八尺美鬚明目兼有學行舉秀才射䇿高<lb/>
第解褐太尉主簿尚書右外兵郎中于時河東河北二<lb/>
郡爭境其間有鹽池之饒虞坂之便守宰及民皆恐外<lb/>
割公私朋競紛囂臺府高祖乃遣崇檢斷民官息訟屬<lb/>
荆郢新附南寇窺擾又詔崇持節與州郡經略兼加慰<lb/>
喻還遷太子洗馬本郡邑中正轉中壘将軍散騎侍郎<lb/>
遷司空司馬兼衛尉少卿又領邑中正出為河北太守<lb/>
<pb n="KR2a0020_WYG_045-27a"/>
崇初届郡郡民張明失馬疑十餘人崇見之不問賊事<lb/>
人人别借以温顔更問其親老存不農桑多少而微察<lb/>
其辭色即獲真賊吕穆等二人餘皆放遣郡中畏服境<lb/>
内帖然卒於官年五十六贈輔國将軍岐州刺史諡曰<lb/>
穆崇所製文章寇亂遺失<lb/>
長子慶和性沉靜不競於時起家奉朝請稍遷輕車将<lb/>
軍給事中本郡邑中正卒<lb/>
子德逸武定末齊王丞相府主簿<lb/>
<pb n="KR2a0020_WYG_045-27b"/>
慶和弟楷字孝則身長八尺善草書頗涉文史解褐員<lb/>
外散騎侍郎蕭<hi>闕</hi>西征引為車騎主簿仍為行臺郎中<lb/>
征還以員外郎領殿中侍御史轉太尉記室參軍遷寜<lb/>
逺将軍通直散騎侍郎本郡邑中正普泰初簡定集書<lb/>
省官出除征虜將軍司徒從事中書郎轉儀同開府長<lb/>
史天平中為肆州驃騎府長史頗有聲譽又加中軍将<lb/>
軍興和中撫軍司馬遇病卒<lb/>
崇從父弟元章姿貌魁偉歴太尉中兵參軍司空錄事<lb/>
<pb n="KR2a0020_WYG_045-28a"/>
司徒從事中郎遷相州平東府長史屬刺史元熙起兵<lb/>
欲除元义元章與魏郡太守李孝怡等執熙賜爵猗氏<lb/>
伯除正平太守後靈太后反政削除官爵卒於家<lb/>
崇族弟敬起字華之起家中書博士轉城陽王文學除<lb/>
寧逺将軍尚書儀曹郎中龍驤将軍平陽太守卒有五<lb/>
子<lb/>
長子永字神護性麤率解褐奉朝請轉員外散騎侍郎<lb/>
除太尉記室參軍諫議大夫又轉征虜將軍太中大夫<lb/>
<pb n="KR2a0020_WYG_045-28b"/>
本郡邑中正以母老解官歸養卒於家贈征西將軍秦<lb/>
州刺史<lb/>
永弟暢字叔智自奉朝請三遷伏波将軍岐州征虜府<lb/>
長史遷征虜将軍魯陽太守還除左将軍太中大夫轉<lb/>
安東将軍光祿大夫卒贈衛大将軍雍州刺史諡曰穆<lb/>
暢弟範字洪禮卒於前將軍給事中本州大中正<lb/>
範弟粹字季義出後叔仲起武定末平東後軍遷遼西<lb/>
太守<lb/>
<pb n="KR2a0020_WYG_045-29a"/>
敬起弟仲起字紹隆舉秀才咸陽王禧為牧辟西曹書<lb/>
佐無子兄子粹繼之<lb/>
崇族子儁起少有志尚解褐奉朝請轉太尉黙曹參軍<lb/>
伏波将軍司徒倉曹參軍卒<lb/>
長子達摩武定末陽城太守<lb/>
儁起從父弟援字乾護身長八尺儀望甚偉解褐太尉<lb/>
鎧曹參軍轉護軍司馬稍遷冠軍将軍司空長史轉廷<lb/>
尉少卿出除安西將軍南秦州刺史尋為散騎常侍鎮<lb/>
<pb n="KR2a0020_WYG_045-29b"/>
軍将軍轉征西将軍金紫光祿大夫遷車騎将軍右光<lb/>
祿大夫卒贈本將軍秦州刺史<lb/>
長子粲武定末青州驃騎府中兵參軍<lb/>
援從父弟仲景汝南王悦常侍<lb/>
史臣曰韋杜舊族門風名亦不殞裴辛柳氏素業有資<lb/>
器行仍世所以布於列位不替其美<lb/>
　<lb/>
　魏書卷四十五<lb/>
<pb n="KR2a0020_WYG_045-30a"/>
　魏書卷四十五考證<lb/>
韋閬傳崇年十嵗○年監本誤弟今改從北史<lb/>
少為舅兖州刺史鄭義所器賞○義北史作羲本書鄭<lb/>
　羲傳羲嘗出為安東将軍西兖州刺史<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_045-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷四十五考證<lb/>
</p>
<p>
</p>
  </div>
</body>
</text>
</TEI>
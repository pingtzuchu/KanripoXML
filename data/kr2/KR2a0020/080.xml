<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷八十</head> <lb/>
    <p>
<pb n="KR2a0020_WYG_080-1a"/>
欽定四庫全書<lb/>
　魏書卷八十<lb/>
　　齊　　　　魏　　　　　收　　　　撰<lb/>
　列傳第六十八<lb/>
　　朱瑞　　叱列延慶　斛斯椿　賈顯度<lb/>
　　樊子鵠　賀拔勝　侯莫陳悦　侯淵<lb/>
朱瑞字元龍代郡桑乾人祖就字祖成卒於沛縣令父<lb/>
惠字僧生行太原太守卒永安中瑞貴達就贈平東將<lb/>
<pb n="KR2a0020_WYG_080-1b"/>
軍齊州刺史惠贈使持節冠軍將軍恒州刺史瑞長厚<lb/>
質直敬愛人士孝昌末尒朱榮引為其府户曹參軍又<lb/>
爲大行臺即中甚為榮所親任建義初除黄門侍即仍<lb/>
中書舍人榮恐朝廷事意有所不知故居之門下爲腹<lb/>
心之寄録前後勲封陽邑縣開國公食邑一千户未幾<lb/>
又除散騎常侍安南將軍黄門如故丁父憂去官詔起<lb/>
復任除青州大中正及元顥内逼瑞啓勸北幸乃從駕<lb/>
於河陽除侍中征南將軍兼吏部尚書改封北海郡開<lb/>
<pb n="KR2a0020_WYG_080-2a"/>
國公增邑一千户莊帝還洛加衞將軍左光禄大夫又<lb/>
改封樂陵郡開國公仍侍中瑞雖爲尒朱榮所委而善<lb/>
處朝廷之間莊帝亦賞遇之曾謂侍臣曰爲人臣當湏<lb/>
忠實至如朱元龍者朕待之亦不異餘人瑞啓乞三從<lb/>
之内並屬滄州樂陵郡詔許之仍轉滄州大中正瑞始<lb/>
以青州樂陵有朱氏意欲歸之故求爲青州中正又以<lb/>
滄州樂陵亦有朱氏而心好河北遂乞移屬焉尋加車<lb/>
騎將軍尒朱榮死瑞與世隆俱北走既而以莊帝待之<lb/>
<pb n="KR2a0020_WYG_080-2b"/>
素厚且見世隆等並無雄才終當敗喪於路乃還帝大<lb/>
悦執其手曰社稷忠臣當湏如此尒朱天光擁衆闗右<lb/>
帝欲招納之乃以瑞兼尚書左僕射爲西道大行臺以<lb/>
慰勞焉既達長安會尒朱兆入洛復還京師都督斛斯<lb/>
椿先與瑞有隙數譖之於世隆世隆性多忌且以前日<lb/>
乖異忿恨更甚普泰元年七月遂誅之時年四十九太<lb/>
昌初贈使持節驃騎大將軍開府儀同三司青州刺史<lb/>
諡曰恭穆<lb/>
<pb n="KR2a0020_WYG_080-3a"/>
子孟允襲封齊受禪例降<lb/>
瑞弟珍字多寶太尉上黨王天穆録事參軍卒<lb/>
珍弟騰字神龍建議初爲龍驤將軍大都督司馬又封<lb/>
涇陽縣開國男食邑二百户累遷中軍將軍光禄大夫<lb/>
與瑞同遇害太昌初贈滄州刺史<lb/>
騰弟慶賔卒於光禄大夫<lb/>
子清武定末齊王開府中兵參軍<lb/>
叱列延慶代西部人也世爲酋帥曾祖鍮石世祖末從<lb/>
<pb n="KR2a0020_WYG_080-3b"/>
駕至𤓰歩賜爵臨江伯父億彌襲祖爵高祖時越騎校<lb/>
尉延慶少便弓馬有膽力正光末除直後𨽻大都督李<lb/>
崇北伐後隨尒朱榮入洛仍從榮討葛榮於相州延慶<lb/>
世隆姊壻也榮親遇之葛榮既擒除使持節撫軍將軍<lb/>
光禄大夫假鎮東將軍都督西部第一領民酋長封永<lb/>
寧縣開國伯食邑五百户永安二年以本將軍除恒州<lb/>
刺史普泰初世隆得志特見委重遷散騎常侍車騎將<lb/>
軍儀同三司又進驃騎大將軍開府餘如故尋除都督<lb/>
<pb n="KR2a0020_WYG_080-4a"/>
恒雲燕朔四州諸軍事大都督兼尚書左僕射山東行<lb/>
臺北海郡開國公邑五百户時幽州刺史劉靈助以莊<lb/>
帝幽崩遂舉兵唱義諸州豪右咸相結附靈助進屯於<lb/>
定州之安固世隆白前廢帝以延慶與大都督侯淵於<lb/>
定州相會以討靈助淵謂延慶曰靈助善於卜占百姓<lb/>
信惑所在響應未易可圖若萬一戰有利鈍則大事去<lb/>
矣未若還師西入據闗拒險以待其變延慶曰劉靈助<lb/>
庸人也天道深逺豈其所識大兵一臨彼皆恃其妖術<lb/>
<pb n="KR2a0020_WYG_080-4b"/>
坐看符厭寧肯戮力致死與吾爭勝負哉如吾計者政<lb/>
欲出營城外詭言西歸靈助聞之必信而自寛潛軍往<lb/>
襲可一往而擒淵從之乃出頓城西聲云將還簡精騎<lb/>
一千夜發詰朝造靈助壘戰於城北遂破擒之仍兼尚<lb/>
書左僕射爲恒雲燕朔四州行臺又除使持節侍中都<lb/>
督恒雲燕朔定五州諸軍事定州刺史餘如故與尒朱<lb/>
兆等拒義旗於韓陵戰敗延慶與尒朱仲逺走渡石濟<lb/>
仲逺南竄延慶北降齊獻武王王與之入洛仍從王於<lb/>
<pb n="KR2a0020_WYG_080-5a"/>
并州從赴洛出帝以爲中軍大都督延慶既尒朱親昵<lb/>
又黨於權佞出帝之西齊獻武王入洛以罪誅之<lb/>
延慶兄子平武定末儀同三司右衞將軍廮陶縣開國<lb/>
侯<lb/>
斛斯椿字法夀廣牧富昌人也父敦肅宗時爲左牧令<lb/>
時河西賊起牧民不安椿乃將家投尒朱榮榮以椿兼<lb/>
其都督府鎧曹參軍從榮征伐有功表授厲威將軍稍<lb/>
遷中散大夫署外兵事椿性佞巧甚得榮心軍之密謀<lb/>
<pb n="KR2a0020_WYG_080-5b"/>
頗亦闗預及肅宗崩椿從榮入洛莊帝初封陽曲縣開<lb/>
國公食邑千户遷散騎常侍平北將軍司馬尋除尒朱<lb/>
榮大將軍府司馬從平葛榮以功除上黨太守及元顥<lb/>
入洛椿隨榮奉迎莊帝遂從攻顥顥敗遷安北將軍建<lb/>
州刺史改封深澤縣轉鎮東將軍徐州刺史又轉征東<lb/>
將軍東徐州刺史及尒朱榮死椿甚憂懼時蕭衍以汝<lb/>
南王悦爲魏主資其士馬次於境上椿聞大喜遂率所<lb/>
部棄州歸悦悦授椿使持節侍中大將軍領軍將軍領<lb/>
<pb n="KR2a0020_WYG_080-6a"/>
左右尚書左僕射司空公封靈邱郡開國公邑萬户又<lb/>
爲大行臺前驅都督㑹尒朱兆入洛椿復率所部背悦<lb/>
歸兆尒朱世隆之立前廢帝也椿參其謀以定䇿功拜<lb/>
侍中驃騎大將軍儀同三司京畿北面大都督改封城<lb/>
陽郡開國公增邑五百户并前一千五百户尋加開府<lb/>
時椿父敦先在秀容忽有傳敦死問請減已階以贈之<lb/>
自襄城將軍超贈車騎將軍恒州刺史尋知其父猶在<lb/>
詔復椿官仍除其父爲車騎將軍揚州刺史世隆之厚<lb/>
<pb n="KR2a0020_WYG_080-6b"/>
椿也如此椿與尒朱度律仲逺等北拒齊獻武王次陽<lb/>
平會尒朱兆與度律等相疑遁還語在兆傳椿後復與<lb/>
度律等同拒義旗敗於韓陵椿謂都督賈顯智等曰若<lb/>
不先執尒朱我等死無類矣遂與顯智等夜於桑下盟<lb/>
約倍道兼行椿入北中城收尒朱部曲盡殺之令長孫<lb/>
稚賈顯智等率數百騎襲尒朱世隆彦伯兄弟斬於閶<lb/>
闔門外椿入洛懸世隆兄弟首於其門樹椿父出見謂<lb/>
椿曰汝與尒朱約兄弟今何忍懸其頭於家門寧不愧<lb/>
<pb n="KR2a0020_WYG_080-7a"/>
負天地乎椿乃傳世隆等首并囚度律天光送於齊獻<lb/>
武王出帝拜椿侍中儀同開府初獻武王之入洛頓於<lb/>
邙山尒朱仲逺帳下都督橋寧張子期自滑臺而至獻<lb/>
武王責寧等曰汝事仲逺擅其榮利盟契百重許同生<lb/>
死前仲逺自徐爲逆汝爲戎首今仲逺南走汝復背之<lb/>
於臣節則不忠論事人則無信犬馬尚識恩養汝今犬<lb/>
馬之不如遂斬之椿自以數爲反覆見寧等之死意常<lb/>
不安遂密構間勸出帝置閣内都督部曲又增武直人<lb/>
<pb n="KR2a0020_WYG_080-7b"/>
數自直閤已下員别數百皆選天下輕剽者以充之又<lb/>
説帝數出遊幸號令部曲别爲行陳椿自約勒指麾其<lb/>
間從此以後軍謀朝政一決於椿又勸帝徴兵詭稱南<lb/>
討將以伐齊獻武王帝從之遂陳兵城西北接邙山南<lb/>
至洛水帝詰旦戎服與椿臨閲焉獻武王以椿亂政欲<lb/>
誅之椿譖説既行因此遂相恐動出帝勒兵河橋令椿<lb/>
爲前軍營於邙山北尋遣椿率歩騎數千鎮虎牢椿弟<lb/>
豫州刺史元夀與都督賈顯智守滑臺獻武王令相州<lb/>
<pb n="KR2a0020_WYG_080-8a"/>
刺史竇泰撃破之椿懼已不免復啓出帝假説遊聲以<lb/>
刼愶帝信之遂入闗椿亦西走長安椿狡猾多事好亂<lb/>
樂禍于時敗國朝野莫不讎疾之<lb/>
元夀尋爲部下所殺<lb/>
賈顯度中山無極人父道監沃野鎮長史顯度形貎偉<lb/>
壯有志氣初爲别將防守薄骨律鎮正光末北鎮擾亂<lb/>
爲賊攻圍顯度拒守多時以賊勢轉熾不可乆立乃率<lb/>
鎮民浮河而下既達秀容爲尒朱榮所留尋表授直閣<lb/>
<pb n="KR2a0020_WYG_080-8b"/>
將軍左中即將建義初除汲郡太守假平東將軍隨尒<lb/>
朱榮破葛榮又除撫軍將軍光禄大夫都督封石艾縣<lb/>
開國公邑一千户從上黨王天穆破邢杲值元顥入洛<lb/>
仍與天穆渡河赴行宫於河内顥平以本將軍除廣州<lb/>
刺史假鎮南將軍轉南兖州刺史尒朱榮之死也顯度<lb/>
情不自安南奔蕭衍衍厚待之普泰初還朝授衞大將<lb/>
軍儀同三司左光禄大夫又行濟州事復隨尒朱度律<lb/>
等北拒義旗敗於韓陵與斛斯椿及弟顯智等率衆先<lb/>
<pb n="KR2a0020_WYG_080-9a"/>
據河橋誅尒朱氏出帝初除尚書左僕射尋加驃騎大<lb/>
將軍開府儀同三司定州大中正未幾以本官行徐州<lb/>
刺史東道大行臺永熙三年五月轉雍州刺史西道大<lb/>
行臺殁於闗中<lb/>
弟智字顯智少有膽決孝昌中告毛謐等逆靈太后嘉<lb/>
之除伏波將軍冗從僕射領直齋蕭衍將夏侯夔攻郢<lb/>
州以智爲龍驤將軍别將討之至則夔退智仍入城及<lb/>
刺史元顯達以城降於蕭衍智勒城人不欲叛者與顯<lb/>
<pb n="KR2a0020_WYG_080-9b"/>
達交戰相率歸闕後爲都督𨽻太宰上黨王天穆征邢<lb/>
杲臨陳流矢中胷仍戰不已元顥入洛仍隨天穆渡河<lb/>
朝莊帝於河内與尒朱兆同先渡河破顥軍以勲除持<lb/>
節征南將軍金紫光禄大夫封義陽縣開國伯邑五百<lb/>
户假衞將軍與行臺樊子鵠討呂文欣於東徐州平之<lb/>
加侍中驃騎大將軍増邑三百户尋行東中郎將加散<lb/>
騎常侍及尒朱仲逺爲徐州刺史智𨽻仲逺赴彭城尒<lb/>
朱榮之死也仲逺舉兵向洛智不從之遂擁部下出清<lb/>
<pb n="KR2a0020_WYG_080-10a"/>
水東招勒州民與相拒擊莊帝聞而善之除右光禄大<lb/>
夫武衞將軍進爵爲侯増邑二百户通前一千因鎮徐<lb/>
州普泰初還洛仲逺忿其乖背議欲殺之智兄顯度先<lb/>
爲世隆所厚世隆爲解喻得全時趙脩巡起逆荆州蕭<lb/>
衍遣兵接援世隆欲令智以功自効遣智討之除使持<lb/>
節散騎常侍車騎大將軍左光禄大夫假驃騎大將軍<lb/>
荆州大都督進爵爲公將發會荆州斬送修廵首不行<lb/>
又從尒朱度律北拒義旗合尒朱兆於陽平兆與度律<lb/>
<pb n="KR2a0020_WYG_080-10b"/>
自相疑阻退還除驃騎大將軍後隨度律等敗於韓陵<lb/>
智與兄顯度斛斯椿謀誅尒朱氏椿顯度據守北中令<lb/>
智等入京擒世隆兄弟出帝初除散騎常侍本將軍開<lb/>
府儀同三司滄州刺史在州貪縱甚爲民害出帝徴還<lb/>
京師尋加授侍中以本將軍除濟州刺史率衆達東郡<lb/>
仍停不進於長夀津爲相州刺史竇泰所破還洛天平<lb/>
初赴晉陽智去就多端後坐事死時年四十五<lb/>
子羅侯祕書即<lb/>
<pb n="KR2a0020_WYG_080-11a"/>
樊子鵠代郡平城人其先荆州蠻酋被遷於代父興平<lb/>
城鎮長史歸義侯普泰中子鵠貴顯乃贈征虜將軍荆<lb/>
州刺史子鵠值北鎮擾亂南至并州尒朱榮引爲都督<lb/>
府倉曹參軍孝昌三年冬榮使子鵠詣京師靈太后見<lb/>
之問榮兵勢子鵠應對稱㫖太后嘉之除直齋封南和<lb/>
縣開國子邑三百户令還赴榮榮以爲行臺即中行上<lb/>
黨郡及榮向洛以爲假節假平南將軍都督河東正平<lb/>
軍事行唐州事刺史崔元珍閉門拒守子鵠攻剋之建<lb/>
<pb n="KR2a0020_WYG_080-11b"/>
義初拜平北將軍晉州刺史封永安縣開國伯食邑千<lb/>
户又兼尚書行臺治有威信山胡率服元顥入洛薛脩<lb/>
義及降蜀陳雙熾等受顥處分率衆攻州城子鵠出與<lb/>
戰大破之又破脩義等於土門以功拜撫軍將軍尋徴<lb/>
授都官尚書西荆州大中正後兼右僕射爲行臺督賈<lb/>
智等討呂文欣於東徐州平之還除車騎將軍左光禄<lb/>
大夫進封南陽郡開國公增户六百尚書如故仍假驃<lb/>
騎大將軍率所部為都督時尒朱榮在晉陽京師之事<lb/>
<pb n="KR2a0020_WYG_080-12a"/>
子鵠頗預委寄故在臺閣征官不解後出除散騎常侍<lb/>
本將軍殷州刺史屬歳旱儉子鵠恐民流亡乃勒有粟<lb/>
之家分貸貧者并遣人牛易力多種二麥州内以此獲<lb/>
安及尒朱榮之死世隆等遣書招子鵠欲與同趣京師<lb/>
子鵠不從以母在晉陽啓求移鎮河南莊帝嘉之除車<lb/>
騎大將軍豫州刺史假驃騎大將軍都督二豫郢三州<lb/>
諸軍事兼尚書右僕射二豫郢潁四州行臺子鵠到相<lb/>
州又勑賚絹五百匹行達汲郡聞尒朱兆入洛乃渡河<lb/>
<pb n="KR2a0020_WYG_080-12b"/>
見仲逺仲逺遣鎮汲郡兆徴子鵠赴洛既見責以乖異<lb/>
之意奪其部衆將還晉陽及紇豆陵歩藩起以子鵠爲<lb/>
都督徵發糧仗元曄以爲侍中御史中尉中軍大都督<lb/>
隨曄向洛普泰初仍除舊任及趙脩延叛於荆州詔子<lb/>
鵠通三鵶道而還遭母憂去職前廢帝聞其在洛無宅<lb/>
凶費不周賚絹四百疋粟五百石以本官起之太昌初<lb/>
兼尚書左僕射東南道大行臺總大都督杜德等追討<lb/>
尒朱仲逺仲逺已奔蕭衍收其兵馬甲伏時蕭衍遣元<lb/>
<pb n="KR2a0020_WYG_080-13a"/>
樹入寇䧟據譙城詔子鵠與德討之樹屯兵梁國欲來<lb/>
逆戰見子鵠軍盛夜退還譙子鵠引兵追躡樹又背城<lb/>
爲陳子鵠勒兵直趣城下縱騎衝突樹衆大敗奔入城<lb/>
門城門隘塞多自殺害於是斬千餘級獲馬數百匹大<lb/>
收鎧伏遂圍城加儀同三司樹勒兵出戰輙被摧衂遂<lb/>
不敢出自守而已子鵠恐蕭衍遣救乃分兵擊衍苞州<lb/>
然州宕州大澗䝉縣等五城並望風逃散樹既無外援<lb/>
計無所出子鵠又令人説之樹遂請率衆歸南以地還<lb/>
<pb n="KR2a0020_WYG_080-13b"/>
國子鵠等許之共結盟約及樹衆半出子鵠中擊破之<lb/>
擒樹及衍譙州刺史朱文開俘馘甚多班師出帝賚馬<lb/>
匹遷吏部尚書轉尚書右僕射尋加驃騎大將軍開府<lb/>
典選初青州人耿翔聚衆反亡奔蕭衍衍資其兵偷據<lb/>
膠州除子鵠使持節侍中青膠大使督濟州刺史蔡雋<lb/>
討之師達青州翔拔城奔走在軍遇病詔遣醫給藥仍<lb/>
除兖州刺史餘官如故便道之州子鵠先遣腹心縁歴<lb/>
民間採察得失及入境太山太守彭穆參候失儀子鵠<lb/>
<pb n="KR2a0020_WYG_080-14a"/>
責讓穆并數其罪狀穆皆引伏於是州内震悚及出帝<lb/>
入闗子鵠據城爲逆南青州刺史大野拔徐州人劉粹<lb/>
各率衆就子鵠天平初遣儀同三司婁昭等率衆討之<lb/>
子鵠先使前膠州刺史嚴思逹鎮東平郡昭攻陷之仍<lb/>
引兵圍子鵠城乆不拔昭以水灌城静帝欲招慰下之<lb/>
遣散騎常侍陸琛兼黄門即張景徴齎璽書勞子鵠而<lb/>
大野拔因與相見左右斬子鵠以降<lb/>
賀拔勝字破胡神武尖山人祖爾逗選充北防家於武<lb/>
<pb n="KR2a0020_WYG_080-14b"/>
川以窺覘蠕蠕兼有戰功顯祖賜爵龍城男爲本鎮軍<lb/>
主父度拔襲爵正光末沃野人破落汗拔陵聚衆反度<lb/>
拔與三子鄉中豪勇援懐朔鎮殺賊王衞可瓌度拔尋<lb/>
爲賊所害孝昌中追贈安逺將軍肆州刺史度抜之死<lb/>
也勝與兄弟俱奔恒州刺史廣陽王淵勝便弓馬有武<lb/>
幹淵厚待之表爲彊弩將軍充帳内軍主恒州陷歸尒<lb/>
朱榮轉積射將軍爲别將又兼都督及榮入洛以預義<lb/>
之勲封易陽縣開國伯邑四百户除直閤將軍尋加通<lb/>
<pb n="KR2a0020_WYG_080-15a"/>
直散騎常侍平南將軍光禄大夫進號安南將軍尋除<lb/>
撫軍將軍爲大都督出井陘鎮中山元顥入洛勝從東<lb/>
路率騎三百赴行宮於河梁榮命勝與尒朱兆先渡破<lb/>
擒顥息冠受及顥大都督陳思保莊帝還宮以功增邑<lb/>
六百户復加通直散騎常侍征北將軍金紫光禄大夫<lb/>
武衞將軍改封真定縣開國公尋除衞將軍加散騎常<lb/>
侍尒朱榮之死也勝與田怙等奔走榮第於時宮殿之<lb/>
門未加嚴防怙等議即攻門勝止之曰天子既行大事<lb/>
<pb n="KR2a0020_WYG_080-15b"/>
必當更有竒謀吾等衆旅不多何可輕爾但得出城更<lb/>
爲他計怙乃止及世隆夜走勝遂不從莊帝甚嘉之仲<lb/>
逺逼東郡詔勝以本官假驃騎大將軍爲東征都督率<lb/>
衆會鄭先護以討之爲先護所疑置之營外人馬未得<lb/>
休息俄而仲逺兵至勝與交戰不利乃降之普泰初除<lb/>
右衞將軍進號車騎大將軍右光禄大夫儀同三司共<lb/>
尒朱仲逺度律北拒義旗相與奔退事在尒朱兆傳後<lb/>
俱敗於韓陵勝因降齊獻武王太昌初拜領軍將軍餘<lb/>
<pb n="KR2a0020_WYG_080-16a"/>
官如故又除侍中出帝既納斛斯椿等讒間之説將謀<lb/>
齊獻武王以勝弟岳擁衆闗西仍欲廣爲勢援除勝使<lb/>
持節侍中都督三荆二郢南襄南雍七州諸軍事驃騎<lb/>
大將軍開府儀同三司荆州刺史勝將圖襄陽攻蕭衍下<lb/>
迮戍剋之擒其戍主尹道玩戍副庫峩又使人誘動蠻<lb/>
王問道期道期率種起義衍雍州刺史蕭續遣軍擊道<lb/>
期爲道期所敗漢南大駭勝又遣軍攻均口擒衍將莊<lb/>
思延又攻馮翊安定沔陽酇陽城並平之續遣將栁仲<lb/>
<pb n="KR2a0020_WYG_080-16b"/>
禮於榖城拒守勝攻之不剋乃班師沔北盪爲丘墟矣<lb/>
衍書勑續云賀拔勝北間驍將汝宜慎之勿與爭鋒其<lb/>
見憚如此進爵琅邪郡公出帝末詔勝統衆北赴京師<lb/>
軍次汝水出帝入闗勝率所部欲從武闗趣長安行至<lb/>
析陽聞齊獻武王平潼闗擒毛鴻賔勝懼復走荆州城<lb/>
人閉門不納時獻武王已遣行臺侯景大都督高敖曹<lb/>
討之勝戰敗爲流矢所中乃率左右五百餘騎奔蕭衍<lb/>
明年從間道投寶炬勝好行小數志大膽薄周章南北<lb/>
<pb n="KR2a0020_WYG_080-17a"/>
終無所成致殁於賊中<lb/>
勝兄可泥永熙中太尉公封燕郡王<lb/>
勝弟岳字阿斗泥初爲太學生長以弓馬爲事與父兄<lb/>
赴援懐朔賊王衞可瓌在城西二百餘歩岳乘城射之<lb/>
箭中瓌臂賊衆大駭後歸恒州廣陽王淵以爲帳内軍<lb/>
主表爲彊弩將軍州陷投尒朱榮榮以爲别將進爲都<lb/>
督永安初除安北將軍光禄大夫武衞將軍賜爵樊城<lb/>
鄉男坐事失官爵二年詔並復之尋除使持節假衞將<lb/>
<pb n="KR2a0020_WYG_080-17b"/>
軍西道都督𨽻尒朱天光爲左廂大都督討万俟醜奴<lb/>
天光先知岳喜得同行每事論訪尋加衛將軍假車騎<lb/>
將軍餘如故岳届長安榮遣岳續至時万俟醜奴遣其<lb/>
大行臺尉遲菩薩向武功南渡渭水攻圍趣柵天光遣<lb/>
岳率騎一千馳往赴救菩薩攻柵已剋還向岐州岳以<lb/>
輕騎八百北渡渭水擒賊令殺掠其民以挑菩薩菩薩<lb/>
果率步騎二萬餘人至渭水北岳以輕騎數十與菩薩<lb/>
隔水交言岳稱揚國威菩薩自言彊盛往復數返菩薩<lb/>
<pb n="KR2a0020_WYG_080-18a"/>
乃自驕令省事傳語岳怒曰我與菩薩言卿是何人與<lb/>
我對語省事恃水應答不遜岳舉弓射之應弦而倒時<lb/>
已逼暮於此各還岳密於渭南傍水分置精騎四十五<lb/>
十以爲一所隨地形便駱驛置之明日自將百餘騎隔<lb/>
水與賊相見並且東行岳漸前進先所置驛騎隨岳而<lb/>
集騎既漸增賊不復測其多少行二十里許便至淺可<lb/>
濟岳便馳馬東出以示奔遁賊謂岳走乃棄歩兵南渡<lb/>
渭水輕騎追岳岳東行十餘里依横崗伏兵以待之賊<lb/>
<pb n="KR2a0020_WYG_080-18b"/>
以路險不得前進前後繼至半渡崗東岳乃回戰身先<lb/>
士卒急擊之賊便退走岳號令所部賊下馬者皆不聴<lb/>
殺賊顧見之便悉投馬俄而虜獲三千人馬亦無遺遂<lb/>
渡渭北降歩兵萬餘收其輜重其有土民普皆勞遣醜<lb/>
奴尋棄岐州北走安定其後破侯伏侯元進降侯機長<lb/>
貴擒醜奴蕭寶夤王慶雲万俟道洛走宿勤明達事在<lb/>
尒朱天光傳天光雖爲元帥而岳功效居多加車騎將<lb/>
軍增邑二千户進封樊城縣開國伯尋詔岳都督涇北<lb/>
<pb n="KR2a0020_WYG_080-19a"/>
豳二夏四州諸軍事本將軍涇州刺史進爵爲公改封<lb/>
清水郡公天光入洛使岳行雍州事元曄立除驃騎大<lb/>
將軍増邑五百户餘如故普泰初都督二岐東秦三州<lb/>
諸軍事儀同三司岐州刺史尋加侍中給後部鼓吹仍<lb/>
詔開府俄兼尚書左僕射隴右行臺仍停高平後以隴<lb/>
中猶有土民不順岳助侯莫陳悦所在討平二年加岳<lb/>
都督三雍三秦二岐二華諸軍事雍州刺史闗西行臺<lb/>
餘如故及尒朱天光率衆赴洛將抗齊獻武王岳與侯<lb/>
<pb n="KR2a0020_WYG_080-19b"/>
莫陳悦下隴赴雍以應義旗永熙初仍開府兼僕射大<lb/>
行臺雍州刺史增邑千户二年詔岳都督雍華北華東<lb/>
雍二岐豳四梁二益巴二夏蔚寧南益涇二十州諸軍<lb/>
事大都督岳自詣北境安置邊防率部趣涇州平涼西<lb/>
界布營數十里使諸軍士田殖涇州身將壯勇託以牧<lb/>
馬於原州北招万俟受洛于等并逺近州鎮聚結者靈<lb/>
州刺史曹泥身詣岳軍請代岳以前洛州刺史元季海<lb/>
爲州彼民不促擊破季海部下獨聴季海<hi>闕</hi>三年正月<lb/>
<pb n="KR2a0020_WYG_080-20a"/>
岳召侯莫陳悦會於高平將討之令悦前驅北趣靈州<lb/>
聞渴波隘中河水未解將往趣之岳既總大衆據制闗<lb/>
右憑彊憍恣有不臣之心齊獻武王惡其專擅令悦圖<lb/>
之悦素服威略既承密㫖便濳爲計時岳遣悦先行悦<lb/>
乃通夜東進達明晦日岳行軍前與悦相見悦誘岳入<lb/>
營坐論兵事悦詐云腹痛起而徐行悦女夫元洪景抽<lb/>
刀斬岳後岳部下收岳尸葬於雍州北石安原六月贈<lb/>
大將軍太保録尚書事都督刺史開國並如故<lb/>
<pb n="KR2a0020_WYG_080-20b"/>
侯莫陳悦代郡人也父婆羅門爲駞牛都尉故悦長於<lb/>
河西好田獵便騎射會牧子逆亂遂歸尒朱榮榮引爲<lb/>
都督府長流參軍稍遷大都督莊帝初除征西將軍金<lb/>
紫光禄大夫封栢人縣開國侯邑五百户尒朱天光之<lb/>
討闗西榮以悦爲天光右廂大都督本官如故西伐剋<lb/>
獲皆與天光賀拔岳略同勞效以本將軍除鄯州刺史<lb/>
餘如故尒朱榮死後亦隨天光下隴元曄立除車騎大<lb/>
將軍渭州刺史進爵爲公改封白水郡增邑五百户及<lb/>
<pb n="KR2a0020_WYG_080-21a"/>
天光向洛使悦行華州事普泰中除驃騎大將軍儀同<lb/>
三司秦州刺史天光之東出將抗義旗悦與岳下隴以<lb/>
應齊獻武王至雍州會尒朱覆敗永熙初加開府都督<lb/>
隴右諸軍事仍秦州刺史永熙三年正月岳召悦共討<lb/>
靈州悦誘岳斬之岳左右奔散悦遣人安慰云我别禀<lb/>
意㫖止在一人諸君勿怖衆皆畏服無敢拒違悦心猶<lb/>
豫不即撫納乃還入隴止永洛城岳之所部聚於平涼<lb/>
規還圖悦遣追夏州刺史宇文黑獺黑獺至遂總岳部<lb/>
<pb n="KR2a0020_WYG_080-21b"/>
衆并家口入高平城以自安固乃勒衆入隴征悦悦聞<lb/>
之棄城南據山水之險設陳候戰黑獺至遥望見悦欲<lb/>
待明日決鬭悦先召南秦州刺史李景和其夜景和遣<lb/>
人詣黑獺密許翻降至暮景和乃勒其所部使上驢駝<lb/>
云儀同有敎欲還秦州守以拒賊令軍人嚴備景和復<lb/>
紿悦帳下云儀同欲還秦州汝等何不装辦衆謂爲實<lb/>
以次相驚人情惶惑不可復止皆散走而趣秦州景和<lb/>
先驅至城據門以慰輯之悦部衆離散猜畏傍人不聽<lb/>
<pb n="KR2a0020_WYG_080-22a"/>
左右近已與其二弟并兒及謀殺岳者八九人棄軍迸<lb/>
走數日之中盤回往來不知所趣左右勸向靈州而悦<lb/>
不決言下隴之後恐有人所見乃於中山令從者悉歩<lb/>
自乘一騾欲向靈州中路追騎將及望見之遂縊死野<lb/>
中弟息部下悉見擒殺唯先謀殺岳者悦中兵參軍豆<lb/>
盧光走至靈州後奔晉陽悦自殺岳後神情恍惚不復<lb/>
如常恒言我僅睡即夢見岳語我兄欲何處去隨我不<lb/>
相置因此彌不自安而致敗滅<lb/>
<pb n="KR2a0020_WYG_080-22b"/>
侯淵神武尖山人也機警有膽略肅宗末年六鎮飢亂<lb/>
淵隨杜洛周南寇後與妻兄念賢背洛周歸尒朱榮路<lb/>
中遇寇身披苫褐榮賜其衣帽厚待之以淵爲中軍副<lb/>
都督常從征伐屢有戰功孝莊即位除領左右封厭次<lb/>
縣開國子邑四百户後從榮討葛榮於滏口戰功尤多<lb/>
榮啓淵爲驃騎將軍燕州刺史時葛榮别帥韓樓郝長<lb/>
等有衆數萬屯據薊城尒朱榮令淵與賀拔勝討之會<lb/>
元顥入洛榮徴勝南赴大軍留淵獨鎮中山及莊帝還<lb/>
<pb n="KR2a0020_WYG_080-23a"/>
宮榮令淵進討韓樓配卒甚少或以爲言榮曰侯淵臨<lb/>
機設變是其所長若總大衆未必能用今擊此賊故當<lb/>
不足定也止給騎七百淵遂廣張軍聲多設供具親率<lb/>
數百騎深入樓境欲執行人以問虛實去薊百餘里值<lb/>
賊帥陳周馬歩萬餘淵遂潛伏以乘其背大破之虜其<lb/>
卒五千餘人尋還其馬伏縱令入城左右諫曰既獲賊<lb/>
衆何爲復資遣之也淵曰我兵即少不可力戰事湏爲<lb/>
計以離隙之淵度其已至遂率騎夜進昧旦叩其城門<lb/>
<pb n="KR2a0020_WYG_080-23b"/>
韓樓果疑降卒爲淵内應遂遁走追擒之以勲進爵爲<lb/>
侯增邑八百户尋詔淵以本將軍爲平州刺史大都督<lb/>
仍鎮范陽及尒朱榮之死也范陽太守盧文偉誘淵出<lb/>
獵閉門拒之淵率部曲屯於郡南爲榮舉哀勒兵南向<lb/>
莊帝使東萊王貴平爲大使慰勞燕薊淵乃詐降貴平<lb/>
信之遂執貴平自隨進至中山行臺僕射魏蘭根邀擊<lb/>
之爲淵所敗會元曄立淵欲歸之常山太守甄楷屯據<lb/>
井陘淵又擊破之曄乃授淵驃騎大將軍儀同三司定<lb/>
<pb n="KR2a0020_WYG_080-24a"/>
州刺史左軍大都督漁陽郡開國公邑一千户前廢帝<lb/>
立仍加開府餘如故幽州刺史劉靈助舉義兵屯於安<lb/>
國城淵與叱列延慶等破擒之後隨尒朱兆拒義旗於<lb/>
廣阿兆既敗走淵降齊獻武王後從王破尒朱於韓陵<lb/>
永熙初除齊州刺史餘如故出帝末淵與兖州刺史樊<lb/>
子鵠青州刺史東萊王貴平密信往來以相連結又遣<lb/>
間使通誠於獻武王及出帝入闗復懐顧望汝陽王暹<lb/>
既除齊州刺史次於城西淵擁部據城不時迎納民劉<lb/>
<pb n="KR2a0020_WYG_080-24b"/>
桃符等濳引暹入據西城淵爭門不剋率騎出奔妻兒<lb/>
部曲爲暹所虜行達廣里會承制以淵行青州事齊獻<lb/>
武王又遺淵書曰卿勿以部曲輕少難於東邁齊人澆<lb/>
薄唯利是從齊州城民尚能迎汝陽王青州之人豈不<lb/>
能開門待卿也但當勉之淵乃復還暹始歸其部曲而<lb/>
貴平自以斛斯椿黨亦不受代淵進襲高陽郡剋之置<lb/>
部曲家累於城中身率輕騎遊掠於外貴平使其長子<lb/>
率衆攻高陽南青州刺史茹懐朗遣兵助之時青州城<lb/>
<pb n="KR2a0020_WYG_080-25a"/>
人餽糧者首尾相繼淵親率騎夜趣青州詐餽糧人曰<lb/>
臺軍已至殺戮都盡我是世子下人今已走還城汝何<lb/>
爲復去也人信其言棄糧奔走比曉復謂行人曰臺軍<lb/>
昨夜已至高陽我是前鋒今始到此頗知侯公竟在何<lb/>
處城人兇懼遂執貴平出降淵自惟反覆慮不獲安遂<lb/>
斬貴平傳首京師欲明不同於斛斯椿也及子鵠平詔<lb/>
以封延之爲青州刺史淵既不獲州任情又恐懼行達<lb/>
廣川遂刼光州庫兵反遣騎詣平原執前膠州刺史賈<lb/>
<pb n="KR2a0020_WYG_080-25b"/>
璐夜襲青州南郭刼前廷尉卿崔光韶以惑人情攻掠<lb/>
郡縣其部下督帥叛拒之淵率騎奔蕭衍途中亡散行<lb/>
達南青州南境爲賣漿者斬之𫝊首京師家口配没<lb/>
史臣曰朱瑞以背本向義責不見原延慶黨舊違順常<lb/>
刑所及斛斯椿姦佞爲心讒忒自口取譬蒼蠅交亂四<lb/>
國投於豺虎天實棄之賈智侯淵反覆取斃破胡器小<lb/>
謀大終於顛蹶子鵠迷機寡筭竟以殱殄岳負力無謀<lb/>
制以一劒悦果行慮淺死不旋足觀其亡滅自取之也<lb/>
<pb n="KR2a0020_WYG_080-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_080-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十<lb/>
<pb n="KR2a0020_WYG_080-27a"/>
　魏書卷八十考證<lb/>
斛斯椿傳朝野莫不讐疾之○<hi>臣人龍</hi>按北史斛斯椿<lb/>
　傳椿從孝武帝入闗内外戒嚴惟椿得列威儀鳴騶<lb/>
　清路帝嘗給椿店數區耕牛三十頭椿以國難未平<lb/>
　不可與百姓爭利辭店受牛日烹一頭以饗軍士及<lb/>
　死家無餘資此獨加醜詆蓋以其與齊獻武爲難耳<lb/>
賈顯度傳時趙修廵起逆荆州○<hi>臣人龍</hi>按本卷樊子<lb/>
　鵠傳云趙修延判於荆州又本書李琰之傳云南陽<lb/>
<pb n="KR2a0020_WYG_080-27b"/>
　太守趙修延誣琰之規奔蕭衍襲州城仍自行州事<lb/>
　城内人斬修延則此與下文荆州斬送修廵皆訛延<lb/>
　爲廵也<lb/>
賀拔勝傳勝與田怙等奔走榮第○田怙北史作田怡<lb/>
　又本書尒朱世隆傳有河内太守田怙蓋本係一人<lb/>
　輾轉傳譌未知孰是<lb/>
　<lb/>
　魏書卷八十考證<lb/>
</p>
<p>
</p>
  </div>
</body>
</text>
</TEI>
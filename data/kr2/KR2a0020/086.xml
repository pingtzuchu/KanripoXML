<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷八十六</head> <lb/>
    <p>
<pb n="KR2a0020_WYG_086-1a"/>
欽定四庫全書<lb/>
　魏書卷八十六<lb/>
　　齊　　　　魏　　　　收　　　　　撰<lb/>
　列𫝊孝感第七十四<lb/>
　　趙琰　長孫慮　乞伏保　孫益徳　董洛生<lb/>
　　楊引　閻元明　吳悉達　王續生　李顯達<lb/>
　　張昇　倉跋　　王崇　　郭文恭<lb/>
經云孝徳之本孝悌之至通於神明此葢生人之大者<lb/>
<pb n="KR2a0020_WYG_086-1b"/>
淳風既逺世情雖薄孔門有以責衣錦詩人所以思素<lb/>
冠且生盡色養之天終極哀思之地若乃誠達泉魚感<lb/>
通鳥獸事匪常論斯葢希矣至如溫牀扇席灌樹負土<lb/>
時或加人咸為度俗今書趙琰等以孝感為目焉<lb/>
趙琰字叔起天水人父溫為楊難當司馬初苻氏亂琰<lb/>
為乳母攜奔夀春年十四乃歸孝心色養餁熟之節必<lb/>
親調之皇興中京師儉婢簡粟糶之琰遇見切責勅留<lb/>
輕粃嘗送子應冀州娉室從者於路遇得一羊行三十<lb/>
<pb n="KR2a0020_WYG_086-2a"/>
里而琰知之令送於本處又過路傍主人設羊羮琰訪<lb/>
知盗殺卒辭不食遣人買耜刃得剰六耜即令送還刃<lb/>
主刃主高之義而不受琰命委之而去初為兗州司馬<lb/>
轉團城鎮副将還京為淮南王他府長史時禁制甚嚴<lb/>
不聽越闗葬於舊兆琰積三十餘年不得葬二親及蒸<lb/>
嘗拜獻未曾不嬰慕卒事每於時節不受子孫慶賀年<lb/>
餘耳順而孝思彌篤慨歳月推移遷窆無期乃絶鹽粟<lb/>
斷諸滋味食麥而已年八十卒遷都洛陽子應等乃還<lb/>
<pb n="KR2a0020_WYG_086-2b"/>
鄉葬焉<lb/>
應弟煦字賓育好音律以善歌聞於世位秦州刺史<lb/>
長孫慮代人也母因飲酒其父真呵叱之誤以杖撃便<lb/>
即致死真為縣囚執處以重坐慮列辭尚書云父母忿<lb/>
爭本無餘惡直以謬誤一朝横禍今母喪未殯父命旦<lb/>
夕慮兄弟五人並各幼稚慮身居長今年十五有一女<lb/>
弟始向四歳更相鞠養不能保全父若就刑交墜溝壑<lb/>
乞以身代老父命使嬰弱衆孤得蒙存立尚書奏云慮<lb/>
<pb n="KR2a0020_WYG_086-3a"/>
於父為孝子於弟為仁兄尋究情狀特可矜感高祖詔<lb/>
特恕其父死罪以從逺流<lb/>
乞伏保高車部人也父居顯祖時為散騎常侍領牧曹<lb/>
尚書賜爵寧國侯以忠謹慎宻常在左右出内詔命賜<lb/>
宮人河南宗氏亡後賜以宮人申氏宋太子左率申坦<lb/>
兄女也歳餘居卒申撫養伏保性嚴肅捶罵切至而伏<lb/>
保奉事孝謹初無恨色襲父侯爵例降為伯稍遷左中<lb/>
郎将每請祿賜在外公私尺丈所用無不白知出為無<lb/>
<pb n="KR2a0020_WYG_086-3b"/>
善鎮將申年餘八十伏保手製馬輿親自扶接申欣然<lb/>
隨之申亡伏保觧官奉䘮還洛復為長兼南中郎将卒<lb/>
孫益徳樂安人也其母為人所害益徳童幼為母復仇<lb/>
還家哭於殯以待縣官高祖文明太后以其幼而孝決<lb/>
又不逃罪特免之<lb/>
董洛生代人也居父䘮過禮詔遣祕書中散溫紹伯奉<lb/>
璽書慰之令自抑割以全孝道又詔其宗親使相喻奨<lb/>
勿令有滅性之譏<lb/>
<pb n="KR2a0020_WYG_086-4a"/>
楊引鄉郡襄垣人也三歳䘮父為叔所養母年九十三<lb/>
卒引年七十五哀毁過禮三年服畢恨不識父追服斬<lb/>
衰食粥麤服誓終身命經十三年哀慕不改為郡縣鄉<lb/>
閭三百餘人上狀稱美有司奏宜旌賞復其一門樹其<lb/>
純孝詔别勅集書標楊引至行又可假以散員之名<lb/>
閻元明河東安邑人也少而至孝行著鄉閭太和五年<lb/>
除北隨郡太守元明以違離親養興言悲慕母亦慈念<lb/>
泣淚䘮明元明悲號上訴許歸奉養一見其母母目便<lb/>
<pb n="KR2a0020_WYG_086-4b"/>
開刺史呂夀恩列狀上聞詔下州郡表為孝門復其租<lb/>
調兵役令終母年母亡服終心喪積載每忌日悲慟傍<lb/>
鄰昆弟雍和尊卑諧穆安貧樂道白首同歸又猗氏縣<lb/>
人令狐仕兄弟四人早喪父泣慕十載奉養其母孝著<lb/>
鄉邑而力田積粟博施不已又河東郡人楊風等七百<lb/>
五十人列稱樂户皇甫奴兄弟雖沉屈兵伍而操尚彌<lb/>
高奉養繼親甚著恭孝之稱又東郡小黄縣人董吐渾<lb/>
兄養事親至孝三世同居閨門有禮景明初畿内大使<lb/>
<pb n="KR2a0020_WYG_086-5a"/>
王凝奏請標異詔從之<lb/>
吳悉達河東聞喜人也弟兄三人年並幼小父母為人<lb/>
所殺四時號慕悲感鄉鄰及長報仇避地永安昆弟同<lb/>
居四十餘載閨門和睦讓逸競勞雖於儉年糊饘不繼<lb/>
賔客經過必傾所有每守宰殯䘮私辦車牛送終葬所<lb/>
隣人孤貧窘困莫不解衣輟糧以相賑恤鄉閭五百餘<lb/>
人詣州稱頌焉刺史以悉達兄弟行著鄉里板贈悉達<lb/>
父渤海太守悉達後欲改葬亡失墳墓推尋弗獲號哭<lb/>
<pb n="KR2a0020_WYG_086-5b"/>
之聲晝夜不止叫訴神祇忽於悉達足下地䧟得父銘<lb/>
記因遷葬曾祖已下三世九䘮傾盡資業不假於人哀<lb/>
感毁悴有過初䘮有司奏聞標閭復役以彰孝義時有<lb/>
齊州人崔承宗其父於宋世仕漢中母䘮因殯彼後青<lb/>
徐歸國遂為隔絶承宗性至孝萬里投險偷路負䘮還<lb/>
京師黄門侍郎孫恵蔚聞之曰吾於斯人見廉范之情<lb/>
矣於是弔贈盡禮如舊相識<lb/>
王續生滎陽京縣人也遭繼母憂居䘮杖而後起及終<lb/>
<pb n="KR2a0020_WYG_086-6a"/>
禮制鬢髪盡落有司奏聞世宗詔標旌門閭甄其徭役<lb/>
李顯達潁川陽翟人也父䘮水漿不入口七日鬢髮墮<lb/>
落形體枯悴六年廬於墓側哭不絶聲殆於滅性州牧<lb/>
高陽王雍以狀奏靈太后詔表其門閭<lb/>
張昇滎陽人居父母䘮鬢髮墜落水漿不入口吐血數<lb/>
升詔表門閭<lb/>
倉跋滎陽京縣人也䘮母水漿不入口五日吐血數升<lb/>
居憂毁瘠見稱州里有司奏聞出帝詔標門閭<lb/>
<pb n="KR2a0020_WYG_086-6b"/>
王崇字乾邕陽夏雍丘人也兄弟並以孝稱身勤稼穡<lb/>
以養二親仕梁州鎮南府主簿母亡杖而後起鬢髮墮<lb/>
落未及葬柩殯宅西崇廬於殯所晝夜哭泣鳩鴿羣至<lb/>
有一小鳥素質墨眸形大如雀栖於崇廬朝夕不去母<lb/>
䘮始闋復丁父憂哀毁過禮是年陽夏風雹所過之處<lb/>
禽獸暴死草木摧折至崇田畔風雹便止禾麥十頃竟<lb/>
無損落及過崇地風雹如初咸稱至行所感崇雖除服<lb/>
仍居墓側於其堂前生草一根莖葉甚茂人莫能識至<lb/>
<pb n="KR2a0020_WYG_086-7a"/>
冬中復有鳥巢於崇屋乳養三子毛羽成長馴而不驚<lb/>
守令聞之親自臨視州以聞奏標其門閭<lb/>
郭文恭太原平遥人也仕為太平縣令年踰七十父母<lb/>
䘮亡文恭孝慕罔極乃居祖父墓次晨夕拜跪跣足負<lb/>
土培祖父二墓寒暑竭力積年不已見者莫不哀歎尚<lb/>
書聞奏標其門閭<lb/>
史臣曰塞天地而横四海者唯孝而已矣然則始敦孝<lb/>
敬之方終極哀思之道厥亦多緒其心一焉葢上智禀<lb/>
<pb n="KR2a0020_WYG_086-7b"/>
自然之質中庸有企及之義及其成名其理一也趙琰<lb/>
等或出公卿之緒藉禮教以資或出茅簷之下非奬勸<lb/>
所得乃有負土成墳致毁滅性雖乖先王之典制亦觀<lb/>
過而知仁矣<lb/>
　<lb/>
　<lb/>
　<lb/>
　魏書卷八十六<lb/>
<pb n="KR2a0020_WYG_086-8a"/>
　魏書卷八十六考證<lb/>
列𫝊第七十四○魏收書孝感𫝊亡惟張昇事出宗諫<lb/>
　史目與北史小異高氏小史不載昇事迹按小史孝<lb/>
　感節義良吏列女閹官五𫝊叙目幷𫝊與正史及諸<lb/>
　書目次序前後不同惟楊九齡經史目錄與小史同<lb/>
　九齡撰錄皆在殷仲藏宗諌等後是時正史已不完<lb/>
　往往取小史為据故同之<lb/>
　<lb/>
<pb n="KR2a0020_WYG_086-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十六考證<lb/>
</p>
<p>
</p>
  </div>
</body>
</text>
</TEI>
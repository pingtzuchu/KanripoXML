<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷二十九</head> <lb/>
    <p>
<pb n="KR2a0020_WYG_029-1a"/>
欽定四庫全書<lb/>
　魏書卷二十九<lb/>
　　齊　　　　魏　　　　收　　　　　撰<lb/>
　列傳第十七<lb/>
　　奚斤　　叔孫建<lb/>
奚斤代人也世典馬牧父簞有寵於昭成皇帝時國有<lb/>
良馬曰騧騮一夜忽失求之不得後知南部大人劉庫<lb/>
仁所盗養於窟室簞聞而馳往取馬庫仁以國甥恃寵<lb/>
<pb n="KR2a0020_WYG_029-1b"/>
慙而逆擊簞簞捽其髪落傷其一乳及苻堅使庫仁與<lb/>
衞辰分領國部簞懼將家竄於民間庫仁求之急簞遂<lb/>
西奔衛辰及太祖滅衞辰簞晚乃得歸故名位後於舊<lb/>
臣斤機敏有識度登國初與長孫肥等俱統禁兵後以<lb/>
斤為侍郎親近左右從破慕容寶於參合皇始初從征<lb/>
中原以斤為征東長史拜越騎校尉典宿衛禁旅車駕<lb/>
還京師博陵勃海章武諸郡羣盗並起所在屯聚拒害<lb/>
長史斤與畧陽公元遵等率山東諸軍討平之從征髙<lb/>
<pb n="KR2a0020_WYG_029-2a"/>
車諸部大破之又破庫狄宥連部徙其别部諸落於塞<lb/>
南又進擊侯莫陳部俘虜獲雜畜十餘萬至大峨谷置<lb/>
戍而還遷都水使者出為晉兵將軍幽州刺史賜爵山<lb/>
陽侯太宗即位為鄭兵將軍循行州郡問民疾苦章武<lb/>
民劉牙聚黨為亂斤討平之詔以斤世忠孝贈其父簞<lb/>
為長寜子太宗幸雲中斤留守京師昌黎王慕容伯兒<lb/>
收合輕俠失志之徒李沈等三百餘人謀反斤聞而召<lb/>
伯兒入天文殿東廡下窮問款引悉收其黨誅之詔與<lb/>
<pb n="KR2a0020_WYG_029-2b"/>
南平公長孫嵩等俱坐朝堂録决囚徒太宗大閲於東<lb/>
郊治兵講武以斤行左丞相大蒐於石㑹山車駕西廵<lb/>
詔斤為先驅討越勒部於鹿那山大破之獲馬五萬匹<lb/>
牛羊二十萬頭徙二萬餘家而還又詔斤與長孫嵩等<lb/>
八人坐止車門右聽理萬幾蠕蠕犯塞令斤等追之事<lb/>
具蠕蠕傳拜天部大人進爵為公命斤出入乗軺軒備<lb/>
威儀導從世祖之為皇太子臨朝聽政以斤為左輔劉<lb/>
義符立其大臣不附國内離阻乃遣斤收劉裕前侵河<lb/>
<pb n="KR2a0020_WYG_029-3a"/>
南地假斤節都督前鋒諸軍事司空公晉兵大將軍行<lb/>
揚州刺史率吳兵將軍公孫表等南征用表計攻滑䑓<lb/>
不㧞求濟師太宗怒其不先畧地切責之乃親南廵次<lb/>
中山義符東郡太守王景度捐城遁走司馬楚之等並<lb/>
遣使詣斤降斤自滑䑓趣洛陽義符虎牢守將毛徳祖<lb/>
遣其司馬翟廣將軍姚勇錯竇覇等率五千人據土樓<lb/>
以拒斤斤進擊破之廣等單馬走免盡殪其衆斤長驅<lb/>
至虎牢軍於汜東留表守輜重自率輕兵狥下河南潁<lb/>
<pb n="KR2a0020_WYG_029-3b"/>
川陳郡以南百姓無不歸附義符陳留太守嚴稜以郡<lb/>
降斤遂平兖豫諸郡還圍虎牢徳祖拒守不下及虎牢<lb/>
潰斤置守宰以撫之自魏初大將行師惟長孫嵩距劉<lb/>
裕斤征河南獨給漏刻及十二牙旗太宗崩斤乃班師<lb/>
世祖即位進爵宜城王仍為司空世祖征赫連昌遣斤<lb/>
率義兵將軍封禮等督四萬五千人襲蒲坂昌守將赫<lb/>
連乙升聞斤將至遣使告昌使至統萬見大軍已圍其<lb/>
城還告乙升曰昌已敗矣乙升懼棄蒲坂西走斤追敗<lb/>
<pb n="KR2a0020_WYG_029-4a"/>
之乙升遂奔長安斤入蒲坂收其資器百姓安業昌弟<lb/>
助興先守長安乙升至復與助興棄長安西走安定斤<lb/>
又西據長安於是秦雍氐羌皆来歸附與赫連定相持<lb/>
累戰破定定聞昌敗遂走上邽斤追之至雍不及而還<lb/>
詔斤班師斤上疏曰赫連昌亡保上邽鳩合餘燼未有<lb/>
盤據之資今因其危滅之為易請益鎧馬平昌而還世<lb/>
祖曰昌亡國叛夫擊之勞傷將士且可息兵取之不晚<lb/>
斤抗表固執乃許之給斤萬人遣將軍劉㧞送馬三千<lb/>
<pb n="KR2a0020_WYG_029-4b"/>
匹與斤斤進討安定昌退保平涼斤屯軍安定以糧竭<lb/>
馬死遂深壘自固監軍侍御史安頡擊昌擒之語在頡<lb/>
傳昌衆復立昌弟定為主守平涼斤自以元帥而擒昌<lb/>
之功更不在已深耻之乃舎輜重輕齎三日糧追定於<lb/>
平涼娥清欲尋水而往斤不從自北道邀其走路定衆<lb/>
將出㑹一小將有罪亡入賊具告其實定知斤軍無糧<lb/>
乏水乃邀斤前後斤衆大潰斤及娥清劉拔為定所擒<lb/>
士卒死者六七千人後世祖克平涼斤等得歸免為宰<lb/>
<pb n="KR2a0020_WYG_029-5a"/>
人使負酒食從駕還京師以辱之尋拜安東將軍降爵<lb/>
為公車駕將討馮文通詔斤發幽州民及宻雲丁零萬<lb/>
餘人運攻具出南道太延初為衛尉改為𢎞農王加征<lb/>
南大將軍後為萬騎大將軍世祖大集羣臣於西堂議<lb/>
伐涼州斤等三十餘人議曰河西王牧犍西垂下國雖<lb/>
内不純臣而外修職貢宜加寛宥恕其㣲愆去嵗新征<lb/>
士馬疲敝未可大舉冝且覊縻其地鹵薄畧無水草大<lb/>
軍既到不得乆停彼聞軍來必嬰城固守攻則難㧞野<lb/>
<pb n="KR2a0020_WYG_029-5b"/>
無所掠終無克獲世祖不從征之涼州平以戰功賜僮<lb/>
𨽻七十戸以斤元老賜安車平決刑獄諮訪朝政斤聰<lb/>
辨彊識善於談論逺説先朝故事雖未皆是時有所得<lb/>
聽者歎羙之每議大政多見從用朝廷稱焉真君九年<lb/>
薨時年八十世祖親臨哀慟諡曰昭王斤有數十婦子<lb/>
男二十餘人<lb/>
長子他觀襲爵世祖曰斤關西之敗國有常刑以其佐<lb/>
命先朝故復其爵秩將收孟明之効今斤終其天年君<lb/>
<pb n="KR2a0020_WYG_029-6a"/>
臣之分全矣於是降他觀爵為公除廣平太守後為都<lb/>
將征懸瓠卒於軍<lb/>
子延襲爵出為瓦城鎮將卒<lb/>
子緒襲爵初為散令後為太中大夫加左將軍開建五<lb/>
等封𢎞農郡開國侯食邑三百戸後例降為縣改封澄<lb/>
城縣開國侯増邑九百戸卒<lb/>
子遵襲封卒贈鎮逺將軍洛州刺史諡曰哀侯無子國<lb/>
除太和中髙祖追録先朝功臣以斤配食廟庭世宗繼<lb/>
<pb n="KR2a0020_WYG_029-6b"/>
絶世詔以緒弟子鑒特紹其後以承封邑鑒卒於中堅<lb/>
將軍司徒從事中郎贈龍驤將軍肆州刺史<lb/>
子紹宗武定中開府田曹參軍<lb/>
他觀弟和觀太祖時内侍左石太宗以其世典戎御遂<lb/>
拜典御都尉賜爵廣興子建威將軍尋進為宣陽侯加<lb/>
龍驤將軍領牧官中郎將出為冀青二州刺史卒<lb/>
子冀州襲爵<lb/>
冀州弟受真為中散髙宗即位拜龍驤將軍賜爵成都<lb/>
<pb n="KR2a0020_WYG_029-7a"/>
侯遷給事中出為離石鎮將<lb/>
和觀弟㧞太宗時内侍左右世祖即位稍遷侍中選部<lb/>
尚書鎮南將軍賜爵樂陵公後以罪徙邊徵為散騎常<lb/>
侍從征蠕蠕戰沒<lb/>
子買奴有寵於顯祖官至神部長與安成王萬安國不<lb/>
平安國矯詔殺買奴於苑内髙祖賜安國死追贈買奴<lb/>
為并州刺史新興公<lb/>
斤弟普回陽曲䕶軍<lb/>
<pb n="KR2a0020_WYG_029-7b"/>
普回子烏侯世祖時拜治書御史建義將軍賜爵夷餘<lb/>
侯從征蠕蠕及赫連昌以功進爵城陽公加員外散騎<lb/>
常侍出為虎牢鎮將興光中卒喪禮依其伯父𢎞農王<lb/>
故事陪葬金陵<lb/>
烏侯子兠世祖時親侍左右随從征討常持御劒後以<lb/>
罪徙龍城尋徵為知臣監出為薄骨律鎮將假鎮逺將<lb/>
軍賜爵富城侯時髙車叛圍鎮城兠擊破之斬首千餘<lb/>
級延興中卒<lb/>
<pb n="KR2a0020_WYG_029-8a"/>
叔孫建代人也父骨為昭成母王太后所養與皇子同<lb/>
列建少以智勇著稱太祖之幸賀蘭部建常從左右登<lb/>
國初以建為外朝大人與安同等十三人迭典庶事參<lb/>
軍國之謀随秦王觚使慕容垂歴六載乃還拜後將軍<lb/>
頃之為都水使者中領軍賜爵安平公加龍驤將軍出<lb/>
為并州刺史後以公事免守鄴城園太宗即位念建前<lb/>
功乃以建為正直將軍相州刺史飢胡劉虎等聚黨反<lb/>
叛公孫表等為虎所敗太宗假建前號安平公督表等<lb/>
<pb n="KR2a0020_WYG_029-8b"/>
以討虎斬首萬餘級餘衆奔走投沁而死水為不流虜<lb/>
其衆十萬餘口司馬徳宗將劉裕伐姚泓令其部將王<lb/>
仲徳為前鋒將逼滑䑓兖州刺史尉建率所部棄城濟<lb/>
河仲徳遂入滑䑓乃宣言曰晉本意欲以布帛七萬匹<lb/>
假道於魏不謂魏之守將便爾棄城太宗聞之詔建自<lb/>
河内向枋頭以観其勢仲徳入滑䑓月餘又詔建渡河<lb/>
曜威斬尉建投其屍於河呼仲徳軍人與語詰其侵境<lb/>
之意仲徳遣司馬竺和之建命公孫表與言和之曰王<lb/>
<pb n="KR2a0020_WYG_029-9a"/>
征虜為劉太尉所遣入河西行將取洛城掃山陵之寇<lb/>
非敢侵犯魏境太尉自遣使請魏帝陳將假道而魏兖<lb/>
州刺史不相體觧望風捐去因空城而入非戰攻相逼<lb/>
也魏晉和好之義不廢於前表曰尉建失守之罪自有<lb/>
常刑將更遣良牧彼軍冝西不然將以小致大乖和好<lb/>
之體和之曰王征虜權住於此以待衆軍之集比當西<lb/>
過滑䑓還為魏有何必建旗皷以耀威武乎仲徳卑辭<lb/>
常自言不敢與大魏抗衡建不能制之太宗令建與劉<lb/>
<pb n="KR2a0020_WYG_029-9b"/>
裕相聞以觀其意裕答言洛是晉之舊京而羗姚據之<lb/>
晉欲修復山陵之計乆矣而内難屢興不暇經營司馬<lb/>
休之魯宗之父子司馬國璠兄弟諸桓宗屬皆晉之蠹<lb/>
也而姚氏收集此等欲以圗晉是以伐之道由於魏軍<lb/>
之初舉將以重幣假途㑹彼邊鎮棄守而去故晉前軍<lb/>
得以西進非敢憑陵魏境裕以官軍在河南恐斷其前<lb/>
路乃命引軍北寇及班師乃止語在帝紀建與南平公<lb/>
長孫嵩各簡精兵二千觀劉裕事勢語在嵩傳遷廣阿<lb/>
<pb n="KR2a0020_WYG_029-10a"/>
鎮將羣盗斂跡威名甚震乆之除使持節都督前鋒諸<lb/>
軍事楚兵將軍徐州刺史率衆自平原濟河徇下青兖<lb/>
諸郡建濟河劉裕兖州刺史徐琰奔彭城建遂東入青<lb/>
州司馬受之秀之先聚黨於濟東皆率衆降建入臨淄<lb/>
劉義符前東牟太守清河張幸先匿孤山聞建至率二<lb/>
千人迎建於女水遂圍義符青州刺史竺夔於東陽城<lb/>
義符遣將檀道濟王仲徳救夔建不克而還建以功賜<lb/>
爵夀光侯加鎮南將軍建表曰臣前遣沙門僧䕶詣彭<lb/>
<pb n="KR2a0020_WYG_029-10b"/>
城僧䕶還稱賊發軍向北前鋒將徐卓之己至彭城大<lb/>
將軍到彦之軍在泗口發馬戒嚴必有舉斧之志臣聞<lb/>
為國之道存不忘亡冝繕甲兵増益屯戍先為之備以<lb/>
待其來若不豫設卒難擒殄且吳越之衆便於舟檝今<lb/>
至北土舎其所長逆順既殊勞逸不等平寇定功在於<lb/>
此日臣雖衰敝謀畧寡淺過蒙殊寵忝荷重任討除寇<lb/>
暴臣之志也是以秣馬枕戈思效㣲節願陛下不以南<lb/>
境為憂世祖優詔答之賜以衣馬建與汝隂公長孫道<lb/>
<pb n="KR2a0020_WYG_029-11a"/>
生濟河而南彦之仲徳等自清入濟東走青州劉義隆<lb/>
兖州刺史竺靈秀棄須昌南奔湖陸建追擊大破之斬<lb/>
首五千餘級遂至鄒魯還屯范城世祖以建威名南震<lb/>
為義隆所憚除平原鎮大將封丹陽王加征南大將軍<lb/>
都督冀青徐濟四州諸軍事先是簡幽州以南戍兵集<lb/>
於河上一道討洛陽一道攻滑䑓義隆將檀道濟王仲<lb/>
徳救滑䑓建與汝隂公道生拒擊之建分軍挾戰縱輕<lb/>
騎邀其前後焚燒榖草以絶其糧道道濟兵飢叛者相<lb/>
<pb n="KR2a0020_WYG_029-11b"/>
繼由是安頡等得㧞滑䑓建沉敏多智東西征伐常為<lb/>
謀主治軍清整號令嚴明又雅尚人倫禮賢愛士在平<lb/>
原十餘年綏懐内外甚得邊稱魏初名將尠有及之南<lb/>
方憚其威畧青兖輟不為寇太延三年薨時年七十三<lb/>
世祖悼惜之諡曰襄王賜葬金陵<lb/>
長子俊字醜歸少聰敏年十五内侍左右性謹宻初無<lb/>
過行以便弓馬轉為獵郎太祖崩清河王紹閉宫門太<lb/>
宗在外紹逼俊以為己援俊外雖從紹内實忠款仍與<lb/>
<pb n="KR2a0020_WYG_029-12a"/>
元磨渾等説紹得歸太宗事在磨渾傳是時太宗左右<lb/>
唯車路頭王洛兒等及得俊等大悦以為爪牙太宗即<lb/>
位命俊與磨渾等拾遺左右遷衞將軍賜爵安城公朱<lb/>
提王悦懐刃入禁中將為大逆俊覺悦舉動有異便引<lb/>
手掣之乃於悦懐中得兩刃匕首遂殺之太宗以俊前<lb/>
後功重軍國大計一以委之羣官上事先由俊銓校然<lb/>
後奏聞性平正柔和未嘗有喜怒之色忠篤愛厚不謟<lb/>
上抑下每奉詔宣外必告示殷勤受事者皆飽之而退<lb/>
<pb n="KR2a0020_WYG_029-12b"/>
事宻者倍至蒸仍是以上下嘉歎泰常元年卒時年二<lb/>
十八太宗甚痛悼之親臨哀慟朝野無不追惜贈侍中<lb/>
司空安城王諡孝元賜温明祕器載以輼輬車衞士𨗳<lb/>
從陪葬金陵子蒲襲爵後有大功及寵幸貴臣薨賻送<lb/>
終禮皆依俊故事無得踰之者初俊既卒太宗命其妻<lb/>
桓氏曰夫生既共榮沒冝同穴能殉葬者可任意桓氏<lb/>
乃縊而死遂合葬焉俊既為安城王俊弟隣襲父爵降<lb/>
為丹陽公少聰慧知名稍遷北部尚書有當官之稱轉<lb/>
<pb n="KR2a0020_WYG_029-13a"/>
尚書令出為凉州鎮大將加鎮西將軍隣與鎮副將奚<lb/>
牧並以貴戚子弟競貪財貨專作威福遂相糾發坐伏<lb/>
誅<lb/>
史臣曰奚斤世稱忠孝征伐有克平凉之役師殲身虜<lb/>
雖敗崤之責己赦封尸之効靡立而恩禮隆渥沒祀廟<lb/>
庭叔孫建少展誠勤終著庸伐治邊有術威震夷楚俊<lb/>
委節太宗義彰顛沛察朱提之變有日磾之風加以柔<lb/>
而能正見美朝野可謂世不乏賢矣<lb/>
<pb n="KR2a0020_WYG_029-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十九<lb/>
<pb n="KR2a0020_WYG_029-14a"/>
　魏書卷二十九考證<lb/>
叔孫建傳青兗輟不為寇○輟北史作輒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_029-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十九考證<lb/>
</p>
<p>
</p>
  </div>
</body>
</text>
</TEI>
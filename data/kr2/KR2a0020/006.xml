<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷六</head> <lb/>
    <p>
<pb n="KR2a0020_WYG_006-1a"/>
欽定四庫全書<lb/>
　魏書卷六<lb/>
　　齊　　　　魏　　　　収　　　　撰<lb/>
　帝紀第六<lb/>
　　顯祖紀<lb/>
顯祖獻文皇帝諱𢎞髙宗文成皇帝之長子也母曰李<lb/>
貴人興光元年秋七月生於隂山之北太安二年二月<lb/>
立爲皇太子聰叡機悟幼而有濟民神武之規仁孝純<lb/>
<pb n="KR2a0020_WYG_006-1b"/>
至禮敬師友和平六年夏五月甲辰即皇帝位大赦天<lb/>
下尊皇后曰皇太后車騎大將軍乙渾矯詔殺尚書楊<lb/>
保年平陽公賈愛仁南陽公張天度于禁中戊申侍中<lb/>
司徒平原王陸麗自湯泉入朝渾又殺之己酉以侍中<lb/>
車騎大將軍乙渾爲太尉錄尚書事東安王劉尼爲司<lb/>
徒尚書左僕射和其奴爲司空壬子以淮南王他爲鎭<lb/>
西大將軍儀同三司鎭涼州六月封繁陽侯李嶷爲丹<lb/>
陽王征東大將軍馮熙爲昌黎王乙丑詔曰夫賦斂煩<lb/>
<pb n="KR2a0020_WYG_006-2a"/>
則民財匱課調輕則用不足是以十一而税頌聲作矣<lb/>
先朝𣙜其輕重以恵百姓朕承洪業上惟祖宗之休命<lb/>
夙興待旦惟民之恤欲令天下同於逸豫而徭賦不息<lb/>
將何以塞煩去苛拯濟黎元者哉今兵革不起畜積有<lb/>
餘諸有雜調一以與民秋七月癸巳太尉乙渾爲丞相<lb/>
位居諸王上事無大小皆決於渾九月庚子曲赦京師<lb/>
丙午詔曰先朝以州牧親民宜置良佐故勑有司班九<lb/>
條之制使前政選吏以待俊乂必謂銓衡允衷朝綱應<lb/>
<pb n="KR2a0020_WYG_006-2b"/>
敘然牧司寛惰不祗憲㫖舉非其人愆于典度今制刺<lb/>
史守宰到官之日仰自舉民望忠信以爲選官不聼前<lb/>
政共相干冐若簡任失所以罔上論是月劉子業征北<lb/>
大將軍義陽王劉昶自彭城來降冬十月徵陽平王新<lb/>
成京兆王子推濟隂王小新成汝隂王天賜任城王雲<lb/>
入朝是歲劉子業叔父彧殺子業僭立<lb/>
天安元年春正月己丑朔大赦改年二月庚申丞相太<lb/>
原王乙渾謀反伏誅乙亥以侍中元孔雀爲濮陽王侍<lb/>
<pb n="KR2a0020_WYG_006-3a"/>
中陸定國爲東郡王三月庚子以隴西王源賀爲太尉<lb/>
辛丑髙宗文成皇帝神主祔于太廟辛亥帝幸道壇親<lb/>
受符籙曲赦京師髙麗波斯于闐阿襲諸國遣使朝獻<lb/>
秋七月<hi>闕二字</hi>詔諸有詐取爵位罪特原之削其爵職其<lb/>
有祖父假爵號貨賕以正名者不聼繼襲諸非勞進超<lb/>
遷者亦各還初不以實聞者以大不敬論九月劉彧司<lb/>
州刺史常珍竒以懸瓠内屬己酉初立鄉學郡置博士<lb/>
二人助教二人學生六十人劉彧徐州刺史薛安都以<lb/>
<pb n="KR2a0020_WYG_006-3b"/>
彭城内屬彧將張永沈攸之擊安都詔北部尚書尉元<lb/>
爲鎮南大將軍都督諸軍事鎮東將軍城陽公孔伯恭<lb/>
爲副出東道救彭城殿中尚書鎮西大將軍西河公元<lb/>
石都督荆豫南雍州諸軍事給事中京兆侯張窮竒爲<lb/>
副出西道救懸瓠冬十月曹利彤曷國各遣使朝獻十<lb/>
有一月壬子劉彧兗州刺史畢衆敬遣使内屬十有二<lb/>
月己未尉元軍次于秺彧將周凱張永沈攸之相繼退<lb/>
走皇弟安平薨是歲州鎮十一旱民饑開倉賑恤<lb/>
<pb n="KR2a0020_WYG_006-4a"/>
皇興元年春正月癸巳尉元大破張永沈攸之於吕梁<lb/>
東斬首數萬級凍死者甚衆獲劉彧秦州刺史垣恭祖<lb/>
羽林監沈承伯永攸之單騎走免獲軍資器械不可勝<lb/>
數劉彧遣使朝貢庚子東平王道符謀反於長安殺副<lb/>
將駙馬都尉萬古真鉅鹿公李恢雍州刺史魚𤣥明丙<lb/>
午詔司空平昌公和其奴東陽公元丕等討道符丁未<lb/>
道符司馬叚太陽攻道符斬之傳首京師道符兄弟皆<lb/>
伏誅閏月以頓丘王李峻爲太宰劉彧青州刺史沈文<lb/>
<pb n="KR2a0020_WYG_006-4b"/>
秀冀州刺史崔道固並遣使請舉州内屬詔平東將軍<lb/>
長孫陵平南將軍廣陵公侯窮竒赴援之二月詔使持<lb/>
節都督諸軍事征南大將軍慕容白曜督騎五萬次於<lb/>
碻磝爲東道後援濟隂王小新成薨髙麗庫莫奚具伏<lb/>
弗郁羽陵日連匹黎爾于闐諸國各遣使朝貢劉彧東<lb/>
平太守申纂戍無鹽遏絶王使詔征南大將軍慕容白<lb/>
曜督諸軍以討之三月甲寅尅之沈文秀崔道固復叛<lb/>
歸劉彧白曜回師討之拔彧肥城垣苗糜溝三戍夏四<lb/>
<pb n="KR2a0020_WYG_006-5a"/>
月白曜攻升城戍主房崇吉遁走秋八月白曜攻歴城<lb/>
丁酉行幸武州山石窟寺戊申皇子宏生大赦改年九<lb/>
月壬子髙麗于闐普嵐粟特國各遣使朝獻丁巳進馮<lb/>
翊公李白爵梁郡王是月詔賜六鎮貧人布人三匹冬<lb/>
十月癸卯田於那男池濮陽王孔雀坐怠慢降爵爲公<lb/>
二年春二月癸未田于西山親射虎豹崔道固及劉彧<lb/>
梁鄒戍主平原太守劉休賔舉城降是月徐州羣盜司<lb/>
馬休符自稱晉王將軍尉元討平之三月白曜進圍東<lb/>
<pb n="KR2a0020_WYG_006-5b"/>
陽戊午劉彧遣使朝貢夏四月辛丑以南郡公李恵爲<lb/>
征南大將軍儀同三司都督闗右諸軍事雍州刺史進<lb/>
爵爲王髙麗庫莫奚契丹具伏弗郁羽陵日連匹黎爾<lb/>
叱六手悉萬丹阿大何羽眞侯于闐波斯國各遣使朝<lb/>
獻五月乙卯田于崞山遂幸繁畤辛酉還宫六月庚辰<lb/>
以河南闢地曲赦京師殊死以下以昌黎王馮熙爲太<lb/>
傅秋九月辛亥封皇叔楨爲南安王長夀爲城陽王太<lb/>
洛爲章武王休爲安定王冬十月辛丑上田於冷泉十<lb/>
<pb n="KR2a0020_WYG_006-6a"/>
有一月以州鎭二十七水旱開倉賑恤十有二月甲午<lb/>
詔曰頃張永迷擾敢拒王威暴骨原隰殘廢不少死生<lb/>
寃痛朕甚愍焉天下民一也可勑郡縣永軍殘廢之士<lb/>
聼還江南露骸草莾者収瘞之是月悉萬丹等十餘國<lb/>
各遣使朝貢<lb/>
三年春正月乙丑東陽潰虜沈文秀戊辰司空平昌公<lb/>
和其奴薨二月蠕蠕髙麗庫莫奚契丹國各遣使朝獻<lb/>
己卯以上黨公慕容白曜爲都督青齊東徐三州諸軍<lb/>
<pb n="KR2a0020_WYG_006-6b"/>
事征南大將軍開府儀同三司青州刺史進爵濟南王<lb/>
夏四月壬辰劉彧遣使朝貢丙申名皇子曰宏大赦天<lb/>
下丁酉田于崞山五月徙青州民於京師六月辛未立<lb/>
皇子宏爲皇太子秋七月蠕蠕國遣使朝貢冬十月侍<lb/>
中太宰頓丘王李峻薨十有一月吐谷渾别帥白楊提<lb/>
度汗率戸内附襄城公韓頽進爵爲王<lb/>
四年春正月詔州鎮十一民饑開倉賑恤二月以東郡<lb/>
王陸定國爲司空髙麗庫莫奚契丹各遣使朝獻吐谷<lb/>
<pb n="KR2a0020_WYG_006-7a"/>
渾拾寅不供職貢詔使持節征西大將軍上黨王長孫<lb/>
觀討之廣陽王石侯薨三月丙戌詔曰朕思百姓病苦<lb/>
民多非命明發不寐疚心疾首是以廣集良醫逺採名<lb/>
藥欲以救䕶兆民可宣告天下民有病者所在官司遣<lb/>
醫就家診視所須藥物任醫量給之夏四月辛丑大赦<lb/>
天下戊申長孫觀軍至曼頭山大破拾寅拾寅與麾下<lb/>
數百騎宵遁拾寅從弟豆勿來及其渠帥匹婁拔累等<lb/>
率所領降附五月封皇弟長樂爲建昌王六月劉彧遣<lb/>
<pb n="KR2a0020_WYG_006-7b"/>
使朝貢秋八月羣盜入彭城殺鎭將元解愁長史勒兵<lb/>
滅之蠕蠕犯塞九月丙寅輿駕北伐諸將俱會于女水<lb/>
大破虜衆事具蠕蠕傳司徒東安王劉尼坐事免壬申<lb/>
車駕至自北伐飲至䇿勲告于宗廟冬十月誅濟南王<lb/>
慕容白曜髙平公李敷十有一月詔弛山澤之禁十有<lb/>
二月甲辰幸鹿野苑石窟寺陽平王新成薨<lb/>
五年春三月乙亥詔曰天安以來軍國多務南定徐方<lb/>
北掃遺虜征戍之人亡竄非一雖罪合刑書毎加哀宥<lb/>
<pb n="KR2a0020_WYG_006-8a"/>
然寛政猶水逋逃遂多宜申明典刑以肅姦僞自今諸<lb/>
有逃亡之兵及下代守宰浮游不赴者限六月三十日<lb/>
悉聽歸首不首者論如律詔假員外散騎常侍邢祐使<lb/>
於劉彧夏四月西部勑勒叛詔汝隂王天賜給事中羅<lb/>
雲討之雲爲勑勒所襲殺死者十五六北平王長孫敦<lb/>
薨六月丁未行幸河西秋七月丙寅遂至隂山八月丁<lb/>
亥車駕還宫帝雅薄時務常有遺世之心欲禪位於叔<lb/>
父京兆王子推語在任城王雲傳羣臣固請帝乃止丙<lb/>
<pb n="KR2a0020_WYG_006-8b"/>
午冊命太子曰昔堯舜之禪天下也皆由其子不肖若<lb/>
丹朱商均能負荷者豈搜揚側陋而授之哉爾雖沖弱<lb/>
有君人之表必能恢隆王道以濟兆民今使太保建安<lb/>
王陸馛太尉源賀持節奉皇帝璽綬致位於爾躬其踐<lb/>
昇帝位克廣洪業以光祖宗之烈使朕優游履道頤神<lb/>
養性可不善歟丁未詔曰朕承洪業運屬太平淮岱率<lb/>
從四海清晏是以希心𤣥古志存澹泊躬覽萬務則損<lb/>
頤神之和一日或曠政有淹滯之失但子有天下歸尊<lb/>
<pb n="KR2a0020_WYG_006-9a"/>
於父父有天下傳之於子今稽協靈運考會羣心爰命<lb/>
儲官踐昇大位朕方優遊恭已栖心浩然社稷乂安克<lb/>
廣其業不亦善乎百官有司其祗奉𦙍子以答天休宣<lb/>
布㝢内咸使聞悉於是羣公奏曰昔三皇之世澹泊無<lb/>
爲故稱皇是以漢髙祖旣稱皇帝尊其父爲太上皇明<lb/>
不統天下今皇帝幼沖萬幾大政猶宜陛下總之謹上<lb/>
尊號太上皇帝乃從之己酉太上皇帝徙御崇光宫採<lb/>
椽不斲土階而已國之大事咸以聞承明元年年二十<lb/>
<pb n="KR2a0020_WYG_006-9b"/>
三崩於永安殿上尊諡曰獻文皇帝廟號顯祖葬雲中<lb/>
金陵<lb/>
史臣曰聰叡夙成兼資能斷其顯祖之謂乎故能更清<lb/>
漠野太啓南服而早懷厭世之心終致宫闈之變將天<lb/>
意哉<lb/>
　<lb/>
　<lb/>
　魏書卷六<lb/>
<pb n="KR2a0020_WYG_006-10a"/>
　魏書卷六考證<lb/>
顯祖紀廣陵公侯窮竒○前云給事中京兆侯張窮竒<lb/>
　此云廣陵公侯窮竒疑或有誤<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六考證<lb/>
</p>
<p>
</p>
  </div>
</body>
</text>
</TEI>
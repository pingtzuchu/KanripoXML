<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷一</head> <lb/>
    <p>
<pb n="KR2a0020_WYG_001-1a"/>
欽定四庫全書<lb/>
　魏書卷一<lb/>
　　齊　　　　魏　　　　收　　　　撰<lb/>
　帝紀第一<lb/>
　　序紀<lb/>
昔黄帝有子二十五人或内列諸華或外分荒服昌意<lb/>
少子受封北土國有大鮮卑山因以為號其後世為君<lb/>
長統幽都之北廣漠之野畜牧遷徙射獵為業淳樸為<lb/>
<pb n="KR2a0020_WYG_001-1b"/>
俗簡易為化不為文字刻木紀契而已世事逺近人相<lb/>
傳授如史官之紀録焉黄帝以土徳王北俗謂土為托<lb/>
謂后為跋故以為氏其裔始均入仕堯世逐女魃於弱<lb/>
水之北民賴其勤帝舜嘉之命為田祖爰厯三代以及<lb/>
秦漢獯鬻獫狁山戎匈奴之屬累代殘暴作害中州而<lb/>
始均之裔不交南夏是以載籍無聞焉積六十七世至<lb/>
成皇帝諱毛立聰明武略逺近所推統國三十六大姓<lb/>
九十九威振北方莫不率服崩<lb/>
<pb n="KR2a0020_WYG_001-2a"/>
節皇帝諱貸立崩<lb/>
莊皇帝諱觀立崩<lb/>
明皇帝諱樓立崩<lb/>
安皇帝諱越立崩<lb/>
宣皇帝諱推寅立南遷大澤方千餘里厥土昬冥沮洳<lb/>
謀更南徙未行而崩<lb/>
景皇帝諱利立崩<lb/>
元皇帝諱俟立崩<lb/>
<pb n="KR2a0020_WYG_001-2b"/>
和皇帝諱肆立崩<lb/>
定皇帝諱機立崩<lb/>
僖皇帝諱蓋立崩<lb/>
威皇帝諱儈立崩<lb/>
獻皇帝諱隣立時有神人言於國曰此土荒遐未足以<lb/>
建都邑宜復徙居帝時年衰老乃以位授子<lb/>
聖武皇帝諱詰汾獻帝命南移山谷高深九難八阻於<lb/>
是欲止有神獸其形似馬其聲類牛先行導引厯年乃<lb/>
<pb n="KR2a0020_WYG_001-3a"/>
出始居匈奴之故地其遷徙策略多出宣獻二帝故人<lb/>
竝號曰推寅蓋俗云鑽研之義初聖武帝嘗率數萬騎<lb/>
田於山澤歘見輜軿自天而下既至見美婦人侍衞甚<lb/>
盛帝異而問之對曰我天女也受命相偶遂同寢宿旦<lb/>
請還曰明年周時復會此處言終而别去如風雨及期<lb/>
帝至先所田處果復相見天女以所生男授帝曰此君<lb/>
之子也善養視之子孫相承當世為帝王語訖而去子<lb/>
即始祖也故時人諺曰詰汾皇帝無婦家力微皇帝無<lb/>
<pb n="KR2a0020_WYG_001-3b"/>
舅家帝崩<lb/>
始祖神元皇帝諱力微立生而英叡<lb/>
元年嵗在庚子先是西部内侵國民離散依於没鹿回<lb/>
部大人竇賓始祖有雄傑之度時人莫測後與賓攻西<lb/>
部軍敗失馬歩走始祖使人以所乗駿馬給之賓歸令<lb/>
其部内求與馬之人當加重賞始祖隱而不言久之賓<lb/>
乃知大驚將分國之半以奉始祖始祖不受乃進其愛<lb/>
女賓猶思報恩固問所欲始祖請率所部北居長川賓<lb/>
<pb n="KR2a0020_WYG_001-4a"/>
乃敬從積十數嵗徳化大洽諸舊部民咸來歸附<lb/>
二十九年賓臨终戒其二子使謹奉始祖其子不從乃<lb/>
隂謀為逆始祖召殺之盡并其衆諸部大人悉皆欵服<lb/>
控弦上馬二十餘萬<lb/>
三十九年遷於定襄之盛樂夏四月祭天諸部君長皆<lb/>
來助祭唯白部大人觀望不至於是徴而戮之逺近肅<lb/>
然莫不震懾始祖乃告諸大人曰我厯觀前世匈奴蹋<lb/>
頓之徒茍貪財利抄掠邊民雖有所得而其死傷不足<lb/>
<pb n="KR2a0020_WYG_001-4b"/>
相補更招宼讎百姓塗炭非長計也於是與魏和親<lb/>
四十二年遣子文帝如魏且觀風土魏景元二年也文<lb/>
皇帝諱沙漠汗以國太子留洛陽為魏賓之冠聘問交<lb/>
市往來不絶魏人奉遺金帛繒絮嵗以萬計始祖與隣<lb/>
國交接篤信推誠不為倚伏以要一時之利寛恕任真<lb/>
而遐邇歸仰魏晉禪代和好仍密始祖春秋已邁帝以<lb/>
父老求歸晉武帝具禮䕶送<lb/>
四十八年帝至自晉<lb/>
<pb n="KR2a0020_WYG_001-5a"/>
五十六年帝復如晉其年冬還國晉遺帝錦罽繒綵綿<lb/>
絹諸物咸出豐厚車牛百乘行逹并州晉征北將軍衞<lb/>
瓘以帝為人雄異恐為後患乃密啓晉帝請留不遣晉<lb/>
帝難於失信不許瓘復請以金錦賂國之大人令致間<lb/>
隙使相危害晉帝從之遂留帝於是國之執事及外部<lb/>
大人皆受瓘貨<lb/>
五十八年方遣帝始祖聞帝歸大悅使諸部大人詣隂<lb/>
館迎之酒酣帝仰視飛鳥請諸大人曰我為汝曹取之<lb/>
<pb n="KR2a0020_WYG_001-5b"/>
援彈飛丸應弦而落時國俗無彈衆咸大驚乃相謂曰<lb/>
太子風采被服同於南夏兼竒術絶世若繼國統變易<lb/>
舊俗吾等必不得志不若在國諸子習本淳樸咸以為<lb/>
然且離間素行乃謀危害竝先馳還始祖問曰我子既<lb/>
厯他國進徳何如皆對曰太子才藝非常引空弓而落<lb/>
飛鳥是似得晉人異法怪術亂國害民之兆惟願察之<lb/>
自帝在晉之後諸子愛寵日進始祖年踰期頤頗有所<lb/>
惑聞諸大人之語意乃有疑因曰不可容者便當除之<lb/>
<pb n="KR2a0020_WYG_001-6a"/>
於是諸大人乃馳詣塞南矯害帝既而始祖甚悔之帝<lb/>
身長八尺英姿瓌偉在晉之日朝士英俊多與親善雅<lb/>
為人物歸仰後乃追諡焉其年始祖不豫烏丸王庫賢<lb/>
親近任勢先受衞瓘之貨故欲沮動諸部因在庭中礪<lb/>
鉞斧諸大人問欲何為答曰上恨汝曹讒殺太子今欲<lb/>
盡收諸大人長子殺之大人皆信各各散走始祖尋崩<lb/>
凡饗國五十八年年一百四嵗太祖即位尊為始祖<lb/>
章皇帝諱悉鹿立始祖之子也諸部離叛國内紛擾饗<lb/>
<pb n="KR2a0020_WYG_001-6b"/>
國九年而崩<lb/>
平皇帝諱綽立章帝之少弟也雄武有智略威徳復舉<lb/>
七年匈奴宇文部大人莫槐為其下所殺更立莫槐弟<lb/>
普撥為大人帝以女妻撥子丘不懃帝饗國七年而崩<lb/>
思皇帝諱弗立文帝之少子也聰哲有大度為諸父兄<lb/>
所重政崇寛簡百姓懷服饗國一年而崩<lb/>
昭皇帝諱禄官立始祖之子也分國為三部帝自以一<lb/>
部居東在上谷北濡源之西東接宇文部以文帝之長<lb/>
<pb n="KR2a0020_WYG_001-7a"/>
子桓皇帝諱猗㐌統一部居代郡之參合陂北以桓帝<lb/>
之弟穆皇帝諱猗盧統一部居定襄之盛樂故城自始<lb/>
祖以來與晉和好百姓乂安財畜富實控弦騎士四十<lb/>
餘萬是嵗穆帝始出并州遷雜胡北徙雲中五原朔方<lb/>
又西渡河擊匈奴烏桓諸部自杏城以北八十里迄長<lb/>
城原夾道立碣與晉分界<lb/>
二年葬文帝及皇后封氏初思帝欲改葬未果而崩至<lb/>
是述成前意焉晉成都王司馬穎遣從事中郎田思河<lb/>
<pb n="KR2a0020_WYG_001-7b"/>
間王司馬顒遣司馬靳利并州刺史司馬騰遣主簿梁<lb/>
天竝來會葬逺近赴者二十萬人<lb/>
三年桓帝度漠北巡因西略諸國<lb/>
四年東部未耐婁大人倍斤入居遼東<lb/>
五年宇文莫廆之子遜昵延朝貢帝嘉其誠欵以長女<lb/>
妻焉<lb/>
七年桓帝至自西略諸降附者二十餘國凡積五嵗今<lb/>
始東還<lb/>
<pb n="KR2a0020_WYG_001-8a"/>
十年晉惠帝為成都王穎逼留在鄴匈奴别種劉淵反<lb/>
於離石自號漢王并州刺史司馬騰來乞師桓帝率十<lb/>
餘萬騎帝亦同時大舉以助之大破淵衆於西河上黨<lb/>
會惠帝還洛騰乃辭師桓帝與騰盟於汾東而還乃使<lb/>
輔相衞雄段繁於參合陂西累石為亭樹碑以記行焉<lb/>
十一年劉淵攻司馬騰騰復乞師桓帝以輕騎數千救<lb/>
之斬淵將綦毋腞淵南走蒲子晉假桓帝大單于金印<lb/>
紫綬是嵗桓帝崩帝英傑魁岸馬不能勝常乘安車駕<lb/>
<pb n="KR2a0020_WYG_001-8b"/>
大牛牛角容一石帝曾中蠱嘔吐之地仍生榆木參合<lb/>
陂土無榆樹故世人異之至今傳記帝統部凡十一年<lb/>
後定襄侯衛操樹碑於大䢴城以頌功徳子普根代立<lb/>
十二年賨人李雄僭帝號於蜀自稱大成<lb/>
十三年昭帝崩徒何大單于慕容廆遣使朝貢是嵗羯<lb/>
胡石勒與晉馬牧帥汲桑反<lb/>
穆皇帝天姿英特勇略過人昭帝崩後遂總攝三部以<lb/>
為一統<lb/>
<pb n="KR2a0020_WYG_001-9a"/>
元年劉淵僭帝號自稱大漢<lb/>
三年晉并州刺史劉琨遣使以子遵為質帝嘉其意厚<lb/>
報饋之白部大人叛入西河鐵弗劉虎舉衆於鴈門以<lb/>
應之攻琨新興鴈門二郡琨來乞師帝使弟子平文皇<lb/>
帝將騎二萬助琨擊之大破白部次攻劉虎屠其營落<lb/>
虎收其餘燼西走度河竄居朔方晉懷帝進帝大單于<lb/>
封代公帝以封邑去國懸逺民不相接乃從琨求句注<lb/>
陘北之地琨自以託附聞之大喜乃徙馬邑隂館樓煩<lb/>
<pb n="KR2a0020_WYG_001-9b"/>
繁畤崞五縣之民於陘南更立城邑盡獻其地東接代<lb/>
郡西連西河朔方方數百里帝乃徙十萬家以充之劉<lb/>
琨又遣使乞師救洛陽帝遣歩騎二萬助之晉太傅東<lb/>
海王司馬越辭以洛中饑饉師乃還是年劉淵死子聰<lb/>
僭立<lb/>
四年劉琨牙門將邪延據新興叛招引劉聰帝遣軍討<lb/>
之聰退走<lb/>
五年劉琨遣使乞師以討劉聰石勒帝以琨忠義矜而<lb/>
<pb n="KR2a0020_WYG_001-10a"/>
許之會聰遣其子粲襲晉陽害琨父母而據其城琨來<lb/>
告難帝大怒遣長子六脩桓帝子普根及衞雄范班姬<lb/>
澹等為前鋒帝躬統大衆二十萬為後繼粲懼焚輜重<lb/>
突圍遁走縱騎追之斬其將劉儒劉豐簡令張平邢延<lb/>
伏尸數百里琨來拜謝帝以禮待之琨固請進軍帝曰<lb/>
吾不早來致卿父母見害誠以相愧今卿已復州境然<lb/>
吾逺來士馬疲弊且待終舉賊矣可盡乎饋琨馬牛羊<lb/>
各千餘車令百乘又面動鋭戍之而還是年晉雍州刺<lb/>
<pb n="KR2a0020_WYG_001-10b"/>
史賈疋京兆太守閻鼎以晉懷帝為劉聰所執共立懷<lb/>
帝兄子秦王業為太子於長安稱行臺帝復戒嚴與琨<lb/>
更剋大舉命琨自列晉行臺部分諸軍帝將遣十萬騎<lb/>
從西河鑒谷南出晉軍從蒲坂東度會於平陽就食聰<lb/>
粟迎復晉帝事不果待<lb/>
六年城盛樂以為北都脩故平城以為南都帝登平城<lb/>
西山觀望地勢乃更南百里於灅水之陽黄𤓰堆築新<lb/>
平城晉人謂之小平城使長子六脩鎮之統領南部<lb/>
<pb n="KR2a0020_WYG_001-11a"/>
七年帝復與劉琨約期會於平陽會石勒擒王浚國有<lb/>
匈奴雜胡萬餘家多勒種類聞勒破幽州乃謀為亂欲<lb/>
以應勒發覺伏誅討聰之計於是中止<lb/>
八年晉愍帝進帝為代王置官屬食代常山二郡帝忿<lb/>
聰勒之亂志欲平之先是國俗寛簡民未知禁至是明<lb/>
刑峻法諸部民多以違命得罪凡後期者皆舉部戮之<lb/>
或有室家相擕而赴死所人問何之答曰當往就誅其<lb/>
威嚴伏物皆此類也<lb/>
<pb n="KR2a0020_WYG_001-11b"/>
九年帝召六脩六脩不至帝怒討之失利乃微服民間<lb/>
遂崩普根先守外境聞難來赴攻六脩滅之衞雄姬澹<lb/>
率晉人及烏丸三百餘家隨劉遵南奔并州普根立月<lb/>
餘而薨普根子始生桓帝后立之其冬普根子又薨是<lb/>
年李雄遣使朝貢<lb/>
平文皇帝諱鬱律立思帝之子也姿質雄壯甚有威略<lb/>
元年嵗在丁丑<lb/>
二年劉虎據朔方來侵西部帝逆擊大破之虎單騎迸<lb/>
<pb n="KR2a0020_WYG_001-12a"/>
走其從弟路孤率部落内附帝以女妻之西兼烏孫故<lb/>
地東吞勿吉以西控弦上馬將有百萬劉聰死子粲僭<lb/>
立為其將靳準所殺淵族子曜僭立帝聞晉愍帝為曜<lb/>
所害顧謂大臣曰今中原無主天其資我乎劉曜遣使<lb/>
請和帝不納是年司馬叡僭稱大位於江南<lb/>
三年石勒自稱趙王遣使乞和請為兄弟帝斬其使以<lb/>
絶之<lb/>
四年私署涼州刺史張茂遣使朝貢<lb/>
<pb n="KR2a0020_WYG_001-12b"/>
五年僭晉司馬叡遣使韓暢加崇爵服帝絶之治兵講<lb/>
武有平南夏之意桓帝后以帝得衆心恐不利於己子<lb/>
害帝遂崩大人死者數十人天興初尊曰太祖<lb/>
惠皇帝諱賀傉立桓帝之中子也以五年為元年未親<lb/>
政事太后臨朝遣使與石勒通和時人謂之女國使<lb/>
二年司馬叡死子紹僭立<lb/>
四年帝始臨朝以諸部人情未悉欵順乃築城於東木<lb/>
根山徙都之是年張茂死兄寔子駿立遣使朝貢<lb/>
<pb n="KR2a0020_WYG_001-13a"/>
五年帝崩是年司馬紹死子衍僭立<lb/>
煬皇帝諱紇那立惠帝之弟也以五年為元年<lb/>
三年石勒遣石虎率騎五千來宼邉部帝禦之於句注<lb/>
陘北不利遷於大寗時烈帝居於舅賀蘭部帝遣使求<lb/>
之賀蘭部帥藹頭擁䕶不遣帝怒召宇文部并勢擊藹<lb/>
頭宇文衆敗帝還大甯<lb/>
四年石勒擒劉曜<lb/>
五年帝出居於宇文部賀蘭及諸部大人共立烈帝<lb/>
<pb n="KR2a0020_WYG_001-13b"/>
烈皇帝諱翳槐立平文之長子也以五年為元年石勒<lb/>
遣使求和帝遣弟昭成皇帝如襄國從者五千餘家<lb/>
二年石勒僭立自稱大趙王<lb/>
五年勒死子大雅僭立慕容廆死子元真代立<lb/>
六年石虎廢大雅僭立李雄死兄子班立雄子期殺班<lb/>
自立<lb/>
七年藹頭不脩臣職召而戮之國人復貳煬帝自宇文<lb/>
部還入諸部大人復奉之<lb/>
<pb n="KR2a0020_WYG_001-14a"/>
煬皇帝復立以七年為後元年烈帝出居於鄴石虎奉<lb/>
第宅伎妾奴婢什物<lb/>
三年石虎遣將李穆率騎五千納烈帝於大寗國人六<lb/>
千餘落叛煬帝煬帝出居於慕容部<lb/>
烈皇帝復立以三年為後元年城新盛樂城在故城東<lb/>
南十里一年而崩<lb/>
昭成皇帝諱什翼犍立平文之次子也生而竒偉寛仁<lb/>
大度喜怒不形于色身長八尺隆準龍顔立髮委地臥<lb/>
<pb n="KR2a0020_WYG_001-14b"/>
則乳垂至席烈帝臨崩顧命曰必迎立什翼犍社稷可<lb/>
安烈帝崩帝弟孤乃自詣鄴奉迎與帝俱還事在孤傳<lb/>
十一月帝即位於繁畤之北時年十九稱建國元年是<lb/>
嵗李雄從弟壽殺期僭立自號曰漢<lb/>
二年春始置百官分掌衆職東自濊貊西及破洛那莫<lb/>
不欵附夏五月朝諸大人於參合陂議欲定都灅源川<lb/>
連日不決乃從太后計而止語在皇后傳娉慕容元真<lb/>
妹為皇后<lb/>
<pb n="KR2a0020_WYG_001-15a"/>
三年春移都於雲中之盛樂宮<lb/>
四年秋九月築盛樂城於故城南八里皇后慕容氏崩<lb/>
冬十月劉虎寇西境帝遣軍逆討大破之虎僅以身免<lb/>
虎死子務桓立始來歸順帝以女妻之十二月慕容元<lb/>
真遣使朝貢并薦其宗女<lb/>
五年夏五月幸參合陂秋七月七日諸部畢集設壇埒<lb/>
講武馳射因以為常八月還雲中是年秋司馬衍死弟<lb/>
岳僭立<lb/>
<pb n="KR2a0020_WYG_001-15b"/>
六年秋八月慕容元真遣使請薦女是年李壽死子勢<lb/>
僭立遣使朝貢<lb/>
七年春二月遣大人長孫秩迎后慕容氏元真之女於<lb/>
境夏六月皇后至自和龍秋七月慕容元真遣使奉聘<lb/>
求交㛰帝許之九月以烈帝女妻之其年司馬岳死子<lb/>
聃僭立<lb/>
八年慕容元真遣使朝貢是年張駿私署假涼王<lb/>
九年石虎遣使朝貢是年張駿死子重華代立<lb/>
<pb n="KR2a0020_WYG_001-16a"/>
十年遣使詣鄴觀釁是年司馬聃擒李勢張重華遣使<lb/>
朝貢<lb/>
十一年慕容元真死子儁代立<lb/>
十二年西廵至河而還是年石虎死子世立世兄遵殺<lb/>
世自立遵兄鑒殺遵自立<lb/>
十三年魏郡人冉閔殺石鑒僭立<lb/>
十四年帝曰石胡衰滅冉閔肆禍中州紛梗莫有匡救<lb/>
吾將親率六軍廓定四海乃勑諸部各率所統以俟大<lb/>
<pb n="KR2a0020_WYG_001-16b"/>
期諸大人諫曰今中州大亂誠宜進取如聞豪彊竝起<lb/>
不可一舉而定若或留連經厯嵗稔恐無永逸之利或<lb/>
有虧損之憂帝乃止是嵗氐苻健僭稱大位自號大秦<lb/>
十五年慕容儁滅冉閔僭尊號<lb/>
十六年慕容儁遣使朝貢是年張重華死子曜靈立重<lb/>
華庶兄祚殺曜靈而自立稱涼公<lb/>
十七年遣使於慕容儁張祚復稱涼王置百官遣使朝<lb/>
貢<lb/>
<pb n="KR2a0020_WYG_001-17a"/>
十八年太后王氏崩是年苻健死子生僭立羌姚襄自<lb/>
稱大將軍大單于張瓘宋混殺張祚立重華少子𤣥靖<lb/>
稱涼王<lb/>
十九年春正月劉務桓死其弟閼頭立潛謀反叛二月<lb/>
帝西廵因而臨河使人招喻閼頭從命冬慕容儁來請<lb/>
㛰許之<lb/>
二十年夏五月慕容儁奉納禮幣是年苻堅殺苻生而<lb/>
僭立姚襄為苻眉所殺<lb/>
<pb n="KR2a0020_WYG_001-17b"/>
二十一年閼頭部民多叛懼而東走渡河半濟而氷陷<lb/>
後衆盡歸閼頭兄子悉勿祈初閼頭之叛悉勿祈兄弟<lb/>
十二人在帝左右盡遣歸欲其自相猜離至是悉勿祈<lb/>
奪其衆閼頭窮而歸命帝待之如初<lb/>
二十二年春帝東廵至於桑乾川三月慕容儁遣使朝<lb/>
貢夏四月帝還雲中悉勿祈死弟衞辰立秋八月衛辰<lb/>
遣子朝貢<lb/>
二十三年夏六月皇后慕容氏崩秋七月衞辰來會𦵏<lb/>
<pb n="KR2a0020_WYG_001-18a"/>
因而求婚許之是嵗慕容儁死子暐立遣使致賻<lb/>
二十四年春衛辰遣使朝聘是年司馬聃死衍子千齡<lb/>
僭立<lb/>
二十五年帝南廵至君子津冬十月行幸代十一月慕<lb/>
容暐薦女備後宮<lb/>
二十六年冬十月帝討高車大破之獲萬口馬牛羊百<lb/>
餘萬頭是年張重華弟天錫殺元靖而自立<lb/>
二十七年春車駕還雲中冬十一月討没歌部破之獲<lb/>
<pb n="KR2a0020_WYG_001-18b"/>
牛馬羊數百萬頭<lb/>
二十八年春正月衛辰謀反東渡河帝討之衞辰懼而<lb/>
遁走冬十二月苻堅遣使朝貢是嵗司馬千齡死弟奕<lb/>
僭立<lb/>
二十九年夏五月遣燕鳳使苻堅<lb/>
三十年冬十月帝征衞辰時河冰未成帝乃以葦絙約<lb/>
澌俄然冰合猶未能堅乃散葦於上冰草相結如浮橋<lb/>
焉衆軍利渉出其不意衛辰與宗族西走收其部落而<lb/>
<pb n="KR2a0020_WYG_001-19a"/>
還俘獲生口及馬牛羊數十萬頭<lb/>
三十一年春帝至自西伐班賞各有差<lb/>
三十二年正月帝南幸君子津冬十月幸代<lb/>
三十三年冬十一月征髙車大破之是年苻堅擒慕容<lb/>
暐<lb/>
三十四年春長孫斤謀反伏誅斤之反也拔刃向御座<lb/>
太子獻明皇帝諱寔格之傷脇夏五月薨後追諡焉秋<lb/>
七月皇孫珪生大赦是年司馬奕臣桓溫廢奕為海西<lb/>
<pb n="KR2a0020_WYG_001-19b"/>
公立叡子昱<lb/>
三十五年司馬昱死子昌明僭立<lb/>
三十六年夏五月遣燕鳳使苻堅<lb/>
三十七年帝征衞辰衞辰南走<lb/>
三十八年衞辰求援於苻堅<lb/>
三十九年苻堅遣其大司馬苻洛率衆二十萬及朱彤<lb/>
張蚝鄧羌等諸道來冦侵逼南境冬十一月白部獨孤<lb/>
部禦之敗績南部大人劉庫仁走雲中帝復遣庫仁率<lb/>
<pb n="KR2a0020_WYG_001-20a"/>
騎十萬逆戰於石子嶺王師不利帝時不豫羣臣莫可<lb/>
任者乃率國人避於隂山之北髙車雜種盡叛四面寇<lb/>
鈔不得芻牧復度漠南堅軍稍退乃還十二月至雲中<lb/>
旬有二日帝崩時年五十七太祖即位尊曰髙祖帝雅<lb/>
性寛厚智勇仁恕時國中少繒帛代人許謙盜絹二匹<lb/>
守者以告帝匿之謂燕鳳曰吾不忍視謙之面卿勿泄<lb/>
言謙或慙而自殺為財辱士非也帝嘗擊西部叛賊流<lb/>
矢中目賊破之後諸大臣執射者各持錐刀欲屠割之<lb/>
<pb n="KR2a0020_WYG_001-20b"/>
帝曰彼各為其主何罪也乃釋之是嵗苻堅滅張天錫<lb/>
史臣曰帝王之興也必有積徳累功博利道協幽顯方<lb/>
契神祇之心有魏奄迹幽方世居君長淳化育民與時<lb/>
無競神元生自天女桓穆勤於晉室靈心人事夫豈徒<lb/>
然昭成以雄傑之姿包君子之量征伐四克威被荒遐<lb/>
乃立號改都恢隆大業终於百六十載光宅區中其原<lb/>
固有由矣<lb/>
　魏書卷一<lb/>
<pb n="KR2a0020_WYG_001-21a"/>
　魏書卷一考證<lb/>
序紀始均之裔不交南夏是以載籍無聞焉積六十七<lb/>
　世至成皇帝諱毛立○<hi>臣照</hi>按北史作六七十代蓋<lb/>
　李延夀意謂始均自堯時以迄兩漢豈能確數為六<lb/>
　十七世故約略其文耳顧外域傳習舊聞龎固專壹<lb/>
　魏收必非無據而定為六十七者不可以彼議此也<lb/>
昭帝紀帝英傑魁㟁○北史帝字上有桓字蓋上文稱<lb/>
　桓帝率十餘萬騎帝亦同時大舉以助之帝謂昭帝<lb/>
<pb n="KR2a0020_WYG_001-21b"/>
　也則此帝字及下帝統部凡十一年句皆指桓帝北<lb/>
　史文較明顯<lb/>
徒何大單于慕容廆○綱目集覽何作河徒河漢縣名<lb/>
　屬平州故城在遼東廣寧中屯衞境北史慕容氏與<lb/>
　叚氏俱稱徒河本書或作河或作何前後互異<lb/>
穆帝紀乃從琨求句注陘北之地○注監本訛作主句<lb/>
　注山名在今代州地本卷帝禦之于句注陘北亦作<lb/>
　注今改正<lb/>
<pb n="KR2a0020_WYG_001-22a"/>
然吾逺來士馬疲弊且待终舉賊矣可盡乎○<hi>臣照</hi>按<lb/>
　文義疑應作且待终舉矣賊可盡乎終舉猶言後舉<lb/>
　也賊可盡乎即左傳盡敵而返敵可盡乎之義盡音<lb/>
　儘<lb/>
晉雍州刺史賈疋○疋監本訛匹疋即雅字古文也从<lb/>
　一从□與疋字或作匹者不同今改正<lb/>
昭成帝紀娉慕容元真妹為皇后○元真北史作晃又<lb/>
　一本娉作聘晉書載記晃字元真今不稱晃蓋避景<lb/>
<pb n="KR2a0020_WYG_001-22b"/>
　穆諱也說文娉同聘與娉婷字作平聲者别<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷一考證<lb/>
</p>
<p>
</p>
  </div>
</body>
</text>
</TEI>
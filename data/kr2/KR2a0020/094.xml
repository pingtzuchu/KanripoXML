<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷九十四</head> <lb/>
    <p>
<pb n="KR2a0020_WYG_094-1a"/>
欽定四庫全書<lb/>
　魏書卷九十四<lb/>
　　齊　　　　魏　　　　收　　　　　撰<lb/>
　列傳閹官第八十二<lb/>
　　宗愛　　仇洛齊　段霸　　王琚　　趙黒<lb/>
　　孫小　　張宗之　劇鵬　　張祐　　抱嶷<lb/>
　　王遇　　苻承祖　王質　　李堅　　秦松<lb/>
　　白整　　劉騰　　賈粲　　楊範　　成軌<lb/>
<pb n="KR2a0020_WYG_094-1b"/>
　　王溫　　孟鸞　　平季　　封津　　劉思逸<lb/>
夫宮腐之族置於閽寺取則天象事歴百王身乖全品<lb/>
任事宮掖親由褻狎恩生趨走便僻俯仰當寵擅權斯<lb/>
則伊戾豎刁因而禍兩國石顯張讓所以翦二京也豈<lb/>
非形質既虧生命易忽譬之胥靡不懼登髙此亦茍且<lb/>
之事由變不已也王者殷鑒宜改徃轍而後庭婉孌遊<lb/>
宴之地椒壺留連終見任使巧佞由之而自達權幸俄<lb/>
然而復歸斯蓋其由來逺矣非一朝一世也魏氏則宗<lb/>
<pb n="KR2a0020_WYG_094-2a"/>
愛殺帝害王劉騰廢后戮相其間竊官爵盗財賄乘勢<lb/>
使氣爲朝野之患者何可勝舉今謹錄其尤顯焉<lb/>
宗愛不知其所由來以罪爲閹人歴碎職至中常侍正<lb/>
平元年正月世祖大會於江上班賞羣臣以愛爲秦郡<lb/>
公恭宗之監國也每事精察愛天性險暴行多非法恭<lb/>
宗每銜之給事仇尼道盛侍郎任平城等任事東宮微<lb/>
為權勢世祖頗聞之二人與愛並不睦爲懼道盛等案<lb/>
其事遂構告其罪詔斬道盛等於都街時世祖震怒恭<lb/>
<pb n="KR2a0020_WYG_094-2b"/>
宗遂以憂薨是後世祖追悼恭宗愛懼誅遂謀逆二年<lb/>
春世祖暴崩愛所為也尚書左僕射蘭延侍中吳興公<lb/>
和疋侍中太原公薛提等祕不發喪延疋二人議以髙<lb/>
宗沖幼欲立長子徵秦王翰置之祕室提以髙宗有世<lb/>
嫡之重不可廢所宜立而更求君延等猶豫未決愛知<lb/>
其謀始愛負罪於東宫而與呉王余素協乃宻迎余自<lb/>
中宫便門入矯皇后令徵延等延等以愛素賤弗之疑<lb/>
皆隨之入愛先使閹豎三十人持仗於宫内及延等入<lb/>
<pb n="KR2a0020_WYG_094-3a"/>
以次收縛斬於殿堂執秦王翰殺之於永巷而立余余<lb/>
以愛為大司馬大將軍太使都督中外諸軍事領中祕<lb/>
書封馮翊王愛旣立余位居元輔録三省兼摠戎禁坐<lb/>
召公卿權恣日甚内外憚之羣情咸以為愛必有趙髙<lb/>
閻樂之禍余疑之遂謀奪其權愛憤怒使小黄門賈周<lb/>
等夜殺余事在余傳髙宗立誅愛周等皆具五刑夷三<lb/>
族<lb/>
仇洛齊中山人本姓侯氏外祖父仇欵始出馮翊重泉<lb/>
<pb n="KR2a0020_WYG_094-3b"/>
欵石虎末徙鄴南枋頭仕慕容暐為烏丸護軍長水校<lb/>
尉生二子長曰嵩小曰騰嵩仕慕容垂遷居中山位殿<lb/>
中侍御史嵩有二子長曰廣小曰盆嵩妹子洛齊生而<lb/>
非男嵩養為子因為之姓仇初嵩長女有姿色充冉閔<lb/>
宫闈閔破入慕容儁又轉賜盧豚生子魯元有寵於世<lb/>
祖而知外祖嵩已死唯有三舅每言於世祖世祖為訪<lb/>
其舅是時東方罕有仕者廣盆皆不樂入平城洛齊獨<lb/>
請行曰我養子兼人道不全當為兄弟試禍福也乃乘<lb/>
<pb n="KR2a0020_WYG_094-4a"/>
驢赴京魯元候知將至結從者百餘騎迎於桑乾河見<lb/>
而下拜從者亦同致敬入言于世祖世祖問其才用所<lb/>
宜將授之以官魯元曰臣舅不幸生為閹人唯合與陛<lb/>
下守宫闈耳而不言其養子世祖矜焉賜以奴馬引見<lb/>
尋拜武衛將軍俄而賜爵文安子稍遷給事黄門侍郎<lb/>
魏初禁網疏闊民戸隱匿漏脱者多東州既平綾羅户<lb/>
民樂葵因是請採漏戸供為綸綿自後逃戸占為細繭<lb/>
羅縠者非一於是雜營户帥遍於天下不屬守宰發賦<lb/>
<pb n="KR2a0020_WYG_094-4b"/>
輕易民多私附户口錯亂不可檢括洛齊奏議罷之一<lb/>
屬郡縣從平涼州以功超遷散騎常侍又加中書令寧<lb/>
南將軍進爵零陵公拜侍中平逺將軍冀州刺史為内<lb/>
都大官興安二年卒諡曰康<lb/>
養子儼襲柔和敦敏有長者風太和中為虎牢鎮將初<lb/>
洛齊貴盛之後廣盆坐他事誅世祖以其非仇氏子不<lb/>
與焉還取侯家近屬以儼為子後欲還本而廣有女孫<lb/>
配南安王楨生章武王彬即中山王英弟也仇妃聞而<lb/>
<pb n="KR2a0020_WYG_094-5a"/>
請儼曰由我仇家富貴至此奈何一旦孤背恩養也禎<lb/>
時在内都主司品臣儼𨽻於楨畏憚之遂不敢九年卒<lb/>
諡曰靜<lb/>
子振襲稍遷至中堅將軍長水校尉廣盆並善營産業<lb/>
家于中山號為巨富子孫仕進至州主簿<lb/>
騰曽孫儁位至龍驤將軍驍騎將軍樂平男<lb/>
段覇鴈門原平人父乾慕容垂廣武令太祖初遣騎畧<lb/>
地至鴈門霸年㓜見執因被宫刑乾尋率鄉部歸化雲<lb/>
<pb n="KR2a0020_WYG_094-5b"/>
中霸少以謹敏見知稍遷至中常侍中䕶軍將軍殿中<lb/>
尚書領夀安少府賜爵武陵公出為安東將軍定州刺<lb/>
史世祖親考内外大眀黜陟前定州治中張渾屯告霸<lb/>
前在定州濁貨貪穢便道致財歸之鄉里召霸定對霸<lb/>
不首引世祖以霸近臣而不盡實由此益怒欲斬之恭<lb/>
宗進請遂免霸為庶人<lb/>
霸從弟榮雍州别駕兄弟諸從遂世居廣武城修飾有<lb/>
士風<lb/>
<pb n="KR2a0020_WYG_094-6a"/>
王琚髙平人自云本太原人髙祖始晉豫州刺史琚以<lb/>
泰常中被刑入宮禁小心守節久乃見敘用稍遷為禮<lb/>
部尚書賜爵廣平公加寧南將軍髙祖以琚歴奉先朝<lb/>
志在公正授散騎常侍後為侍中征南將軍冀州刺史<lb/>
假廣平王徴還進為征南將軍進爵髙平王侍中如故<lb/>
遣還冀州髙祖文眀太后東廵冀州親幸其家存問周<lb/>
至還京以其年老拜散騎常侍養老於家前後賜以車<lb/>
馬衣服雜物不可稱計後降爵為公扶老自平城從遷<lb/>
<pb n="KR2a0020_WYG_094-6b"/>
洛邑髙祖以其朝舊遣左右勞問之琚附表自陳初至<lb/>
家多乏蒙賜帛二百疋常飲牛乳色如處子太和二十<lb/>
年冬卒時年九十贈征南將軍冀州刺史諡曰靖<lb/>
養子寄生未襲而亡<lb/>
子蓋海襲祖琚爵初琚年七十餘賜得世祖時宫人郭<lb/>
氏本鍾離人眀嚴有母德内外婦孫百口奉之肅若嚴<lb/>
君家内以治蓋海官至青州樂陵太守<lb/>
趙黒字文靜初名海本涼州𨽻户自云其先河内溫人<lb/>
<pb n="KR2a0020_WYG_094-7a"/>
也五世祖術晉末為平逺將軍西夷校尉因居酒泉安<lb/>
彌縣海生而涼州平没入為閹人因改名為黒有容貌<lb/>
恭謹小心世祖使進御膳出入承奉初無過行遷侍御<lb/>
典監藏拜安逺將軍賜爵睢陽侯轉選部尚書能自謹<lb/>
厲當官任舉頗得其人加侍中進爵河内公顯祖將𫝊<lb/>
位京兆王子推訪諸羣臣百官唯唯莫敢先言者唯源<lb/>
賀等詞義正直不肯奉詔顯祖怒變色復以問黒黒曰<lb/>
臣愚無識信情率意伏惟陛下春秋始富如日方中天<lb/>
<pb n="KR2a0020_WYG_094-7b"/>
下説其盛眀萬物懷其光景元元之心願終萬嵗若聖<lb/>
性淵逺欲頣神味道者臣黒以死奉戴皇太子不知其<lb/>
佗顯祖黙然良久遂傳祚于髙祖黒得幸兩宮禄賜優<lb/>
厚是時尚書李訢亦有寵於顯祖與黒對綰選部訢奏<lb/>
中書侍郎崔鑒為東徐州北部主書郎公孫處顯為荆<lb/>
州選部監公孫蘧為幽州皆曰有能也實有私焉黒疾<lb/>
其虧亂選體遂爭於殿庭曰以功授官因爵與禄國之<lb/>
常典中書侍郎尚書主書郎諸曹監勲能俱立不過列<lb/>
<pb n="KR2a0020_WYG_094-8a"/>
郡今訢皆用為方州臣實為惑顯祖疑之曰公孫蘧且<lb/>
止蘧最為訢厚於是黒與訢遂為深隙訢竟列黒為監<lb/>
藏時多所截沒先是法禁寛緩百司所典與官並食故<lb/>
多所損折遂黜為門士黒自以為訢所陷歎恨終日廢<lb/>
寢忘食䂓報前怨踰年還入為侍御散騎常侍侍中尚<lb/>
書左僕射復兼選部如昔黒告訢專恣訢遂出為徐州<lb/>
及其將獲罪也黒構成以誅之然後食甘寢安志在於<lb/>
職事出為假節鎮南大將軍儀同三司定州刺史進爵<lb/>
<pb n="KR2a0020_WYG_094-8b"/>
為王克已清儉憂濟公私時有人欲行私賂黒曰髙官<lb/>
禄厚足以自給賣公營私本非情願終無所納髙祖文<lb/>
眀太后幸中山聞之賜帛五百匹榖一千五百石轉冀<lb/>
州刺史太和六年秋薨於官詔賜絹四百五十匹榖一<lb/>
千斛車牛二十乗致柩至都追贈司空公諡曰康黒養<lb/>
族弟趙奴第四子熾為後<lb/>
熾字貴樂初為中散襲黒爵後降為公官至揚州安南<lb/>
府長史加平逺將軍元嵩之死壽春也熾處分安輯微<lb/>
<pb n="KR2a0020_WYG_094-9a"/>
有聲稱神龜中卒贈光州刺史黒為定州與熾納鉅鹿<lb/>
魏幹女有二子<lb/>
長子揆字景則襲父侯爵官至樂陵太守卒贈左將軍<lb/>
滄州刺史<lb/>
揆弟儁之字仲彦輕薄無行為給事中轉謁者僕射為<lb/>
劉騰養息猶以閹官餘資賂遺權門頻歴顯官而卒<lb/>
孫小字茂翹咸陽石安人父瓚姚泓安定護軍為赫連<lb/>
屈丐所侵人懷危懼亡奔者相屬瓚獨率衆拒守見殺<lb/>
<pb n="KR2a0020_WYG_094-9b"/>
小没入宫刑㑹魏平統萬遂徙平城内侍東宫以聰識<lb/>
有智畧稱未㡬轉西臺中散每從征伐屢有戰功多獲<lb/>
賞賜世祖幸𤓰歩慮有北宼之虞乃加小左衛將軍賜<lb/>
爵泥陽子除留臺將軍車駕還都遷給事中綰太僕曹<lb/>
小請父瓚贈諡求更改葬詔贈振威將軍秦州刺史石<lb/>
安縣子諡曰戴轉小領駕部課理有方畜牧蕃息出為<lb/>
冠軍將軍并州刺史進爵中都侯州内四郡百餘人詣<lb/>
闕頌其政化後遷冀州刺史聲稱微少於前然所在清<lb/>
<pb n="KR2a0020_WYG_094-10a"/>
約當時牧伯無能及也性頗忍酷所養子息驅逐鞕撻<lb/>
視如仇讐小之為并州以郭祚為主簿重祚門才兼任<lb/>
之以書記時人多之<lb/>
張宗之字益宗河南鞏人家世寒微父孟舒劉裕西征<lb/>
假洛陽令及宗之貴幸髙宗贈孟舒平南將軍洛州刺<lb/>
史鞏縣侯諡曰貞初緱氏宗文邕聚黨於伊關謀反逼<lb/>
愶孟舒等文邕敗孟舒走免宗之被執入京充腐刑以<lb/>
忠厚謹慎擢為侍御中散賜爵鞏縣侯遂<hi>闕四字</hi>常侍儀<lb/>
<pb n="KR2a0020_WYG_094-10b"/>
曹庫部二曹尚書領中祕書進爵彭城公出為散騎常<lb/>
侍寧西將軍東雍州刺史以在官有稱入為内都大官<lb/>
出除散騎常侍鎮東將軍冀州刺史又例降為侯太和<lb/>
二十年卒年六十九贈建節將軍懷州刺史諡曰敬<lb/>
宗之兄鸞旗中書侍郎東宫中庶子兼宿衛給事加寧<lb/>
逺將軍賜爵洛陽男轉殿中給事出為散騎常侍冠軍<lb/>
將軍涇州刺史進爵為侯復為殿中給事中常侍卒贈<lb/>
洛州刺史諡曰靖始宗之納南來殷孝祖妻蕭氏劉義<lb/>
<pb n="KR2a0020_WYG_094-11a"/>
隆儀同三司思話弟思度女也多悉婦人儀飾故事太<lb/>
和中初制六宫服章蕭被命在内預見訪採數蒙賜賚<lb/>
蕭兄子超業後名彦㓜隨姑入國娶李洪之女頼其給<lb/>
贍以自濟歴位太尉長史武衛將軍齊州刺史散騎常<lb/>
侍中軍將軍金紫光禄大夫彦時來徃蕭寶夤致敬稱<lb/>
名呼之為尊彦於河隂遇害贈車騎將軍儀同三司徐<lb/>
州刺史<lb/>
子百年西河太守宗之養兄子襲紹爵<lb/>
<pb n="KR2a0020_WYG_094-11b"/>
襲字子業髙祖初除主文中散稍遷員外郎京兆王大<lb/>
農久之除義陽太守為司空劉騰諮議參軍散騎常侍<lb/>
平東將軍光禄大夫太昌初卒年七十七贈驃騎大將<lb/>
軍儀同三司冀州刺史<lb/>
子顥邵郡太守卒贈荆州刺史<lb/>
顥弟璟中散大夫<lb/>
璟弟瑋武定中豫州征西府長史諸中官皆世衰唯趙<lb/>
黑及宗之後家僮數百通於士流<lb/>
<pb n="KR2a0020_WYG_094-12a"/>
劇鵬髙陽人粗覽經史閑曉吏事與王質等俱充宦官<lb/>
性通率不以閽閹為恥文眀太后時亦見眷遇為給事<lb/>
中髙祖遷洛常為宫官事幽后后之惑薛菩薩也鵬宻<lb/>
諫止之不從遂發憤而卒<lb/>
兄買奴亦為宦者歴位幽州刺史才志逺不及鵬是時<lb/>
有季豐之徒數人皆被眷寵出入禁闈並致名位積貲<lb/>
巨萬第宅華壯文眀太后崩後乃漸衰矣<lb/>
張祐字安福安定石唐人父成扶風太守世祖末坐事<lb/>
<pb n="KR2a0020_WYG_094-12b"/>
誅祐充腐刑積勞至曹監中給事賜爵黎陽男稍遷散<lb/>
騎常侍都綰内藏曹時文眀太后臨朝中官用事祐以<lb/>
左右供承合㫖寵幸冠諸閹官特遷為尚書加安南將<lb/>
軍進爵隴東公仍綰内藏曹未㡬監督曹加侍中與王<lb/>
叡等俱入八議太后嘉其忠誠為造甲宅宅成髙祖太<lb/>
后親率文武徃燕會焉拜散騎常侍鎮南將軍尚書左<lb/>
僕射進爵新平王受職於大華庭備威儀于宫城之南<lb/>
觀者以為榮髙祖太后親幸其宅饗會百官祐性恭宻<lb/>
<pb n="KR2a0020_WYG_094-13a"/>
出入機禁二十餘年未曾有過由是特被恩寵嵗月賞<lb/>
賜家累巨萬與王質等十七人俱賜金券許以不死太<lb/>
和十年薨時年四十九髙祖親臨之詔鴻臚典護䘮事<lb/>
賜帛千匹贈征南大將軍司空公諡曰恭葬日車駕親<lb/>
送出郊<lb/>
祐養子顯眀後名慶少歴内職有姿貌江陽王繼以女<lb/>
妻之襲爵降為隴東公又降為侯遷洛廢替二十餘年<lb/>
虚爵而已熙平初為員外常侍兼衞尉少卿以元义姊<lb/>
<pb n="KR2a0020_WYG_094-13b"/>
壻故越次而授焉神龜二年冬靈太后為肅宗采名家<lb/>
女慶女入充世婦未幾為嬪即义甥也正光三年正少<lb/>
卿尋出為將軍髙平鎮將卒<lb/>
子逈洛襲<lb/>
抱嶷字道德安定石唐人居於直谷自言其先姓把將<lb/>
靈帝時把匡為安定太守董卓時懼誅由是易氏即家<lb/>
焉無得而知也幼時隴東人張乾王反叛家染其逆及<lb/>
乾王敗父睹生逃逸得免嶷獨與母没入京都遂為宦<lb/>
<pb n="KR2a0020_WYG_094-14a"/>
人小心慎宻恭以奉上沉跡冗散經十九年後以忠謹<lb/>
被擢累遷為中常侍安西將軍中曹侍御尚書賜爵安<lb/>
定公自總納言職當機近諸所奏議必致抗直髙祖文<lb/>
明太后嘉之以為殿中侍御尚書領中曹如故以統宿<lb/>
衛俄加散騎常侍髙祖太后每出遊幸嶷多驂乘入則<lb/>
後宫導引太后既寵之乃徴其父睹生拜太中大夫賞<lb/>
賜衣馬睹生將退見於皇信堂髙祖執手謂之曰老人<lb/>
歸途㡬日可達好慎行路太和十二年遷都曹加侍中<lb/>
<pb n="KR2a0020_WYG_094-14b"/>
祭酒尚書領中曹侍御後降爵為侯睹生卒贈秦州刺<lb/>
史諡曰靖賜黄金八十斤繒綵及絹八百疋以供䘮用<lb/>
并别使勞慰加嶷大長秋卿嶷老疾請乞外禄乃以為<lb/>
鎮西將軍涇州刺史特加右光禄大夫將之州髙祖餞<lb/>
於西郊樂陽殿以御白羽扇賜之十九年被詔赴洛以<lb/>
刺史從駕南征常參侍左右以嶷耆舊每見勞問數追<lb/>
稱嶷之正直命乗馬出入行禁之閒與司徒馮誕同例<lb/>
軍回還州自以故老前宦為政多守徃法不能遵用新<lb/>
<pb n="KR2a0020_WYG_094-15a"/>
制侮慢舊族簡於接禮天性酷薄雖弟姪甥壻畧無存<lb/>
潤後數年卒於州先以從弟老壽為後又養太師馮熙<lb/>
子次興嶷死後二人爭立嶷妻張氏致訟經年得以熙<lb/>
子為後老壽亦仍陳訴終獲紹爵次興還於本族給奴<lb/>
婢三十口嶷前後賜賞奴婢牛馬蓋數百千他物稱是<lb/>
老壽凡薄酒色肆情御史中尉王顯奏言風聞前洛州<lb/>
刺史隂平子石榮積射將軍抱老壽恣蕩非軌易室而<lb/>
姦臊聲布於朝野醜音被於行路即攝鞫問皆與風聞<lb/>
<pb n="KR2a0020_WYG_094-15b"/>
無差犯禮傷化老壽等即主謹案石榮籍貫兵伍地隔<lb/>
宦流處世無入朝之期在生絶冠冕之望遭時之運逢<lb/>
非次之擢以犬馬延慈簮履恩念自微至貴位階方岳<lb/>
不能懷恩感德上酬天施廼咎彰遐邇嚮穢京墟老壽<lb/>
種類無聞氏姓莫紀丐乞刑餘之家覆養閹人之室蒙<lb/>
國殊澤預班爵序正宜治家假内<hi>疑</hi>敎誡閨庭方恣其<lb/>
淫姦換妻易妾榮前在洛州逺迎老壽妻常氏兵人千<lb/>
里疲於道路老壽同敝笱之在梁若其原<hi>疑</hi>之無别男<lb/>
<pb n="KR2a0020_WYG_094-16a"/>
女三人莫知誰子人理所未聞鳥獸之不若請以見事<lb/>
免官付廷尉理罪鴻臚削爵詔可老壽妻常氏萬敵弟<lb/>
女也老壽死後收紀家業稍復其舊奴婢尚六七百人<lb/>
三女並嬪貴室為老壽祖父皆造碑銘自洛就鄉而建<lb/>
之西方云直谷出二貴人<lb/>
石榮者從主書稍進為州自被劾後遂便廢頓<lb/>
子長宣武定中南兖州刺史與侯景反伏法<lb/>
王遇字慶時本名他惡馮翊李潤鎮羌也與雷党不蒙<lb/>
<pb n="KR2a0020_WYG_094-16b"/>
俱為羌中彊族自云其先姓王後改氏鉗耳世宗時復<lb/>
改為王焉自晉世已來恒為渠長父守貴為郡功曹卒<lb/>
遇既貴追贈安西將軍秦州刺史澄城公遇坐事腐刑<lb/>
為中散遷内行令中曹給事中加員外散騎常侍右將<lb/>
軍賜爵富平子遷散騎常侍安西將軍進爵宕昌公拜<lb/>
尚書轉吏部尚書仍常侍例降為侯出為安西將軍華<lb/>
州刺史加散騎常侍幽后之前廢也遇頗言其過及後<lb/>
進幸髙祖對李沖等申后無咎而稱遇謗議之罪沖言<lb/>
<pb n="KR2a0020_WYG_094-17a"/>
果爾遇合死也髙祖曰遇舊人未忍盡之當止黜廢耳<lb/>
遂遣御史馳驛免遇官奪其爵收衣冠以民還私第世<lb/>
宗初兼將作大匠未㡬拜光禄大夫復奪爵廢后馮氏<lb/>
之為尼也公私罕相供恤遇自以常更奉接徃來祗謁<lb/>
不替舊敬衣食雜物每有薦奉后皆受而不讓又至其<lb/>
館遇夫妻迎送謁伏侍立執臣妾之禮遇性巧彊於部<lb/>
分北都方山靈泉道俗居宇及文明太后陵崩洛京東<lb/>
郊馬射壇殿脩廣文昭太后墓園太極殿及東西兩堂<lb/>
<pb n="KR2a0020_WYG_094-17b"/>
内外諸門制度皆遇監作雖年在耆老朝夕不倦跨鞍<lb/>
驅馳與少壯者均其勞逸又長於人事留意酒食之間<lb/>
每逢寮舊具設餚果觴膳精豐然競於榮利趨求勢門<lb/>
趙脩之寵也遇徃還宗承受勑為之監作第宅増於本<lb/>
㫖笞撃作人莫不嗟怒卒於宮初遇之疾也太傅北海<lb/>
王與太妃俱徃臨問視其危惙為之泣下其善奉諸貴<lb/>
致相悲悼如此贈使持節鎮西將軍雍州刺史侯如故<lb/>
始遇與抱嶷並為文明太后所寵前後賜以奴婢數百<lb/>
<pb n="KR2a0020_WYG_094-18a"/>
人馬牛羊他物稱是二人俱號富室<lb/>
遇養弟子厲本郡太守稍遷至右軍將軍襲爵宕昌侯<lb/>
産業有過於遇時<lb/>
苻承祖畧陽氐人也因事為閹人為文明太后所寵自<lb/>
御廐令遷中部給事中散騎常侍輔國將軍賜爵畧陽<lb/>
侯兼典選部事中部如故轉吏部尚書仍領中部髙祖<lb/>
為造甲第數臨幸之進爵畧陽公安南將軍加侍中知<lb/>
都曹事初太后以承祖居腹心之任許以不死之詔後<lb/>
<pb n="KR2a0020_WYG_094-18b"/>
承祖坐贓應死髙祖原之削職禁錮在家授悖義將軍<lb/>
佞濁子月餘遂死<lb/>
王質字紹奴髙陽易人也其家坐事㓜下蠶室頗解書<lb/>
學為中曹吏内典監稍遷秘書中散加寧朔將軍賜爵<lb/>
永昌子領監御遷為侍御給事又領選部監御二曹事<lb/>
復特加前將軍進爵魏昌侯轉選部尚書加員外散騎<lb/>
常侍出為鎮逺將軍瀛州刺史質在州十年風化粗行<lb/>
察姦糾慝究其情狀民庶畏服之而刑政刻峻多所笞<lb/>
<pb n="KR2a0020_WYG_094-19a"/>
戮號為威酷髙祖頗念其忠勤宿舊每行留大故馮司<lb/>
徒亡廢馮后陸叡穆泰等事皆賜質以璽書手筆莫不<lb/>
委至同之戚貴質皆寶掌以為榮入為大長秋卿未㡬<lb/>
而卒<lb/>
李堅字次壽髙陽易人也髙宗初因事為閹人文眀太<lb/>
后臨朝稍遷至中給事中賜爵魏昌伯小心謹慎常在<lb/>
左右雖不及王遇王質等而亦見任用髙祖遷洛轉被<lb/>
委授為太僕卿檢課牧産多有滋息世宗初出為安東<lb/>
<pb n="KR2a0020_WYG_094-19b"/>
將軍瀛州刺史本州之榮同於王質所在受納家産巨<lb/>
萬值京兆王愉反於冀州堅勒衆征愉為愉所破代還<lb/>
遇風疾拜光禄大夫數年卒贈撫軍將軍相州刺史賜<lb/>
帛五百匹以弟子曇景為後襲爵魏昌伯為羽林監直<lb/>
後<lb/>
秦松不知其所由太和末為中尹遷長秋卿賜爵髙都<lb/>
子有罪免世宗復其爵起為光禄大夫領中常侍遷平<lb/>
北將軍領長秋卿出為散騎常侍安北將軍并州刺史<lb/>
<pb n="KR2a0020_WYG_094-20a"/>
卒贈大將軍肆州刺史諡曰定<lb/>
白整者亦因事腐刑少掌宫掖碎職以恭敏著稱稍遷<lb/>
至中常侍太和末爲長秋卿賜爵雲陽男世宗封其妻<lb/>
王氏爲雲陽縣君卒贈平北將軍并州刺史<lb/>
劉騰字青龍本平原城民徙屬南兗州之譙郡㓜時坐<lb/>
事受刑補小黄門轉中黄門髙祖之在懸瓠騰使詣行<lb/>
所高祖問其中事騰具言幽后私隐與陳留公主所告<lb/>
符協由是進冗從僕射仍中黄門後與茹皓使徐兖采<lb/>
<pb n="KR2a0020_WYG_094-20b"/>
召民女及還選中給事稍遷中尹中常侍特加龍驤將<lb/>
軍後爲大長秋卿金紫光祿大夫太府卿肅宗踐極之<lb/>
始以騰預在宫衞封開國子食邑三百戸是年靈太后<lb/>
臨朝以與于忠保護之勲除崇訓太僕加中侍中改封<lb/>
長樂縣開國公食邑一千五百戸拜其妻魏氏爲鉅鹿<lb/>
郡君每引入内受賞賚亞於諸主外戚所養二子爲郡<lb/>
守尚書郎騰會疾篤靈太后慮或不救遷衞將軍儀同<lb/>
三司餘官仍舊後疾瘳騰之拜命肅宗嘗爲臨軒㑹其<lb/>
<pb n="KR2a0020_WYG_094-21a"/>
日大風寒甚而罷乃遣使持節授之騰㓜充宫役手不<lb/>
解書裁知署名而已姦謀有餘善射人意靈太后臨朝<lb/>
特蒙進寵多所干託内外碎密栖栖不倦洛北永橋太<lb/>
上公太上君及城東三寺皆主脩營吏部嘗望騰意奏<lb/>
其弟爲郡帶戍人資乖越清河王懌抑而不與騰以爲<lb/>
恨遂與領軍元义害懌廢靈太后於宣光殿宫門晝夜<lb/>
長閉内外斷絶騰自執管鑰肅宗亦不得見裁聽傳食<lb/>
而已太后服膳俱廢不免飢寒又使中常侍賈粲假言<lb/>
<pb n="KR2a0020_WYG_094-21b"/>
持肅宗書密令防察义以騰爲司空公表裏擅權共相<lb/>
樹置义爲外禦騰爲内防迭直禁闥共裁刑賞騰遂與<lb/>
崔光同受詔乘歩挽出入殿門四年之中生殺之威決<lb/>
於騰又之手八座九卿旦造騰宅參其顔色然後方赴<lb/>
省府亦有歴日不能見者公私屬請唯在財貨舟車之<lb/>
利水陸無遺山澤之饒所在固護剝削六鎭交通互市<lb/>
歲入利息以巨萬計又頗役嬪御時有徴求婦女器物<lb/>
公然受納逼奪隣居廣開室宇天下咸患苦之正光四<lb/>
<pb n="KR2a0020_WYG_094-22a"/>
年三月薨于位年六十賜帛七百匹錢四十萬蠟二百<lb/>
斤鴻臚少卿護喪事中官爲義息衰絰者四十餘人騰<lb/>
之初治宅也奉車都尉周特爲之筮不吉深諫止之騰<lb/>
怒而不用特告人曰必困於三月四月之交至是果死<lb/>
廳事甫成陳屍其下追贈使持節驃騎大將軍太尉公<lb/>
冀州刺史騰之葬日閹官爲義服杖絰衰縞者以百數<lb/>
朝貴皆從軒蓋填塞相屬郊野魏初以来權閹存亡之<lb/>
盛莫及焉靈太后反政追奪爵位發其冢散露骸骨没<lb/>
<pb n="KR2a0020_WYG_094-22b"/>
入財産後騰所養一子叛入蕭衍太后大怒因徙騰餘<lb/>
養於北裔尋遣密使追殺之於汲郡<lb/>
賈粲字季宣酒泉人也太和中坐事腐刑頗涉書記世<lb/>
宗末漸被知識得充内侍自崇訓丞爲長兼中給事中<lb/>
中嘗藥典御轉長兼中常遷光祿少卿光祿大夫靈太<lb/>
后之廢粲與元又劉騰等伺帝動靜右衞奚康生之謀<lb/>
殺义也靈太后肅宗同升於宣光殿左右侍臣俱立西<lb/>
階下康生既被囚執粲紿太后曰侍臣懐恐不安陛下<lb/>
<pb n="KR2a0020_WYG_094-23a"/>
宜親安慰太后信之適下殿粲便扶肅宗於東序前御<lb/>
顯陽還閉太后於宣光殿粲既义黨威福亦震於京邑<lb/>
自云本出武威魏太尉文和之後遂移家屬焉時武威<lb/>
太守韋景承粲意以其兄緒爲功曹緒時年向七十未<lb/>
幾又以緒為西平太守比景代下已轉武威太守靈太<lb/>
后反政欲誅粲以又騰黨與不一恐驚動内外乃止出<lb/>
粲為濟州刺史未幾遣武衛將軍刁宣馳驛殺之資財<lb/>
没於縣官<lb/>
<pb n="KR2a0020_WYG_094-23b"/>
楊範字法僧長樂廣宗人也髙宗時坐宗人劫賊被誅<lb/>
範宫刑為王琚所養恩若父子往來出入其家範為中<lb/>
謁者轉黄門中謁者僕射中給事中射聲校尉加寜逺<lb/>
將軍為中尹世宗崩髙陽王雍摠政出為白水太守加<lb/>
龍驤將軍靈太后臨朝徴為常侍崇訓太僕卿領中嘗<lb/>
藥典御賜爵華隂子為平西將軍華州刺史中官侍貴<lb/>
者靈太后皆許其方岳以範年長拜跪為難所司非要<lb/>
故得早遂其請父子納貨勞役兵民為御史所紏子遂<lb/>
<pb n="KR2a0020_WYG_094-24a"/>
逃竄範事得散赴京師遂廢於家後靈太后念範勤舊<lb/>
乃以範為中侍中安南將軍尋進鎮南將軍崇訓太僕<lb/>
華州太中正卒贈征西將軍秦州刺史<lb/>
成軌字洪義上谷居庸人少以罪刑入事宫掖以謹厚<lb/>
稱除中謁者僕射髙祖意有所欲軌瞻候容色時有奏<lb/>
發輙合帝心從駕南征專進御食于時髙祖不豫常居<lb/>
禁中晝夜無懈車駕還賜帛百匹景明中嘗食典御丞<lb/>
僕射如故轉中給事中歩兵校尉勑侍東宫延昌末遷<lb/>
<pb n="KR2a0020_WYG_094-24b"/>
中常侍中嘗食典御光禄大夫賜始平伯統京染都將<lb/>
轉崇訓太僕少卿遭母憂詔遣主書常顯景弔慰又起<lb/>
為本官進安東將軍崇訓衛尉卿久之超遷中侍中撫<lb/>
軍將軍典御崇訓如故尋除中軍將軍燕州大中正孝<lb/>
昌二年以勤舊封始平縣開國伯食邑三百户肅宗所<lb/>
幸潘嬪以軌為假父頗為中官之所敬憚建義初軌迎<lb/>
於河隂詔令安慰宫内進爵為侯増户三百并前六百<lb/>
户遷衛將軍其年八月卒贈車騎大將軍雍州刺史諡<lb/>
<pb n="KR2a0020_WYG_094-25a"/>
曰孝惠<lb/>
養弟子仲慶襲歴位鎮軍將軍光禄大夫卒<lb/>
子朏襲齊受禪列降<lb/>
王溫字桃湯趙郡欒城人父冀髙邑令坐事被誅溫與<lb/>
兄繼叔俱充宦者髙祖以其謹慎補中謁者小黄門轉<lb/>
中黄門鈎盾令稍遷中嘗食典御中給事中給事東宮<lb/>
加左中郎將世宗之崩羣官迎肅宗於東宫溫於臥中<lb/>
起肅宗與保母扶抱肅宗入踐帝位髙陽王雍既居冢<lb/>
<pb n="KR2a0020_WYG_094-25b"/>
宰慮中人朋黨出為鉅鹿太守加龍驤將軍靈太后臨<lb/>
朝徵還為中常侍光禄大夫賜爵欒城伯安東將軍領<lb/>
崇訓太僕少卿特除使持節散騎常侍撫軍將軍瀛州<lb/>
刺史還除中侍中進號鎮東將軍金紫光禄大夫遷軍<lb/>
騎將軍左光禄大夫光禄勲卿侍中如故孝昌二年封<lb/>
欒城縣開國侯邑六百户溫後自陳本陽平武陽人於<lb/>
是改封武陽縣開國食邑如故建義初於河隂遇害年<lb/>
六十六永安初贈驃騎大將軍儀同三司雍州刺史<lb/>
<pb n="KR2a0020_WYG_094-26a"/>
養子冏哲襲齊受禪例降<lb/>
孟鸞字龍兒不知何許人坐事充閹人文明太后時王<lb/>
遇有寵鸞以謹敏為遇左右徃來方山營諸寺舎由是<lb/>
漸見眷職靈太后臨朝為左中郎將中給事中素被病<lb/>
面常黯黑於九龍殿下暴疾半身不攝扶載歸家其夜<lb/>
亡鸞初出靈太后聞之曰鸞必不濟我為之憂及奏其<lb/>
死為之下淚曰其事我如此不見我一日忻樂時也遂<lb/>
賜帛三百匹黄十匹以供喪用七日靈太后為設二百<lb/>
<pb n="KR2a0020_WYG_094-26b"/>
僧齋賜助施五十匹同類榮焉<lb/>
平季字稚穆燕國薊人祖濟武威太守父雅州秀才與<lb/>
沙門法秀謀反伏誅季坐腐刑入事宫掖久之除小黄<lb/>
門以忤旨出為潞縣令不拜仍除奉朝請靈太后反政<lb/>
授寧朔將軍長水校尉令黄門令轉前軍將軍中給事<lb/>
中時四方多事太后每令季出使於外後慰勞西軍還<lb/>
至潼關華州羌人舜眀等據嶮作逆都督姜道眀不能<lb/>
進討會舜明遣十餘人詐降入道明軍<hi>闕</hi>遂散出為新<lb/>
<pb n="KR2a0020_WYG_094-27a"/>
興太守肅宗崩與爾朱榮等議立莊帝莊帝即位起拜<lb/>
平北將軍肆州刺史尋除撫軍將軍中侍中以參謀之<lb/>
勲封元城縣開國侯食邑七百户仍加金紫光禄大夫<lb/>
幽州大中正尋攝燕安平營中正前廢帝以為車騎將<lb/>
軍右光禄大夫中侍中如故永熙中加驃騎將軍季遇<lb/>
疾詔遣使存問三年九月卒天平初贈使持節都督幽<lb/>
燕安平四州諸軍事儀同三司幽州刺史中侍中將軍<lb/>
侯如故初季以兄<hi>闕</hi>
<pb n="KR2a0020_WYG_094-27b"/>
叔良為襲季爵卒<lb/>
子世胄襲齊受禪例降<lb/>
封津字醜漢渤海蓨人也祖羽真君中為薄骨律鎮副<lb/>
將以貪汙賜死父令德娶党寳女寳伏誅令德以連坐<lb/>
伏法律受刑給事宫掖積官久之除中謁者僕射遷奉<lb/>
車都尉肅宗初冀州大乘賊起詔津慰勞津世不居桑<lb/>
梓故不為州鄉所歸靈太后令津侍肅宗書遷常山太<lb/>
守孝昌初除中侍中加征虜將軍仍除崇訓太僕領宫<lb/>
<pb n="KR2a0020_WYG_094-28a"/>
室都將冀州大中正超拜金紫光禄大夫二年封東光<lb/>
縣開國子食邑二百户鎮南將軍兼中關右慰勞太傅<lb/>
出為散騎常侍征東將軍濟州刺史永安初中侍中衛<lb/>
將軍尋轉大長秋左光禄大夫太昌初驃騎大將軍儀<lb/>
同三司津少長宫闈給事左右善候時情號為機悟天<lb/>
平初除開府儀同三司本將軍懷州刺史元象初復為<lb/>
中侍中大長秋卿仍開府儀同夏薨年六十二贈都督<lb/>
冀瀛幽安四州諸軍事本將軍司徒公冀州刺史諡曰<lb/>
<pb n="KR2a0020_WYG_094-28b"/>
孝惠<lb/>
養兄子長業襲爵齊受禪例降<lb/>
津兄慿字元寄當時逃竄後㑹赦免太和中奉朝請冀<lb/>
州趙郡王幹田曹參軍定州彭城王勰水曹參軍給事<lb/>
中越騎校尉以討大乘功除左中郎將遷龍驤將軍中<lb/>
散大夫孝昌初歴恒農武邑二郡太守尋除征虜將軍<lb/>
光州刺史還為平東將軍光禄大夫轉鎮南將軍金紫<lb/>
光禄大夫除衛將軍右光禄大夫初津被敕營出帝父<lb/>
<pb n="KR2a0020_WYG_094-29a"/>
廣平王陵永熙中以營陵功封津城陽縣開國子邑三<lb/>
百户津自有封乃啓轉於慿後除衛大將軍左光禄大<lb/>
夫興和三年夏卒年六十七憑無他才伎始終資歴皆<lb/>
由於津津卒之後憑亦無贈<lb/>
子靈素襲齊受禪例降<lb/>
津從兄荅光禄大夫<lb/>
子宗顯司徒掾<lb/>
劉思逸平原人父直武邑太守興元愉反於信都伏誅<lb/>
<pb n="KR2a0020_WYG_094-29b"/>
思逸少充腐刑初為中小史轉寺人久之除小黄門拜<lb/>
奉朝請坐事免後除東莞太守思逸雖身在閹寺而性<lb/>
頗豪率輕薄無行好結朋遊又除左將軍大長秋卿遷<lb/>
中侍中平東將軍武定中與元瑾等謀反伏誅又有張<lb/>
景嵩毛暢者咸以閽寺在肅宗左右而並黠了甚見知<lb/>
遇俱為小黄門每承間陳元义之惡於肅宗元义之出<lb/>
景嵩暢頗有力焉靈太后反政未即戮义時内外喧喧<lb/>
云义還入知政事暢等恐禍及已乃啓肅宗欲詔右衛<lb/>
<pb n="KR2a0020_WYG_094-30a"/>
將軍楊津宻徃殺义詔書已成未及出义妻知之告太<lb/>
后云景嵩暢與清河王息邵欲廢太后太后信之責暢<lb/>
暢出詔書草以呈太后太后讀之知無廢已狀意為小<lb/>
解然义妻搆之不已遂致疑惑未㡬出暢為頓丘太守<lb/>
後復出景嵩為魯郡太守乃宻令御史掩暢暢走免尋<lb/>
捕殺之景嵩因入都太后數其與暢同計之事大致嫌<lb/>
責後為陽城滎陽二郡太守孝靜時位至中侍中坐事<lb/>
死<lb/>
<pb n="KR2a0020_WYG_094-30b"/>
史臣曰<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷九十四<lb/>
<pb n="KR2a0020_WYG_094-31a"/>
　魏書卷九十四考證<lb/>
劉騰傳假言持肅宗書○持監本訛作又一本作侍亦<lb/>
　誤今從北史改正<lb/>
孟鸞𫝊黄十匹○北史作黄綾一十匹<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_094-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷九十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷三十七</head> <lb/>
    <p>
<pb n="KR2a0020_WYG_037-1a"/>
欽定四庫全書<lb/>
　魏書卷三十七<lb/>
　　齊　　　　魏　　　　　收　　　　撰<lb/>
　列傳第二十五<lb/>
　　司馬休之　　司馬楚之　　司馬景之<lb/>
　　司馬叔璠　　司馬天助<lb/>
司馬休之字季豫本河内溫人晉宣帝季弟譙王進之<lb/>
後也司馬叡僣立江南又以進子孫襲封至休之父恬<lb/>
<pb n="KR2a0020_WYG_037-1b"/>
為司馬昌明鎮北將軍青兖二州刺史天興五年休之<lb/>
為司馬德宗平西將軍荆州刺史為桓元逼逐遂奔慕<lb/>
容德劉裕誅元後還建鄴裕復以休之為荆州刺史休<lb/>
之頗得江漢人心劉裕疑其有異志而休之子文思繼<lb/>
休之兄尚之為譙王謀圖裕裕執送休之令自為其所<lb/>
休之表廢文思并與裕書陳謝神瑞中裕收休之子文<lb/>
寳兄子文祖並殺之乃率衆討休之休之上表自陳於<lb/>
德宗與德宗鎮北將軍魯宗之宗之子竟陵太守軌等<lb/>
<pb n="KR2a0020_WYG_037-2a"/>
起兵討裕裕軍至江陵休之不能敵遂與軌奔襄陽裕<lb/>
復進軍討之太宗遣長孫嵩屯河東將為之援時姚興<lb/>
征虜將軍姚成王冠軍將軍司馬國璠亦將兵救之不<lb/>
及而還休之遂與子文思及宗之等奔於姚興裕滅姚<lb/>
泓休之與文思及德宗河間王子道賜輔國將軍溫楷<lb/>
竟陵内史魯軌荆州治中韓延之殷約平西參軍桓謐<lb/>
桓璲及桓溫孫道度道子渤海刁雍陳郡袁式等數百<lb/>
人皆將妻子詣嵩降月餘休之卒于嵩軍詔曰司馬休<lb/>
<pb n="KR2a0020_WYG_037-2b"/>
之率其同義萬里歸誠雅操不遂中年殞䘮朕甚愍焉<lb/>
其追贈征西大將軍右光祿大夫諡始平聲公<lb/>
文思與淮南公國璠池陽子道賜不平而偽親之引與<lb/>
飲宴國璠性疏直因酒醉遂語文思言已將與溫楷及<lb/>
三城胡酋王珍曹栗等外叛因説京師豪彊可與為謀<lb/>
數十人文思告之皆坐誅以文思為廷尉卿賜爵鬱林<lb/>
公善於其職聼訟斷獄百姓不復匿其情劉義隆遣将<lb/>
裴方明擊楊難當於仇池世祖以文思為假節征南大<lb/>
<pb n="KR2a0020_WYG_037-3a"/>
將軍進爵譙王督洛豫諸軍南趣襄陽邀其歸路還京<lb/>
為懐朔鎮將興安初薨<lb/>
子彌陁襲爵以選尚臨涇公主而辭以先取毗陵公竇<lb/>
瑾女與瑾竝坐祝詛伏誅<lb/>
司馬楚之字徳秀晉宣帝弟太常馗之八世孫父榮期<lb/>
司馬徳宗梁益二州刺史為其參軍楊承祖所殺楚之<lb/>
時年十七送父䘮還丹陽值劉裕誅夷司馬戚屬叔父<lb/>
宣期兄貞之竝為所殺楚之乃亡匿諸沙門中濟江自<lb/>
<pb n="KR2a0020_WYG_037-3b"/>
歴陽西入義陽竟陵蠻中及從祖荆州刺史休之為裕<lb/>
所敗乃亡於汝頴之間楚之少有英氣能折節待士與<lb/>
司馬順眀道㳟等所在聚黨及劉裕自立楚之規欲報<lb/>
復收衆據長社歸之者常萬餘人劉裕深憚之遣刺客<lb/>
沐謙害楚之楚之待謙甚厚謙夜詐疾知楚之必自來<lb/>
因欲殺之楚之聞謙病果自齎湯藥往省之謙感其意<lb/>
乃出匕首於席下以状告之曰將軍為裕所忌憚願不<lb/>
輕率以保全為先楚之歎曰若如來言雖有所防恐有<lb/>
<pb n="KR2a0020_WYG_037-4a"/>
所失謙遂委身以事之其推誠信物得士之心皆此類<lb/>
也太宗末山陽公奚斤略地河南楚之遣使請降因表<lb/>
曰江淮以北聞王師南首無不抃舞思奉徳化而逼於<lb/>
宼逆無由自致臣因民之欲請率慕義為國前驅今皆<lb/>
白衣無以制服人望若䝉偏裨之號假王威以唱義則<lb/>
莫不率從於是假楚之使持節征南將軍荆州刺史奚<lb/>
斤既平河南以楚之所率戸民分置汝南南陽南頓新<lb/>
蔡四郡以益豫州世祖初楚之遣妻子内居於鄴尋徴<lb/>
<pb n="KR2a0020_WYG_037-4b"/>
入朝時南藩諸將表劉義隆欲入為宼以楚之為使持<lb/>
節安南大將軍封琅邪王屯潁川以距之其長史臨邑<lb/>
子歩還表曰楚之渡河百姓思舊義衆雲集汝潁以南<lb/>
望風翕然回首革面斯誠陛下應天順民聖徳廣被之<lb/>
所致也世祖大悦璽書勞勉賜前後部鼓吹義隆將到<lb/>
彦之泝河而西列守南岸至於潼闗及彦之等退走楚<lb/>
之破其别軍於長社又與冠軍將軍安頡攻滑臺拔之<lb/>
擒義隆將朱脩之李元徳及東郡太守申謨俘萬餘人<lb/>
<pb n="KR2a0020_WYG_037-5a"/>
上疏曰臣奉命南伐受任一方而智力淺短誠節未効<lb/>
所以夙夜憂惶忘寝與食臣屢遣人至荆揚所在陳説<lb/>
具論天朝盛化之美莫不忻承聖德傾首北望而義隆<lb/>
兄弟知人情搖動遣臣私讐順為司州刺史統淮北七<lb/>
郡代垣苗守懸瓠自鞏洛滑臺敗散以來義隆恥其敗<lb/>
北多加罪罰到彦之削位退同卒伍殺姚縱夫於夀春<lb/>
斬竺靈秀於彭城王休元託疾檀道濟斥放凡在腹心<lb/>
悉懐疑阻民怨臣猜可謂今日臣聞平殄宼逆必乘戰<lb/>
<pb n="KR2a0020_WYG_037-5b"/>
勝之威建立功勲亦因離貳之勢伏惟陛下聖徳膺符<lb/>
道光四海神旌所指莫不摧服其未賔者義隆而已今<lb/>
天網遐舉殊方仰徳固宜掃清東南齊一區宇使濟濟<lb/>
之風被於江漢世祖以兵久勞不從以散騎常侍徴還<lb/>
從征涼州以功賜𨽻戸一百義隆遣將裴方明胡崇之<lb/>
宼仇池以楚之為假節與淮陽公皮豹子等督關中諸<lb/>
軍從散闗西入擊走方明擒崇之仇池平而還車駕伐<lb/>
蠕蠕詔楚之與濟隂公廬中山等督運以繼大軍時鎮<lb/>
<pb n="KR2a0020_WYG_037-6a"/>
北將軍封沓亡入蠕蠕說令擊楚之等以絶糧運蠕蠕<lb/>
乃遣奸覘入楚之軍截驢耳而去有告失驢耳者諸將<lb/>
莫能察楚之曰必是覘賊截之以為驗耳賊將至矣即<lb/>
使軍人伐柳為城水灌之令凍城立而賊至冰峻城固<lb/>
不可攻逼賊乃走散世祖聞而嘉之尋拜假節侍中鎮<lb/>
西大將軍開府儀同三司雲中鎮大將朔州刺史王如<lb/>
故在邊二十餘年以清儉著聞和平五年薨時年七十<lb/>
五髙宗悼惜之贈都督梁益秦寧四州諸軍事征南大<lb/>
<pb n="KR2a0020_WYG_037-6b"/>
將軍領䕶西戎校尉揚州刺史諡貞王陪𦵏金陵<lb/>
長子寳𦙍與楚之同入國拜中書博士鴈門太守卒<lb/>
楚之後尚諸王女河内公主生子金龍字榮則少有父<lb/>
風初為中書學生入為中散顯祖在東宫擢為太子侍<lb/>
講後襲爵拜侍中鎮西大將軍開府雲中鎮大將朔州<lb/>
刺史徴為吏部尚書太和八年薨贈大將軍司空公冀<lb/>
州刺史諡康王贈絹一千疋金龍初納太尉隴西王源<lb/>
賀女生子延宗次纂次悦後娶沮渠氏生徽亮即河南<lb/>
<pb n="KR2a0020_WYG_037-7a"/>
王沮渠牧犍女世祖妹武威公主所生也有寵於文明<lb/>
太后故以徽亮襲例降為公坐連穆泰罪失爵延宗父<lb/>
亡後數年卒<lb/>
子裔字承業世宗時悦等為裔理嫡還襲祖爵位至後<lb/>
軍將軍卒贈征虜將軍洛州刺史<lb/>
子蔵襲齊受禪例降<lb/>
纂字茂宗中書博士厯司州治中别駕河内邑中正永<lb/>
平元年卒贈鎮逺將軍南青州刺史諡曰肅<lb/>
<pb n="KR2a0020_WYG_037-7b"/>
子澄字元鏡司州秀才司空功曹參軍給事中卒贈龍<lb/>
驤將軍夏州刺史<lb/>
澄弟仲粲武定中尚書左丞<lb/>
悦字慶宗自司空司馬出為立節將軍建興太守轉寜<lb/>
朔將軍司州别駕遷太子左衛率河北太守世宗初除<lb/>
鎮逺將軍豫州刺史時有汝南上蔡董毛奴者齎錢五<lb/>
千死在道路郡縣疑民張堤為刦又於堤家得錢五千<lb/>
堤懼拷掠自誣言殺獄既至州悦觀色察言疑其不實<lb/>
<pb n="KR2a0020_WYG_037-8a"/>
引見毛奴兄靈之謂曰殺人取錢當時狼狽應有所遺<lb/>
此賊竟遺何物靈之云唯得一刀鞘而已悦取鞘視之<lb/>
曰此非里卷所為也乃召州城刀匠示之有郭門者前<lb/>
曰此刀鞘門手所作去嵗賣與郭民董及祖悦收及祖<lb/>
詰之曰汝何故殺人取錢而遺刀鞘及祖欵引靈之又<lb/>
於及祖身上得毛奴所著皂襦及祖伏法悦之察獄多<lb/>
此類也豫州于今稱之悦與鎮南將軍元英攻義陽克<lb/>
之詔改蕭衍司州為郢州以悦為征虜將軍郢州刺史<lb/>
<pb n="KR2a0020_WYG_037-8b"/>
蕭衍遣其豫州刺史馬仙琕左軍將軍永陽戍主陳可<lb/>
等率衆一萬於三闗南六十里因山起城名為竹墩遣<lb/>
其輔國將軍濟隂太守薊沛精卒二千以戌之後於闗<lb/>
南四十里麻陽舊柵起城仙琕輕騎東南為之節度闗<lb/>
南之民多懐兩望悦令西闗統軍諸靈鳯掩擊敗之盡<lb/>
燔其城樓儲積擒薊沛及其輔國將軍軍主劉靈秀詔<lb/>
曰司馬悦首謀義陽征略有㨗且違京既久屢請入朝<lb/>
可遂此志聼其赴闕尋詔以本將軍為豫州刺史論義<lb/>
<pb n="KR2a0020_WYG_037-9a"/>
陽之勲封漁陽縣開國子食邑三百户永元元年城人<lb/>
白早生謀為叛逆遂斬悦首送蕭衍既而邢巒復懸瓠<lb/>
詔曰司馬悦暴罹横酷身首異所國戚舊勲特可悼念<lb/>
主書董紹銜命公行囚漂殊域事可矜愍尚書可量賊<lb/>
將齊茍兒等四人之中分遣二人勑揚州為移以易悦<lb/>
首及紹迎接還本用慰亡存贈平東將軍青州刺史賜<lb/>
帛三百疋諡曰荘子朏襲爵<lb/>
朏尚世宗妹華陽公主拜駙馬都尉特除員外散騎常<lb/>
<pb n="KR2a0020_WYG_037-9b"/>
侍加鎮逺將軍正光五年公主薨月餘朏卒贈左將軍<lb/>
滄州刺史<lb/>
子鴻字慶雲性麤武襲爵位至都水使者坐與西賊交<lb/>
通賜死<lb/>
子孝政襲齊受禪爵例降<lb/>
金龍弟躍字寳龍尚趙郡公主拜駙馬都尉代兄為雲<lb/>
中鎮將朔州刺史假安北將軍河内公躍表罷河西苑<lb/>
封與民墾殖有司執奏此麋鹿所聚太官取給今若與<lb/>
<pb n="KR2a0020_WYG_037-10a"/>
民至於奉獻時禽懼有所闕詔曰此地若任稼穡雖有<lb/>
獸利事湏廢封若是山澗虞禁何損尋先朝置此豈茍<lb/>
藉斯禽亮亦以俟軍行薪蒸之用其更論之躍固請宜<lb/>
以與民髙祖從之還為祠部尚書大鴻臚卿頴川王師<lb/>
以疾表求解任太和十九年卒贈金紫光禄大夫賜朝<lb/>
服一具衣一襲絹一千匹楚之父子相繼鎮雲中朔土<lb/>
服其威徳<lb/>
司馬景之字洪略晉汝南王亮之後太宗時歸闕爵蒼<lb/>
<pb n="KR2a0020_WYG_037-10b"/>
梧公加征南大將軍清直有節操太宗甚重之卒贈汝<lb/>
南王<lb/>
子師子襲爵<lb/>
景之兄準字巨之以泰常末率三千餘家歸國時太宗<lb/>
在虎牢授寧逺將軍新蔡公假相州刺史隨駕至京出<lb/>
除廣寗太守悦近來逺清儉有稱世祖嘉之賜布六百<lb/>
疋後降號為平逺將軍改為密陵侯興光初卒<lb/>
子安國襲爵<lb/>
<pb n="KR2a0020_WYG_037-11a"/>
司馬叔璠晉安平獻王孚之後也父曇之司馬徳宗河<lb/>
間王桓元劉裕之際叔璠與兄國璠北奔慕容超後西<lb/>
投姚興劉裕滅姚泓北奔屈丐世祖平統萬兄弟俱入<lb/>
國國璠賜爵淮南公卒無子爵除叔璠安逺將軍丹楊<lb/>
侯卒<lb/>
長子靈夀神䴥中與弟道夀俱來歸國靈夀冠軍將軍<lb/>
温縣侯道夀寜朔將軍宜陽子靈夀出除陳郡太守劉<lb/>
義隆侵境詔靈夀招引義士得二千餘人從西平公安<lb/>
<pb n="KR2a0020_WYG_037-11b"/>
頡破虎牢滑臺洛陽三城徙五百餘家入河内又從討<lb/>
蠕蠕西征涼州所在著功出為遼西太守治有清儉之<lb/>
稱太和九年卒贈懐州刺史諡曰靖靈夀娶太宰頓丘<lb/>
王李峻女與婦父雅不相善每見抑退故位不大至<lb/>
子恵安髙祖時襲爵厯恒州别駕桑乾太守太尉諮議<lb/>
參軍事卒<lb/>
子祖珍年十五舉司州秀才解褐員外散騎侍郎年十<lb/>
八先父卒<lb/>
<pb n="KR2a0020_WYG_037-12a"/>
祖珍弟宗龎世宗時父恵安以久病啓以爵轉授解褐<lb/>
安定王府騎兵參軍洛州龍驤府司馬善射未曽自伐<lb/>
性閑淡少所交遊識者云其淳至永安中卒<lb/>
子嵩亮襲<lb/>
恵安弟直安歴位尚書郎濟北濟南二郡太守員外散<lb/>
騎常侍蕭寳夤征鍾離引為長史坐軍退免官加刑以<lb/>
疾得免尋除東平原太守還京為中散大夫加征虜將<lb/>
軍太中大夫遷左將軍正光四年卒贈大將軍濟州刺<lb/>
<pb n="KR2a0020_WYG_037-12b"/>
史<lb/>
子龍泉滄州開府長史<lb/>
道夀長子元興襲父爵<lb/>
子景和給事中稍遷揚州驃騎府長史清河内史正光<lb/>
元年卒贈左將軍平州刺史<lb/>
元興弟仲明侍御史中書舍人以謹敏著稱稍遷衛尉<lb/>
少卿仍領舍人出為征虜將軍涼州刺史坐貪殘為御<lb/>
史所彈遇赦免積年不敘後娶靈太后從姊為繼室除<lb/>
<pb n="KR2a0020_WYG_037-13a"/>
武衛將軍征虜將軍轉光祿大夫武衛如故遷大司農<lb/>
卿加安東將軍散騎常侍出為安北將軍恒州刺史常<lb/>
侍如故正光五年卒<lb/>
子彦邕有風望正員郎稍遷相州刺史驃騎大將軍左<lb/>
光禄大夫天平四年卒贈散騎常侍都督懐洛二州諸<lb/>
軍事驃騎大将軍儀同三司懐州刺史<lb/>
司馬天助自云司馬徳宗驃騎將軍元顯之子劉裕自<lb/>
立乃來歸闕除平東將軍青徐二州刺史東海公天助<lb/>
<pb n="KR2a0020_WYG_037-13b"/>
招率義士欲襲裕東平濟北二郡及城戌又破裕將閭<lb/>
萬齡軍前後多所虜獲拜侍中都督青徐兖三州諸軍<lb/>
事征東將軍青兖二州刺史公如故真君三年與司馬<lb/>
文思等南討還又從駕北征在陣殁<lb/>
子元伯字歸都襲爵後降温縣子太和中為建威將軍<lb/>
泰山太守<lb/>
史臣曰諸司馬以亂亡歸命楚之風槩器略最可稱乎<lb/>
其餘未足論也而以往代遺緒竝當位遇可謂幸矣<lb/>
<pb n="KR2a0020_WYG_037-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_037-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷三十七<lb/>
<pb n="KR2a0020_WYG_037-15a"/>
　魏書卷三十七考證<lb/>
司馬叔璠傳丹楊侯○楊一本作陽晉書地理志丹陽<lb/>
　郡有丹楊縣注丹陽山多赤柳在西也今人槩改楊<lb/>
　為陽誤矣<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_037-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書巻三十七考證<lb/>
</p>
<p>
</p>
  </div>
</body>
</text>
</TEI>
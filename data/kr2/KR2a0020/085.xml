<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷八十五</head> <lb/>
    <p>
<pb n="KR2a0020_WYG_085-1a"/>
欽定四庫全書<lb/>
　魏書卷八十五<lb/>
　　齊　　　　魏　　　　收　　　　撰<lb/>
　列𫝊文苑第七十三<lb/>
　　袁躍　　裴敬憲　　盧觀　　封肅<lb/>
　　邢臧　　裴伯茂　　邢昕　溫子昇<lb/>
夫文之為用其来日久自昔聖達之作賢喆之書莫不<lb/>
統理成章蘊氣標致其流廣變諸非一貫文質推移與<lb/>
<pb n="KR2a0020_WYG_085-1b"/>
時俱化淳于出齊有雕龍之目靈均逐楚著嘉禍之章<lb/>
漢之西京馬揚為首稱東都之下班張為雄伯曹植信<lb/>
魏世之英陸機則晉朝之秀雖同時並列分途爭逺永<lb/>
嘉之後天下分崩夷狄交馳文章殄滅昭成太祖之世<lb/>
南收燕趙網羅俊乂逮高祖馭天鋭情文學葢以頡頏<lb/>
漢徹掩踔曹丕氣韻高豔才藻獨構衣冠仰止咸慕新<lb/>
風肅宗歴位文雅大盛學者如牛毛成者如麟角孔子<lb/>
曰才難不其然乎<lb/>
<pb n="KR2a0020_WYG_085-2a"/>
袁躍字景騰陳郡人尚書飜弟也博學儁才性不矯俗<lb/>
篤於交友飜每謂人曰躍可謂我家千里駒也釋褐司<lb/>
空行參軍歴位尚書都兵郎中加員外散騎常侍將立<lb/>
明堂躍乃上議當時稱其博洽蠕蠕主阿那瓌亡破來<lb/>
奔朝廷矜之送復其國既而每使朝貢辭旨頗不盡禮<lb/>
躍為朝臣書與瓌陳以禍福言辭甚美後遷車騎將軍<lb/>
太傅清河王懌文學雅為懌所愛賞懌之文表多出於<lb/>
躍卒贈冠軍將軍吏部郎中所制文集行於世無子兄<lb/>
<pb n="KR2a0020_WYG_085-2b"/>
飜以子聿脩繼<lb/>
聿脩字叔徳七歳遭喪居處禮若成人九歳州辟主簿<lb/>
性深沉有鑒識清靖寡欲與物無競姨夫尚書崔休深<lb/>
所知賞年十八領夲州中正兼尚書度支郎中齊受禪<lb/>
除太子庶子以夲官行博陵太守<lb/>
裴敬憲字孝虞河東聞喜人也益州刺史宣第二子少<lb/>
有志行學博才清撫訓諸弟專以讀誦為業澹於榮利<lb/>
風氣俊逺郡徵功曹不就諸府辟命先進其弟世人嘆<lb/>
<pb n="KR2a0020_WYG_085-3a"/>
美之司州牧高陽王雍舉秀才射策高第除太學博士<lb/>
性和雅未嘗失色於人工隸草解音律五言之作獨擅<lb/>
於時名聲甚重後進共宗慕之中山<hi>闕</hi>將之部朝賢送<lb/>
於河梁賦詩言别皆以敬憲為最其文不能贍逸而有<lb/>
清麗之美少有氣病年三十三卒人物甚悼之敬憲世<lb/>
有仁義於鄉里孝昌中蜀賊陳雙熾所過殘暴至敬憲<lb/>
宅輙相約束不得焚燒為物所伏如此永興三年贈中<lb/>
書侍郎諡曰文<lb/>
<pb n="KR2a0020_WYG_085-3b"/>
盧觀字伯舉范陽涿人也少好學有儁才舉秀才射策<lb/>
甲科除太學博士著作佐郎與太常少卿李神儶光祿<lb/>
大夫王誦等在尚書上省撰定朝儀拜尚書儀曹郎中<lb/>
孝昌元年卒<lb/>
封肅字元邕渤海人尚書回之兄子也早有文思博渉<lb/>
經史太傅崔光見而賞焉位太學博士修起居注兼廷<lb/>
尉監為還園賦其辭甚美正光中京兆王西征引為大<lb/>
行臺郎中委以書記還除尚書左中兵郎中卒肅性恭<lb/>
<pb n="KR2a0020_WYG_085-4a"/>
儉不妄交遊唯與崔勵勵從兄鴻尤相親善所製文章<lb/>
多亡失存者十餘卷<lb/>
邢臧字子良河間人光祿少卿虬長孫也㓜孤早立操<lb/>
尚博學有藻思年二十一神龜中舉秀才問策五條考<lb/>
上第為太學博士正光中議立明堂臧為裴頠一室之<lb/>
議事雖不行當時稱其理博出為本州中從事雅為鄉<lb/>
情所附永安初徴為金部郎中以疾不赴轉除東牟太<lb/>
守時天下多事在職少能廉白臧獨清慎奉法吏民愛<lb/>
<pb n="KR2a0020_WYG_085-4b"/>
之隴西李延寔莊帝之舅以太傅出除青州啓臧為屬<lb/>
領樂安内史有惠政後除濮陽太守尋加安東將軍臧<lb/>
和雅信厚有長者之風為時人所愛敬為特進甄琛行<lb/>
狀世稱其工與裴敬憲盧觀兄弟並結交分曾共讀回<lb/>
文集臧獨先通之撰古來文章幷叙作者氏族號曰文<lb/>
譜未就病卒時賢悼惜之其文筆凡百餘篇贈鎮北將<lb/>
軍定州刺史諡曰文<lb/>
子恕渉學有識悟<lb/>
<pb n="KR2a0020_WYG_085-5a"/>
裴伯茂河東人司空中郎叔義第二子少有風望學渉<lb/>
羣書文藻富贍釋褐奉朝請大將軍京兆王繼西討引<lb/>
為鎧曹參軍南討絳蜀陳雙熾為行臺長孫承業行臺<lb/>
郎中承業還京師留伯茂仍知行臺事以平薛鳯賢等<lb/>
賞平陽伯再遷散騎常侍典起居注太昌初為中書侍<lb/>
郎永熈中出帝兄子廣平王贊盛選賔僚以伯茂為文<lb/>
學後加中軍大將軍伯茂好飲酒頗渉疎傲久不徙官<lb/>
曾為豁情賦其序略曰余攝養舛和服餌寡術自春徂<lb/>
<pb n="KR2a0020_WYG_085-5b"/>
夏三嬰湊疾雖桐君上藥有時致効而草木下性實縈<lb/>
衿抱故復究覽莊生具體齊物物我兩忘是非俱遣斯<lb/>
人之達吾所師焉故作是賦所以托名豁情寄之風謠<lb/>
矣天平初遷鄴又為遷都賦文多不載二年因内宴伯<lb/>
茂侮慢殿中尚書章武王景哲景哲遂申啓稱伯茂棄<lb/>
其本列與監同行以梨撃桉傍汙冠服禁庭之内令人<lb/>
挈衣詔付所司後竟無坐伯茂先出後其伯仲規與兄<lb/>
景融别居景融貧窘伯茂了無賑恤殆同行路世以此<lb/>
<pb n="KR2a0020_WYG_085-6a"/>
貶薄之卒年三十九知舊歎惜焉伯茂永年劇飲不已<lb/>
乃至傷性多有愆失未亡前數日忽云吾得密信将被<lb/>
收掩乃與婦乘車西逃避後因顧指壁中言有官人追<lb/>
逐其妻方知其病卒後殯於家園友人常景李渾王元<lb/>
景盧元明魏季景李騫等十許人於墓傍置酒設祭哀<lb/>
哭涕泣一飲一酹曰裴中書魂而有靈知吾曹也乃各<lb/>
賦詩一篇李騫以魏収亦與之友寄以示收收時在晉<lb/>
陽乃同其作論叙伯茂其十字云臨風想𤣥度對酒思<lb/>
<pb n="KR2a0020_WYG_085-6b"/>
公榮時人以伯茂性侮傲謂收詩頗得事實贈散騎常<lb/>
侍衛將軍度支尚書雍州刺史重贈吏部尚書諡曰文<lb/>
伯茂曾撰晉書竟未能成無子兄景融以第二子孝才<lb/>
繼<lb/>
邢昕字子明河間人尚書巒弟偉之子㓜孤見愛於祖<lb/>
母李氏好學早有才情蕭寳夤以車騎大將軍開府討<lb/>
闗中以子明為東閤祭酒委以文翰在軍解褐盪寇將<lb/>
軍累遷太尉記室參軍吏部尚書李神儁奏昕修起居<lb/>
<pb n="KR2a0020_WYG_085-7a"/>
注太昌初除中書侍郎加平東將軍光祿大夫時言冐<lb/>
竊官級為中尉所劾免官乃為述躬賦未幾受詔與祕<lb/>
書監常景典儀注事出帝行釋奠禮昕與校書郎裴伯<lb/>
茂等俱為錄義永熈末昕入為侍讀與溫子昇魏收參<lb/>
掌文詔遷鄴乃歸河間天平初與侍中從叔子才魏季<lb/>
景魏収同徴赴都尋還鄉里既而復徴時蕭衍使兼散<lb/>
騎常侍劉孝儀等來朝貢詔昕兼正員郎迎於境上司<lb/>
徒孫騰引為中郎尋除通直常侍加中軍將軍既有才<lb/>
<pb n="KR2a0020_WYG_085-7b"/>
藻兼長几案自孝昌之後天下多務世人競以吏工取<lb/>
達文學大衰司州中從事宋遊道以公斷見知時與昕<lb/>
嘲謔昕謂之曰世事同知文學外遊道有慙色興和中<lb/>
以本官副李象使於蕭衍昕好忤物人謂之牛是行也<lb/>
談者謂之牛象鬬於江南齊文襄王攝選擬昕為司徒<lb/>
右長史未奏遇疾卒士友悲之贈車騎將軍都官尚書<lb/>
冀州刺史謚曰文所著文章自有集錄<lb/>
溫子昇字鵬舉自云太原人晉大將軍嶠之後也世居<lb/>
<pb n="KR2a0020_WYG_085-8a"/>
江左祖恭之劉義隆彭城王義康户曹避難歸國家于<lb/>
濟陰寃句因為其郡縣人焉家世寒素父暉兗州左將<lb/>
軍府長史行濟陰郡事子昇初受學於崔靈恩劉蘭精<lb/>
勤以夜繼晝晝夜不倦長乃博覽百家文章清婉為廣<lb/>
陽王淵賤客在馬坊教諸奴子書作侯山祠堂碑文常<lb/>
景見而善之故詣淵謝之景曰頃見溫生淵怪問之景<lb/>
曰溫生是大才士淵由是稍知之熈平初中尉東平王<lb/>
匡博召辭人以充御史同時射策者八百餘人子昇與<lb/>
<pb n="KR2a0020_WYG_085-8b"/>
盧仲宣孫搴等二十四人為高第於是預選者爭相引<lb/>
決匡使子昇當之皆受屈而去搴謂人曰朝來靡旗亂<lb/>
轍者皆子昇逐北遂補御史時年二十二臺中文筆皆<lb/>
子昇為之以憂去任服闋還為朝請後李神儁行荆州<lb/>
事引兼錄事參軍被徴赴省神儁表畱不遣吏部郎中<lb/>
李奬退表不許曰昔伯瑜之不應留王朗所以發歎宜<lb/>
速遣赴無踵彦雲前失於是還員正光末廣陽王淵為<lb/>
東北道行臺召為郎中軍國文翰皆出其手於是才名<lb/>
<pb n="KR2a0020_WYG_085-9a"/>
轉盛黄門郎徐紇受四方表啓答之敏速於淵獨沉思<lb/>
曰彼有溫郎中才藻可畏高車破走珍寳盈滿子昇取<lb/>
絹四十疋及淵為葛榮所害子昇亦見覊執榮下都督<lb/>
和洛興與子昇舊識以數十騎濳送子昇得達冀州還<lb/>
京李楷執其手曰卿今得免足使夷甫慙徳自是無復<lb/>
宦情閉門讀書厲精不已建義初為南主客郎中修起<lb/>
居注曾一日不直上黨王天穆時錄尚書事将加捶撻<lb/>
子昇遂逃遁天穆甚怒奏人代之莊帝曰當世才子不<lb/>
<pb n="KR2a0020_WYG_085-9b"/>
過數人豈容為此便相放黜乃寢其奏及天穆将討邢<lb/>
杲召子昇同行子昇未敢應天穆謂人曰吾欲収其才<lb/>
用豈懐前忿也今復不來便須南走越北走胡耳子昇<lb/>
不得已而見之加伏波将軍為行臺郎中天穆深加賞<lb/>
之元顥入洛天穆召子昇問曰即欲向京師為隨我北<lb/>
渡對曰主上以虎牢失守致此狼狽元顥新入人情未<lb/>
安今往討之必有征無戰王若剋復京師奉迎大駕桓<lb/>
文之舉也捨此北渡竊為大王惜之天穆善之而不能<lb/>
<pb n="KR2a0020_WYG_085-10a"/>
用遣子昇還洛顥以為中書舎人莊帝還宮為顥任使<lb/>
者多被廢黜而子昇復為舎人天穆每謂子昇曰恨不<lb/>
用卿前計除正員郎仍舎人及帝殺尒朱榮也子昇預<lb/>
謀當時赦詔子昇詞也榮入内遇子昇把詔書問是何<lb/>
文書子昇顔色不變曰勅榮不視之尒朱兆入洛子昇<lb/>
懼禍逃匿永熈中為侍讀兼舎人鎮南將軍金紫光禄<lb/>
大夫遷散騎常侍中軍大將軍後領本州大中正蕭衍<lb/>
使張臯寫子昇文筆𫝊於江外衍稱之曰曹植陸機復<lb/>
<pb n="KR2a0020_WYG_085-10b"/>
生於北土恨我辭人數窮百六陽夏太守傅標使吐谷<lb/>
渾見其國主牀頭有書數卷乃是子昇文也濟隂王暉<lb/>
業嘗云江左文人宋有顔延之謝靈運梁有沈約任昉<lb/>
我子昇足以陵顔轢謝含任吐沈揚遵彦作文徳論以<lb/>
為古今辭人皆負才遺行澆薄險忌唯邢子才王元景<lb/>
溫子昇彬彬有徳素齊文襄王引子昇為大將軍府諮<lb/>
議參軍子昇前為中書郎嘗詣蕭衍客舘受國書自以<lb/>
不修容止謂人曰詩章易作逋峭難為文襄舘客元僅<lb/>
<pb n="KR2a0020_WYG_085-11a"/>
曰諸人當賀推子昇合陳辭子昇久忸怩乃推陸操焉<lb/>
及元僅劉思逸荀濟等作亂文襄疑子昇知其謀方使<lb/>
之作獻武王碑文既成乃餓諸晉陽獄食敝襦而死棄<lb/>
尸路隅没其家口太尉長史宋遊道収葬之又為集其<lb/>
文筆為三十五卷子昇外恬靜與物無競言有凖的不<lb/>
妄毁譽而内深險事故之際好預其間所以終致禍敗<lb/>
又撰永安記三卷無子<lb/>
史臣曰古之人所貴名不朽者葢重言之尚存又加之<lb/>
<pb n="KR2a0020_WYG_085-11b"/>
以才名其為貴顯固其宜也自餘或位下人微居常亦<lb/>
何能自達及其靈虵可握天網俱頓並編緗素咸貫儒<lb/>
林雖其位可下其身可殺千載之後貴賤一焉非此道<lb/>
也孰云能致凡百士子可不務乎<lb/>
　<lb/>
　<lb/>
　<lb/>
　魏書卷八十五<lb/>
<pb n="KR2a0020_WYG_085-12a"/>
　魏書卷八十五考證<lb/>
列傳第七十三○魏收書闕後所補<lb/>
封肅傳肅性恭儉不妄交遊唯與崔勵○勵北史作勱<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_085-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十五考證<lb/>
</p>
<p>
</p>
  </div>
</body>
</text>
</TEI>
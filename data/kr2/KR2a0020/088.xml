<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷八十八</head> <lb/>
    <p>
<pb n="KR2a0020_WYG_088-1a"/>
欽定四庫全書<lb/>
　魏書卷八十八<lb/>
　　齊　　　　魏　　　　収　　　　　撰<lb/>
　列𫝊良吏第七十六<lb/>
　　張恂　　鹿生　　張應　　宋世景　路邕<lb/>
　　閻慶允　明亮　　杜纂　　裴佗　　竇瑗<lb/>
　　羊敦　　蘇淑<lb/>
罷侯置守歴年永久統以方牧仍世相循所以寛猛為<lb/>
<pb n="KR2a0020_WYG_088-1b"/>
用庇民調俗但廉平常迹聲問難高適時應務招響必<lb/>
速是故搏擊為侯起不旋踵儒弱貽咎錄用無時此則<lb/>
已然於前世矣後之為吏與世沉浮叔季澆漓姦巧多<lb/>
緒所以蒲密無為之化難見其人有魏初拓中州兼幷<lb/>
疆域河南闗右遺黎未純擁節分符多出豐沛政術治<lb/>
風未能咸允雖動貽大戮而貪虐未悛亦由網漏吞舟<lb/>
時挂一目髙祖肅明綱紀賞罰必行肇革舊軌時多奉<lb/>
法世宗優游而治寛政遂往太和之風頗以陵替肅宗<lb/>
<pb n="KR2a0020_WYG_088-2a"/>
馭運天下淆然其於移風革俗之美浮虎還珠之政九<lb/>
州百郡無所聞焉且書其為時所稱者以著良吏云爾<lb/>
張恂字洪讓上谷沮陽人也隨兄袞歸國參代王軍事<lb/>
恂言於太祖曰金運失御劉石紛紜慕容竊號山東苻<lb/>
姚盗器秦隴遂使三靈乏響九域曠君大王樹基𤣥朔<lb/>
重明積聖自北而南化被燕趙今中土遺民望雲冀潤<lb/>
宜因斯會以建大業太祖深器異厚加禮焉皇始初拜<lb/>
中書侍郎幃幄密謀頗預參議從将軍奚牧略地晉川<lb/>
<pb n="KR2a0020_WYG_088-2b"/>
拜鎮逺将軍賜爵平臯子出為廣平太守恂招集離散<lb/>
勸課農桑民歸之者千户遷常山太守恂開建學校優<lb/>
顯儒士吏民歌詠之於時喪亂之後罕能克厲惟恂當<lb/>
官清白仁恕臨下百姓親愛之其治為當時第一太祖<lb/>
聞而嘉歎太宗即位賜帛三百匹徴拜太中大夫神瑞<lb/>
三年卒年六十九恂性清儉不營産業身死之日家無<lb/>
餘財太宗悼惜之贈征虜将軍幷州刺史平臯侯謚曰<lb/>
宣<lb/>
<pb n="KR2a0020_WYG_088-3a"/>
子純字道尚襲爵鎮逺将軍平臯子坐事爵除<lb/>
純弟代字定燕陳留北平二郡太守卒贈冠軍将軍營<lb/>
州刺史謚曰惠侯代所歴著清稱有父之遺風<lb/>
代子長年中書博士出為寜逺将軍汝南太守有郡民<lb/>
劉崇之兄弟分析家貧惟有一牛爭之不決訟於郡庭<lb/>
長年見之悽然曰汝曹當以一牛故致此競脱有二牛<lb/>
各應得一豈有訟理即以家牛一頭賜之於是郡境之<lb/>
中各相誡約咸敦敬讓太和初卒於家<lb/>
<pb n="KR2a0020_WYG_088-3b"/>
子琛字寳貴少有孝行歴武騎常侍羽林監太子翊軍<lb/>
校尉卒<lb/>
子略武定中左光祿大夫<lb/>
鹿生濟陰乘氏人父夀興沮渠牧犍庫部郎生再為濟<lb/>
南太守有治稱顯祖嘉其能特徴赴季秋馬射賜以驄<lb/>
馬加以青服彰其廉潔前後在任十年時三齊始附人<lb/>
懐茍且蒲博終朝頗廢農業生立制斷之聞者嗟善後<lb/>
歴徐州任城王澄廣陵侯元衍征東安南二府長史帶<lb/>
<pb n="KR2a0020_WYG_088-4a"/>
淮陽太守郯城鎮將年七十四正始中卒追贈龍驤將<lb/>
軍兗州刺史<lb/>
張應不知何許人延興中為魯郡太守應履行貞素聲<lb/>
績著聞妻子樵采以自供高祖深嘉其能遷京兆太守<lb/>
所在清白得吏民之忻心焉<lb/>
宋世景廣平人河南尹飜之第三弟也少自修立事親<lb/>
以孝聞與弟道璵下帷誦讀博覽羣言尤精經義族兄<lb/>
弁甚重之舉秀才對策上第拜國子助教遷彭城王勰<lb/>
<pb n="KR2a0020_WYG_088-4b"/>
開府法曹行參軍勰愛其才學雅相器敬高祖亦嘉之<lb/>
遷司徒法曹行參軍世景明刑理著律令裁決疑獄剖<lb/>
判如流轉尚書祠部郎彭城王勰每稱之曰宋世景精<lb/>
識尚書僕射才也臺中疑事右僕射高肇常以委之世<lb/>
景既才長從政加之夙勤不怠兼領數曹深著稱績頻<lb/>
為左僕射源懐引為行臺郎廵察州鎮十有餘所黜陟<lb/>
賞罰莫不咸允遷徙十鎮别置諸戍明設亭候以備北<lb/>
虜懐大相委重還而薦之於世宗曰宋世景文武才略<lb/>
<pb n="KR2a0020_WYG_088-5a"/>
當今寡儔清平忠直亦少其比陛下若任之以機要終<lb/>
不減李沖也世宗曰朕亦聞之尚書令廣陽王嘉右僕<lb/>
射高肇吏部尚書中山王英共薦世景為國子博士尋<lb/>
薦為尚書右丞王顯與宋弁有隙毁之於世宗故事寢<lb/>
不報尋加伏波將軍行滎陽太守鄭氏豪横號為難治<lb/>
濟州刺史鄭尚弟逺慶先為苑陵令多所受納百姓患<lb/>
之世景下車召而謂之曰與卿親宜假借吾未至之前<lb/>
一不相問今日之後終不相捨而逺慶行意自若世景<lb/>
<pb n="KR2a0020_WYG_088-5b"/>
繩之以法逺慶懼棄官亡走於是竂屬畏威莫不改肅<lb/>
終日坐於㕔事未嘗寢息縣史三正及諸細民至即見<lb/>
之無早晚之節來者無不盡其情抱皆假之恩顔屛人<lb/>
密語民間之事巨細必知發姦擿伏有若神明嘗有一<lb/>
吏休滿還郡食人雞豚又有一幹受人一帽又食二雞<lb/>
世景叱之曰汝何敢食甲乙雞豚取丙丁之帽吏幹叩<lb/>
頭伏罪於是上下震悚莫敢犯禁坐弟道璵事除名世<lb/>
景友于之性過絶於人及道璵死哭之哀切酸感行路<lb/>
<pb n="KR2a0020_WYG_088-6a"/>
形容毁悴見者莫不歎愍歳餘母喪遂不勝哀而卒世<lb/>
景嘗撰晉書竟未得就<lb/>
子季儒遺腹生弱冠太守崔楷辟為功曹起家太學博<lb/>
士明威將軍曽至譙宋之間為文弔嵇康甚有理致後<lb/>
夜寢室壊壓殞年二十五時人咸傷惜之<lb/>
路邕陽平清淵人世宗時積功勞除齊州東魏郡太守<lb/>
有惠政靈太后詔曰邕蒞政清勤善綏民俗比經年儉<lb/>
郡内饑饉羣庶嗷嗷將就溝壑而邕自出家粟賑賜貧<lb/>
<pb n="KR2a0020_WYG_088-6b"/>
窘民以獲濟雖古之良守何以尚兹宜見霑錫以垂奬<lb/>
勸可賜龍廐馬一匹衣一襲被褥一具班宣州鎮咸使<lb/>
聞知邕以善治民稍遷至南青州刺史而卒<lb/>
閻慶允不知何許人為東秦州敷城太守在政五年清<lb/>
勤厲俗頻年饑饉慶允歳常以家粟千石賑恤貧窮民<lb/>
賴以濟其部民楊寳龍等一千餘人申訟美政有司奏<lb/>
曰案慶允自蒞此郡惠政有聞又能自以已粟賑恤饑<lb/>
饉乃有子愛百姓之義如不少加優賚無以厲彼貪殘<lb/>
<pb n="KR2a0020_WYG_088-7a"/>
又案齊州東魏郡太守路邕在郡治能與之相埒語其<lb/>
分贍又亦不殊而聖㫖優隆賜以衣馬求情即理謂合<lb/>
同賞靈太后卒無襃賞焉<lb/>
明亮字文徳平原人性方厚有識幹自給事中歴員外<lb/>
常侍延昌中世宗臨朝堂親自黜陟授亮勇武将軍亮<lb/>
進曰臣本官常侍是第三清今授臣勇武其號至濁且<lb/>
文武又殊請更改授世宗曰今依勞行賞不問清濁卿<lb/>
何得乃復以清濁為辭亮曰聖明在上清濁故分臣既<lb/>
<pb n="KR2a0020_WYG_088-7b"/>
屬聖明是以敢啓世宗曰九流之内人咸君子雖文武<lb/>
號殊佐治一也卿何得獨欲乖衆妄相清濁所請未可<lb/>
但依前授亮曰今江左未賔書軌宜一方為陛下授命<lb/>
前驅拓定吳會官爵陛下之所輕賤命微臣之所重陛<lb/>
下方収所重何惜所輕世宗笑曰卿欲為朕拓定江表<lb/>
揃平蕭衍揃平拓定非勇武莫可今之所授是副卿言<lb/>
辭勇及武自相矛楯亮曰臣欲仰稟聖規運籌而定何<lb/>
假勇武方乃成功世宗曰謀勇二事體夲相須若勇而<lb/>
<pb n="KR2a0020_WYG_088-8a"/>
無謀則勇不獨舉若謀而無勇則謀不孤行必須兼兩<lb/>
乃能制勝何得云偏須運籌而不復假勇乎亮曰請改<lb/>
授平逺將軍世宗曰運籌用武然後逺人始平卿但用<lb/>
武平之何患不得平逺也亮乃陳謝而退後除陽平太<lb/>
守清白愛民甚有恵政聲績之美顯著當時朝廷嘉其<lb/>
風化轉汲郡太守為治如前譽宣逺近二郡民吏迄今<lb/>
追思之卒孝昌初贈左將軍南青州刺史初亮之在陽<lb/>
平屬相州刺史中山王熈起兵討元义時幷州刺史城<lb/>
<pb n="KR2a0020_WYG_088-8b"/>
陽王徽亦遣使詣亮密同熈謀熈敗亮詭其使辭由是<lb/>
徽竟獲免二年詔追前效重贈平東将軍濟州刺史拜<lb/>
其子希逺奉朝請<lb/>
亮從弟逺儀同開府從事中郎<lb/>
杜纂字榮孫常山九門人也少以清苦自立時縣令齊<lb/>
羅喪亡無親屬収瘞纂以私財殯葬由是郡縣摽其門<lb/>
閭後居父喪盡禮郡舉孝廉補豫州司士稍除積努將<lb/>
軍領衆詣淮迎降民楊葙等修立楚鎮招納山蠻李天<lb/>
<pb n="KR2a0020_WYG_088-9a"/>
保等五百户從征新野除騎都尉又從駕夀春勅纂緣<lb/>
淮慰勞豫州刺史田益宗率户歸國使纂詣廣陵安慰<lb/>
初附賑給田廩從征新野及南陽平以功賜爵井陘男<lb/>
賞帛五百匹數日之中散之知友時人稱之又詣赭陽<lb/>
武陰二郡課種公田隨供軍費除南秦州武都太守正<lb/>
始中遷漢陽太守並以清白為名又隨都督楊椿等詣<lb/>
南秦軍前招慰逆氐還除虎賁中郎将領太倉令遭母<lb/>
憂去職久之除伏波將軍復為太倉令尋除寧遠軍陰<lb/>
<pb n="KR2a0020_WYG_088-9b"/>
陵戍主延昌中京師儉勅纂監京倉賑給民廩肅宗初<lb/>
拜征虜將軍清河内史性儉約尤愛貧老至能問民疾<lb/>
苦對之泣涕勸督農桑親自檢視勤者賞以物帛惰者<lb/>
加以罪譴弔死問生甚有恩紀還以夲將軍除東益州<lb/>
刺史無御邊威略羣氐反叛以失民和徴還遷太府少<lb/>
卿除平陽太守後將軍太中大夫正光末清河人房通<lb/>
等三百人頌纂徳政乞重臨郡詔許之孝昌中為葛榮<lb/>
圍逼纂以郡降榮榮令纂入信都慰喻都督李瑾欲斬<lb/>
<pb n="KR2a0020_WYG_088-10a"/>
刺史元孚徳纂還出又勸榮以水灌城榮遂以纂為常<lb/>
山太守至郡未幾榮滅定州刺史薛曇尚以纂老舊令<lb/>
䕶博陵鉅鹿二郡纂以疾辭少時卒於家纂所歴任好<lb/>
行小惠蔬食敝衣多渉誣矯而輕財潔已終無受納為<lb/>
百姓所思號為良守永熙中贈平北將軍殷州刺史天<lb/>
平四年重贈本將軍定州刺史<lb/>
裴佗字元化河東聞喜人其先因晉亂避地涼州苻堅<lb/>
平河西東歸桑梓因居解縣焉父景惠州别駕佗容貎<lb/>
<pb n="KR2a0020_WYG_088-10b"/>
魁偉隤然有器望少治春秋杜氏毛詩周易並舉其宗<lb/>
致舉秀才以高第除中書博士轉司徒參軍司空記室<lb/>
揚州任城王澄開府倉曹參軍入為尚書倉部郎中行<lb/>
河東郡事所在有稱績還拜尚書考功郎中河東邑中<lb/>
正世宗親臨朝堂拜員外散騎常侍中正如故轉司州<lb/>
治中以風聞為御史所彈尋會赦免轉征虜将軍中散<lb/>
大夫為趙郡大守為治有方威惠甚著猾吏姦民莫不<lb/>
改肅所得俸禄分恤貧窮轉前将軍東荆州刺史郡民<lb/>
<pb n="KR2a0020_WYG_088-11a"/>
戀仰傾境餞送至今追思之尋加平南将軍蠻酋田盤<lb/>
石田敬宗等部落萬餘家恃衆阻險不賔王命前後牧<lb/>
守雖屢征討未能降欵佗至州單使宣慰示以禍福敬<lb/>
宗等聞佗宿德相率歸附於是闔境清晏寇盜寝息邊<lb/>
民懐之襁負而至者千餘家尋加撫軍將軍又遷中軍<lb/>
將軍在州數載以疾乞還永安二年卒遺令不聽請贈<lb/>
不受賻襚諸子皆遵行之佗性剛直不好俗人交游其<lb/>
投分者必當時名勝清白任真不事家産宅不過三十<lb/>
<pb n="KR2a0020_WYG_088-11b"/>
歩又無田園暑不張葢寒不衣裘其貞儉若此六子<lb/>
讓之字士禮武定末中書侍郎<lb/>
讓之弟諏之字士正早有才學司徒記室參軍天平末<lb/>
入於闗西<lb/>
竇瑗字世珍遼西遼陽人自言本扶風平陵人漢大將<lb/>
軍竇武之曾孫崇為遼西太守子孫遂家焉曽祖堪慕<lb/>
容氏漁陽太守祖表馮文通成周太守入國父冏舉秀<lb/>
才早卒普泰初瑗啓以身階級為父請贈詔贈征虜將<lb/>
<pb n="KR2a0020_WYG_088-12a"/>
軍平州刺史瑗年十七便荷帙從師㳺學十載始為御<lb/>
史轉奉朝請兼太常博士拜大将軍太原王爾朱榮官<lb/>
因是為榮所知遂表留瑗為北道大行臺左丞以軍功<lb/>
賜爵陽洛男除員外散騎常侍瑗以拜榮官賞新昌男<lb/>
因從榮東討葛榮事平封容城縣開國伯食邑五百户<lb/>
後除征虜將軍通直散騎常侍仍左丞瑗乞以容城伯<lb/>
讓兄叔珍詔聽以新昌男轉授之叔珍由是位至太山<lb/>
太守尒朱世隆等立長廣王曄為主南赴洛陽至東郭<lb/>
<pb n="KR2a0020_WYG_088-12b"/>
外世隆等遣瑗奏廢之瑗執鞭獨入禁内奏曰天人之<lb/>
望皆在廣陵願行堯舜之事曄遂禪焉由是除征南將<lb/>
軍金紫光祿大夫敷奏偘然前廢帝甚重之出帝時為<lb/>
廷尉卿及釋奠開講瑗與散騎常侍溫子昇給事黄門<lb/>
侍郎魏季景通直散騎常侍李業興竝為擿句天平中<lb/>
除鎮東將軍金紫光祿大夫尋除廣宗太守治有清白<lb/>
之稱廣宗民情凶戾前後累政咸見告訟惟瑗一人終<lb/>
始全潔轉中山太守加征東将軍聲譽甚美為吏民所<lb/>
<pb n="KR2a0020_WYG_088-13a"/>
懐及齊獻武王班書州郡誡約牧守令長稱瑗政績以<lb/>
為勸厲焉後授使持節夲将軍平州刺史在州政如治<lb/>
郡又為齊獻武王丞相府右長史瑗無軍府斷割之才<lb/>
不堪稱職又行晉州事既還京師上表曰臣在平州之<lb/>
日蒙班麟趾新制即依朝命宣示所部士庶忻仰有若<lb/>
三章臣聞法象巍巍乃大舜之事政道郁郁亦隆周之<lb/>
軌故元首股肱可否相濟聲教之聞於此為證伏惟陛<lb/>
下應圖臨㝢握紀承天克構洪基會昌寳厯式張琴瑟<lb/>
<pb n="KR2a0020_WYG_088-13b"/>
且調宮羽去甚刪泰革弊遷澆俾高祖之徳不墜於地<lb/>
畫一既歌萬國歡躍臣伏讀至三公曹第六十六條母<lb/>
殺其父子不得告告者死再三返覆之未得其門何者<lb/>
案律子孫告父母祖父母者死又漢宣云子匿父母孫<lb/>
匿大父母皆勿論葢謂父母祖父母小者攘羊甚者殺<lb/>
害之類恩須相隠律抑不言法理如是足見其直未必<lb/>
指母殺父止子不言也若父殺母乃是夫殺妻母卑於<lb/>
父此子不告是也而母殺父不聽子告臣誠下愚輙以<lb/>
<pb n="KR2a0020_WYG_088-14a"/>
為惑昔楚康王欲殺令尹子南其子棄疾為王御士而<lb/>
上告焉對曰泄命重刑臣不為也王遂殺子南其徒曰<lb/>
行乎曰吾與殺吾父行将焉入曰臣乎曰殺父事讎吾<lb/>
不忍乃縊而死注云棄疾自謂不告父為與殺謂王為<lb/>
讎皆非禮春秋譏焉斯盖門外之治以義斷恩知君殺<lb/>
父而子不告是也母之於父同在門内恩無可掩義無<lb/>
斷割知母將殺理應告父如其已殺宜聽告官今母殺<lb/>
父而子不告便是知母而不知父識比野人義近禽獸<lb/>
<pb n="KR2a0020_WYG_088-14b"/>
且母之於父作合移天既殺已之天復殺子之天二天<lb/>
頓毁豈容頓黙此母之罪義不在赦下手之日母恩即<lb/>
離仍以母道不告鄙臣所以致惑今聖化淳洽穆如韶<lb/>
夏食椹懐音梟獍猶變况承風稟教識善知惡之民哉<lb/>
脱下愚不移事在言外如或有之可臨時議罪何用豫<lb/>
制斯條用為訓誡誠恐千載之下談者諠譁以明明大<lb/>
朝有尊母卑父之論以臣管見實所不取如在淳風厚<lb/>
俗必欲行之且君父一也父者子之天被殺事重宜附<lb/>
<pb n="KR2a0020_WYG_088-15a"/>
父謀反大逆子得告之條父一而已至情可見竊惟聖<lb/>
主有作明賢贊成光國寧民厥用為大非下走頑蔽所<lb/>
能上測但受恩深重輒獻瞽言儻蒙収察乞付評議詔<lb/>
付尚書三公郎封君義立判云身體髮膚受之父母生<lb/>
我勞悴續莫大焉子於父母同氣異息終天靡報在情<lb/>
一也今忽欲論其尊卑辨其優劣推心未忍訪古無據<lb/>
母殺其父子復告母母由告死便是子殺天下未有無<lb/>
母之國不知此子将欲何之案春秋莊公元年不稱即<lb/>
<pb n="KR2a0020_WYG_088-15b"/>
位文姜出故服䖍註云文姜通兄齊襄與殺公而不反<lb/>
父殺母出隠痛深諱朞而中練思慕少殺念至於母故<lb/>
經書三月夫人遜於齊既有念母深諱之文明無讎疾<lb/>
告列之理且聖人設法所以防淫禁暴極言善惡使知<lb/>
而避之若臨事議刑則䧟罪多矣惡之甚者殺父害君<lb/>
著之律令百王罔革此制何嫌獨求削去既於法無違<lb/>
於事非害宣布有年謂不宜改瑗復難云尋局判云子<lb/>
於父母同氣異息終天靡報在情一也今欲論其尊卑<lb/>
<pb n="KR2a0020_WYG_088-16a"/>
辨其優劣推心未忍訪古無據瑗以為易曰天尊地卑<lb/>
乾坤定矣又曰乾天也故稱父坤地也故稱母又曰乾<lb/>
為天為父坤為地為母禮喪服經曰為父斬衰三年為<lb/>
母齊衰朞尊卑優劣顯在典章何言訪古無據局判云<lb/>
母殺其父子復告母母由告死便是子殺天下未有無<lb/>
母之國不知此子欲將何之瑗案典律未聞母殺其父<lb/>
而子有隠母之義既不告母便是與殺父天下豈有無<lb/>
父之國此子獨得有所之乎局判又云案春秋莊公元<lb/>
<pb n="KR2a0020_WYG_088-16b"/>
年不稱即位文姜出故服䖍注云文姜通於兄齊襄與<lb/>
殺公而不反父殺母出隠痛深諱朞而中練思慕少殺<lb/>
念至於母故經書三月夫人遜於齊既有念母深諱之<lb/>
文明無讎疾告列之理瑗尋注義隠痛深諱者以父為<lb/>
齊所殺而母與之隠痛父死深諱母出故不稱即位非<lb/>
為諱母與殺也是以下文以義絶其罪不為與殺明矣<lb/>
公羊傳曰君殺子不言即位隠之也朞而中練父憂少<lb/>
衰始念於母略書夫人遜於齊是内諱出奔猶為罪文<lb/>
<pb n="KR2a0020_WYG_088-17a"/>
傳曰不稱姜氏絶不為親禮也注云夫人有與殺桓之<lb/>
罪絶不為親得尊父之義善莊公思大義絶有罪故曰<lb/>
禮也以大義絶有罪得禮之衷明有讎疾告列之理但<lb/>
春秋桓莊之際齊為大國通於文姜魯公讁之文姜以<lb/>
告齊襄使公子彭生殺之魯既弱小而懼於齊是時天<lb/>
子衰微又無賢覇故不敢讎之又不敢告列惟得告於<lb/>
齊曰無所歸咎惡於諸侯請以公子彭生除之齊人殺<lb/>
公子彭生案即此斷雖有援引即以情推理尚未遣惑<lb/>
<pb n="KR2a0020_WYG_088-17b"/>
事遂停寝除大宗正卿尋加衛將軍宗室以其寒士相<lb/>
與輕之瑗案法推治無所顧避甚見讎疾官雖通顯貧<lb/>
窘如初清尚之操為時所重領夲州大中正以夲官兼<lb/>
廷尉卿卒官贈本將軍太僕卿濟州刺史謚曰明<lb/>
羊敦字元禮太山鉅平人梁州刺史祉弟子也性尚閑<lb/>
素學渉書史以父靈引死王事除給事中出為本州别<lb/>
駕公平正直見有非法敦終不判署後為尚書左侍郎<lb/>
徐州撫軍長史永安中轉廷尉司直不拜拜洛陽令後<lb/>
<pb n="KR2a0020_WYG_088-18a"/>
為鎮南將軍金紫光禄大夫遷太府少卿轉衛將軍廣<lb/>
平太守治有能名姦吏跼蹐秋毫無犯雅性清儉屬歳<lb/>
饑饉家餽未至使人外尋陂澤採藕根而食之遇有疾<lb/>
苦家人解衣質米以供之然其為治亦尚威嚴朝廷以<lb/>
其清白賜榖一千斛絹一百匹興和初卒年五十二吏<lb/>
民奔哭莫不悲慟贈都督徐兗二州諸軍事衛大將軍<lb/>
吏部尚書兗州刺史謚曰貞武定初齊獻武王以敦及<lb/>
中山太守蘇淑在官奉法清約自居宜見追褒以厲天<lb/>
<pb n="KR2a0020_WYG_088-18b"/>
下乃上言請加旌錄詔曰昔五袴興謠兩岐致詠皆由<lb/>
仁覃千里化洽一邦故廣平太守羊敦故中山太守蘇<lb/>
淑並器業和隠幹用貞濟善政聞國清譽在民方藉良<lb/>
才遂登高秩先後凋亡朝野傷悼追旌清徳蓋惟舊章<lb/>
可各賞帛一百匹穀五百斛班下郡國咸使聞知<lb/>
子隠武定末開府行參軍<lb/>
蘇淑字仲和武邑人也立性敦謹頗渉經傳兄夀興坐<lb/>
事為閹官夀興後為河間太守賜爵晉陽男及夀興將<lb/>
<pb n="KR2a0020_WYG_088-19a"/>
卒遂冒養淑為子熈平中襲其爵除司空士曹參軍尋<lb/>
轉太學博士厲威將軍員外散騎侍郎轉奉車都尉領<lb/>
殿中侍御史因使於冀州會高乾邕執刺史元嶷㨿城<lb/>
起義淑贊成其事乾邕以淑行武邑郡未幾尒朱汝歸<lb/>
<hi>疑</hi>率兵将至淑於郡逃還京師後除左将軍大中大夫<lb/>
行河陰令出除樂陵内史淑在郡綏撫甚有民譽始經<lb/>
二周謝病乞解有詔聽之民吏老㓜訴乞淑者甚衆後<lb/>
歴滎陽太守亦有能名加中軍將軍司空從事中郎興<lb/>
<pb n="KR2a0020_WYG_088-19b"/>
和二年拜中山太守三年卒於郡淑清心愛下所歴三<lb/>
郡皆為吏民所思當時稱為良二千石武定初贈衛大<lb/>
將軍都官尚書瀛州刺史諡曰懿齊獻武王追美清操<lb/>
與羊敦同見優賞<lb/>
子子且襲武定中齊獻武王廟丞<lb/>
史臣曰<hi>闕</hi>
　<lb/>
　魏書卷八十八<lb/>
<pb n="KR2a0020_WYG_088-20a"/>
　魏書卷八十八考證<lb/>
竇瑗𫝊遼西遼陽人○遼陽北史作陽洛夲書地形志<lb/>
　遼西郡領縣三有陽樂無遼陽今以下文以軍功賜<lb/>
　爵陽洛男証之應從北史但陽樂陽洛未知孰是<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_088-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十八考證<lb/>
</p>
<p>
</p>
  </div>
</body>
</text>
</TEI>
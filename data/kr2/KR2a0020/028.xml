<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷二十八</head> <lb/>
    <p>
<pb n="KR2a0020_WYG_028-1a"/>
欽定四庫全書<lb/>
　魏書卷二十八<lb/>
　　齊　　　　魏　　　　收　　　　　撰<lb/>
　列傳第十六<lb/>
　　和䟦　　奚牧　　莫題　　庾業延　賀狄干<lb/>
　　李栗　　劉潔　　古弼　　張黎<lb/>
和䟦代人也世領部落為國附臣䟦以才辨知名太祖<lb/>
擢為外朝大人參軍國大謀雅有智筭頻使稱㫖拜龍<lb/>
<pb n="KR2a0020_WYG_028-1b"/>
驤將軍未幾賜爵日南公從平中原以功進為尚書鎮<lb/>
鄴慕容徳使兄子和守滑䑓和長史李辨殺和求援於<lb/>
䟦䟦率輕騎赴之既至辨悔閉門拒守䟦使尚書郎鄧<lb/>
暉説之辨乃開門䟦入收其府藏徳聞之遣將率三千<lb/>
騎擊䟦䟦逆擊大破之擒其將士千餘人而還於是陳<lb/>
潁之民多来向化改封定陵公與常山王遵率衆五萬<lb/>
討賀蘭部别帥木易干破之出為平原太守太祖寵遇<lb/>
䟦冠於諸将時羣臣皆敦尚恭儉而䟦好修虛譽炫曜<lb/>
<pb n="KR2a0020_WYG_028-2a"/>
於時性尤奢淫太祖戒之弗革後車駕北狩犲山收䟦<lb/>
刑之路側妻劉氏自殺以從初将刑䟦太祖命其諸弟<lb/>
毗等視訣䟦謂毗曰灅北地瘠可居水南就耕良田廣<lb/>
為産業各相勉勵務自纂修令之背己曰汝曹何忍視<lb/>
吾之死也毗等觧其㣲意詐稱使者云奔長安追之不<lb/>
及太祖怒遂誅其家後世祖西廵五原囘幸犲山校獵<lb/>
忽遇暴風雲霧四塞世祖怪而問之羣下僉言䟦世居<lb/>
此土祠冢猶存其或者能致斯變帝遣建興公古弼祭<lb/>
<pb n="KR2a0020_WYG_028-2b"/>
以三牲霧即除散後世祖蒐狩之日每先祭之<lb/>
少子歸從征赫連昌有功拜統萬將軍賜爵成臯男與<lb/>
西平公安頡攻虎牢㧞之進爵髙陽侯後以罪徙配涼<lb/>
州為民蓋吳作亂於關中復拜歸龍驤將軍往討之還<lb/>
拜使持節冠軍將軍雍城鎮都大將髙陽侯卒<lb/>
子度襲爵尚書都官郎昌平大守卒<lb/>
度子延穆司州部郡從事早卒<lb/>
子安武定末給事黃門侍郎<lb/>
<pb n="KR2a0020_WYG_028-3a"/>
奚牧代人也重厚有智謀太祖寵遇之稱之曰仲兄初<lb/>
劉顯謀害太祖梁眷知其謀濳使牧與穆崇至七介山<lb/>
以告語在崇傳太祖録先帝舊臣又以牧告顯之功拜<lb/>
為治民長敷奏政事參與計謀太祖征慕容寶加輔國<lb/>
將軍畧地晉川獲寳丹陽王買得及離石䕶軍髙秀和<lb/>
於平陶以軍功拜并州刺史賜爵任城公州與姚興接<lb/>
界興頗冦邊牧乃與興書稱頓首鈞禮抗之責興侵邊<lb/>
不直之意興以與國通和恨之有言於太祖太祖戮之<lb/>
<pb n="KR2a0020_WYG_028-3b"/>
莫題代人也多智有才用初為幢將領禁兵太祖之征<lb/>
慕容寶也寶夜来犯營軍人驚駭遂有亡還京師者言<lb/>
官軍敗於栢肆京師不安南安公元順因之欲攝國事<lb/>
題謂順曰此大事不可輕爾冝審待後要不然禍將及<lb/>
矣順乃止以功拜平逺將軍賜爵扶柳公進號左將軍<lb/>
改為髙邑公出除中山太守督司州之山東七郡事車<lb/>
駕征姚興次於晉陽而上黨羣盗秦頗丁零翟都等聚<lb/>
衆於壺關詔題率衆三千以討之上黨太守捕頗斬之<lb/>
<pb n="KR2a0020_WYG_028-4a"/>
都走林慮詔題搜山窮討盡平之初昭成末太祖季父<lb/>
窟咄徙於長安苻堅敗從慕容永東遷及永自立以窟<lb/>
咄為新興太守登國初劉顯遣弟亢埿等迎窟咄寇南<lb/>
鄙題時貳於太祖遺箭於窟咄謂之曰三嵗犢豈勝重<lb/>
載言窟咄長而太祖少也太祖既銜之天賜五年有告<lb/>
題居處倨傲擬則人主太祖乃使人示之箭告之曰三<lb/>
嵗犢能勝重載不題奉詔父子對泣詰朝乃刑之<lb/>
庾業延代人也後賜名岳其父及兄和辰世典畜牧稍<lb/>
<pb n="KR2a0020_WYG_028-4b"/>
轉中部大人昭成崩氐寇内侮事難之間收歛畜産富<lb/>
擬國君劉顯謀逆太祖外幸和辰奉獻明太后歸太祖<lb/>
又得其資用以和辰為内侍長和辰分别公私舊畜頗<lb/>
不㑹㫖太祖由是恨之岳獨恭慎修謹善處危難之間<lb/>
太祖喜之與王建等俱為外朝大人參預軍國太祖既<lb/>
絶慕容垂以岳為大人使詣慕容永永服其辭義垂圍<lb/>
永於長子永告急求援岳與陳留王虔以五萬騎東渡<lb/>
河救之次於秀容破山胡部髙車門等徙其部落㑹永<lb/>
<pb n="KR2a0020_WYG_028-5a"/>
滅乃班師從平中原拜安逺將軍官軍之驚於栢肆也<lb/>
賀蘭部帥附力眷紇突隣部帥匿物尼紇奚部帥叱奴<lb/>
根等聞之聚黨反於隂舘南安公元順討之不克死者<lb/>
數千人太祖聞之詔岳率萬騎還討叱奴根等殄之百<lb/>
姓乃安離石胡帥呼延鐵西河胡帥張崇等不樂内徙<lb/>
聚黨反叛岳率騎三千討破之斬鐵擒崇搜山窮討散<lb/>
其餘黨以功賜爵西昌公進號征虜將軍又討反人張<lb/>
超清河太守傅世並破平以岳為鄴行䑓岳為將有謀<lb/>
<pb n="KR2a0020_WYG_028-5b"/>
畧治軍清整常以少擊多士衆服其智勇名冠諸將及<lb/>
罷鄴行䑓以所統六郡置相州即拜岳為刺史公亷平<lb/>
當百姓稱之舊有園池時果初熟丞吏送之岳不受曰<lb/>
果未進御吾何得先食其謹如此後遷司空岳兄子路<lb/>
有罪諸父兄弟悉誅特赦岳父子天賜四年詔賜岳舎<lb/>
地於南宫岳將家僮治之候官告岳衣服鮮麗行止風<lb/>
采擬儀人君太祖時既不豫多所猜惡遂誅之時人咸<lb/>
寃惜焉岳葬在代西善無之界後世祖討赫連氏經其<lb/>
<pb n="KR2a0020_WYG_028-6a"/>
基宅愴然動容遂下詔為立廟令一州之民四時致祭<lb/>
求其子孫任為將帥者得其子陵從征有功聽襲爵<lb/>
路皇始初從征慕容寶為城門校尉遷司𨽻校尉爵髙<lb/>
平公而誅<lb/>
賀狄干代人也家本小族世忠厚為將以平當稱稍遷<lb/>
北部大人登國初與長孫嵩為對明於聽察為人愛敬<lb/>
太祖遣狄干致馬千匹結婚於姚萇㑹萇死興立因止<lb/>
狄干而絶婚興弟平率衆冦平陽太祖討平之擒其將<lb/>
<pb n="KR2a0020_WYG_028-6b"/>
狄伯支唐小方等三十餘人天賜中詔北新侯安同送<lb/>
唐小方於長安後蠕蠕社崘與興和親送馬八千匹始<lb/>
濟河赫連屈孑忿興與國交好乃叛興邀留社崘馬興<lb/>
乃遣使請以駿馬千匹贖伯支而遣狄干還太祖意在<lb/>
離間二寇於是許之狄干在長安幽閉因習讀書史通<lb/>
論語尚書諸經舉止風流有似儒者初太祖普封功臣<lb/>
狄干雖為姚興所留遥賜爵襄武侯加秦兵將軍及狄<lb/>
干至太祖見其言語衣服有類羌俗以為慕而習之故<lb/>
<pb n="KR2a0020_WYG_028-7a"/>
忿焉既而殺之<lb/>
弟歸亦剛直方雅與狄干俱死<lb/>
李栗鴈門人也昭成時父祖入國少辯㨗有才能兼有<lb/>
將畧初随太祖幸賀蘭部在元從二十一人中太祖愛<lb/>
其藝能時王業草創爪牙心腹多任親近唯栗一介逺<lb/>
寄兼非戚舊當世榮之數有戰功拜左軍將軍太祖征<lb/>
慕容寶栗督五萬騎為前驅軍之所至莫不降下遷左<lb/>
將軍慕容寶棄中山東走也栗以輕騎追之不及而還<lb/>
<pb n="KR2a0020_WYG_028-7b"/>
栗性簡慢矜寵不率禮度每在太祖前舒放倨傲不自<lb/>
祗肅咳唾任情太祖積其宿過天興三年遂誅之於是<lb/>
威嚴始厲制勒羣下盡卑謙之禮自栗始也<lb/>
劉潔長樂信都人也祖父生頗觧卜筮昭成時慕容氏<lb/>
來獻女為公主家臣仍随入朝賜以妻生子父提太祖<lb/>
時官至樂陵太守賜爵信都男卒潔性彊力多智數從<lb/>
征討有功進爵㑹稽公河西胡張外建興王紹等聚黨<lb/>
為逆潔與永安侯魏勤率衆三千人屯於西河以鎮撫<lb/>
<pb n="KR2a0020_WYG_028-8a"/>
之又與勤及功勞將軍元屈等擊吐京叛胡時離石胡<lb/>
出以眷引屈丐騎斷截山嶺邀潔潔失馬登山力戰矢<lb/>
刃俱盡為胡所執送詣屈丐潔聲氣不撓呼其字而與<lb/>
之言神色自若屈丐壯而釋之後得還國典東部事太<lb/>
宗寢疾世祖監國潔與古弼等選侍東宮對綜機要敷<lb/>
奏百揆世祖即位以告反者又獻直言所在合㫖竒其<lb/>
有柱石之用委以大任及議軍國朝臣咸推其能於是<lb/>
超遷尚書令改為鉅鹿公世祖破蠕蠕大檀于雲中潔<lb/>
<pb n="KR2a0020_WYG_028-8b"/>
言於世祖曰大檀恃衆雖破膽奔北恐不懼往敗將復<lb/>
送死請收田訖復一大舉東西並進為二道討之世祖<lb/>
然其言後大議征討潔言冝先平馮䟦世祖不從勑勒<lb/>
新民以將吏侵奪咸出怨言期牛馬飽草當赴漠北潔<lb/>
與左僕射安原奏欲及河氷未觧徙之河西氷觧之後<lb/>
不得北遁世祖曰不然此等習俗放散日乆有似園中<lb/>
之鹿急則衝突緩之則定吾自處之有道不煩徙也潔<lb/>
等固執乃聽分徙三萬餘落於河西西至白鹽池新民<lb/>
<pb n="KR2a0020_WYG_028-9a"/>
驚駭皆曰圈我於河西之中是將殺我也欲西走涼州<lb/>
潔與侍中古弼屯五原河北左僕射安原屯悦㧞城北<lb/>
備之既而新民數千騎北走潔追討之走者糧絶相枕<lb/>
而死時南州大水百姓阻飢潔奏曰臣聞天地至公故<lb/>
萬物咸育帝王無私而黎民戴頼伏惟陛下以神武之<lb/>
姿紹重光之緒恢隆大業育濟羣生威之所振無思不<lb/>
服澤之所洽無逺不懐太平之治於是而在自頃邊寇<lb/>
内侵戎車屢駕天資聖明所在克殄方難既平皆蒙訓<lb/>
<pb n="KR2a0020_WYG_028-9b"/>
錫勲髙者受爵功平者獲賞寵賜優崇有過古義而郡<lb/>
國之民雖不征討服勤農桑以供軍國實經世之大本<lb/>
府庫之所資自山以東偏遇水害頻年不收就食他所<lb/>
臣聞率土之濵莫非王臣應加哀矜以鴻覆育今南摧<lb/>
彊寇西敗醜虜四海晏如人神恊暢若與兆民共饗其<lb/>
福則惠感和氣蒼生悦樂矣世祖從之於是復天下二<lb/>
嵗租賦潔與樂平王丕督諸軍取上邽軍至啟陽百姓<lb/>
爭致牛酒潔至上邽諸將咸欲斬其豪帥以示王威潔<lb/>
<pb n="KR2a0020_WYG_028-10a"/>
不聽撫慰秦隴秋豪無犯人皆安業世祖將發隴右騎<lb/>
卒東伐髙麗潔進曰隴土新民始染大化冝賜優復以<lb/>
饒實之兵馬足食然後可用世祖深納之車駕西伐潔<lb/>
為前鋒沮渠牧犍弟董來率萬餘人拒戰於城南潔信<lb/>
卜者之言日辰不協擊皷却陳故後軍不進董來得入<lb/>
城世祖㣲嫌之後潔與建寜王崇督諸軍於三城胡部<lb/>
中簡兵六千將以戍姑臧胡不從命千餘人叛走潔與<lb/>
崇擊誅之虜男女數千人潔朝夕在樞密深見委任性<lb/>
<pb n="KR2a0020_WYG_028-10b"/>
既剛直恃寵自專世祖心稍不平時議伐蠕蠕潔意不<lb/>
欲言於世祖曰虜非有邑居遷徙無常前來出軍無所<lb/>
擒獲不如廣農積榖以待其來羣臣皆從其議世祖決<lb/>
行乃問於崔浩浩固言可伐世祖從浩議既出與諸將<lb/>
期㑹鹿渾谷而潔恨其計不用欲沮諸將乃矯詔更期<lb/>
故諸將不至時虜衆大亂恭宗欲擊之潔執不可語在<lb/>
帝紀停鹿渾谷六日諸將猶不進賊已逺遁追至石水<lb/>
不及而還師次漠中糧盡士卒多死潔隂使人驚軍勸<lb/>
<pb n="KR2a0020_WYG_028-11a"/>
世祖棄車輕還世祖不從潔以軍行無功奏歸罪於崔<lb/>
浩世祖曰諸將後期及賊不擊罪在諸將豈在於浩浩<lb/>
又言潔矯詔事遂發輿駕至五原收潔幽之世祖之征<lb/>
也潔私謂親人曰若軍出無功車駕不返者吾當立樂<lb/>
平王潔又使右丞張嵩求圖讖問劉氏應王繼國家後<lb/>
我審有名姓否嵩對曰有姓而無名窮治款引搜嵩家<lb/>
果得讖書潔與南康公狄隣及嵩等皆夷三族死者百<lb/>
餘人潔既居勢要擅作威福諸阿附者登長忤恨者黜<lb/>
<pb n="KR2a0020_WYG_028-11b"/>
免内外憚之側目而視㧞城破國者聚歛財貨與潔分<lb/>
之籍其家産財盈巨萬世祖追忿言則切齒<lb/>
古弼代人也少忠謹好讀書又善騎射初為獵郎使長<lb/>
安稱㫖轉門下奏事以敏正著稱太宗嘉之賜名曰筆<lb/>
取其直而有用後改名弼言其輔佐材也令弼典西部<lb/>
與劉潔等分綰機要敷奏百揆世祖即位以功拜立節<lb/>
將軍賜爵靈夀侯征并州叛胡還進為侍中吏部尚書<lb/>
典南部奏事與安原降東部髙車於已尼陂又與劉潔<lb/>
<pb n="KR2a0020_WYG_028-12a"/>
屯五原河北以備叛民拜安西將軍從征赫連定駕至<lb/>
平涼次于涇南遣弼與侍中張黎擊平涼赫連定自安<lb/>
定率歩騎二萬來救與弼等相遇弼偽退以誘之世祖<lb/>
使髙車勑勒馳擊定斬首數千級弼乗勝取安定又與<lb/>
永昌王健等討馮文通文通嬰城固守弼芟其禾而還<lb/>
後又征文通文通求救於髙麗髙麗救至文通將東奔<lb/>
民多難之其大臣古埿因民心之不欲遂率衆攻文通<lb/>
開城門以引官軍弼疑古埿譎詐不入城髙麗軍至文<lb/>
<pb n="KR2a0020_WYG_028-12b"/>
通乃随之文通之奔也令婦人被甲居中其精卒及髙<lb/>
麗陳兵於外弼部將髙苟子率騎衝擊賊軍弼酒醉㧞<lb/>
刀止之故文通得東奔將士皆怨弼不擊世祖大怒徵<lb/>
還黜為廣夏門卒尋復為侍中與尚書李順使於涼州<lb/>
拜安西將軍賜爵建興公鎮長安甚著威名及議征涼<lb/>
州弼與順咸言涼州乏水草不冝行師世祖不從既克<lb/>
姑臧㣲嫌之以其有將畧故弗之責也劉義隆遣將裴<lb/>
方明等擊南秦王楊難當難當遣使請救兵未至難當<lb/>
<pb n="KR2a0020_WYG_028-13a"/>
奔上邽方明克仇池立楊𤣥庶子保熾於是假弼節督<lb/>
隴右諸軍義隆遣其秦州刺史胡崇之屯仇池弼與平<lb/>
西將軍元齊邀崇之於濁水臨陣擒之其衆走還漢中<lb/>
弼等從祥郊山南入與東道將皮豹子等討仇池遣永<lb/>
安侯賀純攻義隆塞狹道守將姜道祖退守狹亭諸將<lb/>
以山道嶮峻時又雪深用馬不便皆遲留不進弼獨進<lb/>
軍使元齊賀純等擊狹亭道祖南走仇池平未幾諸氐<lb/>
復推楊文徳為主圍仇池弼發上邽髙平沂城諸軍討<lb/>
<pb n="KR2a0020_WYG_028-13b"/>
之仇池圍觧文徳走漢川時豹子督關中諸軍次於下<lb/>
辨聞仇池圍觧議欲還軍弼使謂豹子曰比連破賊軍<lb/>
恐彼君臣未體大分耻其負敗或來報復若其班師寇<lb/>
衆復至後舉為難不如繕兵練甲蓄力待之不出秋冬<lb/>
南寇必來以逸待勞百勝之䇿豹子乃止世祖聞之曰<lb/>
弼之言長䇿也制南秦弼謀多矣恭宗總攝萬幾徵為<lb/>
東宫四輔與宜都王穆夀等並參政事詔以弼保傅東<lb/>
宫有老成之勤賜帛千匹綿千斤遷尚書令弼雖事務<lb/>
<pb n="KR2a0020_WYG_028-14a"/>
殷湊而讀書不輟端謹慎宻口不言禁中之事功名等<lb/>
於張黎而亷不及也上谷民上書言苑囿過度民無田<lb/>
業乞減大半以賜貧人弼覽見之入欲陳奏遇世祖與<lb/>
給事中劉樹碁志不聽事弼侍坐良乆不獲中聞乃起<lb/>
於世祖前捽樹頭掣下床以手搏其耳以拳歐其背曰<lb/>
朝廷不治實爾之罪世祖失容放碁曰不聽奏事實在<lb/>
朕躬樹何罪置之弼具狀以聞世祖竒弼公直皆可其<lb/>
所奏以丐百姓弼曰為臣而逞其志於君前者非無罪<lb/>
<pb n="KR2a0020_WYG_028-14b"/>
也乃詣公車免冠徒跣自劾請罪世祖遣使者召之及<lb/>
至世祖曰卿其冠履吾聞築社之役蹇蹷而築之端冕<lb/>
而事之神與之福然則卿有何罪自今以後茍利社稷<lb/>
益國便民者雖復顛沛造次卿則為之無所頋也世祖<lb/>
大閲將校獵於河西弼留守詔以肥馬給騎人弼命給<lb/>
弱者世祖大怒曰尖頭奴敢裁量朕也朕還䑓先斬此<lb/>
奴弼頭尖世祖常名之曰筆頭是以時人呼為筆公弼<lb/>
屬官惶怖懼誅弼告之曰吾以為事君使畋獵不適盤<lb/>
<pb n="KR2a0020_WYG_028-15a"/>
遊其罪小也不備不虞使戎寇恣逸其罪大也今北狄<lb/>
孔熾南虜未滅狡焉之志闚伺邊境是吾憂也故選肥<lb/>
馬備軍實為不虞之逺慮茍使國家有利吾何避死乎<lb/>
明主可以理干此自吾罪非卿等之咎世祖聞而歎曰<lb/>
有臣如此國之寶也賜衣一襲馬二匹鹿十頭後車駕<lb/>
畋於山北大獲麋鹿數千頭詔尚書發車牛五百乗以<lb/>
運之世祖尋謂從者曰筆公必不與我汝軰不如馬運<lb/>
之速遂還行百餘里而弼表至曰今秋榖懸黄麻菽布<lb/>
<pb n="KR2a0020_WYG_028-15b"/>
野猪鹿竊食鳥鴈侵費風波所耗朝夕參倍乞賜矜緩<lb/>
使得收載世祖謂左右曰筆公果如朕所卜可謂社稷<lb/>
之臣初楊難當之來也詔弼悉送其子弟於京師楊𤣥<lb/>
少子文徳以黃金四十斤賂弼弼受金留文徳而遇之<lb/>
無禮文徳亡入劉義隆世祖以其正直有戰功弗加罪<lb/>
責也世祖崩吳王立以弼為司徒髙宗即位與張黎並<lb/>
坐議不合㫖俱免有怨謗之言其家人告巫蠱俱伏法<lb/>
時人寃之<lb/>
<pb n="KR2a0020_WYG_028-16a"/>
張黎鴈門平原人也善書計太祖知待之太宗器其忠<lb/>
亮賜爵廣平公管綜機要世祖以其功舊任以輔弼除<lb/>
大司農卿軍國大議黎常與焉加鎮北將軍以征赫連<lb/>
定功進號征北大將軍與樂安王範濟南公崔徵鎮長<lb/>
安清約公平甚著聲稱代下之日家無餘財世祖詔黎<lb/>
領兵一萬二千人通莎泉道車駕征涼州蠕蠕吴提乗<lb/>
虚入寇黎與司空道生拒擊之恭宗初總百揆黎與東<lb/>
郡公崔浩等輔政忠於奉上非公事不言詔曰侍中廣<lb/>
<pb n="KR2a0020_WYG_028-16b"/>
平公黎東郡公浩等保傅東宫有老成之勤朕甚嘉焉<lb/>
其賜布帛各千匹以褒舊勲恭宗薨於東宫黎兼太尉<lb/>
持節奉䇿諡焉吳王余立以黎為太尉後以議不合㫖<lb/>
免仍與古弼並誅<lb/>
史臣曰和䟦奚牧莫題賀狄干李栗劉潔等並有忠勤<lb/>
征伐之効任遇仍優俱至誅滅岳身犯危難之中受事<lb/>
草創之際智勇既申功名尤舉乃良將之材弼謀軍輔<lb/>
國逺畧正情有柱石之量張黎誠謹兼方功舊見重纖<lb/>
<pb n="KR2a0020_WYG_028-17a"/>
介之間一朝殞覆宥及十世乃徒言爾惜乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_028-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十八<lb/>
<pb n="KR2a0020_WYG_028-18a"/>
　魏書卷二十八考證<lb/>
劉潔傳日辰不協擊皷却陳○<hi>臣人龍</hi>按漢書明帝時<lb/>
　公卿以反支日不受章奏帝以民廢農桑逺來詣闕<lb/>
　而拘以禁忌豈為政之意詔捐其制此言日辰不協<lb/>
　蓋其類也<lb/>
潔與南康公狄隣○狄北史作秋<lb/>
　<lb/>
　<lb/>
<pb n="KR2a0020_WYG_028-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十八考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷八</head> <lb/>
    <p>
<pb n="KR2a0020_WYG_008-1a"/>
欽定四庫全書<lb/>
　魏書卷八<lb/>
　　齊　　　　魏　　　　収　　　　撰<lb/>
　帝紀第八<lb/>
　　世宗紀<lb/>
世宗宣武皇帝諱恪髙祖孝文皇帝第二子母曰髙夫<lb/>
人初夢爲日所逐避於牀下日化爲龍繞巳數匝寤而<lb/>
驚悸旣而有娠太和七年閏四月生帝於平城宫二十<lb/>
<pb n="KR2a0020_WYG_008-1b"/>
一年正月丙申立爲皇太子二十三年夏四月丁巳卽<lb/>
皇帝位于魯陽大赦天下帝居諒闇委政宰輔五月丙<lb/>
子朔髙麗國遣使朝貢六月乙卯分遣侍臣廵行郡國<lb/>
問民疾苦考察守令黜陟幽明文武應求道著邱園者<lb/>
皆加襃禮戊辰追尊皇妣曰文昭皇后秋八月戊申遵<lb/>
遺詔髙祖三夫人已下悉歸家癸丑宫臣增位一級癸<lb/>
亥南徐州刺史沈陵南叛冬十月辛未鄧至國王像舒<lb/>
彭來朝丙戌車駕謁長陵丁酉有事於太廟十有一月<lb/>
<pb n="KR2a0020_WYG_008-2a"/>
幽州民王惠定聚衆反自稱明法皇帝刺史李肅捕斬<lb/>
之是歲州鎭十八水民饑分遣使者開倉賑恤髙麗國<lb/>
遣使朝獻<lb/>
景明元年春正月壬寅車駕謁長陵乙巳大赦改年丁<lb/>
未蕭寳卷豫州刺史裴叔業以夀春内屬驃騎大將軍<lb/>
彭城王勰帥車騎十萬赴之二月戊戌復以彭城王勰<lb/>
爲司徒寳卷將胡松李居士率衆萬餘屯宛陳伯之水<lb/>
軍泝淮而上以逼夀春夏四月丙申彭城王勰車騎將<lb/>
<pb n="KR2a0020_WYG_008-2b"/>
軍王肅大破之斬首萬數己亥皇弟恌薨五月甲寅以<lb/>
北鎭大饑遣兼侍中楊播廵撫賑恤六月丙子司徒彭<lb/>
城王勰進位大司馬車騎將軍王肅加開府儀同三司<lb/>
癸未大陽蠻酋田育丘等率戸内附秋七月寳卷又遣<lb/>
陳伯之宼淮南庚子吐谷渾國遣使朝獻八月乙酉彭<lb/>
城王勰破伯之於肥口乙未髙麗國遣使朝貢九月乙<lb/>
丑東豫州刺史田益宗破寳卷將吳子陽鄧元起於長<lb/>
風齊州民栁世明聚衆反冬十月丁卯朔車駕謁長陵<lb/>
<pb n="KR2a0020_WYG_008-3a"/>
庚寅齊兗二州討世明平之丁亥改授彭城王勰爲司<lb/>
徒錄尚書事甲午詔夀春置兵四萬人十有一月己亥<lb/>
荆州刺史桓道進攻寳卷下笮戍㧞之降者二千餘戸<lb/>
丁巳陽平王頤薨是歲十七州大饑分遣使者開倉賑<lb/>
恤是冬島夷蕭衍起兵東下伐其主蕭寳卷<lb/>
二年春正月丙申朔車駕謁長陵庚戌帝始親政遵遺<lb/>
詔聽司徒彭城王勰以王歸第太尉咸陽王禧進位太<lb/>
保司空北海王詳爲大將軍錄尚書事丁巳引見羣臣<lb/>
<pb n="KR2a0020_WYG_008-3b"/>
於太極前殿告以覽政之意辛酉髙麗國遣使朝獻壬<lb/>
戌以太保咸陽王禧領太尉大將軍廣陵王羽爲司徒<lb/>
詔曰朕幼承寳厯艱憂在疚庶事不親風化未洽今始<lb/>
覽政務義協惟新思使四方風從率善可分遣大使黜<lb/>
陟幽明二月庚午宿衞之官進位一級甲戌大赦天下<lb/>
三月乙未朔詔曰比年以來連有軍旅役務既多百姓<lb/>
彫敝宜時矜量以拯民瘼正調之外諸妨害損民一時<lb/>
蠲罷辛亥詔曰諸州刺史不親民事緩於督察郡縣稽<lb/>
<pb n="KR2a0020_WYG_008-4a"/>
逋旬月之間纔一覽決淹獄久訟動延時序百姓怨嗟<lb/>
方成困敝尚書可明條制申下四方令日親庶事嚴勒<lb/>
守宰不得因循寛怠虧政壬戌詔曰治尚簡静任貴應<lb/>
事州府佐史除板稍多方成損敝無益政道又京師百<lb/>
司寮局殷雜官有閑長者亦同此例茍非稱要悉從蠲<lb/>
省青齊徐兗四州大饑民死者萬餘口是月蕭衍立寳<lb/>
卷弟南康王寳融爲主年號中興東赴建業夏五月壬<lb/>
子廣陵王羽薨壬戌太保咸陽王禧謀反賜死六月丁<lb/>
<pb n="KR2a0020_WYG_008-4b"/>
亥考諸州刺史加以黜陟秋七月乙巳蠕蠕犯塞乙未<lb/>
東豫州刺史田益宗破蕭寳卷將黄天賜於赤亭辛酉<lb/>
大赦天下壬戌車騎將軍儀同三司王肅薨九月丁酉<lb/>
發畿内夫五萬五千人築京師三百二十三坊四旬而<lb/>
罷己亥立皇后于氏乙卯免夀春營戸爲揚州民冬十<lb/>
月丁卯吐谷渾國遣使朝獻辛未蕭寳卷零陵戍主華<lb/>
侯率戸内屬十有一月丙申以驃騎大將軍穆亮爲司<lb/>
空丁酉大將軍北海王詳爲太傅領司徒壬寅改築圜<lb/>
<pb n="KR2a0020_WYG_008-5a"/>
丘於伊水之陽乙卯仍有事焉十二月髙麗國遣使朝<lb/>
貢是月寳卷直後張齊殺其主寳卷降蕭衍衍克建業<lb/>
三年春二月戊寅詔曰自比陽旱積時農民廢殖寤言<lb/>
增愧在予良多申下州郡有骸骨暴露者悉可埋瘞三<lb/>
月魯陽蠻反蕭寳卷弟建安王寶夤來降夏四月詔撫<lb/>
軍將軍李崇討魯陽反蠻是月蕭衍又廢其主寳融而<lb/>
僭立自稱曰梁閏月丁巳司空穆亮薨五月揚州小峴<lb/>
戍主党法宗襲蕭衍大峴戍破之擒其龍驤將軍邾菩<lb/>
<pb n="KR2a0020_WYG_008-5b"/>
薩送之京師秋七月癸酉于闐國遣使朝獻詔加文官<lb/>
從征顯達宿衛者二階閑散者一階八月癸卯蕭寳融<lb/>
鎮南大將軍江州刺史陳伯之遣使請降乙卯以前太<lb/>
傅平陽公丕爲三老九月丁巳車駕行幸鄴丁卯詔使<lb/>
者弔殷比干墓戊寅閲武於鄴南庚辰武興國世子楊<lb/>
紹先遣使朝獻冬十月度子帝親射逺及一里五十步<lb/>
羣臣勒銘於射所甲辰車駕還宮十有一月己卯詔京<lb/>
洛兵蕪歳踰十紀先皇定鼎舊都惟新魏厯翦掃榛荒<lb/>
<pb n="KR2a0020_WYG_008-6a"/>
剏兹雲構鴻功茂績規模長逺今廟社乃建宫極斯崇<lb/>
便當以來月中旬蠲吉徙御仰尋遺意感慶交衷旣禮<lb/>
盛周宣斯干之制事髙漢祖壯麗之儀可依典故備兹<lb/>
考告以稱遐邇人臣之望十有二月戊子詔曰民本農<lb/>
桑國重蠶籍粢盛所憑冕織攸寄比京邑初基耕桑暫<lb/>
缺遺規往㫖宜必祗修今寢殿顯成移御維始春郊無<lb/>
逺拂羽有辰便可表營千畝開設宫壇秉耒援筐躬勸<lb/>
億兆壬寅饗羣臣于太極前殿賜布帛有差以初成也<lb/>
<pb n="KR2a0020_WYG_008-6b"/>
甲辰揚州破蕭衍將張囂之斬級二千是歲疏勒罽賓<lb/>
婆羅捺烏萇阿喻陁羅婆不崘陁抜羅弗波女提斯羅<lb/>
噠舎伏耆奚那太羅槃烏稽悉萬斤朱居槃訶盤陁撥<lb/>
斤厭味朱沴洛南天竺持沙那斯頭諸國並遣使朝貢<lb/>
河州大饑死者二千餘口<lb/>
四年春正月乙亥車駕籍田於千畝梁州氐楊會反詔<lb/>
行梁州事楊椿左將軍羊祉討之三月己巳皇后先蠶<lb/>
於北郊庚辰揚州破蕭衍將於隂山斬其龍驤將軍吳<lb/>
<pb n="KR2a0020_WYG_008-7a"/>
道爽等數千級夏四月癸未朔以蕭寳夤爲鎮東將軍<lb/>
東揚州刺史封丹陽郡開國公齊王庚寅南天竺國獻<lb/>
辟支佛牙戊戌詔曰酷吏爲禍綿古同患孝婦淫刑東<lb/>
海燋壤今不雨十旬意者其有寃獄乎尚書鞫京師見<lb/>
囚務盡聽察之理己亥帝以旱減膳徹懸辛丑澍雨大<lb/>
洽五月甲戌楊椿羊祉大破反氐斬首數千級六月壬<lb/>
午朔封皇弟悦爲汝南王丙戌發冀定瀛相并濟六州<lb/>
二萬人馬千疋增配夀春秋七月乙卯三老平陽公元<lb/>
<pb n="KR2a0020_WYG_008-7b"/>
丕薨庚午詔還収鹽池利以入公辛未以彭城王勰爲<lb/>
太師八月庚子以史部尚書元英假鎭南將軍攻蕭衍<lb/>
義陽勿吉國貢楛矢辛丑行幸河南城離宫冬十有一<lb/>
月壬子揚州大破蕭衍軍斬其徐州刺史潘佃憐擒司<lb/>
馬明素己未以武興國世子楊紹先爲其國王癸亥詔<lb/>
尚書左僕射源懷撫勞代都北鎭隨方拯恤乙亥鎮南<lb/>
將軍元英大破蕭衍將吳子陽於白沙擒斬千數十有<lb/>
二月庚寅詔鎮南將軍李崇討東荆反蠻丙申詔曰先<lb/>
<pb n="KR2a0020_WYG_008-8a"/>
朝制立軌式庶事惟允但歲積人移物情乖惰比或擅<lb/>
有增損廢墜不行或守舊遺宜時有舛妨或職分錯亂<lb/>
互相推委其下百司列其疑闕速以奏聞癸卯蕭衍梁<lb/>
州刺史平陽縣開國侯翟逺徐州刺史永昌縣開國侯<lb/>
陳虎牙降<lb/>
正始元年春正月庚戌江州刺史曲江公陳伯之破蕭<lb/>
衍將趙祖悦於東闕丙辰東荆州刺史楊大眼大破羣<lb/>
蠻樊季安等丙寅大赦改年二月戊子蕭衍將姜慶真<lb/>
<pb n="KR2a0020_WYG_008-8b"/>
襲陷夀春外郭州軍擊走之丁酉揚州統軍劉思祖大<lb/>
破衍衆於邵陽擒其冠軍將軍邵陽縣開國侯張惠紹<lb/>
驍騎將軍祁陽縣開國男趙景悦等十將斬獲數千級<lb/>
三月壬申元英破衍將王僧炳於樊城夏四月辛卯髙<lb/>
麗國遣使朝獻五月丁未朔太傅北海王詳以罪廢爲<lb/>
庶人六月以旱徹樂減膳癸巳詔曰朕以匪德政刑多<lb/>
舛陽旱歴旬京甸枯瘁在予之責夙宵疚懐有司可循<lb/>
案舊典祗行六事囹圄寃滯平處決之庶尹廢職重加<lb/>
<pb n="KR2a0020_WYG_008-9a"/>
脩舉鰥寡困窮在所存恤役賦殷煩咸加蠲省賢良讜<lb/>
直以禮進之貪殘佞諛時加屏黜男女怨曠務令媾會<lb/>
稱朕意焉甲午帝以旱親薦享於太廟戊戌詔立周旦<lb/>
夷齊廟於首陽山庚子以旱見公卿已下引咎責躬又<lb/>
錄京師見囚殊死已下皆減一等鞭杖之坐悉皆原之<lb/>
秋七月癸丑蕭衍角城戍主柴慶宗以城來降李崇大<lb/>
破諸蠻帥樊素安八月丙子元英破蕭衍將馬仙琕於<lb/>
義陽詔洛陽令有大事聽面敷奏乙酉元英攻義陽拔<lb/>
<pb n="KR2a0020_WYG_008-9b"/>
之擒送蕭衍冠軍將軍蔡靈恩等十餘將辛卯英又大<lb/>
破衍將仍清三闗丁酉封元英爲中山王戊戌西𦍑宋<lb/>
萬率戸四千内附九月丙午詔緣淮南北所在鎮戍皆<lb/>
令及秋播麥春種粟稻隨其土宜水陸兼用必使地無<lb/>
遺利兵無餘力比及來稔令公私俱濟也又詔諸州蠲<lb/>
停徭役不得横有徴發甲子詔中山王英所執蕭衍冠<lb/>
軍將軍監司州事蔡靈恩等隨才擢叙乙丑蕭衍霍州<lb/>
刺史田道龍義州刺史張宗之遣使内附蠕蠕犯塞詔<lb/>
<pb n="KR2a0020_WYG_008-10a"/>
左僕射源懷討之冬十月乙未詔斷羣官白衣募吏十<lb/>
有一月戊午詔曰古之哲王剏業垂統安民立化莫不<lb/>
崇建膠序開訓國胄昭宣三禮崇明四術使道暢羣邦<lb/>
風流萬宇自皇基徙構光宅中區軍國務殷未遑經建<lb/>
靖言思之有慙古烈可勅有司依漢魏舊章營繕國學<lb/>
十有二月丙子以苑牧公田分賜代遷之戸己卯詔羣<lb/>
臣議定律令己亥行幸伊闕閏月癸卯朔蕭衍行梁州<lb/>
事夏侯道遷據漢中來降假尚書邢巒鎮西將軍率衆<lb/>
<pb n="KR2a0020_WYG_008-10b"/>
以赴之乙丑驃騎大將軍髙陽王雍爲司空尚書令廣<lb/>
陽王嘉加儀同三司<lb/>
二年春正月丙子以宕昌國世子梁彌博爲其國王鄧<lb/>
至國遣使朝貢二月梁州氐反絶漢中運路刺史邢巒<lb/>
頻大破之夏四月己未城陽王鸞薨乙丑詔曰任賢明<lb/>
治自昔通規宣風賛務實惟多士而中正所銓但存門<lb/>
第吏部彜倫仍不才舉遂使英德罕昇司務多滯不精<lb/>
厥選將何考陟八座可審議往代貢士之方擢賢之體<lb/>
<pb n="KR2a0020_WYG_008-11a"/>
必令才學並申資望兼致丙寅以仇池氐叛詔光祿大<lb/>
夫楊椿假平西將軍率衆以討之邢巒遣統軍王足西<lb/>
伐頻破蕭衍諸軍遂入劒閣執衍輔國將軍范始男送<lb/>
京師五月辛巳氐賊<hi>闕字一</hi>虎率衆降六月己丑詔曰先朝<lb/>
勲臣或身罹譴黜子孫沉滯或宦途失次有替舊流因<lb/>
而弗採何以獎勸言念前績情有親疎宗及庶族祖曾<lb/>
功績可紀而無朝官有官而才堪優引者隨才銓授甲<lb/>
寅蕭衍冠軍將軍李畋等置營始平郡東涪水之北王<lb/>
<pb n="KR2a0020_WYG_008-11b"/>
足逆擊敗之斬衍冠軍將軍張湯輔國將軍馬市寧朔<lb/>
將軍李當姜見祖輔國將軍馮文豪龍驤將軍何營之<lb/>
等甲子詔尚書李崇太府卿于忠散騎常侍游肇諫議<lb/>
大夫鄧羡崇忠使持節並兼侍中羡兼黄門俱爲大使<lb/>
糾斷外州畿内其守令之徒咎失彰露者卽便施決州<lb/>
鎮重職聽爲表聞乙丑蕭衍冠軍將軍王景允輔國將<lb/>
軍魯方逹等攻竹亭王足大破之斬其輔國將軍王明<lb/>
達龍驤將軍張方熾丁卯揚州刺史薛真度大破蕭衍<lb/>
<pb n="KR2a0020_WYG_008-12a"/>
將王超宗俘斬三千級戊辰蕭衍將魯方逹屯戍新城<lb/>
足又遣統軍盧祖遷等擊敗之斬衍冠軍將軍楊伯仁<lb/>
寧朔將軍任安定秋七月甲戌詔曰朕纂馭寳厯於今<lb/>
七載德澤未敷鑒不燭逺人之寃瘼所在猶滋而糾察<lb/>
之獄未暢于下賢愚靡分皂白均貫非所以革民耳目<lb/>
使善惡勵心今分遣大使省方廵檢隨其愆負與風響<lb/>
相符者卽加糾黜以明雷霆之威以申旄軒之舉因以<lb/>
觀風辨俗採訪功過襃賞賢者糾罰淫慝理窮恤弊以<lb/>
<pb n="KR2a0020_WYG_008-12b"/>
稱朕心戊子王足擊破蕭衍軍斬其龍驤將軍喻增暉<lb/>
寧朔將軍庫保夀輔國將軍魯天惠建武將軍王文摽<lb/>
王足逼涪城壬辰蕭衍巴西太守庾域冠軍將軍統軍<lb/>
主李畋等逆戰足擊破之俘斬千數八月壬寅詔中山<lb/>
王英南討襄沔庚戌王足遣統軍紀洪雅盧祖遷等攻<lb/>
破衍軍斬其秦梁二州刺史魯方逹等十五人壬子王<lb/>
足又遣統軍盧祖遷等擊破衍軍斬其都督冠軍將軍<lb/>
梓潼縣開國子王景𦙍劉逹等二十四將軍甲寅揚州<lb/>
<pb n="KR2a0020_WYG_008-13a"/>
擊衍將姜慶真於羊石破之是月衍沔東太守田青喜<lb/>
率郡七縣三十一户萬九十内附九月己巳揚州刺史<lb/>
元嵩擊破衍湘州刺史楊公則等斬獲數千冬十有一<lb/>
月戊辰朔武興國王楊紹先叔父集起謀反詔光祿大<lb/>
夫楊椿討之王足圍涪城益州諸郡戍降者十二三民<lb/>
送編籍者五萬餘戸旣而足引軍而退十有二月庚申<lb/>
又詔驃騎大將軍源懐慎令討武興反氐<lb/>
三年春正月丁卯朔皇子生大赦天下壬申梁秦二州<lb/>
<pb n="KR2a0020_WYG_008-13b"/>
刺史邢巒連破氐賊克武興蕭衍冀州刺史桓和入宼<lb/>
南青州州軍擊走之秦州民王智等聚衆二千自號王<lb/>
公尋推秦州主簿吕茍兒爲主年號建明己卯楊集起<lb/>
兄弟相率降二月丙辰詔曰昔虞戒面從昌言屢進周<lb/>
任諫輔王闕必箴朕仰纉鴻基伏膺寳厯思康庶績一<lb/>
日萬幾是以側望忠言虗求讜直而良策弗進規畫無<lb/>
聞豈所謂弼諧元首匡救不逮者乎可詔王公已下其<lb/>
有嘉謀深圖直言忠諫利國便民矯時厲俗者咸令指<lb/>
<pb n="KR2a0020_WYG_008-14a"/>
事陳奏無或依違戊午詔右衞將軍元麗等討吕茍兒<lb/>
乙丑平南將軍陳伯之破蕭衍徐州刺史昌義之於梁<lb/>
城是月衍將蕭昞率衆五萬宼淮陽三月己巳以戎旅<lb/>
大興詔罷諸作己卯詔荆州刺史趙怡平南將軍奚康<lb/>
生赴淮陽樂浪王長命坐殺人賜死國除戊子名皇子<lb/>
曰昌庚寅平南將軍曲江縣開國公陳伯之自梁城南<lb/>
奔夏四月乙未詔罷鹽池禁甲辰詔遣使者廵慰北邉<lb/>
酋庶庚戌以中山王英爲征南將軍都督揚徐二道諸<lb/>
<pb n="KR2a0020_WYG_008-14b"/>
軍事指授邉將蕭衍江州刺史王茂先宼荆州屯於河<lb/>
南城詔平南將軍楊大眼討之辛酉大破之斬其輔國<lb/>
將軍王花首虜二千餘進攻河南城茂先逃潰追奔至<lb/>
於漢水㧞其五城將軍宇文福略衍司州俘獲千餘口<lb/>
而還五月乙丑朔詔尚書拯義陽初附之戸丙寅詔曰<lb/>
掩骼埋胔古之令典順辰修令朝之恒式今時澤未降<lb/>
春稼已旱或有孤老餒疾無人贍救因以致死暴露溝<lb/>
塹者洛陽部尉依法棺埋壬申蕭衍將張惠紹入宼陷<lb/>
<pb n="KR2a0020_WYG_008-15a"/>
宿豫乙亥衍將蕭容陷梁城辛巳衍將韋叡陷合肥城<lb/>
壬午詔尚書元遙率衆南討癸未以秦隴未平詔征西<lb/>
將軍于勁節度諸軍己丑衍將又陷羊石霍丘二城六<lb/>
月辛丑又陷小峴戍乙巳安西將軍元麗大破秦賊斬<lb/>
賊帥王智五人梟首六千丁未假平南將軍奚康生破<lb/>
蕭衍將張惠紹斬其徐州刺史宋黑丁巳詔尚書邢巒<lb/>
出討徐兗秋七月丙寅衍將桓和宼孤山陷固城庚辰<lb/>
元麗大破秦賊降吕茍兒及其王公三十餘人秦涇二<lb/>
<pb n="KR2a0020_WYG_008-15b"/>
州平戊子中山王英大破衍徐州刺史王伯敖於隂陵<lb/>
斬其將二十五人首虜五千有餘己丑詔發定冀瀛相<lb/>
幷肆六州十萬人以濟南軍八月壬寅安東將軍邢巒<lb/>
破蕭衍將桓和於孤山斬首萬餘級將軍元恒别克固<lb/>
城斬衍冠軍將軍桓方慶統軍畢祖杇别克蒙山斬衍<lb/>
龍驤將軍矯道儀等斬賊及赴沂死者四千餘人兗州<lb/>
平己酉詔平南將軍安樂王詮督後發諸軍以赴淮南<lb/>
壬戌曲赦涇秦岐涼河五州九月癸酉邢巒大破衍軍<lb/>
<pb n="KR2a0020_WYG_008-16a"/>
於宿豫斬其大將藍懷恭等四十餘人張惠紹棄宿豫<lb/>
蕭昞棄淮陽南走追斬數萬級徐州平己丑中山王英<lb/>
大破衍軍於淮南衍中軍大將軍臨川王蕭宏尚書右<lb/>
僕射栁惔徐州刺史昌義之等棄梁城沿淮東走追奔<lb/>
次於馬頭衍冠軍將軍戍主朱思逺棄城宵遁擒送衍<lb/>
將四十餘人斬獲士卒五萬有餘英遂攻鍾離髙麗國<lb/>
遣使朝貢蕭衍遣將士卒三萬宼義陽丁酉夜遁走郢<lb/>
州刺史婁悅追擊破之戊申蠕蠕國遣使朝貢己未征<lb/>
<pb n="KR2a0020_WYG_008-16b"/>
虜將軍趙遐大破衍衆於灙城桑坪十有一月甲子帝<lb/>
爲京兆王愉清河王懌廣平王懷汝南王悦講孝經於<lb/>
式乾殿庚寅詔曰往歳隴右扇逆合境不民其中猶有<lb/>
卒能自守無豫釁亂疾風知勁良在可嘉尚書可甄量<lb/>
報賞以表誠義是月梁州再破反獠<lb/>
四年春二月丙午吐谷渾宕昌國並遣使朝獻己未勿<lb/>
吉國貢楛矢三月丙子疊伏羅國遣使朝貢夏四月戊<lb/>
戌鍾離大水中山王英敗績而還壬寅吐谷渾鳩磨羅<lb/>
<pb n="KR2a0020_WYG_008-17a"/>
阿拔磨抜切磨勒悉萬斤諸國並遣使朝獻夏六月己<lb/>
丑朔詔曰髙祖徳格兩儀明並日月播文教以懷逺人<lb/>
調禮學以旌儁造徙縣中區光宅天邑總霜露之所均<lb/>
一姬卜於洛涘戎繕兼興未遑儒教朕纂承鴻緒君臨<lb/>
寳厯思模聖規述遵先志今天平地寧方隅無事可勅<lb/>
有司準訪前式置國子立太學樹小學於四門丙午蕭<lb/>
衍龍驤將軍馮翊太守宇文子生等七郡相率内附丁<lb/>
未社蘭逹那羅舎彌比羅直諸國並遣使朝獻秋八月<lb/>
<pb n="KR2a0020_WYG_008-17b"/>
辛卯契丹國遣使朝獻己亥中山王英齊王蕭寳夤坐<lb/>
鍾離敗退並除名爲民庚子厙莫奚宕昌吐谷渾諸國<lb/>
遣使朝獻辛丑敦煌民饑開倉賑恤九月己未詔曰朕<lb/>
秉厯承天履年將紀徙正宫極歲浹歸餘台懿茂親祗<lb/>
勤已久列司英彦庸績未酬非所謂有功見知賞以時<lb/>
及其以司空髙陽王雍爲太尉尚書令廣陽王嘉爲司<lb/>
空百官悉進位一級庚申夏州長史曹明謀反伏誅甲<lb/>
子開斜谷舊道疏勒車勒阿駒南天竺婆羅等諸國遣<lb/>
<pb n="KR2a0020_WYG_008-18a"/>
使朝獻丙戌司州民饑開倉賑恤閏月甲午禁大司馬<lb/>
門不得車馬出入冬十月丁巳髙麗半社悉萬斤可流<lb/>
伽比沙疏勒于闐等諸國並遣使朝獻丁卯皇后于氏<lb/>
崩戊辰疏勒國遣使朝貢庚午淮陽太守安樂以城南<lb/>
叛辛未嚈噠波斯渴槃陁渴文提不那杖忸杖提等諸<lb/>
國並遣使朝獻乙酉葬順皇后於永泰陵十有一月丁<lb/>
未禁河南畜牝馬自碣石至於劒閣東西七千里置二<lb/>
十二都尉己酉阿與陁呵羅槃陁跋吐羅諸國並遣使<lb/>
<pb n="KR2a0020_WYG_008-18b"/>
朝獻十有二月戊午詔兵士鍾離没落者復一房田租<lb/>
三年辛酉特那杖提莎鉢離阿失勒摩致鉢諸國遣使<lb/>
朝貢甲子蠕蠕髙車民他莫孤率部來降丁五鉢崘波<lb/>
利伏佛胄善乾逹諸國遣使朝貢<lb/>
永平元年春正月戊戌潁川太守王神念奔於蕭衍二<lb/>
月辛未勿吉南天竺國並遣使朝獻三月戊子皇子昌<lb/>
薨己亥斯羅阿陁比羅阿夷义多婆那伽伽師達于闐<lb/>
諸國並遣使朝獻丙午以去年旱儉遣使者所在賙恤<lb/>
<pb n="KR2a0020_WYG_008-19a"/>
夏四月阿伏至羅國遣使朝貢五月癸未髙麗國遣使<lb/>
朝獻辛卯帝以旱故減膳徹懸六月壬申詔曰慎獄重<lb/>
刑著於徃誥朕御兹寳厯明鑒未逺斷決煩疑實有攸<lb/>
愧可依洛陽舊圖修聽訟觀農隙起功及冬令就當與<lb/>
王公卿士親臨錄問癸酉髙車國遣使朝貢秋七月辛<lb/>
卯髙車契丹汗畔罽賓諸國並遣使朝獻甲午以夫人<lb/>
髙氏爲皇后乙未詔曰察獄以情審之五聽枷杖小大<lb/>
各宜定準然比廷尉司州河南洛陽河隂及諸獄官鞠<lb/>
<pb n="KR2a0020_WYG_008-19b"/>
訊之理未盡矜恕掠拷之苦毎多切酷非所以祗憲量<lb/>
衷慎刑重命者也推濫究枉良軫於懷可付尚書精檢<lb/>
枷杖違制之由斷罪聞奏八月癸亥冀州刺史京兆王<lb/>
愉據州反乙丑假尚書李平鎮北將軍行冀州事以討<lb/>
之丁卯大赦改年庚午吐谷渾厙莫奚國並遣使朝貢<lb/>
九月辛巳朔李平大破元愉於草橋丙戌復前中山王<lb/>
英本封壬辰蠕蠕國遣使朝貢定州刺史安樂王詮大<lb/>
破元愉於信都北戊戌殺侍中太師彭城王勰辛丑詔<lb/>
<pb n="KR2a0020_WYG_008-20a"/>
赦冀州民雜工役爲元愉所詿誤者其能斬獲逆黨别<lb/>
加優賞癸卯李平克信都元愉北走斬其所署冀州牧<lb/>
韋超右衛將軍睦雅尚書僕射劉子直吏部尚書崔朏<lb/>
等統軍叔孫頭執愉送信都羣臣請誅愉帝弗許詔送<lb/>
京師冀州平庚子郢州司馬彭珍治中督榮祖等謀叛<lb/>
潛引蕭衍衆入義陽郢州刺史婁悦擊走之詔將軍胡<lb/>
季智屈祖等南赴義陽三闗戍主侯登陽鳳省等以城<lb/>
南叛婁悦嬰城固守遣中山王英督步騎三萬以赴之<lb/>
<pb n="KR2a0020_WYG_008-20b"/>
冬十月丁巳詔復故北海王詳本封葬以王禮豫州彭<lb/>
城人白早生殺刺史司馬悦據城南叛蕭衍遣將齊茍<lb/>
仁等四將以助之詔尚書邢巒行豫州事督將軍崔暹<lb/>
率騎討之丙子邢巒大破早生及茍仁軍於鮑口丁丑<lb/>
前宿豫戍主成安樂子景儁殺宿豫戍主嚴仲賢以城<lb/>
南叛十有一月庚寅詔安東將軍楊椿率衆四萬攻宿<lb/>
豫十有二月己未邢巒克懸瓠斬白早生擒齊茍仁等<lb/>
俘蕭衍卒三千餘人分賜王公已下癸亥中山王英破<lb/>
<pb n="KR2a0020_WYG_008-21a"/>
衍將於楚城擒衍寧朔將軍張疑等郢州刺史婁悦破<lb/>
衍將馬仙琕於金山壬申漢東巒民一萬七千戸相率<lb/>
内附丙子髙麗國遣使朝獻是歲髙昌國王麴嘉遣其<lb/>
兄子私署左衛將軍孝亮奉表來朝因求内徙乞師迎接<lb/>
二年春正月蕭衍遣王神念宼南兗詔輔國將軍長<lb/>
孫稚假平南將軍爲都督率統軍邴虬等五軍以討之<lb/>
丁亥胡密步就磨忸密槃是悉萬斤辛豆那越抜忸諸<lb/>
國並遣使朝獻壬辰嚈噠薄知國遣使來朝貢白象一<lb/>
<pb n="KR2a0020_WYG_008-21b"/>
乙未髙昌國遣使朝貢丙申中山王英進逼蕭衍長薄<lb/>
戍戊戌宵潰殺傷千數丁酉抜武陽闗擒衍雲騎將軍<lb/>
松滋縣開國侯馬廣冠軍將軍遷陵縣開國子彭瓫生<lb/>
驍騎將軍當陽縣開國伯徐元季等二十六將俘獲七<lb/>
千餘人進攻黄峴西闗衍將馬仙琕棄西闗李元履棄<lb/>
黄峴遁走是月涇州沙門劉惠汪聚衆反詔華州刺史<lb/>
奚康生討之二月乙卯詔曰比軍役頻興仗多毁敗在<lb/>
庫戎器見有無幾安不忘危古人所戒五兵之器事須<lb/>
<pb n="KR2a0020_WYG_008-22a"/>
充積經造既殷非衆莫舉今可量造四萬人雜仗三月<lb/>
癸未磨豆羅阿曜社蘇突闍地伏羅諸國並遣使朝獻<lb/>
夏四月己酉詔以武川鎮饑開倉賑恤甲子詔曰聖人<lb/>
濟世隨物汙隆或正或權理無恒在先朝以雲駕甫遷<lb/>
嵩基始構河洛民庶徙舊未安代來新宅尚不能就伊<lb/>
闕西南羣蠻填聚沔陽賊城連邑作戍蠢爾愚巴心未<lb/>
純欵故暫抑造育之仁權緩肅姦之法今京師天固與<lb/>
昔不同揚郢荆益皆悉我有保險諸蠻罔不歸附商洛<lb/>
<pb n="KR2a0020_WYG_008-22b"/>
民情誠倍往日唯樊襄已南仁乖道政被拘隔化非民<lb/>
之咎而無頼之徒輕相劫掠屠害良善離人父兄衍之<lb/>
爲酷實亦深矣便可放彼掠民示其大惠捨此殘賊未<lb/>
令之愆并勅緣邉州鎮自今已後不聽境外宼盜犯者<lb/>
罪同境内若州鎮主將知容不糾坐之如律五月髙麗<lb/>
國遣使朝獻辛丑帝以旱故減膳徹懸禁斷屠殺甲辰<lb/>
幸華林都亭親錄囚徒犯死罪已下降一等六月髙昌<lb/>
國遣使朝獻辛亥詔曰江海方同車書宜一諸州軌轍<lb/>
<pb n="KR2a0020_WYG_008-23a"/>
南北不等今可申勅四方使逺近無二秋七月癸未契<lb/>
丹國遣使朝獻八月丁未鄧至國遣使朝獻戊申以鄧<lb/>
至國世子像覽蹄爲其國王高昌勿吉厙莫奚諸國並<lb/>
遣使朝獻九月辛巳封故北海王子顥爲北海王壬午<lb/>
詔定諸門闥名冬十月癸丑以司空廣陽王嘉爲司徒<lb/>
庚午郢州獻七寳牀詔不納十有一月甲申詔禁屠殺<lb/>
含孕以爲永制己丑帝於式乾殿爲諸僧朝臣講維摩<lb/>
詰經十有二月詔曰五等諸侯比無選式其同姓者出<lb/>
<pb n="KR2a0020_WYG_008-23b"/>
身公正六下侯從六上伯從六下子正七上男正七下<lb/>
異族出身公從七上侯從七下伯正八上子正八下男<lb/>
從八上清脩出身公從八下侯正九上伯正九下子從<lb/>
九上男從九下可依此叙之疊伏羅弗菩提朝陁咤波<lb/>
羅諸國並遣使朝獻<lb/>
三年春二月丙午髙昌鄧至國並遣使朝獻壬子秦州<lb/>
沙門劉光秀謀反州郡捕斬之癸亥秦州隴西羌殺鎮<lb/>
將趙儁阻兵反叛州軍討平之三月丙戌皇子生大赦<lb/>
<pb n="KR2a0020_WYG_008-24a"/>
天下髙麗吐谷渾宕昌諸國並遣使朝獻夏四月平陽<lb/>
郡之禽昌襄陵二縣大疫自正月至此月死者二千七<lb/>
百三十人五月丁亥詔以冀定二州旱儉開倉賑恤六<lb/>
月壬寅詔重求遺書於天下丁卯名皇子曰詡閏月己<lb/>
亥吐谷渾髙麗契丹諸國各遣使朝貢秋七月己未吐<lb/>
谷渾國遣使朝貢八月己卯勿吉國遣使朝貢九月壬<lb/>
寅烏萇伽秀沙尼諸國並遣使朝獻丙辰髙車别帥可<lb/>
略汗等率衆一千七百内屬冬十月辛卯中山王英薨<lb/>
<pb n="KR2a0020_WYG_008-24b"/>
丙申詔曰朕乘乾御厯年周一紀而道謝擊壤教慙刑<lb/>
厝至於下民之煢鰥疾苦心常愍之此而不恤豈爲民<lb/>
父母之意也可勅太常於閑敞之處别立一館使京畿<lb/>
内外疾病之徒咸令居處嚴勅醫署分師療治考其能<lb/>
否而行賞罰雖齡數有期脩短分定然三疾不同或頼<lb/>
針石庶秦扁之言理驗今日又經方浩博流傳處廣應<lb/>
病投藥卒難窮究更令有司集諸醫工㝷篇推簡務存<lb/>
精要取三十餘卷以班九服郡縣備寫布下鄉邑使知<lb/>
<pb n="KR2a0020_WYG_008-25a"/>
救患之術耳戊戌髙車龜兹難地那竭厙莫奚等諸國<lb/>
並遣使朝獻十有二月己卯髙麗比沙杖國遣使朝獻<lb/>
辛巳江陽王繼坐事除名甲申詔於青州立髙祖廟殿<lb/>
中侍御史王敞謀反伏誅<lb/>
四年春正月丁巳汾州劉龍駒聚衆反詔諫議大夫薛<lb/>
和率衆討之甲子阿悦陁不數羅國並遣使朝獻二月<lb/>
壬午青齊徐兗四州民饑甚遣使賑恤三月癸卯婆比<lb/>
幡彌烏萇比地乾達諸國並遣使朝獻壬戌司徒廣陽<lb/>
<pb n="KR2a0020_WYG_008-25b"/>
王嘉薨夏四月琅邪民王萬夀斬蕭衍輔國將軍琅邪<lb/>
東莞二郡太守劉晰首以朐山來降徐州刺史盧昶遣<lb/>
琅邪戍主傅文驥率衆據之甲戌薛和大破山胡蕭衍<lb/>
遣其鎮北將軍張稷及馬仙琕宼朐山詔盧昶率衆赴<lb/>
之五月己亥遷代京銅龍置天淵池丙辰詔禁天文之<lb/>
學六月乙亥乾達阿婆羅達舎越伽使密不流沙諸國<lb/>
並遣使朝獻秋七月辛酉吐谷渾契丹國並遣使朝獻<lb/>
八月辛未阿婆羅逹舍越伽使密不流沙等諸國並遣<lb/>
<pb n="KR2a0020_WYG_008-26a"/>
使朝獻癸巳勿吉國獻楛矢九月甲寅蕭衍九山戍主<lb/>
茍仁以戍來降嚈噠朱居槃波羅莫伽陁移婆僕羅俱<lb/>
薩羅舍彌羅樂陁等諸國並遣使朝獻冬十月丁丑婆<lb/>
比幡彌烏萇比地乾達等諸國並遣使朝獻十有一月<lb/>
甲午宕昌國遣使朝獻己亥詔李崇奚康生等治兵夀<lb/>
春以分朐山之宼戊申難地伏羅國並遣使朝獻朐城<lb/>
陷盧昶大敗而還十有二月壬申詔曰進善退惡治之<lb/>
通規三載考察政之明典正始二年以來于今未考功<lb/>
<pb n="KR2a0020_WYG_008-26b"/>
過難齊寧無昇降從景明二年至永平四年通考以聞<lb/>
戊子大羅汗婆來伽國遣使朝獻<lb/>
延昌元年春正月乙巳以頻水旱百姓饑敝分遣使者<lb/>
開倉賑恤戊申疏勒國遣使朝獻丙辰以車騎大將軍<lb/>
尚書令高肇爲司徒公光祿大夫清河王懌爲司空司<lb/>
州牧廣平王懐進號驃騎大將軍儀同三司二月辛卯<lb/>
朔渴槃陁國遣使朝獻甲午州郡十一大水詔開倉賑<lb/>
恤以京師穀貴出倉粟八十萬石以賑貧者己未安樂<lb/>
<pb n="KR2a0020_WYG_008-27a"/>
王詮薨夏四月詔以旱故食粟之畜皆斷之丁卯詔曰<lb/>
遷京嵩縣年將二紀虎闈闕唱演之音四門絶講誦之<lb/>
業博士端然虗祿歲祀貴遊之胄歎同子衿靖言念之<lb/>
有兼愧慨可嚴勅有司國子學孟冬使成太學四門明<lb/>
年暮春令就戊辰以旱詔尚書與羣司鞫理獄訟詔河<lb/>
北民就穀燕恒二州辛未詔饑民就穀六鎮丁丑帝以<lb/>
旱故減膳徹懸癸未詔曰肆州地震陷裂死傷甚多言<lb/>
念毁没有酸懷抱亡者不可復追生病之徒宜加療救<lb/>
<pb n="KR2a0020_WYG_008-27b"/>
可遣太醫折傷醫幷給所須之藥就治之乙酉大赦改<lb/>
年詔立理訴殿申訟車以盡寃窮之理五月辛卯疏勒<lb/>
及髙麗國並遣使朝獻丙午詔天下有粟之家供年之<lb/>
外悉貸饑民自二月不雨至於是晦六月壬申澍雨大<lb/>
洽戊寅通河南牝馬之禁己卯詔曰去歲水災今春炎<lb/>
旱百姓饑餒救命靡寄雖經蠶月不能養績今秋輸將<lb/>
及郡縣期於責辦尚書可嚴勒諸州量民資産明加檢<lb/>
校以救艱敝庚辰詔出太倉粟五十萬石以賑京師及<lb/>
<pb n="KR2a0020_WYG_008-28a"/>
州郡饑民秋七月吐谷渾契丹國並遣使朝獻八月壬<lb/>
戌吐谷渾國遣使朝貢丁亥勿吉國貢楛矢冬十月乙<lb/>
亥立皇子詡爲皇太子是月嚈噠于闐髙昌及厙莫奚<lb/>
諸國並遣使朝獻十有一月丙申詔曰朕運承天休統<lb/>
御宸宇太子體藉靈明肇建宫華明兩既孚三善方洽<lb/>
宜澤均率壤榮汎庶𦙍其賜天下爲父後者爵一級孝<lb/>
子順孫廉夫節婦旌表門閭量給粟帛十有二月己巳<lb/>
詔守宰爲御史所彈遇赦免者及考在中第皆代之<lb/>
<pb n="KR2a0020_WYG_008-28b"/>
二年春正月戊戌帝御申訟車親理寃訟髙麗國遣使<lb/>
朝獻二月丙辰朔賑恤京師貧民甲戌以六鎮大饑開<lb/>
倉賑贍己卯太尉髙陽王雍進位太保庚辰蕭衍郁州<lb/>
民徐𤣥明等斬送衍鎮北將軍青冀二州刺史張稷首<lb/>
以州内附詔前南兗州刺史樊魯率衆赴之閏二月辛<lb/>
丑以苑牧之地賜代遷民無田者癸卯定奴良之制以<lb/>
景明爲斷三月丙寅髙昌國遣使朝獻是春民饑餓死<lb/>
者數萬口夏四月庚子以絹十五萬匹賑恤河南郡饑<lb/>
<pb n="KR2a0020_WYG_008-29a"/>
民五月夀春大水遣平東將軍奚康生等步騎數千赴<lb/>
之髙麗國遣使朝獻六月乙酉青州民饑詔使者開倉<lb/>
賑恤甲午曲赦揚州辛亥帝御申訟車親理寃訟是夏<lb/>
州郡十三大水秋八月辛卯詔曰頃水旱㸦侵頻年饑<lb/>
儉百姓窘弊多陷罪辜煩刑之愧朕用懼矣其殺人掠<lb/>
賣人羣彊盜首及雖非首而殺傷財主曾經再犯公斷<lb/>
道路劫奪行人者依法行決自餘恕死徒流已下各準<lb/>
減降庚戌嚈噠于闐槃陁及契丹厙莫奚諸國並遣使<lb/>
<pb n="KR2a0020_WYG_008-29b"/>
朝獻九月丙辰以貴族豪門崇習奢侈詔尚書嚴立限<lb/>
級節其流宕是月勿吉吐谷渾鄧至國並遣使朝貢冬<lb/>
十月詔以恒肆地震民多死傷蠲兩河一年租賦十有<lb/>
二月丙戌丐洛陽河隂二縣租賦乙巳詔以恒肆地震<lb/>
民多離災其有課丁没盡老幼單辛家無受復者各賜<lb/>
廩以接來稔髙麗國遣使朝獻<lb/>
三年春二月乙未詔曰肆州秀容郡敷城縣鴈門郡原<lb/>
平縣並自去年四月以來山鳴地震于今不已告譴彰<lb/>
<pb n="KR2a0020_WYG_008-30a"/>
咎朕甚懼焉祗畏兢兢若臨淵谷可恤瘼寛刑以答災<lb/>
讁三月三闗别將李世哲大破羣蠻斬蕭衍龍驤將軍<lb/>
文思之文天生夏四月青州民饑辛巳開倉賑恤乙巳<lb/>
上御申訟車親理寃訟六月南荆州刺史桓叔興大破<lb/>
蕭衍軍於九山斬其虎旅將軍新豐縣開國子蔡令孫<lb/>
冠軍將軍席世興貞義將軍藍次孫秋七月丙子勿吉<lb/>
國遣使朝貢八月甲申帝臨朝堂考百司而加黜陟九<lb/>
月吐谷渾契丹勿吉諸國並遣使朝貢冬十月庚辰詔<lb/>
<pb n="KR2a0020_WYG_008-30b"/>
驍騎將軍馬義舒慰諭蠕蠕厙莫奚國遣使朝貢十有<lb/>
一月庚戌南天竺佐越費實諸國並遣使朝獻辛亥詔<lb/>
司徒髙肇爲大將軍平蜀大都督步騎十五萬西伐益<lb/>
州刺史傅竪眼出巴北平南將軍羊祉出涪城安西將<lb/>
軍奚康生出綿竹撫軍將軍甄琛出劒閣乙卯以中護<lb/>
軍元遙爲征南將軍東道都督鎭遏梁楚丁巳幽州沙<lb/>
門劉僧紹聚衆反自號淨居國明法王州郡捕斬之甲<lb/>
戌髙麗國遣使朝獻十有二月庚寅詔立明堂<lb/>
<pb n="KR2a0020_WYG_008-31a"/>
四年春正月甲寅帝不豫丁巳崩于式乾殿時年三十<lb/>
三二月甲戌朔上尊諡曰宣武皇帝廟號世宗甲午葬<lb/>
景陵帝幼有大度喜怒不形於色雅性儉素初髙祖欲<lb/>
觀諸子志尚乃大陳寳物任其所取京兆王愉等皆競<lb/>
取珍玩帝唯取骨如意而已髙祖大竒之庶人恂失德<lb/>
髙祖謂彭城王勰曰吾固疑此兒有非常志相今果然<lb/>
矣乃立爲儲貳雅愛經史尤長釋氏之義每至講論連<lb/>
夜忘疲善風儀美容貌臨朝淵嘿端嚴若神有人君之<lb/>
<pb n="KR2a0020_WYG_008-31b"/>
量矣<lb/>
史臣曰世宗承聖考德業天下想望風化垂拱無爲邉<lb/>
徼稽服而寛以攝下從容不斷太和之風替矣比夫漢<lb/>
世元成安順之儔歟<lb/>
　<lb/>
　<lb/>
　<lb/>
　魏書卷八<lb/>
<pb n="KR2a0020_WYG_008-32a"/>
　魏書卷八考證<lb/>
世宗紀太和七年閏四月生帝於平城宫○<hi>臣人龍</hi>按<lb/>
　歴代甲子圖魏太和七年歲在癸亥閏月魏子恂生<lb/>
　本書髙祖紀閏月癸丑皇子生亦謂恂也此云閏四<lb/>
　月生則宣武帝實與廢太子恂生爲同月<lb/>
　<lb/>
　<lb/>
　<lb/>
<pb n="KR2a0020_WYG_008-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八考證<lb/>
</p>
<p>
</p>
  </div>
</body>
</text>
</TEI>
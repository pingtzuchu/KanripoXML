<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷六十</head> <lb/>
    <p>
<pb n="KR2a0020_WYG_060-1a"/>
欽定四庫全書<lb/>
　魏書卷六十<lb/>
　　齊　　　　　魏　　　　收　　　　撰<lb/>
　列傳第四十八<lb/>
　　韓麒麟　　程駿<lb/>
韓麒麟昌黎棘城人也自云漢大司馬増之後父瑚秀<lb/>
容平原二郡太守麒麟幼而好學美姿容善騎射恭宗<lb/>
監國為東曹主書高宗即位賜爵魯陽男加伏波將軍<lb/>
<pb n="KR2a0020_WYG_060-1b"/>
父亡在喪有禮邦族稱之後參征南慕容白曜軍事進<lb/>
攻升城師人多傷及城潰白曜將坑之麒麟諌曰今始<lb/>
踐偽境方圖進取宜寛威厚惠以示賊人此韓信降范<lb/>
陽之計勍敵在前而便坑其衆恐自此以東將人各為<lb/>
守攻之難剋日乆師老外民乘之以生變故則三齊未<lb/>
易圖也白曜從之皆令復業齊人大悦後白曜表麒麟<lb/>
為冠軍將軍與房法壽對為冀州刺史白曜攻東陽麒<lb/>
麟上義租六十萬斛并攻戰器械於是軍資無乏及白<lb/>
<pb n="KR2a0020_WYG_060-2a"/>
曜被誅麒麟亦徴還停滯多年高祖時拜給事黄門侍<lb/>
郎乘傳招慰徐兖叛民歸順者四千餘家尋除冠軍將<lb/>
軍齊州刺史假魏昌侯麒麟在官寡於刑罰從事劉普<lb/>
慶説麒麟曰明公仗節方夏而無所斬戮何以示威麒<lb/>
麟曰刑罰所以止惡蓋不得已而用之今民不犯法何<lb/>
所戮乎若必湏斬斷以立威名當以卿應之普慶慙懼<lb/>
而退麒麟以新附之人未階臺宦士人沉抑乃表曰齊<lb/>
土自屬偽方歴載久遠舊州府寮動有數百自皇威開<lb/>
<pb n="KR2a0020_WYG_060-2b"/>
被幷職從省守宰闕任不聽土人監督竊惟新人未階<lb/>
朝宦州郡扄任甚少沉塞者多願言冠冕輕為去就愚<lb/>
謂守宰有闕宜推用豪望増置吏員廣延賢喆則華族<lb/>
蒙榮良才獲叙懐徳安土庶或在兹朝議從之太和十<lb/>
一年京都大饑麒麟表陳時務曰古先哲王經國立治<lb/>
積儲九稔謂之太平故躬籍千畝以勵百姓用能衣食<lb/>
滋茂禮敎興行逮於中代亦崇斯業入粟者與斬敵同<lb/>
爵力田者與孝悌均賞實百王之常軌為治之所先今<lb/>
<pb n="KR2a0020_WYG_060-3a"/>
京師民庶不田者多逰食之口三分居二蓋一夫不耕<lb/>
或受其飢況於今者動以萬計故頃年山東遭水而民<lb/>
有餒終今秋京都遇旱穀價踊貴實由農人不勸素無<lb/>
儲積故也伏惟陛下天縱欽明道高三五昧旦憂勤思<lb/>
恤民敝雖帝虞一日萬幾周文昃不暇食蔑以為喻上<lb/>
垂覆載之澤下有凍餒之人皆由有司不為明制長吏<lb/>
不恤其本自承平日乆豐穰積年競相矜夸遂成侈俗<lb/>
車服第宅奢僭無限喪葬婚娶為費實多貴富之家童<lb/>
<pb n="KR2a0020_WYG_060-3b"/>
妾袨服工商之族玉食錦衣農夫餔糟糠蠶婦乏短褐<lb/>
故令耕者日少田有荒蕪穀帛罄於府庫寶貨盈於市<lb/>
里衣食匱於室麗服溢於路飢寒之本實在於斯愚謂<lb/>
凡珍玩之物皆宜禁斷吉凶之禮備為格式令貴賤有<lb/>
别民歸朴素制天下男女計口受田宰司四時巡行臺<lb/>
使嵗一按檢勤相勸課嚴加賞罰數年之中必有盈贍<lb/>
雖遇災凶免於流亡矣往年校比戸貫租賦輕少臣所<lb/>
統齊州租粟纔可給俸略無入倉雖於民為利而不可<lb/>
<pb n="KR2a0020_WYG_060-4a"/>
長乆脱有戎役或遭天災恐供給之方無所取濟可减<lb/>
絹布増益穀租年豐多積嵗儉出賑所謂私民之穀寄<lb/>
積於官官有宿積則民無荒年矣十二年春卒於官年<lb/>
五十六遺敕其子殯以素棺事從儉約麒麟立性恭愼<lb/>
恒置律令於坐傍臨終之日唯有俸絹數十匹其清貧<lb/>
如此贈散騎常侍安東將軍燕郡公諡曰康<lb/>
長子興宗字茂先好學有文才年十五受道太學後司<lb/>
空高允奏為祕書郎參著作事中山王叡貴寵當世<hi>闕</hi>
<pb n="KR2a0020_WYG_060-4b"/>
為文遷祕書中散太和十四年冬卒贈寧遠將軍漁陽<lb/>
太守<lb/>
子子熈字元雍少自修整頗有學識弱冠未能自通侍<lb/>
中崔光舉子熙為清河王懌常侍遷郎中令初子熙父<lb/>
以爵讓弟顯宗不受子熙縁父素懐卒亦不襲及顯宗<lb/>
卒子熙别蒙賜爵乃以其先爵讓弟仲穆兄弟友愛如<lb/>
此父亡居喪有禮子熙為懌所眷遇遂闕位待其畢喪<lb/>
後復用及元义害懌乆不得葬子熙為之憂悴屏處田<lb/>
<pb n="KR2a0020_WYG_060-5a"/>
野每言王若不得復封以禮遷葬誓以終身不仕後靈<lb/>
太后返政以元义為尚書令解其領軍子熙與懌中大<lb/>
夫劉定興學官令傅靈<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>賔客張子慎伏闕上書曰竊<lb/>
惟故主太傅清河王職綜樞衡位居論道盡忠貞以奉<lb/>
公竭心膂以事國自先皇崩殂陛下冲幼負扆當朝義<lb/>
同分陜宋維反常小子性若青蠅汙白點黒䜛侫是務<lb/>
以元义皇姨之壻權勢攸歸遂相附託規求榮利共結<lb/>
圖謀坐生眉眼誣告國王枉以大逆頼明明在上赫赫<lb/>
<pb n="KR2a0020_WYG_060-5b"/>
臨下泥漬自消玉質還潔謹案律文諸告事不實以其<lb/>
罪罪之維遂無罪出為大郡刑賞僭差朝野怪愕若非<lb/>
宋維與义為計豈得全其身命方撫千里王以權在寵<lb/>
家塵謗紛雜恭慎之心逾深逾厲去其本宅移住殿西<lb/>
闔門静守親賔阻絶于時吏部諮禀劉騰奏其弟官郡<lb/>
戍兼補及經内呈為王駮退騰由此生嫌私深怨怒遂<lb/>
乃擅廢太后離隔二宫栲<hi>闕</hi>胡定誣王行毒含齒戴髪<lb/>
莫不悲惋及㑹公卿議王之罪莫不俛眉飲氣唯諮是<lb/>
<pb n="KR2a0020_WYG_060-6a"/>
從僕射游肇亢言厲氣發憤成疾為王致死王之忠誠<lb/>
欵篤節義純貞非但蘊藏胷襟實乃形於文翰搜括史<lb/>
傳撰顯忠録區目十篇分卷二十既欲彰忠心於萬代<lb/>
豈可為逆亂於一朝迄追遺志足明丹欵义籍寵姻戚<lb/>
恃握兵馬無君之心實懷皁白擅廢太后枉害國王生<lb/>
殺之柄不由陛下賞罰之詔一出於义名藩重地皆其<lb/>
親黨京官要任必其心腹中山王熈本興義兵不圖神<lb/>
器戮其大逆合門滅盡遂令元略南奔為國臣患奚康<lb/>
<pb n="KR2a0020_WYG_060-6b"/>
生國之猛將盡忠弃市其餘枉被屠戮者不可稱數縁<lb/>
此普天喪氣匝地憤傷致使朔隴猖狂歴嵗為亂荆徐<lb/>
蠢動職是之由昔趙高秉秦令關東鼎沸今元义執權<lb/>
使四方雲擾自古及今竹帛所載賊子亂臣莫此為甚<lb/>
開逆之始起自宋維成禍之末良由騰矣而令凶徒姦<lb/>
黨迭相樹置高官厚禄任情自取非但臣等痛恨終身<lb/>
抑為聖朝懷慙負愧以臣赤心慺慺之見宜梟諸兩觀<lb/>
洿其舎盧騰合斵棺斬骸沉其五族上謝天人幽隔之<lb/>
<pb n="KR2a0020_WYG_060-7a"/>
憤下報忠臣寃酷之痛方乃崇亞三事委以樞端所謂<lb/>
虎也更傅其翼朝野切齒遐邇扼腕蔓草難除去之宜<lb/>
盡臣歴觀曠代緬追振古當斷不斷其禍更生況义猜<lb/>
忍更居衡要臣中宵九歎竊以寒心實願宸鑒早為之<lb/>
所臣等潛伏閭閻於兹六載旦號白日夕泣星辰叩地<lb/>
寂寥呼天無響衞野納肝秦庭夜哭千古之痛何足相<lb/>
比今幸遇陛下叡聖親覽萬幾太后仁明更撫四海臣<lb/>
等敢詣闕披陳乞報寃毒書奏靈太后義之乃引子熙<lb/>
<pb n="KR2a0020_WYG_060-7b"/>
為中書舎人後遂剖騰棺賜义死尋修國史加寜朔將<lb/>
軍未幾除著作郎又兼司州别駕轉輔國將軍鴻臚少<lb/>
卿建義初兼黄門尋正子熙清白自守不交人事又少<lb/>
孤為叔顯宗所撫養及顯宗卒顯宗子伯華又幼子熈<lb/>
友愛等於同生長猶共居車馬資財隨其費用未嘗見<lb/>
於言色又上書求析階與伯華於是除伯華東太原太<lb/>
守及伯華在郡為刺史元弼所辱子熙乃泣訴朝廷肅<lb/>
宗詔遣按檢弼遂大見詰讓尒朱榮之擒葛榮也送至<lb/>
<pb n="KR2a0020_WYG_060-8a"/>
京師莊帝欲面見數之子熙以為榮既元兇自知必死<lb/>
恐或不遜無宜見之尒朱榮聞而大怒請罪子熙莊帝<lb/>
恕而不責尋加征虜將軍及邢杲之起逆詔子熙慰勞<lb/>
杲詐降而子熙信之還至樂陵杲復反子熙遂還坐付<lb/>
廷尉論以大辟恕死免官未幾兼尚書吏部郎普泰初<lb/>
除通直散騎常侍撫軍將軍光禄大夫尋正吏部郎出<lb/>
帝初還領著作郎以奉冊之故封厯城縣開國子食邑<lb/>
五百户又加衞將軍右光禄大夫天平初為侍讀又除<lb/>
<pb n="KR2a0020_WYG_060-8b"/>
國子祭酒子熙儉素安貧常好退静遷鄴之始百司並<lb/>
給兵力時以祭酒閑務止給二人或有令其陳請者子<lb/>
熙曰朝廷自不給祭酒兵何關韓子熙事也論者高之<lb/>
尋除驃騎將軍元象中加衛大將軍先是子熙與弟聘<lb/>
王氏為妻姑之女也生二子子熙尚未婚後遂與寡嫗<lb/>
李氏姦合而生三子王李不穆迭相告言厯年不罷子<lb/>
熙因此慙恨遂以發疾興和中孝静欲行釋奠敕子熙<lb/>
為侍講尋卒遺戒不求贈諡其子不能遵奉遂至干謁<lb/>
<pb n="KR2a0020_WYG_060-9a"/>
武定初贈驃騎將軍儀同三司幽州刺史<lb/>
興宗弟顯宗字茂親性剛直能面折庭諍亦有才學沙<lb/>
門法撫三齊稱其聰悟常與顯宗校試抄百餘人名各<lb/>
讀一遍隨即覆呼法撫猶有一二舛謬顯宗了無誤錯<lb/>
法撫歎曰貧道生平以來唯服郎耳太和初舉秀才對<lb/>
策甲科除著作佐郎車駕南討兼中書侍郎既定遷都<lb/>
顯宗上書其一日竊聞輿駕今夏若不巡三齊當幸中<lb/>
山竊以為非計也何者當今徭役宜早息洛京宜速成<lb/>
<pb n="KR2a0020_WYG_060-9b"/>
省費則徭役可簡并功則洛京易就往冬輿駕停鄴是<lb/>
閑隙之時猶編户供奉勞費為劇聖鑒矜愍優㫖殷勤<lb/>
爵浹高年賚周鰥寡雖賑普霑今猶恐來夏菜色況三<lb/>
農要時六軍雲㑹其所損業實為不少雖調斂輕省未<lb/>
足稱勞然大駕親臨誰敢寜息往來承奉紛紛道路田<lb/>
蠶暫廢則將來無資此國之深憂也且向炎暑而六軍<lb/>
暴露恐生癘疫此可憂之次也臣願輿駕早還北京以<lb/>
省諸州供帳之費并功専力以營洛邑則南州免雜徭<lb/>
<pb n="KR2a0020_WYG_060-10a"/>
之煩北都息分析之歎洛京可以時就遷者僉爾如歸<lb/>
其二曰自古聖帝必以儉約為美亂主必以奢侈貽患<lb/>
仰惟先朝皆卑宫室而致力於經略故能基宇開廣業<lb/>
祚隆泰今洛陽基址魏明帝所營取譏前代伏願陛下<lb/>
損之又損頃來北都富室競以第宅相尚今因遷徙宜<lb/>
申禁約令貴賤有檢無得踰制端廣衢路通利溝渠使<lb/>
寺署有别四民異居永垂百世不刋之範則天下幸甚<lb/>
矣三曰竊聞輿駕還洛陽輕將數千騎臣甚為陛下不<lb/>
<pb n="KR2a0020_WYG_060-10b"/>
取也夫千金之子猶坐不垂堂況萬乘之尊富有四海<lb/>
乎警蹕於闑闥之内者豈以為儀容而已蓋以戒不虞<lb/>
也清道而後行尚恐銜蹶之或失況履渉山河而不加<lb/>
三思哉此愚臣之所以悚息伏願少垂省察其四曰伏<lb/>
惟陛下耳聽法音目翫墳典口對百辟心虞萬幾晷昃<lb/>
而食夜分而寢加以孝思之至隨時而深文章之業口<lb/>
成篇卷雖叡明所用未足為煩然非所以嗇神養性頤<lb/>
無疆之祚莊周有言形有待而智無涯以有待之形役<lb/>
<pb n="KR2a0020_WYG_060-11a"/>
無涯之智殆矣此愚臣所不安伏願陛下垂拱司契委<lb/>
下責成唯冕旒垂纊而天下治矣高祖頗納之顯宗又<lb/>
上言曰進賢求才百王之所先也前代取士必先正名<lb/>
故有賢良方正之稱今之州郡貢察徒有秀孝之名而<lb/>
無秀孝之實而朝廷但檢其門望不復彈坐如此則可<lb/>
令别貢門望以叙士人何假冒秀孝之名也夫門望者<lb/>
是其父祖之遺烈亦何益於皇家益於時者賢才而已<lb/>
茍有其才雖屠釣奴虜之賤聖皇不恥以為臣茍非其<lb/>
<pb n="KR2a0020_WYG_060-11b"/>
才雖三后之𦙍自墜於皁𨽻矣是以大才受大官小才<lb/>
受小官各得其所以致雍熈議者或云今世等無竒才<lb/>
不若取士於門此亦失矣豈可以世無周邵便廢宰相<lb/>
而不置哉但當校其有寸長銖重者即先叙之則賢才<lb/>
無遺矣又曰夫帝皇所以居尊以御下者威也兆庶所<lb/>
以徙惡以從善者法也是以有國有家必以刑法為治<lb/>
生民之命於是而在有罪必罰罰必當辜則雖箠撻之<lb/>
刑而人莫敢犯也有制不行人得僥倖則雖參夷之誅<lb/>
<pb n="KR2a0020_WYG_060-12a"/>
不足以肅自太和以來多坐盗弃市而遠近肅清由此<lb/>
言之止姦在於防檢不在嚴刑也今州郡牧守邀當時<lb/>
之名行一切之法臺閣百官亦咸以深酷為無私以仁<lb/>
恕為容盗迭相敦厲遂成風俗陛下居九重之内視人<lb/>
如赤子百司分萬務之要遇下如仇讐是則堯舜止一<lb/>
人而桀紂以千百和氣不至蓋由於此書曰與其殺不<lb/>
辜寜失不經實宜勑示百寮以惠元元之命又曰昔周<lb/>
王為犬戎所逐東遷河洛鎬京猶稱宗周以存本也光<lb/>
<pb n="KR2a0020_WYG_060-12b"/>
武雖曰中興實自創革西京尚置京尹亦不廢舊今陛<lb/>
下光隆先業遷宅中土稽古復禮於斯為盛豈若周漢<lb/>
出於不得已哉按春秋之義有宗廟曰都無則謂之邑<lb/>
此不刋之典也況北代宗廟在焉山陵託焉王業所基<lb/>
聖躬所載其為神鄉福地實亦遠矣今便同之郡國臣<lb/>
竊不安愚謂代京宜建畿置尹一如故事崇本重舊以<lb/>
光萬葉又曰伏見洛京之制居民以官位相從不依族<lb/>
類然官位非常有朝榮而夕悴則衣冠淪於厮豎之邑<lb/>
<pb n="KR2a0020_WYG_060-13a"/>
臧獲騰於膏腴之里物之顚倒或至於斯古之聖王必<lb/>
令四民異居者欲其業定而志專業定則不偽志專則<lb/>
不淫故耳目所習不督而就父兄之教不肅而成仰惟<lb/>
太祖道武皇帝創基撥亂日不暇給然猶分别士庶不<lb/>
令雜居伎作屠沽各有攸處但不設科禁賣買任情販<lb/>
貴易賤錯居混雜假令一處彈箏吹笛緩舞長歌一處<lb/>
嚴師苦訓誦詩講禮宣令童齔任意所從其走赴舞堂<lb/>
者萬數往就學館者無一此則伎作不可雜居士人不<lb/>
<pb n="KR2a0020_WYG_060-13b"/>
宜異處之明驗也故孔父云里仁之美孟母𢎞三徒之<lb/>
訓賢聖明誨若此之重今令伎作家習士人風禮則百<lb/>
年難成令士人兒童効伎作容態則一朝可得是以士<lb/>
人同處則禮教易興伎作雜居則風俗難改朝廷每選<lb/>
舉人士則校其一㛰一宦以為升降何其密也至與開<lb/>
伎作宦途得與膏粱華望接閈連甍何其略也此愚臣<lb/>
之所惑今稽古建極光宅中區凡所徙居皆是公地分<lb/>
别伎作在於一言有何為疑而闕盛美又曰自南偽相<lb/>
<pb n="KR2a0020_WYG_060-14a"/>
承竊有淮北欲擅中華之稱且以招誘邊民故僑置中<lb/>
州郡縣自皇風南被仍而不改凡有重名其數甚衆疑<lb/>
惑書記錯亂區宇非所以疆域物土必也正名之謂也<lb/>
愚以為可依地理舊名一皆釐革小者幷合大者分置<lb/>
及中州郡縣昔以户少併省今人口既多亦不可復舊<lb/>
君人者以天下為家不得有所私也故倉庫儲貯以俟<lb/>
水旱之災供軍國之用至於有功徳者然後加賜爰及<lb/>
末代乃寵之所隆賜賚無限自比以來亦為太過在朝<lb/>
<pb n="KR2a0020_WYG_060-14b"/>
諸貴受禄不輕土木被錦綺僮妾厭粱肉而復厚賚屢<lb/>
加動以千計若分賜鰥寡贍濟實多如不悛革豈周給<lb/>
不繼富之謂也愚謂事有可賞則明㫖襃揚稱事加賜<lb/>
以勸為善不可以親近之昵猥損天府之儲又曰諸宿<lb/>
衞内直者宜令武官習弓矢文官諷書傳而今給其蒲<lb/>
博之具以成褻狎之容長矜争之心恣諠囂之慢徒損<lb/>
朝儀無益事實如此之類一宜禁止高祖善之後乃啓<lb/>
乞宋王劉昶府諮議参軍事欲立効南境高祖不許高<lb/>
<pb n="KR2a0020_WYG_060-15a"/>
祖曽謂顯宗及程靈虬曰著作之任國書是司卿等之<lb/>
文朕自委悉中省之品卿等所聞若欲取況古人班馬<lb/>
之徒固自遼闊若求之當世文學之能卿等應推崔孝<lb/>
伯又謂顯宗曰見卿所撰燕志及在齊詩詠大勝比來<lb/>
之文然著述之功我所不見當更訪之監令校卿才能<lb/>
可居中第又謂程靈虬曰卿比顯宗復有差降可居下<lb/>
上顯宗對曰臣才第短淺猥聞上天至乃比於崔光實<lb/>
為隆渥然臣竊謂陛下貴古而賤今臣學微才短誠不<lb/>
<pb n="KR2a0020_WYG_060-15b"/>
敢仰希古人然遭聖明之世覩惟新之禮染翰勒素實<lb/>
録時事亦未慙於後人昔揚雄著太𤣥經當時不免覆<lb/>
盎之談二百年外則越諸子今臣之所撰雖未足光述<lb/>
帝載禆暉日月然萬祀之後仰觀祖宗巍巍之功上覩<lb/>
陛下明明之徳亦何謝欽明於唐典慎徽於虞書高祖<lb/>
曰假使朕無愧於虞舜卿復何如於堯臣顯宗曰臣聞<lb/>
君不可以獨治故設百官以贊務陛下齊蹤堯舜公卿<lb/>
寜非二八之儔高祖曰卿為著作僅名奉職未是良史<lb/>
<pb n="KR2a0020_WYG_060-16a"/>
也顯宗曰臣仰遭明時直筆而無懼又不受金安眠美<lb/>
食此臣優於遷固也高祖哂之後與員外郎崔逸等參<lb/>
定朝儀高祖曽詔諸官曰自近代已來高卑出身恒有<lb/>
常分朕意一以為可復以為不可宜相與量之李沖對<lb/>
曰未審上古已來置官列位為欲為膏粱兒地為欲益<lb/>
治贊時高祖曰俱欲為治沖曰若欲為治陛下今日何<lb/>
為專崇門品不有拔才之詔髙祖曰茍有殊人之伎不<lb/>
患不知然君子之門假使無當世之用者要自徳行純<lb/>
<pb n="KR2a0020_WYG_060-16b"/>
篤朕是以用之沖曰傅巖吕望豈可以門見舉高祖曰<lb/>
如此濟世者希曠代有一兩人耳沖謂諸卿士曰適欲<lb/>
請諸賢救之祕書令李彪曰師旅寡少未足為援意有<lb/>
所懐不敢盡言於聖日陛下若専以門地不審魯之三<lb/>
卿孰若四科高祖曰猶如向解顯宗進曰陛下光宅洛<lb/>
邑百禮唯新國之興否指此一選臣既學識浮淺不能<lb/>
援引古今以證此議且以國事論之不審中祕書監令<lb/>
之子必為祕書郎頃來為監令者子皆可為不高祖曰<lb/>
<pb n="KR2a0020_WYG_060-17a"/>
卿何不論當世膏腴為監令者顯宗曰陛下以物不可<lb/>
類不應以貴承貴以賤襲賤高祖曰若有高明卓爾才<lb/>
具雋出者朕亦不拘此例後為本州中正一十一年車<lb/>
駕南伐顯宗為右軍府長史征虜將軍統軍軍次赭陽<lb/>
蕭鸞戍主成公期遣其軍主胡松高法援等并引蠻賊<lb/>
來擊軍營顯宗親率拒戰遂斬法援首顯宗至新野高<lb/>
祖詔曰卿破賊斬帥殊益軍勢朕方攻堅城何為不作<lb/>
露布也顯宗曰臣頃聞鎮南將軍王肅獲賊二三驢馬<lb/>
<pb n="KR2a0020_WYG_060-17b"/>
數匹皆為露布臣在東觀私每哂之近雖仰憑威靈得<lb/>
摧醜虜兵寡力弱擒斬不多脱復高曵長縑虚張功㨗<lb/>
尤而效之其罪彌甚臣所以歛毫卷帛解上而已高祖<lb/>
笑曰如卿此勲誠合茅社湏赭陽平定檢審相酬新野<lb/>
平以顯宗為鎮南廣陽王嘉諮議參軍顯宗後上表頗<lb/>
自矜伐訴前征勲詔曰顯宗斐然成章甚可怪責進退<lb/>
無檢虧我清風此而不糺成長敝俗可付尚書推列以<lb/>
聞兼尚書張彞奏免顯宗官詔曰顯宗雖浮矯致愆才<lb/>
<pb n="KR2a0020_WYG_060-18a"/>
猶可用豈得永棄之也可以白衣守諮議展其後效但<lb/>
鄙狠之性不足參華可奪見<hi>闕</hi>并禁問訊諸王顯宗既<lb/>
失意遇信向洛乃為五言詩贈御史中尉李彪曰賈生<lb/>
謫長沙董儒詣臨江愧無若人跡忽尋兩賢踪追昔渠<lb/>
閣游䇿駑厠羣龍如何情願奪飃然獨遠從痛哭去舊<lb/>
國銜淚届新邦哀哉無援民嗷然失侣鴻彼蒼不我聞<lb/>
千里告志同二十三年卒顯宗撰馮氏燕志孝友傳各<lb/>
十卷所作文章頗傳於世景明初追赭陽勲賜爵章武<lb/>
<pb n="KR2a0020_WYG_060-18b"/>
男<lb/>
子武華襲除討㓂將軍奉朝請太原太守<lb/>
程駿字驎駒本廣平曲安人也六世祖良晉都水使者<lb/>
坐事流于涼州祖父肇吕光民部尚書駿少孤貧居喪<lb/>
以孝稱師事劉昞性機敏好學晝夜無倦昞謂門人曰<lb/>
舉一隅而以三隅反者此子亞之也駿謂昞曰今世名<lb/>
教之儒咸謂老莊其言虛誕不切實要弗可以經世駿<lb/>
意以為不然夫老子著抱一之言莊生申性本之㫖若<lb/>
<pb n="KR2a0020_WYG_060-19a"/>
斯者可謂至順矣人若乖一則煩偽生爽性則沖真喪<lb/>
昞曰卿年尚稚言若老成美哉由是聲譽益播沮渠牧<lb/>
犍擢為東宫侍講太延五年世祖平涼遷于京師為司<lb/>
徒崔浩所知文成踐阼拜著作佐郎未幾遷著作郎為<lb/>
任城王雲郎中令進箴於王王納而嘉之皇興中除高<lb/>
密太守尚書李敷奏曰夫君之使臣必湏終效駿實史<lb/>
才方申直筆千里之任十室可有請留之數載以成前<lb/>
籍後授方伯愚以為允書奏從之顯祖屢引駿與論易<lb/>
<pb n="KR2a0020_WYG_060-19b"/>
老之義顧謂羣臣曰朕與此人言意甚開暢又問駿曰<lb/>
卿年幾何對曰臣六十有一顯祖曰昔太公既老而遭<lb/>
文王卿今遇朕豈非早也駿曰臣雖才謝吕望而陛下<lb/>
尊過西伯覬天假餘年竭六韜之効延興末高麗王璉<lb/>
求納女於掖庭顯祖許之假駿散騎常侍賜爵安豐男<lb/>
加伏波將軍持節如高麗迎女賜布帛百疋駿至平壤<lb/>
城或勸璉曰魏昔與燕婚既而伐之由行人具其夷險<lb/>
故也今若送女恐不異於馮氏璉遂謬言女喪駿與璉<lb/>
<pb n="KR2a0020_WYG_060-20a"/>
往復經年責璉以義方璉不勝其忿遂斷駿從者酒食<lb/>
璉欲逼辱之憚而不敢害㑹顯祖崩乃還拜祕書令初<lb/>
遷神主于太廟有司奏舊事廟中執事之官例皆賜爵<lb/>
今宜依舊詔百寮評議羣臣咸以為宜依舊事駿獨以<lb/>
為不可表曰臣聞名器為帝王所貴山河為區夏之重<lb/>
是以漢祖有約非功不侯必當屬有命於大君之辰展<lb/>
心力於戰謀之日然後可以應茅土之錫未見預事於<lb/>
宗廟而獲賞於疆土徒見晉鄭之后以夾輔為至勲吳<lb/>
<pb n="KR2a0020_WYG_060-20b"/>
鄧之儔以征伐為重績周漢既無文於遠代魏晉亦靡<lb/>
記於往年自皇道開符乾業創統務高三五之規思隆<lb/>
百王之軌罰頗減古賞實増昔時因神主改祔清廟致<lb/>
肅而授羣司以九品之命顯執事以五等之名雖復帝<lb/>
王制作弗相沿襲然當時恩澤豈足為長世之軌乎乖<lb/>
衆之愆伏待罪譴書奏從之文明太后謂羣臣曰言事<lb/>
固當正直而凖古典安可依附暫時舊事乎賜駿衣一<lb/>
襲帛二百匹駿又表曰春秋有云見有禮於其君者若<lb/>
<pb n="KR2a0020_WYG_060-21a"/>
孝子之養父母見無禮於其君者若鷹鸇之逐鳥雀所<lb/>
以勸誡將來垂範萬代昔陳恒殺君宣尼請討雖欲晏<lb/>
逸其得已乎今廟算天回七州雲動將水蕩鯨鯢陸掃<lb/>
凶逆然戰貴不陳兵家所美宜先遣劉昶招喻淮南若<lb/>
應聲響悦同心齊舉則長江之險可朝服而濟道成之<lb/>
首可崇朝而懸茍江南之輕薄背劉氏之恩義則曲在<lb/>
彼矣何負神明哉直義檄江南振旅囘斾亦足以示救<lb/>
患之大仁揚義風於四海且攻難守易則力懸百倍不<lb/>
<pb n="KR2a0020_WYG_060-21b"/>
可不深思不可不熟慮今天下雖謐方外猶虞拾夤僥<lb/>
倖於西南狂虜伺釁於漠北脱攻不稱心恐兵不卒解<lb/>
兵不卒解則憂慮逾深夫為社稷之計者莫不先於守<lb/>
本臣愚以為觀兵江滸振曜皇威宜特加撫慰秋毫無<lb/>
犯則民知徳信民知徳信則襁負而來襁負而來則淮<lb/>
北可定淮北可定則吳宼異圖宼圖異則禍釁出然後<lb/>
觀釁而動則不晚矣請停諸州之兵且待後舉所謂守<lb/>
本者也伏惟陛下太皇太后英算神規彌綸百勝之外<lb/>
<pb n="KR2a0020_WYG_060-22a"/>
應機體變獨悟方寸之中臣影頽虞淵昬耄將及雖思<lb/>
憂國終無云補不從沙門法秀謀反伏誅駿表曰臣聞<lb/>
詩之作也蓋以言志邇之事父遠之事君關諸風俗靡<lb/>
不備焉上可以頌美聖徳下可以申厚風化言之者無<lb/>
罪聞之者足以誡此古人用詩之本意臣以垂没之年<lb/>
得逢盛明之運雖復昬耄將及猶慕廉頗强飯之風伏<lb/>
惟陛下太皇太后道合天地明侔日月則天與唐風斯<lb/>
穆順帝與周道通靈是以狂妖懷逆無隱謀之地㝠靈<lb/>
<pb n="KR2a0020_WYG_060-22b"/>
潛翦伏發覺之誅用能七廟幽贊人神扶助者已臣不<lb/>
勝喜躍謹竭老鈍之思上慶國頌十六章幷序巡狩甘<lb/>
雨之徳焉其頌曰乾徳不言四時迭序於皇大魏則天<lb/>
承祜疊聖三宗重明四祖豈伊殷周遐契三五明明在<lb/>
上聖敬日新汪汪叡后體治垂仁徳從風穆教與化津<lb/>
千載昌運道隆兹辰嵗惟巡狩應運遊田省方問苦訪<lb/>
政高年咸秩百靈柴望山川誰云禮滯遇聖則宣王業<lb/>
初定中山是由臨幸之盛情特綢繆仰歌祖業俯欣春<lb/>
<pb n="KR2a0020_WYG_060-23a"/>
柔大哉肆眚蕩民百憂百憂既蕩與之更初邕邕億兆<lb/>
户詠來蘇忽有狂豎謀逆聖都明靈幽告發覺伏誅羿<lb/>
浞為亂祖龍干紀狂華冬茂有自來矣美哉皇度道固<lb/>
千祀百靈潛翦姦不遑起姦不遑起罪人得情憲章刑<lb/>
律五秩猶輕於穆二聖仁等春生除棄周漢遐軌犧庭<lb/>
周漢奚棄忿彼苛刻犧庭曷軌希仁尚徳徽音一振聲<lb/>
敎四塞豈惟京甸化播萬國誠信幽贊隂陽以調谷風<lb/>
扇夕甘雨降朝嘉生含穎深盛熙苗鰥貧巷詠寡婦室<lb/>
<pb n="KR2a0020_WYG_060-23b"/>
謡聞諸詩者雲漢賦宣章句逈秀英昭雅篇矧乃盛明<lb/>
徳隆道𤣥豈唯雨施神徴豐年豐年盛矣化無不濃有<lb/>
禮有樂政莫不通咨臣延躍欣詠時邕誰云易遇曠齡<lb/>
一逢上天無親唯徳是在思樂盛明雖疲勿怠差之毫<lb/>
釐千里之倍願言勞謙求仁不悔人亦有言聖主慎微<lb/>
五國連兵踰年厯時鹿車而運廟算失思有司不惠蠶<lb/>
食役煩民不堪命將家逃山宜督厥守威徳是宣威徳<lb/>
如何聚衆盈川民之從令實賴衣食農桑失本誰耕誰<lb/>
<pb n="KR2a0020_WYG_060-24a"/>
織飢寒切身易子而食静言念之實懷歎息昔聞典論<lb/>
非位不謀漆室憂國遺芳載臭咨臣昏老偏蒙恩祐忽<lb/>
忘狂瞽敢獻愚陋文明太后令曰省詩表聞之歌頌宗<lb/>
祖之功徳可爾當世之言何其過也所箴下章戢之不<lb/>
忘駿又奏得一頌始於固業終於無為十篇文多不載<lb/>
文明太后令曰省表幷頌十篇聞之鑒戒既備良用欽<lb/>
翫養老乞言其斯之謂又詔曰程駿歴官清慎言事每<lb/>
愜又門無俠貨之賔室有懷道之士可賜帛六百匹旌<lb/>
<pb n="KR2a0020_WYG_060-24b"/>
其儉徳駿悉散之親舊性介直不競時榮太和九年正<lb/>
月病篤乃遺令曰吾存尚儉薄豈可没為奢厚哉昔王<lb/>
孫躶葬有感而然士安籧篨頗亦矯厲今世既休明百<lb/>
度循禮彼非吾志也可歛以時服器皿從古遂卒年七<lb/>
十二初駿病甚高祖文明太后遣使者更問其疾敕御<lb/>
史徐謇診視賜以湯藥臨終詔以小子公稱為中散從<lb/>
子靈虬為著作佐郎及卒高祖文明太后傷惜之賜東<lb/>
園祕器朝服一稱帛三百匹贈冠軍將軍兖州刺史曲<lb/>
<pb n="KR2a0020_WYG_060-25a"/>
安侯諡曰憲所制文筆自有集録駿六子元繼公達公<lb/>
亮公禮並無官<lb/>
公義侍御史謁者僕射都水使者武昌王司馬沛郡太<lb/>
守<lb/>
公稱主文中散給事中尚書郎並早卒<lb/>
公禮子畿字世伯好學頗有文才荆州府主簿始駿從<lb/>
祖弟伯達伯達名犯顯祖廟諱與駿同年亦以文辯<hi>闕</hi>
沮渠牧犍時俱選與牧犍世子參乘出入時論美之伯<lb/>
<pb n="KR2a0020_WYG_060-25b"/>
達早亡<lb/>
弟子靈虬幼孤頗有文才而久淪末役在吏職十餘年<lb/>
坐事免會駿臨終啓請得擢為著作佐郎後坐稱在京<lb/>
無緦親而高祖知其與駿子公義為始族故致譴免至<lb/>
洛無官貧病久之崔光啓申為羽林監選補徐州梁郡<lb/>
太守以酗酒為刺史武昌王鑒所劾失官既下梁郡志<lb/>
力少衰猶時為酒困久去官禄不免飢寒屢詣尚書乞<lb/>
効舊任僕射高肇領選還申為著作郎以崔光領任勑<lb/>
<pb n="KR2a0020_WYG_060-26a"/>
令外叙<lb/>
史臣曰韓麒麟以才器識用遂見記於齊王顯宗文學<lb/>
立已屢陳時務至於實録之功所未聞也子熙清尚自<lb/>
守榮過其器程駿才業未多見知於世者蓋當時之長<lb/>
策乎<lb/>
　<lb/>
　<lb/>
　<lb/>
<pb n="KR2a0020_WYG_060-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十<lb/>
<pb n="KR2a0020_WYG_060-27a"/>
　魏書卷六十考證<lb/>
韓麒麟傳節義純貞○義監本誤乂今改正<lb/>
豈周給不繼富之謂也○給應作急<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_060-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十考證<lb/>
</p>
<p>
</p>
  </div>
</body>
</text>
</TEI>
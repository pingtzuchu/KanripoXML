<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷十七</head> <lb/>
    <p>
<pb n="KR2a0020_WYG_017-1a"/>
欽定四庫全書<lb/>
　魏書卷十七<lb/>
　　齊　　　　魏　　　　收　　　　撰<lb/>
　列傳第五<lb/>
　　眀元六王<lb/>
　　樂平王　　安定王　　樂安王　　永昌王<lb/>
　　建寧王　　新興王<lb/>
眀元皇帝七男杜密皇后生世祖太武皇帝大慕容夫<lb/>
<pb n="KR2a0020_WYG_017-1b"/>
人生樂平戾王丕安定殤王彌闕母氏慕容夫人生樂<lb/>
安宣王範尹夫人生永昌荘王健建寧王崇新興王俊<lb/>
二王並闕母氏<lb/>
樂平王丕少有才幹為世所稱太宗以丕長愛其噐度<lb/>
特優異之泰常七年封拜車騎大将軍後督河西高平<lb/>
諸軍討南秦王楊難當軍至略陽禁令齊肅所過無私<lb/>
百姓争致牛酒難當懼還仇池而諸将議曰若不誅豪<lb/>
帥軍還之後必聚而為寇又以大衆逺出不有所掠則<lb/>
<pb n="KR2a0020_WYG_017-2a"/>
無以充軍實賞将士将從之時中書侍郎高允參丕軍<lb/>
事諌曰今若誅之是傷其向化之心恐大軍一還為亂<lb/>
必速丕以為然於是綏懐初附秋毫無犯初馮𢎞之奔<lb/>
高麗世祖詔遣送之高麗不遣世祖怒將討之丕上疏<lb/>
以為和龍新定宜優復之使廣修農殖以饒軍實然後<lb/>
進圖可一舉而滅帝納之乃止後坐劉潔事以憂薨事<lb/>
在潔𫝊諡曰戾王子拔襲爵後坐事賜死國除丕之薨<lb/>
及日者董道秀之死也高允遂著筮論曰昔眀元末起<lb/>
<pb n="KR2a0020_WYG_017-2b"/>
白臺其高二十餘丈樂平王嘗夢登其上四望無所見<lb/>
王以問日者董道秀筮之曰大吉王黙而有喜色後事<lb/>
發王遂憂死而道秀棄市道秀若推六爻以對王曰易<lb/>
稱亢龍有悔窮高曰亢高而無民不為善也夫如是則<lb/>
上寧於王下保於已福祿方至豈有禍哉今舍於本而<lb/>
從其末咎釁之至不亦宜乎<lb/>
安定王彌泰常七年封太宗討滑臺留守京師薨諡殤<lb/>
王無子國除<lb/>
<pb n="KR2a0020_WYG_017-3a"/>
樂安王範泰常七年封雅性沉厚寛和仁恕世祖以長<lb/>
安形勝之地非範莫可任者乃拜範都督五州諸軍事<lb/>
衞大將軍開府儀同三司長安鎮都大将高選才能以<lb/>
為僚佐範謙恭惠下推心撫納百姓稱之時秦土新罹<lb/>
寇賊流亡者相繼範請崇易簡之治帝納之於是遂寛<lb/>
傜與人休息後劉潔之謀範聞而不告事發因疾暴薨<lb/>
長子良世祖未有子嘗曰兄弟之子猶子也親撫養之<lb/>
長而壮勇多知常參軍國大計高宗時襲王拜長安鎮<lb/>
<pb n="KR2a0020_WYG_017-3b"/>
都大將雍州刺史為内都大官薨諡曰簡王<lb/>
永昌王健泰常七年封健姿貌魁壮善弓馬達兵法所<lb/>
在征戰常有大功才藝比陳留桓王而智略過之從世<lb/>
祖破赫連昌遂西略至木根山討和龍健别攻拔建徳<lb/>
後平叛胡白龍餘黨于西河世祖襲蠕蠕越涿邪山車<lb/>
駕還詔健殿後蠕蠕萬騎追之健與數十騎擊之矢不<lb/>
虚發所中皆應弦而斃遂退威震漠北尋從平涼州健<lb/>
功居多又討破秃髪保周自殺傳首京師復降沮渠無<lb/>
<pb n="KR2a0020_WYG_017-4a"/>
諱無疾薨諡曰荘王<lb/>
子仁襲仁亦驍勇有父風世祖奇之後與濮陽王閭若<lb/>
文謀為不軌發覺賜死國除<lb/>
建寧王崇泰常七年封拜輔國将軍從討北虜有功高<lb/>
宗時封崇子麗濟南王後與京兆王杜元寳謀逆父子<lb/>
並賜死<lb/>
新興王俊泰常七年封拜鎮東大將軍少善騎射多才<lb/>
藝坐法削爵為公俊好酒色多越法度又以母先遇罪<lb/>
<pb n="KR2a0020_WYG_017-4b"/>
死而已被貶削恒懐怨望頗有悖心後事發賜死國除<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷十七<lb/>
<pb n="KR2a0020_WYG_017-5a"/>
　魏書卷十七考證<lb/>
眀元六王列傳○魏收書亡後人所補<lb/>
永昌王列傳後與濮陽王閭若文○北史若作著<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_017-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷十七考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷一百二</head> <lb/>
    <p>
<pb n="KR2a0020_WYG_102-1a"/>
欽定四庫全書<lb/>
　魏書卷一百二<lb/>
　　齊　　　　　魏　　　　收　　　　撰<lb/>
　列傳第九十<lb/>
　　西域<lb/>
夏書稱西戎即序班固云就而序之非盛威武致其貢<lb/>
物也漢氏初開西域有三十六國其後分立五十五王<lb/>
置校尉都䕶以撫納之王莾簒位西域遂絶至於後漢<lb/>
<pb n="KR2a0020_WYG_102-1b"/>
班超所通者五十餘國西至西海東西萬里皆來朝貢<lb/>
復置都䕶校尉以相綂攝其後或絶或通漢朝以為勞<lb/>
敝中國其官時置時廢暨魏晋之後互相吞㓕不可復<lb/>
詳記焉太祖初經營中原未暇及於四表既而西戎之<lb/>
貢不至有司奏依漢氏故事請通西域可以振威徳於<lb/>
荒外又可致竒貨於天府太祖曰漢氏不保境安人乃<lb/>
逺開西域使海内虚耗何利之有今若通之前獘復加<lb/>
百姓矣遂不從歴太宗世竟不招納太延中魏徳益以<lb/>
<pb n="KR2a0020_WYG_102-2a"/>
逺聞西域龜兹疏勒烏孫悦般渇槃陁鄯善焉耆車師<lb/>
粟特諸國王始遣使來獻世祖以西域漢世雖通有求<lb/>
則卑辭而來無欲則驕慢王命此其自知絶逺大兵不<lb/>
可至故也若報使往來終無所益欲不遣使有司奏九<lb/>
國不惮遐嶮逺貢方物當與其進安可豫抑後來乃從<lb/>
之於是始遣行人王恩生許綱等西使恩生出流沙為<lb/>
蠕蠕所執竟不果達又遣散騎侍郎董琬髙明等多齎<lb/>
錦帛出鄯善招撫九國厚賜之初琬等受詔便道之國<lb/>
<pb n="KR2a0020_WYG_102-2b"/>
可往赴之琬過九國北行至烏孫國其王得朝廷所賜<lb/>
拜受甚悦謂琬曰傳聞破洛那者舌皆思魏徳欲稱臣<lb/>
致貢但患其路無由耳今使君等既到此可往二國副<lb/>
其慕仰之誠琬於是自向破洛那遣明使者舌烏孫王<lb/>
為發導譯達二國琬等宣詔慰賜之已而琬明東還烏<lb/>
孫破洛那之屬遣使與琬俱來貢獻者十有六國自後<lb/>
相繼而來不間于歲國使亦數十輩矣初世祖毎遣使<lb/>
西域常詔河西王沮渠牧犍令䕶送至姑臧牧犍恒發<lb/>
<pb n="KR2a0020_WYG_102-3a"/>
使導路出於流沙後使者自西域還至武威牧犍左右<lb/>
謂使者曰我君承蠕蠕吳提妄説云去歲魏天子自來<lb/>
伐我士馬疫死大敗而還我禽其長弟樂平王丕我君<lb/>
大喜宣言國中又聞吳提遣使告西域諸國稱魏已削<lb/>
弱今天下唯我為彊若更有魏使勿復恭奉西域諸國<lb/>
亦有貳者牧犍事主稍以慢惰使還具以状聞世祖遂<lb/>
議討牧犍凉州既平鄯善國以為脣亡齒寒自然之道<lb/>
也今武威為魏所㓕次及我也若通其使人知我國事<lb/>
<pb n="KR2a0020_WYG_102-3b"/>
取亡必近不如絶之可以支久乃斷塞行路西域貢獻<lb/>
歴年不入後平鄯善行人復通始琬等使還京師具言<lb/>
凡所經見及傳聞傍國云西域自漢武時五十餘國後<lb/>
稍相并至太延中為十六國分其地為四域自葱嶺以<lb/>
東流沙以西為一域葱嶺以西海曲以東為一域者舌<lb/>
以南月氏以北為一域两海之間水澤以南為一域内<lb/>
諸小渠長蓋以百數其出西域本有二道後更為四出<lb/>
自玉門渡流沙西行二千里至鄯善為一道自玉門渡<lb/>
<pb n="KR2a0020_WYG_102-4a"/>
流沙北行一千二百里至車師為一道從莎車西行百<lb/>
里至葱嶺葱嶺西一千三百里至伽倍為一道自莎車<lb/>
西南五百里葱嶺西南一千三百里至波路為一道焉<lb/>
自琬所不傳而更有朝貢者紀其名不能具國俗也其<lb/>
與前使所異者錄之<lb/>
鄯善國都扜泥城古樓蘭國也去代七千六百里所都<lb/>
城方一里地多沙鹵少水草北即白龍堆路至太延初<lb/>
始遣使來獻四年遣其弟素延耆入侍及世祖平凉州<lb/>
<pb n="KR2a0020_WYG_102-4b"/>
沮渠牧犍弟無諱走保敦煌無諱後謀渡流沙遣其弟<lb/>
安周擊鄯善王比龍恐懼欲降會魏使者自天竺罽賓<lb/>
還俱會鄯善勸比龍拒之遂與連戰安周不能剋退保<lb/>
東城後比龍懼率衆西奔且末其世子乃應安周鄯善<lb/>
人頗剽刼之令不得通世祖詔散騎常侍成周公萬度<lb/>
歸乗𫝊𤼵凉州兵討之度歸到敦煌留輜重以輕騎五<lb/>
千渡流沙至其境時鄯善人衆布野度歸勅吏卒不得<lb/>
有所侵掠邉守感之皆望旗稽服其王真逹面縛出降<lb/>
<pb n="KR2a0020_WYG_102-5a"/>
度歸釋其縳留軍屯守與真達詣京都世祖大悦厚待<lb/>
之是歳拜交趾公韓牧為假節征西将軍領䕶西戎校<lb/>
尉鄯善王以鎮之賦役其人比之郡縣<lb/>
且末國都且末城在鄯善西去代八千三百二十里真<lb/>
君三年鄯善王比龍避沮渠安周之難率國人之半奔<lb/>
且末後役屬鄯善且末西北有流沙數百里夏日有熱<lb/>
風為行旅之患風之所至唯老駝豫知之即鳴而聚立<lb/>
埋其口鼻於沙中人毎以為候亦即将氈擁蔽鼻口其<lb/>
<pb n="KR2a0020_WYG_102-5b"/>
風迅駛斯湏過盡若不防者必至危斃<lb/>
于闐國在且末西北葱嶺之北二百餘里東去鄯善千<lb/>
五百里南去女國二千里去朱俱波千里北去龜兹千<lb/>
四百里去代九千八百里其地方亘千里連山相次所<lb/>
都城方八九里部内有大城五小城數十于闐城東三<lb/>
十里有苜拔河中出玉石土冝五榖並桑麻山多美玉<lb/>
有好馬駝騾其刑法殺人者死餘罪各随輕重懲罰之<lb/>
自外風俗物産與龜兹略同俗重佛法寺塔僧尼甚衆<lb/>
<pb n="KR2a0020_WYG_102-6a"/>
王尤信尚毎設齋日必親自灑掃饋食焉城南五十里<lb/>
有贊摩寺即昔羅漢比丘盧旃為其王造覆盆浮圖之<lb/>
所石上有辟支佛跣處雙跡猶存于闐西五里有比摩<lb/>
寺云是老子化胡成佛之所俗無禮義多盗賊滛縱自<lb/>
髙昌以西諸國人等深目髙鼻唯此一國貌不甚胡頗<lb/>
類華夏城東二十里有大水北流號樹枝水即黄河也<lb/>
一名計式水城西五十五里亦有大水名達利水與樹<lb/>
枝水會俱北流真君中世祖詔髙凉王那擊吐谷渾慕<lb/>
<pb n="KR2a0020_WYG_102-6b"/>
利延慕利延懼驅其部落渡流沙那進軍急追之慕利<lb/>
延遂西入于闐殺其王死者甚衆顯祖末蠕蠕冦于闐<lb/>
于闐患之遣使素目伽上表曰西方諸國今皆已屬蠕<lb/>
蠕奴世奉大國至今無異今蠕蠕軍馬到城下奴聚兵<lb/>
自固故遣使奉獻延望救援顯祖詔公卿議之公卿奏<lb/>
曰于闐去京師幾萬里蠕蠕之性惟習野掠不能攻城<lb/>
若為所拒當已旋矣雖欲遣師勢無所及顯祖以公卿<lb/>
議示其使者亦以為然於是詔之曰朕承天理物欲令<lb/>
<pb n="KR2a0020_WYG_102-7a"/>
萬方各安其所應勅諸軍以拯汝難但去汝遐阻雖復<lb/>
遣援不救當時之急已停師不行汝宜知之朕今練甲<lb/>
飬卒一二歲間當躬率猛将為汝除患汝其謹警候以<lb/>
待大舉先是朝廷遣使者韓羊皮使波斯波斯王遣使<lb/>
獻馴象及珍物經于闐于闐中于王秋仁輙留之假言<lb/>
慮有冦不達羊皮言状顕祖怒又遣羊皮奉詔責譲之<lb/>
自後毎使朝獻<lb/>
蒲山國故皮山國也居皮城在于闐南去代一萬二千<lb/>
<pb n="KR2a0020_WYG_102-7b"/>
里其國西南三里有凍凌山後役屬于闐<lb/>
悉居半國故西夜國也一名子合其王號子治呼犍在<lb/>
于闐西去代萬二千九百七十里太延初遣使來獻自<lb/>
後貢使不絶<lb/>
權於摩國故烏秏國也其王居烏秏城在悉居半西南<lb/>
去代一萬二千九百七十里<lb/>
渠莎國居故莎車城在子合西北去代一萬二千九百<lb/>
八十里<lb/>
<pb n="KR2a0020_WYG_102-8a"/>
車師國一名前部其王居交河城去代萬五十里其地<lb/>
北接蠕蠕本通使交易世祖初始遣使朝獻詔行人王<lb/>
恩生許綱等出使恩生等始渡流沙為蠕蠕所執恩生<lb/>
見蠕蠕吳提持魏節不為之屈後世祖切譲呉提吳提<lb/>
懼乃遣恩生等歸許綱到敦煌病死朝廷壮其節賜諡<lb/>
曰貞初沮渠無諱兄弟之渡流沙也鳩集遺人破車師<lb/>
國真君十一年車師王車夷落遣使琢進薛直上書曰<lb/>
臣亡父僻處塞外仰慕天子威徳遣使表獻不空於歳<lb/>
<pb n="KR2a0020_WYG_102-8b"/>
天子降念賜遺甚厚及臣繼立亦不闕常貢天子垂矜<lb/>
亦不異前世敢緣至恩輙陳私艱臣國自無諱所攻擊<lb/>
經今八歳人民饑荒無以存活賊今攻臣甚急臣不能<lb/>
自全遂捨國東奔三分免一即日已到焉耆東界思歸<lb/>
天闕幸乖賑救於是下詔撫慰之開焉耆倉給之正平<lb/>
初遣子入侍自後毎使朝貢<lb/>
且彌國都天山東于大谷在車師北去代一萬五百七<lb/>
十里本役屬車師<lb/>
<pb n="KR2a0020_WYG_102-9a"/>
焉耆國在車師南都員渠城白山南七十里漢時舊國<lb/>
也去代一萬二百里其王姓龍名鳩尸卑那即前凉張<lb/>
軌所討龍熈之𦙍所都城方二里國内凡有九城國小<lb/>
人貧無綱紀法令兵有弓刀甲矟㛰姻略同華夏死亡<lb/>
者皆焚而後葬其服制滿七日則除之丈夫並剪髪以<lb/>
為首飾文字與婆羅門同俗事天神並崇信佛法尤重<lb/>
二月八日四月八日是日也其國咸依釋教齋戒行道<lb/>
焉氣候寒土田良沃榖有稻粟菽麥畜有駝馬飬蠶不<lb/>
<pb n="KR2a0020_WYG_102-9b"/>
以為絲唯充綿纊俗尚蒲萄酒兼愛音樂南去海十餘<lb/>
里有魚鹽蒲葦之饒東去髙昌九百里西去龜兹九百<lb/>
里皆沙磧東南去𤓰州二千二百里恃地多險頗剽劫<lb/>
中國使世祖怒之詔成周公萬度歸討之約齎輕糧取<lb/>
食路次度歸入焉耆東界擊其邉守左回尉犁二城拔<lb/>
之進軍向員渠鳩尸卑那以四五萬人出城守險以拒<lb/>
度歸募壮勇短兵直往衝鳩尸卑那衆大潰盡虜之单<lb/>
騎走入山中度歸進屠其城四鄙諸戎皆降服焉耆為<lb/>
<pb n="KR2a0020_WYG_102-10a"/>
國斗絶一隅不亂日久獲其珍竒異翫殊方譎詭不識<lb/>
之物橐駝馬牛雜畜巨萬時世祖幸隂山北宫度歸破<lb/>
焉耆露板至世祖省訖賜司徒崔浩書曰萬度歸以五<lb/>
千騎經萬餘里拔焉耆三城獲其珍竒異物及諸委積<lb/>
不可勝數自古帝王雖云即序西戎有如指注不能控<lb/>
引也朕今手把而有之如何浩上書稱美遂命度歸鎮<lb/>
撫其人初鳩尸卑那走山中猶覬城不拔得還其國既<lb/>
見盡為度歸所剋乃奔龜兹龜兹以其壻厚待之<lb/>
<pb n="KR2a0020_WYG_102-10b"/>
龜兹國在尉犁西北白山之南一百七十里都延城漢<lb/>
時舊國也去代一萬二百八十里其王姓白即後凉吕<lb/>
光所立白震之後其王頭繫綵帶垂之於後坐金師子<lb/>
牀所居城方五六里其刑法殺人者死劫賊則斷其一<lb/>
臂并刖一足税賦凖地徴租無田者則税銀錢風俗婚<lb/>
姻喪葬物産與焉耆略同唯氣候少温為異又出細氈<lb/>
饒銅鐵鈆麖皮氍毹沙鹽綠雌黄胡粉安息香良馬犎<lb/>
牛等東有輪臺即漢貳師将軍李廣利所屠者其南三<lb/>
<pb n="KR2a0020_WYG_102-11a"/>
百里有大河東流號計式水即黄河也東去焉耆九百<lb/>
里南去于闐一千四百里西去疏勒一千五百里北去<lb/>
突厥牙帳六百餘里東南去𤓰州三百里其東闕城戍<lb/>
冦竊非一世祖詔萬度歸率騎一千以擊之龜兹遣烏<lb/>
羯目提等領兵三千距戰度歸擊走之斬二百餘級大<lb/>
獲駝馬而還俗性多淫置女市收男子錢入官土多孔<lb/>
雀羣飛山谷間人取飬而食之孳乳如鷄鶩其王家恒<lb/>
有千餘隻云其國西北大山中有如膏者流出成川行<lb/>
<pb n="KR2a0020_WYG_102-11b"/>
數里入地如䬾餬甚臭服之髮齒已落者能令更生病<lb/>
人服之皆愈自後毎使朝貢<lb/>
姑黙國居南城在龜兹西去代一萬五百里役屬龜兹<lb/>
温宿國居温宿城在姑黙西北去代一萬五百五十里<lb/>
役屬龜兹<lb/>
尉頭國居尉頭城在温宿北去代一萬六百五十里役<lb/>
屬龜兹<lb/>
烏孫國居赤谷城在龜兹西北去代一萬八百里其國<lb/>
<pb n="KR2a0020_WYG_102-12a"/>
數為蠕蠕所侵西徙葱嶺山中無城郭随畜牧逐水草<lb/>
太延三年遣使者董琬等使其國後毎使朝貢<lb/>
疏勒國在姑黙西白山南百餘里漢時舊國也去代一<lb/>
萬一千二百五十里髙宗末其王遣使送釋迦牟尼佛<lb/>
袈裟一長二丈餘髙宗以審是佛衣應有靈異遂燒之<lb/>
以騐虚實置於猛火之上經日不然觀者莫不悚駭心<lb/>
形俱肅其王戴金師子冠土多稻粟麻麥銅鐵錫雌黄<lb/>
錦綿毎歳常供送於突厥其都城方五里國内有大城<lb/>
<pb n="KR2a0020_WYG_102-12b"/>
十二小城數十人手足皆六指産子非六指者即不育<lb/>
勝兵二千人南有黄河西帶葱嶺東去龜兹千五百里<lb/>
西去鏺汗國千里南去朱俱波八九百里東北至突厥<lb/>
牙帳千餘里東南去𤓰州四千六百里<lb/>
悦般國在烏孫西北去代一萬九百三十里其先匈奴<lb/>
北單于之部落也為漢車騎将軍竇憲所逐北單于度<lb/>
金微山西走康居其羸弱不能去者住龜兹北地方數<lb/>
千里衆可二十餘萬凉州人猶謂之單于王其風俗言<lb/>
<pb n="KR2a0020_WYG_102-13a"/>
語與髙車同而其人清潔於胡俗剪髮齊眉以醍醐塗<lb/>
之昱昱然光澤日三澡潄然後飲食其國南界有火山<lb/>
山傍石皆燋鎔流地數十里乃凝堅人取為藥即石流<lb/>
黄也與蠕蠕結好其王嘗將數千人入蠕蠕國欲與大<lb/>
檀相見入其界百餘里見其部人不浣衣不絆髮不洗<lb/>
手婦人舌䑛噐物王謂其從臣曰汝曹誑我入此狗國<lb/>
中乃馳還大檀遣騎追之不及自是相仇讎數相征討<lb/>
真君九年遣使朝獻并送幻人稱能割人喉脉令斷擊<lb/>
<pb n="KR2a0020_WYG_102-13b"/>
人頭令骨䧟皆血出或數升或盈斗以草藥内其口中<lb/>
令嚼咽之湏臾血止飬瘡一月復常又無痕瘢世祖疑<lb/>
其虚乃取死罪囚試之皆騐云中國諸名山皆有此草<lb/>
乃使人受其術而厚遇之又言其國有大術者蠕蠕來<lb/>
抄掠術人能作霖雨狂風大雪及行潦蠕蠕凍死漂亡<lb/>
者十二三是歲再遣使朝貢求與官軍東西齊契討蠕<lb/>
蠕世祖嘉其意命中外諸軍戒嚴以淮南王他為前鋒<lb/>
襲蠕蠕仍詔有司以其鼓舞之節施於樂府自後毎使<lb/>
<pb n="KR2a0020_WYG_102-14a"/>
貢獻<lb/>
者至拔國都者至拔城在疏勒西去代一萬一千六百<lb/>
二十里其國東有潘賀那山出美鐵及師子<lb/>
迷密國都迷密城在者至拔西去代一萬二千六百里<lb/>
正平元年遣使獻一峯黑橐駝其國東有山名郁悉滿<lb/>
山出金玉亦多鐵<lb/>
悉萬斤國都悉萬斤城在悉密西去代一萬二千七百<lb/>
二十里其國南有山名伽色那山出師子毎使朝貢<lb/>
<pb n="KR2a0020_WYG_102-14b"/>
忸密國都忸密城在悉萬斤西去代二萬二千八百二<lb/>
十八里<lb/>
洛那國故大宛國也都貴山城在疏勒西北去代萬四<lb/>
千四百五十里太和三年遣使獻汗血馬自此毎使朝<lb/>
貢<lb/>
粟特國在葱嶺之西古之奄蔡一名温那沙居於大澤<lb/>
在康居西北去代一萬六千里先是匈奴殺其王而有<lb/>
其國至王忽倪已三世矣其國商人先多詣凉土販貨<lb/>
<pb n="KR2a0020_WYG_102-15a"/>
及克姑臧悉見虜髙宗初粟特王遣使請贖之詔聽焉<lb/>
自後無使朝獻<lb/>
波斯國都宿利城在忸密西古條支國也去代二萬四<lb/>
千二百二十八里城方十里户十餘萬河經其城中南<lb/>
流土地平正出金銀鍮石珊瑚琥珀車渠馬腦多大真<lb/>
珠頗棃瑠璃水精瑟瑟金剛火齊鑌鐵銅錫朱砂水銀<lb/>
綾錦疊毼氍毹毾㲪赤麞皮及薰陸鬱金蘇合青木等<lb/>
香胡椒蓽撥石蜜千年棗香附子訶犂勒無食子鹽緑<lb/>
<pb n="KR2a0020_WYG_102-15b"/>
雌黄等物氣候暑熱家自藏氷地多沙磧引水溉灌其<lb/>
五榖及鳥獸等與中夏略同唯無稻及黍稷土出名馬<lb/>
大驢及駝往往有日行七百里者富室至有數千頭又<lb/>
出白象師子大鳥卵有鳥形如槖駝有两翼飛而不能<lb/>
髙食草與肉亦能噉火其王姓波氏名斯坐金羊牀戴<lb/>
金花冠衣錦袍織成帔飾以真珠寳物其俗丈夫剪髮<lb/>
戴白皮帽貫頭衫两廂近下開之亦有巾帔緣以織成<lb/>
婦女服大衫披大帔其髪前為髻後披之飾以金銀花<lb/>
<pb n="KR2a0020_WYG_102-16a"/>
仍貫五色珠落之於膊王於其國内别有小牙十餘所<lb/>
猶中國之離宫也毎年四月出遊處之十月乃還王即<lb/>
位以後擇諸子内賢者宻書其名封之於庫諸子及大<lb/>
臣皆莫之知也王死衆乃發書視之其封内有名者即<lb/>
立以為王餘子出各就邉任兄弟更不相見也國人號<lb/>
王曰醫囋妃曰防歩率王之諸子曰殺野大官有摸胡<lb/>
壇掌國内獄訟泥忽汗掌庫藏開禁地早掌文書及衆<lb/>
務次有遏羅訶地掌王之内事薛波勃掌四方兵馬其<lb/>
<pb n="KR2a0020_WYG_102-16b"/>
下皆有屬官分統其事兵有甲矟圓排劍弩弓箭戰兼<lb/>
乗象百人随之其刑法重罪懸諸竿上射殺之次則繫<lb/>
獄新王立乃釋之輕罪則劓刖若髠或剪半鬢及繫牌<lb/>
於項以為恥辱犯彊盗者繫之終身姦貴人妻者男子<lb/>
流婦人割其耳鼻賦税則凖地輸銀錢俗事火神天神<lb/>
文字與胡書異多以姊妹為妻妾自餘婚合亦不擇尊<lb/>
卑諸夷之中最為醜穢矣百姓女年十歲以上有姿貎<lb/>
者王收飬之有功勲人即以分賜死者多棄屍於山一<lb/>
<pb n="KR2a0020_WYG_102-17a"/>
月著服城外有人别居唯知䘮葬之事號為不淨人若<lb/>
入城市摇鈴自别以六月為歲首尤重七月七日十二<lb/>
月一日其日人庶以上各相命召設會作樂以極懽娛<lb/>
又毎年正月二十日各祭其先死者神龜中其國遣使<lb/>
上書貢物云大國天子天之所生願日出處常為漢中<lb/>
天子波斯國王居和多千萬敬拜朝廷嘉納之自此毎<lb/>
使朝獻<lb/>
伏盧尼國都伏盧尼城在波斯國北去代二萬七千三<lb/>
<pb n="KR2a0020_WYG_102-17b"/>
百二十里累石為城東有大河南流中有鳥其形似人<lb/>
亦有如槖駝馬者皆有翼常居水中出水便死城北有<lb/>
云尼山出銀珊瑚琥珀多師子<lb/>
色知顯國都色知顯城在悉萬斤西北去代一萬二千<lb/>
九百四十里土平多五果<lb/>
伽色尼國都伽色尼城在悉萬斤南去代一萬二千九<lb/>
百里出赤鹽多五果<lb/>
薄知國都薄知城在伽色尼南去代一萬三千三百二<lb/>
<pb n="KR2a0020_WYG_102-18a"/>
十里多五果<lb/>
牟知國都牟知城在忸宻西南去代二萬二千九百二<lb/>
十里土平禽獸草木類中國<lb/>
阿弗太汗國都阿弗太汗城在忸宻西去代二萬三千<lb/>
七百二十里土平多五果<lb/>
呼似宻國都呼似宻城在阿弗太汗西去代二萬四千<lb/>
七百里土平出銀琥珀有師子多五果<lb/>
諾色波羅國都波羅城在忸宻南去代二萬三千四百<lb/>
<pb n="KR2a0020_WYG_102-18b"/>
二十八里土平宜稻麥多五果<lb/>
早伽至國都早伽至城在忸宻西去代二萬三千七百<lb/>
二十八里土平少田植取稻麥於隣國有五果<lb/>
伽不單國都伽不單城在悉萬斤西北去代一萬二千<lb/>
七百八十里土平宜稻麥有五果<lb/>
者舌國故康居國在破洛那西北去代一萬五千四百<lb/>
五十里太延三年遣使朝貢自是不絶<lb/>
伽倍國故休宻翕侯都和墨城在莎車西去代一萬三<lb/>
<pb n="KR2a0020_WYG_102-19a"/>
千里人居山谷間<lb/>
折薛莫孫國故雙靡翕侯都雙靡城在伽倍西去代一<lb/>
萬三千五百里人居山谷間<lb/>
鉗敦國故貴霜翕侯都䕶澡城在折薛莫孫西去代一<lb/>
萬三千五百六十里人居山谷間<lb/>
弗敵沙國故肸頓翕侯都薄茅城在鉗敦西去代一萬<lb/>
三千六百六十里居山谷間<lb/>
閻浮謁國故髙附翕侯都髙附城在弗敵沙南去代一<lb/>
<pb n="KR2a0020_WYG_102-19b"/>
萬三千七百六十里居山谷間<lb/>
大月氏國都盧監氏城在弗敵沙西去代一萬四千五<lb/>
百里北與蠕蠕接數為所侵遂西徙都薄羅城去弗敵<lb/>
沙二千一百里其王寄多羅勇武遂興師越大山南侵<lb/>
北天竺自乾陁羅以北五國盡役屬之世祖時其國人<lb/>
商販京師自云能鑄石為五色琉璃於是採礦山中於<lb/>
京師鑄之既成光澤乃美於西方來者乃詔為行殿容<lb/>
百餘人光色映徹觀者見之莫不驚駭以為神明所作<lb/>
<pb n="KR2a0020_WYG_102-20a"/>
自此中國瑠璃遂賤人不復珍之<lb/>
安息國在葱嶺西都蔚搜城北與康居西與波斯相接<lb/>
在大月氏西北去代二萬一千五百里<lb/>
大秦國一名黎軒都安都城從條支西渡海曲一萬里<lb/>
去代三萬九千四百里其海傍出猶渤海也而東西與<lb/>
渤海相望盖自然之理地方六千里居两海之間其地<lb/>
平正人居星布其王都城分為五城各方五里周六十<lb/>
里王居中城城置八臣以主四方而王城亦置八臣分<lb/>
<pb n="KR2a0020_WYG_102-20b"/>
主四城若謀國事及四方有不决者則四城之臣集議<lb/>
王所王自聽之然後施行王三年一出觀風化人有寃<lb/>
枉詣王訴訟者當方之臣小則譲責大則黜退令其舉<lb/>
賢人以代之其人端正長大衣服車旗擬儀中國故外<lb/>
域謂之大秦其土宜五榖桑麻人務蠶田多璆琳琅玕<lb/>
神龜白馬朱鬛明珠夜光璧東南通交趾又水道通益<lb/>
州永昌郡多出異物大秦西海水之西有河河西南流<lb/>
河西有南北山山西有赤水西有白玉山玉山西有西<lb/>
<pb n="KR2a0020_WYG_102-21a"/>
王母山玉為堂云從安息西界循海曲亦至大秦四萬<lb/>
餘里於彼國觀日月星辰無異中國而前史云條支西<lb/>
行百里日入處失之逺矣<lb/>
阿鈎羌國在莎車西南去代一萬三千里國西有縣度<lb/>
山其間四百里中往往有棧道下臨不測之淵人行以<lb/>
䋲索相持而度因以名之土有五榖諸果市用錢為貨<lb/>
居止立宮室有兵噐土出金珠<lb/>
波路國在阿鈎羌西北去代一萬三千九百里其地濕<lb/>
<pb n="KR2a0020_WYG_102-21b"/>
熱有蜀馬土平物産國俗與阿鈎羌同<lb/>
小月氏國都富樓沙城其王本大月氏王寄多羅子也<lb/>
寄多羅為匈奴所逐西徙後令其子守此城因號小月<lb/>
氏焉在波路西南去代一萬六千六百里先居西平張<lb/>
掖之間被服頗與羌同其俗以金銀錢為貨随畜牧移<lb/>
徙亦類匈奴其城東十里有佛塔周三百五十歩髙八<lb/>
十丈自佛塔初建計至武定八年八百四十二年所謂<lb/>
百丈佛圖也<lb/>
<pb n="KR2a0020_WYG_102-22a"/>
罽賔國都善見城在波路西南去代一萬四千二百里<lb/>
居在四山中其地東西八百里南北三百里地平温和<lb/>
有苜蓿雜草竒木檀槐梓竹種五榖糞園田地下濕生<lb/>
稻冬食生菜其人工巧雕文刻鏤織罽有金銀銅錫以<lb/>
為噐物市用錢他畜與諸國同毎使朝獻<lb/>
吐呼羅國去代一萬二千里東至范陽國西至悉萬斤<lb/>
國中間相去二千里南至連山不知名北至波斯國中<lb/>
間相去一萬里國中有薄提城周帀六十里城南有西<lb/>
<pb n="KR2a0020_WYG_102-22b"/>
流大水名漢樓河土宜五榖有好馬駝騾其王會遣使<lb/>
朝貢<lb/>
副貨國去代一萬七千里東至阿副使且國西至没誰<lb/>
國中間相去一千里南有連山不知名北至竒沙國相<lb/>
去一千五百里國中有副貨城周帀七十里宜五榖葡<lb/>
桃唯有馬駝騾國王有黄金殿殿下金駝七頭各髙三<lb/>
尺其王遣使朝貢<lb/>
南天竺國去代三萬一千五百里有伏醜城周帀十里<lb/>
<pb n="KR2a0020_WYG_102-23a"/>
域中出麾尼珠珊瑚城東三百里有拔賴城城中出黄<lb/>
金白真檀石蜜蒲萄土宜五榖世宗時其國王婆羅化<lb/>
遣使獻駿馬金銀自此毎使朝貢<lb/>
疊伏羅國去代三萬一千里國中有勿悉城城北有鹽<lb/>
竒水西流有白象并有阿末黎木皮中織作布土宜五<lb/>
榖世宗時其國王伏陀末多遣使獻方物自是毎使朝<lb/>
貢<lb/>
拔豆國去代五萬一千里東至多勿當國西至旃那國<lb/>
<pb n="KR2a0020_WYG_102-23b"/>
中間相去七百五十里南至罽陵伽國北至弗那伏且<lb/>
國中間相去九百里國中出金銀雜寳白象水牛㲠牛<lb/>
蒲萄五果土宜五榖<lb/>
嚈噠國大月氏之種類也亦曰髙車之别種其原出於<lb/>
塞北自金山而南在于闐之西都馬許水南二百餘里<lb/>
去長安一萬一百里其王都拔底延城蓋王舍城也其<lb/>
城方十里餘多寺塔皆飾以金風俗與突厥略同其俗<lb/>
兄弟共一妻夫無兄弟者其妻戴一角帽若有兄弟者<lb/>
<pb n="KR2a0020_WYG_102-24a"/>
依其多少之數更加角焉衣服類加以纓絡頭皆剪髮<lb/>
其語與蠕蠕髙車及諸胡不同衆可十萬無城邑依随<lb/>
水草以氈為屋夏遷凉土冬逐煖處分其諸妻各在别<lb/>
所相去或二百三百里其王巡歴而行毎月一處冬寒<lb/>
之時三月不徙王位不必傳子子弟堪任死便授之其<lb/>
國無車有輿多駝馬用刑嚴急偷盗無多少皆腰斬盗<lb/>
一責十死者富者累石為藏貧者掘地而埋随身諸物<lb/>
皆置冢内其人凶悍能鬭戰西域康居于闐沙勒安息<lb/>
<pb n="KR2a0020_WYG_102-24b"/>
及諸小國三十許皆役屬之號為大國與蠕蠕婚姻自<lb/>
太安以後毎遣使朝貢正光末遣使貢師子一至髙平<lb/>
遇万俟醜奴反因留之醜奴平送京師永熈以後朝獻<lb/>
遂絶初熈平中肅宗遣王伏子綂宋雲沙門法力等使<lb/>
西域訪求佛經時有沙門慧生者亦與俱行正光中還<lb/>
慧生所經諸國不能知其本末及山川里數盖舉其略<lb/>
云其國去漕國千五百里去𤓰州六千五百里<lb/>
朱居國在于闐西其人山居有麥多林果咸事佛語與<lb/>
<pb n="KR2a0020_WYG_102-25a"/>
于闐相類役屬嚈噠<lb/>
渇槃陁國在葱嶺東朱駒波西河經其國東北流有髙<lb/>
山夏積霜雪亦事佛道附於嚈噠<lb/>
鉢和國在渇槃陁西其土尤寒人畜同居穴地而處又<lb/>
有大雪山望若銀峰其人唯食餅麨飲麥酒服氈裘有<lb/>
二道一道西行向嚈噠一道西南趣烏萇亦為嚈噠所<lb/>
統<lb/>
波知國在鉢和西南土狹人貧依託山谷其王不能總<lb/>
<pb n="KR2a0020_WYG_102-25b"/>
攝有三池𫝊云大池有龍王次者有龍婦小者有龍子<lb/>
行人經之設祭乃得過不祭多遇風雪之困<lb/>
賖彌國在波知之南山居不信佛法專事諸神亦附嚈<lb/>
噠東有鉢盧勒國路嶮緣鐵銷而度下不見底熈平中<lb/>
宋雲等竟不能逹<lb/>
烏萇國在賖彌南北有葱嶺南至天竺婆羅門胡為其<lb/>
上族婆羅門多解天文吉凶之數其王動則訪决焉土<lb/>
多林果引水灌田豐稻麥事佛多諸寺塔事極華麗人<lb/>
<pb n="KR2a0020_WYG_102-26a"/>
有争訴服之以藥曲者發狂直者無恙為法不殺犯死<lb/>
罪唯徙於靈山西南有檀特山山上立寺以驢數頭運<lb/>
食山下無人控御自知往來也<lb/>
乾陁國在烏萇西本名業波為嚈噠所破因改焉其王<lb/>
本是勅勒臨國民二世矣好征戰與罽賔鬬三年不罷<lb/>
人怨苦之有鬭象七百頭十人乗一象皆執兵仗象鼻<lb/>
縛刀以戰所都城東南七里有佛塔髙七十丈周三百<lb/>
步即所謂雀離佛圖也<lb/>
<pb n="KR2a0020_WYG_102-26b"/>
康國者康居之後也遷徙無常不恒故地自漢以來相<lb/>
承不絶其王本姓温月氏人也舊居祁連山北昭武城<lb/>
因被匈奴所破西踰葱嶺遂有其國枝庶各分王故康<lb/>
國左右諸國並以昭武為姓示不忘本也王字世夫畢<lb/>
為人寛厚甚得衆心其妻突厥逹度可汗女也都於薩<lb/>
寳水上阿祿廸城多人居大臣三人共掌國事其王索<lb/>
髪冠七寳金花衣綾羅錦繡白疊其妻有髻幪以皂巾<lb/>
丈夫剪髪錦袍名為彊國西域諸國多歸之米國史國<lb/>
<pb n="KR2a0020_WYG_102-27a"/>
曹國何國安國小安國那色波國烏那曷國穆國皆歸<lb/>
附之有胡律置於袄祠将决罰則取而斷之重者族次<lb/>
罪者死賊盗截其足人皆深目髙鼻多髯善商賈諸夷<lb/>
交易多凑其國有大小鼔琵琶五弦箜篌婚姻䘮制與<lb/>
突厥同國立祖廟以六月祭之諸國皆助祭奉佛為胡<lb/>
書氣候温宜五榖勤修園蔬樹木滋茂出馬駝驢犎牛<lb/>
黄金碙沙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>香阿薛那香瑟瑟麞皮氍毹錦疊多蒲萄<lb/>
酒富家或致千石連年不敗太延中始遣使貢方物後<lb/>
<pb n="KR2a0020_WYG_102-27b"/>
遂絶焉<lb/>
史臣曰西域雖通魏氏而中原始平天子方以混一為<lb/>
心未遑征伐其信使往來深得覊縻勿絶之道耳<lb/>
　<lb/>
　<lb/>
　<lb/>
　<lb/>
　魏書卷一百二<lb/>
<pb n="KR2a0020_WYG_102-28a"/>
　魏書卷一百二考證<lb/>
西域○魏收書亡此卷全冩北史西域傳而不錄安國<lb/>
　以後又隋書西域傳云康國大業中始遣使貢方物<lb/>
　後遂絶焉此改大業字為太延盖後人妄改<lb/>
罽賔國𫝊都善見城○本書孝静帝紀帝名善見固應<lb/>
　諱之而此不避者以文固北史也<lb/>
乾陁國傳臨國民二世矣○民北史作已<lb/>
康國傳太延中○太延北史作大業<lb/>
<pb n="KR2a0020_WYG_102-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷一百二考證<lb/>
</p>
<p>
</p>
  </div>
</body>
</text>
</TEI>
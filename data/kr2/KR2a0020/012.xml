<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷十二</head> <lb/>
    <p>
<pb n="KR2a0020_WYG_012-1a"/>
欽定四庫全書<lb/>
　魏書卷十二<lb/>
　　齊　　　　魏　　　　　收　　　　撰<lb/>
　帝紀第十二<lb/>
　　孝静紀<lb/>
孝静皇帝諱善見清河文宣王亶之世子也母曰胡妃<lb/>
永熙三年拜通直散騎侍郎八月為驃騎大將軍開府<lb/>
儀同三司出帝既入闗齊獻武王奉迎不克乃與百寮<lb/>
<pb n="KR2a0020_WYG_012-1b"/>
㑹議推帝以奉肅宗之後時年十一冬十月丙寅即位<lb/>
於城東北大赦天下改永熙三年為天平元年庚午以<lb/>
太師趙郡王諶為大司馬以司空咸陽王坦為太尉以<lb/>
開府儀同三司髙盛為司徒以開府儀同三司髙昻為<lb/>
司空壬申有事於太廟詔曰安安能遷自古之明典所<lb/>
居靡定往昔之成規是以殷遷八城周卜三地吉凶有<lb/>
數隆替無恒事由於變通理出於不得已故也髙祖孝<lb/>
文皇帝式觀乾象俯協人謀發自武州來幸嵩縣魏雖<lb/>
<pb n="KR2a0020_WYG_012-2a"/>
舊國其命惟新及正光之季國歩孔棘喪亂不已宼賊<lb/>
交侵俾我生民無所措手今逺遵古式深驗時事考龜<lb/>
襲吉遷宅漳滏庶克隆洪基再昌寳厯主者明為條格<lb/>
及時發邁丙子車駕北遷於鄴詔齊獻武王留後部分<lb/>
改司州為洛州以衛大將軍尚書令元弼為驃騎大將<lb/>
軍儀同三司洛州刺史鎮洛陽詔從遷之戸百官給復<lb/>
三年安居人五年十有一月兗州刺史樊子鵠南青州<lb/>
刺史大野㧞據瑕丘反庚寅車駕至鄴居北城相州之<lb/>
<pb n="KR2a0020_WYG_012-2b"/>
廨改相州刺史為司州牧魏郡太守為魏尹徙鄴舊人<lb/>
西徑百里以居新遷之人分鄴置臨漳縣以魏郡林慮<lb/>
廣平陽丘汲郡黎陽東濮陽清河廣宗等郡為皇畿十<lb/>
有二月丁夘燕郡王賀㧞允薨庚午詔内外觧嚴百司<lb/>
悉依舊章從容雅服不得以矛釤從事丙子遣侍中封<lb/>
隆之等五人為大使巡諭天下丁丑赦畿内閏月蕭衍<lb/>
以元慶和為鎮北將軍魏王入據平瀨鄉宇文黒獺既<lb/>
害出帝乃以南陽王寳炬僣尊號初置四中郎將於礓<lb/>
<pb n="KR2a0020_WYG_012-3a"/>
石橋置東中蒲泉置西中濟北置南中洺水置北中<lb/>
二年春正月寳炬渭州刺史可朱渾道元擁部來降齊<lb/>
獻武王迎納之賑其廪食己巳詔以齊獻武王為相國<lb/>
假黄鉞劔履上殿入朝不趨餘悉如故王固讓不受乙<lb/>
亥兼尚書右僕射東南道行臺元晏討元慶和破走之<lb/>
二月壬午以太尉咸陽王坦為太𫝊以司州牧西河王<lb/>
悰為太尉己丑前南青州刺史大野拔斬樊子鵠以降<lb/>
兗州平戊戌蕭衍司州刺史陳慶之宼豫州刺史堯雄<lb/>
<pb n="KR2a0020_WYG_012-3b"/>
撃走之三月辛酉以司徒髙盛為太尉以司空髙昻為<lb/>
司徒濟隂王暉業為司空齊獻武王討平山胡劉蠡升<lb/>
斬之其子南海王復僣帝號獻武王進撃破擒之及其<lb/>
弟西海王皇后夫人已下四百人并逋逃之人二萬餘<lb/>
戸辛未以旱故詔京邑及諸州郡縣收瘞骸骨是春髙<lb/>
麗契丹並遣使朝貢夏四月前青州刺史侯梁反攻掠<lb/>
青齊癸未濟州刺史蔡儁討平之壬辰降京師見囚五<lb/>
月大旱勒城門殿門及省府寺署坊門澆人不簡王公<lb/>
<pb n="KR2a0020_WYG_012-4a"/>
無限日得雨乃止六月元慶和宼南頓豫州刺史堯雄<lb/>
大破之秋七月甲戍封汝南王悦孫綽為琅邪王八月<lb/>
辛夘司空濟隂王暉業坐事免甲午發衆七萬六千人<lb/>
營新宫九月齊獻武王以治民之官多不奉法請選朝<lb/>
士清正者州别遣一人問疾苦丁巳以開府儀同三司<lb/>
襄城王旭為司空冬十有一月丁未蕭衍將栁仲禮宼<lb/>
荆州刺史王元撃破之癸丑祀圜丘甲寅閶闔門災龍<lb/>
見并州人家井中丙寅詔齊文襄王起家為散騎常侍<lb/>
<pb n="KR2a0020_WYG_012-4b"/>
驃騎大將軍左光禄大夫儀同三司太原郡開國公食<lb/>
邑三千戸十有二月壬午車駕狩於鄴東甲午文武百<lb/>
官量事各給禄<lb/>
三年春正月癸夘朔饗羣臣於前殿戊申詔百官舉士<lb/>
舉不稱才者兩免之齊獻武王襲寳炬西夏州克之詔<lb/>
加齊獻武王九錫之禮侍中元子思敦諭固讓乃止二<lb/>
月丁未蕭衍光州刺史郝樹以州内附丁酉詔加齊文<lb/>
襄王使持節尚書令大行臺大都督以鮮卑髙車酋庶<lb/>
<pb n="KR2a0020_WYG_012-5a"/>
皆𨽻之三月甲寅以開府儀同三司華山王鷙為大司<lb/>
馬丁夘陽夏太守盧公纂據郡南叛大都督元整破之<lb/>
夏四月丁酉昌樂王誕薨五月癸夘賜鰥寡孤獨貧窮<lb/>
者衣物各有差丙辰以録尚書事西河王悰為司州牧<lb/>
戊辰太尉髙盛薨六月辛巳趙郡王諶薨秋七月庚子<lb/>
大赦天下蕭衍夏州刺史田獨鞞頴川防城都督劉鸞<lb/>
慶並以州内附八月并肆涿建四州隕霜大饑九月壬<lb/>
寅以定州刺史侯景兼尚書右僕射南道行臺節度諸<lb/>
<pb n="KR2a0020_WYG_012-5b"/>
軍南討丙辰陽平人路季禮聚衆反辛酉御史中尉竇<lb/>
泰討平之冬十有一月戊申詔尚書可遣使廵檢河北<lb/>
流移飢人邢陘滏口所經之處若有死屍即為藏掩勿<lb/>
使靈臺枯骨有感於通夢廣漢露骸時聞於夜哭侯景<lb/>
攻克蕭衍楚州獲刺史桓和十有二月以并州刺史尉<lb/>
景為太保辛未遣使者板假老人官百嵗已下各有差<lb/>
壬申大司馬清河王亶薨丁丑齊獻武王自晋陽西討<lb/>
次於蒲津司徒公大都督髙敖曹趨上洛車騎大將軍<lb/>
<pb n="KR2a0020_WYG_012-6a"/>
竇泰入自潼闗癸未以太傅咸陽王坦為太師乙酉勿<lb/>
吉國遣使朝貢是嵗髙麗國遣使朝貢<lb/>
四年春正月禁十五日相偷戲竇泰失利自殺丁巳髙<lb/>
敖曹攻上洛克之擒寳炬驃騎大將軍洛州刺史梁企<lb/>
以汝陽王暹為録尚書事夏四月辛未遷七帝神主入<lb/>
新廟大赦天下内外百官普進一階先是滎陽人張儉<lb/>
等聚衆反於大醜山通寳炬壬辰武衛將軍髙元盛討<lb/>
破之六月己巳幸華林園理訟辛未詔尚書掩骼埋胾<lb/>
<pb n="KR2a0020_WYG_012-6b"/>
推録囚徒壬午閶闔門災先是蕭衍因益州刺史傅和<lb/>
請通好秋七月甲辰遣兼散騎常侍李楷兼吏部郎中<lb/>
盧元明兼通直散騎常侍李鄴使於蕭衍八月寳炬宇<lb/>
文黒獺宼陜州城䧟刺史李徽伯為黒獺所殺九月侍<lb/>
中元子思與其弟子華謀西入並賜死閏月乙丑衛將<lb/>
軍右光禄大夫蒋天樂謀反伏誅禁京酤酒冬十月以<lb/>
咸陽王坦為録尚書事壬辰齊獻武王西討至沙苑不<lb/>
克而還己酉寳炬行臺宫景壽都督楊白駒宼洛州大<lb/>
<pb n="KR2a0020_WYG_012-7a"/>
都督韓延大破之寳炬又遣其子大行臺元季海大都<lb/>
督獨孤如願逼洛州刺史廣陽王湛棄城退還季海如<lb/>
願遂據金墉潁州長史賀若㣲執刺史田迅西叛引寳<lb/>
炬都督梁回據城寳炬又遣其都督趙繼宗右丞韋孝<lb/>
寛等攻䧟豫州十有一月丙子以驃騎大將軍儀同三<lb/>
司万俟普為太尉十有二月甲寅蕭衍遣使朝貢河間<lb/>
人邢摩納范陽人盧仲禮等各聚衆反是嵗髙麗蠕蠕<lb/>
國並遣使朝貢<lb/>
<pb n="KR2a0020_WYG_012-7b"/>
元象元年春正月有巨象自至碭郡陂中南兗州獲送<lb/>
於鄴丁夘大赦改元大都督賀㧞仁攻寳炬南汾州己<lb/>
夘拔之擒其刺史韋子粲行臺任祥率豫州刺史堯雄<lb/>
等與大行臺侯景司徒髙敖曹大都督万俟受洛于等<lb/>
於北豫相㑹俱討潁州梁回等棄城遁走潁州平二月<lb/>
豫州刺史堯雄攻揚州㧞之擒寳炬義州刺史韓顯揚<lb/>
州長史丘岳送京師丙辰遣兼散騎常侍鄭伯猷使於<lb/>
蕭衍三月齊獻武王固請觧大丞相詔從之夏四月庚<lb/>
<pb n="KR2a0020_WYG_012-8a"/>
寅曲赦畿内壬辰齊獻武王還晋陽請開酒禁六月壬<lb/>
辰帝幸華林都堂聼訟是夏山東大水蝦蟇鳴於樹上<lb/>
秋七月己亥髙麗國遣使朝貢行臺侯景司徒公髙敖<lb/>
曹圍寳炬將獨孤如願於金墉寳炬宇文黒獺並來赴<lb/>
救大都督厙狄干率諸將前驅齊獻武王總衆繼進八<lb/>
月辛夘戰於河隂大破之斬其大都督儀同三司宼洛<lb/>
生等二十餘人俘獲數萬司徒公髙敖曹大都督李猛<lb/>
宋顯並戰沒寳炬留其將長孫子彦守金墉壬辰齊獻<lb/>
<pb n="KR2a0020_WYG_012-8b"/>
武王濟河子彦棄城走九月大都督賀㧞仁撃邢摩納<lb/>
盧仲禮等破平之冬十月蕭衍遣使朝貢十有一月庚<lb/>
寅遣陸操使於蕭衍齊獻武王來朝十有二月甲辰還<lb/>
晋陽<lb/>
興和元年春正月辛酉以尚書令孫騰為司徒三月甲<lb/>
寅朔封常山郡王劭第二子曜為陳郡王夏五月齊文<lb/>
襄王來朝甲戌立皇后髙氏乙亥大赦天下是月髙麗<lb/>
國遣使朝貢六月乙酉以尚書左僕射司馬子如為山<lb/>
<pb n="KR2a0020_WYG_012-9a"/>
東黜陟大使尋為東北道大行臺差選勇士庚寅前潁<lb/>
州刺史奚思業為河南大使簡發勇士丁酉蕭衍遣使<lb/>
朝貢戊申開府儀同三司汝陽王暹薨秋七月丁丑詔<lb/>
以齊獻武王為相國録尚書事大行臺固辭相國八月<lb/>
壬辰兼散騎常侍王元景兼通直散騎常侍魏收使於<lb/>
蕭衍九月甲子發畿内民夫十萬人城鄴城四十日罷<lb/>
辛未曲赦畿内死罪以下各有差冬十有一月癸亥以<lb/>
新宫成大赦天下改元八十以上賜綾帽及杖七十以<lb/>
<pb n="KR2a0020_WYG_012-9b"/>
上賜帛及有疾廢者賜粟帛築城之夫給復一年<lb/>
二年春正月壬申以太保尉景為太傅以驃騎大將軍<lb/>
開府儀同三司厙狄干為太保丁丑徙御新宫大赦内<lb/>
外百官普進一階營構主將别優一階三月己夘蕭衍<lb/>
遣使朝貢夏五月己酉西魏行臺宫延和陜州刺史宫<lb/>
元慶率戸内屬置之河北新附賑廪各有差壬子遣兼<lb/>
散騎常侍李象使於蕭衍閏月己丑封皇子景植為宜<lb/>
陽王皇弟威為清河王謙為潁川王六月壬子大司馬<lb/>
<pb n="KR2a0020_WYG_012-10a"/>
華山王鷙薨冬十月丁未蕭衍遣使朝貢十有二月乙<lb/>
夘遣兼散騎常侍崔長謙使於蕭衍是嵗蠕蠕髙麗勿<lb/>
吉國並遣使朝貢<lb/>
三年春二月甲辰阿至羅出吐㧞那渾大率部來降三<lb/>
月己酉梁州人公孫貴賔聚衆反自號天王陽夏鎮將<lb/>
討擒之夏四月戊申阿至羅國主副伏羅越居子去賔<lb/>
來降封為髙車王六月乙丑蕭衍遣使朝貢秋七月齊<lb/>
文襄王如晋陽己夘宜陽王景植薨八月甲子遣兼散<lb/>
<pb n="KR2a0020_WYG_012-10b"/>
騎常侍李騫使於蕭衍冬十月癸夘齊文襄王自晋陽<lb/>
來朝先是詔文襄王與羣臣於麟趾閣議定新制甲寅<lb/>
班於天下己巳發夫五萬人築漳濵堰三十五日罷癸<lb/>
亥車駕狩於西山十有一月戊寅還宫丙戌以開府儀<lb/>
同三司彭城王韶為太尉以度支尚書胡僧敬為司空<lb/>
是嵗蠕蠕髙麗勿吉國並遣使朝貢<lb/>
四年春正月丙辰蕭衍遣使朝貢夏四月丙寅遣兼散<lb/>
騎常侍李繪使於蕭衍乙酉以侍中廣陽王湛為太尉<lb/>
<pb n="KR2a0020_WYG_012-11a"/>
以尚書右僕射髙隆之為司徒以太尉彭城王韶為録<lb/>
尚書事丁亥太傅尉景坐事降為驃騎大將軍開府儀<lb/>
同三司辛夘以太保厙狄干為太傅以領軍將軍婁昭<lb/>
為大司馬封祖裔為尚書右僕射五月辛巳齊獻武王<lb/>
來朝請令百官月一面敷政事明揚仄陋納諫屏邪親<lb/>
理獄訟褒黜勤怠牧守有愆節級相坐椒掖之内進御<lb/>
以序後園鷹犬悉皆放棄六月還晋陽丙申復前侍中<lb/>
樂浪王忠爵丁酉復陳留王景皓常山王紹宗髙宻王<lb/>
<pb n="KR2a0020_WYG_012-11b"/>
永業爵秋八月庚戍以開府儀同三司吏部尚書侯景<lb/>
為兼尚書僕射河南行臺随機討防冬十月甲寅蕭衍<lb/>
遣使朝貢齊獻武王圍寳炬玉壁十有一月壬午班師<lb/>
驃騎大將軍開府儀同三司青州刺史西河王悰薨十<lb/>
有二月辛亥遣兼散騎常侍楊斐使於蕭衍是嵗蠕蠕<lb/>
髙麗吐谷渾國並遣使朝貢<lb/>
武定元年春正月壬戌朔大赦天下改元己巳車駕蒐<lb/>
於邯鄲之西山癸酉還宫二月壬申北豫州刺史髙仲<lb/>
<pb n="KR2a0020_WYG_012-12a"/>
宻據虎牢西叛三月寳炬遣其子突與宇文黒獺率衆<lb/>
來援仲宻庚子圍河橋南城丙午帝親納訟戊申齊獻<lb/>
武王討黒獺戰於邙山大破之擒寳炬兄子臨洮王森<lb/>
蜀郡王榮宗江夏王昇鉅鹿王闡譙郡王亮驃騎大將<lb/>
軍儀同三司太子詹事趙善督將參寮等四百餘人俘<lb/>
斬六萬餘甲仗牛馬不可勝數豫洛二州平齊獻武王<lb/>
追奔至恒農而還夏四月封彭城王韶弟襲為武安王<lb/>
五月壬辰以克復虎牢降天下死罪以下囚乙未以吏<lb/>
<pb n="KR2a0020_WYG_012-12b"/>
部尚書侯景為司空六月乙亥蕭衍遣使朝貢戊寅封<lb/>
前員外散騎侍郎元長春為南郡王秋八月乙丑以汾<lb/>
州刺史斛律金為大司馬壬午遣兼散騎常侍李渾使<lb/>
於蕭衍是月齊獻武王召夫五萬於肆州北山築城西<lb/>
自馬陵戍東至土隥四十日罷冬十有一月甲午車駕<lb/>
狩於西山乙巳還宫是嵗吐谷渾髙麗蠕蠕國並遣使<lb/>
朝貢<lb/>
二年春正月地豆干國遣使朝貢二月丁夘徐州人劉<lb/>
<pb n="KR2a0020_WYG_012-13a"/>
烏黒聚衆反遣行臺慕容紹宗討平之三月蕭衍遣使<lb/>
朝貢以旱故宥死罪以下囚丙午以開府儀同三司孫<lb/>
騰為太保壬子以齊文襄王為大將軍領侍中其文武<lb/>
職事賞罰衆典詢禀之中書監元弼為録尚書左僕射<lb/>
司馬子如為尚書令以今上為左僕射夏四月室韋國<lb/>
遣使朝貢五月甲午遣散騎常侍魏季景使於蕭衍丁<lb/>
酉太尉廣陽王湛薨秋八月癸酉尚書令司馬子如坐<lb/>
事免九月甲申以開府儀同三司濟隂王暉業為太尉<lb/>
<pb n="KR2a0020_WYG_012-13b"/>
太師咸陽王坦坐事免以王還第冬十月丁巳太保孫<lb/>
騰大司馬髙隆之各為括戸大使凡獲逃戸六十餘萬<lb/>
十有一月西河地陷有火出甲申以司徒髙隆之為尚<lb/>
書令以前大司馬婁昭為司徒齊文襄王如晋陽庚子<lb/>
車駕有事於圜丘辛五蕭衍遣使朝貢壬寅齊文襄王<lb/>
從獻武王討山胡破之俘獲一萬餘戸分配諸州是嵗<lb/>
吐谷渾髙麗蠕蠕勿吉國並遣使朝貢<lb/>
三年春正月丙申遣兼散騎常侍李奨使於蕭衍丁未<lb/>
<pb n="KR2a0020_WYG_012-14a"/>
齊獻武王請於并州置晋陽宫以處配沒之口二月庚<lb/>
申吐谷渾國奉其從妹以備後庭納為容華嬪夏五月<lb/>
甲辰大赦天下秋七月庚子蕭衍遣使朝貢冬十月遣<lb/>
中書舎人尉瑾使於蕭衍乙未齊獻武王請邙山之俘<lb/>
釋其桎梏配以人間寡婦十有二月以司空侯景為司<lb/>
徒以中書令韓軌為司空戊子以太保孫騰為録尚書<lb/>
事是嵗髙麗吐谷渾蠕蠕國並遣使朝貢<lb/>
四年夏五月壬寅蕭衍遣使朝貢六月庚子以司徒侯<lb/>
<pb n="KR2a0020_WYG_012-14b"/>
景為河南大行臺應機討防秋七月壬寅遣兼散騎常<lb/>
侍元廓使於蕭衍八月移洛陽漢魏石經於鄴齊獻武<lb/>
王自鄴帥衆西伐文襄王㑹於晋州九月圍玉壁以挑<lb/>
之寳炬黒獺不敢應冬十有一月齊獻武王有疾班師<lb/>
文襄王如晋陽是嵗室韋勿吉地豆干髙麗蠕蠕國並<lb/>
遣使朝貢<lb/>
五年春正月丙午齊獻武王薨於晋陽秘不發䘮辛亥<lb/>
司徒侯景反潁州刺史司馬世雲以城應之景入據潁<lb/>
<pb n="KR2a0020_WYG_012-15a"/>
城誘執豫州刺史髙元成襄州刺史李宻廣州刺史暴<lb/>
顯等遣司空韓軌驃騎大將軍儀同三司賀拔勝可朱<lb/>
渾道元左衛將軍劉豐等帥衆討之景乃遣使降於寳<lb/>
炬請師救援寳炬遣其將李景和王思政帥騎赴之思<lb/>
政等入據潁州景乃出走豫州乙五蕭衍遣使朝貢二<lb/>
月侯景復背寳炬歸於蕭衍衍署景河南大將軍承制<lb/>
夏四月壬申大將軍齊文襄王來朝甲午遣兼散騎常<lb/>
侍李緯使於蕭衍五月丁酉朔大赦天下戊戌以尚書<lb/>
<pb n="KR2a0020_WYG_012-15b"/>
右僕射襄城王旭為太尉甲辰以太原公今上為尚書<lb/>
令領中書監餘如故詢以政事以青州刺史尉景為大<lb/>
司馬以開府儀同三司厙狄干為太師以録尚書事孫<lb/>
騰為太傅以汾州刺史賀仁為太保以司空韓軌為司<lb/>
徒以領軍將軍可朱渾道元為司空以司徒髙隆之録<lb/>
尚書事以徐州刺史慕容紹宗為尚書左僕射髙陽王<lb/>
斌為右僕射戊午大司馬尉景薨六月司徒韓軌司空<lb/>
可朱渾道元等自潁州班師乙酉帝為齊獻武王舉哀<lb/>
<pb n="KR2a0020_WYG_012-16a"/>
於東堂服緦縗詔尚書右僕射髙陽王斌兼大鴻臚卿<lb/>
赴晋陽監護喪事太尉襄城王旭兼尚書令奉詔宣慰<lb/>
秋七月戊戌詔贈王假黄鉞使持節相國都督中外諸<lb/>
軍事齊王璽綬輼輬車黄屋左纛前後羽葆鼓吹輕車<lb/>
介士兼備九錫之禮謚曰獻武王以齊文襄王為使持<lb/>
節大丞相都督中外諸軍事録尚書事大行臺渤海王<lb/>
壬寅詔王攝理軍國遣中使敦諭八月齊文襄王入朝<lb/>
固辭丞相詔復授大将軍餘如故甲申塟齊獻武王於<lb/>
<pb n="KR2a0020_WYG_012-16b"/>
鄴城西北車駕祖於漳濵九月齊文襄王還晋陽辛酉<lb/>
蕭衍遣其兄子貞陽侯淵明帥衆寇徐州堰泗水於寒<lb/>
山灌彭城以應侯景冬十月乙酉以尚書左僕射慕容<lb/>
紹宗為東南道行臺與驃騎大将軍儀同三司大都督<lb/>
髙岳潘相樂討淵明十有一月大破之擒淵明及其二<lb/>
子瑀道将帥二百餘人俘斬五萬級凍乏赴水死者不<lb/>
可勝數十有二月乙亥蕭淵明至關帝御閶闔門讓而<lb/>
宥之岳等回師討侯景是嵗髙麗勿吉國並遣使朝貢<lb/>
<pb n="KR2a0020_WYG_012-17a"/>
六年春正月己亥大都督髙岳等於渦陽大破侯景俘<lb/>
斬五萬餘人其餘溺死於渦水水為之不流景走淮南<lb/>
己未齊文襄王來朝請以寒山獲士賜百官及督将等<lb/>
各有差二月己夘蕭衍遣使款闕乞和并修書弔齊文<lb/>
襄王文襄王還晋陽三月癸巳以大尉襄城王旭為大<lb/>
司馬以開府儀同三司髙岳為太尉辛亥以冬春亢旱<lb/>
赦罪人各有差夏四月甲子吏部令史張永和青州人<lb/>
崔闊等偽假人官事覺糺檢首者六萬餘人秋八月甲<lb/>
<pb n="KR2a0020_WYG_012-17b"/>
戍以尚書左僕射慕容紹宗為大行臺與太尉髙岳司<lb/>
徒韓軌大都督劉豐等討王思政於潁川引洧水灌其<lb/>
城九月乙酉蕭衍遣使朝貢冬十月戊申侯景濟江推<lb/>
蕭衍弟子臨賀王正徳為主以攻建業是嵗髙麗室韋<lb/>
蠕蠕吐谷渾國並遣使朝貢<lb/>
七年春正月戊辰蕭衍弟子北徐州刺史中山侯蕭正<lb/>
表以鍾離内屬封蘭陵郡開國公呉郡王三月丁夘侯<lb/>
景尅建業還以蕭衍為主衍弟子北兗州刺史定襄侯<lb/>
<pb n="KR2a0020_WYG_012-18a"/>
蕭祗相譚侯蕭退來降衍江北郡國皆内屬夏四月大<lb/>
行臺慕容紹宗大都督劉豐遇暴風溺水死甲辰詔以<lb/>
齊文襄王為相國齊王緑綟綬讃拜不名入朝不趨劒<lb/>
履上殿食冀州之渤海長樂安徳武邑瀛州之河間五<lb/>
郡邑十五萬戸餘如故王固辭是月侯景殺蕭衍立子<lb/>
綱為主五月齊文襄王帥衆自鄴赴潁川六月丙申克<lb/>
潁州擒寳炬大将軍尚書左僕射東道大行臺太原郡<lb/>
開國公王思政潁州刺史皇甫僧顯等及戰士一萬餘<lb/>
<pb n="KR2a0020_WYG_012-18b"/>
人男女數萬口齊文襄王遂如洛州秋七月齊文襄王<lb/>
至自南討請宥思政之罪八月辛夘詔立皇子長仁為<lb/>
皇太子齊文襄王薨於第祕不發喪癸巳大赦天下内<lb/>
外百官並加二級甲午齊王如晋陽冬十月癸未以開<lb/>
府儀同三司咸陽王坦為太傅甲午以開府儀同三司<lb/>
潘相樂為司空十有二月甲辰呉郡王蕭正表薨己酉<lb/>
以并州刺史彭樂為司徒是嵗蠕蠕地豆干室韋髙麗<lb/>
吐谷渾國並遣使朝貢<lb/>
<pb n="KR2a0020_WYG_012-19a"/>
八年春正月辛酉帝為齊文襄王舉哀於東堂丁夘詔<lb/>
贈齊文襄王假黄鉞使持節相國都督中外諸軍事齊<lb/>
王璽綬輼輬車黄屋左纛前後部羽葆鼓吹輕車介士<lb/>
備九錫之禮諡曰文襄王戊辰詔齊王為使持節丞相<lb/>
都督中外諸軍事録尚書事大行臺齊郡王食邑一萬<lb/>
戸甲戌地豆干契丹國並遣使朝貢二月甲申葬齊文<lb/>
襄王車駕祖於漳濵庚寅以尚書令髙隆之為太保三<lb/>
月庚申進齊郡王爵為齊王夏四月乙巳蠕蠕遣使朝<lb/>
<pb n="KR2a0020_WYG_012-19b"/>
貢五月甲寅詔齊王為相國總百揆封冀州之渤海長<lb/>
樂安徳武邑瀛州之河間髙陽章武定州之中山常山<lb/>
博陵十郡二十萬戸備九錫之禮以齊國太妃為王太<lb/>
后王妃為王后丙辰詔歸帝位於齊國即日遜於别宫<lb/>
齊天保元年五月己未封帝為中山王邑一萬戸上書<lb/>
不稱臣答不稱詔載天子旌旗行魏正朔乗五時副車<lb/>
封王諸子為縣公邑各一千戸奉絹三萬匹錢一千萬<lb/>
粟二萬石奴婢三百人水碾一具田百頃園一所於中<lb/>
<pb n="KR2a0020_WYG_012-20a"/>
山國立魏宗廟二年十二月己酉中山王殂時年二十<lb/>
八三年二月奉諡曰孝静皇帝葬於漳西山崗其後發<lb/>
之陵崩死者六十人帝好文學美容儀力能挾石師子<lb/>
以踰牆射無不中嘉辰宴㑹多命羣臣賦詩從容沉雅<lb/>
有孝文風齊文襄王嗣事甚忌焉以大将軍中兵參軍<lb/>
崔季舒為中書黄門侍郎令監察動静小大皆令季舒<lb/>
知文襄與季舒書曰癡人復何似癡勢小差未帝甞與<lb/>
獵於鄴東馳逐如飛監衛都督烏那羅受工伐從後呼<lb/>
<pb n="KR2a0020_WYG_012-20b"/>
帝曰天子莫走馬大将軍怒文襄嘗侍飲大舉觴曰臣<lb/>
澄勸陛下酒帝不悦曰自古無不亡之國朕亦何用此<lb/>
活文襄怒曰朕朕狗脚朕文襄使季舒毆帝三拳奮衣<lb/>
而出明日文襄使季舒勞帝帝亦謝焉賜絹季舒未敢<lb/>
受以啓文襄文襄使取一段帝束百匹以與之曰亦一<lb/>
段耳帝不堪憂辱詠謝靈運詩曰韓亡子房奮秦帝魯<lb/>
連恥本自江海人忠義動君子常侍侍講荀濟知帝意<lb/>
乃與華山王大器元瑾宻謀於宫内為山而作地道向<lb/>
<pb n="KR2a0020_WYG_012-21a"/>
北城至千秋門門者覺地下響動以告文襄文襄勒兵<lb/>
入宫曰陛下何意反邪臣父子功存社稷何負陛下邪<lb/>
將殺諸妃嬪帝正色曰王自欲反何關於我我尚不惜<lb/>
身何况妃嬪文襄下牀叩頭大啼謝罪於是酣飲夜久<lb/>
乃出居三日幽帝於含草堂大器瑾等皆見烹於市及<lb/>
將禪位於文宣襄城王旭及司徒潘相樂侍中張亮黄<lb/>
門郎趙彦琛等求入奏事帝在昭陽殿見之旭曰五行<lb/>
遞運有始有終齊王聖徳欽明萬姓歸仰臣等昧死聞<lb/>
<pb n="KR2a0020_WYG_012-21b"/>
奏願陛下則堯禪舜帝便斂容答曰此事推挹已久謹<lb/>
當遜避又云若爾湏作詔書侍郎崔劭裴讓之奏云詔<lb/>
已作訖即付楊愔進於帝凡十條書訖帝曰將安朕何<lb/>
所復若為而去楊愔對曰在北城别有館宇還備法駕<lb/>
依常仗衛而去帝乃下御座歩就東廊口詠范蔚宗後<lb/>
漢書賛云獻生不辰身播國屯終我四百永作虞賔所<lb/>
司奏請發帝曰古人念遺簮敝履欲與六宫别可乎髙<lb/>
隆之曰今天下猶陛下之天下况在後宫乃與夫人妃<lb/>
<pb n="KR2a0020_WYG_012-22a"/>
嬪以下訣莫不欷歔掩涕嬪趙國李氏誦陳思王詩云<lb/>
王其愛玉體俱享黄髪期皇后已下皆哭直長趙徳以<lb/>
故犢車一乗候於東上閤帝上車徳超上車持帝帝肘<lb/>
之曰朕畏天順人授位相國何物奴敢逼人趙徳尚不<lb/>
下及岀雲龍門王公百寮衣冠拜辭帝曰今日不減常<lb/>
道鄉公漢獻帝衆皆悲愴髙隆之泣灑遂入北城下司<lb/>
馬子如南宅及文宣行幸常以帝自隨帝后封太原公<lb/>
主常為帝嘗食以䕶視焉竟遇酖而崩<lb/>
<pb n="KR2a0020_WYG_012-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷十二<lb/>
<pb n="KR2a0020_WYG_012-23a"/>
　魏書卷十二考證<lb/>
帝紀第十二○魏收書孝静紀亡後人所補<lb/>
孝静帝紀車駕北遷於鄴○北史曰髙歡推清河王亶<lb/>
　子善見為主徙都鄴是為東魏魏於此始分為二矣<lb/>
寳炬渭州刺史○本書以齊得統於東魏故直稱西魏<lb/>
　文帝為寳炬<lb/>
春正月壬戍朔大赦天下改元○<hi>臣人龍</hi>按朔日為壬<lb/>
　戌則下文己巳車駕蒐於邯鄲之西山乃初八日癸<lb/>
<pb n="KR2a0020_WYG_012-23b"/>
　酉還宫乃十二日直湏至三月初十日乃有壬申不<lb/>
　知二月内何以又有壬申也北史亦同<lb/>
以今上為左僕射○北史以太原公髙洋為左僕射齊<lb/>
　天保二年詔魏收修魏史故稱今上也<lb/>
移洛陽漢魏石經于鄴○綱目漢靈帝熹平四年立石<lb/>
　經四部本碑凡四十六枚<lb/>
齊王如晋陽○齊王亦謂髙洋也前稱今上未有封號<lb/>
　莫可稱也稱太原公今上嫌公爵亦人臣也此稱齊<lb/>
<pb n="KR2a0020_WYG_012-24a"/>
　王則雖臣而近於君矣收之書法云爾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_012-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷十二考證<lb/>
</p>
<p>
</p>
  </div>
</body>
</text>
</TEI>
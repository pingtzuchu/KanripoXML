<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷二十二</head> <lb/>
    <p>
<pb n="KR2a0020_WYG_022-1a"/>
欽定四庫全書<lb/>
　魏書卷二十二<lb/>
　　齊　　　　　魏　　　　收　　　　撰<lb/>
　列傳第十<lb/>
　　孝文五王<lb/>
　　廢太子　京兆王　清河王　廣平王　汝南王<lb/>
孝文皇帝七男林皇后生廢太子恂文昭皇后生宣武<lb/>
皇帝廣平文穆王懐袁貴人生京兆王愉羅夫人生清<lb/>
<pb n="KR2a0020_WYG_022-1b"/>
河文獻王懌汝南文宣王悅鄭充華生皇子恌未封早<lb/>
夭<lb/>
廢太子庶人恂字元道生而母死文明太后撫視之常<lb/>
置左右年四嵗太皇太后親為立名恂字元道於是大<lb/>
赦太和十七年七月癸丑立恂為皇太子及冠恂於廟<lb/>
髙祖臨光極東堂引恂入見誡以冠義曰夫冠禮表之<lb/>
百代所以正容體齊顔色順辭令容體正顔色齊辭令<lb/>
順故能正君臣親父子和長㓜然母見必拜兄弟必敬<lb/>
<pb n="KR2a0020_WYG_022-2a"/>
責以成人之禮字汝元道所寄不輕汝當尋名求義以<lb/>
順吾㫖二十年改字宣道遷洛詔恂詣代都其進止儀<lb/>
禮髙祖皆為定及恂入辭髙祖曰今汝不應向代但太<lb/>
師薨於恒壤朕既居皇極之重不容輕赴舅氏之䘮欲<lb/>
使汝展哀舅氏拜汝母墓一寫為子之情汝至彼太師<lb/>
事畢後日宜一拜山陵拜訖汝族祖南安可一就問訊<lb/>
在途當温讀經籍今日親見吾也後髙祖每嵗征幸恂<lb/>
常留守主執廟祀恂不好書學體貌肥大深忌河洛暑<lb/>
<pb n="KR2a0020_WYG_022-2b"/>
熱意每追樂北方中庶子髙道悅數苦言致諫恂甚銜<lb/>
之髙祖幸崧岳恂留守金墉於西掖門内與左右謀欲<lb/>
召牧馬輕騎奔代手刅道悅於禁中領軍元儼勒門防<lb/>
遏夜得寧靜厥明尚書陸琇馳啓髙祖於南髙祖聞之<lb/>
駭惋外寢其事仍至汴口而還引恂數罪與咸陽王禧<lb/>
等親杖恂又令禧等更代百餘下扶曵出外不起者月<lb/>
餘拘於城西别館引見羣臣於清徽堂議廢之司空太<lb/>
子太傅穆亮尚書僕射少保李冲並免冠稽首而謝髙<lb/>
<pb n="KR2a0020_WYG_022-3a"/>
祖曰卿所謝者私也我所議者國也古人有言大義滅<lb/>
親今恂欲違父背尊跨據恒朔天下未有無父國何其<lb/>
包藏心與身俱此小兒今日不滅乃是國家之大禍脫<lb/>
待我亡後恐有永嘉之亂乃廢為庶人置之河陽以兵<lb/>
守之服食所供粗免飢寒而已恂在困躓頗知咎悔恒<lb/>
讀佛經禮拜歸心於善髙祖幸代遂如長安中尉李彪<lb/>
承間密表告恂復與左右謀逆髙祖在長安使中書侍<lb/>
郎邢巒與咸陽王禧奉詔齎椒酒詣河陽賜恂死時年<lb/>
<pb n="KR2a0020_WYG_022-3b"/>
十五殮以麤棺常服瘞於河陽城二十二年冬御史臺<lb/>
令史龍文觀坐法當死告廷尉稱恂前被攝左右之日<lb/>
有手書自理不知狀而中尉李彪侍御史賈尚寢不為<lb/>
聞賈坐繫廷尉時彪免歸髙祖在鄴尚書表收彪赴洛<lb/>
會赦遂不窮其本末賈尚出繫暴病數日死初髙祖將<lb/>
為恂娶司徒馮誕長女以女㓜待年長先為娉彭城劉<lb/>
長文滎陽鄭懿女為左右孺子時恂年十三四髙祖泛<lb/>
舟天淵池謂郭祚崔光宋弁曰人生須自放不可終朝<lb/>
<pb n="KR2a0020_WYG_022-4a"/>
讀書我欲使恂旦出省經𫝊食後還内晡時復出日夕<lb/>
而罷卿等以為何如光曰孔子稱血氣未定戒之在色<lb/>
𫝊曰晝以訪事夜以安身太子以㓜年涉學之日不宜<lb/>
於正晝之時捨書御内又非所以安柔弱之體固永年<lb/>
之命髙祖以光言為然乃不令恂晝入内無子<lb/>
京兆王愉字宣徳太和二十一年封拜都督徐州刺史<lb/>
以彭城王中軍府長史盧陽烏兼長史州事巨細委之<lb/>
陽烏世祖初為護軍將軍世宗留愛諸弟愉等常出入<lb/>
<pb n="KR2a0020_WYG_022-4b"/>
宫掖晨昬寢處若家人焉世宗每日華林戲射衣衫騎<lb/>
從往來無間遷中書監世宗為納順皇后妹為妃而不<lb/>
見禮荅愉在徐州納妾李氏本姓楊東郡人夜聞其歌<lb/>
悅之遂被寵嬖罷州還京欲進貴之託右中郎將趙郡<lb/>
李恃顯為之養父就之禮逆産子寶月順皇后召李入<lb/>
宫毁擊之彊令為尼於内以子付妃養之嵗餘后父于<lb/>
勁以后久無所誕乃上表勸廣嬪侍因令后歸李於愉<lb/>
舊愛更甚愉好文章頗著詩賦時引才人宋世景李神<lb/>
<pb n="KR2a0020_WYG_022-5a"/>
儁祖瑩邢晏王遵業張始均等共申宴喜招四方儒學<lb/>
賔客嚴懐真等數十人館而禮之所得榖帛率多散施<lb/>
又崇信佛道用度常至不接與弟廣平王懐頗相夸尚<lb/>
競慕奢麗貪縱不法於是世宗攝愉禁中推案杖愉五<lb/>
十出為冀州刺史始愉自以職求侍要既勢劣二弟潛<lb/>
懐愧恨頗見言色又以幸妾屢被頓辱内外離抑及在<lb/>
州謀逆愉遂殺長史羊靈引及司馬李遵稱得清河王<lb/>
密疏云髙肇謀殺害主上於是遂為壇於信都之南柴<lb/>
<pb n="KR2a0020_WYG_022-5b"/>
燎告天即皇帝位赦天下號建平元年立李氏為皇后<lb/>
世宗詔尚書李平討愉愉出拒王師頻敗遂嬰城自守<lb/>
愉知事窮攜李及四子數十騎出門諸軍追之見執以<lb/>
送詔徵赴京師申以家人之訓愉每止宿亭𫝊必攜李<lb/>
手盡其私情雖鏁縶之中飲食自若畧無愧懼之色至<lb/>
野王愉語人曰雖主上慈深不忍殺我吾亦何面目見<lb/>
於至尊於是歔欷流涕絶氣而死年二十一或云髙肇<lb/>
令人殺之斂以小棺瘞之諸子至洛皆赦之後靈太后<lb/>
<pb n="KR2a0020_WYG_022-6a"/>
令愉之四子皆附屬籍追封愉臨洮王子寳月襲乃改<lb/>
葬父母追服三年<lb/>
寳月弟寳炬輕躁薄行躭淫酒色孝莊時特封南陽王<lb/>
從出帝沒於關西宇文黑獺害出帝寳炬乃僭大號<lb/>
清河王懌字宣仁㓜而敏惠美姿貌髙祖愛之彭城王<lb/>
勰甚器異之並曰此兒風神外偉黄中内潤若天假之<lb/>
年比二南矣博涉經史兼綜羣言有文才善談理寛仁<lb/>
容裕喜怒不形於色太和二十一年封世宗初拜侍中<lb/>
<pb n="KR2a0020_WYG_022-6b"/>
轉尚書僕射懌才長從政明於斷決剖判衆務甚有聲<lb/>
名司空髙肇以帝舅寵任既擅威權謀去良宗屢譖懌<lb/>
及愉等愉不勝其忿怒遂舉逆冀州因愉之逆又構殺<lb/>
勰懌恐不免肇又録囚徒以立私惠懌因侍宴酒酣乃<lb/>
謂肇曰天子兄弟詎有幾人而炎炎不息昔王莽頭秃<lb/>
亦藉渭陽之資遂簒漢室今君曲形見矣恐復終成亂<lb/>
階又言於世宗曰臣聞唯器與名不可以假人是故季<lb/>
氏旅泰宣尼以為深譏仲叔軒懸丘眀以為至誡諒以<lb/>
<pb n="KR2a0020_WYG_022-7a"/>
天尊地卑君臣道别宜杜漸防萌無相僭越至於減膳<lb/>
録囚人君之事今乃司徒行之詎是人臣之義且陛下<lb/>
修政教解獄訟則時雨可降玉燭知和何使明君失之<lb/>
於上姦臣竊之於下長亂之基於此在矣世宗笑而不<lb/>
應肅宗初遷太尉侍中如故詔懌裁門下之事又典經<lb/>
義注時有沙門惠憐者自云呪水飲人能差諸病病人<lb/>
就之者日有千數靈太后詔給衣食事力優重使於城<lb/>
西之南治療百姓病懌表諫曰臣聞律深惑衆之科禮<lb/>
<pb n="KR2a0020_WYG_022-7b"/>
絶妖淫之禁皆所以大明居正防遏姦邪昔在漢末有<lb/>
張角者亦以此術熒惑當時論其所行與今不異遂能<lb/>
詃誘生人致黄巾之禍天下塗炭數十年間角之由也<lb/>
昔新垣姦不登於明堂五利僥終嬰於顯戮靈太后以<lb/>
懌肅宗懿叔徳先具瞻委以朝政事擬周霍懌竭力匡<lb/>
輔以天下為己任領軍元义太后之妹夫也恃寵驕盈<lb/>
懌裁之以法每抑黜之為义所疾义黨人通直郎宗凖<lb/>
愛希义㫖告懌謀反禁懌門下訊問左右及朝貴貴人<lb/>
<pb n="KR2a0020_WYG_022-8a"/>
分明乃得雪釋焉懌以忠而獲謗乃鳩集昔忠烈之士<lb/>
為顯忠録二十卷以見意焉正光元年七月义與劉騰<lb/>
逼肅宗於顯陽殿閉靈太后於後宫囚懌於門下省誣<lb/>
懌罪狀遂害之時年三十四朝野貴賤知與不知含悲<lb/>
䘮氣驚振逺近夷人在京及歸聞懌之䘮為之劈面者<lb/>
數百人<lb/>
廣平王懐<hi>闕</hi>有魏諸王召入華林别館禁其出入令四<lb/>
門博士董徵授以經𫝊世宗崩乃得歸<lb/>
<pb n="KR2a0020_WYG_022-8b"/>
汝南王悅好讀佛經覽書史為性不倫俶儻難測悅妃<lb/>
閭氏即東海公之女也生一子不見禮荅有崔延夏者<lb/>
以左道與悅遊合服仙藥松术之屬時輕與出採之宿<lb/>
於城外小人之所遂斷酒肉粟稻唯食麥飯又絶房中<lb/>
而更好男色輕忿妃妾至加捶撻同之婢使悅之出也<lb/>
妃住於别第靈太后勑檢問之引入窮悅事故妃病杖<lb/>
伏床蓐瘡尚未愈太后因悅之杖妃乃下令禁斷令諸<lb/>
親王及三蕃其有正妃疾患百日已上皆遣奏聞若有<lb/>
<pb n="KR2a0020_WYG_022-9a"/>
猶行捶撻就削封位及清河王懌為元义所害悅了無<lb/>
讐恨之意乃以桑落酒候伺之盡其私佞义大喜以悅<lb/>
為侍中太尉臨拜日就懌子亶求懌服翫之物不時稱<lb/>
㫖乃召亶杖之百下亶居廬未葬形氣羸弱暴加威撻<lb/>
殆至不濟<hi>闕</hi>仍呼阿兒親自循撫<hi>闕</hi>悅為大剉碓置於<lb/>
州門盗者便欲斬其手時人懼其無常能行異事姦偷<lb/>
畏之而蹔息及爾朱榮舉兵向洛既憶入間<hi>疑</hi>俄而聞<lb/>
榮肆毒於河隂遂南奔蕭衍衍立為魏主號年更興衍<lb/>
<pb n="KR2a0020_WYG_022-9b"/>
遣其將軍王僧辯送置於境上以覬侵逼及齊獻武王<lb/>
既誅榮以悅髙祖子宜承大業乃令人示意悅既至清<lb/>
狂如故動為罪失不可扶持乃止出帝初除大司馬卒<lb/>
　<lb/>
　<lb/>
　<lb/>
　<lb/>
　魏書卷二十二<lb/>
<pb n="KR2a0020_WYG_022-10a"/>
　魏書卷二十二考證<lb/>
孝文五王列𫝊○魏收書闕後人所補<lb/>
清河王懌𫝊昔新垣姦不登於明堂五利僥終嬰於顯<lb/>
　戮○載懌表諫終于此句文尚未了定係殘缺此𫝊<lb/>
　本取北史補北史於此亦同殘缺遂莫可考<lb/>
聞懌之䘮為之劈面者數百人○劈面係𠢐面之訛<lb/>
　<lb/>
　<lb/>
<pb n="KR2a0020_WYG_022-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷四十九</head> <lb/>
    <p>
<pb n="KR2a0020_WYG_049-1a"/>
欽定四庫全書<lb/>
　魏書卷四十九<lb/>
　　齊　　　　魏　　　　收　　　　　撰<lb/>
　列傳第三十七<lb/>
　　李靈　　崔鑒<lb/>
李靈字虎符趙郡人髙平公順從父兄也父勰字小同<lb/>
恬靜好學有聲趙魏太祖平中原聞勰已亡哀惜之贈<lb/>
宣威將軍蘭陵太守神䴥中世祖徵天下才儁靈至拜<lb/>
<pb n="KR2a0020_WYG_049-1b"/>
中書博士轉侍郎從駕臨江除淮陽太守靈以學優溫<lb/>
謹選授髙宗經後加建威將軍中散内博士賜爵髙邑<lb/>
子髙宗踐祚除平南將軍洛州刺史而卒時年六十三<lb/>
帝追悼之贈散騎常侍平東將軍定州刺史鉅鹿公諡<lb/>
曰簡<lb/>
子恢襲子爵髙宗以恢師傅之子拜員外散騎常侍安<lb/>
西將軍長安鎮副將進爵為侯假鉅鹿公皇興元年鎮<lb/>
軍大將軍東平王道符謀反殺恢及雍州刺史魚𤣥明<lb/>
<pb n="KR2a0020_WYG_049-2a"/>
雍州別駕李允等恢時年四十八顯祖愍之追贈恢散<lb/>
騎常侍鎮西將軍定州刺史鉅鹿公諡曰貞<lb/>
恢長子悅祖襲爵髙邑侯例降為伯卒<lb/>
子瑾字伯瓊太和中拜奉朝請後襲爵轉司徒廣陽王<lb/>
嘉集曹參軍太尉髙陽王雍長流參軍太尉清河王懌<lb/>
記室參軍後除中堅將軍歩兵校尉葛榮反於河北所<lb/>
在殘害詔瑾持節兼吏部郎中東北道弔慰大使至冀<lb/>
州值葛榮圍逼𠡠授瑾防城都督時瑾以三子自隨次<lb/>
<pb n="KR2a0020_WYG_049-2b"/>
子戰死瑾恐動人情忍哀輟哭城陷没賊既而走免永<lb/>
安初拜左將軍太中大夫殷州大中正累遷衞將軍右<lb/>
光祿大夫太尉諮議參軍天平初除車騎將軍大司農<lb/>
卿中正如故瑾淳謹好學老而不倦元象元年秋卒年<lb/>
六十五贈使持節都督定瀛殷三州諸軍事驃騎大將<lb/>
軍司徒公定州刺史<lb/>
子景威襲武定末西汝陰太守齊受禪爵例降<lb/>
悅祖弟顯甫本州別駕遷歩兵校尉從駕南討以功賜<lb/>
<pb n="KR2a0020_WYG_049-3a"/>
爵平棘子行并州事尋除河北太守卒贈顯武將軍安<lb/>
州刺史諡曰威<lb/>
子元忠武定中驃騎大將軍儀同三司晉陽縣開國伯<lb/>
子搔武定末河内太守<lb/>
顯甫次弟華字寧夏初為羽林中郎武騎侍郎歩兵校<lb/>
尉轉直閤將軍武衞將軍華膂力過人頗有將略每從<lb/>
征伐頻著軍功賜爵欒城子定州驃騎長史輔國將軍<lb/>
中山太守卒贈前將軍幽州刺史有八子<lb/>
<pb n="KR2a0020_WYG_049-3b"/>
長子構襲爵至通直散騎常侍卒贈殷州刺史<lb/>
次敬義司徒長流參軍兼光祿少卿平北將軍光祿大<lb/>
夫卒贈本將軍殷州刺史<lb/>
次叔向為徐州鎧曹參軍帶郭浦戍主值刺史元法僧<lb/>
叛逼入蕭衍<lb/>
次幼緒早亡<lb/>
次季脩博陵常山二郡太守<lb/>
次世幹次稚明兄弟並不修名行險暴無禮為時所賤<lb/>
<pb n="KR2a0020_WYG_049-4a"/>
華弟憑字青龍祕書主文中散累遷冀州征東長史太<lb/>
子中舍人阿附趙脩超遷司空長史給事黄門侍郎武<lb/>
衞將軍定州大中正坐脩黨免官後除趙郡太守卒<lb/>
子道嘉字同吉豫州外兵參軍汝陽太守<lb/>
同吉弟文衡開府行參軍<lb/>
恢弟綜行河間郡早卒<lb/>
綜子道字良軌有業尚初拜奉朝請尚書度支郎遷洛<lb/>
為營構將髙祖南伐為行臺郎車駕還拜太子歩兵校<lb/>
<pb n="KR2a0020_WYG_049-4b"/>
尉世宗初轉歩兵校尉兼散騎侍郎副盧昶東北道使<lb/>
拜司空諮議加中壘將軍京兆王愉以征東將軍為冀<lb/>
州刺史道為愉府司馬愉反召集州府以告之道不從<lb/>
為愉所害時年四十四事平詔賜帛二百匹贈征虜將<lb/>
軍幽州刺史諡曰簡拜子渾給事中<lb/>
渾字季初武定末大司農卿<lb/>
渾弟繪字敬文齊王丞相府司馬<lb/>
繪弟系字乾經少聰惠有才學與舅子河間邢昕少相<lb/>
<pb n="KR2a0020_WYG_049-5a"/>
倫軰晚不逮之初為征東法曹參軍後除奉車都尉加<lb/>
寧逺將軍尋拜大司馬廣陵王錄事參軍府解還鄉里<lb/>
徵拜冠軍將軍中散大夫齊獻武王從子永樂為濟州<lb/>
刺史聞而請與相見待以賓交之禮及永樂薨系送葬<lb/>
還都蕭衍遣使朝貢侍中李神儁舉系為尚書南主客<lb/>
郎系前後接對凡十八人頗為稱職齊文襄王攝選以<lb/>
系為司徒諮議參軍因謂之曰自郎署至此所謂不次<lb/>
以卿人才故有此舉耳尋加征虜將軍武定五年兼散<lb/>
<pb n="KR2a0020_WYG_049-5b"/>
騎常侍使蕭衍與其二兄前後將命時人稱之太尉髙<lb/>
岳出討以系為大都督司馬師還拜太子家令七年八<lb/>
月卒時年四十六時人傷惜之齊初贈平東將軍北徐<lb/>
州刺史諡曰文<lb/>
靈弟均趙郡太守<lb/>
均子璨字世顯身長八尺五寸衣冠魁偉受學於梁祚<lb/>
興安中為祕書中散本州別駕轉趙郡常山二郡太守<lb/>
遷中書郎雅為髙允所知天安初劉彧徐州刺史薛安<lb/>
<pb n="KR2a0020_WYG_049-6a"/>
都舉彭城降詔鎮南大將軍博陵公尉元鎮東將軍陽<lb/>
城公孔伯恭等率衆迎之顯祖復以璨參二府軍事軍<lb/>
達九里山安都率文武出迎元不加禮接安都還城使<lb/>
遂不至時劉彧將張永沈攸之等率衆先屯下礚元令<lb/>
璨與中書郎髙閭入彭城說安都安都即與俱載赴軍<lb/>
元等入城收管籥其夜永攻南門不剋退還時永輜重<lb/>
在武原璨勸元乘永之失據攻永米舩大破之斬首數<lb/>
千級時大雪寒永軍凍死者萬計於是遂定淮北加璨<lb/>
<pb n="KR2a0020_WYG_049-6b"/>
寧朔將軍與張讜對為兖州刺史綏安初附以參定徐<lb/>
州之功賜爵始豐侯加建武將軍延興元年年四十卒<lb/>
諡曰懿<lb/>
子元茂太和八年襲爵加建武將軍以寛雅著稱<hi>闕</hi>又<lb/>
例降拜司徒司馬尋除振威將軍南征別將彭城鎮副<lb/>
將民吏安之賞帛百匹穀二百斛太和二十年年四十<lb/>
四卒贈顯武將軍徐州刺史諡曰順<lb/>
子秀之字鳳起初除京兆王參軍轉員外散騎侍郎襲<lb/>
<pb n="KR2a0020_WYG_049-7a"/>
爵拜尚書都官郎<lb/>
秀之弟子雲字鳳昇司空參軍轉外兵參軍本州治中<lb/>
子雲弟子羽字鳳降征南法曹參軍<lb/>
子羽弟子岳字鳳跱員外郎大司馬祭酒秀之等早孤<lb/>
事母孝謹兄弟並容貌魁偉風度審正而皆早卒<lb/>
鳳昇子道宗武定末直閤將軍<lb/>
道宗弟道林司徒中兵參軍<lb/>
元茂弟宣茂太和初拜中書博士稍遷司空諮議轉司<lb/>
<pb n="KR2a0020_WYG_049-7b"/>
馬監營構事出除寧朔將軍試守正平郡不拜兼定州<lb/>
大中正坐受鄉人財貨為御史所劾除名為民從駕征<lb/>
新野又從討樊鄧持節兼散騎常侍東南二道使景明<lb/>
中除平陽太守以罪左遷歩兵校尉正始初除太中大<lb/>
夫遷光祿大夫宣茂議明堂之制以五室為長與游肇<lb/>
往復肇善之遷平東將軍幽州刺史延昌二年卒年五<lb/>
十九遺言薄葬贈本將軍齊州刺史諡曰惠<lb/>
子藉之字脩逺性謹正粗渉書史歴員外郎給事中司<lb/>
<pb n="KR2a0020_WYG_049-8a"/>
徒諮議參軍前將軍太中大夫著忠誥一篇文多不載<lb/>
永熙初卒年五十四贈中軍將軍定州刺史<lb/>
子徹字伯倫武定末司空主簿<lb/>
藉之弟志字敬逺有氣尚州主簿子長瑜郡功曹<lb/>
敬逺弟幼逺性麤暴每為劫盗刺史錄殺之<lb/>
宣茂弟叔允舉秀才著作佐郎歴廣陵王諮議南趙郡<lb/>
太守在位九載有政績景明三年卒年三十六諡曰惠<lb/>
子弼字延軌位至相州錄事參軍<lb/>
<pb n="KR2a0020_WYG_049-8b"/>
弼弟翼字景業初為盪寇將軍齋帥又除員外郎遷尚<lb/>
書郎仍齋帥建義初遇害河陰贈平北將軍定州刺史<lb/>
叔允弟仲允自中書學生歴公府主簿從事中郎諫議<lb/>
大夫尚書左丞卒賜帛一百匹布五十匹綿五十斤贈<lb/>
鎮逺將軍光州刺史諡曰恭<lb/>
少子子仁尚書主客郎<lb/>
崔鑒字神具博陵安平人父綽少孤學行修明有名於<lb/>
世與盧元髙允李靈等俱被徵語在允傳尋以母老固<lb/>
<pb n="KR2a0020_WYG_049-9a"/>
辭後為郡功曹而卒鑒頗有文學自中書博士轉侍郎<lb/>
延興中受詔使齊州觀省風俗行兖州事以功賜爵桐<lb/>
廬縣子出為奮威將軍東徐州刺史鑒欲安悅新附民<lb/>
有年老者表求假以守令詔從之又於州内冶銅以為<lb/>
農具兵民獲利卒贈冠軍將軍青州刺史安平侯諡曰<lb/>
康<lb/>
子合字貴和少有時譽襲爵桐廬子為中書學生主文<lb/>
中散太尉諮議參軍本州大中正出為常山太守卒於<lb/>
<pb n="KR2a0020_WYG_049-9b"/>
郡時年二十七<lb/>
長子脩義有風望襲爵自司徒默曹參軍再遷寧逺將<lb/>
軍新野太守還除太尉掾出為冀州征東府長史卒年<lb/>
四十五<lb/>
長子放寛襲爵齊受禪例降<lb/>
合弟秉少有志氣太和中為中書學生拜奉朝請轉徐<lb/>
州安東府錄事參軍陽平王顯之為定州秉復為衞軍<lb/>
府錄事參軍帶毋極令時甄琛為長史因公事言競之<lb/>
<pb n="KR2a0020_WYG_049-10a"/>
間秉以拳擊琛墜于牀下琛以本縣長笑而不論其豪<lb/>
率若此彭城王勰征壽春秉從行招致壯俠以為部卒<lb/>
勰目之謂左右曰吾當寄膽氣於此人後為司空主簿<lb/>
轉掾城門校尉長兼司空司馬遷長史加輔國將軍出<lb/>
除左將軍廣平内史大納財貨為清論所鄙入為司徒<lb/>
左長史未幾除平東將軍光祿大夫尋加安西將軍出<lb/>
除燕州刺史時天下多事遂為杜洛周攻圍秉堅守歴<lb/>
年朝廷遣都督元譚與秉第二子仲哲赴救譚敗仲哲<lb/>
<pb n="KR2a0020_WYG_049-10b"/>
死之秉遂率城民奔定州坐免官尋除撫軍將軍行相<lb/>
州事轉征東將軍金紫光祿大夫孝昌末冀州流民聚<lb/>
於河外因立東冀州除秉為刺史加征東將軍不之任<lb/>
永安二年遷衞將軍右光祿大夫秉年老被疾上表辭<lb/>
事詔不許元顥入洛秉避居陽武二年除散騎常侍車<lb/>
騎將軍左光祿大夫太昌中除驍騎大將軍儀同三司<lb/>
常侍左光祿如故頻以老病乞解永熙三年去職天平<lb/>
四年薨年七十八贈使持節侍中都督定瀛滄三州諸<lb/>
<pb n="KR2a0020_WYG_049-11a"/>
軍事本將軍尚書令司徒公定州刺史諡曰靖穆<lb/>
長子忻字伯悅有世幹為荆州平南府外兵參軍北道<lb/>
行臺常景引為行臺郎又啓除員外郎復為安逺將軍<lb/>
尚書左中兵郎中以鄭儼之甥兼尚書左丞莊帝初遇<lb/>
害於河陰年四十二贈鎮軍將軍殿中尚書冀州刺史<lb/>
忻弟仲哲生為祖母宋氏所養早有知識六歲宋亡啼<lb/>
慕不止見者悲之性恢達常以將略自許辟司徒行參<lb/>
軍假寧朔將軍統軍從廣陽王淵北討擊柔元賊破之<lb/>
<pb n="KR2a0020_WYG_049-11b"/>
賜爵安平縣男及父秉於燕州被圍泣訴朝廷遂除別<lb/>
將與都督元譚赴援到下口遇賊仲哲戰殁時年三十<lb/>
五<lb/>
長子長瑜武定中儀同開府中兵參軍<lb/>
長瑜弟叔瓚司徒田曹參軍<lb/>
仲哲弟叔彥撫軍將軍<lb/>
叔彥弟季通武定中兼司農少卿<lb/>
季通小弟季良風望閑雅自太學博士從都督李神軌<lb/>
<pb n="KR2a0020_WYG_049-12a"/>
征討有功賜爵蒲陰縣男尋除著作佐郎通直散騎侍<lb/>
郎轉征虜將軍員外散騎常侍太尉長史及秉還鄉季<lb/>
良亦去職歸養後除中軍將軍光祿大夫先秉卒於家<lb/>
時年三十六贈車騎將軍尚書右僕射定州刺史諡曰<lb/>
簡<lb/>
秉弟習字貴禮有世譽歴司徒主簿彭城王勰開府屬<lb/>
遷幽州長史博陵太守吏民愛敬之在郡九年轉河東<lb/>
太守卒於郡年五十一贈中山太守孝昌三年重贈後<lb/>
<pb n="KR2a0020_WYG_049-12b"/>
將軍并州刺史<lb/>
長子世儒字希業卒於大司馬從事中郎<lb/>
世儒第三弟叔業武定中南兖州別駕<lb/>
秉從父弟廣字仲慶有議幹初為中書學生髙祖時殿<lb/>
中郎中歴通直散騎侍郎太子歩兵校尉詔守尚書左<lb/>
丞父憂去職後任城王澄為揚州引廣為鎮南府長史<lb/>
以母老辭景明末卒於家贈安逺將軍光州刺史<lb/>
子元獻字世儁頗有學識舉秀才不行後卒於鄉里<lb/>
<pb n="KR2a0020_WYG_049-13a"/>
廣弟文業為中書博士轉司徒主簿城陽王鸞為定州<lb/>
刺史引為治中年四十九卒子伯謙武定末司空諮議<lb/>
參軍<lb/>
史臣曰李以儒俊之風當旌帛之舉崔以文雅之烈應<lb/>
利用之科世家有業餘慶不已人位繼軌亦為盛哉<lb/>
　<lb/>
　<lb/>
　<lb/>
<pb n="KR2a0020_WYG_049-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷四十九<lb/>
<pb n="KR2a0020_WYG_049-14a"/>
　魏書卷四十九考證<lb/>
李靈𫝊繪弟系○系北史作緯按李氏宗族見於北史<lb/>
　者趙郡太守頤字彥祖生三子思系曾其名系者即<lb/>
　順之父也順與靈為從父兄繪系俱靈之曾孫不應<lb/>
　犯其五世從祖之諱當以緯為是<lb/>
　<lb/>
　<lb/>
　<lb/>
<pb n="KR2a0020_WYG_049-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷四十九考證<lb/>
</p>
<p>
</p>
  </div>
</body>
</text>
</TEI>
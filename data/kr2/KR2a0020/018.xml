<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷十八</head> <lb/>
    <p>
<pb n="KR2a0020_WYG_018-1a"/>
欽定四庫全書<lb/>
　魏書卷十八<lb/>
　　齊　　　　魏　　　　收　　　　撰<lb/>
　列𫝊第六<lb/>
　　太武五王<lb/>
　　晉王　　東平王　臨淮王　廣陽王　南安王<lb/>
太武皇帝十一男賀皇后生景穆皇帝越椒房生晉王<lb/>
伏羅舒椒房生東平王翰弗椒房生臨淮王譚伏椒房<lb/>
<pb n="KR2a0020_WYG_018-1b"/>
生楚王建閭石昭儀生南安王余其小兒猫兒虎頭龍<lb/>
頭並闕母氏皆早薨無傳<lb/>
晉王伏羅真君三年封加車騎大將軍後督高平涼州<lb/>
諸軍討吐谷渾慕利延軍至樂都謂諸将曰若從正道<lb/>
恐軍聲先振必當逺遁若潜軍出其非意此鄧艾擒蜀<lb/>
之計也諸将咸難之伏羅曰夫将軍制勝萬里擇利專<lb/>
之可也遂間道行至大母橋慕利延衆驚奔白蘭慕利<lb/>
延子拾寅走阿曲斬首五千餘級降其一萬餘落八年<lb/>
<pb n="KR2a0020_WYG_018-2a"/>
薨無子國除<lb/>
東平王翰真君三年封秦王拜侍中中軍大將軍參典<lb/>
都曹事忠貞雅正百僚憚之太傅高允以翰年少作諸<lb/>
侯箴以遺之翰覽之大悅後鎮枹䍐以信惠撫衆羌戎<lb/>
敬服改封東平王世祖崩諸大臣等議欲立翰而中常<lb/>
侍宗愛與翰不協矯太后令立南安王余遂殺翰<lb/>
子道符襲爵中軍大将軍顯祖踐阼拜長安鎮都大将<lb/>
皇興元年謀反司馬叚太陽討斬之𫝊首京師<lb/>
<pb n="KR2a0020_WYG_018-2b"/>
臨淮王譚真君三年封燕王拜侍中參都曹事後改封<lb/>
臨淮王世祖南討授中軍大将軍先是劉義隆以鄒山<lb/>
險固有榮胡家乃積糧為守禦之備譚率衆攻之獲米<lb/>
三十萬以供軍儲義隆恃淮之阻素不設備譚造筏數<lb/>
十潜軍而濟賊衆驚潰遂斬其将胡崇賊首萬餘級薨<lb/>
諡宣王<lb/>
子提襲為梁州刺史以貪縱削除加罰徙配北鎮久之<lb/>
提子員外郎頴免冠請解所居官代父邊戍高祖不許<lb/>
<pb n="KR2a0020_WYG_018-3a"/>
後詔提從駕南伐至洛陽參定遷都之議尋卒以豫參<lb/>
遷都功追封長鄉縣侯世宗時贈雍州刺史諡曰懿<lb/>
提子昌字法顯好文學居父母喪哀號孺慕悲感行人<lb/>
世宗時復封臨淮王未拜而薨贈齊州刺史諡曰康王<lb/>
追封濟南<lb/>
子彧字文若紹封彧少有才學時譽甚羙侍中崔光見<lb/>
彧退而謂人曰黑頭三公當此人也少與從兄安豐王<lb/>
延眀中山王熙並以宗室博古文學齊名時人莫能定<lb/>
<pb n="KR2a0020_WYG_018-3b"/>
其優劣尚書郎范陽盧道将謂吏部清河崔休曰三人<lb/>
才學雖無優劣然安豐少於造次中山皂白太多未若<lb/>
濟南風流沉雅時人為之語曰三王楚琳琅未若濟南<lb/>
備圓方彧姿制閑裕吐發流靡琅邪王誦有名人也見<lb/>
之未嘗不心醉忘疲拜前軍将軍中書侍郎奏郊廟歌<lb/>
辭時稱其羙除給事黄門侍郎彧本名亮字仕眀時侍<lb/>
中穆紹與彧同署避紹父諱啟求改名詔曰仕眀風神<lb/>
運吐常自以比荀文若可名彧以取定體相倫之羙彧<lb/>
<pb n="KR2a0020_WYG_018-4a"/>
求復本封詔許復封臨淮寄食相州魏郡又長兼御史<lb/>
中尉彧以為倫叙得之不謝領軍于忠忿言之朝廷曰<lb/>
臨淮雖復風流可觀而無骨鯁之操中尉之任恐非所<lb/>
堪遂去威儀單車而還朝流為之歎息累遷侍中衞将<lb/>
軍左光祿大夫兼尚書左僕射攝選是時蕭衍遣将圍<lb/>
逼温湯進彧以本官為東道行臺㑹尒朱榮入洛殺害<lb/>
元氏彧撫膺慟哭遂奔蕭衍衍遣其舍人陳建孫迎接<lb/>
并觀彧為人建孫還報稱彧風神閑儁衍亦先聞名深<lb/>
<pb n="KR2a0020_WYG_018-4b"/>
相器待見彧於樂逰園因設宴樂彧聞樂聲歔欷涕淚<lb/>
交下悲感傍人衍為之不樂自前後奔叛皆希㫖稱魏<lb/>
為偽唯彧上表啟常云魏臨淮王衍體彧雅性不以為<lb/>
責及知荘帝踐阼彧以母老請還辭㫖懇切衍惜其人<lb/>
才又難違其意遣其僕射徐勉私勸彧曰昔王陵在漢<lb/>
姜維相蜀在所成名何必本土彧曰死猶願北況於生<lb/>
也衍乃以禮遣彧性至孝事父母盡禮自經違離不進<lb/>
酒肉容貌憔悴見者傷之累除位尚書令大司馬兼錄<lb/>
<pb n="KR2a0020_WYG_018-5a"/>
尚書荘帝追崇武宣王為文穆皇帝廟號肅祖母李妃<lb/>
為文穆皇后將遷神主於太廟以高祖為伯考彧表諌<lb/>
曰漢祖創業香街有太上之廟光武中興南頓立舂陵<lb/>
之寝元帝之於光武疏為絶服猶尚身奉子道入繼大<lb/>
宗高祖之於聖躬親實猶子陛下既纂洪緒豈宜加伯<lb/>
考之名且漢宣之繼孝昭斯乃上後叔祖豈忘宗承考<lb/>
妣蓋以大義斯奪及金徳将興宣王受寄自兹而降世<lb/>
秉威權景王意存毁冕文王心規裂冠雖祭則魏王而<lb/>
<pb n="KR2a0020_WYG_018-5b"/>
權歸晉室昆之與季實傾曹氏且子元宣王冢𦙍文王<lb/>
成其大業故晉武繼文祖宣景王有伯考之稱以今類<lb/>
古恐或非儔又臣子一例義彰舊典禘祫失序著譏前<lb/>
經高祖徳溢寰中道超無外肅祖雖勲格宇宙猶曽奉<lb/>
贄稱臣穆皇后禀徳坤元復将配享乾位此乃君臣竝<lb/>
筵嫂叔同室歴觀墳籍未有其事時荘帝意銳朝臣無<lb/>
敢言者唯彧與吏部尚書李神儁並有表聞詔報曰文<lb/>
穆皇帝勲格四表道邁百王是用考循舊軌恭上尊號<lb/>
<pb n="KR2a0020_WYG_018-6a"/>
王表云漢太上於香街南頓於舂陵漢高不因𤓰瓞之<lb/>
緒光武又無世及之徳皆身受符命不由父祖别廟異<lb/>
寝於理何差文穆皇帝天睠人宅歴數有歸朕忝承下<lb/>
武遂主神噐既帝業有統漢氏非倫若以昔況今不當<lb/>
移寝則魏太祖晉景帝雖王跡已顯皆以人臣而終豈<lb/>
得與餘帝别廟有闕餘序<hi>疑</hi>漢郡國立廟者欲尊高祖<lb/>
之徳使饗遍天下非關太廟神主獨在外祠薦漢宣之<lb/>
父亦非勲徳所出雖不追尊不亦可乎伯考之名自是<lb/>
<pb n="KR2a0020_WYG_018-6b"/>
尊卑之稱何必凖古而言非類也復云君臣同列嫂叔<lb/>
共室當以文穆皇帝昔遂臣道以此為疑禮天子元子<lb/>
猶士禘祫豈不得同室乎且晉文景共為一代議者云<lb/>
世限七主無定數昭穆既同眀有共室之理禮既有祔<lb/>
嫂叔何嫌禮士祖禰一廟豈無婦舅共室也若專以共<lb/>
室為疑容可更議遷毁荘帝既逼諸妹之請此辭意黄<lb/>
門侍郎常景中書侍郎邢子才所替成也又追尊兄彭<lb/>
城王為孝宣皇帝彧又面諌曰陛下中興意欲憲章前<lb/>
<pb n="KR2a0020_WYG_018-7a"/>
古作而不法後世何觀歴尋書籍未有其事願割友于<lb/>
之情使名噐無爽帝不從及神主入廟復勑百官悉陪<lb/>
從一依乗輿之式彧上表以為爰自中古迄於下葉崇<lb/>
尚君親褒眀功懿乃有皇號終無帝名今若去帝直留<lb/>
皇名求之古義少有依凖又不納尒朱榮死除彧司徒<lb/>
公尒朱世隆率部北叛詔彧防河隂及尒朱兆率衆奄<lb/>
至彧出東掖門為賊所獲見兆辭色不屈為羣胡所毆<lb/>
薨出帝贈太師太尉公雍州刺史彧羙風韻善進止衣<lb/>
<pb n="KR2a0020_WYG_018-7b"/>
冠之下雅有容則博覽羣書不為章句所著文藻雖多<lb/>
亡失猶有傳於世者然居官不能清白所進舉止於親<lb/>
婭為識者所譏無子<lb/>
弟孝友少有時譽襲爵臨淮王累遷滄州刺史為政温<lb/>
和好行小惠不能清白而無所侵犯百姓亦以此便之<lb/>
孝静帝宴齊文襄王於華林園孝友因醉自譽又云陛<lb/>
下許賜臣能帝笑曰朕恒聞王自道清文襄曰臨淮王<lb/>
雅㫖舍罪於是君臣俱笑而不罪孝友眀於政理嘗奏<lb/>
<pb n="KR2a0020_WYG_018-8a"/>
表曰令制百家為黨族二十家為閭五家為比隣百家<lb/>
之内有帥二十五徴發皆免苦樂不均羊少狼多復有<lb/>
蠶食此之為弊久矣京邑諸坊或七八百家唯一里正<lb/>
二史庶事無闕而況外州乎請依舊置三正之名不改<lb/>
而百家為四閭閭二比計族省十二丁得十二疋貲絹<lb/>
畧計見管之戸應二萬餘族一歲出貲絹二十四萬疋<lb/>
十五丁出一番兵計得一萬六千兵此富國安人之道<lb/>
也古諸侯娶九女士有一妻二妾晉令諸王置妾八人<lb/>
<pb n="KR2a0020_WYG_018-8b"/>
郡公侯妾六人官品令第一第二品有四妾第三第四<lb/>
有三妾第五第六有二妾第七第八有一妾所以隂教<lb/>
聿脩繼嗣有廣廣繼嗣孝也脩隂教禮也而聖朝忽棄<lb/>
此數由來漸久将相多尚公主王侯亦娶后族故無妾<lb/>
媵習以為常婦人多幸生逢今世舉朝略是無妾天下<lb/>
殆皆一妻設令人彊志廣娶則家道離索身事迍邅内<lb/>
外親知共相嗤怪凡今之人通無凖節父母嫁女則教<lb/>
之以妒姑姊逢迎必相勸以忌持制夫為婦徳以能妬<lb/>
<pb n="KR2a0020_WYG_018-9a"/>
為女工自云受人欺畏他笑我王公猶自一心已下何<lb/>
敢二意夫妬忌之心生則妻妾之禮廢妻妾之禮廢則<lb/>
姦淫之兆興斯臣之所以毒恨者也請以王公第一品<lb/>
娶八通妻以備九女稱事二品備七三品四品備五五<lb/>
品六品則一妻二妾限以一周悉令充數若不充數及<lb/>
待妾非禮使妻妒加捶撻免所居官其妻無子而不娶<lb/>
妾斯則自絶無以血食祖父請科不孝之罪離遣其妻<lb/>
臣之赤心義唯家國欲使吉凶無不合禮貴賤各有其<lb/>
<pb n="KR2a0020_WYG_018-9b"/>
宜省人帥以出兵丁立倉儲以豐穀食設賞格以擒姦<lb/>
盜行典令以示朝章庶使足食足兵人信之矣又冒申<lb/>
妻妾之數正欲使王侯將相功臣子弟苗𦙍滿朝傳祚<lb/>
無窮此臣之志也詔付有司議奏不同孝友又言今人<lb/>
生為皂隸葬擬王侯存沒異途無復節制崇壮丘壠盛<lb/>
飾祭儀隣里相榮稱為至孝又夫婦之始王化所先共<lb/>
食合瓢足以成禮而今之富者彌奢同牢之設甚於祭<lb/>
槃累魚成山山有林木林木之上鸞鳳斯存徒有煩勞<lb/>
<pb n="KR2a0020_WYG_018-10a"/>
終成委棄仰惟天意其或不然請自兹以後若婚葬過<lb/>
者以違㫖論官司不加糾劾即與同罪孝友在郡積年<lb/>
以法自守甚著聲稱然性無骨鯁善事權勢為正直者<lb/>
所譏齊受禪爵例降<lb/>
昌弟孚字秀和少有令譽侍中游肈并州刺史高聰司<lb/>
徒崔光等見孚咸曰此子當凖的人物恨吾徒衰暮不<lb/>
及見耳累遷兼尚書右丞靈太后臨朝宦者干政孚乃<lb/>
總括古今名妃賢后凡為四卷奏之遷左丞蠕蠕王阿<lb/>
<pb n="KR2a0020_WYG_018-10b"/>
那瓌既得返國其人大飢相率入塞阿那瓌上表請臺<lb/>
賑給詔孚為北道行臺詣彼賑恤孚陳便宜表曰皮服<lb/>
之人未嘗粒食宜從俗因利拯其所無昔漢建武中單<lb/>
于款塞時轉河東米糒二萬五千斛牛羊三萬六千頭<lb/>
以給之斯即前代和戎撫新柔逺之長策也乞以牸牛<lb/>
産羊餬其口命且畜牧繁息是其所便毛血之利惠兼<lb/>
衣食又尚書奏云如其仍住七州隨寛置之臣謂人情<lb/>
戀本寧肯徙内若依臣請給賑雜畜愛本重鄉必還舊<lb/>
<pb n="KR2a0020_WYG_018-11a"/>
土如其不然禁留益損假令逼徙事非久計何者人面<lb/>
獸心去留難測既易水草痾恙将多憂愁致困死亡必<lb/>
甚兼其餘類尚在沙磧脱出狂悖翻歸舊巢必殘掠邑<lb/>
里遺毒百姓亂而方塞未若杜其未萌又貿遷起於上<lb/>
古交易行於中世漢與胡通亦立關市今北人阻飢命<lb/>
懸溝壑公給之外必求市易彼若願求宜見聼許又云<lb/>
營大者不計小名圖逺者弗拘近利雖戎狄衰盛歴代<lb/>
不同叛服之情略可論討周之北伐僅獲中規漢氏外<lb/>
<pb n="KR2a0020_WYG_018-11b"/>
攘裁收下策昔在代京恒為重備将帥勞止甲士疲力<lb/>
前世苦之計未能致今天祚大魏亂亡在彼朝廷垂天<lb/>
覆之恩廓大造之徳鳩其散亡禮送令返宜因此時善<lb/>
思逺策竊以理雖萬變可以一觀來事雖懸易以往卜<lb/>
昔漢宣之世呼韓欵塞漢遣董忠韓昌領邊郡士馬送<lb/>
出朔方因留衞助又光武時亦令中郎将叚彬置安集<lb/>
掾史隨單于所在參察動静斯皆守吉之元龜安邊之<lb/>
勝策計今朝廷成功不減曩時蠕蠕國敝亦同疇日宜<lb/>
<pb n="KR2a0020_WYG_018-12a"/>
凖昔成謨畧依舊事借其所閑地聼使田牧粗置官屬<lb/>
示相慰撫嚴戒邊兵以見保衞馭以寛仁縻以久策使<lb/>
親不至矯詐疎不容叛反今北鎮諸將舊常云一人代<lb/>
外邏因令防察所謂天子有道守在四夷者也又云先<lb/>
人有奪人之心待降如受彊敵武非專外亦以防内若<lb/>
從䖏分割配諸州鎮遼逺非轉輸可到悔叛之情變起<lb/>
難測又居人畜業布在原野戎夷性貪見則思盜防彼<lb/>
肅此少兵不堪渾流之際易相干犯驅之還本未必樂<lb/>
<pb n="KR2a0020_WYG_018-12b"/>
去配州内徙復不肯從既其如此為費必大朝廷不許<lb/>
孚持白虎幡勞阿那瓌於柔𤣥懐荒二鎮間阿那瓌衆<lb/>
號三十萬隂有異意遂拘留孚載以輼車日給酪一升<lb/>
肉一叚每集其衆坐孚東廂稱為行臺甚加禮敬阿那<lb/>
瓌遂南過至舊京後遣孚等還因上表謝罪有司以孚<lb/>
事下廷尉丞高謙之云孚辱命處孚流罪後拜冀州刺<lb/>
史孚勸課農桑境内稱為慈父隣州號曰神君先是州<lb/>
人張孟都張洪建馬潘崔獨憐張叔緒崔醜張天宜崔<lb/>
<pb n="KR2a0020_WYG_018-13a"/>
思哲等八家皆屯保林野不臣王命州郡號曰八王孚<lb/>
至皆請入城願致死効力後為葛榮所陷為榮所執兄<lb/>
祐為防城都督兄子子禮為錄事參軍榮欲先害子禮<lb/>
孚請先死以贖子禮叩頭流血榮乃捨之又大集将士<lb/>
議其死事孚兄弟各誣已引過争相為死又孟都潘紹<lb/>
等數百人皆叩頭就法請活使君榮曰此魏之誠臣義<lb/>
士也凡同禁五百人皆得免榮平還除冀州刺史元顥<lb/>
入洛授孚東道行臺彭城郡王孚封顥逆書送朝廷天<lb/>
<pb n="KR2a0020_WYG_018-13b"/>
子嘉之顥平封孚萬年鄉男永安末樂噐殘缺荘帝命<lb/>
孚監儀注孚上表日昔太和中中書監高閭太樂令公<lb/>
孫崇修造金石數十年間乃奏成功時大集儒生考其<lb/>
得失太常卿劉芳請别營造久而方就復召公卿量校<lb/>
合否論者沸騰莫有適從登被㫖勑並見施用往歲大<lb/>
軍入洛戎馬交馳所有樂噐亡失垂盡臣至太樂署問<lb/>
太樂令張乾龜等云承前以來置宫懸四箱簨簴六架<lb/>
東北架編黄鍾之磬十四雖噐名黄鍾而聲實夷則考<lb/>
<pb n="KR2a0020_WYG_018-14a"/>
之音制不甚諧韻姑洗懸於東北太蔟編於西北蕤賓<lb/>
列於西南並皆噐象差位調律不和又有儀鍾十四虚<lb/>
懸架首初不叩擊今便删廢以從正則臣今據周禮鳬<lb/>
氏修廣之規磬氏倨句之法吹律求聲叩鍾求音損除<lb/>
繁雜討論實錄依十二月為十二宫各凖辰次當位懸<lb/>
設月聲既備隨用撃奏則會還相為宫之義又得律吕<lb/>
相生之體今量鍾磬之數各以十二架為定奏可于時<lb/>
搢紳之士咸往觀聼靡不咨嗟歎服而返太傅錄尚書<lb/>
<pb n="KR2a0020_WYG_018-14b"/>
長孫承業妙解聲律特復稱善後從出帝入關<lb/>
廣陽王建閭真君三年封楚王後改封廣陽王薨諡曰<lb/>
簡王<lb/>
子石侯襲薨諡曰哀王<lb/>
子遺興襲薨諡曰定王無子<lb/>
石侯弟嘉少沉敏喜愠不形於色兼有武略高祖初拜<lb/>
徐州刺史甚有威惠後封廣陽王以紹建閭後高祖南<lb/>
伐詔嘉斷均口嘉違失指授令賊得免帝怒責之曰叔<lb/>
<pb n="KR2a0020_WYG_018-15a"/>
祖定非世孫何太不上類也及将大漸遺詔以嘉為尚<lb/>
書左僕射與咸陽王禧等輔政遷司州牧嘉表請於京<lb/>
四面築坊三百二十各周一千二百步乞發三正復丁<lb/>
以充兹役雖有暫勞姦盜永止詔從之拜衞大将軍尚<lb/>
書令除儀同三司嘉好飲酒或沉醉在世宗前言笑自<lb/>
得無所顧忌帝以其屬尊年老常優容之與彭城北海<lb/>
高陽諸王每入宴集極懽彌夜數加賞賜帝亦時幸其<lb/>
第性好儀飾車服鮮華既居儀同又任端首出入容衞<lb/>
<pb n="KR2a0020_WYG_018-15b"/>
道路榮之後遷司空轉司徒嘉好立功名有益公私多<lb/>
所敷奏帝雅委付之愛敬人物後來才俊未為時知者<lb/>
侍坐之次轉加談引時人以此稱之薨遺命薄葬世宗<lb/>
悼惜之贈侍中太保諡曰懿烈嘉後妃宜都王穆夀孫<lb/>
女司空從妹也聰眀婦人及為嘉妃多有匡贊光益家<lb/>
道<lb/>
子深字智逺襲爵肅宗初拜肆州刺史豫行恩信胡人<lb/>
便之刼盜止息後為恒州刺史在州多所受納政以賄<lb/>
<pb n="KR2a0020_WYG_018-16a"/>
成私家有馬千匹者必取百匹以此為恒累遷殿中尚<lb/>
書未拜坐淫城陽王徽妃于氏為徽表訟詔付丞相高<lb/>
陽王雍等宗室議決其罪以王還第及沃野鎮人破六<lb/>
韓拔陵反叛臨淮王彧討之失利詔深為北道大都督<lb/>
受尚書令李崇節度時東道都督崔暹敗於白道深上<lb/>
書曰邊豎構逆以成紛梗其所由來非一朝也昔皇始<lb/>
以移防為重盛簡親賢擁麾作鎮配以高門子弟以死<lb/>
防遏不但不廢仕宦至乃偏得復除當時人物忻慕為<lb/>
<pb n="KR2a0020_WYG_018-16b"/>
之及太和在歴僕射李沖當官任事涼州土人悉免厮<lb/>
役豐沛舊門仍防邊戍自非得罪當世莫肯與之為伍<lb/>
征鎮驅使但為虞候白直一生推遷不過軍主然其往<lb/>
世房分留居京者得上品通官在鎮者便為清途所隔<lb/>
或投彼有北以御魑魅多復逃胡鄉乃峻邊兵之格鎮<lb/>
人浮逰在外皆聼流兵捉之於是少年不得從師長者<lb/>
不得逰宦獨為匪人言者流涕自定鼎伊洛邊任益輕<lb/>
唯底滯凡才出為鎮将轉相模習專事聚斂或有諸方<lb/>
<pb n="KR2a0020_WYG_018-17a"/>
姦吏犯罪配邊為之指蹤過弄官府政以賄立莫能自<lb/>
改咸言姦吏為此無不切齒憎怒及阿那瓌背恩縱掠<lb/>
竊奔命師追之十五萬衆度沙漠不日而還邊人見此<lb/>
援師便自意輕中國尚書令臣崇時即申聞求改鎮為<lb/>
州将允其願抑亦先覺朝廷未許而高闕戍主率下失<lb/>
和拔陵殺之為逆命攻城掠地所見必誅王師屢北賊<lb/>
黨日盛此叚之舉指望銷平其崔暹隻輪不反臣崇與<lb/>
臣逡廵復路今者相與還次雲中馬首是瞻未便西邁<lb/>
<pb n="KR2a0020_WYG_018-17b"/>
將士之情莫不解體今日所慮非止西北将恐諸鎮尋<lb/>
亦如此天下之事何易可量時不納其策東西部勑勒<lb/>
之叛朝議更思深言遣兼黄門侍郎酈道元為大使欲<lb/>
復鎮為州以順人望㑹六鎮盡叛不得施行深後上言<lb/>
今六鎮俱叛二部高車亦同惡黨以疲兵討之不必制<lb/>
敵請簡選兵或留守恒州要處更為後圖及李崇徴還<lb/>
深專總戎政拔陵避蠕蠕南移渡河先是别将李叔仁<lb/>
以拔陵來逼請求迎援深赴之前後降附二十萬人深<lb/>
<pb n="KR2a0020_WYG_018-18a"/>
與行臺元纂表求恒州北别立郡縣安置降戸隨宜賑<lb/>
賚息其亂心不從詔遣黄門侍郎楊置分散之於冀定<lb/>
瀛三州就食深謂纂曰此軰復為乞活矣禍亂當由此<lb/>
作既而鮮于脩禮叛於定州杜洛周反於幽州其餘降<lb/>
戸猶在恒州遂欲推深為主深乃上書乞還京師令左<lb/>
衞將軍楊津代深為都督以深為侍中右衞将軍定州<lb/>
刺史時中山太守趙叔隆别駕崔融討賊失利臺使劉<lb/>
審考覈未訖㑹賊逼中山深乃令叔隆防境審馳驛還<lb/>
<pb n="KR2a0020_WYG_018-18b"/>
京云深擅相放縱城陽王徽與深有隙因此構之乃徵<lb/>
深為吏部尚書兼中領軍及深至都肅宗不欲使徽深<lb/>
相憾勑因宴㑹令相和解徽銜不已後河間王琛等為<lb/>
鮮于脩禮所敗乃除深儀同三司大都督章武王融為<lb/>
左都督裴衍為右都督並受深節度徽因奏靈太后構<lb/>
深曰廣陽以愛子握兵在外不可測也乃勑章武王等<lb/>
潜相防備融遂以勑示深深懼事無大小不敢自決靈<lb/>
太后聞之乃使問深意状乃具言曰往者元义執權移<lb/>
<pb n="KR2a0020_WYG_018-19a"/>
天徙日而徽託附無翼而飛今大眀反政任寄唯重以<lb/>
徽𥚹心銜臣切骨臣以疎滯逺離京輦被其構阻無所<lb/>
不為然臣昔不在其後自此以來飜成陵谷徽遂一歲<lb/>
八遷位居宰相臣乃積年淹滯有功不錄自徽執政以<lb/>
來非但抑臣而已北征之勲皆被擁塞将士告捷終無<lb/>
片賞雖為表請多不蒙遂前留元摽據于盛樂後被重<lb/>
圍析骸易子倒懸一隅嬰城二載賊散之後依階乞官<lb/>
徽乃盤退不允所請而徐州下邳戍主賈勲法僧叛後<lb/>
<pb n="KR2a0020_WYG_018-19b"/>
蹔被圍逼固守之勲比之未重乃立得州即授開國天<lb/>
下之事其流一也功同賞異不平謂何又驃騎李崇北<lb/>
征之日啟募八州之人聼用關西之格及臣在後依此<lb/>
科賞復言北道征者不得同於關西定襄陵廟之至重<lb/>
平城守國之要鎮若計此而論功亦何負於秦楚但以<lb/>
嫉臣之故便欲望風排抑然其當途以來何直退勲而<lb/>
已但是隨臣征者即便為所嫉統軍袁叔和曽經省訴<lb/>
徽初言有理又聞北征隸臣為統應時變色復令臣兄<lb/>
<pb n="KR2a0020_WYG_018-20a"/>
子仲顯異端訟臣緝緝翩翩謀相誹謗言臣惡者接以<lb/>
恩顔稱臣善者即被嫌責甄琛曽理臣屈乃視之若仇<lb/>
讐徐紇頗言臣短即待之如親戚又驃騎長史祖瑩昔<lb/>
在軍中妄増首級矯亂戎行蠧害軍府獲罪有司避命<lb/>
山澤直以謗臣之故徽乃還雪其罪臣府司馬劉敬比<lb/>
送降人既到定州飜然背叛賊如決河豈其能擁且以<lb/>
臣府參寮不免身首異處徽既怒遷捨其元惡<hi>闕</hi>及胥<lb/>
徒從臣行者莫不悚懼頃恒州之人乞臣為刺史徽乃<lb/>
<pb n="KR2a0020_WYG_018-20b"/>
斐然言不可測及降戸結謀臣頻表啟徽乃因執言此<lb/>
事及向定州逺彼姦惡又復論臣将有異志飜覆如此<lb/>
欲相陷沒致令國朝遽賜遷代賊起之由誰使然也徽<lb/>
既優幸任隆一世慕勢之徒於臣何有是故餘人攝選<lb/>
車駕填門及臣居邊賓逰罕至臣近比為慮其為梗是<lb/>
以孜孜乞赴京闕屬流人舉斧元戎垂翅復從後命自<lb/>
安無所僶俛先驅不敢辭事及臣出都行塵未滅已聞<lb/>
在後復生異議言臣將兒自隨證為可疑之兆忽稱此<lb/>
<pb n="KR2a0020_WYG_018-21a"/>
以構亂悠悠之人復傳音響言左軍臣融右軍臣衍皆<lb/>
受密勑伺察臣事徽既用心如此臣将何以自安竊以<lb/>
天步未夷國難猶梗方伯之任於斯為急徽昔臨藩乃<lb/>
有人譽及居端右蔑爾無聞今求出之為州使得申其<lb/>
利用徽若外從所長臣無内慮之切脫蒙<hi>闕</hi>公私幸甚<lb/>
深以兵士頻經退散人無鬬情連營轉柵日行十里行<lb/>
達交津隔水而陳賊脩禮常與葛榮謀後稍信朔州人<lb/>
毛普賢榮常銜之普賢昔為深統軍及在交津深使人<lb/>
<pb n="KR2a0020_WYG_018-21b"/>
諭之普賢乃有降意又使錄事參軍元晏説賊程殺鬼<lb/>
果相猜貳葛榮遂殺普賢脩禮而自立榮以新得大衆<lb/>
上下未安遂北度瀛州深便率衆北轉榮東攻章武王<lb/>
融戰敗於白牛還深遂退走趨定州聞刺史楊津疑其<lb/>
有異志乃止於州南佛寺停三日夜乃召都督毛謚等<lb/>
六七人臂肩為約危難之際期相拯恤謚疑深意異乃<lb/>
密告津云深謀不軌津遣謚討深深走出謚呌噪追躡<lb/>
深與左右行至博陵郡界逢賊逰騎乃引詣葛榮賊徒<lb/>
<pb n="KR2a0020_WYG_018-22a"/>
見深頗有喜者榮新自立内惡之乃害深荘帝追復王<lb/>
爵贈司徒公諡曰忠武<lb/>
子湛字士淵少有風尚荘帝初襲封孝静初累遷冀州<lb/>
刺史所在聚斂風政不立入為侍中後行司州牧時齊<lb/>
獻武王作相以湛頗有噐望啟超拜太尉公薨贈假黄<lb/>
鉞大司馬尚書令諡曰文獻初湛名位漸重留連聲色<lb/>
始以婢紫光遺尚書郎中宋逰道後乃私躭出為冀州<lb/>
竊而攜去逰道大致紛紛乃云紫光湛父所寵湛母遺<lb/>
<pb n="KR2a0020_WYG_018-22b"/>
已将致公文久乃停息論者兩非之<lb/>
湛弟瑾尚書祠部郎後謀殺齊文襄事泄合門伏法<lb/>
湛子法輪紫光所生也齊王矜湛覆滅乃啟原之復其<lb/>
爵土<lb/>
南安王余真君三年封吴王後改封南安王世祖暴崩<lb/>
中常侍宗愛矯皇太后令迎余而立之然後發喪大赦<lb/>
改年為永平余自以非次而立厚賞羣下取悦於衆為<lb/>
長夜之飲聲樂不絶旬月之間帑藏空罄尤好弋獵出<lb/>
<pb n="KR2a0020_WYG_018-23a"/>
入無度邊方告難余不恤之百姓憤惋而余晏如也宗<lb/>
愛權恣日甚内外憚之余疑愛将謀變奪其權愛怒因<lb/>
余祭廟夜殺余高宗葬以王禮諡曰隐<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_018-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷十八<lb/>
<pb n="KR2a0020_WYG_018-24a"/>
　魏書卷十八考證<lb/>
太武五王列傳○魏收書闕後人所補<lb/>
太武皇帝十一男○<hi>臣照</hi>按本書所載景穆帝晉王東<lb/>
　平王臨淮王楚王南安王小兒猫兒虎頭龍頭凡十<lb/>
　人而云十一男者蓋其一不特闕母氏而并未有名<lb/>
　故不可得紀也<lb/>
臨淮王譚傳所替成也○替北史作贊<hi>臣人龍</hi>按文義<lb/>
　當以贊字為順然唐書文藝傳杜審言曰我在久壓<lb/>
<pb n="KR2a0020_WYG_018-24b"/>
　公等但恨不見替人今諺猶以替字作代字解或魏<lb/>
　宗間語以代作為替成亦未可定<lb/>
　<lb/>
　<lb/>
　<lb/>
　<lb/>
　<lb/>
　魏書卷十八考證<lb/>
</p>
<p>
</p>
  </div>
</body>
</text>
</TEI>
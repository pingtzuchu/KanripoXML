<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷六十六</head> <lb/>
    <p>
<pb n="KR2a0020_WYG_066-1a"/>
欽定四庫全書<lb/>
　魏書卷六十六<lb/>
　　齊　　　　　魏　　　　收　　　　撰<lb/>
　列傳第五十四<lb/>
　　李崇　　崔亮<lb/>
李崇字繼長小名繼伯頓丘人也文成元皇后第二兄<lb/>
誕之子年十四召拜主文中散襲爵陳留公鎮西大將<lb/>
軍髙祖初為大使廵察冀州尋以本官行梁州刺史時<lb/>
<pb n="KR2a0020_WYG_066-1b"/>
巴氐擾動詔崇以本將軍為荆州刺史鎮上洛勑發陜<lb/>
秦二州兵送崇至治崇辭曰邊人失和本怨刺史奉詔<lb/>
代之自然易帖但須一宣詔㫖而已不勞發兵自防使<lb/>
懷懼也髙祖從之乃輕將數十騎馳到上洛宣詔綏慰<lb/>
當即帖然尋勒邊戍掠得蕭賾人者悉令還之南人感<lb/>
德仍送荆州之口二百許人兩境交和無復烽燧之警<lb/>
在治四年甚有稱績召還京師賞賜隆厚以本將軍除<lb/>
兗州刺史兗土舊多劫盜崇乃村置一樓樓懸一鼓盜<lb/>
<pb n="KR2a0020_WYG_066-2a"/>
發之處雙槌亂擊四面諸村始聞者撾鼓一通次復聞<lb/>
者以二為節次後聞者以三為節各擊數千槌諸村聞<lb/>
鼓皆守要路是以盜發俄頃之間聲布百里之内其中<lb/>
險要悉有伏人盜竊始發便爾擒送諸州置樓懸鼓自<lb/>
崇始也後例降為侯改授安東將軍車駕南征驃騎大<lb/>
將軍咸陽王禧都督左翼諸軍事詔崇以本官副焉徐<lb/>
州降人郭陸聚黨作逆人多應之搔擾南北崇遣髙平<lb/>
人卜冀州詐稱犯罪逃亡歸陸陸納之以為謀主數月<lb/>
<pb n="KR2a0020_WYG_066-2b"/>
冀州斬陸送之賊徒潰散入為河南尹後車駕南討漢<lb/>
陽崇行梁州刺史氐楊靈珍遣弟婆羅與子雙領步騎<lb/>
萬餘襲破武興與蕭鸞相結詔崇為使持節都督隴右<lb/>
諸軍事率衆數萬討之崇槎山分進出其不意表裏以<lb/>
襲羣氐皆棄靈珍散歸靈珍衆減大半崇進據赤土靈<lb/>
珍又遣從弟建率五千人屯龍門躬率精勇一萬據鷲<lb/>
硤龍門之北數十里中伐樹塞路鷲硤之口積大木聚<lb/>
礌石臨崖下之以拒官軍崇乃命綂軍慕容拒率衆五<lb/>
<pb n="KR2a0020_WYG_066-3a"/>
千從他路夜襲龍門破之崇乃自攻靈珍靈珍連戰敗<lb/>
走俘其妻子崇多設疑兵襲剋武興蕭鸞梁州刺史隂<lb/>
廣宗遣參軍鄭猷王思考率衆援靈珍崇大破之并斬<lb/>
婆羅首殺千餘人俘獲猷等靈珍走奔漢中髙祖在南<lb/>
陽覽表大悅曰使朕無西顧之憂者李崇之功也以崇<lb/>
為都督梁秦二州諸軍事本將軍梁州刺史髙祖手詔<lb/>
曰今仇隴剋清鎮捍以德文人威惠既宣寔允逺寄故<lb/>
勑受梁州用寧邊服便可善思經略去其可除安其可<lb/>
<pb n="KR2a0020_WYG_066-3b"/>
育公私所患悉令芟夷及靈珍偷據白水崇擊破之靈<lb/>
珍逺遁世宗初徵為右衛將軍兼七兵尚書尋加撫軍<lb/>
將軍正尚書轉左衛將軍相州大中正魯陽蠻柳北喜<lb/>
魯北燕等聚衆反叛諸蠻悉應之圍逼湖陽遊擊將軍<lb/>
李暉先鎮此城盡力捍禦賊勢甚盛詔以崇為使持節<lb/>
都督征蠻諸軍事以討之蠻衆數萬屯據形要以拒官<lb/>
軍崇累戰破之斬北燕等徙萬餘户於幽并諸州世宗<lb/>
追賞平氐之功封魏昌縣開國伯邑五百戸東荆州蠻<lb/>
<pb n="KR2a0020_WYG_066-4a"/>
樊安聚衆於龍山僭稱大號蕭衍共為唇齒遣兵應之<lb/>
諸將擊討不利乃以崇為使持節散騎常侍都督征蠻<lb/>
諸軍事進號鎮南將軍率歩騎以討之崇分遣諸將攻<lb/>
擊賊壘連戰剋㨗生擒樊安進討西荆諸蠻悉降詔以<lb/>
崇為使持節兼侍中東道大使黜陟能否著賞罸之稱<lb/>
轉中護軍出除散騎常侍征南將軍揚州刺史詔曰應<lb/>
敵制變算非一途救左擊右疾雷均勢今朐山蟻寇乆<lb/>
結未殄賊衍狡詐或生詭劫宜遣銳兵備其不意崇可<lb/>
<pb n="KR2a0020_WYG_066-4b"/>
都督淮南諸軍事坐敦威重遙運聲算延昌初加侍中<lb/>
車騎將軍都督江西諸軍事刺史如故先是壽春縣人<lb/>
茍泰有子三歳遇賊亡失數年不知所在後見在同縣<lb/>
人趙奉伯家泰以狀告各言已子並有隣證郡縣不能<lb/>
斷崇曰此易知耳令二父與兒各在别處禁經數旬然<lb/>
後遣人告之曰君兒遇患向已暴死有敎觧禁可出奔<lb/>
哀也茍泰聞即號咷悲不自勝奉伯咨嗟而已殊無痛<lb/>
意崇察知之乃以兒還泰詰奉伯詐狀奉伯乃款引云<lb/>
<pb n="KR2a0020_WYG_066-5a"/>
先亡一子故妄認之又定州流人觧慶賓兄弟坐事俱<lb/>
徙揚州弟思安背役亡歸慶賓懼後役追責規絶名貫<lb/>
乃認城外死尸詐稱其弟為人所殺迎歸殯葬頗類思<lb/>
安見者莫辨又有女巫楊氏自云見鬼說思安被害之<lb/>
苦飢渴之意慶賓又誣疑同軍兵蘇顯甫李蓋等所殺<lb/>
經州訟之二人不勝楚毒各自款引獄將决竟崇疑而<lb/>
停之密遣二人非州内所識者偽從外來詣慶賓告曰<lb/>
僕住在此州去此三百比有一人見過寄宿夜中共語<lb/>
<pb n="KR2a0020_WYG_066-5b"/>
疑其有異便即詰問迹其由緒乃云是流兵背役逃走<lb/>
姓觧字思安時欲送官苦見求及稱有兄慶賓今住揚<lb/>
州相國城内嫂姓徐君脫矜慜為徃報告見申委曲家<lb/>
兄聞此必重相報所有資財當不愛惜今但見質若往<lb/>
不獲送官何晚是故相造指申此意君欲見雇幾何當<lb/>
放賢弟若其不信可見隨看之慶賓悵然失色求其少<lb/>
停當備財物此人具以報崇攝慶賓問曰爾弟逃亡何<lb/>
故妄認他尸慶賓伏引更問蓋等乃云自誣數日之間<lb/>
<pb n="KR2a0020_WYG_066-6a"/>
思安亦為人縛送崇召女巫視之鞭笞一百崇斷獄精<lb/>
審皆此類也時有泉水湧於八公山頂壽春城中有魚<lb/>
無數從地湧出野鴨羣飛入城與鵲爭巢五月大霖雨<lb/>
十有三日大水入城屋宇皆沒崇與兵泊於城上水増<lb/>
未已乃乗船附於女牆城不没者二板而已州府勸崇<lb/>
棄壽春保北山崇曰吾受國重恩忝守藩岳德薄招災<lb/>
致此大水淮南萬里繫於吾身一旦動脚百姓瓦觧揚<lb/>
州之地恐非國物昔王尊慷慨義感黄河吾豈愛一軀<lb/>
<pb n="KR2a0020_WYG_066-6b"/>
取愧千載但憐兹士庶無辜同死可桴筏隨髙人規自<lb/>
脫吾必死守此城幸諸君勿言時州人裴絢等受蕭衍<lb/>
假豫州刺史因乗大水謀欲為亂崇皆擊滅之崇以洪<lb/>
水為災請罪觧任詔曰卿居藩累年威懷兼暢資儲豐<lb/>
溢足制勍寇然夏雨汎濫斯非人力何得以此辭觧今<lb/>
水涸路通公私復業便可繕甲積糧修復城雉勞恤士<lb/>
庶務盡綏懷之略也崇又表請觧州詔報不聼是時非<lb/>
崇則淮南不守矣崇沉深有將略寛厚善御衆在州凡<lb/>
<pb n="KR2a0020_WYG_066-7a"/>
經十年常養壯士數千人寇賊侵邊所向摧破號曰臥<lb/>
虎賊甚憚之蕭衍惡其乆在淮南屢設反間無所不至<lb/>
世宗雅相委重衍無以措其姦謀衍乃授崇車騎大將<lb/>
軍開府儀同三司萬户郡公諸子皆為縣侯欲以搆崇<lb/>
崇表言其狀世宗屢賜璽書慰勉之賞賜珍異歳至五<lb/>
三親待無與為比衍毎歎息服世宗之能任崇也肅宗<lb/>
踐祚褒賜衣馬及蕭衍遣其遊擊將軍趙祖悅襲據西<lb/>
硤石更築外城逼徙緣淮之人於城内又遣二將昌義<lb/>
<pb n="KR2a0020_WYG_066-7b"/>
之王神念率水軍泝淮而上規取壽春田道龍寇邊城<lb/>
路長平寇五門胡興茂寇開霍揚州諸戍皆被寇逼崇<lb/>
分遣諸將與之相持密裝船艦二百餘艘敎之水戰以<lb/>
待臺軍蕭衍霍州司馬田休等率衆寇建安崇遣統軍<lb/>
李神擊走之又命邊城戍主邵申賢要其走路破之於<lb/>
濡水俘斬三千餘人靈太后璽書勞勉許昌縣令兼紵<lb/>
麻戌主陳平玉南引衍軍以戌歸之崇自秋請援表至<lb/>
十餘詔遣鎮南將軍崔亮救硤石鎮東將軍蕭寳夤於<lb/>
<pb n="KR2a0020_WYG_066-8a"/>
衍堰上流決淮東注朝廷以諸將乖角不相順赴乃以<lb/>
尚書李平兼右僕射持節節度之崇遣李神乗鬬艦百<lb/>
餘艘㳂淮與李平崔亮合攻硤石李神水軍剋其東北<lb/>
外城祖悅力屈乃降語在平𫝊朝廷嘉之進號驃騎將<lb/>
軍儀同三司刺史都督如故衍淮堰未破水勢日增崇<lb/>
乃於硤石戌間編舟為橋北更立船樓十各髙三丈十<lb/>
歩置一籬至兩岸蕃板裝治四箱觧合賊至舉用不戰<lb/>
觧下又於樓船之北連覆大船東西竟水防賊火栰又<lb/>
<pb n="KR2a0020_WYG_066-8b"/>
於八公山之東南更起一城以備大水州人號曰魏昌<lb/>
城崇累表觧州前後十餘上肅宗乃以元志代之尋除<lb/>
都督冀定瀛三州諸軍事驃騎大將軍冀州刺史儀同<lb/>
如故不行崇上表曰臣聞世室明堂顯於周夏二黌兩<lb/>
學盛自虞殷所以宗配上帝以著莫大之嚴宣布下土<lb/>
以彰則天之軌養黄髮以詢格言育青襟而敷典式用<lb/>
能享國乆長風徽萬祀者也故孔子稱巍巍乎其有成<lb/>
功郁郁乎其有文章此其盛矣爰曁亡秦政失其道坑<lb/>
<pb n="KR2a0020_WYG_066-9a"/>
儒滅學以蔽黔首國無黌序之風野有非時之役故九<lb/>
服分崩祚終二世炎漢勃興更修儒術文景已降禮樂<lb/>
復彰化致昇平治幾刑措故西京有六學之美東都有<lb/>
三本之盛莫不紛綸掩藹響流無已逮自魏晋撥亂相<lb/>
因兵革之中學校不絶遺文燦然方軌前代仰惟髙祖<lb/>
孝文皇帝禀聖自天道鏡今古徙馭嵩河光宅函洛模<lb/>
唐虞以革軌儀規周漢以新品制列敎序於鄉黨敦詩<lb/>
書於郡國使揖讓之禮横被於崎嶇歌詠之音聲溢於<lb/>
<pb n="KR2a0020_WYG_066-9b"/>
仄陋但經始事殷戎軒屢駕未遑多就弓劔弗追世宗<lb/>
綂厯聿遵先緒永平之中大興板築續以水旱戎馬生<lb/>
郊雖逮為山還停一簣竊惟皇遷中縣垂二十祀而明<lb/>
堂禮樂之本乃鬱荆棘之林膠序德義之基空盈牧豎<lb/>
之跡城隍嚴固之重闕塼石之工墉堞顯望之要少樓<lb/>
榭之飾加以風雨稍侵漸致虧墜又府寺初營頗亦壯<lb/>
美然一造至今更不修繕廰宇凋朽牆垣頽壞皆非所<lb/>
謂追隆堂搆儀形萬國者也伏聞朝議以髙祖大造區<lb/>
<pb n="KR2a0020_WYG_066-10a"/>
夏道侔姬文擬祀明堂式配上帝今若基宇不修仍同<lb/>
丘畎即使髙皇神享闕於國陽宗事之典有聲無實此<lb/>
臣子所以匪寧億兆所以失望也臣又聞官方授能所<lb/>
以任事事既任矣酬之以禄如此上無曠官之譏下絶<lb/>
尸素之謗今國子雖有學官之名而無敎授之實何異<lb/>
兔絲燕麥南箕北斗哉昔劉向有言王者宜興辟雍陳<lb/>
禮樂以風化天下夫禮樂所以養人刑法所以殺人而<lb/>
有司勤勤請定刑法至於禮樂則曰未敢是則敢於殺<lb/>
<pb n="KR2a0020_WYG_066-10b"/>
人不敢於養人也臣以為當今四海清平九服寧宴經<lb/>
國要重理應先營脫復稽延則劉向之言徵矣但事不<lb/>
兩興須有進退以臣愚量宜罷尚方雕靡之作頗省永<lb/>
寧土木之功并減瑶光材瓦之力兼分石窟鐫琢之勞<lb/>
及諸事役非急者三時農隙修此數條使辟雍之禮蔚<lb/>
爾而復興諷誦之音煥然而更作美榭髙墉嚴壯於外<lb/>
槐宫棘宇顯麗於中道發明令重遵鄉飲敦進郡學精<lb/>
課經業如此則元凱可得之於上序游夏可致之於下<lb/>
<pb n="KR2a0020_WYG_066-11a"/>
國豈不休歟誠知佛理淵妙含識所宗然比之治要容<lb/>
可小緩茍使魏道熙緝元首唯康爾乃經營未為晚也<lb/>
靈太后令曰省表具悉體國之誠配饗大禮為國之本<lb/>
比以戎馬在郊未遑修繕今四表晏寧年和歳稔當勑<lb/>
有司别議經始除中書監驃騎大將軍儀同如故又授<lb/>
右光禄大夫出為使持節侍中都督定幽燕瀛四州諸<lb/>
軍事本將軍定州刺史儀同如故徵拜尚書左僕射加<lb/>
散騎常侍驃騎儀同如故遷尚書令加侍中崇在官和<lb/>
<pb n="KR2a0020_WYG_066-11b"/>
厚明於決斷受納辭訟必理在可推始為下筆不徒爾<lb/>
收領也然性好財貨販肆聚斂家資巨萬營求不息子<lb/>
世哲為相州刺史亦無清白狀鄴洛市鄽收擅其利為<lb/>
時論所鄙蠕蠕主阿那瓌率衆犯塞詔崇以本官都督<lb/>
北討諸軍事以討之崇辭於顯陽殿戎服武飾志氣奮<lb/>
揚時年六十九幹力如少肅宗目而壯之朝廷莫不稱<lb/>
善崇遂出塞三千餘里不及賊而還後北鎮破落汗拔<lb/>
陵反叛所在響應征北將軍臨淮王彧大敗於五原安<lb/>
<pb n="KR2a0020_WYG_066-12a"/>
北將軍李叔仁尋敗於白道賊衆日甚詔引丞相令僕<lb/>
尚書侍中黄門於顯陽殿詔曰朕比以鎮人搆逆登遣<lb/>
都督臨淮王剋時除翦軍屇五原前鋒失利二將殞命<lb/>
兵士挫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>又武川乖防復陷凶手恐賊勢侵滛寇連恒<lb/>
朔金陵在彼夙夜憂惶諸人宜陳良策以副朕懷吏部<lb/>
尚書元脩義曰彊寇充斥事須得討臣謂須得重貴鎮<lb/>
壓恒朔總彼師旅備衛金陵詔曰去歳阿那瓌叛逆遣<lb/>
李崇令北征崇遂長驅塞北返斾榆闗此亦一時之盛<lb/>
<pb n="KR2a0020_WYG_066-12b"/>
崇乃上表求改鎮為州罷削舊貫朕于時以舊典難革<lb/>
不許其請尋李崇此表開諸鎮非異之心致有今日之<lb/>
事但既往難追為復略論此耳朕以李崇國戚望重器<lb/>
識英斷意欲還遣崇行總督三軍揚旌恒朔除彼羣盜<lb/>
諸人謂可爾以不僕射蕭寶夤等曰陛下以舊都在北<lb/>
憂慮金陵臣等實懷悚息李崇德位隆重社稷之臣陛<lb/>
下此遣實合羣望崇啟曰臣實無用猥蒙殊寵位妨賢<lb/>
路遂充北伐徒勞將士無勲而還慙負聖朝於今莫已<lb/>
<pb n="KR2a0020_WYG_066-13a"/>
臣以六鎮幽垂與賊接對鳴柝聲弦弗離旬朔州名差<lb/>
重於鎮謂實可悅彼心使聲敎日揚㣲塵去塞豈敢導<lb/>
此凶源開生賊意臣之愆負死有餘責屬陛下慈寛賜<lb/>
全腰領今更遣臣北行正是報恩改過所不敢辭但臣<lb/>
年七十自惟老疾不堪敵塲更願英賢收功盛日於是<lb/>
詔崇以本官加使持節開府北討大都督撫軍將軍崔<lb/>
暹鎮軍將軍廣陵王淵皆受崇節度又詔崇子光禄大<lb/>
夫神軌假平北將軍隨崇北討崇至五原崔暹大敗于<lb/>
<pb n="KR2a0020_WYG_066-13b"/>
白道之北賊遂并力攻崇崇與廣陵王淵力戰累破賊<lb/>
衆相持至冬乃引還平城淵表崇長史祖瑩詐増功級<lb/>
盜没軍資崇坐免官爵徵還以後事付淵後徐州刺史<lb/>
元法僧以彭城南叛時除安樂王鑒為徐州刺史以討<lb/>
法僧為法僧所敗單馬奔歸乃詔復崇官爵為徐州大<lb/>
都督節度諸軍事㑹崇疾篤乃以衛將軍安豐王延明<lb/>
代之除改開府相州刺史侍中將軍儀同並如故孝昌<lb/>
元年薨於位時年七十一贈侍中驃騎大將軍司徒公<lb/>
<pb n="KR2a0020_WYG_066-14a"/>
雍州刺史諡曰武康後重贈太尉公增邑一千户餘如<lb/>
故<lb/>
長子世哲性輕率供奉豪侈少經征役頗有將用自司<lb/>
徒中兵參軍超為征虜將軍驍騎將軍尋遷後將軍為<lb/>
三闗别將討羣蠻大破之斬蕭衍龍驤將軍文思之等<lb/>
還拜鴻臚少卿性傾巧善事人亦以貨賂自達髙肇劉<lb/>
騰之處勢也皆與親善故世號為李錐肅宗末遷宗正<lb/>
卿加平南將軍轉大司農卿仍本將軍又改授太僕卿<lb/>
<pb n="KR2a0020_WYG_066-14b"/>
加鎮東將軍尋出為相州刺史將軍如故世哲至州斥<lb/>
逐細人遷徙佛寺逼買其地廣興第宅百姓患之崇北<lb/>
征之後徵兼太常卿御史髙道穆毁發其宅表其罪過<lb/>
後除鎮西將軍涇州刺史賜爵衛國子正光五年七月<lb/>
卒賻帛五百疋朝服一襲贈散騎常侍衛將軍吏部尚<lb/>
書冀州刺史子如故<lb/>
世哲弟神軌受父爵陳留侯自給事中稍遷員外常侍<lb/>
光禄大夫累出征討頗有將領之氣孝昌中為靈太后<lb/>
<pb n="KR2a0020_WYG_066-15a"/>
寵遇勢傾朝野時云見幸帷幄與鄭儼為雙時人莫能<lb/>
明也頻遷征東將軍武衛將軍給事黄門侍郎常領中<lb/>
書舎人時相州刺史安樂王鑒據州反詔神軌與都督<lb/>
源子邕等討平之武泰初蠻帥李洪扇動諸落伊闕已<lb/>
東至於鞏縣多被燒劫詔神軌為都督破平之尒朱榮<lb/>
之向洛也復為大都督率衆禦之出至河橋値北中不<lb/>
守遂便退還尋與百官候駕於河隂仍遇害焉建義初<lb/>
贈侍中驃騎大將軍司空公相州刺史諡曰烈<lb/>
<pb n="KR2a0020_WYG_066-15b"/>
崔亮字敬儒清河東武城人也父元孫劉駿尚書郎劉<lb/>
彧之僭立也彧青州刺史沈文秀阻兵叛之彧使元孫<lb/>
討文秀為文秀所害亮母房氏擕亮依冀州刺史崔道<lb/>
固於歴城道固即亮之叔祖也及慕容白曜之平三齊<lb/>
内徙桑乾為平齊民時年十歳常依季父幼孫居家貧<lb/>
傭書自業時隴西李沖當朝任事亮從兄光往依之謂<lb/>
亮曰安能乆事筆硯而不往託李氏也彼家饒書因可<lb/>
得學亮曰弟妹飢寒豈可獨飽自可觀書於市安能看<lb/>
<pb n="KR2a0020_WYG_066-16a"/>
人眉睫乎光言之於沖沖召亮與語因謂亮曰比見卿<lb/>
先人相命論使人胷中無復怵廹之念今遂亡本卿能<lb/>
記之不亮即為誦之涕淚交零聲韻不異沖甚奇之迎<lb/>
為館客沖謂其兄子彦曰大崔生寛和篤雅汝宜友之<lb/>
小崔生峭整清徹汝宜敬之二人終將大至沖薦之為<lb/>
中書博士轉議郎尋遷尚書二千石郎髙祖在洛欲創<lb/>
革舊制選置百官謂羣臣曰與朕舉一吏部郎必使才<lb/>
望兼允者給卿三日假又一日髙祖曰朕已得之不煩<lb/>
<pb n="KR2a0020_WYG_066-16b"/>
卿輩也馳驛徵亮兼吏部郎俄為太子中舎人遷中書<lb/>
侍郎兼尚書左丞亮雖歴顯任其妻不免親事舂簸髙<lb/>
祖聞之嘉其清貧詔帶野王令世宗親政遷給事黄門<lb/>
侍郎仍兼吏部郎領青州大中正亮自參選事垂將十<lb/>
年廉慎明决為尚書郭祚所委毎云非崔郎中選事不<lb/>
辦尋除散騎常侍仍為黄門遷度支尚書領御史中尉<lb/>
自遷都之後經略四方又營洛邑費用甚廣亮在度支<lb/>
别立條格歳省億計又議修汴蔡二渠以通邊運公私<lb/>
<pb n="KR2a0020_WYG_066-17a"/>
頼焉侍中廣平王懷以母弟之親左右不遵憲法勑亮<lb/>
推治世宗禁懷不通賓客者乆之後因宴集懷恃親使<lb/>
忿欲陵突亮亮乃正色責之即起於世宗前脫冠請罪<lb/>
遂拜辭欲出世宗曰廣平麤疎向來又醉卿之所悉何<lb/>
乃如此也遂詔亮復坐令懷謝焉亮外雖方正内亦承<lb/>
候時情宣𫝊左右郭神安頗被世宗識遇以弟託亮亮<lb/>
引為御史及神安敗後因集禁中世宗令兼侍中盧昶<lb/>
宣㫖責亮曰在法官何故受左右囑請亮拜謝而已無<lb/>
<pb n="KR2a0020_WYG_066-17b"/>
以上對轉都官尚書又轉七兵領廷尉卿加散騎常侍<lb/>
中正如故徐州刺史元昞撫御失和詔亮馳驛安撫亮<lb/>
至劾昞處以大辟勞賚綏慰百姓怗然除安西將軍雍<lb/>
州刺史城北渭水淺不通船行人艱阻亮謂寮佐曰昔<lb/>
杜預乃造河梁況此有異長河且魏晉之日亦自有橋<lb/>
吾今決欲營之咸曰水淺不可為浮橋汎長無恒又不<lb/>
可施柱恐難成立亮曰昔秦居咸陽横橋渡渭以像閣<lb/>
道此即以柱為橋今唯慮長柱不可得耳會天大雨山<lb/>
<pb n="KR2a0020_WYG_066-18a"/>
水暴至浮出長木數百根藉此為用橋遂成立百姓利<lb/>
之至今猶名崔公橋亮性公清敏于斷決所在並號稱<lb/>
職三輔服其德政世宗嘉之詔賜衣馬被褥後納其女<lb/>
為九嬪徵為太常卿攝吏部事肅宗初出為撫軍將軍<lb/>
定州刺史蕭衍左遊擊將軍趙祖悅率衆偷據硤石詔<lb/>
亮假鎮南將軍齊王蕭寶夤鎮東將軍章武王融安南<lb/>
將軍並使持節都督諸軍事以討之靈太后勞遣亮等<lb/>
賜戎服雜物亮至硤石祖悅出城逆戰大破之賊復於<lb/>
<pb n="KR2a0020_WYG_066-18b"/>
城外置二栅欲拒官軍亮焚擊破之殺三千餘人亮與<lb/>
李崇為水陸之期日日進攻而崇不至及李平至崇乃<lb/>
進軍共平硤石語在平𫝊靈太后賜亮璽書曰硤石既<lb/>
平大勢全舉淮堰孤危自將奔遁若仍敢遊魂此當易<lb/>
以立計擒翦蟻徒應在旦夕將軍推轂所憑親對其事<lb/>
處分經略宜共恊齊必令得掃盪之理盡彼遺燼也隨<lb/>
便守禦及分度掠截扼其咽喉防塞走路期之全獲無<lb/>
令漏逸若畏威降首者自加蠲宥以仁為本任之雅算<lb/>
<pb n="KR2a0020_WYG_066-19a"/>
一二往使别宣以功進號鎮北將軍李平部分諸軍將<lb/>
水陸兼進以討堰賊亮違平節度以疾請還隨表而發<lb/>
平表曰臣以蕭衍將湛僧珍田道龍遊魂境内猶未收<lb/>
跡義之神念尚住梁城令都督崔亮權據下蔡别將瓫<lb/>
生即住東岸與亮接勢以防橋道臣發引向堰舎人曹<lb/>
道至奉勑更有處分而亮已輒還京按亮受付東南推<lb/>
轂是託誠應憂國忘家致命為限而始屇汝隂盤桓不<lb/>
進暨到寇所停淹八旬所營土山攻道並不克就捐費<lb/>
<pb n="KR2a0020_WYG_066-19b"/>
糧力坐延歳序頼天威逺被士卒憤激東北騰上垂至<lb/>
北門而亮遲回仍不肯上臣逼以白刃甫乃登陟及平<lb/>
硤石宜聼處分方更肆其專恣輕輒還歸此而不糾法<lb/>
將焉寄按律臨軍征討而故留不赴者死又云軍還先<lb/>
歸者流軍罷先還尚有流坐況亮被符令停委棄而反<lb/>
失乗勝之機闕水陸之㑹緣情據理咎深故留今處亮<lb/>
死上議靈太后令曰亮為臣不忠去留自擅既損威稜<lb/>
違我經略雖有小㨗豈免大咎但吾攝御萬幾庶兹惡<lb/>
<pb n="KR2a0020_WYG_066-20a"/>
殺可特聼以功補過及平至亮與爭功於禁中形於聲<lb/>
色尋除殿中尚書遷吏部尚書時羽林新害張彝之後<lb/>
靈太后令武官得依資入選官員既少應選者多前尚<lb/>
書李韶循常擢人百姓大為嗟怨亮乃奏為格制不問<lb/>
士之賢愚専以停觧日月為斷雖復官須此人停日後<lb/>
者終於不得庸才下品年月乆者灼然先用沉滯者皆<lb/>
稱其能亮外甥司空諮議劉景安書規亮曰殷周以鄉<lb/>
塾貢士兩漢由州郡薦才魏晉因循又置中正諦觀在<lb/>
<pb n="KR2a0020_WYG_066-20b"/>
昔莫不審舉雖未盡美足應十收六七而朝廷貢才止<lb/>
求其文不取其理察孝亷唯論章句不及治道立中正<lb/>
不考人才行業空辨氏姓髙下至於取士之途不溥沙<lb/>
汰之理未精而舅屬當銓衡宜須改張易調如之何反<lb/>
為停年格以限之天下士子誰復修厲名行哉亮答書<lb/>
曰汝所言乃有深致吾乗時邀幸得為吏部尚書當其<lb/>
壯也尚不如人況今朽老而居帝難之任常思同升舉<lb/>
直以報明主之恩盡忠竭力不為貽厥之累昨為此格<lb/>
<pb n="KR2a0020_WYG_066-21a"/>
有由而然今已為汝所恠千載之後誰知我哉可静念<lb/>
吾言當為汝論之吾兼正六為吏部郎三為尚書銓衡<lb/>
所宜頗知之矣但古今不同時宜須異何者昔有中正<lb/>
品其才第上之尚書尚書據狀量人授職此乃與天下<lb/>
羣賢共爵人也吾謂當爾之時無遺才無濫舉矣而汝<lb/>
猶云十收六七況今日之選専歸尚書以一人之鑒照<lb/>
察天下劉毅所云一吏部兩郎中而欲究竟人物何異<lb/>
以管闚天而求其博哉今勲人甚多又羽林入選武夫<lb/>
<pb n="KR2a0020_WYG_066-21b"/>
崛起不觧書計唯可彍弩前驅指蹤捕噬而已忽令垂<lb/>
組乗軒求其烹鮮之效未曾操刀而使專割又武人至<lb/>
多官員至少不可周溥設令十人共一官猶無官可授<lb/>
況一人望一官何由可不怨哉吾近面執不宜使武人<lb/>
入選請賜其爵厚其禄既不見從是以權立此格限以<lb/>
停年耳昔子産鑄刑書以救弊叔向譏之以正法何異<lb/>
汝以古禮難權宜哉仲尼云德我者亦春秋罪我者亦<lb/>
春秋吾之此指其由是也但令當來君子知吾意焉後<lb/>
<pb n="KR2a0020_WYG_066-22a"/>
甄琛元修義城陽王徽相繼為吏部尚書利其便已踵<lb/>
而行之自是賢愚同貫涇渭無别魏之失才從亮始也<lb/>
轉侍中太常卿尋遷左光禄大夫尚書右僕射時劉騰<lb/>
擅權亮託妻劉氏傾身事之故頻年之中名位隆赫有<lb/>
識者譏之轉尚書僕射加散騎常侍正光二年秋疽發<lb/>
於背肅宗遣舎人問疾亮上表乞觧僕射送所負荷及<lb/>
印綬詔不許尋卒詔給東園祕器朝服一襲賵物七百<lb/>
叚蠟三百斤贈使持節散騎常侍車騎大將軍儀同三<lb/>
<pb n="KR2a0020_WYG_066-22b"/>
司冀州刺史諡曰貞烈亮在雍州讀杜預𫝊見為八磨<lb/>
嘉其有濟時用遂教民為碾及為僕射奏於張方橋東<lb/>
堰穀水造水碾磨數十區其利十倍國用便之亮有三<lb/>
子士安士和士泰並彊幹善於當世<lb/>
士安歴尚書比部郎卒於諌議大夫贈左將軍光州刺<lb/>
史無子弟士和以子乾亨繼<lb/>
乾亨武定中尚書都兵郎中<lb/>
士和歴司空主簿通直郎從亮征硤石以軍勲拜冠軍<lb/>
<pb n="KR2a0020_WYG_066-23a"/>
將軍中散大夫西道行臺元修義左丞行涇州事蕭寳<lb/>
夤之在闗中髙選寮佐以為督府長史時莫拆念生遣<lb/>
使詐降寳夤表士和兼度支尚書為隴右行臺令入秦<lb/>
撫慰為念生所害<lb/>
士泰歴給事中司空從事中郎諌議大夫司空司馬肅<lb/>
宗末荆蠻侵斥以士泰為龍驤將軍征蠻别將事平以<lb/>
功賜爵五等男建義初遇害於河隂贈都督青兗二州<lb/>
諸軍事鎮東將軍青州刺史諡曰文肅<lb/>
<pb n="KR2a0020_WYG_066-23b"/>
子肇師襲爵武定末中書舎人<lb/>
亮弟敬默奉朝請卒於征虜長史贈南陽太守子思韶<lb/>
從亮征硤石以軍功賜爵武城子為冀州别駕<lb/>
敬默弟隠處青州州都亮以其賤出殊不經紀論者譏<lb/>
焉<lb/>
亮從父弟光韶事親以孝聞初除奉朝請光韶與弟光<lb/>
伯雙生操業相侔特相友愛遂經吏部尚書李沖讓官<lb/>
於光伯辭色懇至沖為奏聞髙祖嘉而許之太和二十<lb/>
<pb n="KR2a0020_WYG_066-24a"/>
年以光韶為司空行參軍復請讓從叔和曰臣誠㣲賤<lb/>
未登讓品屬逄皇朝恥無讓德和亦謙退辭而不當髙<lb/>
祖善之遂以和為廣陵王國常侍尋勑光韶兼祕書郎<lb/>
掌校華林御書肅宗初除青州治中後為司空騎兵參<lb/>
軍又兼司徒户曹出為濟州輔國府司馬刺史髙植甚<lb/>
知之政事多委訪焉遷青州平東府長史府觧勑知州<lb/>
事光韶清直明斷民吏畏愛之入為司空從事中郎以<lb/>
母老觧官歸養賦詩展意朝士屬和者數十人乆之徵<lb/>
<pb n="KR2a0020_WYG_066-24b"/>
為司徒諮議固辭不拜光韶性嚴毅聲韻抗烈與人平<lb/>
談常若震厲至於兄弟議論外聞謂為忿怒然孔懷雍<lb/>
睦人少逮之孝莊初河間邢杲率河北流民十餘萬衆<lb/>
攻逼州郡刺史元雋憂不自安州人乞光韶為長史以<lb/>
鎮之時陽平路回寓居齊土與杲潛相影響引賊入郭<lb/>
光韶臨機處分在難確然賊退之後刺史表光韶忠毅<lb/>
朝廷嘉之發使慰勞焉尋為東道軍司及元顥入洛自<lb/>
河以南莫不風靡而刺史廣陵王欣集文武以議所從<lb/>
<pb n="KR2a0020_WYG_066-25a"/>
欣曰北海長樂俱是同堂兄弟今宗祏不移我欲受赦<lb/>
諸君意各何如在坐之人莫不失色光韶獨抗言曰元<lb/>
顥受制梁國稱兵本朝拔本塞源以資讎敵賊臣亂子<lb/>
曠代少儔何但大王家事所宜切齒等荷朝眷未敢仰<lb/>
從長史崔景茂前瀛州刺史張烈前郢州刺史房叔祖<lb/>
徵士張僧皓咸云軍司議是欣乃斬顥使尋徵輔國將<lb/>
軍廷尉少卿未至除太尉長史加左將軍俄遷廷尉卿<lb/>
時祕書監祖瑩以贓罪被劾光韶必欲致之重法太尉<lb/>
<pb n="KR2a0020_WYG_066-25b"/>
陽城王徽尚書令臨淮王彧吏部尚書李神儁侍中李<lb/>
彧並勢望當時皆為瑩求寛光韶正色曰朝賢執事於<lb/>
舜之功未聞有一如何反為罪人言乎其執意不回如<lb/>
此永安末擾亂之際遂還鄉里光韶博學彊辯尤好理<lb/>
論至於人倫名教得失之間㩁而論之不以一毫假物<lb/>
家足於財而性儉吝衣馬敝痩食味麤薄始光韶在都<lb/>
同里人王蔓於夜遇盜害其二子孝莊詔黄門髙道穆<lb/>
令加檢捕一坊之内家别搜索至光韶宅綾絹錢布匱<lb/>
<pb n="KR2a0020_WYG_066-26a"/>
篋充積議者譏其矯嗇其家資産皆光伯所營光伯亡<lb/>
悉焚其契河間邢子才曾貸錢數萬後送還之光韶曰<lb/>
此亡弟相貸僕不知也竟不納刺史元弼前妻是光韶<lb/>
之繼室兄女而弼貪惏多諸不法光韶以親情亟相非<lb/>
責弼銜之時耿翔反於州界弼誣光韶子通與賊連結<lb/>
囚其合家考掠非理而光韶與之辯爭辭色不屈會樊<lb/>
子鵠為東道大使知其見枉理出之時人勸令詣樊陳<lb/>
謝光韶曰羊舌大夫已有成事何勞往也子鵠亦歎尚<lb/>
<pb n="KR2a0020_WYG_066-26b"/>
之後刺史侯淵代下疑懼停軍益都謀為不軌令數百<lb/>
騎夜入南郭劫光韶以兵愶之責以謀略光韶曰凡起<lb/>
兵者須有名義使君今日舉動直是作賊耳父老知復<lb/>
何計淵雖恨之敬而不敢害尋除征東將軍金紫光禄<lb/>
大夫不起光韶以世道屯邅朝廷屢變閉門却掃吉凶<lb/>
斷絶誡子孫曰吾自謂立身無慙古烈但以禄命有限<lb/>
無容希世取進在官以來不冒一級官雖不達經為九<lb/>
卿且吾平生素業足以遺汝官閥亦何足言也吾既運<lb/>
<pb n="KR2a0020_WYG_066-27a"/>
薄便經三娶而汝之兄弟各不同生合葬非古吾百年<lb/>
之後不須合也然贈諡之及出自君恩豈容子孫自求<lb/>
之也勿須求贈若違吾志如有神靈不享汝祀吾兄弟<lb/>
自幼及老衣服飲食未曾一片不同至於兒女官婚榮<lb/>
利之事未甞不先以推弟弟頃横禍權作松櫬亦可為<lb/>
吾作松棺使吾見之卒年七十一孝静初侍中賈思同<lb/>
申啓稱述光韶贈散騎常侍驃騎將軍青州刺史<lb/>
光韶弟光伯尚書郎青州别駕後以族弟休臨州遂申<lb/>
<pb n="KR2a0020_WYG_066-27b"/>
牃求觧尚書奏按禮始封之君不臣諸父昆弟封君之<lb/>
子臣昆弟不臣諸父封君之孫得盡臣計始封之君即<lb/>
是世繼之祖尚不得臣況今之刺史既非世繼而得行<lb/>
臣吏之節執笏稱名者乎檢光伯請觧率禮不愆請宜<lb/>
許遂以明道敎靈太后令從之尋除北海太守有司以<lb/>
其更滿依例奏代肅宗詔曰光伯自莅海沂清風逺著<lb/>
兼其兄光韶復能辭榮侍養兄弟忠孝宜有甄録可更<lb/>
申三年以厲風化後歴太傅諮議參軍前廢帝時崔祖<lb/>
<pb n="KR2a0020_WYG_066-28a"/>
螭張僧皓起逆攻東陽旬日之間衆十餘萬刺史東萊<lb/>
王貴平欲令光伯出城慰勞兄光韶曰城民陵縱為日<lb/>
已乆人人恨之其氣甚盛古人有言衆怒如水火焉以<lb/>
此觀之今日非可慰諭止也貴平彊之光韶曰使君受<lb/>
委一方董攝萬里而經略大事不與國士圖之所共腹<lb/>
心皆趨走羣小既不能綏遏以杜其萌又不能坐觀待<lb/>
其衰挫蹙迫小弟從為無名之行若單騎獨往或見拘<lb/>
縶若以衆臨之勢必相拒敵懸見無益也貴平逼之不<lb/>
<pb n="KR2a0020_WYG_066-28b"/>
得已光伯遂出城數里城民以光伯兄弟羣情所繫慮<lb/>
人劫留防衛者衆外人疑其欲戰未及曉諭為飛矢所<lb/>
中卒贈征東將軍青州刺史<lb/>
子滔武定末殷州别駕<lb/>
史臣曰李崇以風質英重毅然秀立任當將相望髙朝<lb/>
野美矣崔亮既明達後事動有名迹於斷年之選失之<lb/>
逾逺救弊未聞終為國蠧無所茍而已其若是乎光韶<lb/>
居雅仗正有國士之風矣<lb/>
<pb n="KR2a0020_WYG_066-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_066-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十六<lb/>
<pb n="KR2a0020_WYG_066-30a"/>
　魏書卷六十六考證<lb/>
李崇𫝊崇上表○<hi>臣人龍</hi>按崇此表北史作邢邵所上<lb/>
　其文大同小異<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_066-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十六考證<lb/>
</p>
<p>
</p>
  </div>
</body>
</text>
</TEI>
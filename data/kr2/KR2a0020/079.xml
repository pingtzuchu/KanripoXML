<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷七十九</head> <lb/>
    <p>
<pb n="KR2a0020_WYG_079-1a"/>
欽定四庫全書<lb/>
　魏書卷七十九<lb/>
　　齊　　　　魏　　　　　收　　　　撰<lb/>
　列傳第六十七<lb/>
　　成淹　　范紹　　劉桃符　劉道斌　董紹<lb/>
　　馮元興　鹿悆　　張熠<lb/>
成淹字季文上谷居庸人也自言晉侍中粲之六世孫<lb/>
祖昇家於北海父洪名犯顯祖廟諱仕劉義隆爲撫軍<lb/>
<pb n="KR2a0020_WYG_079-1b"/>
府中兵參軍早卒淹好文學有氣尚劉子業輔國府刑<lb/>
獄參軍事劉彧以爲員外即假龍驤將軍領軍主令援<lb/>
東陽歴城皇興中降慕容白曜赴闕授兼著作即時顯<lb/>
祖於仲冬之月欲廵漠北朝臣以寒甚固諫竝不納淹<lb/>
上接輿釋遊論顯祖覽之詔尚書李訢曰卿等諸人不<lb/>
如成淹論通釋人意乃勑停行太和中文明太后崩蕭<lb/>
賾遣其散騎常侍裴昭明散騎侍即謝竣等來弔欲以<lb/>
朝服行事主客執之云弔有常式何得以朱衣入山庭<lb/>
<pb n="KR2a0020_WYG_079-2a"/>
昭明等言本奉朝命不容改易如此者數四執志不移<lb/>
高祖勑尚書李沖令選一學識者更與論執沖奏遣淹<lb/>
昭明言未解魏朝不聴朝服行禮義出何典淹言吉凶<lb/>
不同禮有成數𤣥冠不弔童孺共聞昔季孫將行請遭<lb/>
喪之禮千載之下猶共稱之卿逺自江南奉慰不能式<lb/>
遵成事方謂議出何典行人得失何其異哉昭明言二<lb/>
國交和既乆南北皆湏凖望齊高帝崩魏遣李彪通弔<lb/>
於時初不素服齊朝亦不以爲疑那得苦見要逼淹言<lb/>
<pb n="KR2a0020_WYG_079-2b"/>
彪通弔之日朝命以弔服自隨而彼不遵高宗追逺之<lb/>
慕乃踰月即吉彪行弔之時齊之君臣皆已鳴玉盈庭<lb/>
貂璫曜日百寮内外朱服煥然彪行人不被主人之命<lb/>
復何容獨以素服閒衣冠之中來責雖高未敢聞命我<lb/>
皇帝仁孝之性侔於有虞處諒闇以來百官聴於冡宰<lb/>
卿豈得以此方彼也昭明乃摇膝而言三皇不同禮亦<lb/>
安知得失所歸淹言若如來談卿以虞舜高宗爲非也<lb/>
昭明遂相顧而笑曰非孝者宣尼有成責行人亦弗敢<lb/>
<pb n="KR2a0020_WYG_079-3a"/>
言希主人裁以弔服使人唯齎袴褶比既戎服不可以<lb/>
弔幸借緇衣幍以申國命今爲魏朝所逼違負指授還<lb/>
南之日必得罪本朝淹言彼有君子也卿將命折中還<lb/>
南之日應有高賞若無君子也但令有光國之譽雖復<lb/>
非理見罪亦復何嫌南史董狐自當直筆既而高祖遣<lb/>
李沖問淹昭明所言淹以狀對高祖詔沖曰我所用得<lb/>
人仍勑送衣幍給昭明等賜淹果食明旦引昭明等入<lb/>
皆令文武盡哀後正侍即高祖以淹清貧賜絹百匹十<lb/>
<pb n="KR2a0020_WYG_079-3b"/>
六年蕭賾遣其散騎常侍庾蓽散騎侍即何憲主書邢<lb/>
宗慶朝貢值朝廷有事明堂因登靈臺以觀雲物高祖<lb/>
勑淹引蓽等館南矚望行禮事畢還外館賜酒食宗慶<lb/>
語淹言南北連和既乆而比棄信絶好爲利而動豈是<lb/>
大國善隣之義淹言夫爲王者不拘小節中原有菽工<lb/>
採者獲多豈眷眷守尾生之信且齊先主歴事宋朝荷<lb/>
恩積世當應便爾欺奪宗慶庾蓽及行者皆相顧失色<lb/>
何憲知淹昔從南入而以手掩目曰卿何爲不作于禁<lb/>
<pb n="KR2a0020_WYG_079-4a"/>
而作魯肅淹言我捨危効順欲追蹤陳韓何于禁之有<lb/>
憲亦不對王肅歸國也高祖以淹曾宦江表詔觀是非<lb/>
乃造肅與語還奏言實時議紛紜猶謂未審高祖曰明<lb/>
日引入我與語自當知之及鑾輿行幸肅多扈從勑淹<lb/>
將引若有古跡皆使知之行到朝歌肅問此是何城淹<lb/>
言紂都朝歌城肅言故應有殷之頑民也淹言昔武王<lb/>
滅紂悉居河洛中因劉石亂華仍隨司馬東渡肅知淹<lb/>
寓於青州乃笑而謂淹曰青州閒何必無其餘種淹以<lb/>
<pb n="KR2a0020_WYG_079-4b"/>
肅本𨽻徐州言青州本非其地徐州閒今日重來非所<lb/>
知也肅遂伏馬上掩口而笑顧謂侍御史張思寧曰向<lb/>
者聊因戲言遂致辭溺思寧馳馬奏聞高祖大悦謂彭<lb/>
城王勰曰淹此叚足爲制勝輿駕至洛肅因侍宴高祖<lb/>
戲肅曰近者行次朝歌聞成淹共卿殊有往覆卿試重<lb/>
叙之肅言臣前朝歌爲淹所困不謂此事仰聞聴覽臣<lb/>
爾日失言一之已甚豈宜再説遂皆大笑高祖又謂肅<lb/>
曰淹能制卿其才亦不困肅言淹才詞便爲難有聖朝<lb/>
<pb n="KR2a0020_WYG_079-5a"/>
宜應叙進高祖言若因此進淹恐辱卿轉甚肅言臣屈<lb/>
已達人正可顯臣之羙高祖曰卿既爲人所屈欲求屈<lb/>
已之名復於卿太優肅言淹既䝉進臣得屈已伸人此<lb/>
所謂陛下惠而不費遂酣笑而止乃賜淹龍廐上馬一<lb/>
疋并鞍勒宛具朝服一襲轉謁者僕射時遷都高祖以<lb/>
淹家無行資勑給事力送至洛陽并賜假日與家累相<lb/>
隨行次靈邱屬蕭鸞遣使勑驛馬徵淹車駕濟淮淹於<lb/>
路左請見高祖竚駕而進之淹曰蕭鸞悖虐幽明同棄<lb/>
<pb n="KR2a0020_WYG_079-5b"/>
陛下俯應人神按劔江涘然敵不可小蜂蠆有毒而況<lb/>
國乎深願聖明保萬全之䇿詔曰此前車之轍得不慎<lb/>
乎淹曰伏聞發洛已來諸有諌者解官奪職恐非聖明<lb/>
納下之義高祖曰此是我命耳卿不得爲干斧鉞淹曰<lb/>
昔文王詢於芻蕘晉文聴輿人之誦臣雖卑賤敢同匹<lb/>
夫高祖優而容之詔賜絹百匹高祖幸徐州勑淹與閭<lb/>
龍駒等主舟檝將汎泗入河泝流還洛軍次碻磝淹以<lb/>
黄河峻急慮有傾危乃上疏陳諫髙祖勑淹曰朕以恒<lb/>
<pb n="KR2a0020_WYG_079-6a"/>
代無運漕之路故京邑民貧今移都伊洛欲通運四方<lb/>
而黄河急峻人皆難渉我因有此行必湏乗流所以開<lb/>
百姓之心知卿至誠而今者不得相納勑賜驊騮馬一<lb/>
疋衣冠一襲除羽林監領主客令加威逺將軍于時宮<lb/>
殿初構經始務廣兵民運材日有萬計伊洛流澌苦於<lb/>
厲渉淹遂啓求勑都水造浮航高祖賞納之意欲榮淹<lb/>
於衆朔旦受朝百官在位乃賜帛百疋知左右二都水<lb/>
事世宗初司徒彭城王勰曰先帝本有成㫖淹有歸國<lb/>
<pb n="KR2a0020_WYG_079-6b"/>
之誠兼歴官著稱宜加優陟高祖雖崩詔猶在耳乃相<lb/>
聞選曹加淹右軍領左右都水仍主客令復授驍騎將<lb/>
軍加輔國將軍都水主客如故淹小心畏法典客十年<lb/>
四方貢聘皆有私遺毫釐不納乃至衣食不充遂啓乞<lb/>
外禄景明三年出除平陽太守將軍如故還朝病卒贈<lb/>
本將軍光州刺史諡曰定<lb/>
子霄字景鸞亦學渉好爲文詠但詞彩不倫率多鄙俗<lb/>
與河東姜質等朋遊相好詩賦閒起知音之士共所嗤<lb/>
<pb n="KR2a0020_WYG_079-7a"/>
笑閭巷淺識頌諷成羣乃至大行於世歴治書侍御史<lb/>
而卒<lb/>
范紹字始孫敦煌龍勒人少而聰敏年十二父命就學<lb/>
師事崔光以父憂廢業母又誡之曰汝父卒日令汝逺<lb/>
就崔生希有成立今已過朞宜遵成命紹還赴學太和<lb/>
初充太學生轉筭生頗渉經史十六年高祖選爲門下<lb/>
通事令史遷録事令掌奏文集髙祖善之又爲侍中李<lb/>
沖黄門崔光所知出内文奏多以委之高祖曽謂近臣<lb/>
<pb n="KR2a0020_WYG_079-7b"/>
曰崔光從容范紹之力稍遷彊弩將軍積弩將軍公車<lb/>
令加給事中遷羽林監揚州刺史任城王澄請征鍾離<lb/>
勑紹詣夀春共量進止澄曰湏兵十萬往還百日渦陽<lb/>
鍾離廣陵廬江欲數道俱進但糧仗軍資湏朝廷速遣<lb/>
紹曰計十萬之衆往還百日湏糧百日頃秋以向末方<lb/>
欲徵召兵仗可集恐糧難至有兵無糧何以剋敵願王<lb/>
善思爲社稷深慮澄沉思良乆曰實如卿言使還具以<lb/>
狀聞後澄遂征鍾離無功而返尋除長兼奉車都尉轉<lb/>
<pb n="KR2a0020_WYG_079-8a"/>
右都水使者録事如故丁母憂去職值義陽初復起紹<lb/>
除寜逺將軍郢州龍驤府長史帶義陽太守其年冬使<lb/>
還都值朝廷有南討之計發河北數州田兵二萬五千<lb/>
人通縁淮戍兵合五萬餘人廣開屯田八座奏紹爲西<lb/>
道六州營田大使加歩兵校尉紹勤於勸課頻嵗大獲<lb/>
又詔紹詣鍾離與都督中山王英論攻鍾離形勢英固<lb/>
言必剋紹觀其城隍防守恐不可䧟勸令班師英不從<lb/>
紹還具以狀聞俄而英敗詔以徐豫二境民稀土曠令<lb/>
<pb n="KR2a0020_WYG_079-8b"/>
紹量度處所更立一州紹以譙城形要之所置州爲便<lb/>
遂立南兖入爲主衣都統加中堅將軍轉前軍將軍追<lb/>
賞營田之勤拜游擊將軍遷龍驤將軍太府少卿都統<lb/>
如故轉長兼太府卿紹量功節用甄煩就簡凢有賜給<lb/>
千匹以上皆别覆奏然後出之靈太后嘉其用心勑紹<lb/>
每月入見諸有益國利民之事皆令面陳出除安北將<lb/>
軍并州刺史清鎮守法頗得民和值山胡來宼不能擊<lb/>
以此損其聲望復入爲太常卿莊帝初遇害河隂<lb/>
<pb n="KR2a0020_WYG_079-9a"/>
劉桃符中山盧奴人生不識父九歲喪母性恭謹好學<lb/>
舉孝廉射䇿甲科歴碎職景明中羽林監領主書蕭寶<lb/>
夤之降也桃符受詔迎接歴奉車都尉長水校尉游擊<lb/>
將軍正始中除征虜將軍中書舍人以勤明見知乆不<lb/>
遷職世宗謂之曰揚子雲爲黄門頓歴三世卿居此任<lb/>
始十年不足辭也東豫州刺史田益宗居邊貪穢世宗<lb/>
頻詔桃符爲使慰喻之桃符還具稱益宗既老耄而諸<lb/>
子非理處物世宗後欲代之恐其背叛拜桃符征虜將<lb/>
<pb n="KR2a0020_WYG_079-9b"/>
軍豫州刺史與後軍將軍李世哲領衆襲益宗語在益<lb/>
宗傳桃符善恤蠻左爲民吏所懐乆之徵還病卒年五<lb/>
十一贈後將軍洛州刺史<lb/>
子景均殿中侍御史<lb/>
劉道斌武邑灌津人自云中山靖王勝之後也幼而好<lb/>
學有器幹及長腰帶十圍鬚髯甚羙舉孝廉入京拜校<lb/>
書即轉主書頗爲高祖所知從征南陽還加積射將軍<lb/>
給事中高祖謂黄門侍郎邢巒曰道斌是叚之舉便異<lb/>
<pb n="KR2a0020_WYG_079-10a"/>
儕流矣世宗即位遷謁者僕射轉歩兵校尉廣武將軍<lb/>
領中書舍人出爲武邑太守時冀州新經元愉逆亂之<lb/>
後加以連年災儉道斌頻爲表請蠲其租賦百姓賴之<lb/>
罷郡還除右將軍太中大夫又以本將軍出爲恒農太<lb/>
守遷岐州刺史所在有清治之稱正光四年卒於州贈<lb/>
平東將軍滄州刺史改贈濟州諡曰康道斌在恒農修<lb/>
立學館建孔子廟堂圖畵形像去郡之後民故追思之<lb/>
乃復畫道斌形於孔子像之西而拜謁焉<lb/>
<pb n="KR2a0020_WYG_079-10b"/>
子士長武定中碭郡太守卒<lb/>
董紹字興逺新蔡鮦陽人也少好學頗有文義起家四<lb/>
門博士歴殿中侍御史國子助敎積射將軍兼中書舍<lb/>
人辯於對問爲世宗所賞豫州城人白早生以城南叛<lb/>
詔紹慰勞至上蔡爲賊所襲囚送江東仍被鏁禁蕭衍<lb/>
領軍將軍呂僧珍蹔與詔言便相器重衍聞之遣使勞<lb/>
紹云忠臣孝子不可無之今當聴卿還國紹對曰老母<lb/>
在洛無復方寸既奉恩貸實若更生衍又遣主書霍靈<lb/>
<pb n="KR2a0020_WYG_079-11a"/>
超謂紹曰今放卿還令卿通兩家之好彼此息民豈不<lb/>
善也對曰通好息民乃兩國之事既䝉命及輙當聞奏<lb/>
本朝衍賜紹衣物引入見之令其舍人周捨慰勞并稱<lb/>
戰爭多年民物塗炭是以不耻先言與魏朝通好比亦<lb/>
有書都無報㫖卿宜備申此意故遣傳詔周靈秀送卿<lb/>
至國遲有嘉問又令謂紹曰卿知所以得不死不今者<lb/>
獲卿乃天意也夫千人之聚不散則亂故湏立君以治<lb/>
天下不以天下飬一人凡在民上胡不思此若欲通好<lb/>
<pb n="KR2a0020_WYG_079-11b"/>
今以宿豫還彼彼當以漢中見歸先是詔有司以所獲<lb/>
衍將齊茍兒等十人欲以換紹事在司馬悦𫝊及紹還<lb/>
世宗愍之永平中除給事中仍兼舍人紹雖陳説和計<lb/>
朝廷不許乆之加輕車將軍正舍人又除歩兵校尉肅<lb/>
宗初紹上御天馬頌帝賞其辭賜帛八十匹又除龍驤<lb/>
將軍中散大夫舍人如故加冠軍將軍出除右將軍洛<lb/>
州刺史紹好行小惠頗得民情蕭衍將軍曹義宗王元<lb/>
真等寇荆州據順陽馬圈裴衍王羆討之既復順陽進<lb/>
<pb n="KR2a0020_WYG_079-12a"/>
圍馬圈城堅裴王糧少紹上書言其必敗未幾裴衍等<lb/>
果失利順陽復爲義宗所據紹有氣病啓求解州詔不<lb/>
許蕭寶夤反於長安也紹上書求擊之云臣當出瞎巴<lb/>
三千生噉蜀子肅宗謂黄門徐紇曰此巴真瞎也紇曰<lb/>
此是紹之壯辭云巴人勁勇見敵無所畏懼非實瞎也<lb/>
帝大笑勑紹速行又加平西將軍以拒寶夤之功賞新<lb/>
蔡縣開國男食邑二千户永安中代還於是除安西將<lb/>
軍梁州刺史假撫軍將軍兼尚書爲山南行臺頗有清<lb/>
<pb n="KR2a0020_WYG_079-12b"/>
稱前廢帝以元孚代之紹至長安時尒朱天光爲關右<lb/>
大行臺啓紹爲大行臺從事兼吏部尚書又除征南將<lb/>
軍金紫光禄大夫天光赴洛留紹於後天光敗賀拔岳<lb/>
復請紹爲其開府諮議參軍永熙中加車騎將軍岳後<lb/>
攜紹於高平牧馬紹悲而賦詩曰走馬山之阿馬渇飲<lb/>
黄河寧謂胡闗下復聞楚客歌後爲宇文黑獺所殺<lb/>
子敏永安中爲太尉西閤祭酒<lb/>
馮元興字子盛東魏郡肥鄉人也其世父僧集官至東<lb/>
<pb n="KR2a0020_WYG_079-13a"/>
清河西平原二郡太守贈濟州刺史元興少有操尚隨<lb/>
僧集在平原因就中山張吾貴常山房虬學通禮傳頗<lb/>
有文才年二十三還鄉敎授常數百人領竂孝廉對䇿<lb/>
高第又舉秀才時御史中尉王顯有權寵元興奏記於<lb/>
顯召爲檢校御史尋轉殿中除奉朝請三使高麗江陽<lb/>
王繼爲司徒元興爲記室參軍遂爲元义所知义秉朝<lb/>
政引元興為尚書殿中郎領中書舍人仍御史元興居<lb/>
其腹心預聞時事卑身剋已人無恨焉家數貧約食容<lb/>
<pb n="KR2a0020_WYG_079-13b"/>
恒數十人同其飢飽曾無吝色時人歎尚之及太保崔<lb/>
光臨薨薦元興爲侍讀尚書賈思伯爲侍講授肅宗杜<lb/>
氏春秋於式乾殿元興常爲擿句儒者榮之及义欲解<lb/>
領軍以訪元興元興曰未知公意如何耳又曰卿謂吾<lb/>
欲反也元興不敢言因勸之义既賜死元興亦被廢乃<lb/>
爲浮萍詩以自喻曰有草生碧池無根縁水上脆弱惡<lb/>
風波危微苦驚浪丞相高陽王雍召爲兼屬未幾去任<lb/>
還鄉僕射元羅爲東道大使以元興爲本郡太守尋徴<lb/>
<pb n="KR2a0020_WYG_079-14a"/>
赴闕以母憂還家頻值鄉亂數爲監軍元興多所賞罰<lb/>
鄉黨頗以此憾焉上黨王天穆之討邢杲引爲大將軍<lb/>
從事中郎元顥入洛復爲平北將軍光禄大夫領中書<lb/>
舍人莊帝還宮天穆以爲太宰諮議參軍加征虜將軍<lb/>
普泰初安東將軍光禄大夫領中書舍人太昌初卒於<lb/>
家贈征東將軍齊州刺史文集百餘篇元興世寒因元<lb/>
义之勢託其交道相用爲州主簿論者以爲非倫高祖<lb/>
時有譙郡曹道頗渉經史有幹用舉孝廉太和中東宮<lb/>
<pb n="KR2a0020_WYG_079-14b"/>
主書門下錄事景明中尚書都令史領主書後轉中書<lb/>
舍人行使每稱㫖出除東郡太守卒贈儀同三司又有<lb/>
北海曹昇亦以學識清立見知歴治書侍御史永安中<lb/>
黄門郎散騎常侍出帝世國子祭酒不營家産至以餒<lb/>
卒於鄴時人傷歎之又齊郡曹昻有學識舉秀才永安<lb/>
中太學博士兼尚書即而常徒歩上省以示清貧忽遇<lb/>
盜大失綾縑時人鄙其矯詐<lb/>
鹿悆字永吉濟隂人父生在良吏傳悆好兵書隂陽釋<lb/>
<pb n="KR2a0020_WYG_079-15a"/>
氏之學太師彭城王勰召爲館客嘗詣徐州馬疫附船<lb/>
而至大梁夜睡從者上岸竊禾四束以飼其馬船行數<lb/>
里悆覺問得禾之處從者以告念大忿即停船上岸至<lb/>
取禾處以縑三丈置禾束下而返初爲真定公元子直<lb/>
國中尉恒勸以忠廉之節嘗賦五言詩曰嶧山萬丈樹<lb/>
雕鏤作琵琶由此材高逺弦響藹中華又曰援琴起何<lb/>
調幽蘭與白雪絲管韻未成莫使弦響絶子直少有令<lb/>
問悆欲其善終故以諷焉母憂去職服闋仍卒任子直<lb/>
<pb n="KR2a0020_WYG_079-15b"/>
出鎮梁州悆隨之州州有兵糧和糴和糴者靡不潤屋<lb/>
悆獨不取子直彊之終不從命莊帝爲御史中尉悆兼<lb/>
殿中侍御史監臨淮王彧軍時蕭衍遣其豫章王綜據<lb/>
徐州綜密信通彧云欲歸𣢾綜時為蕭衍愛子衆議咸<lb/>
謂不然或募人入報驗其虛實悆遂請行曰若綜有誠<lb/>
心與之盟約如其詐也豈惜一人命也時徐州始䧟邊<lb/>
方騷擾綜部將成景雋胡龍牙並總彊兵内外嚴固悆<lb/>
遂單馬間出徑趣彭城未至之間爲綜軍主程兵潤所<lb/>
<pb n="KR2a0020_WYG_079-16a"/>
止問其來狀悆答曰兵交使在自昔通言我為臨淮王<lb/>
所使湏有交易兵潤遂先遣人白龍牙等綜既有誠心<lb/>
聞悆被執語景雋等曰我每疑元略規欲叛城將驗其<lb/>
虚實且遣左右為元略使入魏軍中喚彼一人其使果<lb/>
至可令人詐作略身在一深室詭爲患狀呼使户外令<lb/>
人傳語時略始被衍追還綜又遣腹心梁話迎悆密語<lb/>
意狀令善酬答引悆入城詣龍牙所時日已暮龍牙列<lb/>
仗舉火引悆曰元中山甚欲相見故令喚卿又曰安豐<lb/>
<pb n="KR2a0020_WYG_079-16b"/>
臨淮將少弱卒規復此城容可得乎悆曰彭城魏之東<lb/>
鄙勢在必爭得否在天非人所測龍牙曰當如卿言復<lb/>
詣景雋住所停悆在外門乆而未入時夜已乆星月甚<lb/>
明有綜軍主姜桃來與悆語曰君年已長宿又充今使<lb/>
良有所達元法僧魏之微子拔城歸梁梁主待物有道<lb/>
乃舉手上指今歳星在斗斗呉之分野君何爲不歸梁<lb/>
國我令君富貴悆答曰君徒知其一未知其二法僧者<lb/>
莒僕之流而梁納之無乃有愧於季孫也今月建鶉首<lb/>
<pb n="KR2a0020_WYG_079-17a"/>
斗牛受破歳星木也逆而剋之君呉國敗喪不乆且衣<lb/>
錦夜遊有識不許言未及盡引入見景儁景儁曰元中<lb/>
山雖曰相喚不懼而來何也答曰昔楚伐呉呉遣蹷由<lb/>
勞師今者此行略同於彼又曰遊歴多年與卿先經相<lb/>
識仍敘由縁景儁便記引悆同坐謂悆曰卿不爲刺客<lb/>
也答曰今者爲使欲返命本朝相刺之事更卜後圖爲<lb/>
設飯食雜果悆彊飲多食向敵數人微自夸矜諸人相<lb/>
謂曰壯士哉乃引向元略所一人引入户内指床令坐<lb/>
<pb n="KR2a0020_WYG_079-17b"/>
一人别在室中出謂悆曰中山有敎與君相聞悆遂起<lb/>
立使人謂悆曰君但坐悆曰家國王子豈有坐聴敎命<lb/>
使人曰頓首君我昔有以向南且遣相喚欲聞鄉事晚<lb/>
來患動不獲相見悆曰且奉音㫖冐險祗赴不得瞻見<lb/>
内懐反側遂辭而退湏臾天曉綜軍主范朂景儁司馬<lb/>
楊㬓等競問北朝士馬多少悆云秦隴既平三方静晏<lb/>
今有高車白眼羌蜀五十萬齊王　陳留崔延伯李叔<lb/>
仁等分為三道徑趣江西安樂王鑒李神領冀相齊濟<lb/>
<pb n="KR2a0020_WYG_079-18a"/>
青光羽林十萬直向琅邪南出諸人相謂曰詎非華辭<lb/>
也悆曰可驗崇朝何華之有日晏令還景儁送悆上戲<lb/>
馬臺北望城壘曰何此城之固良非彼軍士所能圖擬<lb/>
卿可語二王回師改計悆曰金墉湯池衝甲彌巧貴守<lb/>
以人何論險害還軍於路與梁話誓盟契約既固未旬<lb/>
綜果降詔曰日者法僧父子頑固自天長惡不巳竊城<lb/>
外叛職此亂階遂使彭宋名藩飜爲賊有雖宗臣名將<lb/>
揮戈於泗濵虎士雄卒竦劔於汴渚然高墉峻堞非可<lb/>
<pb n="KR2a0020_WYG_079-18b"/>
易登廣涘深隍實為難踐是用日昃忘食中宵憤惋者<lb/>
也而衍都督豫章王蕭綜體運知機欲歸有道潛遣密<lb/>
信送欵於都督臨淮王于時事同夜光能不按劔殿中<lb/>
侍御史監軍鹿悆不憚虎口視險若夷便能占募入驗<lb/>
虛實誓盟既固所圖遂果返地復城息我兵甲亦是悆<lb/>
之力焉若不酬以榮禄何以勸厲將來可封定陶縣開<lb/>
國子食邑三百户除員外散騎常侍俄出爲青州彭城<lb/>
王劭府長兼司馬尋解長兼廣川人劉鈞東清河人房<lb/>
<pb n="KR2a0020_WYG_079-19a"/>
湏反劭遣悆監州軍討之戰於商山頗有所㨗將統皆<lb/>
劭左右擅增首級妄請賞帛悆面執不與劭弗從悆勃<lb/>
然作色曰竭志立言為王爲國豈悆家事不辭而出劭<lb/>
追而謝焉竊勲者放言噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>欲加私害悆聞而笑之不<lb/>
以尒意先是蕭衍遣將彭羣王辯率衆七萬圍逼琅邪<lb/>
自春及秋官軍不至而兩青士馬裁可萬餘師次鄖城<lb/>
乆而未進劭乃遣悆南青州刺史胡平遣長史劉仁之<lb/>
竝監勒諸將徑赴賊壘大破之斬羣首俘馘二千餘級<lb/>
<pb n="KR2a0020_WYG_079-19b"/>
肅宗嘉之璽書勞問永安中入爲左將軍給事黄門侍<lb/>
即又以前賞悆入徐之功未盡增邑二百户進爵為侯<lb/>
雖任居通顯志在謙退迎送親賔加於疇昔而自無室<lb/>
宅常假賃居止布衣糲食寒暑不變莊帝嘉其清素時<lb/>
復賜以錢帛及東徐城民呂文欣殺刺史元大賔南引<lb/>
賊衆屯柵曲術詔悆使持節散騎常侍安東將軍爲六<lb/>
州大使與行臺樊子鵠討破之文欣黨重以購之文欣<lb/>
同逆人韓端正斬文欣送首魁帥同死者十二人詔書<lb/>
<pb n="KR2a0020_WYG_079-20a"/>
襃慰還拜鎮東將軍金紫光祿大夫尋詔爲使持節兼<lb/>
尚書左僕射東南道三徐行臺至東郡值尒朱仲逺䧟<lb/>
西兖向滑臺詔與都督賀拔勝等拒仲逺軍敗還京普<lb/>
泰中加征東將軍轉衛將軍右光禄大夫兼度支尚書<lb/>
河北五州和糴大使天平中除梁州刺史時滎陽民鄭<lb/>
榮業等聚衆反圍逼州城悆不能固守遂以城降榮業<lb/>
送悆於闗西<lb/>
張熠字景世自云南陽西鄂人漢侍中衡是其十世祖<lb/>
<pb n="KR2a0020_WYG_079-20b"/>
熠自奉朝請爲揚州車騎府録事參軍入除歩兵校尉<lb/>
永寧中寺塔大興經營務廣靈太后曾幸作所凡有顧<lb/>
問熠敷陳指畫無所遺闕太后善之乆之除冠軍將軍<lb/>
中散大夫後爲别將隨長孫稚西征轉平西將軍太中<lb/>
大夫為闗西都督以功封長平縣開國男食邑二百户<lb/>
永安初除平西將軍岐州刺史假安西將軍尋加撫軍<lb/>
將軍矜恤貧弱為民所愛代還值元顥入洛仍令復州<lb/>
熠遂私還莊帝還宮出除鎮南將軍東荆州刺史尋加<lb/>
<pb n="KR2a0020_WYG_079-21a"/>
散騎常侍征蠻大都督轉荆州刺史值尒朱兆入洛不<lb/>
行普泰中衞將軍金紫光禄大夫天平初遷鄴草創右<lb/>
僕射高隆之吏部尚書元世雋奏曰南京宮殿毁撤送<lb/>
都連筏竟河首尾大至自非賢明一人專委受納則恐<lb/>
材木耗損有闕經構熠清貞素著有稱一時臣等輙舉<lb/>
爲大將詔從之熠勤於其事尋轉營構左都將興和初<lb/>
衞大將軍宫殿成以本將軍除東徐州刺史三年卒於<lb/>
州時年六十贈驃騎大將軍司空公兖州刺史諡曰懿<lb/>
<pb n="KR2a0020_WYG_079-21b"/>
子孝直武定末司空騎兵參軍<lb/>
史臣曰成淹等身遭際會俱得効其所能以至於顯達<lb/>
茍曰非才亦何可以致<lb/>
　<lb/>
　<lb/>
　<lb/>
　<lb/>
　魏書卷七十九<lb/>
<pb n="KR2a0020_WYG_079-22a"/>
　魏書卷七十九考證<lb/>
鹿悆𫝊及東徐城民吕文欣殺刺史元大賔南引賊衆<lb/>
　屯柵曲術詔悆使持節散騎常侍安東將軍爲六州<lb/>
　大使與行臺樊子鵠討破之文欣黨重以購之文欣<lb/>
　同逆人韓端正斬文欣送首○北史文欣黨重以購<lb/>
　之句作悆又購斬文欣推尋文義破之二字顛倒應<lb/>
　作與行臺樊子鵠討之句破文欣黨句重以購之句<lb/>
　<lb/>
<pb n="KR2a0020_WYG_079-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷七十九考證<lb/>
</p>
<p>
</p>
  </div>
</body>
</text>
</TEI>
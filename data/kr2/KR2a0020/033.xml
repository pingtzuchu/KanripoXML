<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷三十三</head> <lb/>
    <p>
<pb n="KR2a0020_WYG_033-1a"/>
欽定四庫全書<lb/>
　魏書卷三十三<lb/>
　　齊　　　　魏　　　　收　　　　　撰<lb/>
　列傳第二十一<lb/>
　　宋隐　王憲　屈遵　張蒲　谷渾　公孫表<lb/>
　　張濟　李先　賈彝　薛提<lb/>
宋隐字處黙西河介休人也曽祖奭晉昌黎太守後為<lb/>
慕容廆長史祖活中書監父恭尚書徐州刺史慕容儁<lb/>
<pb n="KR2a0020_WYG_033-1b"/>
徙鄴恭始家於廣平列人焉隐性至孝年十三便有成<lb/>
人之志專精好學不以兵難易操仕慕容垂歴尚書郎<lb/>
太子中舎人本州别駕太祖平中山拜隐尚書吏部郎<lb/>
車駕還北詔隐以本官輔衞王儀鎭中山尋轉行䑓右<lb/>
丞領選如故屢以老病乞骸骨太祖不許尋以母䘮歸<lb/>
列人既葬被徵固辭以病而州郡切以期㑹隐乃棄妻<lb/>
子間行避焉後匿於長樂之經縣數年而卒臨終謂其<lb/>
子姪等曰茍能入順父兄出悌鄉黨仕郡幸而至功曹<lb/>
<pb n="KR2a0020_WYG_033-2a"/>
史以忠清奉之則足矣不勞逺詣䑓閣恐汝不能富貴<lb/>
而徒延門戸之累耳若忘吾言是為無若父也使鬼而<lb/>
有知吾不歸食矣有五子<lb/>
第三子温世祖時徵拜中書博士卒追贈建威將軍豫<lb/>
州刺史列人定侯<lb/>
温弟演顯祖初從征彭城有功拜明威將軍濟北太守<lb/>
演子鲋字伯魚州别駕<lb/>
隐弟輔字處仁少慷慨有大操博覽羣書州辟别駕早<lb/>
<pb n="KR2a0020_WYG_033-2b"/>
卒<lb/>
隐叔父洽為慕容垂尚書太祖之圍中山也洽率所領<lb/>
專守北圍當洽所統官軍多被傷殺太祖特深忿恨及<lb/>
城平遂殺之子順訓並下腐刑洽第四子宣字道茂時<lb/>
年數歲親人竊逃以免後與范陽盧元渤海髙允及從<lb/>
子愔俱被徵拜中書博士尋兼散騎常侍使劉義隆加<lb/>
冠軍將軍賜爵中都侯領中書侍郎行司隸校尉真君<lb/>
七年卒贈司隸諡簡侯<lb/>
<pb n="KR2a0020_WYG_033-3a"/>
子謨字乾仁襲爵卒於遼西太守<lb/>
子鸞字珍和襲爵東莞太守<lb/>
鸞弟瓊字普賢少以孝行稱母曽病季秋之月思𤓰不<lb/>
己瓊夢想見之求而遂獲時人稱異母終州郡屢辟皆<lb/>
不就卒於家<lb/>
子仲美武定末尚書水部郎<lb/>
王憲字顯則北海劇人也祖猛苻堅丞相父休河東太<lb/>
守憲㓜孤随伯父永在鄴苻丕稱尊號復以永為丞相<lb/>
<pb n="KR2a0020_WYG_033-3b"/>
永為慕容永所殺憲奔清河匿於民家皇始中輿駕次<lb/>
趙郡之髙邑憲乃歸誠太祖見之曰此王猛孫也厚禮<lb/>
待之以為本州中正領選曹事兼掌門下世祖即位行<lb/>
廷尉卿出為上谷太守加中壘將軍賜爵髙唐子清身<lb/>
率下風化大行尋拜外都大官後為中都歴任二曹斷<lb/>
獄稱㫖進爵劇縣侯加龍驤將軍出為并州刺史加安<lb/>
南將軍進爵北海公境内清肅及還京師以憲元老特<lb/>
賜錦繡布帛綿綵珍羞禮膳天安初卒年八十九贈鎭<lb/>
<pb n="KR2a0020_WYG_033-4a"/>
南將軍青州刺史諡曰康<lb/>
子崇襲早卒<lb/>
子仲智襲歴中書侍郎安西將軍幽州刺史有清平之<lb/>
稱<lb/>
崇弟嶷字道長少以父任為中書學生稍遷南部大夫<lb/>
高祖初出使廵察青徐兖豫撫慰新附觀省風俗還遷<lb/>
南部尚書在任十四年時南州多事文奏盈几訟者填<lb/>
門嶷性懦緩委随不斷終日在坐昏睡而己李訢鄧宗<lb/>
<pb n="KR2a0020_WYG_033-4b"/>
慶等號為明察勤理時務而二人終見誅戮餘十數人<lb/>
或黜或免唯嶷卒得自保時人為之語曰實癡實昏終<lb/>
得保存加散騎常侍右將軍賜爵東平侯未幾拜安東<lb/>
將軍進爵樂安公出為持節鎭西將軍秦州刺史改為<lb/>
華山公散騎常侍如故後入為内都大官卒<lb/>
子祖念襲爵官至東平太守例降爵為侯卒贈寧朔將<lb/>
軍光州刺史<lb/>
子慶鍾襲爵給事中貪穢無行坐事爵除祖念弟雲字<lb/>
<pb n="KR2a0020_WYG_033-5a"/>
羅漢頗有風尚自尚書郎入為中書舎人轉司州别駕<lb/>
光禄少卿改授衛尉少卿出為冠軍將軍尚書兖州刺<lb/>
史尋進號征虜將軍在州坐受所部荆山戍主杜虞財<lb/>
貨又取官絹因染割易御史糾劾付廷尉遇赦免熙平<lb/>
二年卒官贈平南將軍豫州刺史諡曰文昭有九子<lb/>
長子昕字元景武定末太子詹事<lb/>
昕弟暉字元旭早稱機悟歴尚書儀曹郎中書舎人贈<lb/>
散騎常侍鎭軍將軍兖州刺史<lb/>
<pb n="KR2a0020_WYG_033-5b"/>
暉弟旴字仲明秘書郎司徒主簿天平中為盗所害<lb/>
屈遵字子皮昌黎徒河人也博學多藝名著當時為慕<lb/>
容永尚書僕射武垣公永滅垂以為博陵令太祖南伐<lb/>
車駕幸魯口博陵太守申永南奔河外高陽太守崔𤣥<lb/>
伯東走海濱屬城長吏率多逃竄遵獨告其吏民曰往<lb/>
年寶師大敗今兹垂征不還天之棄燕人弗支也魏帝<lb/>
神武命世寛仁善納御衆百萬號令若一此湯武之師<lb/>
吾欲歸命爾等勉之勿遇嘉運而為禍先遂歸太祖太<lb/>
<pb n="KR2a0020_WYG_033-6a"/>
祖素聞其名厚加禮焉拜中書令出納王言兼總文誥<lb/>
中原既平賜爵下蔡子從駕還京師卒時年七十<lb/>
子須襲除長樂太守加鎭逺將軍進爵信都侯卒贈寜<lb/>
北將軍昌黎公諡曰恭<lb/>
少子處珍襲爵處珍卒<lb/>
子車渠襲爵高祖初出為東陽鎭將卒贈青州刺史諡<lb/>
曰莊<lb/>
須長子恒字長生沉深有局量少纂家業尤善書計太<lb/>
<pb n="KR2a0020_WYG_033-6b"/>
祖初給事諸曹太宗世遷將作監統京師諸署世祖即<lb/>
位稍遷尚書右僕射加侍中以破平涼功賜爵濟北公<lb/>
加平南將軍後轉中領軍恭宗在東宫恒領太子少傅<lb/>
後督諸軍東伐進號征東大將軍師次和龍馮文通致<lb/>
牛酒以犒軍獻甲三千恒責其不送侍子數之以王命<lb/>
遂掠男女六千口而還恒在宫公正内外稱其平當世<lb/>
祖信任之委以大政車駕出征常居中留鎮與襄城公<lb/>
盧魯元俱賜甲第世祖數臨幸賞賜隆厚真君四年墜<lb/>
<pb n="KR2a0020_WYG_033-7a"/>
馬卒時年五十五時世祖幸隂山恭宗遣使乗傳奏狀<lb/>
世祖甚悼惜之謂使人曰汝等殺朕良臣何用乗馬遂<lb/>
令歩歸贈征西大將軍諡曰成公<lb/>
長子觀早卒世祖愍之賜其子男爵觀弟道賜襲祖爵<lb/>
道賜少以父任内侍左右稍遷主客進為尚書加散騎<lb/>
常侍善騎射機辯有辭氣世祖甚器之從征蓋吳遷尚<lb/>
書右僕射加侍中還至鴈門暴疾卒諡曰哀公子拔襲<lb/>
爵<lb/>
<pb n="KR2a0020_WYG_033-7b"/>
拔少好隂陽學世祖追思其父祖年十四以為南部大<lb/>
人時世祖南伐擒劉義隆將胡盛之以付㧞㧞酒醉不<lb/>
覺盛之逃去世祖大怒命斬之將伏鑕世祖愴然曰若<lb/>
鬼而有知長生問其子孫朕何以應之乃赦拔免為散<lb/>
大夫後顯祖以其功臣子拜營州刺史卒<lb/>
子永興襲爵<lb/>
張蒲字元則河南修武人本名謨後改為蒲漢太尉延<lb/>
之後父攀慕容垂御史中丞兵部尚書以清方稱蒲少<lb/>
<pb n="KR2a0020_WYG_033-8a"/>
有父風頗渉文史以端謹見知為慕容寶陽平河間二<lb/>
郡太守尚書左丞太祖定中山寶之官司叙用者多降<lb/>
品秩既素聞蒲名仍拜為尚書左丞天興中以蒲清謹<lb/>
方正遷東部大人後拜太中大夫太宗即位為内都大<lb/>
官賜爵㤗昌子參决庶獄私謁不行號為公正㤗常初<lb/>
丁零翟猛雀驅逼吏民入白𡼏山謀為大逆詔蒲與冀<lb/>
州刺史長孫道生等往討道生等欲徑以大兵擊之蒲<lb/>
曰良民所以從猛雀者非樂亂而為皆逼凶威彊服之<lb/>
<pb n="KR2a0020_WYG_033-8b"/>
耳今若直以大軍臨之吏民雖欲返善其道無由又懼<lb/>
誅夷必并勢而距官軍然後入山恃阻誑惑愚民其變<lb/>
未易圖也不如先遣使喻之使民不與猛雀同謀者無<lb/>
坐則民必喜而俱降矣道生甚以為然具以奏聞太宗<lb/>
詔蒲軍前慰喻乃下數千家還其本屬蒲皆安集之猛<lb/>
雀與親黨百餘人奔逃蒲與道生等追斬猛雀首送京<lb/>
師後劉裕寇竊河表以蒲為南中郎將南蠻校尉隸平<lb/>
南大將軍長孫嵩往禦之裕入長安乃還後改為夀張<lb/>
<pb n="KR2a0020_WYG_033-9a"/>
子與安平公叔建將兵自平原東渡徇下劉義符青兖<lb/>
諸郡詔加陳兵將軍濟州刺史又與建攻青州不剋而<lb/>
還世祖即位以蒲清貧妻子衣食不給乃出為相州刺<lb/>
史扶弱抑彊進善黜惡教化大行始光三年卒於州年<lb/>
七十二吏民痛惜之蒲在謀臣之列屢出為將朝廷清<lb/>
論常為稱首贈平東將軍廣平公諡曰文恭<lb/>
子昭有志操天興中以功臣子為太學生太宗即位為<lb/>
内主書後襲父爵神䴥中從征蠕蠕以功進爵修武侯<lb/>
<pb n="KR2a0020_WYG_033-9b"/>
加平逺將軍延和二年出為幽州刺史開府加寧東將<lb/>
軍時幽州年榖不登州廩虛罄民多菜色昭謂民吏曰<lb/>
何我之不徳而遇其時乎乃使富人通濟貧乏車馬之<lb/>
家糴運外境貧弱者勸以農桑歲乃大熟士女稱頌之<lb/>
在任三年卒<lb/>
子昶襲爵早卒<lb/>
昶弟靈符真君八年補中書博士和平中咸陽郡民趙<lb/>
昌聚黨作逆百姓騷動詔靈符宣㫖慰喻民乃復業天<lb/>
<pb n="KR2a0020_WYG_033-10a"/>
安初遷中書侍郎賜爵昌國子延興中使南豫州觀察<lb/>
風俗太和四年除建威將軍廣平太守還為尚書左丞<lb/>
司州大中正後除鎮逺將軍齊州刺史十六年轉光州<lb/>
刺史加立忠將軍卒<lb/>
谷渾字元冲昌黎人也父衮膂力兼人彎弓三百斤勇<lb/>
冠一時仕慕容垂至廣武將軍渾少有父風任俠好氣<lb/>
以父母在常自退抑晚乃折節受經業遂覽羣籍被服<lb/>
類儒者太祖時以善隸書為内侍左右太宗世遷前鋒<lb/>
<pb n="KR2a0020_WYG_033-10b"/>
將軍從幸河南還以選給事東宫世祖即位為中書侍<lb/>
郎加振威將軍從征赫連昌為驍騎將軍遷侍中安南<lb/>
將軍領儀曹尚書賜爵濮陽公渾正直有操行性不茍<lb/>
合趣舎不與己同者視之蔑如也然反重舊故不以富<lb/>
貴驕人時人以此稱之在官㢘直為世祖所器重詔以<lb/>
渾子孫十五以上悉補中書學生延和二年春卒世祖<lb/>
悼惜之親臨其喪贈賜豐厚諡曰文宣<lb/>
子闡字崇基小字長命襲爵少侍東宫稍遷平南將軍<lb/>
<pb n="KR2a0020_WYG_033-11a"/>
相州刺史入為外都大官延興四年卒諡曰簡公<lb/>
闡弟季孫襲爵中書學生入為秘書中散遷中部大夫<lb/>
出為吐京鎮將<lb/>
闡子洪字元孫少受學中書世祖以洪機敏有祖風令<lb/>
入授高宗經髙宗即位以舊恩為散騎常侍南部長遷<lb/>
尚書賜爵滎陽公洪性貪奢僕妾衣服錦綺貲累千金<lb/>
而求欲滋劇時顯祖舅李峻等初至京師官給衣服洪<lb/>
輒截沒為有司所糾幷窮其前後贓罪坐以伏法<lb/>
<pb n="KR2a0020_WYG_033-11b"/>
子頴青州征東大將軍廣陵王羽田曹參軍員外散騎<lb/>
侍郎給事中尚書郎加威逺將軍除員外散騎常侍尋<lb/>
轉中散大夫大軍伐蜀時益州刺史傅豎眼出為别將<lb/>
以頴權行州事後除假節鎮逺將軍涼州刺史不行改<lb/>
授太府少卿又加前將軍神龜二年卒贈平東將軍營<lb/>
州刺史諡曰貞<lb/>
長子纂字靈紹頗有學渉解褐太學博士領侍御史稍<lb/>
遷著作郎司州治中黃門郎散騎常侍又為侍中兼殿<lb/>
<pb n="KR2a0020_WYG_033-12a"/>
中尚書遷驃騎大將軍左光禄大夫營州大中正纂前<lb/>
為著作又監國史不能有所緝綴<lb/>
纂弟士恢字紹逹少好琴書初為世宗挽郎除奉朝請<lb/>
正光中入侍甚為肅宗寵待元义之出靈太后反政紹<lb/>
逹預有力焉遷諌議大夫俄轉通直散騎常侍直閤將<lb/>
軍鴻臚少卿封元城縣開國侯邑七百戸太后嬖幸鄭<lb/>
儼懼紹逹閒構於帝每因言次導紹達為州紹達躭寵<lb/>
不願出外太后誣其罪而殺之<lb/>
<pb n="KR2a0020_WYG_033-12b"/>
公孫表字元元燕郡廣陽人也遊學為諸生慕容沖以<lb/>
為尚書郎慕容垂破長子從入中山慕容寶走乃歸闕<lb/>
以使江南稱㫖拜尚書郎後為博士初太祖以慕容垂<lb/>
諸子分據勢要權柄推移遂至亡滅且國俗敦樸嗜欲<lb/>
寡少不可啓其機心而導其巧利深非之表承指上韓<lb/>
非書二十卷太祖稱善太宗初表參功勞將軍元屈軍<lb/>
事討吐京叛胡為胡所敗表以先諫止屈太宗善之賜<lb/>
爵固安子河西饑胡劉虎聚結流民反於上黨南寇河<lb/>
<pb n="KR2a0020_WYG_033-13a"/>
内詔表討虎又令表與姚興洛陽戍將結期使備河南<lb/>
岸然後進軍討之時胡内自疑阻更相殺害表以其有<lb/>
解散之勢遂不與戍將相聞率衆討之法令不整為胡<lb/>
所敗軍人大被傷殺太宗深銜之及劉裕征姚興兖州<lb/>
刺史尉建聞寇至棄滑䑓北走詔表随夀光侯叔孫建<lb/>
屯枋頭泰常七年劉裕死議取河南侵地太宗以為掠<lb/>
地至淮滑䑓等三城自然面縳表固執宜先攻城太宗<lb/>
從之於是以奚斤為都督以表為吳兵將軍廣州刺史<lb/>
<pb n="KR2a0020_WYG_033-13b"/>
斤等濟河表攻滑䑓歴時不㧞太宗乃南廵為之聲援<lb/>
表等既剋滑䑓引師西伐大破劉義隆將翟廣等於王<lb/>
樓遂圍虎牢車駕次汲郡始昌子蘓坦太史令王亮奏<lb/>
表置軍虎牢東不得利便之地故令賊不時滅太宗雅<lb/>
好術數又積前忿及攻虎牢士卒多傷乃使人夜就帳<lb/>
中縊而殺之時年六十四太宗以賊未退秘而不宣初<lb/>
表與渤海封愷友善後為子求愷從女愷不許表甚銜<lb/>
之及封氏為司馬國璠所逮太宗以舊族欲原之表固<lb/>
<pb n="KR2a0020_WYG_033-14a"/>
證其罪乃誅封氏表為人外和内忌時人以此薄之表<lb/>
本與王亮同營署及其出也輕侮亮故至於死<lb/>
第二子軌字元慶少以文學知名太宗時為中書郎出<lb/>
從征討補諸軍司馬世祖平赫連昌引諸將帥入其府<lb/>
藏各令任意取金玉諸將取之盈懐軌獨不探把世祖<lb/>
乃親探金賜之謂軌曰卿可謂臨財不茍得朕所以增<lb/>
賜者欲顯㢘於衆人後兼大鴻臚持節拜氐王楊元為<lb/>
南秦王及境元不郊迎軌數元曰昔尉他跨據及陸賈<lb/>
<pb n="KR2a0020_WYG_033-14b"/>
至匍匐奉順故能垂名竹帛今君王無肅恭之禮非蕃<lb/>
臣也元使其屬趙客子對曰天子以六合為家孰非王<lb/>
庭是以敢請入國然後受謁軌答曰大夫入境尚有郊<lb/>
勞而況王命者乎請奉䇿以還𤣥懼詣郊受命軌使還<lb/>
稱旨拜尚書賜爵燕郡公加平南將軍及劉義隆將到<lb/>
彦之遣其部將姚縱夫濟河攻冶坂世祖慮更北入遣<lb/>
軌屯壺關㑹上黨丁零叛軌討平之出為虎牢鎮將初<lb/>
世祖將北征發民驢以運糧使軌部詣雍州軌令驢主<lb/>
<pb n="KR2a0020_WYG_033-15a"/>
皆加絹一疋乃與受之百姓為之語曰驢無彊弱輔脊<lb/>
自壯衆共嗤之坐徵還真君二年卒時年五十一軌既<lb/>
死世祖謂崔浩曰吾行過上黨父老皆曰公孫軌為受<lb/>
貨縱賊使至今餘姦不除軌之咎也其初來單馬執鞭<lb/>
返去從車百兩載物而南丁零渠帥乗山罵軌軌怒取<lb/>
罵者之母以矛刺其隂而殺之曰何以生此逆子從下<lb/>
到擘分磔四支於山樹上以肆其忿是忍行不忍之事<lb/>
軌幸而早死至今在者吾必族而誅之軌終得娶於封<lb/>
<pb n="KR2a0020_WYG_033-15b"/>
氏生二子斌叡<lb/>
斌襲爵拜内都大官正光二年卒贈幽州刺史<lb/>
叡字文叔初為東宫吏稍遷儀曹長賜爵陽平公時顯<lb/>
祖於苑内立殿勑中秘羣官制名叡曰臣聞至尊至貴<lb/>
莫崇於帝王天人挹損莫大於謙光伏惟陛下躬唐虞<lb/>
之徳存道頤神逍遥物外宫居之名當協叡㫖臣愚以<lb/>
為宜曰崇光奏可後卒於南部尚書贈安東將軍幽州<lb/>
刺史諡曰宣叡妻崔浩弟女也生子良字遵伯聰明好<lb/>
<pb n="KR2a0020_WYG_033-16a"/>
學為尚書左丞雅有幹用為高祖所知遇<lb/>
良弟衡字道津良推爵譲之仕至司直良以别功賜爵<lb/>
昌平子<lb/>
子崇基襲<lb/>
軌弟質字元直有經義頗屬文初為中書學生稍遷博<lb/>
士世祖征涼州留宜都王穆夀輔恭宗時蠕蠕乗虚犯<lb/>
塞候騎至於京師京師大震夀雅信任質以為謀主質<lb/>
性好卜筮卜筮者咸云寇必不來故不設備由質幾致<lb/>
<pb n="KR2a0020_WYG_033-16b"/>
敗國後深自督厲屢進讜言超遷尚書真君九年卒追<lb/>
贈中護軍將軍光禄勲幽州刺史廣陽侯諡曰恭<lb/>
第二子邃字文慶初為選部吏以積勤稍遷南部長敷<lb/>
奏有稱遷南部尚書賜爵范陽侯加左將軍高祖詔邃<lb/>
與内都幢將上谷公張儵率衆討蕭賾舞隂戍後高祖<lb/>
與文明太后引見王公以下高祖曰比年方割畿内及<lb/>
京城三部於百姓頗有益否邃對曰先者人民離散主<lb/>
司猥多至於督察實難齊整自方割以來衆賦易辦實<lb/>
<pb n="KR2a0020_WYG_033-17a"/>
有大益太后曰諸人多言無益卿言可謂識治機矣詔<lb/>
醴陽被掠之兵有得還者賜絹二十匹邃奏為貴賤等<lb/>
級高祖稱善依例降侯改為襄平伯出為使持節安東<lb/>
將軍青州刺史以邃在公遺迹可紀下詔襃述加鎮東<lb/>
將軍領東夷校尉刺史如故太和十九年卒於官高祖<lb/>
在鄴宫為之舉哀時百度唯新青州佐吏疑為所服詔<lb/>
曰今古時殊禮或隆殺專古也理與今違專今也大乖<lb/>
曩義當斟酌兩途商量得失吏民之情亦不可茍順也<lb/>
<pb n="KR2a0020_WYG_033-17b"/>
主簿近代相承服斬過葬便除可如故事自餘無服大<lb/>
成寥落可凖諸境内之民為齊衰三月<lb/>
子同始襲爵卒於給事中<lb/>
同始弟同慶篤厚㢘慎為司徒田曹參軍李崇驃騎府<lb/>
外兵參軍随崇北征有方直之稱邃叡為從父兄弟而<lb/>
叡才器小優又封氏之甥崔氏之壻邃母鴈門李氏地<lb/>
望縣隔鉅鹿太守祖季真多識北方人物每云士大夫<lb/>
當湏好婚親二公孫同堂兄弟耳吉凶㑹集便有士庶<lb/>
<pb n="KR2a0020_WYG_033-18a"/>
之異<lb/>
張濟字士度西河人也父千秋慕容永驍騎將軍永滅<lb/>
來奔太祖善之拜建節將軍賜爵成紀侯隨從征代累<lb/>
著功績登國末卒濟渉獵書傳清辯美儀容太祖愛之<lb/>
引侍左右與公孫表等俱為行人拜散騎侍郎襲爵先<lb/>
是姚興遣將攻洛陽司馬徳宗雍州刺史楊佺期遣使<lb/>
乞師於常山王遵遵以狀聞太祖遣濟為遵從事中郎<lb/>
報之濟自襄陽還太祖問濟江南之事濟對曰司馬昌<lb/>
<pb n="KR2a0020_WYG_033-18b"/>
明死子徳宗代立所部州鎮迭相攻擊今雖小定君弱<lb/>
臣彊全無綱紀臣等既至襄陽佺期問臣魏初伐中山<lb/>
幾十萬衆臣答三十餘萬佺期曰魏國被甲戎馬可有<lb/>
幾匹臣答中軍精騎十有餘萬外軍無數佺期曰以此<lb/>
討羌豈足滅也又曰魏定中山徙幾戸於北臣答七萬<lb/>
餘家佺期曰治在何城臣答定都平城佺期曰有如許<lb/>
大衆亦何用城為又曰魏帝為欲乆都平城將復遷乎<lb/>
臣答非所知也佺期聞朝廷不都山東貎有喜色曰晉<lb/>
<pb n="KR2a0020_WYG_033-19a"/>
魏通和乃在往昔非唯今日羌寇狡猾頻侵河洛夙夜<lb/>
憂危今此寡弱倉庫空竭與君便為一家義所無諱洛<lb/>
城救援仰恃於魏若獲保全當必厚報如其為羌所乗<lb/>
寧使魏取臣等欲分向揚州佺期曰蠻賊互起水行甚<lb/>
難魏之車馬已據滑䑓於此而還從北道東下乃更便<lb/>
直晉之法制有異於魏今都督襄陽委以外事有欲征<lb/>
討輒便興發然後表聞令朝廷知之而已如其事勢不<lb/>
舉亦不承䑓命太祖嘉其辭順乃厚賞其使許救洛陽<lb/>
<pb n="KR2a0020_WYG_033-19b"/>
後遷謁者僕射報使姚興以累使稱㫖拜勝兵將軍頻<lb/>
從車駕北伐濟謀功居多賞賜奴婢百口馬牛數百羊<lb/>
二十餘口天賜五年卒<lb/>
子多羅襲爵坐事除<lb/>
李先字容仁中山盧奴人也本字犯高祖廟諱少好學<lb/>
善占相之術師事清河張御御竒之仕苻堅尚書郎後<lb/>
慕容永聞其名迎為謀主先勸永據長子城永遂稱制<lb/>
以先為黄門郎秘書監垂滅永徙於中山皇始初先於<lb/>
<pb n="KR2a0020_WYG_033-20a"/>
井陘歸順太祖問先曰卿何國人先曰臣本趙郡平棘<lb/>
人太祖曰朕聞中山土廣民殷信爾以不先曰臣少官<lb/>
長安仍事長子後乃還鄉觀望民士實自殷廣又問先<lb/>
曰朕聞長子中有李先者卿其是乎先曰小臣是也太<lb/>
祖曰卿識朕不先曰陛下聖徳膺符澤被八表龍顔挺<lb/>
特臣安敢不識太祖又問曰卿祖父及身官悉歴何官<lb/>
先對曰臣大父重晉平陽太守大將軍右司馬父樊石<lb/>
虎樂安太守左中郎將臣符丕尚書右主客郎慕容永<lb/>
<pb n="KR2a0020_WYG_033-20b"/>
秘書監髙宻侯太祖曰卿既宿士屢歴名官經學所通<lb/>
何典為長先對曰臣才識愚闇少習經史年荒廢忘十<lb/>
猶通六又問兵法風角卿悉通不先曰亦曾習讀不能<lb/>
明解太祖曰慕容永時卿用兵不先曰臣時蒙顯任實<lb/>
參兵事太祖後以先為丞相衞王府左長史從儀平鄴<lb/>
到義䑓破慕容驎軍回定中山先每一進䇿所向剋平<lb/>
車駕還代以先為尚書右中兵郎太祖謂先曰今蠕蠕<lb/>
屢來犯塞朕欲討之卿以為何如先曰蠕蠕不識天命<lb/>
<pb n="KR2a0020_WYG_033-21a"/>
竄伏荒朔屢來偷竊驚動邉民陛下神武威徳遐振舉<lb/>
兵征之必將摧殄車駕於是北伐大破蠕蠕賞先奴婢<lb/>
三口馬牛羊五十頭轉七兵郎遷博士定州大中正太<lb/>
祖問先曰天下何書最善可以益人神智先對曰唯有<lb/>
經書三皇五帝治化之典可以補王者神智又問曰天<lb/>
下書籍凡有幾何朕欲集之如何可備對曰伏羲創制<lb/>
帝王相承以至於今世傳國記天文秘緯不可計數陛<lb/>
下誠欲集之嚴制天下諸州郡縣搜索備送主之所好<lb/>
<pb n="KR2a0020_WYG_033-21b"/>
集亦不難太祖於是班制天下經籍稍集太祖之討姚<lb/>
興於柴壁也問先曰興屯天渡平據柴壁相為表裏今<lb/>
欲殄之計將安出先對曰臣問兵以正合戰以竒勝如<lb/>
聞姚興欲屯兵天渡利其糧道及其未到之前遣竒兵<lb/>
先邀天渡柴壁左右嚴設伏兵備其表裏以陛下神䇿<lb/>
觀時而動興欲進不得退又乏糧夫高者為敵所棲深<lb/>
者為敵所囚兵法所忌而興居之可不戰而取太祖從<lb/>
其計興果敗歸太宗即位問左右舊臣之中為先帝所<lb/>
<pb n="KR2a0020_WYG_033-22a"/>
親信者有誰時新息公王洛兒對曰有李先者最為先<lb/>
帝所知太宗召先引見問曰卿有何功行而蒙先帝所<lb/>
識先對曰臣愚細才行無聞適以忠直奉上更無異能<lb/>
太宗曰卿試言舊事先對曰臣聞堯舜之教化民如子<lb/>
三王任賢天下懐服今陛下躬秉勞謙六合歸徳士女<lb/>
能言莫不慶抃俄而召先讀韓子連珠二十二篇太公<lb/>
兵法十一事詔有司曰先所知者皆軍國大事自今常<lb/>
宿於内賜先絹五十匹絲五十斤雜綵五十匹御馬一<lb/>
<pb n="KR2a0020_WYG_033-22b"/>
匹拜安東將軍夀春侯賜隸戸二十二詔先與上黨王<lb/>
長孫道生率師襲馮䟦乙連城克之悉虜其衆乃進討<lb/>
和龍先言於道生曰宜宻使兵人人備青草一束各五<lb/>
尺圍用填城壍攻其西南絶其外援勒兵急攻賊必可<lb/>
擒道生不從遂掠民而還後出為武邑太守有治名世<lb/>
祖即位徵為内都大官神䴥二年卒年九十五詔賜金<lb/>
縷命服一襲贈定州刺史中山公諡曰文懿<lb/>
子冏襲爵為京兆濟隂二郡太守卒<lb/>
<pb n="KR2a0020_WYG_033-23a"/>
子鍾葵襲爵降為子<lb/>
鍾葵弟鳯子鳯子弟虬子並中書博士<lb/>
鳯子子預字元愷少為中書學生聰敏彊識渉獵經史<lb/>
太和初歴秘書令齊郡王友出為征西大將軍長史帶<lb/>
馮翊太守積數年府解罷郡遂居長安每羡古人餐玉<lb/>
之法乃採訪藍田躬往攻掘得若環璧雜器形者大小<lb/>
百餘稍得麤黑者亦篋盛以還而至家觀之皆光潤可<lb/>
玩預乃椎七十枚為屑日服食之餘多惠人後預及聞<lb/>
<pb n="KR2a0020_WYG_033-23b"/>
者更求於故處皆無所見馮翊公源懐等得其玉琢為<lb/>
器佩皆鮮明可寶預服經年云有效驗而世事寢食不<lb/>
禁節又加之好酒損志及疾篤謂妻子曰服玉屏居山<lb/>
林排棄嗜欲或當大有神力而吾酒色不絶自致於死<lb/>
非藥過也然吾尸體必當有異勿便速殯令後人知餐<lb/>
服之妙時七月中旬長安毒熱預停尸四宿而體色不<lb/>
變其妻常氏以玉珠二枚唅之口閉常謂之曰君自云<lb/>
餐玉有神驗何故不受唅也言訖齒啟納珠因嘘屬其<lb/>
<pb n="KR2a0020_WYG_033-24a"/>
口都無穢氣舉斂於棺堅直不傾委死時猶有遺玉屑<lb/>
數斗槖盛納諸棺中初天興中先子宻問於先曰子孫<lb/>
永為魏臣將復事他主也先告曰未也國家政化長逺<lb/>
不可卒窮自皇始至齊受禪實百五十餘歲矣<lb/>
賈彝字彦倫本武威姑臧人也六世祖敷魏幽州刺史<lb/>
廣川都亭侯子孫因家焉父為苻堅鉅鹿太守坐訕謗<lb/>
繫獄彝年十歲詣長安訟父獲申逺近歎之僉曰此子<lb/>
英俊賈誼之後莫之與京弱冠為慕容垂驃騎大將軍<lb/>
<pb n="KR2a0020_WYG_033-24b"/>
遼西王農記室參軍太祖先聞其名甞遣使者求彝於<lb/>
垂垂彌増器敬更加寵秩遷驃騎長史帶昌黎太守垂<lb/>
遣其太子寶來寇大敗於參合陂執彞及其從兄代郡<lb/>
太守潤等太祖即位拜尚書左丞參預國政加給事中<lb/>
於鄴置行䑓與尚書和跋鎮鄴招擕初附乆乃召還天<lb/>
賜末彝請詣温湯療病為叛胡所拘執送於姚興積數<lb/>
年遁歸又為屈丏所執與語悦之拜秘書監年六十一<lb/>
卒世祖平赫連昌子秀迎其尸柩葬於代南<lb/>
<pb n="KR2a0020_WYG_033-25a"/>
秀歴中書博士遷中書侍郎太子中庶子揚烈將軍賜<lb/>
爵陽都男本州大中正恭宗崩以爵還第既而掌吏曹<lb/>
事髙宗以秀東宫舊臣進爵陽都子加振威將軍時丞<lb/>
相乙渾擅作威福多所殺害渾妻庶姓而求公主之號<lb/>
屢言於秀秀黙然渾曰公事無所不從我請公主不應<lb/>
何意秀慷慨大言對曰公主之稱王姬之號尊寵之極<lb/>
非庶族所宜若假竊此號當必自咎秀寧死於今朝不<lb/>
取笑於後日渾左右莫不失色為之震懼而秀神色自<lb/>
<pb n="KR2a0020_WYG_033-25b"/>
若渾夫妻黙然含忿他日乃書太醫給事楊惠富臂作<lb/>
老奴官慳字令以示秀渾每欲伺隙䧟之㑹渾伏誅遂<lb/>
得免難秀執正守志皆此類也時秀與中書令渤海高<lb/>
允俱以儒舊見重於時皆選擬方岳以詢訪見留各聽<lb/>
長子出為郡守秀辭曰爰自愚㣲承乏累紀少而受恩<lb/>
老無成效恐先草露無報殊私豈直無功之子超齊先<lb/>
逹雖仰感聖慈而俯深驚懼乞收成命以安㣲臣遂固<lb/>
讓不受自始及終歴奉五帝雖不至大官常掌機要而<lb/>
<pb n="KR2a0020_WYG_033-26a"/>
亷清儉約不營資産年七十三遇疾給醫藥賜几杖時<lb/>
朝廷舉動及大事不決每遣尚書髙平公李敷就第詔<lb/>
決皇興三年卒贈本將軍冀州刺史武邑公諡曰簡<lb/>
子儁字異隣襲爵拜秘書中散軍曹令出為顯武將軍<lb/>
荆州刺史依例降爵為伯先是上洛置荆州後改為洛<lb/>
州在重山中民不知學儁乃表置學官選聰悟者以教<lb/>
之在州五載清靖寡事吏民亦安遷洛後儁朝京師賞<lb/>
以素帛景明初卒贈本將軍光州刺史<lb/>
<pb n="KR2a0020_WYG_033-26b"/>
子叔休襲爵除給事中卒<lb/>
子興襲爵<lb/>
興弟賓歴尚書郎以清素稱出為黎陽太守卒官<lb/>
潤曾孫禎字叔願學渉經史居喪以孝聞太和中為中<lb/>
書博士副中書侍郎高聰使於江左還以母老患輙過<lb/>
家定省坐免官乆之徵為京兆王愉郎中令行洛陽令<lb/>
轉治書侍御史國子博士加威逺將軍行魯陽太守清<lb/>
素善撫接得百姓情稍遷司徒諮議參軍通直散騎常<lb/>
<pb n="KR2a0020_WYG_033-27a"/>
侍加冠軍將軍正光中卒贈平北將軍齊州刺史<lb/>
子子儒司空田曹參軍<lb/>
禎兄子景儁亦以學識知名奉朝請遷京兆王愉府外<lb/>
兵參軍愉起逆於冀州將授其官景儁不受愉殺之永<lb/>
平中贈東清河太守諡曰貞<lb/>
景儁弟景興清峻鯁正少為州主簿遂栖遲不仕後葛<lb/>
榮䧟冀州為榮所虜稱疾不拜景興每捫膝而言曰吾<lb/>
不負汝以不拜葛榮故也<lb/>
<pb n="KR2a0020_WYG_033-27b"/>
薛提太原人也皇始中補太學生拜侍御史累遷散騎<lb/>
常侍太子太保賜爵歴陽侯加晉兵將軍出為鎮東大<lb/>
將軍冀州刺史進爵太原公所在有聲績徵為侍中治<lb/>
都曹事世祖崩秘不發喪尚書左僕射蘭延侍中和匹<lb/>
等議以為皇孫㓜冲宜立長君徵秦王翰置之秘室提<lb/>
曰皇孫有世嫡之重民望所係春秋雖少令問聞於天<lb/>
下成王孝昭所以隆周漢廢所宜立而更求君必不可<lb/>
延等猶豫未决中常侍宗愛知其謀矯皇后令徵提等<lb/>
<pb n="KR2a0020_WYG_033-28a"/>
入遂殺之<lb/>
提弟浮子髙宗即位以提有謀立之誠詔襲兄爵太原<lb/>
公有司奏降為侯皇興元年卒<lb/>
提孫令保太和中襲爵歴陽侯<lb/>
史臣曰宗隐操行貞白遺畧榮利王憲名祖之孫老見<lb/>
優禮屈遵學藝知機垣乃局量受遇張蒲谷渾文武為<lb/>
用人世仍顯公孫表初則一介見知終以輕薄致戾軌<lb/>
始受授金之賞末䧟財利之徵鮮克有終固不虛也張<lb/>
<pb n="KR2a0020_WYG_033-28b"/>
濟使於四方有延譽之美李先學術嘉謀荷遇三世賈<lb/>
彝早播時學秀則不畏彊禦薛提正議忠謀見害姦閹<lb/>
悲夫<lb/>
　<lb/>
　<lb/>
　<lb/>
　<lb/>
　魏書卷三十三<lb/>
<pb n="KR2a0020_WYG_033-29a"/>
　魏書卷三十三考證<lb/>
列傳第二十一○<hi>臣人龍</hi>按本書目録卷三十三不注<lb/>
　闕字而舊本于本卷卷末有跋云此傳全寫髙氏小<lb/>
　史疑收書亡而後人補之史臣論亦悉出北史諸論<lb/>
　合而成文然頗詳備與本史它卷略同據此則本書<lb/>
　所闕甚多更不止如目録所注二十九卷矣<lb/>
公孫表傳鉅鹿太守祖季眞○季監本作李北史亦作<lb/>
　季眞又本書祖瑩傳父季眞多識前言往行位中書<lb/>
<pb n="KR2a0020_WYG_033-29b"/>
　侍郎卒於安逺將軍鉅鹿太守自應從季<lb/>
李先傳勒兵急攻○勒監本訛作勤今改正<lb/>
　<lb/>
　<lb/>
　<lb/>
　<lb/>
　<lb/>
　魏書卷三十三考證<lb/>
</p>
<p>
</p>
  </div>
</body>
</text>
</TEI>
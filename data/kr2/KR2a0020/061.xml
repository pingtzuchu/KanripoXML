<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷六十一</head> <lb/>
    <p>
<pb n="KR2a0020_WYG_061-1a"/>
欽定四庫全書<lb/>
　魏書卷六十一<lb/>
　　齊　　　　魏　　　　　收　　　　撰<lb/>
　列傳第四十九<lb/>
　　薜安都　畢衆敬　沈文秀　張讜　田益宗<lb/>
　　孟表<lb/>
　安都字休達河東汾隂人也父廣司馬徳宗上黨太<lb/>
守安都少驍勇善騎射頗結輕使諸兄患之安都乃求<lb/>
<pb n="KR2a0020_WYG_061-1b"/>
以一身分出不取片資兄許之居於别廐遠近交逰者<lb/>
争有送遺馬牛衣服什物充物其庭真君五年與東雍<lb/>
州刺史沮渠康謀逆事發奔於劉義隆後自盧氏入冦<lb/>
𢎞農執太守李㧞等遂逼陜城時秦州刺史杜道生討<lb/>
安都仍執㧞等南遁及世祖臨江㧞乃得還安都在南<lb/>
以武力見叙値劉駿起江州遂以為將位至左衛率劉<lb/>
昶歸降子業以安都為平北將軍徐州刺史鎮彭城和<lb/>
平六年劉彧殺其主子業而自立羣情不協共立子業<lb/>
<pb n="KR2a0020_WYG_061-2a"/>
弟晉安王子勛安都與沈文秀崔道固常珍竒等舉兵<lb/>
應之彧遣將張永討安都安都遣使來降請兵救援顯<lb/>
祖召羣臣議之羣官咸曰昔世祖常有并義隆之心故<lb/>
親御六軍遠臨江浦今江南阻亂内外離心安都今者<lb/>
求降千載一㑹機事難遇時不可逢取亂侮亡於是乎<lb/>
在顯祖納之安都又遣第四子道次為質并與李敷等<lb/>
書絡繹相繼乃遣鎮東大將軍博陵公尉元城陽公孔<lb/>
伯恭等率騎一萬赴之拜安都使持節散騎常侍都督<lb/>
<pb n="KR2a0020_WYG_061-2b"/>
徐南北兖青冀五州豫州之梁郡諸軍事鎮南大將軍<lb/>
徐州刺史賜爵河東公安都以事窘歸國元等既入彭<lb/>
城安都乃中悔謀圖元等欲還以城叛㑹元知之遂不<lb/>
果發安都因重貨元等委罪於女壻裴祖隆元乃殺祖<lb/>
隆而隱安都謀皇興二年與畢衆敬朝于京師大見禮<lb/>
重子姪羣從並處上客皆封侯至于門生無不收叙焉<lb/>
又為起第宅館宇崇麗資給甚厚三年卒贈本將軍秦<lb/>
州刺史河東王諡曰康<lb/>
<pb n="KR2a0020_WYG_061-3a"/>
子道標襲爵太和初出為鎮南將軍平州刺史治有聲<lb/>
稱轉相州刺史將軍如故復以本將軍為秦州刺史十<lb/>
三年卒<lb/>
子達字宗允襲例降為侯及開建五等以安都著勲先<lb/>
朝封達河東郡開國侯食邑八百户後以河東畿甸改<lb/>
封華隂縣侯熙平初拜奉車騎都尉出為漢陽太守達<lb/>
不樂為郡詔聼解卒<lb/>
子承華襲爵稍遷司徒從事中郎河東邑中正卒於安<lb/>
<pb n="KR2a0020_WYG_061-3b"/>
南將軍光禄大夫<lb/>
子羅漢襲齊受禪爵例降<lb/>
道標弟道異亦以勲為第一客早卒贈寧西將軍秦州<lb/>
刺史安邑侯<lb/>
道異弟道次既質京師拜南中郎將給事中賜爵安邑<lb/>
侯加安遠將軍出為安西將軍秦州刺史假河南公太<lb/>
和十五年為光禄大夫卒<lb/>
子巒襲爵降為平温子尚書郎秦州刺史鎮遠將軍隴<lb/>
<pb n="KR2a0020_WYG_061-4a"/>
西鎮將帶隴西太守後為滎陽太守遷平北將軍肆州<lb/>
刺史所在貪穢在州彌甚納賄於司空劉騰以求美官<lb/>
未得而騰死正光五年莫折念生反於秦州遣其别帥<lb/>
卜胡王慶雲等衆冦涇州肅宗以巒為持節光禄大夫<lb/>
假安南將軍西道别將與伊瓮生等討之進及平涼郡<lb/>
東與賊交戰不利巒等退還後為撫軍將軍汧城大都<lb/>
督鎮北隴孝昌二年春卒於軍贈征西大將軍雍州刺<lb/>
史子如故<lb/>
<pb n="KR2a0020_WYG_061-4b"/>
安都兄子碩明隨安都入國賜爵蒲坂侯清河太守太<lb/>
中大夫<lb/>
安都從祖弟真度初與安都南奔及安都為徐州真度<lb/>
為長史頗有勇幹為其爪牙從安都來降為上客太和<lb/>
初賜爵河北侯加安遠將軍為鎮遠將軍平州刺史假<lb/>
陽平公後降侯為伯除冠軍將軍隨駕南討假平南將<lb/>
軍久之除䕶南蠻校尉平南將軍荆州刺史蕭賾雍州<lb/>
刺史曹虎之詐降也詔真度督四將出襄陽無功而還<lb/>
<pb n="KR2a0020_WYG_061-5a"/>
後征赭陽為房伯玉所敗有司奏免官爵高祖詔曰真<lb/>
度之罪誠如所奏但頃與安都送欵彭方開闢徐宋外<lb/>
捍沈攸道成之師内寧邊境烏合之衆淮海來服功頗<lb/>
在兹言念厥績每用嘉美赭陽百敗何足計也宜異羣<lb/>
將更申後效可還其元勲之爵復除荆州刺史自餘徽<lb/>
號削奪進足彰忠退可明失尋除假節假冠軍將軍東<lb/>
荆州刺史初遷洛後真度每獻計於高祖勸先取樊鄧<lb/>
後攻南陽故為高祖所賞賜帛一百疋又加持節正號<lb/>
<pb n="KR2a0020_WYG_061-5b"/>
冠軍改封臨晉縣開國公食邑三百户詔曰獻忠盡心<lb/>
人臣令節標善賞功有國徽範故一言可以興邦片辭<lb/>
可以喪國得無遠録前謀以襃厥善真度爰自遷京每<lb/>
在戎役沔北之計恒所與聞知無不言頗見採納及六<lb/>
師南邁朕欲超據新野羣情皆異真度獨與朕同撫蠻<lb/>
寧夷實有勤績可増邑二百户轉征虜將軍豫州刺史<lb/>
景明初豫州大饑真度表曰去嵗不收饑饉十五今又<lb/>
災雪三尺民人萎餧無以濟之臣輒日别出州倉米五<lb/>
<pb n="KR2a0020_WYG_061-6a"/>
十斛為粥救其甚者詔曰真度所表甚有憂濟百姓之<lb/>
意宜在拯䘏陳郡儲粟雖復不多亦可分贍尚書量賑<lb/>
以聞及裴叔業以壽春内附詔真度率衆赴之尋遷華<lb/>
州刺史將軍如故未幾轉荆州刺史仍本將軍入為大<lb/>
司農卿正始初除平南將軍揚州刺史又以年老聽子<lb/>
懐吉以本官隨行蕭衍豫州刺史王超宗率衆圍逼小<lb/>
峴真度遣兼統軍李叔仁等率歩騎擊之超宗逆來拒<lb/>
戰叔仁擊破之俘斬三千還朝除金紫光禄大夫加散<lb/>
<pb n="KR2a0020_WYG_061-6b"/>
騎常侍又改封敷西縣永平中卒年七十四賻帛四百<lb/>
疋朝服一襲贈左光禄大夫常侍如故諡曰莊有子十<lb/>
二人<lb/>
嫡子懐徹襲封自太常丞稍遷征虜將軍中散大夫又<lb/>
除左將軍太中大夫卒於車騎將軍左光禄大夫初真<lb/>
度有女妓數十人每集賔客輒命奏之絲竹歌舞不輟<lb/>
於前盡聲色之適庶長子懐吉居喪過周以父妓十餘<lb/>
人并樂器獻之世宗納焉<lb/>
<pb n="KR2a0020_WYG_061-7a"/>
懐吉好勇有膂力雖不善書學亦解達世事自奉朝請<lb/>
歴直後寢領大官令正始初為驃騎將軍後試守恒農<lb/>
郡蕭衍遣衆入㓂徐兖安東邢巒討之詔懐吉以本任<lb/>
為巒軍司永平初分梁州晉壽為益州除征虜將軍益<lb/>
州刺史以元愉未平中山王英為征東將軍討之詔懐<lb/>
吉為英軍司未發而愉平蕭衍遣將㓂䧟郢州之三關<lb/>
詔英南討懐吉仍為軍司以義陽危急令懐吉馳驛先<lb/>
赴時豫州城民白早生殺刺史以懸瓠入蕭衍衍將齊<lb/>
<pb n="KR2a0020_WYG_061-7b"/>
茍仁率衆守城於是自懸瓠以南至於安陸惟義陽一<lb/>
城而已懐吉與郢州刺史婁悦督厲將士且守且戰卒<lb/>
全義陽與英討復三關諸戍後鎮東將軍盧昶救朐山<lb/>
與賊相持詔懐吉為昶軍司及昶敗懐吉得不坐延昌<lb/>
中以本將軍除梁州刺史南秦氐反攻逼武興懐吉遣<lb/>
長史崔纂司馬韋弼别駕范珦擊平之進號右將軍正<lb/>
光初除後將軍汾州刺史四年卒贈平北將軍并州刺<lb/>
史懐吉本不厲清節及為汾州偏有聚納之響自以支<lb/>
<pb n="KR2a0020_WYG_061-8a"/>
庶餌誘勝已共為婚姻多擕親戚悉令同行兼為之彌<lb/>
縫恣其取受而將勞賔客曲盡物情送去迎來不避寒<lb/>
熱性少言毎有接對但嘿然而退既指授先期人馬之<lb/>
數左右密已記録俄而酒饌相尋芻粟繼至逮于將别<lb/>
贈以錢縑下及厮傭咸過本望其延納貴賤若此<lb/>
懐吉弟懐直京兆内史衛大將軍左光禄大夫<lb/>
懐直弟懐朴恒農太守襄陵男<lb/>
懐朴弟懐景征南將軍河東太守安定男卒贈持節都<lb/>
<pb n="KR2a0020_WYG_061-8b"/>
督北徐兖東徐三州諸軍事驃騎大將軍儀同三司徐<lb/>
州刺史<lb/>
懐景弟懐儁撫軍將軍光禄大夫汾隂男出為征南將<lb/>
軍益州刺史天平初代還至梁州與刺史元羅俱為蕭<lb/>
衍將蘭欽所擒送江南衍見懐儁謂之曰卿父先為魏<lb/>
荆州我于時猶在襄陽且州壊連接極相知練卿今至<lb/>
此當能住乎若欲還者亦以禮相遣顧謂左右曰此家<lb/>
在北富貴極不可言懐儁便乞歸衍聼還國興和中卒<lb/>
<pb n="KR2a0020_WYG_061-9a"/>
子湛儒襲武定中司空水曹參軍齊受禪爵例降真度<lb/>
諸子既多其母非一同産相朋因有憎愛興和中遂致<lb/>
訴列云以毒藥相害顯在公府發揚疵釁時人恥焉<lb/>
畢衆敬小名捺東平湏昌人少好弓馬射獵交結輕果<lb/>
常於疆境盜掠為業劉駿為徐兖刺史辟為部從事駿<lb/>
既竊號歴其泰山太守冗從僕射及劉彧殺子業而自<lb/>
立遣衆敬出詣兖州募人到彭城刺史薛安都召與密<lb/>
謀云晉安有上流之名且孝武第三子當共卿為計西<lb/>
<pb n="KR2a0020_WYG_061-9b"/>
從乃矯彧命以衆敬行兖州事衆敬從之時兖州刺史<lb/>
殷孝祖留其妻子率文武二千人赴彧使司馬劉文石<lb/>
守城衆敬率衆取瑕邱殺文石安都與孝祖先不相協<lb/>
命衆敬誅孝祖諸子衆敬不得已遂殺之州内悉附唯<lb/>
東平太守申纂據無鹽城不與之同及彧平子勛授纂<lb/>
兖州刺史㑹安都引國授軍經其城下纂閉門城守深<lb/>
恨衆敬㑹有人發衆敬父墓遂令其母骸首散落衆敬<lb/>
發哀行服栲掠近墓細民死者十餘人又疑纂所為弟<lb/>
<pb n="KR2a0020_WYG_061-10a"/>
衆愛為安都長史亦遣人密至齊隂掘纂父墓以相報<lb/>
答及安都以城入國衆敬不同其謀子元賔以母并百<lb/>
口悉在彭城恐交致禍日夜啼泣遣請衆敬衆敬猶未<lb/>
從之衆敬先已遣表謝彧彧授衆敬兖州刺史而以元<lb/>
賔有他罪猶不捨之衆敬㧞刀斫柱曰皓首之年唯有<lb/>
此子今不原貸何用獨全及尉元至遂以城降元遣將<lb/>
入城事定衆敬悔恚數日不食皇興初就拜散騎常侍<lb/>
寜南將軍兖州刺史賜爵東平公與中書侍郎李璨對<lb/>
<pb n="KR2a0020_WYG_061-10b"/>
為刺史慕容白曜攻剋無鹽申纂為亂兵所傷走出被<lb/>
擒送於白曜白曜無殺纂之意而城中火起纂創重不<lb/>
能避為火所燒死衆敬聞剋無鹽懼不殺纂乃與白曜<lb/>
書并表朝廷云家之禍酷皆由於纂聞纂死乃悦二年<lb/>
與薛安都朝于京師因留之賜甲第一區後復為兖州<lb/>
刺史將軍如故徴還京師衆敬善自奉養食膳豐華必<lb/>
致他方遠味年已七十鬢髪皓白而氣力未衰跨鞍馳<lb/>
騁有若少壯篤於姻類深有國士之風張讜之亡躬徃<lb/>
<pb n="KR2a0020_WYG_061-11a"/>
營視有若至親太和中高祖賔禮舊老衆敬與咸陽公<lb/>
高允引至方山雖文武奢儉好尚不同然亦與允甚相<lb/>
愛敬接膝談款有若平生後以篤老乞還桑梓朝廷許<lb/>
之衆敬臨還獻真珠璫四具銀装劒一口刺虎矛一枚<lb/>
仙人文綾一百疋文明太后髙祖引見於皇信堂賜以<lb/>
酒饌車一乘馬三匹絹三百匹勞遣之十五年十月卒<lb/>
詔於兖州賜絹一千匹以供葬事<lb/>
子元賔少而豪俠有武幹渉獵書史為劉駿正員將軍<lb/>
<pb n="KR2a0020_WYG_061-11b"/>
與父同建勲誠及至京師俱為上客賜爵湏昌侯加平<lb/>
遠將軍後以元賔勲重拜使持節平南將軍兖州刺史<lb/>
假彭城公父子相代為本州當世榮之時衆敬以老還<lb/>
鄉常呼元賔為使君每於元賔聽政之時乘輿出至元<lb/>
賔所先遣左右勑不聽起觀其斷決忻忻然喜見顔色<lb/>
衆敬善持家業尤能督課田産大致儲積元賔為政清<lb/>
平善撫民物百姓愛樂之以父憂解任喪中遥授長兼<lb/>
殿中尚書其年冬末卒贈撫軍將軍衛尉卿諡曰平賜<lb/>
<pb n="KR2a0020_WYG_061-12a"/>
帛八百匹元賔入國初娶東平劉氏有四子祖朽祖髦<lb/>
祖歸祖旋賜妻元氏生二子祖榮祖暉祖朽最長祖暉<lb/>
次祖髦故事前妻雖先有子後賜之妻子皆承嫡所以<lb/>
劉氏先亡祖暉不服重元氏後卒祖朽等三年終禮祖<lb/>
榮早卒<lb/>
子義允襲祖爵東平公例降為侯陵江將軍給事中卒<lb/>
子僧安襲<lb/>
祖朽身長八尺腰帶十圍歴渉經史好為文詠性寛厚<lb/>
<pb n="KR2a0020_WYG_061-12b"/>
善與人交襲父爵湏昌侯例降為伯起家員外郎尚書<lb/>
郎治書侍御史加寧遠將軍本州中正正始三年蕭衍<lb/>
將蕭及先率歩騎二萬入㓂兖州及先令别帥角念屯<lb/>
于蒙山以祖朽為統軍假寧朔將軍隸邢巒討之祖朽<lb/>
開誘有方降者相繼賊出逆戰祖朽大破之賊走還柵<lb/>
祖朽夜又焚擊賊徒潰散追討百餘里斬獲及赴沂水<lb/>
死者四千餘人斬龍驤將軍矯道儀寧朔將軍王季秀<lb/>
以功封南城縣開國男食邑二百户歴散騎侍郎中書<lb/>
<pb n="KR2a0020_WYG_061-13a"/>
侍郎加龍驤將軍延昌末安南王志出討荆沔以祖朽<lb/>
為志軍司兼給事黄門侍郎尋遷司空長史神龜末除<lb/>
持節東豫州刺史將軍如故祖朽善撫邉人清平有信<lb/>
務在安静百姓稱之還除前將軍太尉長史兼尚書北<lb/>
道行臺孝昌初除持節本將軍南兖州刺史尋授度支<lb/>
尚書行定州未之職改授安東將軍瀛州刺史為賊帥<lb/>
鮮于脩禮攻圍積旬拒守自固病卒於州贈衛將軍吏<lb/>
部尚書兖州刺史祖朽無子以弟祖歸子義暢為後襲<lb/>
<pb n="KR2a0020_WYG_061-13b"/>
爵義暢傾巧無士業善通時要歴尚書郎中侍郎兖州<lb/>
刺史大中正中軍將軍通直散騎常侍太昌初車騎將<lb/>
軍尋除散騎常侍天平中坐與北豫州山賊張儉通伏<lb/>
法<lb/>
祖髦起家奉朝請兄祖朽别封南城以須昌侯回授之<lb/>
神龜初累遷揚烈將軍東平太守後為本州别駕卒於<lb/>
官<lb/>
子義和襲卒於右將軍太中大夫贈散騎常侍安東將<lb/>
<pb n="KR2a0020_WYG_061-14a"/>
軍兖州刺史<lb/>
子仁超<lb/>
義和第六弟義亮性豪疎歴尚書郎中書舍人太平中<lb/>
與舎人韋鴻坐泄密賜盡於宅<lb/>
祖暉早有器幹自奉朝請稍遷鎮遠將軍前軍將軍直<lb/>
後正始中除龍驤將軍東郡太守入為驍騎將軍加征<lb/>
虜將軍後試守渤海郡熙平中拜潁川太守神龜初除<lb/>
右將軍豳州刺史入為平東將軍光禄大夫正光五年<lb/>
<pb n="KR2a0020_WYG_061-14b"/>
豳州民反招引隴賊攻逼州城以祖暉前在州日得民<lb/>
情和復授平西將軍豳州刺史假安西將軍為别將以<lb/>
討之祖暉且戰且前突圍入治孝昌初北海王顥救至<lb/>
城圍始解以全城之勲封新昌縣開國子食邑四百户<lb/>
後値蕭寳夤退敗祖暉乃㧞城東趣華州坐免官爵尋<lb/>
假征虜將軍行豳州事建義中詔復州爵加撫軍將軍<lb/>
永安中祖暉從大嶺柵規入州城于時賊帥叱干騏驎<lb/>
保太子壁祖暉擊破之而賊宿勤明達復攻祖暉祖暉<lb/>
<pb n="KR2a0020_WYG_061-15a"/>
兵少糧竭軍援不至為賊所乘遂殁時年五十長子義<lb/>
勰襲爵武定中開府中郎齊受禪爵例降<lb/>
義勰弟義雲尚書騎兵郎中<lb/>
祖歸官至建寜太守<lb/>
子義遠武定中平原太守<lb/>
義遠弟義顯義儁性並豪率天平已後蕭衍使人還徃<lb/>
經歴兖城前後州將以義儁兄弟善營鮭膳器物鮮華<lb/>
常兼長史接宴賔客義顯左將軍太中大夫義儁歴司<lb/>
<pb n="KR2a0020_WYG_061-15b"/>
空主簿兖州别駕而卒<lb/>
祖旋太尉行參軍鎮遠將軍卒贈都官尚書齊兖二州<lb/>
刺史子義真太尉行參軍<lb/>
衆敬弟衆愛隨兄歸國以勲為第一客賜爵鉅平侯卒<lb/>
贈冠軍將軍徐州刺史諡曰康<lb/>
子聞慰字子安有器幹襲爵例降為伯拜泰山太守入<lb/>
為尚書郎本州中正加威遠將軍出為徐州平東府長<lb/>
史帶彭城内史永平中遷中散大夫加龍驤將軍延昌<lb/>
<pb n="KR2a0020_WYG_061-16a"/>
初除清河内史因以疾辭復為龍驤中散又試守廣平<lb/>
内史正光初相州刺史中山王熙起兵謀誅元义聞慰<lb/>
斬其使發兵拒之在任寛謹百姓愛附後义以聞慰忠<lb/>
於已遷持節平東將軍滄州刺史甚有政績後以本軍<lb/>
除散騎常侍東道行臺尋為都督安樂王鑒軍司孝昌<lb/>
元年春徐州刺史元法僧反聞慰與鑒攻之為法僧所<lb/>
敗奔還京師被劾遇赦免其年卒年五十七贈散騎常<lb/>
侍安東將軍兖州刺史伯如故諡曰恭<lb/>
<pb n="KR2a0020_WYG_061-16b"/>
子祖彦字脩賢渉獵書傳風度閑雅為時所知以侍御<lb/>
史為元法僧監軍法僧反逼祖彦南入永安中得還厯<lb/>
中書侍郎襲爵鉅平伯中軍將軍光禄大夫天平四年<lb/>
卒年五十贈都督兗濟二州諸軍事征東將軍尚書左<lb/>
僕射兗州刺史祖彦弟哲永安末祕書郎諸畢當朝不<lb/>
之榮貴但幃薄不修為時所鄙<lb/>
申纂者本魏郡人申鍾會孫也皇始初太祖平中山纂<lb/>
宗室南奔家于濟隂及在無鹽劉彧用為兗州刺史顯<lb/>
<pb n="KR2a0020_WYG_061-17a"/>
祖曰申纂既不識機又不量力進不能歸正朔退不能<lb/>
還江南守孤城於危亡之地欲建功立節豈可得乎纂<lb/>
既敗子景義入國太和中為散員士宋王劉昶國侍郎<lb/>
景明初試守濟隂郡揚州車騎府録事參軍右司馬<lb/>
常珍竒者汝南人也為劉駿司州刺史亦與薛安都等<lb/>
推立劉子勛子勛敗遣使馳告長社鎮請降顯祖遣殿<lb/>
中尚書元石為都將率衆赴之中書博士鄭羲參右軍<lb/>
事進至上蔡珍竒率文武來迎羲說石令徑入城語在<lb/>
<pb n="KR2a0020_WYG_061-17b"/>
羲傳事定以珍竒為持節平南將軍豫州刺史河内公<lb/>
珍竒表曰臣昔蒙劉氏生成之恩感義亡身志陳報答<lb/>
遂與雍州刺史袁顗豫州刺史殷琰等共唱大義奉戴<lb/>
子勛纂承彼厯大運未集遂至分崩而劉彧滔天殺主<lb/>
簒立蒼生殄悴危於綴旒伏惟陛下龍姿鳯儀光格四<lb/>
表凡在黔黎延屬象魏所願天地垂仁亟圖南服宜遣<lb/>
文檄喻以吉凶使江東之地離心草靡荆雍九州北面<lb/>
請吏乞高臣官名更遣雄將秣馬五千助臣經討并賜<lb/>
<pb n="KR2a0020_WYG_061-18a"/>
威儀震動江外長江已北必可定矣臣雖不武乞備前<lb/>
驅進據之宜更在處分敢冐愚款推誠上聞機運可乘<lb/>
實在兹日珍竒雖有虛表而誠款未純嵗餘徴其子超<lb/>
超母胡氏不欲超赴京師密懐南叛時汝徐未平元石<lb/>
自出攻之珍竒乘虚於懸瓠反叛燒城東門斬三百餘<lb/>
人虜掠上蔡安城平輿三縣居民屯于灌水石馳往討<lb/>
擊大破之㑹日闇放火燒其營珍竒乃匹馬逃免其子<lb/>
超走到苦城為人所殺小子沙彌囚送京師刑為閹人<lb/>
<pb n="KR2a0020_WYG_061-18b"/>
沈文秀字仲逺吳興武康人伯父慶之劉駿司空公文<lb/>
秀初為郡主簿稍遷建威將軍青州刺史和平六年劉<lb/>
子業為其叔彧所殺文秀遂與諸州推立劉子勛及子<lb/>
勛敗皇興初文秀與崔道固俱以州降請師應接顯祖<lb/>
遣平東將軍長孫陵等率騎赴之㑹劉彧遣文秀弟文<lb/>
炳來喻之文秀復歸於彧彧以文秀為輔國將軍刺史<lb/>
如故後慕容白曜既剋升城引軍向歴下白曜復遣陵<lb/>
等率萬餘人長驅至東陽文秀始欲降以軍人虜掠遂<lb/>
<pb n="KR2a0020_WYG_061-19a"/>
有悔心乃嬰城固守陵乃引師軍於清西白曜既下歴<lb/>
城乃率大衆并力攻討長圍數匝自夏至春始剋文秀<lb/>
取所持節衣冠儼然坐於齋内亂兵入曰文秀何在文<lb/>
秀厲聲曰身是執而躶送于白曜左右令拜文秀曰各<lb/>
二國大臣無相拜之禮白曜忿之乃至撾撻後還其衣<lb/>
為之設饌遂與長史房天樂司馬沈嵩等鎻送京師面<lb/>
縛數罪宥死待為下客給以麤衣蔬食顯祖重其節義<lb/>
稍亦加禮之拜為外都下大夫太和三年遷外都大官<lb/>
<pb n="KR2a0020_WYG_061-19b"/>
髙祖嘉文秀忠於其國賜絹綵二百匹後為南征都將<lb/>
臨發賜以戎服尋除持節平南將軍懐州刺史假吳郡<lb/>
公是時河南富饒人好奉遺文秀一無所納卒守清貧<lb/>
然為政寛緩不能禁止盜賊而大興水田於公私頗有<lb/>
利益在州數年年六十一卒<lb/>
子保沖太和中奉朝請大將軍宋王外兵參軍後為南<lb/>
徐州冠軍長史二十一年坐援漣口退敗有司處之死<lb/>
刑高祖詔曰保沖文秀之子可特原命配洛陽作部終<lb/>
<pb n="KR2a0020_WYG_061-20a"/>
身既而獲免世宗時卒於下邳太守<lb/>
房天樂者清河人滑稽多智先為青州别駕文秀㧞為<lb/>
長史督齊郡州府之事一以委之卒于京師<lb/>
弟子嘉慶漁陽太守<lb/>
嘉慶從弟瑚璉長廣太守<lb/>
文秀族子嵩聰敏有筆札文秀以為司馬甚器任之随<lb/>
文秀至懐州文秀卒後依宋王劉昶昶遇之無禮憂愧<lb/>
飢寒未幾而卒<lb/>
<pb n="KR2a0020_WYG_061-20b"/>
文秀族子陵字道通太和十八年高祖南伐陵攜族孫<lb/>
智度歸降引見於行宫陵姿質姸偉辭氣辯暢髙祖竒<lb/>
之禮遇亞於王肅授前軍將軍後監南徐州諸軍事中<lb/>
壘將軍南徐州刺史尋假節龍驤將軍二十二年秋進<lb/>
持節冠軍將軍及高祖崩陵隂有叛心長史趙儼密言<lb/>
于朝廷尚書令王肅深保明之切責儼既而果叛殺數<lb/>
十人驅掠城中男女百餘口夜走南入智度於彭城知<lb/>
之從清中單舸奔陵為下邳戍人所射殺<lb/>
<pb n="KR2a0020_WYG_061-21a"/>
張讜字處言清河東武城人也六世祖名犯顯祖諱晉<lb/>
長秋卿父華為慕容超左僕射讜仕劉駿歴給事中泰<lb/>
山太守青冀二州輔國府長史帶魏郡太守劉彧之立<lb/>
遥授冠軍將軍東徐州刺史及革徐兗讜乃歸順於尉<lb/>
元元亦表授冠軍東徐州刺史遣中書侍郎高閭與讜<lb/>
對為刺史後至京師禮遇亞於薛畢以勲賜爵平陸侯<lb/>
加平遠將軍讜性開通篤於撫恤青齊之士雖疏族末<lb/>
姻咸相敬視李敷李訢等寵要勢家亦推懐陳款無所<lb/>
<pb n="KR2a0020_WYG_061-21b"/>
顧避畢衆敬等皆敬重之高允之徒亦相器待延興四<lb/>
年卒贈平南將軍青州刺史諡康侯子敬伯求致父喪<lb/>
出葬冀州清河舊墓久不被許停柩在家積五六年第<lb/>
四子敬叔先在徐州初聞父喪不欲奔赴而規南叛為<lb/>
徐州所勒送至乃自理後得襲父爵<lb/>
敬伯自以随父歸國之功賜爵昌安侯出為樂陵太守<lb/>
敬叔武邑太守父喪得葬舊墓還屬清河初讜兄弟十<lb/>
人<lb/>
<pb n="KR2a0020_WYG_061-22a"/>
兄忠字處順在南為合鄉令世祖南征忠歸降賜爵新<lb/>
昌男拜新興太守卒官贈冀州刺史初讜妻皇甫氏被<lb/>
掠賜中官為婢皇甫遂乃詐癡不能梳沐後讜為劉駿<lb/>
冀州長史因貨千餘匹購求皇甫高宗怪其納財之多<lb/>
也引見之時皇甫年垂六十矣高宗曰南人竒好能重<lb/>
室家之義此老母復何所任乃能如此致費也皇甫氏<lb/>
歸讜令諸妾境上奉迎數年卒卒後十年而讜入國<lb/>
讜兄子安世正始中自梁漢同夏侯道遷歸款為客積<lb/>
<pb n="KR2a0020_WYG_061-22b"/>
年出為東河問太守卒官<lb/>
元茂為信都令遷冀州治中<lb/>
元茂弟子讓洛州安西府長史都水使者<lb/>
田益宗光城蠻也身長八尺雄果有將略貌狀舉止有<lb/>
異常蠻世為四山蠻帥受制於蕭頤太和十七年遣使<lb/>
張超奉表歸款十九年拜員外散騎常侍都督光城弋<lb/>
陽汝南新蔡宋安五郡諸軍事冠軍將軍南司州刺史<lb/>
光城縣開國伯食蠻邑一千户所統守宰任其銓置後<lb/>
<pb n="KR2a0020_WYG_061-23a"/>
以益宗既渡淮北不可仍為司州乃於新蔡立東豫州<lb/>
以益宗為刺史尋改封安昌縣伯食實邑五百户二十<lb/>
二年進號征虜將軍景明初蕭衍遣軍主吳子陽率衆<lb/>
冦三關益宗遣光城太守梅興之歩騎四千進至隂山<lb/>
關南八十餘里據長風城逆擊子陽大破之斬獲千餘<lb/>
級蕭衍建寜太守黄天賜築城赤亭復遣其將黄公賞<lb/>
屯於漴城與長風相持益宗命安蠻太守梅景秀為之<lb/>
犄角擊討破天賜等斬首數百獲其二城上表曰臣聞<lb/>
<pb n="KR2a0020_WYG_061-23b"/>
機之所在聖賢弗之疑兼弱攻昧前王莫之捨皆拯羣<lb/>
生於湯炭盛武功於方來然霜葉將淪非勁飈無以速<lb/>
其籜天之所棄非假手無以殲其人竊惟蕭衍<hi>闕</hi>常君<lb/>
臣交争江外州鎮中分為兩東西抗峙已淹嵗時民庶<lb/>
窮於轉輸甲兵疲於戰鬭事救於目前力盡於麾下<hi>闕</hi>
無外維州鎮綱紀庶方藩城棊立孤存而已不乘機電<lb/>
掃廓彼蠻疆恐後之經略未易於此且壽春雖平三面<lb/>
仍梗鎮守之宜實湏豫設義陽差近淮源利渉津要朝<lb/>
<pb n="KR2a0020_WYG_061-24a"/>
廷行師必由此道若江南一平有事淮外須乘夏水汎<lb/>
長列舟長淮師赴壽春湏從義陽之北便是居我喉要<lb/>
在慮彌深義陽之滅今實時矣度彼衆不過湏精卒一<lb/>
萬二千然行師之法貴張形勢請使兩荆之衆西擬隨<lb/>
雍揚州之卒頓于建安得捍三關之援然後二豫之軍<lb/>
直據南關對抗延頭遣一都督總諸軍節度季冬進師<lb/>
迄于春末弗過十旬剋之必矣世宗納之遣鎮南元英<lb/>
攻義陽益宗遣其息魯生領歩騎八千斷賊糧運并焚<lb/>
<pb n="KR2a0020_WYG_061-24b"/>
其鈞城積聚衍戌主趙文舉率衆拒戰魯生破之獲文<lb/>
舉及小將胡建興古皓莊元仲等斬五千餘級溺死千<lb/>
五百人倉米運舟焚燒蕩盡後賊寧朔將軍楊僧遠率<lb/>
衆二千冦逼䝉籠益宗命魯生與戍主竒道顯逆擊破<lb/>
之追奔十里俘斬千餘進號平南將軍又詔益宗率其<lb/>
部曲并州鎮文武與假節征虜將軍太僕少卿宇文福<lb/>
綏防蠻楚加安南將軍増封一百户賜帛二千匹白早<lb/>
生反於豫州詔益宗曰懸瓠要藩密邇崧潁南疆之重<lb/>
<pb n="KR2a0020_WYG_061-25a"/>
所寄不輕而羣小猖狂忽構釁逆殺害鎮主規成反叛<lb/>
此而可忍孰不可容即遣尚書邢巒摠精騎五萬星馳<lb/>
電驅征南將軍中山王英統馬歩七萬絡繹繼發量此<lb/>
蟻宼唯當逃奔知將軍志翦犲狼以清邊境節義慷慨<lb/>
良在可嘉非蹇蹇之至何以能爾深戢誠款方相委託<lb/>
故遣中書舎人趙文相具宣朕懷往還之規口别指授<lb/>
便可善盡筭略隨宜追掩勿令此豎得有竄逸遲近清<lb/>
盪更有别㫖時自樂口已南郢豫二州諸城皆沒於賊<lb/>
<pb n="KR2a0020_WYG_061-25b"/>
唯有義陽而已蕭衍招益宗以車騎大將軍開府儀同<lb/>
三司五千户郡公當時安危在益宗去就而益宗守節<lb/>
不移郢豫剋平益宗之力也益宗年稍衰老聚歛無厭<lb/>
兵民患其侵擾諸子及孫競規賄貨部内苦之咸言欲<lb/>
叛世宗深亦慮焉乃遣中書舎人劉桃符宣㫖慰喻庶<lb/>
以安之桃符還啓益宗侵掠之狀世宗詔之曰風聞卿<lb/>
息魯生淮南貪暴擾亂細民又横殺梅伏生為爾不已<lb/>
損卿誠效可令魯生與使赴闕當加任使如欲外禄便<lb/>
<pb n="KR2a0020_WYG_061-26a"/>
授中畿一郡魯生久未至延昌中詔曰益宗先朝耆艾<lb/>
服勤邊境不可以地湏其人遂令乆屈可使持節鎮東<lb/>
將軍濟州刺史常侍如故世宗慮其不受代遣後將軍<lb/>
李世哲與桃符率衆襲之出其不意奄入廣陵益宗子<lb/>
魯生魯賢等奔於關南招引賊兵襲逐諸戍光城已南<lb/>
皆為賊所保世哲討擊破之復置郡戌而以益宗還授<lb/>
征南將軍金紫光禄大夫加散騎常侍改封曲陽縣開<lb/>
國伯益宗生長邊地不願内榮雖位秩崇重猶以為恨<lb/>
<pb n="KR2a0020_WYG_061-26b"/>
上表曰臣昔在南仰餐皇化擁率部曲三千餘家棄彼<lb/>
邊榮歸投樂土兄弟荼炭釁結賊朝高祖孝文皇帝録<lb/>
臣乃誠授以藩任方欲仰憑國威冀雪冤恥豈容背寵<lb/>
向讐就險危命昔郢豫紛擾臣躬率義兵擁絶賊路竊<lb/>
謂誠心仰簡朝野但任重據邊易招塵謗致使桃符横<lb/>
加䜛毁説臣恒欲投南暴亂非一乞檢事原以何為驗<lb/>
復云虐害番兵殺賣過半如其所言未審死失之家所<lb/>
訟有幾又云耗官粟帛倉庫傾盡御史覆檢曽無損折<lb/>
<pb n="KR2a0020_WYG_061-27a"/>
初代之日二子魯生魯賢從子超秀等並在城中安然<lb/>
無二而桃符密遣積射將軍鹿永固私將甲士打息魯<lb/>
生僅得存命唱云我被面勑若能得魯生魯賢首者各<lb/>
賞本郡士馬圍遶騰城唱殺二息戰怖實由於此殘敗<lb/>
居業為生蕩然乃復毁發墳墓露泄枯骸存者罹生離<lb/>
之苦亡魂遭粉骨之痛昔嵗朝廷頻遣桃符數加慰勞<lb/>
而桃符凶姦擅生禍福云唯我相申致降恩㫖及返京<lb/>
師復欺朝廷説臣父子全無忠誠誣陷貞良惑亂朝聽<lb/>
<pb n="KR2a0020_WYG_061-27b"/>
乞攝桃符與臣並對若臣罪有狀分從憲網如桃符是<lb/>
謬坐宜有歸詔曰既經大宥不容方更為獄熙平初益<lb/>
宗又表乞東豫以招二子靈太后令曰卿誠著二朝勲<lb/>
光南服作藩萬里列土承家前朝往恩酬叙不淺兼子<lb/>
弟荷榮中表被澤相<hi>闕</hi>輕重卿所知悉先帝以卿勞舊<lb/>
州小禄薄故遷牧華壤爰登顯級于時番兵交換不生<lb/>
猜疑而卿息魯賢等無事外叛忠孝俱乖飜為戎首以<lb/>
卿誠重不復相討今卧䕶征南榮以金紫朝廷處遇又<lb/>
<pb n="KR2a0020_WYG_061-28a"/>
甚於先且卿年老方就閑養焉得以本州為念魯賢來<lb/>
否豈待自往也但遣慰納足相昭亮若審遣信當更啓<lb/>
聞别勑東豫聽卿喻曉魯賢二年卒年七十三贈征東<lb/>
大將軍郢州刺史諡曰莊<lb/>
少子纂襲封位至征虜將軍中散大夫卒贈左將軍東<lb/>
豫州刺史<lb/>
益宗長子隨興冠軍將軍平原太守隨興情貪邊官不<lb/>
願内地改授弋陽汝南二郡太守<lb/>
<pb n="KR2a0020_WYG_061-28b"/>
益宗兄興祖太和末亦來歸附景明中假郢州刺史及<lb/>
義陽置郢州改授征虜將軍江州刺史詔賜朝服劒舄<lb/>
一具治麻城興祖卒益宗請隨興代之世宗不許罷并<lb/>
東豫初益州内附之後蕭鸞遣寧州刺史董巒追討之<lb/>
官軍進擊執巒并其子景曜送於行宫<lb/>
巒字仲舒營陽人真君末隨父南叛雖長自江外言語<lb/>
風氣猶同華夏性疎武不多識文字高祖引巒於庭問<lb/>
其南事巒怖不能對數顧景曜景曜進代父答申叙蕭<lb/>
<pb n="KR2a0020_WYG_061-29a"/>
鸞簒襲始終辭理横出言非而辯高祖異焉以巒為越<lb/>
騎校尉景曜為員外郎謀欲南叛坐徙朔州及車駕南<lb/>
討漢陽召巒從軍景曜至洛陽密啓其父必當奔叛軍<lb/>
次魯陽巒單騎南走過南陽新野厯告二城以魏軍當<lb/>
至戒之備防房伯玉劉忌並云無足可慮巒曰不然軍<lb/>
勢甚盛至境首北向哭呼景曜云吾百口在彼事理湏<lb/>
還不得顧汝一子也景曜鎻詣行在所數而斬之又有<lb/>
陳伯之者下邳人也以勇力自効仕於江南為鎮南大<lb/>
<pb n="KR2a0020_WYG_061-29b"/>
將軍江州刺史豐城縣開國公景明三年伯之遣使密<lb/>
表請降并遣其子冠軍將軍徐州刺史永昌縣開國侯<lb/>
虎牙為質四年以伯之為持節都督江郢二州諸軍事<lb/>
平南將軍江州刺史曲江縣開國公邑一千户虎牙為<lb/>
冠軍將軍員外散騎常侍豫寧縣開國伯邑五百户正<lb/>
始初蕭衍征虜將軍趙祖悦築城於水東與頴川接對<lb/>
置兵數千欲為攻討之本伯之進軍討祖悦大破之乘<lb/>
勝長驅入城刺祖悦三創賊衆大敗進討南城破賊諸<lb/>
<pb n="KR2a0020_WYG_061-30a"/>
部斬獲數千二年夏除伯之光禄大夫虎牙遷前軍將<lb/>
軍<lb/>
孟表字武逹濟北蛇丘人也自云本屬北地號索里諸<lb/>
孟青徐内屬後表因事南渡仕蕭鸞為馬頭太守太和<lb/>
十八年表據郡歸誠除輔國將軍南兖州刺史領馬頭<lb/>
太守賜爵譙縣侯鎮渦陽後蕭鸞遣其豫州刺史裴叔<lb/>
業攻圍六十餘日城中食盡唯以朽革及草木皮葉為<lb/>
糧表撫循將士戮力固守㑹鎮南將軍王肅解義陽之<lb/>
<pb n="KR2a0020_WYG_061-30b"/>
圍還以救之叔業乃退初有一南人自云姓邊字叔珍<lb/>
攜妻息從壽春投表云慕化歸國未及送闕便值叔業<lb/>
圍城表後察叔珍言色頗疑有異即加推覈乃云是叔<lb/>
業姑兒為叔業所遣規為内應所攜妻子並亦假妄表<lb/>
出叔珍於北門外斬之於是人情乃安高祖嘉其誠績<lb/>
封汶陽縣開國伯邑五百户遷征虜將軍濟州刺史為<lb/>
散騎常侍光禄大夫進號平西將軍世宗末降平東將<lb/>
軍齊州刺史延昌四年卒年八十一贈安東將軍兖州<lb/>
<pb n="KR2a0020_WYG_061-31a"/>
刺史諡曰恭<lb/>
子崇襲官至昌黎濟北二郡太守<lb/>
史臣曰薛安都一武夫耳雖輕於去就實啓東南事窘<lb/>
圖變而竟保寵秩優矣真度一謀見賞明主衆敬舉地<lb/>
納誠榮曜朝國人位並列無之於時文秀不回有死節<lb/>
之氣非但身蒙嘉禮乃至子免刑戮在我欲其罵人忠<lb/>
義可不勉也張讜觀機委質篤恤流離亦仁智矣田益<lb/>
宗蠻夷荒帥飜然效欵終懐金曵紫不其美歟孟表之<lb/>
<pb n="KR2a0020_WYG_061-31b"/>
致名位非徒然也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十一<lb/>
<pb n="KR2a0020_WYG_061-32a"/>
　魏書卷六十一考證<lb/>
畢衆敬傳安都引國授軍經其城下○<hi>臣人龍</hi>按本卷<lb/>
　安都傳安都遣使來降請兵救援顯祖召羣臣議而<lb/>
　納之今云引國授軍語意不明殆援字譌為授字也<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_061-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十一考證<lb/>
</p>
<p>
</p>
  </div>
</body>
</text>
</TEI>
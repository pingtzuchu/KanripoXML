<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷十四</head> <lb/>
    <p>
<pb n="KR2a0020_WYG_014-1a"/>
欽定四庫全書<lb/>
　魏書卷十四<lb/>
　　齊　　　　　魏　　　　收　　　　撰<lb/>
　列傳第二<lb/>
　　神元平文諸帝子孫<lb/>
上谷公紇羅神元皇帝之曾孫也初從太祖自獨孤如<lb/>
賀蘭部招集舊户得三百家與弟建議勸賀訥推太祖<lb/>
為主及太祖登王位紇羅常翼衞左右又從征伐有大<lb/>
<pb n="KR2a0020_WYG_014-1b"/>
功紇羅有援立謀特見優賞及即帝位與弟建同日賜<lb/>
爵為公卒<lb/>
子題少以雄武知名賜爵襄城公從征中山受詔徇下<lb/>
諸郡撫慰新城皆安化樂業進爵為王擊慕容驎於義<lb/>
臺中流矢薨帝以太醫令陰光為視療不盡術伏法<lb/>
子悉襲降爵為襄陽公卒贈襄城王<lb/>
建徳公嬰文神元皇帝之後也少明辯有決斷太宗器<lb/>
之典出納詔命常執機要世祖踐祚拜護東夷校尉進<lb/>
<pb n="KR2a0020_WYG_014-2a"/>
爵建徳公鎭遼西卒<lb/>
眞定侯陸神元皇帝之後也世祖時以武功頗蒙恩遇<lb/>
拜散騎常侍賜爵眞定侯卒<lb/>
陸曾孫軌字法寄稍遷洛陽令時天下多事軌惟以深<lb/>
刻遇下死多酷濫識者非之孝靜時鄴宮創制以軌為<lb/>
營搆使除徐州刺史軌風望既陋又無學術雖歴名位<lb/>
時人輕之卒於州<lb/>
武陵侯因章帝之後也從太祖平中原以功封曲逆侯<lb/>
<pb n="KR2a0020_WYG_014-2b"/>
世祖時改爵武陵<lb/>
長樂王壽樂章帝之後也位選部尚書南安王改封長<lb/>
樂王髙宗即位壽樂有援立功拜太宰大都督中外諸<lb/>
軍録尚書事矜功與尚書令長孫渴侯爭權並伏法<lb/>
望都公頽昭帝之後也隨太祖平中原賜爵望都侯世<lb/>
祖以頽美儀容進止可觀使迎左昭儀於蠕蠕進爵為<lb/>
公卒<lb/>
曲陽侯素延桓帝之後也以小綂從太祖征討諸部初<lb/>
<pb n="KR2a0020_WYG_014-3a"/>
定并州為刺史太祖之驚於柏肆也并州守將封竇眞<lb/>
為逆素延斬之時太祖意欲撫悅新附悔參合之誅而<lb/>
素延殺戮過多坐免官中山平拜幽州刺史豪奢放逸<lb/>
左遷上谷太守後賜爵曲陽侯時太祖留心黃老欲以<lb/>
純風化俗雖乗輿服御皆去彫飾咸尚質儉而素延奢<lb/>
侈過度太祖深銜之積其過因徵坐賜死<lb/>
順陽公郁桓帝之後也少忠正亢直初以羽林中郎内<lb/>
侍勤幹有稱髙宗時位殿中尚書從髙宗東廵臨海以<lb/>
<pb n="KR2a0020_WYG_014-3b"/>
勞賜爵順陽公髙宗崩乙渾專權隔絶内外百官震恐<lb/>
計無所出郁率殿中衞士數百人從順徳門入欲誅渾<lb/>
渾懼逆出問郁曰君入何意郁曰不見天子羣臣憂懼<lb/>
求見主上渾窘怖謂郁曰今大行在殯天子諒闇故未<lb/>
接百官諸君何疑遂奉顯祖臨朝後渾心規為亂朝臣<lb/>
側目郁復謀殺渾為渾所誅顯祖録郁忠正追贈順陽<lb/>
王諡曰簡<lb/>
宜都王目辰桓帝之後也初以羽林郎從太祖南伐至<lb/>
<pb n="KR2a0020_WYG_014-4a"/>
江髙宗即位以勞累遷侍中尚書左僕射封南平公乙<lb/>
渾之謀亂也目辰與兄郁議欲殺渾事泄被誅目辰逃<lb/>
隠得免顯祖傳位有定策勲髙祖即位遷司徒封宜都<lb/>
王除雍州刺史鎭長安目辰性亢直耿介不為朋黨朝<lb/>
臣咸憚之然好財利在州政以賄成有罪伏法爵除<lb/>
穆帝長子六脩少而兇悖穆帝五年遣六脩為前鋒與<lb/>
輔相衞雄范班及姬澹等救劉琨帝躬綂大兵為後繼<lb/>
劉粲懼焚燒輜重突圍遁走縱騎追之殺傷甚衆帝因<lb/>
<pb n="KR2a0020_WYG_014-4b"/>
大獵於壽陽山陳閲皮肉山為變赤及晉懐帝為劉聰<lb/>
所執穆帝遣六脩與桓帝子普根率精騎助劉琨初穆<lb/>
帝少子比延有寵欲以為後六脩出居新平城而黜其<lb/>
母六脩有驊騮駿馬日行五百里穆帝欲取以給比延<lb/>
後六脩來朝穆帝又命拜比延六脩不從穆帝乃坐比<lb/>
延於已所乗步輦使人導從出遊六脩望見以為穆帝<lb/>
謁伏路左及至乃是比延慙怒而去召之不逮穆帝怒<lb/>
率衆伐之帝軍不利六脩殺比延帝改服微行民間有<lb/>
<pb n="KR2a0020_WYG_014-5a"/>
賤婦人識帝遂暴崩普根先守于外聞難率衆來赴攻<lb/>
六脩滅之<lb/>
吉陽男比干太祖族弟也以司衛監討白澗丁零有功<lb/>
賜爵吉陽男後為南道都將戰没<lb/>
江夏公呂太祖族弟也從世祖平涼州有功封江夏公<lb/>
位外都大官委以朝政大見尊重卒贈江夏王陪葬金<lb/>
陵<lb/>
髙涼王孤平文皇帝之第四子也多才藝有志畧烈帝<lb/>
<pb n="KR2a0020_WYG_014-5b"/>
之前元年國有内難昭成如襄國後烈帝臨崩顧命迎<lb/>
昭成立之社稷可安及崩羣臣咸以新有大故内外未<lb/>
安昭成在南來未可果比至之間恐生變詐宜立長君<lb/>
以鎭衆望次弟屈剛猛多變不如孤之寛和柔順於是<lb/>
大人梁盖等殺屈共推孤孤曰吾兄居長自應繼位我<lb/>
安可越次而處大業乃自詣鄴奉迎請身留為質石虎<lb/>
義而從之昭成即位乃分國半部以與之薨<lb/>
子斤失職懐怒構寔君為逆死於長安太祖時以孤勲<lb/>
<pb n="KR2a0020_WYG_014-6a"/>
髙追封髙涼王諡曰神武<lb/>
斤子眞樂頻有戰功後襲祖封太宗初改封平陽王薨<lb/>
子禮襲本爵髙涼王薨諡懿王<lb/>
子那襲爵拜中都大官驍猛善攻戰正平初坐事伏法<lb/>
顯祖即位追那功命子紇紹封薨<lb/>
子大曹性愿直髙祖時諸王非太祖子孫者例降爵為<lb/>
公以大曹先世讓國功重髙祖真樂勲著前朝改封太<lb/>
原郡公卒無子國除世宗又以大曹從兄子洪威紹恭<lb/>
<pb n="KR2a0020_WYG_014-6b"/>
謙好學為潁川太守有政績孝靜初在潁川聚衆應闗<lb/>
西齊獻武王遣將討平之<lb/>
禮弟陵世祖賜爵襄邑男進爵為子卒<lb/>
子瓌位柔𤣥鎭司馬<lb/>
瓌子鷙字孔雀容貌魁壯腰帶十圍為羽林隊仗副髙<lb/>
祖末以征討有功賜爵晉陽男累遷領軍畿部都督武<lb/>
泰元年尒朱榮至河陰殺戮朝士鷙與榮共登髙塜俯<lb/>
而觀之自此後與榮合元顥之逼也鷙從駕北迎既到<lb/>
<pb n="KR2a0020_WYG_014-7a"/>
河内欲入城鷙奏曰河内晝則閉門夜引駕入此之意<lb/>
趣難以測量本圖有在願便發邁帝從之前至長子以<lb/>
尒朱榮赴援除鷙車騎將軍封華山王莊帝既殺尒朱<lb/>
榮榮從子兆為亂帝欲率諸軍親討鷙與兆陰通乃勸<lb/>
帝曰黄河萬仭寧可卒渡帝遂自安及兆入殿鷙又約<lb/>
止衞兵帝見逼京邑破皆由鷙之謀孝靜初入為大司<lb/>
馬加侍中鷙有武藝木訥少言性方厚每息直省闥雖<lb/>
暑月不解衣冠曾於侍中髙岳之席咸陽王坦恃力使<lb/>
<pb n="KR2a0020_WYG_014-7b"/>
酒陵侮一坐衆皆下之不敢應答坦謂鷙曰孔雀老武<lb/>
官何因得王鷙即答曰斬反人元禧首是以得之衆皆<lb/>
失色鷙怡然如故興和三年薨贈假黃鉞尚書令司徒<lb/>
公<lb/>
子大器襲爵後與元瑾謀害齊文襄王見害<lb/>
孤孫度太祖初賜爵松滋侯位比部尚書卒<lb/>
子乙斤襲爵襄陽侯顯祖崇舊齒拜外都大官甚見優<lb/>
重卒<lb/>
<pb n="KR2a0020_WYG_014-8a"/>
子平字楚國襲世爵松滋侯以軍功賜艾陵男卒<lb/>
子萇髙祖時襲爵松滋侯例降侯賜艾陵伯萇性剛毅<lb/>
雖有吉慶事未嘗開口而笑髙祖遷都萇以代尹留鎭<lb/>
除懐朔鎭都大將因别賜萇酒雖拜飲而顔色不泰髙<lb/>
祖曰聞公一生不笑今方隔山當為朕笑竟不能得髙<lb/>
祖曰五行之氣偏有所不入六合之間亦何事不有左<lb/>
右見者無不扼腕大笑世宗時為北中郎將帶河内太<lb/>
守萇以河橋舩絙路狹不便行旅又秋水汎漲年常破<lb/>
<pb n="KR2a0020_WYG_014-8b"/>
壊乃為舩路遂廣<hi>闕</hi>空車從京出者率令輸石一雙累<lb/>
以為岸橋闊來往便利近橋諸郡無復勞擾公私頼之<lb/>
歴位度支尚書侍中雍州刺史卒諡曰成萇中年以後<lb/>
官位微逹乃自尊倨閨門無禮昆季不穆性又貪虐論<lb/>
者鄙之<lb/>
萇子子華字伏榮襲爵孝莊初除齊州刺史先是州境<lb/>
數經反逆邢杲之亂人不自保而子華撫集豪右委之<lb/>
管籥衆皆感悅境内帖然而性甚褊急當其急也口不<lb/>
<pb n="KR2a0020_WYG_014-9a"/>
擇言手自捶擊長史鄭子湛子華親友也見侮罵遂即<lb/>
去之子華雖自悔厲終不能改在官不為矯潔之行凡<lb/>
有餽贈者辭多受少故人不厭其取鞫獄訊囚務加仁<lb/>
恕齊人樹碑頌徳後除濟州刺史尒朱兆之入洛也齊<lb/>
州城人趙洛周逐刺史丹陽王蕭贊表濟南太守房士<lb/>
逹攝行州事洛周子元顯先隨子華在濟州邀路改表<lb/>
請子華復為齊州刺史子華母房氏曾就親人飲食夜<lb/>
還大吐人以為中毒甚憂懼子華遂掬吐盡噉之其母<lb/>
<pb n="KR2a0020_WYG_014-9b"/>
乃安尋以母憂還都孝靜初除南兗州刺史弟子思通<lb/>
使闗西朝廷使右衞将軍郭瓊收之子思謂瓊僕曰速<lb/>
可見殺何為久執國士子華謂子思曰由汝麤疏令我<lb/>
如此以頭叩床涕泣不自勝子思以手捋鬚顧謂子華<lb/>
曰君惡體氣尋與子思俱死於門下外省<lb/>
子思字衆念性剛暴恒以忠烈自許元天穆當朝權以<lb/>
親從薦為御史中尉先是兼尚書僕射元順奏以尚書<lb/>
百揆之本至於公事不應送御史至子思奏曰案御史<lb/>
<pb n="KR2a0020_WYG_014-10a"/>
令云中尉督司百寮治書侍御史糾察禁内又云中尉<lb/>
出行車輻前驅除道一里王公百辟避路時經四帝前<lb/>
後中尉二十許人奉以周旋未曾暫廢府寺臺省並從<lb/>
此令唯肅宗之世為臨洮舉哀故兼尚書左僕射臣順<lb/>
不肯與名又不送簿故中尉臣酈道元舉而奏之而順<lb/>
復啓云尚書百揆之本令僕納言之貴不宜下隷中尉<lb/>
送名御史尋亦蒙勅聽如其奏從此迄今使無準一臣<lb/>
初上臺具見其事意欲申請決議但以權兼未宜便爾<lb/>
<pb n="KR2a0020_WYG_014-10b"/>
日復一日遂歴炎涼去月朔旦臺移尚書索應朝名帳<lb/>
而省稽留不送尋復移催并主吏忽為尚書郎中裴獻<lb/>
伯後注云案舊事御史中尉逄臺郎於複道中尉下車<lb/>
執板郎中車上舉手禮之以此而言明非敵體臣既見<lb/>
此深為怪愕旋省二三未解所以正謂都省别被新式<lb/>
改易髙祖舊命即遣移問事何所依又獲尚書郎中王<lb/>
元旭報出蔡氏漢官似非穿鑿始知裴王亦規壊典謨<lb/>
兩人心欲自矯臣案漢書宣秉傳云詔徴秉為御史中<lb/>
<pb n="KR2a0020_WYG_014-11a"/>
丞與司隷校尉尚書令俱會殿庭並專席而坐京師號<lb/>
之為三獨坐又尋魏書崔琰傳晉文陽<hi>闕</hi>傅嘏傳皆云<lb/>
既為中丞百寮震悚以此而言則中丞不揖省郎盖已<lb/>
久矣憲臺不屬都堂亦非今日又尋職令云朝會失時<lb/>
即加彈糾則百官簿帳應送上臺灼然明矣又皇太子<lb/>
以下違犯憲制皆得糾察則令僕朝名宜付御史又亦<lb/>
彰矣不付名至否臧何驗臣順專執未為平通先朝曲<lb/>
遂豈是正法謹案尚書郎中臣裴獻伯王元旭等望班<lb/>
<pb n="KR2a0020_WYG_014-11b"/>
士流早參清宦輕弄短札斐然若斯茍執異端忽焉至<lb/>
此此而不綱将隳朝令請以見事免獻伯等所居官付<lb/>
法科處尚書納言之本令僕百揆之要同彼浮虚助兹<lb/>
乖失宜明首從節級其罪詔曰國異政不可據之古事<lb/>
付司檢髙祖舊格推處得失以聞尋從子思奏仍為元<lb/>
天穆所忿遂停元顥之敗封安定縣子孝靜時位侍中<lb/>
而死<lb/>
萇弟珍字金省襲爵艾陵男世宗時曲事髙肇遂為帝<lb/>
<pb n="KR2a0020_WYG_014-12a"/>
寵昵彭城王勰之死珍率壯士害之後卒於尚書左僕<lb/>
射<lb/>
平弟長生位游騎擊將軍卒孝莊時以子天穆貴盛贈<lb/>
司空<lb/>
天穆性和厚美形貌善射有能名年二十起家員外郎<lb/>
六鎭之亂尚書令李崇廣陽王深北討天穆奉使慰勞<lb/>
諸軍路出秀容尒朱榮見其法令齊整有將領氣深相<lb/>
結託約為兄弟未幾榮請天穆為行臺朝廷不許改授<lb/>
<pb n="KR2a0020_WYG_014-12b"/>
别將令赴秀容是時北鎭紛亂所在蜂起六鎭蕩然無<lb/>
復蕃捍惟榮當職路衝招聚散亡天穆為榮腹心除并<lb/>
州刺史及榮赴洛天穆參其始謀乃令天穆留後為之<lb/>
繼援莊帝踐阼天穆以榮之眷昵特除太尉封上黨王<lb/>
徴赴京師榮之討葛榮詔天穆為前軍都督率京師之<lb/>
衆以赴之榮擒葛榮天穆增封通前三萬戸尋監修國史<lb/>
録尚書事開府世襲并州刺史初杜洛周鮮于修禮為<lb/>
宼瀛冀諸州人多避亂南向幽州前北平府主簿河間<lb/>
<pb n="KR2a0020_WYG_014-13a"/>
邢杲擁率部曲屯據鄭城以拒洛周葛榮垂将三載及<lb/>
廣陽王深等敗後杲南度居青州北海界靈太后詔流<lb/>
人所在皆置命屬郡縣選豪右為守令以撫鎭之時青<lb/>
州刺史元世儁表置新安郡以杲為太守未報會臺申<lb/>
休<hi>疑</hi>簡授郡縣以杲從子子瑶資蔭居前乃授河間太<lb/>
守杲深恥恨於是遂反所在流人先為土人凌忽聞杲<lb/>
起逆率來從之旬朔之間衆踰十萬劫掠村塢毒害民<lb/>
人齊人號之為<graphic n="KR1932" url="https://raw.githubusercontent.com/kanripo/KR-Gaiji/master/images/KR1932.png" mimeType="image/png"/>榆賊先是河南人常笑河北人好食<lb/>
<pb n="KR2a0020_WYG_014-13b"/>
榆葉故因以號之杲東掠光州盡海而還又破都督李<lb/>
叔仁軍詔天穆與齊獻武王討大破之杲乃請降傳送<lb/>
京師斬之增天穆邑萬户時元顥乗虚䧟滎陽天穆聞<lb/>
莊帝北廵自畢公壘北渡會車駕於河内尒朱榮以天<lb/>
時炎熱欲還師天穆苦執不可榮乃從之莊帝還宮加<lb/>
太宰羽葆鼓吹增邑通前七萬户天穆以疎屬本無徳<lb/>
望憑藉尒朱爵位隆極當時熏灼朝野傾悚王公已下<lb/>
每旦盈門受納財貨珍寶充積而寛柔容物不甚見疾<lb/>
<pb n="KR2a0020_WYG_014-14a"/>
於時莊帝以其榮黨外示寵敬詔天穆乗車馬出入大<lb/>
司馬門天穆與榮相倚情寄特甚榮常以兄禮事之而<lb/>
尒朱世隆等雖榮子姪位遇已重畏憚天穆俯仰承迎<lb/>
天穆曾言世隆之失榮即加杖其相親任如此莊帝内<lb/>
畏惡之與榮同時見殺前廢帝初贈丞相柱國大將軍<lb/>
雍州刺史假黃鉞諡曰武昭<lb/>
子儼襲美才貌位都官尚書及齊受禪聞勅召假病遂<lb/>
怖而卒<lb/>
<pb n="KR2a0020_WYG_014-14b"/>
西河公敦平文帝之曾孫也太祖初從征被堅執銳名<lb/>
冠諸將後從征中山所向無前太宗時拜中都大官世<lb/>
祖時進爵西河公寵遇彌篤卒<lb/>
子撥襲<lb/>
司徒石平文帝之𤣥孫也忠勇有膽略尤善騎射從世<lb/>
祖南討至𤓰步位尚書令雍州刺史歴比部侍郎華州<lb/>
刺史累遷征南大將軍卒贈司徒公<lb/>
武衞將軍謂烈帝之第四子也寛雅有將略常從太祖<lb/>
<pb n="KR2a0020_WYG_014-15a"/>
征討有功除武衞將軍後謝老歸家顯祖善禮遇之賜<lb/>
几杖服物致膳於第卒賜祕器<lb/>
子烏眞膂力絶人隨太祖征伐屢有戰功官至鉅鹿太<lb/>
守<lb/>
子興都聰敏剛毅髙宗時為河間太守賜爵樂城子為<lb/>
政嚴猛百姓憚之顯祖初以子丕貴重進爵樂城侯謝<lb/>
老歸家顯祖益禮之賜几杖服物致膳於第其妻婁氏<lb/>
為東陽王太妃卒追贈定州刺史河間公諡曰宣<lb/>
<pb n="KR2a0020_WYG_014-15b"/>
子提襲父侯爵<lb/>
提弟丕世祖擢拜羽林中郎從駕臨江賜爵興平子顯<lb/>
祖即位累遷侍中丞相乙渾謀反丕以奏聞詔丕帥元<lb/>
賀牛益得收渾誅之遷尚書令改封東陽公髙祖時封<lb/>
東陽王拜侍中司徒公時有諸疑事三百餘條勅丕制<lb/>
決率皆平允丕子超生車駕親幸其第特加賞賜以執<lb/>
心不二詔賜丕入八議傳示子孫犯至百聽責數恕之<lb/>
放其同籍丁口雜使役調求受復除若有姦邪人方便<lb/>
<pb n="KR2a0020_WYG_014-16a"/>
讒毁者即加斬戮尋遷太尉録尚書事時淮南王他淮<lb/>
陽王尉元河東王茍頽並以舊老見禮每有大事引入<lb/>
禁中乗步挽杖于朝進退相隨丕他元三人皆容貌壯<lb/>
偉腰帶十圍大耳秀眉鬚鬢斑白百寮觀瞻莫不祗聳<lb/>
唯茍頽小為短劣姿望亦不逮之髙祖文明太后重年<lb/>
敬舊存問周渥賜以珍寶丕聲氣髙朗愽記國事饗讌<lb/>
之際恒居坐端必抗音大言叙列既往成敗帝后敬納<lb/>
焉然諂事要人驕侮輕賤每見王叡苻承祖常傾身下<lb/>
<pb n="KR2a0020_WYG_014-16b"/>
之時文明太后為王叡造宅故亦為丕造甲第第成帝<lb/>
后親幸之率百官文武饗落焉使尚書令王叡宣詔賜<lb/>
丕金印一紐太后親造勸戒歌辭以賜羣官丕上疏贊<lb/>
謝太后令曰臣哉隣哉隣哉臣哉君則亡逸於上臣則<lb/>
履冰於下若能如此太平豈難致乎及丕妻段氏卒諡<lb/>
曰恭妃又特賜丕金券髙祖文明太后引見公卿於皇<lb/>
信堂太后曰今京師旱儉欲聽飢貧之人出闗逐食如<lb/>
欲給過所恐稽延時日不救災窘若任其外出復慮姦<lb/>
<pb n="KR2a0020_WYG_014-17a"/>
良難辨卿等可議其所宜丕議諸曹下大夫以上人各<lb/>
将二吏别掌給過所州郡亦然不過三日給之便訖有<lb/>
何難也髙祖從之四日而訖丕請立東宮詔曰年尚幼<lb/>
小有何急之丕曰臣年在西夕思觀盛禮於臣實急不<lb/>
許後例降王爵封平陽郡公求致仕詔不許及車駕南<lb/>
伐丕與廣陵王羽留守京師並加使持節詔丕羽曰留<lb/>
守非賢莫可太尉年尊徳重位總阿衡羽朕之懿弟温<lb/>
柔明斷故使二人留守京邑授以二節賞罰在手其祗<lb/>
<pb n="KR2a0020_WYG_014-17b"/>
允成憲以稱朕心丕對曰謹以死奉詔羽對曰太尉宜<lb/>
專節度臣但可副貳而已髙祖曰老者之智少者之決<lb/>
何得辭也及髙祖還代丕請作歌詔許之歌訖髙祖曰<lb/>
公傾朕還車故親歌述志今經構既有次第故暫還舊<lb/>
京願後時亦同兹適及髙祖欲遷都臨太極殿引見留<lb/>
守之官大議乃詔丕等如有所懐各陳其志燕州刺史<lb/>
穆羆進曰移都事大如臣愚見謂為未可髙祖曰卿便<lb/>
言不可之理羆曰北有獫狁之寇南有荆揚未賔西有<lb/>
<pb n="KR2a0020_WYG_014-18a"/>
吐谷渾之阻東有髙句麗之難四方未平九區未定以<lb/>
此推之謂為不可征伐之舉要須戎馬如其無馬事不<lb/>
可克髙祖曰卿言無馬此理粗可馬常出北方廐在此<lb/>
置卿何慮無馬今代在恒山之北為九州之外以是之<lb/>
故遷于中原羆曰臣聞黃帝都涿鹿以此言之古昔聖<lb/>
王不必悉居中原髙祖曰黃帝以天下未定居于涿鹿<lb/>
既定之後亦遷于河南尚書于果曰臣誠不識古事如<lb/>
聞百姓之言先皇建都於此無何欲移以為不可中原<lb/>
<pb n="KR2a0020_WYG_014-18b"/>
其如是所由擬數有簒奪自建邑平城以來與天地並<lb/>
固日月齊明臣雖管見膚淺性不昭逹終不以恒代之<lb/>
地而擬伊洛之美但以安土重遷物之常性一旦南移<lb/>
懼不樂也丕曰陛下去歲親御六軍討蕭氏至洛遣任<lb/>
城王澄宣旨勅臣等議都洛初奉恩㫖心情惶越凡欲<lb/>
遷移當訊之卜筮審定吉否然後可髙祖謂丕曰往在<lb/>
鄴中司徒公誕咸陽王禧尚書李冲等皆欲請龜占移<lb/>
洛吉凶之事朕時謂誕等曰昔周召卜宅伊洛乃識至<lb/>
<pb n="KR2a0020_WYG_014-19a"/>
兆今無若斯之人卜亦無益然卜者所以決疑此既不<lb/>
疑何須卜也昔軒轅卜兆龜焦卜者請訪諸賢哲軒轅<lb/>
乃問天老天老謂為善遂從其言終致昌吉然則至人<lb/>
之量未然審於龜矣朕既以四海為家或南或北遲速<lb/>
無常南移之民朕自多積倉儲不令窘乏丕曰臣仰奉<lb/>
慈詔不勝喜舞髙祖詔羣官曰卿等或以朕無為移徙<lb/>
也昔平文皇帝棄背率土昭成營居盛樂太祖道武皇<lb/>
帝神武應天遷居平城朕雖虚寡幸屬勝殘之運故移<lb/>
<pb n="KR2a0020_WYG_014-19b"/>
宅中原肇成皇宇卿等當奉先君令徳光迹洪規前懐<lb/>
州刺史青龍前秦州刺史呂受恩等仍守愚固帝皆撫<lb/>
而答之辭屈而退帝又将北廵丕遷太傅録尚書事頻<lb/>
表固讓詔斷表啓就家拜授及車駕發代丕留守詔曰<lb/>
中原始構須朕營視在代之事一委太傅賜上所乗車<lb/>
馬往來府省丕雅愛本風不逹新式至於變俗遷洛改<lb/>
官制服禁絶舊言皆所不願髙祖知其如此亦不逼之<lb/>
但誘示大理令其不生同異至於衣冕已行朱服列位<lb/>
<pb n="KR2a0020_WYG_014-20a"/>
而丕猶常服列在坐隅晚乃稍加弁帶而不能修飾容<lb/>
儀髙祖以丕年衰體重亦不强責及罷降非太祖子孫<lb/>
及異姓王者雖駮於公爵而利享封邑亦不快<hi>疑</hi>髙祖<lb/>
南征丕表乞少留思更圖後舉會司徒馮誕薨詔六軍<lb/>
反斾丕又以熙薨于代都表求鑾駕親臨詔曰今洛邑<lb/>
肇構跂望成勞開闢暨今豈有以天子之重遠赴舅國<lb/>
之喪朕縱欲為孝其如大孝何縱欲為義其如大義何<lb/>
天下至重君臣道懸豈宜茍相誘引陷君不義令僕已<lb/>
<pb n="KR2a0020_WYG_014-20b"/>
下可付法官貶之又詔以丕為都督領并州刺史後詔<lb/>
以平陽畿甸改封新興公初李冲又徳望所屬既當時<lb/>
貴要有杖情<hi>疑</hi>遂與子超娶冲兄女即伯尚妹也丕前<lb/>
妻子隆同産數人皆與别居後得宮人所生同宅共産<lb/>
父子情因此偏丕父子大意不樂遷洛髙祖之發平城<lb/>
太子恂留於舊京及将還洛隆與超等密謀留恂因舉<lb/>
兵斷闗規據陘北時丕以老居并州雖不預其始計而<lb/>
隆超咸以告丕丕外慮不成口雖致難心頗然之及髙<lb/>
<pb n="KR2a0020_WYG_014-21a"/>
祖幸平城推穆泰等首謀隆兄弟並是黨丕亦隨駕至<lb/>
平城每於測問令丕坐觀隆超與元業等兄弟並以謀<lb/>
逆伏誅有司奏處孥戮詔以丕應連坐但以先許不死<lb/>
之詔躬非染逆之身聽免死仍為太原百姓其後妻二<lb/>
子聽隨隆超母弟及餘庶兄弟皆徙敦煌丕時年垂八<lb/>
十猶自平城力載隨駕至洛陽髙祖每遣左右慰勉之<lb/>
乃還晉陽髙祖崩丕自并州來赴世宗引見之以丕舊<lb/>
老禮有加焉尋勅留洛陽後宴于華林都亭特令二子<lb/>
<pb n="KR2a0020_WYG_014-21b"/>
扶侍坐起丕仕歴六世垂七十年位極公輔而還為民<lb/>
庶然猶心戀京邑不能自絶人事尋詔以丕為三老景<lb/>
明四年薨年八十二詔贈左光禄大夫冀州刺史諡曰<lb/>
平<lb/>
長子隆先以反誅<lb/>
隆弟乙升超亦同誅<lb/>
超弟儁邕並有軍功儁封新安縣男邕封涇縣男<lb/>
淮陵侯大頭烈帝之曾孫也善騎射擢為内三郎從世<lb/>
<pb n="KR2a0020_WYG_014-22a"/>
祖有戰功賜爵髙宗初封淮陵性謹密帝甚重之位寧<lb/>
北將軍遷右將軍卒贈髙平公諡曰烈<lb/>
河間公齊烈帝之𤣥孫也少雄傑魁岸世祖愛其勇壯<lb/>
引侍左右從征赫連昌世祖馬蹶賊衆逼帝齊以身蔽<lb/>
捍決死擊賊賊乃退世祖得上馬是日微齊世祖幾至<lb/>
危殆世祖以微服入其城齊固諫不許乃與數人從世<lb/>
祖入城内既覺諸門悉閉世祖及齊等因入其宮中得<lb/>
婦人裙繫之槊上世祖乗而上因此得拔齊有力焉賜<lb/>
<pb n="KR2a0020_WYG_014-22b"/>
爵浮陽侯從征和龍以功拜尚書進爵為公後與新興<lb/>
王俊討秃髪保周坐事免官爵劉義隆將裴方明陷仇<lb/>
池世祖復授齊前將軍與建興公古弼討之遂尅仇池<lb/>
威振羌氐復賜爵河間公與武都王楊保宗對鎭駱谷<lb/>
時保宗弟文徳說保宗閉險自固有期矣秦州主簿邊<lb/>
因知之密告齊齊晨詣保宗呼曰古弼至欲宣詔保宗<lb/>
出齊叱左右扶保宗上馬馳驛送臺諸氐遂推文徳為<lb/>
主求援於劉義隆義隆遣將房亮之苻昭啖龍等率衆<lb/>
<pb n="KR2a0020_WYG_014-23a"/>
助文徳齊擊斬殺龍擒亮之氐遂平以功拜内都大官<lb/>
卒諡曰敬<lb/>
長子陵襲爵陵性抗直天安初為乙渾所害<lb/>
陵弟蘭以忠謹見寵髙祖初賜爵建陽子卒於武川鎭<lb/>
將<lb/>
子志字猛略少清辯强幹歴覽書傳頗有文才為洛陽<lb/>
令不避强禦與御史中尉李彪爭路俱入見面陳得失<lb/>
彪言御史中尉避承華車盖駐論道劒鼓安有洛陽縣<lb/>
<pb n="KR2a0020_WYG_014-23b"/>
令與臣抗衡志言神鄉縣主普天之下誰不編户豈有<lb/>
俯同衆官避中尉髙祖曰洛陽我之豐沛自應分路揚<lb/>
鑣自今以後可分路而行及出與彪折尺量道各取其<lb/>
半髙祖謂邢巒曰此兒竟可所謂王孫公子不鏤自彫<lb/>
巒曰露竹霜條故多勁節非鸞則鳯其在本枝也員外<lb/>
郎馮俊昭儀之弟恃勢恣撾所部里正志令主吏收繫<lb/>
處刑除官由此忤㫖左遷太尉主簿俄為從事中郎車<lb/>
駕南征髙祖微服觀戰所有箭欲犯帝志以身障之髙<lb/>
<pb n="KR2a0020_WYG_014-24a"/>
祖便得免矢中志目因此一目喪明以志行恒州事世<lb/>
宗時除荆州刺史還朝御史中尉王顯奏志在州日抑<lb/>
買良人為婢兼乗請供朝會赦免肅宗初兼廷尉卿後<lb/>
除揚州刺史賜爵建忠伯志在州威名雖減李崇亦為<lb/>
荆楚所憚尋為雍州刺史晚年躭好聲伎在揚州日侍<lb/>
側将百人器服珍麗冠於一時及在雍州逾尚華侈聚<lb/>
斂無極聲名遂損及莫折念生反詔志為西征都督討<lb/>
之念生遣其弟天生屯龍口與志相持為賊所乗遂棄<lb/>
<pb n="KR2a0020_WYG_014-24b"/>
大衆奔還岐州賊遂攻城刺史裴芬之疑城人與賊潛<lb/>
通将盡出之志不聽城人果開門引賊鏁志及芬之送<lb/>
念生見害前廢帝初贈尚書僕射太保<lb/>
扶風公處眞烈帝之後也少以壯烈聞位殿中尚書賜<lb/>
爵扶風公委以大政甚見尊禮吐京胡曹僕渾等叛招<lb/>
引朔方胡為援處眞與髙涼王那等討滅之性貪婪在<lb/>
軍烈暴坐事伏法<lb/>
文安公泥國之疎族也性忠直壯烈有智畫太祖厚遇<lb/>
<pb n="KR2a0020_WYG_014-25a"/>
之賜爵文安公拜安東將軍卒<lb/>
子屈襲爵太宗時居門下出納詔命性明敏善奏事每<lb/>
合上㫖賜爵元城侯加功勞將軍與南平公長孫嵩白<lb/>
馬侯崔𤣥伯等並決獄訟太宗東廵命屈行右丞相山<lb/>
陽侯奚斤行左丞相命掌軍國甚有聲譽後吐京胡與<lb/>
離石胡出以兵等叛置立將校外引赫連屈丐屈督會<lb/>
稽公劉潔永安侯魏勤捍之勤没於陳潔墜馬胡執送<lb/>
屈丐唯屈衆猶存太宗以屈沒失二將欲斬之時并州<lb/>
<pb n="KR2a0020_WYG_014-25b"/>
刺史元六頭荒淫怠事乃赦屈令攝州事屈縱酒頗廢<lb/>
政事太宗積其前後失檻車徵還斬於市<lb/>
子磨渾少為太宗所知元紹之逆也太宗濳隠於外磨<lb/>
渾與叔孫俊詐云太宗所在紹使帳下二人隨磨渾往<lb/>
規為逆磨渾既得出便縛帳下詣太宗斬之太宗得磨<lb/>
渾大喜因為羽翼以勲賜爵長沙公拜尚書出為定州<lb/>
刺史卒<lb/>
　魏書卷十四<lb/>
<pb n="KR2a0020_WYG_014-26a"/>
　魏書卷十四考證<lb/>
神元平文諸帝子孫列傳○魏收書亡後人所補<lb/>
曲陽侯素延傳并州守將封竇眞○道武本紀并州守<lb/>
　將封眞率其種族與徒何為逆將攻刺史元延延討<lb/>
　平之今稱封竇眞前後互異<lb/>
　<lb/>
　<lb/>
　<lb/>
<pb n="KR2a0020_WYG_014-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷十四考證<lb/>
</p>
<p>
</p>
  </div>
</body>
</text>
</TEI>
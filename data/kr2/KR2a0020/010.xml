<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷十</head> <lb/>
    <p>
<pb n="KR2a0020_WYG_010-1a"/>
欽定四庫全書<lb/>
　魏書卷十<lb/>
　　齊　　　　魏　　　　　收　　　　撰<lb/>
　帝紀第十<lb/>
　　孝莊紀<lb/>
孝荘皇帝諱子攸彭城王勰之第三子母曰李妃肅宗<lb/>
初以勰有魯陽翼衛之勲封武城縣開國公㓜侍肅宗<lb/>
書於禁内及長風神秀慧姿貌甚美拜中書侍郎城門<lb/>
<pb n="KR2a0020_WYG_010-1b"/>
校尉兼給事黄門侍郎雅為肅宗所親待長直禁中遷<lb/>
散騎常侍御史中尉孝昌二年八月進封長樂王轉侍<lb/>
中中軍將軍三年十月以兄彭城王劭事轉為衛将軍<lb/>
左光禄大夫中書監實見出也及武泰元年春二月肅<lb/>
宗崩大都督尒朱榮將向京師謀欲廢立以帝家有忠<lb/>
勲且兼民望隂與帝通榮乃率衆來赴夏四月丙申帝<lb/>
與兄弟夜北渡河丁酉會榮於河陽戊戍南濟河即帝<lb/>
位以兄彭城王劭為無上王弟覇城公子正為始平王<lb/>
<pb n="KR2a0020_WYG_010-2a"/>
以榮為使持節侍中都督中外諸軍事大將軍尚書令<lb/>
領軍將軍領左右封太原王己亥百寮相率有司奉璽<lb/>
紱備法駕奉迎於河梁庚子車駕廵河西至陶渚榮以<lb/>
兵權在己遂有異志乃害靈太后及㓜主次害無上王<lb/>
劭始平王子正又害丞相髙陽王雍司空公元欽儀同<lb/>
三司元恒芝儀同三司東平王略廣平王悌常山王邵<lb/>
北平王超任城王彛趙郡王敏中山王叔仁齊郡王温<lb/>
公卿已下二千餘人列騎衛帝遷於便幕既而榮悔稽<lb/>
<pb n="KR2a0020_WYG_010-2b"/>
顙謝罪語在榮傳辛丑車駕入宫御太極殿詔曰太祖<lb/>
誕命應期龍飛燕代累世重光載隆帝緒冀欲闡兹洪<lb/>
業永在無窮豈圗多難遘兹百六致使妖悖四起内外<lb/>
競侵朝無恤政之臣野多怨酷之士實由女主專朝致<lb/>
兹顛覆孝明皇帝大情沖順深存隐忍奄棄萬國衆用<lb/>
疑焉茍求胡出入守神器凡厥有心莫不觧體太原王<lb/>
榮世抱忠孝功格古今赴義晉陽大㑹河洛乃推翼朕<lb/>
躬應兹大命徳謝少康道愧前緒猥以𦕈身君臨萬國<lb/>
<pb n="KR2a0020_WYG_010-3a"/>
如渉淵海罔知所濟可大赦天下改武泰為建義元年<lb/>
從太原王督将軍士普加五階在京文官兩階武官三<lb/>
級復天下租役三年壬寅太原王尒朱榮上表請追諡<lb/>
無上王為皇帝餘死於河隂者諸王刺史贈三司三品<lb/>
者令僕五品者刺史七品以下及民郡鎮諸死者子孫<lb/>
聼立後授封爵詔從之癸夘以前太尉公江陽王繼為<lb/>
太師司州牧驃騎大將軍開府儀同三司相州刺史北<lb/>
海王顥為太傅開府仍刺史平東將軍光禄大夫清淵<lb/>
<pb n="KR2a0020_WYG_010-3b"/>
縣開國侯李延寔為太保進封陽平王㝷轉太傅安南<lb/>
将軍并州刺史元天穆為太尉公封上黨王侍中車騎<lb/>
大将軍儀同三司楊椿為司徒公車騎大將軍儀同三<lb/>
司頓丘郡開國公穆紹為司空公領尚書令進爵為王<lb/>
使持節車騎大将軍雍州刺史上黨公長孫稚為驃騎<lb/>
大将軍開府儀同三司進爵為王㝷改封馮翊王中軍<lb/>
将軍殿中尚書元諶為儀同三司尚書左僕射封魏郡<lb/>
王中軍将軍給事黄門侍郎元瑱為東海王金紫光禄<lb/>
<pb n="KR2a0020_WYG_010-4a"/>
大夫廣陵王恭為儀同三司甲辰追復故廣陽王淵故<lb/>
樂安王鑒爵通直散騎常侍敷城王坦為咸陽王諫議<lb/>
大夫元貴平為東萊王直閣将軍元肅為魯郡王秘書<lb/>
郎中元曄為長廣王馮翊郡開國公源紹景復先爵隴<lb/>
西王扶風郡開國公馮冏東郡公陸子彰北平公長孫<lb/>
悦並復其先王爵以北平王超還復為安定王丁未詔<lb/>
内外觧嚴庚戍封大将軍尒朱榮次子义羅為梁郡王<lb/>
詔蠕蠕主阿那瓌賛拜不名上書不稱臣是月汝南王<lb/>
<pb n="KR2a0020_WYG_010-4b"/>
悦北海王顥臨淮王彧前後奔蕭衍郢州刺史元願逹<lb/>
據城南叛五月丁巳朔加大将軍尒朱榮北道大行臺<lb/>
以尚書右僕射元羅為東道大使征東将軍光禄勲元<lb/>
欣副之廵方黜陟先行後聞辛酉大将軍尒朱榮還晋<lb/>
陽帝餞於邙隂丙寅詔曰自孝昌之季法令昏冺懐忠<lb/>
守素擁隔莫申深怨宿憾控告靡所其有事在通途横<lb/>
被疑異名例無爽枉見排抑或選舉不平或賦役煩苛<lb/>
諸如此者不可具説其有訴人經公車注不合者悉集<lb/>
<pb n="KR2a0020_WYG_010-5a"/>
華林東門朕當親理寃獄以申積滯己巳齊州郡民賈<lb/>
結聚衆反夜襲州城㑹明退走乙亥晉州刺史樊子鵠<lb/>
克唐州斬刺史崔元珍行臺酈惲傳首京師壬午詔求<lb/>
徳行文藝政事強直者縣令太守刺史皆敘其志業具<lb/>
以表聞得三人以上縣令太守刺史賞一階舉非其人<lb/>
亦黜一階又以舊敘軍勲不過征虜自今以後宜依前<lb/>
式以上餘階積而為品其從輿駕北來之徒不在此例<lb/>
悉不聼破品受階破階請帛先是蕭衍遣其将曹義宗<lb/>
<pb n="KR2a0020_WYG_010-5b"/>
宼荆州癸未以中軍将軍吏部尚書費穆為使持節都<lb/>
督南征諸軍事節度荆州刺史王羆以討之六月丁亥<lb/>
朔追封兄真定縣開國公子直為陳留王庚寅以鎮軍<lb/>
将軍金紫光禄大夫李虔為車騎大將軍儀同三司特<lb/>
進辛夘南荆州刺史李志據城南叛通直散騎常侍髙<lb/>
乾邕及弟等率合流民起兵於齊州之平原頻破州軍<lb/>
詔東道大使元欣喻旨乃降是月葛榮飢使其僕射任<lb/>
褒率車三萬餘乗南宼至沁水癸夘以髙昌王世子光<lb/>
<pb n="KR2a0020_WYG_010-6a"/>
為平西将軍𤓰州刺史襲爵泰臨縣開國伯髙昌王太<lb/>
尉公上黨王天穆為大都督東北道諸軍事率都督宗<lb/>
正珍孫奚毅賀㧞勝尒朱陽都等討任褒帝以宼難未<lb/>
夷避正殿責躬徹膳又班募格收集忠勇其有直言正<lb/>
諌之士敢決徇義之夫陳國家利害之謀赴君親危難<lb/>
之節者集華林園面諭事幽州平北府主簿河間邢杲<lb/>
率河北流民十餘萬戸反於青州之北海自署漢王號<lb/>
年天統戊申以征東将軍金紫光禄大夫李叔仁為車<lb/>
<pb n="KR2a0020_WYG_010-6b"/>
騎大将軍儀同三司率衆討之詔直寝紀業持節募新<lb/>
免牧戸有投名効力者授九品官己酉詔諸有私馬仗<lb/>
從戎者職人優兩大階亦授實官白民出身外優兩階<lb/>
亦授實官若武藝超倫者雖無私馬亦依前條雖不超<lb/>
倫但射槊翹關一藝而膽略有施者依第出身外特優<lb/>
一大階授實官若無姓第者從八品出身階依前加特<lb/>
授實官辛亥詔曰朕當親御六戎埽静燕代大将軍太<lb/>
原王尒朱榮率精甲十萬為左軍上黨王天穆總衆八<lb/>
<pb n="KR2a0020_WYG_010-7a"/>
萬為前軍司徒公楊椿勒兵十萬為右軍司空公穆紹<lb/>
統卒八萬為後軍是夜葛榮衆退屯相州之北秋七月<lb/>
丁巳詔從四品以上從征者不得優階正四品者優一<lb/>
階軍級從三品以上從征四品者優一大階正五品以<lb/>
下還依前格若有征階十餘計入四品三品限授五階<lb/>
己未詔前試守東郡太守唐景宣為持節都督於東郡<lb/>
召募僑居流民二千人渡河随便為栅凖望臺軍是月<lb/>
齊獻武王於鄴西北慰喻葛榮别帥稱王者七人衆萬<lb/>
<pb n="KR2a0020_WYG_010-7b"/>
餘降之乙丑加大将軍爾朱榮柱國大将軍録尚書事<lb/>
辛巳尚書奏㫁百官公給衣冠劔佩綬舄壬子光州人<lb/>
劉舉聚衆數千反於濮陽自稱皇武大将軍是月髙平<lb/>
鎮人万俟醜奴僣稱大位署置百官是月臨淮王彧自<lb/>
江南還朝八月太山太守羊偘據郡引蕭衍將軍王僧<lb/>
辯攻兗州甲辰詔大都督宗正珍孫率南廣州刺史都<lb/>
督鄭先護討劉舉於濮陽破平之以侍中驃騎大将軍<lb/>
臨淮王彧為儀同三司是月葛榮率衆圍相州九月己<lb/>
<pb n="KR2a0020_WYG_010-8a"/>
丑詔太尉公上黨王天穆討葛榮次於朝歌之南己巳<lb/>
以征東将軍齊州刺史元欣為沛郡王壬申柱國大将<lb/>
軍尒朱榮率騎七千討葛榮於滏口破擒之餘衆悉降<lb/>
冀定滄瀛殷五州平乙亥以平葛榮大赦天下改為永<lb/>
安元年辛巳以柱國大將軍太原王尒朱榮為大丞相<lb/>
都督河北畿外諸軍事以榮子平昌郡開國公文殊昌<lb/>
樂郡公文暢並進爵為王以司徒公楊椿為太保城陽<lb/>
王徽為司徒冬十月丁亥尒朱榮檻送葛榮於京師帝<lb/>
<pb n="KR2a0020_WYG_010-8b"/>
臨閶闔門榮稽顙謝罪斬於都市丙申以撫軍将軍太<lb/>
常卿太原王世子菩提為使持節驃騎大将軍開府儀<lb/>
同三司丁酉以冀州之長樂相州之南趙定州之博陵<lb/>
滄州之浮陽平州之遼西燕州之上谷幽州之漁陽七<lb/>
郡各萬戸増封太原王尒朱榮為太原國戊戍又加榮<lb/>
太師庚戍以侍中鎮南將軍太原郡開國公于暉兼尚<lb/>
書左僕射為行臺與齊獻武王討羊偘壬子太師江陽<lb/>
王繼薨癸丑以膠東縣開國侯李偘希復其祖爵南郡<lb/>
<pb n="KR2a0020_WYG_010-9a"/>
王是月車騎大將軍儀同三司李叔仁討邢杲於濰水<lb/>
失利而還大都督費穆大破蕭衍軍擒其将曹義宗檻<lb/>
送京師蕭衍以北海王顥為魏王號年孝基入據南兗<lb/>
之銍城十有一月戊午以無上王世子韶為彭城王陳<lb/>
留王子寛為陳留王寛弟剛為浮陽王剛弟質為林慮<lb/>
王癸亥齊獻武王行臺于暉與徐兗行臺崔孝芬大都<lb/>
督刁宣大破羊偘於瑕丘偘奔蕭衍兗州平戊寅以上<lb/>
黨王天穆為大将軍開府世襲并州刺史封前將軍太<lb/>
<pb n="KR2a0020_WYG_010-9b"/>
中大夫元凝為東安王十有二月庚子詔行臺于暉回<lb/>
師討邢杲次於歴下是嵗葛榮餘黨韓樓復據幽州反<lb/>
二年春正月甲寅于暉所部都督彭樂率二千餘騎北<lb/>
走於韓樓乃班師二月癸未朔詔諸禁衛之官從戎有<lb/>
功及傷夷者赴選先敘甲午尊皇考為文穆皇帝廟號<lb/>
肅祖皇妣為文穆皇后燕州民王慶祖聚衆於上黨自<lb/>
稱為王柱國大将軍尒朱榮討擒之壬寅詔散騎常侍<lb/>
濟隂王暉業兼行臺尚書督都督李徳龍丘大千鎮梁<lb/>
<pb n="KR2a0020_WYG_010-10a"/>
國三月壬戍詔大將軍上黨王天穆與齊獻武王討邢<lb/>
杲夏四月癸未遷肅祖文穆皇帝及文穆皇后神主于<lb/>
太廟内外百寮普汎加一級曲赦畿内死罪至流人減<lb/>
一等徒刑以下悉免庚子詔太原王尒朱榮下将士並<lb/>
汎加二級辛丑上黨王天穆齊獻武王大破邢杲於齊<lb/>
州之濟南杲降送京師斬於都市元顥攻䧟考城執行<lb/>
臺元暉業都督丘大千五月壬子朔元顥克梁國丁巳<lb/>
以撫軍将軍前徐州刺史楊昱為使持節鎮東将軍東<lb/>
<pb n="KR2a0020_WYG_010-10b"/>
南道大都督率衆鎮榮陽尚書僕射尒朱世隆鎮虎牢<lb/>
侍中尒朱世承鎮崿岅辛酉詔私馬仗從戎優階授官<lb/>
壬戍又詔募士一依征葛榮甲子又詔職人及民出馬<lb/>
優階各有差乙丑内外戒嚴癸酉元顥䧟滎陽執楊昱<lb/>
爾朱世隆棄虎牢遁還甲戍車駕北廵乙亥幸河内丙<lb/>
子元顥入洛丁丑進封城陽縣開國公元祉為平原王<lb/>
安昌縣開國侯元鷙為華山王並加儀同三司戊寅行<lb/>
臺崔孝芬大都督刁宣破元顥後軍都督侯暄於梁國<lb/>
<pb n="KR2a0020_WYG_010-11a"/>
斬之擒其卒三千人以侍中車騎将軍尚書右僕射尒<lb/>
朱世隆為使持節行臺僕射本将軍相州刺史鎮鄴城<lb/>
以便宜從事又詔上黨百年以下九十以上板三品郡<lb/>
八十以上四品郡七十以上五品郡太原王尒朱榮會<lb/>
車駕於長子即日反斾上黨王天穆北渡會車駕於河<lb/>
内六月己丑儀同三司費穆為顥所害壬寅克河内斬<lb/>
太守元襲都督宗正珍孫秋七月戊辰都督尒朱兆賀<lb/>
㧞勝從硤石夜濟破顥子冠受及安豐王延明軍元顥<lb/>
<pb n="KR2a0020_WYG_010-11b"/>
敗走庚午車駕入居華林園昇大夏門大赦天下以使<lb/>
持節車騎将軍都督頴川郡開國公尒朱兆為車騎大<lb/>
将軍儀同三司詔以前朝勲書多竊冒宜一切焚棄之<lb/>
若立效灼然為時所知者别加科賞蕃客及邉首翻城<lb/>
降有勲未敘者不在焚斷之限北來軍士及隨駕文武<lb/>
諸立義加汎五級河北執事之官二級河南立義及迎<lb/>
駕之官并中途扈從亦二級壬申以柱國大将軍太原<lb/>
王尒朱榮為天柱大将軍加前後部羽葆鼓吹癸酉臨<lb/>
<pb n="KR2a0020_WYG_010-12a"/>
潁縣卒江豐斬元顥傳首京師甲戍以大将軍上黨王<lb/>
天穆為太宰司徒公城陽王徽為大司馬太尉公乙亥<lb/>
宴勞天柱大将軍尒朱榮上黨王天穆及北來督将於<lb/>
都亭出宫人三百繒錦雜綵數萬匹班賜有差又諸州<lb/>
郡遣使奉表行宫者並加一大階丁丑獲元顥弟瑱斬<lb/>
於都市詔受元顥爵賞階級悉追奪之己夘以鎮東将<lb/>
軍南青州刺史元旭為襄城王平南将軍南兗州刺史<lb/>
元暹為汝陽王閏月辛巳帝始居宫内辛夘以車騎将<lb/>
<pb n="KR2a0020_WYG_010-12b"/>
軍兼吏部尚書楊津為司空巴州刺史嚴始欣據州南<lb/>
叛蕭衍遣其将蕭玩張鴻江茂逹等率衆赴援八月庚<lb/>
戍朔詔諸有公私債負一錢以上巨萬以還悉皆禁斷<lb/>
不得徴責己未以侍中太𫝊李延寔為司徒公丁夘封<lb/>
𤓰州刺史元太榮為東陽王甲戍侍中太保楊椿致仕<lb/>
乙亥詔車騎将軍右光禄大夫奚毅板授天柱大将軍<lb/>
尒朱榮太宰天穆下勲及祖父叔伯耆年者牧守有差<lb/>
九月大都督侯淵討韓樓於薊破斬之幽州平万俟醜<lb/>
<pb n="KR2a0020_WYG_010-13a"/>
奴攻東秦城䧟之殺刺史髙子朗冬十月丁丑以前司<lb/>
空公丹陽王蕭賛為司徒公十有一月己夘就徳興自<lb/>
營州遣使請降丁亥詔羣官休停在外者皆令赴闕程<lb/>
㑹有差丙午以大司馬太尉公城陽王徽為太保司徒<lb/>
公丹陽王蕭替為太尉公開府儀同三司雍州刺史長<lb/>
孫稚為司徒公十有二月辛亥蕭衍兗州刺史張景邕<lb/>
荆州刺史李靈起雄信将軍蕭進明來降<lb/>
三年春正月己丑益州刺史長孫壽梁州刺史元雋等<lb/>
<pb n="KR2a0020_WYG_010-13b"/>
遣将與征巴州都督元景夏討嚴始欣斬之蕭衍都督<lb/>
蕭玩何難尉陳愁敗走斬玩首俘獲萬餘人辛丑東徐<lb/>
州城民呂文欣王赦等殺刺史元太賔據城反以撫軍<lb/>
将軍都官尚書樊子鵠兼右僕射為行臺督征南將軍<lb/>
都督賈顯智征東将軍徐州刺史嚴思達以討之二月<lb/>
甲寅克之東徐平三月醜奴大行臺尉遲菩薩宼岐州<lb/>
大都督賀㧞岳可朱渾道元大破之夏四月丁巳以侍<lb/>
中太尉公丹陽王蕭贊為使持節都督齊濟兗三州諸<lb/>
<pb n="KR2a0020_WYG_010-14a"/>
軍事驃騎大将軍開府儀同三司齊州刺史丁夘雍州<lb/>
刺史尒朱天光討醜奴蕭寳夤於安定破擒之囚送京<lb/>
師甲戍以關中平大赦天下醜奴斬於都市寳夤賜死<lb/>
於駞牛署六月戊午詔胡民親屬受爵於朝者黜附編<lb/>
民嚈噠國獻師子一是月白馬龍涸胡王慶雲僭稱大<lb/>
位於永洛城署置百官秋七月丙子天光平永洛城擒<lb/>
慶雲坑其城民一萬七千癸巳蕭衍民革虬卜湯世率<lb/>
堡聚内附庚子車騎大将軍儀同三司李叔仁坐事除<lb/>
<pb n="KR2a0020_WYG_010-14b"/>
名為民九月辛夘天柱大将軍尒朱榮上黨王天穆自<lb/>
晉陽來朝戊戌帝殺榮天穆於明光殿及榮子儀同三<lb/>
司菩提乃昇閶闔門詔曰蓋天道忌盈人倫嫉惡疎而<lb/>
不漏刑之無捨是以呂霍之門禍譴所伏梁董之家咎<lb/>
徴斯在頃孝昌之末天歩孔艱女主亂政監國無主爾<lb/>
朱榮爰自晉陽同憂王室義旗之建大會盟津與世樂<lb/>
推共成鴻業論其始圖非無勞效但致逺恐泥終之實<lb/>
難曾未崇朝豺聲已露河隂之役安忍無親王公卿士<lb/>
<pb n="KR2a0020_WYG_010-15a"/>
一朝塗地宗戚靡遺内外俱盡假弄天威殆危神器時<lb/>
事倉卒未遑問罪尋以葛賊横行馬首南向捨過責成<lb/>
用平醜虜及元顥問鼎大駕北廵復致勤王展力行所<lb/>
以此論功且可補過既位極宰衡地踰齊魯容飬之至<lb/>
豈復是過但心如猛火山林無以供其暴意等漏巵江<lb/>
河無以充其溢既見金革稍寜方隅漸泰不推天功專<lb/>
為己力與奪任情臧否肆意無君之跡日月以甚㧞髪<lb/>
數罪盖不足稱斬竹書愆豈云能盡方復托名朝宗隂<lb/>
<pb n="KR2a0020_WYG_010-15b"/>
圖釁逆睥睨天居窺覦聖厯乃有裂冠毁冕之心将為<lb/>
㧞本塞源之事天既厭亂人亦悔禍同惡之臣宻來投<lb/>
告将而必誅罪無容捨又元天穆宗室末屬名望素㣲<lb/>
遭逢際㑹頗參義舉不能竭其忠誠以奉家國乃復棄<lb/>
本逐末背同即異為之謀主成彼禍心是而可忍孰不<lb/>
可恕並以伏辜自貽伊慼元惡既除人神慶泰便可大<lb/>
赦天下遣武衛将軍奚毅前燕州刺史崔淵率兵鎮北<lb/>
中是夜僕射爾朱世隆榮妻郷郡長公主率榮部曲焚<lb/>
<pb n="KR2a0020_WYG_010-16a"/>
西陽門出屯河隂己亥攻河橋擒毅等於途害之據北<lb/>
中城南逼京邑詔以驃騎大將軍雍州刺史廣宗郡開<lb/>
國公尒朱天光為侍中儀同三司以侍中司空公楊津<lb/>
為使持節督并肆燕恒雲朔顯汾蔚九州諸軍事驃騎<lb/>
大将軍并州刺史兼尚書令北道大行臺經略并肆庚<lb/>
子詔諸舊代人赴華林園帝将親簡敘以撫軍将軍金<lb/>
紫光禄大夫髙乾邕為侍中河北大使招集驍勇冬十<lb/>
月癸夘朔封安南将軍大鴻臚卿元寳炬為南陽王大<lb/>
<pb n="KR2a0020_WYG_010-16b"/>
宗正卿汝陽縣開國公元修為平陽王通直散騎常侍<lb/>
龍驤将軍新陽縣開國伯元誕為昌樂王復通直散騎<lb/>
常侍琅邪縣開國公李叔仁官爵仍為使持節大都督<lb/>
以討世隆甲辰以魏郡王諶徙封趙郡王諶弟子趙郡<lb/>
王寘改封平昌王儀同三司李虔薨丁未班募攻河橋<lb/>
格賞帛授官各有差戊申皇子生大赦天下文武百寮<lb/>
汎二級以平南将軍中書令魏蘭根兼尚書左僕射為<lb/>
河北行臺定相殷三州禀蘭根節度乙夘通直散騎常<lb/>
<pb n="KR2a0020_WYG_010-17a"/>
侍假平西将軍都督李苖以火舩焚河橋尒朱世隆退<lb/>
走丙辰詔大都督兼尚書僕射行臺源子恭率步騎一<lb/>
萬出自西道行臺楊昱領都督李偘希等部募勇士八<lb/>
千往從東路防守之子恭仍鎮太行丹谷世隆至建州<lb/>
刺史陸希質拒守城䧟盡屠之唯希質獲免以中軍将<lb/>
軍前東荆州刺史元顯恭為使持節都督晉建南汾三<lb/>
州諸軍事鎮西将軍晉州刺史兼尚書左僕射為征西<lb/>
道行臺節度都督薛善樂薛修義裴元雋薛崇禮薛憘<lb/>
<pb n="KR2a0020_WYG_010-17b"/>
族等丁夘詔以世隆北叛河内固守其在城督将文武<lb/>
普加二級兵士給復三年壬申尒朱世隆停建興之髙<lb/>
都尒朱兆自晉陽來㑹之共推太原太守行并州刺史<lb/>
長廣王曄為主大赦所部號年建明普汎四級徐州刺<lb/>
史爾朱仲逺反率衆向京師十有一月癸酉朔詔車騎<lb/>
将軍左衛将軍鄭先護為使持節大将軍大都督與都<lb/>
督李偘希赴行臺楊昱以討之乙亥以使持節兼尚書<lb/>
令西道大行臺司徒公長孫稚為太尉公侍中尚書令<lb/>
<pb n="KR2a0020_WYG_010-18a"/>
驃騎大将軍開府儀同三司臨淮王彧為司徒公丙子<lb/>
以驃騎大将軍儀同三司雍州刺史廣宗郡開國公尒<lb/>
朱天光開府進爵為王丁丑尒朱仲逺䧟西兗州執刺<lb/>
史王衍癸未以右衛将軍賀拔勝為東征都督壬辰又<lb/>
以左衛将軍大都督鄭先護兼尚書左僕射為行臺與<lb/>
勝並討仲逺戊戍詔罷魏蘭根行臺以後将軍定州刺<lb/>
史薛曇尚為使持節兼尚書為北道行臺隨機召發行<lb/>
豫州刺史元崇禮殺後行州事隂導和擅攝豫州庚子<lb/>
<pb n="KR2a0020_WYG_010-18b"/>
賀拔勝與仲逺戰於滑臺東失利仍奔之十有二月壬<lb/>
寅朔尒朱兆宼丹谷都督崔伯鳯戰殁都督羊文義史<lb/>
五龍降兆大都督源子恭奔退甲辰尒朱兆尒朱度律<lb/>
自富平津上率騎渉渡以襲京城事出倉卒禁衛不守<lb/>
帝出雲龍門兆逼帝幸永寜佛寺殺皇子并殺司徒公<lb/>
臨淮王彧左僕射范陽王誨戊申元曄大赦天下爾朱<lb/>
度律自鎮京師甲寅尒朱兆遷帝於晉陽甲子崩於城<lb/>
内三級佛寺時年二十四并害陳留王寛是月河西人<lb/>
<pb n="KR2a0020_WYG_010-19a"/>
紇豆陵歩蕃破落韓常大敗尒朱兆於秀容齊州城人<lb/>
趙洛周據西城反應尒朱兆刺史丹陽王蕭贊棄城走<lb/>
南陽太守趙脩延執荆州刺史李琰之自行州事中興<lb/>
二年諡為武懐皇帝太昌元年又諡孝莊皇帝廟號敬<lb/>
宗十一月葬於静陵<lb/>
史臣曰魏自孝昌之末天下淆然外侮内亂神器固将<lb/>
無主莊帝潜思變化招納勤王雖時事孔棘而卒有四<lb/>
海猾逆既翦權強擅命抑是兆謀運智之秋勞謙夕惕<lb/>
<pb n="KR2a0020_WYG_010-19b"/>
之日也未聞長轡之筴遽深負刺之恐謀謨罕術授任<lb/>
乖方猜嫌行戮禍不旋踵嗚呼胡醜之為釁也豈周衰<lb/>
晉末而已哉至於髙祖不祀武宣享廟三后降鑒福禄<lb/>
固不永矣<lb/>
　<lb/>
　<lb/>
　<lb/>
　魏書卷十<lb/>
<pb n="KR2a0020_WYG_010-20a"/>
　魏書卷十考證<lb/>
孝莊帝紀以髙昌王世子光為平西将軍𤓰州刺史襲<lb/>
　爵泰臨縣開國伯○泰監本訛作秦今从本傳改正<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_010-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷十考證<lb/>
</p>
<p>
</p>
  </div>
</body>
</text>
</TEI>
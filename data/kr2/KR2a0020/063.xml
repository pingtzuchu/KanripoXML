<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷六十三</head> <lb/>
    <p>
<pb n="KR2a0020_WYG_063-1a"/>
欽定四庫全書<lb/>
　魏書卷六十三<lb/>
　　齊　　　　魏　　　　収　　　　　撰<lb/>
　列傳第五十一<lb/>
　　王肅　　宋弁<lb/>
王肅字恭懿琅邪臨沂人司馬衍丞相導之後也父奐<lb/>
蕭賾尚書左僕射肅少而聰辯渉獵經史頗有大志仕<lb/>
蕭賾厯著作郎太子舎人司徒主簿祕書丞肅自謂禮<lb/>
<pb n="KR2a0020_WYG_063-1b"/>
易為長亦未能通其大義也父奐及兄弟並為蕭賾所<lb/>
殺肅自建業来奔是嵗太和十七年也高祖幸鄴聞肅<lb/>
至虚襟待之引見問故肅辭義敏切辯而有禮高祖甚<lb/>
哀惻之遂語及為國之道肅陳説治亂音韻雅暢深㑹<lb/>
帝㫖高祖嗟納之促席移景不覺坐之疲淹也因言蕭<lb/>
氏危滅之兆可乘之機勸髙祖大舉於是圖南之規轉<lb/>
鋭器重禮遇日有加焉親貴舊臣莫能間也或屏左右<lb/>
相對談説至夜分不罷肅亦盡忠輸誠無所隱避自謂<lb/>
<pb n="KR2a0020_WYG_063-2a"/>
君臣之際猶元徳之遇孔明也尋除輔國將軍大將軍<lb/>
長史賜爵開陽伯肅固辭伯爵許之詔肅討蕭鸞義陽<lb/>
聽招募壯勇以為爪牙其募士有功賞加常募一等其<lb/>
從肅行者六品已下聽先擬用然後表聞若投化之人<lb/>
聽五品已下先即優授於是假肅節行平南將軍肅至<lb/>
義陽頻破賊軍降者萬餘高祖遣散騎侍郎勞之以功<lb/>
進號平南將軍賜駿馬一匹除持節都督豫<hi>闕</hi>東郢三<lb/>
州諸軍事本將軍豫州刺史揚州大中正肅善於撫接<lb/>
<pb n="KR2a0020_WYG_063-2b"/>
治有聲稱尋徴肅入朝高祖手詔曰不見君子中心如<lb/>
醉一日三嵗我勞如何飾館華林拂席相待卿欲以何<lb/>
日發汝墳也故復此勑又詔曰肅丁荼虣世志等伍胥<lb/>
自拔吳州膺求魏縣躬操忘禮之本而同無數之喪誓<lb/>
雪怨恥方展申復窮諭再朞蔬緼不改誠季世之高風<lb/>
末代之孝節也但聖人制禮必均愚智先王作則理齊<lb/>
盈虛過之者俯而就之不及者企而行之曽參居罰寜<lb/>
其哀終吳員處酷豈聞四載夫三年者天下之達喪古<lb/>
<pb n="KR2a0020_WYG_063-3a"/>
今之所一其雖欲過禮朕得不制之以禮乎有司可依<lb/>
禮諭之為裁練<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>之制二十年七月高祖以久旱不雨<lb/>
輟膳三日百寮詣闕引在中書省高祖在崇虛樓遣舎<lb/>
人問曰朕知卿等至不獲相見卿何為而來肅對曰伏<lb/>
承陛下輟膳已經三日羣臣焦怖不敢自寜臣聞堯水<lb/>
湯旱自然之數湏聖人以濟世不由聖以致災是以國<lb/>
儲九年以禦九年之變臣又聞至於八月不雨然後君<lb/>
不舉膳昨四郊之外已蒙滂澍唯京城之内微為少澤<lb/>
<pb n="KR2a0020_WYG_063-3b"/>
蒸民未闕一餐陛下輟膳三日臣庶惶惶無復情地高<lb/>
祖遣舎人答曰昔堯水湯旱頼聖人以濟民朕雖居羣<lb/>
黎之上道謝前王今日之旱無以救恤應待立秋克躬<lb/>
自咎但此月十日已來炎熱焦酷人物同悴而連雲數<lb/>
日高風蕭條雖不食數朝猶自無感朕誠心未至之所<lb/>
致也肅曰臣聞聖人與凡同者五常異者神明昔姑射<lb/>
之神不食五穀臣常謂矯今見陛下始知其驗且陛下<lb/>
自輟膳以來若天全無應臣亦謂上天無知陛下無感<lb/>
<pb n="KR2a0020_WYG_063-4a"/>
一昨之前外有滂澤此有密雲臣即謂天有知陛下有<lb/>
感矣高祖遣舎人答曰昨内外貴賤咸云四郊有雨朕<lb/>
恐此軰皆勉勸之辭三覆之慎必欲使信而有徴比當<lb/>
遣人徃行若果雨也便命大官欣然進膳豈可以近郊<lb/>
之内而慷慨要天乎若其無也朕之無感安用朕身以<lb/>
擾民庶朕志確然死而後己是夜澍雨大降以破蕭鸞<lb/>
將裴叔業功進號鎮南將軍加都督豫南兖東荆東豫<lb/>
四州諸軍事封汝陽縣開國子食邑三百户持節中正<lb/>
<pb n="KR2a0020_WYG_063-4b"/>
刺史如故肅頻表固讓不許詔加鼔吹一部二十二年<lb/>
既平漢陽詔肅曰夫知己貴義君臣務恩不能矜災䘏<lb/>
禍恩義焉措卿情同伍員懷酷歸朕然未能翦一讎人<lb/>
馘彼凶帥何嘗不興言憤歎羡吳閭而長息比獲蕭鸞<lb/>
輔國將軍黄瑶起乃知是卿怨也尋當相付微望紓泄<lb/>
使吾見卿之日差得緩懐初賾之收肅父奐也司馬黄<lb/>
瑶起攻奐殺之故詔云然高祖之伐淮北令肅討義陽<lb/>
未剋而蕭鸞遣將裴叔業冦渦陽劉藻等救之為叔業<lb/>
<pb n="KR2a0020_WYG_063-5a"/>
所敗肅表求更遣軍援渦陽詔曰得表覽之憮然觀卿<lb/>
意非專在水當是以藻等鋭兵新敗於前事往勢難故<lb/>
也朕若分兵遣之非多㑹無所制多遣則禁旅難闕今<lb/>
日之計唯當作必剋之舉不可為狐疑之師徒失南兖<lb/>
也卿便息意停彼以圖義陽之㓂宜止則止還取義陽<lb/>
宜下則下鎮軍淮北深量二途勿致重爽若孟表糧盡<lb/>
軍不及至致失渦陽卿之過也肅乃解義陽之圍以赴<lb/>
渦陽叔業乃引師而退肅坐劉藻等敗黜為平南將軍<lb/>
<pb n="KR2a0020_WYG_063-5b"/>
中正刺史如故高祖崩遣詔以肅為尚書令與咸陽王<lb/>
禧等同為宰輔徴肅㑹駕魯陽肅至遂與禧等參同謀<lb/>
謨自魯陽至於京洛行途喪紀委肅參量憂勤經綜有<lb/>
過舊戚禧兄弟並敬而昵之上下稱為和輯唯任城王<lb/>
澄以其起自覉逺一旦在已之上以為憾焉每謂人曰<lb/>
朝廷以王肅加我上尚可從叔廣陵宗室尊宿厯任内<lb/>
外云何一朝令肅居其右也肅聞其言恒降而避之尋<lb/>
為澄所奏劾稱肅謀叛言尋申釋詔肅尚陳留長公主<lb/>
<pb n="KR2a0020_WYG_063-6a"/>
本劉昶子婦彭城公主也賜錢二十萬帛三千疋肅奏<lb/>
考以顯能陟由績著昇明退闇於是乎在自百寮曠察<lb/>
四稔于茲諸依舊式考檢能否從之裴叔業以壽春内<lb/>
附拜肅使持節都督江西諸軍事車騎將軍與驃騎大<lb/>
將軍彭城王勰率歩騎十萬以赴之蕭寳卷豫州刺史<lb/>
蕭懿率衆三萬屯於小峴交州刺史李叔獻屯合肥將<lb/>
圖壽春懿遣將胡松李居士等領衆萬餘屯據死虎肅<lb/>
進師討擊大破之擒其將橋珉等斬首數千進討合肥<lb/>
<pb n="KR2a0020_WYG_063-6b"/>
生擒叔獻蕭懿棄小峴南走肅還京師世宗臨東堂引<lb/>
見勞之又問江左有何息耗肅曰如聞崔慧景已死寳<lb/>
卷所仗非邪即佞天殆以此資陛下廓定之期勢將不<lb/>
久以肅淮南累㨗賞帛四千七百五十疋進位開府儀<lb/>
同三司封昌國縣開國侯食邑八百户餘如故尋以肅<lb/>
為散騎常侍都督淮南諸軍事揚州刺史持節餘官如<lb/>
故肅頻在邊悉心撫接遠近歸懐附者若市以誠綏納<lb/>
咸得其心清身好施簡絶聲色終始亷約家無餘財然<lb/>
<pb n="KR2a0020_WYG_063-7a"/>
性微輕佻頗以功名自許護疵稱伐少所推下高祖每<lb/>
以此為言景明二年薨於壽春年三十八世宗為舉哀<lb/>
詔曰肅奄至不救痛惋兼懐可遣中書侍郎賈思伯兼<lb/>
通直散騎常侍撫慰厥孤給東園祕器朝服一襲錢三<lb/>
十萬帛一千疋布五百疋蠟三百斤并問其卜遷遠近<lb/>
專遣侍御史一人監䕶喪事務令優厚又詔曰死生動<lb/>
静卑高有域勝達所居存亡崇顯故杜預之殁窆於首<lb/>
陽司空李冲覆舟是託顧瞻斯所誠亦二代之九原也<lb/>
<pb n="KR2a0020_WYG_063-7b"/>
故揚州刺史肅誠義結於二世英惠符於李杜平生本<lb/>
意願終京陵既有宿心宜遂先志其令葬於冲預兩墳<lb/>
之間使之神遊相得也贈侍中司空公本官如故有司<lb/>
奏以肅忠心大度宜諡匡公詔諡宣簡肅宗初詔為肅<lb/>
建碑銘子紹襲<lb/>
紹字三歸歴官太子洗馬員外常侍中書侍郎卒贈輔<lb/>
國將軍徐州刺史<lb/>
子遷襲武定中通直常侍齊受禪爵隨例降<lb/>
<pb n="KR2a0020_WYG_063-8a"/>
紹弟理孝静初始得還朝武定末著作佐郎紹肅前妻<lb/>
謝生也肅臨薨謝始擕二女及紹至壽春世宗納其女<lb/>
為夫人肅宗又納紹女為嬪<lb/>
肅弟秉字文政渉獵書史微有兄風世宗初擕兄子誦<lb/>
翊衍等入國拜中書郎遷司徒諮議出為輔國將軍幽<lb/>
州刺史卒贈征虜將軍徐州刺史<lb/>
誦字國章肅長兄融之子學渉有文才神氣清儁風流<lb/>
甚矣自員外郎司徒主簿轉司徒屬司空諮議通直常<lb/>
<pb n="KR2a0020_WYG_063-8b"/>
侍汝南王友遷司徒諮議加前軍散騎常侍光禄大夫<lb/>
出為左將軍幽州刺史未幾徴為長兼祕書監徙給事<lb/>
黄門侍郎肅宗崩靈太后之立幼主也於時大赦誦宜<lb/>
讀詔書音制抑揚風神踈秀百寮傾屬莫不歎美孝莊<lb/>
初於河隂遇害年三十七贈驃騎大將軍尚書左僕射<lb/>
司空公徐州刺史諡曰文宣<lb/>
子孝康武定中尚書郎中卒<lb/>
孝康弟擕康性清雅頗有文才齊文襄王中外府祭酒<lb/>
<pb n="KR2a0020_WYG_063-9a"/>
卒贈征虜將軍太府少卿<lb/>
誦弟衍字文舒名行器藝亞於誦自著作佐郎稍遷尚<lb/>
書郎員外常侍司空諮議光禄大夫廷尉揚州大中正<lb/>
度支尚書仍轉七兵徙太常卿出為散騎常侍征東將<lb/>
軍西兖州刺史衍届治未幾屬尒朱仲遠稱兵内向州<lb/>
既路衝為其攻逼衍不能守為仲逺所擒以其名望不<lb/>
害也令其騎牛從軍久乃見釋還洛除車騎將軍左光<lb/>
禄大夫孝静初轉侍中將軍如故天平三年卒年五十<lb/>
<pb n="KR2a0020_WYG_063-9b"/>
二勑給東園祕器賵物三百叚贈使持節都督青徐兖<lb/>
三州諸軍事驃騎大將軍尚書令司徒公徐州刺史諡<lb/>
曰文獻衍篤於交舊有故人竺虩於西兖為仲逺所害<lb/>
其妻子飢寒衍置之於家累年贍恤世人稱其敦厚<lb/>
翊字士游肅次兄琛子也風神秀立好學有文才歴司<lb/>
空主簿清河王友中書侍郎頗鋭於榮利結婚於元义<lb/>
超拜左將軍濟州刺史尋加平東將軍清静愛民有政<lb/>
治之稱入為散騎常侍孝莊初遷鎮南將軍金紫光禄<lb/>
<pb n="KR2a0020_WYG_063-10a"/>
大夫領國子監祭酒永安元年冬卒年三十七贈侍中<lb/>
衛將軍司空公徐州刺史<lb/>
子淵武定中儀同開府記至參軍<lb/>
宋弁字義和廣平列人人也祖愔與從叔宣博陵崔建<lb/>
俱知名世祖時歴位中書博士員外散騎常侍使江南<lb/>
賜爵列人子還拜廣平太守興安五年卒贈安逺將軍<lb/>
相州刺史諡曰惠長子顯襲爵弁伯父世顯無子養弁<lb/>
為後弁父叔珍李敷妹夫因敷事而死弁才學儁贍少<lb/>
<pb n="KR2a0020_WYG_063-10b"/>
有美名高祖初曽至京師見尚書李沖因言論移日沖<lb/>
竦然異之退而言曰此人一日千里王佐才也顯卒弁<lb/>
襲爵弁與李彪州里迭相祗好彪為祕書丞弁自中散<lb/>
彪請為著作佐郎尋除尚書殿中郎中高祖曽因朝㑹<lb/>
之次歴訪治道弁年少官微自下而對聲姿清亮進止<lb/>
可觀高祖稱善者久之因是大被知遇賜名為弁意取<lb/>
弁和獻玉楚王不知寳之也遷中書侍郎兼員外常侍<lb/>
使於蕭賾賾司徒蕭子良祕書丞王融等皆稱矣之以<lb/>
<pb n="KR2a0020_WYG_063-11a"/>
為志氣謇愕不逮李彪而體韻和雅舉止閑邃過之轉<lb/>
散騎侍郎時散騎位在中書之右高祖曽論江左事因<lb/>
問弁曰卿比南行入其隅隩彼政道云何興亡之數可<lb/>
得知不弁對曰蕭氏父子無大功於天下既以逆取不<lb/>
能順守徳政不理徭役滋劇内無股肱之助外有怨叛<lb/>
之民以臣觀之必不能貽厥孫謀保有南海若物憚其<lb/>
威身免為幸後車駕南征以弁為司徒司馬曜武將軍<lb/>
東道副將軍人有盜馬靽者斬而徇之於是三軍振懼<lb/>
<pb n="KR2a0020_WYG_063-11b"/>
莫敢犯法黄門郎崔光薦弁自代高祖不許然亦賞光<lb/>
知人未幾以弁兼黄門尋即正兼司徒左長史時大選<lb/>
内外羣官并定四海士族弁専參銓量之任事多稱㫖<lb/>
然好言人之隂短高門大族意所不便者弁因毁之至<lb/>
於舊族淪滯人非可忌者又申達之弁又為本州大中<lb/>
正姓族多所降抑頗為時人所怨從駕南討詔弁於豫<lb/>
州都督所部及東荆領葉皆滅戍士營農水陸兼作遷<lb/>
散騎常侍尋遷右衛將軍領黄門弁屢自陳讓高祖曰<lb/>
<pb n="KR2a0020_WYG_063-12a"/>
吾為相知者卿亦不可有辭豈得專守一官不助朕為<lb/>
治且常侍者黄門之麤冗領軍者二衛之假攝不足空<lb/>
存推讓以棄大委其被知遇如此始高祖北都之選也<lb/>
李沖多所參預頗抑宋氏弁有恨於沖而與李彪交結<lb/>
雅相知重及彪之抗沖沖謂彪曰爾如狗耳為人所嗾<lb/>
及沖劾彪不至大罪弁之力也彪除名為民弁大相嗟<lb/>
慨密圖申復高祖在汝南不豫大漸旬有餘日不見侍<lb/>
臣左右唯彭城王勰等數人而已小瘳乃引見門下及<lb/>
<pb n="KR2a0020_WYG_063-12b"/>
宗室長幼諸人入者未能知致悲泣弁獨進及御牀歔<lb/>
欷流涕曰臣不謂陛下聖顔毁瘠乃爾由是益重之車<lb/>
駕征馬圈留弁以本官兼祠部尚書攝七兵事及行執<lb/>
其手曰國之大事在祠與戎故令卿綰攝二曹可不自<lb/>
勉弁頓首辭謝弁劬勞王事夙夜在公恩遇之甚輩流<lb/>
莫及名重朝野亞於李沖高祖每稱弁可為吏部尚書<lb/>
及崩遺詔以弁為之與咸陽王禧等六人輔政而弁已<lb/>
先卒年四十八詔賜錢十萬布三百疋贈安東将軍瀛<lb/>
<pb n="KR2a0020_WYG_063-13a"/>
州刺史諡曰貞順弁性好矜伐自許膏腴高祖以郭祚<lb/>
晉魏名門從容謂弁曰卿固應推郭祚之門也弁笑曰<lb/>
臣家未肯推祚高祖曰卿自漢魏以來既無高官又無<lb/>
儁秀何得不推弁曰臣清素自立要爾不推侍臣出後<lb/>
高祖謂彭城王勰曰弁人身良<hi>自</hi>不惡乃復欲以門户<lb/>
自矜殊為可怪<lb/>
長子維字伯緒維弟紀字仲烈維少襲父爵自員外郎<lb/>
遷給事中坐諂事高肇出為益州龍驤府長史辭疾不<lb/>
<pb n="KR2a0020_WYG_063-13b"/>
行太尉清河王懌輔政以維名臣之子薦為通直郎辟<lb/>
其弟紀行參軍靈太后臨政委任元义而义恃寵驕盈<lb/>
懌每以分理裁斷义甚忿恨思以害懌遂與維為計以<lb/>
富貴許之維見义寵勢日隆便至乾沒乃告司染都尉<lb/>
韓文殊父子欲謀逆立懌懌坐被録禁中文殊父子懼<lb/>
而逃遁鞫無反狀以文殊亡走懸處大辟置懌於宫西<lb/>
别館禁兵守之維應反坐义言於太后欲開將來告者<lb/>
之路乃黜為燕州昌平郡守紀為秦州大羌令維及紀<lb/>
<pb n="KR2a0020_WYG_063-14a"/>
頗渉經史而浮薄無行懌親尊懿望朝野瞻屬維受懌<lb/>
眷賞而無狀搆間天下人士莫不怪忿而賤薄之及义<lb/>
殺懌專斷朝政以維兄弟前者告懌徴維為散騎侍郎<lb/>
紀為太學博士領侍御史甚昵之維超遷通直常侍又<lb/>
除冠軍將軍洛州刺史紀超遷尚書郎初弁謂族弟世<lb/>
景言維性踈險而紀識慧不足終必敗吾業也世景以<lb/>
為不爾至是果然聞者以為知子莫若父尚書令李崇<lb/>
尚書左僕射郭祚右僕射游肇每云伯緖兇踈終敗宋<lb/>
<pb n="KR2a0020_WYG_063-14b"/>
氏幸得殺身耳論者以為有徴後除營州刺史仍本將<lb/>
軍靈太后反政以义黨除名遂還鄉里尋追其前誣告<lb/>
清河王事於鄴賜死<lb/>
子春卿早亡弟紀以次子欽仁繼<lb/>
欽仁武定末太尉祭酒<lb/>
紀肅宗末為北道行臺卒於晉陽<lb/>
子欽道武定末冀州别駕<lb/>
弁弟機本州治中<lb/>
<pb n="KR2a0020_WYG_063-15a"/>
子寳積卒於中散大夫<lb/>
弁族弟穎字文賢自奉朝請稍遷尚書郎魏郡太守納<lb/>
貨劉騰騰言之於元义以穎為冠軍將軍涼州刺史穎<lb/>
前妻鄧氏亡後十五年穎夢見之向穎拜曰新婦今被<lb/>
處分為高崇妻故來辭君泫然流涕穎旦而見崇言之<lb/>
崇後數日而卒<lb/>
穎族弟燮字崇和廣平王懐郎中令員外常侍為征北<lb/>
李平司馬北殄元愉頗有贊謀之功<lb/>
<pb n="KR2a0020_WYG_063-15b"/>
燮族弟鴻貴為定州平北府參軍送兵於荆州坐取兵<lb/>
絹四百匹兵欲告之乃斬十人又疎凡不達律令見律<lb/>
有梟首之罪乃生斷兵手以水澆之然後斬決尋坐伏<lb/>
法時人哀兵之苦笑鴻貴之愚<lb/>
史臣曰古人有云才未半古功以過之非徒語也王肅<lb/>
流寓之人見知一面雖器業自致抑亦逢時榮仕赫然<lb/>
寄同舊列美矣誦翊繼軌不殞光風宋弁以才度見知<lb/>
迹參顧命拔萃出類其有以哉無子之歎豈徒羊舌宗<lb/>
<pb n="KR2a0020_WYG_063-16a"/>
祀之不亡幸矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_063-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十三<lb/>
<pb n="KR2a0020_WYG_063-17a"/>
　魏書卷六十三考證<lb/>
宋弁傳詔弁於豫州都督所部及東荆領葉皆滅戍士<lb/>
　營農水陸兼作○滅字當是減字之訛領葉當是地<lb/>
　名而亦有訛字<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_063-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十三考證<lb/>
</p>
<p>
</p>
  </div>
</body>
</text>
</TEI>
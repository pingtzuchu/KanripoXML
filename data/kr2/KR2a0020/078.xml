<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷七十八</head> <lb/>
    <p>
<pb n="KR2a0020_WYG_078-1a"/>
欽定四庫全書<lb/>
　魏書卷七十八<lb/>
　　齊　　　　魏　　　　收　　　　　撰<lb/>
　列傳第六十六<lb/>
　　孫紹　　張普惠<lb/>
孫紹字世慶昌黎人世仕慕容氏祖志入國卒於濟陽<lb/>
太守乆恊字文和上黨太守紹少好學通渉經史頗有<lb/>
文才隂陽術數多所貫渉初爲校書郎稍遷給事中自<lb/>
<pb n="KR2a0020_WYG_078-1b"/>
長兼羽林監爲門下録事朝廷大事好言得失遂爲世<lb/>
知曾著釋典論雖不具美時有可存與常景等共修律<lb/>
令延昌中紹表曰臣聞建國有計雖危必安施化能和<lb/>
雖寡必盛治乖人理雖合必離作用失機雖成必敗此<lb/>
乃古今同然百王之定法也伏惟大魏應天明命兆啓<lb/>
無窮必世後仁祚隆七百今二虢京門了無嚴防南北<lb/>
二中復闕固守長安鄴城股肱之寄穰城上黨腹背所<lb/>
憑四軍五校之軌領護分事之式徵兵儲粟之要舟車<lb/>
<pb n="KR2a0020_WYG_078-2a"/>
水陸之資山河要害之權緩急去來之用持平赴救之<lb/>
方節用應時之法特宜修置以固堂堂之基持盈之體<lb/>
何得而忽居安之辰故應危懼矣且法開清濁而清濁<lb/>
不平申滯理望而卑寒亦免士庶同悲兵徒懐怨中正<lb/>
賣望於下里主案舞筆於上臺真僞混淆知而不糾得<lb/>
者不欣失者倍怨使門齊身等而涇渭奄殊類應同役<lb/>
而苦樂懸異士人居職不以爲榮兵士役苦心不忘亂<lb/>
故有競棄本生飄藏他土或詭名託飬散在人間或亡<lb/>
<pb n="KR2a0020_WYG_078-2b"/>
命山藪漁獵爲命或投仗彊豪寄命衣食又應遷之戸<lb/>
逐樂諸州應留之徒避寒歸暖兼職人子弟隨逐浮遊<lb/>
南北東西卜居莫定闗禁不修任意取適如此之徒不<lb/>
可勝數爪牙不復爲用百工爭棄其業混一之計事實<lb/>
闕如考課之方責辦無日流浪之徒決湏精校今彊敵<lb/>
窺時邊黎伺隙内民不平乆戍懐怨戰國之勢竊謂危<lb/>
矣必造祸源者北邊鎮戍之人也若夫一統之年持平<lb/>
用之者大道之計也亂離之期縱横作之者行權之勢<lb/>
<pb n="KR2a0020_WYG_078-3a"/>
也故道不可乆湏文質以換情權不可恒隨洿隆以牧<lb/>
物文質應世道形自安洿隆獲𠂻權勢亦濟然則王者<lb/>
計法之趣化物之規圓方務得其境人物不失其地又<lb/>
先帝時律令竝議律尋施行令獨不出十餘年矣臣以<lb/>
令之爲體即帝王之身也分處百揆之儀安置九服之<lb/>
節經緯三才之倫包羅六卿之職措置風化之門作用<lb/>
賞罰之要乃是有爲之樞機世法之大本也然修令之<lb/>
人亦皆博古依古撰置大體可觀比之前令精麤有在<lb/>
<pb n="KR2a0020_WYG_078-3b"/>
但主議之家太用古制若令依古高祖之法復湏昇降<lb/>
誰敢措意有是非哉以是爭故乆廢不理然律令相湏<lb/>
不可偏用今律班令止於事甚滯若令不班是無典法<lb/>
臣下執事何依而行臣等修律非無勤止署下之日臣<lb/>
乃無名是謂農夫盡力他食其秋功名之所實懐於悒<lb/>
未幾出除濟隂太守還歴司徒功曹參軍歩兵長水校<lb/>
尉正光初兼中書侍郎使髙麗還爲鎮逺將軍右軍將<lb/>
軍乆之爲徐兖和糴使還朝大陳軍國利害不報紹又<lb/>
<pb n="KR2a0020_WYG_078-4a"/>
表曰臣聞文質互用治道以之緝熙洿隆得時人物以<lb/>
之通濟故能事恢三靈仁洽九服伏惟陛下應靈踐阼<lb/>
沖明照物宰輔忠純伊霍均美既致昇平之基應成無<lb/>
爲之業而漠北叛命隴右構逆中州驚擾民庶竊議其<lb/>
故何哉皆由上法不通下情怨塞故也臣雖愚短具鑒<lb/>
始末往在代都武質而治安中京以來文華而政亂故<lb/>
臣昔於太和極陳得失具論四方華夷心態高祖垂納<lb/>
文應可尋延昌正光奏疏頻上主者收録不䝉報問即<lb/>
<pb n="KR2a0020_WYG_078-4b"/>
日事勢乃至於此盡微臣豫陳之驗今東南有竊號之<lb/>
豎西北有逆命之寇豈得怨天實尤人矣臣今不憂荒<lb/>
外正慮中畿急湏改張以寧其意若仍持疑變亂尋作<lb/>
肘腋一乖大事去矣然臣奉國四世欣戚是同但職在<lb/>
冗散不關樞密寧濟之計欲陳無所可謂經緯甚多無<lb/>
機可織夫天下者大器也一正難傾一傾難正當今之<lb/>
危躡足之急臣備肉食痛心無已泣血上陳願垂採察<lb/>
若得言參執事獻可替否宼逆獲除社稷稱慶雖死如<lb/>
<pb n="KR2a0020_WYG_078-5a"/>
生犬馬情畢紹性抗直每上封事常至懇切不憚犯忤<lb/>
但天性踈脱言乍髙下時人輕之不見採納紹兄世元<lb/>
早卒世元善彈箏紹後聞箏聲便涕泗嗚咽捨之而去<lb/>
世以此尚之除驍騎將軍使吐谷渾還爲太府少卿曾<lb/>
因朝見靈太后謂曰卿年稍老矣紹曰臣年雖老臣節<lb/>
乃少太后笑之遷右將軍太中大夫紹曾與百寮赴朝<lb/>
東掖未開守門候旦紹於衆中引史部郎中辛雄於衆<lb/>
外竊謂之曰此中諸人尋當死盡唯吾與卿猶享富貴<lb/>
<pb n="KR2a0020_WYG_078-5b"/>
雄甚駭愕不測所以未幾有河隂之難紹善推禄命事<lb/>
驗甚多知者異之建義初除衞尉少卿將軍如故轉金<lb/>
紫光禄大夫永安中拜太府卿以前參議正光壬子厯<lb/>
賜爵新昌子太昌初遷左衞將軍右光禄大夫永熙二<lb/>
年卒時年六十九贈都督冀瀛滄三州諸軍事驃騎大<lb/>
將軍尚書左僕射冀州刺史諡曰宣<lb/>
子伯元襲齊受禪例降<lb/>
伯元弟叔利右將軍太中大夫<lb/>
<pb n="KR2a0020_WYG_078-6a"/>
紹從父弟瑜濟州長史<lb/>
瑜弟彛字鳳倫太和中舉秀才稍遷歩兵校尉卒於武<lb/>
邑太守贈征虜將軍營州刺史<lb/>
子伯融出繼瑜後武定末<hi>闕二字</hi>太守<lb/>
伯融嫡弟子寛開府田曹參軍<lb/>
張普惠字洪賑常山九門人身長八尺容貌魁偉父曄<lb/>
爲齊州中水縣令隨父之縣受業齊土專心墳典剋厲<lb/>
不息及還鄉里就程元講習精於三禮兼善春秋百家<lb/>
<pb n="KR2a0020_WYG_078-6b"/>
之説多所窺覽諸儒稱之太和十九年爲主書帶制局<lb/>
監與劉桃符石榮劉道斌同員共直頗爲髙祖所知轉<lb/>
尚書都令史任城王澄重其學業爲其聲價僕射李沖<lb/>
曾至澄處見普惠言論亦善之世宗初轉積射將軍澄<lb/>
爲安西將軍雍州刺史啓普惠爲府録事參軍尋行馮<lb/>
翊郡事澄功衰在身欲於七月七日集會文武北園馬<lb/>
射普惠奏記於澄曰竊聞三殺九親别踈昵之叙五服<lb/>
六術等衰麻之心皆因事飾情不易之道者也然則莫<lb/>
<pb n="KR2a0020_WYG_078-7a"/>
大之痛深於終身之外書䇿之哀除於喪紀之内外者<lb/>
不可無節故斷之以三年内者不可遂除故敦之以日<lb/>
月禮太練之日鼓素琴蓋推以即吉也小功以上非虞<lb/>
祔練除不沐浴此拘之以制也曽子問曰相識有喪服<lb/>
可以與於祭乎孔子曰緦不祭又何助於人祭既不與<lb/>
疑無宴食之道又曰廢喪服可以與於饋奠之事乎子<lb/>
曰脱衰與奠非禮也注云爲其忘哀疾愚謂除喪之始<lb/>
不與饋奠小功之内其可觀射乎雜記云大功以下既<lb/>
<pb n="KR2a0020_WYG_078-7b"/>
葬適人人食之其黨也食之非黨也不食食猶擇人於<lb/>
射爲惑伏見明敎立射會之限將以二七令辰集城中<lb/>
文武肄武藝於北園行揖讓於中否時非大閲之秋景<lb/>
涉妨農之節國家縞禫甫除殿下功衰仍襲釋而爲樂<lb/>
以訓百姓便是易先王之典敎忘哀戚之情恐非所以<lb/>
昭令德視子孫者也按射儀射者以禮樂爲本忘而從<lb/>
事不可謂禮鍾鼓弗設不可謂樂捨此二者何用射爲<lb/>
又七日之戲令制無之班勞所施慮違事體庫府空虛<lb/>
<pb n="KR2a0020_WYG_078-8a"/>
宜待新調二三之趣停之爲便乞至九月備飾盡行然<lb/>
後奏狸首之章宣矍相之令聲軒懸建雲鉦神民忻暢<lb/>
於斯時也伏惟慈明逺被萬民是望舉動所書發言唯<lb/>
則願更廣訪賜垂曲採昭其管見之心恕其讜言之責<lb/>
則芻蕘無遺歌輿人有獻誦矣澄意納其言託辭自罷<lb/>
乃荅曰文武之道自昔成規明耻敎戰振古常軌今雖<lb/>
非公制而此州承前已有斯式既不勞民損公任其私<lb/>
射復何失也且纂文習武人之常藝豈可於常藝之間<lb/>
<pb n="KR2a0020_WYG_078-8b"/>
要湏令制乎比適欲依前州府相率王務之暇肄藝良<lb/>
辰亦未言費用庫物也禮兄弟内除明哀已殺小功客<lb/>
至主不絶樂聴樂則可觀武豈傷直自事縁湏罷先以<lb/>
令停方獲此請深具來意澄轉揚州啓普惠以羽林監<lb/>
領鎮南大將軍開府主簿尋加威逺將軍普惠既爲澄<lb/>
所知歴佐二藩甚有聲譽旋京之日装束藍縷澄賚絹<lb/>
二十匹以充行資還朝仍羽林監又澄遭太妃憂臣寮<lb/>
爲立碑頌題碑欲云康王元妃之碑澄訪於普惠荅曰<lb/>
<pb n="KR2a0020_WYG_078-9a"/>
謹尋朝典但有王妃而無元字魯夫人孟子稱元妃者<lb/>
欲下與繼室聲子相對今烈懿太妃作配先王更無聲<lb/>
子仲子之嫌竊謂不假元字以别名位且以氏配姓愚<lb/>
以爲在生之稱故春秋夫人姜氏至自齊既葬以諡配<lb/>
姓故經書葬我小君文姜氏又曰來歸夫人成風之禭<lb/>
皆以諡配姓古者婦人從夫諡今烈懿太妃德冠一世<lb/>
故特䝉褒錫乃萬代之高事豈容於定名之重而不稱<lb/>
烈懿乎澄從之及王師大舉重征鍾離普惠爲安樂王<lb/>
<pb n="KR2a0020_WYG_078-9b"/>
詮别將長史班師除揚烈將軍相州安北府司馬遷步<lb/>
兵校尉後以本官領河南尹丞世宗崩坐與甄楷等飲<lb/>
酒遊從免官驍騎將軍刁整家有舊訓將營儉葬普惠<lb/>
以爲矯時太甚與整書論之事在刁雍𫝊故事免官者<lb/>
三載之後降一階而叙若才優擢授不拘此限熙平中<lb/>
吏部尚書李韶奏普惠有文學依才優之例宜特顯叙<lb/>
勑除寧逺將軍司空倉曹參軍朝議以不降階爲榮時<lb/>
任城王澄爲司空表議書記多出普惠廣陵王恭北海<lb/>
<pb n="KR2a0020_WYG_078-10a"/>
王顥疑爲所生祖母服朞與三年博士執意不同詔羣<lb/>
寮㑹議普惠議曰謹按二王祖母皆受命先朝爲二國<lb/>
太妃可謂受命於天子爲始封之母矣喪服慈母如母<lb/>
在三年章傳曰貴父命也鄭注云大夫之妾子父在爲<lb/>
母大功則士之妾子爲母朞父卒則皆得申此大夫命<lb/>
其妾子以為母所慈猶曰貴父命爲之三年況天子命<lb/>
其子爲列國王命其所生母爲國太妃反自同公子爲<lb/>
母練冠之與大功乎輕重顛倒不可之甚者也𫝊曰始<lb/>
<pb n="KR2a0020_WYG_078-10b"/>
封之君不臣諸父昆弟則當服其親服若魯衞列國相<lb/>
爲服朞判無疑矣何以明之喪服君爲姑姉妹女子嫁<lb/>
於國君者傳曰何以大功尊同也尊同則得服其親服<lb/>
諸侯之子稱公子公子不得禰先君然則兄弟一體位<lb/>
列諸侯自以尊同得相爲服不可還凖公子逺厭天王<lb/>
故降有四品君大夫以尊降公子大夫之子以厭降名<lb/>
例不同何可亂也禮大夫之妾子以父命慈己申其三<lb/>
年太妃既受命先帝光昭一國二王胙土茅社顯錫大<lb/>
<pb n="KR2a0020_WYG_078-11a"/>
邦舍尊同之高據附不禰之公子雖許蔡失位亦不是<lb/>
過服問曰有從輕而重公子之妻爲其皇姑公子雖厭<lb/>
妻尚獲申況廣陵北海論封則封君之子語妃則命妃<lb/>
之孫承妃纂重逺别先皇更以先后之正統厭其所生<lb/>
之祖嫡方之皇姑不以遥乎今既許其申服而復限之<lb/>
以朞比之慈母不亦爽歟經曰爲君之祖父母父母妻<lb/>
長子傳曰何以朞父母長子君服斬妻則小君父卒然<lb/>
後爲祖後者服斬今祖乃獻文皇帝諸侯不得祖之母<lb/>
<pb n="KR2a0020_WYG_078-11b"/>
爲太妃蓋二王三年之證議者近背正經以附非類差<lb/>
之毫毛所失或逺且天子尊則配天莫非臣妾何爲命<lb/>
之爲國母而不聼子服其親乎記曰從服者所從亡則<lb/>
已又曰不爲君母之黨服則爲其母之黨服今所從既<lb/>
亡不以親服服其所生則屬從之服於何所施若以諸<lb/>
王入爲公卿便同大夫者則當今之議皆不湏以國爲<lb/>
言也今之諸王自同列國雖不之國别置臣寮玉食一<lb/>
方不得以諸侯言之敢據周禮輙同三年當時議者亦<lb/>
<pb n="KR2a0020_WYG_078-12a"/>
有同異國子博士李郁於議罷之後書難普惠普惠據<lb/>
禮還荅鄭重三返郁議遂屈轉諌議大夫澄謂普惠曰<lb/>
不喜君得諌議唯喜諌議得君時靈太后父司徒胡國<lb/>
珍薨贈相國太上秦公普惠以前世后父無太上之號<lb/>
詣闕上疏陳其不可左右畏懼莫敢爲通會聞胡家穿<lb/>
壙下墳有磐石乃密表曰臣聞優名寶位王者之所光<lb/>
錫尊君愛親臣子所以慎終必使勲績相侔號秩相可<lb/>
然後能顯揚當時𫝊徽萬代者矣竊見故侍中司徒胡<lb/>
<pb n="KR2a0020_WYG_078-12b"/>
公懐道含靈實誕聖后載育至尊母儀四海近樞克惟<lb/>
允之寄居槐體論道之明故以功餘九錫褒假鑾纛深<lb/>
聖上之加隆極慈后之至愛憲章天下不亦可乎而太<lb/>
上之號竊謂未𠂻何者易稱天尊地卑乾坤定矣故曰<lb/>
大哉乾元又曰至哉坤元明乾坤不可竝大禮記曰天<lb/>
無二日土無二王嘗禘郊社尊無二上明君臣不可竝<lb/>
上伏見詔書以司徒爲太上秦公夫人爲太上秦君夫<lb/>
人䝉號於前司徒繫之於後尊光之美盛矣竊惟高祖<lb/>
<pb n="KR2a0020_WYG_078-13a"/>
受禪於獻文皇帝故仰尊爲太上皇此因上上而生名<lb/>
也皇太后稱令以繫勑下蓋取三從之道逺同文母列<lb/>
於十亂則司徒之爲太上恐乖繫勑之意春秋傳曰葬<lb/>
稱公臣子辭明不可復加上也書曰兹予大饗于先王<lb/>
爾祖其從與饗之司徒位尊屬重必當配饗先朝稱太<lb/>
上以爲臣以事太上皇恐非司徒翼翼之心漢祖創有<lb/>
天下尊父曰太上皇母曰昭靈后乃帝者之事晉有小<lb/>
子侯尚曰僭之於天子司徒三公也其可同號於帝乎<lb/>
<pb n="KR2a0020_WYG_078-13b"/>
孔子曰必也正名名不正則言不順言不順則事不成<lb/>
事不成則禮樂不興禮樂不興則刑罰不中刑罰不中<lb/>
則民無所措手足易曰有大者不可以盈故受之以謙<lb/>
謙尊而光卑而不可踰天道虧盈而益謙地道變盈而<lb/>
流謙鬼神害盈而福謙人道惡盈而好謙又曰困於上<lb/>
者必反於下故受之以井比剋吉定兆而以淺改卜羣<lb/>
心悲惋亦或天地神靈所以垂至戒啓聖情伏願聖后<lb/>
回日月之明察㣲臣之請停司徒逼同之號從卑下不<lb/>
<pb n="KR2a0020_WYG_078-14a"/>
踰之稱畏困上之鑒邀謙光之福則天下幸甚臣聞見<lb/>
災修德災變成善此太戊所以興殷桑穀以之自滅況<lb/>
今卜遷方始當修革之會愚以爲無上之名不可假之<lb/>
脱譏於千載恐貽不言之咎且君之於臣比葬三臨之<lb/>
禮也司徒誠爲后父實人臣也雖子尊不加於父乃天<lb/>
下母以義斷恩不可遂在室之意故曰女子有行逺父<lb/>
母兄弟況乃應坤之載承天之重而朔望於司徒之殯<lb/>
晨昬於郊墓之間雖聖思蒸蒸其不虞宜戒離宸極之<lb/>
<pb n="KR2a0020_WYG_078-14b"/>
嚴居疲雲蹕於道路此亦億兆蒼生瞻仰失圖伏願尋<lb/>
載馳之不歸存静方之光大則草木可繁人靈斯穆臣<lb/>
職忝諌司敢獻狂瞽謹冒上聞不敢宣露乞垂省覽昭<lb/>
臣微款脱得奉謁聖顔曲盡愚𠂻者死且不朽太后覽<lb/>
表親至國珍宅召集王公入座卿尹及五品已上博議<lb/>
其事遣使召普惠與相問荅又令侍中元义中常侍賈<lb/>
璨監觀得失任城王澄問普惠曰漢高作帝尊父爲太<lb/>
上皇今聖母臨朝贈父太上公求之故實非爲無凖且<lb/>
<pb n="KR2a0020_WYG_078-15a"/>
君舉作則何必循舊對曰天子稱詔太后稱令故周臣<lb/>
十亂文母預焉仰思所難竊謂非匹澄曰前代太后亦<lb/>
有稱詔聖母自欲存謙光之義故不稱耳何得以詔令<lb/>
之别而廢嚴父之孝對曰后父太上自昔未有前代母<lb/>
后豈不欲尊崇其親王何以不逺謨古義而近順今㫖<lb/>
未審太后何故謙於稱詔而不謙於太上竊願聖后終<lb/>
其謙光太傅清河王懌曰昔在僭晉禇氏臨朝殷浩遺<lb/>
禇裒書曰足下今之太上皇也況太上公而致疑對曰<lb/>
<pb n="KR2a0020_WYG_078-15b"/>
禇裒以女輔政辭不入朝淵源譏其不恭故有太上之<lb/>
刺本稱其非不記其是不謂殿下以此賜難侍中崔光<lb/>
曰張生表中引晉有小子侯出自鄭注非爲正經對曰<lb/>
雖非正經之文然述正經之㫖公好古習禮復固斯難<lb/>
御史中尉元匡因謂崔光曰張表云晉之小子侯以號<lb/>
同稱僭今者太上公名同太上皇比晉小子義似相類<lb/>
但不學不敢辨其是非普惠對曰中丞既疑其是不正<lb/>
其非豈所望於三獨尚書崔亮曰諌議所見正以太上<lb/>
<pb n="KR2a0020_WYG_078-16a"/>
之號不應施於人臣然周有太公尚父亦兼二名人臣<lb/>
尊重之稱固知非始今日普惠對曰尚父者有德可稱<lb/>
太上者上中之上名同義異此亦非竝亮又曰古有文<lb/>
王武王亦有文子武子然則太上皇太上公亦何嫌于<lb/>
同也普惠對曰文武者徳行之迹故迹同則諡同太上<lb/>
者尊極之位豈得通施於臣下廷尉少卿袁飜曰周官<lb/>
上公九命上大夫四命命數雖殊同名爲上何必上者<lb/>
皆是極尊普惠厲聲訶飜曰禮有下卿上士何止大夫<lb/>
<pb n="KR2a0020_WYG_078-16b"/>
與公但今所行以太加上二名雙舉不得非極雕蟲小<lb/>
藝微或相許至於此處豈卿所及飜甚有慙色黙不復<lb/>
言任城王澄曰諫諍之體各言所見至於用捨固在應<lb/>
時卿向荅袁氏聲何太厲普惠對曰所言若是宜見採<lb/>
用所言若非懼有罪及是非湏辨非爲茍競澄曰朝廷<lb/>
方開不諱之門以廣忠言之路卿今意在向義何云乃<lb/>
慮罪罰議者咸以太后當朝志相黨順遂奏曰張普惠<lb/>
辭雖不屈然非臣等所同渙汗已流請依前詔太后復<lb/>
<pb n="KR2a0020_WYG_078-17a"/>
遣元义賈璨宣令謂普惠曰朕向召卿與羣臣對議往<lb/>
復既終皆不同卿表朕之所行孝子之志卿之所陳忠<lb/>
臣之道羣公已有成議卿不得苦奪朕懐後有所見勿<lb/>
得難言普惠於是拜令辭還初普惠被召傳詔馳驊騮<lb/>
馬來甚迅速佇立催去普惠諸子憂怖涕泣普惠謂曰<lb/>
我當休明之朝掌諌議之職若不言所難言諫所難諌<lb/>
便是唯唯曠官尸禄人生有死死得其所夫復何恨然<lb/>
朝廷有道汝軰勿憂及議罷㫖勞還宅親故賀其幸甚<lb/>
<pb n="KR2a0020_WYG_078-17b"/>
時中山莊弼遺書普惠曰明侯淵儒碩學身負大才秉<lb/>
此公方來居諫職謇謇如也諤諤如也一昨承胡司徒<lb/>
第當面折庭諍雖問難鋒至而應對響出宋城之帶始<lb/>
縈魯門之柝裁警終使羣后逡廵庶竂拱黙雖不見用<lb/>
於一時固已傳美於百代聞風快然敬裁此白普惠美<lb/>
其此書每爲口實普惠以天下民調幅度長廣尚書計<lb/>
奏復徵綿麻恐其勞民不堪命上疏曰伏聞尚書奏復<lb/>
綿麻之調尊先皇之軌夙宵惟度忻戰交集何者聞復<lb/>
<pb n="KR2a0020_WYG_078-18a"/>
髙祖舊典所以忻惟新俱可復而不復所以戰違法仰<lb/>
惟髙祖廢大斗去長尺改重秤所以愛萬姓從薄賦知<lb/>
軍國須綿麻之用故云幅度之間億兆應有綿麻之利<lb/>
故絹上税綿八兩布上税麻十五斤萬姓得廢大斗去<lb/>
長尺改重秤荷輕賦之饒不適於綿麻而已故歌舞以<lb/>
供其職奔走以役其勤天子信於上億兆樂於下故易<lb/>
曰悦以使民民忘其勞此之謂也自兹以降漸漸長闊<lb/>
百姓嗟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>聞於朝野伏惟皇太后未臨朝之前陛下居<lb/>
<pb n="KR2a0020_WYG_078-18b"/>
諒闇之日宰輔不尋其本知天下之怨綿麻不察其幅<lb/>
廣度長秤重斗大革其所獘存其可存而特放綿麻之<lb/>
調以悦天下之心此所謂悦之不以道愚臣所以未悦<lb/>
者也尚書既知國少綿麻不惟法度之<hi>闕字</hi>易民言之可<lb/>
畏便欲去天下之大信棄已行之成詔追前之非遂後<lb/>
之失奏求還復綿麻以充國用不思庫中大有綿麻而<lb/>
羣官共竊之愚臣以爲於理未盡何者今宫人請調度<lb/>
造衣物必度忖秤量絹布疋有尺丈之盈一猶不計其<lb/>
<pb n="KR2a0020_WYG_078-19a"/>
廣絲綿斤兼百銖之剰未聞依律罪州郡若一疋之濫<lb/>
　一斤之惡則鞕户主連三長此所以敎民以貪者也今<lb/>
百官請俸人樂長闊并欲厚重無復凖極得長闊厚重<lb/>
者便云其州能調絹布精闊且長横發美譽以亂視聴<lb/>
不聞嫌長惡廣求計還官者此百司所以仰負聖明也<lb/>
今若必復綿麻者謂宜先令四海知其所由明立嚴禁<lb/>
復本幅度新綿麻之典依太和之税其在庫絹布并及<lb/>
絲綿不依典制者請遣一尚書與太府卿左右藏令依<lb/>
<pb n="KR2a0020_WYG_078-19b"/>
今官度官秤計其斤兩廣長折給請俸之人總常俸之<lb/>
數千俸所出以布綿麻亦應其一歳之用使天下知二<lb/>
聖之心愛民惜法如此則高祖之軌中興於神龜明明<lb/>
慈信照布於無窮則孰不幸甚伏願亮臣悾悾之至下<lb/>
慰蒼生之心普惠又表乞朝直之日時聴奉見自此之<lb/>
後月一陛見又以肅宗不親視朝過崇佛法郊廟之事<lb/>
多委有司上疏曰臣聞明德卹祀成湯光六百之祚嚴<lb/>
父配天孔子稱周公其人也故能馨香上聞福傳遐世<lb/>
<pb n="KR2a0020_WYG_078-20a"/>
伏惟陛下重暉纂統欽明文思天地屬心百神佇望故<lb/>
宜敦崇祀禮咸秩無文而告朔朝廟不親於明堂嘗禘<lb/>
郊社多委於有司觀射遊苑躍馬騁中危而非典豈清<lb/>
蹕之意殖不思之㝠業捐巨費於生民減禄削力近供<lb/>
無事之僧崇飾雲殿逺邀未然之報昧爽之臣稽首於<lb/>
外𤣥寂之衆遨遊於内愆禮忤時人靈未穆愚謂從朝<lb/>
夕之因求秖刼之果未若先萬國之忻心以事其親使<lb/>
天下和平災害不生者也伏願淑慎威儀萬邦作式躬<lb/>
<pb n="KR2a0020_WYG_078-20b"/>
致郊廟之䖍親紆朔望之禮釋奠成均竭心千畆明發<lb/>
不寐潔誠禋祼孝悌可以通神明德敎可以光四海則<lb/>
一人有喜兆民頼之然後精進三寶信心如來道由化<lb/>
深故諸漏可盡法隨禮積故彼岸可登量撤僧寺不急<lb/>
之華還復百官乆折之秩已興之構務從簡成將來之<lb/>
造權令停息仍舊亦可何必改作庶節用愛人法俗俱<lb/>
賴臣學不經逺言多孟浪忝職其憂不敢黙爾尋别勑<lb/>
付外議釋奠之禮時史官剋日蝕豫勑罷朝普惠以逆<lb/>
<pb n="KR2a0020_WYG_078-21a"/>
廢非禮上疏陳之又表論時政得失一曰審法度平斗<lb/>
尺調租務輕賦役務省二曰聴輿言察怨訟先皇舊事<lb/>
有不便於政者請悉追改三曰進忠謇退不肖任賢勿<lb/>
貳去邪勿疑四曰興滅國繼絶世勲親之𦙍所宜收敘<lb/>
書奏肅宗靈太后引普惠於宣光殿隨事難詰延對移<lb/>
時令曰寧有先皇之詔一一飜改普惠僶俛不言令曰<lb/>
卿似欲致諌故以左右有人不肯苦言朕爲卿屏左右<lb/>
卿其盡陳之對曰聖人之飬庶物愛之如傷況今二聖<lb/>
<pb n="KR2a0020_WYG_078-21b"/>
纂承洪緒妻承夫子承父夫父之不可安然仍行豈先<lb/>
帝𫝊委之本意仰惟先帝行事或有司之謬或權時所<lb/>
行在後以爲不可者皆追而正之聖上忘先帝之自新<lb/>
不問理之伸屈一皆抑之豈蒼生黎庶所仰望於聖德<lb/>
太后曰小小細務一一飜動更成煩擾普惠曰聖上之<lb/>
飬庶物若慈母之飬赤子今赤子幾臨危壑將赴水火<lb/>
以煩勞而不救豈赤子所望於慈母太后曰天下蒼生<lb/>
寧有如此苦事普惠曰天下之親懿莫重於太師彭城<lb/>
<pb n="KR2a0020_WYG_078-22a"/>
王然遂不免枉死微細之苦何可得無太后曰彭城之<lb/>
苦吾已封其三子何足復言普惠曰聖后封彭城之三<lb/>
子天下莫不忻至徳知慈母之在上臣所以重陳者凢<lb/>
如此枉乞垂聖察太后曰卿云興滅國繼絶世滅國絶<lb/>
世竟復誰是普惠曰昔淮南逆終漢文封其四子蓋骨<lb/>
肉之不可棄親親故也竊見故太尉咸陽王冀州刺史<lb/>
京兆王乃皇子皇孫一德之虧自貽悔戾沉淪幽壤𬗟<lb/>
焉弗收豈是興滅繼絶之意乞收葬二王封其子孫愚<lb/>
<pb n="KR2a0020_WYG_078-22b"/>
臣之願太后曰卿言有理朕深戢之當命公卿博議此<lb/>
事及任城王澄薨普惠以吏民之義又荷其恩待朔望<lb/>
奔赴至於禪除雖寒暑風雨無不必至初澄嘉賞普惠<lb/>
臨薨啓爲尚書右丞靈太后既深悼澄覽啓從之詔行<lb/>
之後尚書諸郎以普惠地寒不應便居管轄相與爲約<lb/>
竝欲不放上省紛紜多日乃息正光二年詔遣楊鈞送<lb/>
蠕蠕主阿那瓌還國普惠謂遣之將貽後患上疏曰臣<lb/>
聞乾元以利貞爲大非義則不動皇王以博施爲功非<lb/>
<pb n="KR2a0020_WYG_078-23a"/>
類則不從故能始萬物而化天下者也伏惟陛下叡哲<lb/>
欽明道光虞舜八表宅心九服清晏蠕蠕相害於朔垂<lb/>
妖師扇亂於江外此乃封豕長虵不識王度天將悔其<lb/>
罪所以奉皇魏故荼毒之辛苦之令知至道之可樂也<lb/>
宜安民以悦其志恭已以懐其心而先自勞擾艱難下<lb/>
民興師郊甸之内逺投荒塞之外救累世之勍敵可謂<lb/>
無名之師諺曰唯亂門之無過愚情未見其可當是邊<lb/>
將窺竊一時之功不思兵爲凶器不得已而用之者也<lb/>
<pb n="KR2a0020_WYG_078-23b"/>
夫白登之役漢祖親困之樊噲欲以十萬衆横行匈奴<lb/>
中季布以爲不可請斬之千載以爲美況今旱酷異常<lb/>
聖慈降膳乃以萬五千人使楊鈞爲將而欲定蠕蠕忤<lb/>
時而動其可濟乎阿那瓌投命皇朝撫之可也豈容困<lb/>
疲我兆民以資天喪之虜昔莊公納子糾以致乾時之<lb/>
敗魯僖以邾國而有懸胄之耻今蠕蠕時亂後主繼立<lb/>
雖云散亡姦虞難抑脱有井陘之慮楊鈞之肉其可食<lb/>
乎高車蠕蠕連兵積年饑饉相仍湏其自弊小亡大傷<lb/>
<pb n="KR2a0020_WYG_078-24a"/>
然後一舉而并之此卞氏之高略所以獲兩虎不可不<lb/>
圖之今土山告難簡書相續蓋亦無能爲也正與今舉<lb/>
相會天其或者欲以告戒人不欲使南北兩疆竝興大<lb/>
衆脱狂狡搆閒於其間而復事連中國何以寧之今宰<lb/>
輔專欲好小名不圖安危大計此㣲臣所以寒心者也<lb/>
那瓌之不還負何信義此機之際北師宜停臣言不及<lb/>
義文書所經過不敢不陳兵猶火也不戢將自焚二虜<lb/>
自滅之形可以爲殷鑒伏願輯和萬國以静四疆混一<lb/>
<pb n="KR2a0020_WYG_078-24b"/>
之期坐而自至矣臣愚昧多違必無可採匹夫之智願<lb/>
以呈獻表奏詔答曰夫窮鳥歸人尚或興惻況那瓌嬰<lb/>
禍流離逺來依庇在情在國何容弗矜且納亡興喪有<lb/>
國大義皇魏堂堂寧廢斯德後主亂亡似當非謬此送<lb/>
彼迎想無拒戰國義宜表朝筭已決卿深誠厚慮朕用<lb/>
嘉戢但此叚機略不獲相從脱後不逮勿憚匡言時蕭<lb/>
衍義州刺史文僧明舉城歸順揚州刺史長孫稚遣别<lb/>
駕封夀入城固守衍將裴邃湛僧率衆攻逼詔普惠爲<lb/>
<pb n="KR2a0020_WYG_078-25a"/>
持節東道行臺攝軍司赴援之軍始度淮而封夀已棄<lb/>
城單馬而退軍罷還朝蕭衍弟子西豐侯正德詐稱降<lb/>
欵朝廷頗事當迎普惠上疏請赴揚州移還蕭氏不從<lb/>
俄而正德果逃還涼州刺史石士基行臺元洪超竝贓<lb/>
貨被繩以普惠爲右將軍涼州刺史即爲西行臺以病<lb/>
辭免除光禄大夫右丞如故先是仇池武興羣氐數反<lb/>
西垂郡戍租運乆絶詔普惠以本官爲持節西道行臺<lb/>
給秦歧涇華雍豳東秦七州兵武三萬人任其召發送<lb/>
<pb n="KR2a0020_WYG_078-25b"/>
南秦東益二州兵租分付諸戍其所部將統聴於關西<lb/>
牧守之中隨機召遣軍資板印之屬悉以自隨普惠至<lb/>
南秦停歧涇華雍豳東秦六州兵武召秦州兵武四千<lb/>
人分配四統令送租兵連營接柵相繼而進運租車驢<lb/>
隨機輸轉别遣中散大夫封答慰喻南秦員外常侍楊<lb/>
公熙宜勞東益氐民於時南秦氐豪呉富聚合兇類所<lb/>
在邀劫公熙既至東益州刺史魏子建密與普惠書言<lb/>
公熙舊是蕃國之𦙍而諸氐與相見者必有隂私言宜<lb/>
<pb n="KR2a0020_WYG_078-26a"/>
加圖防普惠乃符攝公熙令赴南秦公熙果已密遣其<lb/>
從兄山虎與呉富同逆又妄自説鄉里紛動羣氐託云<lb/>
與崔南秦有隙拒而不赴租達平落呉富等果愶車營<lb/>
實公熙所潛遣也後呉富雖爲左右所殺而後黨猶盛<lb/>
秦<hi>闕</hi>所綰武都武階租頗得達東益羣氐先欵順故廣<lb/>
業仇鳩河池三城粟便得入其應入東益十萬石租皆<lb/>
稽留費盡升斗不至鎮戍兵武遂致飢虛咸恨普惠經<lb/>
略不廣事訖普惠拜表按劾公熙還朝賜絹布一百叚<lb/>
<pb n="KR2a0020_WYG_078-26b"/>
時詔訪寃屈普惠上疏曰詩稱文王孫子本枝百世易<lb/>
曰大君有命開國承家皆所以明德睦親維城作翰漢<lb/>
祖封爵之誓曰使黄河如帶太山如礪國以永存爰及<lb/>
苗裔又申之以丹書之信重之以白馬之盟其以彊大<lb/>
分王罪犯蹙邑者蓋有之矣未聞父基子搆世載忠賢<lb/>
一死一削用爲恒典者也故尚書令臣肇未能逺稽古<lb/>
義近究成㫖以初封之詔有親王二千户始蕃一千户<lb/>
二蕃五百户三蕃三百户謂是親踈世減之法又以開<lb/>
<pb n="KR2a0020_WYG_078-27a"/>
國五等有所減之言以爲世減之趣遂立格奏奪稱是<lb/>
高祖本意仍彼㫖可差謬之來亦已甚矣遂使勲親懐<lb/>
屈幽顯同寃紛訟彌年莫之能息臣輙逺研㫖格深窮<lb/>
其事世變減奪今古無據又尋詔書稱昔未可采今始<lb/>
列璧<hi>疑</hi>豈得混一内分乆近也故樂良樂安同蕃異封<lb/>
廣陽安豐屬則户等安定之嫡邑齊親王河間戚近更<lb/>
從蕃食是乃太和降㫖初封之倫級勲親兼樹非世減<lb/>
之大驗者也博陵襲爵亦在太和之年時不世減以父<lb/>
<pb n="KR2a0020_WYG_078-27b"/>
嘗全食足户充本同之始封減從今式如此則減者減<lb/>
其所足之外足者足其所減之内減足之㫖乃爲所貢<lb/>
所食耳欲使諸王開國弗專其民賦役之差貴賤有等<lb/>
蓋凖擬周禮公侯伯子男貢税之法王食其半公食三<lb/>
分之一侯伯四分之一子男五分之一是以新興得足<lb/>
充本清淵吏多減户故始封承襲俱稱所減謂減之以<lb/>
貢食謂食之於國斯實高祖霈然之詔減實之理聖明<lb/>
自釋求之史帛猶有未盡時尚書臣琇疑減足之參差<lb/>
<pb n="KR2a0020_WYG_078-28a"/>
㫖又判之以開訓所減之㫖可以不疑於世減矣而臣<lb/>
肇弗稽往事曰五等有所減之格用爲世減之法以王<lb/>
封有親踈之等謂是代削之條妄解成㫖雷同世奪以<lb/>
此毒天下民其從乎故太傅任城文宣王臣澄樞弼累<lb/>
朝識洞今古爲尚書之日殷勤執請孜孜於重議被㫖<lb/>
不許於此遂停又律罪例減及先帝之緦麻令給親恤<lb/>
止當世之有服律令相違威澤異品使七廟曽𤣥不治<lb/>
未恤嫡封則爵禄無窮枝庶則屬内貶絶儀刑作孚億<lb/>
<pb n="KR2a0020_WYG_078-28b"/>
兆何觀夫一人吁嗟尚曰虧治今諸王五等各稱其寃<lb/>
七廟之孫竝訟其切陳訴之案盈於省曹朝言巷議咸<lb/>
云其苦恐非先王所以建萬國親諸侯睦九族之義也<lb/>
臣偎忝今任於兹五年推尋㫖格謂無世減之理請近<lb/>
遵高祖減食之謨逺循百代象賢之誥退由九伐進從<lb/>
九儀則刑罰有倫封不虚黜斯乃文王所以克慎不敢<lb/>
侮於鰥寡而況於公侯伯子男乎今㫖訪寃滯愚以此<lb/>
爲大者求尋光錫之詔并諸條格所奪所請事事窮審<lb/>
<pb n="KR2a0020_WYG_078-29a"/>
諸王開國非犯罪削奪者竝求還復其昔嘗全食足户<lb/>
充本減從令式者從前則力多於親懿全奪則減足之<lb/>
格不行愚謂禄力竝應依所　之食而食之若是則力<lb/>
少蕃王粟帛仍本户邑雖盈之減兩秦既有全食足户<lb/>
之異故不得同於新封之力耳親恤所裒請依律斷伏<lb/>
惟親親尊賢位必功立尊賢以司民可不慎乎親親以<lb/>
牧族其可棄乎如脱䝉允求以㫖判爲始其前來吏秩<lb/>
悉年乆不追臣又聞明德慎罰文王所以造周咸有一<lb/>
<pb n="KR2a0020_WYG_078-29b"/>
德殷湯所以革夏故能上令下從風動草偃畏之如雷<lb/>
電敬之如明神是以天子家天下綏萬國若天之無不<lb/>
覆地之無不載遷都之構庶方子來汎澤所沾降及陪<lb/>
皂寜有岳牧二千石縣令丞尉治中别駕及諸軍幢受<lb/>
命於朝廷而可不預乎此之班駮雲雨之不平謂是當<lb/>
時有司出納之未允何以明之仰尋世宗詔書百官普<lb/>
進一級中有朝臣刺史登時褒授則内外貴賤莫不同<lb/>
澤又覆奏稱爰及陪皂明無不逮自後人率其心紛綸<lb/>
<pb n="KR2a0020_WYG_078-30a"/>
盈庭嫌少誤惑視聴限以汎前更爲年斷六年三年之<lb/>
考以意折之汎前汎後之歳隔而絶之遂使如綸之㫖<lb/>
頓於一朝汎前六年上第者全不得汎三年上第者蒙<lb/>
半階而已汎前汎後合考者隔絶而不得無考者無折<lb/>
而全汎前汎後有考無考竝䝉全汎與否乖違勤舊彌<lb/>
屈差若毫釐謬以千里其此之謂乎易曰言行君子之<lb/>
所以動天下可不慎歟言之不從無以抑之遂奏奪牧<lb/>
守外禄全不與汎散官改爲四年之考汎前者八年一<lb/>
<pb n="KR2a0020_WYG_078-30b"/>
階政令不一寃訟惟甚與而復奪其本在兹致使邀駕<lb/>
擊鼓者無理以加其罪誹謗公聴者無辭以抑其言噂<lb/>
<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>所由生慢悖所由起夫琴瑟不調澆而更張善人國<lb/>
之本也其可棄乎詩云樂只君子邦家之基堯典曰克<lb/>
明俊德呂刑曰何擇非人周官曰官弗必備惟其人咎<lb/>
繇曰無曠庶官天工人其代之詩云人之云亡邦國殄<lb/>
悴又曰雨我公田遂及我私孔子曰不患貧而患不均<lb/>
如此則官必擇人汎則宜溥請逺遵正始元㫖近凖聖<lb/>
<pb n="KR2a0020_WYG_078-31a"/>
明二汎内外百官悉同一階不以汎前折考不以散任<lb/>
增年則同雲共澍四海均洽如謂未可宜以權理折之<lb/>
易曰聖人之大寶曰位何以守位曰仁春秋傳曰一曰<lb/>
擇人如此則乃可無汎不可無考守宰之汎既以追奪<lb/>
則百官之汎不應獨霑溥澤既收復誰敢怨夫三載之<lb/>
考興於太和再周之陟通於景明閑劇禄力自有加減<lb/>
陪臣以事省降而考則三年朝官既禄等平曹更四周<lb/>
乃陟考禄參差各稱其枉且一日從軍征戍苦於煩任<lb/>
<pb n="KR2a0020_WYG_078-31b"/>
終年專使決斷重於陪臣恒上若通爲三載之考無汎<lb/>
隔折則各盈其分亦足以近塞羣口逺綏四方日昳求<lb/>
賢猶有所失況不遵擇人之訓唯以停乆而進乎自今<lb/>
已後考黜願以三宅革心選進願以三儁居德書曰舉<lb/>
能其官惟爾之能稱非其人惟爾弗任斯周道所以佑<lb/>
辟康民敢不敬守臣忝官樞副毗察寃訟寤寐惟省謂<lb/>
宜追正愚固所陳萬無可採出除左將軍東豫州刺史<lb/>
淮南九戍十三郡猶因蕭衍前弊别郡異縣之民錯雜<lb/>
<pb n="KR2a0020_WYG_078-32a"/>
居止普惠乃依次括比省減郡縣上表陳狀詔許之宰<lb/>
守因此綰攝有方姦盜不起民以爲便蕭衍遣將胡廣<lb/>
來寇安陽軍主陳明祖等恊白沙鹿城二戍衍又遣定<lb/>
州刺史田超秀由僧達等竊䧟石頭戍徑據安陂城郢<lb/>
州新塘之賊近在州西數十里普惠前後命將拒戰竝<lb/>
破之普惠不營財業好有進舉敦於故舊冀州人侯堅<lb/>
固少時與其遊學早終其子長瑜普惠毎於四時請禄<lb/>
無不減贍給其衣食及爲豫州啓長瑜解褐攜其合門<lb/>
<pb n="KR2a0020_WYG_078-32b"/>
拯給之孝昌元年三月在州卒時年五十八贈平北將<lb/>
軍幽州刺史諡曰宣恭<lb/>
長子榮儁武定末齊王相府屬<lb/>
榮儁弟龍子揚州驃騎府長史<lb/>
史臣曰孫紹闗右之士又能指論世務亦其志也張普<lb/>
惠明達典故彊直從官侃然不撓其有王臣之風矣<lb/>
　<lb/>
　魏書卷七十八<lb/>
<pb n="KR2a0020_WYG_078-33a"/>
　魏書卷七十八考證<lb/>
張普惠𫝊何以不逺謨古義○謨應作模<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_078-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷七十八考證<lb/>
</p>
<p>
</p>
  </div>
</body>
</text>
</TEI>
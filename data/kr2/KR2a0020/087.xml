<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷八十七</head> <lb/>
    <p>
<pb n="KR2a0020_WYG_087-1a"/>
欽定四庫全書<lb/>
　魏書卷八十七<lb/>
　　齊　　　　　魏　　　　收　　　　撰<lb/>
　列𫝊節義第七十五<lb/>
　　于什門　段進　　石文徳　汲固　　王元威<lb/>
　　婁提　　劉渴侯　朱長生　于提　　馬八龍<lb/>
　　門文愛　晁清　　劉侯仁　石祖興　邵洪哲<lb/>
　　王榮世　胡小虎　孫道登　李几　　張安祖<lb/>
<pb n="KR2a0020_WYG_087-1b"/>
　　王閭<lb/>
大義重於至聞自日人慕之者葢希行之者實寡至於<lb/>
輕生蹈節臨難如歸殺身成仁死而無悔自非耿介苦<lb/>
心之人鬱怏激氣之士亦何能若斯僉列之𫝊名節義<lb/>
云<lb/>
于簡字什門代人也太宗時為謁者使喻馮跋及至和<lb/>
龍住外舎不入使人謂跋曰大魏皇帝有詔須馮主出<lb/>
受然後敢入跋使人牽逼令入見跋不拜跋令人按其<lb/>
<pb n="KR2a0020_WYG_087-2a"/>
項什門曰馮主拜受詔吾自以賔主致敬何須苦見逼<lb/>
也與跋往復聲氣厲然初不撓屈既而跋止什門什門<lb/>
於羣衆之中回身背跋被袴後襠以辱之既見拘畱隨<lb/>
身衣裳敗壊略盡蟣虱被體跋遺以衣服什門拒而不<lb/>
受和龍人皆歎曰雖古烈士無以過也歴二十四年後<lb/>
馮文通上表稱臣乃送什門歸拜治書侍御史世祖下<lb/>
詔曰什門奉使和龍值狂豎肆虐勇志壯厲不為屈節<lb/>
雖昔蘇武何以加之賜羊千口帛千匹進為上大夫策<lb/>
<pb n="KR2a0020_WYG_087-2b"/>
告宗廟頒示天下咸使聞也<lb/>
段進不知何許人也世祖初為白道守将蠕蠕大檀入<lb/>
塞圍之力屈被執進抗聲大罵遂為賊殺世祖愍之追<lb/>
贈安北將軍賜爵顯美侯諡曰莊<lb/>
石文徳河中蒲坂人也有行義真君初縣令黄宣在任<lb/>
喪亡宣單貧無期親文徳祖父苖以家財殯葬持服三<lb/>
年奉養宣妻二十餘載及亡又衰絰斂袝率禮無闕自<lb/>
苖逮文徳刺史守令卒官者制服送之五世同居閨門<lb/>
<pb n="KR2a0020_WYG_087-3a"/>
雍睦又梁州上言天水白石縣人趙令安孟蘭彊等四<lb/>
世同居行著州里詔並標牓門閭<lb/>
汲固東郡梁城人也為兗州從事刺史李式坐事被收<lb/>
吏民皆送至河上時式子憲生始滿月式大言於衆曰<lb/>
程嬰杵臼何如人也固曰今古豈殊遂便潛還不復回<lb/>
顧徑来入城於式婦閨抱憲歸蔵之及捕者收憲屬有<lb/>
一婢産男母以婢兒授之事尋泄固乃攜憲逃遁遇赦<lb/>
始歸憲即為固長育至十餘歳恒呼固夫婦為郎婆後<lb/>
<pb n="KR2a0020_WYG_087-3b"/>
高祐為兗州刺史嘉固節義以為主簿<lb/>
王元威恒農北陜人也顯祖崩𤣥威立草廬於州城門<lb/>
外衰裳蔬粥哭踴無時刺史茍頽以事表聞詔令問狀<lb/>
元威稱先帝綂御萬國慈澤被於蒼生含氣之類莫不<lb/>
仰頼元威不勝悲慕中心如此不知禮式詔問元威欲<lb/>
有所訴聽為表列元威云聞諱悲號竊謂臣子同例無<lb/>
所求謁及至百日乃自竭家財設四百人齋會忌日又<lb/>
設百僧供至大除日詔送白紬袴褶一具與元威釋服<lb/>
<pb n="KR2a0020_WYG_087-4a"/>
下州令表異焉<lb/>
婁提代人也顯祖時為内三郎顯祖暴崩提謂人曰聖<lb/>
主升遐安用活為遂引佩刀自刺幾至於死文明太后<lb/>
詔賜帛二百匹時有勑勒部人蛭拔寅兄地干坐盗食<lb/>
官馬依制命死拔寅自誣己殺兄又云實非弟殺兄弟<lb/>
爭死辭不能定高祖詔原之<lb/>
劉渴侯不知何許人也稟性剛烈太和中為徐州後軍<lb/>
以力死戰衆寡不敵遂禽瞋目大罵終不降屈為賊所<lb/>
<pb n="KR2a0020_WYG_087-4b"/>
殺高祖贈立忠將軍平州刺史上庸侯賜絹千匹榖千<lb/>
斛有嚴季者亦為軍校尉與渴侯同殿勢窮被執終不<lb/>
降屈後得逃還除立節将軍賜爵五等男<lb/>
朱長生及于提並代人也高祖時以長生為員外散騎<lb/>
常侍與提俱使高車至其庭高車主阿伏至羅責長生<lb/>
等拜長生拒之曰我天子使安肯拜下土諸侯阿伏至<lb/>
羅乃不以禮待長生以金銀寳器奉之至羅既受獻長<lb/>
生曰為臣内附宜盡臣禮何得口云再拜而實不拜呼<lb/>
<pb n="KR2a0020_WYG_087-5a"/>
出帳命衆中拜阿伏至羅慙其臣下大怒曰帳中何不<lb/>
教我拜而辱我於大衆奪長生等獻物内之叢石之中<lb/>
兵脇之曰汝能為我臣則活如其不降殺汝長生與于<lb/>
提瞋目厲聲責之曰豈有天子使人拜汝夷我寧為魏<lb/>
鬼不為汝臣至羅彌怒絶其飲食從行者三十人皆降<lb/>
至羅乃給以肉酪惟長生與提不從乃各分徙之積三<lb/>
歳乃得還高祖以長生等守節逺同蘇武甚嘉之拜長<lb/>
生河内太守于提隴西太守並賜爵五等男從者皆為<lb/>
<pb n="KR2a0020_WYG_087-5b"/>
令長<lb/>
馬八龍武邑武强人也輕財重義友人武遂縣尹靈哲<lb/>
在軍喪亡八龍聞即奔赴負屍而歸以家財殯葬為制<lb/>
緦服撫其孤遺恩如所生州郡表列詔表門閭<lb/>
門文愛汲郡山陽人也早孤供養伯父母以孝謹聞伯<lb/>
父亡服未終伯母又亡文愛居喪持服六年哀毁骨立<lb/>
鄉人魏仲賢等相與標其孝義<lb/>
晁清遼東人也祖暉濟州刺史潁川公清襲祖爵例降<lb/>
<pb n="KR2a0020_WYG_087-6a"/>
為伯為梁城戍將蕭衍攻圍糧盡城䧟清抗節不屈為<lb/>
賊所殺世宗褒美贈樂陵太守諡曰忠<lb/>
子榮賔襲<lb/>
劉侯仁豫州人也城人白早生殺刺史司馬悦據城南<lb/>
叛悦息朏走投侯仁賊雖重加購募又嚴其捶撻侯仁<lb/>
終無漏泄朏遂免禍事寧有司奏其操行請免府籍叙<lb/>
一小縣詔可<lb/>
石祖興常山九門人也太守田文彪縣令和真等喪亡<lb/>
<pb n="KR2a0020_WYG_087-6b"/>
祖興自出家絹二百餘匹營䕶喪事州郡表列高祖嘉<lb/>
之賜爵二級為上造後拜寧陵令卒吏部尚書李韶奏<lb/>
其節義請加贈諡以奬来者靈太后令如所奏有司諡<lb/>
曰恭<lb/>
邵洪哲上谷沮陽人也縣令范道榮先自眴城歸欵以<lb/>
除縣令道榮鄉人徐孔明妄經公府訟道榮非勲道榮<lb/>
坐除名羇旅孤貧不能自理洪哲不勝義憤遂代道榮<lb/>
詣京師明申曲直經歴寒暑不憚劬勞道榮卒得復雪<lb/>
<pb n="KR2a0020_WYG_087-7a"/>
又北鎮反亂道榮孤單無所歸附洪哲兄伯川復率鄉<lb/>
人来相迎接送達幽州道榮感其誠節訴省申聞詔下<lb/>
州郡標其里閭<lb/>
王榮世陽平館陶人也為三城戍主方城縣子蕭衍攻<lb/>
圍力窮知不可全乃先焚府庫後殺妻妾及賊陷城與<lb/>
戍副鄧元興等俱以不屈被害肅宗下詔褒美忠節進<lb/>
榮世爵為伯贈齊州刺史元興開國子贈洛州刺史<lb/>
胡小虎河南河隂人也少有武氣正光末為綂軍於晉<lb/>
<pb n="KR2a0020_WYG_087-7b"/>
夀孝昌中蕭衍將樊文熾等寇邊益州刺史邴虯遣長<lb/>
史和安固守小劒文熾圍之虯命小虎與綂軍崔珍寳<lb/>
同往防拒文熾掩襲小虎珍寳並擒之文熾攻小劔未<lb/>
陷乃将珍寳至城下使謂和安曰南軍彊盛北救不来<lb/>
豈若歸欵取其富貴和安命射之乃退復逼小虎與和<lb/>
安交言小虎乃慷慨謂安曰我柵不防為賊所虜觀其<lb/>
兵士勢不足言努力堅守魏行臺𫝊梁州遣将已至賊<lb/>
以刀毆擊言不得終遂害之三軍無不歎其壯節哀其<lb/>
<pb n="KR2a0020_WYG_087-8a"/>
死亡賊尋奔敗禽其次將蕭世澄陳文緒等一十一人<lb/>
行臺魏子建壯其氣槩啓以世澄購其屍柩乃獲骸骨<lb/>
歸葬<lb/>
孫道登彭城呂縣人也永安初為蕭衍將韋休等所虜<lb/>
面縳臨刃廵逺村塢令其招降鄉曲道登厲聲唱呼但<lb/>
當努力賊無所能賊遂屠戮之又荆州被圍行臺宗靈<lb/>
恩遣使宗女等四人入城曉喻為賊將所獲執女等廵<lb/>
城令其改辭女等大言天軍垂至堅守莫降賊忿各刳<lb/>
<pb n="KR2a0020_WYG_087-8b"/>
其腹然後斬首二州表其節義道登等並賜五品郡五<lb/>
等子爵聽子弟承襲遣使詣所在弔祭<lb/>
李几博陵安平人也七世共居同財家有二十二房一<lb/>
百九十八口長幼濟濟風禮著聞至於作役卑幼競進<lb/>
鄉里嗟美標其門閭<lb/>
張安祖河陽人也襲世爵山北侯時有元承貴曾為河<lb/>
陽令家貧且赴尚書求選逢天寒甚遂凍死路側一子<lb/>
年幼停屍門巷棺歛無託安祖悲哭盡禮買木為棺手<lb/>
<pb n="KR2a0020_WYG_087-9a"/>
自營作斂殯周給朝野嘉歎尚書聞奏標其門閭<lb/>
王閭北海密人也數世同居有百口又太山劉業興四<lb/>
世同居魯郡蓋儁六世同居並共財産家門雍睦鄉里<lb/>
敬異有司申奏皆標其門閭<lb/>
史臣曰于什門等或臨危不撓視死如歸或赴險如夷<lb/>
惟義所在其大則光國隆家其小則損已利物故其盛<lb/>
烈所著與河海而爭流峻節所標共松柏而俱茂並蹈<lb/>
履之所致身殁名立豈徒然哉<lb/>
<pb n="KR2a0020_WYG_087-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十七<lb/>
<pb n="KR2a0020_WYG_087-10a"/>
　魏書卷八十七考證<lb/>
列𫝊第七十五○魏收書亡後人所補<lb/>
于什門等𫝊叙大義重於至聞自日人慕之者葢希行<lb/>
　之者實寡○首九字訛舛不可推尋<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_087-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十七考證<lb/>
</p>
<p>
</p>
  </div>
</body>
</text>
</TEI>
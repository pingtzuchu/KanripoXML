<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷六十五</head> <lb/>
    <p>
<pb n="KR2a0020_WYG_065-1a"/>
欽定四庫全書<lb/>
　魏書卷六十五<lb/>
　　齊　　　　魏　　　　　收　　　　撰<lb/>
　列傳第五十三<lb/>
　　邢巒　　李平<lb/>
邢巒字洪賓河間鄭人也五世祖嘏石勒頻徵不至嘏<lb/>
無子巒髙祖蓋自旁宗入後蓋孫頴字宗敬以才學知<lb/>
名世祖時與范陽盧𤣥渤海髙允等同時被徵後拜中<lb/>
<pb n="KR2a0020_WYG_065-1b"/>
書侍郎假通直常侍寧朔將軍平城子銜命使於劉義<lb/>
隆後以病還鄉里乆之世祖訪頴於羣臣曰往憶邢頴<lb/>
長者有學義宜侍講東宮今其人安在司徒崔浩對曰<lb/>
頴臥疾在家世祖遣太醫馳驛就療卒贈冠軍將軍定<lb/>
州刺史諡曰康子脩年即巒父也州主簿巒少而好學<lb/>
負帙尋師家貧厲節遂博覽書𫝊有文才幹略美鬚髯<lb/>
姿貌甚偉州郡表貢拜中書博士遷員外散騎侍郎為<lb/>
髙祖所知賞兼員外散騎常侍使於蕭賾還拜通直郎<lb/>
<pb n="KR2a0020_WYG_065-2a"/>
轉中書侍郎甚見顧遇常參座席髙祖因行藥至司空<lb/>
府南見巒宅遣使謂巒曰朝行藥至此見卿宅乃住東<lb/>
望徳館情有依然巒對曰陛下移構中京方建無窮之<lb/>
業臣意在與魏昇降寧容不務永年之宅髙祖謂司空<lb/>
穆亮僕射李沖曰巒之此言其意不小有司奏策秀孝<lb/>
詔曰秀孝殊問經權異策邢巒才清可令策秀後兼黄<lb/>
門郎從征漢北巒在新野後至髙祖曰伯玉天迷其心<lb/>
鬼惑其慮守危邦固逆主乃至如此巒曰新野既摧衆<lb/>
<pb n="KR2a0020_WYG_065-2b"/>
城悉潰唯有伯玉不識危機平殄之辰事在旦夕髙祖<lb/>
曰至此以來雖未擒滅城隍已崩想在不逺所以緩攻<lb/>
者正待中書為露布耳尋除正黄門兼御史中尉瀛州<lb/>
大中正遷散騎常侍兼尚書世宗初巒奏曰臣聞昔者<lb/>
明王之以德治天下莫不重粟帛輕金寶然粟帛安國<lb/>
育民之方金玉是虚華損徳之物故先皇深觀古今去<lb/>
諸奢侈服御尚質不貴雕鏤所珍在素不務奇綺至乃<lb/>
以紙絹為帳扆銅鐵為轡勒訓朝廷以節儉示百姓以<lb/>
<pb n="KR2a0020_WYG_065-3a"/>
憂務日夜孜孜小大必慎輕賤珠璣示其無設府藏之<lb/>
金裁給而已更不買積以費國資逮景明之初承升平<lb/>
之業四疆清晏遠邇來同於是蕃貢繼路商賈交入諸<lb/>
所獻貿倍多於常雖加以節約猶嵗損萬計珍貨常有<lb/>
餘國用恒不足若不裁其分限便恐無以支嵗自今非<lb/>
為要須者請皆不受世宗從之尋正尚書常侍如故蕭<lb/>
衍梁秦二州行事夏侯道遷以漢中内附詔加巒使持<lb/>
節都督征梁漢諸軍事假鎭西將軍進退徵攝得以便<lb/>
<pb n="KR2a0020_WYG_065-3b"/>
宜從事巒至漢中白馬以西猶未歸順巒遣寧遠將軍<lb/>
楊舉統軍楊衆愛氾洪雅等領卒六千討之軍鋒所臨<lb/>
賊皆款附唯補谷戍主何法靜據城拒守懸等進師討<lb/>
之法靜奔潰乗勝追奔至闗城之下蕭衍龍驤將軍闗<lb/>
城流雜<hi>疑</hi>李侍叔逆以城降蕭衍輔國將軍任僧幼等<lb/>
三十餘將率南安廣長東洛大寒武始除口平溪桶谷<lb/>
諸郡之民七千餘戸相繼而至蕭衍平西將軍李天賜<lb/>
晉壽太守王景允等擁衆七千屯據石亭統軍韓多寶<lb/>
<pb n="KR2a0020_WYG_065-4a"/>
等率衆擊之破天賜前軍趙䐗擒斬一千三百遣統軍<lb/>
李義珍討晉壽景允宵遁遂平之詔曰巒至彼須有板<lb/>
官以懷初附髙下品第可依征義陽都督之格也拜巒<lb/>
使持節安西將軍梁秦二州刺史蕭衍巴西太守龎景<lb/>
民恃遠不降巒遣巴州刺史嚴元思往攻之斬景民巴<lb/>
西悉平蕭衍遣其冠軍將軍孔陵等率衆二萬屯據深<lb/>
坑冠軍將軍曾方達固南安冠軍將軍任僧褒輔國將<lb/>
軍李畎戍石同巒統軍王足所在擊破之梟衍輔國將<lb/>
<pb n="KR2a0020_WYG_065-4b"/>
軍樂保明寧朔將軍李伯度龍驤將軍李思賢賊遂保<lb/>
囬車柵足又進擊衍輔國將軍范峻自餘斬獲殆將萬<lb/>
數孔陵等收集遺衆奔保梓潼足又破之斬衍輔國將<lb/>
軍符伯度其殺傷投溺者萬有餘人開地定民東西七<lb/>
百南北千里獲郡十四二部護軍及諸縣戍遂逼涪城<lb/>
巒表曰揚州成都相去萬里陸途既絶唯資水路蕭衍<lb/>
兄子淵藻去年四月十三日發揚州今嵗四月四日至<lb/>
蜀水軍西上非周年不達外無軍援一可圖也益州頃<lb/>
<pb n="KR2a0020_WYG_065-5a"/>
經劉季連反叛鄧元起攻圍資儲散盡倉庫空竭今猶<lb/>
未復兼民人喪膽無復固守之意二可圖也蕭淵藻是<lb/>
羣劇少年未洽治務及至益州便戮鄧元超曹亮宗臨<lb/>
戎斬將則是駕馭失方范國惠津渠退敗鏁執在獄今<lb/>
之所任並非宿將重名皆是左右少年而已既不厭民<lb/>
望多行殘暴民心離觧三可圖也蜀之所恃唯劒閣今<lb/>
既剋南安巳奪其險據彼界内三分已一從南安向涪<lb/>
方軌任意前軍累破後衆喪魂四可圖也昔劉禪據一<lb/>
<pb n="KR2a0020_WYG_065-5b"/>
國之地姜維為佐鄧艾既出綿竹彼即投降及符堅之<lb/>
世楊安朱彤三月取漢中四月至涪城兵未及州仲孫<lb/>
逃命桓温西征不旬月而平蜀地昔來恒多不守况淵<lb/>
藻是蕭衍兄子骨肉至親若其逃亡當無死理脫軍剋<lb/>
涪城淵藻復何宜城中坐而受困若其出鬬庸蜀之卒<lb/>
唯便刀矟弓箭至少假有遥射弗至傷人五可圖也臣<lb/>
聞乗機而動武之善經攻昧侮亡春秋明義未有捨干<lb/>
戚而康時不征伐而混一伏惟陛下纂武文之業當必<lb/>
<pb n="KR2a0020_WYG_065-6a"/>
世之期跨中州之饒兼甲兵之盛清蕩天區在於今矣<lb/>
是以踐極之初壽春馳款先嵗命將義陽剋闢淮外謐<lb/>
以風清荆沔於焉肅晏方欲偃甲息兵候機而動而天<lb/>
贊休明時來斯速雖欲靖戎理不獲已至使道遷歸誠<lb/>
漢境佇㧞臣以不才屬當戎寄内省文吏不以軍謀自<lb/>
許指臨漢中惟規保疆守界事屬艱途東西宼竊上憑<lb/>
國威下仗將士邊帥用命頻有薄㨗藉勢乗威經度大<lb/>
劒既剋南安據彼要險前軍長邁已至梓潼新化之民<lb/>
<pb n="KR2a0020_WYG_065-6b"/>
飜然懷惠瞻望涪益旦夕可屠正以兵少糧匱未宜前<lb/>
出為爾稽緩懼失民心則更為宼今若不取後圖便難<lb/>
輒率愚管庶幾殄剋如其無功分受憲坐且益州殷實<lb/>
戸餘十萬比壽春義陽三倍非匹可乗可利實在于兹<lb/>
若朝廷志存保民未欲經略臣之在此便為無事乞歸<lb/>
侍養㣲展烏鳥詔曰若賊敢闚𨵦觀機翦撲如其無也<lb/>
則安民保境以悅邊心子蜀之舉更聼後勑方將席卷<lb/>
岷蜀電掃西南何得辭以戀親中途告退宜朂令圖務<lb/>
<pb n="KR2a0020_WYG_065-7a"/>
申髙略巒又表曰昔鄧艾鍾㑹率十八萬衆傾中國資<lb/>
給裁得平蜀所以然者鬬實力故也况臣才絶古人智<lb/>
勇又闕復何宜請二萬之衆而希平蜀所以敢者正以<lb/>
據得要險士民慕義此往則易彼來則難任力而行理<lb/>
有可剋今王足前進已逼涪城脫得涪城則益州便是<lb/>
成擒之物但得之有早晚耳且梓潼已附民戸數萬朝<lb/>
廷豈得不守之也若守也直保境之兵則已一萬臣今<lb/>
請二萬五千所増無幾又劒閣天險古來所稱張載銘<lb/>
<pb n="KR2a0020_WYG_065-7b"/>
云世亂則逆世清斯順此之一言良可惜矣臣誠知征<lb/>
戎危事不易可為自軍度劒閣以來鬢髮中白憂慮戰<lb/>
懼寧可一日為心所以勉强者既得此地而自退不守<lb/>
恐辜先皇之恩遇負陛下之爵禄是以孜孜頻有陳請<lb/>
且臣之意算正欲先圖涪城以漸而進若剋涪城便是<lb/>
中分益州之地斷水陸之衝彼外無援軍孤城自守復<lb/>
何能持乆哉臣今欲使軍軍相次聲勢連接先作萬全<lb/>
之計然後圖彼得之則大剋不得則自全又巴西南鄭<lb/>
<pb n="KR2a0020_WYG_065-8a"/>
相離一千四百去州迢遞恒多生動昔在南之日以其<lb/>
統綰勢難故增立巴州鎮靜夷獠梁州藉利因而表罷<lb/>
彼土民望嚴蒲何楊非唯五三族落雖在山居而多有<lb/>
豪右文學箋啟往往可觀冠帶風流亦為不少但以去<lb/>
州既遠不能仕進至於州綱無由厠迹巴境民豪便是<lb/>
無梁州之分是以鬱怏多生動靜比建議之始嚴𤣥思<lb/>
自號巴州刺史剋城以來仍使行事巴西廣袤一千戸<lb/>
餘四萬若彼立州鎮攝華獠則大帖民情從墊江已還<lb/>
<pb n="KR2a0020_WYG_065-8b"/>
不復勞征自為國有世宗不從又王足於涪城輒還遂<lb/>
不定蜀巒既剋巴西遣軍主李仲遷守之仲遷得蕭衍<lb/>
將張法養女有美色甚惑之散費兵儲専心酒色公事<lb/>
諮承無能見者巒忿之切齒仲遷懼謀叛城人斬其首<lb/>
以城降衍將譙希遠巴西遂没武興氐楊集起等反叛<lb/>
巒遣統軍傅豎眼討平之語在豎眼𫝊巒之初至漢中<lb/>
從容風雅接豪右以禮撫細民以惠嵗餘之後頗因百<lb/>
姓去就誅滅齊民籍為奴婢者二百餘口兼商販聚歛<lb/>
<pb n="KR2a0020_WYG_065-9a"/>
清論鄙之徵授度支尚書時蕭衍遣兵侵軼徐兖緣邊<lb/>
鎮戍相繼陷没朝廷憂之乃以巒為使持節都督東討<lb/>
諸軍事安東將軍尚書如故世宗勞遣巒於東堂曰蕭<lb/>
衍寇邊旬朔滋甚諸軍舛互規致連戍陷没宋魯之民<lb/>
尤罹湯炭誠知將軍旋京未久膝下難違然東南之寄<lb/>
非將軍莫可將軍其勉建殊績以稱朕懷自古忠臣亦<lb/>
非無孝也巒對曰賊雖送死連城犬羊衆盛然逆順理<lb/>
殊滅當無逺况臣仗陛下之神算奉律以摧之平殄之<lb/>
<pb n="KR2a0020_WYG_065-9b"/>
期可指辰而待願陛下勿以東南為慮世宗曰漢祖有<lb/>
云金吾擊郾吾無憂矣今將軍董戎朕何慮哉先是蕭<lb/>
衍輔國將軍蕭及先率衆二萬寇陷固城冠軍將軍魯<lb/>
顯文驍騎將軍相文玉等率衆一萬屯於孤山衍將角<lb/>
念等率衆一萬擾亂龜蒙土民從逆十室而五巒遣統<lb/>
軍樊魯討文玉别將元恒攻固城統軍畢祖朽討角念<lb/>
樊魯大破文玉等追奔八十餘里斬首四千餘級元桓<lb/>
又破固城畢祖朽復破念等兖州悉平巒破賊將藍懷<lb/>
<pb n="KR2a0020_WYG_065-10a"/>
恭於睢口進圍宿豫而懷恭等復於淮南造城規斷水<lb/>
陸之路巒身率諸軍自水南而進遣平南將軍楊大眼<lb/>
從北逼之統軍劉思祖等夾水造筏燒其舩舫衆軍齊<lb/>
進拔柵填塹登其城火起中流四面俱擊仍陷賊城俘<lb/>
斬數萬在陳别斬懷恭擒其列侯列將直閤直後三千<lb/>
餘人俘斬一萬宿豫既平蕭昞亦於淮陽退走二戍獲<lb/>
米四十餘萬石世宗賜巒璽書曰知大龕醜虜威振賊<lb/>
庭淮外霧披徐方卷濭王略逺恢混一維始公私慶泰<lb/>
<pb n="KR2a0020_WYG_065-10b"/>
何快如之賊衍此舉實為傾國比者宿豫陷殁淮陽嬰<lb/>
城凶狡侜張規抗王旅將軍忠規協著火烈霜摧電動<lb/>
岱隂風掃沂嶧遂令逋誅之寇一朝殱夷元鯨大憝千<lb/>
里折首殊勲茂㨗自古莫二但揚區未安餘燼宜盪乘<lb/>
勝掎角勢不可遺便可率厲三軍因時經略申威東南<lb/>
清彼江介忘此仍勞用圖永逸進退規度委之髙算又<lb/>
詔巒曰淮陽宿豫雖已清復梁城之賊猶敢聚結事宜<lb/>
乗勝并勢摧殄可率二萬之衆渡淮與征南掎角以圖<lb/>
<pb n="KR2a0020_WYG_065-11a"/>
進取之計及梁城賊走中山王英乗勝攻鍾離又詔巒<lb/>
帥衆㑹之巒表曰奉彼詔㫖令臣濟淮與征南掎角乗<lb/>
勝長驅實是其㑹但愚懷所量竊有未盡夫圖南因於<lb/>
積風伐國在於資給用兵治戎須先計校非可抑為必<lb/>
<hi>闕</hi>幸其無能若欲掠地誅民必應萬勝如欲攻城取邑<lb/>
未見其果得之則所益未幾不獲則虧損必大蕭衍傾<lb/>
竭江東為今嵗之舉疲兵喪衆大敗而還君臣失計取<lb/>
笑天下雖野戰非人敵守城足有餘今雖攻之未易可<lb/>
<pb n="KR2a0020_WYG_065-11b"/>
剋又廣陵懸逺去江四十里鍾離淮隂介在淮外假其<lb/>
歸順而來猶恐無糧艱守况加攻討勞兵士乎且征南<lb/>
軍士從戎二時疲敝死病量可知巳雖有乘勝之資懼<lb/>
無逺用之力若臣之愚見謂宜修復舊戍牢實邊方息<lb/>
養中州擬之後舉又江東之釁不患乆無畜力待機謂<lb/>
為勝計詔曰濟淮掎角事如前勑何容猶爾盤桓方有<lb/>
此請可速進軍經略之宜聼征南至要巒又表曰蕭衍<lb/>
侵境乆勞王師今者奔走實除邊患斯由靈贊皇魏天<lb/>
<pb n="KR2a0020_WYG_065-12a"/>
敗寇豎非臣等弱劣所能剋勝若臣之愚見今正宜修<lb/>
復邊鎭俟之後動且蕭衍尚在凶身未除螳蜋之志何<lb/>
能自息唯應廣備以待其來實不宜勞師逺入自取疲<lb/>
困今中山進軍鍾離實所未觧若能為得失之計不顧<lb/>
萬全直襲廣陵入其内地出其不備或未可知正欲屯<lb/>
兵蕭密餘軍猶自在彼欲言無糧運船復至而欲以八<lb/>
十日糧圖城者臣未之前聞且廣陵任城可為前戒豈<lb/>
容今者復欲同之今若往也彼牢城自守不與人戰城<lb/>
<pb n="KR2a0020_WYG_065-12b"/>
塹水深非可填塞空坐至春則士自敝苦遣臣赴彼糧<lb/>
何以致夏來之兵不齎冬服脫遇氷雪取濟何方臣寧<lb/>
荷怯儒不進之責不受敗損空行之罪鍾離天險朝貴<lb/>
所具若有内應則所不知如其無也必無剋状若其不<lb/>
復其辱如何若信臣言也願賜臣停若謂臣難行求囬<lb/>
臣所領兵統悉付中山任其處分臣求單騎隨逐東西<lb/>
且俗諺云耕則問田奴絹則問織婢臣雖不武忝備征<lb/>
將前宜可否頗實知之臣既謂難何容强遣詔曰安東<lb/>
<pb n="KR2a0020_WYG_065-13a"/>
頻請罷軍遲回未往阻異戎規殊乖至望士馬既殷無<lb/>
容停積宜務神速東西齊契乗勝掃殄以赴機㑹巒累<lb/>
表求還世宗許之英果敗退時人伏其識略初侍中盧<lb/>
昶與巒不平昶與元暉俱世宗所寵御史中尉崔亮昶<lb/>
之黨也昶暉令亮糾巒事成許言於世宗以亮為侍中<lb/>
亮於是奏劾巒在漢中掠良人為奴婢巒懼為昶等所<lb/>
陷乃以漢中所得巴西太守龎景民女化生等二十餘<lb/>
口與暉化生等數人奇色也暉大悅乃背昶為巒言於<lb/>
<pb n="KR2a0020_WYG_065-13b"/>
世宗云巒新有大功已經赦宥不宜方為此獄也世宗<lb/>
納之髙肇以巒有剋敵之效而為昶等所排助巒申釋<lb/>
故得不坐豫州城民白早生殺刺史司馬悅以城南入<lb/>
蕭衍遣其冠軍將軍齊茍仁率衆入據懸瓠詔巒持節<lb/>
率羽林精騎以討之封平舒縣開國伯食邑五百戸賞<lb/>
宿豫之功也世宗臨東堂勞遣巒曰司馬悅不慎重門<lb/>
之戒智不足以謀身匪直喪元隸賢乃大虧王略懸瓠<lb/>
密邇近畿東南藩捍兼云<hi>闕</hi>公在彼憂慮尤深早生理<lb/>
<pb n="KR2a0020_WYG_065-14a"/>
不獨立必逺引呉楚士民同惡勢或交兵卿文昭武烈<lb/>
朝之南仲故命卿星言電邁出其不意卿言早生走也<lb/>
守也何時可以平之巒對曰早生非有深謀大智能構<lb/>
成此也但因司馬悅虐於百姓乗衆怒而為之民為凶<lb/>
威所懾不得已而苟附假蕭衍軍入應水路不通糧運<lb/>
不繼亦成擒耳不能為害也早生得衍軍之接溺於利<lb/>
欲之情必守而不走今王師若臨士民必翻然歸順圍<lb/>
之窮城奔走路絶不度此年必𫝊首京師願陛下不足<lb/>
<pb n="KR2a0020_WYG_065-14b"/>
垂慮世宗笑曰卿言何其壯哉深㑹朕遣卿之意知卿<lb/>
親老頗勞於外然忠孝不俱才宜救世不得辭也於是<lb/>
巒率騎八百倍道兼行五日次於鮑口賊遣大將軍胡<lb/>
孝智率衆七千去城二百逆來拒戰巒擊破孝智乗勝<lb/>
長驅至於懸瓠賊出城逆戰又大破之因即渡汝既而<lb/>
大兵繼至遂長圍之詔加巒使持節假鎮南將軍都督<lb/>
南討諸軍事征南將軍中山王英南討三闗亦次於懸<lb/>
瓠以後軍未至前寇稍多憚不敢進乃與巒分兵掎角<lb/>
<pb n="KR2a0020_WYG_065-15a"/>
攻之衍將齊苟仁等二十一人開門出降即斬早生等<lb/>
同惡數十人豫州平巒振旅還京師世宗臨東堂勞之<lb/>
曰卿役不踰時剋清妖醜鴻勲碩美可謂無愧古人巒<lb/>
對曰此自陛下聖略威靈英等將士之力臣何功之有<lb/>
世宗笑曰卿匪直一月三㨗所足稱奇乃存士伯欲功<lb/>
成而不處巒自宿豫大㨗及平懸瓠志行修正不復以<lb/>
財賄為懷戎資軍實絲毫無犯遷殿中尚書加撫軍將<lb/>
軍延昌三年暴疾卒年五十一巒才兼文武朝野贍望<lb/>
<pb n="KR2a0020_WYG_065-15b"/>
上下悼惜之詔賻帛四百匹朝衣一襲贈車騎大將軍<lb/>
瀛州刺史初世宗欲贈冀州黄門甄琛以巒前曽劾己<lb/>
乃云瀛州巒之本邦人情所欲乃從之及琛為詔乃云<lb/>
優贈車騎將軍瀛州刺史議者笑琛淺薄諡曰文定<lb/>
子遜字子言貌雖陋短頗有風氣解褐司徒行參軍襲<lb/>
爵後遷國子愽士本州中正因謁靈太后自陳功名之<lb/>
子乆抱沉屈臣父屢為大將而臣身無軍功階級臣父<lb/>
唯為忠臣不為慈父靈太后慨然以遜為長兼吏部郎<lb/>
<pb n="KR2a0020_WYG_065-16a"/>
中出為安遠將軍平州刺史時北蕃多難稽留不進免<lb/>
孝莊初除輔國將軍通直散騎常侍東道軍司討逆賊<lb/>
劉舉於濮陽不尅還除散騎常侍加前將軍永安二年<lb/>
坐受任元顥除名尋除撫軍將軍金紫光禄大夫出帝<lb/>
時轉衛將軍右光禄大夫孝静初以本官領甞藥典御<lb/>
加車騎將軍乆之除大司農卿與少卿馬慶哲至相糾<lb/>
訟遜銳於財利議者鄙之武定四年卒年五十六贈本<lb/>
將軍光禄勲卿幽州刺史<lb/>
<pb n="KR2a0020_WYG_065-16b"/>
子祖㣲開府祭酒父喪未終謀反伏法<lb/>
巒弟儒瀛州鎮逺府長史給事中<lb/>
儒弟偉尚書郎中卒贈博陵太守子昕在文苑傳<lb/>
偉弟季彦<lb/>
季彦弟晏字幼平美風儀博渉經史善談釋老雅好文<lb/>
詠起家太學博士司徒東閤祭酒世宗初為與廣平王<lb/>
懷遊晏左遷鄚縣令未之官除給事中遷司空主簿本<lb/>
州中正汝南王文學稍遷輔國將軍司空長史兼吏部<lb/>
<pb n="KR2a0020_WYG_065-17a"/>
郎中以本將軍出為南兖州刺史徵為太中大夫兼丞<lb/>
相髙陽王右長史尋以本將軍除滄州刺史為政清静<lb/>
吏民安之孝昌中卒時年五十一贈征北將軍尚書左<lb/>
僕射瀛州刺史諡曰文貞晏篤於義讓初為南兖州刺<lb/>
史例得一子觧褐乃啟其孤弟子子慎年甫十二而其<lb/>
子已弱冠矣後為滄州復啟孤兄子昕為府主簿而其<lb/>
子並未從宦世人以此多之<lb/>
子測武定末太子洗馬<lb/>
<pb n="KR2a0020_WYG_065-17b"/>
測弟亢字子髙頗有文學釋褐司空行參軍遷廣平王<lb/>
開府從事中郎兼通直散騎常侍使於蕭衍時年二十<lb/>
八還除平東將軍齊文襄王大將軍府屬又轉中外府<lb/>
屬武定七年坐事死於晉陽年三十四<lb/>
巒叔祖祐字宗祐少有學尚知名於時徵除著作郎領<lb/>
樂良王傅後假員外散騎常侍使於劉彧以將命之勤<lb/>
除建威將軍平原太守賜爵城平男政清刑肅百姓安<lb/>
之卒年七十三<lb/>
<pb n="KR2a0020_WYG_065-18a"/>
子産字神寶好學善屬文少時作孤蓬賦為時所稱舉<lb/>
秀才除著作佐郎假員外常侍鄚縣子使於蕭賾產仍<lb/>
世將命時人美之後遷中書侍郎俄遷太子中庻子卒<lb/>
年四十六朝廷嗟惜焉贈建威將軍平州刺史樂城子<lb/>
諡曰定<lb/>
祐從子虬字神虎少為三禮鄭氏學明經有文思舉秀<lb/>
才上第為中書議郎尚書殿中郎髙祖因公事與語問<lb/>
朝覲宴饗之禮虬以禮對大合上㫖轉司徒屬國子博<lb/>
<pb n="KR2a0020_WYG_065-18b"/>
士髙祖崩尚書令王肅多用新儀虬徃徃折以五經正<lb/>
禮轉尚書右丞徙左丞多所糾正臺閣肅然時鴈門人<lb/>
有害母者八座奏轘之而瀦其室宥其二子虬駮奏云<lb/>
君親無將將而必誅今謀逆者戮及朞親害親者今不<lb/>
及子既逆甚梟獍禽獸之不若而使禋祀不絶遺育永<lb/>
𫝊非所以勸忠孝之道存三綱之義若聖教含容不加<lb/>
孥戮使父子罪不相及惡止於其身不則宜投之四裔<lb/>
勑所在不聼配匹盤庚言無令易種於新邑漢法五月<lb/>
<pb n="KR2a0020_WYG_065-19a"/>
食梟羹皆欲絶其類也奏入世宗從之尋除司徒右長<lb/>
史遷龍驤將軍光禄少卿虬母在鄉遇患請假歸值秋<lb/>
水暴長河梁破絶虬得一小舩而渡漏而不没時人異<lb/>
之母喪哀毁過禮為時所稱年四十九卒贈征虜將軍<lb/>
幽州刺史諡曰威虬善與人交清河崔亮頓丘李平並<lb/>
與親善所作碑頌雜筆三十餘篇有二子<lb/>
長子臧在文苑𫝊<lb/>
臧弟子才武定末太常卿<lb/>
<pb n="KR2a0020_WYG_065-19b"/>
虬從子策亦有才學卒於齊王儀同開府主簿<lb/>
李平字曇定頓丘人也彭城王嶷之長子少有大度及<lb/>
長渉獵羣書好禮易頗有文才太和初拜通直散騎侍<lb/>
郎髙祖禮之甚重頻經大憂居喪以孝稱後以例降襲<lb/>
爵彭城公拜太子中舍人遷散騎侍郎舍人如故遷太<lb/>
子中庻子平因侍從容請自效一郡髙祖曰卿復欲以<lb/>
吏事自試也拜長樂太守政務清静吏民懷之車駕南<lb/>
伐以平兼冀州儀同開府長史甚著聲稱仍除正長史<lb/>
<pb n="KR2a0020_WYG_065-20a"/>
太守如故未幾遂行河南尹豪右權貴憚之世宗即位<lb/>
除黄門郎遷司徒左長史行尹如故尋以稱職正尹長<lb/>
史如故車駕將幸鄴平上表諌曰伏見巳丑詔書雲軒<lb/>
鑾輅行幸有期鳳服龍驂剋駕近日將欲講武淇陽大<lb/>
習鄴魏馳驌騻於緑竹之區騁驎驥於漳滏之壤斯誠<lb/>
幽顯同忻人靈共悅臣之愚管竊有惑焉何者嵩京創<lb/>
構洛邑俶營雖年跨十稔根基未就代民至洛始欲向<lb/>
盡資產罄於遷移牛畜斃於輦運陵太行之險越長津<lb/>
<pb n="KR2a0020_WYG_065-20b"/>
之難辛勤備經得達京闕富者猶損大半貧者可以意<lb/>
知兼歴嵗從戎不遑啟處自景明已來差得休息事農<lb/>
者未積二丰之儲築室者裁有數間之屋莫不肆力伊<lb/>
瀍人急其務寔宜安静新人勸其稼穡令國有九年之<lb/>
糧家有水旱之備若乗之以羈紲則所廢多矣一夫從<lb/>
役舉家失業今復秋稼盈田禾菽遍野鑾駕所幸騰踐<lb/>
必殷未若端拱中天坐招四海耀武崧原禮射伊洛士<lb/>
馬無跋涉之勞兆民有康哉之詠可不美歟不從詔以<lb/>
<pb n="KR2a0020_WYG_065-21a"/>
本官行相州事世宗至鄴親幸平第見其諸子尋正刺<lb/>
史加征虜將軍平勸課農桑修飾太學簡試通儒以充<lb/>
博士選五郡聰敏者以教之圖孔子及七十二子於堂<lb/>
親為立讚前來臺使頗好侵取平乃畫履虎尾踐薄冰<lb/>
於客館注頌其下以示誡焉加平東將軍徵拜長兼度<lb/>
支尚書尋正尚書領御史中尉冀北刺史京兆王愉反<lb/>
於信都以平為使持節都督北討諸軍事鎮北將軍行<lb/>
冀州事以討之世宗臨式乾殿勞遣平曰愉朕之元弟<lb/>
<pb n="KR2a0020_WYG_065-21b"/>
居不疑之地豺狼之心不意而發欲上傾社稷下殘萬<lb/>
姓大義滅親夫豈獲止周公行之於古朕亦當行之於<lb/>
今委卿以専征之任必令應期摧殄務盡經略之規勿<lb/>
虧推轂之寄也何圖今日言及斯事因歔欷流涕平對<lb/>
曰臣愉天迷其心構此梟悖陛下不以臣不武委以總<lb/>
督之任今大宥既敷便應有征無戰脫守迷不悟者當<lb/>
仰憑天威抑厲將士譬猶太陽之消㣲露巨海之蕩熒<lb/>
燭天時人事滅在昭然如其稽顙軍門則送之大理若<lb/>
<pb n="KR2a0020_WYG_065-22a"/>
不悛待戮則鳴鼓釁鍾非陛下之事平進次經縣諸軍<lb/>
大集夜有蠻兵數千斫平前壘矢及平帳平堅臥不動<lb/>
俄而乃定遂至冀州城南十六里賊攻圍濟州軍拔柵<lb/>
填塹未滿者數尺諸將合戰無利而還憚於更進平親<lb/>
入行間勸以重賞士卒乃前大破逆衆愉時墜馬乃有<lb/>
一人下馬授愉止而鬬死乗勝逐北至於城門斬首數<lb/>
萬級遂圍城燒門愉與百餘騎突門出走遣統軍叔孫<lb/>
頭追之去信都八十里擒愉冀州平世宗遣兼給事黄<lb/>
<pb n="KR2a0020_WYG_065-22b"/>
門侍郎祕書丞元梵宣㫖慰勞徵還京師以本官領相<lb/>
州大中正平先為尚書令髙肇侍御史王顯所恨後顯<lb/>
代平為中尉平加散騎常侍顯効平在冀州隠截官口<lb/>
肇又扶成其狀奏除平名延昌初詔復官爵除其定冀<lb/>
之勲前來良賤之訟多有積年不决平奏不問真偽一<lb/>
以景明年前為限於是爭訟止息武川鎮民飢鎮將任<lb/>
款請貸未許擅開倉賑恤有司繩以費散之條免其官<lb/>
爵平奏款意在濟人心無不善世宗原之遷中書令尚<lb/>
<pb n="KR2a0020_WYG_065-23a"/>
書如故肅宗初轉吏部尚書加撫軍將軍平髙明彊濟<lb/>
所在有聲但以性急為累尚書命任城王澄奏理平定<lb/>
冀之勲請酬以山河之賞靈太后乃封武邑郡開國公<lb/>
食邑一千五百戸縑二千五百疋先是蕭衍遣其左游<lb/>
擊將軍趙祖悅偷據西硤石衆至數萬以逼壽春鎮南<lb/>
崔亮攻之未剋又與李崇乖貳詔平以本官使持節鎮<lb/>
軍大將軍兼尚書右僕射為行臺節度諸軍東西州將<lb/>
一以禀之如有乖異以軍法從事詔平長子奬以通直<lb/>
<pb n="KR2a0020_WYG_065-23b"/>
郎從賜平縑帛百叚紫納金裝衫甲一領賜奬縑布六<lb/>
十叚絳衲襖一領父子重列拜受家庭觀者榮之於是<lb/>
率歩騎二千以赴壽春平廵視硤石内外知其盈虚之<lb/>
所嚴勒崇亮令水陸兼備剋期齊舉崇亮憚之無敢乖<lb/>
互頻日交戰屢破賊軍安南將軍崔延伯立橋於下蔡<lb/>
以拒賊之援軍賊將王神念昌義之等不得進救祖悅<lb/>
守死窮城平乃部分攻之令崔亮督陸卒攻其城西李<lb/>
崇勒水軍擊其東面然後鼓噪南北俱上賊衆周章東<lb/>
<pb n="KR2a0020_WYG_065-24a"/>
西赴戰屠賊外城賊之將士相率歸附祖悅率其餘衆<lb/>
固保南城通夜攻守至明乃降斬祖悅送首於洛俘獲<lb/>
甚衆以功遷尚書右僕射加散騎常侍將軍如故平還<lb/>
京師靈太后見於宣光殿賜以金裝刀杖一口時南徐<lb/>
州表云蕭衍堰淮水為患詔公卿議之平以為不假兵<lb/>
力終自毁壞及淮堰破靈太后大悅引羣臣入宴勑平<lb/>
前鳴簫管肅宗手賜縑布百叚熙平元年冬卒遺命薄<lb/>
葬詔給東園祕器朝服一具衣一襲帛七百疋靈太后<lb/>
<pb n="KR2a0020_WYG_065-24b"/>
為舉哀於東堂贈侍中驃騎大將軍儀同三司冀州刺<lb/>
史諡文烈公平自在度支至於端副夙夜在公孜孜匪<lb/>
懈凡處機密十有餘年有獻替之稱所製詩賦箴諫詠<lb/>
頌别有集録<lb/>
平長子奬字遵穆襲容貌魁偉有當世才度自太尉參<lb/>
軍事稍遷通直郎中書侍郎直閤將軍吏部郎中征虜<lb/>
將軍遷安東將軍光禄大夫仍吏部郎中又以本官兼<lb/>
尚書出為撫軍將軍相州刺史初元义擅朝奬為其親<lb/>
<pb n="KR2a0020_WYG_065-25a"/>
待頻居顯要靈太后反政削除官爵孝莊初為散騎常<lb/>
侍鎮東將軍河南尹奬前後所歴皆以明濟著稱元顥<lb/>
入洛顥以奬兼尚書右僕射慰勞徐州羽林及城人不<lb/>
承顥㫖害奬𫝊首洛陽出帝時奬故吏通直散騎常侍<lb/>
宋游道上書理奬曰臣聞賞善罸惡謂之二機有道存<lb/>
焉所貴不濫是以子胥無罪呉人痛之郄宛不幸國言<lb/>
未息故河南尹李奬門居戚里世擅名家有此良才是<lb/>
兼周用自少及長忠孝為心入朝出牧清明流譽襟懷<lb/>
<pb n="KR2a0020_WYG_065-25b"/>
放暢風神爽發實廊廟之瑚璉社稷之楨幹往嵗北海<lb/>
竊據負扆當朝王公卿士俛眉從事而奬闔門百口同<lb/>
居京洛既被羈縶自拔無由託使東南情存避難當時<lb/>
物論謂其得所然北海未敗之日徐州刺史元孚為其<lb/>
純臣莫之敢距表啟相望遲速唯命及皇輿返正神器<lb/>
斯復輕薄之徒共生僥倖詭言要賞曲道求通濫及善<lb/>
人稱為己力若以奬受命賊朝語跡成罪便與天下共<lb/>
當此責于時朝㫖唯命免官亦既經恩方加酷濫伊昔<lb/>
<pb n="KR2a0020_WYG_065-26a"/>
具臣比肩賊所身臨河上日尋干戈時逢寛政任遇不<lb/>
改一介使人獨嬰斯戮凡在有心孰不嗟悼前朝所以<lb/>
論功者見其邊人且相慰悅其有郭黙生亂劉允懸首<lb/>
事乃權宜蓋非實録昔鄧艾下世叚灼理其寃馬援物<lb/>
故朱勃申其屈臣雖小人趣事君子有懷舊恩義兼人<lb/>
故見其若此乆欲陳辭含言未吐遂至今日幽泉已閉<lb/>
壟樹成行内手捫心顧懷愧慨幸逢興聖理運唯新雖<lb/>
日纂戎事同創革頻有大恩被於率土亡官失爵者悉<lb/>
<pb n="KR2a0020_WYG_065-26b"/>
蒙追復而奬雜木猶存牛車未改士感知已懷此無忘<lb/>
輕率瞽言干犯輦轂伏願天鑒賜垂矜覽加其贈秩慰<lb/>
此幽魂詔贈衛將軍冀州刺史<lb/>
子構襲武定末太子中舎人齊受禪爵例降<lb/>
構弟訓太尉黙曹叅軍<lb/>
奬弟諧字䖍和風流閑潤博學有文辯當時才俊咸相<lb/>
欽賞受父前爵彭城侯自太尉參軍歴尚書郎徐州北<lb/>
海王顥撫軍府司馬入為長兼中書侍郎崔光引為兼<lb/>
<pb n="KR2a0020_WYG_065-27a"/>
著作郎諧在史職無所歴意加輔國將軍相州大中正<lb/>
光禄大夫除金紫光禄大夫加衛將軍元顥入洛以為<lb/>
給事黄門侍郎顥敗除名乃為述身賦曰夫休咎相躡<lb/>
禍福相生龜筮迷其兆聖達蔽其萌覽成敗於前迹料<lb/>
趣舍於人情咸爭途以走利罕外已以逃名連從車以<lb/>
載禍多廐馬以取刑豈知夫一介獨往乃千乗所不能<lb/>
傾伊薄躬之悔吝無性命之淑靈藉休庸於祖武仰餘<lb/>
烈於家聲徒從師以下學之遊道於上京洎方年之四<lb/>
<pb n="KR2a0020_WYG_065-27b"/>
五實始筮之弱齡爰釋巾而從吏謬邀寵於時明彼<hi>闕一字</hi>
<hi>闕一字</hi>之赫赫乃陋周而小漢帝文篤其成功我武治其未<lb/>
亂掩四奥而同軌穆三辰而貞觀威北暢而武戢鼎南<lb/>
遷而文煥異人相趨於絳闕鴻生接武於儒館總羣雅<lb/>
而同歸果方員而殊貫伊濫吹之所從初竊服於宰旅<lb/>
奉盛王之髙義遊兎園而容與綴鴻鷺之末行連英髦<lb/>
之茂序及伯舅之西伐赫靈旗之東舉復奉役於前轅<lb/>
仍執羈於後距廹𤣥冬之暮嵗歴闗山之遐阻風激沙<lb/>
<pb n="KR2a0020_WYG_065-28a"/>
而破石雪浮河而漫野樂在志其無端悲涉物而多緒<lb/>
俄宫車之晏駕改乗轅而歸予屬推恩之在今自傍枝<lb/>
而禔福既獻<hi>闕一字</hi>以命宗叨㣲躬於侯服禮空文於覜饗<lb/>
賦無征於湯沐思守位而匪懈每屏居而自肅忽忝命<lb/>
於建禮遊丹綺之重複信兹選之為難乃上應於列宿<lb/>
陽源猶且自免何稱仲治與太叔余生<hi>闕一字</hi>之蕭散本寓<lb/>
名而為仕好不存於吏法才實踈於政理竟火燭之不<lb/>
事徒博弈其賢已竊自託於諸生頗馳騁於文史通人<lb/>
<pb n="KR2a0020_WYG_065-28b"/>
假其餘論士林察於<hi>闕一字</hi>理乃妄涉於風流遂飾輩於士<lb/>
子且以自託<hi>闕四字</hi>　雖邇傒塵滓而賞許雲霞棲閑<lb/>
虚以築館背城闕而為家帶二學之髙宇逺三市之狹<lb/>
邪事雖儉而未陋製有度而不奢山隠勢於複石水回<lb/>
流於激沙樹先春而動色草迎嵗而發花座有清談之<lb/>
客門交好事之車或林嬉於月夜或水宴於景斜肆雕<lb/>
章之腴㫖咀文藝之英華差緑芰與丹藕薦朱李及甘<lb/>
𤓰雖慙洛水之名致有類金谷之諠譁聊自足於所好<lb/>
<pb n="KR2a0020_WYG_065-29a"/>
豈留連於或號思烱戒而自反朂身名於所蹈奉哲后<lb/>
之淵猷讚崇麾於華奥豈千乗之乏使感一眄之相勞<lb/>
竟不留於三月因病滿而休告彼東觀之清華乃任隆<lb/>
於載筆蔡一去而貽恨張再選而有述忽牽短而濫官<lb/>
司惇史於藏室慙班子之繁麗㣲馬生之簡實復通籍<lb/>
而延寵陪帝扄之華密信儀鳯之所棲乃絲文之自出<lb/>
歴五載而徘徊猶官命之不改謝能飛於無翼故同滯<lb/>
於有待晚加秩於戎章乃<hi>闕一字</hi>號之斯在屬運道之將季<lb/>
<pb n="KR2a0020_WYG_065-29b"/>
諒冠屨之無碍奄昇御於鼎湖忽流哀於四海昔漢命<lb/>
之中㣲皇統於是三絶暨孝昌之陵陂亦繼<hi>闕一字</hi>而禍結<lb/>
將小雅之詩廢復三綱之道滅思跼蹐於時昏獨沉吟<lb/>
於運閉遂退處於窮里不外交於人世及數反於中興<lb/>
驅時雄而電逝既藉取亂之權方乗轉圓之勢俄隙開<lb/>
而守廢遂冠冕之毁裂彼膏原而塗野嗟衛肝與稽血<lb/>
何古今之一揆毎治少而亂多盧遁身於東掖荀窘迹<lb/>
於南羅時獲逃於<hi>闕一字</hi>阜仍竄宿於巖阿首丘急於明發<lb/>
<pb n="KR2a0020_WYG_065-30a"/>
東路長其如何遽登舟而鼓柂乃㳂洛而汎河騖寸隂<lb/>
於不測競征鳥於歸波時在所而放命連百萬於山東<lb/>
何信都之巨猾若封豕與大風肆吞噬於觜距咸邑燼<lb/>
而野空徑黎陽之寇聚廹崖壘之渢隆躁通川而鼎沸<lb/>
矢交射於舟中備百罹於兹日諒陳蔡之非窮乗虎口<lb/>
而獲濟陵陽侯而迅往得投憇於濮陽實陶衛之舊壤<lb/>
望鄉村而佇立曽不遥之河廣聞虜馬之夕嘶見胡塵<lb/>
之晝上王略恢而廟勝車徒發而雷響扇風師之猛氣<lb/>
<pb n="KR2a0020_WYG_065-30b"/>
張天罼之層網裁一鼓而冰銷俄氛祲之廓蕩昔蘧生<lb/>
之出奔覩亡徵於亂政及季子之來反乃君立而位定<lb/>
伊吾人之蕞爾本無傒於衰盛忻草茅而偃伏且優遊<lb/>
於宸慶復推斥於宦流延光華於璽命甫聞内侍之忝<lb/>
復奉優加之令何金紫之陸離鬱貂玉之相映時權定<lb/>
之云初尚民心之易擾何建武之明傑茂雄姿於天表<lb/>
忽靈命之有歸藉親均而爭紹師出楚而飈發斾陵江<lb/>
而雲矯闢閶闔之崢嶸端冕旒於億兆神駕逝以流越<lb/>
<pb n="KR2a0020_WYG_065-31a"/>
翠華飈而繚繞茍命舛而數違雖功深而祚夭時難忽<lb/>
然已及網羅周其四張非五三之親暱罕狥節於漢陽<lb/>
彼百寮之冠帶咸北面於西王矧恩疎而任逺固身存<lb/>
而義亡及宸居之反正振天網於頽綱甄大義以明罰<lb/>
虚半列於周行乃褫帶而來反驅下澤於故鄉探宿志<lb/>
以内求撫身途而自計不詭遇以邀合豈釣名以干世<lb/>
獨浩然而任已同虚舟之不繫既未識其所以來亦豈<lb/>
知其所以逝於是得喪同遣忘懷自深遇物栖息觸地<lb/>
<pb n="KR2a0020_WYG_065-31b"/>
山林雖因西浮之迹何異東都之心願自託於魚鳥永<lb/>
得性於飛沉庻保此以獲没不再罪於當今孝静初遭<lb/>
母憂還鄉里徵為魏尹將軍如故以禫制未終表辭朝<lb/>
議亦以為優仍許其讓蕭衍求通和好朝廷盛選行人<lb/>
以諧兼散騎常侍為聘使主諧至石頭蕭衍遣其主客<lb/>
郎范胥當接諧問胥曰主客在郎官幾時胥答曰我本<lb/>
訓胄虎門適復今任諧言國子博士不應左轉為郎胥<lb/>
答曰特為接應逺賓故權兼耳諧言屈已濟務誠得事<lb/>
<pb n="KR2a0020_WYG_065-32a"/>
宜由我一介行人令卿左轉胥答曰自顧菲薄不足對<lb/>
揚盛美豈敢言屈胥問曰今猶尚暖北間當小寒於此<lb/>
諧答曰地居隂陽之正寒暑適時不知多少胥曰所訪<lb/>
鄴下豈是測影之地諧答曰皆是皇居帝里相去不逺<lb/>
可得統而言之胥曰洛陽既稱盛羙何事還鄴諧答曰<lb/>
不常厥邑于兹五邦王者無外所在闗河復何所怪胥<lb/>
曰殷人否危故遷相耿貴朝何為而遷諧答聖人藏往<lb/>
知來相時而動何必俟於隆替胥曰金陵王氣兆於先<lb/>
<pb n="KR2a0020_WYG_065-32b"/>
代黄旗紫蓋本出東南君臨萬邦故宜在此諧答曰帝<lb/>
王符命豈得與中國比隆紫蓋黄旗終於入洛無乃自<lb/>
害也有口之說乃是俳諧亦何足道蕭衍親問諧曰魏<lb/>
朝人士德行四科之徒凡有幾人諧對曰本朝多士<lb/>
等如林文武賢才布在列位四科之美非無其人庸短<lb/>
造次無以備啓衍曰武王有亂臣十人魏雖人物之盛<lb/>
豈得頓如卿言諧曰愚謂周稱十人本無佐命至於濟<lb/>
濟多士實是文王之詩皇朝廊廟之才足與周人有競<lb/>
<pb n="KR2a0020_WYG_065-33a"/>
衍曰若爾文足摽異武有冠絶者便可指陳諧曰大丞<lb/>
相渤海王秉文經武左右皇極畫一九州懸衡四海録<lb/>
尚書汝陽王元叔昭尚書令元世儁宗室之秀綰政朝<lb/>
端左僕射司馬子如右僕射髙隆之並時譽民英戮力<lb/>
匡輔侍中髙岳侍中孫騰勲賢忠亮宣贊王猷自餘才<lb/>
美不可具悉衍曰故宜輔弼幼主永固基業深不可言<lb/>
江南稱其才辯使還除大司農卿加驃騎將軍轉祕書<lb/>
監遇偏風廢頓武定二年卒年四十九時人悼惜之贈<lb/>
<pb n="KR2a0020_WYG_065-33b"/>
驃騎大將軍衛尉卿齊州刺史所著文集别有集録行<lb/>
於世<lb/>
長子嶽武定末司徒祭酒<lb/>
嶽弟庶尚書南主客郎<lb/>
諧弟邕字修穆幼而儁爽有逸才著作佐郎髙陽王雍<lb/>
友凡所交遊皆倍年儁秀才藻之美為時所稱年二十<lb/>
五卒贈鎮逺將軍洛州刺史諡曰文<lb/>
史臣曰邢巒以文武才策當軍國之任内參機揆外寄<lb/>
<pb n="KR2a0020_WYG_065-34a"/>
折衝其緯世之器歟李平以髙明幹略効智於時出入<lb/>
當官功名克著蓋贊務之英也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_065-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十五<lb/>
<pb n="KR2a0020_WYG_065-35a"/>
　魏書卷六十五考證<lb/>
邢巒𫝊河間鄭人也○鄭應作鄚史記趙世家注鄚屬<lb/>
　涿郡觀本𫝊巒弟晏左遷鄚縣令巒叔祖祐子彦假<lb/>
　員外常侍鄚縣子益可知其誤矣<lb/>
子蜀之舉更聼後勅○子當作平<lb/>
　<lb/>
　<lb/>
　<lb/>
<pb n="KR2a0020_WYG_065-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷六十五考證<lb/>
</p>
<p>
</p>
  </div>
</body>
</text>
</TEI>
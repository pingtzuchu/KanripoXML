<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷三十四</head> <lb/>
    <p>
<pb n="KR2a0020_WYG_034-1a"/>
欽定四庫全書<lb/>
　魏書卷三十四<lb/>
　　齊　　　　魏　　　　收　　　　撰<lb/>
　列傳第二十二<lb/>
　　王洛兒　車路頭　盧魯元　陳建　萬安國<lb/>
王洛兒京兆人也少善騎射太宗在東宫給事帳下侍<lb/>
從遊獵夙夜無怠性謹愿未嘗有過太宗嘗獵于灅南<lb/>
乘冰而濟冰䧟没馬洛兒投水奉太宗出岸水沒洛兒<lb/>
<pb n="KR2a0020_WYG_034-1b"/>
殆將凍死太宗解衣以賜之自是恩寵日隆天賜末太<lb/>
宗出居于外洛兒晨夜侍衛無湏臾違離恭勤發於至<lb/>
誠元紹之逆太宗左右唯洛兒與車路頭而已晝居山<lb/>
嶺夜還洛皃家洛兒隣人李道潛相奉給晨昬往復衆<lb/>
庶頗知喜而相告紹聞收道斬之洛兒猶冐難往返京<lb/>
都通問於大臣大臣遂出奉迎百姓奔赴太宗還宫社<lb/>
稷穫全洛兒有功焉太宗即位拜散騎常侍詔曰士處<lb/>
家必以孝敬為本在朝則以忠節為先不然何以立身<lb/>
<pb n="KR2a0020_WYG_034-2a"/>
於當世揚名於後代也散騎常侍王洛兒車路頭等服<lb/>
勤左右十有餘年忠謹恭肅久而彌至未嘗湏臾之頃<lb/>
有廢替之心及在艱難人皆易志而洛兒等授命不移<lb/>
貞操踰懇雖漢之樊灌魏之許典無以加焉勤而不賞<lb/>
何以奨勸將來為臣之節其賜洛兒爵新息公加直意<lb/>
將軍又追贈其父為列侯賜僮隷五十户永興五年卒<lb/>
贈太尉建平王賜温眀祕器載以輼輬車使殿中衛士<lb/>
為之導從太宗親臨哀慟者數四焉乃鴆其妻周氏與<lb/>
<pb n="KR2a0020_WYG_034-2b"/>
洛兒合葬<lb/>
子長成襲爵卒無子<lb/>
弟徳成襲爵徙為建城公加鎮逺將軍官至散騎常侍<lb/>
典作長安真君十一年卒<lb/>
子定州襲爵降為建陽侯安逺將軍後定州弟升為侍<lb/>
御中散有寵於顯祖以祖父洛兒著勲先朝詔復定州<lb/>
爵為公髙祖初為長安鎮將卒子陵襲升爵承明初遷<lb/>
監御長賜爵始新子加寧朔將軍員外散騎常侍卒<lb/>
<pb n="KR2a0020_WYG_034-3a"/>
車路頭代人也少以忠厚選給東宫為太宗帳下帥善<lb/>
自修立謹慎無過天賜末太宗出於外路頭隨侍竭力<lb/>
及太宗即位拜為散騎常侍賜爵金鄉公加忠意將軍<lb/>
後改為宣城公太宗性明察羣臣多以職事遇遣至有<lb/>
杖罰故路頭優游不任事侍宿左右從容談笑而已路<lb/>
頭性無害毎至評獄處理常獻寛恕之議以此見重於<lb/>
朝太宗亦敬納之寵待隆厚賞賜無數當時功臣親幸<lb/>
莫及泰常六年卒太宗親臨哀慟贈侍中左衛大將軍<lb/>
<pb n="KR2a0020_WYG_034-3b"/>
太師宣城王諡曰忠貞喪禮一依安成王叔孫俊故事<lb/>
陪葬金陵<lb/>
子眷襲爵<lb/>
盧魯元昌黎徒河人也曾祖副鳩仕慕容垂為尚書令<lb/>
臨澤公祖父並至大官魯元敏而好學寛和有雅度太<lb/>
宗時選為通直郎以忠謹給侍東宫恭勤盡節世祖親<lb/>
愛之及即位以為中書侍郎拾遺左右寵待彌深而魯<lb/>
元益加謹肅世祖逾親信之内外大臣莫不敬憚焉性<lb/>
<pb n="KR2a0020_WYG_034-4a"/>
多容納善與人交好掩人之過揚人之美由是公卿咸<lb/>
親附之魯元以工書有文才累遷中書監領秘書事賜<lb/>
爵襄城公加散騎常侍右將軍贈其父為信都侯從征<lb/>
赫連昌世祖親追擊之入其城門魯元隨世祖出入是<lb/>
日微魯元㡬至危殆從征平凉以功拜征北大將軍加<lb/>
侍中後遷太保錄尚書事世祖貴異之常從征伐出入<lb/>
臥内每有平殄輒以功賞賜僮𨽻前後數百人布帛以<lb/>
萬計世祖臨幸其第不出旬日欲其居近易於往來乃<lb/>
<pb n="KR2a0020_WYG_034-4b"/>
賜甲第於宫門南衣食車馬皆乘輿之副真君三年冬<lb/>
車駕幸隂山魯元以疾不從侍臣問疾送醫藥傳驛相<lb/>
屬於路及薨世祖甚悼惜之還臨其喪哭之哀慟東西<lb/>
二宫命太官日送奠晨昏哭臨訖則備奏鐘鼓伎樂輿<lb/>
駕比𦵏三臨之喪禮依安成王故事而賵送有加贈襄<lb/>
城王諡曰孝𦵏於崞山為建碑闕自魏興貴臣恩寵無<lb/>
與為比子統襲爵<lb/>
少子内給侍東宫恭宗深昵之常與臥起同衣食父子<lb/>
<pb n="KR2a0020_WYG_034-5a"/>
有寵兩宫勢傾天下内性寛厚有父風而恭順不及正<lb/>
平初宫臣伏誅世祖以魯元故唯殺内而厚撫其兄弟<lb/>
統以父任侍東宫世祖以元舅陽平王杜超女南安長<lb/>
公主所生妻之車駕親自臨送太官設供具賜賚以千<lb/>
計髙宗即位典選部主客二曹興安二年卒贈襄城王<lb/>
諡曰景無子<lb/>
弟彌娥襲爵拜北鎮都將卒贈襄城王諡曰恭子興仁<lb/>
襲爵<lb/>
<pb n="KR2a0020_WYG_034-5b"/>
陳建代人也祖渾太祖末為右衛將軍父陽尚書建以<lb/>
善騎射擢為三郎稍遷下大夫内行長世祖討山胡白<lb/>
龍意甚輕之單將數十騎登山臨嶮每日如此白龍乃<lb/>
伏壮士十餘處出於不意世祖墮馬㡬至不測建以身<lb/>
捍賊大呼奮擊殺賊數人身被十餘創世祖壮之賜户<lb/>
二十髙宗初賜爵阜城侯加冠軍將軍出為幽州刺史<lb/>
假秦郡公髙宗以建貪暴懦弱遣使就州罰杖五十髙<lb/>
祖初徴為尚書右僕射加侍中進爵趙郡公建與侍中<lb/>
<pb n="KR2a0020_WYG_034-6a"/>
尚書晉陽侯元仙徳殿中尚書長樂王穆亮比部尚書<lb/>
平原王陸叡密表曰皇天輔徳命集大魏臣等祖父翼<lb/>
贊初興勤過蜀漢誓固山河享兹景福寵辱休戚與國<lb/>
均焉臣以凡近識無逺逹階藉先寵遂荷今任彼已之<lb/>
譏播於羣口仰感生成俯自䇿厲顧省駑鈍終於無益<lb/>
然飲冰驚寐實懐慙負至於願天髙地厚何日忘之自<lb/>
永嘉之末封豕橫噬馬叡南據奄有荆楚及桓劉跋扈<lb/>
禍難相繼岱宗隔望秩之敬青徐限見徳之風獻文皇<lb/>
<pb n="KR2a0020_WYG_034-6b"/>
帝髫齔龍飛道光率土干戚暫舞淮海從風車書既同<lb/>
華裔將一昊天不弔奄背萬邦竊聞劉昱天亡權臣殺<lb/>
害思正之民翹想罔極愚謂時不再來機宜易失毫分<lb/>
之差致悔千里天與不取反受其咎所謂見而不作過<lb/>
在介石者也宜簡雄將號令八方義陽王臣昶深悟存<lb/>
亡逺同孫氏茍歴運響從則呉㑹可定脫事有難成則<lb/>
振旅而返進可以揚義聲於四海退可以通徳信於遐<lb/>
裔宜乘之㑹運鍾今日如合聖聼乞速施行脱忤天心<lb/>
<pb n="KR2a0020_WYG_034-7a"/>
願存臣表徐觀後驗賞罰隨焉髙祖嘉之遷司徒征西<lb/>
大將軍進爵魏郡王髙祖與文明太后頻幸建第賜建<lb/>
妻宴於後庭太和九年薨<lb/>
子念襲爵為中山守坐掠良人為御史中尉王顯所彈<lb/>
遇赦免爵除<lb/>
萬安國代人也祖真世為酋帥恒率部民從世祖征伐<lb/>
以功除平西將軍敦煌公轉驃騎大將軍儀同三司父<lb/>
振尚髙陽長公主拜駙馬都尉遷散騎常侍寧西將軍<lb/>
<pb n="KR2a0020_WYG_034-7b"/>
長安鎮將賜爵馮翊公安國少明敏有姿貌以國甥復<lb/>
尚河南公主拜駙馬都尉遷散騎常侍顯祖特親寵之<lb/>
與同臥起為立第宅賞賜至巨萬超拜大司馬大將軍<lb/>
封安城王安國先與神部長奚買奴不平承眀初矯詔<lb/>
殺買奴於苑中髙祖聞之大怒遂賜安國死年二十三<lb/>
子翼襲王爵太和十五年薨髙祖以其父受寵先朝特<lb/>
贈并州刺史<lb/>
子纂字輔興襲依例降為公世宗時起家司徒倉曹參<lb/>
<pb n="KR2a0020_WYG_034-8a"/>
軍遷南秦平西府司馬䕶軍長史加右軍將軍正光二<lb/>
年卒贈假節征虜將軍荆州刺史<lb/>
子金剛襲武定末開府祭酒齊受禪爵例降有奚拔者<lb/>
世為紇奚部帥其父根皇始初率衆歸魏太祖嘉之尚<lb/>
昭成女生子㧞卒於尚書令拔尚華隂公主生子敬元<lb/>
紹之逆也主有功超授敬大司馬大將軍封長樂王薨<lb/>
子䕶襲爵拜外都大官太和中詔以䕶年邁既未致仕<lb/>
令依舊養老之例卒子彦嗣根事迹遺落故略附云<lb/>
<pb n="KR2a0020_WYG_034-8b"/>
史臣曰王洛兒車路頭盧魯元陳建咸以誠至發衷竭<lb/>
節危難茍非志烈過人亦何能以若此宜其生受恩遇<lb/>
殁盡哀榮至如安國貴寵異於數子哉<lb/>
　<lb/>
　<lb/>
　<lb/>
　<lb/>
　魏書卷三十四<lb/>
<pb n="KR2a0020_WYG_034-9a"/>
　魏書卷三十四考證<lb/>
列傳第二十二○魏收書闕後人所補<lb/>
陳建傳晉陽侯元仙徳○仙北史作<graphic n="KR4091" url="https://raw.githubusercontent.com/kanripo/KR-Gaiji/master/images/KR4091.png" mimeType="image/png"/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_034-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷三十四考證<lb/>
</p>
<p>
</p>
  </div>
</body>
</text>
</TEI>
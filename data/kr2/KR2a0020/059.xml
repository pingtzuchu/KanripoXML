<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷五十九</head> <lb/>
    <p>
<pb n="KR2a0020_WYG_059-1a"/>
欽定四庫全書<lb/>
　魏書卷五十九<lb/>
　　齊　　　　魏　　　　　收　　　　撰<lb/>
　列傳第四十七<lb/>
　　劉昶　　蕭寶夤　　蕭正表<lb/>
劉昶字休道義隆第九子也義隆時封義陽王兄駿以<lb/>
為征北將軍徐州刺史開府及駿子子業立昏狂肆暴<lb/>
害其親屬疑昶有異志昶聞甚懼遣典籖虞法生表求<lb/>
<pb n="KR2a0020_WYG_059-1b"/>
入朝以觀其意子業曰義陽與太宰謀反我欲討之今<lb/>
知求還甚善又屢詰法生義陽謀事汝何故不啓法生<lb/>
懼禍走歸彭城昶欲襲建康諸郡竝不受命和平六年<lb/>
遂委母妻攜妾吳氏作丈夫服結義從六十餘人間行<lb/>
來降在路多叛隨昶至者二十許人昶雖學不淵洽略<lb/>
覽子史前後表啓皆其自製朝廷嘉重之尚武邑公主<lb/>
拜侍中征南將軍駙馬都尉封丹陽王嵗餘而公主薨<lb/>
更尚建興長公主皇興中劉彧遣其員外郎李豐來朝<lb/>
<pb n="KR2a0020_WYG_059-2a"/>
顯祖詔昶與彧書為兄弟之戒彧不答責昶以母為其<lb/>
國妾宜如春秋荀罃對楚稱外臣之禮尋敕昶更與彧<lb/>
書昶表曰臣植根南偽託體不殊秉旄作牧職班台位<lb/>
天厭子業夷戮同體背本歸朝事捨簪笏臣弟彧廢姪<lb/>
自立彰于遐邇孔懐之義難奪為臣之典靡經棠棣之<lb/>
詠可修越敬之事未允臣若改書事為二敬猶修往文<lb/>
彼所不納伏願聖慈停臣今答朝廷從之拜外都坐大<lb/>
官公主復薨更尚平陽長公主昶好犬馬愛武事入國<lb/>
<pb n="KR2a0020_WYG_059-2b"/>
歴紀猶布衣皂冠同凶素之服然訶詈童僕音雜夷夏<lb/>
雖在公坐諸王每侮弄之或戾手齧臂至於痛傷笑呼<lb/>
之聲聞于御聽高祖每優假之不以怪問至於陳奏本<lb/>
國事故語及征役則能歛容涕泗悲動左右而天性褊<lb/>
躁喜怒不恒每至威忿楚朴特苦引待南士禮多不足<lb/>
縁此人懐畏避太和初轉内都坐大官及蕭道成殺劉<lb/>
準時遣諸將南伐詔昶曰卿識機體運先覺而來卿宗<lb/>
廟不復血食朕聞斯問矜忿兼懐今遣大將軍率南州<lb/>
<pb n="KR2a0020_WYG_059-3a"/>
甲卒以伐逆豎剋蕩兇醜翦除民害氛穢既清即胙卿<lb/>
江南之土以興蕃業乃以本將軍與諸將同行路經徐<lb/>
州哭拜其母舊堂哀感從者乃遍循故居處處隕涕左<lb/>
右亦莫不辛酸及至軍所將欲臨陳四面拜諸將士自<lb/>
陳家國滅亡蒙朝廷慈覆辭理切至聲氣激揚涕泗横<lb/>
流三軍咸為感歎後昶恐雨水方降表請還師從之又<lb/>
加儀同三司領儀曹尚書於時改革朝儀詔昶與蔣少<lb/>
遊專主其事昶條上舊式略不遺忘高祖引見於宣文<lb/>
<pb n="KR2a0020_WYG_059-3b"/>
堂昶啓曰臣本國不造私有虐政不能廢昏立徳扶定<lb/>
傾危萬里奔波投䕃皇闕仰賴天慈以存首領然大恥<lb/>
未雪痛愧纒心屬逢陛下釐校之始願垂曲恩處臣邊<lb/>
戍招集遺人以雪私恥雖死之日猶若生年悲泣良久<lb/>
髙祖曰卿投誠累紀本邦湮滅王者未能恤難矜災良<lb/>
以為愧出蕃之日請别當處分後以昶女為鄉君高祖<lb/>
臨宣文堂見武興王楊集始既而引集始入宴詔昶曰<lb/>
集始邊方之酋不足以當諸侯之禮但王者不遺小國<lb/>
<pb n="KR2a0020_WYG_059-4a"/>
之臣況此蕃垂之主故勞公卿於此昶對曰陛下道化<lb/>
光被自北而南故巴漢之雄遠覲天闕臣猥瞻盛禮實<lb/>
忻嘉遇高祖曰武興宕昌於禮容竝不閑備向見集始<lb/>
觀其舉動有賢於彌承昶對曰陛下惠洽普天澤流無<lb/>
外武興蕞爾豈不食椹懷音又為中書監開建五等封<lb/>
昶齊郡開國公加宋王之號十七年春髙祖臨經武殿<lb/>
大議南伐語及劉蕭簒奪之事昶每悲泣不已因奏曰<lb/>
臣本朝淪喪艱毒備罹冀恃國靈釋臣私恥頓首拜謝<lb/>
<pb n="KR2a0020_WYG_059-4b"/>
高祖亦為之流涕禮之彌崇蕭賾雍州刺史曹虎之詐<lb/>
降也詔昶以兵出義陽無功而還十八年除使持節都<lb/>
督吳越楚彭城諸軍事大將軍固辭詔不許又賜布千<lb/>
匹及發高祖親錢之命百寮賦詩贈昶又以其文集一<lb/>
部賜昶高祖因以所製文筆示之謂昶曰時契勝殘事<lb/>
鍾文業雖則不學欲罷不能脱思一見故以相示雖無<lb/>
足味聊復為笑耳其重昶如是自昶之背彭城至是久<lb/>
矣其昔齋宇山池竝尚存立昶更修繕還處其中不能<lb/>
<pb n="KR2a0020_WYG_059-5a"/>
綏邊懷物撫接義故而閨門喧猥内外姦雜前民舊吏<lb/>
莫不慨歎焉豫營墓於彭城西南與三公主同塋而異<lb/>
穴發石累之墳崩壓殺十餘人後復移改為公私費害<lb/>
高祖南討昶候駕於行宫高祖遣侍中迎勞之昶討蕭<lb/>
昭業司州雖屢破賊軍而義陽拒守不剋昶乃班師十<lb/>
九年高祖在彭城昶至入見昶曰臣奉敕專征尅殄兇<lb/>
醜徒勞士馬久淹嵗時有損威靈伏聽斧鉞高祖曰朕<lb/>
之此行本無攻守之意正欲伐罪弔民宣威布徳二事<lb/>
<pb n="KR2a0020_WYG_059-5b"/>
既暢不失本圖朕亦無剋而還豈但卿也十月昶朝于<lb/>
京師高祖臨光極堂大選髙祖曰朝因月旦欲評魏典<lb/>
夫典者為國大綱治民之柄君能好典則國治不能則<lb/>
國亂我國家昔在恒代随時制作非通世之長典故自<lb/>
夏及秋親議條制或言唯能是寄不必拘門朕以為不<lb/>
爾何者當今之世仰祖質朴清濁同流混齊一等君子<lb/>
小人名品無别此殊為不可我今八族以上士人品第<lb/>
有九九品之外小人之官復有七等若茍有其人可起<lb/>
<pb n="KR2a0020_WYG_059-6a"/>
家為三公正恐賢才難得不可止為一人渾我典制故<lb/>
令班鏡九流清一朝軌使千載之後我得髣像唐虞卿<lb/>
等依俙元凱昶對曰陛下光宅中區惟新朝典刋正九<lb/>
流為不朽之法豈唯髣像唐虞固以有高三代高祖曰<lb/>
國家本來有一事可慨可慨者何恒無公言得失今卿<lb/>
等各盡其心人君患不能納羣下之諫為臣患不能盡<lb/>
忠於主朕今舉一人如有不可卿等盡言其失若有才<lb/>
能而朕所不識者宜各舉所知朕當虛已延納若能如<lb/>
<pb n="KR2a0020_WYG_059-6b"/>
此能舉則受賞不言則有罪及論大將軍高祖曰劉昶<lb/>
即其人也後給班劒二十人二十一年四月薨於彭城<lb/>
年六十二高祖為之舉哀給溫明祕器錢百萬布五百<lb/>
匹蠟三百斤朝服一具衣一襲贈假黄鉞太傅領揚州<lb/>
刺史加以殊禮備九錫給前後部羽葆鼔吹依晉琅邪<lb/>
武王伷故事諡曰明<lb/>
昶適子承緒主所生也少而尫疾尚高祖妹彭城長公<lb/>
主為駙馬都尉先昶卒贈員外常侍<lb/>
<pb n="KR2a0020_WYG_059-7a"/>
長子文遠次輝字重昌竝皆疎狂昶深慮不能守其爵<lb/>
封然輝猶小未多罪過乃以為世子襲封正始初尚蘭<lb/>
陵長公主世宗第二姊也拜員外常侍公主頗嚴妬輝<lb/>
嘗私幸主侍婢有身主笞殺之剖其孕子節解以草裝<lb/>
實婢腹祼以示輝輝遂忿憾疎薄公主公主姊因入聽<lb/>
講言其故於靈太后太后敕清河王懌窮其事懌與高<lb/>
陽王雍廣平王懷奏其不和之狀無可為夫婦之理請<lb/>
離婚削除封位太后從之公主在宫周嵗高陽王及劉<lb/>
<pb n="KR2a0020_WYG_059-7b"/>
騰等皆為言於太后太后慮其不改未許之雍等屢請<lb/>
不已聽復舊義太后流涕送公主誡令謹護正光初輝<lb/>
又私婬張陳二氏女公主更不檢惡主姑陳留公主共<lb/>
相扇奨遂與輝復致忿爭輝推主墮床手脚毆蹈主遂<lb/>
傷胎輝懼罪逃逸靈太后召清河王懌決其事二家女<lb/>
髠笞付宫兄弟皆坐鞭刑徙配敦煌為兵公主因傷致<lb/>
薨太后親臨慟哭舉哀太極東堂出葬城西太后親送<lb/>
數里盡哀而還謂侍中崔光曰向哭所以過哀者追念<lb/>
<pb n="KR2a0020_WYG_059-8a"/>
公主為輝頓辱非一乃不關言能為隠忍古今寧有此<lb/>
此所以痛之後執輝於河内之溫縣幽于司州將加死<lb/>
刑會赦得免三年復其官爵遷征虜將軍中散大夫四<lb/>
年輝卒家遂衰頓無復可紀<lb/>
文遠歴歩兵校尉前將軍景明初為統軍在壽春坐謀<lb/>
殺刺史王肅以壽春叛事發伏法有通直郎劉武英者<lb/>
太和十九年從淮南内附自云劉裕弟長沙景王道憐<lb/>
之曽孫賜爵建寧子司徒外兵參軍稍轉歩兵校尉游<lb/>
<pb n="KR2a0020_WYG_059-8b"/>
擊將軍卒于河内太守而昶不以為族親也<lb/>
蕭寶夤字智亮蕭鸞第六子寶卷母弟也鸞之竊位封<lb/>
寶夤建安王寶卷立以為車騎將軍開府領石頭戍軍<lb/>
事寶卷惛狂其直後劉靈運等謀奉寶夤密遣報寶夤<lb/>
寶夤許之遂迎寶夤率石頭文武向其臺城稱警蹕百<lb/>
姓隨從者數百人㑹日暮城門閉乃燒三尚及建業城<lb/>
城上射殺數人衆乃奔散寶夤棄車歩走部尉執送之<lb/>
自列為人所逼寶卷亦不罪責也寶卷弟寶融僭立以<lb/>
<pb n="KR2a0020_WYG_059-9a"/>
寶夤為衛將軍南徐州刺史改封鄱陽王蕭衍既克建<lb/>
業殺其兄弟將害寶夤以兵守之未至嚴急其家閹人<lb/>
顔文智與左右麻拱黄神密計穿墻夜出寶夤具小船<lb/>
於江岸脱本衣服著烏布𥜗腰繫千許錢潛赴江畔躡<lb/>
屩徒歩脚無全皮防守者至明追之寶夤假為釣者隨<lb/>
流上下十餘里追者不疑待散乃度西岸遂委命投華<lb/>
文榮文榮與其從子天龍惠連等三人棄家將寶夤遁<lb/>
匿山澗賃驢乘之晝伏宵行景明二年至壽春之東城<lb/>
<pb n="KR2a0020_WYG_059-9b"/>
戍戍主杜元倫推檢知實蕭氏子也以禮延待馳告揚<lb/>
州刺史任城王澄澄以車馬侍衛迎之時年十六徒歩<lb/>
憔悴見者以為掠賣生口也澄待以客禮乃請喪居斬<lb/>
衰之服澄遣人曉示情禮以喪兄之制給其齊衰寶夤<lb/>
從命澄率官寮赴弔寶夤居處有禮不飲酒食肉輟笑<lb/>
簡言一同極哀之節壽春多其故義皆受慰唁唯不見<lb/>
夏侯一族以夏侯同蕭衍故也改日造澄澄深器重之<lb/>
景明三年閏四月詔曰蕭寶夤深識機運歸誠有道冒<lb/>
<pb n="KR2a0020_WYG_059-10a"/>
嶮履屯投命絳闕微子陳韓亦曷以過也可遣羽林監<lb/>
領主書劉桃符詣彼迎接其資生所湏之物及衣冠車<lb/>
馬在京邸館付尚書悉令預備及至京師世宗禮之甚<lb/>
重伏訴闕下請兵南伐雖遇暴風大雨終不暫移是年<lb/>
冬蕭衍江州刺史陳伯之與其長史褚胄等自壽春歸<lb/>
降請軍立効世宗以寶夤誠懇及伯之所陳時不可失<lb/>
四年二月乃引八座門下入議部分之方四月除使持<lb/>
節都督東揚南徐兖三州諸軍事鎮東將軍揚州刺史<lb/>
<pb n="KR2a0020_WYG_059-10b"/>
丹陽郡開國公齊王配兵一萬令且據東城待秋冬大<lb/>
舉寶夤明當拜命其夜慟哭至晨備禮䇿授賜車馬什<lb/>
物給虎賁五百人事從豐厚猶不及劉昶之優隆也又<lb/>
任其募天下壯勇得數千人以文智三人等為積弩將<lb/>
軍文榮等三人為彊弩將軍竝為軍主寶夤雖少羈流<lb/>
而志性雅重過朞猶絶酒肉慘形悴色蔬食麤衣未嘗<lb/>
嬉笑及被命當南伐貴要多相慿託門庭賔客若市書<lb/>
記相尋寶夤接對報復不失其理正始元年三月寶夤<lb/>
<pb n="KR2a0020_WYG_059-11a"/>
行達汝隂東城已䧟遂停壽春之栖賢寺值賊將姜慶<lb/>
真内侵士民響附圍逼壽春遂據外郭寶夤躬貫甲胄<lb/>
率下擊之自四更交戰至明日申時賊旅彌盛寶夤以<lb/>
衆寡無援退入金城又出相國東門率衆力戰始破走<lb/>
之當寶夤壽春之戰勇冠諸軍聞見者莫不壯之七月<lb/>
還京師改封梁郡開國公食邑八百戸及中山王英南<lb/>
伐寶夤又表求征乃為使持節鎭東將軍别將以繼英<lb/>
配羽林虎賁五百人與英頻破衍軍乘勝遂攻鍾離淮<lb/>
<pb n="KR2a0020_WYG_059-11b"/>
水汛溢寶夤與英狼狽引退士卒死没者十四五有司<lb/>
奏寶夤守東橋不固軍敗由之處以極法詔曰寶夤因<lb/>
難投誠宜加矜貸可恕死免官削爵還第尋尚南陽長<lb/>
公主賜帛一千匹并給禮具公主有婦徳事寶夤盡肅<lb/>
雍之禮雖好合積年而敬事不替寶夤每入室公主必<lb/>
立以待之相遇如賔自非太妃疾篤未曽歸休寶夤器<lb/>
性溫順自處以禮奉敬公主内外諧穆清河王懌親而<lb/>
重之永平四年盧昶克蕭衍朐山戍以琅琊戍主傅文<lb/>
<pb n="KR2a0020_WYG_059-12a"/>
驥守之衍遣師攻文驥盧昶督衆軍救之詔寶夤為使<lb/>
持節假安南將軍别將長驅徃赴受盧昶節度賜帛三<lb/>
百匹世宗於東堂餞之詔曰蕭衍送死連兵再離寒暑<lb/>
卿忠規内挺孝誠外亮必欲鞭尸吳墓戮衍江隂故授<lb/>
卿以總統之任仗卿以克㨗之規宜其勉歟寶夤對曰<lb/>
讎恥未復枕戈俟旦雖無申包之志敢忘伍胥之心今<lb/>
仰仗神謀俯厲將帥誓必拉彼姦勍以清王略聖澤下<lb/>
臨不勝悲荷因泣涕横流哽咽良久於後盧昶軍敗唯<lb/>
<pb n="KR2a0020_WYG_059-12b"/>
寶夤師全而歸延昌初除安東將軍瀛州刺史復其齊<lb/>
王四年遷撫軍將軍冀州刺史及大乘賊起寶夤遣軍<lb/>
討之頻為賊破臺軍至乃滅之靈太后臨朝還京師蕭<lb/>
衍遣其將康絢於浮山堰淮以灌揚徐除寶夤使持節<lb/>
都督東討諸軍事鎮東將軍以討之尋復封梁郡開國<lb/>
公寄食濟州之濮陽熙平初賊堰既成淮水濫溢將為<lb/>
揚徐之患寶夤於堰上流更鑿新渠引注淮澤水乃小<lb/>
減乃遣輕車將軍劉智文虎威將軍劉延宗率壯士千<lb/>
<pb n="KR2a0020_WYG_059-13a"/>
餘夜渡淮燒其竹木營聚破賊三壘殺獲數千人斬其<lb/>
直閤將軍王升明而還火數日不滅衍將垣孟孫張僧<lb/>
副等水軍三千渡淮北攻統軍吕叵寶夤遣府司馬元<lb/>
達統軍魏續年等赴擊破之孟孫等奔退乃授左光禄<lb/>
大夫殿中尚書寶夤又遣軍王周恭叔率壯士數百夜<lb/>
渡淮南焚賊徐州刺史張豹子等十一營賊衆驚擾自<lb/>
殺害者甚衆寶夤還京師又除使持節散騎常侍都督<lb/>
荆<hi>闕</hi>東洛三州諸軍事衛將軍荆州刺史不行復為殿<lb/>
<pb n="KR2a0020_WYG_059-13b"/>
中尚書寳夤之在淮堰蕭衍手書與寳夤曰謝齊建安<lb/>
王寳夤亡兄長沙宣武王昔投漢中値北宼華陽地絶<lb/>
一隅内無素畜外絶繼援守危疏勒計踰田單卒能全<lb/>
土破敵以弱為彊使至之日君臣動色左右相賀齊明<lb/>
帝每念此功未嘗不輟箸咨嗟及至張永崔慧景事大<lb/>
將覆軍於外小將懐貳於内事危累卵勢過綴旒亡兄<lb/>
忠勇奮發旋師大峴重圍累日一鼓魚潰克定慧景功<lb/>
踰桓文亡弟衛尉兄弟戮力盡心内外大勲不報翻罹<lb/>
<pb n="KR2a0020_WYG_059-14a"/>
荼酷百口幽執禍害相尋朕於齊明帝外有龕敵之力<lb/>
内盡帷幄之誠日自三省曽無寸咎遠身邊外亦復不<lb/>
免遂遣劉山陽輕舟西上來見掩襲時危事廹勢不得<lb/>
已所以誓衆樊鄧㑹踰孟津本欲翦除梅蟲兒茹法珍<lb/>
等以雪冤酷拔濟親屬反身素里屬張稷王珍國已建<lb/>
大事寶晊子晉屢動危機廹樂推之心應上天之命事<lb/>
不獲已豈其始願所以自有天下絶棄房室斷除滋味<lb/>
正欲使四海見其夲心耳勿謂今日之位是為可重朕<lb/>
<pb n="KR2a0020_WYG_059-14b"/>
之視此曽不如一芥雖復崆峒之蹤難追汾陽之志何<lb/>
遠而今立此堰卿當未達本意朕於昆蟲猶不欲殺亦<lb/>
何急爭無用之地戰蒼生之命也正為李繼伯在壽陽<lb/>
侵犯邊境嵗月滋甚或攻小城小戍或掠一村一里若<lb/>
小相酬答終無寧日邊邑爭桑吳楚連禍所以每抑鎮<lb/>
戍不與校計繼伯既得如此濫竊彌多今修此堰止欲<lb/>
以報繼伯侵盜之役既非大舉所以不復文移北土卿<lb/>
幼有倜儻之心早懐縱横之氣往日卿於石頭舉事雖<lb/>
<pb n="KR2a0020_WYG_059-15a"/>
不克㨗亦丈夫也今止河洛眞其時矣雖然為卿計者<lb/>
莫若行率此衆襲據彭城别當遣軍以相影援得㨗之<lb/>
後便遣卿兄子屏侍送卿國廟并卿室家及諸姪從若<lb/>
方欲還北更設竒計恐機事一差難重復集勿為韓信<lb/>
受困野鷄寶夤表送其書陳其忿毒之意朝廷為之報<lb/>
答寶夤志存雪復屢請居邊神龜中出為都督徐南兖<lb/>
二州諸軍事車騎將軍徐州刺史乃起學館於清東朔<lb/>
望引見土姓子弟接以恩顔與論經義勤於政治吏民<lb/>
<pb n="KR2a0020_WYG_059-15b"/>
愛之凡在三州皆著名稱正光二年徴為車騎大將軍<lb/>
尚書左僕射善於吏職甚有聲名四年上表曰臣聞堯<lb/>
典有黜陟之文周書有考績之法雖其源難得而尋然<lb/>
條流抑亦可知矣大較在于官人用才審於所蒞練迹<lb/>
校名驗於虛實豈不以臧否得之餘論優劣著於歴試<lb/>
者乎既聲窮於月旦品定於黄紙用效於名軰事彰於<lb/>
臺閤則賞罰之途差有商凖用捨之宜非無依據雖復<lb/>
勇進忘退之儔奔競於市里過分亡涯之請馳騖於多<lb/>
<pb n="KR2a0020_WYG_059-16a"/>
門猶且顧其聲第慎其與奪器分定於下爵位懸於上<lb/>
不可妄叨故也今竊見考功之典所懐未喻敢竭無隠<lb/>
試陳萬一何者竊惟文武之名在人之極地徳行之稱<lb/>
為生之最首忠貞之美立朝之譽仁義之號處身之端<lb/>
自非職惟九官任當四岳授曰爾諧讓稱俞往將何以<lb/>
克厭大名允兹令問自比已來官罔高卑人無貴賤皆<lb/>
餙辭假説用相褒舉涇渭同波薰蕕共器求者不能量<lb/>
其多少與者不復覈其是非遂使冠履相貿名與實爽<lb/>
<pb n="KR2a0020_WYG_059-16b"/>
謂之考功事同汎渉紛紛漫漫焉可勝言又在京之官<lb/>
積年一考其中或所事之主遷移數四或所奉之君身<lb/>
亡廢絶或具寮離索或同事凋零雖當時文簿記其殿<lb/>
最日久月深駮落都盡人有去留誰復掌其勤墮或停<lb/>
休積稔或分隔數千累年之後方求追訪聲迹立其考<lb/>
第無不茍相悦附共為脣齒餙垢掩疵妄加丹素趣令<lb/>
得階而已無所顧惜賢達君子未免斯患中庸已降夫<lb/>
復何論官以求成身以請立上下相蒙莫斯為甚又勤<lb/>
<pb n="KR2a0020_WYG_059-17a"/>
恤人隱咸歸守令厥任非輕所責實重然及其考課悉<lb/>
以六載為程既而限滿代還復經六年而叙是則嵗周<lb/>
十二始得一階於東西兩省文武閒職公府散佐無事<lb/>
冗官或數旬方應一直或朔望止於蹔朝及其考日更<lb/>
得四年為限是則一紀之中便登三級彼以實勞劇任<lb/>
而遷貴之路至難此以散位虚名而升陟之方甚易何<lb/>
内外之相懸令厚薄之如是又聞之聖人大寳曰位何<lb/>
以守位曰仁孟子亦曰仁義忠信天爵也公卿大夫人<lb/>
<pb n="KR2a0020_WYG_059-17b"/>
爵也古之人修其天爵而人爵從之故雖文質異時汚<lb/>
隆殊世莫不寳兹名器不以假人是以賞罰之柄恒自<lb/>
持也至乃周之藹藹五叔無官漢之察察館陶徒請豈<lb/>
不重骨肉私親親誠以賞罰一差則無以懲勸至公暫<lb/>
替則覬覦相欺故至慎至惜殷勤若此况乎親非肺腑<lb/>
才乖秀逸或充單介之使始無汗馬之勞或説興利之<lb/>
規終慙十一之潤皆虚張無功妄指贏益坐獲數階之<lb/>
官藉成通顯之貴於是巧詐萌生偽辯鋒出役萬慮以<lb/>
<pb n="KR2a0020_WYG_059-18a"/>
求榮開百方而逐利握樞秉鈞者亦知其苦斯但抑之<lb/>
則其流已注引之則有何紀極夫琴瑟在於必和更張<lb/>
求其適調去者既不可追來者猶或宜改按周官太宰<lb/>
之職嵗終則令官府各正所司受其㑹計聽其致事而<lb/>
詔於王三嵗則大計羣吏之治而誅賞之愚謂今可粗<lb/>
依其凖見居官者每嵗終本曹皆明辨在官日月具覈<lb/>
才行能否審其實用而注其上下游辭宕説一無取焉<lb/>
列上尚書覆其合否如有紕謬即正而罰之不得方復<lb/>
<pb n="KR2a0020_WYG_059-18b"/>
推詰委否容其進退既定其優劣善惡交分庸短下第<lb/>
黜凡以明法幹務忠清甄能以記賞總而奏之經奏之<lb/>
後考功曹别書於黄紙油帛一通則本曹尚書與令僕<lb/>
印署留於門下一通則以侍中黄門印署掌在尚書嚴<lb/>
加緘密不得開視考績之日然後對共裁量如此則少<lb/>
存實録薄止姦回其内外考格裁非庸管乞求博議以<lb/>
為畫一若殊謀異䇿事關廢興遐邇所談物無異義者<lb/>
自可臨時斟酌匪拘恒例至如援流引比之訴貪榮求<lb/>
<pb n="KR2a0020_WYG_059-19a"/>
級之請如不限以關鍵肆其傍通則蔓草難除涓流遂<lb/>
積穢我彛章撓兹大典謂宜明加禁斷以全至治開返<lb/>
本之路杜澆敝之門如斯則吉士盈朝薪槱載煥矣詔<lb/>
付外博議以為永式竟無所定時蕭衍弟子西豐侯正<lb/>
徳來降寳夤表曰伏見揚州表蕭正徳自云避禍遠投<lb/>
宸掖背父叛君駭議衆口深心指趣厥情難測臣聞立<lb/>
身行道始於事親終於事君故君親盡之以恒敬嚴父<lb/>
兼之以博愛斯人倫之所先王教之盛典三千之條莫<lb/>
<pb n="KR2a0020_WYG_059-19b"/>
大於不孝毁則藏姦常刑靡赦所以晉恭獲謗無所逃<lb/>
死衞伋受誣二子繼沒親命匪棄國孰無父况今封豕<lb/>
尚存長虵未滅偷生江表自安毒酖而正徳居猶子之<lb/>
親竊通侯之貴父榮於國子爵於家履霜弗聞去就先<lb/>
結隔絶山淮溫凊永盡定省長違報復何日以此為心<lb/>
心可知矣皇朝綿基累葉恩均四海自北徂南要荒仰<lb/>
澤能言革化無思不韙賁玉帛於邱園標忠孝以納賞<lb/>
築藁街于伊洛集華裔其歸心被髮鐻身之酋屈膝而<lb/>
<pb n="KR2a0020_WYG_059-20a"/>
請吏交趾文身之渠款關而効質至如正徳宜甄義以<lb/>
致貶昔越栖㑹稽賴宰嚭以獲立漢困彭宋實丁公而<lb/>
獲免吳項已平二臣即法豈不録其情哉欲明責以示<lb/>
後况遺君忽父狼子是心既不親親安能親人中間變<lb/>
詐或有萬等伏惟陛下聖敬自天欽光纂厯昭徳塞違<lb/>
以臨羣后脱包此凶醜寘之列位百官是象其何誅焉<lb/>
臣釁結禍深痛纒肝髓日暮途遥復報無日豈區區於<lb/>
一豎哉但才雖庸近職居獻替愚𠂻寸抱敢不申陳伏<lb/>
<pb n="KR2a0020_WYG_059-20b"/>
願聖慈少垂察覽訪議槐棘論其是非使秋霜春露施<lb/>
之有在相鼠攸刺遄死有歸無令申伋受笑於茍存曽<lb/>
閔淪名於盛世正徳既至京師朝廷待之尤薄嵗餘還<lb/>
叛五年蕭衍遣其將裴邃虞鴻等率衆冦揚州詔寳夤<lb/>
為使持節散騎常侍車騎大將軍都督徐州東道諸軍<lb/>
事率諸將討之既而揚州刺史長孫稚大破邃軍斬鴻<lb/>
賊遂奔退初秦州城人薛珍劉慶杜遷等反執刺史李<lb/>
彦推莫折大提為首自稱秦王大提尋死其第四子念<lb/>
<pb n="KR2a0020_WYG_059-21a"/>
生竊號天子改年曰天建置立官寮以息阿胡為太子<lb/>
其兄阿倪為西河王弟天生為髙陽王伯珍為東郡王<lb/>
安保為平陽王遣天生率衆出隴東攻没汧城仍陷岐<lb/>
州執元志裴芬之等遂㓂雍州屯於黒水朝廷甚憂之<lb/>
乃除寳夤開府西道行臺率所部東行將統為大都督<lb/>
西征肅宗幸明堂因以餞之寳夤與大都督崔延伯擊<lb/>
天生大破之斬獲十餘萬追奔至于小隴軍人採掠遂<lb/>
致稽留不速追討隴路復塞仍進討高平賊帥万俟醜<lb/>
<pb n="KR2a0020_WYG_059-21b"/>
奴於安定更有負㨗時有天水人吕伯度兄弟始共念<lb/>
生同逆後與兄衆保於顯親聚衆討念生戰敗降於胡<lb/>
琛琛以伯度為大都督秦王資其士馬還征秦州大敗<lb/>
念生將杜粲於成紀又破其金城王莫折普賢於永洛<lb/>
城遂至顯親念生率衆身自拒戰又大奔敗伯度乃背<lb/>
胡琛襲琛將劉㧞破走之遣其兄子忻和率騎東引國<lb/>
軍念生事廹乃詐降於寳夤朝廷喜伯度立義之功授<lb/>
撫軍將軍涇州刺史平秦郡開國公食邑三千户而大<lb/>
<pb n="KR2a0020_WYG_059-22a"/>
都督元修義高聿停軍隴口久不西進念生復反伯度<lb/>
終為醜奴所殺故賊勢更甚寳夤不能制孝昌二年四<lb/>
月除寳夤侍中驃騎大將軍儀同三司假大將軍尚書<lb/>
令給後部鼓吹増封千户寳夤初自黒水終至平涼與<lb/>
賊相對數年攻擊賊亦憚之關中保全寳夤之力矣三<lb/>
年正月除司空公出師既久兵將疲敝是月大敗還雍<lb/>
州仍停長安收聚離散有司處寳夤死罪詔恕為民四<lb/>
月除使持節都督雍涇岐南豳四州諸軍事征西將軍<lb/>
<pb n="KR2a0020_WYG_059-22b"/>
雍州刺史假車騎大將軍開府西討大都督自關以西<lb/>
皆受節度九月念生為其常山王杜粲所殺合門皆盡<lb/>
粲據州請降於寳夤十月除散騎常侍車騎將軍尚書<lb/>
令復其舊封是時山東關西宼賊充斥王師履北人情<lb/>
沮喪寳夤自以出軍累年糜費尤廣一旦覆敗慮見猜<lb/>
責内不自安朝廷頗亦疑阻乃遣御史中尉酈道元為<lb/>
關中大使寳夤謂密欲取已彌以憂懼而長安輕薄之<lb/>
徒因相説動道元行達隂盤驛寳夤密遣其將郭子恢<lb/>
<pb n="KR2a0020_WYG_059-23a"/>
等攻而殺之詐収道元尸表言白賊所害又殺都督南<lb/>
平王仲冏是月遂反僭舉大號赦其部内稱隆緒元年<lb/>
立百官乃遣郭子恢東㓂潼關行臺張始榮圍華州刺<lb/>
史崔襲詔尚書僕射行臺長孫稚討之時北地人毛鴻<lb/>
賔與其兄遐糾率鄉義將討寳夤寳夤遣其大將軍盧<lb/>
祖遷等擊遐為遐所殺又遣其將侯終徳徃攻遐㑹子<lb/>
恢為官軍所敗長孫稚又遣子子彦破始榮於華州終<lb/>
徳因此勢挫還圖寳夤軍至白門寳夤始覺與終徳交<lb/>
<pb n="KR2a0020_WYG_059-23b"/>
戰戰敗攜公主及其少子與部下百餘騎從後門出走<lb/>
渡渭橋投於寜夷巴張宕昌劉興周舍尋奔醜奴醜奴<lb/>
以寳夤為太傅永安三年都督尒朱天光遣賀拔岳等<lb/>
破醜奴於安定追擒醜奴寳夤並送京師詔置閶闔門<lb/>
外都街之中京師士女聚共觀視凡經三日吏部尚書<lb/>
李神儶黄門侍郎高道穆並與寳夤素舊二人相與左<lb/>
右言於莊帝云其逆迹事在前朝冀得赦免㑹應詔王<lb/>
道習時自外至莊帝問道習在外所聞道習曰唯聞陛<lb/>
<pb n="KR2a0020_WYG_059-24a"/>
下欲不殺蕭寳夤帝問其故道習曰人云李尚書高黄<lb/>
門與寳夤周款並居得言之地必能全之道習因曰若<lb/>
謂寳夤逆在前朝便將恕之寳夤敗於長安走為醜奴<lb/>
太傅豈非陛下御厯之日賊臣不翦法欲安施帝然其<lb/>
言乃於太僕駞牛署賜死寳夤之將死神儁攜酒就之<lb/>
以叙舊故因對之下泣而寳夤夷然自持了不憂懼唯<lb/>
稱推天委命恨不終臣節而已公主攜男女就寳夤訣<lb/>
别慟哭極哀寳夤死色貌不改寳夤有三子皆公主所<lb/>
<pb n="KR2a0020_WYG_059-24b"/>
生而並凡劣<lb/>
長子烈復尚肅宗妹建徳公主拜駙馬都尉寳夤反伏<lb/>
法<lb/>
次子權與少子凱射戲凱矢激中之而死凱仕至司徒<lb/>
左長史凱妻長孫稚女也輕薄無禮公主數加罪責凱<lb/>
竊銜恨妻復惑説之天平中凱遂遣奴害公主乃轘凱<lb/>
於東市妻梟首家遂殄滅<lb/>
寳夤兄寳卷子贊字徳文本名綜入國寳夤改焉初蕭<lb/>
<pb n="KR2a0020_WYG_059-25a"/>
衍滅寳卷寳卷宫人吳氏始孕匿而不言衍乃納之生<lb/>
贊以為已子封豫章王及長學渉有才思其母告之以<lb/>
實贊晝則談謔如常夜則銜悲泣涕結客待士恒有來<lb/>
奔之志為衍諸子深所猜疾而衍甚愛寵之有濟隂芮<lb/>
文寵安定梁話贊曲加禮接乃割血自誓布以腹心寵<lb/>
話等既感其情義敬相然諾値元法僧以彭城叛入蕭<lb/>
衍衍命贊為南兖徐二州刺史都督江北諸軍事鎮彭<lb/>
城於時肅宗遣安豐王延明臨淮王彧討之贊便遣使<lb/>
<pb n="KR2a0020_WYG_059-25b"/>
密告誠款與寵話夜出歩投彧軍孝昌元年秋届于洛<lb/>
陽陛見之後就館舉哀追服三載寳夤于時在關西遣<lb/>
使觀察聞其形貌歛眉悲感朝廷賞賜豐渥禮遇隆厚<lb/>
授司空封高平郡開國公丹陽王食邑七千户及寳夤<lb/>
反贊惶怖欲奔白鹿山至河橋為北中所執朝議明其<lb/>
不相干預仍蒙慰勉建義初隨尒朱榮赴晉陽莊帝徴<lb/>
贊還洛轉司徒遷太尉尚帝姊壽陽長公主出為都督<lb/>
齊濟西兖三州諸軍事驃騎大將軍開府儀同三司齊<lb/>
<pb n="KR2a0020_WYG_059-26a"/>
州刺史寳夤見擒贊拜表請寳夤命尒朱兆入洛為城<lb/>
民趙洛周所逐公主被録還京尒朱世隆欲相陵逼公<lb/>
主守操被害贊既棄州為沙門潛詣長白山未幾趣白<lb/>
鹿山至陽平遇病而卒時年三十一贊機辯文義頗有<lb/>
可觀而輕薄俶儻猶有父之風尚普泰末敕迎其喪至<lb/>
洛遣黄門郎鹿悆護喪事以王禮與公主合葬嵩山至<lb/>
元象初吳人盜其喪還江東蕭衍猶以為子祔葬蕭氏<lb/>
墓焉贊江南有子在國無後<lb/>
<pb n="KR2a0020_WYG_059-26b"/>
蕭正表字公儀蕭衍弟臨川王宣達子也正表長七尺<lb/>
九寸眉目踈朗雖質貌豐美而性理短闇衍以為封山<lb/>
縣開國侯拜給事中歴東宫洗馬淮南晉安二郡太守<lb/>
轉輕車將軍北徐州刺史鎮鍾離初衍未有子以正表<lb/>
兄正徳為子既而封為西豐侯正徳私懐忿憾正光三<lb/>
年背衍奔洛朝廷以其人才庸劣不加禮待尋逃歸衍<lb/>
不之罪後封正徳臨賀王衍末復為散騎常侍光禄大<lb/>
夫知丹陽尹事侯景之將濟江也知正徳有恨於衍密<lb/>
<pb n="KR2a0020_WYG_059-27a"/>
與交通許推為主正徳以船數十舫迎之景渡江衍召<lb/>
正表入援正表率衆次廣陵聞正徳為侯景所推仍託<lb/>
舫糧未集盤桓不進景尋以正表為南兖州刺史封南<lb/>
郡王正表既受景署遂於歐陽立柵斷衍援軍又欲遣<lb/>
其妾兄龔子明進攻廣陵衍南兖州刺史南康王蕭㑹<lb/>
理遣前廣陵令劉瑗襲擊破之正表狼狽失據乃率輕<lb/>
騎走還鍾離武定七年正月仍送子為質據州内屬徐<lb/>
州刺史高歸彦遣長史劉士榮馳赴之事定正表入朝<lb/>
<pb n="KR2a0020_WYG_059-27b"/>
以勲封蘭陵郡開國公吳郡王令邑五千户尋除侍中<lb/>
車騎將軍特進太子太保開府儀同三司賞賚豐厚其<lb/>
年冬薨年四十二贈侍中都督徐揚兖豫濟五州諸軍<lb/>
事驃騎大將軍司空公徐州刺史開國公王並如故諡<lb/>
曰昭烈子廣壽<lb/>
史臣曰劉昶猜疑懼禍蕭夤亡破之餘並潛骸竄影委<lb/>
命上國俱稱曉了咸當任遇雖有枕戈之志終無鞭墓<lb/>
之誠昶諸子尫踈䘮其家業寳夤背恩忘義梟獍其心<lb/>
<pb n="KR2a0020_WYG_059-28a"/>
此亦戎夷彯狡輕薄之常事也天重其罪鬼覆其門至<lb/>
於母子兄弟還相殲滅抑是積惡之義云蕭贊臨邊脱<lb/>
身晚去讐賊寵禄頓臻顚沛旋至信吉凶之相倚也正<lb/>
表歸命大享名族亦以優哉<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_059-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷五十九<lb/>
<pb n="KR2a0020_WYG_059-29a"/>
　魏書卷五十九考證<lb/>
蕭寳夤傳誰復掌其勤墮○墮與惰通禮月令曰民氣<lb/>
　解隋韓非子五蠧篇侈而墮者貧史記司馬相如傳<lb/>
　不敢怠墮注墮同惰<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_059-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷五十九考證<lb/>
</p>
<p>
</p>
  </div>
</body>
</text>
</TEI>
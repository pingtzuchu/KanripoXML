<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷九十一</head> <lb/>
    <p>
<pb n="KR2a0020_WYG_091-1a"/>
欽定四庫全書<lb/>
　魏書卷九十一<lb/>
　　齊　　　　魏　　　　收　　　　　撰<lb/>
　列𫝊術藝第七十九<lb/>
　　晁崇　　張淵　　殷紹　　王早　　耿元<lb/>
　　劉靈助　江式　　周澹　　李修　　徐謇<lb/>
　　王顯　　崔彧　　蔣少游<lb/>
蓋小道必有可觀況徃聖摽厯數之術先王垂卜筮之<lb/>
<pb n="KR2a0020_WYG_091-1b"/>
典論察有法占候相傳觸類長之其流遂廣工藝紛綸<lb/>
理非抑止今列於篇亦所以廣聞見也<lb/>
晁崇字子業遼東襄平人也家世史官崇善天文術數<lb/>
知名於時爲慕容垂太史郎從慕容寶敗於參合獲崇<lb/>
後乃赦之太祖愛其伎術甚見親待從平中原拜太史<lb/>
令詔崇造渾儀歴象日月星辰遷中書侍郎令如故天<lb/>
興五年月暈左角蝕將盡崇奏曰占爲角蟲將死時太<lb/>
祖既剋姚平於柴壁以崇言之徵遂令諸軍焚車而反<lb/>
<pb n="KR2a0020_WYG_091-2a"/>
牛果大疫輿駕所乘巨犗數百頭亦同日斃於路側自<lb/>
餘首尾相繼是嵗天下之牛死者十七八麋鹿亦多死<lb/>
崇弟懿明辯而才不及崇也以善北人語内侍左右爲<lb/>
黄門侍郎兄弟竝顯懿好矜容儀被服僭度言音類太<lb/>
祖左右每聞其聲莫不驚竦太祖知而惡之後其家奴<lb/>
告崇與懿叛又與　臣王次多潛通招引姚興太祖銜<lb/>
之及興㓂平陽車駕擊破之太祖以奴言爲實還次晉<lb/>
陽執崇兄弟竝賜死<lb/>
<pb n="KR2a0020_WYG_091-2b"/>
崇兄子暉太祖時給事諸曹稍遷給事中賜爵長平侯<lb/>
征虜將軍濟州刺史假寧東將軍潁川公劉駿鎭東平<lb/>
郡徙戍近境暉上表求擊之尚宗不許暉乃爲書以大<lb/>
義責之卒<lb/>
子林襲爵林卒子清襲事在節義𫝊<lb/>
暉從弟繼太祖時稍遷中書侍郎給事中中堅將軍賜<lb/>
爵襄平子除魏郡太守卒<lb/>
子世宗襲爵卒<lb/>
<pb n="KR2a0020_WYG_091-3a"/>
子元和襲卒<lb/>
張淵不知何許人明占候曉内外星分自云嘗事苻堅<lb/>
堅欲南征司馬昌明淵勸不行堅不從果敗又仕姚興<lb/>
父子爲靈臺令姚泓滅入赫連昌昌復以淵及徐辯對<lb/>
爲太史令世祖平綂萬淵與辯俱見獲世祖以淵爲太<lb/>
史令數見訪問神䴥二年世祖將討蠕蠕淵與徐辯皆<lb/>
謂不宜行與崔浩爭於世祖前語在浩𫝊淵專守常占<lb/>
而不能鈎深致遠故不及浩後爲驃騎軍謀祭酒嘗著<lb/>
<pb n="KR2a0020_WYG_091-3b"/>
觀象賦曰易曰天垂象見吉凶聖人則之又曰觀乎天<lb/>
文以察時變觀乎人文以化成天下然則三極雖殊妙<lb/>
本同一顯昧雖遐契齊影響尋其應感之符則乎㝠通<lb/>
之數天人之際可見明矣夫機象㝠𬗟至理幽𤣥豈伊<lb/>
管智所能䆒暢然歌咏之來偶同風人目閲羣宿能不<lb/>
歌吟是時也嵗次析木之津日在翼星之分閶闔晨鼓<lb/>
而蕭瑟流火夕暵以摧頽游氣眇其高搴辰宿煥焉華<lb/>
布覩時逝懷川上之感歩秋林同宋生之戚歎巨艱之<lb/>
<pb n="KR2a0020_WYG_091-4a"/>
未終抱殷憂而不寐遂彷徨於窮谷之裏杖䇿陟神巖<lb/>
之側乃仰觀太虚縱目逺覽吟嘯之頃懔然増懷不覽<lb/>
至理㧞自近情常韻發於宵夜不任咏歌之末遂援管<lb/>
而爲賦其辭曰<lb/>
陟秀峯以遐眺望靈象於九霄<hi>陟昇遐逺九霄九天也</hi>覩紫宮之<lb/>
環周嘉帝坐之獨標<hi>紫宮垣十五星在北斗北天皇大帝一星在紫宮中天帝位尊故言</hi>
<hi>獨標也</hi>瞻華蓋之蔭藹何虛中之迢迢<hi>華蓋七星杠九星合十六星在大帝</hi>
<hi>上迢迢髙逺之貌</hi>觀閣道之穹隆想靈駕之電飄<hi>間道六星在王良東北天</hi>
<pb n="KR2a0020_WYG_091-4b"/>
<hi>帝之所乘躡靈駕之所由從電飄疾也</hi>爾乃縱目逺覽傍極四維北鑒機<lb/>
衡南覩太微<hi>四維四方之維機衡謂北斗星太微宮十星在翼軫北</hi>三台皦皦以<lb/>
雙列皇座冏冏以垂暉<hi>三台凡六星兩兩而居起文昌極太微皇座一星在太微星中</hi>
<hi>皦皦冏冏皆星光明之貎也</hi>虎賁執鋭於前階常陳屯聚於後闈<hi>三台</hi>
<hi>謂之太階虎賁一星在下台南故言前階常陳七星如畢狀在皇座北皆宿衛天帝前後備非常闈門宮中之</hi>
<hi>門也</hi>遂回情旋首次目文昌<hi>文昌七星在北斗魁前别一宮之名皆相位次也</hi>仰<lb/>
見造父爰及王良<hi>造父五星在傳舍河中造父周穆王御死精上爲星王良五星在奎北王</hi>
<hi>良者晉大夫善御九方湮之子良一名郵無正爲趙簡子御死精記於星爲天帝之馭官</hi>傅説登天<lb/>
<pb n="KR2a0020_WYG_091-5a"/>
而乘尾奚仲託精於津陽<hi>傅説一星在尾後傅説殷時隱於巖中殷王武丁夢得賢</hi>
<hi>人圖畫其象求而得之即立爲相死精上爲星乗尾在龍駟之間奚仲四星在天津北近河傍太古時造車輿</hi>
<hi>者死而精上爲星水北曰陽在河北故曰津陽也</hi>織女郎列於河湄牽牛煥然<lb/>
而舒光<hi>織女三星在紀星東端牽牛六星在河鼓南世人復以河鼓爲牽牛</hi>五車亭柱於<lb/>
畢隂兩河俠井而相望<hi>五車三柱都十四星在畢東北在宿北故謂之隂兩河南河北</hi>
<hi>河六星俠東井東西遙相對故曰相望也</hi>灼灼羣位落落幽紀設官分職罔<lb/>
不悉置<hi>灼灼落落皆星光明希疎之貌羣位謂天設三公九卿之官皇后嬪御之位分謂分其所司而</hi>
<hi>各有所典罔無悉盡言無不盡備官職亦有之也</hi>儲貳副天庭延三吏<hi>儲貳謂太子一</hi>
<pb n="KR2a0020_WYG_091-5b"/>
<hi>星在帝座北三吏三公星在太微宫中也</hi>論道納言各有攸司<hi>論道謂三公坐而論道納</hi>
<hi>言謂尚書獻可替否</hi>將相次序以衛守九卿珠連而内侍<hi>太微宮十星皆</hi>
<hi>有上將上相次將次相之位九卿三星在太微庭中行列似珠之相連而内侍</hi>天街分中外之<lb/>
境四七列九土之異<hi>天街二星昴畢間近月星隂陽之所分中國之境界天街以西屬外</hi>
<hi>國旄頭氈褐引弓之民皆屬焉天街以東屬中國縉紳之士冠帶之倫皆屬焉四七二十八宿角亢鄭國兗州</hi>
<hi>氐房心陳國豫州尾箕燕國幽州斗牛吳國揚州女虚危齊國青州營室東壁衛國并州奎婁魯國徐州胃昴</hi>
<hi>畢趙國冀州觜參魏國益州并鬼秦國雍州栁星張周國洛陽三河翼軫楚國荆州天有十二次日月之所經</hi>
<hi>歴地有十二州王侯之所國方土所出之物各有殊異不同者</hi>左則天紀槍棓攝提大<lb/>
<pb n="KR2a0020_WYG_091-6a"/>
角二咸防奢七公理獄<hi>天紀九星在貫索東天槍三星在北斗杓東天棓五星在女牀</hi>
<hi>東北攝提六星俠大角大角一星在攝提間二咸東咸四星在房東北西咸四星在房西北此星主防奢淫諂</hi>
<hi>佞之事七公七星在招摇東接近貫索貫索爲天獄刑獄失中則七公評議理其寃枉</hi>庫樓烱烱<lb/>
以灼明騎官騰驤而奮足<hi>庫樓十星在大角南騎官二十七星在氐南騎官典乘故</hi>
<hi>曰騰驤也</hi>天市建肆於房心帝座磥落而電燭<hi>天市二十四星在房心北</hi>
<hi>帝座一星在天市中心</hi>於前則老人天社清廟所居<hi>老人一星在弧南常以春</hi>
<hi>秋分候之天社六星亦在弧南清廟十四星在張南</hi>明堂配帝靈臺考符<hi>明堂三星在太</hi>
<hi>微西南角外靈臺三星在明堂西</hi>丈人極陽而慌忽子孫嘒嘒於參嵎<lb/>
<pb n="KR2a0020_WYG_091-6b"/>
<hi>丈人二星在軍市西南星在南方故稱極陽慌忽謂星細小逺邈難見老子曰忽兮慌兮其中有象慌兮忽兮</hi>
<hi>其中有物子二星在丈人東嘒小貌孫二星在子東詩曰嘒彼小星三五在東此之謂乎</hi>天狗接狼<lb/>
以吠守野鷄伺晨於參墟<hi>天狗七星在狼北野鷄一星在參東南天市中街主警怖</hi>
<hi>故曰吠守鷄能候時故曰伺晨</hi>右則少微軒轅皇后之位嬪御相次尊<lb/>
卑有秩<hi>少微四星在太微西南北列白衣處士之位軒轅十七星在七星北有皇后嬪御之位尊卑相</hi>
<hi>次皆秩序之也</hi>御宮典儀女史執筆<hi>御宫四星在鈎陳左傍此星主典史禮儀威容歩趨</hi>
<hi>之事女史一星在柱下史北女史記識晝夜昏明節漏省時在鈎陳右傍</hi>内平秉禮以伺邪<lb/>
天牢禁愆而察失<hi>内平四星在中宫南有邪媚之事以禮正之天牢六星在北斗魁下有過</hi>
<pb n="KR2a0020_WYG_091-7a"/>
<hi>失則懲其愆也</hi>於後則有車府傳舍匏瓜天津<hi>車府七星在天津東傳舍五星</hi>
<hi>在華蓋上匏𤓰五星在麗珠北天津九星在匏瓜北</hi>扶匡照曜麗珠珮珍<hi>扶匡七星在天</hi>
<hi>津東麗珠五星在須女北麗桂衣珠珮珍后夫人之盛飾其星主皇后之服也</hi>人星麗𤣥以閑<lb/>
逸哭泣連屬而趨墳<hi>人星五星在車府南麗附𤣥天言人星近於閑逸易曰日月星辰麗</hi>
<hi>於天石氏經曰人星優游人乃安寜哭二星在虚南泣三星在哭東墳墓四星在危南哭泣星行列趣向墳墓</hi>
<hi>故曰連屬</hi>河鼓震雷以<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>磕騰虵蟠縈而輪菌<hi>河鼔十二星在南斗北此</hi>
<hi>星昏中南方而震雷易曰鼔之以雷霆此之謂也此星主聲音故曰<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>磕騰虵二十二星在營室北形狀似虵</hi>
<hi>故曰輪菌</hi>於是周章高眄還旋辰極<hi>辰極北極</hi>既覿鈎陳中禁復<lb/>
<pb n="KR2a0020_WYG_091-7b"/>
覩天帝休息<hi>鈎陳六星在紫宮中天皇大帝之所居諸宮别館及天牀星皆是休息寢卧而游也</hi>
漸臺可昇離宮可即<hi>漸臺離宫皆天宮臺之名漸臺四星在織女東足下離宫六星與營</hi>
<hi>室相連言天帝或昇漸臺而觀或就離宫而游即就也禮記曰即宫于宗周也</hi>酒旗建醇醪之<lb/>
旌女牀列窈窕之色<hi>酒旗三星在軒轅左角天設置酒官爲飲燕之事故建牙旗爲<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>女</hi>
<hi>牀二星在紀星東北端奉侍天王之女侍衛天王必有關雎窈窕之美無妬忌之心乃可侍衛天王左右故言</hi>
<hi>列窈窕之色也</hi>輦道屈曲以微煥附路立于雲閣之側<hi>輦道五星在織</hi>
<hi>女西足屈曲而細小故言微煥也附路一星在闇道傍言天帝出入由閣道附路豫防敗傷故言立於雲閣之</hi>
<hi>側</hi>其列星之表五車之間乃有咸池鴻沼玉井天淵建<lb/>
<pb n="KR2a0020_WYG_091-8a"/>
樹百果竹林在焉<hi>列宿之外謂之表咸池三星在天潢東鴻沼二十三星在須女北玉井四</hi>
<hi>星在參左足下天淵十星在龜星東南建樹百果星在胃南竹林二十五星在園西南</hi>江河炳著<lb/>
於上穹素氣霏霏其帶天<hi>江天江星天江四星在尾北言天江星乃炳然著見於天</hi>
<hi>上素氣者天河白氣素白霏霏然帶著於天也</hi>神龜矅甲於清冷龍魚摛光以<lb/>
暎連<hi>神龜龜星也有五星在尾南龜知來事故稱神在河中故言清冷魚龍謂魚一星在尾後河中尾爲</hi>
<hi>龍宿故言龍魚此星在河中以魚星之暎水有光曜也</hi>又有南門鼓吹器府之官<lb/>
奏彼絲竹爲帝娛懽<hi>南門鼓吹二星在庫樓南翼西南器府三十二星在軫南器府典掌</hi>
<hi>絲竹之事以娛樂天帝也</hi>熊羆綿絡於天際虎豹儵煜而暉爛<hi>虎豹熊羆</hi>
<pb n="KR2a0020_WYG_091-8b"/>
<hi>四星在狼星傍</hi>弧精引弓以持滿狼星摇動於霄端<hi>狼一星在參東南弧</hi>
<hi>九星在狼東南星𫝊云天下兵起則弧弓張天</hi>其外則有燕秦齊趙列國之名<lb/>
<hi>外謂列宿之外復有諸國之名齊一星在九坎東趙二星在齊北鄭一星在趙北越一星在鄭北周二星在越</hi>
<hi>東秦二星在周東代二星在秦南晉一星在代南韓一星在晉西魏一星在韓北楚一星在韓西燕一星在楚</hi>
<hi>南諸列國之名凡有十二星也</hi>雷電霹靂雨落雲征<hi>征行也雷電六星在營室南霹靂五</hi>
<hi>星在土公西南雲雨四星在霹靂南</hi>陳車䇿駕於氐南天駟騁歩於太清<lb/>
<hi>陳車三星在氐南房星一名天駟</hi>園苑周回以曲列倉廩區别而殊形<lb/>
<hi>天園十四星在苑南天苑十六星在昴畢南天倉六星在婁南天廩四星在昴南言形象殊别不同也</hi>内<lb/>
<pb n="KR2a0020_WYG_091-9a"/>
則尚書大理太一天一之宮<hi>尚書五星在紫微宮門内東南維大理二星在紫微</hi>
<hi>宫中太一天一各一星相近在紫宮門南</hi>柱下著術𫝊示無窮<hi>柱下史一星在北極東</hi>
六甲候大帝之所須内厨進御膳於皇躬<hi>六甲在華蓋下内厨二星</hi>
<hi>在紫宫西南角外</hi>天船横漢以普濟積水候災于其中<hi>天船九星在大</hi>
<hi>陵北積水一星在天船中</hi>隂德播洪施以恤不足四輔翼皇極而闡<lb/>
𤣥風<hi>隂徳二星在尚書西四輔四星俠北極播布洪大𤣥天也隂德之官必冇陽報夫隂施陽報自然之</hi>
<hi>常數貧窮困死生民之極艱以至困乏闕死遭隂徳之終故窮者不希周恤而惠與自至施者無求於報而酬</hi>
<hi>答自來斯乃㝠中之理大象豈虛構其曜哉四輔星阮翼佐北極之樞又能闡揚天帝之風敎故言闡𤣥風也</hi>
<pb n="KR2a0020_WYG_091-9b"/>
恢恢太虛寥寥帝庭<hi>恢恢寥寥皆廣大清虚之貎老子曰天網恢恢疏而不失帝謂太微</hi>
<hi>宮也</hi>五座竝設爰集神靈<hi>五座謂太微宮中五帝座也黄帝靈威仰位東方赤帝赤熛怒</hi>
<hi>位南方白帝白招矩位西方黒帝汁光紀位北方黄帝含樞紐位中央五帝各異竝集諸神之宮與之謀國事</hi>
<hi>孝經援神契曰竝設神靈集謀此之謂也</hi>乃命熒惑伺彼驕盈<hi>熒惑常以十月十一月入</hi>
<hi>太微受制伺無道之國故曰伺彼驕盈也</hi>執法刺舉於南端五侯議疑於水<lb/>
衡<hi>太微南門謂之執法刺舉者刺姦惡舉有功五侯五星在東北東井爲水衡辨疑獄五侯議而評之也</hi>
金火時出以成緯七宿匡衛而爲經<hi>金火熒惑太白也七宿謂闕方七宿</hi>
<hi>天文謂五星爲緯二十八宿爲經故舉金火七宿爲言則五星二十八宿可知也言五星出入伏見冇時不常</hi>
<pb n="KR2a0020_WYG_091-10a"/>
<hi>出也</hi>暐曄昱其竝曜粲若三春之榮<hi>言星辰布曜若春日之榮華也</hi>覩夫<lb/>
天官之羅布故作則於華京<hi>言天官羅布於上王者法效於下論語曰惟天為大</hi>
<hi>惟堯則之也</hi>及其災異之興出無常所<hi>言災異出無常宿隨其善惡而處之假使</hi>
<hi>鄰國有事則變見角亢也</hi>歸邪繽紛飛流電舉<hi>如星非星如雲非雲謂之歸邪夾以微氣</hi>
<hi>故稱繽紛飛飛星也流流星也飛星與流星各異飛星焱去而迹絶流星迹存而不滅電舉者似焱電長</hi>妖<lb/>
星起則殃及晉平虵乘龍則禍連周楚<hi>春秋魯昭公十年春正月戊子</hi>
<hi>妖星出於婺女見於申維婺氏屬齊申為晋分梓慎見妖星出知晉侯以戊子日死虵乘龍謂襄公二十八年</hi>
<hi>嵗星次天津於𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>十五度在虚下嵗星主木位在東體合房心故名龍虚在坎坎子位次𤣥枵龜虵之類嵗</hi>
<pb n="KR2a0020_WYG_091-10b"/>
<hi>星失次行虚之外出其下故曰虵乗龍龍位壽星宋鄭之分梓慎見虵乗龍知饑在宋鄭然裨竈以為周王及</hi>
<hi>楚子皆死二人推變不同所見各異梓慎裨竈古之良史也</hi>或取證於逢公或推變<lb/>
於衝午<hi>逢公齊邑姜之先言逢公死時亦有此星見梓慎推星以此方之知晉平公將死衝午謂虚宿</hi>
<hi>對午午為張翼張翼周楚之分裨竈占知周王楚子死故言推變於衝午</hi>乃有欽明光被填<lb/>
逆水府<hi>昔堯遭洪水填星逆行入水府書曰欽明文思光被萬邦</hi>洪波滔天功隆大<lb/>
禹<hi>言洪水既出堯命鮌治之而功不成乃復命禹治而平之禹有濟世之難治水之功書曰洪水滔天又曰</hi>
<hi>禹錫𤣥圭告厥成功</hi>此則㝠數之大運非治綱之失緒<hi>言堯遭洪水致填星</hi>
<hi>逆行之異非不徳所致此乃運數應爾也</hi>蓋象外之妙不可以麤理尋重𤣥<lb/>
<pb n="KR2a0020_WYG_091-11a"/>
之内難以熒燎覩<hi>言𤣥理微妙不可知見也</hi>至於精靈所感迅踰駭<lb/>
嚮荆軻慕丹則白虹貫日而不徹<hi>昔荆軻慕燕太子丹之義入秦為刺客雖</hi>
<hi>至精感上而事竟不㨗</hi>衛生畫䇿則太白食昴而摛朗<hi>昔衛先生為秦畫䇿</hi>
<hi>於長平昭主疑而不信太白有食昴之變</hi>魯陽指麾而曜靈爲之回駕<hi>魯陽古之</hi>
<hi>賢人以手麾日能再回也</hi>嚴陵來游而客氣著於乾象<hi>昔光武為白衣時與嚴陵</hi>
<hi>相厚善及登帝位陵來入見太史奏曰客星犯帝座光武詔曰乃嚴子陵非客</hi>斯皆至感動於<lb/>
神祗誠應効於既徃爾乃四氣鱗次斗建辰移雖無聲<lb/>
言三光是知<hi>言四時代謝不常每月斗移建一辰天無聲言語止以星辰見變譴以示人也</hi>星<lb/>
<pb n="KR2a0020_WYG_091-11b"/>
中定於昏明影度以之不差測水早於未然占方來之<lb/>
安危<hi>孟春正月昬參中旦尾中仲春之月昬弧中旦建星中季春之月昬七星中旦牽牛中孟夏之月昬</hi>
<hi>翼中旦婺女中仲夏之月昬亢中旦危中季夏之月昬心中旦奎中孟秋之月昬建星中旦畢中仲秋之月昬</hi>
<hi>牽牛中旦觜觿中季秋之月昬虚中旦栁中孟冬之月昬危中旦七星中仲冬之月昬東壁中旦軫中季冬之</hi>
<hi>月昬婁中旦氐中冬至之日建八尺之標影長一丈三尺五寸也夏至之日影長一尺六寸也影長為水影短</hi>
<hi>為旱也</hi>隂精乘箕則大飈暮鼔西南入畢則淫雨滂沲<hi>隂精</hi>
<hi>月也東北失道入箕則多風移而西南失道入畢則多雨雨三日為淫雨詩云月麗于畢俾滂沲矣書曰星有</hi>
<hi>好風星有好雨此之謂也</hi>譬有晉鍾之應銅山風雲之從班螭<hi>言雲從龍</hi>
<pb n="KR2a0020_WYG_091-12a"/>
<hi>風從虎同氣相求同類相應蜀山崩而晉鍾鳴也</hi>若夫㝠車濳駕時乘六虬大<lb/>
儀回運萬象俱流<hi>六虬六龍易曰時乘六龍以御天此皆是天回運轉</hi>北斗俄其<lb/>
西傾羣星忽以匿幽<hi>幽暗也</hi>望舒縱轡以騁度靈輪浹旦<lb/>
而過周<hi>望舒月也月日行十三度十九分度之七周天凡三百六十五度四分度之一天一日一夜運</hi>
<hi>轉過周一度浹匝也至旦曉而過匝故曰浹旦而過周也</hi>爾乃凝神逺矚曬目八荒<lb/>
察之無象視之𦕈茫狀若渾元之未判别又似浮海而<lb/>
覩滄浪幽遐逈以希夷寸眸焉能究其傍<hi>疑神精不動也言極逺傍</hi>
<hi>視茫然若造化之始元氣未分似浮海逺望而不見其邊論語曰乘桴浮於海老子曰聽之不聞其聲名曰希</hi>
<pb n="KR2a0020_WYG_091-12b"/>
<hi>視之不見其形名曰夷</hi>於是乎夜對山水栖心高鏡逺尋終古攸<lb/>
然獨詠美景星之繼晝大唐堯之徳盛<hi>瑞㦄圖曰景星大如半月生於</hi>
<hi>晦朔助月光明當堯之時有此星見故美堯之德能致之也</hi>嘉黄星之靡鋒明虞舜<lb/>
之不競<hi>昔舜將受禪于堯先有星見員而無鋒芒言舜當用土徳王天下星見而無芒角者示揖讓而</hi>
<hi>受不以兵事爭競也</hi>疇呂尚之宵夢善登輔而翼聖<hi>昔太公未遇文王時釣魚</hi>
<hi>於磻溪夜夢得北斗輔星神告尚以伐紂之意事見尚書中候篇也</hi>欽管仲之察微見虛<lb/>
危而知命<hi>昔管仲與鮑叔牙啇賈於南陽見三星聚虚危之分知齊將有霸王遂共戮力來投齊地</hi>
<hi>也</hi>歎熒惑之舍心高宋景之守政<hi>當春秋時熒惑守心景公不從史韋之言</hi>
<pb n="KR2a0020_WYG_091-13a"/>
<hi>熒惑退舍而延二十年</hi>壯漢祖之入秦竒五緯之聚映<hi>昔漢祖入秦五星聚</hi>
<hi>於東井秦之分</hi>爾乃歴象既周相佯巖際<hi>相佯倘佯也尚書曰歴象日月星辰</hi>尋<lb/>
圖籍之所記著星變乎書契覽前代之將淪咸譴告於<lb/>
昬世<hi>言先代之君將淪亡天必告災異之徴也</hi>桀斬諫以星孛紂酖荒而致<lb/>
彗<hi>夫景星見則太平應彗孛作而禍亂興天之常也昔夏桀無道斬闗龍逢而極惡孛星見湯伐之放于鳴</hi>
<hi>條之野殷紂設炮烙之形彗星出武王懸之白旗也</hi>恒不見以周衰枉虵行而秦<lb/>
滅<hi>昔魯莊公七年夏四月恒星不見自是以後周室衰微枉矢出虵行而無尾自昔項羽入闗有此變見漢</hi>
<hi>書</hi>諒人事之有由豈妖災之虚設<hi>言天以㝠應𤣥象為變要由人事豈妖災</hi>
<pb n="KR2a0020_WYG_091-13b"/>
<hi>而已</hi>誠庸王之難悛故明君之所察<hi>言庸君闇主𤣥象譴告不能改行自新以</hi>
<hi>答天變賢君明主則不然見天災異懼而修德也</hi>堯無爲猶觀象而況德非乎<lb/>
先哲<hi>夫唐堯至治猶厯象璇璣闚七政况德不及古而不觀之乎</hi>先是太祖太宗時<lb/>
太史令王亮蘇坦世祖後破和龍得馮文通太史令閔<lb/>
盛高祖時太史令趙樊生竝知天文後太史趙勝趙翼<lb/>
趙洪慶胡世榮胡法通等二族世業天官者又有容城<lb/>
令徐路善占候世宗時坐事繫冀州獄别駕崔隆宗就<lb/>
禁慰問路曰昨夜驛馬星流計赦即時應至隆宗先信<lb/>
<pb n="KR2a0020_WYG_091-14a"/>
之遂遣人試出城候焉俄而赦至時人重之永安中詔<lb/>
以恒州民高崇祖善天文每占吉凶有驗特除中散大<lb/>
夫永熈中詔通直散騎常侍孫僧化與太史令胡世榮<lb/>
張龍趙洪慶及中書舍人孫子良等在門下外省校比<lb/>
天文書集甘石二家星經及漢魏以來二十三家經占<lb/>
集爲五十五卷後集諸家撮要前後所上雜占以類相<lb/>
從日月五星二十八宿中外官圖合爲七十五卷<lb/>
僧化者東莞人識星分案天占以言災異時有所中普<lb/>
<pb n="KR2a0020_WYG_091-14b"/>
泰中尒朱世隆惡其多言遂繫於廷尉免官永熙中出<lb/>
帝召僧化與中散大夫孫安都共撰兵法未就而帝入<lb/>
闗遂罷元象中死於晉陽時有河間信都芳字王琳好<lb/>
學善天文算數甚爲安豐王延明所知延明家有羣書<lb/>
欲抄集五經算事爲五經宗及古今樂事爲樂書又聚<lb/>
渾天欹器地動銅烏漏刻候風諸巧事并圖畫爲器凖<lb/>
竝令芳算之㑹延明南奔芳乃自撰注後隐於并州樂<lb/>
平之東山太守慕容保樂聞而召之芳不得已而見焉<lb/>
<pb n="KR2a0020_WYG_091-15a"/>
於是保樂弟紹宗薦之於齊獻武王以爲中外府田曹<lb/>
參軍芳性清儉質樸不與物和紹宗給其騾馬不肯乘<lb/>
騎夜遣婢侍以試之芳忿呼毆撃不聽近已狷介自守<lb/>
無求於物後亦注重差勾股復撰史宗仍自注之合數<lb/>
十卷武定中卒<lb/>
殷紹長樂人也少聰敏好隂陽術數游學諸方達九章<lb/>
七曜世祖時爲算生博士給事東宮西曹以藝術爲㳟<lb/>
宗所知太安四年夏上四序堪輿表曰臣以姚氏之世<lb/>
<pb n="KR2a0020_WYG_091-15b"/>
行學伊川時遇游遁大儒成公興從求九章要術興字<lb/>
廣明自云膠東人也山居隱跡希在人間興時將臣南<lb/>
到陽翟九崖巖沙門釋曇影間興即北還臣獨留住依<lb/>
止影所求請九章影復將臣向長廣東山見道人法穆<lb/>
法穆時共影爲臣開述九章數家雜要披釋章次意況<lb/>
大㫖又演隱審五藏六府心髓血脉商功大算端部變<lb/>
化𤣥象土圭周髀練精鋭思藴習四年從穆所聞粗皆<lb/>
髣髴穆等仁矜特垂憂閔復以先師和公所注黄帝四<lb/>
<pb n="KR2a0020_WYG_091-16a"/>
序經文三十六卷合有三百二十四章專説天地隂陽<lb/>
之本其第一孟序九卷八十一章説隂陽配合之原第<lb/>
二仲序九卷八十一章解四時氣王休殺吉凶第三叔<lb/>
序九卷八十一章明日月辰宿交㑹相生爲表裏第四<lb/>
季序九卷八十一章具釋六甲刑禍福德以此等文𫝊<lb/>
授於臣山神禁嚴不得齎出尋究經年粗舉綱要山居<lb/>
險難無以自供不堪窘廹心生懈怠以甲寅之年日維<lb/>
鶉火月呂林鍾景氣鬱盛感物懷歸奉辭影等自爾至<lb/>
<pb n="KR2a0020_WYG_091-16b"/>
今四十五載歴觀時俗堪輿入㑹逕世已久傳寫謬誤<lb/>
吉凶禁忌不能備悉或考良日而值惡㑹舉吉用凶多<lb/>
逢殃咎又史遷郝振中吉大儒亦各撰注流行於世配<lb/>
㑹大小序述隂陽依如本經猶有所闕臣前在東宮以<lb/>
狀奏聞奉被景穆皇帝聖詔敕臣撰錄集其要最仰奉<lb/>
明㫖謹審先所見四序經文抄撮要略當世所須吉凶<lb/>
舉動集成一卷上至天子下及庶人又貴賤階級尊卑<lb/>
差别吉凶所用罔不畢備未及内呈先帝晏駕臣時狼<lb/>
<pb n="KR2a0020_WYG_091-17a"/>
狽㡬至不測停廢以來逕由八載思欲上聞莫能自徹<lb/>
加年夕齒頽餘齡旦暮每懼殂殞填仆溝壑先帝遺志<lb/>
不得宣行夙夜悲憤理難違匿依先撰錄奏謹以上聞<lb/>
請付中祕通儒達士定其得失事若可施乞即班用其<lb/>
四序堪輿遂大行於世<lb/>
王早勃海南皮人也明隂陽九宫及兵法尤善風角太<lb/>
宗時䘮亂之後多相殺害有人詣早求問勝術早爲設<lb/>
法令各無咎由是州里稱之時有東莞鄭氏因爲同縣<lb/>
<pb n="KR2a0020_WYG_091-17b"/>
趙氏所殺其後鄭氏執得讐人趙氏又剋明晨㑹宗族<lb/>
當就墓所刑之趙氏求救於早早爲占候并授以一符<lb/>
曰君今且還選壯士七人令一人爲主者佩此符於雞<lb/>
鳴時伏在仇家宅東南二里許平旦當有十人跟隨向<lb/>
西北行中有二人乗黒牛一黒牛最在前一黒牛應第<lb/>
七但促取第七者將還事必無他趙氏從之果如其言<lb/>
乃如鄭氏五男父也諸子竝爲其族所宗敬故和解二<lb/>
家趙氏竟免後早與客清晨立於門内遇有卒風振樹<lb/>
<pb n="KR2a0020_WYG_091-18a"/>
早語客曰依法當有千里外急使日中將有兩匹馬一<lb/>
白一赤從西南來至即取我逼我不聽與妻子别語訖<lb/>
便入召家人隣里辭别語訖浴帶書囊日中出門候使<lb/>
如期果有二馬一白一赤從涼州而至即促早上馬遂<lb/>
詣行宮時世祖圍涼州未㧞故許彦薦之早彦師也及<lb/>
至詔問何時當得此城早對曰陛下但移據西北角三<lb/>
日内必剋世祖從之如期而剋輿駕還都時久不雨世<lb/>
祖問早曰何時當雨早曰今日申時必大雨比至未時<lb/>
<pb n="KR2a0020_WYG_091-18b"/>
猶無片雲世祖召早詰之早曰願更少時至申時雲氣<lb/>
四合遂大雨滂沲世祖甚善之而早苦以疾辭乞歸鄉<lb/>
里詔許之遂終於家或言許彦以其術勝恐終妨已故<lb/>
譎令歸耳<lb/>
耿元鉅鹿宋子人也善卜占坐於室内有客扣門元已<lb/>
知其姓字并所齎持及來問之意其所卜筮十中八九<lb/>
别有林占世或傳之而性不和俗時有王公欲求其筮<lb/>
者元則拒而不許每云今既貴矣更何所求而復卜也<lb/>
<pb n="KR2a0020_WYG_091-19a"/>
欲望意外乎代京法禁嚴切王公聞之莫不驚悚而退<lb/>
故元多見憎忿不爲貴勝所親官至鉅鹿太守顯祖高<lb/>
祖時有渤海高道埏清河趙法逞竝有名於世世宗肅<lb/>
宗時奉車都尉清河魏道䖍奉車都尉周恃魏郡太守<lb/>
章武高月光月光弟明月任元智雍州人潘捺竝長於<lb/>
隂陽卜筮故元於日者之中最爲優洽冠軍將軍濮陽<lb/>
賈元紹章武呂肫濟北馮道安河内馮懷海東郡李文<lb/>
殊竝工於法術而道䖍月光文殊爲優其餘不及浮陽<lb/>
<pb n="KR2a0020_WYG_091-19b"/>
孟剛饒安王領郡善銓錄風角章武顔惡頭善卜筮亦<lb/>
用耿元林占當時最知名范陽人劉弁亦有名於世<lb/>
劉靈助燕郡人師事劉弁好隂陽占卜而麤疎無頼常<lb/>
去來燕恒之界或時負販或復劫盗賣術於市後自代<lb/>
至秀容因事尒朱榮榮性信卜筮靈助所占屢中遂被<lb/>
親待爲榮府功曹參軍建義初榮於河隂王公卿士悉<lb/>
見屠害時奉車都尉盧道䖍兄弟亦相率朝於行宮靈<lb/>
助以其州里衛護之由是朝士與諸盧相隨免害者數<lb/>
<pb n="KR2a0020_WYG_091-20a"/>
十人榮入京師超拜光禄大夫封長子縣開國伯食邑<lb/>
七百戸尋進爵爲公増邑通前千戸後從榮討擒葛榮<lb/>
特除散騎常侍撫軍將軍幽州刺史又從大將軍上黨<lb/>
王天穆討邢杲時幽州流民盧城人最爲兇捍遂令靈<lb/>
助兼尚書軍前慰勞之事平而元顥入洛天穆渡河靈<lb/>
助先㑹尒朱榮於太行及將攻河内令靈助筮之靈助<lb/>
曰未時必剋時已尚中士衆疲怠靈助曰時至矣榮鼔<lb/>
之將士騰躍即便剋䧟及至北中榮攻城不獲以時盛<lb/>
<pb n="KR2a0020_WYG_091-20b"/>
暑議欲且還以待秋涼莊帝詔靈助筮之靈助曰必當<lb/>
破賊詔曰何日靈助曰十八十九間果如其言車駕還<lb/>
宮領幽川大中正尋加征東將軍増邑五百戸進爵爲<lb/>
燕郡公詔贈其父僧安爲幽州刺史尋兼尚書左僕射<lb/>
慰勞幽州流民於濮陽頓丘因率民北還與都督侯淵<lb/>
等討葛榮餘黨韓婁滅之於薊仍釐州務加車騎將軍<lb/>
又爲幽并營安四州行臺及尒朱榮死莊帝幽崩靈助<lb/>
本寒微一朝至此自謂方術堪能動衆又以尒朱有誅<lb/>
<pb n="KR2a0020_WYG_091-21a"/>
滅之兆靈助遂自號燕王車騎大將軍開府義同三司<lb/>
大行臺爲莊帝舉義兵靈助馴養大鳥稱爲已瑞妄説<lb/>
圖讖言劉氏當王又云欲知避世入鳥村遂刻氈爲人<lb/>
象畫桃木爲符書作詭道厭祝之法民多信之於時河<lb/>
西人紇豆陵歩藩舉兵逼晉陽爾朱兆頻戰不利故靈<lb/>
助唱言尒朱自然當滅不須我兵由是幽瀛滄冀之民<lb/>
悉從之從之者夜悉舉火爲號不舉火者諸村共屠之<lb/>
以普泰元年三月率衆至博陵之安國城與叱列延慶<lb/>
<pb n="KR2a0020_WYG_091-21b"/>
侯淵尒朱羽生等戰戰敗被擒斬於定州𫝊首洛陽支<lb/>
分其體初靈助每云三月末我必入定州尒朱亦必滅<lb/>
及將戰靈助自筮之卦成不吉以手折筮棄之於地云<lb/>
此何知也尋見擒果以三月入定州而齊獻武王以明<lb/>
年閏三月破西胡於韓陵山遂滅兆等永熙二年贈使<lb/>
持節散騎常侍都督幽瀛冀三州諸軍事驃騎大將軍<lb/>
尚書左僕射開府儀同三司幽州刺史諡曰恭<lb/>
子宗輝襲興和中開府屬齊受禪例降<lb/>
<pb n="KR2a0020_WYG_091-22a"/>
江式字法安陳留濟陽人六世祖瓊字孟琚晉馮翊太<lb/>
守善蟲篆詁訓永嘉大亂瓊棄官西投張軌子孫因居<lb/>
涼土世傳家業祖彊字文威太延五年涼州平内徙代<lb/>
京上書三十餘法各有體例又獻經史諸子千餘卷由<lb/>
是擢拜中書博士卒贈敦煌太守父紹興高允奏爲袐<lb/>
書郎掌國史二十餘年以謹厚稱卒於趙郡大守式少<lb/>
專家學數年之中常夢兩人時相敎授及寤每有記識<lb/>
初拜司徒長史兼行參軍檢校御史尋除殄宼將軍符<lb/>
<pb n="KR2a0020_WYG_091-22b"/>
節令以書文昭太后尊號諡冊特除奉朝請仍符節令<lb/>
式篆體尤工洛京宮殿諸門板題皆式書也延昌三年<lb/>
三月式上表曰臣聞庖羲氏作而八卦列其畫軒轅氏<lb/>
興而龜䇿彰其彩古史倉頡覽二象之爻觀鳥獸之跡<lb/>
别創文字以代結繩用書契以維事宣之王庭則百工<lb/>
以敘載之方冊則萬品以明迄于三代厥體頗異雖依<lb/>
類取制未能悉殊倉氏矣故周禮八嵗入小學保氏敎<lb/>
國子以六書一曰指事二曰象形三曰諧聲四曰㑹意<lb/>
<pb n="KR2a0020_WYG_091-23a"/>
五曰轉注六曰假借蓋是史頡之遺法也及宣王太史<lb/>
史籕著大篆十五篇與古文或同或異時人即謂之籕<lb/>
書至孔子定六經左丘明述春秋皆以古文厥意可得<lb/>
而言其後七國殊軌文字乖别暨秦兼天下丞相李斯<lb/>
乃奏蠲罷不合秦文者斯作倉頡篇中車府令趙高作<lb/>
爰厯篇太史令胡母敬作博學篇皆取史籕大篆或頗<lb/>
省改所謂小篆者也於是秦燒經書滌除舊典官獄繁<lb/>
多以趣約易始用隸書古文由此息矣隸書者始皇使<lb/>
<pb n="KR2a0020_WYG_091-23b"/>
下杜人程邈附於小篆所作也以邈徒隸即謂之隸書<lb/>
故秦有八體一曰大篆二曰小篆三曰刻符書四曰蟲<lb/>
書五曰摹印六曰署書七曰殳書八曰隸書漢興有尉<lb/>
律學復敎以籕書又習八體試之課最以爲尚書史吏<lb/>
民上書省字不正輙舉劾焉又有草書莫知誰始考其<lb/>
書形雖無厥誼亦是一時之變通也孝宣時召通倉頡<lb/>
讀者獨張敞從之受涼州刺史杜鄴沛人爰禮講學大<lb/>
夫秦近亦能言之孝平時徴禮等百餘人説文字於未<lb/>
<pb n="KR2a0020_WYG_091-24a"/>
央宮中以禮爲小學元士黄門侍郎揚雄採以作訓纂<lb/>
篇及亡新居攝自以應運制作使大司空甄豐校文字<lb/>
之部頗改定古文時有六書一曰古文孔子壁中書也<lb/>
二曰竒字即古文而異者三曰篆書云小篆也四曰佐<lb/>
書秦隸書也五曰繆篆所以摹印也六曰鳥蟲所以幡<lb/>
信也壁中書者魯恭王壞孔子宅而得禮尚書春秋論<lb/>
語孝經也又北平侯張倉獻春秋左氏𫝊書體與孔氏<lb/>
相類即前代之古文矣後漢郎中扶風曹喜號曰工篆<lb/>
<pb n="KR2a0020_WYG_091-24b"/>
小異斯法而甚精巧自是後學皆其法也又詔侍中賈<lb/>
逵修理舊文殊藝異術王敎一端茍有可以加於國者<lb/>
靡不悉集逵即汝南許慎古文學之師也後慎嗟時人<lb/>
之好竒歎儒俗之穿鑿惋文毁於譽痛字敗於訾更詭<lb/>
任情變亂於世故撰説文解字十五篇首一終亥各有<lb/>
部屬包括六藝羣書之話評釋百氏諸子之訓天地山<lb/>
川草木鳥獸昆蟲雜物竒怪珍異王制禮儀世間人事<lb/>
莫不畢載可謂類聚羣分雜而不越文質彬彬最可得<lb/>
<pb n="KR2a0020_WYG_091-25a"/>
而論也左中郎將陳留蔡邕採李斯曹喜之法爲古今<lb/>
雜形詔於太學立石碑刋載五經題書楷法多是邕書<lb/>
也後開鴻都書畫竒能莫不雲集于時諸方獻篆無出<lb/>
邕者魏初博士清河張揖著埤倉廣雅古今字詁究諸<lb/>
埤廣綴拾遺漏増長事類抑亦於文爲益者然其字詁<lb/>
方之許慎篇古今體用或得或失矣陳留邯戰淳亦與<lb/>
揖同時博古開藝特善倉雅許氏字指八體六書精究<lb/>
閑理有名於揖以書敎諸皇子又建三字石經於漢碑<lb/>
<pb n="KR2a0020_WYG_091-25b"/>
之西其文蔚炳三體復宣校之説文篆隸大同而古字<lb/>
少異又有京兆韋誕河東衛覬二家竝號能篆當時臺<lb/>
觀榜題寶器之銘悉是誕書咸𫝊之子孫世稱其妙晉<lb/>
世義陽王典祠令任城呂忱表上字林六卷尋其況趣<lb/>
附託許慎說文而按偶章句隱别古籕竒惑之字文得<lb/>
正隸不差篆意也忱弟靜别放故左校令李登聲類之<lb/>
法作韻集五卷宮商龣徴羽各爲一篇而文字與兄便<lb/>
是魯衛音讀楚夏時有不同皇魏承百王之季紹五運<lb/>
<pb n="KR2a0020_WYG_091-26a"/>
之緒世易風移文字改變篆形謬錯隸體失真俗學鄙<lb/>
習復加虚巧談辯之士又以意説炫惑於時難以釐改<lb/>
故傳曰以衆非非行正信哉得之於斯情矣乃曰追來<lb/>
爲歸巧言爲辯小兒爲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>神虫爲蠶如斯甚衆皆不合<lb/>
孔氏古書史籕大篆許字説文石經三字也凡所關古<lb/>
莫不惆悵焉嗟夫文字者六藝之宗王敎之始前人所<lb/>
以垂今今人所以識古故曰本立而道生孔子曰必也<lb/>
正名乎又曰述而不作書曰予欲觀古人之象皆言遵<lb/>
<pb n="KR2a0020_WYG_091-26b"/>
修舊史而不敢穿鑿也臣六世祖瓊家世陳留往晉之<lb/>
初與從父兄應元俱受學於衛覬古篆之法倉雅方言<lb/>
説文之誼當時竝收善譽而祖官至太子洗馬出爲馮<lb/>
翊郡值洛陽之亂避地河西數世𫝊習斯業所以不墜<lb/>
也世祖太延中皇威西被牧犍内附臣亡祖文威杖䇿<lb/>
歸國奉獻五世𫝊掌之書古篆八體之法時蒙褒録敘<lb/>
列於儒林官班文省家號世業暨臣闇短識學庸薄漸<lb/>
漬家風有忝無顯但逢時來恩出願外每承澤雲津厠<lb/>
<pb n="KR2a0020_WYG_091-27a"/>
霑漏潤驅馳文閣參預史官題篆宮禁猥同上哲既竭<lb/>
愚短欲罷不能是以敢藉六世之資奉遵祖考之訓竊<lb/>
慕古人之軌企踐儒門之轍輒求撰集古來文字以許<lb/>
慎説文爲主爰採孔氏尚書五經音注籕篇爾雅三倉<lb/>
凡將方言通俗文祖文宗埤倉廣雅古今字詁三字石<lb/>
經字林韻集諸賦文字有六書之誼者皆以次類編聯<lb/>
文無復重糾爲一部其古籕竒惑俗隸諸體咸使班於<lb/>
篆下各有區别詁訓假借之誼僉隨文而解音讀楚夏<lb/>
<pb n="KR2a0020_WYG_091-27b"/>
之聲竝逐字而注其所不知者則闕如也脱蒙遂許冀<lb/>
省百氏之觀而同文字之域典書祕書所須之書乞垂<lb/>
敕給并學士五人嘗習文字者助臣披覽書生五人專<lb/>
令抄寫侍中黄門國子祭酒一月一監評議疑隱庶無<lb/>
紕繆所撰名目伏聽明㫖詔曰可如所請并就太常冀<lb/>
兼敎八書史也其有所須依請給之名目待書成重聞<lb/>
式於是撰集字書號曰古今文字凡四十卷大體依許<lb/>
字説文爲本上篆下隸又除宣威將軍符璽郎尋加輕<lb/>
<pb n="KR2a0020_WYG_091-28a"/>
車將軍正光中除驍騎將軍兼著作佐郎正史中字<hi>疑</hi>
四年卒贈右將軍巴州刺史其書竟未能成<lb/>
式兄子征虜將軍順和亦工篆書先是太和中兗州人<lb/>
沈法㑹能隸書世宗之在東宮敕法㑹侍書已後隸迹<lb/>
見知於閭里者甚衆未有如崔浩之妙<lb/>
周澹京兆鄠人也爲人多方術尤善醫藥爲太醫令太<lb/>
宗嘗苦風頭眩澹治得愈由此見寵位至特進賜爵成<lb/>
德侯神瑞二年京師饑朝議將遷都於鄴澹與博士祭<lb/>
<pb n="KR2a0020_WYG_091-28b"/>
酒崔浩進計論不可之意太宗大然之曰唯此二人與<lb/>
朕意同也詔賜澹浩妾各一人御衣一襲絹五十匹綿<lb/>
五十斤泰常四年卒諡曰恭時有河南人隂貞家世爲<lb/>
醫與澹竝受封爵清河李潭亦以善鍼見知<lb/>
子驢駒襲𫝊術延興中位至散令<lb/>
李修字思祖本陽平舘陶人父亮少學醫術未能精究<lb/>
世祖時奔劉義隆於彭城又就沙門僧坦研習衆方略<lb/>
盡其術針灸授藥莫不有効徐兗之間多所救恤四方<lb/>
<pb n="KR2a0020_WYG_091-29a"/>
疾苦不逺千里竟徃從之亮大為㕔事以舍病人停車<lb/>
輿於下時有死者則就而棺殯親徃弔視其仁厚若此<lb/>
累遷府參軍督護本郡士門宿官咸相交昵車馬金帛<lb/>
酬賚無貲修兄元孫隨畢衆敬赴平城亦遵父業而不<lb/>
及以功賜爵義平子拜奉朝請修略與兄同晚入代京<lb/>
歴位中散令以功賜爵下蔡子遷給事中太和中常在<lb/>
禁内髙祖文明太后時有不豫修侍鍼藥治多有效賞<lb/>
賜累加車服第宅號為鮮麗集諸學士及工書者百餘<lb/>
<pb n="KR2a0020_WYG_091-29b"/>
人在東宮撰諸藥方百餘卷皆行於世先是咸陽公髙<lb/>
允雖年且百嵗而氣力尚康髙祖文明太后時令修診<lb/>
視之一旦奏言允脉竭氣微大命無逺未㡬果亡遷洛<lb/>
為前軍將軍領太醫令後數年卒贈威逺將軍青州刺<lb/>
史<lb/>
子天授襲汶陽令醫術又不逮父<lb/>
徐謇字成伯丹陽人家本東莞與兄文伯等皆善醫藥<lb/>
謇因至青州慕容白曜平東陽獲之表送京師顯祖欲<lb/>
<pb n="KR2a0020_WYG_091-30a"/>
驗其所能乃置諸病人於幕中使謇隔而脉之深得病<lb/>
形兼知色候遂被寵遇為中散稍遷内侍長文明太后<lb/>
時問治方而不及李修之見任用也謇合和藥劑攻救<lb/>
之驗精妙於修而性甚祕忌承奉不得其意者雖貴為<lb/>
王公不為措療也髙祖後知其能及遷洛稍加眷幸體<lb/>
小不平及所寵馮昭儀有疾皆令處治又除中散大夫<lb/>
轉右軍將軍侍御師謇欲為髙祖合金丹致延年之法<lb/>
乃入居崧髙採營其物歴嵗無所成遂罷二十二年髙<lb/>
<pb n="KR2a0020_WYG_091-30b"/>
祖幸懸瓠其疾大漸乃馳驛召謇令水路赴行所一日<lb/>
一夜行數百里至診省下治果有大驗髙祖體少瘳内<lb/>
外稱慶九月車駕發豫州次于汝濵乃大為謇設太官<lb/>
珍膳因集百官特坐謇於上席遍陳餚觴于前命左右<lb/>
宣謇救攝危篤振濟之功宜加酬賚乃下詔曰夫神出<lb/>
無方形禀有礙憂喜乖適理必傷生朕覽萬幾長鍾革<lb/>
運思芒芒而無怠身忽忽以興勞仲秋動痾心容頓竭<lb/>
氣體羸瘠玉几在慮侍御師右軍將軍徐成伯馳輪大<lb/>
<pb n="KR2a0020_WYG_091-31a"/>
室進療汝蕃方窮丹英藥盡芝石誠術兩輸忠妙俱至<lb/>
乃令況勞勝愈篤療克痊論勤語效實宜褒錄昔晉武<lb/>
暴疾程和應増封辛疚數朝錢爵大墜況疾深於曩辰<lb/>
業難於疇日得不重加陟賞乎宜順羣望錫以山河且<lb/>
其舊逕髙秩中暫解退比雖銓用猶未<hi>闕二字</hi>準舊量今<lb/>
事合顯進可鴻臚卿金鄉縣開國伯食邑五百戸賜錢<lb/>
一萬貫又詔曰錢府未充須以雜物絹二千匹雜物一<lb/>
百匹四十匹出御府穀二千斛奴婢十口馬十匹一匹<lb/>
<pb n="KR2a0020_WYG_091-31b"/>
出驊騮牛十頭所賜雜物奴婢牛馬皆經内呈諸親王<lb/>
咸陽王禧等各有别賚竝至千匹從行至鄴髙祖猶自<lb/>
發動謇日夕左右明年從詣馬圈髙祖疾勢遂甚戚戚<lb/>
不怡每加切誚又欲加之鞭捶幸而獲免髙祖崩謇隨<lb/>
梓宮還洛謇常有藥餌及吞服道符年垂八十鬢髮不<lb/>
白力未多衰正始元年以老為光禄大夫加平北將軍<lb/>
卒延昌初贈安東將軍齊州刺史諡曰靖<lb/>
子踐字景升小名靈寶襲爵歴官兖州平東府長史右<lb/>
<pb n="KR2a0020_WYG_091-32a"/>
中郎將建興太守<lb/>
踐弟知逺給事中<lb/>
成伯孫之才孝昌初為蕭衍豫章王蕭綜北府主簿從<lb/>
綜鎮彭城綜降其下僚屬竝奔散之才因入國武定中<lb/>
大將軍金紫光祿大夫昌安縣開國侯<lb/>
王顯字世滎陽平樂平人自言本東海郯人王朗之後<lb/>
也祖父延和中南奔居于魯郊又居彭城伯父安上劉<lb/>
義隆時板行館陶縣世祖南討安上棄縣歸命與父母<lb/>
<pb n="KR2a0020_WYG_091-32b"/>
俱徙平城例敘陽都子除廣寗太守顯父安道少與季<lb/>
亮同師俱學醫藥粗究其術而不及亮也安上還家樂<lb/>
平頗參士流顯少歴本州從事雖以醫術自通而明敏<lb/>
有决斷才用初文昭皇太后之懷世宗也夢為日所逐<lb/>
化而為龍而繞后后寤而驚悸遂成心疾文明太后勑<lb/>
召徐謇及顯等為后診脉謇云是微風入藏宜進湯加<lb/>
針顯云案三部脉非有心疾將是懷孕生男之象果如<lb/>
顯言久之召補侍御師尚書儀曹郎號稱幹事世宗自<lb/>
<pb n="KR2a0020_WYG_091-33a"/>
幼有微疾久未差愈顯攝療有効因是稍蒙眄識又罷<lb/>
六輔之初顯為領軍于烈間通規䇿頗有宻功累遷游<lb/>
撃將軍拜延尉少卿仍在侍御營進御藥出入禁内乞<lb/>
臨本州世宗曽許之積年未授因是聲問𫝊於逺近顯<lb/>
每語人言時㫖已决必為刺史遂除平北將軍相州刺<lb/>
史尋詔馳驛還京復掌藥又遣還州元愉作逆顯討之<lb/>
不利入除太府卿御史中尉顯前後歴職所在著稱糾<lb/>
折庶獄究其姦回出内惜慎憂國如家及領憲臺多所<lb/>
<pb n="KR2a0020_WYG_091-33b"/>
彈劾百寮肅然又以中尉屬官不悉稱職諷求更換詔<lb/>
委改選務盡才能而顯所舉或有請屬未皆得人於是<lb/>
衆口諠譁聲望致損後世宗詔顯撰藥方三十五卷班<lb/>
布天下以療諸疾東宮既建以為太子詹事委任甚厚<lb/>
世宗每幸東宮顯常近侍出入禁中仍奉醫藥賞賜累<lb/>
加為立館宇寵振當時延昌二年秋以營療之功封衛<lb/>
南伯四年正月世宗夜崩肅宗踐祚顯參奉璽䇿隨從<lb/>
臨哭微為憂懼顯既蒙任遇兼為法官恃勢使威為時<lb/>
<pb n="KR2a0020_WYG_091-34a"/>
所疾朝宰託以侍療無效執之禁中詔削爵位臨執呼<lb/>
寃直閤以刀鐶撞其掖下傷中吐血至右衛府一宿死<lb/>
始顯布衣為諸生有沙門相顯後當富貴誡其勿為吏<lb/>
官吏官必敗由是世宗時或欲令其遂攝吏部每殷勤<lb/>
避之及世宗崩肅宗夜即位受璽册於儀須兼太尉乃<lb/>
吏部倉卒百官不具以顯兼吏部行事矣<lb/>
崔彧字文若清河東武城人父勲之字寧國位夫司馬<lb/>
外兵郎贈通直郎彧與兄相如俱自南入國相如以才<lb/>
<pb n="KR2a0020_WYG_091-34b"/>
學知名早卒彧少嘗詣青川逢隠逸沙門敎以素問九<lb/>
卷及甲乙遂善醫術中山王英子略曽病王顯等不能<lb/>
療彧針之抽針即愈後位冀州别駕累遷寧逺將軍性<lb/>
仁恕見疾苦好與治之廣敎門生令多救療其弟子清<lb/>
河趙約勃海郝文法之徒咸亦有名<lb/>
彧子景哲豪率亦以醫術知名為太中大夫司徒長史<lb/>
蔣少游樂安博昌人也慕容白曜之平東陽見俘入於<lb/>
平城充平齊戸後配雲中為兵性機巧頗能畫刻有文<lb/>
<pb n="KR2a0020_WYG_091-35a"/>
思吟咏之際時有短篇遂留寄平城以慵寫書為業而<lb/>
名猶在鎮後被召爲中書寫書生與髙聰俱依髙允允<lb/>
愛其文用遂竝薦之與聰俱補中書博士自在中書恒<lb/>
庇李沖兄弟子姪之門始北方不悉青州蔣族或謂少<lb/>
游本非人士又少游微因工藝自逹是以公私人望不<lb/>
至相重唯髙允李沖曲為體練由少游舅氏崔光與李<lb/>
沖從叔衍對門婚姻也髙祖文明太后常因宻宴謂百<lb/>
官曰本謂少游作師耳髙允老公乃言其人士眷識如<lb/>
<pb n="KR2a0020_WYG_091-35b"/>
此然猶驟被引命屑屑禁闥以規矩刻繢為務因此大<lb/>
蒙恩錫超等備位而亦不遷陟也及詔尚書李沖與馮<lb/>
誕游明根髙閭等議定衣冠於禁中少游巧思令主其<lb/>
事亦訪於劉昶二意相乖時致諍競積六載乃成始班<lb/>
賜百官冠服之成少游有效焉後於平城將營太廟太<lb/>
極殿遣少游乗𫝊詣洛量凖魏晉基趾後為散騎侍郎<lb/>
副李彪使江南髙祖修船乘以其多有思力除都水使<lb/>
者遷前將軍兼將作大匠仍領水池湖泛戲舟檝之具<lb/>
<pb n="KR2a0020_WYG_091-36a"/>
及華林殿沼修舊増新改作金墉門樓皆所措意號為<lb/>
妍美雖有文藻而不得伸其才用恒以剞劂繩尺碎劇<lb/>
怱怱徙倚園湖城殿之側識者為之歎慨而乃坦爾為<lb/>
己任不告疲恥又兼太常少卿都水如故景明二年卒<lb/>
贈龍驤將軍青州刺史諡曰質有文集十卷餘少游又<lb/>
為太極立模範與董爾王遇等參建之皆未成而卒初<lb/>
髙宗時郭善明甚機巧北京宮殿多其製作髙祖時青<lb/>
州刺史侯文和亦以巧聞為要舟水中立射滑稽多智<lb/>
<pb n="KR2a0020_WYG_091-36b"/>
辭説無端尤善淺俗委巷之語至可翫笑位樂陵濟南<lb/>
二郡太守<lb/>
世宗肅宗時豫州人栁儉殿中將軍關文備郭安興竝<lb/>
機巧洛中製永寜寺九層佛圖安興為匠也<lb/>
髙祖時有范寗兒者善圍碁曽與李彪使蕭賾賾令江<lb/>
南上品王抗與寗兒制勝而還又有浮陽髙光宗善樗<lb/>
蒲趙國李幼序洛陽丘何奴竝工握槊此盖胡戲近入<lb/>
中國云胡王有弟一人遇罪將殺之弟從獄中為此戲<lb/>
<pb n="KR2a0020_WYG_091-37a"/>
以上之意言孤則易死也世宗以後大盛於時<lb/>
史臣曰隂陽卜祝之事聖哲之敎存焉雖不可以專亦<lb/>
不可得而廢也狥於是者不能無非厚於利者必有其<lb/>
害詩書禮樂所失也鮮故先王重其徳方術伎巧所失<lb/>
也深故徃哲輕其藝夫能通方術而不詭於俗習技巧<lb/>
而必蹈于禮者幾于大雅君子故昔之通賢所以戒乎<lb/>
妄作晁崇張淵王早殷紹耿元劉靈助皆術藝之士也<lb/>
觀其占候卜筮推歩盈虚通幽洞微近知鬼神之情狀<lb/>
<pb n="KR2a0020_WYG_091-37b"/>
周澹李修徐謇王顯崔彧方藥特妙各一時之美也蔣<lb/>
少游以剞劂見知沒其學思藝成為下其近是乎<lb/>
　<lb/>
　<lb/>
　<lb/>
　<lb/>
　<lb/>
　魏書卷九十一<lb/>
<pb n="KR2a0020_WYG_091-38a"/>
　魏書卷九十一考證<lb/>
列傳第七十九○此卷王顯以前魏收舊書崔彧蔣少<lb/>
　游𫝊全出北史及小史史臣論亦取北史藝術𫝊論<lb/>
　而北史全用周隋書藝術𫝊論<lb/>
張淵傳爰及王良注王良九方湮之子○莊子作九方<lb/>
　歅<lb/>
江式傳三曰諧聲○諧監本訛形各本同今改正<lb/>
　<lb/>
<pb n="KR2a0020_WYG_091-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷九十一考證<lb/>
</p>
<p>
</p>
  </div>
</body>
</text>
</TEI>
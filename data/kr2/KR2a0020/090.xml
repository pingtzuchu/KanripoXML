<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷九十</head> <lb/>
    <p>
<pb n="KR2a0020_WYG_090-1a"/>
欽定四庫全書<lb/>
　魏書卷九十<lb/>
　　齊　　　　魏　　　　收　　　　撰<lb/>
　列傳逸士第七十八<lb/>
　　眭夸　　馮亮　　李謐　　鄭修<lb/>
蓋兼濟獨善顯晦之殊其事不同由來久矣昔夷齊獲<lb/>
全於周武華矞不容於太公何哉求其心者許以激貪<lb/>
之用督其迹者以爲束敎之風而肥遁不反代有人矣<lb/>
<pb n="KR2a0020_WYG_090-1b"/>
夷情得喪忘懷累有比夫邁德𢎞道匡俗庇民可得而<lb/>
小不可得而忽也自叔世澆浮淳風殆盡錐刀之末競<lb/>
入成羣而能𡨕心物表介然離俗望古獨適求友千齡<lb/>
亦異人矣何必御霞乘雲而追日月窮極天地始爲超<lb/>
遠哉今錄眭夸等爲逸士𫝊<lb/>
眭夸一名昶趙郡高邑人也祖邁晉東海王越軍謀掾<lb/>
後没石勒爲徐州刺史父邃字懷道慕容寳中書令夸<lb/>
少有大度不拘小節耽志書𫝊未曾以世務經心好飲<lb/>
<pb n="KR2a0020_WYG_090-2a"/>
酒浩然物表年三十遭父喪鬚鬢致白每一悲哭聞者<lb/>
爲之流涕高尚不仕寄情邱壑同郡李順願與之交夸<lb/>
拒而不許邦國少長莫不憚之少與崔浩爲莫逆之交<lb/>
浩爲司徒奏徴爲其中郞辭疾不赴州郡逼遣不得已<lb/>
入京都與浩相見延留數日惟飲酒談敘平生不及世<lb/>
利浩每欲論屈之竟不能發言其見敬憚如此浩後遂<lb/>
投詔書於夸懷亦不開口夸曰桃簡卿已爲司徒何足<lb/>
以此勞國士也吾便於此將别桃簡浩小名也浩慮夸<lb/>
<pb n="KR2a0020_WYG_090-2b"/>
即還時乘一騾更無兼騎浩乃以夸騾内之廐中冀相<lb/>
維縶夸遂託鄉人輸租者謬爲御車乃得出闗浩知而<lb/>
歎曰眭夸獨行士本不應以小職辱之又使其人仗䇿<lb/>
復路吾當何辭以謝也時朝法甚峻夸既私還將有私<lb/>
歸之咎浩仍相左右始得無坐經年送夸本騾兼遺以<lb/>
所乘馬為書謝之夸更不受其騾馬亦不復書及浩誅<lb/>
爲之素服受鄉人弔唁經一時乃止歎曰崔公既死誰<lb/>
能更容眭夸遂作朋友篇辭義爲時人所稱婦父鉅鹿<lb/>
<pb n="KR2a0020_WYG_090-3a"/>
魏攀當時名達之士未嘗備壻之禮情同朋好或人謂<lb/>
夸曰吾聞有大才者必居貴仕子何獨在桑榆乎遂著<lb/>
知命論以釋之年七十五卒葬日赴㑹者如市無子<lb/>
馮亮字靈通南陽人蕭衍平北將軍蔡道恭之甥也少<lb/>
博覽諸書又篤好佛理隨道恭至義陽㑹中山王英平<lb/>
義陽而獲焉英素聞其名以禮待接亮性清淨至洛隱<lb/>
居崧高感英之德以時展勤及英亡亮奔赴盡其哀慟<lb/>
世宗嘗召以爲羽林監領中書舍人將令侍講十地諸<lb/>
<pb n="KR2a0020_WYG_090-3b"/>
經固辭不拜又欲使衣幘入見亮苦求以幅巾就朝遂<lb/>
不彊逼還山數年與僧徒禮誦爲業蔬食飲水有終焉<lb/>
之志㑹逆人王敞事發連山中沙門而亮被執赴尚書<lb/>
省十餘日詔特免雪亮不敢還山遂寓居景明寺勑給<lb/>
衣食及其從者數人後思其舊居復還山室亮既雅愛<lb/>
山水又兼巧思結架巖林甚得栖游之適頗以此聞世<lb/>
祖給其工力令與沙門統僧暹何南尹甄琛等周視崧<lb/>
高形勝之處遂造閑居佛寺林泉既竒營製又美曲盡<lb/>
<pb n="KR2a0020_WYG_090-4a"/>
山居之妙亮時出京師延昌二年冬因遇篤疾世宗勑<lb/>
以馬輿送令還山居崧高道塲寺數日而卒詔贈帛二<lb/>
百匹以供凶事遺誡兄子綜斂以衣㡊左手持板右手<lb/>
執孝經一卷置尸盤石上去人數里外積十餘日乃焚<lb/>
於山以灰燼處起佛塔經藏初亮以盛冬喪時連日驟<lb/>
雪窮山荒澗鳥獸飢窘僵尸山野無所防護時壽春道<lb/>
人惠需每旦往看其屍拂去塵霰禽蟲之迹交横左右<lb/>
而初無侵毁衣服如本惟風吹㡊巾又以亮識舊南方<lb/>
<pb n="KR2a0020_WYG_090-4b"/>
法師信大栗十枚言期之將來十地果報開亮手以置<lb/>
把中經宿乃爲蟲鳥盗食皮殻在地而亦不傷肌體焚<lb/>
燎之日有素霧蓊鬱廻繞其傍自地屬天彌朝不絶山<lb/>
中道俗營助者百餘人莫不異焉<lb/>
李謐字永和涿郡人相州刺史安世之子少好學博通<lb/>
諸經周覽百氏初師事小學博士孔璠數年後璠還就<lb/>
謐請業同門生爲之語曰青成藍藍謝青師何常在明<lb/>
經謐以公子徵拜著作郎辭以授弟郁詔許之州再舉<lb/>
<pb n="KR2a0020_WYG_090-5a"/>
秀才公府二辟並不就惟以琴書爲業有絶世之心覽<lb/>
考工記大戴禮盛德篇以明堂之制不同遂著明堂制<lb/>
度論曰余謂論事辨物當取正於經典之眞文援證定<lb/>
疑必有驗於周孔之遺訓然後可以稱準的矣今禮文<lb/>
殘缺聖言靡存明堂之制誰使正之是以後人紛糾競<lb/>
興異論五九之説各信其習是非無準得失相半故歴<lb/>
代紛紜靡所取正乃使裴頠云今羣儒紛糾互相掎摭<lb/>
就令其象可得而圖其所以居用之禮莫能通也爲設<lb/>
<pb n="KR2a0020_WYG_090-5b"/>
虛器耳況漢氏所作四維之个復不能令各處其辰愚<lb/>
以爲尊祖配天其義明著廟宇之制理據未分直可爲<lb/>
殿屋以崇嚴父之祀其餘雜碎一皆除之斯豈不以羣<lb/>
儒舛互並乖其實據義求𠂻莫適可從哉但恨典文殘<lb/>
滅求之靡據而已矣乃復遂去室牖諸制施之於敎未<lb/>
知其所隆政求之於情未可喻其所以必須惜哉言乎<lb/>
仲尼有言曰賜也爾愛其羊我愛其禮余以爲隆政必<lb/>
須其禮豈彼一羊哉推此而論則聖人之於禮殷勤而<lb/>
<pb n="KR2a0020_WYG_090-6a"/>
重之裴頠之於禮任意而忽之是則頠賢於仲尼矣以<lb/>
斯觀之裴氏之子以不達而失禮之㫖也余竊不自量<lb/>
頗有鄙意據理尋義以求其眞貴合雅衷不茍偏信乃<lb/>
藉之以禮𫝊考之以訓注博採先賢之言廣搜通儒之<lb/>
説量其當否叅其同異棄其所短收其所長推義察圖<lb/>
以折厥衷豈敢必善聊亦合其言志矣凡論明堂之制<lb/>
者雖衆然校其大略則二途而已言五室者則據周禮<lb/>
考工之記以爲本是康成之徒所執言九室者則案大<lb/>
<pb n="KR2a0020_WYG_090-6b"/>
戴盛德之篇以爲源是伯喈之倫所持此之二書雖非<lb/>
聖言然是先賢之中博見洽通者也但各記所聞未能<lb/>
全正可謂既盡美矣未盡善也而先儒不能考其當否<lb/>
便各是所習卒相非毁豈逹士之確論哉小戴氏傳禮<lb/>
事四十九篇號曰禮記雖未能全當然多得其衷方之<lb/>
前賢亦無愧矣而月令玉藻明堂三篇頗有明堂之義<lb/>
余故採掇二家參之月令以爲明堂五室古今通則其<lb/>
室居中者謂之太廟太室之東者謂之青陽當太室之<lb/>
<pb n="KR2a0020_WYG_090-7a"/>
南者謂之明堂當太室之西者謂之總章當太室之北<lb/>
者謂之𤣥堂四面之室各有夾房謂之左右个三十六<lb/>
户七十二牖矣室个之形今之殿前是其遺像耳个者<lb/>
即寢之房也但明堂與寢施用既殊故房个之名亦隨<lb/>
事而遷耳今粗書其像以見鄙意案圖察義略可驗矣<lb/>
故檢之五室則義明於考工校之戸牖則數協於盛德<lb/>
考之施用則事著於月令求之閏也合周禮與玉藻既<lb/>
同夏殷又符周秦雖乖衆儒儻或在斯矣考工記曰周<lb/>
<pb n="KR2a0020_WYG_090-7b"/>
人明堂度以九尺之筵東西九筵南北七筵堂崇一筵<lb/>
五室凡室二筵室中度以几堂上度以筵余謂記得之<lb/>
於五室而謬於堂之修廣何者當以理推之令惬古今<lb/>
之情也夫明堂者蓋所以告月朔布時令宗文王祀五<lb/>
帝者也然營構之範自當因宜創制耳故五室者合於<lb/>
五帝各居一室之義且四時之祀皆據其方之正又聽<lb/>
朔布令咸得其月之辰可請施政及記二三俱允求之<lb/>
古義竊爲當矣鄭康成漢末之通儒後學所宗正釋五<lb/>
<pb n="KR2a0020_WYG_090-8a"/>
室之位謂土居中木火金水各居四維然四維之室既<lb/>
乖其正施令聽朔各失厥衷左右之个棄而不顧乃反<lb/>
文之以美説飾之以巧辭言水木用事交於東北木火<lb/>
用事交於東南火木用事交於西南金水用事交於西<lb/>
北既依五行當從其用事之交出何經典可謂攻於異<lb/>
端言非而博疑誤後學非所望於先儒也禮記玉藻曰<lb/>
天子聽朔於南門之外閏月則闔門左扉立於其中鄭<lb/>
𤣥注曰天子之廟及路寢皆如明堂制明堂在國之陽<lb/>
<pb n="KR2a0020_WYG_090-8b"/>
每月就其時之堂而聽朔焉卒事反宿路寢亦如之閏<lb/>
月非常月聽其朔於明堂門下還處路寢門終月也而<lb/>
考工記周人明堂𤣥注曰或舉王寢或舉明堂互言之<lb/>
以明其制同也其同制之言皆出鄭注然則明堂與寢<lb/>
不得異矣而尚書顧命篇曰迎子釗南門之外延入翼<lb/>
室此之翼室即路寢矣其下曰大貝賁鼓在西房垂之<lb/>
竹矢在東房此則路寢有左右房見於經史者也禮記<lb/>
喪大記曰君夫人卒於路寢小斂婦人髽帶麻於房中<lb/>
<pb n="KR2a0020_WYG_090-9a"/>
鄭𤣥注曰此蓋諸侯禮帶麻於房中則西南天子諸侯<lb/>
左右房見於注者也論路寢則明其左右言明堂則闕<lb/>
其左右个同制之説還相矛楯通儒之注何其然乎使<lb/>
九室之徒奮筆而爭鋒者豈不由處室之不當哉記云<lb/>
東西九筵南北七筵五室凡室二筵置五室於斯堂雖<lb/>
使班倕搆思王爾營度則不能令三室不居其南北也<lb/>
然則三室之間便居六筵之地而室壁之外裁有四尺<lb/>
五寸之堂焉豈有天子布政施令之所宗祀文王以配<lb/>
<pb n="KR2a0020_WYG_090-9b"/>
上帝之堂周公負扆以朝諸侯之處而室户之外僅餘<lb/>
四尺而已哉假在儉約爲陋過矣論其堂宇則偏而非<lb/>
制求之道理則未惬人情其不然一也余恐爲鄭學者<lb/>
茍求必勝競生異端以相訾抑云二筵者乃室之東西<lb/>
耳南北則狭焉余故備論之曰若東西二筵則室戸之<lb/>
外爲丈三尺五寸矣南北戸外復如此則三室之中南<lb/>
北裁各丈二尺耳記云四房兩夾窻若爲三尺之户二<lb/>
尺之窻窻戸之間裁盈一尺繩樞甕牖之室蓽門圭竇<lb/>
<pb n="KR2a0020_WYG_090-10a"/>
之堂尚不然矣假令復欲小廣之則四面之外闊狹不<lb/>
齊東西既深南北更淺屋宇之制不爲通矣驗之衆塗<lb/>
略無算焉且凡室二筵丈八地耳然則戸牖之間不踰<lb/>
二尺也禮記明堂天子負斧扆南向而立鄭元注曰設<lb/>
斧於戸牖之間而鄭氏禮圖説扆制曰縱廣八尺畵斧<lb/>
文於其上今之屏風也以八尺扆置二尺之間此之叵<lb/>
通不待智者較然可見矣且若二筵之室爲四尺之戸<lb/>
則戸之兩頰裁各七尺耳全以置之猶自不容矧復戸<lb/>
<pb n="KR2a0020_WYG_090-10b"/>
牖之間哉其不然二也又復以世代驗之即虞夏尚朴<lb/>
殷周稍文制造之差每加崇飾而夏后世室堂修二七<lb/>
周人之制反更促狹豈是夏禹卑宫之意周監郁郁之<lb/>
美哉以斯察之其不然三也又云堂崇一筵便基高九<lb/>
尺而壁户之外裁四尺五寸於營制之法自不相稱其<lb/>
不然四也又云室中度以几堂上度以筵而復云凡室<lb/>
二筵而不以几還自相違其不然五也以此驗之記者<lb/>
之謬抑可見矣盛德篇云明堂凡九室三十六戸七十<lb/>
<pb n="KR2a0020_WYG_090-11a"/>
二牖上圓下方東西九仞南北七筵堂高三尺也余謂<lb/>
盛德篇得之於戸牖失之於九室何者五室之制傍有<lb/>
夾房面各有戸户有兩牖此乃因事立則非拘異術戸<lb/>
牖之數固自然矣九室者論之五帝事既不合施之時<lb/>
令又失其辰左右之个重置一隅兩辰同處參差出入<lb/>
斯乃義無所據未足稱也且又堂之修廣裁六十三尺<lb/>
耳假使四尺五寸爲外之基其中五十四尺便是五室<lb/>
之地計其一室之中僅可一丈置其戸牖則於何容之<lb/>
<pb n="KR2a0020_WYG_090-11b"/>
哉若必小而爲之以容其數則令帝王側身出入斯爲<lb/>
怪矣此匪直不合典制抑亦可哂之甚也余謂其九室<lb/>
之言誠亦有由然竊以爲戴氏聞三十六户七十二牖<lb/>
弗見其制靡知所置便謂一室有四戸之窻計其戸牖<lb/>
之數即以爲九室耳或未之思也蔡伯喈漢末之儒學<lb/>
士而見重於當時即識其修廣之不當而必未思其九<lb/>
室之爲謬更修而廣之假其法象可謂因僞飾辭順非<lb/>
而澤諒可歎矣余今省彼衆家委心從善庶探其衷不<lb/>
<pb n="KR2a0020_WYG_090-12a"/>
爲茍異但是古非今俗間之常情愛遠惡近世中之恒<lb/>
事而千載之下獨論古制驚俗之談固延多誚脱有深<lb/>
賞君子者覽而揣之儻或存焉謐不飲酒好音律愛樂<lb/>
山水高尚之情長而彌固一遇其賞悠爾忘歸乃作神<lb/>
士賦歌曰周孔重儒敎莊老貴無爲二途雖如異一是<lb/>
買聲兒生乎意不愜死名用何施可心聊自樂終不爲<lb/>
人移脱尋余志者陶然正若斯延昌四年卒年三十二<lb/>
遐邇悼惜之其年四門小學博士孔璠等學官四十五<lb/>
<pb n="KR2a0020_WYG_090-12b"/>
人上書曰竊見故處士趙郡李謐十嵗喪父哀號罷隣<lb/>
人之相幼事兄瑒恭順盡友于之誠十三通孝經論語<lb/>
毛詩尚書歴數之術尤盡其長州閭鄉黨有神童之號<lb/>
年十八詣學受業時博士即孔璠也覽始要終論端究<lb/>
緒授者無不欣其言矣於是鳩集諸經廣校同異比三<lb/>
傳事例名春秋叢林十有二卷爲璠等判析隱伏垂盈<lb/>
百條滯無常滯纖毫必舉通不長通有枉斯屈不茍言<lb/>
以違經弗飾辭而背理辭氣磊落觀者忘疲每曰丈夫<lb/>
<pb n="KR2a0020_WYG_090-13a"/>
擁書萬卷何假南面百城遂絶跡下幃杜門却掃棄産<lb/>
營書手自刪削卷無重複者四千有餘矣猶括次專家<lb/>
搜比讜議隆冬達曙盛暑通宵雖仲舒不闚園君伯之<lb/>
閉戸高氏之遺漂張生之忘食方之斯人未足爲喻謐<lb/>
嘗詣故太常卿劉芳推問音義語及中代興廢之由芳<lb/>
乃歎曰君若遇高祖侍中太常非僕有也前河南尹黄<lb/>
門侍郎甄琛内賛近機朝野傾目于時親識求官者答<lb/>
云趙郡李謐躭學守道不悶于時常欲致言但未有次<lb/>
<pb n="KR2a0020_WYG_090-13b"/>
耳諸君何爲輕自媒衒謂其子曰昔鄭元盧植不遠數<lb/>
千里詣扶風馬融今汝明師甚邇何不就業也又謂朝<lb/>
士曰甄琛行不媿時但未薦李謐以此負朝廷耳又結<lb/>
宇依巖憑崖鑿室方欲訓彼青衿宣揚墳典冀西河之<lb/>
敎重興北海之風不墜而祐善空聞暴疾而卒邦國銜<lb/>
殄悴之哀儒生結摧梁之慕況璠等或服議下風或親<lb/>
承音㫖師儒之義其可黙乎事奏詔曰謐屢辭徴辟志<lb/>
守沖素儒隱之操深其嘉美可遠傍惠康近準元晏諡<lb/>
<pb n="KR2a0020_WYG_090-14a"/>
曰貞靜處士幷表其門閭以旌高節遣謁者奉册於是<lb/>
表其門曰文德里曰孝義云<lb/>
鄭修北海人也少隱於岐南几谷中依巖結宇獨處淡<lb/>
然屏迹人事不交世俗耕食水飲皮冠草服雅好經史<lb/>
專意𤣥門前後州將每徴不至岐州刺史魏蘭根頻遣<lb/>
致命修不得已暫出見蘭根尋還山舍蘭根申表薦修<lb/>
肅宗詔付雍州刺史蕭寶夤訪實以聞㑹寶夤作逆事<lb/>
不行<lb/>
<pb n="KR2a0020_WYG_090-14b"/>
史臣曰古之所謂隱逸者非伏其身而不見也非閉其<lb/>
言而不出也非藏其智而不發也蓋以恬淡爲心不皦<lb/>
不昧安時處順與物無私者也眭夸輩忘懷纓冕畢志<lb/>
邱園或隱不違親貞不絶俗或不敎而勸虛往實歸非<lb/>
有自然純德其孰能至於此哉<lb/>
　<lb/>
　<lb/>
　魏書卷九十<lb/>
<pb n="KR2a0020_WYG_090-15a"/>
　魏書卷九十考證<lb/>
列𫝊第七十八○魏收書亡史臣論全用隋書隱逸𫝊<lb/>
　論<lb/>
馮亮𫝊以時展勤○勤北史作覲<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_090-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷九十考證<lb/>
</p>
<p>
</p>
  </div>
</body>
</text>
</TEI>
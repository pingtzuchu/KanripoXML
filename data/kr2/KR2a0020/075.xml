<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷七十五</head> <lb/>
    <p>
<pb n="KR2a0020_WYG_075-1a"/>
欽定四庫全書<lb/>
　魏書卷七十五<lb/>
　　　齊　　　　魏　　　　收　　　　撰<lb/>
　列傳第六十三<lb/>
　　尒朱兆　尒朱彦伯　尒朱度律　尒朱天光<lb/>
尒朱兆字萬仁榮從子也少驍猛善騎射手格猛獸蹻<lb/>
㨗過人數從榮遊獵至於窮巗絶澗人所不能升降者<lb/>
兆先之榮以此特加賞愛任爲爪牙榮曾送臺使見二<lb/>
<pb n="KR2a0020_WYG_075-1b"/>
鹿乃命兆前止授二箭曰可取此鹿供今食也遂停馬<lb/>
構火以待之俄然兆獲其一榮欲矜夸使人責兆曰何<lb/>
不盡取杖之五十後以軍功除平逺將軍歩兵校尉榮<lb/>
之入洛兆兼前鋒都督及孝莊即阼特除中軍將軍金<lb/>
紫光禄大夫又假驍騎將軍建興太守尋除使持節車<lb/>
騎將軍武衞將軍左光禄大夫都督潁川郡開國公食<lb/>
邑千二百戸後從上黨王天穆討平邢杲及元顥之屯<lb/>
於河橋榮遣兆與賀拔勝等自馬渚西夜渡數百騎襲<lb/>
<pb n="KR2a0020_WYG_075-2a"/>
擊顥子冠受擒之又進破安豐王延明顥於是退走莊<lb/>
帝還宫論功除散騎常侍車騎大將軍儀同三司增邑<lb/>
八百戸爲汾州刺史復増邑一千户尋加侍中驃騎大<lb/>
將軍又增邑五百戸及尒朱榮死也兆自汾州率騎據<lb/>
晉陽元暉立授兆大將軍爵爲王兆與世隆等定謀攻<lb/>
洛兆遂率衆南出進達太行大都督源子恭下都督史<lb/>
仵龍開壘降兆子恭退走兆輕兵倍道從河梁西渉渡<lb/>
掩襲京邑先是河邊人夢神謂已曰尒朱家欲渡河用<lb/>
<pb n="KR2a0020_WYG_075-2b"/>
爾作灅波津令爲之縮水脉月餘夢者死及兆至有行<lb/>
人自言知水淺處以草往往表揷而導道焉忽失其所<lb/>
在兆遂策馬涉渡是日暴風鼓怒黄塵漲天騎叩宫門<lb/>
宿衞乃覺彎弓欲射袍撥弦矢不得發一時散走帝歩<lb/>
出雲龍門外爲兆騎所繫幽於永寧佛寺兆撲殺皇子<lb/>
汙辱妃嬪縱兵虜掠停洛旬餘先令衞送莊帝於晉陽<lb/>
兆後於河梁監閲財貨遂害帝於五級寺初兆將向洛<lb/>
也遣使招齊獻武王欲與同舉王時爲晉州刺史謂長<lb/>
<pb n="KR2a0020_WYG_075-3a"/>
史孫騰曰臣而伐君其逆已甚我今不往彼必致恨卿<lb/>
可往申吾意但云山蜀未平今方攻討不可委之而去<lb/>
致有後憂定蜀之日當隔河爲掎角之勢如此報之以<lb/>
觀其趣騰乃詣兆及之於并州大谷具申王言兆殊不<lb/>
悦且曰還白高兄弟有吉夢今叚之行必有剋獲騰問<lb/>
王夢如何兆荅曰吾比夢吾亡父登一高堆堆旁之地<lb/>
悉皆耕熟唯有馬藺草株往往猶在吾父問言何故不<lb/>
拔左右云堅不可去吾父顧我令下拔之吾手所至無<lb/>
<pb n="KR2a0020_WYG_075-3b"/>
不盡出以此而言往必有利騰還具報王曰兆等猖狂<lb/>
舉兵犯上吾今不同猜忌成矣勢不可反事尒朱今也<lb/>
南行天子列兵河上兆進不能渡退不得還吾乘山東<lb/>
下出其不意此徒可以一舉而擒俄而兆剋京師孝莊<lb/>
幽縶都督尉景從兆南行以書報王王得書大驚召騰<lb/>
示之曰卿可馳驛詣兆示以謁賀密觀天子今在何處<lb/>
爲隨兆軍府爲别送晉陽脱其送并卿宜馳報吾當於<lb/>
路邀迎唱大義於天下騰晨夜驅馳已遇帝於中路王<lb/>
<pb n="KR2a0020_WYG_075-4a"/>
時率騎東轉聞帝已渡於是西還仍與兆書陳其福禍<lb/>
不宜害天子受惡名兆怒不納帝遂暴崩初榮既死莊<lb/>
帝詔河西人紇豆陵歩蕃等令襲秀容兆入洛後歩蕃<lb/>
兵勢甚盛南逼晉陽兆所以不暇留洛回師禦之兆雖<lb/>
驍果本無策略頻爲歩蕃所敗於是部勒士馬謀出山<lb/>
東令人頻徵獻武王於晉州乃分三州六鎮之人令王<lb/>
統領既分兵别營乃引兵南出以避歩蕃之鋭歩蕃至<lb/>
於樂平郡王與兆還討破之斬歩蕃於秀容之石鼓山<lb/>
<pb n="KR2a0020_WYG_075-4b"/>
其衆退走兆將數十騎詣王通夜宴飲後還營招王王<lb/>
知兆難信未能顯示將欲詣之臨上馬長史孫騰牽衣<lb/>
而止兆乃隔水責罵騰等於是各去王還自襄垣東出<lb/>
兆歸晉陽及前廢帝立授兆使持節侍中都督中外諸<lb/>
軍事柱國大將軍領軍將軍領左右并州刺史兼録尚<lb/>
書事大行臺又以兆爲天柱大將軍兆謂人曰此是叔<lb/>
父終官我何敢受遂固辭不拜尋加都督十州諸軍事<lb/>
世襲并州刺史齊獻武王之剋殷州也兆與仲逺度律<lb/>
<pb n="KR2a0020_WYG_075-5a"/>
約共討之仲逺度律次於陽平北出井陘屯於廣阿衆<lb/>
號十萬王廣縱反間或云世隆兄弟謀欲害兆復言兆<lb/>
與王同圖仲逺等於是兩不相信各致猜疑徘徊不進<lb/>
仲遠等頻使斛斯椿賀拔勝往喻之兆輕騎三百來就<lb/>
仲逺同坐幕下兆性麤獷意色不平手舞馬鞭長嘯凝<lb/>
望深疑仲逺等有變遂趨出馳還仲逺遣椿勝等追而<lb/>
曉譬兆遂拘縛將還經日放遣仲逺等於是奔退王乃<lb/>
進擊兆兆軍大敗兆與仲逺度律遂相疑阻乆而不和<lb/>
<pb n="KR2a0020_WYG_075-5b"/>
世隆請前廢帝納兆女爲后兆乃大喜世隆厚禮喻兆<lb/>
赴洛深示卑下隨其所爲無敢違者兆與天光度律更<lb/>
自信約然後大會於韓陵山戰敗復奔晉陽遂大掠并<lb/>
州城内獻武王自鄴進討之兆遂走於秀容王又追擊<lb/>
度赤洪嶺破之衆並降散兆竄於窮山殺所乗馬自縊<lb/>
於樹王收而葬之兆果於戰鬭每有征伐常居鋒首當<lb/>
時諸將伏其材力而麤脱少智無將領之能榮雖竒其<lb/>
膽決然每云兆不過將三千騎多則亂矣<lb/>
<pb n="KR2a0020_WYG_075-6a"/>
兆弟智虎前廢帝封爲安定王驃騎大將軍肆州刺史<lb/>
開府儀同三司與兆俱走獻武王擒之於梁郡岢嵐南<lb/>
山赦之後死於晉陽<lb/>
尒朱彦伯榮從弟也祖侯真高祖時并安二州刺史始<lb/>
昌侯父買珍世宗時武衞將軍出爲華州刺史彦伯性<lb/>
和厚釋褐奉朝請累遷奉車都尉爲榮府長史元曄立<lb/>
以爲侍中前廢帝濳默龍花佛寺彦伯敦喻往來尤有<lb/>
勤款廢帝既立尒朱兆以已不預謀大爲忿恚將攻世<lb/>
<pb n="KR2a0020_WYG_075-6b"/>
隆詔令華山王鷙兼尚書僕射北道大使慰喻兆兆猶<lb/>
不釋世隆復遣彦伯自往喻之兆乃止及還帝醼彦伯<lb/>
於顯陽殿時侍中源子恭黄門郎竇瑗並侍坐彦伯曰<lb/>
源侍中比爲都督與臣相持於河内當爾之時旗鼓相<lb/>
望𦕈如天隔寧期同事陛下今日之歡也子恭曰蒯通<lb/>
有言犬吠非其主他日之事永安猶今日之事陛下耳<lb/>
帝曰源侍中可謂有射鈎之心也遂令二人極醉而罷<lb/>
尋除使持節驃騎大將軍右光禄大夫馬場大都督封<lb/>
<pb n="KR2a0020_WYG_075-7a"/>
博陵郡開國公後進爵爲王又遷司徒于時炎旱有勸<lb/>
彦伯解司徒者乃上表遜位詔許之俄除儀同三司侍<lb/>
中彦伯於兄弟之中差無過患天光等敗於韓陵彦伯<lb/>
欲領兵屯河橋以爲聲勢世隆不從及張勸等掩襲世<lb/>
隆彦伯時在禁直從長孫稚等於神虎門啓陳齊獻武<lb/>
王義功既振將除尒朱廢帝令舍人郭崇報彦伯知彦<lb/>
伯狼狽出走爲人所執尋與世隆同斬於閶闔門外懸<lb/>
首於斛斯椿門樹𫝊首於齊獻武王先是洛中謡曰三<lb/>
<pb n="KR2a0020_WYG_075-7b"/>
月末四月初揚灰簸土覔真珠又曰頭去項脚根齊驅<lb/>
上樹不湏梯至是並驗<lb/>
彦伯弟仲逺頗知書計肅宗末年尒朱榮兵威稍盛諸<lb/>
有啓謁率多見從而仲逺摹寫榮書又刻榮印與尚書<lb/>
令史通爲姦詐造榮啓表請人爲官大得財貨以資酒<lb/>
色落魄無行及孝莊即阼除直寢寧遠將軍歩兵校尉<lb/>
尋特除平北將軍建興太守頓丘縣開國侯邑五百戸<lb/>
後加散騎常侍及改郡立州遷使持節車騎將軍建州<lb/>
<pb n="KR2a0020_WYG_075-8a"/>
刺史加侍中進爵爲公増邑五百户尋改封清河郡又<lb/>
加車騎大將軍左光禄大夫轉使持節本將軍徐州刺<lb/>
史兼尚書左僕射三徐州大行臺尋進督三徐州諸軍<lb/>
事餘如故仲逺上言曰將統參佐人數不足事湏在道<lb/>
更僕以充其員竊見比來行臺採募者皆得權立中正<lb/>
在軍定第斟酌授官今求兼置權濟軍要詔從之於是<lb/>
隨情補授肆意聚歛尒朱榮死仲逺勒衆來向京師攻<lb/>
陷西兖州將逼東郡莊帝詔諸督將絡繹進討並爲仲<lb/>
<pb n="KR2a0020_WYG_075-8b"/>
逺所敗又詔都督鄭先䕶及右衞將軍賀拔勝共討之<lb/>
勝戰不利仍降仲逺尋尒朱兆入洛先䕶衆散而走前<lb/>
廢帝立除使持節侍中都督三徐二兗諸軍事驃騎大<lb/>
將軍開府儀同三司徐州刺史東道大都督大行臺進<lb/>
爵彭城王尋加大將軍又兼尚書令竟不之州遂鎮於<lb/>
大梁仲逺遣使請準朝式在軍鳴騶帝覽啓笑而許之<lb/>
其肆情如此復進督東道諸軍本將軍兗州刺史餘如<lb/>
故仲逺天性貪暴大宗富族誣之以反殁其家口簿籍<lb/>
<pb n="KR2a0020_WYG_075-9a"/>
財物皆以入已丈夫死者投之河流如此者不可勝數<lb/>
諸將婦有羙色者莫不被其淫亂自滎陽以東輸税悉<lb/>
入其軍不送京師時天光控關右仲逺在大梁兆據并<lb/>
州世隆居京邑各自專恣權彊莫比焉所在並以貪虐<lb/>
爲事於是四方解體又加太宰解大行臺仲逺專恣尤<lb/>
劇方之彦伯世隆最爲無禮東南牧守下至民俗比之<lb/>
豺狼特爲患苦後移屯東郡率衆與度律等拒齊獻武<lb/>
王尒朱兆領騎數千自晉陽來會軍次陽平王縱以間<lb/>
<pb n="KR2a0020_WYG_075-9b"/>
説仲逺等迭相猜疑狼狽遁走後與天光等於韓陵戰<lb/>
敗南走東郡仍奔蕭衍死於江南<lb/>
仲逺弟世隆字榮宗肅宗末爲直齋轉直寢後兼直閤<lb/>
加前將軍尒朱榮表請入朝靈太后惡之令世隆詣晉<lb/>
陽慰喻榮榮因欲留之世隆曰朝廷疑兄故令世隆來<lb/>
今若遂住便有内備非計之善者榮乃遣之榮舉兵南<lb/>
出世隆遂遁走會榮於上黨建義初除給事黄門侍郎<lb/>
莊帝即位乃特除侍中領軍將軍左衞將軍領左右肆<lb/>
<pb n="KR2a0020_WYG_075-10a"/>
州大中正封樂平郡開國公食邑一千二百户又除車<lb/>
騎將軍兼領軍俄授左光禄大夫兼尚書右僕射尋即<lb/>
真元顥逼大梁詔假儀同三司前軍都督鎮虎牢世隆<lb/>
不關世事無將帥之略顥既剋滎陽擒行臺陽回世隆<lb/>
懼而遁還莊帝倉卒北廵世隆之罪也駕在河内假驃<lb/>
騎大將軍行臺右僕射都督相州諸軍事相州刺史當<lb/>
州都督及車駕還宫除驃騎大將軍尚書左僕射攝選<lb/>
左右廂出入又以停年格取士頗爲猥滯所稱又請解<lb/>
<pb n="KR2a0020_WYG_075-10b"/>
侍中詔加散騎常侍莊帝之將圖尒朱榮也或有牓世<lb/>
隆門以陳其狀者世隆封以呈榮勸其不入榮自恃威<lb/>
彊不以爲意遂手毁密書唾地曰世隆無膽誰敢生心<lb/>
及榮死世隆奉榮妻燒西陽門率衆夜走北攻河橋殺<lb/>
武衞將軍奚毅率衆還戰大夏門外朝野震懼憂在不<lb/>
測莊帝遣前華陽太守叚育慰喻世隆斬之以狥會李<lb/>
苖燒絶河梁世隆乃北遁建州刺史陸希質閉城拒守<lb/>
世隆攻剋之盡殺城人以肆其忿及至長子與度律等<lb/>
<pb n="KR2a0020_WYG_075-11a"/>
共推長廣王曄爲主曄以世隆爲開府儀同三司尚書<lb/>
令樂平郡王加太傅行司州牧增邑五千户先赴京師<lb/>
會兆於河陽兆既平京邑自以爲功讓世隆曰叔父在<lb/>
朝多時耳目應廣如何不知不聞令天柱受禍按劔瞋<lb/>
目聲色甚厲世隆遜辭拜謝然後得已世隆深恨之時<lb/>
仲遠亦自滑臺入京世隆與兄弟密謀以元曄疎逺欲<lb/>
推立前廢帝而尒朱度律意在寳炬乃曰廣陵不言何<lb/>
以主天下世隆兄彦伯密相敦喻乃與度律同往龍花<lb/>
<pb n="KR2a0020_WYG_075-11b"/>
佛寺觀之後知能語遂行廢立初世隆之爲僕射自憂<lb/>
不了乃取尚書文簿在家省閲性聰解積十餘日然後<lb/>
視事又畏尒朱榮威深自克勉留心几案傍接賔客遂<lb/>
有解了之名榮死之後無所顧憚及爲尚書令常使尚<lb/>
書郎宋遊道邢昕在其宅聴視事東西别坐受納訴訟<lb/>
稱命施行其專恣如此既總朝政生殺自由公行淫佚<lb/>
無復畏避信任羣小隨其與奪又欲収軍人之意加汎<lb/>
除授皆以將軍而兼散職督將兵吏無虚號者自此五<lb/>
<pb n="KR2a0020_WYG_075-12a"/>
等大夫遂致猥濫又無員限天下賤之武定中齊文襄<lb/>
奏皆罷於是始革其弊世隆兄弟羣從各擁彊兵割剥<lb/>
四海極其暴虐姦諂蛆酷多見信用温良名士罕預腹<lb/>
心於是天下之人莫不厭毒世隆尋讓太傅改授太保<lb/>
又固辭前廢帝特置儀同三師之官次上公之下以世<lb/>
隆爲之贈其父買珍使持節侍中相國録尚書事都督<lb/>
定相青齊濟五州諸軍事大司馬定州刺史及齊獻武<lb/>
王起義兵仲逺度律等愚戅恃彊不以爲慮而世隆獨<lb/>
<pb n="KR2a0020_WYG_075-12b"/>
深憂恐及天光戰敗世隆請出收兵前廢帝不許世隆<lb/>
令其外兵參軍陽叔淵單騎馳赴北中簡閲敗衆以次<lb/>
内之而斛斯椿未得入城詭説叔淵曰天光部下皆是<lb/>
西人聞其欲掠京邑遷都長安宜先内我以爲其備叔<lb/>
淵信而内之椿既至橋盡殺世隆黨附令行臺長孫稚<lb/>
詣闕奏狀别使都督賈智張勸率騎掩執世隆與兄彦<lb/>
伯俱斬之時年三十三初世隆曾與吏部尚書元世儁<lb/>
握槊忽聞局上歘然有聲一局之子盡皆倒立世隆甚<lb/>
<pb n="KR2a0020_WYG_075-13a"/>
惡之世隆又曾晝寢其妻奚氏忽見有一人持世隆首<lb/>
去奚氏驚怖就視而世隆寢如故也既覺謂妻曰向夢<lb/>
人斷我頭去意殊不適又此年正月晦日令僕並不上<lb/>
省西門不開忽有河内太守田怗家奴告省門亭長云<lb/>
今且爲令王借車牛一乘終日於洛濵遊觀至晚王還<lb/>
省將軍出東掖門始覺車上無褥請爲記識時世隆封<lb/>
王故呼爲令王亭長以令僕不上西門不開無車入省<lb/>
兼無車跡此奴固陳不己公文列訴尚書都令史謝逺<lb/>
<pb n="KR2a0020_WYG_075-13b"/>
疑謂妄有假借白世隆付曹推檢時都官郎穆子容窮<lb/>
究之奴言初來時至司空府西欲向省令王嫌遲遣二<lb/>
防閤捉儀刀催車車入到省西門王嫌牛小繫於闕下<lb/>
槐樹更將一青牛駕車令王著白紗高頂㡌短黑色儐<lb/>
從皆裙襦袴褶握板不似常時章服遂遣一吏將奴送<lb/>
入省中廰事東閤内東廂第一屋中其屋先常閉籥子<lb/>
容以西門不開忽言從入此屋常閉奴言在中詰其虛<lb/>
罔奴云此屋若閉求得開看屋中有一板牀牀上無席<lb/>
<pb n="KR2a0020_WYG_075-14a"/>
大有塵土兼有一甕米奴拂牀而坐兼畫地戲弄甕中<lb/>
之米亦握看之定其閉者應無事驗子容與謝逺自入<lb/>
看之户閉極乆全無開跡及入拂牀畫地蹤緒歴然米<lb/>
亦符同方知不謬具以此對世隆悵然意以爲惡未幾<lb/>
見誅<lb/>
世隆弟世承莊帝初爲寧朔將軍歩兵校尉欒城縣開<lb/>
國伯又特除撫軍將軍金紫光禄大夫左衞將軍尋加<lb/>
侍中領御史中尉世承人才猥劣備員而已及元顥内<lb/>
<pb n="KR2a0020_WYG_075-14b"/>
逼詔世承守轘轅世隆棄虎牢不暇追告尋爲元顥所<lb/>
擒臠殺之莊帝還宮贈使持節都督冀州諸軍事驃騎<lb/>
大將軍司徒冀州刺史追封趙郡公<lb/>
世承弟弼字輔伯前廢帝初爲散騎常侍左衞將軍封<lb/>
朝陽縣開國伯又除車騎將軍左光禄大夫領左右改<lb/>
封河間郡公尋爲驃騎大將軍開府儀同三司青州刺<lb/>
史天光等之赴韓陵也世隆以其府長史房謨兼尚書<lb/>
爲齊州行臺召募士馬以趣四瀆<hi>闕</hi>弼總東陽之衆亦<lb/>
<pb n="KR2a0020_WYG_075-15a"/>
赴亂城<hi>疑</hi>揚聲北渡以爲掎角之勢及天光等敗弼乃<lb/>
還州世隆既擒弼欲奔蕭衍數與左右割臂爲約弼帳<lb/>
下都督馮紹隆爲弼信待乃説弼曰今方同契闊湏更<lb/>
約盟宜可當心瀝血示衆以信弼乃從之遂大集部下<lb/>
弼乃踞胡牀令紹隆持刀披心紹隆因推刃殺之𫝊首<lb/>
京師<lb/>
尒朱度律榮從父弟也鄙朴少言爲統軍從榮征伐莊<lb/>
帝初除安西將軍光禄大夫封樂鄉縣開國伯尋轉安<lb/>
<pb n="KR2a0020_WYG_075-15b"/>
北將軍朔州刺史復除軍州刺史後加散騎常侍右衞<lb/>
將軍又除衞將軍左光禄大夫兼京畿大都督榮死與<lb/>
世隆赴晉陽元曄之立以度律爲太尉公四面大都督<lb/>
封常山王與尒朱兆入洛兆還晉陽留度律鎮京師前<lb/>
廢帝時爲使持節侍中大將軍太尉兼尚書令東北道<lb/>
大行臺與仲逺出拒義旗齊獻武王間之與尒朱兆遂<lb/>
相疑貳自敗而還度律雖在軍戎聚歛無厭所至之處<lb/>
爲百姓患毒其母山氏聞度律敗遂恚憤而發病及度<lb/>
<pb n="KR2a0020_WYG_075-16a"/>
律至母責之曰汝既荷國恩無狀反叛我何忍見他屠<lb/>
戮汝也言終而卒時人怪異之後解大行臺總𨽻長孫<lb/>
稚戰於韓陵敗還斛斯椿先據河梁度律欲攻之會大<lb/>
雨晝夜不止士馬疲頓弓矢不得施用遂西走於灅波<lb/>
津爲人擒執椿囚之送於齊獻武王王送於洛斬之都<lb/>
市<lb/>
尒朱天光榮從祖兄子少勇決善弓馬榮親愛之每有<lb/>
軍戎事要常預謀䇿孝昌末榮將擁衆南轉與天光密<lb/>
<pb n="KR2a0020_WYG_075-16b"/>
議既據并肆仍以天光爲都將總統肆州兵馬肅宗崩<lb/>
榮向京師以天光攝行肆州委以後事建義初特除撫<lb/>
軍將軍肆州刺史長安縣開國公食邑一千户榮將討<lb/>
葛榮留天光在州鎮其根本謂之曰我身不得至處非<lb/>
汝無以稱我心永安中加侍中金紫光禄大夫北秀容<lb/>
第一酋長尋轉衞將軍大將軍元天穆東征邢杲詔天<lb/>
光以本官爲使持節假鎮東將軍都督𨽻天穆討破之<lb/>
元顥入洛天光與天穆會榮於河内榮發之後并肆不<lb/>
<pb n="KR2a0020_WYG_075-17a"/>
安詔天光以本官兼尚書僕射爲并肆雲恒朔燕蔚顯<lb/>
汾九州行臺仍行并州委以安静之天光至并州部分<lb/>
約勒所在寧輯顥破尋還京師遷驃騎將軍加散騎常<lb/>
侍改封廣宗郡公增邑一千户仍爲左衞將軍建義元<lb/>
年夏万俟醜奴僭大號朝廷憂之乃除天光使持節都<lb/>
督雍岐二州諸軍事驃騎大將軍雍州刺史率大都督<lb/>
武衛將軍賀㧞岳大都督侯莫陳悦等以討醜奴天光<lb/>
初行唯配軍士千人詔發京城已西路次民馬以給之<lb/>
<pb n="KR2a0020_WYG_075-17b"/>
時東雍赤水蜀賊斷路詔侍中楊侃先行曉慰并徴其<lb/>
馬侃雖入慰勞而蜀持疑不下天光遂入關擊破之簡<lb/>
取壯健以充軍士悉收其馬至雍又税民馬合得萬餘<lb/>
匹以軍人寡少停留未進榮遣責之杖天光一百榮復<lb/>
遣軍士二千人以赴天光令賀㧞岳率千騎先驅至岐<lb/>
州界長城西與醜奴行臺尉遲菩薩相遇遂破擒之獲<lb/>
騎士三千歩卒萬餘醜奴棄岐州走還安定置柵於平<lb/>
亭天光發雍至岐與岳合勢於汧渭之間停軍牧馬宣<lb/>
<pb n="KR2a0020_WYG_075-18a"/>
言逺近曰今時將熱非可征討待至秋凉别量進止醜<lb/>
奴每遣窺覘有執送者天光寛而問之仍便放遣免者<lb/>
𫝊其待秋之言醜奴謂以爲實分遣諸軍散營農稼在<lb/>
岐州之北百里涇川使其太尉侯伏侯元進領兵五千<lb/>
據險立柵且耕且守在其左右千人已下爲一柵者乃<lb/>
復數處天光知其勢分遂密嚴備晡時濳遣輕騎先行<lb/>
斷路以防賊知於後諸軍盡發昧旦攻圍元進大柵拔<lb/>
之諸所俘執並皆放散須臾之間左右諸柵悉來歸款<lb/>
<pb n="KR2a0020_WYG_075-18b"/>
前去涇州百八十里通夜徑進後日至城賊涇州刺史<lb/>
侯幾長貴<hi>疑</hi>仍以城降醜奴棄平亭而走欲趨高平天<lb/>
光遣岳輕騎急追明日及醜奴於平涼長平坑一戰擒<lb/>
之天光明便共逼高平城内執送蕭寶夤而降賊行臺<lb/>
万俟道洛率衆六千人入山不下時高平大旱天光以<lb/>
馬乏草乃退於城東五十許里息衆牧馬於是涇豳二<lb/>
夏北至靈州賊黨結聚之類並來歸降天光遣都督長<lb/>
孫邪利率二百人行原州事以鎮之道洛招誘城人來<lb/>
<pb n="KR2a0020_WYG_075-19a"/>
掩襲殺邪利并其所部天光與岳悦等馳赴之道洛出<lb/>
城拒戰暫交便退追殺千餘人道洛還走入山城復降<lb/>
附天光遣慰喻道洛不從乃率衆西依牽屯山據險自<lb/>
守榮責天光失邪利不獲道洛復遣使杖之一百詔降<lb/>
爲散騎常侍撫軍將軍雍州刺史削爵爲侯天光與岳<lb/>
悦等復向牽屯討之天光身討道洛道洛戰敗牽數千<lb/>
騎而走追之不及遂得入隴投略陽賊帥王慶雲慶雲<lb/>
以道洛驍果絶倫得之甚喜便謂大事可圖乃自稱皇<lb/>
<pb n="KR2a0020_WYG_075-19b"/>
帝以道洛爲大將軍天光欲討之而莊帝頻勑榮復有<lb/>
書以隴中險邃兼天盛暑令待冬月而天光知其可制<lb/>
乃率諸軍入隴至慶雲所居永洛城慶雲道洛出城拒<lb/>
戰天光復射中道洛臂失弓還走破其東城賊遂併趨<lb/>
西城城中無水衆聚熱渴有人走降言慶雲道洛欲突<lb/>
出死戰天光恐失賊帥燼釁未已乃遣謂慶雲曰力屈<lb/>
如此可以早降若未敢決當聴諸人今夜共議明晨早<lb/>
報而慶雲等冀得小緩待夜突出報天光云請待明日<lb/>
<pb n="KR2a0020_WYG_075-20a"/>
天光因謂曰相知須水今爲小退任取河飲賊衆安悦<lb/>
無復走心天光密使軍人多作木槍各長七尺至黄昏<lb/>
時布立人馬爲防衞之勢周匝立槍要路加厚又伏人<lb/>
槍中備其衝突兼令密縛長梯於城北其夜慶雲道洛<lb/>
果便突出馳馬先進不覺至槍馬各傷倒伏兵便起同<lb/>
時擒獲餘衆皆出城南遇槍而止城北軍士登梯上城<lb/>
賊徒路窮乞降至明盡收其仗天光岳悦等議悉坑之<lb/>
死者萬七千人分其家口於是三秦河渭𤓰涼鄯善咸<lb/>
<pb n="KR2a0020_WYG_075-20b"/>
來款順天光頓軍略陽詔復天光前官爵尋加侍中儀<lb/>
同三司增邑至三千户秦州城民謀殺刺史駱超超覺<lb/>
走歸天光天光復與岳悦等討平之南秦滑城人謀害<lb/>
刺史辛琛顯琛顯走赴天光天光遣帥臨之往皆尅定<lb/>
初賊帥夏州人宿勤明達降天光於平涼後復北走收<lb/>
聚部類謀爲逆攻降人叱干麒麟欲并其衆麒麟請救<lb/>
於天光天光遣岳討之未至明達走於東夏岳聞榮死<lb/>
故不追之仍還涇州以待天光天光亦下隴與岳圖入<lb/>
<pb n="KR2a0020_WYG_075-21a"/>
洛之䇿進至雍州比破叛已<hi>疑</hi>詔遣侍中朱瑞詣天光<lb/>
慰喻天光與岳謀欲令帝外奔别更推立乃頻啓云臣<lb/>
實無異心惟仰奉天顔以申宗門之罪又其下寮屬啓<lb/>
云天光密有異圖願思勝筭以防微意既而莊帝進天<lb/>
光爵爲廣宗王元曄又以爲隴西王及聞尒朱兆已入<lb/>
京師天光乃輕騎向都見世隆等尋便還雍世隆等議<lb/>
廢元曄更舉親賢遣使告天光天光與定䇿立前廢帝<lb/>
加開府儀同三司兼尚書令關西大行臺天光出夏州<lb/>
<pb n="KR2a0020_WYG_075-21b"/>
遣將討宿勤明達擒之送洛時費也頭帥紇豆陵伊利<lb/>
万俟受洛于等據有河西未有所附天光以齊獻武王<lb/>
起兵信都内懐憂恐不復北事伊利等但微遣備之而<lb/>
已又除大司馬於時獻武王義軍轉盛尒朱兆仲逺等<lb/>
既經敗退世隆累使徵天光天光不從後令斛斯椿苦<lb/>
要天光云非王無以能定豈可坐看宗家之滅也天光<lb/>
不得已而東下與仲逺等敗於韓陵斛斯椿等先還於<lb/>
河梁拒之天光既不得渡西北走遇雨不可前進乃執<lb/>
<pb n="KR2a0020_WYG_075-22a"/>
獲之與度律送於獻武王王致於洛斬於都市年三十<lb/>
七尒朱專恣分裂天下各據一方天光有定關西之功<lb/>
差不酷暴比之兆與仲逺爲不同矣<lb/>
史臣曰尒朱兆之在晉陽天光之據隴右仲逺鎮捍東<lb/>
南世隆專秉朝政于時立君廢主易於弈棊慶賞威刑<lb/>
咸出於已若使布德行義憂公亡私脣齒相依同心協<lb/>
力則磐石之固未可圖也然是庸才志識無遠所爭唯<lb/>
權勢所好唯財色譬諸溪壑有甚豺狼天下失望人懐<lb/>
<pb n="KR2a0020_WYG_075-22b"/>
怨憤遂令勍敵得容覘間心腹内阻形影外合是以廣<lb/>
阿之役葉落冰離韓陵之戰土崩瓦解一旦殄滅豈不<lb/>
哀哉𫝊稱師克在和詩云貪人敗類貪而不和難以濟<lb/>
矣<lb/>
　<lb/>
　<lb/>
　<lb/>
　魏書卷七十五<lb/>
<pb n="KR2a0020_WYG_075-23a"/>
　魏書卷七十五考證<lb/>
尒朱天光𫝊天光有定關西之功差不酷暴○<hi>臣人龍</hi>
　按本𫝊載天光坑萬七千人又云差不酷暴其謬戾<lb/>
　如此<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_075-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷七十五考證<lb/>
</p>
<p>
</p>
  </div>
</body>
</text>
</TEI>
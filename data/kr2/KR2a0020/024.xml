<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷二十四</head> <lb/>
    <p>
<pb n="KR2a0020_WYG_024-1a"/>
欽定四庫全書<lb/>
　魏書卷二十四<lb/>
　　齊　　　　魏　　　　收　　　　撰<lb/>
　列傳第十二<lb/>
　　燕鳳　許謙　張衮　崔𤣥伯　鄧淵<lb/>
燕鳳字子章代人也好學博綜經史明習隂陽纎緯昭<lb/>
成素聞其名使人以禮迎致之鳳不應聘乃命諸軍圍<lb/>
代城謂城人曰燕鳳不來吾將屠汝代人懼送鳳昭成<lb/>
<pb n="KR2a0020_WYG_024-1b"/>
與語大恱待以賔禮後拜代王左長史參决國事又以<lb/>
經授獻明帝苻堅遣使牛恬朝貢令鳳報之堅問鳳代<lb/>
主何如人鳳對曰寛和仁愛經略髙逺一時之雄主常<lb/>
有并吞天下之志堅曰卿輩北人無剛甲利器敵弱則<lb/>
進彊即退走安能并兼鳳曰北人壮悍上馬持三仗驅<lb/>
馳若飛主上雄雋率服北土控弦百萬號令若一軍無<lb/>
輜重樵爨之苦輕行速㨗因敵取資此南方所以疲敝<lb/>
而北方之所常勝也堅曰彼國人馬實為多少鳳曰控<lb/>
<pb n="KR2a0020_WYG_024-2a"/>
弦之士數十萬馬百萬匹堅曰卿言人衆可爾説馬太<lb/>
多是虚辭耳鳳曰雲中川自東山至西河二百里北山<lb/>
至南山百有餘里每嵗孟秋馬常大集略為滿川以此<lb/>
推之使人之言猶當未盡鳳還堅厚加贈遺及昭成崩<lb/>
太祖將遷長安鳳以太祖㓜弱固請於苻堅曰代主初<lb/>
崩臣子亡叛遺孫冲㓜莫相輔立其别部大人劉庫仁<lb/>
勇而有智鐡弗衛辰狡猾多變皆不可獨任宜分諸部<lb/>
為二令此兩人統之兩人素有深讐其勢莫敢先發此<lb/>
<pb n="KR2a0020_WYG_024-2b"/>
禦邊之良䇿待其孫長乃存而立之是陛下施大惠於<lb/>
亡國也堅從之鳳尋東還太祖即位歴吏部郎給事黄<lb/>
門侍郎行臺尚書甚見禮重太宗世與崔𤣥伯封懿梁<lb/>
越等入講經𫝊出議朝政世祖初以舊勲賜爵平舒侯<lb/>
加鎮逺將軍神䴥元年卒<lb/>
子才襲散騎常侍平逺將軍卒<lb/>
子元孫襲官至博陵太守卒<lb/>
子世宗襲<lb/>
<pb n="KR2a0020_WYG_024-3a"/>
許謙字元遜代人也少有文才善天文圖讖之學建國<lb/>
時將家歸附昭成嘉之擢為代王郎中令兼掌文記與<lb/>
燕鳳俱授獻明帝經從征衛辰以功賜僮𨽻三十戸昭<lb/>
成崩後謙徙長安苻堅從弟行唐公洛鎮和龍請謙之<lb/>
鎮未幾以繼母老辭還登國初遂歸太祖太祖悅以為<lb/>
右司馬與張衮等參贊初基慕容寳來宼也太祖使謙<lb/>
告難於姚興興遣將楊佛嵩率衆來援而佛嵩稽緩太<lb/>
祖命謙為書以遺佛嵩曰夫杖順以翦逆乗義而攻昧<lb/>
<pb n="KR2a0020_WYG_024-3b"/>
未有非其運而顯功無其時而著業慕容無道侵我疆<lb/>
場師老兵疲天亡期至是以遣使命軍必望克赴將軍<lb/>
據方邵之任總熊虎之師事與機㑹今其時也因此而<lb/>
舉役不再駕千載之勲一朝可立然後髙㑹雲中進師<lb/>
三魏舉觴稱夀不亦綽乎佛嵩乃倍道兼行太祖大悦<lb/>
賜謙爵關内侯重遣謙與佛嵩盟曰昔殷湯有鳴條之<lb/>
誓周武有河陽之盟所以藉神靈昭忠信夫親仁善鄰<lb/>
古之令軌歃血割牲以敦永穆今既盟之後言歸其好<lb/>
<pb n="KR2a0020_WYG_024-4a"/>
分災恤患休戚是同有違此盟神祇斯殛寳敗佛嵩乃<lb/>
還明年慕容垂復來寇太祖謂謙曰今事急矣非卿豈<lb/>
能復致姚師卿其行也謙未發而垂退乃止及聞垂死<lb/>
謙上書勸進太祖善之并州平以謙為陽曲護軍賜爵<lb/>
平舒侯安逺將軍皇始元年卒官時年六十三贈平東<lb/>
將軍左光禄大夫幽州刺史髙陽公諡曰文<lb/>
子洛陽襲從征慕容寳為冠軍司馬後為祁令太宗追<lb/>
録謙功以洛陽為鴈門太守洛陽家田三生嘉禾皆異<lb/>
<pb n="KR2a0020_WYG_024-4b"/>
壟合穎世祖善之進爵北地公加鎮南將軍出為明壘<lb/>
鎮將居八年卒諡曰恭<lb/>
子寄生襲爵降為侯皇興元年卒<lb/>
洛陽弟安國中山太守<lb/>
安國弟安都廣甯滄水二郡太守加揚威將軍賜爵東<lb/>
光子天安初卒贈平逺將軍冀州刺史東光侯諡曰烈<lb/>
子白虎襲爵為侍御中散後以罪免官奪爵<lb/>
張衮字洪龍上谷沮陽人也祖翼遼東太守父卓昌黎<lb/>
<pb n="KR2a0020_WYG_024-5a"/>
太守衮初為郡五官掾純厚篤實好學有文才太祖為<lb/>
代王選為左長史從太祖征蠕蠕蠕蠕遁走追之五六<lb/>
百里諸部帥因衮言於太祖曰今賊逺糧盡不宜深入<lb/>
請速還軍太祖令衮問諸部帥若殺副馬足三日食否<lb/>
皆言足也太祖乃倍道追之及於廣漠赤地南床山下<lb/>
大破之既而太祖問衮卿曹外人知我前問三日糧意<lb/>
乎對曰皆莫知也太祖曰此易知耳蠕蠕奔走數日畜<lb/>
産之餘至水必留計其道程三日足及輕騎卒至出其<lb/>
<pb n="KR2a0020_WYG_024-5b"/>
不意彼必驚散其勢然矣衮以太祖言出告部帥咸曰<lb/>
聖䇿長逺非愚近所及也衮常參大謀决䇿幃幄太祖<lb/>
器之禮遇優厚衮每告人曰昔樂毅杖䇿於燕昭公逺<lb/>
委身於魏武蓋命世難可期千載不易遇主上天姿傑<lb/>
邁逸志凌霄必能囊括六合混一四海夫遭風雲之會<lb/>
不建騰躍之功者非人豪也遂䇿名委質竭誠伏事時<lb/>
劉顯地廣兵彊跨有朔裔㑹其兄弟乖離共相疑阻衮<lb/>
言於太祖曰顯志大意髙希冀非望乃有參天貳地籠<lb/>
<pb n="KR2a0020_WYG_024-6a"/>
罩宇宙之規吳不并越將為後患今因其内釁宜速乗<lb/>
之若輕師獨進或恐越逸可遣使告慕容垂共相聲援<lb/>
東西俱舉勢必擒之然後總括英雄撫懐遐邇此千載<lb/>
一時不可失也太祖從之遂破走顯又從破賀訥遂命<lb/>
羣官登勿居山遊宴終日從官及諸部大人請聚石為<lb/>
峯以記功徳命衮為文慕容寳之來寇也衮言於太祖<lb/>
曰寳乗滑臺之功因長子之㨗傾資竭力難與争鋒愚<lb/>
以為宜羸師卷甲以侈其心太祖從之果破之參合皇<lb/>
<pb n="KR2a0020_WYG_024-6b"/>
始初遷給事黄門侍郎太祖南伐師次中山衮言於太<lb/>
祖曰寳憑三世之資城池之固雖皇威震赫勢必擒殄<lb/>
然窮兵極武非王者所宜昔酈生一說田横委質魯連<lb/>
飛書聊將授首臣誠徳非古人略無竒䇿仰憑靈威庶<lb/>
必有感太祖從之衮遺寳書喻以成敗寳見書大懼遂<lb/>
奔和龍既剋中山聴入八議拜衮奮武将軍幽州刺史<lb/>
賜爵臨渭侯衮清儉寡欲勸課農桑百姓安之天興初<lb/>
徵還京師後與崔逞荅司馬徳宗將郗恢書失㫖黜衮<lb/>
<pb n="KR2a0020_WYG_024-7a"/>
為尚書令史衮遇創業之始以有才謨見任率心奉上<lb/>
不顧嫌疑太祖曾問南州人於衮衮與盧溥州里數談<lb/>
薦之又衮未嘗與崔逞相見聞風稱美及中山平盧溥<lb/>
聚黨為逆崔逞荅書不允竝乖本言故忿之衮年過七<lb/>
十闔門守静手執經書刋定乖失愛好人物善誘無倦<lb/>
士類以此髙之永興二年疾篤上疏曰臣既庸人志無<lb/>
殊操值太祖誕膺期運天地始開參戎氛霧之初馳驅<lb/>
革命之㑹託翼鄧林寄鱗溟海遂荷恩寵榮兼出内陛<lb/>
<pb n="KR2a0020_WYG_024-7b"/>
下龍飛九五仍參顧問曾無微誠塵山露海今舊疾彌<lb/>
留氣力虚頓天罰有罪將填溝壑然犬馬戀主敢不盡<lb/>
言方今中夏雖平九域未一西有不賔之羌南有逆命<lb/>
之虜岷蜀殊風遼海異教雖天挺明聖撥亂乗時而因<lb/>
幾撫㑹實須經略介焉易失功在人謀伏願恢崇叡道<lb/>
克廣徳心使揖讓與干戈竝陳文徳與武功俱運則太<lb/>
平之化康哉之美復隆於今不獨前世昔子囊將終寄<lb/>
言城郢荀偃辭唅遺恨在齊臣雖闇劣敢忘前志魂而<lb/>
<pb n="KR2a0020_WYG_024-8a"/>
有靈結草泉壤後數日卒年七十二後世祖追録舊勲<lb/>
遣大鴻臚即墓䇿贈太保諡曰文康公<lb/>
子温外都大官廣甯太守卒<lb/>
子貳興昌黎太守<lb/>
温弟楷州主簿<lb/>
子誕有學尚性尤雅直初與髙允同時被徵後除中書<lb/>
侍郎通直散騎常侍建威將軍賜爵容城子<lb/>
衮次子度少有志尚襲爵臨渭侯上谷太守入為武昌<lb/>
<pb n="KR2a0020_WYG_024-8b"/>
王師加散騎常侍除使持節都督幽州廣陽安樂二郡<lb/>
諸軍事平東將軍崎城鎮都大將又轉和龍鎮都大將<lb/>
所在著稱還朝為中都大官卒贈征東大將軍冀州刺<lb/>
史諡康侯<lb/>
子陵襲爵後為赤城典作都將卒<lb/>
子狀襲為中散卒<lb/>
子法襲太和中例降為伯世宗時除懐荒鎮金城戍將<lb/>
陵弟延散騎常侍左將軍庫部尚書賜爵永寧侯<lb/>
<pb n="KR2a0020_WYG_024-9a"/>
延弟孫白澤年十一遭母憂居䘮以孝聞世祖聞而嘉<lb/>
之長而好學博通敏於當世髙宗初除中散遷殿中曹<lb/>
給事中甚見寵任參預幾密後蠕蠕犯塞顯祖引見羣<lb/>
臣議之尚書僕射元目辰進曰若車駕親行恐京師危<lb/>
懼不如持重固守自安虜懸軍深入糧無繼運以臣量<lb/>
之自退不久遣將追擊破之必矣白澤曰陛下欽明則<lb/>
天比蹤前聖而蠢爾荒愚輕犯王略寇乃顛沛於逺圖<lb/>
我將宴安於近毒仰惟神略則不然矣今若鑾輿親動<lb/>
<pb n="KR2a0020_WYG_024-9b"/>
賊必望麾崩散寧容仰挫神兵坐而縱敵萬乗之尊嬰<lb/>
城自守進失可乗之機退非無前之義惟陛下留神顯<lb/>
祖從之遂大破虜衆白澤本字鍾葵顯祖賜名白澤納<lb/>
其女為嬪出行雍州刺史清心少欲吏民安之顯祖詔<lb/>
諸監臨之官所監治受羊一口酒一斛者罪至大辟與<lb/>
者以從坐論糾告得尚書已下罪狀者各隨所糾官輕<lb/>
重而授之白澤上表諫曰伏見詔書禁尚書以下受禮<lb/>
者刑身糾之者代職伏惟三載考績黜陟幽明斯乃不<lb/>
<pb n="KR2a0020_WYG_024-10a"/>
易之令軌百王之通式今之都曹古之公卿也皆翊扶<lb/>
萬幾讚徽百揆風化藉此而平治道由兹而穆且周之<lb/>
下士尚有代耕况皇朝貴仕而服勤無報豈所謂祖襲<lb/>
堯舜憲章文武者乎羊酒之罰若行不已臣恐姦人闚<lb/>
望忠臣懈節而欲使事静民安治清務簡至於委任責<lb/>
成下民難辯如臣愚量請依律令舊法稽同前典班禄<lb/>
酬廉首去亂羣常刑無赦茍能如此則升平之軌朞月<lb/>
可望刑措之風三年必致矣顯祖納之太和初懐州民<lb/>
<pb n="KR2a0020_WYG_024-10b"/>
伊祁茍初三十餘人謀反將殺刺史文明太后欲盡誅<lb/>
一城之民白澤諫曰臣聞上天愛物之生明王重民之<lb/>
命故殺一人而取天下仁者不為且周書父子兄弟罪<lb/>
不相及今羣凶肆虐轘裂誅盡合城無辜奈何極辟不<lb/>
誣十室而况一州或有忠焉或有仁者若淫刑濫及殺<lb/>
忠與仁斯乃西伯所以歎息於九侯孔子所以回輪於<lb/>
河上伏惟聖徳昭明殷鑒水鏡前禮止迅烈之怒抑雷<lb/>
霆之威則溥天知幸矣昔厲防民口卒滅宗姬文聴輿<lb/>
<pb n="KR2a0020_WYG_024-11a"/>
頌終摧彊楚願不以人廢言留神省察太后從之轉散<lb/>
騎常侍遷殿中尚書太和五年卒詔賜帛一千疋粟三<lb/>
千石遣侍御史營護䘮事册贈鎮南將軍相州刺史廣<lb/>
平公諡曰簡<lb/>
長子倫字天念年十餘嵗入侍左右稍遷護軍長史員<lb/>
外常侍轉大司農少卿燕州大中正熙平中蠕蠕主醜<lb/>
奴遣使來朝抗敵國之書不修臣敬朝議將依漢荅匈<lb/>
奴故事遣使報之倫表曰臣聞古之聖王疆理物土辨<lb/>
<pb n="KR2a0020_WYG_024-11b"/>
章要甸荒遐之俗政所不及故禮有壹見之文書著羈<lb/>
縻之事太祖以神武之姿聖明之略經略帝圖日有不<lb/>
暇遂令豎子遊魂一方亦由中國多虞急諸華而緩夷<lb/>
狄也髙祖光宅土中業隆卜世赫雷霆之威振熊羆之<lb/>
旅方役南轅未遑北伐昔舊京烽起虜使在郊主上按<lb/>
劒璽書不出世宗運籌帷幄開境揚旌衣裳所及舟車<lb/>
萬里于時醜類欵關上亦述尊遺志今大明臨朝澤及<lb/>
行葦國富兵彊能言率職何憚而為之何求而行此往<lb/>
<pb n="KR2a0020_WYG_024-12a"/>
日蕭衍通敬求和以誠肅未純抑而不許先帝棄戎於<lb/>
前陛下交夷於後無乃上乖髙祖之心下違世宗之意<lb/>
且虜雖慕徳亦來觀我懼之以彊倘即歸附示之以弱<lb/>
窺覦或起春秋所謂以我卜也又小人難近夷狄無親<lb/>
疎之則怨狎之則侮其所由來久矣是以髙祖世宗知<lb/>
其若此來既莫逆去又不追不一之義於是乎在必其<lb/>
委贄玉帛之辰屈膝蕃方之禮則可豐其勞賄籍以珍<lb/>
物至於王人逺役銜命虜庭優以匹敵之尊加之相望<lb/>
<pb n="KR2a0020_WYG_024-12b"/>
之寵恐徒生虜慢無益聖朝假令選衆而舉使乎稱職<lb/>
資酈生之辯騁終軍之辭憑軾下齊長纓繫越茍異曩<lb/>
時猶為不願而况極之以隆崇申之以宴好臣雖下愚<lb/>
輙敢固執若事不獲已應頒制詔示其上下之儀宰臣<lb/>
致書諷以歸順之道若聴受忠誨明我話言則萬乘之<lb/>
盛不失位於域中天子之聲必籠罩於無外脱或未從<lb/>
焉能損益徐舞干戚以招之敷文徳而懐逺如迷心不<lb/>
已或肆犬羊則當命辛李之將勒衛霍之師蕩定雲沙<lb/>
<pb n="KR2a0020_WYG_024-13a"/>
埽清逋孽飲馬瀚海之濵鏤石燕然之上開都護置戊<lb/>
巳斯亦陛下之髙功不世之盛事如思按甲養民務農<lb/>
安邊之術經國之防豈可以戎夷兼并而遽虧典制將<lb/>
取笑於當時貽醜於來葉昔文公請隧襄后有言荆莊<lb/>
問鼎王孫是抑以古方今竊為陛下不取又陛下方欲<lb/>
禮神岷瀆致禮衡山登稽嶺窺蒼梧而反與夷虜之君<lb/>
酋渠之長結昆弟之忻抗分庭之義將何以瞰文命之<lb/>
遐景迹重華之髙風者哉臣以為報使甚失如彼不報<lb/>
<pb n="KR2a0020_WYG_024-13b"/>
甚得如此願留須臾之聴察愚臣之言不從出為後將<lb/>
軍肆州刺史還朝除燕州大中正孝莊初退太常少卿<lb/>
不拜轉大司農卿卒官<lb/>
倫弟恩奉朝請員外郎<lb/>
白澤弟庫瀛州刺史宜陽侯<lb/>
庫長子蘭累遷龍驤將軍行光州事<lb/>
蘭弟修虎都牧駕部二曹給事中上谷公司農少卿奉<lb/>
使柔𤣥察民疾苦遷平北將軍燕州刺史<lb/>
<pb n="KR2a0020_WYG_024-14a"/>
度弟太平西將軍荆州刺史俎陽侯<lb/>
大弟那寧逺將軍雍城鎮將<lb/>
崔𤣥伯清河東武城人也名犯髙祖廟諱魏司空林六<lb/>
世孫也祖悦仕石虎官至司徒左長史關内侯父潛仕<lb/>
慕容暐為黄門侍郎竝有才學之稱𤣥伯少有雋才號<lb/>
曰冀州神童苻融牧冀州虚心禮敬拜陽平公侍郎領<lb/>
冀州從事管征東記室出總庶事入為賔友衆務修理<lb/>
處斷無滯苻堅聞而竒之徵為太子舍人辭以母疾不<lb/>
<pb n="KR2a0020_WYG_024-14b"/>
就左遷著作佐郎苻丕牧冀州為征東功曹太原郝軒<lb/>
世名知人稱𤣥伯有王佐之才近代所未有也堅亡避<lb/>
難於齊魯之間為丁零翟釗及司馬昌明叛將張願所<lb/>
留縶郝軒歎曰斯人而遇斯時不因扶摇之勢而與鷃<lb/>
雀飛沉豈不惜哉慕容垂以為吏部郎尚書左丞髙陽<lb/>
内史所歴著稱立身雅正與世不羣雖在兵亂猶勵志<lb/>
篤學不以資産為意妻子不免飢寒太祖征慕容寳次<lb/>
於常山𤣥伯棄郡東走海濵太祖素聞其名遣騎追求<lb/>
<pb n="KR2a0020_WYG_024-15a"/>
執送於軍門引見與語恱之以為黄門侍郎與張衮對<lb/>
總機要草創制度時司馬徳宗遣使來朝太祖將報之<lb/>
詔有司博議國號𤣥伯議曰三皇五帝之立號也或因<lb/>
所生之土或即封國之名故虞夏商周始皆諸侯及聖<lb/>
徳既隆萬國宗戴稱號隨本不復更立唯商人屢徙改<lb/>
號曰殷然猶兼行不廢始基之稱故詩云殷商之旅又<lb/>
云天命𤣥鳥降而生商宅殷土茫茫此其義也昔漢髙<lb/>
祖以漢王定三秦滅彊楚故遂以漢為號國家雖統北<lb/>
<pb n="KR2a0020_WYG_024-15b"/>
方廣漠之土逮于陛下應運龍飛雖曰舊邦受命惟新<lb/>
是以登極之初改代曰魏又慕容永亦奉進魏土夫魏<lb/>
者大名神州之上國斯乃革命之徵驗利見之𤣥符也<lb/>
臣愚以為宜號為魏太祖從之於是四方賔王之貢咸<lb/>
稱大魏矣太祖幸鄴歴問故事於𤣥伯應對若流太祖<lb/>
善之及車駕還京師次於恒嶺太祖親登山頂撫慰新<lb/>
民適遇𤣥伯扶老母登嶺太祖嘉之賜以牛米因詔諸<lb/>
徙人不能自進者給以車牛遷吏部尚書命有司制官<lb/>
<pb n="KR2a0020_WYG_024-16a"/>
爵撰朝儀協音樂定律令申科禁𤣥伯總而裁之以為<lb/>
永式及置八部大夫以擬八坐𤣥伯通署三十六曹如<lb/>
令僕統事深為太祖所任勢傾朝廷而儉約自居不營<lb/>
産業家徒四壁出無車乗朝晡步上母年七十供養無<lb/>
重膳太祖嘗使人密察聞而益重之厚加饋賜時人亦<lb/>
或譏其過約而𤣥伯為之踰甚太祖常引問古今舊事<lb/>
王者制度治世之則𤣥伯陳古人制作之體及明君賢<lb/>
臣往代廢興之由甚合上意未嘗謇諤忤㫖亦不諂諛<lb/>
<pb n="KR2a0020_WYG_024-16b"/>
茍容及太祖季年大臣多犯威怒𤣥伯獨無譴者由於<lb/>
此也太祖曾引𤣥伯講漢書至婁敬說漢祖欲以魯元<lb/>
公主妻匈奴善之嗟歎者良久是以諸公主皆釐降于<lb/>
賔附之國朝臣子弟雖名族美彦不得尚焉尚書職罷<lb/>
賜𤣥伯爵白馬侯加周兵將軍與舊功臣庾岳奚斤等<lb/>
同班而信寵過之太祖崩太宗未即位清河王紹聞人<lb/>
心不安大出財帛班賜朝士𤣥伯獨不受太宗即位命<lb/>
𤣥伯居門下虚已訪問以不受紹財帛特賜帛二百匹<lb/>
<pb n="KR2a0020_WYG_024-17a"/>
長孫嵩已下咸愧焉詔遣使者廵行郡國糾察守宰不<lb/>
如法者令𤣥伯與宜都公穆觀等按之太宗稱其平當<lb/>
又詔𤣥伯與長孫嵩等坐朝堂决刑獄太宗以郡國豪<lb/>
右大為民蠧乃優詔徵之民多戀本而長吏逼遣於是<lb/>
輕薄少年因相扇動所在聚結西河建興盗賊竝起守<lb/>
宰討之不能禁太宗乃引𤣥伯及北新侯安同夀光侯<lb/>
叔孫建元城侯元屈等問曰前以兇俠亂民故徵之京<lb/>
師而守宰失於綏撫令有逃竄今犯者已多不可悉誅<lb/>
<pb n="KR2a0020_WYG_024-17b"/>
朕欲大赦以紓之卿等以為何如屈對曰民逃不罪而<lb/>
反赦之似若有求於下不如先誅首惡赦其黨類𤣥伯<lb/>
曰王者治天下以安民為本何能顧小曲直也譬琴瑟<lb/>
不調必改而更張法度不平亦須蕩而更制夫赦雖非<lb/>
正道而可以權行自秦漢以來莫不相踵屈言先誅後<lb/>
赦會於不能兩去孰與一行便定若其赦而不改者誅<lb/>
之不晚太宗從之神瑞初詔元伯與南平公嵩等坐止<lb/>
車門右聴理萬幾事并州胡數萬家南掠河内遣將軍<lb/>
<pb n="KR2a0020_WYG_024-18a"/>
公孫表等率師討之敗績太宗問羣臣曰胡冦縱暴人<lb/>
衆不少表等已不能制若不早誅則良民大受其禍今<lb/>
既盛秋不可為此小盗而復興衆以廢民業將若之何<lb/>
𤣥伯對曰表等諸軍不為不足但失於處分故使小盗<lb/>
假息耳胡衆雖盛而無猛健主將所謂千奴共一膽也<lb/>
宜得大將軍為胡所服信者將數百騎就攝表軍以討<lb/>
之賊聞之必望風震怖夀光侯建前在并州號為威猛<lb/>
胡醜畏服諸將莫及太宗從之遂平胡冦尋拜天部大<lb/>
<pb n="KR2a0020_WYG_024-18b"/>
人進爵為公泰常三年夏𤣥伯病篤太宗遣侍中宜都<lb/>
公穆觀就受遺言更遣侍臣問疾一夜數返及卒下詔<lb/>
痛惜贈司空諡文貞公䘮禮一依安城王叔孫俊故事<lb/>
詔羣臣及附國渠帥皆㑹葬自親王以外盡令拜送太<lb/>
和中髙祖追録先朝功臣以𤣥伯配饗廟庭𤣥伯自非<lb/>
朝廷文誥四方書檄初不染翰故世無遺文尤善草𨽻<lb/>
行押之書為世摹楷𤣥伯祖恱與范陽盧諶竝以博藝<lb/>
著名諶法鍾繇恱法衛瓘而俱習索靖之草皆盡其妙<lb/>
<pb n="KR2a0020_WYG_024-19a"/>
諶𫝊子偃偃𫝊子邈悦𫝊子潛潛𫝊𤣥伯世不替業故<lb/>
魏初重崔盧之書又𤣥伯之行押特盡精巧而不見遺<lb/>
迹子浩襲爵别有𫝊<lb/>
次子簡字沖亮一名覽好學少以善書知名太祖初歴<lb/>
位中書侍郎征虜將軍爵五等侯參著作事卒<lb/>
簡弟恬字叔元小名白歴給事中賜爵繹幕子出為上<lb/>
黨太守平南將軍豫州刺史進爵陽武侯坐浩伏誅始<lb/>
𤣥伯因苻堅亂欲避地江南於泰山為張願所獲本圖<lb/>
<pb n="KR2a0020_WYG_024-19b"/>
不遂乃作詩以自傷而不行於時蓋懼罪也及浩誅中<lb/>
書侍郎髙允受𠡠收浩家始見此詩允知其意允孫綽<lb/>
録於允集始元伯父潛為兄渾誅手筆草本延昌初著<lb/>
作佐郎王遵業買書於市而遇得之計誅至今將二百<lb/>
載寶其書迹深藏祕之武定中遵業子松年以遺黄門<lb/>
郎崔季舒人多摹搨之左光禄大夫姚元標以工書知<lb/>
名於時見潛書謂為過於已也<lb/>
元伯弟徽字元猷少有文才與渤海髙演俱知名初徵<lb/>
<pb n="KR2a0020_WYG_024-20a"/>
相州别駕中書侍郎稍遷祕書監賜爵貝邱侯加龍驤<lb/>
將軍樂安王範鎮長安世祖以範年少而三秦民夷恃<lb/>
險多變乃選忠清舊徳之士與範俱鎮以徽為散騎常<lb/>
侍督雍涇梁秦四州諸軍事平西將軍副將行樂安王<lb/>
傅進爵濟南公徽為政務存大體不親小事性好人倫<lb/>
引接賔客或談及平生或講論道義誨誘後進終日不<lb/>
止以疾徵還京師真君四年卒諡曰元公士類無不歎<lb/>
惜時清河崔寛字景仁祖彤隨晉南陽王保避地隴右<lb/>
<pb n="KR2a0020_WYG_024-20b"/>
遂仕於沮渠李暠父剖字伯宗每慷慨有懐東土常歎<lb/>
曰風雨如晦鷄鳴不已吾所庶幾及世祖西廵剖乃總<lb/>
率同義使寛送欵世祖嘉之拜寛威逺將軍岐陽令賜<lb/>
爵沂水男遣使與寛俱西撫慰初附徵剖詣京師未至<lb/>
病卒髙宗以剖誠著先朝贈散騎常侍鎮西將軍凉州<lb/>
刺史武陵公諡曰元寛還京拜散騎侍郎寧朔將軍安<lb/>
國子未幾出為𢎞農太守初寛之通欵也見司徒浩浩<lb/>
與相齒次厚存撫之及浩誅以逺來疎族獨得不坐遂<lb/>
<pb n="KR2a0020_WYG_024-21a"/>
家于武城居司空林舊墟以一子繼浩弟覽妻封氏相<lb/>
奉如親寛後襲爵武陵公鎮西將軍拜陜城鎮西將崤<lb/>
地嶮民多寇刧寛性滑稽誘接豪右宿盗魁帥與相交<lb/>
結傾衿待遇不逆微細是以能得民庶忻心莫不感其<lb/>
意氣時官無禄力唯取給於民寛善撫納招致禮遺大<lb/>
有受取而與之者無恨又𢎞農出漆蠟竹木之饒路與<lb/>
南通販貿來往家産豐富而百姓樂之諸鎮之中號為<lb/>
能政及解鎮還京民多追戀詣闕上章者三百餘人書<lb/>
<pb n="KR2a0020_WYG_024-21b"/>
奏髙祖嘉之延興二年卒年六十三遺命薄𦵏斂以時服<lb/>
長子衡字伯玉少以孝行著稱學崔浩書頗亦類焉<lb/>
天安元年擢為内祕書中散班下詔命及御所覽書多<lb/>
其迹也衡舉李冲李元愷程駿等終為名器世以是稱<lb/>
之承明元年遷内都坐令善折獄髙祖嘉之太和二年<lb/>
襲爵武陵公鎮西將軍遷給事中車駕廵狩以衡為大<lb/>
都督長史衡涉獵書史陳備禦之方便國利民之䇿凡<lb/>
五十餘條以本將軍除秦州刺史徙爵齊郡公先是河<lb/>
<pb n="KR2a0020_WYG_024-22a"/>
東年饑刧盗大起衡至脩龔遂之法勸課農桑周年之<lb/>
間冦盗止息十二年卒年五十四贈散騎常侍左光禄<lb/>
大夫本將軍冀州刺史帛一千匹糓一千斛諡曰惠公<lb/>
衡有五子<lb/>
長子敞字公世襲爵例降為侯自謁者僕射出為平原<lb/>
相敞性狷急與刺史楊椿迭相表列敞坐免官世宗初<lb/>
為鉅鹿太守弟朏之逆敞為黄木軍主韓文殊所藏其<lb/>
家悉見籍沒唯敞妻李氏以公主之甥自隨奴婢田宅<lb/>
<pb n="KR2a0020_WYG_024-22b"/>
二百餘口得免正光中普釋禁錮敞復爵齊郡侯拜龍<lb/>
驤將軍中散大夫孝昌中趙郡太守卒<lb/>
敞弟鍾字公禄奉朝請弟朏之逆以出後被原歴尚書<lb/>
郎國子博士司徒右長史征北將軍金紫光禄大夫冀<lb/>
州大中正敞亡後鍾貪其財物誣敞息子積等三人非<lb/>
兄之㣧辭訴累嵗人士嫉之尒朱世隆為尚書令奏除<lb/>
其官終身不齒<lb/>
朏好學有文才歴治書侍御史京兆王愉録事參軍與<lb/>
<pb n="KR2a0020_WYG_024-23a"/>
愉同逆伏法<lb/>
衡弟恕尚書郎又有崔模字思範魏中尉崔琰兄霸後<lb/>
也父遵慕容垂少府卿叔父整廣川太守模慕容熙末<lb/>
南渡河外為劉裕滎陽太守戍虎牢神䴥中平滑臺模<lb/>
歸降後賜爵武陵男加寧逺將軍始模在南妻張氏有<lb/>
二子冲智季柔模至京師賜妻金氏生子㓜度冲智等<lb/>
以父隔逺乃聚貨物閒託開境規贖模歸其母張氏每<lb/>
謂之曰汝父性懐本自無決必不能來也行人遂以財<lb/>
<pb n="KR2a0020_WYG_024-23b"/>
賄至都當竊模還模果顧念㓜度等指㓜度謂行人曰<lb/>
吾何忍捨此輩令坐致刑辱當為爾取一人使名位不<lb/>
減於我乃授以申謨謨劉義隆東郡太守與朱脩之守<lb/>
滑臺神䴥中被執入國俱得賜妻生子靈度申謨聞此<lb/>
乃棄妻子走還江外靈度刑為閹人模長者篤厚不營<lb/>
榮利頗為崔浩輕侮而守志確然不為浩屈與崔頤相<lb/>
親往來如家和平中卒皇興初㓜度隨慕容白曜為將<lb/>
時季柔為崔道固長史帶濟南太守城將降先馳馬赴<lb/>
<pb n="KR2a0020_WYG_024-24a"/>
白曜軍㓜度亦豫令左右覘迎之而差互不相值為亂<lb/>
兵所害初真君末車駕南克鄒山模兄協子邪利為劉<lb/>
義隆魯郡太守以郡降賜爵臨淄子拜廣甯太守卒於<lb/>
郡邪利二子懐順以父入國故不出仕及國家克青州<lb/>
懐順迎邪利䘮還𦵏青州次恩累政州主簿至刺史陸<lb/>
龍成時謀叛聚城北髙栁村將攻州城龍成討斬之懐<lb/>
順與冲智子徽伯等俱奔江外始邪利與二女俱入國<lb/>
一女為張氏婦一女為劉休賔妻生子文華邪利後生<lb/>
<pb n="KR2a0020_WYG_024-24b"/>
庶子法始邪利亡後二女侮法始庶孽常欲令文華襲<lb/>
外祖爵臨淄子法始恨忿無所不為後懐順歸化迎䘮<lb/>
始與法始相見未幾法始得襲爵𫝊至孫延族正光中<lb/>
為冠軍將軍中散大夫季柔孫睦正光三年自郁州歸<lb/>
降<lb/>
模孫景茂冀州别駕青州長史隨郡太守武城男<lb/>
景茂子彦逺襲武定中北徐州司馬始睦來降也與髙<lb/>
陵張炅郭緼俱至陵蕭寳夤西討開府西閣祭酒寳夤<lb/>
<pb n="KR2a0020_WYG_024-25a"/>
反陵其黄門侍郎關中平還洛歴尚書郎定州别駕齊<lb/>
文襄王作相以陵頗有文學引參賔客終於征南將軍<lb/>
司空長史贈驃騎大將軍大司農卿顯祖時有崔道固<lb/>
字季堅琰八世孫也祖瓊慕容垂車騎屬父輯南徙青<lb/>
州為泰山太守道固賤出適母兄攸之目連等輕侮之<lb/>
輯謂攸之曰此兒姿識如此或能興人門戸汝等何以<lb/>
輕之攸之等遇之彌薄略無兄弟之禮時劉義隆子駿<lb/>
為徐兖二州刺史得辟他州民為從事輯乃資給道固<lb/>
<pb n="KR2a0020_WYG_024-25b"/>
令其南仕既至彭城駿以為從事道固美形容善舉止<lb/>
便弓馬好武事駿稍嘉之㑹青州刺史新除過彭城駿<lb/>
謂之曰崔道固人身如此豈可為寒士至老乎而世人<lb/>
以其偏庶便相陵侮可為歎息青州刺史至州辟為主<lb/>
簿轉治中後為義隆諸子參軍事被遣向青州募人長<lb/>
史已下皆詣道固道固諸兄等遍道固所生母自致酒<lb/>
炙於客前道固驚起接取謂客曰家無人力老親自執<lb/>
劬勞諸客皆知其兄弟所作咸起拜謝其母母謂道固<lb/>
<pb n="KR2a0020_WYG_024-26a"/>
曰我賤不足以報貴賔汝宜答拜諸客皆歎美道固母<lb/>
子賤其諸兄後為寧朔將軍冀州刺史移鎮歴城劉彧<lb/>
既殺子業自立徐州刺史薛安都與道固等舉兵推立<lb/>
子業弟子勛子勛敗乃遣表歸誠顯祖以為安南將軍<lb/>
南冀州刺史清河公劉彧遣說道固以為前將軍徐州<lb/>
刺史復叛受彧命皇興初顯祖詔征南大將軍慕容白<lb/>
曜固築長圍以守之及白曜攻其城東郭道固面縛請<lb/>
罪表曰臣資生南境限隔大化本朝不以卑末委授藩<lb/>
<pb n="KR2a0020_WYG_024-26b"/>
任而劉氏蕭牆内侮懼貽大戮前遣崔啟之奉表歸誠<lb/>
幸蒙陛下過垂矜納并賜爵寵慶佩罔極應奔闕庭但<lb/>
劉彧尋續遣使恕臣百死愚以世奉劉氏深愆蒙宥若<lb/>
猶違背則是不忠於本朝而欲求忠於大魏雖曰希生<lb/>
懼大魏之所不許是用迷回孤負天日冐萬死之艱固<lb/>
執拒守僕臣白曜振曜威靈漸經二載大將臨城以今<lb/>
月十四日臣東郭失守於臣欵彧之誠庶可以彰於大<lb/>
魏矣臣勢窮力屈以十七日面縛請罪白曜奉宣皇恩<lb/>
<pb n="KR2a0020_WYG_024-27a"/>
恕臣生命斯實陛下起臣死尸肉臣枯骨天地造物所<lb/>
不能行而陛下育之雖虞舜之格有苗姬文之宥崇壘<lb/>
方之聖澤未足以喻既未奉朝㫖無由親馳道路謹遣<lb/>
大息景徽束骸歸闕伏聴刑斧既而白曜送道固赴都<lb/>
有司案劾奏聞詔恕其死乃徙青齊士望共道固守城<lb/>
者數百家於桑乾立平齊郡於平城西北北新城以道<lb/>
固為太守賜爵臨淄子加寧朔將軍尋徙治京城西南<lb/>
二百餘里舊隂館之西是時頻嵗不登郡内飢敝道固<lb/>
<pb n="KR2a0020_WYG_024-27b"/>
雖在任積年撫慰未能周盡是以多有怨叛延興中卒<lb/>
年五十初道固之在客邸與薛安都畢衆敬鄰館時以<lb/>
朝集相見本既同由武達頗結寮舊時安都志已衰朽<lb/>
於道固情乃疎略而衆敬每盡殷勤道固謂劉休賔房<lb/>
法夀曰古人云非我族類其心必異信不虚也安都視<lb/>
人殊自蕭索畢捺固依依也<lb/>
子景徽字文叡襲父爵臨淄子加寧朔將軍出為青州<lb/>
廣陵王羽征東府司馬大鴻臚少卿出除龍驤將軍平<lb/>
<pb n="KR2a0020_WYG_024-28a"/>
州刺史卒贈本將軍南青州刺史諡曰定<lb/>
子休纂襲爵<lb/>
景徽弟景業字文季别有功太和中賜爵昌國子加建<lb/>
威將軍卒<lb/>
子休緒襲爵員外郎<lb/>
景業弟景淵亦有别功贈爵武城男鷹揚將軍平齊太<lb/>
守卒於郡<lb/>
道固兄目連子僧祐白曜之圍歴城也僧祐母明氏弟<lb/>
<pb n="KR2a0020_WYG_024-28b"/>
僧淵竝在城内劉彧授僧祐輔國將軍領衆數千與青<lb/>
齊人家口在歴城梁鄒者明同慶明菩薩等為將佐從<lb/>
淮海揚聲救援將至不其聞道固已敗母弟入國徘徊<lb/>
不進白曜圍東陽時表請景徽往喻僧祐乃歸降白曜<lb/>
送之在客數載賜爵層城侯與房法夀畢薩諸人皆不<lb/>
穆法夀等訟其歸國無誠拘之嵗餘因赦乃釋後坐與<lb/>
沙門法秀謀反伏法<lb/>
子道寧給事中<lb/>
<pb n="KR2a0020_WYG_024-29a"/>
僧淵入國坐兄弟徙於薄骨律鎮太和初得還髙祖聞<lb/>
其有文學又問佛經善談論勅以白衣賜褠幘入聴于<lb/>
永樂經武殿後以僧淵為尚書儀曹郎遷洛之後為青<lb/>
州中正尋出為征東大將軍廣陵王羽諮議參軍加顯<lb/>
武將軍討海戒於黄郭大破之蕭鸞乃遣其族兄惠景<lb/>
遺僧淵書説以入國之屈規令改圖僧淵復書曰主上<lb/>
之為人也無幽不照無細不存仁則無逺不及博則無<lb/>
典不究殫三墳之微盡九邱之極至於文章錯綜煥然<lb/>
<pb n="KR2a0020_WYG_024-29b"/>
蔚炳猶夫子之牆矣遂乃開獨悟之明尋先王之迹安<lb/>
遷靈荒兆變帝基惟新中壤宅臨伊域三光起重輝之<lb/>
照庶物蒙再化之始分氏定族料甲乙之科班官命爵<lb/>
清九流之貫禮俗之敘粲然復興河洛之間重隆周道<lb/>
巷歌邑頌朝熙門穆濟濟之盛非可備陳矣加以累葉<lb/>
重光地兼四岳士馬彊富人神欣仰道徳仁義民不能<lb/>
名且大人出本無所在况從上聖至天子天孫者乎聖<lb/>
上諸弟風度相類咸陽王已下莫不英越枝葉扶疎遍<lb/>
<pb n="KR2a0020_WYG_024-30a"/>
在天下所稱稍蝎殊為未然文士競謀於廟堂武夫效<lb/>
通於疆場若論事勢此為實矣計彼主簒殺之迹人鬼<lb/>
同知疑親猜貴早暴遐邇兄投心逆節千載何名物患<lb/>
無施器非時用生不振世沒無令聲先師以為鄙君子<lb/>
以為恥此則事困伎殫自勉無益故其宜矣以兄之才<lb/>
夙超鄉士如弟之徒誰不瞻仰每尋昔念未敢忘懐雖<lb/>
復途遥二千心想若對敬遵軌範以資一生今名可揚<lb/>
矣而不能顯親事可變矣而不能離辱故世之所未解<lb/>
<pb n="KR2a0020_WYG_024-30b"/>
也且君子在家也不過孝於其親入朝也不過忠於其<lb/>
君主上之於兄恩則不可酬義則不可背身可殺也故<lb/>
非其酬功不逮也故非其報今可以效矣而又弗為非<lb/>
孝也即實而言兄之不變得為忠乎至於講武争彊不<lb/>
敵者久矣論安與危不同者驗矣羣情背去獨留者謬<lb/>
矣願深察之王晏道絶外交器非雄朗専華保望便就<lb/>
屠割方之於兄其全百倍且淮蕃海捍本出北豪夀春<lb/>
之任兄何由免以是而言猜嫌已决又宗門未幾南北<lb/>
<pb n="KR2a0020_WYG_024-31a"/>
莫寄先構之重非兄何託受社之榮鄙心之相望矣今<lb/>
執志不寤忠孝兩忘王晏之辜安能自保見機而作其<lb/>
在兹乎國家西至長安東盡即墨營造器甲必盡堅精<lb/>
晝夜不息者於兹數載今秋中月雲羅必舉賈不及時<lb/>
雖貴不用若不早圖况枉連城矣枚乗有言欲出不出<lb/>
間不容髪精哉斯談弟中於北京身罹事譴大造之及<lb/>
有獲為幸比蒙清舉起崖<hi>疑</hi>非一犬馬之心誠有在矣<lb/>
雖復彼此為異猶昔情不移也况於今日哉如兄之誨<lb/>
<pb n="KR2a0020_WYG_024-31b"/>
如弟之規改張易調易於反掌萬一乖情此將運也出<lb/>
除龍驤將軍南青州刺史久之坐擅出師無據檢覈幽<lb/>
禁後乃獲免僧淵元妻房氏生二子伯驎伯驥後薄房<lb/>
氏更納平原杜氏僧淵之徙也與杜俱去生四子伯鳳<lb/>
祖龍祖螭祖虬得還之後棄絶房氏遂與杜氏及四子<lb/>
家於青州伯驥與母房氏居于冀州雖往來父閒而心<lb/>
存母氏孝慈之道頓阻一門僧淵卒年七十餘伯驎雖<lb/>
往奔赴不敢入家哭沙門寺<lb/>
<pb n="KR2a0020_WYG_024-32a"/>
伯驎自奉朝請稍遷步兵校尉樂陵太守加中堅將軍<lb/>
後兼冀州長史大乗賊起伯驎率州軍討之於煮棗城<lb/>
為賊所殺贈龍驤将軍洛州刺史<lb/>
伯驥為京兆王愉法曹參軍愉反伯驥不從見害詔贈<lb/>
東海太守<lb/>
伯鳳少便弓馬壯勇有膂力自奉朝請員外郎稍遷鎮<lb/>
逺將軍前將軍數為將帥永安末與都督源子恭守單<lb/>
父戰殁<lb/>
<pb n="KR2a0020_WYG_024-32b"/>
祖龍司空行參軍性剛躁父亡後與兄伯驎訟競嫡庶<lb/>
竝以刀劒自衛若怨讎焉<lb/>
祖螭小字社客麤武有氣力刺史元羅板為兼統軍率<lb/>
衆討海賊普泰初與張僧皓俱反圍青州爾朱仲逺遣<lb/>
將討平之𫝊首京師<lb/>
祖虬少而好學下帷誦書不驅競當世舉秀才不就<lb/>
僧淵從弟和平昌太守家巨富而性吝嗇埋錢數百斛<lb/>
其母李春思堇惜錢不買<lb/>
<pb n="KR2a0020_WYG_024-33a"/>
子軌字啟則盗錢百萬背和亡走後為儀同開府鎧曹<lb/>
參軍坐貪汙死於晉陽<lb/>
元伯同郡董謐謐父京與同郡崔康時廣陽霍原等俱<lb/>
以碩學播名遼海謐好學𫝊父業中山平入朝拜儀曹<lb/>
郎撰朝覲饗宴郊廟社稷之儀<lb/>
鄧淵字彦海安定人也祖羌苻堅車騎將軍父翼河間<lb/>
相慕容垂之圍鄴以翼為後將軍冀州刺史真定侯翼<lb/>
泣對使者曰先君忠于秦室翼豈可先叛乎忠臣不事<lb/>
<pb n="KR2a0020_WYG_024-33b"/>
二主自古通義未敢聞命垂遣使喻之曰吾與車騎結<lb/>
異姓兄弟卿亦猶吾之子弟安得辭乎翼曰冀州宜任<lb/>
親賢翼請他役效命垂乃用為建武將軍河間太守尚<lb/>
書左丞皆有聲稱卒於趙郡内史淵性貞素言行可復<lb/>
博覽經書長於易筮太祖定中原擢為著作郎出為蒲<lb/>
丘令誅剪姦猾盗賊肅清入為尚書吏部郎淵明解制<lb/>
度多識舊事與尚書崔元伯參定朝儀律令音樂及軍<lb/>
國文記詔䇿多淵所為從征平陽以功賜爵漢昌子改<lb/>
<pb n="KR2a0020_WYG_024-34a"/>
下博子加中壘將軍太祖詔淵撰國記淵造十餘卷惟<lb/>
次年月起居行事而已未有體例淵謹於朝事未嘗忤<lb/>
㫖其從父弟暉為尚書郎兇俠好竒與定陵侯和跋厚<lb/>
善跋有罪誅其子弟奔長安或告暉將送出之由是太<lb/>
祖疑淵知情遂賜淵死既而恨之時人咸愍惜焉<lb/>
子頴襲爵為太學生稍遷中書侍郎世祖詔太常崔浩<lb/>
集諸文學撰述國書頴與浩弟覽等俱參著作事駕幸<lb/>
漠南髙車莫弗庫若干率騎數萬餘驅鹿百餘萬詣行<lb/>
<pb n="KR2a0020_WYG_024-34b"/>
在所詔潁為文銘于漠南以紀功徳兼散騎常侍使於<lb/>
劉義隆進爵為侯加龍驤將軍延和三年從征胡賊白<lb/>
龍還卒於路諡曰文恭<lb/>
子怡襲爵官至荆州刺史假寧南將軍賜爵南陽公和<lb/>
平中卒<lb/>
長子良奴襲爵良奴弟侍髙祖賜名述歴吏職以貞謹<lb/>
見稱遷中大夫守廷尉少卿出為建忠將軍齊州刺史<lb/>
初改置百官始重公府元佐時太傅元丕出為并州刺<lb/>
<pb n="KR2a0020_WYG_024-35a"/>
史以述為太傅長史帶太原太守尋徵為司空長史卒<lb/>
官詔賜錢十萬布五十匹諡曰貞<lb/>
長子纂奉朝請累遷中散大夫<lb/>
纂弟獻奉朝請司空西閤祭酒員外常侍河隂令尋遷<lb/>
鎮逺將軍諫議大夫肅宗末除冠軍將軍潁州刺史建<lb/>
義初聞尒朱榮入洛朝士見害遂奔蕭衍<lb/>
怡弟宗慶以中書學士入為中散稍遷尚書加散騎常<lb/>
侍賜爵定安侯轉典南部宗慶在南部積年多所敷奏<lb/>
<pb n="KR2a0020_WYG_024-35b"/>
州鎮憚之號為稱職進爵南陽公除安南將軍涇州刺<lb/>
史徙趙郡公宗慶在州為民所訟雖訊鞫獲情上下大<lb/>
不相得轉徐州刺史仍本將軍未幾坐妻韓巫蠱伏誅<lb/>
宗慶子伯忻與父俱死<lb/>
伯忻子儼逃越得免後歴尚書郎除常山太守轉安南<lb/>
將軍光禄大夫持節兼尚書左丞郢州行臺又加撫軍<lb/>
將軍卒贈鎮南將軍荆州刺史<lb/>
頴弟權從世祖征伐官至龍驤將軍豫州刺史賜爵新<lb/>
<pb n="KR2a0020_WYG_024-36a"/>
野侯從征蠕蠕坐法死<lb/>
弟顥卒於中書侍郎<lb/>
顥長子靈珍中學生祕書中散卒贈員外散騎常侍<lb/>
子羡歴中書學生侍御史以明謹見知出為青州武昌<lb/>
王征虜長史後李元護之為齊州仍為長史帶東魏郡<lb/>
太守在治十年經三刺史以清勤著稱齊人懐其恩徳<lb/>
號曰艮二千石及代還大受民故送遺頗以此為損中<lb/>
山王英攻義陽羡為軍司罷除諫議大夫兼給事黄門<lb/>
<pb n="KR2a0020_WYG_024-36b"/>
侍郎副侍中游肇為畿内大使後行貨於録尚書北海<lb/>
王詳轉大司農少卿出行荆州事轉征虜將軍郢州刺<lb/>
史鎮義陽在州銳於聚斂又納賄於于忠徵為給事黄<lb/>
門侍郎尋加後將軍河南尹黄門如故未拜而靈太后<lb/>
臨朝以元昭為河南尹羡仍黄門加平南將軍羡以義<lb/>
陽軍司之勲封安陽縣開國子邑三百戸羡曲附左右<lb/>
故獲封焉時幽瀛滄冀大水頻經宼難民飢詔羡兼尚<lb/>
書假散騎常侍持節詣州隨方賑恤多有所濟神龜初<lb/>
<pb n="KR2a0020_WYG_024-37a"/>
發疽卒年五十四詔賻帛三百匹朝服一襲贈鎮東將<lb/>
軍青州刺史諡曰恭<lb/>
長子躋字伯昇頗有意尚祕書郎朝議以羡本不合山<lb/>
河之賞故不許躋襲躋訴訟久之始聴紹封稍遷前将<lb/>
軍太中大夫梁州開府長史與刺史元羅同陷蕭衍卒<lb/>
於江南<lb/>
子孝緒元象中以躋柩還國興和中襲爵齊受禪例降<lb/>
靈珍弟靈竒立忠將軍齊州刺史進號冠軍將軍賜爵<lb/>
<pb n="KR2a0020_WYG_024-37b"/>
昌國侯為政清簡有威惠<lb/>
子恭伯右光禄大夫<lb/>
史臣曰為國馭民莫不文武兼運燕鳳以博識多聞昭<lb/>
成致禮和鄰存國賢之効歟許謙才術俱羙馳騁艱難<lb/>
之日觀幾獨勸事契㝠符張衮以才䇿見知早蒙恩遇<lb/>
時無寛政斯言貽咎元伯世家雋偉仍屬權輿總繼任<lb/>
重守正成務禮從清廟不亦宜乎寛模俱能見幾而動<lb/>
道固窮而委質鄧淵貞白幹事才業秉筆禍非其罪悲<lb/>
<pb n="KR2a0020_WYG_024-38a"/>
哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_024-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十四<lb/>
<pb n="KR2a0020_WYG_024-39a"/>
　魏書卷二十四考證<lb/>
崔元伯𫝊行押之書○押北史誤狎<hi>臣人龍</hi>按集古録<lb/>
　有五代時帝王將相等署字一卷所謂署字者皆草<lb/>
　書其名今俗謂之畫押岳珂古冡盆杆記言得晉永<lb/>
　寧元年甓有匠者姓名下有文如押字則晉已有之<lb/>
　黄伯思謂魏晉以來法書梁御府所藏皆是朱异唐<lb/>
　懐克沈熾文姚懐珍等題名於首尾紙縫間或謂之<lb/>
　押縫或謂之押尾後人花押蓋沿於此不知南北諸<lb/>
<pb n="KR2a0020_WYG_024-39b"/>
　史言押字者甚多也<lb/>
崔模字思範○北史崔模附崔逞𫝊後又本書崔辯𫝊<lb/>
　長子景儁髙祖賜名為逸逸弟模字叔軌是别一崔<lb/>
　模也<lb/>
討海戒於黄郭○海戒二字不可考當海賊字之訛<lb/>
　<lb/>
　<lb/>
　魏書卷二十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷一百五之一</head> <lb/>
    <p>
<pb n="KR2a0020_WYG_105-1a"/>
　前上十志啓<lb/>
臣收等啓昔子長命世偉才孟堅冠時特秀憲章前喆<lb/>
裁勒墳史紀𫝊之間申以書志緒言餘述可得而聞叔<lb/>
峻刪緝後劉紹統削撰季漢十志實範遷固表盖闕焉<lb/>
曹氏一代之籍了無具體典午終世之筆罕云周洽假<lb/>
復事播四夷盗聼間有小道俗言要竒好異考之雅舊<lb/>
咸乖實錄自永嘉喪圯中原淆然偏偽小書殆無可取<lb/>
魏有天下跨蹤前載順末克讓善始令終陛下極聖窮<lb/>
<pb n="KR2a0020_WYG_105-1b"/>
神奉天屈已顧眄百王指掌萬世深存有魏撫運之業<lb/>
永念神州人倫之緒臣等肅奉明詔刋著魏籍編紀次<lb/>
傳備聞天㫖竊謂志之為用網羅遺逸載紀不可附𫝊<lb/>
非宜理切必在甄明事重尤應摽著搜獵上下總括代<lb/>
終置之衆篇之後一統天人之迹𥚹心末識輙在於此<lb/>
是以晚始撰錄彌厯炎涼採舊増新今乃斷筆時移世<lb/>
易理不刻舩登閣含毫論叙殊致河溝往時之切釋老<lb/>
當今之重藝文前志可尋官氏魏代之急去彼取此敢<lb/>
<pb n="KR2a0020_WYG_105-2a"/>
率愚心謹成十志二十卷請續於傳末并前例目合一<lb/>
百三十一卷臣等妨官秉筆迄無可採塵黷旒冕堕深<lb/>
氷谷謹啓<lb/>
　十一月持節都督梁州諸軍事驃騎將軍梁州刺史<lb/>
　前著作郎富平縣開國子臣魏收啓<lb/>
　　平南將軍司空司馬修史臣辛元植<lb/>
　　冠軍將軍國子博士修史臣刁柔<lb/>
　　陵江將軍尚書左主客郎中修史臣髙孝幹<lb/>
<pb n="KR2a0020_WYG_105-2b"/>
　　前西河太守修史臣綦毋懷文<lb/>
<pb n="KR2a0020_WYG_105-3a"/>
欽定四庫全書<lb/>
　魏書卷一百五之一<lb/>
　　齊　　　　魏　　　　收　　　撰<lb/>
　志第一<lb/>
　　天象一之一<lb/>
夫在天成象聖人是觀日月五星象之著者變常舛度<lb/>
徴咎隨焉然則明晦暈蝕疾餘犯守飛流歘起彗字不<lb/>
恒或皇靈降臨示譴以戒下或王化有虧感逹於天路<lb/>
<pb n="KR2a0020_WYG_105-3b"/>
易稱天垂象見吉凶觀乎天文以察時變書曰厯象日<lb/>
月星辰敬授民時是故有國有家者之所祗畏也百王<lb/>
興廢之驗萬國禍福之來兆勤雖微罔不必至著於前<lb/>
載不可得而備舉也班史以日暈五星之屬列天文志<lb/>
薄蝕彗孛之比入五行説七曜一也而分為二志故陸<lb/>
機云學者所疑也今以在天諸異咸入天象其應徴符<lb/>
合隨而條載無所顯驗則闕之云<lb/>
太祖天興五年八月天鳴<lb/>
<pb n="KR2a0020_WYG_105-4a"/>
六年九月天鳴<lb/>
皇始二年十月壬辰日暈有佩璚占曰兵起天興元年<lb/>
九月烏丸張超收合亡命聚黨三千餘家據勃海之南<lb/>
皮自號征東大將軍烏丸王鈔掠諸郡詔將軍庾岳討<lb/>
之<lb/>
天興三年六月庚辰朔日有蝕之占曰外國侵土地分<lb/>
五年五月姚興遣其弟義陽公平率衆四萬來侵平陽<lb/>
乾壁為平所䧟<lb/>
<pb n="KR2a0020_WYG_105-4b"/>
六年四月癸巳朔日有蝕之占曰兵稍出十月太祖詔<lb/>
將軍伊謂率騎二萬北襲髙車大破之<lb/>
天賜五年七月戊戍朔日有蝕之占白后死六年七月<lb/>
夫人劉氏薨後諡為宣穆皇后<lb/>
太宗神瑞二年八月庚辰晦日有蝕之<lb/>
世祖始光四年六月癸卯朔日有蝕之占曰諸佐非其<lb/>
人神䴥元年二月司空奚斤監軍侍御史安頡討赫連<lb/>
昌擒之於安定其餘衆立昌弟定為主走還平涼斤追<lb/>
<pb n="KR2a0020_WYG_105-5a"/>
之為定所擒將軍邱堆棄甲與守將髙涼王禮東走蒲<lb/>
坂世祖怒斬堆<lb/>
神䴥元年十一月乙未朔日有蝕之<lb/>
太延元年正月己未朔日有蝕之<lb/>
四年十一月丁卯朔日有蝕之<lb/>
太平真君元年四月戊午朔日有蝕之<lb/>
三年八月甲戍晦日有蝕之<lb/>
六年六月戊子朔日有蝕之占曰有九族夷滅七年正<lb/>
<pb n="KR2a0020_WYG_105-5b"/>
月戊辰世祖車駕次東雍州庚午圍薛永宗營壘永宗<lb/>
出戰大敗六軍乘之永宗衆潰斬永宗男女無少長皆<lb/>
赴汾水而死<lb/>
七年六月癸未朔日有蝕之占曰不臣欲殺八年三月<lb/>
河西王沮渠牧犍謀反伏誅<lb/>
十年夏四月丙申朔日有蝕之<lb/>
六月庚寅朔日有蝕之占曰將相誅十一年六月己亥<lb/>
誅司徒崔浩<lb/>
<pb n="KR2a0020_WYG_105-6a"/>
十一年十二月辛未日南北有珥<lb/>
髙宗興安元年十一月己卯日出赤如血<lb/>
二年三月日暈<lb/>
興光元年七月丙申朔日有蝕之<lb/>
和平元年九月庚申朔日有蝕之<lb/>
三年二月壬子朔日有蝕之占曰有白衣之㑹六年五<lb/>
月癸卯髙宗崩<lb/>
顯祖皇興元年十月己卯朔日有蝕之<lb/>
<pb n="KR2a0020_WYG_105-6b"/>
二年四月丙子朔日有蝕之占曰將誅四年十月誅濟<lb/>
南王慕容白曜<lb/>
十月癸酉朔日有蝕之占曰尊后有憂三年夫人李氏<lb/>
薨後諡思皇后<lb/>
三年十月丁酉朔日有蝕之<lb/>
高祖延興元年十二月癸卯日有蝕之占曰有兵二年<lb/>
正月乙卯統萬鎮胡民相率北叛遣寧南將軍交阯公<lb/>
韓拔等滅之<lb/>
<pb n="KR2a0020_WYG_105-7a"/>
三年十二月癸卯朔日有蝕之<lb/>
四年正月癸酉朔日有蝕之占曰有崩主天下改服有<lb/>
大臣死五年十二月己丑征北大將軍城陽王夀薨六<lb/>
年六月辛未顯祖崩<lb/>
七月丙寅日有背珥<lb/>
五年正月丁酉白虹貫日直珥一<lb/>
承明元年三月辛卯日暈五重有二珥<lb/>
太和元年冬十月辛亥朔日有蝕之<lb/>
<pb n="KR2a0020_WYG_105-7b"/>
二年正月辛亥日暈東西有珥<lb/>
二月乙酉晦日有蝕之占曰有欲反者近三月遠三年<lb/>
四年正月癸卯洮陽羌叛抱罕鎭將討平之<lb/>
九月乙巳朔日有蝕之占曰東邦發兵四年十月丁未<lb/>
蘭陵民桓富殺其縣令與昌慮桓和北連太山羣盜張<lb/>
和顔等聚黨保五固推司馬朗之為主詔淮陽王尉元<lb/>
等討之<lb/>
三年春正月癸丑日暈東西有珥有佩㦸一重北有偃<lb/>
<pb n="KR2a0020_WYG_105-8a"/>
㦸四重後有白氣貫日珥狀如車輪京師不見雍州以<lb/>
聞<lb/>
三月癸卯朔日有蝕之占曰大臣誅四月雍州刺史宜<lb/>
都王目辰有罪賜死<lb/>
四年正月辛酉日東西有珥北有佩日暈貫兩珥<lb/>
五年正月庚辰日暈東西有珥南北並白氣長一丈廣<lb/>
二尺許北有連環暈又貫珥内復有直氣長三丈許内<lb/>
黄中青外白暈乍成散乃滅<lb/>
<pb n="KR2a0020_WYG_105-8b"/>
七月庚申朔日有蝕之<lb/>
七年十二月乙巳朔日有蝕之<lb/>
八年正月戊寅有白氣貫日占曰近臣亂十年三月丁<lb/>
亥中散梁衆保等謀反伏誅<lb/>
十一年十一月丁亥日失色<lb/>
十二年三月戊戍白虹貫日<lb/>
十三年二月乙亥朔日十五分蝕八占曰有白衣之㑹<lb/>
十一月己未安豐王猛薨<lb/>
<pb n="KR2a0020_WYG_105-9a"/>
十四年二月己巳朔未時雲氣斑駮日十五分蝕一占<lb/>
曰有白衣之㑹九月癸丑文明太皇太后馮氏崩<lb/>
十五年正月癸亥晦日有蝕之占曰王者將兵天下擾<lb/>
動十七年六月丙戌髙祖南伐<lb/>
十七年六月庚辰朔日有蝕之<lb/>
十八年五月甲戌朔日有蝕之<lb/>
二十年九月庚寅晦日有蝕之<lb/>
二十三年六月己卯日中有黑氣占曰内有逆謀八月<lb/>
<pb n="KR2a0020_WYG_105-9b"/>
癸亥南徐州刺史沈陵南叛<lb/>
十二月甲申日中有黑氣大如桃<lb/>
世宗景明元年正月辛丑朔日有蝕之<lb/>
七月己亥朔日有蝕之<lb/>
二年四月癸酉日自午及未再暈内黄外白<lb/>
七月癸巳朔日有蝕之<lb/>
八月戊辰日赤無光中有黑子一<lb/>
三年正月乙巳日中有黑氣如鵝子申酉復見又有二<lb/>
<pb n="KR2a0020_WYG_105-10a"/>
黑氣横貫日<lb/>
二月辛卯日中有黑氣大如鵝子<lb/>
七月丁巳朔日有蝕之<lb/>
正始元年十二月丙戍黑氣貫日<lb/>
壬子日有冠珥内黄外青占曰天下喜三年正月丁卯<lb/>
皇子生大赦天下<lb/>
三年二月甲辰日左右有珥内赤外黄<lb/>
辛亥日暈外白内黄<lb/>
<pb n="KR2a0020_WYG_105-10b"/>
十月乙巳日赤無光<lb/>
十二月乙卯日暈内黄外青東西有珥北有背巳時白<lb/>
虹貫日<lb/>
永平元年三月己酉日南北有珥外青内黄暈不匝西<lb/>
北有直氣長尺餘北有白虹貫日<lb/>
八月壬子朔日有蝕之<lb/>
二年八月丙午朔日有蝕之<lb/>
丁卯旦日旁有黑氣形如月從東南來衝日如此者一<lb/>
<pb n="KR2a0020_WYG_105-11a"/>
辰乃滅<lb/>
三年二月甲子日中有黑氣二<lb/>
十二月乙未日交暈中赤外黄東西有珥南北白暈貫<lb/>
日皆匝<lb/>
四年十一月癸卯日中有黑氣二大如桃占曰天子崩<lb/>
延昌四年正月丁巳世宗昇遐<lb/>
十二月壬戌朔日有蝕之在牛四度占曰其國叛兵發<lb/>
延昌二年正月庚辰蕭衍郁洲民徐元明等斬送衍鎭<lb/>
<pb n="KR2a0020_WYG_105-11b"/>
北將軍青冀二州刺史張稷首以州内附<lb/>
延昌元年二月甲戍至于辛巳日初出及將没赤白無<lb/>
光明<lb/>
五月己未晦日十五分蝕九占曰大旱民流千里二年<lb/>
春京師民饑死者數萬口<lb/>
二年閏月辛亥日中有黑氣占曰内有逆謀三年十一<lb/>
月丁巳幽州沙門劉僧紹聚衆反自號净居國明法王<lb/>
州郡捕斬之<lb/>
<pb n="KR2a0020_WYG_105-12a"/>
五月甲寅朔日有蝕之京師不見恒州以聞<lb/>
三年三月庚申日交暈其色内赤黄外青白南北有佩<lb/>
可長二丈許内赤黄外青白西有白暈貫日又日東有<lb/>
一抱長二丈許内赤黄外青<lb/>
肅宗熙平元年三月戊辰朔日有蝕之<lb/>
丁丑日出無光至于酉時占曰兵起神龜元年正月秦<lb/>
州羌反二月巳酉東益州氐反七月河州民却鐡怱聚<lb/>
衆反自稱水池王<lb/>
<pb n="KR2a0020_WYG_105-12b"/>
四月甲辰卯時日暈帀西有一背内赤外黄南北有珥<lb/>
内赤外黄漸滅<lb/>
十二月己酉日暈北有一抱内赤外白両傍有珥北有<lb/>
白虹貫日<lb/>
神龜元年三月丁丑白虹貫日占曰天下有來臣之衆<lb/>
二年十一月乙酉蠕蠕莫緣梁賀侯豆率男女七百口<lb/>
來降<lb/>
二年正月辛巳朔日有蝕之<lb/>
<pb n="KR2a0020_WYG_105-13a"/>
正光元年正月乙亥朔日有蝕之占曰有大臣亡七月<lb/>
丙子殺太傅領太尉清河王懌<lb/>
二年五月丁酉日有蝕之夏州以聞<lb/>
三年正月甲寅日交暈内赤外青有白虹貫暈外有直<lb/>
氣長二丈許内赤外青<lb/>
五月壬辰朔日有蝕之占曰秦邦不臣五年六月秦州<lb/>
城人莫折大提據城反自稱秦王<lb/>
十月己巳太史奏自八月已來黄埃掩日日出三丈色<lb/>
<pb n="KR2a0020_WYG_105-13b"/>
赤如赭無光曜<lb/>
十一月己丑朔日有蝕之占曰有小兵在西北四年二<lb/>
月己卯蠕蠕主阿那瓌率衆犯塞<lb/>
四年十一月癸未朔日有蝕之<lb/>
五年閏月乙酉日暈内赤外青南有珥上有一抱両背<lb/>
内赤外青<lb/>
三月丁卯日暈三重外青内赤占曰有謀其主孝昌元<lb/>
年正月庚申徐州刺史元法僧據城反自稱宋王<lb/>
<pb n="KR2a0020_WYG_105-14a"/>
十二月丙申日暈南北有珥上有両抱一背<lb/>
孝昌元年十二月丙戌白虹刺日不過虹中有一背占<lb/>
曰有臣背其主一曰有反城二年九月己卯東豫州刺<lb/>
史元慶和據城南叛<lb/>
三年十一月戊寅辰時日暈東面不合其色内赤外黄<lb/>
東西有珥内赤外黄西北去暈一尺餘有一背長二丈<lb/>
餘廣三尺許内赤外黄<lb/>
莊帝永安二年三月甲戍未時日暈三重内黄赤外青<lb/>
<pb n="KR2a0020_WYG_105-14b"/>
白暈東西両處不合其狀如抱<lb/>
五月辛酉日暈東西両處不合<lb/>
辛未申時日南有珥去一尺餘有一背長三丈許廣五<lb/>
尺餘内赤外青<lb/>
七月丙寅直東去日三尺許有一背長二丈餘内赤外<lb/>
青半食頃從北頭漸滅至半須叟還如初見内赤外青<lb/>
其色分炳<lb/>
十月己酉朔日從地下蝕出十五分蝕七虧從西南角<lb/>
<pb n="KR2a0020_WYG_105-15a"/>
起占曰西夷欲殺後有大兵必西行三年四月丁卯雍<lb/>
州刺史尒朱天光討擒万俟醜奴蕭寳夤於安定送京<lb/>
師斬之<lb/>
三年五月戊戍辰時日暈帀内赤外白暈内有両珥西<lb/>
有白虹貫日東北有一背内赤外青南有一背内赤外<lb/>
青東有一抱内青外赤京師不見青州表聞<lb/>
六月辛丑日暈白虹貫日<lb/>
前廢帝普泰元年三月丁亥日月並赤赭色天地溷濁<lb/>
<pb n="KR2a0020_WYG_105-15b"/>
六月己亥朔日蝕從西南角起雲陰不見定相二州表<lb/>
聞占曰主弱小人持政時尒朱世隆兄弟專擅威福<lb/>
後廢帝中興二年二月辛丑辰時日暈東西不合其色<lb/>
内赤外青南北有珥西北去暈一尺餘有一背長二丈<lb/>
許可廣三尺内赤外青<lb/>
十一月日暈再重上有背長三丈餘内青外赤<lb/>
出帝太昌元年五月日暈再重上有両背一尺許<lb/>
癸丑午時日南有珥去日一尺餘有一背長三丈許廣<lb/>
<pb n="KR2a0020_WYG_105-16a"/>
五尺内赤外青<lb/>
十月辛酉朔日從地下蝕出虧從西南角起占曰有兵<lb/>
大行永熙二年正月甲午齊獻武王自晉陽出討尒朱<lb/>
兆丁酉大破之於赤洪嶺兆遁走自殺<lb/>
永熙二年四月己未朔日有蝕之在丙虧從正南起占<lb/>
曰君陰謀三年五月辛卯出帝為斛斯椿等諸佞關構<lb/>
猜於齊獻武王託討蕭衍盛暑徴發河南諸州之兵天<lb/>
下怪惡之語在斛斯椿𫝊<lb/>
<pb n="KR2a0020_WYG_105-16b"/>
三年四月癸丑日有蝕之占曰有亂殺天子者七月丁<lb/>
未出帝為斛斯椿等廹脅遂出於長安<lb/>
孝靜元象元年春正月辛丑朔日有蝕之占曰大臣死<lb/>
八月辛卯司徒公髙敖曹戰殁於河陰<lb/>
六月己丑日暈一重有両珥上有背長二丈餘<lb/>
十一月己巳辰時日暈南面不合東西有珥背有白虹<lb/>
至珥不徹<lb/>
二年二月己丑巳時日暈帀白虹貫日不徹<lb/>
<pb n="KR2a0020_WYG_105-17a"/>
興和二年閏月丁丑朔日有蝕之占曰有小兵七月癸<lb/>
巳元寶炬廣豫二州行䑓趙繼宗南青州刺史崔康寇<lb/>
陽翟鎮將撃走之<lb/>
武定三年冬十一月壬申日暈両重東南角不合西南<lb/>
東北有珥西北有両重背東北西北有白氣并有両珥<lb/>
中間有一白氣東西横至珥<lb/>
十二月乙酉竟天微有白雲日暈東南角不合西南東<lb/>
北有珥西北有一背去日一尺<lb/>
<pb n="KR2a0020_WYG_105-17b"/>
五年正月己亥朔日有蝕之從西南角起占曰不有崩<lb/>
喪必有臣亡天下改服丙午齊獻武王薨<lb/>
二月辛丑日暈帀西北交暈貫日并有一珥一抱<lb/>
六年七月庚寅朔日有蝕之虧從西北角起<lb/>
　<lb/>
　<lb/>
　<lb/>
　魏書卷一百五之一<lb/>
<pb n="KR2a0020_WYG_105-18a"/>
　魏書卷一百五之一考證<lb/>
天象志敘萬國禍福之來○來監本誤未今改正<lb/>
兆勤雖微○勤係動字之訛<lb/>
世祖始光四年諸佐非其人○佐南監本作侯<lb/>
莊帝永安二年外青白○白監本誤日今改正<lb/>
　<lb/>
　<lb/>
　<lb/>
<pb n="KR2a0020_WYG_105-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷一百五之一考證<lb/>
<pb n="KR2a0020_WYG_105-19a"/>
欽定四庫全書<lb/>
　魏書卷一百五之二<lb/>
　　齊　　　　魏　　　收　　　　撰<lb/>
　志第二<lb/>
　　天象一之二<lb/>
太祖皇始二年六月庚戍月掩太白在端門外占曰國<lb/>
受兵九月慕容賀驎率三萬餘人出寇新市十月太祖<lb/>
破之於義䑓塢斬首九千餘級<lb/>
<pb n="KR2a0020_WYG_105-19b"/>
天興元年十一月丁丑月犯東上相<lb/>
二年五月辛酉月掩東上相<lb/>
八月壬辰月犯牽牛占曰國有憂三年二月丁亥皇子<lb/>
聰薨<lb/>
三年三月乙丑月犯鎭星在牽牛<lb/>
七月己未月犯鎭星在牽牛<lb/>
辛酉月犯哭星<lb/>
四年三月甲子月生齒占曰有賊臣五年十一月秀容<lb/>
<pb n="KR2a0020_WYG_105-20a"/>
胡帥前平原太守劉曜聚衆為盗遣騎誅之<lb/>
七月丁卯月犯天關<lb/>
十月甲子月犯東次相<lb/>
五年四月辛丑月掩辰星在東井<lb/>
五月丙申月犯太微<lb/>
七月己亥月犯嵗星在左角<lb/>
十月戊申月暈左角時帝討姚興弟平於乾壁克之太<lb/>
史令晁崇奏角蟲將死上慮牛疫乃命諸軍併重焚車<lb/>
<pb n="KR2a0020_WYG_105-20b"/>
丙戍車駕北引牛大疫死者十八九官車所馭巨犗數<lb/>
百同日斃於路側首尾相屬麋鹿亦多死<lb/>
乙卯月犯太微占曰貴人憂六年七月鎭西大將軍司<lb/>
𨽻校尉毗陵王順有罪以王還第<lb/>
十二月庚申月與太白同入羽林<lb/>
六年正月月掩氐西南星<lb/>
六月甲辰月掩北斗魁第四星<lb/>
十月乙巳月犯軒轅第四星<lb/>
<pb n="KR2a0020_WYG_105-21a"/>
十一月辛巳月犯熒惑<lb/>
天賜元年二月甲辰月掩嵗星在角占曰天下兵起三<lb/>
年四月蠕蠕寇邊夜召兵將旦賊走乃罷<lb/>
四月甲午月掩軒轅第四星占曰女主惡之六年七月<lb/>
夫人劉氏薨後諡宣穆皇后<lb/>
五月壬申月掩斗魁第二星<lb/>
二年三月壬辰月掩左執法<lb/>
丁酉月掩心前星<lb/>
<pb n="KR2a0020_WYG_105-21b"/>
四月己卯月犯鎮星在東壁占曰貴人死四年五月常<lb/>
山王遵有罪賜死<lb/>
七月己未月掩鎮星<lb/>
八月丁巳月犯斗第一星占曰大臣憂三月七月太尉<lb/>
穆崇薨<lb/>
十月丁巳月掩鎮星在營室<lb/>
三年二月己丑月犯心後星<lb/>
四月癸丑月犯太微西上將<lb/>
<pb n="KR2a0020_WYG_105-22a"/>
己未月犯房南第二星占曰將相有憂四年五月誅定<lb/>
陵公和跋<lb/>
五月癸未月犯左角占曰左將軍死六年三月左將軍<lb/>
曲陽侯元素延死<lb/>
十二月丙午月掩太白在危<lb/>
四年二月庚申月掩心後星<lb/>
五年五月丁未月掩斗第二星占曰大人憂六年十月<lb/>
戊辰太祖崩<lb/>
<pb n="KR2a0020_WYG_105-22b"/>
太宗永興元年二月甲子月犯昴占曰胡不安天子破<lb/>
匈奴二年五月太宗討蠕蠕社崘遁走<lb/>
九月壬寅月犯昴<lb/>
閏十月丁酉月犯昴<lb/>
二年三月丁卯月掩房南第二星又掩斗第五星<lb/>
五月甲子月掩斗第五星<lb/>
己亥月掩昴<lb/>
六月己丑月犯房南第二星<lb/>
<pb n="KR2a0020_WYG_105-23a"/>
七月乙亥月犯輿鬼<lb/>
八月甲申月犯心前星<lb/>
三年六月庚子月犯嵗星在畢占曰有邊兵五年四月<lb/>
上黨民勞聰士臻羣聚為盗殺太守令長相率外奔<lb/>
八月乙未月犯嵗星在參<lb/>
四年春正月壬戍月行畢蝕嵗星<lb/>
癸亥月掩房北第二星<lb/>
閏月庚申月行昴犯熒惑<lb/>
<pb n="KR2a0020_WYG_105-23b"/>
七月月蝕熒惑<lb/>
八月戊申月犯泣星<lb/>
十月辛亥月掩天關占曰有兵五年六月濩澤民劉逸<lb/>
自號征東將軍三巴王署置官屬攻逼建興郡元城侯<lb/>
元屈等討平之<lb/>
五年三月戊辰月行參犯太白<lb/>
四月癸卯月暈翼軫角<lb/>
七月庚午月掩鉤鈐占曰喉舌臣憂五月三月散騎常<lb/>
<pb n="KR2a0020_WYG_105-24a"/>
侍王洛兒卒<lb/>
八月庚申月犯太白占曰憂兵神瑞元年二月赫連屈<lb/>
丐入寇河東殺掠吏民三城䕶軍張昌等要撃走之<lb/>
九月己丑月犯左角占曰天下有兵神瑞元年十二月<lb/>
蠕蠕犯塞<lb/>
十月乙巳月犯畢占曰貴人有死者泰常元年三月長<lb/>
樂王處文薨<lb/>
十一月丙戍月蝕房第一星<lb/>
<pb n="KR2a0020_WYG_105-24b"/>
十二月甲辰三暈東井<lb/>
神瑞元年正月丁卯月犯畢占曰貴人有死者泰常元<lb/>
年四月庚申河間王修薨<lb/>
二月戊申月蝕房第一星<lb/>
三月壬申月蝕左角<lb/>
五月壬寅月犯牽牛南星<lb/>
六月丙申月掩氐<lb/>
七月庚辰月犯天關<lb/>
<pb n="KR2a0020_WYG_105-25a"/>
八月丁酉月蝕牽牛中大星<lb/>
己酉月犯西咸占曰有隂謀神瑞二年三月河西饑胡<lb/>
屯聚上黨推白亞栗斯為盟主號大單于稱建平元年<lb/>
四月詔將軍公孫表等五將討之<lb/>
二年三月丁巳月入畢占曰天下兵起泰常元年三月<lb/>
常山民霍季自言名載圗讖持一黑石以為天賜玉印<lb/>
誑惑聚黨入山為盗州郡捕斬之<lb/>
四月己卯月犯畢陽星<lb/>
<pb n="KR2a0020_WYG_105-25b"/>
七月辛丑月犯畢占曰貴人有死者泰常元年十二月<lb/>
南陽王良薨<lb/>
八月壬子月犯氐<lb/>
十月甲子月暈畢<lb/>
十一月月暈軒轅<lb/>
戊午月犯畢陽星<lb/>
泰常元年五月甲申月犯嵗星在角<lb/>
六月己巳月犯畢占曰貴人死二年十月豫章王夔薨<lb/>
<pb n="KR2a0020_WYG_105-26a"/>
七月月犯牛<lb/>
十月丙戍月入畢占曰有邊兵二年二月司馬德宗譙<lb/>
王司馬文思自江東遣使詣闕上書請軍討劉裕太宗<lb/>
詔司徒長孫嵩率諸將邀撃之<lb/>
二年五月丙子月犯軒轅<lb/>
八月己酉月犯牽牛占曰其地有憂三年司馬德宗死<lb/>
丁卯月犯太微<lb/>
十一月癸未月犯東井南轅西頭第一星占曰諸侯貴<lb/>
<pb n="KR2a0020_WYG_105-26b"/>
人死一曰有水三年八月鴈門河内大雨水復其稅租<lb/>
五年三月南陽王意文薨<lb/>
二年正月戊申月犯輿鬼積尸己酉月犯軒轅爟星占<lb/>
曰女主有憂五年六月丁卯貴嬪杜氏薨後諡密皇后<lb/>
四月壬申月犯鎮星在張<lb/>
五月癸亥月犯太白於東井<lb/>
七月丁巳月犯東井<lb/>
九月丙寅月犯熒惑在張翼<lb/>
<pb n="KR2a0020_WYG_105-27a"/>
十一月庚申月犯太白在斗<lb/>
十二月庚辰月犯熒惑於太微<lb/>
四年正月丙午月犯太微<lb/>
三月壬寅月犯太微<lb/>
五月丙申月犯太微占曰人君憂八年十一月太宗崩<lb/>
十二月丁巳月犯太白入羽林<lb/>
五年十一月辛亥月蝕熒惑在亢占曰韓鄭地大敗八<lb/>
年九月劉義符潁川太守李元德竊入許昌太宗詔交<lb/>
<pb n="KR2a0020_WYG_105-27b"/>
阯侯周幾撃之元德遁走<lb/>
六年二月己亥月蝕南斗杓星<lb/>
五月丙辰月暈在角亢<lb/>
七年正月丁卯月犯南斗占曰大臣憂三月河南王曜<lb/>
薨<lb/>
三月壬戍月犯南斗<lb/>
五月丙午月犯軒轅<lb/>
六月辛巳月犯房占曰將相有憂八年六月己亥太尉<lb/>
<pb n="KR2a0020_WYG_105-28a"/>
宜都公穆觀薨<lb/>
世祖始光元年正月壬午月犯心中央大星<lb/>
二年三月丙子月犯熒惑在虚<lb/>
十二月丁酉月犯軒轅<lb/>
神䴥三年夏四月壬戌月犯軒轅<lb/>
六月月犯嵗星<lb/>
四年十月丙辰月掩天關占曰有兵延和元年七月世<lb/>
祖討馮文通於和龍<lb/>
<pb n="KR2a0020_WYG_105-28b"/>
十二月月犯房鉤鈐<lb/>
延和元年三月月犯軒轅<lb/>
四月月犯左角占曰天下有兵二年二月征西將軍金<lb/>
崖與安定鎮將延普及涇州刺史狄子玉為權舉兵攻<lb/>
普不克退保胡空谷驅掠平民據險自固世祖詔平西<lb/>
將軍安定鎮將陸俟討獲之<lb/>
五月月犯軒轅掩南斗第六星<lb/>
七月丙午月蝕左角<lb/>
<pb n="KR2a0020_WYG_105-29a"/>
三年二月庚午月犯畢口而出月暈昴五車及參占曰<lb/>
貴人死五月甲子陰平王求薨<lb/>
閏月己丑月入東井犯太白占曰憂兵七月辛巳世祖<lb/>
行幸隰城命諸軍討山胡白龍于西河克之<lb/>
太延元年五月壬子月犯右執法占曰執法有憂十月<lb/>
尚書左僕射安原謀反伏誅<lb/>
十月丙午月犯右執法<lb/>
二年正月庚午月犯熒惑占曰貴人死三年正月癸未<lb/>
<pb n="KR2a0020_WYG_105-29b"/>
征東大將軍中山王纂薨<lb/>
二月月犯太微東藩第一星<lb/>
三月癸亥月犯太微右執法又犯上相占曰將相有免<lb/>
者眞君二年三月庚戍新興王俊略陽王羯兒有罪並<lb/>
黜為公<lb/>
三年正月月犯東井占曰將相死戊子太尉北平王長<lb/>
孫嵩薨乙巳鎮南大將軍丹陽王叔建薨<lb/>
九月丙申月暈太㣲<lb/>
<pb n="KR2a0020_WYG_105-30a"/>
十一月戊戍月掩太白<lb/>
四年四月己卯月犯氐<lb/>
十一月丁未月犯東井占曰將軍死真君二年九月戊<lb/>
戍撫軍大將軍永昌王健薨<lb/>
五年六月甲午朔月見西方<lb/>
七月月掩鎮星<lb/>
真君元年十二月月犯太微<lb/>
二年六月壬子朔月見西方<lb/>
<pb n="KR2a0020_WYG_105-30b"/>
三年三月癸未月犯太白占曰憂兵四年正月征西將<lb/>
軍皮豹子等大破劉義隆將於樂鄉擒其將王奐之王<lb/>
長卿等<lb/>
五年五月甲辰月犯心後星<lb/>
六年四月月犯心占曰有亡國是月征西大將軍髙涼<lb/>
王那討吐谷渾慕利延於陰平軍到曼頭城慕利延驅<lb/>
其部落西渡流沙那急追之故西秦王慕璝世子被囊<lb/>
逆軍距戰那撃破之慕利延遂西入于闐<lb/>
<pb n="KR2a0020_WYG_105-31a"/>
七年八月癸卯月犯熒惑又犯軒轅<lb/>
十一月月犯軒轅<lb/>
八年正月庚午月犯心大星<lb/>
九年正月月犯嵗星<lb/>
十一年正月甲子月入羽林<lb/>
正平元年正月月入羽林<lb/>
髙宗太安四年正月己未月入太微犯西蕃<lb/>
三月月犯五諸侯<lb/>
<pb n="KR2a0020_WYG_105-31b"/>
六月癸酉朔月生西方<lb/>
八月月入南斗<lb/>
九月月犯軒轅<lb/>
十二月月犯氐<lb/>
五年正月月掩軒轅又掩氐東南星<lb/>
六月月犯心前星<lb/>
十二月月犯左執法占曰大臣有憂和平二年四月侍<lb/>
中征東大將軍河東王閭毗薨<lb/>
<pb n="KR2a0020_WYG_105-32a"/>
和平元年正月丁未月入南斗<lb/>
三月月掩軒轅占曰女主惡之四月保皇太后常氏崩<lb/>
六月戊子月犯心前星<lb/>
十一月壬辰月犯右執法<lb/>
二年正月月犯心後星<lb/>
九月月犯心大星<lb/>
三年三月壬寅月犯心後星<lb/>
八月月犯哭星<lb/>
<pb n="KR2a0020_WYG_105-32b"/>
四年四月月掩軒轅御女星<lb/>
五年二月甲申月入南斗魁中犯第三星<lb/>
三月庚子月入輿鬼積尸<lb/>
六年七月月犯心前星<lb/>
九月月犯軒轅右角<lb/>
顯祖天安元年六月甲辰月犯東井<lb/>
十月癸巳月掩東井<lb/>
皇興元年正月丙辰月犯東井北轅東頭第三星<lb/>
<pb n="KR2a0020_WYG_105-33a"/>
八月辛酉月蝕東井南轅第二星占曰有將死三月正<lb/>
月司空平昌公和其奴薨<lb/>
十月癸巳月在參蝕<lb/>
二年四月丙辰月犯牽牛中星<lb/>
三年十二月乙酉月犯氐<lb/>
五年七月辛巳月犯東井<lb/>
髙祖延興元年十月庚子月入畢口占曰有赦二年正<lb/>
月乙卯曲赦京師及河西南至秦涇西至枹罕北至涼<lb/>
<pb n="KR2a0020_WYG_105-33b"/>
州及諸鎮<lb/>
二年正月壬戍月犯畢占曰天子用法九月辛巳統萬<lb/>
鎮將河間王閭虎皮坐貪殘賜死<lb/>
閏月丙子月犯東井占曰有水是年以州鎮十一水旱<lb/>
免民田租開倉賑恤<lb/>
庚子月犯東井北轅<lb/>
三年八月己未月犯太㣲占曰將相有免者期不出三<lb/>
年承明元年二月司空東郡王陸定國坐事免官爵<lb/>
<pb n="KR2a0020_WYG_105-34a"/>
十二月戊午月蝕在七星京師不見統萬鎮以聞<lb/>
四年正月己卯月犯畢占曰貴人死五年十二月城陽<lb/>
王長夀薨<lb/>
二月癸丑月犯軒轅<lb/>
甲寅月犯嵗星占曰饑太和元年正月雲中饑詔開倉<lb/>
賑恤<lb/>
九月乙卯月犯右執法占曰大臣有憂承明元年六月<lb/>
大司馬大將軍安成王萬安國坐矯詔殺部長奚買奴<lb/>
<pb n="KR2a0020_WYG_105-34b"/>
於苑中賜死<lb/>
五年三月甲戌月掩鎮星<lb/>
八月乙亥月掩畢占曰有邊兵太和元年正月秦州略<lb/>
陽民王元夀聚衆五千餘家自號為衝天王二月詔秦<lb/>
益二州刺史武都公尉洛侯討破元夀獲其妻子送京<lb/>
師<lb/>
十一月癸卯月入軒轅中蝕第三星<lb/>
承明元年四月甲戍月蝕尾<lb/>
<pb n="KR2a0020_WYG_105-35a"/>
太和元年二月壬戍月在井暈參南北河五車二星三<lb/>
柱熒惑<lb/>
三月甲午月犯太微<lb/>
戊辰月蝕尾下入濁氣不見<lb/>
五月丁亥月犯軒轅大星<lb/>
丙午月入太微<lb/>
八月庚申月入南斗犯第三星<lb/>
戊寅月入太微犯屏南星<lb/>
<pb n="KR2a0020_WYG_105-35b"/>
十月乙丑月蝕昴京師不見雍州以聞占曰貴臣誅是<lb/>
月誅徐州刺史李訢<lb/>
十二月癸卯月犯南斗<lb/>
二年六月庚辰月犯太微東蕃南頭第一星京師不見<lb/>
定州以聞<lb/>
甲申月犯房又犯太微<lb/>
八月壬午月入南斗占曰大臣誅十二月誅南郡王李<lb/>
惠<lb/>
<pb n="KR2a0020_WYG_105-36a"/>
九月庚申陰雲開合月在昴蝕<lb/>
十月戊戌月入南斗口中占曰大臣誅三年四月雍州<lb/>
刺史宜都王目辰有罪賜死<lb/>
十一月甲子月犯鎮星<lb/>
十二月戊戍月入南斗口中<lb/>
三年正月壬子月暈觜參両肩五車五星畢東井占曰<lb/>
有赦十月大赦天下<lb/>
二月庚寅月犯心<lb/>
<pb n="KR2a0020_WYG_105-36b"/>
三月庚戍月入南斗口中占曰大臣誅九月定州刺史<lb/>
安樂王長樂有罪徴詣京師賜死<lb/>
乙卯月入南斗口中<lb/>
七月癸未月犯心<lb/>
十月月犯心<lb/>
十二月丙戍月犯太微左執法占曰大臣有憂四年正<lb/>
月襄城王韓頺有罪削爵徙邊<lb/>
四年正月丁未月在畢暈參両肩五車東井丁巳月犯<lb/>
<pb n="KR2a0020_WYG_105-37a"/>
心占曰人伐其主五年二月沙門法秀謀反伏誅<lb/>
<hi>闕</hi>犯心<lb/>
二月己卯月犯軒轅北第二星<lb/>
辛巳月犯太微左執法占曰大臣有憂閏月頓丘王李<lb/>
鍾葵有罪賜死<lb/>
壬午月蝕<lb/>
乙酉月掩熒惑<lb/>
五年二月癸卯月犯太微西蕃南頭第一星<lb/>
<pb n="KR2a0020_WYG_105-37b"/>
二月甲辰月在翼暈東南不帀須臾西北有偏白暈侵<lb/>
五車二星東井北河北河輿鬼柳北斗紫微宮攝提翼<lb/>
星<lb/>
戊戍月犯心京師不見濟州以聞<lb/>
七月戊寅月犯昴占曰有白衣之㑹六年正月任城王<lb/>
雲薨<lb/>
六年正月癸亥月在畢暈參両肩五車三星胃昴畢京<lb/>
師不見營州以聞<lb/>
<pb n="KR2a0020_WYG_105-38a"/>
己巳月在張犯軒轅大星<lb/>
辛未月蝕<lb/>
五月戊申月入南斗口中<lb/>
戊寅月犯昴<lb/>
七月丁卯月蝕<lb/>
十一月辛亥朔月寅見東方京師不見平州以聞<lb/>
七年五月辛卯月犯南斗<lb/>
八年正月辛巳月在畢暈東井嵗星觜參両肩五車<lb/>
<pb n="KR2a0020_WYG_105-38b"/>
三月己丑月犯心<lb/>
四月丁亥月蝕斗<lb/>
癸亥月犯昴相州以聞占曰有白衣之㑹十一年五月<lb/>
南平王渾薨<lb/>
五月丁亥月在斗蝕盡占曰饑十二月詔以州鎮十五<lb/>
水旱民飢遣使者循行問所疾苦開倉賑恤<lb/>
九年正月丁丑月在參暈觜參両肩東井北河五車三<lb/>
星占曰水是年冀定數州水民有賣男女者<lb/>
<pb n="KR2a0020_WYG_105-39a"/>
戊申月犯東井占曰貴人死一曰有水十月侍中司徒<lb/>
魏郡王陳建薨是年京師及州鎮十二水旱傷稼<lb/>
四月丁未月犯心<lb/>
十一月戊寅月蝕<lb/>
十年十一月辛亥月犯房<lb/>
十一年正月丙午月犯房鉤鈐<lb/>
二月癸亥月犯東井<lb/>
三月丙申月三暈太微<lb/>
<pb n="KR2a0020_WYG_105-39b"/>
庚子月蝕氐占曰糴貴是年年榖不登聼民出關就食<lb/>
開倉賑恤<lb/>
六月乙五月犯斗<lb/>
丙寅月犯建星<lb/>
七月丁未月入東井<lb/>
八月己巳月蝕胃占曰有兵是月蠕蠕犯塞遣平原王<lb/>
陸叡討之<lb/>
九月戊戍陰雲離合月在胃蝕<lb/>
<pb n="KR2a0020_WYG_105-40a"/>
十一月乙巳月入氐<lb/>
十二月戊午月及熒惑合於東壁<lb/>
甲子月入東井犯天關<lb/>
十二年正月戊戍月犯左角<lb/>
二月壬戍月暈太微<lb/>
丁卯月犯氐<lb/>
四月癸丑月犯東井占曰將死九月司徒淮南王他薨<lb/>
壬戍月犯氐與嵗星同在氐<lb/>
<pb n="KR2a0020_WYG_105-40b"/>
癸亥月犯房<lb/>
六月丁巳月入氐犯嵗星<lb/>
七月乙酉月犯房<lb/>
庚寅月犯牽牛<lb/>
庚子月犯畢<lb/>
九月月蝕盡<lb/>
十一月己未月犯東井<lb/>
丙寅月犯左角占曰天下有兵十二年正月蕭賾遣衆<lb/>
<pb n="KR2a0020_WYG_105-41a"/>
寇邊淮陽太守王僧儁撃走之<lb/>
十二月甲申月犯畢<lb/>
乙未月犯氐<lb/>
丙申月犯房<lb/>
十三年正月甲寅月入東井<lb/>
壬戍月掩牽牛<lb/>
二月己丑月在角十五分蝕七<lb/>
三月庚申月犯嵗星<lb/>
<pb n="KR2a0020_WYG_105-41b"/>
四月丙戍月犯房<lb/>
六月乙酉月掩牽牛<lb/>
乙未月犯畢占曰貴人死十二月司空河東王茍頺薨<lb/>
七月丁未月入氐<lb/>
戊申月犯楗閉<lb/>
八月丙戍天有微雲月在未蝕占曰有兵十四年四月<lb/>
地豆干頻犯塞詔征西大將軍陽平王頤擊走之<lb/>
九月丁巳月掩畢<lb/>
<pb n="KR2a0020_WYG_105-42a"/>
庚申月入東井<lb/>
十月己卯月掩熒惑又掩畢<lb/>
丁酉月犯楗閉<lb/>
十二月壬午月入東井<lb/>
十四年二月甲戍月犯畢<lb/>
六月甲戍月犯亢<lb/>
八月乙亥月犯牽牛<lb/>
辛卯月犯軒轅占曰女主當之九月文明皇太后馮氏<lb/>
<pb n="KR2a0020_WYG_105-42b"/>
崩<lb/>
十月壬午月入東井<lb/>
戊子月犯太微<lb/>
十一月戊戍月犯鎮星<lb/>
乙卯月犯太微右執法<lb/>
十二月庚辰月犯軒轅<lb/>
癸未月掩太微左執法<lb/>
十五年正月己酉月在張蝕<lb/>
<pb n="KR2a0020_WYG_105-43a"/>
三月丙申月掩畢占曰有邊兵十六年八月詔陽平王<lb/>
頤右僕射陸叡督十二將七萬騎北討蠕蠕<lb/>
四月庚午月犯軒轅<lb/>
癸酉月犯太微東蕃上將占曰貴人憂六月濟陰王鬱<lb/>
以貪殘賜死<lb/>
癸未月犯嵗星<lb/>
五月庚子月掩太㣲左執法占曰大臣憂十七年二月<lb/>
南平王霄薨<lb/>
<pb n="KR2a0020_WYG_105-43b"/>
丁未月掩建星<lb/>
七月乙未月犯太微東蕃<lb/>
辛丑月掩建星<lb/>
癸卯月犯牽牛<lb/>
九月乙丑月犯牽牛占曰大臣有憂十七年蕭賾死<hi>大臣</hi>
<hi>疑當作吳越</hi>
癸未月入太微犯右執法占曰大臣憂十七年八月三<lb/>
老山陽郡開國公尉元薨<lb/>
<pb n="KR2a0020_WYG_105-44a"/>
十月甲午月犯鎮星<lb/>
戊申月犯軒轅<lb/>
十一月乙巳月犯畢<lb/>
辛未月入東井<lb/>
十二月辛卯月蝕盡<lb/>
十六年二月甲辰月入氐<lb/>
三月己卯月入羽林<lb/>
四月壬辰月入太微<lb/>
<pb n="KR2a0020_WYG_105-44b"/>
丙午月入羽林<lb/>
五月壬子月掩南斗第六星<lb/>
甲戍月入羽林<lb/>
六月戊子月犯熒惑占曰貴人死十九年五月廣川王<lb/>
諧薨<lb/>
己丑月入太微<lb/>
丁酉月掩建星<lb/>
丁未月入畢占曰有邊兵十九年正月平南將軍王肅<lb/>
<pb n="KR2a0020_WYG_105-45a"/>
頻破蕭鸞軍於義陽降者萬餘<lb/>
七月甲戍月入畢<lb/>
丁丑月犯軒轅<lb/>
八月壬辰月犯建星<lb/>
壬寅月犯畢<lb/>
甲辰月入東井<lb/>
戊申月犯軒轅占曰女主當之二十年十月廢皇后馮<lb/>
氏<lb/>
<pb n="KR2a0020_WYG_105-45b"/>
辛亥月入太微犯右執法<lb/>
九月癸亥月掩鎮星<lb/>
十月辛卯月入羽林<lb/>
癸亥月入東井<lb/>
十一月甲子月犯畢<lb/>
壬申月入太微<lb/>
丁丑月入氐<lb/>
十二月丁酉月在柳蝕占曰國有大事兵起十七年八<lb/>
<pb n="KR2a0020_WYG_105-46a"/>
月己丑車駕發京師南伐歩騎三十餘萬<lb/>
十七年正月己丑月犯軒轅<lb/>
壬申月犯氐<lb/>
三月甲午月入太微<lb/>
壬寅月掩南斗第六星<lb/>
四月癸丑月入太微占曰大臣死十九年二月辛酉司<lb/>
徒馮誕薨<lb/>
壬寅月入羽林<lb/>
<pb n="KR2a0020_WYG_105-46b"/>
五月甲子月犯南斗第六星<lb/>
乙丑月掩建星<lb/>
六月甲午月在女蝕占曰旱二十年以南北州郡旱遣<lb/>
侍臣循察開倉賑恤<lb/>
七月壬子月入太微占曰有反臣二十年二月恒州刺<lb/>
史穆泰謀反伏誅多所連及<lb/>
丙辰月入氐<lb/>
癸未月犯南斗第六星<lb/>
<pb n="KR2a0020_WYG_105-47a"/>
庚申月犯建星<lb/>
八月庚寅月犯哭星<lb/>
辛卯月入羽林<lb/>
丁酉月入畢占曰兵起十九年二月車駕南伐鍾離<lb/>
辛丑月犯輿鬼<lb/>
乙巳月入太微犯屏星<lb/>
十月壬午月犯建星<lb/>
甲午月入東井<lb/>
<pb n="KR2a0020_WYG_105-47b"/>
十一月壬子月犯哭星<lb/>
辛酉月犯東井前星<lb/>
丁卯月入太微占曰大臣死有反臣二十七年四月大<lb/>
將軍宋王劉昶薨廣州刺史薛法䕶南叛<lb/>
壬申月入氐<lb/>
十二月辛巳月入羽林<lb/>
乙未月入太微<lb/>
己亥月入氐<lb/>
<pb n="KR2a0020_WYG_105-48a"/>
十八年二月甲午月入氐<lb/>
四月庚申月在斗蝕<lb/>
六月丁卯月入東井<lb/>
十九年三月己卯月犯軒轅占曰女主當之二十一年<lb/>
十月追廢貞皇后林氏為庶人<lb/>
二十年七月辛巳月掩鎮星<lb/>
十月丙午月在畢蝕<lb/>
二十一年三月丁酉月犯屏星<lb/>
<pb n="KR2a0020_WYG_105-48b"/>
四月庚午月掩房星<lb/>
六月丁卯月掩斗魁<lb/>
十二月乙亥月掩心<lb/>
二十二年正月丙申月掩軒轅占曰女主當之二十三<lb/>
年詔賜皇后馮氏死<lb/>
二月乙丑月與嵗星熒惑合於右掖門内<lb/>
丁卯月在角蝕占曰天子憂二十三年四月髙祖崩<lb/>
七月乙酉月掩心<lb/>
<pb n="KR2a0020_WYG_105-49a"/>
九月庚申月蝕昴<lb/>
二十三年二月壬戍月在軫蝕<lb/>
六月癸未月掩房南頭第二星<lb/>
甲申月掩箕北頭第一星<lb/>
八月月在壁蝕子已上<lb/>
十一月癸丑月在畢暈昴觜參五車<lb/>
十二月己卯月掩昴<lb/>
辛巳月掩五車<lb/>
<pb n="KR2a0020_WYG_105-49b"/>
世宗景明元年正月丙辰月在翼蝕十五分蝕三<lb/>
十二月癸未月暈太微既而有白氣長一匹廣二尺許<lb/>
南至七星俄而月復暈北斗大角<lb/>
丁亥月暈角亢房<lb/>
二年正月甲辰月暈井觜參両肩昴五車占曰貴人死<lb/>
大赦二月甲戍大赦天下五月壬子廣陵王羽薨<lb/>
二月丙子月掩軒轅大星占曰女主憂正始四年十月<lb/>
皇后于氏崩<lb/>
<pb n="KR2a0020_WYG_105-50a"/>
癸未月掩房南頭第二星丙戍月入南斗距星南三尺<lb/>
占曰吳越有憂十二月蕭寶卷直後張齊玉殺寶卷<lb/>
五月丙午月掩心第三星<lb/>
戊申月掩斗魁第三星<lb/>
七月辛亥月暈婁内青外黄轢昴畢天船大陵卷舌奎<lb/>
婁<lb/>
三年正月甲寅月入斗去魁第二星四寸許占曰吳越<lb/>
有憂四月蕭衍又廢其主寶融<lb/>
<pb n="KR2a0020_WYG_105-50b"/>
四月癸酉月乘房南頭第二星<lb/>
己亥月暈在角亢氐房心<lb/>
六月戊戍月掩南斗第二星<lb/>
八月壬寅月暈外青内黄轢昴畢婁胃五車占曰貴人<lb/>
死乙卯三老元丕薨<lb/>
己酉月犯軒轅<lb/>
十一月己巳月蝕井盡<lb/>
十一月壬辰月掩昴占曰有白衣之㑹正始二年四月<lb/>
<pb n="KR2a0020_WYG_105-51a"/>
城陽王鸞薨<lb/>
乙未月暈參井鎮星占曰兵起四年氐反行梁州事楊<lb/>
椿左將軍羊祉大破之<lb/>
丙申月掩鎮星又暈<lb/>
四年正月庚申月暈胃昴參五車<lb/>
二月辛亥月掩太白<lb/>
三月辛酉月暈軒轅太微西垣帝座<lb/>
四月丙申月掩心大星<lb/>
<pb n="KR2a0020_WYG_105-51b"/>
五月丁卯月在斗從地下蝕出十五分蝕十二占曰饑<lb/>
正始四年八月敦煌民饑開倉賑恤<lb/>
六月癸卯月犯昴占曰有白衣之㑹永平元年三月皇<lb/>
子昌薨<lb/>
丁未月掩太白<lb/>
七月戊午月犯房大星<lb/>
壬申月犯昴畢觜參東井五車五星占曰旱有大赦正<lb/>
始元年正月丙寅大赦改年六月詔以旱徹樂減膳<lb/>
<pb n="KR2a0020_WYG_105-52a"/>
十二月丁亥月暈昴畢婁胃<lb/>
己未月暈太微帝座軒轅<lb/>
庚子月暈房心亢氐占曰有軍大戰正始元年荆州刺<lb/>
史楊大眼大破羣蠻樊秀安等<lb/>
正始元年正月乙卯月暈胃昴畢五車二星<lb/>
丁巳月暈婁胃昴畢<lb/>
戊戌月暈五車三星東井南河北河輿鬼鎮星<lb/>
二月甲申月暈昴畢參左肩五車<lb/>
<pb n="KR2a0020_WYG_105-52b"/>
二年九月癸未月在昴十五分蝕十占曰饑四年九月<lb/>
司州民饑開倉賑恤<lb/>
十一月丙子月暈東西両珥内赤外青東有白虹長二<lb/>
丈許西有白虹長一匹北有虹長一丈餘外赤内青黄<lb/>
虹北有背外赤内青黄<lb/>
三年正月辛巳月暈太微帝座軒轅左角賁<hi>疑</hi>星<lb/>
三月庚辰月在氐蝕盡<lb/>
十月甲寅月犯太白<lb/>
<pb n="KR2a0020_WYG_105-53a"/>
永平元年五月丁未月犯畢占曰貴人有死者九月殺<lb/>
大師彭城王勰<lb/>
六月己巳月掩畢<lb/>
十一月癸酉月犯左執法占曰大臣有憂四年三月壬<lb/>
戍廣陽王嘉薨<lb/>
二年正月甲午月在翼十五分蝕十二<lb/>
十一月丙戍月掩畢大星<lb/>
三年正月戊子月在張蝕<lb/>
<pb n="KR2a0020_WYG_105-53b"/>
閏月乙酉月在危蝕<lb/>
十一月壬寅月犯太白<lb/>
十二月壬午月在張蝕<lb/>
四年四月癸酉月暈太微軒轅占曰小赦延昌二年八<lb/>
月諸犯罪者恕死從流已下減降<lb/>
辛卯月犯太白於胃<lb/>
八月癸丑月掩輿鬼<lb/>
丁巳月入太微占曰大臣死延昌元年三月己未尚書<lb/>
<pb n="KR2a0020_WYG_105-54a"/>
左僕射安樂王詮薨<lb/>
辛酉月犯太白<lb/>
十月壬午月失行黄道北犯軒轅大星<lb/>
甲申月入太微<lb/>
十一月乙巳月犯畢占曰為邊兵十一月戊申詔李崇<lb/>
奚康生治兵夀春以討朐山之寇<lb/>
延昌元年二月庚午月暈東井輿鬼軒轅大星<lb/>
三月辛丑月在翼暈須臾之間再成再散<lb/>
<pb n="KR2a0020_WYG_105-54b"/>
壬寅月犯太微<lb/>
乙巳月暈角亢房心鎮嵗<lb/>
九月丁卯月及熒惑俱在七星<lb/>
十月癸酉月暈東井五車畢參占曰大旱一曰為水二<lb/>
年四月庚子出絹十五萬疋賑恤河南饑民五月夀春<lb/>
水<lb/>
十二月戊戍月犯熒惑於太微占曰君死不出三年四<lb/>
年正月世宗崩<lb/>
<pb n="KR2a0020_WYG_105-55a"/>
二年正月庚子月暈暈東有連環轢亢房鎮織女天棓<lb/>
紫宮北斗<lb/>
二月己巳月暈熒惑軒轅太微帝座占曰旱六月乙酉<lb/>
青州民饑詔開倉賑恤<lb/>
四月丙申月掩鎮星<lb/>
己亥月在箕從地下蝕出還生三分漸漸而滿占曰饑<lb/>
三年四月青州民饑開倉賑恤<lb/>
六月乙巳月犯畢左股占曰為邊兵二年六月南荆州<lb/>
<pb n="KR2a0020_WYG_105-55b"/>
刺史栢叔輿破蕭衍軍於九江<lb/>
七月戊午月掩鎮星<lb/>
十月丙申月在參蝕盡占曰軍起三年十一月詔司徒<lb/>
髙肇為大將軍率歩騎十五萬伐蜀<lb/>
三年二月乙酉月暈畢昴太白東井五車<lb/>
四月癸巳月在尾從地下蝕出十五分蝕十四占曰旱<lb/>
饑熙平元年四月瀛州民饑開倉賑恤<lb/>
九月丁卯月犯太微屏星<lb/>
<pb n="KR2a0020_WYG_105-56a"/>
十月壬寅月犯房第二星<lb/>
十二月丙午月掩熒惑<lb/>
四年五月庚戍月犯太微占曰貴人憂九月安定王燮<lb/>
薨<lb/>
九月乙丑月犯太微<lb/>
十月癸巳月入太微占曰大臣死熙平二年二月太保<lb/>
領司徒廣平王懷薨<lb/>
閏月戊午月犯軒轅占曰女主憂之神龜元年九月皇<lb/>
<pb n="KR2a0020_WYG_105-56b"/>
太后髙尼崩于瑤光寺<lb/>
肅宗熙平元年八月己酉月在奎十五分蝕八占曰有<lb/>
兵神龜元年三月南秦州氐反遣龍驤將軍崔襲持節<lb/>
喻之<lb/>
十二月戊戍月犯嵗星<lb/>
甲辰月暈東井觜參五車占曰大旱一曰水二年十月<lb/>
庚寅幽冀滄瀛四州大饑開倉賑恤<lb/>
二年二月丁未月在軫蝕<lb/>
<pb n="KR2a0020_WYG_105-57a"/>
四月癸卯月犯房<lb/>
八月癸卯月在婁蝕盡<lb/>
九月癸酉月犯畢占曰貴人有死者神龜元年四月丁<lb/>
酉司徒胡國珍薨<lb/>
十月癸卯月暈昴畢觜參五車四星<lb/>
甲辰月暈畢右股觜參五車三星東井占曰天下饑大<lb/>
赦神龜元年正月幽州大饑死者甚衆開倉賑恤又大<lb/>
赦天下<lb/>
<pb n="KR2a0020_WYG_105-57b"/>
十一月戊戍月暈觜參東井<lb/>
壬子月犯心小星<lb/>
神龜二年二月丙辰月在參暈井觜參右肩嵗星五車<lb/>
四星占曰有相死十二月司徒尚書令任城王澄薨<lb/>
八月辛未月犯軒轅<lb/>
十二月庚申月在柳十五分蝕十<lb/>
正光元年正月戊子月犯軒轅大星占曰女主有憂七<lb/>
月丙子元义幽靈太后於北宮<lb/>
<pb n="KR2a0020_WYG_105-58a"/>
十二月甲寅月蝕占曰兵外起二年正月南秦州氐反<lb/>
二月詔光祿大夫邴虬討之<lb/>
二年五月丁未月蝕占曰旱饑三年六月帝以炎旱減<lb/>
膳撤懸<lb/>
七月乙卯月在昴北三寸<lb/>
九月庚戍月暈胃昴畢五車二星<lb/>
辛亥月暈昴畢觜參両肩五車五星占曰有赦三年十<lb/>
一月丙午大赦天下<lb/>
<pb n="KR2a0020_WYG_105-58b"/>
十月辛卯月掩心大星<lb/>
十一月己酉月在井蝕<lb/>
乙卯月犯昴<lb/>
三年正月甲寅月掩心距星<lb/>
二月丁卯月掩太白京師不見涼州以聞<lb/>
甲戍月在張暈軒轅太微右執法嵗星<lb/>
四月丁丑月掩心距星<lb/>
九月丙午月在畢暈昴畢觜參両肩五車四星<lb/>
<pb n="KR2a0020_WYG_105-59a"/>
四年正月戊戍月在井暈東井南河轢觜參右肩一星<lb/>
五車一星<lb/>
七月乙巳月在胃暈婁胃昴畢觜占曰貴人死四年十<lb/>
一月丁酉太保崔光薨<lb/>
八月乙亥月在畢掩熒惑<lb/>
五年二月庚寅月在參暈畢觜參両肩東井熒惑五車<lb/>
一星占曰兵起六月秦州城人莫折大提據城反自稱<lb/>
秦王詔雍州刺史元志討之<lb/>
<pb n="KR2a0020_WYG_105-59b"/>
閏月壬辰月在張暈軒轅太微西蕃占曰天子發軍自<lb/>
衛孝昌三年正月己丑詔内外戒嚴將親出討<lb/>
癸巳月在翼暈太微張翼占曰士卒多逃走一曰士卒<lb/>
大聚十月營州城人劉安定就德興反執刺史李仲遵<lb/>
其部下王惡兒斬安定以降德興東走自號燕王<lb/>
八月丙申月在昴暈胃昴五車二星畢觜參一肩<lb/>
十二月癸未月在婁暈奎婁胃昴<lb/>
孝昌元年九月丁巳月蝕<lb/>
<pb n="KR2a0020_WYG_105-60a"/>
十月丙戍月在畢暈昴畢觜両肩五車二星<lb/>
二年八月甲申月在胃掩鎮星<lb/>
閏月癸酉月掩鎮星<lb/>
三年正月戊辰月犯鎮星於婁相去七寸許光芒相及<lb/>
占曰國破期不出三年一曰天下有大喪武泰元年二<lb/>
月癸丑肅宗崩四月庚子尒朱榮害靈太后及幼王又<lb/>
害王公已下<lb/>
癸酉月在井暈觜參両肩南北河五車両星占曰有赦<lb/>
<pb n="KR2a0020_WYG_105-60b"/>
七月己丑大赦天下<lb/>
武泰元年三月庚申月掩畢大星<lb/>
庚午月在軫暈太微角<lb/>
荘帝建義元年七月丙子月在畢掩大星<lb/>
永安元年十一月丙寅月在畢大星東北五寸許光芒<lb/>
相掩<lb/>
十二月辛卯月在婁暈奎嵗星胃昴<lb/>
癸巳月掩畢大星<lb/>
<pb n="KR2a0020_WYG_105-61a"/>
二年三月乙卯月入畢口占曰大兵起壬戍詔大將軍<lb/>
上黨王天穆與齊獻武王討邢杲<lb/>
四月己丑月在翼入太微在屏星西南相去一尺五寸<lb/>
須臾下沒<lb/>
辛卯月在軫暈太微軫角<lb/>
乙丑月在危<lb/>
八月乙五月在畢左股第二星北相去二寸許光芒相<lb/>
掩須臾入畢占曰兵起三年正月辛丑東徐州城民呂<lb/>
<pb n="KR2a0020_WYG_105-61b"/>
文欣等反殺刺史行臺樊子鵠討之<lb/>
十月辛亥月在畢暈畢昴鎮星觜參井五車四星占曰<lb/>
兵起大赦三年三月万俟醜奴遣其大行䑓尉遲菩薩<lb/>
寇岐州大都督賀拔岳可朱渾道元大破之四月大赦<lb/>
天下<lb/>
甲子月在參蝕<lb/>
十二月丙辰月掩畢右股大星<lb/>
乙丑月熒惑同在軫<lb/>
<pb n="KR2a0020_WYG_105-62a"/>
丁巳月在畢暈昴畢及鎮星觜參伐五車四星占曰大<lb/>
赦三年九月大赦天下<lb/>
癸亥月在翼暈軒轅翼太微占曰有赦三年十月戊申<lb/>
皇子生大赦天下<lb/>
乙丑月在軫掩熒惑<lb/>
三年正月己丑月入太微襲熒惑<lb/>
辛卯月行太微中暈太微熒惑<lb/>
壬辰月在軫掩熒惑<lb/>
<pb n="KR2a0020_WYG_105-62b"/>
四月戊午月暈太微<lb/>
五月甲申望前月蝕於午洪範傳曰天子微弱大法失<lb/>
中不能立功成事則月蝕望前時尒朱榮等擅朝也<lb/>
六月乙巳月在畢大星北三寸許光芒相掩<lb/>
八月庚申月入畢口犯左股大星<lb/>
辛丑月入軒轅后星北夫人南直東過太白犯次妃占<lb/>
曰人君死又為兵起十二月尒朱兆入洛執帝殺皇子<lb/>
亂兵汙辱後宮殺司徒公臨淮王彧<lb/>
<pb n="KR2a0020_WYG_105-63a"/>
九月庚寅月在參暈昴觜參井嵗鎮二星五車三星<lb/>
十月辛亥月暈東壁<lb/>
十一月辛丑月在太白北中不容指<lb/>
前廢帝普泰元年正月己丑月在角暈軫角亢亦連環<lb/>
暈接北斗柄三星大角織女<lb/>
五月甲申月蝕盡<lb/>
己未月犯畢右股第一星相去三寸許光芒相及又入<lb/>
畢口<lb/>
<pb n="KR2a0020_WYG_105-63b"/>
十月癸丑月暈昴觜參東井五車三星占曰有赦是月<lb/>
齊獻武王推立後廢帝大赦天下<lb/>
後廢帝中興元年十一月甲申月暈<lb/>
二年四月戊寅月在箕蝕<lb/>
出帝太昌元年六月癸未月戴珥<lb/>
九月甲寅月入太微犯屏星<lb/>
十月丙子月在參蝕<lb/>
永熙二年十一月乙丑月在畢暈昴觜參両肩五車五<lb/>
<pb n="KR2a0020_WYG_105-64a"/>
星<lb/>
三年三月戊戍月在亢蝕<lb/>
八月庚午月在畢暈昴畢觜參五車四星占曰大赦是<lb/>
月戊辰大赦天下<lb/>
孝靜天平元年十二月庚申月在畢暈昴畢觜參両肩<lb/>
五車五星<lb/>
閏月庚子月掩心中央星<lb/>
三年三月月暈北斗第二星占曰糴貴兵聚是月齊獻<lb/>
<pb n="KR2a0020_WYG_105-64b"/>
武王討山胡劉蠡升斬之三年并肆汾建諸州霜儉<lb/>
壬申月在婁太白在月南一寸許至明漸漸相離<lb/>
八月己卯月在心去心中央大星西廂七寸許<lb/>
十一月戊辰月在心掩前小星<lb/>
三年春正月丁卯月掩軒轅大星<lb/>
二月丁亥月蝕<lb/>
八月癸未月蝕<lb/>
十月丁丑月在熒惑北相去五寸許<lb/>
<pb n="KR2a0020_WYG_105-65a"/>
四年二月壬申月掩五車東南星<lb/>
庚辰月連環暈北斗<lb/>
八月癸未月掩五車東南星<lb/>
元象元年三月丁卯月掩軒轅大星<lb/>
六月癸卯月蝕<lb/>
十月己亥陰雲班駮月在昴暈胄昴畢占曰大赦興和<lb/>
元年五月大赦天下<lb/>
丁未月在翼暈太微軒轅左角軫二星<lb/>
<pb n="KR2a0020_WYG_105-65b"/>
十一月庚午月在井暈五車一星及東井南北河占曰<lb/>
有赦興和元年十一月大赦改年<lb/>
興和元年八月辛丑月在畢暈畢觜參両肩五車<lb/>
九月丁巳月在斗犯魁第二星相去三寸許光芒相及<lb/>
丁卯月掩昴<lb/>
十二月甲午月蝕<lb/>
二月八月己酉月犯心中央大星<lb/>
三年春正月辛巳月在畢暈東井參両肩畢西轢昴五<lb/>
<pb n="KR2a0020_WYG_105-66a"/>
車五星占曰大赦武定元年正月大赦改元<lb/>
四月壬辰月蝕<lb/>
八月丁巳月在胃暈畢嵗星昴婁胃五車一星須臾暈<lb/>
缺復成<lb/>
四年十一月壬午月在七星暈熒惑軒轅太微帝座<lb/>
十二月壬寅月在昴暈昴畢五車両星占曰有赦武定<lb/>
二年三月齊獻武王厯冀定二州因入朝以今春亢旱<lb/>
請蠲懸租賑窮之死罪已下一皆原宥<lb/>
<pb n="KR2a0020_WYG_105-66b"/>
武定元年三月丙午月蝕<lb/>
四年正月巳未月蝕軫<lb/>
十月癸巳月入畢中<lb/>
九月癸亥月在翼暈軒轅太微帝座熒惑占曰兵起是<lb/>
月北徐州山賊鄭土定自號郎中偷䧟州城儀同斛律<lb/>
平討平之<lb/>
五年正月乙巳月犯畢大星昴東井觜參五車二星占<lb/>
曰大赦五月丁酉朔大赦天下<lb/>
<pb n="KR2a0020_WYG_105-67a"/>
庚辰月在張暈軒轅大星太微天庭<lb/>
七年九月戊午月在斗掩嵗星占曰吳越有憂是嵗侯<lb/>
景破建業吳人餓死及流亡者不可勝數<lb/>
十一月丁卯月蝕<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_105-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷一百五之二<lb/>
<pb n="KR2a0020_WYG_105-68a"/>
　魏書卷一百五之二考證<lb/>
太宗永興五年三暈東井○三南監本作月<hi>臣人龍</hi>按<lb/>
　本卷第十七頁有云三月丙申月三暈太微此當是<lb/>
　三字上脱去月字<lb/>
世祖延和元年及涇州刺史狄子玉為權○本書世祖<lb/>
　紀征西將軍金崖與安定鎮將延普及涇州刺史狄<lb/>
　子玉争權搆隙此為字乃争字之訛也<lb/>
髙祖太和四年<hi>闕</hi>犯心○所闕之字南監本作戊午月<lb/>
<pb n="KR2a0020_WYG_105-68b"/>
　當亦誤也係何月戊午耶或此犯心二字重出<lb/>
髙祖太和五年北河北河○両北河字其一必南河之<lb/>
　訛也或重出<lb/>
世宗景明三年左將軍羊社○本書世宗紀景明四年<lb/>
　梁州氐楊㑹反詔行梁州事楊椿左將軍羊祉討之<lb/>
　此社字乃祉字之訛也<lb/>
　<lb/>
　魏書卷一百五之二考證<lb/>
<pb n="KR2a0020_WYG_105-69a"/>
欽定四庫全書<lb/>
　魏書卷一百五之三<lb/>
　　齊　　　　魏　　　收　　　　撰<lb/>
　志第三<lb/>
　　天象一之三<lb/>
太祖皇始元年夏六月有星彗于髦頭彗所以去穢布<lb/>
新也皇天以黜無道建有德故或馮之以昌或繇之以<lb/>
亡自五胡蹂躪生人力正諸夏百有餘年莫能建經始<lb/>
<pb n="KR2a0020_WYG_105-69b"/>
之謀而底定其命是秋太祖啓冀方之地實始芟夷滌<lb/>
除之有德教之音人倫之象焉終以錫類長代修復中<lb/>
朝之舊物故將建元立號而天街彗之盖其祥也先是<lb/>
有大黄星出於昴畢之分五十餘日慕容氏太史丞王<lb/>
先曰當有真人起於燕代之間大兵鏘鏘其鋒不可當<lb/>
冬十一月黄星又見天下莫敵<hi>是歳六月木犯哭星木人君也君有哭泣之事</hi>
<hi>是月太后賀氏崩至秋晉帝殂</hi>
二年六月庚戍月掩金於端門之外戰祥也變及南宮<lb/>
<pb n="KR2a0020_WYG_105-70a"/>
是謂朝廷有兵時燕王慕容寶已走和龍秋九月其弟<lb/>
賀麟復紏合三萬衆寇新市上自撃之大敗燕師于義<lb/>
臺悉定河北而晉桓元等連衡内侮其朝廷日夕戒嚴<lb/>
<hi>是嵗正月火犯哭星占有死喪哭泣事秋八月又守井鉞占曰大臣誅十月襄城王題薨明年正月右軍將軍</hi>
<hi>尹國於冀州謀反被誅</hi>
天興元年八月戊辰木晝見胃胃趙代墟也<hi>闕</hi>天之事<lb/>
嵗為有國之君晝見者並明而干陽也天象若曰且有<lb/>
負海君實能自濟其德而行帝王事是月始正封畿定<lb/>
<pb n="KR2a0020_WYG_105-70b"/>
權量肆禮樂頒官秩十二月羣臣上尊號正元日遂禋<lb/>
上帝于南郊由是魏為北帝而晉氏為南帝<lb/>
元年十月至二年五月月再掩東蕃上相相所以蕃輔<lb/>
王室而定君臣位天象若曰今下凌上替而莫之或振<lb/>
將焉用之哉且曰中坐成刑貴人奪勢是嵗桓元專殺<lb/>
殷仲堪等制上流之衆晉室由是遂卑<hi>是嵗五月辰星犯軒轅大星占</hi>
<hi>曰女主當之三年三月至七月月再犯鎮星于牽牛又犯哭星為兵喪女憂或曰月為彊大之臣鎮所以正綱</hi>
<hi>紀也是為彊臣有干犯者在吳越既而晉太后李氏殂桓元擅命江南仍有艱故云</hi>
<pb n="KR2a0020_WYG_105-71a"/>
三年三月有星孛于奎厯閣道至紫微西蕃入北斗魁<lb/>
犯太陽守循下台轥南宮履帝坐遂由端門以出奎是<lb/>
封豨剝氣所由生也又殷徐州之次桓𤣥國焉劉裕興<lb/>
焉天象若曰君德之不建人之無援且有權其列蕃盗<lb/>
其名器之守而荐食之者矣又將由其天步席其帝庭<lb/>
而出號施令焉至四年二月甲寅有大流星衆多西行<lb/>
厯牛虚危絶漢津貫太微紫微虚危主靜人牽牛主農<lb/>
政皆負海之陽國也天象若曰黎元喪其所食失其所<lb/>
<pb n="KR2a0020_WYG_105-71b"/>
係命卒至流亡矣上不能恤又將播遷以從之其後晉<lb/>
人有孫恩之難而桓元踵之三吳連兵荐饑西奔死亡<lb/>
者萬計竟簒晉主而流之尋陽既又刼之以奔江陵<hi>是嵗</hi>
<hi>三月甲子月生齒占曰有賊臣七月丁卯月犯天關關所以制畿封國也月犯之是為兵起于郊甸十月甲子</hi>
<hi>月又犯東蕃上相占同二年既而桓元戡金陵殺司馬元顯太𫝊道子是嵗秀容胡師亦聚衆反伏誅</hi>
五年四月辛丑月掩辰星在東井月為陰國之兵辰象<lb/>
戰鬭占曰所直野軍大起戰不勝亡地家臣死冬十月<lb/>
帝伐秦師于蒙坑大敗之遂舉乾壁關中大震其上將<lb/>
<pb n="KR2a0020_WYG_105-72a"/>
姚平赴水死<hi>是月戊申月暈左角太史令晁崇奏角蟲將死上慮牛疫乃命諸將併重焚車丙戍</hi>
<hi>車駕北引牛大疫死者十有八九官車所御巨犗數百同日斃於路側首尾相屬麋鹿亦多死者</hi>
五年三月戊子太白犯五諸侯晝見經天九月己未又<lb/>
犯進賢太白為彊侯之誡犯五諸侯所以興霸形也是<lb/>
時桓𤣥擅征伐之柄專殺諸侯以弱其本朝卒以干君<lb/>
之明而代奪之故皇天著誡焉若曰夫進賢興功大司<lb/>
馬之官守也而今自殘之君於何有焉是冬十月客星<lb/>
白若粉絮出自南宮之西十二月入太微亂氣所由也<lb/>
<pb n="KR2a0020_WYG_105-72b"/>
以距之之氣而乘粹陽之天庭適足以驅除焉爾明年<lb/>
竟篡晉室得諸侯而不終<hi>是嵗五月丙申月犯太微十月乙卯又如之月者太陰臣</hi>
<hi>象太微正陽之庭不當横行其中是謂朝庭間隙彊臣不制亦桓𤣥之誡也又占曰貴人有坐之者明年七月</hi>
<hi>鎮西大將軍毘陵王順以罪還第亦是也</hi>
五年七月己亥月犯嵗星在鶉火鳥帑南國之墟也至<lb/>
天賜元年二月甲辰又掩之在角角為外朝而嵗星君<lb/>
也天象若曰有彊大之臣干君之庭以挾其主而播遷<lb/>
于外是嵗桓𤣥之師敗績于劉裕𤣥劫晉帝以奔江陵<lb/>
<pb n="KR2a0020_WYG_105-73a"/>
至五月𤣥死桓氏之黨復攻江陵陷之凡再劫天子云<lb/>
<hi>先是六年六月甲辰月掩斗魁第四星至天賜元年五月壬申又掩斗魁第三星二年八月丁巳又犯斗第一</hi>
<hi>星斗為吳分大人憂將相戮宮中有自賊者及桓𤣥伏誅貴臣多戮死者江南兵革十餘嵗乃定故謫見于斗</hi>
天賜二年四月己卯月犯鎮星在東壁七月己未又如<lb/>
之十月丁巳又掩之在室夫室星所以造宮廟而鎮司<lb/>
空也占曰土功之事興明年六月發八部人自五百里<lb/>
内繕修都城魏於是始有邑居之制度或曰北宮後庭<lb/>
人主所以庇衛其身也鎮主后妃之位存亡之基而是<lb/>
<pb n="KR2a0020_WYG_105-73b"/>
時堅氷之漸著矣故犯又掩再三焉占曰臣賊君邦大<lb/>
喪是嵗三月丁酉月犯心前星三年二月月犯心後星<lb/>
四年二月又如之心主嫡庶之禮占曰亂臣犯主儲君<lb/>
失位庶子惡之先是天興六年冬十月至元年四月月<lb/>
再掩軒轅占曰有亂易政后妃執其咎三年五月壬寅<lb/>
熒惑犯氐氐宿宮也天戒若曰是時蠱惑人主而興内<lb/>
亂之萌矣亦自我天視而修省焉及六年七月宣穆后<lb/>
以彊死太子微行人間既而有清河萬人之難<hi>二年八月火犯</hi>
<pb n="KR2a0020_WYG_105-74a"/>
<hi>斗丁亥又犯建斗為大人之事建為經綸之始此天所以建創業君時劉裕且傾晉祚而清河之釁方作矣帝</hi>
<hi>猶不悟至是嵗九月火犯哭星其象若曰將以内亂至于哭泣之事焉由是言之皇天所以訓劫殺之主熟矣</hi>
<hi>而罕能敦復以自悟悲夫</hi>
二年八月甲子熒惑犯少微庚寅犯右執法癸未犯左<lb/>
執法十一月丙戍太白掩鈎鈐皆南邦之謫也火象方<lb/>
伯金為彊侯少微以官賢材而輔南宮之化執法者威<lb/>
令所由行也天象若曰夫祿去公室所由來漸矣始則<lb/>
奮其賢材以為其本朝終以干其鈐鎋而席其威令焉<lb/>
<pb n="KR2a0020_WYG_105-74b"/>
至三年十二月丙午月掩太白于危危齊分也占曰其<lb/>
國以戰亡丁未金火皆入羽林四年正月太白晝見奎<lb/>
是謂或稱王師而干君明者占曰天下兵起魯邦受之<lb/>
二月癸亥金火土水聚于奎婁徐魯之分也四神聚謀<lb/>
所以革衰替之政定霸王之命五月己丑金晝見于參<lb/>
天意若曰是將自植攻伐以震其主而代奪之云爾八<lb/>
月辛丑熒惑犯執法九月遂犯進賢與桓氏同占是<lb/>
南燕慕容氏兼有齊魯之墟不務修德而驟侵晉淮泗<lb/>
<pb n="KR2a0020_WYG_105-75a"/>
六年四月劉裕以晉師伐之大敗燕師于臨朐進克廣<lb/>
固執慕容超以歸戕諸建康於是專其兵威荐食藩輔<lb/>
簒奪之形由此而著云<hi>二年三月月掩左執法三年四月又犯西蕃上將己未犯房次</hi>
<hi>相六月火犯房次將三年七月太尉穆崇薨四年誅定陵公和跋殺司空庾岳又四年六月火犯水左翼八月</hi>
<hi>金掩火犯左執法占曰大兵在楚執法當之至五年火犯天江占曰水賊作亂六月金犯上將又犯左執法其</hi>
<hi>後盧循作亂於上流晉將何無忌戰死左僕射孟昶仰藥卒劉裕自伐齊奔命僅乃克之</hi>
六年六月金火再入太微犯帝座蓬孛客星及他不可<lb/>
勝紀太史上言且有骨肉之禍更政立君語在帝紀冬<lb/>
<pb n="KR2a0020_WYG_105-75b"/>
十月太祖崩夫前事之感大即後事之災深故帝之季<lb/>
年妖怪特甚<hi>是嵗二月至九月月三犯昴昴為白衣㑹宮車晏駕之徴也十二月辛丑金犯木於</hi>
<hi>奎占曰其君有兵死者既而慕容超戮于晉是嵗四月火犯水于東井其冬赫連氏攻安定秦主興自將救之</hi>
<hi>自是侵伐不息或曰水火之合内亂之形也時朱提王悦謀反賜死</hi>
太宗永興二年五月己亥月掩昴昴為髦頭之兵虜君<lb/>
憂之是月蠕蠕社崘圍長孫嵩于牛川上自將撃之社<lb/>
崘遁走道死<hi>六月甲午太白晝見占曰為不臣七月月犯鬼占曰亂臣在内明年五月昌黎王慕</hi>
<hi>容伯兒謀反誅之</hi>是嵗三月至秋八月月三掩南斗第五星斗<lb/>
<pb n="KR2a0020_WYG_105-76a"/>
吳分也且曰彊大之臣有干天祿者大人憂之是月乙<lb/>
未太白犯少微晝見九月甲寅進犯左執法占曰且有<lb/>
杖其霸刑以戮社稷之衛而專威令者徴在南朔先是<lb/>
三月丁卯月掩房次將六月己丑又如之八月甲申犯<lb/>
心前星占曰服軛者當之君失馭徴在豫州時劉裕謀<lb/>
弱晉室四年九月專殺僕射謝混因襲荆州刺史劉毅<lb/>
于江陵夷之明年三月又誅晉豫州刺史諸葛長人其<lb/>
君託食而已<hi>是嵗八月壬子太白犯軒轅大星占曰有亂易政女君憂三年十一月丙午金犯哭</hi>
<pb n="KR2a0020_WYG_105-76b"/>
<hi>星午秦地四年八月戊申月犯哭星申晉地是月晉后王氏死其後姚主薨</hi>
三年六月庚子月犯嵗星在畢八月乙未又犯之在參<lb/>
四年正月又蝕在畢直徼垣之陽參在山河之右嵗星<lb/>
所以阜農事安萬人也占曰月仍犯之邊萌阻兵而荐<lb/>
饑是嵗六月癸巳金木合于東井七月甲申金犯土于<lb/>
井占曰其國内兵有白衣之㑹十一月土犯井十二月<lb/>
癸卯土犯鉞土主疆理之政存亡之機也是為土地分<lb/>
裂有戮死之君徴在秦邦至五年二月丙午火土皆犯<lb/>
<pb n="KR2a0020_WYG_105-77a"/>
井占曰國有兵喪之禍主出走是月壬辰嵗填熒惑太<lb/>
白聚于井將以建霸國之命也其地君子憂小人流又<lb/>
自三年四月至五年三月熒惑三干鬼主命者將夭而<lb/>
國徙焉是時雍州假王霸之號者六國而赫連氏據朔<lb/>
方之地尤為彊暴荐食關中秦人奔命者殆路間嵗姚<lb/>
興薨而難作于内明年劉裕以晉師伐之秦師連戰敗<lb/>
績執姚泓以歸戕諸建康既而遺守内攜長安淪覆焉<lb/>
或曰自上黨並河山之北皆鬼星參畢之郊也五年四<lb/>
<pb n="KR2a0020_WYG_105-77b"/>
月上黨羣盗外叛六月濩澤人劉逸自稱三巴王七月<lb/>
河西胡曹龍八蒲子號大單于十月將軍劉潔魏勤撃<lb/>
吐京叛胡失利勤力戰死潔為所虜明年赫連屈孑寇<lb/>
蒲子三城諸將撃走之其餘災波及晉魏仍其兵革之<lb/>
禍<hi>二年九月土犯畢為疆場之兵三年七月木犯土于參占曰戰敗亡地國君死四年十月月掩天關其災</hi>
<hi>同上參外主巴蜀其後晉師伐蜀戮其主譙縱先是四年閏月月犯熒惑在昴七月又蝕之五年將軍奚斤討</hi>
<hi>越勤大破之明年秃髪氏降于西秦其君傉檀戮死</hi>
神瑞元年二月填入東井犯天尊旱祥也天象若曰土<lb/>
<pb n="KR2a0020_WYG_105-78a"/>
失其性水源將壅焉施于天尊所以福矜寡之萌也先<lb/>
是去年九月至於五月嵗再犯軒轅大星八月庚寅至<lb/>
二年三月填再犯鬼積尸嵗星主農事軒轅主雪霜風<lb/>
雨之神返覆由之所以告黄祗也土爰稼穡鬼為物之<lb/>
精氣是謂稼穡潛耗人將以饉而死焉一曰大旱是後<lb/>
京師比嵗霜旱五穀不登詔人就食山東以粟帛賑乏<lb/>
語在崔浩𫝊<hi>先是月犯嵗于畢占曰饑在晉代亦其徴又鬼主秦旱在秦邦至二年太史奏熒惑</hi>
<hi>在匏𤓰中一夜忽亡失之後出東井語在崔浩傳既而關中大旱昆明枯涸</hi>是嵗四月癸丑<lb/>
<pb n="KR2a0020_WYG_105-78b"/>
流星晝見中天西行占曰營頭所首野有覆軍流血西<lb/>
行讁在秦邦而魏人覿之亦王師之戒也天若戒魏師<lb/>
曰是擁衆而西固欲干君之明而代奪之爾姑息人以<lb/>
觀變無庸禦焉先是五年三月月犯太白于參八月庚<lb/>
申又犯之參魏分野占曰彊侯作難國戰不勝九月己<lb/>
丑月犯左角是嵗三月壬申又蝕之是謂以剛晉之兵<lb/>
合戰而偏將戮徴在兖州二年四月太白入畢月犯畢<lb/>
而再入之占曰大戰不勝邊將憂魏邦受之六月己巳<lb/>
<pb n="KR2a0020_WYG_105-79a"/>
有星孛于昴南天象若曰且有驅除之雄勿用距之于<lb/>
朔方矣明年七月劉裕以舟師泝河九月裕陷我滑臺<lb/>
兖州刺史尉建以畏懦斬時崔浩欲勿戰上難違衆議<lb/>
詔司徒嵩率師迓之及晉人戰于畔城魏師敗績語在<lb/>
崔浩𫝊裕既定關中遽歸受禪既而赫連氏并之遂竊<lb/>
尊號云<hi>自元年正月至泰常元年十月月三犯畢再入之再犯畢陽星占曰邊兵起貴人有死者元年</hi>
<hi>十二月蠕蠕犯塞上自將大破之二年上黨胡反詔五將討平之泰常元年長樂河間南陽王皆薨二年豫章</hi>
<hi>王又薨常山霍季聚衆反伏誅</hi>
<pb n="KR2a0020_WYG_105-79b"/>
二年四月辛巳有星孛于天市五月甲申彗星出天市<lb/>
掃帝座在房心北市所以建國均人心宋分也國且殊<lb/>
號人將更主其革而為宋乎先是往嵗七月月犯鈎鈐<lb/>
十一月月食房上相至元年二月又如之天象若曰尚<lb/>
尸鈐鍵之位君憑而尊之者又將及矣是嵗八月金木<lb/>
合于翼占曰且有内兵楚邦受之至泰常二年正月晉<lb/>
荆州刺史司馬休之雍州刺史魯宗之為劉裕所襲皆<lb/>
出奔走是嵗十月鎮星守太微七十餘日占曰易代立<lb/>
<pb n="KR2a0020_WYG_105-80a"/>
王其三年三月癸丑太白犯五諸侯如桓氏之占七月<lb/>
有流星孛于少微以入太微自劉氏之霸三變少微以<lb/>
加南宮矣始以方伯專之中則霸形干之又今孛政除<lb/>
之馴而三積堅氷至焉是月辰星見東方在翼甚明大<lb/>
翼楚邦也是為冢臣干明賊人其昌<hi>先是五年十一月壬子辰星出而明</hi>
<hi>盛非常至泰常二年十二月庚戍辰星過時而見光色明盛是為彊臣有不還令者至是又如之亦三至焉或</hi>
<hi>曰辰星以負北海亦魏將大興之兆</hi>九月長彗星孛于北斗轢紫微辛酉<lb/>
入南宮凡八十餘日十二月彗星出自天津入太微逕<lb/>
<pb n="KR2a0020_WYG_105-80b"/>
北斗干紫宮犯天棓八十餘日及天漢乃滅語在崔浩<lb/>
𫝊是嵗晉安帝殂後年而宋簒之夫晉室雖微泰始之<lb/>
遺俗也盖皇天有以原始篤終以哀王道之淪喪故猶<lb/>
著二微之戒焉<hi>神瑞二年四月木入南宮加右執法五月火又如之八月金入自掖門掩左執</hi>
<hi>法泰常元年六月又由掖門入太微五月火犯執法是冬土守天尊而月掩之三年八月土又入太微犯執法</hi>
<hi>因留二百餘日九月金又犯右執法十月火犯上將因留左掖門内二十日乃逆行四年三月出西蕃又還入</hi>
<hi>之繞填星成句巳四月丙午行端門出皆晉氏之謫也自晉滅之後太微有變多應魏國也</hi>
泰常三年十月辛巳有大流星出昴厯天津乃分為三<lb/>
<pb n="KR2a0020_WYG_105-81a"/>
須臾有聲占曰車騎滿野非喪即㑹明年四月帝有事<lb/>
于東廟蕃服之君以其職來祭者盖數百國也是嵗正<lb/>
月巳酉月犯軒轅四月壬申又犯填星在張四年五月<lb/>
辰星又犯軒轅占曰國有喪女君受之明年五月貴人<lb/>
姚氏薨是為昭哀皇后六月貴嬪杜氏薨是為密后<hi>先是</hi>
<hi>二年九月火犯軒轅三年八月金又犯之占同也</hi>
四年自正月至秋七月月行四犯太微天象若曰太微<lb/>
粹陽之天庭月者臣也今横行轥之不已甚乎先是元<lb/>
<pb n="KR2a0020_WYG_105-81b"/>
年五月月犯嵗星在角是嵗七月月又犯嵗星明年宋<lb/>
始建國後年而晉主殂裕鴆之也昔桓氏之難月再干<lb/>
嵗星再劫其主至是亦再犯之而再勦其君極其幽逼<lb/>
之患而濟以簒殺之禍斯謂之甚矣<hi>先是三年九月月犯火于鶉尾十二</hi>
<hi>月又犯火于太微是嵗五月月犯太白在井十月又犯之在斗且再犯井星皆有兵水大喪諸侯有死者七月</hi>
<hi>鴈門河内大水五年三月南陽王意文死十一月西涼李歆為沮渠所滅晉君亦殂秦吳亡之應</hi>
五年十一月乙卯熒惑犯填星在角角外朝也土為紀<lb/>
綱火主内亂㑹于天門王綱將紊焉占曰有死君逐主<lb/>
<pb n="KR2a0020_WYG_105-82a"/>
后妃憂之十二月月蝕熒惑在亢亢内庭也占曰君薨<lb/>
而亂作于内貴臣以兵死是月客星見于翼翼楚邦也<lb/>
占曰國更服邊有急將軍或謀反者六年二月月食南<lb/>
斗杓星十月乙酉金土鬬于亢占曰内兵且喪更立王<lb/>
公又兖州陳鄭之墟也有攻城野戰之象焉至十年正<lb/>
月犯南斗三月壬戍又犯之斗為人君受命又吳分是<lb/>
嵗五月宋武殂秋九月魏師侵宋北鄙十一月攻滑臺<lb/>
克之明年拔虎牢陷金墉屠許昌遂啓河南之地八年<lb/>
<pb n="KR2a0020_WYG_105-82b"/>
宋太后蕭氏死既大臣專權遷殺其主卒皆伏誅<hi>自五年八</hi>
<hi>月至七年十二年熒惑一守軒轅再犯進賢再犯房星一犯軒轅及房皆女君大臣之戒是時陽平河南王太</hi>
<hi>尉穆觀相次薨而宋氏廷臣乗釁以侮其主竟以誅死云或曰火犯土亢為饑疾時官軍陷武牢會軍大疫死</hi>
<hi>者十二三是冬詔稟饑人</hi>
六年六月壬午有大流星出紫宮占曰上且行幸若有<lb/>
大君之使明年駕幸橋山祠黄帝東過幽州命使者觀<lb/>
省風俗十月上南征八年春步自鄴宮遂絶靈昌至東<lb/>
郡觀兵成臯反自河内登太行山幸髙都飲至晉陽焉<lb/>
<pb n="KR2a0020_WYG_105-83a"/>
七年二月辛巳有星孛于虚危向河津占曰𤣥枵所以<lb/>
飾喪紀也宗廟並起司人<hi>疑</hi>更謀有易政之象十一月<lb/>
甲寅彗星出室掃北斗及于<hi>闕</hi>門占曰内宫幾室主命<lb/>
將易塞垣有土功之事其地又齊衛也八年正月彗星<lb/>
出奎南長三丈東南掃河奎為荐食之兵徐方之地占<lb/>
曰西北之兵伐之君絶嗣天下饑七年十二月帝命夀<lb/>
光侯叔孫建徇定齊地八年春築長城距五原二千餘<lb/>
里置守卒以備蠕蠕冬十月大饑十一月己巳上崩于<lb/>
<pb n="KR2a0020_WYG_105-83b"/>
西宮明年宋廢其主由是南邦日蹙齊衛之地盡為兵<lb/>
衝及世祖即政遂荒淮沂以負東海云<hi>八年二月丙寅火守斗亦南邦</hi>
<hi>之謫也十一月彗星孛于土司空司空主疆理邦域且曰有土功哭泣事後年赫連屈子薨太武征之取新秦</hi>
<hi>之地由是征伐四克提封萬里云</hi>
世祖始光元年正月壬午月犯心大星心為宋分中星<lb/>
者君也月為大臣主刑事是嵗五月宋權臣徐羡之謝<lb/>
晦傅亮放殺其主而立其弟宜都王是為宋文帝至十<lb/>
月火犯心天戒若曰是復作亂以干其君矣十月壬寅<lb/>
<pb n="KR2a0020_WYG_105-84a"/>
大流星出天將軍西南行殷殷有聲占曰有禁暴之兵<lb/>
上將督戰以所首名之三年正月嵗星食月在張張南<lb/>
國之分嵗之於月少君之象今反食之且誅彊大之臣<lb/>
是月羡之等戮死謝晦興江陵之甲以伐其君宋將檀<lb/>
道濟帥師禦之晦又奔潰伏誅<hi>或曰是嵗上伐赫連氏入其郛夏都直代西南</hi>
<hi>亦奔星應也</hi>
二年五月太白晝見經天占曰時謂亂紀革人更王六<lb/>
月己丑火入羽林守六十餘日占曰禁兵大起且有反<lb/>
<pb n="KR2a0020_WYG_105-84b"/>
臣之戒<lb/>
三年十月有流星出西南而東北行光明燭地有聲如<lb/>
雷鳥獸盡駭占曰所發之野有破國遷君西南直夏而<lb/>
首于代都焉著而有聲盛怒也<lb/>
四年五月辛酉金水合于西方占曰兵起大戰先是三<lb/>
年正月宋人有謝氏之難王卒盡出冬十一月上代赫<lb/>
連昌入其郛徙萬餘家以歸是嵗復攻之六月大敗昌<lb/>
于城下昌奔上邽遂抜統萬盡收夏器用虜其母弟妻<lb/>
<pb n="KR2a0020_WYG_105-85a"/>
子由是威加四隣北夷讋焉<lb/>
神䴥元年五月癸未太白犯天街占曰六夷髦頭滅二<lb/>
年五月太白晝見占曰大兵且興彊國有弱者是月上<lb/>
北征蠕蠕大破之虜獲以鉅萬計遂降髙車以實漠南<lb/>
闢地數千里云<lb/>
三年六月火犯井鬼入軒轅占曰秦憂兵亂有死君又<lb/>
旱饑之應丙子有大流星出危南入羽林占曰兵起負<lb/>
海國與王師合戰是嵗自三月至十月太白再犯嵗星<lb/>
<pb n="KR2a0020_WYG_105-85b"/>
月又犯之占曰有國之君或罹兵刑之難者且嵗饉十<lb/>
二月丙戍流星首如甕長二十餘丈大如數十斛船色<lb/>
正赤光燭人面自天舩及河抵奎大星及于壁占曰天<lb/>
舩以濟兵車奎為徐方東壁衛也是為宋師之祥昭盛<lb/>
者事大也是嵗六月宋將到彦之等侵魏自南鄙清水<lb/>
入河泝流而西列屯二千餘里九月帝用崔浩䇿行幸<lb/>
統萬遂撃赫連定扵平凉十二月克之悉定三秦地明<lb/>
年大師涉河攻滑臺屠之宋人宵遁是時赫連定轉攻<lb/>
<pb n="KR2a0020_WYG_105-86a"/>
西秦戮其君乞伏慕末吐谷渾慕容璝又襲撃定虜之<lb/>
以彊死者再君焉是嵗二月定州大饉詔開倉賑乏或<lb/>
曰奎星羽獵理兵象也流星抵之而著大是為大人之<lb/>
事冬十月上大閱于漠南甲騎五十萬旌旗二千餘里<lb/>
又明盛之徴<hi>四年金火入東井火又犯天戸明年五月又犯鬼占曰秦有兵喪而至秦夏出夷威</hi>
<hi>沮渠蒙遜又死氐主楊難當陷宋之漢中地云</hi>
四年三月有大流星東南行光燭地長六七丈食頃乃<lb/>
滅後有聲占曰大兵從之是時諸將方逐宋師至厯城<lb/>
<pb n="KR2a0020_WYG_105-86b"/>
不及有聲駿犇之象也四月辛未太白晝見于胃胃為<lb/>
趙分五月太白犯天關十月丙辰又掩之天關外主勃<lb/>
碣山河之險窮焉占曰兵革起九月丙寅有流星大如<lb/>
斗赤色發太微至北斗而滅太微禮樂之庭且有昭德<lb/>
之舉而述宣王命是以帝車受之是月壬申有詔徴范<lb/>
陽盧𤣥等三十六人郡國察秀孝數百人且命以禮宣<lb/>
喻申其出處之節明年六月上伐北燕舉燕十餘郡進<lb/>
圍和龍徙豪傑三萬餘家以歸<hi>四年八月金入太微亦君自將兵象明年正月</hi>
<pb n="KR2a0020_WYG_105-87a"/>
<hi>庚午火入鬼占曰秦有死君四月己丑太白晝見為不臣其後秦王赫連昌叛走伏誅之應也</hi>
延和元年七月有大流星出參左肩東北入河乃滅參<lb/>
主兵政晉魏墟也山河所首推之大兵將發于魏以加<lb/>
燕國八月癸未太白犯心前星乙酉又犯心明堂占曰<lb/>
有亡國近期二年十二月有流星大如甕尾長二十餘<lb/>
丈奔君之象比嵗連兵東討至太延二年三月燕後主<lb/>
馮文通去國奔髙麗<hi>元年四月犯左角五月月掩斗七月月食左角皆占曰兵大起其後</hi>
<hi>征西將軍金崖安定鎮將延普涇州刺史狄子玉争權崔及子玉舉兵攻普不克據胡空谷反平西將軍陸俟</hi>
<pb n="KR2a0020_WYG_105-87b"/>
<hi>討獲之</hi>
三年三月丙辰金晝見在參魏邦戒也閏月戊寅金犯<lb/>
五諸侯占曰四滑起官兵起亂<hi>疑</hi>己丑月入井犯太白<lb/>
占曰兵起合戰秦邦受之七月上幸隰城詔諸軍討山<lb/>
胡白龍入西河九月克之伏誅者數千人而宋大將軍<lb/>
彭城王義康方擅威福後竟幽廢<hi>是嵗二月庚午月犯畢  而出因暈昴及</hi>
<hi>五車占曰貴人死五月甲子陰平王求薨</hi>
太延元年五月月犯右執法九月火犯太㣲上將又犯<lb/>
<pb n="KR2a0020_WYG_105-88a"/>
左執法十月丙午月犯右執法二年二月月犯東蕃上<lb/>
相三月月及太白俱犯右執法及上相三年八月火犯<lb/>
左執法及上將五年二月木逆行犯執法皆大臣謫也<lb/>
元年十月左僕射安原謀反誅三年正月征東大將軍<lb/>
中山王纂太尉北平王長孫嵩鎮南大將軍丹陽王叔<lb/>
孫建皆薨其後宋大將軍義康坐徙豫章誅其黨與僕<lb/>
射殷景仁亦尋卒焉<hi>元年五月彗出軒轅二年正月月犯火月后妃也三年七月木犯軒</hi>
<hi>轅至五年七月月掩填星並女主謫也真君元年太后竇氏殂宋氏皇后亦終或曰彗出軒轅女主有為冦者</hi>
<pb n="KR2a0020_WYG_105-88b"/>
<hi>其後沮渠氏失國實公主潛啓魏師</hi>
二年五月壬申有星孛於房占曰名山崩有亡國八月<lb/>
丁亥木入鬼守積尸十一月辛亥又犯鬼鬼秦分天戒<lb/>
若曰涼君淫奢無度財力窮矣將喪國身為戮焉<hi>二年正月</hi>
<hi>四年十一月月皆犯井亦為秦有兵刑</hi>
三年正月壬午有星晡前晝見東北在井左右色黄大<lb/>
如橘魏師之應也黄星出於燕墟而慕容氏滅今復見<lb/>
東井涼室亡乎四年四月己酉華山崩華山西鎮也天<lb/>
<pb n="KR2a0020_WYG_105-89a"/>
又若曰星孛于房既有徴矣鎮傾而國從之先是元年<lb/>
十二月金犯羽林二年十二月至四年十一月火再入<lb/>
之五年五月太白晝見胃昴入羽林遂犯畢畢又邊兵<lb/>
也六月上自將西征秋八月進圍姑臧九月丙戍沮渠<lb/>
牧犍帥文武將吏五千餘人面縛來降明年悉定涼地<lb/>
<hi>或曰星孛于房為大臣之事又饉祥也火入鬼犯軒轅又稼穡不成自元年已來將相薨尤衆至真君元年州</hi>
<hi>鎮十五盡饑</hi>
四年十月壬戍大流星出文昌入紫宮聲如雷天象若<lb/>
<pb n="KR2a0020_WYG_105-89b"/>
曰將相或以全師禦衛帝宮者其事密近有震驚之象<lb/>
焉明年六月帝西征詔大將軍黎敬等帥衆二萬屯漠<lb/>
南以備暴寇九月蠕蠕乘虚犯塞遂至七介山京師大<lb/>
駭司空長孫道生等并力拒之虜乃退走是月壬午有<lb/>
大流星出紫微入貫索長六丈餘占曰有大君之命貫<lb/>
索賤人牢也明年帝命侍臣行郡國觀風俗問其所疾<lb/>
苦云<lb/>
真君二年七月壬寅填星犯鉞鎮者國家所安危而為<lb/>
<pb n="KR2a0020_WYG_105-90a"/>
之綱紀者也其嬰鈇鉞之戮而君及焉自元年十一月<lb/>
至此月嵗星三犯房上相嵗星為人君今反覆由之循<lb/>
省鈎鈐之備也天若戒輔臣曰涼邦卒滅敵國殫矣而<lb/>
猶狹震主之威負百勝之計盍思盈亢之戒乎是時司<lb/>
徒崔浩方持國鈞且有寵於上明年安西李順備五刑<lb/>
之誅而由浩鍜成之後八年竟族滅無後夫天哀賢良<lb/>
而示以明訓夙矣罕能省躬以先覺豈不悲哉浩誅之<lb/>
明年卒有景穆之禍後年而亂作<lb/>
<pb n="KR2a0020_WYG_105-90b"/>
三年三月癸未月犯太白占曰大兵起合戰九月乙丑<lb/>
有星孛于天牢入文昌五車經昴畢之間至天苑百餘<lb/>
日與宿俱入西方天象若曰且有王者之兵彗除髦頭<lb/>
之域矣貴臣預有戮焉明年正月征西將軍皮豹子大<lb/>
敗宋師于樂鄉九月上北伐樂平王丕綂十五將為左<lb/>
軍中山王辰統十五將為右軍上自將中軍蠕蠕可汙<lb/>
不敢戰亡追至頓根河虜二萬餘騎而還中山王辰等<lb/>
八將軍坐後期皆斬<hi>或曰彗由昴畢貴人多死十一月太保盧魯元薨五年二月樂平王</hi>
<pb n="KR2a0020_WYG_105-91a"/>
<hi>丕薨</hi>
六年二月太白熒惑嵗星聚于東井占曰三星合是為<lb/>
驚立絶行其國内外有兵與喪改立王公九月盧水胡<lb/>
蓋吳據杏城反僭署百官諸虜皆響從關内大震十一<lb/>
月將軍叔孫拔敗吳師于渭北至七年正月太白犯熒<lb/>
惑占曰兵起有大戰時上討吳黨扵河東屠之遂幸長<lb/>
安三月吳軍敗績于杏城棄馬遁去復收合餘燼八月<lb/>
乃夷之<hi>五年五月月犯心六年四月又如之占曰兵犯宋邦是月太白入軒轅占曰有反臣是冬宋太</hi>
<pb n="KR2a0020_WYG_105-91b"/>
<hi>子詹事范曄謀反誅詔髙涼王那狥淮泗徙其人河北焉</hi>
九年正月火水皆入羽林占曰禁兵大起四月太白晝<lb/>
見經天十年五月彗星出于昴北此天所以滌除天街<lb/>
而禍髦頭之國也時閒嵗討蠕蠕是秋九月上復自將<lb/>
征之所捕虜凡百餘萬矣<hi>是嵗七月太白犯哭星占曰天子有哭泣事明年春皇子</hi>
<hi>真薨</hi>
十年十月辛巳彗星見于太微占曰兵喪並興國亂易<lb/>
政臣賊主至十一年正月甲子太白晝見經天四月又<lb/>
<pb n="KR2a0020_WYG_105-92a"/>
如之占曰中嵗而再干明兵事尤大且革人更王之應<lb/>
也是嵗十月甲辰熒惑入太微十二月辛未又犯之癸<lb/>
卯又如之占曰臣將戮主君將惡之仍犯事荐也先是<lb/>
八年正月庚午月犯心大星九年正月犯嵗星是嵗九<lb/>
月太白又犯嵗星至正平元年五月彗星見卷舌入太<lb/>
微卷舌讒言之戒六月辛酉彗星進逼帝座七月乙酉<lb/>
犯上相拂屏出端門滅于翼軫辛酉直陰國<hi>疑</hi>翼軫為<lb/>
楚邦于屏者蕭牆之亂也天象若曰夫膚受之譖實為<lb/>
<pb n="KR2a0020_WYG_105-92b"/>
亂階卒至芟夷主相而專其大號雖南國之君由遷及<lb/>
焉先是去年十月上南征絶河十二月六師渉淮登𤓰<lb/>
步山觀兵騎士六十萬列屯三千餘里宋人兇懼饋百<lb/>
牢焉是年正月盡舉淮南地俘之以歸所夷滅甚衆六<lb/>
月帝納宗愛之言皇太子以疆死明年二月愛殺帝于<lb/>
永安宫左僕射蘭延等以建議不同見殺愛立吳王余<lb/>
為主尋又賊之荐災之驗也閒嵗宋太子劭坐蠱事泄<lb/>
亦殺其君而僭立劭弟武陵王駿以上流之師討平之<lb/>
<pb n="KR2a0020_WYG_105-93a"/>
滅於翼軫之徴也<hi>先是七年八月月犯熒惑八月至十一月又犯軒轅是嵗正月太白經天</hi>
<hi>九月火犯太微十月宗愛等伏誅髙宗踐阼至十一月錄尚書元夀尚書令長孫渴侯以争權賜死太尉黎司</hi>
<hi>徒弼又忤㫖左遷孛于屏相之應又明年五月太后崩</hi>
髙宗興安二年二月有星孛于西方占曰凡孛者非常<lb/>
惡氣所生也内不有大亂外且有大兵至興光元年二<lb/>
月有流星大如月西行占曰奔星所墜其野有兵光盛<lb/>
者事大先是京兆王杜元寶建康王崇濟南王麗濮陽<lb/>
王閭文若永昌王仁相次謀反伏誅是嵗宋南郡王義<lb/>
<pb n="KR2a0020_WYG_105-93b"/>
宣及魯爽臧質以荆豫之師搆逆大將王元謨等西討<lb/>
盡夷之或曰彗加太微翼軫之餘禍也春秋星之大變<lb/>
或災連三國之君其流炎之所及二十餘年而後弭至<lb/>
是彗干天庭二太子首亂三君為戮侯王辜死者㡬數<lb/>
十人由此言之皇天疾威之誡不可不惕也<lb/>
太安元年六月辛酉有星起河鼓東流有尾跡光明燭<lb/>
地河鼔為履險之兵負海之象也昭盛為人君之事星<lb/>
之所往君且從之間二嵗帝幸遼西登碣石以臨滄海<lb/>
<pb n="KR2a0020_WYG_105-94a"/>
復所過郡國一年又尾迹之徴<hi>是嵗五月火入斗斗主形命之養其後三吳荐</hi>
<hi>饑仍嵗疾疫</hi>
二年夏四月熒惑犯太白占曰是謂相鑠不可舉事用<lb/>
兵成師以出而禍其雄之象也明年宋將殷孝祖侵魏<lb/>
南鄙詔征南將軍皮豹子撃之宋軍大敗<hi>或曰金火合主喪事明年</hi>
<hi>十月金又犯哭星十二月征東將軍中山王託真薨</hi>
三年十一月熒惑犯房鈎鈐星是謂疆臣不御王者憂<lb/>
之至四年正月月入太微犯西蕃三月又犯五諸侯占<lb/>
<pb n="KR2a0020_WYG_105-94b"/>
曰諸侯大臣有謀反伏誅者是月太白犯房月入南斗<lb/>
皆宋分占曰國有變臣為亂十一月長星出於奎色白<lb/>
蛇行有尾跡既滅變為白雲奎為徐方又魯分也占曰<lb/>
下有流血積骨明年宋兖州刺史竟陵王誕據廣陵作<lb/>
亂宋主親戎自夏涉秋無日不戰及城陷悉屠之<lb/>
四年八月熒惑守畢直徼垣之南占曰嵗饉至五年二<lb/>
月又入東井占曰旱兵饑疫大臣當之六月太白犯鉞<lb/>
占曰兵起更正朔是嵗二月司空伊馛薨十二月六鎮<lb/>
<pb n="KR2a0020_WYG_105-95a"/>
雲中髙平雍秦饑旱明年改年為和平至六月諸將討<lb/>
吐谷渾什寅遂絶河窮躡之㑹軍大疫乃還<hi>是嵗三月流星數萬</hi>
<hi>西行占曰小流星百數四面行者庶人遷之象既而吐谷渾舉國西遁大軍又隨躡之</hi>
四年九月月犯軒轅十二月犯氐至五年正月月掩軒<lb/>
轅又掩氐東南星皆后妃之府也和平元年正月丁未<lb/>
嵗犯鬼鬼為死喪嵗星人君也是為君有喪事三月月<lb/>
掩軒轅四月戊戌皇太后崩於夀安宮<hi>宋志云人間宣言人主帷箔不</hi>
<hi>修故謫見軒轅又五年十一月月犯左執法明年十一月又犯之占曰大臣有憂和平二年征東將軍河東王</hi>
<pb n="KR2a0020_WYG_105-95b"/>
<hi>閭毘薨十月廣平王洛侯薨</hi>
和平元年十月有長星出於天倉長丈餘饉祥也二年<lb/>
三月熒惑入鬼是謂稼穡不成且曰萬人相食其後定<lb/>
相阻饑宥其田租時三呉亦仍嵗凶旱死者十二三先<lb/>
是元年四月太白犯東井井鬼皆秦分雍州有兵亂自<lb/>
元年六月月犯心大星三犯前後于房心宋分時宋君<lb/>
虐其諸弟後宮多喪子女繼夭哭泣之聲相再是嵗詔<lb/>
諸將討雍州叛氐大破之宋雍州刺史海陵王休茂亦<lb/>
<pb n="KR2a0020_WYG_105-96a"/>
稱兵作亂間嵗而宋主殂嗣子淫昏政刑紊焉<hi>先是元年十月</hi>
<hi>太白入氐占曰兵起後宮有白衣㑹三年五月嵗星犯上將占曰上將憂之三年八月月犯哭星皆宋祥也是</hi>
<hi>嵗樂良王萬夀及征東大將軍常山王素並薨</hi>
二年三月辛巳有長星出天津色赤長匹餘滅而復出<lb/>
大小百數天津帝之都船所以渡神通四方光大且衆<lb/>
為人君之事天象若曰是將有千乘萬騎之舉而絶逾<lb/>
大川矣是月發卒五千餘通河西獵道後年八月帝校<lb/>
獵于河西宋主亦大閱舟師廵狩江右云<lb/>
<pb n="KR2a0020_WYG_105-96b"/>
二年九月太白犯南斗斗吳分占曰君死更政大臣有<lb/>
誅者十一月太白犯填填女君也且曰有内兵白衣㑹<lb/>
至三年九月火犯積尸占曰貴人憂之斧鉞用十月太<lb/>
白犯嵗星嵗為人君而以兵喪干之且有死君簒殺之<lb/>
禍是月熒惑守軒轅占曰女主憂之宮中兵亂十一月<lb/>
嵗入氐氐為正寢嵗為有國之君占曰諸侯王有來入<lb/>
宮者五年二月月入南斗魁中犯第四星占曰大人憂<lb/>
太子傷宮中有自賊者又大赦既而宋孝武及宋后相<lb/>
<pb n="KR2a0020_WYG_105-97a"/>
繼崩殂少主荐誅輔臣釁連戚屬羣下相與殺之而立<lb/>
宋明帝江南大饑且仍有肆眚之令焉<hi>先是三年六月太白犯東井七</hi>
<hi>月火入井四年五月金火皆犯上相五年六月火又入井占曰大臣憂斧鉞用六年七月月犯心前星是月宋</hi>
<hi>殺少主其後有乙渾之難</hi>
五年七月丁未嵗星守心心為明堂嵗為諸侯為長子<lb/>
入而守之立君之象占曰凡五星守心皆為宮中亂賊<lb/>
羣下有謀立天子者七月己酉有流星長丈餘入紫微<lb/>
經北辰第三星而滅占曰有大喪九月丁酉火入軒轅<lb/>
<pb n="KR2a0020_WYG_105-97b"/>
十一月長星出織女色正白彗之象也女主專制將由<lb/>
此始是以天視由之長星彗之著易政之漸焉冬熒惑<lb/>
入太微犯上將十二月遂守之占曰公侯謀上且有斬<lb/>
臣六年正月乙未有流星長丈餘自五車抵紫宮西蕃<lb/>
乃滅天象若曰羣臣或修霸刑而干蕃輔之任矣且占<lb/>
曰政亂有竒令四月太白犯五諸侯占曰有專殺諸侯<lb/>
者五月癸卯上崩于太華殿車騎大將軍乙渾矯詔殺<lb/>
尚書楊寶年等于禁中戊申又害司徒平原王陸麗明<lb/>
<pb n="KR2a0020_WYG_105-98a"/>
年皇太后定䇿誅之太后臨朝自馮氏始也或曰心為<lb/>
宋分是嵗六月嵗星晝見于南斗斗為天祿吳分也天<lb/>
象若曰或以諸侯干君而代奪之是冬宋明帝以皇弟<lb/>
踐阼孝武諸子舉兵攻之四方響應尋皆伏誅有太白<lb/>
之刑與嵗星之祐焉<hi>是嵗三月有流星西行不可勝數至明乃止至六月己卯又有流星</hi>
<hi>多西南行星衆而小庶人象也星之所首人將從之及宋討孝武諸子大兵首自尋陽進平荆雍其後張永之</hi>
<hi>師敗績于呂梁魏師盡舉淮右俘其人又西南行之效也</hi>
顯祖天安元年正月戊子太白犯嵗星嵗農事也肅殺<lb/>
<pb n="KR2a0020_WYG_105-98b"/>
干之是為稼穡不登六月熒惑犯鬼占曰旱饑疾疫金<lb/>
革用八月丁亥太白犯房占曰霜雨失節馬牛多死九<lb/>
月甲寅熒惑犯上將太白犯南斗第二星占曰貴人將<lb/>
相有誅者十一月己酉太白又犯嵗星或曰嵗為諸侯<lb/>
太白主兵刑之政再干之事洊也是嵗九月州鎮十一<lb/>
旱饑十月宋氏六王皆戮死明年宋師敗于呂梁江南<lb/>
阻饑牛且大疫其後東平王道符擅殺副將及雍州刺<lb/>
史據長安反詔司空和其奴討滅之九月詔賜六鎮孤<lb/>
<pb n="KR2a0020_WYG_105-99a"/>
貧布帛宋主以後宮服御賜征北將士後嵗夏旱河决<lb/>
州鎮二十七皆饑尋又天下大疫<hi>元年六月太白犯左執法十月火又犯之</hi>
<hi>占曰大臣有憂霸者之刑用是嵗六月月犯井十月又掩之皇興元年正月月犯井北轅第二星八月又蝕之</hi>
<hi>占曰貴人當之有將死水旱祥也道符作亂之明年司空和其奴太宰李峻皆薨</hi>
皇興元年四月太白犯嵗星占曰有攻城略地之事六<lb/>
月壬寅太白犯鬼秦分也二年正月太白犯熒惑占曰<lb/>
大兵起是時鎮南大將軍尉元征南大將軍慕容白曜<lb/>
畧定淮泗明年徐州羣盗作亂元又討平之後嵗正月<lb/>
<pb n="KR2a0020_WYG_105-99b"/>
上黨王觀西征吐谷渾又大破之<lb/>
二年九月癸卯火犯太微上將占曰上將誅先是元年<lb/>
六月熒惑犯氐是嵗十一月太白又犯之是為内宮有<lb/>
憂逼之象占曰天子失其宮四年十月誅濟南王慕容<lb/>
白曜明年上迫於太后𫝊位太子是為孝文帝<hi>宋志以為先是</hi>
<hi>比年月頻犯左角占曰天子惡之及上遜位而宋明帝亦殂</hi>
髙祖延興元年十月庚子月入畢口畢魏分占曰小人<lb/>
罔上大人易位國有拘主反臣十二月辛卯火犯鈎鈐<lb/>
<pb n="KR2a0020_WYG_105-100a"/>
鈎鈐以綂天駟火為内亂天象若曰人君失馭或以亂<lb/>
政乘之矣乙巳鎮星犯井天井者天下之平也而女君<lb/>
以干之是為后竊刑柄占曰天下無主大人憂之有過<lb/>
賞之事焉二年正月月犯畢丙子月犯東井庚子又如<lb/>
之占曰天下有變令貴人多死者<lb/>
三年八月月犯太微又羣陰不制之象也是時馮太后<lb/>
宣淫于朝昵近小人而附益之所費以鉅萬億計天子<lb/>
徒尸位而已二年九月河間王閭虎皮以貪殘賜死其<lb/>
<pb n="KR2a0020_WYG_105-100b"/>
後司空東平郡王陸麗坐事廢為兵既而宫車晏駕<hi>或曰</hi>
<hi>月入畢口為赦令二年正月曲赦京師及秦梁諸鎮星及月犯井皆為水災且旱祥也是嵗九月州鎮十一水</hi>
<hi>旱詔免其田租開倉賑乏</hi>
四年九月己卯月犯畢七月丙申太白犯嵗星在角丁<lb/>
卯太白又入氐太白有母后之幾主兵喪之政以干君<lb/>
於外朝而及其宿宮是將有劫殺之虞矣二月癸丑月<lb/>
犯軒轅甲寅又犯嵗星月為彊大之臣為主女之象始<lb/>
由后妃之府而干少陽之君示人主以戒敬之備也五<lb/>
<pb n="KR2a0020_WYG_105-101a"/>
年三月甲戍月掩填星天象若曰是又僻行不制而棄<lb/>
其紀綱矣且占曰貴人彊死天下亂三月癸未金火皆<lb/>
入羽林占曰臣欲賊主諸侯之兵盡發八月乙亥月掩<lb/>
畢十一月月入軒轅食第二星至承明元年四月月食<lb/>
尾五月己亥金火皆入軒轅庚子相逼同光皆后妃之<lb/>
謫也天若言曰母后之釁㡬貫盈矣人君忘祖考之業<lb/>
慕匹夫之孝其如宗祀何是時獻文不悟至六月暴崩<lb/>
實有酖毒之禍焉由是言之皇天有以覩履霜之萌而<lb/>
<pb n="KR2a0020_WYG_105-101b"/>
為之成象久矣其後文明皇太后崩孝文皇帝方修諒<lb/>
陰之儀篤孺子之慕竟未能述宣春秋之義而懲供人<lb/>
之黨是以胡氏循之卒傾魏室豈不哀哉或曰太白犯<lb/>
嵗於天門以臣伐君之象金火同光又兵亂之徴時宋<lb/>
主昬狂公侯近戚寃死相繼既而桂陽建平王並稱兵<lb/>
内侮矢及宫闕僅乃戡之尋為左右楊玉夫等所殺<hi>或曰</hi>
<hi>月犯嵗鎮金火入軒轅皆饉祥也月掩畢主邊兵四年州鎮十三饑又比嵗蝗旱太和元年雲中又饑開倉賑</hi>
<hi>之先是四年四月丙午有大星西流殷殷有聲十一月辛未又如之是嵗五月宋桂陽王反于江州間嵗沈攸</hi>
<pb n="KR2a0020_WYG_105-102a"/>
<hi>之反于江陵皆為大兵西伐時以江南内攜又詔五將伐蜀</hi>
太和元年五月庚子太白犯熒惑在張南國之次也占<lb/>
曰其國兵喪並興有軍大戰人主死壬申水土合于翼<lb/>
皆入太微主令不行之象也占曰女主持政大夫執綱<lb/>
國且内亂羣臣相殺九月丁亥太白晝見經天光色尤<lb/>
盛更姓之祥也二年九月火犯鬼占曰主以淫泆失政<lb/>
相死之三年三月月犯心心為天王又宋分三月填星<lb/>
逆行入太微留左掖門内占曰土守南宫必有破國易<lb/>
<pb n="KR2a0020_WYG_105-102b"/>
代逆行者事逆也自元年三月至二年六月月行五犯<lb/>
太微與劉氏簒晋同占又自元年八月至三年五月月<lb/>
行六犯南斗入魁中斗為大人夀命且呉分是時馮太<lb/>
后專政而宋將蕭道成亦擅威福之權方圖劉氏宋司<lb/>
徒袁粲起兵石頭沈攸之起兵江陵將誅之不尅皆為<lb/>
所殺三年四月竟簒其君而自立是為齊帝是年五月<lb/>
又害宋君于丹陽宫<hi>又元年十月月犯昴為刑獄事二年六月月犯房占曰貴人有誅者</hi>
<hi>或曰月犯斗亦大臣之謫也其後李惠伏誅宜都長樂王並賜死又元年二月壬戍月在井暈參畢两河五車</hi>
<pb n="KR2a0020_WYG_105-103a"/>
<hi>占曰大赦至八月大赦天下三年正月壬子又暈觜參昴畢五車東井至十月大赦天下</hi>
三年自五月至十二月月三入斗魁中四年五月庚戍<lb/>
七月己巳又如之六年二月又犯斗魁第二星占曰其<lb/>
國大人憂不出三年七月丁未十月丙申月再犯心大<lb/>
星自四年正月至六年二月又五干之斗為爵祿之柄<lb/>
心為布政之宮月行干而轥之亦以荐矣其占曰月犯<lb/>
心亂臣在側有亡君之戒人主以善事除殃是時馮太<lb/>
后將危少主者數矣帝春秋方富而承事孝敬動無違<lb/>
<pb n="KR2a0020_WYG_105-103b"/>
禮故竟得无咎至六年三月而齊王殂焉或曰月犯斗<lb/>
其國兵憂心又豫州也時比嵗連兵南討五年二月大<lb/>
破齊師于淮陽又撃齊下蔡軍大敗之<hi>先是三年八月金犯軒轅四年</hi>
<hi>二月又犯軒轅第二星六年正月又犯軒轅大星八月又犯軒轅左角左角后宗也是時太后淫亂而幽后之</hi>
<hi>姪娣又將薄德天若言曰是無周南之風不足訓也故月太白驟干之</hi>
三年九月庚子太白犯左執法十一月丙戍月犯之四<lb/>
年二月辛巳月又犯之九月壬戌太白又犯之五年二<lb/>
月癸卯月犯太微西蕃上將至六年十月乙酉熒惑又<lb/>
<pb n="KR2a0020_WYG_105-104a"/>
犯之夫南宮執法所以糾淫忒成肅雍而上將朝廷之<lb/>
輔也天象若曰王化將弛淫風㡬興固不足以令天下<lb/>
矣而廷臣莫之糾弼安用之文明太后雖獨厚幸臣而<lb/>
公卿坐受榮賜者費亦巨億盖近乎素餐焉其三年九<lb/>
月安樂王長樂下獄死隴西王源賀薨四年正月廣川<lb/>
王畧薨襄城王韓頺徙邊七月頓丘王李鍾葵賜死其<lb/>
後任城王雲中山王叡又薨比年死黜相繼盖天謫存<lb/>
焉<hi>四年春月又掩火亦大臣死黜之祥也又比年月再犯昴亦為獄事與白衣之會也</hi>
<pb n="KR2a0020_WYG_105-104b"/>
五年九月辛巳塡犯辰星于軫占曰為饑為内亂且有<lb/>
壅川溢水之變是嵗京師大霖雨州鎮十二饑至六年<lb/>
七月丙申又大流星起東壁光明燭地尾長二丈餘東<lb/>
壁土功之政也是月發卒五萬通靈丘道十月己酉有<lb/>
流星入翼尾長五丈餘七星中州之羽儀翼南國也天<lb/>
象若曰將擇文明之士使于楚邦焉明年員外散騎常<lb/>
侍李彪使齊始通二國之好焉<hi>四年正月丁未月在畢暈參井五車赦祥也四</hi>
<hi>月幸廷尉獄錄囚徒明年二月大赦是月月在翼有偏日暈侵五車東井軒轅北河鬼至北斗紫垣攝提六年</hi>
<pb n="KR2a0020_WYG_105-105a"/>
<hi>正月癸亥月在畢暈參両肩五車胃昴畢至甲戍天下大赦江南嗣君即位亦大赦改元</hi>
七年六月庚午辰時東北有流星一大如太白北流破<lb/>
為三叚十月己亥星隕如虹是時太后專朝且多外嬖<lb/>
雖天子由倚附之故有干明之謫焉破而為三席勢者<lb/>
衆也昔春秋星隕如雨而羣隂起霸其後漢成帝時旰<lb/>
日晦冥衆星行隕燿燿如雨而王氏之禍萌至是天妖<lb/>
復見又與元后同符矣<lb/>
十年八月辰時有星落如流火三道戊寅又有流星出<lb/>
<pb n="KR2a0020_WYG_105-105b"/>
日西南一丈所西北流大如太白至午西破為二叚尾<lb/>
長五尺復分為二入雲間仍見者事荐也後代其踵而<lb/>
行之以至於分崩離析乎先是七年十月有客星大如<lb/>
斗在參東似孛占曰大臣有執主之命者且嵗旱糴貴<lb/>
十年九月熒惑犯嵗星嵗主農事火星以亂氣干之五<lb/>
稼旱傷之象也占曰元陽以饉人不安自八年至十一<lb/>
年黎人阻饑且仍嵗災旱<hi>八年正月辛巳月在畢暈井嵗星觜參五車占曰有赦糴</hi>
<hi>貴其年六月大赦冬州鎮十五水旱人饑九年正月月在參暈觜參両肩五車為大赦為水戊申月犯井為水</hi>
<pb n="KR2a0020_WYG_105-106a"/>
<hi>祥也是嵗冀定數州大水人有鬻男女者京師及州鎮十三水旱傷稼明年大赦</hi>
十一年三月丁亥火土合于南斗填為履霜之漸斗為<lb/>
經始之謀而天視由之所以為大人之戒也占曰其國<lb/>
内亂不可舉事用兵是時齊主持諸侯王酷甚雖酒食<lb/>
之饋猶裁之有司故天若言曰非所以保根固本以貽<lb/>
長代之謀也内亂由是興焉五月丁酉太白經天晝見<lb/>
庚子遂犯畢畢又邊兵也是時蠕蠕宼邊明年齊將陳<lb/>
逹伐我南鄙陷澧陽間嵗而齊君子子響為有司所御<lb/>
<pb n="KR2a0020_WYG_105-106b"/>
遂憤怒而反伏誅及齊王殂而西昌侯簒之髙武子孫<lb/>
所在棊布皆拱手就戮亦齊君自為之焉<hi>十一年六月乙丑月犯斗</hi>
<hi>丙寅遂犯建星亦圗始之謀也十二年七月月犯牛十三年六月又掩之明年八月又犯之牛主吳分占曰國</hi>
<hi>有憂大將戮亦江南兵饉之徴也</hi>
七月癸丑太白犯軒轅大星八月甲寅又犯之皆女君<lb/>
之謫也天象若曰軒轅以母萬物由后妃之母兆人也<lb/>
是固多穢復將安用之其物類之感又稼穡之不滋候<lb/>
也是嵗年榖不登聽人出關就食明年州鎮十五皆大<lb/>
<pb n="KR2a0020_WYG_105-107a"/>
饑詔開倉賑乏間嵗太后崩<hi>是嵗月三入井金又犯之占曰陰陽不和不為水患</hi>
<hi>且大旱其後連年亢陽而吳中比嵗霖雨傷稼也</hi>
十二年三月甲申嵗星逆行入氐甲申皆齊分也占曰<lb/>
諸侯王而升為天子者逆行者其事逆也先是去年十<lb/>
月嵗辰太白合于氐是謂驚亡絶行改入王公是嵗四<lb/>
月月犯氐與嵗同舎六月丁巳月又入氐犯嵗星月為<lb/>
彊大之臣嵗為少君也與嵗同心内宮而干犯之彊宗<lb/>
擅命逼奪其君之象也再干之其事荐至<lb/>
<pb n="KR2a0020_WYG_105-107b"/>
十三年三月庚申月犯嵗十五年六月又犯之嵗星不<lb/>
在宿宮是為彊侯之譴江南太子賢王相次薨殁既而<lb/>
齊武帝殂太孫幼沖西昌輔政竟殺二君而簒之月再<lb/>
犯于氐及逆行之效也<hi>或曰月犯木饑祥也時比嵗稼穡不登又十二年正月戊戍月</hi>
<hi>犯左角十一月丙寅又如之七月金又犯左角角為外朝且兵政也占曰不出三年天下有兵主子死大君惡</hi>
<hi>之至十四年有子響誅間嵗而齊室亂</hi>
十二年四月癸丑月火金㑹于井辛酉金犯火甲戍火<lb/>
水又俱入井皆雨暘失節萬物不成候也且曰王業將<lb/>
<pb n="KR2a0020_WYG_105-108a"/>
易諸侯貴人多死是嵗月行四入氐十月辰星入之閏<lb/>
月丁丑火犯氐乙卯又入之占曰大旱嵗荒人且相食<lb/>
國易政君失宮遠期五年氐又女君之府也是嵗兩雍<lb/>
及豫州旱饑明年州鎮十五大饉至十四年太后崩時<lb/>
江南北連嵗災雨至十七年有刧殺之禍誅死相踵焉<lb/>
<hi>是嵗月三犯房十三年四月又犯之七月至十月再犯鍵閉占曰有亂臣不出三年伐其主自十二年六月至</hi>
<hi>十四年八月再犯牛又再掩之凡六犯牛且掩之牛為吳越饉祥也畢魏分且曰貴人多死免者十二年九月</hi>
<hi>司徒淮南王佗薨十三年光州人王泰反章武汝陰南安三王皆坐贓廢安豐王猛司空荀頽並薨十四年地</hi>
<pb n="KR2a0020_WYG_105-108b"/>
<hi>豆干及庫莫奚頻犯塞京兆王廢為庶人</hi>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷一百五之三<lb/>
<pb n="KR2a0020_WYG_105-109a"/>
　魏書卷一百五之三考證<lb/>
志第三○魏収書天象志第一卷載天及日變第二卷<lb/>
　載月變第三卷四卷應載星變今此二卷天日月星<lb/>
　變編年總繋魏及南朝禍咎蓋魏収志第三第四卷<lb/>
　亡後人取他人所撰志補足之魏澹書世已無本据<lb/>
　目錄作西魏帝紀而元善見司馬昌明劉裕蕭道成<lb/>
　皆入列傳此志主東魏而晉宋齊梁君皆稱帝號亦<lb/>
　非魏澹書明矣唐書經籍志有張太素魏書一百卷<lb/>
<pb n="KR2a0020_WYG_105-109b"/>
　故世人疑此二卷為太素書志崇文總目有張太素<lb/>
　魏書天文志二卷今亦亡矣唯昭文館有史館舊本<lb/>
　魏書志第三卷前題朝議郎行著作郎修國史張太<lb/>
　素撰太素唐人故諱世民等字<lb/>
太宗神瑞四年月犯嵗星在角○月字下北監本脫犯<lb/>
　字今從南監本増入<lb/>
世祖始光元年大流星出天將軍○天當作大<lb/>
世祖神䴥三年又明盛之徴○注秦有兵喪而至秦夏<lb/>
<pb n="KR2a0020_WYG_105-110a"/>
　出夷威此十一字不可讀疑有脱訛<lb/>
世祖真君三年追至頓根河○頓根河本書蠕蠕𫝊作<lb/>
　頞根河<lb/>
髙祖太和十年占曰元陽以饉人不安○元應作亢<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_105-110b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷一百五之三考證<lb/>
<pb n="KR2a0020_WYG_105-111a"/>
欽定四庫全書<lb/>
　魏書卷一百五之四<lb/>
　　齊　　　　魏　　　　收　　　　　撰<lb/>
　志第四<lb/>
　　天象一之四<lb/>
太和十二年十一月戊午太白犯嵗又犯火喪疾之祥<lb/>
占曰國無兵憂則君有白衣之㑹景寅火又犯木占曰<lb/>
内無亂政則主有喪戚之故十二月壬寅太白犯塡占<lb/>
<pb n="KR2a0020_WYG_105-111b"/>
曰金爲喪祥后妃受之十三年二月熒惑犯填占曰火<lb/>
主凶亂女君應之皆文明太后之謫也先是十一年六<lb/>
月甲子嵗星晝見十二月甲戌又晝見是嵗六月又如<lb/>
之歳而麗于大明少君象也是時孝文有仁聖之表而<lb/>
太后分權以干冒之及帝春秋方壯始將經緯禮俗財<lb/>
成國風故比年女君之謫屢見而嵗星<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>盛至于不可<lb/>
掩奪矣且占曰木晝見主有白衣之㑹是嵗九月丙午<lb/>
有大流星自五車北入紫宮抵天極有聲如雷占曰天<lb/>
<pb n="KR2a0020_WYG_105-112a"/>
下大凶國有喪宮且空夫五車君之車府也天象若曰<lb/>
是將以喪事有千乘萬騎而舉者大有聲其事昭盛至<lb/>
十四年三月填星守哭泣占曰將以女君有哭泣之事<lb/>
四月丙申火犯鬼喪祥也六月有大流星從紫宮出西<lb/>
行天象又曰人主將以喪事而出其宮八月月太白皆<lb/>
犯軒轅九月癸丑而太皇太后崩帝哭三日不絶聲勺<lb/>
飲不入口者七日納菅屨徒行至陵其反亦如之哀毁<lb/>
骨立杖而後起雖殊俗之萌矯然知感焉自九月至于<lb/>
<pb n="KR2a0020_WYG_105-112b"/>
歳終凡四謁陵又荐出紫宮之驗也<hi>十四年十一月月犯填星十二月月</hi>
<hi>犯軒轅十五年十月月犯填又犯軒轅八月又犯之九月月掩填星十七年正月月又犯軒轅皆女君之象也</hi>
<hi>是時林貴人以故事薨及馮貴人為后而其姉譖之至二十年竟坐廢黜以憂死幽后繼立又以淫亂不終</hi>
十三年十二月戊戌填星辰星合于須女女齊吳分占<lb/>
曰是爲雍沮主令不行且有陰親者至十四年三月庚<lb/>
申歳星守牛占曰其君不愛親戚貴人多喪又饉祥也<lb/>
是嵗太白三犯熒惑十月太白入氐十一月有大流星<lb/>
從南行入氐甲申齊邦之物也金火相鑠為兵喪為大<lb/>
<pb n="KR2a0020_WYG_105-113a"/>
人之讁天象若曰宿宮有兵喪之故盛大者循而殘之<lb/>
處其寢廟之中矣至十五年三月壬子歳犯填在虗三<lb/>
月癸巳木火土三星合宿于虛甲午火土相犯虛齊也<lb/>
占曰其國亂專政内外兵喪故立侯王九月乙丑太白<lb/>
犯斗第四星戊子有大流星起少微入南宮至帝坐主<lb/>
有盛大之臣乘賢以侮其君者且占曰大人易政至十<lb/>
七年正月戊辰金木合于危危亦齊也是爲人君且罹<lb/>
兵喪之變四月戊子太白犯五諸侯占曰有擅刑以殘<lb/>
<pb n="KR2a0020_WYG_105-113b"/>
賊諸侯者至七月齊武帝殂西昌侯以從子干政竟殺<lb/>
二君而自立是爲齊明帝於是高武諸子王侯數十人<lb/>
相次誅夷殆無遺育矣雖繼體相循實有凖命之禍故<lb/>
天讁仍見云<hi>自十五年至十七年月行七犯建星建星為忠臣之輔經代之謀又吳之分也十五</hi>
<hi>年再犯牽牛十六年至十七年又四犯南斗是謂臣干天祿且曰大人多死者又十五年七月金入太微十七</hi>
<hi>年火入太微宮反臣之戒是嵗月行四入太微十七年六入太微比嵗凡十干之而齊君夷其宗室亦積忍酷</hi>
<hi>甚也</hi>
十五年四月癸亥熒惑入羽林十六年二月壬子太白<lb/>
<pb n="KR2a0020_WYG_105-114a"/>
入羽林占曰天下兵起三月己卯四月丙午五月甲戌<lb/>
十月辛卯月行皆入羽林十七年四月壬寅八月辛卯<lb/>
十二月辛巳又如之先是陽平王頤綂十二將軍騎士<lb/>
七萬北討蠕蠕是嵗八月上勒兵三十餘萬自將擊齊<lb/>
由是比嵗皆有事于南方<hi>十五年三月月掩畢十一月又犯之十六年五月及七月</hi>
<hi>月再入畢八月十一月又再犯之十七年八月又入畢畢為邉兵占曰貴人多死十五年六月濟陰王鬱賜死</hi>
<hi>十七年南平王霄三老尉元皆死十八年安定王休死十九年司徒馮誕太師馮熙廣川王諧皆死</hi>
十七年二月庚戌火土合于室室星先王所以制宮廟<lb/>
<pb n="KR2a0020_WYG_105-114b"/>
也熒惑天視填為司空聚而謀之其相宅之兆也且緯<lb/>
曰人君不失善政則火土相扶卜洛之業庶㡬興矣是<lb/>
歳九月上罷擊齊始大議遷都冬十月詔司空穆亮將<lb/>
作董邇繕洛陽宮室明年而徙都之於是更服色殊徽<lb/>
號文物大備得南宮之應焉<hi>凡五星分野熒惑綂朱鳥之宿而填以軒鼓寓之皆</hi>
<hi>周鶉火之分室又并州之分是為歩自并州而經始洛邑之祥也</hi>
十七年二月丁丑太白犯井辛丑又犯鬼五月戊午晝<lb/>
見九月又如之是謂兵祥雍州也是月火木合于婁婁<lb/>
<pb n="KR2a0020_WYG_105-115a"/>
爲徐州占曰其地有亂萬人不安八月辛巳熒惑入井<lb/>
占曰兵革起明年二月詔征南將軍薛眞度督四將出<lb/>
襄陽大將軍劉昶出義陽徐州刺史元衍出鍾離平南<lb/>
將軍劉薛出南鄭皆兩雍徐方之分後年正月平南王<lb/>
肅大敗齊師于義陽降者萬餘己亥上絶淮登八公山<lb/>
並淮而東及鍾離乃還<hi>至十九年六月庚申金木合于井七月火犯井三十一年十一</hi>
<hi>月大敗齊師于沔北明年春復大破之下二十餘城於是悉定沔漢諸郡時江南偽立雍州於襄陽以總牧西</hi>
<hi>土遺黎故與東井同候</hi>
<pb n="KR2a0020_WYG_105-115b"/>
十八年四月甲寅熒惑入軒轅后妃之戒也是時左昭<lb/>
儀得幸方譖訴馮后上蠱而惑之故天若言曰夫膚受<lb/>
之微不可不察亦自我天視而降鑒焉至十九年三月<lb/>
月犯軒轅二十年七月辛巳又掩填星是月馮后竟廢<lb/>
尋以憂死而立左昭儀是爲幽后明年追廢林貞后爲<lb/>
庶人二十二年正月月又掩軒轅十一月又彗星起軒<lb/>
轅歴鬼南及天漢天又若曰是固多穢徳宜其彗除矣<lb/>
行歴鬼又疆死之徴明年幽后賜死也十九年六月壬<lb/>
<pb n="KR2a0020_WYG_105-116a"/>
寅熒惑出于端門占曰邦有大獄君子惡之又更紀立<lb/>
王之戒也明年皇太子恂坐不軌黜爲庶人至二十一<lb/>
年十月壬午熒惑歳星合于端門之内歳爲人君火主<lb/>
死喪之禮而陳于門庭大喪之象也二十二年二月乙<lb/>
丑木火合于掖門内是夕月行逮之三月丙午木火俱<lb/>
出掖門外再合一相犯月行逮之后妃預有咎焉明年<lb/>
四月宮車晏駕夫太微禮樂之庭也時帝方修禮儀正<lb/>
喪服以經人倫之化竟未就而崩少君嗣立其事復寢<lb/>
<pb n="KR2a0020_WYG_105-116b"/>
縉紳先生咸哀慟焉故天視奉而修之是以徘徊南宮<lb/>
蓋皇天有以著慎終歸厚之情或曰合于天庭南方有<lb/>
反臣之戒是時齊明帝殂比及三年而亂兵四交宮掖<lb/>
既而蕭衍戡之竟覆齊室云<hi>二十二年十一月有流星照地至天津而滅占曰將</hi>
<hi>有樓船之攻人君以大衆行二十二年而上南伐是嵗之正月有流星大如三斗瓶起貫索東北流光燭地經</hi>
<hi>天棓乃滅有聲如雷天棓天子先驅也占曰國中貴人有死者且大赦至三月上南征不豫詔武衛元嵩詣洛</hi>
<hi>陽賜皇后死</hi>
世宗景明元年四月壬辰有大流星起軒轅左角東南<lb/>
<pb n="KR2a0020_WYG_105-117a"/>
流色黄赤破為三段狀如連珠相隨至翼左角后宗也<lb/>
占曰流星起軒轅女主後宮多讒死者翼爲天庭之羽<lb/>
儀王室之蕃衛彭城國焉又占曰流星于翼貴人有憂<lb/>
繫是時彭城王忠賢且以懿親輔政借使世宗諒陰恭<lb/>
已而修成王之業則高祖之道庶㡬興焉而阿倚母族<lb/>
納高肇之譖明年彭城王竟廢後數年高氏又鴆于后<lb/>
而以貴嬪代之由是小人道長讒亂之風作矣夫天之<lb/>
風戒肇于履端之始而沒身不悟以傷魏道豈不哀哉<lb/>
<pb n="KR2a0020_WYG_105-117b"/>
或曰軒轅主后土之養氣而庇祐下人也故左角謂之<lb/>
少人焉天象若曰人將喪其所以致養幾至流亡離析<lb/>
矣是歳北鎮及十七州大饉人多就食云<hi>是嵗十二月癸未月暈太</hi>
<hi>微既而有白氣長一丈許南抵七星俄而月復暈北斗大角為君以兵自衛又赦祥也且為立君之戒時蕭衍</hi>
<hi>立少主於江陵改元大赦尋伐金陵以長圍逼之又二年正月月暈井參觜昴五車占曰貴人死大赦是嵗廣</hi>
<hi>陵王羽薨二月至秋再大赦</hi>
二年正月己未金火俱在奎光芒相掩為兵喪爲逆謀<lb/>
大人憂之野有破軍殺將奎徐方也三月丁巳有流星<lb/>
<pb n="KR2a0020_WYG_105-118a"/>
起五諸侯入五車至天潢散絶為三光明燭地五車所<lb/>
以輔衰替之君也流星自五諸侯干之諸侯且霸而修<lb/>
兵車之㑹分而為二距乏<hi>疑</hi>之君幾將並立焉<hi>魏收以為流星</hi>
<hi>出五車諸侯有反者至五月咸陽王禧謀反賜死</hi>戊午填星在井犯鉞相去二<lb/>
寸占曰人君有戮死者時蕭衍起兵襄陽將討東昏之<lb/>
亂是月推南康王寳融為帝踐阼于江陵於是齊有二<lb/>
君矣至八月戊午金火又合于翼楚分也十一月甲寅<lb/>
金水俱出西方占曰東方國大敗時蕭衍已舉夏口平<lb/>
<pb n="KR2a0020_WYG_105-118b"/>
尋陽遂沿流而東東主之師連戰敗績於是長圍守之<lb/>
十二月齊將張稷斬東昏以降又戮主之徵至三年正<lb/>
月火犯房北星光芒相接癸巳填星逆行守井北轅西<lb/>
星皆大臣賊主更政立君之戒也三月金水合於須女<lb/>
女齊分金水合為兵誅二月丁酉有流星起東井流入<lb/>
紫宮至北極而滅東井雍州之分衍慿之以興且西君<lb/>
之分使星由之以抵辰極是為禪受之命且為大喪是<lb/>
月齊諸侯相次伏誅既而西君錫命衍受禪于建康是<lb/>
<pb n="KR2a0020_WYG_105-119a"/>
為梁武帝戊辰而少主殂<hi>自二年至三年月六掩犯斗魁七月火犯斗皆呉分也時</hi>
<hi>江南北嵗大饉又連兵北鄙負敗相迹又二年七月暈婁内青外黄轢昴畢天船大陵卷舌奎船為徐魯又赦</hi>
<hi>祥也且曰多死喪三月青齊徐兗餓死萬餘人七月大赦三年八月月暈外青内黄轢昴畢婁胃五車占曰貴</hi>
<hi>人多死十二月月犯昴環月太傅平陽王丕薨後年正月大赦</hi>
三年八月丙戌有大流星起天中北流大如二斗器占<lb/>
曰有天子之使出自中京以臨北方至四年九月壬戌<lb/>
有大流星起五車東北流占曰有兵將首于東北是嵗<lb/>
二月辛亥三月丁未月再掩太白皆大戰之象也庚辰<lb/>
<pb n="KR2a0020_WYG_105-119b"/>
揚州諸將大破梁師于陰陵十一月左僕射源懐以便<lb/>
宜安撫北邉明年二月又大破梁師于邵陵九月蠕蠕<lb/>
犯邉復詔源懐撃之<hi>是嵗七月月暈昴畢觜參井五車占曰旱大赦又再暈軒轅太微明</hi>
<hi>年正月月暈五車東井兩河鬼填星是月大赦改元六月以亢陽詔撤樂減膳</hi>
正始元年正月戊辰流星如斗起相星入紫宮抵北極<lb/>
而滅夫紫宮后妃之内政而由輔相干之其道悖矣且<lb/>
占曰其象著大有非常之變至二年六月癸丑有流星<lb/>
如五斗器起織女抵室而滅占曰王后憂之有女子白<lb/>
<pb n="KR2a0020_WYG_105-120a"/>
衣之㑹往反營室釁歸後庭焉三年正月己亥有大流<lb/>
星起天市垣西貫紫蕃入北極市垣之西又公卿外朝<lb/>
之理也占曰以臣犯主天下大凶明年高肇欲其家擅<lb/>
寵乃鴆殺于后及皇子昌而立高嬪為后<hi>先是景明四年七月太白</hi>
<hi>犯軒轅大星至二年六月木犯昴占曰人君有白衣之㑹同上</hi>
三年六月丙辰太白晝見占曰陰國之兵彊八月梁師<lb/>
宼邉攻陷城邑秋九月安東將軍邢巒大破之宿豫斬<lb/>
將三十餘人捕虜數萬十月甲寅月犯太白又大戰之<lb/>
<pb n="KR2a0020_WYG_105-120b"/>
象明年中山王英敗績于淮南士卒死者十八九<hi>又元年正</hi>
<hi>月月暈胃昴畢五車戊午又暈五車東井两河鬼填星二月甲申又暈昴畢觜參三年正月月暈太微軒轅皆</hi>
<hi>為兵赦是月皇子生大赦天下</hi>
四年七月己卯有星孛于東北占曰是謂天讒大臣貴<lb/>
人有戮死者凡孛出東方必以晨乘日而見亂氣蔽君<lb/>
明之象也昔魯哀公十三年十一月有星孛于東方明<lb/>
年春秋之事終是謂諸夏微弱蠻夷遞霸田氏專齊三<lb/>
族擅晉卒以干其君明而代奪之陵夷遂為戰國天下<lb/>
<pb n="KR2a0020_WYG_105-121a"/>
横流矣今孛星又見與春秋之象同天戒若曰是居太<lb/>
陽之側而干其明者固多穢徳可彗除矣而君不悟衰<lb/>
替之萌將繇此始乎是嵗高肇鴆后及皇子明年又譖<lb/>
殺諸王天下寃之肇故東夷之俘而驟更先帝之法累<lb/>
構不測之禍干明孰甚焉魏氏之悖亂自此始也<lb/>
永平元年三月戊申熒惑在東壁月行抵之相距七寸<lb/>
光芒相及室壁四輔君之内宮人主所以庇衛其身也<lb/>
天象若曰且有重大之臣屏藩王室者將以讒賊之亂<lb/>
<pb n="KR2a0020_WYG_105-121b"/>
死於内宮又曰諸侯相謀三月癸未填星逆行太微在<lb/>
左執法西是為后黨持政大夫執綱而逆行侮法以啓<lb/>
蕭牆之内是月月犯畢六月又掩之占曰貴人有死者<lb/>
庚辰太白嵗星合于栁柳為周分且占曰有内兵以賊<lb/>
諸侯八月京兆王愉出為冀州刺史恐不見容遂舉兵<lb/>
反以誅尚書令高肇為名與安樂王詮相攻于定州九<lb/>
月太師彭城王斃于禁中愉亦死之<hi>或曰栁豫州分所合之野謀兵有戰</hi>
<hi>野拔邑事至十一月丙子流星起羽林南大如椀色赤有黒雲東南引如一匹布横北轢星占曰禁兵起所首</hi>
<pb n="KR2a0020_WYG_105-122a"/>
<hi>召之是嵗豫州人白早生殺刺史司馬悦以城降梁遣尚書邢巒撃之十二月巒拔懸瓠斬早生</hi>
二年三月丁未有流星徑數寸起自天紀孛于市垣光<lb/>
芒燭地有尾跡長丈餘凝著天天象若曰政失其紀而<lb/>
亂加乎人浸以萌矣是將以地震為徴地震者下土不<lb/>
安之應也是月火入鬼距積尸五寸積尸人之精爽而<lb/>
炎氣加之疫祥也四月乙丑金入鬼去積尸一寸又以<lb/>
兵氣干之彊死之祥也踰逼者事甚鬼主驕亢之戒故<lb/>
金火荐災其人以警而懼之五月太白犯嵗光芒相觸<lb/>
<pb n="KR2a0020_WYG_105-122b"/>
占曰兵大亂嵗饑不出三年七月庚辰有流星起騰虵<lb/>
入紫宮抵北極而滅天戒若曰彼光後王道者<hi>疑</hi>以馭<lb/>
陰陽之變矣將有水旱之沴地震之祥而後災加皇極<lb/>
焉明年夏四月平陽郡大疫死者㡬三千人平陽鬼星<lb/>
之分也秋州郡二十大水冀定旱饑四年朐山之役喪<lb/>
師殆盡其後繁畤桑乾靈丘秀容鴈門地震陷裂山崩<lb/>
泉涌殺八千餘人延昌三年詔曰比嵗山鳴地震于今<lb/>
不已朕甚懼焉至正月宮車晏駕<hi>七年十一月丙戌月掩畢火星至三年八</hi>
<pb n="KR2a0020_WYG_105-123a"/>
<hi>月火犯積尸占曰貴人死又饑疫祥也比年水旱災疫是月中山王略薨明年春司徒廣陽王嘉薨</hi>
二年九月甲申嵗星入太微距右執法五寸光明相及<lb/>
十二月乙酉逆行入太微掩左執法三年閏月壬申又<lb/>
順行犯之相去一寸保乾圖曰臣擅命嵗星犯執法是<lb/>
時高肇方為尚書令故嵗星反復由之所以示人主也<lb/>
天若言曰政刑之命亂矣彼居重華之位者盍將反復<lb/>
而觀省焉今雖厚而席之適所以為禍資耳且占曰中<lb/>
坐成刑遠期五年間五嵗而肇誅<hi>四年四月庚午熒惑犯軒轅大星至五月</hi>
<pb n="KR2a0020_WYG_105-123b"/>
<hi>入太微距右執法三寸光芒相接熒惑天視也始由軒轅而省執法之位其象若曰是居后黨而擅南宮之命</hi>
<hi>君其降監焉其應與嵗星同也</hi>
四年正月戊戌有流星起張西南行殷殷有聲入參而<lb/>
滅張河南之分參為兵事占曰流星自東方來至代而<lb/>
止有來兵大敗吾軍有聲者怒也先是去年十一月月<lb/>
犯太白是嵗又犯之在胃八月辛酉又犯之胃為徐方<lb/>
大戰之象也十月戊寅有大流星孛于羽林南流色赤<lb/>
珠落下入濁氣孛然而流王師潰亂之兆先是梁朐山<lb/>
<pb n="KR2a0020_WYG_105-124a"/>
鎮殺其將來降詔徐州刺史盧昶援之十二月昶軍大<lb/>
敗於淮南淪覆十有餘萬<hi>是嵗七月乙巳有流星起北斗魁前西北流入紫宮至北</hi>
<hi>極而滅占曰不出期年兵起且亡君戒是嵗有胊山之役間嵗而帝崩</hi>
四年十二月己巳嵗星犯房上相相距一寸光芒相及<lb/>
至延昌元年三月丙申嵗星在鈎餘東五寸距鍵閉三<lb/>
寸丙午又掩房上相天象若曰夫鈐鍵之轡君上所宜<lb/>
獨操非驂服所當共也先是高肇為尚書令而嵗星三<lb/>
省執法是嵗至升為司徒猶怏怏不悦而嵗星又再循<lb/>
<pb n="KR2a0020_WYG_105-124b"/>
之所以示人主審矣閒二嵗而上崩肇亦誅滅<hi>或曰木與房合</hi>
<hi>主喪水又元年二月月暈井鬼軒轅十月又暈井五車參畢皆水旱饑赦之祥自元年二月不雨至六月雨大</hi>
<hi>水二年四月庚子出絹十五萬匹賑河南飢人是夏州郡十二大水八月減天下殊死</hi>
二年四月庚午熒惑犯軒轅大星十月壬申月失行犯<lb/>
軒轅大星至延昌元年三月填星在氐守之九十餘日<lb/>
占曰有徳令拜太子女主不居宮至十月立皇太子賜<lb/>
為父後者爵旌孝友之家至二年三月乙丑填星守房<lb/>
占曰女主有黜者以地震為徴地震者陰盈而失其性<lb/>
<pb n="KR2a0020_WYG_105-125a"/>
也四月丙申月掩填星七月戊午又如之是為后妃有<lb/>
相遷奪者且曰女主死之時比嵗地震至三年八月太<lb/>
白又犯軒轅十二月月掩熒惑皆小君之譴也時高后<lb/>
席寵凶悍雖人主猶畏之莫敢動搖故世宗𦙍嗣㡬絶<lb/>
明年上崩后廢為尼降居瑤光寺尋為胡氏所害以厭<lb/>
天變也<lb/>
延昌元年八月己未有流星起五車西南流入畢畢邉<lb/>
兵也占曰有兵車之事以所直名之至二年十一月戊<lb/>
<pb n="KR2a0020_WYG_105-125b"/>
午又有流星起五車西南流殷殷有聲慿怒者事盛也<lb/>
十二月己卯有流星西南流分而為二又偏師之象也<lb/>
至三年六月辛巳太白晝見占曰西兵大起有王者之<lb/>
喪十一月大將軍高肇伐蜀益州刺史傅豎眼出北巴<lb/>
平南羊祉出涪安西奚康生出綿竹撫軍甄琛出劍閣<lb/>
㑹帝崩旋師<hi>先是元年三月己酉木土相犯占曰人君有失地者將死之又曰先作事者敗兵起</hi>
<hi>必受其殃三年九月太白掩右執法是為大將軍有罹刑辟者先是二年二月梁郁洲人徐𤣥明斬大將張稷</hi>
<hi>來降及肇出征還亦就戮</hi>
<pb n="KR2a0020_WYG_105-126a"/>
元年二月乙未有流星起太陽守歴北斗入紫宮抵北<lb/>
極至華蓋而滅太陽守所以弼承帝車大臣之象今使<lb/>
星由之以語天極之位臣執國命將由此始乎且占曰<lb/>
天下大凶主室其空先是去年八月至十月月再入太<lb/>
微是嵗三月又如之十二月甲戌月犯火于太微占曰<lb/>
君死不出三年貴人奪權失勢二年三月辛酉熒惑又<lb/>
犯太微占曰天下不安有立君之戒九月丁卯入太微<lb/>
犯屏星明年正月而世宗崩於是王室遂卑政在公輔<lb/>
<pb n="KR2a0020_WYG_105-126b"/>
<hi>三年二月月暈畢昴五車太白東井占主赦是月太白失行在天闗北占有關梁之兵道不通明年正月肅宗</hi>
<hi>立大赦天下二月梁將任大洪帥衆寇關城</hi>
四年五月庚戌九月乙丑十月癸巳月皆犯太微中嵗<lb/>
而驟干之彊臣不御執法多門之象也閏月戊午月犯<lb/>
軒轅又女主之讁十一月庚寅木火㑹于室相距一尺<lb/>
至甲午火徙居東北亦相距一尺室為後宮火與木合<lb/>
曰内亂環而營之或淫事干逼諸侯之象占曰姦臣謀<lb/>
大將戮若有夷族之害以赦令除之先是三年九月太<lb/>
<pb n="KR2a0020_WYG_105-127a"/>
白犯執法是嵗八月領軍于忠擅戮僕射郭祚九月太<lb/>
后臨朝淫放日甚至逼幸清河王懌其後羽林千餘人<lb/>
焚征西將軍張彜宅事死者百數朝廷不能討於是大<lb/>
赦原羽林亦營室之故也<hi>魏收以為月犯太微大臣有死者其後安定王薨月犯軒</hi>
<hi>轅女主憂之其後皇太后高尼崩于瑤光寺營室又主土功也胡太后害高氏以厭天變乃以后禮𦵏之</hi>
四年十月太白犯南斗斗為吳分占曰大兵起先是三<lb/>
年四月有流星起天津東南流轢虗危天津主水事且<lb/>
曰有大衆之行其後梁造浮山堰以害淮泗諸將攻之<lb/>
<pb n="KR2a0020_WYG_105-127b"/>
是嵗閏月有大犇星起七星南流色正赤光明燭地尾<lb/>
長丈餘歴南河至東井七星河南之分也流星出之有<lb/>
兵起施及東井將以水禍終之又占曰所與城等<hi>疑</hi>是<lb/>
時鎮南崔亮攻梁師于硤石明年二月鎮東蕭寳夤大<lb/>
破梁淮北軍九月淮堰決梁人十餘萬口皆漂入海<lb/>
肅宗熙平元年三月丙子太白犯嵗星十二月甲辰月<lb/>
犯嵗星是謂彊盛之陰而陵少陽之君嵗又諸侯也天<lb/>
象若曰始由内亂干之終以威刑及之是嵗正月熒惑<lb/>
<pb n="KR2a0020_WYG_105-128a"/>
犯房四月庚子又逆行犯之癸卯月又犯房占曰天下<lb/>
有喪諸侯起覇將相戮十一月大流星起織女東南流<lb/>
長且三丈光明照地占曰王后憂之有女子白衣之會<lb/>
間嵗高太后殂司徒國珍薨中宮再有喪事其後僕射<lb/>
于忠司徒任城王澄薨既而太后幽逼清河中山王戮<lb/>
死<hi>或曰月太白犯嵗星饉祥也火犯房陳兵滿野有饑國且大赦又元年十二月月暈井觜參五車占曰水</hi>
<hi>旱有赦至二年正月大赦十月幽冀滄瀛大饑是月月再暈畢參五車占曰饑赦明年幽州大饑死者數千人</hi>
<hi>自正月不雨至六月是嵗四夷反叛兵大出又赦改元</hi>
<pb n="KR2a0020_WYG_105-128b"/>
二年六月癸丑有大流星出河鼔東南流至牛十一月<lb/>
流星起河鼔色黄赤西南流長且三丈有光照地至神<lb/>
龜元年四月壬子有流星起河鼔西北流至北斗散滅<lb/>
河鼔鼔旗之應也故流星出之兵出入之兵入昔宋泰<lb/>
始初大流星出自河鼔西南行竟夜有小星百數從之<lb/>
既而諸侯同時作亂至是三出河鼔秦州屬國羌及南<lb/>
秦東益氐皆反七月河洲人却䥫怱與羣盜又起自稱<lb/>
水池王詔行臺源子恭及諸將四出征之朝廷多事故<lb/>
<pb n="KR2a0020_WYG_105-129a"/>
天應屢見云<lb/>
神龜二年四月甲戌大流星起天市垣西東南流轢尾<lb/>
光明燭地天象若曰將作大衆而從后妃之事矣以所<lb/>
首名之是嵗九月太后幸崧高或曰市垣所以均國風<lb/>
尾幽州也明年詔尚書長孫稚撫廵北蕃觀省風俗<hi>二月</hi>
<hi>丙辰月在參暈井觜參嵗星五車占曰冇死相且赦明年諸王多伏辜又大赦</hi>
二年八月己亥太白犯軒轅是月月又犯之至正光元<lb/>
年正月月又犯軒轅大星四月庚戌金火合于井相去<lb/>
<pb n="KR2a0020_WYG_105-129b"/>
一尺占曰王業易君失政大臣首亂將相戮死以用師<lb/>
大敗五月丙午太白犯月相距三寸占曰將相相攻秦<lb/>
國有戰七月太白犯角角天門也是為兵及朝廷占曰<lb/>
有謀不成破軍斬將是月侍中元义矯詔幽太后于北<lb/>
宮殺太傅清河王懌八月中山王熙起兵誅元义不克<lb/>
遇害明春衛將軍奚康生謀討义于禁中事泄又死是<lb/>
冬諸將伐氐官軍敗績<lb/>
正光元年九月辛巳有彗星光爛如火出于東方陰動<lb/>
<pb n="KR2a0020_WYG_105-130a"/>
爭明之異也感精符曰天下以兵相威以勢相乘至威<lb/>
<hi>疑</hi>亂起布衣從衡禍未庸息帝宮其空昔正始中天讒<lb/>
孛于東北是嵗而攝提復周故天象若曰夫讒之亂萌<lb/>
有自來矣彗除之象今則著矣戰國之禍將由此作乎<lb/>
間三年而北鎮肇亂關中迹之自是姦雄鼎沸覆軍相<lb/>
踵其災之所及且二十餘年而猶未弭焉<hi>梁志曰九月乙亥有星晨</hi>
<hi>見東方光如火占曰國皇見有内難急兵明年義州反乙亥去辛巳凡六日而北方覿之其氣蓋同矣始干其</hi>
<hi>明以妖南國既又彗而布之以除魏邦</hi>
<pb n="KR2a0020_WYG_105-130b"/>
二年四月甲辰火土相犯於危十一月辛亥金土又相<lb/>
犯于危危存亡之機太白司兵熒惑司亂而𤣥枵司人<lb/>
土下之所係命也三精洊聚羣臣叶謀以濟屯復之運<lb/>
焉占曰天下方亂甲兵大起王后專制有虗國徙王至<lb/>
四年四月己未火土又相犯于室是謂後宮内亂且占<lb/>
曰欲殺主天子不以夀終或曰魏氏軒轅之裔填星之<lb/>
物也赤靈為母白靈為子經綸建國之命所以傳撥亂<lb/>
之君也其受之者將在并州與有齊之國乎其後太后<lb/>
<pb n="KR2a0020_WYG_105-131a"/>
滛昏天下大壊上春秋方壯誅諸佞臣由是鄭儼等竦<lb/>
懼遂說太后鴆帝既而尒朱氏興于并州終啓齊室之<lb/>
運卜洛之業遂邱墟矣<hi>二年十月月掩心大星至三年正月月掩心距星四月丁丑又</hi>
<hi>如之占曰亂臣在側闕四字五年間三嵗而肅宗崩</hi>
三年七月庚申有大流星如五斗器起王良東北流長<lb/>
一丈許王良主車騎且曰有軍渉河昭盛者事大是日<lb/>
月在昴北三寸十一月乙卯又如之是謂兵加匈奴且<lb/>
胡王之讁也先是蠕蠕阿那瓌失國詔北鎮師納之是<lb/>
<pb n="KR2a0020_WYG_105-131b"/>
嵗八月蠕蠕後主來奔懐朔鎮閒嵗阿那瓌背約犯塞<lb/>
詔尚書令李崇率騎十萬討之出塞三千餘里不及而<lb/>
還<hi>三年九月庚戌月暈胃昴畢五車辛亥又暈之占曰闕二字有赦至三年九月月在畢暈昴畢觜參五車</hi>
<hi>是嵗夏大旱十二月大赦</hi>
三年二月丁卯月掩太白京師不見涼州以聞占曰天<lb/>
下大兵起涼州獨見災在秦也三月癸卯有大流星起<lb/>
西北角流入紫宮破為三段光明照地角星主外朝兵<lb/>
政流星由之將大出師之象若曰將以兵革之故王室<lb/>
<pb n="KR2a0020_WYG_105-132a"/>
分崩入抵紫宮天下大凶有虛國之象四月癸酉有大<lb/>
奔星歴紫微入北斗東北首光明燭地殷然如雷盛怒<lb/>
之象也皆以所直名之至四年八月乙亥月在畢掩熒<lb/>
惑又邉城兵亂之戒也十月乙卯太白入斗口距第四<lb/>
星三寸光芒相掩占曰大兵起將戮辱又吳分也五年<lb/>
正月沃野鎮人破落汗拔陵反臨淮王彧征之敗績于<lb/>
五原六月莫折大提反於秦雍州刺史元志討之又大<lb/>
敗於隴東明年南方諸將頻破梁師至八月杜落周起<lb/>
<pb n="KR2a0020_WYG_105-132b"/>
上谷其後鮮于修禮反定州王師比嵗北征冀方大震<lb/>
既而葛榮承之竟陷河北<hi>五年二月月在參暈觜參五車東井熒惑八月又暈之閏</hi>
<hi>月月在張翼再暈軒轅太微占曰兵起士卒多遁走一曰士卒大聚又皆赦祥也是時徴調驟起兵相蹈籍又</hi>
<hi>有詔内外戒嚴將親征自二月至六月再大赦天下十月月在畢暈昴畢觜參後年春又大赦</hi>
先是二年九月嵗星犯左執法至三年正月癸丑又逆<lb/>
行犯之相去四寸光芒相及五月丙辰嵗星又掩左執<lb/>
法是時宦者劉騰與元义叶謀遂總百揆之任故嵗星<lb/>
反復由之與高肇同占至四年二月騰死义由是失援<lb/>
<pb n="KR2a0020_WYG_105-133a"/>
其年十一月庚戌嵗星犯房上相相距二寸光芒相掩<lb/>
五年四月己丑嵗星又逆行犯之明年皇太后反政义<lb/>
遂廢黜昔高肇為尚書令而嵗星三省之及升于上相<lb/>
嵗星亦再循之至是三犯執法而騰死再干上相而义<lb/>
敗曠官之譴異代同符矣<lb/>
孝昌元年五月太白犯軒轅八月在張角盛大占曰有<lb/>
暴酷之兵張河南也十二月火入鬼又犯之占曰大賊<lb/>
在大人之側后以滛泆失政又秦分也二年正月癸卯<lb/>
<pb n="KR2a0020_WYG_105-133b"/>
金木相犯於牛十一月戊申又相犯于女嵗所以建國<lb/>
均人女為蠶妾牛為農夫天象若曰是將罹以宼戎而<lb/>
喪其耕織之務矣且曰有亂兵大戰而波及齊吳是嵗<lb/>
八月甲申月在胃掩鎮星閏月癸酉又掩之三年正月<lb/>
戊辰又掩之是為女君有罹兵刑之禍者洊干之事甚<lb/>
而衆也又占曰天下大喪无主貴人兵死國以滅亡又<lb/>
二年三月奔星大如斗出紫微東北流光照地占曰王<lb/>
師大出邦去其君六月有奔星如斗起大角入紫宮而<lb/>
<pb n="KR2a0020_WYG_105-134a"/>
滅棟星以肆覲羣后而敷威令于四方也今大號由之<lb/>
以詔天極不以逆乎且有空國徙王之戒焉十月有星<lb/>
入月中而滅占曰入而無光其國卒滅星反出者亡國<lb/>
復立是嵗四月至三年九月熒惑再犯軒轅大星武泰<lb/>
元年正月又逆行復犯之占曰主命將失女君之象亂<lb/>
逆之災三月庚申月掩畢大星占曰邉兵起貴人多死<lb/>
者是時滛風滋甚王政盡㢮自大河而北極關而西覆<lb/>
軍屠邑不可勝計既而蕭寳夤叛于雍州梁師驟伐淮<lb/>
<pb n="KR2a0020_WYG_105-134b"/>
泗連兵青土萬姓嗷嗷喪其樂生之志矣是嵗二月帝<lb/>
竟以暴崩四月尒朱榮以大兵濟河執太后及㓜主沉<lb/>
諸中流害王公以下二干遂專權晉陽以令天下焉<hi>三年</hi>
<hi>正月癸酉月在井暈觜參兩河五車七月大赦明年少主立又大赦</hi>
莊帝永安元年七月癸亥太白犯左角相距四寸光芒<lb/>
相掩兵及朝廷之象占曰大戰不勝貴人有來者其謀<lb/>
不成至二年閏月熒惑入鬼犯積尸占曰兵起西北有<lb/>
鈇鉞之誅是嵗北海王顥以梁師陷考城執濟陽王暉<lb/>
<pb n="KR2a0020_WYG_105-135a"/>
業乘虚逐勝遂入洛陽至七月王師大敗之顥竟戮死<lb/>
有謀不成之驗明年尒朱天光擊反虜万俟醜奴及蕭<lb/>
寳夤于安定克之咸伏誅<lb/>
二年十一月熒惑自鬼入太微西掖門犯上將出東掖<lb/>
門犯上相東行累日句已去來復逆行而西十二月乙<lb/>
丑月又掩之至三年正月癸未逆行入東掖門己丑月<lb/>
入太微襲熒惑辛卯月行太微中又暈之三月己卯在<lb/>
右執法北一尺五寸留十四日至壬辰月又掩之復順<lb/>
<pb n="KR2a0020_WYG_105-135b"/>
行而東四月戊午月又干太微而暈己未熒惑出端門<lb/>
在左執法南尺餘而東自魏興以來未有循環反復若<lb/>
此之荐也是時孝莊將誅權臣有興復魏室之志是以<lb/>
誠發於中而熒惑咨謀於上焉其占曰有權臣之戮有<lb/>
大兵之亂貴人以彊死而天下滅亡至五月己亥太白<lb/>
在參晝見參為晉陽之墟天意若曰干明之釁於是乎<lb/>
在矣七月甲午有彗星晨見東北方在中台東一丈長<lb/>
六尺色正白東北行西南指丁酉距下台上星西北一<lb/>
<pb n="KR2a0020_WYG_105-136a"/>
尺而晨伏庚子夕見西北方長尺東南指漸移入氐至<lb/>
八月己未漸見癸亥滅占曰彗出太階有陰謀姦宄興<lb/>
凡天事為之徴形以戒告人主始滌公輔之穢而彗除<lb/>
之權臣將滅之象再干太陽之明而後陵奪之逆亂復<lb/>
興之象也三月而見者變近亟也究于内宮者反仇其<lb/>
上也近期在衝遠期一年先是二月壬申有大流星相<lb/>
随西北尾迹不絶以千計西北直晉陽之墟而㣲星庶<lb/>
人所以載皇極也人徙而君從之是月戊戌有大奔星<lb/>
<pb n="KR2a0020_WYG_105-136b"/>
自極東貫紫宮而出影迹随之遷君之應至九月上誅<lb/>
太原王榮上黨王天穆于明光殿是夕尒朱氏黨攻西<lb/>
陽門不克退屯河陰十二月洛陽失守帝崩于晉陽自<lb/>
是南宮板蕩劫殺之禍相踵先是永安元年七月丙子<lb/>
十一月丙寅十二月癸巳月皆掩畢大星至二年三月<lb/>
乙卯月入畢口八月乙丑又距畢左股二寸光芒相掩<lb/>
須臾入畢口十二月丙辰掩畢右股大星三年六月乙<lb/>
巳又犯畢大星八月庚申入畢口犯左股大星是月辛<lb/>
<pb n="KR2a0020_WYG_105-137a"/>
丑太白犯軒轅明年五月月又犯畢右股遂入之畢星<lb/>
所以建魏國之命也占曰天下有變其君大憂邉兵起<lb/>
上將戮月洊干之事甚而衆及爾朱兆作亂奉長廣王<lb/>
為主號年建明明年二月又廢之而立節閔六月高歡<lb/>
又推安定王為帝於信都復黜之後更立武帝於是三<lb/>
少王相次崩殂又洛陽再陷六宮汗辱有兵及軒轅之<lb/>
效焉<hi>永安二年十月辛亥十二月丁巳月皆在畢暈昴畢填星觜參五車普泰元年正月己丑月在角暈</hi>
<hi>軫角五車亢連環暈北斗大角織女十月又暈昴畢觜參井五車是時肄赦之令嵗月相踵</hi>
<pb n="KR2a0020_WYG_105-137b"/>
節閔普泰元年五月辛未太白出西方與月並間容一<lb/>
指戰祥也先是去年十一月辛丑月在太白北不容一<lb/>
指占曰有破軍殺將主人不勝既而尒朱氏南侵王師<lb/>
敗績至是又與月合㡬將復之乎十月甲寅金火嵗土<lb/>
聚于觜參甚明大晉魏之墟也且曰兵喪並起霸君興<lb/>
焉是時渤海王歡起兵信都改元中興至十一月己卯<lb/>
奔星如斗起太㣲東北流光明燭地有聲如雷占曰大<lb/>
臣有外事以所首事命之或曰中國失君有立王遷主<lb/>
<pb n="KR2a0020_WYG_105-138a"/>
著而有聲者盛怒也是時尒朱氏成師北伐明年三月<lb/>
癸巳火逆行犯氐占曰天子失其宮閏月庚申嵗星入<lb/>
鬼犯天尸占曰有戮死之君既而尒朱兆等大敗于韓<lb/>
陵覆師十餘萬四月武帝即位比及嵗終凡殺三廢帝<lb/>
孝武永熙元年九月太白經天十一月辛丑有大流星<lb/>
出昴北東南流轢畢貫參光明照地有聲如雷天象若<lb/>
曰將有髦頭之兵慿陵塞垣與大司馬合戰明年正月<lb/>
丁酉渤海王歡追撃兆等于赤洪嶺大破之尒朱氏殲<lb/>
<pb n="KR2a0020_WYG_105-138b"/>
焉<lb/>
二年四月太白晝見九月丁酉火木合于翼相去一寸<lb/>
光芒相掩占曰是謂内亂姦臣謀人主憂甲寅金火合<lb/>
于軫相去七寸光芒相及占曰是謂相鑠不可舉事用<lb/>
兵翼軫南宮之蕃又荆州也至三年三月癸巳有奔星<lb/>
如三斛甕起匏𤓰西流入市垣有光燭地迸流如珠尾<lb/>
跡數丈廣且三尺凝著天狀如蒼白雲須臾屈曲蛇行<lb/>
匏𤓰為陰謀星大如甕為發謀舉事光盛且大人貴而<lb/>
<pb n="KR2a0020_WYG_105-139a"/>
衆也以所首名之且為天飾王者更均封疆是時斛斯<lb/>
椿等方說上伐高歡荆州刺史賀拔岳預謀焉高歡知<lb/>
之亦以晉陽之甲來赴七月上自將十餘萬次河橋望<lb/>
歡軍憚之不敢戰遂西幸長安至十月渤海王更奉孝<lb/>
静為主改元天平由是分為二國更均封疆之應也是<lb/>
月歡命侯景攻荆州拔之勝南奔<hi>是年三月庚子木逆行在左執法北一寸</hi>
<hi>光芒相掩五月甲申又在執法西半寸乍見乍不見占曰強臣擅命改政更元十二月上崩由是高歡宇文泰</hi>
<hi>擅權兩國又二年十一月乙丑三年八月庚午十二月庚申月皆在畢暈畢昴參五車自三年二月至明年正</hi>
<pb n="KR2a0020_WYG_105-139b"/>
<hi>月東西魏凡四大赦</hi>
三年五月己亥熒惑逆行掩南斗魁第二星遂入斗口<lb/>
先是元年十一月熒惑入斗十餘日出而逆行復入之<lb/>
六十日乃去斗大人之事也占曰中國大亂道路不通<lb/>
天下皆更元易政吳越之君絶嗣是嵗東西帝割據山<lb/>
河遂為戰國比十月至正月梁魏三帝皆大赦改元或<lb/>
曰斗為夀命之養而火以亂氣干之耄荒之戒也是時<lb/>
梁武帝年已七十矣怠於聽政專以講學為業故皇天<lb/>
<pb n="KR2a0020_WYG_105-140a"/>
殷勤著戒又若言曰經遠之謀替矣將以逆亂終之而<lb/>
勦其天祿焉夫天懸而示之且猶不悟其後攝提復周<lb/>
卒有侯景之亂云<hi>三年十二月梁人立元慶和為魏王屯平瀬明年正月東南行臺元晏大</hi>
<hi>破之六月豫州刺史堯雄又大破梁師於南頓十月梁攻單父徐州刺史任祥又大破之斬虜萬餘級十一月</hi>
<hi>栁仲禮宼荆州諸將又大敗之時梁軍政益㢮故累有負敗之應</hi>
東魏孝静天平二年有星孛于太微歴下台及室壁而<lb/>
滅南宮成周之墟孝文之餘烈也孛星由之易政徙王<lb/>
之戒天象若曰王城為墟夏聲㡬變而台階持政有代<lb/>
<pb n="KR2a0020_WYG_105-140b"/>
奪之漸乎且抵于營室更都之象也是後兩霸專權皆<lb/>
以北俗從事河南新邑遂為戰爭之郊間三嵗至興和<lb/>
元年九月發司州卒十萬營鄴都十月新宮成<hi>天平元年閏月</hi>
<hi>月掩心大星二年八月又犯之相去七寸十一月又掩心小星相臣逼主之象且占曰人臣伐主應以善事除</hi>
<hi>殃時兩雄王業已定特以人臣取容而已至興和二年八月月又犯心大星後數年而禪代</hi>
元象二年七月壬戌金土合于七星癸亥遂犯七星七<lb/>
星河南之分金而犯土將有封畿之戰且占曰其分亡<lb/>
地先是去年十二月癸丑太白食月是嵗三月壬申太<lb/>
<pb n="KR2a0020_WYG_105-141a"/>
白又與月合相距一寸大戰之祥也月象彊大之國而<lb/>
金合之秦師將勝焉十二月有流星從天市垣西流長<lb/>
且一丈有尾迹三年正月渤海王歡攻夏州克之十月<lb/>
丁丑月犯火占曰大將有鬭死者十二月大都督竇泰<lb/>
入潼關明年宇文泰距撃斬之十月遂及渤海王歡戰<lb/>
于沙苑歡軍敗績捕虜萬餘是月獨孤信拔洛陽<lb/>
三年十二月熒惑犯嵗星占曰有内亂臣謀王至四年<lb/>
正月客星出于紫宮占曰國有大變二月壬申八月癸<lb/>
<pb n="KR2a0020_WYG_105-141b"/>
未月再掩五車東南星占曰兵起道不通十一月太白<lb/>
晝見占曰軍興為不臣五年二月庚戌三月甲子填星<lb/>
逆順行再犯上相上相司徒也六月太白入東井占曰<lb/>
秦有兵大臣當之至元象元年七月太白在柳晝見桞<lb/>
河南也八月辛卯有大流星出房心北東南行長且三<lb/>
尺尾迹分為三段軍破為三之象也先是行臺侯景司<lb/>
徒高昴圍金墉西帝及宇文泰自將救之是月陳于河<lb/>
陰泰以中軍合戰大克司徒高昴死之既而左右軍不<lb/>
<pb n="KR2a0020_WYG_105-142a"/>
利西師由是敗績斬將二十餘人降卒六萬是月西帝<lb/>
大傅梁景叡據長安反關中大震尋皆伏誅<hi>天平三年正月元象</hi>
<hi>元年三月月再掩軒轅大星是年西帝廢皇后乙氏立蠕蠕女為后明年五月火犯軒轅大星既而乙氏遇害</hi>
<hi>其後蠕蠕后又死而乙氏為祟焉元象元年十月月犯昴暈畢胃丁未在翼暈大星軒轅左角十一月在井暈</hi>
<hi>五車兩年東西主凡三大赦</hi>
興和元年二月壬子火犯井占曰秦有兵亂貴人當之<lb/>
四月又入鬼亦兵喪之祥也又土地之分也至二年十<lb/>
一月甲戌太白在氐與填星相犯氐鄭地也至四年七<lb/>
<pb n="KR2a0020_WYG_105-142b"/>
月壬午火木合于井相去一尺占同天平明年北豫州<lb/>
刺史高仲密據武牢西叛宇文泰帥衆援之戊申及渤<lb/>
海王戰于邙山西軍大敗虜王侯將校四百餘人獲六<lb/>
萬餘級<hi>元年八月月在畢暈昴畢觜五車二年正月大赦三年正月至八月又再暈之嵗星在焉四年</hi>
<hi>十一月月暈軒轅太㣲壬申又暈胃昴畢五車皆兵饑赦祥也明年東西王皆大赦後年三月高歡入朝以春</hi>
<hi>冬亢旱請賑窮乏死罪已下皆宥之</hi>先是元年十月辛丑有彗星出于南<lb/>
斗長丈餘至十一月丙戌距太白三尺長丈餘東南指<lb/>
二月乙卯至婁始滅占曰彗出南斗之土皆誅其上<hi>疑</hi>
<pb n="KR2a0020_WYG_105-143a"/>
又吳分始自㣲末終成著大而與兵星合焉天戒若曰<lb/>
夫劫殺之萌其事由來漸矣而人君辨之不早終以兵<lb/>
亂横流不可撲滅焉婁又徐方之次亂之所自招也至<lb/>
二年四月己丑金木相犯于奎丙午火木又相犯于奎<lb/>
奎為徐方所以虞蹶防之宼也嵗主建國之令而省人<lb/>
君之差敗火主亂金主兵三精洊而聚謀所以哀矜下<lb/>
土而示驅除之戒也是時梁主衰老太子賢明而不能<lb/>
授之以政焉由是領軍朱异等浸侵明福之權至武定<lb/>
<pb n="KR2a0020_WYG_105-143b"/>
五年侯景竊河南六州而叛又與連衡而附益之是嵗<lb/>
十二月梁師敗績于彭城捕虜五萬餘級江淮之間始<lb/>
蕭然愁歎矣明年師大敗陷溺以十萬數景遂舉而濟<lb/>
江三吳大荒道殣流離者大半淮表二十六州咸内屬<lb/>
焉昔三精聚謀於危九年而高氏霸至是聚謀於奎而<lb/>
蕭氏亡亦天之大數云爾<lb/>
武定二年四月丁巳熒惑犯南宮上將戊寅又犯右執<lb/>
法占曰中坐成刑金火尤甚四年四月庚午金晝見六<lb/>
<pb n="KR2a0020_WYG_105-144a"/>
月癸巳月入畢九月壬寅太白在左執法東南三寸許<lb/>
是為執法事五年正月月犯畢大星貴人之謫也先是<lb/>
九月大丞相歡圍玉璧不克是月歡薨于晉陽辛亥侯<lb/>
景反僕射慕容紹宗撃之八月淮南三王謀反誅明年<lb/>
紹宗攻王思政于潁川竟溺<hi>四年九月月在翼暈軒轅太微帝坐五年二月暈昴</hi>
<hi>畢參井五車五月在張又暈軒轅太微時兵革屢動東西帝皆比嵗大赦</hi>
七年九月戊午月掩嵗星在斗斗為天廟帝王夀命之<lb/>
期月由之以干嵗星是為大人有簒殺死亡之禍是嵗<lb/>
<pb n="KR2a0020_WYG_105-144b"/>
梁武帝以憂逼殂明年而齊帝後年西主文帝及梁簡<lb/>
文又終天下皆有大故而江表尤甚八年三月甲午嵗<lb/>
鎮太白在虛虛齊分是為驚立絶行改立王公熒惑又<lb/>
從而入之四星聚焉五月丙寅帝禪位于齊是嵗西主<lb/>
大統十六年也是時兩主立而東帝得全魏之墟為天<lb/>
官為正昔宋武北伐四星聚奎及西伐秦四星聚井四<lb/>
星聚參而渤海始霸四星聚危而文宣受終由是言之<lb/>
帝王之業其有徴矣其後六年西帝禪于周室天文史<lb/>
<pb n="KR2a0020_WYG_105-145a"/>
失其傳也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_105-145b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷一百五之四<lb/>
<pb n="KR2a0020_WYG_105-146a"/>
　魏書卷一百五之四考證<lb/>
志第四○此卷亦闕後人所補<lb/>
高祖太和十二年景寅○唐人諱丙故南北史俱作景<lb/>
　此亦作景者志為唐人所著故也若卷内或有仍作<lb/>
　丙者則又後人間有改易耳<lb/>
高祖太和十五年注十五年三月月掩畢○三月下北<lb/>
　監夲脱月字今從南監夲増入<lb/>
又注司徒馮誕○馮監夲誤作馬今改正<lb/>
<pb n="KR2a0020_WYG_105-146b"/>
肅宗正光二年注間三嵗○三監本訛作五今以上文<lb/>
　推之則以三為是<lb/>
　<lb/>
　<lb/>
　<lb/>
　<lb/>
　<lb/>
　魏書卷一百五之四考證<lb/>
</p>
<p>
</p>
  </div>
</body>
</text>
</TEI>
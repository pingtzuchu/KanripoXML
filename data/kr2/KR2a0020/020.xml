<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷二十</head> <lb/>
    <p>
<pb n="KR2a0020_WYG_020-1a"/>
欽定四庫全書<lb/>
　魏書卷二十<lb/>
　　齊　　　　　魏　　　　收　　　　撰<lb/>
　列傳第八<lb/>
　　文成五王<lb/>
　　安樂王　　廣川王　　齊郡王　　河間王<lb/>
　　安豐王<lb/>
文成皇帝七男孝元皇后生獻文皇帝李夫人生安樂<lb/>
<pb n="KR2a0020_WYG_020-1b"/>
厲王長樂曹夫人生廣川莊王畧沮渠夫人生齊郡順<lb/>
王簡乙夫人生河間孝王若悦夫人生安豐匡王猛𤣥<lb/>
夫人生韓哀王安平王早薨無傳<lb/>
安樂王長樂皇興四年封建昌王後改封安樂王長樂<lb/>
性凝重顯祖器愛之承明元年拜太尉出為定州刺史<lb/>
鞭撻豪右頓辱衣冠多不奉法為人所患百姓詣闕訟<lb/>
其過高祖罰杖三十貪暴彌甚以罪徴詣京師後與内<lb/>
行長乙肆虎謀為不軌事發賜死於家葬以王禮諡曰<lb/>
<pb n="KR2a0020_WYG_020-2a"/>
厲<lb/>
子詮字搜賢襲世宗初為涼州刺史在州貪穢政以賄<lb/>
成後除定州刺史及京兆王愉之反詐言國變在北州<lb/>
鎮咸疑朝廷有釁遣使觀詮動静詮具以狀告州鎮帖<lb/>
然愉奔信都詮與李平髙殖等四面攻燒愉突門而出<lb/>
尋除侍中兼以首告之功除尚書左僕射薨諡曰武康<lb/>
子鑒字長文襲後除相州刺史北討大都督討葛榮仍<lb/>
兼尚書右僕射北道行臺尚書令與都督裴衍共救信<lb/>
<pb n="KR2a0020_WYG_020-2b"/>
都鑒既庸才諸弟麤暴見天下多事遂謀反降附葛榮<lb/>
都督源子邕與裴衍合圍鑒斬首傳洛詔改其元氏莊<lb/>
帝初許復本族又特復鑒王爵贈司空<lb/>
鑒弟斌之字子爽性險無行及與鑒反敗遂奔葛榮榮<lb/>
滅得還出帝時封潁川郡王委以腹心之任帝入關斌<lb/>
之奔蕭衍後還長安<lb/>
廣川王畧延興二年封位中都大官性明敏鞫獄稱平<lb/>
太和四年薨諡曰莊<lb/>
<pb n="KR2a0020_WYG_020-3a"/>
子諧字仲和襲十九年薨詔曰朕宗室多故從弟諧䘮<lb/>
逝悲痛摧割不能已巳古者大臣之䘮有三臨之禮此<lb/>
蓋三公已上至於卿司已下故應<hi>闕</hi>自漢已降多無此<lb/>
禮朕欲遵古典哀感從情雖以尊降伏私痛寧爽欲令<lb/>
諸王有朞親者為之三臨大功之親者為之再臨小功<lb/>
緦麻為之一臨廣川王於朕大功必欲再臨再臨者欲<lb/>
於大殮之日親臨盡哀成服之後緦麻而弔既殯之緦<lb/>
麻理在無疑大殮之臨當否如何為須撫柩於始䘮為<lb/>
<pb n="KR2a0020_WYG_020-3b"/>
應盡哀於闔棺早晚之宜擇其厥中黄門侍郎崔光宋<lb/>
弁通直常侍劉芳典命下大夫李元凱中書侍郎高敏<lb/>
等議曰三臨之事乃自古禮爰及漢魏行之者稀陛下<lb/>
至聖慈仁方遵前軌志必哀䘮慮同寧戚臣等以為若<lb/>
朞親三臨大功宜再始䘮之初哀之至極既以情降宜<lb/>
從始䘮大殮之臨伏如聖㫖詔曰魏晉已來親臨多闕<lb/>
至於戚臣必於東堂哭之頃大司馬安定王薨朕既臨<lb/>
之後復更受慰於東堂今日之事應更哭否光等議曰<lb/>
<pb n="KR2a0020_WYG_020-4a"/>
東堂之哭蓋以不臨之故今陛下躬親撫視羣臣從駕<lb/>
臣等參議以為不宜復哭詔曰若大司馬戚尊位重必<lb/>
哭於東堂而廣川既是諸王之子又年位尚幼卿等議<lb/>
之朕無異焉諧將大殮髙祖素服深衣哭之入室哀慟<lb/>
撫尸而出有司奏廣川王妃薨於代京未審以新尊從<lb/>
於卑舊為宜卑舊來就新尊詔曰遷洛之人自兹厥後<lb/>
悉可歸骸邙嶺皆不得就塋恒代其有夫先葬在北婦<lb/>
今䘮在南婦人從夫宜還代葬若欲移父就母亦得任<lb/>
<pb n="KR2a0020_WYG_020-4b"/>
之其有妻墳於恒代夫死於洛不得以尊就卑欲移母<lb/>
就父宜亦從之若異葬亦從之若不在葬限身在代䘮<lb/>
葬之彼此皆得任之其户屬恒燕身官京洛去留之宜<lb/>
亦從所擇其屬諸州者各得任意詔贈諧武衛將軍諡<lb/>
曰剛及葬高祖親臨送之<lb/>
子靈道襲卒諡悼王<lb/>
齊郡王簡字叔亮太和五年封位中都大官簡母沮渠<lb/>
牧犍女也簡性貎特類外祖後為内都大官高祖嘗與<lb/>
<pb n="KR2a0020_WYG_020-5a"/>
簡俱朝文明太后於皇信堂簡居帝之右行家人禮遷<lb/>
太保高祖仁孝以諸父零落存者唯簡每見立以待之<lb/>
俟坐致敬問起居停簡拜伏簡性好酒不能理公私之<lb/>
事妻常氏燕郡公常喜女也文明太后以賜簡性幹綜<lb/>
家事頗節斷簡酒乃至盗竊求乞婢侍卒不能禁二十<lb/>
三年薨時高祖不豫詔曰叔父薨背痛慕摧絶不自勝<lb/>
任但虚頓床枕未堪奉赴當力疾發哀諡曰靈王世宗<lb/>
時改諡曰順<lb/>
<pb n="KR2a0020_WYG_020-5b"/>
子祐字伯授襲母常氏髙祖以納不以禮不許其為妃<lb/>
世宗以母從子貴詔特拜為齊國太妃祐位涇州刺史<lb/>
薨諡曰敬<lb/>
河間王若字叔儒年十六未封而薨追封河間諡曰孝<lb/>
詔京兆康王子太安為後太安於若為從弟非相後之<lb/>
義廢之以齊郡王子琛繼<lb/>
琛字曇寳幼而敏慧髙祖愛之世宗時拜定州刺史琛<lb/>
妃世宗舅女髙皇后妹琛憑恃内外多所受納貪惏之<lb/>
<pb n="KR2a0020_WYG_020-6a"/>
極及還朝靈太后詔曰琛在定州惟不將中山宫來自<lb/>
餘無所不致何可更復叙用由是遂廢于家琛以肅宗<lb/>
始學獻金字孝經又無方自達乃與劉騰為養息賂騰<lb/>
金寳巨萬計騰屢為之言乃得兼都官尚書出為秦州<lb/>
刺史在州聚斂百姓吁嗟屬東益南秦二州氐反詔琛<lb/>
為行臺仍充都督還攝州事琛性貪暴既總軍省求欲<lb/>
無厭百姓患害有甚狼虎進討氐羌大被摧破士卒死<lb/>
者千數卒衆走還内恃劉騰無所畏憚為中尉紏彈㑹<lb/>
<pb n="KR2a0020_WYG_020-6b"/>
赦除名為民尋復王爵後討鮮于脩禮敗免官爵後討<lb/>
汾晉胡蜀卒於軍追復王爵<lb/>
安豐王猛字季烈太和五年封加侍中出為和龍鎮都<lb/>
大將營州刺史猛寛仁雄毅甚有威畧戎夷畏愛之薨<lb/>
于州贈太尉諡曰匡<lb/>
子延明襲世宗時授太中大夫延昌初歲大饑延明乃<lb/>
減家財以拯賔客數千人幷贍其家至肅宗初為豫州<lb/>
刺史甚有政績累遷給事黄門侍郎延眀既博極羣書<lb/>
<pb n="KR2a0020_WYG_020-7a"/>
兼有文藻鳩集圖籍萬有餘卷性清儉不營産業與中<lb/>
山王熙及弟臨淮王彧等竝以才學令望有名於世雖<lb/>
風流造次不及熙彧而稽古淳篤過之尋遷侍中詔與<lb/>
侍中崔光撰定服制後兼尚書右僕射以延明博識多<lb/>
聞勑監金石事及元法僧反詔為東道行臺徐州大都<lb/>
督節度諸軍事與都督臨淮王彧尚書李憲等討法僧<lb/>
蕭衍遣其豫章王綜鎮徐州延明先牧徐方甚得民譽<lb/>
招懐舊土逺近歸之綜既降延明因以軍乘之復東南<lb/>
<pb n="KR2a0020_WYG_020-7b"/>
之境至宿豫而還遷都督徐州刺史頻經師旅人物凋<lb/>
弊延明招攜新故人悉安業百姓咸附莊帝時兼尚書<lb/>
令大司馬及元顥入洛延明受顥委寄率衆守河橋顥<lb/>
敗遂將妻子奔蕭衍死於江南莊帝末䘮還出帝初贈<lb/>
太保王如故諡曰文宣所著詩賦讚頌銘誄三百餘篇<lb/>
又撰五經宗畧詩禮别義注帝王世紀及列仙傳又以<lb/>
河間人信都芳工筭術引之在館其撰古今樂事九章<lb/>
十二圖又集器準九篇芳别為之注皆行於世<lb/>
<pb n="KR2a0020_WYG_020-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_020-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十<lb/>
<pb n="KR2a0020_WYG_020-9a"/>
　魏書卷二十考證<lb/>
文成五王列傳○魏收書闕後人所補<lb/>
文成皇帝七男○文載八人而總書七男蓋八訛作七<lb/>
　也<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_020-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷二十考證<lb/>
</p>
<p>
</p>
  </div>
</body>
</text>
</TEI>
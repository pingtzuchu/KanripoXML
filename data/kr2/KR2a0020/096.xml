<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷九十六</head> <lb/>
    <p>
<pb n="KR2a0020_WYG_096-1a"/>
欽定四庫全書<lb/>
　魏書卷九十六<lb/>
　　齊　　　　魏　　　　收　　　　撰<lb/>
　列傳第八十四<lb/>
　　僣晉司馬叡　　賨李雄<lb/>
僣晉司馬叡字景文晋將牛金子也初晋宣帝生大将<lb/>
軍琅邪武王伷伷生冗從僕射琅邪恭王覲覲妃譙國<lb/>
夏侯氏字銅環與金姦通遂生叡因冒姓司馬仍為覲<lb/>
<pb n="KR2a0020_WYG_096-1b"/>
子由是自言河内温人初為王世子又襲爵拜散騎常<lb/>
侍頻遷射聲越騎校尉左右軍将軍從晋恵帝幸臨漳<lb/>
其叔繇為成都王潁所殺叡懼禍遂走至洛迎其母俱<lb/>
歸陳國東海王越收兵下邳假叡輔國将軍越謀迎恵<lb/>
帝於長安復假叡平東将軍監徐州諸軍事使鎮下邳<lb/>
尋加安東将軍都督揚州諸軍事假節當鎮夀陽且留<lb/>
下邳及越西迎恵帝留叡鎮後平東府事當遷鎮江東<lb/>
屬陳敏作亂叡以兵少因留下邳永嘉元年春敏死秋<lb/>
<pb n="KR2a0020_WYG_096-2a"/>
叡始到建業五年進鎮東将軍開府儀同三司又以㑹<lb/>
稽戸二萬増封加督揚江湘交廣五州諸軍事六月王<lb/>
彌劉曜宼洛陽懐帝幸平陽晋司空荀蕃司隷校尉荀<lb/>
組推叡為盟主於是輙改易郡縣假置名號江州刺史<lb/>
華軼北中郎将裴憲並不從之憲自稱鎮東将軍都督<lb/>
江北五郡軍事與軼連和叡遣左将軍王敦将軍甘卓<lb/>
周訪等擊軼斬之憲奔于石勒六年叡檄四方稱與穆<lb/>
帝俱討劉淵大㑹平陽建興元年晋愍帝以叡為侍中<lb/>
<pb n="KR2a0020_WYG_096-2b"/>
左丞相大都督陜東諸軍事持節王如故叡改建業為<lb/>
建康七月叡以晋室将滅潜有他志乃自大赦為大都<lb/>
督都督中外諸軍事又為丞相叡號令不行政刑滛虐<lb/>
殺督運令史淳于伯行刑者以刀拭柱血流上柱二丈<lb/>
三尺俓頭流下四尺五寸其直如弦時人怨之平文帝<lb/>
初叡自稱晋王改元建武立宗廟社稷置百官立子紹<lb/>
為太子叡以晋王而祀南郊其年叡僣即大位改為大<lb/>
興元年其朝廷之儀都邑之制皆凖模王者擬議中國<lb/>
<pb n="KR2a0020_WYG_096-3a"/>
遂都於丹陽因孫權之舊所即禹貢揚州之地去洛二<lb/>
千七百里地多山水陽鳥攸居厥土為塗泥厥田惟下<lb/>
下所謂島夷卉服者也周禮職方氏掌天下之地辨其<lb/>
邦國都鄙四夷八蠻七閩九貉五戎六狄之人民與其<lb/>
財用九榖六畜之數要周知其利害東南曰揚州其山<lb/>
鎮曰㑹稽其藪澤曰具區其川三江其浸五湖其利金<lb/>
錫竹箭其民二男五女其畜宜鳥獸其榖宜稻春秋時<lb/>
為吳越之地吳越僭號稱王僻逺一隅不聞華土楚申<lb/>
<pb n="KR2a0020_WYG_096-3b"/>
公巫臣竊妻以奔教其軍陣然後乃知戰伐由是晚與<lb/>
中國交通俗氣輕急不識禮教盛飾子女以招逰客此<lb/>
其土風也戰國時則并於椘故地逺恃險世亂則先叛<lb/>
世治則後服秦末項羽起江南故衡山王吳芮從百越<lb/>
之兵越王無諸身率閩中之衆以從滅秦漢初封芮為<lb/>
長沙王無諸為閩越王又封吳王濞於朱方逆亂相尋<lb/>
亟見夷滅漢末大亂孫權遂與劉備分據吳蜀權阻長<lb/>
江殆天地所以限内外也叡因擾亂跨而有之中原冠<lb/>
<pb n="KR2a0020_WYG_096-4a"/>
帶呼江東之人皆為貉子若狐貉類云巴蜀蠻獠谿俚<lb/>
椘越鳥聲禽呼言語不同猴虵魚鼈嗜慾皆異江山遼<lb/>
闊将數千里叡羈縻而已未能制服其民有水田少陸<lb/>
種以罟網為業機巧趨利恩義寡薄家無藏蓄常守飢<lb/>
寒地既暑濕多有腫泄之病瘴氣毒霧射工沙蝨虵虺<lb/>
之害無所不有叡割有揚荆梁三州之土因其故地分<lb/>
置十數州及諸郡縣郡縣户口至有不滿百者遣使韓<lb/>
暢浮海來請通和平文皇帝以其僣立江表拒不納之<lb/>
<pb n="KR2a0020_WYG_096-4b"/>
是時叡大将軍王敦宗族擅勢權重於叡迭為上下了<lb/>
無君臣之分叡侍中劉隗言於叡曰王氏彊大宜漸抑<lb/>
損敦聞而惡之恵帝時叡改年曰永昌王敦先鎮武昌<lb/>
乃表於叡曰劉隗前在門下遂秉權寵今趣進軍指討<lb/>
姦孽宜速斬隗首以謝逺近朝梟隗首諸軍夕退昔太<lb/>
甲不能遵明湯典顛覆厥度幸納伊尹之訓殷道復昌<lb/>
賢智故有先失後得者矣敦又移告州郡以沈充為大<lb/>
都督䕶東吳諸軍叡乃下書曰王敦恃寵敢肆狂逆方<lb/>
<pb n="KR2a0020_WYG_096-5a"/>
朕於太甲欲見囚于桐宫是可忍也孰不可忍也今當<lb/>
親帥六軍以誅大逆叡光禄勲王含率其子瑜以輕舟<lb/>
棄叡歸于武昌叡以其司空王導為前鋒大都督尚書<lb/>
陸曄為軍司以廣州刺史陶侃為江州梁州刺史甘卓<lb/>
為荆州使其率衆掎躡敦後以太子右率周莚率中軍<lb/>
三千人討沈充敦至洌州表尚書令刁協黨附宜加誅<lb/>
戮叡遣右将軍周札戍于石頭札潛與敦書許軍至為<lb/>
應敦使司馬楊㓪等入于石頭札見敦㓪等既據石頭<lb/>
<pb n="KR2a0020_WYG_096-5b"/>
叡征西将軍戴淵鎮北将軍劉隗率衆攻之戴淵親率<lb/>
士鼓衆陵城俄而鼓止息㓪等乘之叡軍敗績隗協入<lb/>
見叡叡遣其避禍二人泣而出隗還淮隂後奔石勒協<lb/>
奔江乘為敦追兵所害叡師敗敦自為丞相武昌郡公<lb/>
邑萬户朝事大小皆關諮之敦收戴淵及叡尚書左僕<lb/>
射周顗並斬于石頭皆叡朝之望也於是改易百官及<lb/>
諸州鎮其餘轉徙黜免者過百數或朝行暮改或百日<lb/>
半年敦所寵沈充錢鳯等所言必用所譛必死敦将還<lb/>
<pb n="KR2a0020_WYG_096-6a"/>
武昌其長史謝鯤曰公不朝懼天下私議敦曰君能保<lb/>
無變乎對曰鯤近入覲主上側席待公遲得相見宫省<lb/>
穆然必無不虞之慮公若入朝鯤請侍從敦曰正復殺<lb/>
君等數百何損朝廷遂不朝而去敦召安南将軍甘卓<lb/>
轉譙王承為軍司並不從敦遣從母弟南蠻校尉魏乂<lb/>
率江夏太守李恒攻承於臨湘旬日城䧟執承送于武<lb/>
昌敦從弟王廙使賊迎之害于車中先是王敦表䟽言<lb/>
㫖不遜叡以示承曰敦言如此豈有厭哉對曰陛下不<lb/>
<pb n="KR2a0020_WYG_096-6b"/>
早裁之難将作矣敦惡之襄陽太守周慮襲殺甘卓叡<lb/>
畏廹於敦居常憂慼發病而死<lb/>
子紹僣立改年曰太寧王敦将篡諷紹徴已乃為書曰<lb/>
孤子紹頓首天下事大紹以眇身弗克負荷哀憂孔疚<lb/>
如臨于谷實賴家宰以濟艱難公邁徳樹勲遐邇歸懐<lb/>
任社稷之託居總已之統然道里長逺江川阻深動有<lb/>
介石之機而回旋之間固以有所喪矣謂公宜入輔朝<lb/>
政得旦夕詶諮朝士亦僉以為然以公髙亮忠肅至心<lb/>
<pb n="KR2a0020_WYG_096-7a"/>
憂國茍其宜然便當以至公處之期於静國寧民要之<lb/>
括囊無咎伏想闇同此志願便速剋近期以副翹企之<lb/>
懐紹恭憚於敦若此復使兼太常應詹拜敦丞相武昌<lb/>
郡公奏事不名入朝不趨劒履上殿敦於是屯於蕪湖<lb/>
敦乃轉王導為司徒自領揚州刺史以兄含子應為武<lb/>
衛将軍以自副貳敦無子養應為後敦疾踰年故召含<lb/>
還欲屬以後事是時敦令紹宿衞之兵三番休二紹密<lb/>
欲襲敦微行察敦營壘及敦疾紹屢遣大臣訊問起居<lb/>
<pb n="KR2a0020_WYG_096-7b"/>
遷含驃騎大将軍儀同三司敦疾甚紹召其司徒王導<lb/>
中書監庾亮丹陽尹温嶠尚書卞壼密謀討之導嶠及<lb/>
右将軍卞敦共據石頭光禄勲應詹都督朱雀桁南諸<lb/>
軍事尚書令郗鑒都督從駕諸軍事紹出次于中堂敦<lb/>
聞兵起怒欲自将困不能坐召其黨錢鳯鄧岳周撫等<lb/>
率衆三萬指造建業含謂敦曰此事吾便當行於是以<lb/>
含為元帥鳯等問敦曰事剋之日天子云何敦曰尚未<lb/>
南郊何為天子便盡卿兵勢唯保護東海王及裴妃而<lb/>
<pb n="KR2a0020_WYG_096-8a"/>
已初紹謂敦已死故敢發兵及下詔數日敦猶能與王<lb/>
導書後自手筆曰太真别来㡬日作如此事太真温嶠<lb/>
字也紹朝見之咸共駭懼含等兵至温嶠輙燒朱雀桁<lb/>
以挫其鋒紹使中軍司馬曹渾左衛參軍陳嵩段匹磾<lb/>
弟秃率壮士千人逆含等戰于江寧斬其前鋒将何康<lb/>
殺數百人敦聞康死軍不獲濟怒曰我兄老婢耳門户<lb/>
衰微羣從中才兼文武者皆早死今年事去矣語參軍<lb/>
吕寳曰我當力行因作勢而起困乏乃復卧使術士郭<lb/>
<pb n="KR2a0020_WYG_096-8b"/>
璞筮之卦成對曰不能佳敦既疑璞勸亮嶠等舉事又<lb/>
聞卦惡於是殺璞敦疾轉困語其舅羊鑒及子應曰我<lb/>
亡後應便即位先立朝廷百官然後營葬初敦敗叡之<lb/>
後夢白犬自天而下噬之及疾甚見刁協甘卓為<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>遂<lb/>
死王應祕不發喪裹屍以席埋於齋中與其将諸葛瑶<lb/>
等縱酒滛逸沈充将萬餘人来㑹含等充臨行顧謂其<lb/>
妻曰男兒不建豹尾不能歸也紹平西軍祖約率衆至<lb/>
于淮南逐敦所置淮南太守任台紹将劉遐蘇峻濟自<lb/>
<pb n="KR2a0020_WYG_096-9a"/>
滿洲含相率渡兵應詹逆擊大破之周撫斬錢鳯沈充<lb/>
将吳儒斬充紹遣御史劉彛發敦瘞斬屍梟首朱雀桁<lb/>
紹死<lb/>
子衍僣立號年曰咸和衍歴陽太守蘇峻不順於衍衍<lb/>
䕶軍庾亮曰蘇峻豺狼終為禍亂晁錯所謂削之亦反<lb/>
不削亦反削之反速而禍小不削反遲而禍大乃以大<lb/>
司農徴之令峻弟逸領峻部曲徴書至峻怒曰庾亮專<lb/>
擅欲誘殺我也阜陵令匡術樂安人任讓並為峻謀主<lb/>
<pb n="KR2a0020_WYG_096-9b"/>
勸峻誅亮乃使使推崇祖約共討亮約大喜於是約命<lb/>
兄逖子沛國内史渙女壻淮南太守許栁将兵㑹峻峻<lb/>
使其黨韓光光名犯恭宗廟諱入姑孰殺于湖令陶馥<lb/>
殘掠而還衍假庾亮節為征討都督使其右衛将軍趙<lb/>
𦙍左将軍司馬流率衆次于慈湖韓光晨襲流殺之衍<lb/>
以其驍騎将軍鍾雅為前鋒監軍假節率舟軍拒峻宣<lb/>
城内史桓彛統吏士次于蕪湖韓光敗之大掠宣城諸<lb/>
縣而還江州刺史温嶠使督䕶王愆期西陽太守鄧岱<lb/>
<pb n="KR2a0020_WYG_096-10a"/>
鄱陽太守紀睦等以舟軍赴于建業愆期岱次直凟峻<lb/>
督衆二萬濟自横江登牛渚山愆期等邀擊不制峻至<lb/>
于蒋山衍假領軍卞壼節率諸将陳兵衍之将怯兵弱<lb/>
為峻所敗卞壼及其二子丹陽尹羊曼黄門侍郎周導<lb/>
廬江太守陶瞻散騎侍郎任台等皆死死者三千餘人<lb/>
庾亮兵敗與三弟奔于柴桑峻遂焚衍宫群賊突掠百<lb/>
寮奔散唯有米數石而已無以自供峻逼衍大赦庾亮<lb/>
兄弟不在赦限峻以祖約為太尉尚書令加侍中自為<lb/>
<pb n="KR2a0020_WYG_096-10b"/>
驃騎将軍領軍將軍録尚書事於是建業荒毁奔投吳<lb/>
㑹者十八九温嶠聞之移告征鎮州郡庾亮至盆口嶠<lb/>
分兵配給又招衍荆州刺史陶侃欲共討峻侃不從曰<lb/>
吾疆場外將本非顧命大臣今日之事所不敢當時侃<lb/>
子為峻所害嶠復喻侃曰蘇峻遂得志四海雖廣公寧<lb/>
有容足地乎賢子越騎酷沒天下為公痛心况慈父之<lb/>
情哉侃乃許之蘇峻屯於于湖衍母庾氏憂怖而死蘇<lb/>
峻聞兵起自姑孰還建業屯于石頭使其黨張瑾管商<lb/>
<pb n="KR2a0020_WYG_096-11a"/>
率衆拒諸軍逼遷衍於石頭衍哀泣升車宫人盡哭随<lb/>
從衍者莫不流涕峻以倉屋為宫使鄉人許方為司馬<lb/>
督将兵守衛陶侃庾亮温嶠率舟軍二萬至于石頭俄<lb/>
引還次于蔡州沙門浦庾亮守白石壘詰朝峻将萬餘<lb/>
人攻之亮等逆撃峻退吳國内史庾冰率三吳之衆驟<lb/>
戰不勝瑾商等破庾冰前軍於無錫焚掠肆意韓光攻<lb/>
宣城内史桓彛彛率吏民力戰不勝為光所殺祖約為<lb/>
潁川人陳光率其屬攻之約乃奔於歴陽長樂人賈寧<lb/>
<pb n="KR2a0020_WYG_096-11b"/>
勸峻殺王導盡誅諸大臣峻不從乃改計叛峻王導使<lb/>
袁耽潜誘納之謀奉衍出奔温嶠嶠食盡貸于陶侃侃<lb/>
怒曰使君前云不憂無士衆及糧食也唯欲得老民為<lb/>
主耳今比戰皆北良将安在今若無食民便欲西歸先<lb/>
是嶠慮侃不赴故以甘言招侃嶠乃卑辭謝之且曰今<lb/>
者騎虎之勢可得下乎賊垂滅願公留思侃怒少止其<lb/>
将李陽說曰今事若不㨗雖有粟焉得而食之公宜割<lb/>
見儲以卒大事乃以米五萬石供軍祖渙襲湓口欲以<lb/>
<pb n="KR2a0020_WYG_096-12a"/>
沮温嶠之兵渙過皖攻譙國内史桓雲不剋乃還蘇峻<lb/>
并兵攻大業大業水竭皆飲糞汁諸将謀救之慮不能<lb/>
當且欲水陸攻峻陶侃以舟師攻石頭温嶠庾亮陳于<lb/>
白石峻子碩以數十騎出戰峻見碩騎乃捨其衆自以<lb/>
四馬北下突陳陳堅乃還軍士彭世李千投之以矛峻<lb/>
墜馬遂梟首臠割之焚其骸骨任讓及諸賊帥復立峻<lb/>
弟逸求峻屍弗獲乃發衍父母冢剖棺焚屍匡術率其<lb/>
徒據苑城以降韓光蘇碩等率衆攻苑苑中飢榖石四<lb/>
<pb n="KR2a0020_WYG_096-12b"/>
萬諸将攻石頭蘇碩及章武王世子休率勁賊孔盧張<lb/>
偏等數十人撃李陽於柤浦退走碩等追之庾冰司馬<lb/>
滕含以鋭卒自後撃之碩逸等震潰奔于曲阿含入抱<lb/>
衍始得出奔温嶠之舟是時兵破之後宫室灰燼議欲<lb/>
遷移王導不從乃止衍改年咸康建國中衍死中書監<lb/>
庾氷廢衍子千齡立其弟岳改年曰建元初岳之立當<lb/>
改元庾冰立號而晋初已有改作又如之乃為建元頃<lb/>
之或告冰曰子作年號乃不視䜟也䜟曰建元之末丘<lb/>
<pb n="KR2a0020_WYG_096-13a"/>
山崩丘山岳也冰瞿然久而歎曰如有吉凶豈改易所<lb/>
能救乎遂不復改岳死庾冰欲立司馬昱驃騎将軍何<lb/>
充立岳子聃號年曰永和聃安西将軍桓温率所綂七<lb/>
千餘人伐蜀拜表輙行聃威力微弱不能控制也及石<lb/>
虎死聃征北将軍褚裒以舟軍至下邳西中郎將陳逵<lb/>
進據淮南石遵聞裒至下邳使其司空李農領萬餘騎<lb/>
逆圍督䕶王龕於薛執龕送于鄴又殺李邁龕裒之驍<lb/>
将三軍喪氣乃引還陳逵聞之震懼焚淮南而走桓温<lb/>
<pb n="KR2a0020_WYG_096-13b"/>
表廢聃揚州刺史殷浩聃憚温乃除其名温遂率所綂<lb/>
諸軍步騎四萬自郢越關中至灞上苻健與五千餘人<lb/>
守長安小城是嵗大儉温軍人懸磬健深溝堅壁清野<lb/>
待温温軍食盡乃退苻健遣子萇頻撃敗之初温次灞<lb/>
上其部将振武将軍順陽太守薛珍勸温徑進逼城温<lb/>
弗從珍以偏師獨濟頗有所獲温退珍乃還放言於衆<lb/>
且矜其鋭而咎温之持重温慙忿殺之聃又改年曰升<lb/>
平聃死無子<lb/>
<pb n="KR2a0020_WYG_096-14a"/>
立衍子丕號年隆和時謡曰升平不滿斗隆和那得久<lb/>
改為興寧又謡曰雖復改興寧亦自無聊生丕死<lb/>
弟奕立號年曰太和桓温率衆北討慕容暐至金鄉鑿<lb/>
鉅野三百餘里以通舟軍自清水入河慕容垂逆撃破<lb/>
之獲其資仗温之北引也先命西中郎将袁真及趙悦<lb/>
開石門而袁真等停於梁宋石門不通糧竭温自枋頭<lb/>
回軍垂以步騎數萬追及襄邑大敗温軍温遂歸罪袁<lb/>
真除名削爵收節傳真子雙之等殺梁國内史朱憲真<lb/>
<pb n="KR2a0020_WYG_096-14b"/>
據夀陽以叛真諸子兄弟阻兵自守招誘陸城戍将陳<lb/>
郡太守朱輔數千人遣參軍爨亮通慕容暐又遣使西<lb/>
降苻堅真病死輔立其嫡子瑾為使持節建威将軍豫<lb/>
州刺史瑾弟四五人皆領兵暐令陳文報爨亮且以觀<lb/>
變桓温遣督護竺瑶以軍泝淮伐瑾瑶次于肥口屢戰<lb/>
慕容暐假瑾征南将軍揚州刺史宣城公瑾弟泓等皆<lb/>
郡守四品将軍朱輔亦如之温乃伐瑾瑾等拒戰於是<lb/>
築長圍守之城中震潰遂平瑾初温任兼将相其不臣<lb/>
<pb n="KR2a0020_WYG_096-15a"/>
之心形于音氣曽卧對親寮撫枕而起曰為爾寂寂将<lb/>
為文景所笑衆莫敢對後<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>衆北討冀成陵奪之勢及<lb/>
枋頭奔敗知民望之去已既平瑾問中書郎郗超曰足<lb/>
以雪枋頭之恥乎超曰此未厭有識之情也公六十之<lb/>
年敗於大舉不建不世之勲不足以鎮惬民望因説温<lb/>
以廢立之事温既宿有此謀深納超言温自廣陵將旋<lb/>
鎮姑孰至于白石乃言其主奕少同閹人之疾初在東<lb/>
海琅邪國親近嬖人相龍朱靈寳等並侍卧内而美人<lb/>
<pb n="KR2a0020_WYG_096-15b"/>
田氏孟氏遂生三男衆致疑惑然莫能審其虚實至是<lb/>
將建儲立王温因之以定廢立之計遂率百寮並還朝<lb/>
堂温率衆入屯兵宫門進坐殿庭使督護竺瑶散騎侍<lb/>
郎劉亨取奕璽綬奕著白袷單衣步下西堂登犢車羣<lb/>
臣拜辭皆殞涕侍御史將百餘人送出神虎門入東海<lb/>
第於是迎司馬昱而立之<lb/>
昱叡子也昱東向流涕拜受璽綬昱既僣立改年曰咸<lb/>
安以温依諸葛亮故事甲仗入殿進丞相其大司馬等<lb/>
<pb n="KR2a0020_WYG_096-16a"/>
皆如故留鎮建業以奕為海西縣公温常有大志昱心<lb/>
不自安謂中書郎郗超曰命之修短本所不計故當無<lb/>
復近日事邪超父愔為㑹稽太守超假還東昱謂之曰<lb/>
致意尊公家國之事遂至於此由吾不能以道匡衛思<lb/>
患豫防愧歎之深言何能喻又誦庾闡詩云志士痛朝<lb/>
危忠臣哀主辱因泣下昱疾與温書曰吾遂委篤足下<lb/>
便入冀得相見不謂疾患遂至於此今者惙然勢不復<lb/>
久且雖有詔豈復相及慨恨兼深如何可言天下艱難<lb/>
<pb n="KR2a0020_WYG_096-16b"/>
而昌明幼沖眇然非阿衡輔導之訓當何以寧濟也國<lb/>
事家計一託於公昱死<lb/>
子昌明僣立徐州小吏盧悚與其妖衆男女二百向晨<lb/>
攻廣莫門詐言海西公還由萬春雲龍門入殿畧取三<lb/>
廂及武庫甲仗時門下軍校並假兼在直吏士駭愕不<lb/>
知所為游撃將軍毛安之先入雲龍門討悚中領軍桓<lb/>
祕將軍殷康止車門入㑹兵攻之斬五十六級捕獲餘<lb/>
黨死者數百人前殿中監許龍與悚皆遣人至吳詐迎<lb/>
<pb n="KR2a0020_WYG_096-17a"/>
奕奕不從昌明改年曰寧康徴温入朝又詔温無拜尚<lb/>
書謝安等於新亭見温皆敬温拜昱墓得病還姑孰温<lb/>
自歸寢疾諷求備物九錫謝安已令吏部郎袁彦伯撰<lb/>
䇿文文成安輙勾㸃令更治改既屢引日乃謀於尚書<lb/>
僕射王彪之彪之云聞彼病日増亦當不復支久自可<lb/>
小遲回其事安從之温死苻堅遣苻雅率將王統朱彤<lb/>
楊安姚萇步騎五萬向駱谷伐昌明秦州刺史楊纂纂<lb/>
請救於梁州刺史楊亮亮遣參軍卜靖赴之敗走朱彤<lb/>
<pb n="KR2a0020_WYG_096-17b"/>
至梁州亮望風奔散於是堅遂有梁益二州昌明上下<lb/>
莫不憂怖建國三十九年昌明改年曰太元元年太祖<lb/>
七年苻堅大舉討昌明令其國曰東南平定指日當以<lb/>
司馬昌明為尚書僕射可速為起第堅前後擒張天錫<lb/>
等皆豫築甲宅至而居之堅至淮南大敗奔退是時昌<lb/>
明年長嗜酒好内而昌明弟㑹稽王道子任居宰相昏<lb/>
醟尤甚狎昵諂邪于時尼娼構扇内外風俗頽薄人無<lb/>
廉恥左僕射王珣兒婚門客車數百乗㑹聞王雅為太<lb/>
<pb n="KR2a0020_WYG_096-18a"/>
子少傅回以詣雅者半焉雅素有寵人情去就若此皇<lb/>
始元年昌明死子徳宗僣立初昌明耽於酒色末年殆<lb/>
為長夜之飲醒治既少外人罕得接見故多居内殿流<lb/>
連於樽俎之間以嬖姬張氏為貴人寵冠後宫威行閫<lb/>
内於時年㡬三十昌明妙列妓樂陪侍嬪少乃笑而戱<lb/>
之云汝以年當廢吾已屬諸妷少矣張氏潜怒昌明不<lb/>
覺而戱逾甚向夕昌明稍醉張氏乃多潜飲宦者内侍<lb/>
而分遣焉至暮昌明沉醉卧張氏遂令其婢䝉之以被<lb/>
<pb n="KR2a0020_WYG_096-18b"/>
既絶而懼貨左右云以魘死時道子昬廢子元顯專政<lb/>
遂不窮張氏之罪<lb/>
徳宗既立改年為隆安以道子為太傅揚州牧中書監<lb/>
加殊禮黄鉞羽葆鼔吹又増甲仗百人入殿既而内外<lb/>
衆事必先關於道子尚書僕射王國寳輕薄無行為道<lb/>
子所親權震建業擅取東宫兵以配已府道子以王緒<lb/>
為輔國將軍琅邪内史又輙并石頭之兵屯于建業緒<lb/>
猶領其從事中郎居中用事寵幸當政徳宗兗州刺史<lb/>
<pb n="KR2a0020_WYG_096-19a"/>
王恭惡國寳王緒之亂政也乃要荆州刺史殷仲堪剋<lb/>
期同舉王恭表徳宗曰國寳身負莫大之罪謹陳其狀<lb/>
前荆州刺史王悦國寳同産弟也受任西藩不幸致喪<lb/>
國寳求假奔彼遂不即路慮臺糾察懼於黜免乃毁冠<lb/>
改服變為婦人與婢同載入請相王又先帝暴崩莫不<lb/>
驚號而國寳靦然了無哀容方犯閤叩扉求行姦計欲<lb/>
詐為遺詔矯弄神器彰暴于外莫不聞知讒疾二昆過<lb/>
於讐敵樹立私黨遍於府朝兵食資儲歛為私積販官<lb/>
<pb n="KR2a0020_WYG_096-19b"/>
鬻爵威恣百城收聚不逞招集亡命輔國將軍王緒頑<lb/>
凶狂狡人理不齒同惡相成共竊名器自知禍惡已盈<lb/>
怨集人鬼規為大逆蕩覆天下昔趙鞅興晉陽之甲夷<lb/>
君側之惡臣雖駑劣敢忘斯義恭表至道子宻欲討恭<lb/>
以元顯為征虜將軍内外諸軍潜加嚴備而國寳惶懼<lb/>
不知所為乃遣數百人戍竹里夜遇風雨各散而歸緒<lb/>
勸國寳殺王珣然後南征北伐弗聴反問計於珣既而<lb/>
懼懾遂上表觧職尋復悔懼詐稱徳宗復其本官道子<lb/>
<pb n="KR2a0020_WYG_096-20a"/>
既不能拒恭等之兵亦欲因以委罪乃收國寳付廷尉<lb/>
殺之斬王緒於市以悦恭等司徒左長史王廞遭母喪<lb/>
居吳恭板行吳國内史廞乃徴發吳興諸郡兵國寳既<lb/>
死王恭使廞反於喪廞謂因縁事際可大得志乃據吳<lb/>
郡遣子弟率衆撃恭以女為真烈將軍亦置官屬領兵<lb/>
自衛恭遣司馬劉牢之討平之徳宗譙王尚之兄弟復<lb/>
説道子以為藩伯彊盛宰相權弱宜密樹置以自藩衛<lb/>
道子然之分遣腹心跨據形要由是内外騷動王恭深<lb/>
<pb n="KR2a0020_WYG_096-20b"/>
慮禍難復密要殷仲堪西中郎將庾楷廣州刺史桓𤣥<lb/>
同㑹建業𤣥等響應恭抗表傳檄以江州刺史王愉司<lb/>
馬尚之為事端仲堪遣龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>將軍南郡相楊佺期舟師<lb/>
五千發江陵桓𤣥借兵於仲堪亦給五千人於是徳宗<lb/>
戒嚴加道子黄鉞遣右將軍謝琰拒恭等元顯為征討<lb/>
都督衆軍繼進前軍王珣領中軍府衆次于北郊以尚<lb/>
之為豫州刺史率弟恢之允之西討楷等皆執白虎幡<lb/>
居前王恭遣劉牢之為前鋒次于竹里初道子之謀恭<lb/>
<pb n="KR2a0020_WYG_096-21a"/>
也啗牢之以重賞牢之斬恭别帥顔延延弟彊送二級<lb/>
於謝琰琰與牢之俱進襲恭恭奔于曲阿為湖浦尉所<lb/>
執送建業尚之與庾楷子鴻戰于牛渚斬鴻前鋒將殷<lb/>
萬鴻遁還歴陽尚之猶不敢濟桓𤣥佺期奄至横江尚<lb/>
之等退恢之所領外軍皆沒𤣥等徑造石頭仲堪繼在<lb/>
蕪湖建業震駭道子殺恭於倪塘桓𤣥等於是走還尋<lb/>
陽是年冬徳宗遣使朝貢并乞師請討姚興二年夏徳<lb/>
宗又遣使朝貢以元顯為揚州刺史道子有疾元顯懼<lb/>
<pb n="KR2a0020_WYG_096-21b"/>
已弗得襲位故矯以自授而道子弗知既瘳乃大怒以<lb/>
元顯已拜故弗復改於是内外政事一决元顯道子少<lb/>
而耽酒治日甚希至是無事俾晝作夜時謂道子為東<lb/>
録元顯為西録西府千兩輻凑東第門設雀羅矣元顯<lb/>
年少頓居權重憍奢滛暴於是逺近譏之初徳宗新安<lb/>
太守孫泰以左道惑衆被戮其兄子㤙竄于海嶼妖黨<lb/>
從之至是轉衆攻上虞殺縣令衆百許人徑向山隂會<lb/>
稽内史王凝之事五斗米道㤙之来也弗先遣軍乃稽<lb/>
<pb n="KR2a0020_WYG_096-22a"/>
顙于道室跪而呪説指麾空中若有處分者官屬勸其<lb/>
討㤙凝之曰我已請大道出兵凡諸津要各有數萬人<lb/>
矣㤙漸近乃聴遣軍比兵出㤙已至矣戰敗凝之奔走<lb/>
再宿執之旬日㤙衆數萬自號平東將軍逼人士為官<lb/>
屬於是諸郡妖惑並殺守令而應之衆皆雲集吳國内<lb/>
史桓謙出奔吳興太守謝邈被害自徳宗以来内外乖<lb/>
貳石頭之外皆專之於荆江自江以西則受命於豫州<lb/>
京口暨于江北皆兗州刺史劉牢之等所制徳宗政令<lb/>
<pb n="KR2a0020_WYG_096-22b"/>
所行唯三吳而已㤙既作亂八郡盡為賊場及丹陽諸<lb/>
縣處處蜂起建業轉成蹙弱且妖惑之徒多潜都邑人<lb/>
情危懼恒慮大兵竊發於是衆軍戒嚴劉牢之共衛將<lb/>
軍謝琰討之賊等禁令不行肆意殺戮士庶死者不可<lb/>
勝計或醢諸縣令以食其妻子不肯者輙支觧之其虐<lb/>
如此驃騎長史王平之死未葬㤙剖棺焚屍以其頭為<lb/>
穢器牢之率軍討破之琰將至吳興賊徒遁走驅逼士<lb/>
庶奔于山隂諸妖亂之家婦女尤甚未得去者皆盛飾<lb/>
<pb n="KR2a0020_WYG_096-23a"/>
嬰兒投之于水而告之曰賀汝先登仙堂我尋復就汝<lb/>
也賊既走散邑屋焚毁郛郭之中時見人跡經月乃漸<lb/>
有歸者謝琰留屯烏程遣其將髙素助牢之牢之率衆<lb/>
軍濟江初孫恩聞八郡響應也告諸官屬曰天下無復<lb/>
事矣當與諸君朝服而至建業既聞牢之臨江復曰我<lb/>
割據浙江不失作勾踐也尋知牢之已濟乃曰孤不恥<lb/>
走於是乃走縁道多遺珍寳牢之將士爭取之不得窮<lb/>
追恩復入於海初三吳困於虐亂皆企望牢之髙素等<lb/>
<pb n="KR2a0020_WYG_096-23b"/>
既至放肆抄暴百姓咸怨毒失望焉孫㤙在海妖衆轉<lb/>
復從之既破永嘉臨海復入山隂謝琰戰殁於是建業<lb/>
大震遣冠軍將軍東海太守桓不才輔國將軍孫無終<lb/>
廣陵相髙雅之等東討㤙吳興太守庾恒慮妖黨復發<lb/>
大行誅戮殺男女數千人孫㤙復破高雅之於餘姚雅<lb/>
之走還山隂元顯自為後將軍開府儀同三司都督十<lb/>
六州本官悉如故封子彦章為東海王食吳興四萬餘<lb/>
户清選文學臣寮吏兵一同宗國孫恩浮海奄至京口<lb/>
<pb n="KR2a0020_WYG_096-24a"/>
戰士十萬劉牢之隔在山隂衆軍懼不敢旋㤙遂徑向<lb/>
建業徳宗惶駭遽召豫州刺史司馬尚之于時中外驚<lb/>
擾而元顯置酒髙㑹道子唯日祈于鍾山恩来漸近百<lb/>
姓忷懼尚之率精鋭馳至徑屯積弩堂恩時泝風不得<lb/>
疾行數日乃至白石恩本以諸軍分散欲掩不備知尚<lb/>
之尚在建業復聞牢之不還不敢上乃走向郁洲恩别<lb/>
帥盧循攻沒廣陵虜掠而去桓𤣥聞孫㤙之逼也乃建<lb/>
牙戒嚴表求征討時㤙去未逺𤣥表復至元顯等大懼<lb/>
<pb n="KR2a0020_WYG_096-24b"/>
急遣止𤣥庾楷密使自結於元顯説𤣥大失人情衆不<lb/>
為用若朝廷遣軍已當内應元顯得書大喜遣張法順<lb/>
謀于劉牢之牢之同許焉於是徴兵裝艦將謀西討徳<lb/>
宗改年曰元興以元顯為大都督討𤣥𤣥軍至元顯不<lb/>
戰而敗父子並為𤣥所殺後改年為大亨天興六年十<lb/>
月徳宗遣使朝京師徳宗封桓𤣥為楚王𤣥尋逼徳宗<lb/>
手詔禪位徳宗出居永安宫𤣥既受禪封徳宗為南康<lb/>
平固縣王居之尋陽天賜元年徳宗在姑孰二月至尋<lb/>
<pb n="KR2a0020_WYG_096-25a"/>
陽其彭城内史劉裕殺𤣥徐州刺史桓修與劉毅等舉<lb/>
兵討𤣥𤣥敗走尋陽擕徳宗兄弟至於江陵又走荆州<lb/>
荆州别駕王康産南郡相王騰之迎徳宗入南郡府桓<lb/>
𤣥死𤣥將桓振復襲江陵斬王康産及騰之將殺徳宗<lb/>
𤣥揚州刺史新安王桓謙苦禁之乃止時盧循執徳宗<lb/>
廣州刺史吳隠之自號平南將軍廣州刺史令其黨徐<lb/>
道覆據始興餘郡皆以親黨居之徳宗復僣立於江陵<lb/>
改年義熙尚書陶夔迎徳宗達于板橋大風暴起龍舟<lb/>
<pb n="KR2a0020_WYG_096-25b"/>
沉沒死者十餘人徳宗發江陵至尋陽其益州刺史毛<lb/>
璩參軍譙縱反攻涪城剋之遂以益州叛徳宗徳宗發<lb/>
姑孰還建業六月太祖遣軍攻徳宗鉅鹿太守賀申申<lb/>
舉城降永興二年盧循復起於嶺南殺徳宗江州刺史<lb/>
何無忌於石城咸欲以徳宗北走知循未下乃止裕令<lb/>
撫軍劉毅討循敗於桑落洲步走而還裕黨孟昶諸葛<lb/>
長民等勸裕擁徳宗過江裕不從神瑞二年徳宗遣廣<lb/>
武將軍𤣥文石齊朝貢太宗初劉裕征姚泓三年太宗<lb/>
<pb n="KR2a0020_WYG_096-26a"/>
遣長孫道生娥清破其將朱超石於石河擒騎將楊豐<lb/>
斬首千七百餘級三年徳宗死<lb/>
弟徳文僣立四年改年曰元熙五年徳文禪位於裕裕<lb/>
封徳文為零陵王徳文后河南褚氏兄季之弟淡之雖<lb/>
徳文姻戚而盡心於裕徳文每生男輙令方便殺焉或<lb/>
誘内人密加毒害前後非一及徳文被廢囚於秣陵宫<lb/>
常懼見禍與褚氏共止一室慮有鴆毒自煮食於前六<lb/>
年劉裕將殺之不欲遣人入内令淡之兄弟視褚氏褚<lb/>
<pb n="KR2a0020_WYG_096-26b"/>
氏出别宫於是兵乃踰垣而入進藥於徳文徳文不肯<lb/>
飲曰佛教自殺者不復人身乃以被掩殺之自叡之僣<lb/>
江南至於徳文之死君弱臣彊不相羈制賞罰號令皆<lb/>
出權寵危亡廢奪釁故相尋所謂夷狄之有君不若諸<lb/>
夏之亡也<lb/>
賨李雄字仲儁蓋廩君之苗裔也其先居於巴西宕渠<lb/>
秦并天下為黔中郡薄賦其民口出錢三十巴人謂賦<lb/>
為賨因為名焉後徙櫟陽祖慕魏東羌獵將慕有五子<lb/>
<pb n="KR2a0020_WYG_096-27a"/>
輔特庠流驤晉恵時關西擾亂頻嵗大饑特兄弟率流<lb/>
民數萬家就榖漢中遂入巴蜀時晉益州刺史趙廞反<lb/>
叛特兄弟起兵誅之晋拜特宣威將軍長樂鄉侯流奮<lb/>
威將軍武陽侯流民閻式等推特行鎮北大將軍承制<lb/>
封拜流行鎮東將軍後與晋益州刺史羅尚相攻昭帝<lb/>
七年特自稱大將軍大都督號年建初戰敗為尚所殺<lb/>
流代統兵事流字元通自號大都督大將軍流病將死<lb/>
以後事屬雄雄特少子也雄自稱大都督大將軍十年<lb/>
<pb n="KR2a0020_WYG_096-27b"/>
僣稱成都王號年建興置百官時涪陵人范長生頗有<lb/>
術數雄篤信之勸雄即真十二年僣稱皇帝號大成改<lb/>
年為晏平拜長生為天地太師領丞相西山王又改年<lb/>
為玉衡雄以中原喪亂乃頻遣使朝貢與穆帝請分天<lb/>
下雄捨其子而立兄盪第四子班為太子烈帝六年雄<lb/>
死<lb/>
班代統任雄子期殺班而自立<lb/>
期字世運雄第四子也改年為玉恒驤子壽自涪城襲<lb/>
<pb n="KR2a0020_WYG_096-28a"/>
剋成都廢期為卭都公期自殺<lb/>
夀字武考初為雄大將軍封建寧王以南中十二郡為<lb/>
建寧國至期徙封漢王既廢期自立改年為漢興又改<lb/>
號曰漢時建國元年也夀廣漢太守李乾與大臣謀欲<lb/>
廢夀夀懼令子廣與大臣盟於殿前夀聞鄴中殷實宫<lb/>
觀美麗石虎以殺罰御下控制邦域城鎮深用欣慕吏<lb/>
民有小過輙殺之以立威名又以郊甸未實城邑空虚<lb/>
工匠器械事用不足乃徙民三丁巳上於成都興尚方<lb/>
<pb n="KR2a0020_WYG_096-28b"/>
御府發州都工巧以充之廣修宫室引水入城務於奢<lb/>
侈百姓疲於使役民多嗟怨思亂者十室而九其尚書<lb/>
左僕射蔡興直言切諌夀以為謗訕誅之其臣龔壮作<lb/>
詩七首託言應璩以諷夀夀報曰省詩知意若今人所<lb/>
作賢哲之話言古人所作死鬼之常辭耳動慕漢武魏<lb/>
明政法恥聞父兄時事上書者不得言先世政化自以<lb/>
勝之也及夀疾病見李期蔡興為祟遂死子勢綂任<lb/>
勢字子仁既立改年為太和遣使朝貢又改為嘉寧勢<lb/>
<pb n="KR2a0020_WYG_096-29a"/>
弟漢王廣以勢無子請為太弟勢不許廣欲襲勢勢使<lb/>
其太保李奕擊廣於涪城剋之貶為臨卭侯廣尋自殺<lb/>
勢既驕吝荒於酒色至殺人而取其妻又納李奕女為<lb/>
后耽於滛樂不恤國事夷獠叛亂境土減削累年荒儉<lb/>
性多忌害誅殘大臣刑罰酷濫斥外父祖舊臣親任近<lb/>
習左右小人因行威福修飾室宇羣臣諌諍一無所納<lb/>
又常居内少見公卿史官屢陳災譴乃加相國董皎大<lb/>
都督以名位優之實望與分災眚建國十年司馬聃將<lb/>
<pb n="KR2a0020_WYG_096-29b"/>
桓温伐之勢降於温先是頻有怪異成都北鄉有人望<lb/>
見女子避入草中徃視見物如人有身形頭目無手足<lb/>
能動摇不能言廣漢馬生角各長寸半有馬駒一頭二<lb/>
身六耳無目二隂一牝一牡又有驢無皮毛飲食數日<lb/>
而死江南雨血地生毛江源又生草髙七八尺華葉皆<lb/>
赤子青如牛角涪陵民藥氏婦頭上生角長三寸凡三<lb/>
截之李漢家舂米米自臼中跳出斂舉箕中又跳出冩<lb/>
置簟中童謡曰江橋頭闕下市成都北門十八子又曰<lb/>
<pb n="KR2a0020_WYG_096-30a"/>
有客有客来侵門陌其氣欲索譙周云我死後三十年<lb/>
當有異人入蜀由之而亡蜀亡之嵗去周亡三十二年<lb/>
周又著讖曰廣漢城北有大賊曰流特攻難得嵗在𤣥<lb/>
宫自相剋卒如其言<lb/>
史臣曰司馬叡之竄江表竊魁帥之名無君長之實跼<lb/>
天蹐地畏首畏尾對之李雄各一方小盗其孫皓之不<lb/>
若矣<lb/>
　<lb/>
<pb n="KR2a0020_WYG_096-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷九十六<lb/>
<pb n="KR2a0020_WYG_096-31a"/>
　魏書卷九十六考證<lb/>
司馬叡傳昌明改年曰寧康○寧康各本訛康寧晋書<lb/>
　孝武帝紀寧康元年春正月乙丑朔改元今改正<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_096-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷九十六考證<lb/>
</p>
<p>
</p>
  </div>
</body>
</text>
</TEI>
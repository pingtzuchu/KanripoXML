<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷九十二</head> <lb/>
    <p>
<pb n="KR2a0020_WYG_092-1a"/>
欽定四庫全書<lb/>
　魏書卷九十二<lb/>
　　齊　　　　魏　　　　收　　　　　撰<lb/>
　列傳列女第八十<lb/>
　　崔覽妻封氏　　　　封卓妻劉氏<lb/>
　　魏溥妻房氏　　　　胡長命妻張氏<lb/>
　　平原女子孫氏　　　房愛親妻崔氏<lb/>
　　涇州貞氏兕先氏　　姚氏婦楊氏<lb/>
<pb n="KR2a0020_WYG_092-1b"/>
　　張洪祁妻劉氏　　　董景起妻張氏<lb/>
　　陽尼妻髙氏　　　　史映周妻耿氏<lb/>
　　任城國太妃孟氏　　茍金龍妻劉氏<lb/>
　　盧𤣥禮妻李氏　　　河東孝女姚氏<lb/>
　　刁思遵妻魯氏<lb/>
夫婦人之事存於織絍組紃酒漿醯醢而已至如嫫訓<lb/>
軒宮娥成舜業塗山三母克昌二邦殆非匹婦之謂也<lb/>
若乃明識列操文辯兼該聲自閨庭號顯列國子政集<lb/>
<pb n="KR2a0020_WYG_092-2a"/>
之於前元凱編之於後隨時綴録代不乏人今書魏世<lb/>
可知者為列女傳<lb/>
中書侍郎清河崔覽妻封氏勃海人散騎常侍愷女也<lb/>
有才識聰辯彊記多所究知於時婦人莫能及李敷公<lb/>
孫文叔雖已貴重近世故事有所不達皆就而諮請焉<lb/>
渤海封卓妻彭城劉氏女也成婚一夕卓官於京師後<lb/>
以事伏法劉氏在家忽然夢想知卓已死哀泣不輟諸<lb/>
嫂喻之不止經旬凶問果至遂憤歎而死時人比之秦<lb/>
<pb n="KR2a0020_WYG_092-2b"/>
嘉妻中書令髙允念其義髙而名不著為之詩曰兩儀<lb/>
正位人倫肈甄爰制夫婦統業承先雖曰異族氣猶自<lb/>
然生則同室終契黄泉<hi>其一</hi>封生令達卓為時彦内協黄<lb/>
中外兼三變誰能作配克應其選實有華宗挺生淑媛<lb/>
<hi>其二</hi>京野勢殊山川乖互乃奉王命載馳在路公務既𢎞<lb/>
私義獲著因媒致幣遘止一暮<hi>其三</hi>率我初冠眷彼弱笄<lb/>
形由禮比情以趣諧忻願難常影跡易乖悠悠言邁戚<lb/>
戚長懐<hi>其四</hi>時值險屯横離塵網伏鑕就刑身分土壤千<lb/>
<pb n="KR2a0020_WYG_092-3a"/>
里雖遐應如影響良嬪洞感發於夢想<hi>其五</hi>仰惟親命俯<lb/>
尋嘉好誰謂㑹淺義深情到畢志守窮誓不二醮何以<lb/>
驗之殞身是効<hi>其六</hi>人之處世孰不厚生必存於義所重<lb/>
則輕結忿鍾心甘就幽冥永捐堂宇長辭母兄<hi>其七</hi>茫茫<lb/>
中野翳翳孤邱葛虆寘蒙荆棘四周理茍不昧神必俱<lb/>
游異哉貞婦曠世靡儔<hi>其八</hi>
鉅鹿魏溥妻常山房氏女也父堪慕容垂貴鄉太守房<lb/>
氏婉順髙眀幼有烈操年十六而溥遇病且卒顧謂之<lb/>
<pb n="KR2a0020_WYG_092-3b"/>
曰人生如白駒過隙死不足恨但夙心徃志不聞於沒<lb/>
世矣良痛母老家貧供奉無寄赤子矇眇血祀孤危所<lb/>
以抱怨於黄墟耳房垂泣而對曰幸承先人餘訓出事<lb/>
君子義在自畢有志不從命也夫人在堂稚子襁褓顧<lb/>
當以身少相感長徃之恨俄而溥卒及大斂房氏操刀<lb/>
割左耳投之棺中仍曰鬼神有知相期泉壤流血滂然<lb/>
助䘮者咸皆哀懼姑劉氏輟哭而謂曰新婦何至於此<lb/>
房對曰新婦少年不幸實慮父母未量至情覬持此自<lb/>
<pb n="KR2a0020_WYG_092-4a"/>
誓耳聞知者莫不感愴於時子緝生未十旬鞠育於後<lb/>
房之内未曽出門遂終身不聽絲竹不預座席緝年十<lb/>
二房父母仍存於是歸寜父兄尚有異議緝竊聞之以<lb/>
啓母房命駕紿云他行因而遂歸其家弗知之也行數<lb/>
十里方覺兄弟來追房哀歎而不反其執意如此訓導<lb/>
一子有母儀法度緝所交游有名勝者則身具酒飯有<lb/>
不及已者輒屏卧不餐須其悔謝乃食善誘嚴訓類皆<lb/>
如是年六十五而終緝事在序𫝊緝子悦為濟隂太守<lb/>
<pb n="KR2a0020_WYG_092-4b"/>
吏民立碑頌德金紫光祿大夫髙閭為其文序云祖母<lb/>
房年在弱笄艱貞守志秉恭妻之操著自毁之誠又頌<lb/>
曰爰及處士遘疾夙凋伉儷秉志識茂行髙殘形顯操<lb/>
誓敦乆要誕兹令𦙍幽感乃昭溥未仕而卒故云處士<lb/>
焉<lb/>
樂部郎胡長命妻張氏事姑王氏甚謹太安中京師禁<lb/>
酒張以姑老且患私為醖之為有司所糾王氏詣曹自<lb/>
告曰老病須酒在家私釀王所為也張氏曰姑老抱患<lb/>
<pb n="KR2a0020_WYG_092-5a"/>
張主家事姑不知釀其罪在張主司疑其罪不知所處<lb/>
平原王陸麗以狀奏髙宗義而赦之<lb/>
平原鄃縣女子孫氏男玉者夫為靈縣民所殺追執讐<lb/>
人男玉欲自殺之其弟止而不聽男玉曰女人出適以<lb/>
夫為天當親自復雪云何假人之手遂以杖毆殺之有<lb/>
司處死以聞顯祖詔曰男玉重節輕身以義犯法縁情<lb/>
定罪理在可原其特恕之<lb/>
清河房愛親妻崔氏者司郡崔元孫之女性嚴眀髙尚<lb/>
<pb n="KR2a0020_WYG_092-5b"/>
歴覽書𫝊多所聞知子景伯景光崔氏親授經義學行<lb/>
修眀竝為當世名士景伯為清河太守每有疑獄常先<lb/>
請焉貝丘民列子不孝吏欲案之景伯為之悲傷入白<lb/>
其母母曰吾聞聞不如見山民未見禮敎何足責哉但<lb/>
呼其母來吾與之同居其子置汝左右令其見汝事吾<lb/>
或應自改景伯遂召其母崔氏處之於榻與之共食景<lb/>
伯為之温凊其子侍立堂下未及旬日悔過求還崔氏<lb/>
曰此雖顔慙未知心愧且可置之凡經二十餘日其子<lb/>
<pb n="KR2a0020_WYG_092-6a"/>
叩頭流血其母涕泣乞還然後聽之终以孝聞其識度<lb/>
厲物如此竟以壽終<lb/>
涇州貞女兕先氏許嫁彭老生為妻娉幣既畢未及成<lb/>
禮兕先率行貞淑居貧常自舂汲以養父母老生輙徃<lb/>
逼之女曰與君禮命雖畢二門多故未及相見何由不<lb/>
禀父母擅見陵辱若茍行非禮正可身死耳遂不肯從<lb/>
老生怒而刺殺之取其衣服女尚能言臨死謂老生曰<lb/>
生身何罪與君相遇我所以執節自固者寜更有所邀<lb/>
<pb n="KR2a0020_WYG_092-6b"/>
正欲奉給君耳今反為君所殺若魂靈有知自當相報<lb/>
言終而絶老生持女珠瓔至其叔宅以告叔叔曰此是<lb/>
汝婦奈何殺之天不祐汝遂執送官太和七年有司劾<lb/>
以死罪詔曰老生不仁侵陵貞淑原其彊暴便可戮之<lb/>
而女守禮履節沒身不改雖處草萊行合古跡宜賜美<lb/>
名以顯風操其摽墓旌善號曰貞女<lb/>
姚氏婦楊氏者閹人苻承祖姨也家貧無産業及承祖<lb/>
為文眀太后所寵貴親姻皆求利潤唯楊獨不欲常謂<lb/>
<pb n="KR2a0020_WYG_092-7a"/>
其姊曰姊雖有一時之榮不若妹有無憂之樂姊每遺<lb/>
其衣服多不受彊與之則云我夫家世貧好衣美服則<lb/>
使人不安與之奴婢則云我家無食不能供給終不肯<lb/>
受常著破衣自執勞事時受其衣服多不著宻埋之設<lb/>
有著者汚之而後服承祖每見其寒悴深恨其母謂不<lb/>
供給之乃啓其母曰今承祖一身何所乏少而使姨如<lb/>
是母具以語之承祖乃遣人乗車徃迎之則厲志不起<lb/>
遣人彊舁於車上則大哭言爾欲殺我也由是苻家内<lb/>
<pb n="KR2a0020_WYG_092-7b"/>
外皆號為癡姨及承祖敗有司執其二姨至殿庭一姨<lb/>
致法以姚氏婦衣裳敝陋特免其罪其識機雖呂<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>亦<lb/>
不過也<lb/>
滎陽京縣人張洪祁妻劉氏年十七夫亡遺腹生子三<lb/>
嵗又沒其舅姑年老朝夕奉養率禮無違兄矜其少寡<lb/>
欲奪而嫁之劉氏自誓弗許以終其身<lb/>
陳留董景起妻張氏景起早亡張時年十六痛夫少䘮<lb/>
哀傷過禮形容毁頓永不沐浴疏食長齋又無兒息獨<lb/>
<pb n="KR2a0020_WYG_092-8a"/>
守貞操期以闔棺鄉曲髙之終見摽異<lb/>
漁陽太守陽尼妻髙氏渤海人學識有文才髙祖勑令<lb/>
入侍後宮幽后表啓悉其辭也<lb/>
滎陽史映周妻同郡耿氏女年十七適於映周太和二<lb/>
十三年映周卒耿氏恐父母奪其志因葬映周哀哭而<lb/>
殞見者莫不悲歎屬大使觀風以狀具上詔摽牓門閭<lb/>
任城國太妃孟氏鉅鹿人尚書令任城王澄之母澄為<lb/>
揚州之日率衆出討於後賊帥姜慶真隂結逆黨襲陷<lb/>
<pb n="KR2a0020_WYG_092-8b"/>
羅城長史韋纉倉卒失圖計無所出孟乃勒兵登陴先<lb/>
守要便激厲文武安尉新舊勸以賞罰喻之逆順於是<lb/>
咸有奮志親自廵守不避矢石賊不能剋卒以全城澄<lb/>
以狀表聞屬世祖崩事寢靈太后令曰鴻功盛美實宜<lb/>
垂之永年乃勑有司樹碑旌美<lb/>
茍金龍妻劉氏平原人也廷尉少卿劉叔宗之姊世宗<lb/>
時金龍為梓潼太守郡帶關城戍主蕭衍遣衆攻圍值<lb/>
金龍疾病不堪部分衆甚危懼劉遂率厲城民修理戰<lb/>
<pb n="KR2a0020_WYG_092-9a"/>
具一夜悉成拒戰百有餘日兵士死傷過半戍副髙景<lb/>
隂圖叛逆劉斬之及其黨與數十人自餘將士分衣減<lb/>
食勞逸必同莫不畏而懷之井在外城尋為賊陷城中<lb/>
絶水渴死者多劉乃集諸長幼喻以忠節遂相率告訴<lb/>
於天俱時號呌俄而澍雨劉命出公私布絹及至衣服<lb/>
懸之城中絞而取水所有雜器悉儲之於是人心益固<lb/>
㑹益州刺史傅䜿眼將至賊乃退散䜿眼歎異具狀奏<lb/>
聞世宗嘉之正光中賞平昌縣開國子邑二百戸授子<lb/>
<pb n="KR2a0020_WYG_092-9b"/>
慶珍又得二子出身慶珍卒子純陁襲齊受禪爵例降<lb/>
慶珍弟孚武定末儀同開府司馬<lb/>
貞孝女宗者趙郡栢人人趙郡太守李叔允之女范陽<lb/>
盧元禮之妻性至孝聞於州里父卒號慟㡬絶者數四<lb/>
頼母崔氏慰勉之得全三年之中形骸銷瘠非人扶不<lb/>
起及歸夫氏與母分隔便飲食日損涕泣不絶日就羸<lb/>
篤盧氏合家慰喻不解因遣歸寧還家乃復故如此者<lb/>
八九焉後元禮卒李追亡撫存禮無違者事姑以孝謹<lb/>
<pb n="KR2a0020_WYG_092-10a"/>
著母崔以神龜元年終於洛陽凶問初到舉聲慟絶一<lb/>
宿乃蘇水漿不入口者六日其姑慮其不濟親送奔䘮<lb/>
而氣力危殆自范陽向洛八旬方達攀櫬號踊遂卒有<lb/>
司以狀聞詔曰孔子稱毁不滅性蓋為其廢養絶類也<lb/>
李既非嫡子而孝不勝哀雖乖俯就而志厲義逺若不<lb/>
加旌異則無以勸引澆浮可追號曰貞孝女宗易其里<lb/>
為孝德里標李盧二門以惇風俗<lb/>
河東姚氏女字女勝少䘮父無兄弟母憐而守養年六<lb/>
<pb n="KR2a0020_WYG_092-10b"/>
七嵗便有孝性人言其父者聞輙垂泣隣伍異之正光<lb/>
中母死女勝年十五哭泣不絶聲水漿不入口者數日<lb/>
不勝哀遂死太守崔游申請為營墓立碑自為製文表<lb/>
其門閭比之曹娥改其里曰上虞里墓在郡城東六里<lb/>
大道北至今名為孝女冡<lb/>
滎陽刁思遵妻魯氏女也始笄為思遵所娉未踰月而<lb/>
思遵亡其家矜其少寡許嫁已定魯聞之以死自誓父<lb/>
母不達其志遂經郡訴稱刁氏吝䕶寡女不使歸寜魯<lb/>
<pb n="KR2a0020_WYG_092-11a"/>
乃與老姑徒歩詣司徒府自告情狀普泰初有司聞奏<lb/>
廢帝詔曰貞夫節婦古今同尚可令本司依式標牓<lb/>
史臣曰<hi>闕</hi>
　<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_092-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷九十二<lb/>
<pb n="KR2a0020_WYG_092-12a"/>
　魏書卷九十二考證<lb/>
魏書卷九十二○魏收書不全<lb/>
魏溥妻房氏𫝊所以抱怨於黄墟耳○墟北史作壚黄<lb/>
　壚黄泉也若黄墟乃地名<lb/>
緝事在序𫝊緝子悦為濟隂太守○<hi>臣人龍</hi>按本書列<lb/>
　傳自序魏悦即收之祖也今據此傳悦為緝之子溥<lb/>
　之孫而列傳自序則云彦子歆歆子悦位濟隂太守<lb/>
　竊謂收自紀其髙曽之名不應兩傳逈異殆序傳本<lb/>
<pb n="KR2a0020_WYG_092-12b"/>
　闕亦後人所補故舛訛若此耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷九十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷五十</head> <lb/>
    <p>
<pb n="KR2a0020_WYG_050-1a"/>
欽定四庫全書<lb/>
　魏書卷五十<lb/>
　　齊　　　　魏　　　　收　　　　　撰<lb/>
　列傳第三十八<lb/>
　　尉元　　慕容白曜<lb/>
尉元字茍仁代人也世為豪宗父目斤勇略聞於當時<lb/>
泰常中為前將軍從平虎牢頗有軍功拜中山太守元<lb/>
年十九以善射稱神䴥中為虎賁中郎將轉羽林中郎<lb/>
<pb n="KR2a0020_WYG_050-1b"/>
小心恭肅以匪懈見知世祖嘉其寛雅有風貌稍遷駕<lb/>
部給事中從幸海隅賜爵富城男加寧逺將軍和平中<lb/>
遷北部尚書加散騎常侍進爵太昌侯拜冠軍將軍天<lb/>
安元年薛安都以徐州内附請師救援顯祖以元為使<lb/>
持節都督東道諸軍事鎮南大將軍博陵公與城陽公<lb/>
孔伯恭赴之劉彧東平太守無鹽戍主申纂詐降元知<lb/>
非誠款外示容納而密備焉劉彧兗州刺史畢衆敬遣<lb/>
東平太守章仇<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>詣軍歸款元竝納之遂長驅而進賊<lb/>
<pb n="KR2a0020_WYG_050-2a"/>
將周凱望聲遁走彧遣將張永沈攸之等率衆討安都<lb/>
屯于下磕永乃分遣羽林監王穆之領卒五千守輜重<lb/>
於武原龍驤將軍謝善居領卒二千據吕梁散騎侍郎<lb/>
張引領卒二千守茱萸督上租糧供其軍實安都出城<lb/>
見元元依朝㫖授其徐州刺史遣中書侍郎髙閭李璨<lb/>
等與安都俱還入城別令孔伯恭精甲二千撫安内外<lb/>
然後元入彭城元以張永仍據險要攻守勢倍懼傷士<lb/>
卒乃命安都與璨等固守身率精銳揚兵于外分擊吕<lb/>
<pb n="KR2a0020_WYG_050-2b"/>
梁絶其糧運善居遁奔茱萸仍與張引東走武原馳騎<lb/>
追擊斬首八百餘級武原窮寇八千餘人拒戰不下元<lb/>
親擐甲胄四面攻之破穆之外營殺傷大半獲其輜重<lb/>
五百餘乘以給彭城諸軍然後收師緩戰開其走路穆<lb/>
之率餘燼奔于永軍永勢挫力屈元乘勝圍之攻其南<lb/>
門永遂捐城夜遁伯恭安都乘勢追擊時大雨雪泗水<lb/>
冰合永棄船而走元豫測永必將奔亡身率衆軍邀其<lb/>
走路南北奮擊大破於吕梁之東斬首數萬級追北六<lb/>
<pb n="KR2a0020_WYG_050-3a"/>
十餘里死者相枕手足凍斷者十八九生擒劉彧使持<lb/>
節都督梁南北秦三州諸軍事梁秦二州刺史寧朔將<lb/>
軍益陽縣開國侯垣恭祖龍驤將軍羽林監沈承伯等<lb/>
永攸之輕騎走免收其船車軍資器械不可勝數劉彧<lb/>
東徐州刺史張讜據團城徐州刺史王𤣥載守下邳輔<lb/>
國將軍兖州刺史樊昌侯王整龍驤將軍蘭陵太守桓<lb/>
忻驅掠近民保險自固元遣慰喻張讜及青州刺史沈<lb/>
文秀等皆遣使通誠王整桓忻相與歸命元表曰彭城<lb/>
<pb n="KR2a0020_WYG_050-3b"/>
倉廩虛罄人有飢色求運冀相濟兖四州粟取張永所<lb/>
棄船九百艘㳂清運致可以濟救新民顯祖從之又表<lb/>
分兵置戍進定青冀復表曰彭城賊之要蕃不有積粟<lb/>
彊守不可以固若儲糧廣戍雖劉彧師徒悉動不敢窺<lb/>
𨵦淮北之地此自然之勢也詔曰待後軍到量宜守防<lb/>
其青冀已遣軍援須待尅定更運軍糧元又表曰臣受<lb/>
命出疆再罹寒暑進無鄧艾一舉之功退無羊祜保境<lb/>
之略雖淮岱獲振而民情未安臣以愚智屬當偏任茍<lb/>
<pb n="KR2a0020_WYG_050-4a"/>
事宜宣徹敢不以聞臣前表以下邳水陸所湊先規殄<lb/>
滅遣兵屢討猶未擒定然彭城下邳信命未斷而此城<lb/>
之人元居賊界心尚戀土輒相誑惑希幸非望南來息<lb/>
耗壅塞不逹雖至窮廹仍不肯降彭城民任𤣥朗從淮<lb/>
南到鎮稱劉彧將任農夫陳顯達領兵三千來循宿豫<lb/>
臣即以其日密遣覘使驗其虛實如朗所言臣欲自出<lb/>
擊之以運糧未接又恐新民生變遣子都將于沓千劉<lb/>
龍駒等歩騎五千將往赴擊但征人淹久逃亡者多迭<lb/>
<pb n="KR2a0020_WYG_050-4b"/>
相扇動莫有固志器仗敗毁無一可用臣聞伐國事重<lb/>
古人所難功雖可立必須經略而舉若賊向彭城必由<lb/>
清泗過宿豫歴下邳趨青州路亦由下邳入沂水經東<lb/>
安即為賊用師之要今若先定下邳平宿豫鎮淮陽戍<lb/>
東安則青冀諸鎮可不攻而剋若四處不服青冀雖㧞<lb/>
百姓狼顧猶懷僥倖之心臣愚以為宜釋青冀之師先<lb/>
定東南之地斷劉彧北顧之意絶愚民南望之心夏水<lb/>
雖盛無津途可因冬路雖通無髙城可固如此則淮自<lb/>
<pb n="KR2a0020_WYG_050-5a"/>
舉暫勞永逸今雖向熱猶可行師兵尚神速久則生變<lb/>
若天雨既降或因水通運糧益衆規為進取恐近淮民<lb/>
庶飜然改圖青冀二州卒未可拔臣輒與寮佐共議咸<lb/>
謂可然若隠而不陳懼有損敗之責陳而無驗恐成誣<lb/>
罔之罪惟天鑒懸量照臣愚款彧復遣沈攸之吳憘公<lb/>
領卒數萬從沂清而進欲援下邳元遣孔伯恭率歩騎<lb/>
一萬以拒之幷以攸之前敗軍人傷殘手足瘃瓦膝行<lb/>
者盡送令還以沮其衆又表求濟師詔遣征南大將軍<lb/>
<pb n="KR2a0020_WYG_050-5b"/>
慕容白曜赴之白曜到瑕丘遇患會泗水暴竭賊軍不<lb/>
得前進白曜遂不行伯恭大破賊軍攸之憘公等輕騎<lb/>
遁走元書與劉彧徐州刺史王元載示其禍福元載狼<lb/>
狽夜走宿豫淮陽皆棄城而遁於是遣南中郎將中書<lb/>
侍郎髙閭領騎一千與張讜對為東徐州刺史中書侍<lb/>
郎李璨與畢衆敬對為東兖州刺史以安初附拜元都<lb/>
督徐南北兖州諸軍事鎮東大將軍開府徐州刺史淮<lb/>
陽公持節散騎常侍尚書如故詔元曰賊將沈攸之吳<lb/>
<pb n="KR2a0020_WYG_050-6a"/>
憘公等驅率蟻衆進寇下邳卿戎昭果毅智勇奮發水<lb/>
陸邀絶應時摧殄自淮以北蕩然清定皆是元帥經略<lb/>
將士效力之所致也朕用嘉焉所獲諸城要害之處分<lb/>
兵置戍以帖民情今方欲清蕩吳會懸旌秣陵至於用<lb/>
兵所宜形勢進止善加量度動靜以聞是時徐州妖人<lb/>
假姓司馬字休符自稱晉王扇惑百姓元遣將追斬之<lb/>
四年詔徵元還京赴西郊尋還所鎮延興元年五月假<lb/>
元淮陽王三年劉昱將蕭順之王勑懃等領衆三萬入<lb/>
<pb n="KR2a0020_WYG_050-6b"/>
寇淮北諸城元分遣諸將逆擊走之元表淮陽郡上黨<lb/>
令韓念祖始臨之初舊民南叛全無一人令撫綏招集<lb/>
愛民如子南來民費係先等前後歸附户至二百有餘<lb/>
南濟陰郡睢陵縣人趙憐等辭稱念祖善於綏撫清身<lb/>
潔已請乞念祖為睢陵令若得其人必能招集離叛成<lb/>
立一縣顯祖詔曰樹君為民民情如此可聽如請元好<lb/>
申下人之善皆此類也太和初徵為内都大官既而出<lb/>
為使持節鎮西大將軍開府統萬鎮都將甚得夷民之<lb/>
<pb n="KR2a0020_WYG_050-7a"/>
心三年進爵淮陽王以舊老見禮聽乘歩挽杖於朝蕭<lb/>
道成既自立多遣間諜扇動新民不逞之徒所在蜂起<lb/>
以元威名夙振徵為使持節侍中都督南征諸軍事征<lb/>
西大將軍大都將餘官如故總率諸軍以討之元討五<lb/>
固賊桓和等皆平之東南清晏逺近怗然入為侍中都<lb/>
曹尚書遷尚書令十三年進位司徒十六年例降庶姓<lb/>
王爵封山陽郡開國公食邑六百户元表曰臣以天安<lb/>
之初奉律總戎廓寧淮右海内既平仍忝徐岳素餐尸<lb/>
<pb n="KR2a0020_WYG_050-7b"/>
禄積有年歲彼土安危竊所具悉每惟彭城水陸之要<lb/>
江南用兵莫不因之威陵諸夏夫國之大計豫備為先<lb/>
且臣初剋徐方青齊未定從河以南猶懷彼此時劉彧<lb/>
遣張永沈攸之陳顯達蕭順之等前後數度規取彭城<lb/>
勢連青兖唯以彭城既固而永等摧屈今計彼戍兵多<lb/>
是胡人臣前鎮徐州之日胡人子都將呼延籠達因於<lb/>
負罪便爾叛亂鳩引胡類一時扇動頼威靈遐被罪人<lb/>
斯戮又團城子都將胡人王勑懃負釁南叛每懼姧圖<lb/>
<pb n="KR2a0020_WYG_050-8a"/>
狡誘同黨<hi>闕</hi>誠所見宜以彭城胡軍換取南豫州徙民<lb/>
之兵轉戍彭城又以中州鮮卑增實兵數於事為宜詔<lb/>
曰公之所陳甚合事機其年頻表以老乞身八月詔曰<lb/>
元年尊識逺屢表告退朕以公秉徳清挹體懷平隠仁<lb/>
雅淵廣謀猷是仗方委之以政用康億兆故頻文累札<lb/>
仍違沖志而謙光逾固三請彌切若不屈從髙謨復何<lb/>
以成其美徳也已許其致仕主者可出表付外如禮申<lb/>
遂元詣闕謝老引見於庭命升殿勞宴賜𤣥冠素服又<lb/>
<pb n="KR2a0020_WYG_050-8b"/>
詔曰夫大道凝虚至徳沖挹故尹王法𤣥猷以御世聖<lb/>
人崇謙光而降美是以天子父事三老兄事五更所以<lb/>
明孝悌於萬國垂教本於天下自非道髙識博孰能處<lb/>
之是故五帝憲徳三王乞言若求備一人同之古哲叔<lb/>
世之老孰能克堪師上聖則難為其舉傅中庸則易為<lb/>
其選朕既虚寡徳謝曩喆更老之選差可有之前司徒<lb/>
山陽郡開國公尉元前大鴻臚卿新泰伯游明根並元<lb/>
亨利貞明允誠素少著英風老敷雅迹位顯台宿歸終<lb/>
<pb n="KR2a0020_WYG_050-9a"/>
私第可謂知始知卒希世之賢也公以八十之年宜處<lb/>
三老之重卿以七十之齡可充五更之選於是養三老<lb/>
五更於明堂國老庶老於階下髙祖再拜三老親袒割<lb/>
牲執爵而饋於五更行肅拜之禮賜國老庶老衣服有<lb/>
差既而元言曰自天地分判五行施則人之所崇莫重<lb/>
於孝順然五孝六順天下之所先願陛下重之以化四<lb/>
方臣既衰老不究逺趣心耳所及敢不盡誠髙祖曰孝<lb/>
順之道天地之經今承三老明言銘之于懷明根言曰<lb/>
<pb n="KR2a0020_WYG_050-9b"/>
夫至孝通靈至順感幽故詩云孝悌之至通於神明光<lb/>
於四海如此則孝順之道無所不格願陛下念之以濟<lb/>
黎庶臣年志朽敝識見昧然在於心慮不敢不盡髙祖<lb/>
曰五更助三老以言至範敷展徳音當克己復禮以行<lb/>
來授禮畢乃賜歩挽一乘詔曰夫尊老尚更列聖同致<lb/>
欽年敬徳綿哲齊軌朕雖道謝𤣥風識昧叡則仰禀先<lb/>
誨企遵猷㫖故推老以徳立更以元父焉斯彰兄焉斯<lb/>
顯矣前司徒公元前鴻臚卿明根並以沖徳懸車懿量<lb/>
<pb n="KR2a0020_WYG_050-10a"/>
歸老故尊公以三事更以五雖更老非官耄耋罔禄然<lb/>
況事既髙宜加殊養三老可給上公之禄五更可食元<lb/>
卿之俸供食之味亦同其例十七年七月元疾篤髙祖<lb/>
親幸省疾八月元薨時年八十一詔曰元至行寛純仁<lb/>
風美富内秉越羣之武外挺温懿之容自少暨長勲勤<lb/>
備至歴奉五朝美隆四葉南曜河淮之功北光燕然之<lb/>
効魯宋懷仁中鉉載徳所謂立身備於本末行道著於<lb/>
終始勲書玉牒惠結民志者也爰及五福攸集懸車歸<lb/>
<pb n="KR2a0020_WYG_050-10b"/>
老謙損既彰逺近流詠陡兹父事儀我萬方謂極眉壽<lb/>
彌贊王業天不遺老奄爾薨逝念功惟善抽怛于懷但<lb/>
戎事致奪恨不盡禮耳可賜布帛綵物二千匹温明祕<lb/>
器朝衣一襲并為營造墳域諡曰景桓公葬以殊禮給<lb/>
羽葆鼓吹假黄鉞班劒四十人賜帛一千匹<lb/>
子羽名犯肅宗廟諱頗有器望起家祕書中散駕部令<lb/>
轉主客給事加通直散騎常侍守殿中尚書兼侍中以<lb/>
父憂去職又起復本官詔襲爵加平南將軍髙祖親考<lb/>
<pb n="KR2a0020_WYG_050-11a"/>
百司以羽怠惰降常侍為長兼仍守尚書奪祿一周遷<lb/>
洛以山陽在畿内改為博陵郡開國公後為征虜將軍<lb/>
恒州刺史卒仍以為贈諡曰順<lb/>
子景興襲正始元年卒贈兖州刺史無子<lb/>
景興弟景儁襲爵員外散騎常侍延昌中坐杖國吏死<lb/>
降封深澤縣開國公<lb/>
子伯永襲無子爵除<lb/>
羽弟靜寛雅有才識世宗時為尚書左民郎中卒贈博<lb/>
<pb n="KR2a0020_WYG_050-11b"/>
陵太守重贈鎮軍將軍洛州刺史諡曰敬<lb/>
子祐之通直散騎常侍護軍長史卒<lb/>
慕容白曜慕容元真之𤣥孫父琚歴官以亷清著稱賜<lb/>
爵髙都侯卒於冠軍將軍尚書左丞贈安南將軍并州<lb/>
刺史髙都公諡曰簡白曜少為中書吏以敦直給事東<lb/>
宫髙宗即位拜北部下大夫襲爵遷北部尚書在職執<lb/>
法無所阿縱髙宗厚待之髙宗崩與乙渾共秉朝政遷<lb/>
尚書右僕射進爵南鄉公加安南將軍劉彧徐州刺史<lb/>
<pb n="KR2a0020_WYG_050-12a"/>
薛安都兖州刺史畢衆敬並以城内附詔鎮南大將軍<lb/>
尉元鎮東將軍孔伯恭率師赴之而彧東平太守申纂<lb/>
屯無鹽并州刺史房崇吉屯升城遏絶王使皇興初加<lb/>
白曜使持節都督諸軍事征南大將軍上黨公屯於碻<lb/>
磝以為諸軍後繼白曜攻纂於無鹽城拔其東郭其夜<lb/>
纂遁遣兵追執之獲其男女數千口先是劉彧青州刺<lb/>
史沈文秀冀州刺史崔道固並遣使内附既而彧遣招<lb/>
慰復歸於彧白曜既拔無鹽回攻升城肥城戍主聞軍<lb/>
<pb n="KR2a0020_WYG_050-12b"/>
至棄城遁走獲粟三十萬斛既至升城垣苗麋溝二戍<lb/>
拒守不下白曜以千餘騎襲麋溝麋溝潰自投濟水死<lb/>
者千餘人擊垣苗又破之得粟十餘萬斛由是軍糧充<lb/>
足先是淮陽公皮豹子等再征垣苗不剋白曜以一旬<lb/>
之内頻拔四城威震齊土顯祖嘉焉詔曰卿總率戎旅<lb/>
討除不賔霜戈所向無不摧靡旬日之内剋拔四城韓<lb/>
白之功何以加此雖升城戍將房崇吉守逺不順危亡<lb/>
已形潰在旦夕宜勉崇威略務存長轡不必窮兵極武<lb/>
<pb n="KR2a0020_WYG_050-13a"/>
以為勞頓且伐罪弔民國之令典當招懷以徳使來蘇<lb/>
之澤加於百姓升城不降白曜忿之縱兵陵城殺數百<lb/>
人崇吉夜遁白曜撫慰其民無所殺戮百姓懷之獲崇<lb/>
吉母妻待之以禮劉彧遣其將吳憘公率衆數萬欲寇<lb/>
彭城鎮南大將軍尉元表請濟師顯祖詔白曜赴之白<lb/>
曜到瑕丘遇患時泗水暴竭船不得進憘公退白曜因<lb/>
停瑕丘會崇吉與從弟法壽盜彧盤陽城以贖母妻白<lb/>
曜自瑕丘遣將軍長孫觀等率騎入自馬耳關赴之觀<lb/>
<pb n="KR2a0020_WYG_050-13b"/>
至盤陽諸郡悉降平東將軍長孫陵寧東將軍尉眷東<lb/>
討青州白曜自瑕丘進攻歴城白曜乃為書以喻之曰<lb/>
天棄劉彧禍難滋興骨肉兄弟自相誅戮君臣上下靡<lb/>
復紀綱徐州刺史薛安都豫州刺史常珍竒兖州刺史<lb/>
畢衆敬等深覩存亡飜然歸義故朝廷納其誠款委以<lb/>
南蕃皆目前之見事東西所備聞也彼無鹽戍主申纂<lb/>
敢縱奸慝劫奪行人官軍始臨一時授首房崇吉固守<lb/>
升城尋即潰散自襄陽以東至于淮海莫不風靡服從<lb/>
<pb n="KR2a0020_WYG_050-14a"/>
正化謂東陽歴城有識之士上思安都之榮顯下念申<lb/>
纂之死亡追悔前惑改圖後悟然執守愚迷不能自革<lb/>
猥總戎旅掃定北方濟黄河知十二之虚說臨齊境想<lb/>
一變之清風踟蹰周覽依然何極故先馳書以喻成敗<lb/>
夫見機而動周易所稱去危就安人事常理若以一介<lb/>
為髙不悛為美則微子負嫌於時紀季受譏於世我皇<lb/>
魏重光累葉徳懐無外軍威所拂無不披靡固非三吳<lb/>
弱卒所能擬抗況於今者勢已土崩劉彧威不制秣陵<lb/>
<pb n="KR2a0020_WYG_050-14b"/>
政不出閫外豈能復浮江越海赴危救急恃此為援何<lb/>
異於蹄涔之魚冀拯江海夫蝮虵螫手則斷手螫足則<lb/>
斷足誠忍肌體以救性命若推義而行之無割身之痛<lb/>
也而可以保家寧宗長守安樂此智士所宜深思重慮<lb/>
自求多福道固固守不降白曜築長圍以攻之長孫陵<lb/>
等既至青州沈文秀遣使請降軍人入其西郭頗有採<lb/>
掠文秀悔之遂嬰城拒守二年崔道固及兖州刺史梁<lb/>
鄒守將劉休賔並面縳而降白曜皆釋而禮之送道固<lb/>
<pb n="KR2a0020_WYG_050-15a"/>
休賔及其寮屬于京師後乃徙二城民望於下館朝廷<lb/>
置平齊郡懷寧歸安二縣以居之自餘悉為奴婢分賜<lb/>
百官白曜雖在軍旅而接待人物寛和有禮獲崇吉母<lb/>
妻申纂婦女皆別營安置不令士卒諠雜乃進討東陽<lb/>
冬入其西郭三年春剋東陽擒沈文秀凡獲倉粟八十<lb/>
五萬斛米三千斛弓九千張箭十八萬八千刀二萬二<lb/>
千四百甲胄各三千三百銅五千斤錢十五萬城内户<lb/>
八千六百口四萬一千吳蠻户三百餘始末三年築圍<lb/>
<pb n="KR2a0020_WYG_050-15b"/>
攻擊日日交兵雖士卒死傷無多怨叛督上土人租絹<lb/>
以為軍資不至侵苦三齊欣然安堵樂業剋城之日以<lb/>
沈文秀抗据不為之拜忿而箠撻唯以此見譏以功拜<lb/>
使持節都督青齊東徐州諸軍事開府儀同三司青州<lb/>
刺史濟南王將軍如故四年冬見誅初乙渾專權白曜<lb/>
頗所俠附緣此追以為責及將誅也云謀反叛時論寃<lb/>
之<lb/>
白曜少子真安年十一聞父被執將自殺家人止之曰<lb/>
<pb n="KR2a0020_WYG_050-16a"/>
輕重未可知真安曰王位髙功重若有小罪終不至此<lb/>
我何忍見父之死遂自縊焉<lb/>
白曜弟如意亦從白曜平歴下與白曜同誅太和中著<lb/>
作佐郎成淹上表理白曜曰臣聞經疆啓宇實良將之<lb/>
功襃徳酬庸乃聖王之務昔姜公杖鉞開隆周之基韓<lb/>
生秉旄興鴻漢之業故能賞超當時名埀前史若閫外<lb/>
功成而流言内作人主猜疑良將懷懼樂毅所以背燕<lb/>
章邯所以奔楚至如鄧艾懷忠矯命寧國赤心皎然幽<lb/>
<pb n="KR2a0020_WYG_050-16b"/>
顯同見而横受屠戮良可悲哀及士冶伐吳奮不顧命<lb/>
萬里浮江應機直指使孫皓君臣輿櫬入洛大功亦舉<lb/>
讒書驟至内外唱和貝錦將成微晉武之鑒亦幾於顛<lb/>
沛矣每鑒其事常為痛心聖主明王固宜深察臣伏見<lb/>
故征南大將軍開府儀同三司青州刺史濟南王慕容<lb/>
白曜祖父相資世酋東裔值皇運廓被委節臣妾白曜<lb/>
生長王國飲服道教爵列上階位登帝伯去天安初江<lb/>
陰夷楚敢拒王命三方阻兵連城岳峙海岱蒼生翹首<lb/>
<pb n="KR2a0020_WYG_050-17a"/>
拯援聖朝乃眷南顧思救荒黎大議廟堂顯舉元將百<lb/>
寮同音僉曰惟允遂推轂委誠授以專征之任握兵十<lb/>
萬杖鉞一方威陵河濟則淮徐震懼師出無鹽而申纂<lb/>
授首濟北太原同時消潰麋溝垣苗相尋奔走及回麾<lb/>
東掃道固銜璧盤陽梁鄒肉袒請命于時東陽未平人<lb/>
懷去就沈文靜髙崇仁擁衆不朝扇擾邊服崔僧祐蓋<lb/>
次陽陳顯達連兵淮海水陸鋒起揚旌而至規援青齊<lb/>
士民忷忷莫不南顧時兵役既久咸有歸心而白曜外<lb/>
<pb n="KR2a0020_WYG_050-17b"/>
宣皇風内盡方略身擐甲胄與士卒同安撫初附示以<lb/>
恩厚三軍懷挾纊之温新民欣來蘇之澤遂使僧祐擁<lb/>
徒弭斾効順軍門文靜崇仁棄城竄海次陽顯達望塵<lb/>
南奔聲震江吳風偃荆漢及青州剋平文秀面縳海波<lb/>
清靜三齊克定逖彼東南永為國有使天府納六州之<lb/>
貢濟泗息烽警之虞開岱宗封禪之略闢山川望秩之<lb/>
序斯誠宗廟之靈神算所授然抑亦白曜與有力矣及<lb/>
氛翳既靜爵命亦隆榮燭當時聲譽日逺而民惡其上<lb/>
<pb n="KR2a0020_WYG_050-18a"/>
妄生尤隙因其功髙流言惑聽巧偽亂真朱紫難辨傷<lb/>
夷未瘳合門屠戮鴻勲盛徳蔑爾無聞有識之徒能不<lb/>
悽愴臣謂白曜策名王庭累荷榮授歴司出内世載忠<lb/>
美秉鉞啓蕃折衝敵國開疆千里拔城十二辛勤於戎<lb/>
旅之際契濶於矢石之間登鋒履危志存靜亂及方難<lb/>
既夷身膺髙賞受胙河山與國升降六十之年寵靈已<lb/>
極觀其立功足明機運豈容僥倖更邀非望者乎且於<lb/>
時國家士馬屯積京南跨州連鎮勢侔雲岳主將驍雄<lb/>
<pb n="KR2a0020_WYG_050-18b"/>
按鉀在所莫不殉忠死難效節奉時此之不可生心白<lb/>
曜足知之矣況濳逆阻兵營岱厭亂加以王師仍舉州<lb/>
郡屠裂齊民勞止神膽俱喪亡燼之衆不可以圖存離<lb/>
敗之民不可以語勇哉白曜果毅習戎體閑兵勢寧不<lb/>
知士民之不可藉將士之不同已據彊兵之勢因塗炭<lb/>
之民而欲立非常之事此愚夫之所弗為也料此推之<lb/>
事可知矣伏惟陛下聖鑒自天仁孝宰世風冠宇宙道<lb/>
超百王開國以來諸有罪犯極刑不得骸骨者悉聽收<lb/>
<pb n="KR2a0020_WYG_050-19a"/>
葬大造之恩振古未有而白曜人舊功髙嬰禍淪覆名<lb/>
滅國除爵命無紹天下衆庶咸共哀憐方之餘流應有<lb/>
差異願陛下揚日月之光明勲臣之績垂天地之施慰<lb/>
僵屍之魂使合棺定諡殁有餘稱選其宗近才堪驅策<lb/>
錫以微爵繼其絶世進可以奬勸將來退可以顯國恩<lb/>
澤使存者荷莫大之恩死者受骨肉之惠豈不美哉仰<lb/>
惟聖明霈然昭覽狂瞽之言伏待刑憲髙祖覽表嘉愍<lb/>
之<lb/>
<pb n="KR2a0020_WYG_050-19b"/>
白曜弟子契輕薄無檢太和初以名家子擢為中散遷<lb/>
宰官南安王楨有貪暴之響遣中散閭文祖詣長安察<lb/>
之文祖受楨金寳之賂為楨隠而不言事發坐之文明<lb/>
太后引見羣臣謂之曰前論貪清皆云克修文祖時亦<lb/>
在中後竟犯法以此言之人心信不可知髙祖曰古有<lb/>
待放之臣亦有離俗之士卿等自審不勝貪心者聽辭<lb/>
位歸第契進曰臣卑微小人聞識不逺過蒙曲照虚忝<lb/>
今職小人之心無定帝王之法有常以無恒之心奉有<lb/>
<pb n="KR2a0020_WYG_050-20a"/>
常之法非所克堪乞垂退免髙祖曰昔鄭相嗜魚人有<lb/>
獻魚者相曰若取此魚恐削名禄遂不肯受契若知心<lb/>
不可常即知貪之惡矣何為求退遷宰官令微好碎事<lb/>
頗曉工作主司厨宰稍以見知及營洛陽基構征新野<lb/>
南陽起諸攻具契皆參典太和末以功遷太中大夫光<lb/>
禄少卿營州大中正賜爵定陶男正始初除征虜將軍<lb/>
營州刺史徙都督沃野薄骨律二鎮諸軍事沃野鎮將<lb/>
轉都督禦夷懷荒二鎮諸軍事平城鎮將將軍並如故<lb/>
<pb n="KR2a0020_WYG_050-20b"/>
轉都督朔州沃野懷朔武川三鎮三道諸軍事後將軍<lb/>
朔州刺史熙平元年卒贈鎮北將軍并州刺史諡曰克<lb/>
初慕容破後種族仍繁天賜末頗忌而誅之時有遺免<lb/>
不敢復姓皆以輿為氏延昌末詔復舊姓而其子女先<lb/>
入掖庭者猶號慕容特多於他族<lb/>
契長子昇字僧度建興太守遷鎮逺將軍沃野鎮將進<lb/>
號征虜將軍甚得邊民情<lb/>
契第二子僧濟自奉朝請稍轉至五校躭淫酒色不事<lb/>
<pb n="KR2a0020_WYG_050-21a"/>
名行<lb/>
契弟暉歴涇州長史新平太守有惠政景明中大使于<lb/>
忠賞粟二百石卒贈幽州刺史<lb/>
孫善儀同開府主簿<lb/>
史臣曰魏之諸將罕立方面之功尉元以寛雅之風受<lb/>
將帥之任取瑕丘如覆掌剋彭城猶拾遺擒將馘醜威<lb/>
名逺被位極公老聖主乞言無乃近世之一人歟白曜<lb/>
有敦正之風出當薄伐席卷三齊如風靡草接物有禮<lb/>
<pb n="KR2a0020_WYG_050-21b"/>
海垂欣慰其勞固不細矣功名難處追猜嬰戮宥賢議<lb/>
勤未聞於斯日也<lb/>
　<lb/>
　<lb/>
　<lb/>
　<lb/>
　<lb/>
　魏書卷五十<lb/>
<pb n="KR2a0020_WYG_050-22a"/>
　魏書卷五十考證<lb/>
慕容白曜傳皆以輿為氏○史炤釋文慕容氏音訛又<lb/>
　為慕輿胡三省辨之謂慕容慕輿同出於鮮卑其得<lb/>
　姓之初各自為氏猶拓跋之與拔拔非音訛也<hi>臣人</hi>
　<hi>龍</hi>按本書官氏志莫輿氏後改為輿氏乃神元皇帝<lb/>
　時餘部諸姓内入者若此以輿為氏則慕容種族縁<lb/>
　懼禍而托之耳<lb/>
　<lb/>
<pb n="KR2a0020_WYG_050-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷五十考證<lb/>
</p>
<p>
</p>
  </div>
</body>
</text>
</TEI>
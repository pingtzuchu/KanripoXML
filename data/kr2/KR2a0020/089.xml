<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>魏書卷八十九</head> <lb/>
    <p>
<pb n="KR2a0020_WYG_089-1a"/>
欽定四庫全書<lb/>
　魏書卷八十九<lb/>
　　齊　　　　　魏　　　收　　　　　撰<lb/>
　列傳酷吏第七十七<lb/>
　　于洛侯　胡泥　　李洪之　高遵　　張赦提<lb/>
　　羊祉　　崔暹　　酈道元　谷楷<lb/>
淳風旣喪姦黠萌生法令滋章刑禁多設爲吏罕仁恕<lb/>
之誠當官以威猛爲濟魏氏以戎馬定王業武功平海<lb/>
<pb n="KR2a0020_WYG_089-1b"/>
内治任刑罰肅厲爲本猛酷之倫所以列之今史<lb/>
于洛侯代人也以勞舊爲秦州刺史而貪酷安忍州人<lb/>
富熾奪民呂勝脛纒一具洛侯輒鞭富熾一百截其右<lb/>
腕百姓王隴客刺殺民王羌奴王愈二人依律罪死而<lb/>
已洛侯生拔隴客舌刺其本并刺胷腹二十餘瘡隴客<lb/>
不堪苦痛隨刀戰動乃立四柱磔其手足命將絶始斬<lb/>
其首支解四體分懸道路見之者無不傷楚闔州驚震<lb/>
人懷怨憤百姓王元壽等一時反叛有司糾劾高祖詔<lb/>
<pb n="KR2a0020_WYG_089-2a"/>
使者於州刑人處宣告兵民然後斬洛侯以謝百姓<lb/>
胡泥代人也歴官至司衛監賜爵永城侯泥率勒禁中<lb/>
不憚豪貴殿中尚書叔孫侯頭應内直而闕於一時泥<lb/>
以法繩之侯頭恃寵遂與口諍高祖聞而嘉焉賜泥衣<lb/>
服一襲出爲幽州刺史假范陽公以北平陽尼碩學遂<lb/>
表薦之遷平東將軍定州刺史以暴虐刑罰酷濫受納<lb/>
貨賄徵還戮之將就法也高祖臨太華殿引見遣侍臣<lb/>
宣詔責之遂就家賜自盡<lb/>
<pb n="KR2a0020_WYG_089-2b"/>
李洪之本名文通恒農人少爲沙門晚乃還俗眞君中<lb/>
爲狄道護軍賜爵安陽男㑹永昌王仁隨世祖南征得<lb/>
元后姊妹二人洪之以宗人潛相餉遺結爲兄弟遂便<lb/>
如親頗得元后在南兄弟名字乃改名洪之及仁坐事<lb/>
誅元后入宫得幸於高宗生顯祖元后臨崩昭太后問<lb/>
其親因言洪之爲兄與相訣經日具條列南方諸兄珍<lb/>
之等手以付洪之遂號爲顯祖親舅太安中珍之等兄<lb/>
弟至都與洪之相見敘元后平生故事計長幼爲昆季<lb/>
<pb n="KR2a0020_WYG_089-3a"/>
以外戚爲河内太守進爵任城侯威儀一同刺史河内<lb/>
北連上黨南接武牢地險人悍數爲劫害長吏不能禁<lb/>
洪之至郡嚴設科防募斬賊者便加重賞勸農務本盗<lb/>
賊止息誅鋤姧黨過爲酷虐後爲懷州刺史封汲郡公<lb/>
徵拜内都大官河西羌胡領部落反叛顯祖親征命洪<lb/>
之與侍中東郡王陸定總綂諸軍輿駕至并州詔洪之<lb/>
爲河西都將討山胡皆保險拒戰洪之築壘於石樓南<lb/>
白鷄原以對之諸將悉欲進攻洪之乃開以大信聽其<lb/>
<pb n="KR2a0020_WYG_089-3b"/>
復業胡人遂降顯祖嘉之遷拜尚書外都大官後爲使<lb/>
持節安南將軍秦益二州刺史至治設禁姧之制有帶<lb/>
刃行者罪與劫同輕重品格各有條章於是大饗州中<lb/>
豪傑長老示之法制乃夜密遣騎分部覆諸要路有犯<lb/>
禁者輒捉送州宣告斬決其中枉見殺害者百數赤葩<lb/>
渴郞羌深居山谷雖相羈縻王人罕到洪之芟山爲道<lb/>
廣十餘歩示以軍行之勢乃興軍臨其境山人驚駭洪<lb/>
之將數十騎至其里閭撫其妻子問其疾苦因資遺之<lb/>
<pb n="KR2a0020_WYG_089-4a"/>
衆羌喜悅求編課調所入十倍於常洪之善御戎夷頗<lb/>
有威惠而刻害之聲聞於朝野初洪之微時妻張氏助<lb/>
洪之經營資産自貧至貴多所補益有男女幾十人洪<lb/>
之後得劉氏劉芳從妹洪之欽重而疎薄張氏爲兩宅<lb/>
别居偏厚劉室由是二妻妬競互相訟詛兩宅母子往<lb/>
來如讎及莅西州以劉自隨洪之素非亷清每多受納<lb/>
時高祖始建祿制法禁嚴峻司察所聞無不窮糾遂鏁<lb/>
洪之赴京高祖臨大華庭集羣官有司奏洪之受贓狼<lb/>
<pb n="KR2a0020_WYG_089-4b"/>
籍又以酷暴高祖親臨數之以其大臣聽在家自裁洪<lb/>
之志性慷慨多所堪忍疹疾炙療艾炷圍將二寸首足<lb/>
十餘處一時俱下而言笑自若接賔不輟及臨自盡沐<lb/>
浴換衣防卒扶持將出却入遍遶家庭如是再三泣歎<lb/>
良久乃卧而引藥始洪之託爲元后兄公私自同外戚<lb/>
至此罪後高祖乃稍對百官辨其誣假而諸李猶善相<lb/>
視恩紀如親洪之始見元后計年爲兄及珍之等至洪<lb/>
之以元后素定長幼其呼拜坐皆如家人暮年數延攜<lb/>
<pb n="KR2a0020_WYG_089-5a"/>
之宴飲醉酣之後攜之時或言及本末洪之則起而加<lb/>
敬笑語自若富貴赫弈當舅戚之家遂棄宗專附珍之<lb/>
等後頗存振本屬而猶不顯然劉氏四子長子神自有<lb/>
傳<lb/>
高遵字世禮渤海蓚人父濟滄水太守遵賤出兄矯等<lb/>
常欺侮之及父亡不令在喪位遵遂馳赴平城歸從祖<lb/>
兄中書令允允乃爲遵父舉哀以遵爲喪主京邑無不<lb/>
弔集朝貴咸識之徐歸奔赴免喪允爲營宦路得補樂<lb/>
<pb n="KR2a0020_WYG_089-5b"/>
浪王侍郞遵感成益之恩事允如諸父渉歴文史頗有<lb/>
筆札進中書侍郞詣長安刋燕宣王廟碑進爵安昌子<lb/>
及新製衣冠高祖恭薦宗廟遵形貌莊潔音氣雄暢常<lb/>
兼太祝令跪贊禮事爲俯仰之節粗合儀矩由是高祖<lb/>
識待之後與游明根高閭李沖入議律令親對御坐時<lb/>
有陳奏以積年之勞賜粟帛牛馬出爲立忠將軍齊州<lb/>
刺史建節歴本州宗鄉改觀而矯等彌妬毁之遵性不<lb/>
亷清在中書時每假歸山東必借備騾馬將從百餘屯<lb/>
<pb n="KR2a0020_WYG_089-6a"/>
逼民家求絲縑不滿意則詬罵不去彊相徴求旬月之<lb/>
間縑布千數邦邑苦之遵旣臨州本意未弭選召寮吏<lb/>
多所取納又其妻明氏家在齊州母弟舅甥共相憑屬<lb/>
爭求貨利嚴暴非理殺害甚多貪酷之響帝頗聞之及<lb/>
車駕幸鄴遵自州來朝會有赦宥遵臨還州請辭帝於<lb/>
行宫引見誚讓之遵自陳無負帝厲聲曰若無遷都赦<lb/>
必無高遵矣又卿非惟貪惏又虐於刑法謂何如濟隂<lb/>
王猶不免於法卿何人而爲此行自今宜自謹約還州<lb/>
<pb n="KR2a0020_WYG_089-6b"/>
仍不悛革齊州人孟僧振至洛訟遵詔廷尉少卿劉述<lb/>
窮鞫皆如所訴先是沙門道登過遵遵以道登荷寵於<lb/>
高祖多奉以貨深託仗之道登屢因言次申啓救遵帝<lb/>
不省納遂詔述賜遵死時遵子元榮詣洛訟寃猶恃道<lb/>
登不時還赴道登知事決方乃遣之遵恨其妻不與訣<lb/>
别處沐浴引椒而死<lb/>
元榮學尚有文才長於几案位兼尚書右丞爲西道行<lb/>
臺至高平鎮遇城飜被害<lb/>
<pb n="KR2a0020_WYG_089-7a"/>
遵弟次文雖無位宦而貲財巨萬遵每責其財又結憾<lb/>
於遵吉凶不相往反時論責之<lb/>
張赦提中山安喜人也性雄武有規畫初爲虎賁中郞<lb/>
時京畿盜魁自稱豹子虎子並善弓馬遂領逃連及諸<lb/>
畜牧者各爲部帥於靈丘鴈門間聚為劫害至乃斬人<lb/>
首射其口刺人臍引膓遶樹而共射之以爲戲笑其爲<lb/>
暴酷如此軍騎掩捕久弗能獲行者患焉赦提設防遏<lb/>
追窮之計宰司善之以赦提爲逐賊軍將乃求驍勇追<lb/>
<pb n="KR2a0020_WYG_089-7b"/>
之未幾而獲虎子豹子及其黨與盡送京師斬於闕下<lb/>
自是清靜其靈丘羅思祖宗門豪溢家處隘險多止亡<lb/>
命與之爲劫顯祖怒之孥戮其家而思祖家黨相率宼<lb/>
盜赦提應募求捕逐乃以赦提爲游徼軍將前後禽獲<lb/>
殺之略盡因而濫有屠害尤爲忍酷既資前稱又藉此<lb/>
功除冠軍將軍幽州刺史假安喜侯赦提克已厲約遂<lb/>
有清稱後頗縱妻叚氏多有受納令僧尼因事通請貪<lb/>
虐流聞中散李眞香出使幽州採訪牧守政績眞香驗<lb/>
<pb n="KR2a0020_WYG_089-8a"/>
案其罪赦提懼死欲逃其妻姑爲太尉東陽王丕妻恃<lb/>
丕親貴自許詣丕申訴求助謂赦提曰當爲訴理幸得<lb/>
申雪願且寛憂不爲異計赦提以此差自解慰段乃陳<lb/>
列眞香昔甞因假而過幽州知赦提有好牛從索不果<lb/>
今臺使心協前事故威逼部下拷楚過極横以無辜證<lb/>
成誣罪執事恐有不盡使駕部令趙秦州重往究訊事<lb/>
狀如前處赦提大辟高祖詔賜死於第將就盡召妻而<lb/>
責之曰貪濁穢吾者卿也又安吾而不得免禍九泉之<lb/>
<pb n="KR2a0020_WYG_089-8b"/>
下當爲仇讎矣又有華山太守趙霸酷暴非理大使崔<lb/>
光奏霸云不遵憲度威虐任情至乃手擊吏人寮屬奔<lb/>
走不可以君人字下納之軌物輒禁止在州詔免所居<lb/>
官<lb/>
羊祉字靈祐太山鉅平人晉太僕卿琇之六世孫也父<lb/>
規之宋任城令世祖南討至鄒山規之與魯郡太守崔<lb/>
邪利及其屬縣徐通愛猛之等俱降賜爵鉅平子拜鴈<lb/>
門太守祉性剛愎好刑名爲司空令輔國長史襲爵鉅<lb/>
<pb n="KR2a0020_WYG_089-9a"/>
平子侵盜公資私營居宅有司案之抵死高祖特恕遠<lb/>
徙後還景明初爲將作都將加左軍將軍四年持節爲<lb/>
梁州軍司討叛氐正始二年王師伐蜀以祉假節龍驤<lb/>
將軍益州刺史出劒閣而還又以本將軍爲秦梁二州<lb/>
刺史加征虜將軍天性酷忍又不清潔坐掠人爲奴婢<lb/>
爲御史中尉王顯所彈免高肇南征祉復被起爲光祿<lb/>
大夫假平南將軍持節領歩騎三萬先驅趣涪未至世<lb/>
宗崩班師夜中引軍山有二徑軍人迷而失路祉便斬<lb/>
<pb n="KR2a0020_WYG_089-9b"/>
隊副楊明達梟首路側爲中尉元昭所劾會赦免後加<lb/>
平北將軍未拜而卒贈安東將軍兗州刺史太常少卿<lb/>
元端博士劉臺龍議諡曰祉志存埋輪不避彊禦及贊<lb/>
戎律熊武斯裁仗節撫藩邊夷識德化沾殊類襁負懷<lb/>
仁謹依諡法布德行剛曰景宜諡爲景侍中侯剛給事<lb/>
黄門侍郞元纂等駮曰臣聞惟名與器弗可妄假定諡<lb/>
準行必當其迹按祉志性急酷所在過威布德罕聞暴<lb/>
聲屢發而禮官虛述諡之爲景非直失於一人實毁朝<lb/>
<pb n="KR2a0020_WYG_089-10a"/>
則請還付外準行更量虛實靈太后令曰依駮更議元<lb/>
端臺龍上言竊惟諡者行之迹狀者迹之稱然尚書銓<lb/>
衡是司釐品庶物若狀與迹乖應抑而不受錄其實狀<lb/>
然後下寺依諡法準狀科上豈有捨其行迹外有所求<lb/>
去狀去稱將何所準檢祉以母老辭藩乃降手詔云卿<lb/>
綏撫有年聲實兼著安邊寧境實稱朝望及其殁也又<lb/>
加顯贈言祉誠著累朝效彰内外作牧岷區字萌之績<lb/>
驟聞詔册襃美無替倫望然君子使人器之義無求備<lb/>
<pb n="KR2a0020_WYG_089-10b"/>
德有數德優劣不同剛而能克亦爲德焉謹依諡法布<lb/>
德行剛曰景謂前議爲允司徒右長史張烈主簿李瑒<lb/>
刺稱按祉歴宦累朝當官允稱委捍西南邊隅靖遏準<lb/>
行易名奬誡攸在竊謂無虧體例尚書李韶又述奏以<lb/>
府寺爲允靈太后可其奏祉自當官不憚彊禦朝廷以<lb/>
爲剛斷時有檢覆每令出使好慕名利頗爲深文所經<lb/>
之處人號天狗下及出將臨州並無恩潤兵民患其嚴<lb/>
虐焉<lb/>
<pb n="KR2a0020_WYG_089-11a"/>
崔暹字元欽本云清河東武城人也世家于滎陽潁川<lb/>
之間性猛酷少仁恕姧猾好利能事勢家初以秀才累<lb/>
遷南兗州刺史盜用官瓦贓汚狼籍爲御史中尉李平<lb/>
所糾免官後行豫州事尋即真坐遣子析戸分隷三縣<lb/>
廣占田宅藏匿官奴障吝陂葦侵盜公私爲御史中尉<lb/>
王顯所彈免官後累遷平北將軍瀛州刺史貪暴安忍<lb/>
民庶患之嘗出獵州北單騎至於民村井有汲水婦人<lb/>
暹令飲馬因問曰崔瀛州何如婦人不知其暹也答曰<lb/>
<pb n="KR2a0020_WYG_089-11b"/>
百姓何罪得如此癩兒刺史暹黙然而去以不稱職被<lb/>
解還京武川鎭反詔暹爲都督𨽻大都督李崇討之違<lb/>
崇節度爲賊所敗單騎潛還禁於廷尉以女妓園田貨<lb/>
元义獲免建義初遇害於河隂贈司徒公冀州刺史追<lb/>
封武津縣公<lb/>
子瓉字紹珍位兼尚書左丞卒瓉妻莊帝妹也後封襄<lb/>
城長公主故特贈瓉冀州刺史<lb/>
子茂字祖昻襲祖爵<lb/>
<pb n="KR2a0020_WYG_089-12a"/>
酈道元字善長范陽人也青州刺史範之子太和中爲<lb/>
尚書主客郎御史中尉李彪以道元秉法清勤引爲治<lb/>
書侍御史累遷輔國將軍東荆州刺史威猛爲治蠻民<lb/>
詣闕訟其刻峻坐免官久之行河南尹尋即真肅宗以<lb/>
沃野懷朔薄骨律武川撫冥柔元懷荒禦夷諸鎮並改<lb/>
爲州其郡縣戍名令凖古城邑詔道元持節兼黄門侍<lb/>
郎與都督李崇籌宜置立裁減去留儲兵積粟以爲邊<lb/>
備未㡬除安南將軍御史中尉道元素有嚴猛之稱司<lb/>
<pb n="KR2a0020_WYG_089-12b"/>
州牧汝南王悅嬖近左右丘念常與卧起及選州官多<lb/>
由於念念匿於悅第時還其家道元收念付獄悅啓靈<lb/>
太后請全之敕赦之道元遂盡其命因以劾悅是時雍<lb/>
州刺史蕭寳夤反狀稍露悅等諷朝廷遣爲闗石大使<lb/>
遂爲寳夤所害死於隂盤驛亭道元好學歴覽竒書撰<lb/>
注水經四十卷本志十三篇又爲七聘及諸文皆行於<lb/>
世然兄弟不能篤穆又多嫌忌時論薄之<lb/>
谷楷昌黎人濮陽公渾㑹孫稍遷奉車都尉時沙門法<lb/>
<pb n="KR2a0020_WYG_089-13a"/>
慶反於冀州雖大軍討破而妖帥尚未梟除詔楷詣冀<lb/>
州追捕皆擒獲之楷眇一目而性甚嚴忍前後奉使皆<lb/>
以酷暴爲名時人號曰瞎虎尋爲城門校尉卒<lb/>
史臣曰士之立名其途不一或以循良進或以嚴酷顯<lb/>
故寛猛相資德刑互設然不嚴而化君子所先于洛侯<lb/>
等爲惡不同同歸於酷肆其毒螫多行殘忍殘人肌膚<lb/>
同諸木石輕人性命甚於芻狗長惡不悛鮮有不及故<lb/>
或身嬰罪戮或憂恚値隕異途皆斃各其宜焉凡百君<lb/>
<pb n="KR2a0020_WYG_089-13b"/>
子以爲有天道矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十九<lb/>
<pb n="KR2a0020_WYG_089-14a"/>
　魏書卷八十九考證<lb/>
列𫝊第七十七○魏收書亡後人所補<lb/>
張赦提傳今臺使心協前事威逼部下拷楚過極○心<lb/>
　協北史作止挾心字應從此書挾字應從北史<lb/>
　<lb/>
　<lb/>
　<lb/>
　<lb/>
<pb n="KR2a0020_WYG_089-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魏書卷八十九考證<lb/>
</p>
<p>
</p>
  </div>
</body>
</text>
</TEI>
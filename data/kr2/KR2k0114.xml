<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>中吳紀聞巻一</head>
    <p>
<pb n="KR2k0114_WYG_001-1a"/>
欽定四庫全書<lb/>
　中吳紀聞巻一　　　　　宋　龔明之　撰<lb/>
　　范文正公<lb/>
天聖五年范文正公居母喪上書宰執請擇郡守舉縣<lb/>
令斥游惰去冗僭遴選舉崇敎育養將材實邉備保直<lb/>
臣斥佞臣使朝廷無過生靈無怨以杜奸雄凡萬餘言<lb/>
時王文正公曾為相見而偉之服滿薦充館職由此為<lb/>
人主所知不次擢用慶歴三年九月拜㕘知政事上開<lb/>
<pb n="KR2k0114_WYG_001-1b"/>
天章閣訪以治道公條陳當世急務十條一曰明陟黜<lb/>
二曰抑僥倖三曰精貢舉四曰擇官長五曰均公田六<lb/>
曰厚農桑七曰修武備八曰覃恩信九曰重命令十曰<lb/>
減徭役上嘉納之一嵗之間次第舉行無或遺者公初<lb/>
上宰相書即受知於王文正後陳十事即見聽於仁宗<lb/>
雖曰抱負竒偉不容不見於施設自非聖君賢相委曲<lb/>
信任之亦安能行其所學邪<lb/>
　　許洞<lb/>
<pb n="KR2k0114_WYG_001-2a"/>
許洞太子洗馬仲容之子<hi>洗馬墳在城西</hi>登咸平三年進士第<lb/>
平生以文章自負所著詩篇甚多當世皆知其名歐陽<lb/>
文忠公嘗稱其為俊逸之士所居惟植一竹以表特立<lb/>
之操吳人至今稱之曰許洞門前一竿竹真廟祠汾隂<lb/>
時洞為均州㕘軍在路獻文章令召試中書<hi>予之族妹適洞之曾</hi>
<hi>孫見其家藏洞之敕牒三四紙</hi>
　洞與潘閬錢易為友狂放不羈閬坐盧多遜黨亡命<lb/>
　乃變姓名僧服入中條山洞密贈之詩曰潘逍遙平<lb/>
<pb n="KR2k0114_WYG_001-2b"/>
　生才氣如天髙倚天大笑無所懼天公嗔汝口呶呶<lb/>
　罰教臨老頭補衲歸中條我願中條山山神鎮長在<lb/>
　駈雷叱電依前趕出這老怪<lb/>
　　丁陳范謝<lb/>
錢武肅王鏐之子廣陵王元璙廣陵王之子威顯王文<lb/>
奉皆為中吳軍節度使開府於蘇時有丁陳范謝四人<lb/>
者同在賔幕丁諱守節陳諱贊明范諱夢齡謝諱崇禮<lb/>
職中吳軍節度推官俱以長者稱守節者丞相謂之祖<lb/>
<pb n="KR2k0114_WYG_001-3a"/>
贊明者屯田之竒字虞卿之曾祖夢齡者㕘政仲淹之<lb/>
曾祖崇禮者太子賔客濤之父其子孫又皆登髙科躋<lb/>
膴仕足見慶源深厚矣<lb/>
　　辟疆園<lb/>
吳中舊𫝊池館林朩之勝惟辟疆園為第一辟疆姓顧<lb/>
氏晉人見於題咏者甚衆李太白云栁深陶令宅竹暗<lb/>
辟疆園陸羽云辟疆舊林園怪石紛相向陸龜䝉云吳<lb/>
之辟疆園在昔勝槩敵皮日休云㪅葺園中景應為顧<lb/>
<pb n="KR2k0114_WYG_001-3b"/>
辟疆近世如張伯玉亦云于公門館碎疆園放蕩襟懐<lb/>
水石間今莫知其遺跡所在<lb/>
　　鬭百草<lb/>
吳王與西施嘗作鬭百草之戲故劉禹錫詩云若共吳<lb/>
王鬭百草不如應是欠西施<lb/>
　　陳君子<lb/>
陳之竒字虞卿鄉人以其有賢徳故以君子稱之初登<lb/>
第為鄱易尉後為丹徒泰興令李瑋尚秦國大長公主<lb/>
<pb n="KR2k0114_WYG_001-4a"/>
下國子監舉通經術有行義者為敎授遂以公充選未<lb/>
幾乞致仕遷太子中允時年未五十俄除平江軍節度<lb/>
掌書記復以為教授詔裝錢促遣之力辭不赴公道徳<lb/>
著於鄉雖閭巷小兒亦知愛敬有爭訟久不決者跨蹇<lb/>
驢至其家以大義感動之皆為之革心自掛冠後閑居<lb/>
十八年熙寧初卒𦵏花山王岐公為作誌題之曰陳君<lb/>
子墓銘始公之謝事也蔣堂侍郎語人曰舉天下皆知<lb/>
有富貴而虞卿獨以知止易衆人之心吾喜林下有人<lb/>
<pb n="KR2k0114_WYG_001-4b"/>
矣因為賦詩曰寵秩拜春坊歸休識慮長掃門卑魏勃<lb/>
設醴謝元王一水蓴鱸國群山橘柚鄉喜君添老社煙<lb/>
駕共徜徉張伯玉郎中亦贈之詩曰東吳王孫歸掛冠<lb/>
玉絲紅鱠滿雕盤狂吟但覺日月久醉舞不知天地寛<lb/>
小圃移花山客瘦夜窻搗藥橘童寒新書近日成多少<lb/>
且告先生旋借看<lb/>
　　梅聖俞與僧良玉詩<lb/>
崑山慧聚寺良玉字蘊之僧行甚髙旁通文史之學又<lb/>
<pb n="KR2k0114_WYG_001-5a"/>
善書工琴棋因游京師梅聖俞見而喜之以姓名聞于<lb/>
朝賜以紫衣其東歸也聖俞以詩送之曰來衣茶褐袍<lb/>
歸變椹色服扁舟洞庭去落日松江宿水煙晦琴徽山<lb/>
月上巖屋野童遙相迎風葉鳴橡槲後潛遁故山専以<lb/>
講經為務號所居曰雨花堂<lb/>
　　半夜鐘<lb/>
唐張繼宿楓橋詩云月落烏啼霜滿天江楓漁火對愁<lb/>
眠姑蘇城外寒山寺夜半鐘聲到客船昔人謂鐘聲無<lb/>
<pb n="KR2k0114_WYG_001-5b"/>
半夜者詩話嘗辨之云姑蘇寺鐘多鳴於半夜予以其<lb/>
說為未盡姑蘇寺鐘唯承天寺至夜半則鳴其它皆五<lb/>
更鐘也<hi>此張繼詩王氏學林新編誤以為溫庭筠</hi>
　　白樂天<lb/>
白樂天為郡時嘗擕容滿蟬態等十妓夜游西武丘寺<lb/>
嘗賦紀游詩其末云領郡時將久游山數幾何一年十<lb/>
二度非少亦非多可見當時郡政多暇而吏議甚寛使<lb/>
在今日必以罪去矣<lb/>
<pb n="KR2k0114_WYG_001-6a"/>
　　六經閣記<lb/>
姑蘇自景祐中范文正公典藩方請建學其後富郎中<lb/>
嚴繼之又建六經閣張伯玉公達嘗為郡從事遂命為<lb/>
之記今但𫝊其篇首數句聞見錄又誤載其始末予家<lb/>
偶藏公達所著蓬萊集恐後人不復見全文也因具載<lb/>
之六經閣子史在焉不書尊經也吳郡州學始由髙平<lb/>
范公經緝之其後天章蔣公待制中書桞舍人史館昭文張<lb/>
陸二學士行郡事殿中丞李仲塗先生之猶子中臺栁<lb/>
<pb n="KR2k0114_WYG_001-6b"/>
兵曹今尚書富郎中十年更八政仁賢繼志學始大成<lb/>
六經閣又建先時書籍草創未暇完緝厨之後廡澤地<lb/>
汙晦日滋散脫觀者惻然非古人藏象魏拜六經之意<lb/>
至是富公始與吳邑長洲二大夫以學本之餘錢僦之<lb/>
市材直公堂之南臨泮池建層屋起夏六月乙酉止秋<lb/>
八月甲申凡旬有七浹計庸千有二百作楹十有六楝<lb/>
三架霤八桷三百八十有四二户六牖梯衝楶梲圬墁<lb/>
陶甓稱是祈於久故爽而不庳酌於道故文而不華經<lb/>
<pb n="KR2k0114_WYG_001-7a"/>
南嚮史西嚮子集東嚮標之以油素掲之以油黄澤然<lb/>
區處如蛟龍之鱗麗如日月之在紀不可得而亂大抵<lb/>
天地之極致皇王之髙道生人之紀律盡在是矣古者<lb/>
聖賢之設教也知函夏之至廣生齒之至衆不可以頤<lb/>
解耳授故教之有方導之有源乃本庠序之風師儒之<lb/>
說始於邦達於鄉至於室莫不有學烜之以文物聳之<lb/>
以聲明先用警策其耳目然後清發其靈府故其習之<lb/>
也易其得之也深其教不肅而成不煩而治敺元元入<lb/>
<pb n="KR2k0114_WYG_001-7b"/>
善域優而柔之使自得之萬世之後尊三王四代法者<lb/>
無他焉敎化之本末馴善也然則觀是閣者知六經之<lb/>
在則知有聖人之道知有聖人之道則知有朝廷之化<lb/>
知有朝廷之化則嚮方之心日懋一日禮義之澤流于<lb/>
外絃誦之聲格于内其為惡也無所從其為善也有所<lb/>
歸雖不欲徙善逺罪納諸大和不可召康公之詩曰豈<lb/>
弟君子來游來歌子思之說云布在方策人存則政舉<lb/>
凡百君子由斯道治斯民暢皇極序彝倫者捨此而安<lb/>
<pb n="KR2k0114_WYG_001-8a"/>
適得無盡心焉諸儒謂伯玉嘗從事此州游學滋久宜<lb/>
刋樂石庶幾永永無忽<lb/>
　　唐郎官題名<lb/>
唐郎官題名碑承平時在學舍中堂之後巳漸刓缺兵<lb/>
火後不復存矣序文乃張長史楷書長史以草聖得名<lb/>
未嘗作楷字世尤愛之題名之人雖不一亦盡得古筆<lb/>
法唐世崇尚字學用此以取人凡書皆可觀今所𫝊止<lb/>
序文爾長史蘇人故立碑於此<lb/>
<pb n="KR2k0114_WYG_001-8b"/>
　　丁晉公<hi>祖守節吳越中吳軍節度推官</hi>
公諱謂字謂之家世於冀其祖仕錢氏遂為吳人公少<lb/>
負才名先叔祖端公在鼎州日公嘗贄文求見因贈之<lb/>
詩曰膽怯何由戴鐵冠祗緣昭代奬孤寒曲肱未遂違<lb/>
前志直指無聞是曠官三署每𫝊朝客說五溪閑凭郡<lb/>
樓看祝君早得文場雋況值天階正舞干淳化三年公<lb/>
登進士科名在第四與孫何俱有聲當時王黄州有詩<lb/>
云三百年來文不振直從韓栁到孫丁如今便合教修<lb/>
<pb n="KR2k0114_WYG_001-9a"/>
史二子文章似六經祥符中為㕘知政事上問唐酒價<lb/>
幾何公曰每斗三百按杜甫詩速宜相就飲一斗恰有<lb/>
三百青銅錢又侍宴賞花釣魚公詩云鸎驚鳯輦穿花<lb/>
去魚畏龍顔上釣遲上賞詠再三群臣皆以為不及天<lb/>
禧中拜相仁宗即位進司徒兼侍中後為章聖山陵使<lb/>
擅移陵域貶將仕郎崖州司户㕘軍公自遷謫日賦一<lb/>
詩號知命集後因奏表叙策立之功有云雖遷陵之罪<lb/>
大念立主之功多因徙雷州移道州復祕書監光州居<lb/>
<pb n="KR2k0114_WYG_001-9b"/>
住貶竄十五年鬚髪無斑白者人皆服其量臨終半月<lb/>
不食焚香危坐誦佛書以沈香煎湯時呷而巳至光州<lb/>
謝執政啓有云三十年門館從游不無事契一萬里風<lb/>
波往復盡出生成在海上對客問天下州郡孰大客曰<lb/>
唯京師公曰朝廷宰相只作崖州司户則崖州為大衆<lb/>
皆大笑歸𦵏華山所居在大郎橋號晉公坊堂宇甚古<lb/>
有層閣數間臨其後予嘗至其第與公之孫徳隅游從<lb/>
徳隅善篆亦工於四六<lb/>
<pb n="KR2k0114_WYG_001-10a"/>
　　解額<lb/>
姑蘇自祥符間定制秋舉以四人為額慶歴中就舉者<lb/>
止二百人范貫之龍圖嘗作送錢正叔赴舉序巳言四<lb/>
人之額視他藩為最寡熙寧元豐間應舉者漸多增為<lb/>
六人三舍既行罷去科舉法嵗貢四人舍法罷乃合三<lb/>
年之數為十二人紹興丙子又增流寓一名今終場者<lb/>
幾二千人其額又不勝其窄矣<lb/>
　　紅蓮稻<lb/>
<pb n="KR2k0114_WYG_001-10b"/>
紅蓮稻從古有之陸魯望别墅懐歸詩云遙為晚花吟<lb/>
白菊近炊香稻識紅蓮至今以此為佳種<lb/>
　　陸宣公<lb/>
唐書云陸贄蘇州嘉興人按武徳中蘇州所管七縣而<lb/>
嘉興本號長水縣後改為由拳又改為嘉禾吳赤烏中<lb/>
方易今名也<lb/>
　　太一宮<lb/>
太平興國六年方士言五福太一在吳越分太一天之<lb/>
<pb n="KR2k0114_WYG_001-11a"/>
貴神也行度所至之國民受其福故令蘇州建太一宮<lb/>
後以地逺不便於禱祀遂於京城蘇村建之今天慶觀<lb/>
乃其舊址鄉人尚有以宮巷宮前稱者<lb/>
　　孫百篇<lb/>
吳士孫發嘗舉百篇科故皮日休贈以詩云百篇宮體<lb/>
喧金屋一日官銜下玉除陸龜䝉亦云直應天授與詩<lb/>
情百咏唯消一日成其見推於當時如此此科不知創<lb/>
於何代國初亦無定制惟求應者即命試太平興國五<lb/>
<pb n="KR2k0114_WYG_001-11b"/>
年有趙昌國願試此科帝御殿出四句詩為題詩云松<lb/>
風雪月天花竹鶴雲煙詩酒春池雨山僧道栁泉每題<lb/>
五篇篇四韻至晚僅成數十首方欲激勸後學特賜及<lb/>
第仍詔今後有應此科約此題為式<lb/>
　　蘇子美<lb/>
蘇舜欽字子美易簡㕘政之孫慷慨有大志工為古文<lb/>
聲名與歐陽公相上下天聖七年玉清昭應宮災子美<lb/>
以太廟齋郎詣登聞上疏謂天以此垂戒願陛下恭黙<lb/>
<pb n="KR2k0114_WYG_001-12a"/>
自省語甚切直時年方二十登景祐元年進士第俄有<lb/>
詔戒越職言事者子美又上書極論其不可慶歴四年<lb/>
授大理評事集賢校理監進奏院當時用事者以子美<lb/>
乃范文正所薦而杜正獻之壻也因鬻故紙㑹客事誣<lb/>
奏之遂除名勒停嘉祐初韓魏公為請於朝追復元官<lb/>
卒年四十一山谷先生嘗有觀祕閣蘇子美題壁詩曲<lb/>
盡其平生大節真蹟藏汪玉山家今集中不載故見之<lb/>
於此仁祖康四海本朝盛文章蘇郎如虎豹孤嘯翰墨<lb/>
<pb n="KR2k0114_WYG_001-12b"/>
塲風流映海岱俊鋒不可當學書窺法窟當代見崔張<lb/>
銀鈎刻琬琰蠆尾㢠廻縑緗擢登群玉府臺閣自生光春<lb/>
風吹細雨禁直夢滄浪人聲市朝逺簾影花竹涼秋河<lb/>
湔筆硯怨句挾風霜不甘老天祿試欲呌未央小臣膽<lb/>
如斗侏儒俸一囊請提師十萬奉辭問邊疆歸鞍飲月<lb/>
支伏背笞中行人事喜乖忤南遷浮夜航此時調玉燭<lb/>
日行中道黄柄臣似牛李傾奪謀未臧薄酒圍邯鄲老<lb/>
龜禍枯桑兼官百郡邸報賽用嵗常招延青雲士共醉<lb/>
<pb n="KR2k0114_WYG_001-13a"/>
椒醑觴俗客避白眼徴歌舞紅裳謗書動宸極牢户繫<lb/>
桁楊一網收冠盖九衢人走藏庖丁提刀立滿志無四<lb/>
旁論罪等饕餮囚衣禦方良姑蘇麋鹿疃風月有書堂<lb/>
永無湔祓期山鬼共幽篁萬户封侯骨今成狐兔岡邇<lb/>
來四十年我亦挍書郎雄文終膾炙妙墨見垣牆髙山<lb/>
仰豪氣崢嶸乃不亡張侯開詩巻詞意尚軒昻草書十<lb/>
餘紙雨漏古屋廊誠知千里馬不服萬乗箱遂令駕鼓<lb/>
車此豈用其長事往飛鳥過九原色莽蒼敢告大鈞手<lb/>
<pb n="KR2k0114_WYG_001-13b"/>
才難幸扶將子泌字進之任湖北運使<hi>先殿院之女適㕘政公之子宿</hi>
<hi>宿乃耆之弟於子美為叔父</hi>
　　紅梅閣<lb/>
吳感字應之以文章知名天聖二年省試為第一又中<lb/>
天聖九年書判拔萃科仕至殿中丞居小市橋有侍姬<lb/>
曰紅梅因以名其閣嘗作折紅梅詞曰喜輕澌初泮微<lb/>
和漸入芳郊時節春消息夜來陡覺紅梅數枝爭發玉<lb/>
溪仙館不是箇㝷常標格化工别與一種風情似勻㸃<lb/>
<pb n="KR2k0114_WYG_001-14a"/>
臙脂染成香雪重吟細閲比繁杏夭桃品流真别只愁<lb/>
共彩雲易散冷落謝池風月慿誰向說三㺯處龍吟休<lb/>
咽大家留取倚闌干問有花堪折勸君須折其詞𫝊播<lb/>
人口春日郡宴必使倡人歌之吳死其閣為林少卿所<lb/>
得兵火前尚存子純字晦叔文行亦髙鄉人呼為吳先<lb/>
生<hi>楊元素本事集誤以為蔣堂侍郎有小鬟號紅梅吳殿丞作此詞贈之</hi>
　　先髙祖<lb/>
先髙祖諱識給事中諱慎儀之子登端拱三年第大中<lb/>
<pb n="KR2k0114_WYG_001-14b"/>
祥符間用翰林學士李宗諤薦權監察御史屬真宗東<lb/>
封䕶蹕還都遷殿中侍御史兼左廵使時年四十有二<lb/>
本朝承襲唐制御史不専言職至是始擇學術醇正操<lb/>
履端方可以紀綱朝廷者俾入臺言事得之至難故被<lb/>
選者實為不世之榮先髙祖任職踰年遽抱目疾累表<lb/>
乞退遂除檢校司封郎官平江軍節度副使<lb/>
　先髙祖登第時金花帖子尚存其制用塗金黄紙大<lb/>
　書姓名下有兩知舉花押仍用白紙作一大帖貯之<lb/>
<pb n="KR2k0114_WYG_001-15a"/>
　亦題姓名於上近吳南英於周㕘政處模冩王扶盛<lb/>
　京二帖子名士題跋甚衆皆以為今世所罕見者予<lb/>
　因歸而視其所藏適與王扶同此一榜規模無毫髪<lb/>
　不相似但多白紙為䕶爾今所謂榜帖者盖起於此<lb/>
　　趙霖水利<lb/>
政和六年莊徽待制為郡守中使以金字牌奉御筆云<lb/>
訪聞平江府三十六浦内自古置閘隨潮啓閉泄放水<lb/>
勢嵗久堙塞遂致積年為患今差本府户曹趙霖躬親<lb/>
<pb n="KR2k0114_WYG_001-15b"/>
具逐浦相度經久利害繪圖赴尚書省指說既被㫖因<lb/>
徧歴諸縣遂得其利害霖意不過三說一開治港浦二<lb/>
置閘啓閉三築圩褁田遂條析其事合成一書奏之後<lb/>
略施行霖所建明與郟正夫差異霖専主置閘之說正<lb/>
夫則屬意於開縱浦横塘使水趨於江而巳竊謂二公<lb/>
之論與今日又不同往時所在多積水故所治之法如<lb/>
此今所以有水旱之患者其弊在於圍田由此水不得<lb/>
停蓄旱不得流注民間遂有無窮之害捨此不治而欲<lb/>
<pb n="KR2k0114_WYG_001-16a"/>
興水利難矣<lb/>
　　黄氏三夢<lb/>
建寧黄氏乃名族也因游宦遂徙居于吳黄氏有三子<lb/>
皆勤於學問其父夢㨗夫持榜帖報黄顔者遂以名其<lb/>
長子巳而果第久之其夢如初乃拆偏旁名仲子以彦<lb/>
彦復掇髙科後數年其夢亦如初黄甚怪之又以頡名<lb/>
其季頡既第顔即死矣<lb/>
　　崑山編<lb/>
<pb n="KR2k0114_WYG_001-16b"/>
唐人劉綺莊為崑山尉研窮古今緗帙所積甚富嘗分<lb/>
類應用事注釋于下如六帖之狀號崑山編今其書尚<lb/>
存<lb/>
　　臯橋詩<lb/>
臯橋者漢臯伯通所居之地梁鴻娶孟光同至吳居伯<lb/>
通廡下為人春役後伯通察而異之乃舍之於家皮日<lb/>
休嘗賦詩云臯橋依舊綠楊中閭里猶生隱士風唯我<lb/>
到來居上館不知何道勝梁鴻陸龜䝉詩云横絶春流<lb/>
<pb n="KR2k0114_WYG_001-17a"/>
架斷虹凭䦨猶想五噫風今來未必非梁孟卻是無人<lb/>
繼伯通<lb/>
　　謝賔客<lb/>
公諱濤字濟之其先三世仕吳越公幼而竒敏嘗講學<lb/>
于陽山澄照寺之西廡時王翰林禹偁宰長洲羅拾遺<lb/>
處約宰吳縣皆器重之自此顯名於時登淳化三年第<lb/>
知益州華陽縣通判夀州知興國軍真宗即位銳意任<lb/>
人一日中出朝士姓名有治狀者凡二十四人付中書<lb/>
<pb n="KR2k0114_WYG_001-17b"/>
門下令驛召至闕公在選中命知曹州有兇人趙諫者<lb/>
交權勢結豪俠務乗人之弊以告訐公奏之朝廷斬于<lb/>
都市乃下詔凡民非干已事無得告言遂著于令為兩<lb/>
川安撫還除三司度支判官出守海陵新安二郡俄召<lb/>
試直史館出為兩浙轉運使還判司農寺兼侍御史知<lb/>
雜事知越州任滿拜太常少卿判登聞檢院又得請權<lb/>
西京留司御史臺就拜祕書監遂分司洛下朝廷嘉其<lb/>
恬退遷太子賔客其子既入臺閣迎侍于京師景祐元<lb/>
<pb n="KR2k0114_WYG_001-18a"/>
年卒年七十五贈禮部尚書子絳女適梅堯臣聖俞孫<lb/>
景初景溫公始以文學中進士上第而子孫世踐其科<lb/>
又父子更直館殿出處僅二十餘年皆衣冠之盛事公<lb/>
分務洛下悉屏去外累於筆硯歌詩素所躭嗜亦不復<lb/>
為曰佚我以老也數年間惟日看舊史一編以代賔話<lb/>
一日因假寐夢中作讀史一絶云百年竒特幾張紙千<lb/>
古英雄一窖塵惟有炳然周孔教至今仁義浹生民越<lb/>
一夕捐館范文正為記其事<lb/>
<pb n="KR2k0114_WYG_001-18b"/>
　　張子野吳江詩<lb/>
張子野宰吳江日嘗賦詩云春後銀魚霜下鱸逺人曾<lb/>
到合思吳欲圖江色不上筆靜覓鳥聲深在蘆落日未<lb/>
昏聞市散青天都淨見山孤橋南水漲虹垂影清夜澄<lb/>
光合太湖為當時之絶唱<lb/>
　　春申君<lb/>
姑蘇城隍廟神乃春申君也按史記春申君初相楚後<lb/>
請封於江東考烈王許之因城故吳墟以為都邑吳地<lb/>
<pb n="KR2k0114_WYG_001-19a"/>
志亦云春申君嘗造蛇門以禦越軍其廟食於此也固<lb/>
宜<hi>越絶書云吳伐楚封春申君於吳其說又似不同要當以史記之言為正</hi>
　　蔣密學<lb/>
蔣堂字希魯嘗兩守此郡後既謝事因家焉自號曰遂<lb/>
翁所居曰靈芝坊作園曰隱圃圃之内如巖扄水月菴<lb/>
煙蘿亭風篁亭香巖峰皆極登臨之勝公喜賔客時為<lb/>
燕㑹日以詩篇為樂范貫之龍圖嘗賦詩云勇退人難<lb/>
事明公識慮長波濤濟舟楫霜雪見松篁林下開前圃<lb/>
<pb n="KR2k0114_WYG_001-19b"/>
花間撤亞槍二疏良宴㑹老杜好篇章道向清來勝機<lb/>
於靜處忘當除印如斗試一較閑忙<lb/>
　　丁晉公拜老郁先生<lb/>
祥符中丁晉公自㕘知政事拜平江軍節度使知昇州<lb/>
時建節鉞者出入必陳其儀度既還鎮鄉人為之改觀<lb/>
公在童齠時嘗從老郁先生學<hi>先生居光盪巷師孟之父户部師淳之伯父予</hi>
<hi>嘗從師孟學</hi>至是首入陋巷詣先生之居以兩朱衣掖之拜<lb/>
于其下先生惶懼大聲呼之曰拜殺老夫矣既坐話舊<lb/>
<pb n="KR2k0114_WYG_001-20a"/>
極款密且云小年狹劣荷先生教誨痛加夏楚使某得<lb/>
成立者皆先生之賜也先生愈不自安不數月果卒公<lb/>
遣吏為辦棺斂𦵏埋之物甚厚吳人至今以為美譚<lb/>
　　李璋<lb/>
李璋<hi>忘其字</hi>居盤門内為人不羈王荆公甚愛其才嘗有<lb/>
送行詩云湖海聲名二十年尚隨鄉賦巳華顛卻歸甫<lb/>
里無三徑擬傍胥山就一㕓朱轂風塵休悵望青鞋雲<lb/>
水且留連故人亦見如相問為道方㝷朩雁篇又有公<lb/>
<pb n="KR2k0114_WYG_001-20b"/>
下第詩云浩蕩宮門白日開君王髙拱試群才學如吾<lb/>
子何憂失命屬天工不可猜意氣未宜輕感慨文章尤<lb/>
忌數悲哀男兒獨患無名爾將相誰云有種哉由此聲<lb/>
譽益著後以特恩補官孫益字彦中擢髙科歴監察御<lb/>
史徙居常熟<lb/>
　公素好譏謔有一故相逺派在吳中嘗於嬉遊之地<lb/>
　書其壁曰大丞相再從妷某嘗遊公因題其傍曰混<lb/>
　元皇帝三十七代孫李璋繼至嘗赴特奏恩語同試<lb/>
<pb n="KR2k0114_WYG_001-21a"/>
　者云廷唱日必不以名見呼止稱某排第耳衆皆不<lb/>
　以為然厚與之約巳而進狀云因在京師有逺族相<lb/>
　遇譜系亦有以璋名者欲以玖易之它日殿下果唱<lb/>
　李玖盖公排第九也<lb/>
　　朩蘭堂詩<lb/>
朩蘭堂多為太守燕遊之地范文正公作守時嘗賦詩<lb/>
云堂上列歌鍾多慚不如古却羨朩蘭花曾見霓裳舞<lb/>
白樂天在蘇嘗教倡人為此舞也<hi>堂之前後皆植朩蘭榦極髙大兵火後不</hi>
<pb n="KR2k0114_WYG_001-21b"/>
<hi>存</hi>
　　林大卿買宅<lb/>
州民有宅一區多出變怪無有售之者林顔大卿獨求<lb/>
買之既徙入中夜據㕔事獨坐以示其不恐忽見一白<lb/>
衣婦人縱其所如俄至一處所潛伏不見詰朝使人穿<lb/>
其地得銀百餘鋌其上皆䥴一林字此無異尉遲敬徳<lb/>
事也<lb/>
　　富祕監<lb/>
<pb n="KR2k0114_WYG_001-22a"/>
富祕監嚴丞相忠文公之叔父也登大中祥符四年第<lb/>
慶歴中以刑部郎中守鄉郡嘉祐中守祕書監致仕退<lb/>
居于家未嘗一造府治終年無毫髪干請士大夫皆賢<lb/>
之皇朝類苑嘗載其事卒贈司徒𦵏寶華山有子臨娶<lb/>
先都官之女<hi>祕監與都官聘書今尚存</hi>飽學能文終池陽守鈞洵元<lb/>
衡擢進士第皆祕監公之曾孫也<lb/>
　　智積菩薩<lb/>
靈巖寺乃智積開山之地智積當東晉末自西土來此<lb/>
<pb n="KR2k0114_WYG_001-22b"/>
剙立伽藍泗州僧伽持鉢江南至常之無錫聞智積在<lb/>
蘇即囘曰彼處巳有人矣由此名遂顯有一貧嫗慕其<lb/>
行嘗持角黍為獻智積受之嫗因得度至今上巳日號<lb/>
智積誕日聚數百嫗為角黍㑹<lb/>
　　三江口<lb/>
松江之側有小聚落名三江口酈善長云松江自湖東<lb/>
北逕七十里至江水分流謂之三江口吳越春秋云范<lb/>
蠡去越乗舟出三江之口入五湖中皆謂此也三江即<lb/>
<pb n="KR2k0114_WYG_001-23a"/>
禹貢所指者<lb/>
　　楊惠之塑天王像<lb/>
慧聚寺有毘沙門天王像形模如生乃唐楊惠之所作<lb/>
惠之初學畫見吳道子藝甚髙遂更為塑工亦能名天<lb/>
下徐稚山侍郎以此像得塑中三昧嘗記其事謂其傍<lb/>
二侍女尤佳且戒後人不可妄加塗飾近為一俗工修<lb/>
治遂失初意<lb/>
　　王贄運使減租<lb/>
<pb n="KR2k0114_WYG_001-23b"/>
初錢氏國除而田稅尚仍其舊畞稅三斗浙人苦之太<lb/>
宗乃遣王贄為轉運使<hi>轉運衙舊在姑蘇州治之西偏</hi>均兩浙雜稅贄<lb/>
悉令畞稅一斗使還大臣有責其增減賦額者贄謂畞<lb/>
稅一斗天下之通法兩浙既巳為王民豈可復循偽國<lb/>
之制上從其說浙人至今便之<lb/>
　　鬭鴨<lb/>
陸魯望有鬭鴨一欄頗極馴養一旦驛使過焉挾彈斃<lb/>
其尤者魯望曰此鴨善人言見欲附蘇州上進使者奈<lb/>
<pb n="KR2k0114_WYG_001-24a"/>
何斃之使者盡以囊中金以窒其口使徐問其語之狀<lb/>
魯望曰能自呼其名爾使者憤且笑拂袖上馬復召之<lb/>
還其金曰吾戲耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0114_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中吳紀聞巻一<lb/>
</p>
<p>
</p>
  </div>
<div>
                <head>中吳紀聞巻二</head>
    <p>
<pb n="KR2k0114_WYG_002-1a"/>
欽定四庫全書<lb/>
　中吳紀聞巻二　　　　　宋　龔明之　撰<lb/>
　　姚氏三瑞堂<lb/>
閶門之西有姚氏園亭頗雅致姚名淳家世業儒東坡<lb/>
先生往來必憩焉姚氏素以孝稱所居有三瑞堂東坡<lb/>
嘗為賦詩云君不見董召南隱居行義孝且慈天公亦<lb/>
恐無人知故令雞狗相哺兒又令韓老為作詩爾來三<lb/>
百年名與淮水東南馳此人世不乏此事亦時有楓橋<lb/>
<pb n="KR2k0114_WYG_002-1b"/>
三瑞皆目見天意宛在虞鰥後惟有此詩非昔人君更<lb/>
往求無價手東坡未作此詩姚以千文遺之東坡答簡<lb/>
曰惠及千文荷雅意之厚法書固人所共好而某方欲<lb/>
省緣除長物舊有者猶欲去之又況復收邪固卻而不<lb/>
受此詩既作之後姚復致香為惠東坡於虎邱通老簡<lb/>
尾云姚君篤善好事其意極可嘉然不須以物見遺惠<lb/>
香八十罐却託還之巳領其厚意與收留無異實為它<lb/>
相識所惠皆不留故也切為多致此懇予家藏三瑞堂<lb/>
<pb n="KR2k0114_WYG_002-2a"/>
石刻每讀此則歎美東坡之清徳誠不可及也<lb/>
　　丁氏賢惠錄<lb/>
丁氏賢惠錄安定先生文蘇子美書丁氏乃晉公之女<lb/>
弟陳君子之母也封長安縣君賢行甚著晉公鍾愛其<lb/>
甥欲官之丁氏固辭俾其以學術進晉公竦然稱歎巳<lb/>
而同其弟繼登進士科觀此足以知夫人之賢矣<lb/>
　里人張紳世與陳舊其婦㝃而沒夫人褓其嬰歸付<lb/>
　乳媼親加撫視能言而還之相兄既南謫家日淪困<lb/>
<pb n="KR2k0114_WYG_002-2b"/>
　有妷孫女幼孤夫人訓育篤於巳生及歸馮氏子婦<lb/>
　式閑淑甚宜其家時工部黄郎中宗旦守蘇聞而謂<lb/>
　人曰兹事可書于史<lb/>
　　張文定公知崑山<lb/>
張文定公方平景祐中宰崑山時蔣堂侍郎為郡守得<lb/>
公著芻蕘論三十篇上之因舉為賢良公知崑山時吳<lb/>
越歸國未甚久郡邑地曠民占田無紀嵗逺多侵越訟<lb/>
數十年不能決公召問所輸租稅幾何大約百一二悉<lb/>
<pb n="KR2k0114_WYG_002-3a"/>
收其餘以賦貧民自是無訟<lb/>
　　𫝊燈錄<lb/>
永安禪院僧道元纂佛祖訖近世名僧禪語為𫝊燈錄<lb/>
三十巻以獻祥符中詔翰林學士楊億知制誥李維太<lb/>
常丞王曙刋定刻板宣布<lb/>
　　曾大父<lb/>
曾大父諱宗元字會之自幼穎悟絶人讀書於虎邱寺<lb/>
晝夜不絶舉進士為鄉里首選繼登天聖五年第主杭<lb/>
<pb n="KR2k0114_WYG_002-3b"/>
州仁和縣簿時范文正公為帥改容禮之曰公器業清<lb/>
修他日必為令器謹勿因人以進曾大父敬服其訓<lb/>
髙祖既抱疾因乞便省親移吳簿後以居憂服闋調建<lb/>
安尉藹有稱聲保任者二十有二章召見改大理寺丞<lb/>
知句容縣發擿姦伏政如神明葉道卿内翰時開府金<lb/>
陵甚為之前席楊紘持使節行部號為深酷吏望風投<lb/>
劾而去紘過境上獨不入縣或問其故紘曰龔君治民<lb/>
所至有聲吾往徒為擾耳其見重如此自登朝未嘗游<lb/>
<pb n="KR2k0114_WYG_002-4a"/>
公卿之門皆文正公之教也士論美之嘗通判衢越二<lb/>
州終都官員外郎𦵏南峰山有文集十巻號武邱居士<lb/>
遺藁子程孫況俱擢第曾大父善作詩嘗有六月吟云<lb/>
曦輪獵野枯杉松火焚泰華雲如峰天地爐中赤煙起<lb/>
江湖喣沬烹魚龍生獰渇獸脣焦斷峻翮無聲落晴漢<lb/>
飢民逃生不逃熱血迸背皮流若汗玉宇清宮徹羅綺<lb/>
渇嚼氷壺森貝齒炎風隔斷真珠簾池口金龍吐寒水<lb/>
象床珍簟凝流波瓊樓待月微酣歌王孫晝夜縱娛樂<lb/>
<pb n="KR2k0114_WYG_002-4b"/>
不知苦熱還如何夜宴詩云兔魄侵堦夜三刻蜀錦堆<lb/>
香花院窄風動簾旌玳瑁寒露垂蟲網真珠白美人正<lb/>
席羅絃管綺幄雲屏爐麝暖只恐金壺漏水空不怕鸞<lb/>
觴琥珀滿勸君莫負秉燭游曾見古人傷晝短贈處士<lb/>
林逋詩云髙蹈遺塵蛻含華傲素園璜溪頻下釣蕙帳<lb/>
不驚猿養浩時清嘯忘機只寓言幾囘生蝶翅明月在<lb/>
西軒送陳君子之四明詩云短亭祖帳接平川栁拂迴<lb/>
波繫画船漸向落暉分繡袖忍聽離曲怨鵾絃雲連稽<lb/>
<pb n="KR2k0114_WYG_002-5a"/>
嶺應懐古路近花源好訪仙那更慿髙望天際江堤烟<lb/>
重草綿綿搗砧詞云星河耿耿寒煙浮白龍銜月臨霜<lb/>
樓誰家砧㺯細腰杵一聲搗破江城秋雙桐老翠墮金<lb/>
井髙低冷逐西風𦂳靜如秋籟暗穿雲天半驚鴻斷斜<lb/>
影哀音散落愁人耳何處離情先喚起長信宮中葉滿<lb/>
堦洞庭湖上波平水萬里征衣成未成搖風搗月何丁<lb/>
丁楚闗秦嶺有歸客一枕夜長無限情曾大父嘗以所<lb/>
業投范文正文正曰子之文溫厚和平而不乏正氣似<lb/>
<pb n="KR2k0114_WYG_002-5b"/>
其為人也世以為確論云<lb/>
　　婁侯<lb/>
崑山乃古之婁縣今縣之東北三里有一聚落尚以婁<lb/>
縣為名或云在漢為疁後避錢王諱改今名予攷三國<lb/>
志張昭拜輔吳將軍封婁侯則縣之為婁舊矣漢書云<lb/>
改於王莽時<lb/>
　　滕章敏公<lb/>
滕元發名甫避髙魯王諱以字為名更字達道九嵗能<lb/>
<pb n="KR2k0114_WYG_002-6a"/>
賦詩敏㨗過人范文正之父為諸舅見而竒之教以為<lb/>
文文正為鄉郡而安定胡先生居於郡學公往從之門<lb/>
人以千數第其文常為首舉進士試于廷宋景文公竒<lb/>
其文擢為第三以聲韻不中程黜之其後八年復中第<lb/>
三通判湖州時孫威敏公沔守錢唐一見曰後當為賢<lb/>
將授以治劇守邉之要召試學士院判吏部南曹同修<lb/>
起居注知制誥知諫院王陶論宰相不押班為䟦扈上<lb/>
以問公公曰宰相固有罪然以為跋扈則臣以為欺天<lb/>
<pb n="KR2k0114_WYG_002-6b"/>
陷人矣知開封府遷御史中丞抗論得失為多出知秦<lb/>
州河朔地震壊城池廬舍命公為安撫使還復知開封<lb/>
府除翰林學士出知鄆州移定州入覲力言新法之害<lb/>
至定虜人畏服上喜令再任詔曰寛嚴有體邉人安焉<lb/>
因作堂以安邉名之又上疏論新法徙青州留守南都<lb/>
知蒲鄧二州坐累知安州侍郎韓丕旅殯於安五十年<lb/>
矣學士鄭獬安人也既没十年貧不克𦵏公皆𦵏之以<lb/>
言者復貶筠州巳而為湖州哲宗即位徙蘇揚二州除<lb/>
<pb n="KR2k0114_WYG_002-7a"/>
龍圖閣直學士復知鄆州嵗方饑乞淮南米二十萬石<lb/>
為備全活五萬人徙真定河東除龍圖閣學士復知揚<lb/>
州未至而卒年七十一贈左銀青光祿大夫諡曰章敏<lb/>
𦵏陽山公屢領帥權條畫皆有方議者謂近世名將無<lb/>
及公者朝廷雖知公之深而終不大用每進小人必讒<lb/>
之公嘗上章自訟有曰樂羊無辜謗書滿篋即墨何罪<lb/>
毁言日聞天下聞而悲之<lb/>
　　滄浪亭<lb/>
<pb n="KR2k0114_WYG_002-7b"/>
滄浪亭在郡學之東中吳軍節度使孫承祐之池館其<lb/>
後蘇子美得之為錢不過四萬歐公詩所謂清風明月<lb/>
本無價可惜只賣四萬錢是也予家舊與章莊敏俱有<lb/>
其半今盡為韓王所得矣<lb/>
　　范文正公復姓<lb/>
范文正公幼孤隨其母適朱氏因從其姓登第時姓名<lb/>
乃朱說也後請于朝始復舊姓表中改用鄭準一聫云<lb/>
志在投秦入境遂稱於張祿名非伯越乗舟偶效於陶<lb/>
<pb n="KR2k0114_WYG_002-8a"/>
朱范蠡范雎事在文正用之尤為切當今集中不載<lb/>
　　鄭宣徽<lb/>
鄭戬字天休居臯橋天聖初登進士第嘗知開封府發<lb/>
擿姦伏都下肅然遷三司使知樞宻院俄以資政殿學<lb/>
士知杭州移鎮長安有表曰聽嚴宸之鐘鼓未卜何晨<lb/>
植勁柏於雪霜更觀晚節上稱誦者數四謂左右曰戩<lb/>
氣質英豪朕欲用為宰相故屢試於外也慶歴三年代<lb/>
范文正為四路都招討元昊畏其威再知長安蕃酋部<lb/>
<pb n="KR2k0114_WYG_002-8b"/>
將遮道卧轍不得行六年移并州㝷拜宣徽使奉國軍<lb/>
節度使未幾薨贈太尉諡文肅𦵏横山<lb/>
　　五栁堂<lb/>
五栁堂者胡公通直所作也其宅乃陸魯望舊址所謂<lb/>
臨頓里者是也公諱稷言字正思兵部侍郎則之妷少<lb/>
學古文於宋景文又嘗獻時議於范文正晚從安定先<lb/>
生之學皆䝉愛奬後以特奏名拜官調晉陵尉又主鄞<lb/>
縣簿又為山隂丞自度不能究其所施乃乞致仕陞朝<lb/>
<pb n="KR2k0114_WYG_002-9a"/>
之後曽賜緋衣銀魚公既吿老即所居疏圃鑿池種五<lb/>
栁以名其堂慕淵明之為人賦詩甚衆公自中年清修<lb/>
寡慾延納後進談論不少休日入後不飲食率以為常<lb/>
或與客夜坐久不過具湯一杯而巳年八十餘而終江<lb/>
諫議公望為誌其墓子嶧<lb/>
　　中隱堂三老<lb/>
曾大父自都官員外郎分司南京謝事家居<hi>所居在大酒巷</hi>取<lb/>
白樂天大隱住朝市小隱入邱樊不如作中隱隱在留<lb/>
<pb n="KR2k0114_WYG_002-9b"/>
司間之詩建中隱堂與尚書屯田員外郎程適太子中<lb/>
允陳之竒相與游從日為琴酒之樂至於窮夜而忘其<lb/>
歸二公皆耆徳碩儒致政於家吳人謂之三老<lb/>
　　林氏儒學之盛<lb/>
林氏本福清人徙居吳門有諱概者嘗為省試第一登<lb/>
載國史儒學𫝊其子曰希旦邵顔相繼俱登科級希為<lb/>
樞宻諡文節旦為殿中侍御史邵為顯謨閣直學士諡<lb/>
文肅顔為光祿卿希之子虞中詞科旦之子虙亦登第<lb/>
<pb n="KR2k0114_WYG_002-10a"/>
邵之子攄賜出身為中書侍郎近世儒門之盛必推林<lb/>
氏云<lb/>
　　國一禪師<lb/>
國一禪師乃崑山圓明村朱氏子捨俗為僧受業於景<lb/>
徳寺法名道欽因游歴叢林遇一有道者語之云乗流<lb/>
而行遇徑而止既至雙徑遂借龍潭築菴於其上即開<lb/>
山之祖也事載塔銘云今慧聚寺之西有以羅漢名橋<lb/>
者盖指國一云<lb/>
<pb n="KR2k0114_WYG_002-10b"/>
　　葉少列<lb/>
葉㕘字少列嘗守此郡既謝事因居焉其子清臣登禁<lb/>
從少列猶及見之范文正公嘗贈之詩云退也天之道<lb/>
東南事了人風波抛舊路花月伴閑身湖外扁舟逺門<lb/>
中駟馬新心從今日泰家似昔時貧見子登西掖擕孫<lb/>
過北隣白雲髙閣曙綠水後池春尊酒呼前輩爐香叩<lb/>
上真只應隂徳在八十富精神其居第在天慶之東中<lb/>
有七檜堂内翰道卿嘗持本路漕節侍養道卿之子公<lb/>
<pb n="KR2k0114_WYG_002-11a"/>
秉又嘗守鄉郡搢紳榮之<hi>善巻寺丞乃内翰之孫長於詩與祠部叔父唱和甚多其</hi>
<hi>姪主簿公娶叔祖四朝議之女</hi>
　　二游詩<lb/>
吳之士有恩王府㕘軍徐修矩者守世書萬巻酣飲於<lb/>
其間至日晏忘飲食又有前涇縣尉任晦其居有深林<lb/>
曲沼危亭幽砌皮日休嘗游二君宅每為浹旬之欵篇<lb/>
章留贈不一號二游詩<lb/>
　　安定先生<lb/>
<pb n="KR2k0114_WYG_002-11b"/>
胡翼之本海陵人學者尊其道稱為安定先生景祐中<lb/>
范文正公薦先生白衣對崇政殿授祕書省挍書郎文<lb/>
正上疏請建郡學首以先生為吳興學官繼移此邦先<lb/>
生居學嚴條約以身先之雖大暑必公裳終日延見諸<lb/>
生以嚴師弟之禮解經有至要義<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>為諸生論其所<lb/>
以治巳而治人者學徒千數日月刮劘為文章皆傅經<lb/>
義必以理勝信其師說崇尚行實自後登科為大儒者<lb/>
累世不絶如滕章敏范忠宣錢内翰醇老皆從先生之<lb/>
<pb n="KR2k0114_WYG_002-12a"/>
學者也至今學宮畫像而祠之<lb/>
　　蘇子美飲酒<lb/>
子美豪放飲酒無算在婦翁杜正獻家每夕讀書以一<lb/>
斗為率正獻深以為疑使子弟密察之聞讀漢書張子<lb/>
房𫝊至良與客狙擊秦皇帝誤中副車遽撫案曰惜乎<lb/>
擊之不中遂滿引一大白又讀至良曰始臣起下邳與<lb/>
上會於留此天以臣授陛下又撫案曰君臣相遇其難<lb/>
如此復舉一大白正獻公知之大笑曰有如此下物一<lb/>
<pb n="KR2k0114_WYG_002-12b"/>
斗誠不為多也<lb/>
　　張伯玉郎中<lb/>
張伯玉字公達嘗為郡從事剛介有守文藝甚髙范文<lb/>
正公深愛之嘗舉以應制科舉詞云張某天賦才敏學<lb/>
窮閫奥善言皇王之治博達古今之宜素蘊甚充清節<lb/>
自處堪充應賢良方正能直言極諫科其應詔也又作<lb/>
上都行送之果中髙選伯玉在蘇日述作並見蓬萊集<lb/>
　　上方詩<lb/>
<pb n="KR2k0114_WYG_002-13a"/>
唐孟郊因其父為崑山尉嘗至山中題詩於上方云昨<lb/>
日到上方片霞封石床錫杖莓苔青袈裟松柏香晴磬<lb/>
無短韻晝燈含永光有時乞鶴歸還放逍遙塲其後張<lb/>
祐嘗有詩云寶殿依山險凌虚勢欲吞畫簷齊朩末香<lb/>
砌壓雲根逺景窻中岫孤煙竹裏村凭髙聊一望歸思<lb/>
隔吳門皇祐中王荆公以舒倅被㫖來相水事到邑巳<lb/>
深夜<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟寺之前秉火炬登山閱二公之詩一夕和竟<lb/>
詰旦即囘棹其詩云僧蹊蟠青蒼莓苔上秋牀霜翰飢<lb/>
<pb n="KR2k0114_WYG_002-13b"/>
更清風蘤逺亦香埽石出古色洗松納空光久游不忍<lb/>
還迫迮冠盖塲峰嶺互出没江湖相吐吞園林浮海角<lb/>
臺殿擁山根百里見漁艇萬家藏水村地偏來客少幽<lb/>
興祗桑門此四詩為山中之絶唱<lb/>
　　陳龍圖使髙麗<lb/>
陳睦字子雍嘉祐六年登進士科名在第二治平中詔<lb/>
舉館閣才行之士子雍與劉攽李常寧李清臣輩首被<lb/>
選擢熙寧元豐間髙麗屢航海修貢朝廷以為恭選使<lb/>
<pb n="KR2k0114_WYG_002-14a"/>
往諭之初命林希子中力辭更命睦睦即日就道神宗<lb/>
大喜語輔臣曰林希無親堅辭不行陳睦親在乃不憚<lb/>
於往因出希知池州假睦起居舍人直昭文館特賜黄<lb/>
金帶受命七日而行渉海踰月出入驚濤中遂抵其國<lb/>
使還乃真拜所假官職且令服所賜黄金帶又賜黄金<lb/>
盞於令式外以為寵俄直龍圖閣知潭州卒墓在南峯<lb/>
山三子彦文經仲嘗躋法從彦武緯叔為提舉官<lb/>
　初林希樞密買卜於京師孟診為作卦影畫紫袍金<lb/>
<pb n="KR2k0114_WYG_002-14b"/>
　帶人對大水而哭林以為髙麗之役渉瀚海故力辭<lb/>
　之後出知池州繼遭喪禍其驗不在彼而在此信知<lb/>
　禍福不可避也<lb/>
　　朱樂圃先生<lb/>
朱長文字伯原未冠擢進士第英聲振于士林元祐初<lb/>
充本州教授入朝除祕書省正字樞密院編修官後以<lb/>
疾解任退居于家所居在雍熙寺之西號樂圃坊地有<lb/>
髙岡清池喬松夀檜先生以志不得達棲隱于中潛心<lb/>
<pb n="KR2k0114_WYG_002-15a"/>
古道篤意著述人莫敢稱其姓氏但曰樂圃先生樂圃<lb/>
在錢氏時號金谷方子通嘗有詩云吳門此圃號金谷<lb/>
主人瀟洒能文章子通又嘗著樂圃十詠一曰樂圃二<lb/>
曰邃經堂三曰琴臺四曰墨池五曰魚溪六曰詠齋七<lb/>
曰灌園亭八曰見山岡九曰峨冠石十曰冽泉井常公<lb/>
安民嘗造先生隱居愛其趣識志尚灑然有異於人而<lb/>
惜其遺逸沈晦因觀所著續圖經遂作序以紀之<lb/>
　　海涌山<lb/>
<pb n="KR2k0114_WYG_002-15b"/>
虎邱舊名海涌山闔閭王既𦵏之後金精之氣化為虎<lb/>
踞其墳故號虎邱山椒有二伽藍列為東西白樂天有<lb/>
東武邱西武邱詩顔魯公亦云不到東西寺於今五十<lb/>
春今之西菴西武邱也虎字避唐諱改曰武<lb/>
　　盧通議<lb/>
盧革字仲辛本徳清人少竒穎舉神童年十六擢進士<lb/>
乙科慶歴間知龔州時蠻人入㓂桂管公經畫軍須以<lb/>
應辦聞歴婺泉二州除廣南提㸃刑獄福建湖南兩轉<lb/>
<pb n="KR2k0114_WYG_002-16a"/>
運使力請郡以自効神宗嘉之顧執政曰盧革恬退如<lb/>
此可與一佳郡遂除宣州未幾告老遷光祿卿致仕以<lb/>
子貴進祕書監太子賔客官制行改太中大夫哲宗踐<lb/>
阼遷通議大夫退居于吳十五年年八十二卒子秉今<lb/>
盧提刑橋即公所居之地也先殿院既以散秩養痾日<lb/>
與賔客酌酒賦詩自娛公誠慤莊重有前輩之風先殿<lb/>
院雅好其為人朝夕與之議論公性不甚飲每勸之酒<lb/>
至三分則起而拱手曰已三分矣至五分則曰巳五分<lb/>
<pb n="KR2k0114_WYG_002-16b"/>
矣其他率以是應之既去先殿院審執事者皆曰客之<lb/>
言毫髮不妄由是益器重之<lb/>
　　閶門樓詩<lb/>
閶門舊有樓三間予猶及見之陸機吳趨行云閶門何<lb/>
峨峨飛閣跨通波重欒承游極囘軒啓曲阿蘇子美詩<lb/>
云年華冉冉催人老雲物蕭蕭又變秋家在鳯凰城下<lb/>
住江山何事苦相留更建炎兵火不復存矣<lb/>
　　章守子用皂葢<lb/>
<pb n="KR2k0114_WYG_002-17a"/>
元豐中章岵<hi>岷之弟</hi>朝議為郡守剛介不可屈人因目之<lb/>
曰章硬頸其子出入用皂絹葢肩輿不過二人<lb/>
　　隨緣居士<lb/>
黄策字子虚彦之子中進士乙科為雍邱縣主簿元符<lb/>
末詔許中外言事時昭慈既復位號典册有未盡正者<lb/>
因上書引古義力爭之崇寧初黨論起名入黨籍羈置<lb/>
登州會赦還鄉里遂休官號隨緣居士欽宗嘗書隨緣<lb/>
二字賜之藏宸翰於家著隨緣居士記書之於壁建炎<lb/>
<pb n="KR2k0114_WYG_002-17b"/>
中追錄黨人除直祕閣<hi>公無疾端坐而逝𦵏光福山自題其墓曰隨緣居士之塔</hi>
　　石㸃頭<lb/>
今虎邱千人坐旁有石㸃頭十道四蕃志云生公異僧<lb/>
竺道生也講經於此無信之者乃聚石為徒與譚至理<lb/>
石皆為㸃頭<lb/>
　　軌革卦影<lb/>
韓中孚字應天將游上庠聞市肆有精軌革術者應天<lb/>
筮之畫一金章紫綬人有賁色瓶在其旁後有一人處<lb/>
<pb n="KR2k0114_WYG_002-18a"/>
圓圈中術士謂之曰君此行未必到闕中途必為貴人<lb/>
所留應天未之信行次南徐適朱行中龍圖為郡守與<lb/>
之厚善聞其來倒屐迎之延於郡圃朱平生愛一賁色<lb/>
酒壺因宴出示之圃中有草菴其狀甚圓應天寢於其<lb/>
間與卦影所畫無一不驗以此知不惟飲啄前定雖受<lb/>
用之物寢處之地亦非偶然者<hi>賁色一作祕色</hi>
　　夢石天王像<lb/>
後唐時慧聚寺有紹明律師僧中傑出者居半山彌勒<lb/>
<pb n="KR2k0114_WYG_002-18b"/>
閣一夕夢神人曰簷前古桐下有石天王像與銅鐘師<lb/>
宜知之詰旦掘其地果獲此二物今尚龕置壁間形製<lb/>
極古故前輩有詩云一旦石像欲發現先垂景夢鳴髙<lb/>
岡常熟破山恩髙僧嘗學于紹明見本朝僧史<lb/>
　　改正洪範<lb/>
余燾字元輔方舍法欲行上書引成周事力贊之因命<lb/>
以官累遷至正郎後復上書改洪範篇自王省惟嵗月<lb/>
之從星則以風雨乃屬之四五紀一曰嵗二曰月三曰<lb/>
<pb n="KR2k0114_WYG_002-19a"/>
日四曰星辰五曰歴數之下謂九疇皆有衍文惟四五<lb/>
紀無之至於八庶徴之後既言肅時雨若止䝉常風若<lb/>
意巳斷矣而又加王省惟嵗以下之文則近於贅或者<lb/>
是其說然為臺諫所彈不果施行<lb/>
　　范文正四子<lb/>
文正四子純佑字天成純仁字堯夫純禮字彞叟純粹<lb/>
字德孺長子少有大志惜乎享夀不遐終軍器簿堯夫<lb/>
位丞相彝叟為右丞德孺亦躋法從平時文正喜收接<lb/>
<pb n="KR2k0114_WYG_002-19b"/>
名士如孫明復胡安定之徒皆出其門朝夕與其子弟<lb/>
講論道德故賢行成於所習云<lb/>
　　林酒仙<lb/>
國初時長洲縣東禪寺有僧曰遇賢姓林氏以其飲酒<lb/>
無算且多靈異故鄉人謂之林酒仙口中可容兩拳嘗<lb/>
醉於酒家每出群聚而觀之者不絶能自圖其形無毫<lb/>
釐不相似好賦詩雖多俗語中含理致然亦有清婉者<lb/>
如云揚子江頭浪最深行人到此盡沈吟它時若向無<lb/>
<pb n="KR2k0114_WYG_002-20a"/>
波處還似有波時用心門前綠栁無啼鳥庭下蒼苔有<lb/>
落花聊與東風論箇事十分春色屬誰家心閑增道氣<lb/>
忍事敵災屯謹言終少禍節儉勝求人若此之類皆名<lb/>
言也真身塑寺中<lb/>
　　章岷<lb/>
章岷字伯鎮嘗為平江軍推官文聲甚著與曾大父同<lb/>
登天聖五年第情好極密髙祖殿院墓銘乃其所作也<lb/>
范文正公有和章岷從事鬭茶歌及同登承天寺竹閣<lb/>
<pb n="KR2k0114_WYG_002-20b"/>
詩<lb/>
　　鮠魚<lb/>
鮠<hi>廣韻吾灰切魚名似鮎集韻吾囘切魚名鯷之小者</hi>魚出吳中其狀似鮎隋大<lb/>
業中吳郡嘗獻海鮠魚乾膾四缶遂以分賜達官皮日<lb/>
休詩云因逢二老如相問正滯江南為鮠魚<lb/>
　　徐都官九老會<lb/>
徐祐字受天擢進士第為吏以清白著聲慶歴中屏居<lb/>
於吳日涉園廬以自適時葉公參亦退老于家同為九<lb/>
<pb n="KR2k0114_WYG_002-21a"/>
老會晏元獻杜正獻皆寓詩以髙其趣晏之首題云買<lb/>
得梧宮數畞秋便追黄綺作朋儔杜之卒章云如何九<lb/>
老人猶少應許東歸伴醉吟時與會者纔五人故杜詩<lb/>
及之享年七十有五終都官員外郎<hi>子仲謀屢把麾持節女適樞密直學</hi>
<hi>士施昌言</hi>
　<lb/>
　<lb/>
　<lb/>
<pb n="KR2k0114_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中吳紀聞巻二<lb/>
</p>
<p>
</p>
  </div>
<div>
                <head>中吳紀聞卷三</head>
    <p>
<pb n="KR2k0114_WYG_003-1a"/>
欽定四庫全書<lb/>
　中吳紀聞卷三　　　　　宋　龔明之　撰<lb/>
　　葉道卿<lb/>
葉清臣字道卿少列之子天聖二年劉筠知貢舉得公<lb/>
所對策竒之擢為第二國朝以來以策擢髙第自清臣<lb/>
始寶元中為兩浙轉運使康定初知制誥慶歴初出知<lb/>
江寧府召入為翰林學士俄丁父憂有詔起復為邉帥<lb/>
力辭不行免喪知邠州改知澶州又改青州永興軍皇<lb/>
<pb n="KR2k0114_WYG_003-1b"/>
祐初復召入為三司使帝嘗訪以禦邉之䇿公對曰陛<lb/>
下御天下二十八年未嘗一日自暇逸叛羌黠虜頻年<lb/>
為患詔問輔翼之能方面之才與夫帥領偏裨當今孰<lb/>
可以任此者臣以為不患無人患有人而不能用爾今<lb/>
輔翼之臣抱忠義之深者莫如富弼為社稷之固者莫<lb/>
如范仲淹諳古今政事者莫如夏竦議論之敏者莫如<lb/>
鄭戩方面人才嚴重有紀律者莫如韓琦臨大事能斷<lb/>
者莫如田況剛果無顧避者莫如劉渙宏逺有方略者<lb/>
<pb n="KR2k0114_WYG_003-2a"/>
莫如孫沔至於帥領偏禆貴能坐運籌策不必親當矢<lb/>
石王徳用素有威名范仲淹深練軍政龎籍久經邉任<lb/>
皆良選也狄青范全頗能馭衆蔣偕沈毅有術略張亢<lb/>
倜儻有膽勇劉貽孫材武剛斷王徳基純慤勁勇此可<lb/>
補偏裨者也上用其言皆見任信未幾出守河陽卒公<lb/>
識度竒拔議論出人意表其立朝也數以忠言鯁論啓<lb/>
沃上心而媢忌者衆竟不果大用范文正公嘗為文祭<lb/>
之云濬學偉文發於妙齡天然清流不雜渭涇又云髙<lb/>
<pb n="KR2k0114_WYG_003-2b"/>
節莫屈直言屢諍朝廷風采搢紳輝映天子知人期以<lb/>
輔政弗諧而去能不曰命數語盡之矣<lb/>
　　觀風樓<lb/>
子城之西舊建樓其上名觀風范文正公作守時嘗賦<lb/>
詩云髙壓郡西城觀風不浪名山川千里色語笑萬家<lb/>
聲碧寺煙中靜紅橋栁際明登臨豈劉白滿目是詩情<lb/>
在唐但謂之西樓白樂天有西樓命宴詩後改為觀風<lb/>
今復名西樓矣<lb/>
<pb n="KR2k0114_WYG_003-3a"/>
　　三髙亭<lb/>
越上將軍范蠡江東步兵張翰贈右補闕陸龜䝉各有<lb/>
畫像在吳江鱸鄉亭之旁東坡先生嘗有吳江三賢畫<lb/>
像詩後易其名曰三髙且更為塑像臞菴主人王文孺<lb/>
獻其地雪灘因遷之今在長橋之北與垂虹亭相望石<lb/>
湖居士為之記<lb/>
　　程光祿<lb/>
程師孟字公闢所居在南園之側號晝錦坊自髙祖思<lb/>
<pb n="KR2k0114_WYG_003-3b"/>
為錢氏營田使因徙姑蘇擢景祐元年進士第知吉水<lb/>
錢塘二縣皆有政聲後通判桂州慶歴中詔近侍二十<lb/>
人各舉所知於是栁植施昌言薦公可任除知南康軍<lb/>
又知楚遂二州提㸃夔路刑獄屬嵗大饑公行部以常<lb/>
平粟賑民猶不足即奏發倉以濟之吏勸須報公曰本<lb/>
道至都五千里報至則民殍矣遂活飢民四十餘萬擢<lb/>
提㸃河東路刑獄岢嵐等郡無常平粟邉民飢或竄蕃<lb/>
境公得請出祠部牒募民納粟置廩以備荒嵗汾晉之<lb/>
<pb n="KR2k0114_WYG_003-4a"/>
旁山谷之水可以溉田公為釃渠續通泉源所溉者無<lb/>
慮萬頃召拜三司度支判官居一嵗知洪州興利除害<lb/>
一方甚賴之英宗即位召判三司都磨勘司委公商度<lb/>
河北四𣙜塲利害公請減物直償閣欠以來北賈使還<lb/>
除利州路轉運使江南西路轉運使始江西茶禁既通<lb/>
賦民納茶租謂之白紐錢民甚患之公奏令鬻茶者計<lb/>
斤輸秤頭錢代其數以寛民力至熙寧中以公之請頒<lb/>
下諸路俄𫝊交趾為冦遂以公直昭文館知福州一新<lb/>
<pb n="KR2k0114_WYG_003-4b"/>
學宮禮先生賢士以厚教育之意鐵錢亂幣公為罷之<lb/>
餼疾救荒蘇息以萬計閩中父老有云自國朝守吾郡<lb/>
者謝諫議泌以惠愛著蔡端明襄以威名顯兼之者惟<lb/>
公而巳移知廣州廣控蠻粤而無藩垣扞禦之備公至<lb/>
則請作西城廣踰十二里由是廣人有自安之計大修<lb/>
學校日引諸生講解負笈而來者相踵諸蕃子弟皆願<lb/>
入學秩滿除右諫議大夫再任公治廣六年威愛並行<lb/>
上遣中使撫問召判三班院遷給事中充集賢殿修撰<lb/>
<pb n="KR2k0114_WYG_003-5a"/>
判都水監改判將作監出知越州公至越寛猛適中而<lb/>
事自治民皆愛之又逾於洪福廣也官制行換太中大<lb/>
夫青社闕帥以通議大夫充京東安撫使朞年政成上<lb/>
疏告老遷正議大夫致仕哲宗即位授光祿大夫卒年<lb/>
七十八𦵏横山公強敏精察出於天性凡臨治五大鎮<lb/>
斷正滯訟辨活疑罪盖不可勝計所至之地囹圄空虚<lb/>
道不拾遺既去民為立祠刊石頌徳樂圃先生少許可<lb/>
至言公政事則曰雖韋丹治豫章孔戣帥嶺南常衮化<lb/>
<pb n="KR2k0114_WYG_003-5b"/>
七閩無以加也故天下以為才臣吏師有詩集二十巻<lb/>
奏議十五卷<lb/>
　　丁晉公飯僧疏<lb/>
丁晉公南遷日夢南嶽懶瓉禪師遂捨白金一笏飯僧<lb/>
于潭州自製齋疏云右伏以佛垂徧智道育群情凡欲<lb/>
拯於傾危必豫形於景貺某白衣干祿叨冢宰之重權<lb/>
丹陛宣恩忝先皇之優渥補仲山之衮雖曲盡於寸心<lb/>
和傅說之羮實難調於衆口嘗於安寢忽夢清容妙訓<lb/>
<pb n="KR2k0114_WYG_003-6a"/>
泠泠俾塵心而早悟真儀隱隱恨凡目以何知盖以智<lb/>
未周身事乖逺慮既禍臨而不測誠災及以非常出向<lb/>
西京感聖恩而寛宥竄於南裔當國憲以甘心咎實自<lb/>
貽孽非他作念一家而散地思萬里以何歸既為負國<lb/>
之臣永廢經邦之術程游湘土道假垔山正當煩惱之<lb/>
身忽接清閑之衆方知富貴難保始終直饒鼎食之榮<lb/>
豈若盂羮之美特形歸命恭發精誠捐施白金充羞淨<lb/>
供仰苾蒭之髙徳報懶瓉之深慈冀保此行乞無他患<lb/>
<pb n="KR2k0114_WYG_003-6b"/>
惟願天囘南睠澤賜下臨免致邉夷白日便同於鬼趣<lb/>
賜歸中夏黄泉亦感於君恩䖍罄丹誠永繫法力卑情<lb/>
不任激切之至<hi>補仲山之衮雖曲盡於寸心今多作巧心後人見晉公以智巧敗故改云惟其</hi>
<hi>曲盡於巧心是以難調於衆口不知以巧對衆未如寸字為切</hi>
　　蔡君謨題壁<lb/>
張子野宰吳江因如歸舊亭撤而新之蔡君謨題壁間<lb/>
云蘇州吳江之濵有亭曰如歸者隘壊不可居康定元<lb/>
年冬十月知縣事祕書丞張先治而大之以稱其名既<lb/>
<pb n="KR2k0114_WYG_003-7a"/>
成記工作之始以示于後<lb/>
　　郟正夫<lb/>
郟亶字正夫太倉人起於農家自幼知讀書識度不類<lb/>
凡子年甫冠登嘉祐二年進士第崑山自國朝以來無<lb/>
登第者正夫獨破天荒後住金陵遣其子僑就學於王<lb/>
荆公嘗有贄見詩云十里松隂蔣子山暮煙收盡梵宮<lb/>
寛夜深更向紫微宿坐久始知凡骨寒一派石泉流沆<lb/>
瀣數庭霜竹顫琅玕大鵬汎有搏風便還許鷦鷯附羽<lb/>
<pb n="KR2k0114_WYG_003-7b"/>
翰荆公一見竒之今集中有謝郟亶祕挍見訪於鍾山<lb/>
詩云誤有聲名只自慙煩君跋馬過茅簷巳知原憲貧<lb/>
非病更許莊周智養恬世事何時逢坦蕩人情隨分值<lb/>
猜嫌誰能胸臆無塵滓使我相從久未厭自此聲價頗<lb/>
重熙寧中為司農寺丞上書言水利朝廷以其工大役<lb/>
重頗難之正夫條水之利害著成一書今刊行於世未<lb/>
幾復司農寺丞除江東運判元祐初入為太府寺丞出<lb/>
知溫州以比部郎中召未至而卒年六十有六𦵏於太<lb/>
<pb n="KR2k0114_WYG_003-8a"/>
倉孫升卿登第守徽常二州<lb/>
　公初授睦州團練推官知杭州於潛縣未赴以水利<lb/>
　役法鹽銅鐵五利獻諸朝丞相王文公安石竒之除<lb/>
　司農寺丞旋出提舉兩浙水利議者以其說非便遂<lb/>
　罷免已而歸治所居之西積水田曰大泗灢者如所<lb/>
　獻之說為圩岸溝洫井舍場圃俱有井田之遺制於<lb/>
　是嵗入甚厚即圖其狀以獻且以明前日之法非茍<lb/>
　然者復召為司農寺主簿稍遷丞預修司農寺勅<lb/>
<pb n="KR2k0114_WYG_003-8b"/>
　式頗號完密除江東路轉運判官<lb/>
　　陳殿丞<lb/>
殿中丞陳質徳行著於鄉里其死也范文正公挽之云<lb/>
賢者逝如此皇天豈易知衆人皆墮淚君子獨安卑幾<lb/>
世𫝊清白滿鄉稱孝慈賢哉生令嗣遺秀在蘭芝公生<lb/>
二子曰郢曰之竒皆為吳中髙士<lb/>
　　鬱林石<lb/>
陸龜䝉居臨頓里其門有巨石逺祖績嘗仕吳為鬱林<lb/>
<pb n="KR2k0114_WYG_003-9a"/>
太守罷歸無裝舟輕不可越海取石為重人稱其㢘號<lb/>
鬱林石<lb/>
　　謝希深<lb/>
謝絳字希深太子賔客濤之子大中祥符八年登進士<lb/>
甲科楊文公薦其才召試館職充祕閣挍理景祐元年<lb/>
丁父憂服除召試知制誥歐陽文忠公嘗云三代以來<lb/>
文章盛者稱西漢公於制誥尤得其體常楊元白不足<lb/>
多也寶元初知鄧州卒年四十有五公自少而仕凡五<lb/>
<pb n="KR2k0114_WYG_003-9b"/>
十年間自守不回而外亦不甚異一時賢士大夫無不<lb/>
敬之子景初景溫皆為時名儒<lb/>
　　范文正公還鄉<lb/>
文正公自政府出歸鄉焚黄未至近邑先投逺狀或以<lb/>
為太過公曰維桑與梓必恭敬止敢不盡禮乎既至搜<lb/>
外庫惟有絹三千疋令掌吏錄親戚及閭里知舊自大<lb/>
及小散之皆盡曰宗族鄉黨見我生長幼學壯仕為我<lb/>
助喜我何以報之又買負郭常稔之田千畝號曰義田<lb/>
<pb n="KR2k0114_WYG_003-10a"/>
以濟養群族擇族之長而賢者一人主之其計日食人<lb/>
米一升嵗衣人二縑嫁女者錢五十千娶婦者二十千<lb/>
再嫁者三十千再娶者十五千𦵏者如再嫁之數𦵏幼<lb/>
者十千族之聚者九十口嵗入粳稻八百斛以其所入<lb/>
給其所聚仕而家居俟代者預焉仕而之官者罷其給<lb/>
公雖沒後世子孫至今修其業承其志如公存也<lb/>
　　清逺道士詩<lb/>
清逺道士與沈恭子游虎邱寺詩云我本長殷周遭罹<lb/>
<pb n="KR2k0114_WYG_003-10b"/>
歴秦漢四瀆與五嶽名山盡幽竄及此寰區中始有近<lb/>
峰翫近峰何鬱鬱平湖渺瀰漫吟挽川之隂步上山之<lb/>
岸山川共澄澈光彩交凌亂白雲蓊欲歸青松忽消半<lb/>
客去川島靜人來山鳥散谷深中見日崖幽曉非旦聞<lb/>
子盛遊遨風流足詞翰嘉兹好松石一言常累歎勿謂<lb/>
予鬼神忻君共幽讃清逺道士竟不知其為何人以鬼<lb/>
神自謂亦怪之甚者顔魯公李徳裕皮日休陸龜䝉皆<lb/>
有和篇沈恭子亦莫詳其因詩中有風流詞翰之稱必<lb/>
<pb n="KR2k0114_WYG_003-11a"/>
神怪之儔也<lb/>
　　幽獨君詩<lb/>
唐時虎邱石壁隱出幽獨君詩二首其一云幽明雖異<lb/>
路平昔忝工文欲知潛寐處山北有孤墳其二云髙松<lb/>
多悲風蕭蕭清且哀南山接幽壠幽壠空崔嵬白日徒<lb/>
昭昭不照長夜臺雖知生者樂魂魄安能囘況復念所<lb/>
親慟哭心肝摧慟哭更何言哀哉復哀哉其辭甚竒愴<lb/>
後人又有賦答幽獨君一詩不知誰氏所作<lb/>
<pb n="KR2k0114_WYG_003-11b"/>
　　本禪師<lb/>
宗本圓照禪師乃福昌一飯頭<hi>福昌承天寺子院</hi>懵無所知每<lb/>
飯熟必禮數十拜然後持以供僧一日忽大悟恣口所<lb/>
言皆經中語自此見道甚明後住靈巖近山之人遇夜<lb/>
則面其寢室拜之侍僧以告遂置大士像於前人有飯<lb/>
僧者必告之曰汝先養父母次辦官租如欲供僧以有<lb/>
餘及之徒衆在此豈無望檀那之施須先為其大者其<lb/>
它率以是勸人仁宗嘗召至京師賜金襕衣加圓照師<lb/>
<pb n="KR2k0114_WYG_003-12a"/>
號後復歸本山<lb/>
　舊𫝊宗本至京師有一貴戚欲試之因以猾倡薦寢<lb/>
　本登榻鼻息如雷其倡為般若光所爍通夕不寐翌<lb/>
　旦炷香拜之曰不意今日得見古佛<lb/>
　　吳王拜郊臺<lb/>
吳王拜郊臺在横山之上今遺跡尚存春秋時王政不<lb/>
綱以諸侯而為郊天之舉僭禮亦甚矣<lb/>
　　范貫之<lb/>
<pb n="KR2k0114_WYG_003-12b"/>
范師道字貫之文正公之妷登天聖八年甲科嘗知廣<lb/>
徳縣有治狀孫甫之翰薦之通判許州至和元年吳育<lb/>
春卿薦公召拜侍御史公之少也有經綸天下之志其<lb/>
長也遇事未嘗屈及為上耳目蚤夜思所以稱職者始<lb/>
見上即陳願擇賢相以久其任既而論奏二府與近侍<lb/>
不法事上多用其言俄出知常州御史府極言其不平<lb/>
宰相亦以是罷去而公之名迹愈聞天下移廣東路轉<lb/>
運使又移兩浙未幾拜起居舍人同知諌院嘉祐四年<lb/>
<pb n="KR2k0114_WYG_003-13a"/>
百官上尊號公獨諫以為無益於治體而有損聖主謙<lb/>
尊之徳至言諸閤女御例遷因災異以明天意上皆深<lb/>
然之兼遷侍御史知雜事㑹大臣居機宻者無逺謀<lb/>
繼而進者復不協時論公論列甚切上雖納其奏然用<lb/>
是出知福州召為三司鹽鐵副使嘉祐八年以疾請郡<lb/>
除户部郎中直龍圖閣知明州下車未久卒年五十有<lb/>
九公出入臺諫凡九載朝廷之事聞無不言言必欲行<lb/>
如擇宗室以備問安之職請士大夫終𦵏始得從仕限<lb/>
<pb n="KR2k0114_WYG_003-13b"/>
民田以均民産抑貪墨以清守令止内降以杜漸立私<lb/>
廟以廣孝擇知典故近臣以任太常禮樂之官減色役<lb/>
以恤民力之困皆天下之急務而衆所願行者有奏議<lb/>
二十卷文集五十巻嘗為唐史著君臣治忽之迹命藏<lb/>
祕閣有詔襃美子世京世亮皆舉進士第所居在承天<lb/>
寺前號豸冠坊𦵏天平山趙清獻公誌其墓<lb/>
　　南翔寺<lb/>
崑山縣臨江鄉有南翔寺初寺基出片石方徑丈餘常<lb/>
<pb n="KR2k0114_WYG_003-14a"/>
有二白鶴飛集其上人皆以為異有僧號齊法師者謂<lb/>
此地可立伽藍即鳩財募衆不日而成因聚其徒居焉<lb/>
二鶴之飛或自東來必有東人施其財自西來則施者<lb/>
亦自西至其它皆隨方而應無一不驗久之鶴去不返<lb/>
僧號泣甚切忽於石上得一詩云白鶴南翔去不歸惟<lb/>
留真跡在名基可憐後代空王子不絶薫修享二時因<lb/>
名其寺為南翔寺之西又有村曰白鶴<lb/>
　　張敏叔<lb/>
<pb n="KR2k0114_WYG_003-14b"/>
張景修字敏叔人物蕭灑文章雅正登治平四年進士<lb/>
第雖兩為憲漕五領郡符其家極貧窶僦市屋以居嘗<lb/>
有絶句云茅簷月有千金稅稻飯年無一粒租生事蕭<lb/>
條人問我水芭蕉與石菖蒲觀其詩大抵多清淡嘗題<lb/>
集清軒詩云洗竹放教風自在傍溪看得月分明又多<lb/>
好用俗語如得五品服詩云白快近來逢素鬂赤窮今<lb/>
日得朱袍又謝人惠油衣詩云何妨包裹如風藥且免<lb/>
淋漓似水雞盖以文滑稽也舊嘗作古風送朱天錫童<lb/>
<pb n="KR2k0114_WYG_003-15a"/>
子云黄金滿籝富有餘一經教子金不如君家有兒不<lb/>
肯娱口誦七經隨巻舒渥洼從來産龍駒鸑鷟乃是<lb/>
真鳯雛一朝過我父子俱自稱窮苦世為儒雪窻夜映<lb/>
孫康書春隴晝荷兒寛鋤翻然西入天子都出門慷慨<lb/>
曳長裾神童之科今有無談經射䇿皆壯夫古來取士<lb/>
凡數塗但願一一令吹竽甘羅相秦理不誣世人看取<lb/>
掌中珠折腰未便賦歸歟待君釋褐還鄉閭初景修為<lb/>
汝州梁令作此詩天錫既到闕下忘取本州公據為禮<lb/>
<pb n="KR2k0114_WYG_003-15b"/>
部所却因擊登聞鼔繳景修詩為證神宗一見大稱賞<lb/>
之翌日以語宰相王珪而恨四方有遺材即令召對珪<lb/>
言不欲以一詩召人恐長浮競不若俟其秩滿然後擢<lb/>
用之遂止令中書籍記姓名比罷官而神宗已升遐矣<lb/>
景修歴仕三朝每登對上必問聞卿作朱童子詩試為<lb/>
舉似由此詩名益著終祠部郎中年七十餘卒平生所<lb/>
作詩幾千篇號張祠部集子漢之<hi>漢之嘗宰崑山頗緩於索租邑人戲云渠</hi>
<hi>家自來無此故不與人索也敏叔有花客詩十二章  梁縣屬汝州</hi>
<pb n="KR2k0114_WYG_003-16a"/>
　　崑山夫子廟<lb/>
唐制郡邑皆得置夫子廟自黄巢之亂存者無幾崑山<lb/>
之廟更五代六十年不建自本朝太平興國三年錢氏<lb/>
納土請吏朝廷始除守以治之至雍熙初徴事郎邉倣<lb/>
首為崑山宰因其遺址重立夫子廟門闕甚麗狀十哲<lb/>
像於其旁王元之為作記景祐初范文正請立郡庠於<lb/>
是縣亦有學矣<lb/>
　　孫子和<lb/>
<pb n="KR2k0114_WYG_003-16b"/>
孫沖字子和登熙寧六年進士第少負才名為荆公之<lb/>
客嘗著鄉黨傅說二論荆公甚竒之後宰和之含山號<lb/>
為循吏律巳甚正一毫無妄取秩滿率家人解其歸裝<lb/>
老獲有蓄一砧者子和視之曰非吾來時物也命還之<lb/>
其它大率類此鶚章交上改宣徳郎未幾卒于京師年<lb/>
三十有五無子以族妷畯為嗣畯嘗倅江州終朝請大夫<lb/>
　子和妻予之姑氏又與叔祖朝議為同年叔祖嘗以<lb/>
　詩挽之云結髮欣同籍聫姻喜素風期君千里逸耀<lb/>
<pb n="KR2k0114_WYG_003-17a"/>
　我一枝窮新命拖紳後殘編旅笥中空餘循吏𫝊紀<lb/>
　次在元豐<lb/>
　　張翰<lb/>
東晉張翰吳人仕齊王冏不樂居其官一日在京師見<lb/>
秋風忽起因作歌曰秋風起兮佳景時吳江水兮鱸正<lb/>
肥三千里兮家未歸恨難得兮仰天悲遂棄官而還國<lb/>
初王贄運使過吳江有詩云吳江秋水灌平湖水濶煙<lb/>
深恨有餘因想季鷹當日事歸來未必為<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>鱸贄之<lb/>
<pb n="KR2k0114_WYG_003-17b"/>
意謂翰度時不可有為故飄然引去實非為鱸也至東<lb/>
坡賦三賢詩則曰浮世功名食與眠季鷹真得水中仙<lb/>
不須更說知幾早直為鱸魚也自賢其說又髙一著矣<lb/>
　　皮日休<lb/>
皮日休字襲美唐咸通十年為郡從事居官纔一月陸<lb/>
魯望以所業見之自此交從甚密更迭唱和無慮數百<lb/>
篇總目之曰松陵集松陵吳江别名也日休自有著述<lb/>
號鹿門子書<lb/>
<pb n="KR2k0114_WYG_003-18a"/>
　　橋名<lb/>
城中有橋梁三百六十所每橋刻名於旁者始於郡守<lb/>
韓子文度支兵火後間有缺者<lb/>
　福昌長老正橋頗具眼禪林多宗之一日升堂有問<lb/>
　話者云蘇州三百六十座橋那座是正橋答云度驢<lb/>
　度馬<lb/>
　　賀方囘<lb/>
賀鑄字方囘本山隂人徙姑蘇之醋坊橋方囘嘗游定<lb/>
<pb n="KR2k0114_WYG_003-18b"/>
力寺訪僧不遇因題一絶云破氷泉脈潄籬根壊衲猶<lb/>
疑掛樹猿䗶屐舊痕渾不見東風先為我開門王荆公<lb/>
極愛之自此聲價愈重有小築在盤門之南十餘里地<lb/>
名横塘方囘往來其間嘗作青玉案詞云凌波不過横<lb/>
塘路但目送芳塵去錦瑟華年誰與度月橋仙館綺窻<lb/>
朱户唯有春知處碧雲冉冉衡臯暮綵筆新題斷腸句<lb/>
試問閑愁知幾許一川煙草滿城風絮梅子黄時雨後<lb/>
山谷有詩云解道江南斷腸句只今唯有賀方囘其為<lb/>
<pb n="KR2k0114_WYG_003-19a"/>
前輩推重如此初方囘為武弁李邦直為執政時力薦<lb/>
之其略謂切見西頭供奉官賀某老於文學泛觀古今<lb/>
詞章議論逈出流輩欲望改換一職令入文資以示聖<lb/>
時育材進善之意上可其奏因易文階積官至正郎終<lb/>
於常倅<lb/>
　　白公檜<lb/>
白樂天為守時恩信及民皆敬而愛之嘗植檜數本於<lb/>
郡圃後人目之為白公檜以況甘棠焉<lb/>
<pb n="KR2k0114_WYG_003-19b"/>
　　癸甲先生<lb/>
潘勺字叔治登進士第為吳興郡掾後絶意祿仕徧遊<lb/>
天下佳山水嘗為雁蕩百詠其末云都為畫工圖不得<lb/>
一時收拾作詩歸自號癸甲先生或問其故曰始終之<lb/>
義也後果以癸日亡甲日殮<lb/>
　　方子通<lb/>
方惟深字子通本莆田人其父屯田公𦵏長洲縣因家<lb/>
焉最長於詩嘗過黯淡灘題一絶云溪流怪石礙通津<lb/>
<pb n="KR2k0114_WYG_003-20a"/>
一一操舟若有神自是世間無妙手古來何事不由人<lb/>
王荆公見之大喜欲收致門下盖荆公欲行新法沮之<lb/>
者多子通之詩適有契於心故為其所喜也後子通以<lb/>
詩集呈荆公侑以詩云年來身計欲何為跌宕無成一<lb/>
軸詩懶把行藏問詹尹願將生死遇秦醫丹青效虎留<lb/>
心拙斤匠良工入手遲此日知音堪屬意枯桐正在半<lb/>
焦時凡有所作荆公讀之必稱善謂深得唐人句法嘗<lb/>
遺以書曰君詩精淳警絶雖元白皮陸有不可及子通<lb/>
<pb n="KR2k0114_WYG_003-20b"/>
游王氏之門極䝉愛重初無一毫迎合意後以特奏名<lb/>
授興化軍助教隱城東故廬與樂圃先生皆為一時所<lb/>
髙每部使者及守帥下車必即其廬而見之前後上章<lb/>
論薦者甚衆子通竟無祿仕意其於死生禍福之理莫<lb/>
不超達嘗造一園亭不遇主人自盤礴終日因題於壁<lb/>
閒云何年突兀庭前石昔日何人種松柏乗興閑來就<lb/>
榻眠一枕春風君莫惜城西今古陽山色城中誰有千<lb/>
年宅往來何必見主人主人自是亭中客其灑落類如<lb/>
<pb n="KR2k0114_WYG_003-21a"/>
此仲殊一日訪子通有絶句云多年不見玉川翁今日<lb/>
相逢小榭東依舊清涼無長物只餘松檜養秋風可見<lb/>
其清髙矣年八十三而卒有詩集行於世無子一女適<lb/>
樂圃先生之子發<lb/>
　　破山詩<lb/>
常建詩云竹逕通幽處禪房花朩深山光悅鳥性潭影<lb/>
空人心此題常熟破山也舊𫝊有四髙僧講經山中一<lb/>
老翁日來聽法久之問翁所從來答曰吾非人也龍也<lb/>
<pb n="KR2k0114_WYG_003-21b"/>
因問本相可得見乎曰可巳而果以全體見僧恐甚亟<lb/>
誦掲諦呪語掲諦神與龍角力龍不能勝破其山而去<lb/>
續圖經所載不同謂白龍與一龍鬭未知孰是<lb/>
　　甫里<lb/>
甫里在長洲縣東南五十里乃江湖散人陸龜䝉魯望<lb/>
躬耕之地散人廟食於此一方之人至今想其髙風常<lb/>
誇示於四方以為榮焉唐書云散人乃唐相元方七世<lb/>
孫又自號天隨子著笠澤叢書若干巻<lb/>
<pb n="KR2k0114_WYG_003-22a"/>
　　有脚書厨<lb/>
叔祖諱程字信民剛正自守不惑於禍福嘗憤聖道不<lb/>
明欲排異端之學家不置釋老像祭祀未嘗焚紙錢儒<lb/>
家甚宗之自幼讀書于南峰山先都官墓廬攻苦食淡<lb/>
手未嘗釋巻記問精確經𫝊子史無不通貫鄉人號為<lb/>
有脚書厨嘗題一絶於壁間云月度疎<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>起更慵坐聽<lb/>
澄照五更鐘却思潮上西興急風遶山前萬箇松登熙<lb/>
寧六年進士第歴西安丞桐廬令子況既登郎省贈左<lb/>
<pb n="KR2k0114_WYG_003-22b"/>
朝議大夫<lb/>
　　泰娘<lb/>
泰娘吳之美婦人也劉禹錫詩云有時粧成好天氣走<lb/>
上臯橋折花戲風流太守韋尚書路傍忽見停隼旟<lb/>
　　南園詩<lb/>
南園乃廣陵王舊圃中有流盃旋螺亭亞於滄浪之景<lb/>
王黄州為長洲時無日不攜客醉飲嘗賦詩云他年我<lb/>
若功成後乞取南園作醉鄉今園中大堂遂以醉鄉名<lb/>
<pb n="KR2k0114_WYG_003-23a"/>
之大觀末蔡京罷相欲東還詔以其園賜之京即以詩<lb/>
贈親黨云八年帷幄竟何為更賜南園寵太師堪笑當<lb/>
時王學士功名未有便吟詩黄州之詩不過寓意爾京<lb/>
遽以無功名誚之黄州雖終為黜臣其名與天地同不<lb/>
朽京居相位二十年又處師垣之尊至今雖三尺之童<lb/>
唾罵不巳其賢不肖何如也<lb/>
　　朱子奢<lb/>
朱子奢蘇州人太宗時為𢎞文館學士帝嘗詔起居記<lb/>
<pb n="KR2k0114_WYG_003-23b"/>
錄臧否朕欲見之子奢曰陛下舉無過事雖見無嫌然<lb/>
以此開後世史官之禍可懼也帝深納之見唐書儒學<lb/>
𫝊<lb/>
　　錢氏納土<lb/>
太平興國三年陳洪進奉表獻漳泉兩郡詔授洪進武<lb/>
寧軍節度使留京師奉朝請是嵗錢忠懿王俶上表獻<lb/>
十三州之地錢氏納土盖在陳氏之後或說以為興國<lb/>
二年非也<lb/>
<pb n="KR2k0114_WYG_003-24a"/>
　　白馬磵<lb/>
南峰山北有聚落號白馬磵昔支遁騎白馬而來飲於<lb/>
磵中因以名焉山之巔有石埳然號馬跡石又有一石<lb/>
室號支遁菴乃其修習之地也<lb/>
　　禪月大師<lb/>
萬夀寺有禪月閣禪月者唐僧貫休也生於婺之蘭溪<lb/>
自祝髪為僧徧㕘名徳又善作詩文有西嶽集行於世<lb/>
性好圖畫古佛嘗有夢得十五羅漢梵相既而尚缺其<lb/>
<pb n="KR2k0114_WYG_003-24b"/>
一未能就夢中復有告之曰師之相乃是遂如所告因<lb/>
照水以足之今其畫尚𫝊既至吳寓跡萬夀甚久後入<lb/>
蜀死𦵏于成都平生行業具載白蓮塔銘<lb/>
　<lb/>
　<lb/>
　<lb/>
　<lb/>
　中吳紀聞巻三<lb/>
</p>
<p>
</p>
  </div>
<div>
                <head>中吴紀聞巻四</head>
    <p>
<pb n="KR2k0114_WYG_004-1a"/>
欽定四庫全書<lb/>
　中吴紀聞巻四　　　　　宋　龔明之　撰<lb/>
　　太公避地處<lb/>
常熟海隅山有石室十所昔太公避紂居之孟子謂太<lb/>
公避紂居東海之濱者此也常熟去東海止六十七里<lb/>
故謂之海濱楊備郎中嘗作詩紀其事<lb/>
　　范忠宣公<lb/>
范純仁字堯夫為人寛厚長者文正嘗使至鄉還至京<lb/>
<pb n="KR2k0114_WYG_004-1b"/>
口見石曼卿數䘮未舉盡以麥舟與之蘇黄門稱其為<lb/>
佛地位中人觀此亦可以見矣元祐初自慶帥召為給<lb/>
事中遂執政柄未幾拜右僕射凛然有父風烈為宰相<lb/>
一年出知潁昌府既而復入相坐元祐黨散官安置元<lb/>
符三年徽宗即位復欲召為相尋即下世遺表有云葢<lb/>
嘗先天下而憂期不負聖人之學此先臣所以教子而<lb/>
㣲臣所以事君後御筆題其墓碑云世濟忠直之碑子<lb/>
正平字子夷正思字子黙學行亦為士林所稱<lb/>
<pb n="KR2k0114_WYG_004-2a"/>
　　滕章敏公結客<lb/>
滕章敏公慷慨豪邁不拘小節少嗜酒浮湛里市與鄭<lb/>
獬毅夫為忘形友議論風采照映一世嘗與毅夫及楊<lb/>
繪元素同試京師自謂必魁天下與二公約若其言不<lb/>
騐當厚致其罰已而鄭居榜首楊次之公在第三二公<lb/>
責所約之金答曰一人解一人㑹吾安得不居第三俱<lb/>
一笑而散公平生不妄交遊嘗作結客詩云結客結英<lb/>
豪休同兒女曹黄金裝箭鏃猛獸畫旗旄北闕芒星落<lb/>
<pb n="KR2k0114_WYG_004-2b"/>
中原王氣高終令賀蘭賊不著赭黄袍其立志可見矣<lb/>
　　思賢堂<lb/>
郡齋後舊有思賢堂以祠韋白劉三太守後更名三賢<lb/>
紹興末洪内相景嚴為郡益以唐王常侍仲舒本朝范<lb/>
文正之像復號為思賢堂今叅政范公作記<hi>郡庠亦有三賢堂繪</hi>
<hi>文正范公并安定胡先生及光禄朱公像於其中</hi>
　　顧學正<lb/>
顧襄字公甫為太學上舍生名聲藉甚士流皆推之登<lb/>
<pb n="KR2k0114_WYG_004-3a"/>
熙寜元年第調潤州丹徒尉召還為太學正元豐五年<lb/>
卒於京師時二親猶在鄭逹夫太宰與公甫為同舍生<lb/>
以詩挽之云可惜病相如<hi>公病渇而卒</hi>誰尋封禪書雙親千<lb/>
里外一葉九秋餘風露翻歸旐塵埃鎖故廬虎丘山下<lb/>
路㑹葬有鄉車廣文官舍冷如氷幾歎朝衫脫未能忽<lb/>
買春田埋玉地猶懸綘帳讀書燈佳名空綴仙都石妙<lb/>
偈争𫝊海寺僧一幅粉旌春水漫惜君誰不涕奔騰<lb/>
　　鄭希尹<lb/>
<pb n="KR2k0114_WYG_004-3b"/>
鄭景平字希尹居帶城橋為人剛正不詭隨蒞官有亷<lb/>
聲嘗為大理每有疑獄中夜焚香露拜蘄得其情以故<lb/>
人無寃死者既而請老家居朝廷以其精力有餘落職<lb/>
致仕守鄱陽到官未半嵗拂袖而歸先君與公厚善因<lb/>
問其故答曰天子命景平為郡守當以撫字為職乃不<lb/>
得行其志今日須金幾百兩明日須銀幾千兩枯骨頭<lb/>
上打不出也景平後世要人身其志竟不可奪也時朱<lb/>
勔用事勢可炙手士大夫俛節從之者甚多惟公終始<lb/>
<pb n="KR2k0114_WYG_004-4a"/>
無阿附意子絪字天和<lb/>
　　執㸑詩<lb/>
程光禄自幼穎悟年五六嵗時戲劇竈下家奴嫚之曰<lb/>
汝能狹劣爾豈解為文章耶公怒曰吾豈不能家奴曰<lb/>
試為我吟一燒火詩即應聲曰吹火櫻脣歛投柴玊腕<lb/>
斜囬看煙裏面恰似霧中花甫冠登第<lb/>
　　王元之畫像<lb/>
虎丘御書閣下有王黄州畫像東坡過蘇日見之自謂<lb/>
<pb n="KR2k0114_WYG_004-4b"/>
想其遺風餘烈願為執鞭而不可得因為之作賛今猶<lb/>
書其上<lb/>
　　雙蓮堂<lb/>
䨇蓮堂在朩蘭堂東舊芙蓉堂是也至和初光禄吕大<lb/>
卿濟叔以䨇蓮花開故易此名楊備郎中有詩云雙蓮<lb/>
倒影面波光翠葢風摇紅粉香中有畫船鳴鼔吹瞥然<lb/>
驚起兩鴛鴦政和中盛宻學季文作守亦産雙蓮范無<lb/>
外賦朩蘭花詞云羙蘭堂晝永晏清暑晚迎凉控水檻<lb/>
<pb n="KR2k0114_WYG_004-5a"/>
風簾千花競擁一朶偏雙銀塘盡傾醉眼訝湘娥倦倚<lb/>
兩霓裳依約凝情鑑裏竝頭宫面高粧蓮房露臉盈盈<lb/>
無語處恨何長有翡翠憐紅鴛鴦妒影俱斷柔腸凄凉<lb/>
芰荷暮雨褪嬌紅換𬗋結秋房堪把丹青對寫鳳池歸<lb/>
去携將<lb/>
　　孫若虚滑稽<lb/>
孫實字若虚早年英聲藉甚性好滑稽郡庠有同舍生<lb/>
牛其姓者因作牛秀才賦嘲之云腰帶頭垂尚有田單<lb/>
<pb n="KR2k0114_WYG_004-5b"/>
之火幞頭脚上猶聞寗戚之歌又作書語集句譏一老<lb/>
生云孜孜為善雞鳴起先王之道斯為羙四十五十無<lb/>
聞焉斯亦不足畏也巳時樂圃先生為教授知之命其<lb/>
父訓敕孫由此發憤㳺太學不數嵗登第而歸嘗入朝<lb/>
為寺丞後守台州卒<lb/>
　　慧感夫人<lb/>
慧感夫人舊謂之聖姑或以為大士化身靈異甚著祝<lb/>
安上通守是邦事之尤謹每有水旱惟安上禱祈立騐<lb/>
<pb n="KR2k0114_WYG_004-6a"/>
後以剡薦就除台守既至錢唐詰旦欲渡江夢一白衣<lb/>
婦人告之曰来日有風濤之險既覺頗異之卒不渡至<lb/>
午颶風倐起果覆舟數十獨安上得免一夕盗入祠中<lb/>
竊取其旛平旦廟史入視之見一人以旛纒其身環走<lb/>
殿中因執以問答曰某實盗也夜半幸脫巳踰城至家<lb/>
矣今不知潜制於此神之威靈使然敢不伏辜建炎間<lb/>
金兵將至城下有一居民平昔謹於奉事夢中告之曰<lb/>
城將陷矣速為之所謹勿以此告人佛氏所謂劫數之<lb/>
<pb n="KR2k0114_WYG_004-6b"/>
說不可逃也不數日兵果至其它神驗不一後加封慧<lb/>
感顯祐善利夫人今叅政范公為作記<lb/>
　　元少保<lb/>
元綘字厚之居第在帶城橋登天聖五年進士甲科初<lb/>
任金陵幕官尋即進用屢為藩郡帥時有𫝊儂智高餘<lb/>
黨冦二廣者遂以公知廣州而所𫝊乃妄因改知越州<lb/>
公謝上表云忽聞羽檄之音謂有龍編之警横水明光<lb/>
之甲得自虚聲雲中赤白之囊倡為危事横水明光之<lb/>
<pb n="KR2k0114_WYG_004-7a"/>
甲乃唐時誤𫝊㓂至事見李德裕獻替記人服其工公<lb/>
在金陵時王荆公之父益為通守與公厚甚荆公既相<lb/>
神宗一日欲謹選翰林學士公乆在外老於從官荆公<lb/>
對曰有真翰林學士但恐陛下不能用爾况巳作龍圖<lb/>
閣學士難下遷知制誥遂自外遷翰林學士中外大驚<lb/>
既就列有稱職之譽公最長於四六多取古今𫝊記佳<lb/>
語為之神宗友愛嘉岐二王不許出閣二王固辭後因<lb/>
改封先召公謂之曰可於麻詞中勿令更辭公遂草制<lb/>
<pb n="KR2k0114_WYG_004-7b"/>
其略云列第環宫彌聳開元之盛側門通禁共承長樂<lb/>
之顔神宗甚愛之自是二王不復辭未幾叅大政元豐<lb/>
中罷政知潁州時以藩邸升為順昌軍節度公作謝表<lb/>
云燾土立社是開王者之風乗龍御天厥應聖人之作<lb/>
按圖雖舊錫命惟新又曰興言駿命之慶基宜升中軍<lb/>
之望府謂文武之德順而聖唐虞之道明而昌合為嘉<lb/>
名以侈舊服士大夫皆傳誦之後以太子少保致仕歸<lb/>
吴中公既還鄉與程光禄諸公為九老㑹日以詩酒自<lb/>
<pb n="KR2k0114_WYG_004-8a"/>
娛年七十餘卒有玉堂集三十巻初公知荆南嘗夢至<lb/>
仙府與三人連書名旁有告之曰君三人葢兄弟也覺<lb/>
而思之不知所謂既入翰林為學士韓持國維楊元素<lb/>
繪在院一日因書奏列名三人偏傍皆從糸始悟夢中<lb/>
兄弟之意既而持國元素皆補外公亦尹京兆後三年<lb/>
復與元素還職而鄧文約綰相繼為直院則三人之名<lb/>
又皆從糸葢始終皆同以此知升沉進退決非偶然者<lb/>
許大夫選嘗作四翰林詩紀其事公和云聨名適似三<lb/>
<pb n="KR2k0114_WYG_004-8b"/>
珠樹𫝊玩驚看五朶雲此亦一時之異也<lb/>
　　仲殊<lb/>
仲殊字師利承天寺僧也初為士人嘗與鄉薦其妻以<lb/>
藥毒之遂棄家為僧工於長短句東坡先生與之徃来<lb/>
甚厚時時食蜜觧其藥人號曰蜜殊有寳月集行於世<lb/>
慧聚寺詩僧孚草堂以其喜作艷詞嘗以詩箴之云大<lb/>
道乆陵遲正風還陊隳無人整頽綱目亂空傷悲卓有<lb/>
出世士蔚為人天師文章通造化動與王公知囊括十<lb/>
<pb n="KR2k0114_WYG_004-9a"/>
洲香名翼四海馳肆意放山水灑脫無覊縻雲輕三事<lb/>
衲缾錫天下之詩曲相間作百紙頃刻為藻思洪泉瀉<lb/>
翰墨清且竒惜哉大手筆胡為幽柔詞願師持此才奮<lb/>
起革澆漓騖彼東山崗圖祖進豐碑再續輔教編高步<lb/>
凌丹墀他日僧史上萬世為蓍龜迦葉聞琴舞終被習<lb/>
氣隨伊予浮薄人贈言増忸怩倘能循我言佛日重光<lb/>
離老孚之言雖苦口殊竟莫之改一日造郡中接坐之<lb/>
間見庭下有一婦人投牒立於雨中守命殊詠之口就<lb/>
<pb n="KR2k0114_WYG_004-9b"/>
一詞云濃潤侵衣暗香飄砌雨中花色添憔悴鳳鞋溼<lb/>
透立多時不言不語厭厭地眉上新愁手中文字因何<lb/>
不倩鱗鴻寄想伊只訴薄情人官中誰管閑公事後殊<lb/>
自經於枇杷樹下輕薄子更之曰枇杷樹下立多時不<lb/>
言不語厭厭地<lb/>
　　如村<lb/>
胡嶧字仲達五桞之子文與行皆能繼其父與方子通<lb/>
為忘年交後以年格推調安逺尉非其志也乃取老<lb/>
<pb n="KR2k0114_WYG_004-10a"/>
杜諸孫貧無事宅舍如荒村之句自號如村老人治圃<lb/>
築室遺外聲利自放於閑適而終不出仕有文集二十<lb/>
巻號如村冗藁唯室先生及叅政周公葵皆為作序子<lb/>
伯能登進士第<lb/>
　　鄭毅夫吴江橋詩<lb/>
鄭豸字毅夫嘗作吴江橋詩寄劉孜叔懋云三百䦨干<lb/>
鎻畫橋行人波上踏靈鼇挿天螮蝀玉腰濶跨海鯨鯢<lb/>
金背高路直鑿開元氣白影寒壓破大江豪此中自與<lb/>
<pb n="KR2k0114_WYG_004-10b"/>
銀河接不必仙槎八月濤劉時為呉江尉亦有和篇皆<lb/>
刻之石鄭詩題云寄同年叔懋祕校劉於詩前具位加<lb/>
榜下二字於其上乃原父之弟也<lb/>
　　張幾道挽詩<lb/>
張僅字幾道居萬夀寺橋與顧棠叔思皆為王荆公門<lb/>
下士荆公修三經義二公與焉幾道登第未幾捐館方<lb/>
子通作挽詩云吴郡聲名顧與張龍門當日共升堂青<lb/>
衫始見登華省丹旐俄聞入故鄉含淚孤兒生面垢斷<lb/>
<pb n="KR2k0114_WYG_004-11a"/>
腸慈母滿頭霜嗟君十載人間事不及南柯一夢長至<lb/>
今誦其詩者為之出涕吴人目子通為方挽詞幾道官<lb/>
至著作郎<lb/>
　　范文正不取燒煉方<lb/>
范文正少養於朱氏朱南京人文正幼年肄業京學同<lb/>
舍有病者親為調藥以病亟屬文正曰吾無以報子平<lb/>
生有一術遊逺方未嘗窮乏者用此術也今以遺子因<lb/>
授藥一囊方書一小册文正不得巳留之未嘗取視後<lb/>
<pb n="KR2k0114_WYG_004-11b"/>
二十餘年得其子還之封記如故<lb/>
　　夜航船<lb/>
夜航船唯浙西有之然其名舊矣古樂府有夜航船之<lb/>
曲皮日休答陸龜䝉詩云明朝有物充君信㰂酒三瓶<lb/>
寄夜航<lb/>
　　俗語<lb/>
吴人呼来為釐始於陸德明詒我来牟棄甲復来皆音<lb/>
釐葢德明吴人也又吴人言罷則以休繼之始於吴王<lb/>
<pb n="KR2k0114_WYG_004-12a"/>
昔吴王語孫武曰將軍罷休亦吴語也<lb/>
　　方子通詩誤入荆公集<lb/>
方子通一日謁荆公未見作詩云春江𣺌𣺌抱牆流烟<lb/>
草茸茸一片愁吹盡桞花人不見春旗催日下城頭荆<lb/>
公親書方冊間因誤載臨川集後人不知此詩乃子通<lb/>
作也<lb/>
　　盧發運<lb/>
公諱秉擢皇祐元年進士第元豐中為發運使其父太<lb/>
<pb n="KR2k0114_WYG_004-12b"/>
中公退老公毎嵗上計得請歸鄉後帥涇原懇辭歸養<lb/>
特賜手詔慰勉時以為榮<lb/>
　　大雲翁<lb/>
林宓字德祖旦之子擢進士第為常州教授在職六年<lb/>
學者益信服大觀二年大比試決科者四十餘人於是<lb/>
賜詔曰閱前日賔興之數較其試中多寡惟常州為最<lb/>
苟依常格推恩非古人進賢受上賞之意特改宣德郎<lb/>
郡守因以進賢揭坊名於學之南郡人榮之後除河北<lb/>
<pb n="KR2k0114_WYG_004-13a"/>
路提舉學事任滿除開封府左司録居數月浩然有歸<lb/>
志優詔如所請公既勇退屏置朝服足不踐州縣舊隐<lb/>
在大雲坊因自號大雲翁卒年六十六葬博士塢平生<lb/>
好古嗜學有大雲集一百巻神宗皇帝聖訓録一十巻<lb/>
　　花客詩<lb/>
張敏叔嘗以牡丹為貴客梅為清客菊為夀客瑞香為<lb/>
佳客丁香為素客蘭為幽客蓮為浄客酴醿為雅客桂<lb/>
為仙客薔薇為野客茉莉為逺客芍藥為近客各賦一<lb/>
<pb n="KR2k0114_WYG_004-13b"/>
詩吴中至今𫝊播<lb/>
　　中吴<lb/>
平江本吴國在秦屬㑹稽郡東漢分㑹稽置吳郡陳為<lb/>
呉州隋為蘇州大業末復為呉郡唐武德中復為蘇州<lb/>
乾寜中錢氏據錢塘蘇湖之南悉其奄有後唐為中吴<lb/>
軍節度皇朝興國中置平江軍節度又復謂之蘇州嘗<lb/>
為徽宗潜藩遂陞為府<lb/>
　　祖姑教子登科<lb/>
<pb n="KR2k0114_WYG_004-14a"/>
予之祖姑適知泉州德化縣李處道祖姑甚有文讀書<lb/>
通大義賦詩書字皆過人其子援登進士第乃祖姑所<lb/>
親教也晚而事佛誦蓮經皆千過嘗問法於圓照禪師<lb/>
師名之曰守安年幾七十而卒既得疾即屛藥餌書佛<lb/>
頂呪焚灰九之并以然燈法授援曰我死置灰丸懷中<lb/>
然燈如法也因起坐誦大士名號乆之而化既小殮視<lb/>
其手指屈結皆成印相佛徒歎服以為不可及張文潜<lb/>
學士為墓誌首記其事<lb/>
<pb n="KR2k0114_WYG_004-14b"/>
　　范祕丞<lb/>
范世京字延祖龍圖公之子登皇祐五年進士第調應<lb/>
天府柘城簿和州歴陽令時龍圖公出守四明公亟走<lb/>
膝下曰人子者事親之日少而事君之日多豈忍曠年<lb/>
失定省邪既而龍圖公捐館扶䘮歸里垢靣跣足晝夜<lb/>
哀號不絶行道之人莫不嗟惻服除知秀州海鹽縣勸<lb/>
民孝友睦婣及耕桑之事治聲動浙右熙寜初朝廷銳<lb/>
意改作召公管勾湖北廣恵倉至京論事不合乃辭歸<lb/>
<pb n="KR2k0114_WYG_004-15a"/>
舊治海旁之民聞公復来驩呼鼓抃巳而有疾乞以本<lb/>
官歸田里乃下詔授祕書丞致仕享年四十一公居鄉<lb/>
與樂圃先生甚厚有文集若干巻藏于家<lb/>
　　徐朝議<lb/>
徐師閔字聖徒仕至朝議大夫退老于家日治園亭以<lb/>
文酒自娱樂時太子少保元公絳正議大夫程公師孟<lb/>
朝議大夫閭丘公孝終亦以安車歸老因相與繼㑹昌<lb/>
洛中故事作九老㑹章岵為郡守大置酒合樂㑹諸老<lb/>
<pb n="KR2k0114_WYG_004-15b"/>
於廣化寺又有朝請大夫王珫承議郎通判蘇湜與焉<lb/>
公賦詩為倡諸公皆屬而和之以為吴門盛事元公少<lb/>
保和篇云五日佳辰郡政閑延賔談笑豁幽關閶門歌<lb/>
舞尊罍上林屋烟霞指顧間德應華星臨潁尾年均皓<lb/>
髪下商顔名花羙酒踈鐘永坐見斜暉隠半山方子通<lb/>
亦有和篇云使君瀟灑上賔閑金地無人晝敞闗風静<lb/>
簫聲来世外日長仙境在人間詩成郢客争揮翰曲罷<lb/>
吴姬一破顔此際東南無此㑹高名千古映湖山章守<lb/>
<pb n="KR2k0114_WYG_004-16a"/>
以五日開宴故二詩皆及之<lb/>
　　顔夫子<lb/>
顔長民登元豐二年進士第三子采為孚亦相繼擢高<lb/>
科采字君用終提舉常平為字仲謙終嚴陵守孚字端<lb/>
中崇觀間有聲於太學士行甚羙毎試必居前列皆目<lb/>
之為顔夫子人欲識其靣而不可得既登第滕樞宻康<lb/>
許嫁以女尋即下世<lb/>
　　信義縣<lb/>
<pb n="KR2k0114_WYG_004-16b"/>
崑山在蕭梁時分婁置縣號信義屬信義郡大同初分<lb/>
信義置崑山縣華亭舊亦為蘇之屬邑或云嘗割崑山<lb/>
之境以縣華亭今華亭亦有崑山時人嘗以片玉比機<lb/>
雲兄弟而以此為北崑山縣舊有城古圖經云在縣東<lb/>
三百步今謂之東城者是也近嵗耕者於薦嚴寺田中<lb/>
得城磚甚多及箭鏃以銅為之識者疑其為春秋時物<lb/>
今縣之西二十里許有村曰信義如婁縣之存舊名也<lb/>
俗遂訛為鎮義汴人龔猗仕至殿中侍御史居於是村<lb/>
<pb n="KR2k0114_WYG_004-17a"/>
之南因挿銀杏枝活時人異之目為遇仙云<lb/>
　　李無悔<lb/>
李無悔名行中本霅川人徙居淞江高尚不仕獨以詩<lb/>
酒自娱晚治園亭號醉眠東坡先生與之㳺從嘗以詩<lb/>
贈之無悔有書顔魯公碑詩云平生肝膽衛長城至死<lb/>
圖回色不驚世俗不知忠義大百年空有好書名又賦<lb/>
佳人嗅梅圖云蠶眉鴉鬢縷金衣折得梅花第幾枝嗅<lb/>
盡餘香不回面思量何事立多時其詩意尚深逺大率<lb/>
<pb n="KR2k0114_WYG_004-17b"/>
類此<lb/>
　　蟹<lb/>
吴之出蟹舊矣吴越春秋云稲蟹無遺種又陸魯望集<lb/>
有蟹志云漁者緯蕭承其流而障之曰蟹斷又曰稻之<lb/>
登也率執一穗以朝其魁然後縱其所之今吴人謂之<lb/>
輸芒<lb/>
　　大本錢王後身<lb/>
圓照在靈巖時有一藍縷道人自號同水客徑造其室<lb/>
<pb n="KR2k0114_WYG_004-18a"/>
中守門者莫能遏既而圓照屏侍者與語有竊聼之者<lb/>
聞圓照末後一語云汝今幾甲子矣答曰八萬四千恒<lb/>
河沙數甲子圓照云八萬四千恒河沙數甲子以前又<lb/>
作麽生道人拂袖而出云錢大錢大又待瞞人也當時<lb/>
疑圓照為吴越後身道人為洞賔<lb/>
　　郟正夫失鶴詩<lb/>
正夫在童丱時作失鶴詩云久鎻沖天鶴金籠忽自開<lb/>
無心戀池沼有意出塵埃鼓翼離幽砌凌雲上紫臺應<lb/>
<pb n="KR2k0114_WYG_004-18b"/>
陪鸞鳯侣僊島任徘徊其志巳不凡矣<lb/>
　　黄姑織女<lb/>
崐山縣東三十六里地名黄姑古老相傳云嘗有織女<lb/>
牽牛星降于此地織女以金箆劃河河水湧溢牽牛因<lb/>
不得渡今廟之西有水名百沸河鄉人異之為之立祠<lb/>
按荆楚嵗時記黄姑者河鼓也牽牛謂之河鼓後人訛<lb/>
其聲為黄姑潘子直云亦猶桑落之語轉呼為索郎耳<lb/>
鄉人因以名其地見於題詠甚衆古樂府云東飛伯勞<lb/>
<pb n="KR2k0114_WYG_004-19a"/>
西飛燕黄姑織女時相見李太白詩云黄姑與織女相<lb/>
去不盈尺李後主詩云迢迢牽牛星杳在河之陽粲粲<lb/>
黄姑女耿耿遙相望劉筠内翰詩云伯勞東翥燕西飛<lb/>
又報黄姑織女期其他不能盡載雖非指此黄姑然得<lb/>
名之由亦可類推也祠中舊列二像建炎兵火時士大<lb/>
夫多避地東岡有范姓者經從祠下題於壁間云商飈<lb/>
初至月埋輪烏鵲橋邉綽約身聞道佳期唯一夕因何<lb/>
朝暮對斯人鄉人遂去牽牛像今獨織女存焉禱祈之<lb/>
<pb n="KR2k0114_WYG_004-19b"/>
間靈跡甚著每遇七夕人皆合錢為青苖㑹所収之多<lb/>
寡持环珓問之無毫釐不驗一方甚敬之舊有廟記今<lb/>
不復存矣<lb/>
　　孫積中<lb/>
孫載字積中其曽祖漢英仕錢氏嘗為蘇州崑山鎮防<lb/>
遏使故為崑山人公㓜岐嶷如成人既學為師友所推<lb/>
譽治平二年進士及第為河中府户曹更三守皆立威<lb/>
嚴者公獨與之争曲直矯矯不少下終以此見知或稱<lb/>
<pb n="KR2k0114_WYG_004-20a"/>
薦之中書檢正官察訪闗中辟公為官屬公務佽助之<lb/>
亦不苟與之合乾祐縣去永興最逺青苗法行乾祐獨<lb/>
不以予民察訪怒移其令檄公徃案之公還言邑小民<lb/>
貧其徒嵗以禾麥博易為生且立法之初民未知稱貸<lb/>
於公家為利令無罪宜復其任公用薦者遷官知湖州<lb/>
德清縣公聼斷精明不專任刑罰開說其是非出於至<lb/>
誠訟有累年不決者聞公一言感悟相捨而去熙寜八<lb/>
年吴越饑獨縣中熟公勸大家乗時倍糴得米十餘萬<lb/>
<pb n="KR2k0114_WYG_004-20b"/>
斛明年春米價騰踊公平其直使糶賴以全活者不可<lb/>
數計其他便民者别有數十事德清人至今德公又用<lb/>
薦者遷官知考城縣官制行換奉議郎其治考城如德<lb/>
清於方田也以最聞縣四鄰皆重法地素饒盗公明賞<lb/>
格嚴保伍姦無所囊槖一日都監與尉来告盗集境上<lb/>
將以上元掠近郭至期公張燈與其僚樂飲許民嬉游<lb/>
不禁夜如故事盜叵測遂遁去迄公受代亦無復䑕竊<lb/>
者府界提㸃薦公于朝他使者亦相繼上公治狀神宗<lb/>
<pb n="KR2k0114_WYG_004-21a"/>
出名氏付中書葢欲用公矣未幾除廣東路常平召見<lb/>
便殿以遣之二廣使者春夏例簡出公至則犯隆暑徧<lb/>
行所部宣布德意哲宗即位轉承議郎諸路常平官廢<lb/>
公赴吏部授通判陜州移廣東轉運判官於是公去嶺<lb/>
南五年矣吏有嘗不快於公者頗欲棄官公聞而慰留<lb/>
之乃舉焉紹聖初復諸路常平官除公河北西路改知<lb/>
海州巳而除沂州興學養士走書幣招禮宿儒為學者<lb/>
師表治務大體遷朝奉大夫知婺州移河東路轉運判<lb/>
<pb n="KR2k0114_WYG_004-21b"/>
官又移淮西路提㸃刑獄徽宗即位遷朝請大夫知亳<lb/>
州言者謂公嘗附薦元祐黨人得提舉杭州洞霄宫即<lb/>
歸崐山日與親戚閭里置酒棊奕道故舊為樂任且滿<lb/>
本路使者等言孫某先朝所選擢名在循吏年雖高精<lb/>
力幸未衰願使再任以示優老之意詔從之大觀中遷<lb/>
朝議大夫未幾公亦自上章乞守本官致仕公體素無<lb/>
疾先一月至其先人墳壠徧謁嘗所徃来者若將别然<lb/>
既亟呼妻子與訣屬以後事問日早晏盥手焚香即寢<lb/>
<pb n="KR2k0114_WYG_004-22a"/>
而逝享年七十有五葬高景山公天資樂易於吏治尤<lb/>
所長使四路典三大郡咸著循跡每遇物無忮害所至<lb/>
汲引其屬士大夫受薦者至四百餘人多知名且貴顯<lb/>
於世者自少喜讀易慕唐人為詩著易釋解五巻文集<lb/>
五十巻藏于家<lb/>
　　王主簿<lb/>
王仲甫字明之岐公之猶子風流翰墨名著一時後客<lb/>
于吴門嘗有所愛徃京師為岐公強留之逾時不返因<lb/>
<pb n="KR2k0114_WYG_004-22b"/>
作詩云黄金零落大刀頭玉筯歸期劃到秋紅錦寄魚<lb/>
風逆浪碧簫吹鳳月當樓伯勞知我經春别香蠟窺人<lb/>
一夜愁好去渡江千里夢滿天梅雨是蘇州此詩效古<lb/>
樂府藁砧今何在體人皆愛其巧其殁也丁永州注葆<lb/>
光祭之有云爽秀英㧞出於天資談經咏史博識周知<lb/>
文華自得不務競時古格近體率意一揮金玉鏘揚組<lb/>
繡陸離世俗所得特其歌辭又云生習華貴不見艱巇<lb/>
徘徊鴟閣出入鳳池乗興南㳺曠逹不覊朝賞夕宴選<lb/>
<pb n="KR2k0114_WYG_004-23a"/>
勝搜竒擺脫冠裳郤去輪蹄不驚榮辱不罣是非擾擾<lb/>
萬緒付于一巵頺然終日去智忘機王之為人於此可<lb/>
見矣<lb/>
　　著作王先生<lb/>
著作王先生程門高弟諱蘋字信伯世居福之福清父<lb/>
仲舉徙平江政和元年卒𦵏呉縣横山桃花塢誌其墓<lb/>
者江公望書其誌者陳瓘也先生為人清純簡易達於<lb/>
從政有憂時愛君之心有開物成務之學高宗駐蹕平<lb/>
<pb n="KR2k0114_WYG_004-23b"/>
江守臣孫佑薦於朝賜對前後所上疏劄類切于時宜<lb/>
聖諭以通儒目之賜進士出身除秘書省正字兼史館<lb/>
校勘遷著作佐郎受勅正朱墨史官至左朝奉郎與門<lb/>
人陳長方楊邦弼講道于震澤如楊龜山尹和靖胡文<lb/>
定皆深推讓呉中道學之傳莫盛于先生紹興二十三<lb/>
年卒于家𦵏湖州長興縣和平鎮茅栗山門人章憲撰<lb/>
誌呉中閩中皆祠于學其子大本兩浙安撫司參議先<lb/>
生平生所註論語集解古今語說著作文集并高宗所<lb/>
<pb n="KR2k0114_WYG_004-24a"/>
賜勅及遺像震澤記善録至今藏于家子孫世守府城<lb/>
德慶坊故居云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0114_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中呉紀聞巻四<lb/>
</p>
<p>
</p>
  </div>
<div>
                <head>中呉紀聞巻五</head>
    <p>
<pb n="KR2k0114_WYG_005-1a"/>
欽定四庫全書<lb/>
　中呉紀聞巻五　　　　　宋　龔明之　撰<lb/>
　　唯室先生<lb/>
唯室先生姓陳氏諱長方字齊之其先本長樂人父侁<lb/>
字復之擢進士第娶林氏大卿旦之女大雲翁宓之妹<lb/>
與陳了翁交從甚宻了翁讁亷州侁以書賀之至千餘<lb/>
言由此得罪又嘗從游定夫學深得治氣養心行已接<lb/>
物之道故其子亦為道學之士唯室因外家居于歩里<lb/>
<pb n="KR2k0114_WYG_005-1b"/>
終日閉户研窮經史著書名步里客談又有漢唐論俱<lb/>
行於世其弟少方字同之亦端慧不群號二陳<lb/>
　　姑蘇百題詩<lb/>
楊備郎中天聖中為長溪令夢中忽作詩曰月俸蚨錢<lb/>
數甚㣲不知從宦幾時歸東呉一片烟波在欲問何人<lb/>
買釣磯及窹心潛異之明道初宰華亭俄丁内艱遂家<lb/>
于吴中樂其風俗之羙安而弗遷因悟夢中所作幾於<lb/>
前定嘗效白體作我愛姑蘇好十章居吴中既久土風<lb/>
<pb n="KR2k0114_WYG_005-2a"/>
人物皆深詳之又作姑蘇百題詩每題箋釋其事至今<lb/>
行於世<lb/>
　　范祕書<lb/>
范雩字伯達予之同舍也嘗試禹稷顔囘同道論先生<lb/>
見之以為竒作置之魁選遂馳譽於太學學者至今以<lb/>
為模範入館除祕書郎今叅政公即其子也<lb/>
　　張子韶與周煥卿簡<lb/>
崐山周煥卿與張子韶侍郎為布衣交相與之意極厚<lb/>
<pb n="KR2k0114_WYG_005-2b"/>
煥卿有母䘮貧不能舉及有妹未嫁子韶自貶所専价<lb/>
賫錢銀供其費書詞懇惻讀之令人竦然生敬前輩恤<lb/>
朋友之難毎毎如此范忠宣之於石曼卿蘇文忠之於<lb/>
李方叔皆同此一念也今録其書于後以警薄俗云九<lb/>
成頓首日俟車馬之來乃杳然無耗不勝瞻仰即辰孝<lb/>
履多福九成此間學生例不受其束脯有信州劉益秀<lb/>
才在此多時告以公未葬母及未嫁妹許以二百千足<lb/>
助公今付去半則銀三鋌錢二十五千足掩子内角子<lb/>
<pb n="KR2k0114_WYG_005-3a"/>
有九成親批字紹祖三字及兩頭有如此二字及封印<lb/>
今遣去親隨兩人便令歸也發此物去時巳焚香對諸<lb/>
聖碩公無障難幸見悉也他節哀自重不宣九成再拜<lb/>
　　蝦子和尚<lb/>
承平時有蝦子和尚好食活蝦乞丐于市得錢即買蝦<lb/>
貯之袖中且行且食或隨其所徃宻視之遇水則出哇<lb/>
群蝦皆㳺躍而去後不知所終<lb/>
　　郭家朱砂圓<lb/>
<pb n="KR2k0114_WYG_005-3b"/>
郭氏本郡中一小民所謂林酒仙者毎至其家必解衣<lb/>
以醉之酒仙遷化前數日語郭氏曰疇昔荷相接之勤<lb/>
以藥一杯為報郭氏以味惡頗難之力强之飲至三呷<lb/>
而止酒仙自舉而盡遂授以朱砂圓方曰惜乎富及三<lb/>
世爾郭氏竟售此藥四方爭求買之自此家大富三世<lb/>
之後絶無有欲之者<lb/>
　　陳了翁鱸鄉亭詩<lb/>
陳文惠公留題松陵詩其末有秋風斜日鱸魚鄉之句<lb/>
<pb n="KR2k0114_WYG_005-4a"/>
屯田郎林肇為吴江日作亭江上因以鱸鄉名之了翁<lb/>
初主吴江簿嘗為賦詩云中郎亭榭據江鄉雅稱詩翁<lb/>
賦卒章蓴菜鱸魚好時節秋風斜日舊烟光一杯有味<lb/>
功名小萬事無心嵗月長安得便抛塵網去釣舟閑傍<lb/>
畫欄旁了翁筮仕之初已無戀官職之意矣<lb/>
　　起隠子<lb/>
季父諱况字濬之登崇寜五年進士第再遷入館在館<lb/>
八年學術文章俱不在人下時同列知名者惟季父與<lb/>
<pb n="KR2k0114_WYG_005-4b"/>
蘇元老在庭爾當時號為龔蘇葉石林俊聲藉甚嘗為<lb/>
文字交其他所與酬唱者如洪玉父朱新仲王豐父張<lb/>
敏叔亦皆一時名士用先都官中隱故事自號起隱子<lb/>
有文集三十巻曰起隱集終祠部員外郎朝議大夫季<lb/>
父詩格清古如詠劉伶云逃名以酒轉名高醉裏張髯<lb/>
罵二豪日月巳為吾户牖何妨東海作醇醪九日云家<lb/>
家高㑹錦糢糊誰信貧家菊也無多謝東鄰送醅至旋<lb/>
於籬畔覓茱茰自古誰無九日詩詩成須道菊花枝直<lb/>
<pb n="KR2k0114_WYG_005-5a"/>
饒無菊何妨醉野蓼村葵總是題遊天峰寺云杖藜高<lb/>
踏半山雲不見此山知幾春異時人物凋零盡只有青<lb/>
山似故人午歇惠安寺云寒食都來數日閒顏卿家帖<lb/>
到今傳此公剛鯁無情煞到得春時也自憐送唐大監<lb/>
云東門相别又相逢轉覺衰頽一老翁子約重来我方<lb/>
去滿庭黄葉正秋風古樂府云妖嬈破瓜女爭上秋千<lb/>
架香飄石榴裙影落薔薇下牆外見鴛鴦雙雙春水塘<lb/>
歸来情脉脉無緒理殘粧其他如貪山借船賞嗜酒典<lb/>
<pb n="KR2k0114_WYG_005-5b"/>
琴沽閑多巻滿新題句懶極床堆未答書客踈閑吠犬<lb/>
庖匱割啼雞得句怕難續避人長轉多山色秋難老池<lb/>
光夜不昏此類甚多<lb/>
　　閭丘大夫<lb/>
閭<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>孝終字公顯東坡謫黄州時公為太守與之徃来<lb/>
甚宻未幾掛其冠而歸與諸名人為九老之㑹東坡過<lb/>
蘇必見之今蘇集有詩詞各二篇皆為公作也公後房<lb/>
有懿卿者頗具才色詩詞俱及之東坡嘗云蘇州有二<lb/>
<pb n="KR2k0114_WYG_005-6a"/>
丘不到虎丘即到閭丘<lb/>
　　寳嚴院<lb/>
常熟海虞山有古刹號寳嚴院吴越錢王之子祝髪於<lb/>
此太宗嘗賜御書急就章逍遥詠及聖惠方於寺中有<lb/>
浮屠七級極壯麗吴人相傳自京師来泗州僧伽塔為<lb/>
第一此為第二至今尚在<lb/>
　　洞庭山<lb/>
太湖之中有包山一名洞庭韋蘇州皮陸唱和所言洞<lb/>
<pb n="KR2k0114_WYG_005-6b"/>
庭及蘇子美詩云笠澤鱸肥人膾玉洞庭柑熟客分金<lb/>
皆在吴江也今岳州之南所謂洞庭者即酈善長注水<lb/>
經云洞庭之陂乃湘水非江水也周内相洪道嘗折衷<lb/>
二說云洞庭山在吴而洞庭湖乃在荆襄之間地形雖<lb/>
分而地脉未嘗斷也周公之說又本於東坡<lb/>
　　方子通紅梅詩<lb/>
方子通紅梅詩膾炙人口其云清香皓質世稱竒漫作<lb/>
輕紅也自宜紫府與丹來換骨春風吹酒上凝脂直教<lb/>
<pb n="KR2k0114_WYG_005-7a"/>
臘雪無藏處只恐朝雲有散時溪上野桃何足種秦人<lb/>
應獨未相知<lb/>
　　范無外<lb/>
范周字無外文正公之妷孫贊善大夫純古之子少負<lb/>
不羈之才工於詩詞不求聞達士林甚推之所居號范<lb/>
家園安貧樂道未嘗屈折於人石監簿存中有園亭在<lb/>
盤門内嘗徃謁之不遇題於壁間云范周来謁石存中<lb/>
未必存中似石崇可惜南山焦尾虎低頭拜狗作烏龍<lb/>
<pb n="KR2k0114_WYG_005-7b"/>
方賊起郡中令總甲廵䕶雖士流亦不免無外率府庠<lb/>
諸生冠帶夜行首用大燈籠書一絶于其上云自古輕<lb/>
儒孰若秦山河社稷付他人而今重士如周室忍使書<lb/>
生作夜廵郡將聞之亟為罷去盛季文作守時頗嫚士<lb/>
嘗於元宵作寳鼎現詞投之極䝉嘉奬因遺酒五百壺<lb/>
其詞播於天下毎遇燈夕諸郡皆歌之嘗櫂舟訪郏子<lb/>
高於崐山一日酒酣題於絶頂云萬疊青巒壓巨崐四<lb/>
垂空濶水天分夜光寒帶三江月春色隂連萬里雲桂<lb/>
<pb n="KR2k0114_WYG_005-8a"/>
子鶴驚空半落天香僧出定中聞不將此景慿張孟三<lb/>
百年来屬老文<lb/>
　　綽堆<hi>避御名改曰堆即今綽墩</hi>
崐山縣西數里有村曰綽堆故老傳云此乃黄幡綽之<lb/>
墓至今村人皆善滑稽及能作三反語<lb/>
　　陸彦猷<lb/>
陸徽之字彦猷常熟人高才博學衆推為鄉先生出其<lb/>
門者如陳起宗徽猷張柟朝議錢觀復郎中皆為時顯<lb/>
<pb n="KR2k0114_WYG_005-8b"/>
人徽宗即位下詔求直言公因廷對與雍孝聞輩皆力<lb/>
陳時政闕失唱名日有㫖駁放孝聞立殿下叩頭曰陛<lb/>
下求直言有云言之者無罪今詔墨猶未乾奈何以直<lb/>
言罪人衛士怒孝聞唐突以拄斧撞其頰數齒俱落凡<lb/>
直言者盡捽出之大觀末彗星見旋見收復時雍公巳<lb/>
不能語止賜六字道號居神霄宫彦猷欲赴京師巳卒<lb/>
其孫端成字天錫就特奏恩<lb/>
　時上書及廷試直言者俱得罪京師有謔詞云當初<lb/>
<pb n="KR2k0114_WYG_005-9a"/>
　親下求言詔引得都来胡道人人招是駱賔王并洛<lb/>
　陽年少自訟監宫并岳廟都一時閑了誤人多是誤<lb/>
　人多誤了人多少<lb/>
　　翠微集<lb/>
崐山翠微有主僧沖邈年八十有八生平好為詩所著<lb/>
號翠微集姚舜明侍郎嘗贈之詩云僧臘俗年俱老大<lb/>
儒書佛教舊精勤姑蘇一萬披緇客四事無如彼上人<lb/>
邑宰葢嶼亦有讀翠微集詩云聖宋吟哦只九僧詩成<lb/>
<pb n="KR2k0114_WYG_005-9b"/>
徃徃比陽春翠微閣上今朝見格老辭清又一人<lb/>
　　生老病死<lb/>
崇寧中有㫖州縣置居飬院以存老者安濟坊以養病<lb/>
者漏澤園以葬死者吴江邑小而地狹即縣學之東隙<lb/>
地以次而為之時以諸生在學而数者相為比隣謂之<lb/>
生老病死<lb/>
　　郟子高<lb/>
郟僑字子高比部公之子負才挺特與范無外為忘形<lb/>
<pb n="KR2k0114_WYG_005-10a"/>
交鄉人至今推之謂之郟長官晚歳自號凝和子崐山<lb/>
上方有層屋曰翠微子高多㳺厯山中嘗賦詩云行客<lb/>
倦奔馳尋師到翠微相看無俗語一笑任天機曲沼淡<lb/>
寒玉横山鎖落暉情根枯未得愛此幾忘歸訪凌峰賢<lb/>
上人云步入凌峰閣尋師師未歸凭欄寂無語唯見白<lb/>
雲飛簡公約有素琴堂又為賦詩云素琴之堂虚且清<lb/>
素琴之韻淪杳𠖇神閑意定黙自鳴宫商不動誰與聼<lb/>
堂中道人骨不俗貌龎形端顏瑩玉我嘗見之醒心目<lb/>
<pb n="KR2k0114_WYG_005-10b"/>
寧必絲桐絃斷續嗚呼靖節巳死不復聞成虧相半疑<lb/>
昭文阮手鍾耳相吐吞素琴之道詎可論道人道人聼<lb/>
我語紛紛世俗誰師古金徽玉軫方步武虚堂榜名無<lb/>
自苦<lb/>
　　鄭應求<lb/>
予年二十時三舍法行與鄭君聘應求同在郡庠應求<lb/>
精於人鑑同舍皆為其品題心甚畏之嘗見唐煇子明<lb/>
以手拊其腰曰異日金琅璫無疑矣子明性莊重靣大<lb/>
<pb n="KR2k0114_WYG_005-11a"/>
發赤一日顏仲謙過鄰齋應求指以示余曰此公蛇行<lb/>
居官必尚猛乗間又語予曰吾友乃一壽星頗類應逢<lb/>
原但得其半耳然亦可銀琅璫衆皆未以為信後二十<lb/>
年仲謙守嚴陵頗有郅都之風後三十年子明躋法從<lb/>
後七十年予始拜牙緋之寵其言無一不驗應求亦甚<lb/>
有文聲<lb/>
　　獄山<lb/>
太湖中有東獄西獄二山呉王於此嘗置男女二獄楊<lb/>
<pb n="KR2k0114_WYG_005-11b"/>
備郎中詩云雷霆號令雪霜威二獄東西鎻翠微髣髴<lb/>
鄷都叢棘地巖扉應是古圜扉<lb/>
　　王學正<lb/>
王彦光察院之伯祖諱僖字康國居太學有聲鄉人謂<lb/>
之王學正識與不識皆尊敬之有堂名逸野以累試不<lb/>
利日㳺適其中以讀書自娱其持身治家甚嚴鄉中率<lb/>
取以為法彦光自幼知讀書乃學正公之訓也生平無<lb/>
子葉大年挽之云書劍當年㳺上都賢闗蟲篆校諸儒<lb/>
<pb n="KR2k0114_WYG_005-12a"/>
文華燦燦九苞鳳俊氣駸駸千里駒妙質競誰揮堊漫<lb/>
白頭空此死樵蘇遺編殘槀應猶在搔首令人益歎吁<lb/>
又云遺文膾炙在吾鄉賦罷誰能少薦揚聲跡有妻先<lb/>
蝶夢行藏無子付絣方雲蘿烟蔓新泉石秋月春花舊<lb/>
野堂交倡綵牋真翰墨幾人知為寳巾箱逸野堂至今<lb/>
尚存王氏舉族祀之不絶<lb/>
　　范文正為閻羅王<lb/>
曽王父捐館至五七日曽王妣前一夕忽夢其還家急<lb/>
<pb n="KR2k0114_WYG_005-12b"/>
令開篋笥取新衣裳而去因問之曰何怱促如此答曰<lb/>
来日當見范文正公衣冠不可不早正也又問范公何<lb/>
為尚在𠖇間曰公本天人也見司生死之權既覺因思<lb/>
釋氏書謂人死五七則見閻羅王豈非文正公聰明正<lb/>
直故為此官邪<lb/>
　　吴縣宼主簿詩<lb/>
石林居吴下一日至閶門外小寺中壁間有題一絶云<lb/>
黄葉西陂水漫流籧篨風急一扁舟夕陽暝色来千里<lb/>
<pb n="KR2k0114_WYG_005-13a"/>
人語雞聲共一丘石林極愛之但不書其名氏因問寺<lb/>
僧云吴縣宼主簿所作今官滿去矣宼名寳臣徐州人<lb/>
善作詩少從后山先生學其源流有所自来矣<lb/>
　　盤溝大聖<lb/>
承天寺普賢院有盤溝大聖身長尺許人有禱祈置之<lb/>
掌上吉則拜凶則否人皆異之推所從来乃盤溝村中<lb/>
有漁者嘗遇一僧云何不更業漁者云他莫能之僧云<lb/>
吾教汝塑泗州像可以致富漁者云人不欲之則奈何<lb/>
<pb n="KR2k0114_WYG_005-13b"/>
僧云吾授汝一法遂以千錢與之令像中各置一錢所<lb/>
售之直亦以千錢為率漁者如所教競求買之果獲千<lb/>
緡今寺所藏乃其一也豈非僧伽託此以度人耶<lb/>
　　魏令則侍郎<lb/>
魏憲字令則與其弟志俱有聲太學號熈豐人才徽廟<lb/>
朝為東䑓御史入侍經幄論思獻納為多又代言西掖<lb/>
得温厚雅正之體遷吏部侍郎久之除顯謨閣學士知<lb/>
明州建炎初召赴行在季父禮部送之以詩云炎祚無<lb/>
<pb n="KR2k0114_WYG_005-14a"/>
疆越萬齡如何戎馬尚慿陵中興事業須王導撥亂韜<lb/>
鈐要孔明劇盗已分齊鉞定端星行指泰階平呼韓朝<lb/>
渭非難事好繼當時丙魏聲<lb/>
　　圖經刋誤<lb/>
舊圖經云外堽青堽五家岡蒲岡塗松岡徘徊岡福山<lb/>
岡竝在吴縣界今次第而數之其上之四屬崐山下之<lb/>
三屬常熟言其地之逺近與吴縣大相遼絶續圖經云<lb/>
太和宫在盤門之外其地唐相畢瑊之别業也竊詳畢<lb/>
<pb n="KR2k0114_WYG_005-14b"/>
瑊未嘗為相為相者乃畢諴也瑊與諴兄弟爾<lb/>
　　草腰帶聼聲<lb/>
元豐中姑蘇有一瞽者號草腰帶善揣骨聼聲一日王<lb/>
父呼其至家以祖姑吉凶禍福扣之云此婦人他日必<lb/>
以夫而貴但出適時事干朝廷時祖姑巳許嫁顧沂大<lb/>
夫以其語不祥舉室皆唾之論命未竟適有㨗夫過門<lb/>
報省榜者王父亟出問榜首姓名云無為人焦蹈既入<lb/>
告之嗟惋不已王父怪之因問曰知此人聲骨否曰熟<lb/>
<pb n="KR2k0114_WYG_005-15a"/>
知之王父曰官職如何曰不能食禄安問官職也衆皆<lb/>
以為焦已為大魁術者之言必謬經旬有自京師来者<lb/>
云揭榜後六日焦巳死矣祖姑在曽王父服中顧以欲<lb/>
之官促其期遂引女年二十不待父母服除法聞之朝<lb/>
得㫖方成禮其言無一不驗<lb/>
　　壓雲軒詩<lb/>
崐山翠微之上有亭曰壓雲軒邑士胡清嘗賦詩云誰<lb/>
建危亭壓翠微畫簷直與暮雲齊有時一片巖隈起帶<lb/>
<pb n="KR2k0114_WYG_005-15b"/>
與老僧山下歸軒旁有小柏數株又賦詩云栽傍巖隈<lb/>
未足看為言斤斧莫無端他時直入掄材手不獨青青<lb/>
保嵗寒後有一文人作浙漕因到山中見之大喜尋訪<lb/>
其人厚禮以待之既憐其貧遂給官田胡由此致富<lb/>
　　翟忠惠<lb/>
翟汝文字公巽其先本南徐人後徙居常熟紹興初為<lb/>
叅知政事卒門人謚為忠惠先生公文章甚古所作制<lb/>
誥皆用尚書體天下至今稱之自宣政以来文人有聲<lb/>
<pb n="KR2k0114_WYG_005-16a"/>
者唯公與葉石林汪浮溪孫蘭陵四人耳孫嘗自評云<lb/>
某之視浮溪浮溪之視石林各少十年書石林視忠惠<lb/>
亦然識者以為確論公素儉雖身歴兩府奉養甚於貧<lb/>
士一日招客未飲時與客論近世風俗侈靡燕樂之間<lb/>
尤甚因正色言曰德大於天子者然後可以食牛德大<lb/>
於諸侯者然後可以食羊客自度今日之集必無盛饌<lb/>
已而果以惡草具進公在翰苑時禁中新創儺儀有㫖<lb/>
令撰文是日辰巳間中使送篇目至午後亟督索進呈<lb/>
<pb n="KR2k0114_WYG_005-16b"/>
數篇既立就而文法且極高古石林乃謂公文極艱得<lb/>
在西掖時以草詞遲罰銅又在試院議䇿題以冗官為<lb/>
問一夜僅成四句云太平日久人樂仕進可為朝廷慶<lb/>
者一可為有司慮者二石林頗怪之予竊謂公之文正<lb/>
不當以遲速論當視其得意與否耳䇿題雖止四句實<lb/>
佳作也<lb/>
　　白雲泉<lb/>
天平山有白雲泉雖大旱不竭或云此龍湫也唐刺史<lb/>
<pb n="KR2k0114_WYG_005-17a"/>
白樂天有詩云天平山上白雲泉雲自無心水自閑何<lb/>
必奔衝下山去更添波浪在人間蘇子羙嘗至山中為<lb/>
賦長篇范貫之亦有和章<lb/>
　　諝三命<lb/>
諝三命者承天寺僧精隂陽山水之術吉凶無不立驗<lb/>
好食活雞巳就死者則却而不食人欲其卜𦵏必以數<lb/>
十活雞自隨聞其聲咿然則食之愈喜率以是為常後<lb/>
享高夀而死其茶毗也有五色舍利自舌本湧出吾家<lb/>
<pb n="KR2k0114_WYG_005-17b"/>
虎丘墳乃其所擇也𦵏之明年有偃松生其上<lb/>
　　范文正詞<lb/>
范文正與歐陽文忠公席上分題作剔銀燈皆寓勸世<lb/>
之意文正云昨夜因看蜀志笑曹操孫權劉備用盡機<lb/>
闗徒勞心力只得三分天地屈指細尋思爭如共劉伶<lb/>
一醉人世都無百嵗少癡騃老成尫悴只有中間些子<lb/>
年少忍把浮名牽繫一品與千金問白髪如何囬避<lb/>
　　臞菴<lb/>
<pb n="KR2k0114_WYG_005-18a"/>
吴江王份文孺自號臞菴嘗築圃於松江之側方經始<lb/>
時文孺下榻待余延留數月見買葑作址計三百萬錢<lb/>
圃成極東南之勝後湖蘇養直嘗賦詩云王郎臞菴摩<lb/>
詰詩烟花遶舍江遶籬石渠東觀了無夢筆床茶竈行<lb/>
相期古人巳徃不可作甫里顧有今天隨灣頭蟹舍豈<lb/>
著我請具蓑笠懸牛衣又為文孺賦草堂云笛弄松江<lb/>
明月蓑披笠澤歸雲若話青霄快活五侯何處如君<lb/>
　　蠡口<lb/>
<pb n="KR2k0114_WYG_005-18b"/>
蠡口在齊門之北乂有蠡塘在婁門之東故老相傳云<lb/>
范蠡破吴辭越乗扁舟遊五湖潛過於此遣人馳書招<lb/>
文種大夫因以名之楊備郎中詩云霸越勲名間世才<lb/>
五湖烟浪一帆開猶防烏喙傷同輩此地復招文種来<lb/>
　　蛇化為劔<lb/>
干將墓在今匠門城東數里頃有人畊其旁忽見青蛇<lb/>
上其足其人遽以刀勦之上之半躍入草中不復可尋<lb/>
徐觀其餘乃折劔也至暮欲持歸亦不復見方子通有<lb/>
<pb n="KR2k0114_WYG_005-19a"/>
詩具載其事<hi>衛月山因筆録云匠門外干將墓土人取作竈無蟑蜋竈雞</hi>
　　賈表之<lb/>
賈公望字表之丞相昌期之孫青之子頃倅平江時朱<lb/>
勔父子方出入禁中竊弄權柄一時奔競之流爭持苞<lb/>
苴唯恐無門而入賈獨疾之甚嘗有詩云倐忽向六十<lb/>
萍蓬無奈何丹心猶奮迅白首分蹉跎正直士流少傾<lb/>
邪朋類多陽光一銷鑠不復見妖魔其志尚亦足嘉矣<lb/>
　勔之子為浙西路分司有賜帯之寵賈亦同時衣金<lb/>
<pb n="KR2k0114_WYG_005-19b"/>
　紫服旦日適相㑹於天慶朱之虞因見賈所佩魚<lb/>
　熟視之賈厲聲叱之曰此是才力得来非縁花石之<lb/>
　故左右皆錯愕朱甚銜之為其所擠賈竟停任<lb/>
　　易承天為能仁寺<lb/>
宣和中戶部幹當公事李寛奏凡以聖為名者竝行禁<lb/>
止又給事中趙野奏凡世俗以君王聖三字為名字悉<lb/>
合革而正之然尚有以天為稱者竊慮亦當禁約其後<lb/>
又有以龍皇主玉字不當言者亦請遏絶前後共禁八<lb/>
<pb n="KR2k0114_WYG_005-20a"/>
字遂易承天為能仁其他觀寺及士庶名字犯而不改<lb/>
則重加之罪雖橋梁有為龍形者亦皆鑿去之太學同<lb/>
舍陳朝老語余曰此無君無天之兆甚可畏也<hi>季父倅興仁日</hi>
<hi>一太守曲意奉行盡取諸寺觀藏經命剪去所禁八字未幾太守卒</hi>
　　章户部<lb/>
章縡字伯成莊敏公之子莊敏教諸子甚嚴恐其縱肆<lb/>
閉置一書室中故縡與綡皆中第而亦甚有文季父禮<lb/>
部取縡之姪女召為校書郎日縡以詩餞之有船尾淮<lb/>
<pb n="KR2k0114_WYG_005-20b"/>
山青未了馬頭隋桞緑相迎之句孫仲益甚喜之晚年<lb/>
詩律益高清淳雅徤得唐人之風有文集三十巻藏于<lb/>
家終户部郎中<lb/>
　　王教授祭學生文<lb/>
慶歴中郡學既建養士至百員亦有自他郡至者建陽<lb/>
二江<hi>忘其名</hi>肄業未久其季忽感疾而殂時王逢㑹之為<lb/>
教官率同舍祭之云維慶歴七年嵗次丁亥七月甲戌<lb/>
朔初六日已卯蘇州州學教授王逢率在學同人謹以<lb/>
<pb n="KR2k0114_WYG_005-21a"/>
香酒果實致奠化𠖇紙告祭于學生建陽江君之靈人<lb/>
固動物爾氣完則在氣散則死生與死吾不得而知也<lb/>
惟是生者有名教存焉得以異諸物善而夭為不死惡<lb/>
而夀為不幸子年尚少徒步數千里旅吴學以道義為<lb/>
身謀於善無所負今夭去吾得謂子不死矣夫旅而死<lb/>
無親戚左右為之助者有之今子兄在焉啓而手足比<lb/>
無助者為多同門生幾百員為子哭不為孤其亦善德<lb/>
之召歟子魂氣何所之吾與子有生死之别旅櫬舉而<lb/>
<pb n="KR2k0114_WYG_005-21b"/>
望涕不知其所從哀哉尚饗<lb/>
　　沈元叙滄浪亭詩<lb/>
蘇子羙獨步游滄浪亭詩云花枝低欹草色齊不可騎<lb/>
入步是宜有時載酒只獨徃醉倒唯有春風知紹興初<lb/>
崐山沈東元叙嘗㳺其亭賦詩云草蔓花枝與世新登<lb/>
臨空復想清塵只今唯有亭前水曽識春風載酒人程<lb/>
致道與張敏叔游滄浪亭詩有云醉倒春風載酒人蒼<lb/>
髯猶想見長身試尋遺址名空在却笑張羅事巳陳皆<lb/>
<pb n="KR2k0114_WYG_005-22a"/>
寓其感歎之意<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0114_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中呉紀聞巻五<lb/>
</p>
<p>
</p>
  </div>
<div>
                <head>中呉紀聞巻六</head>
    <p>
<pb n="KR2k0114_WYG_006-1a"/>
欽定四庫全書<lb/>
　中呉紀聞巻六　　　　　宋　龔明之　撰<lb/>
　　西樓詩<lb/>
紹興中郡守王㬇顯道建西樓賦詩者甚衆獨耿時舉<lb/>
德基為擅場其詩曰西樓一曲舊笙歌千古當樓面翠<lb/>
峨花發花殘香徑雨月生月落洞庭波地雄鼓角秋聲<lb/>
壯天逈欄干夕照多四百年来無妙手要看風物似元<lb/>
和德基他文稱是居太學久之不得一第而死惜哉<lb/>
<pb n="KR2k0114_WYG_006-1b"/>
　　郭仲達<lb/>
郭章字仲達世居崐山自幼工於文游京師太學有聲<lb/>
因歸鄉省親作詩别同舍云半菽年来屬未涯羞騎欵<lb/>
段出京華漲塵囬旋風頭𦂳綺照支離日脚斜掠過短<lb/>
莎驚脫兔踏翻紅葉閙歸鴉不堪囘首孤雲外望斷淮<lb/>
山始是家俄又賦一篇云也知隨俗調歸䇿却憶當年<lb/>
重出關豈是長居户限上可能無意馬蹄間中原百甓<lb/>
知誰運今日分隂敢自閑倘有寸功禆社稷歸来恰好<lb/>
<pb n="KR2k0114_WYG_006-2a"/>
試衣斑其詩傳播一時後以守城恩拜官被知已薦居<lb/>
帥幕久之官至通直郎卒於京師年四十餘無子<lb/>
　　淩佛子<lb/>
淩哲字明甫與余同肄業郡庠誠實君子也紹興中為<lb/>
正言上䟽論秦氏親黨因縁得科第有妨寒素進取之<lb/>
路公論甚與之累遷至吏部侍郎後以敷文閣待制通<lb/>
議大夫致仕年八十餘而卒公處己以㢘待人以恕雖<lb/>
身至從班不啻如寒士非時未嘗輙至郡中終年無一<lb/>
<pb n="KR2k0114_WYG_006-2b"/>
毫干請書室之前有一茶肆日為群小聚㑹之地公與<lb/>
賔客談話甚苦其喧遣介使之少戢巳而復然公不與<lb/>
較因徙以避之其長厚𩔖如此人目之為淩佛子<lb/>
　　崐山學記<lb/>
程詠之宰崐山其政中和有古循吏風嘗修治縣庠張<lb/>
無垢為作記欲鐫之石或謂無垢託此以諷朝士尋即<lb/>
巳之今横浦集亦不載因附見于此右通直郎知平江<lb/>
府崐山縣事程公詠之文簡公之曽孫伊川先生之姪<lb/>
<pb n="KR2k0114_WYG_006-3a"/>
也紹興二十八年七月十二日作書抵余曰沂聞為政<lb/>
莫先於教化教化莫先於興學吾邑有學卑陋不治甚<lb/>
不稱朝廷所以尊儒重道之意學門有社壇齋㕔掩蔽<lb/>
于前氣象不舒沂乃移于社壇之西闢其門墻廣袤數<lb/>
十丈又以東隅建學外門周植槐桞増崇殿門營治齋<lb/>
宇氣象宏偉殿堂齋廡鼎鼎一新遇月旦則率縣官詣<lb/>
學請主學者分講六經與諸生環坐堂上以聼焉時知<lb/>
府事待制蔣公名其堂曰致道并書學榜以寵賁之於<lb/>
<pb n="KR2k0114_WYG_006-3b"/>
乎可謂盛矣又曰先生昔學于大儒其所見聞非俗儒<lb/>
比願以其所聞者明以告我我將有以大之余曰吾老<lb/>
矣久抱末疾舊學荒落顧何以副子之請雖然不可以<lb/>
虚辱也輙以聞於師者以告左右左右其擇焉竊嘗以<lb/>
為學者當以孔子為師以孔子為師當學孔子之學非<lb/>
為博物洽聞絺章繢句高自標置視四海為無人攘臂<lb/>
而言曰吾仕宦當至將相吾富貴當歸故鄉吾當記三<lb/>
箧於渡河賦萬言於倚馬此正俗儒之學孔子之學乃<lb/>
<pb n="KR2k0114_WYG_006-4a"/>
不如是熟誦孔子若聖與仁則吾豈敢之說子夏掬澑<lb/>
播灑之說孟子徐行後長者之說以求孔子之心可也<lb/>
是謂孔子之學若乃學如馬融如陸淳博如許敬宗文<lb/>
如班固如桞子厚亦可矣而依梁冀而助武氏而事竇<lb/>
憲而附王叔文此吾儕之所羞道而孔門之罪人也詠<lb/>
之以為如何如其不然當明以教我<lb/>
　　王唐公<lb/>
王綯字唐公秦正懿王審琦五世孫建炎中為御史中<lb/>
<pb n="KR2k0114_WYG_006-4b"/>
丞金犯維揚車駕南渡公扈從以行東宫初建以資政<lb/>
殿學士權太子少傅未幾拜叅知政事力丐奉祠御書<lb/>
霖雨思賢佐一聯以賜之紹興七年薨于崐山僧舍年<lb/>
六十四諡和子陔公為人剛正有守立朝無所阿附宣<lb/>
和乙已䇿士於廷公為詳定官多取議論剴切者置甲<lb/>
科建炎已酉金兵深入公具陳攻守之䇿宰相不以為<lb/>
然巳而金犯維揚終無策公自建康扈從至臨安道由<lb/>
鎮江從容奏陳陳東以忠諫被誅此其鄉里也即命賙<lb/>
<pb n="KR2k0114_WYG_006-5a"/>
其家官其子車駕幸㑹稽時韓世忠邀擊金兵歸騎於<lb/>
揚子江公議遣兵追襲俾與世忠夾擊之同政者議不<lb/>
合遂求去公雖為執政其家貧甚毎以禄不及親自奉<lb/>
極儉薄仕宦二十年無寸椽可居自奉祠後寓崐山惠<lb/>
嚴僧舍蕭然一室服食噐用無異於寒士天性仁孝賙<lb/>
恤婣族無所不至俸入之餘買田贍給其孤貧者又為<lb/>
之畢婚冠䘮𦵏平居無他嗜好唯讀書為樂其文温潤<lb/>
典雅深於理致於死生禍福之說尤所洞達其寢疾也<lb/>
<pb n="KR2k0114_WYG_006-5b"/>
家人召醫且欲灼艾公曰時至即行留連無益薨前二<lb/>
日書戊戌字示左右屬纊之日果戊戌也其前知如此<lb/>
公所著述有内外制四十巻奏議三十巻進讀事實五<lb/>
巻論語解三十巻孝經解五巻群史編八十巻内典略<lb/>
録百巻<lb/>
　　顧景繁<lb/>
顧禧字景繁居光福山中其祖沂字歸聖終龔州太守<lb/>
其父彦成字子羙嘗將漕兩浙景繁雖受世賞不樂為<lb/>
<pb n="KR2k0114_WYG_006-6a"/>
仕閉戶讀書自娯自號漫莊又號癡絶嘗注杜工部詩<lb/>
其他著述甚富所與交者皆一時名士鄱陽張紫微彦<lb/>
實擴以詩聞天下景繁結為一社與之唱酬今張集有<lb/>
送顧景繁暫歸浙西詩云牆頭飛花如雪委牆根老栁<lb/>
絲垂地春正濃時君不留山路曉風鳴馬箠濤江入眼<lb/>
浪千尺想見吴儂問行李田園久荒漫撿挍親舊相逢<lb/>
半悲喜行朝諸公訪人材故人新賜尚書履袖中有䇿<lb/>
則可陳君亦因行聊爾耳又他詩稱譽景繁不一如云<lb/>
<pb n="KR2k0114_WYG_006-6b"/>
顧侯風味更嚴苦家貧闕辦三韭菹龜腸撑突五千巻<lb/>
底用㑹萃箋蟲魚又云虎頭文字逼前輩衮衮顓䝉分<lb/>
尺素天閑老驥日千里何用鹽車追蹇步景繁隠居五<lb/>
十年享高夀而終<hi>子羙除漕到蘇臺過南峰山拜先都官墓都官子羙之外祖也廵尉䕶送</hi>
<hi>至山中親題于享亭之壁予視景繁為中表</hi>
　　慈受禪師<lb/>
慈受禪師深老靖康間住靈巖學徒甚尊之平生所作<lb/>
勸戒偈頌甚多皆有文法鏤板行於世嘗自為真賛云<lb/>
<pb n="KR2k0114_WYG_006-7a"/>
自顧箇形骸舉止凡而陋只因放得下觸事皆成就醍<lb/>
醐與毒藥萬味同一口羙惡盡銷融是故名慈受孫仲<lb/>
益作守時因上元命之陞座慈受舉似云靈巖上元節<lb/>
且與諸方别只㸃一椀燈大千俱照徹也不用添油光<lb/>
明長皎潔雨又打不濕風又吹不滅大衆畢竟是甚麽<lb/>
燈教我如何說時高峰瓚老相去不逺絶不㑹面因中<lb/>
秋賞月書一絶寄瓚老云靈岫高峰咫尺間青松長伴<lb/>
白雲閑今宵共賞中秋月莫道山家不徃還<hi>師名懷深</hi>
<pb n="KR2k0114_WYG_006-7b"/>
　　蔣侍郎不肯立坊名<lb/>
胡文恭守蘇蔣公希魯將致政歸文恭公頃為諸生嘗<lb/>
受學於蔣因即其居第表為難老坊蔣公見之愀然謂<lb/>
文恭曰此俚俗歆豔内不足而假之人以誇者非所望<lb/>
於故人也願即徹去文恭公愧謝欲如其請則營繕巳<lb/>
嚴乃資其嘗獲芝草之瑞改為靈芝文恭退而語人曰<lb/>
識必因德而後達蔣公之德葢人所畏而其識如是固<lb/>
無足疑其如非吾所及也<lb/>
<pb n="KR2k0114_WYG_006-8a"/>
　　孫郎中<lb/>
孫緯字彦文擢進士第仕至尚書郎為人誠朴好以俗<lb/>
下語為詩文而多近理秦師垣生於臘月二十五日嘗<lb/>
獻壽詩云面臉丹如朱頂鶴髭髯長似緑毛龜欲知相<lb/>
府生辰日此是人間祭竈時師垣甚喜之公精於本朝<lb/>
典故及巨室大家名系世次無不通曉嘗著本朝人物<lb/>
志行於世<lb/>
　　潘恱之<lb/>
<pb n="KR2k0114_WYG_006-8b"/>
潘兊字恱之操履甚正鄉人皆尊敬之徽宗朝為中書<lb/>
舍人遷禮部侍郎與先君子甚厚常徃来於滄浪之上<lb/>
飲酒賦詩延欵竟日恱之無子妷民瞻工於詩與季父<lb/>
唱和成集<lb/>
　　南北章<lb/>
章氏本建安郇公之裔後徙于平江者有二族子厚丞<lb/>
相家州南質夫樞密家州北兩第屹然輪奐相望為一<lb/>
州之甲呉人號南北章以别之<lb/>
<pb n="KR2k0114_WYG_006-9a"/>
　　余良弼占卦影<lb/>
余仔字良弼三舍法行與余皆肄業郡庠又以同經聚<lb/>
于一齋良弼試上舍義題自假樂君子顯顯令德至干<lb/>
禄百福子孫千億良弼反覆用天人之說遂中高選既<lb/>
貢京師道由南徐訪一日者揲蓍得卦影畫文書一軸<lb/>
書天人二字於其上下書兩甲兩癸又畫二雁一入雲<lb/>
中一為箭所中日者云此文書二十年後可復用良弼<lb/>
以為不然既試南宫果不第退舍而歸累試皆蹉跌後<lb/>
<pb n="KR2k0114_WYG_006-9b"/>
罷舍法以免舉赴省義題與預貢時不少異即欲盡冩<lb/>
舊作同舍曉之云文格與今不同矣用之必不騐良弼<lb/>
深以卦影之言為信竟書之不易一字鄉人用新格者<lb/>
俱見黜獨良弼得之廷試後一第下世時去揲蓍時適<lb/>
滿二十年之數<lb/>
　　王彦光<lb/>
王葆字彦光擢宣和甲辰第崐山自郟正夫登第後有<lb/>
孫積中後六十載無有繼之者彦光擢第時呉昉博士<lb/>
<pb n="KR2k0114_WYG_006-10a"/>
適為邑宰有致語云振六十載之頽風賈三千人之餘<lb/>
勇紀其實也紹興改元天子廣言路講求賢良等材彦<lb/>
光時主麗水簿慨然上疏陳十弊皆切中時病其末以<lb/>
儲嗣為請語尤切直至謂仁宗時中外無事海宇晏然<lb/>
而范鎮等為國逺計其所納忠急急在此况當今日國<lb/>
步多艱人心易動强虜未靖羣盗陸梁天下之勢危若<lb/>
綴旒而甲觀之崇未聞流慶中外惴恐此為甚急臣願<lb/>
陛下為宗社無疆之計廣求宗室之中仁明孝友時論<lb/>
<pb n="KR2k0114_WYG_006-10b"/>
所歸者歴試諸事以係人心執政讀而竒之彦光素為<lb/>
秦益公噐重和議既定梓宫及太后皆還彦光時主宗<lb/>
正寺簿上書於益公僅三百字大意謂自古宰相功業<lb/>
之盛無如伊尹周公究其終始之言伊尹過周公逺矣<lb/>
方其相成湯輔太甲其功無與比當是時遂思復政於<lb/>
君而啓其告歸之意今咸有一德之書是也周公則不<lb/>
然夾輔成王坐致太平之功此時可以告老矣而卒不<lb/>
之魯故其後有四國流言之禍今欲為伊尹乎欲為周<lb/>
<pb n="KR2k0114_WYG_006-11a"/>
公乎惟閣下所擇益公得書頗喜久之除司封郎彦光<lb/>
既丁内艱服闋再居舊職一日益公語彦光曰檜待告<lb/>
老如何曰此事不當問之於某益公曰他人不敢言以<lb/>
公有直氣故問之嘗記紹興八年某為右相時公以書<lb/>
勸某去位保全功名今何故不言彦光曰果欲告老不<lb/>
問親與讐擇其可任國家之事者使居相位誠天下生<lb/>
民之福益公黙然俄除監察御史兼崇政殿說書益公<lb/>
薨出知廣德移漢州又移瀘州終浙東提刑彦光居鄉<lb/>
<pb n="KR2k0114_WYG_006-11b"/>
教誘後進終日論文不倦其所成就甚衆所學最長於<lb/>
春秋有春秋集傳十五巻春秋備論兩巻弟萬姪嘉彦<lb/>
登第叅政范公嘗作挽詩云喻蜀三年戍還吴萬里船<lb/>
雲歸䨇節後雪白短檠前百世春秋傳一丘陽羡田浮<lb/>
生如此了何必更淩煙日者悲離索公乎又杳㝠門人<lb/>
辨韓集子舍得韋經此去念築室空来聞過庭路遥人<lb/>
不見千古泣松銘<lb/>
　彦光鍳裁甚精李樂菴為布衣時流落兵火之餘一<lb/>
<pb n="KR2k0114_WYG_006-12a"/>
　見以為佳士妻以女弟今叅政周公初第時愛其博<lb/>
　洽即納之為壻二公尋即榮遇而又學術氣節聳動<lb/>
　當世人於是服其知人至於從其學者亦能第其甲<lb/>
　科之先後無不一如所期至今言其事者莫不稱歎<lb/>
　以為不可及<lb/>
　　狀元䜟<lb/>
穹窿山在城之西里老相傳云穹窿石移狀元來歸一<lb/>
夕聞有風雨聲詰旦視之果有石自東而移西者淳熙<lb/>
<pb n="KR2k0114_WYG_006-12b"/>
辛丑黄子由遂魁多士崑山雖去松江不逺舊無潮汐<lb/>
紹興中方有之猶不及二十里外李樂菴嘗見一道人<lb/>
云潮到夷亭出狀元後以此語葉令子强因作問潮館<lb/>
識其語今巳過夷亭矣但未知騐於何時然潮汐起於<lb/>
崐山邑人必有當此䜟者<lb/>
　　四幡之助<lb/>
大父自甲子既周之後遇生朝則捨一大幡於寳積寺<lb/>
刹柱嵗率以為常時曽王妣之越上留其壻顧沂大夫<lb/>
<pb n="KR2k0114_WYG_006-13a"/>
家大父徃省之夜宿於蕭山渡繫舟於一古桞之下終<lb/>
夕為之安寢拂曉舟師大驚四顧皆巨浸舟齊於朩之<lb/>
杪須臾水退獨免漂溺是夕王妣夢艤舟之地有四黄<lb/>
幡覆其上方有疑於心王父既歸言其事因屈指計之<lb/>
已歴四生朝矣<lb/>
　吴仁傑云龔浩字子正徃蕭山訪顧沂舟值水發比<lb/>
　到家其妻云向夢有黄幡六首罩一舟龔問其日正<lb/>
　水發之夕也葢嘗以生朝施二幡於承天寺不染塵<lb/>
<pb n="KR2k0114_WYG_006-13b"/>
　觀音殿凡三嵗矣適如夢中之數按吴氏感應録所<lb/>
　記微有不同當以此說為是然不染塵觀音殿乃是<lb/>
　在城報恩寺今北寺也<lb/>
　　樂菴<lb/>
樂菴在崐山之東南六七里李公彦平游息之所也公<lb/>
本江都人紹興初避地居此嘗為溧水宰以德化民四<lb/>
年無犯死罪者剡章交上召對陳便民十事除知温州<lb/>
未行擢監察御史出知婺州召拜司封郎官遷樞宻院<lb/>
<pb n="KR2k0114_WYG_006-14a"/>
檢詳時上屢引見僧徒談性空之理一日因對論及禪<lb/>
宗公奏曰昔周公亦坐禪上愕然公徐曰周公思兼三<lb/>
王以施四事其有不合者仰而思之夜以繼日幸而得<lb/>
之坐以待旦非坐禪而何陛下誠能端坐而思所以愛<lb/>
人利物之道即坐禪也何必他求乎俄以引年掛其冠<lb/>
而歸遂即菴廬而居之自號樂菴安叟居年餘上愛公<lb/>
精力不衰詔起致仕除侍御史同知壬辰貢舉因革去<lb/>
險怪之習文體為之一變而所得多一時名士因上疏<lb/>
<pb n="KR2k0114_WYG_006-14b"/>
論后戚不當居樞筦之地遷起居郎不就知台州又不<lb/>
就復上請老之章時王仲行為右正言亦力彈之莫子<lb/>
齊為給事中不書黄周洪道直學士院不草制皆遭遷<lb/>
逐布衣莊治嘗作四賢詩公道學精通且樂於教學者<lb/>
嘗誦康節語以告人曰學為人之仁學為人之事所以<lb/>
教人者率不外此公中年以後絶欲清修唯一蒼頭給<lb/>
事年幾八十視聼言論雖少年有所不及菴之左右皆<lb/>
植修竹經史圖書滿室忽旬餘不食屏醫却藥終日燕<lb/>
<pb n="KR2k0114_WYG_006-15a"/>
坐一夕親作手簡徧别親舊仍命其子不得齋僧供佛<lb/>
書訖倐然而逝所著文章甚多號樂菴集又有易說語<lb/>
孟說若干巻<lb/>
　　呉江詞<lb/>
建炎庚戍兩浙被兵禍有題水調歌頭於呉江者不知<lb/>
其姓氏意極悲壯今録之于後平生太湖上短棹幾經<lb/>
過如今重到何事愁與水雲多擬把匣中長劔換取扁<lb/>
舟一葉歸去老漁蓑銀艾非吾事丘壑已蹉跎膾新鱸<lb/>
<pb n="KR2k0114_WYG_006-15b"/>
斟羙酒起悲歌太平生長豈謂今日識兵戈欲㵼三江<lb/>
雪浪淨洗邉塵千里不用挽天河囬首望霄漢雙淚墮<lb/>
清波<lb/>
　　徐望聖<lb/>
徐師囬字望聖師閔之弟嘗為南康太守作直節堂蘇<lb/>
黄門為之記以為物之生未有不直者一為物所撓雖<lb/>
松柏竹箭之堅不能自保惟杉能遂其直求之人葢不<lb/>
待文王而興者黄門未嘗以言假人其推重公如此子<lb/>
<pb n="KR2k0114_WYG_006-16a"/>
閎中孫林兢曽孫藏<lb/>
　　羊充實<lb/>
羊充實舊與予肄業郡學其為人好崖異且狠愎一夕<lb/>
同舍對牀劇談充實偶以言侵衆遂相率聯句戯之云<lb/>
彼羙羊充實彎彎角向天口内餐荷葉尻中放瑞蓮細<lb/>
毛堪作筆麄毳可為氊子貢雖曽愛齊宣不見憐其他<lb/>
不能盡記充實見諸公更相應答機鋒甚銳遂哀鳴不<lb/>
巳自是處衆和易待人亦有禮諺所謂菱角雞頭之說<lb/>
<pb n="KR2k0114_WYG_006-16b"/>
信矣<lb/>
　　蘇民三百年不識兵<lb/>
姑蘇自劉白韋為太守時風物雄麗為東南之冠乾符<lb/>
間雖大盗蠭起而武肅錢王以破黄巢誅董昌盡有浙<lb/>
東西五代分裂諸藩據數州自王獨錢氏常順事中國<lb/>
本朝既受命盡籍土地府庫帥其屬朝京師遂去其國<lb/>
葢自長慶以来更七代三百年吴人老死不見兵革承<lb/>
平時泰伯廟棟猶有唐昭宗時寧海鎮東軍節度使錢<lb/>
<pb n="KR2k0114_WYG_006-17a"/>
鏐姓名書其上可謂盛矣大觀中樞宻章公之子綖為<lb/>
蔡京誣以盜鑄詔開封尹李孝夀即呉中置獄連逮千<lb/>
餘人遣甲士五百圍其家鉦鼔之聲晝夜不絶俗謂之<lb/>
聒囚鼓州民目所未覩莫不為之震駭獄既不就又遣<lb/>
三御史蕭服沈畸姚<hi>忘其名</hi>重按其至也人皆自門隙中<lb/>
窺之不敢正視識者已知非太平氣象故其後有建炎<lb/>
之禍方章氏事未覺時城中小兒所在群聚皆唱云沈<lb/>
逍遙莫知其由巳而三御史果至<lb/>
<pb n="KR2k0114_WYG_006-17b"/>
　　之彝老<lb/>
之彝老外岡楊氏子名則之字彞老嘗學詩於西湖順<lb/>
老學禪於大覺璉禪師詩號禪外集禪學有十𤣥談叅<lb/>
同契俱行於世嘗作早梅詩云數蕚初含雪孤清畫本<lb/>
難有香終是别雖瘦亦勝寒横笛和愁聼斜枝倚病看<lb/>
朔風如觧意容易莫吹殘又雪霽觀梅詩云荒園晚景<lb/>
歛寒烟數朶清新破雪邊幽艷有誰能畫得冷香無主<lb/>
賴詩傳看来最畏前村笛折去難逢野渡船向晚十分<lb/>
<pb n="KR2k0114_WYG_006-18a"/>
終更好静兼江月淡娟娟<lb/>
　　紀異<lb/>
盛章季文作守時譙樓一夕為火所焚有得其煨燼之<lb/>
餘者欲析而為薪見其中有大吉二字遂聞之於朝又<lb/>
郡學有一立石中夜光起教官言於州因作瑞石放光<lb/>
頌亦奏之又大成殿一夕為雷擊其柱火光異常東壁<lb/>
額上遺四帶青布巾大可貯五斗粟教官命以香案置<lb/>
之中庭詰朝視之無有矣<lb/>
<pb n="KR2k0114_WYG_006-18b"/>
　　朱氏盛衰<lb/>
朱沖微時以常賣為業後其家稍温易為藥肆生理日<lb/>
益進以行不檢兩受徒刑既擁多貲遂交結權要然亦<lb/>
能以濟人為心每遇春夏之交即出錢米藥物募醫官<lb/>
數人廵門問貧者之疾從而賙之又多買弊衣擇市嫗<lb/>
之善縫紉者成衲衣數百當大寒雪盡以給凍者諸延<lb/>
夀堂病僧日為供飲食藥餌病愈則已其子勔因賂中<lb/>
貴人以花石得幸時時進奉不絶謂之花綱凡林園亭<lb/>
<pb n="KR2k0114_WYG_006-19a"/>
館以至墳墓間所有一花一朩之竒怪者悉用黄紙封<lb/>
識不問其家徑取之有在仕途者稍稍拂其意則以違<lb/>
上命文致其罪浙人畏之如虎花綱經從之地廵尉䕶<lb/>
送遇橋梁則徹以過舟雖以數千緡為之者亦毁之不<lb/>
恤初江淮發運司於真揚楚泗有轉般倉綱運兵各據<lb/>
地分不相交越勔既進花石遂撥新裝運船充御前綱<lb/>
以載之而以餘舊者載糧運直逹京師而轉般倉遂廢<lb/>
糧運由此不繼禁衛至於乏食朝廷亦不之問也勔之<lb/>
<pb n="KR2k0114_WYG_006-19b"/>
寵日盛父子俱建節鉞即居第創雙節堂又得徽廟御<lb/>
容置之一殿中監司郡守必就此朝朔望勔嘗預曲宴<lb/>
徽宗親握其臂與語勔遂以黄羅纒之與人揖此臂竟<lb/>
不舉弟妷數人皆結姻於帝族因縁得至顯官者甚衆<lb/>
盤門内有園極廣植牡丹數千本花時以繒綵為幙帟<lb/>
覆其上每花標其名以金為標榜如是者數里園夫畦<lb/>
子蓻精種植及能疊石為山者朝釋負擔暮紆金紫如<lb/>
是者不可以數計圃之中又有水閣作九曲路入之春<lb/>
<pb n="KR2k0114_WYG_006-20a"/>
時縱婦女遊賞有迷其路者朱設酒食招邀或遺以<lb/>
簪珥之屬人皆惡其醜行一日勔敗檢估其家貲有黄<lb/>
發勾者素與勔不協既被㫖黎明造其室家人婦女盡<lb/>
驅之出雖閭巷小民之家無敢容納不數日巳墟其圃<lb/>
所謂牡丹者皆析以為薪毎一扁牓以三錢計其直勔<lb/>
死又竄其家於海島前日之受誥身者盡褫之當時有<lb/>
謔詞云做園子得數載栽培得那花朩就中堪愛特將<lb/>
一个保義酬勞反做了今日災害詔書下来索金帶這<lb/>
<pb n="KR2k0114_WYG_006-20b"/>
官誥看看毁壊放牙笏便擔屎擔郤依舊種菜又云疊<lb/>
假山得保義幞頭上帶著百般村氣做模様偏得人憎<lb/>
又識甚條制今日伏惟安置官誥又来索起不如更疊<lb/>
箇盆山賣八文十二初勔之進花石也聚於京師艮嶽<lb/>
之上以移根自逺為風日所殘植之未久即槁瘁時時<lb/>
欲一易之故花綱旁午於道一日内宴諢人因以諷之<lb/>
有持梅花而出者諢人指以問其徒曰此何物也應之<lb/>
曰芭蕉有持松檜而出者復設問亦以芭蕉答之如是<lb/>
<pb n="KR2k0114_WYG_006-21a"/>
者數四遂批其頰曰此某花此某朩何為俱謂之芭蕉<lb/>
應之曰我但見巴巴地討来都焦了天顔亦為之少破<lb/>
大學生鄭肅有進花石詩大寓規諫之意至今傳于世<lb/>
　　徐稚山<lb/>
徐林㳺定夫先生字之曰稚山紹興中坐趙忠簡公所<lb/>
引忤秦丞相意罷宗正少卿又以前任江西運使日嘗<lb/>
按秦之妻弟王昌秦夫婦銜之俄有將兩浙漕節者宻<lb/>
受風㫖誣劾公譏議均田良法安置興化軍秦死放還<lb/>
<pb n="KR2k0114_WYG_006-21b"/>
除户部侍郎事載紹興正論<lb/>
　　無菴<lb/>
崐山陳氏子名法全棄家從道川為僧叅請勤至一日<lb/>
行静濟殿前偶撞其首於柱間忽然大悟旁觀者見其<lb/>
光彩飛動而全自不知也自此遍走山林道價日増後<lb/>
住湖州道場山號無菴<lb/>
　　結帶巾<lb/>
宣和初予在上庠俄有㫖令士人結帶巾否則以違制<lb/>
<pb n="KR2k0114_WYG_006-22a"/>
論士人甚苦之當時有謔詞云頭巾帶誰理㑹三千貫<lb/>
賞錢新行條制不得向後長垂<hi>缺</hi>　服相類法甚嚴人<lb/>
盡畏便縫濶大帶向前面繫和我太學先輩被人呌保<lb/>
義<lb/>
　　周妓下火文<lb/>
崐山有一名倡周其姓後係郡中籍張紫㣲作守時周<lb/>
忽暴死道川適訪紫㣲公因命作下火文云可惜許可<lb/>
惜許大衆且道可惜許箇甚麽可惜巫山一叚雲眼如<lb/>
<pb n="KR2k0114_WYG_006-22b"/>
新水㸃綘脣昔年繡閤迎仙客今日桃源憶故人休記<lb/>
醜奴兒怪臉便須抖擻好精神南柯夢斷如何也一曲<lb/>
離愁别是春大衆還知歿故某人向甚麽處去向這裏<lb/>
分明㑹得驀山溪畔芳草渡頭處處六么花十八其或<lb/>
未然與君一把無烟火燒盡千愁萬恨心<lb/>
　　諧謔<lb/>
雞冠花未放狗尾葉先生<hi>嘲葉廣文</hi>三間草屋田中舍兩面<lb/>
皮韁馬轡丞<hi>田馬自相謔</hi>冬𤓰少貌猶施粉甘蔗無才也著<lb/>
<pb n="KR2k0114_WYG_006-23a"/>
緋<hi>猜謎婦人富英對丁中散</hi>數行文字那箇漢書一簇人烟誰家莊<lb/>
子筵上枇杷宛類無聲之樂艸頭蚱蜢猶如不繫之舟<lb/>
酔公子酉生年九十柳青娘卯生年十八鏡上占錢銅<lb/>
聲相應馬前斷事鞍上治民鉏麑觸槐死作木邉之鬼<lb/>
豫讓吞炭終為山下之灰<hi>滕達道與鄭毅夫對</hi>
　　思韓記<lb/>
韓正彦字師德魏公之猶子嘉祐中知崐山縣崐山號<lb/>
為難理而公能以静勝囹圄為之數空剏石堤疏斗門<lb/>
<pb n="KR2k0114_WYG_006-23b"/>
作塘長七十里而人不病涉得膏腴田百萬頃部使者<lb/>
以最上又請以輸州之賦十三萬從近便輸於縣鳩造<lb/>
塘餘材為倉廪以貯之民大恱比去遮道以留生為立<lb/>
祠作思韓記鑱諸石<lb/>
　　徐氏安人詩<lb/>
徐稚山侍郎有妹能詩大不類婦人女子所為其筆墨<lb/>
畦逕多出於杜子羙而清平沖澹蕭然出俗自成一家<lb/>
平生所為賦尤工有一文士嘗評之云近世陳去非吕<lb/>
<pb n="KR2k0114_WYG_006-24a"/>
居仁皆以詩自名未能逺過也有詩集傳於世<lb/>
　　吴中水利書<lb/>
宜興士人單諤嘗著呉中水利書其說謂蘇湖常三州<lb/>
之水瀦為太湖湖之水溢于松江以入海故少水患今<lb/>
吴江岸界於松江太湖之間岸東則江岸西則湖江東<lb/>
則大海也自慶歴二年欲便糧道遂築北隄横截江流<lb/>
五六十里遂致太湖之水常溢而不洩浸灌三州之田<lb/>
又覩岸東江尾與海相接之處汚下茭蘆叢生沙泥漲<lb/>
<pb n="KR2k0114_WYG_006-24b"/>
塞而又江岸之東自築岸以来沙漲今為民居民田矣<lb/>
雖増呉江一邑之賦而三州之賦不知反損幾百倍邪<lb/>
今欲洩太湖之水莫若先開江尾茭蘆之地遷沙村之<lb/>
民運其所漲之泥然後以呉江岸鑿其土為朩橋千所<lb/>
以通糧運隨橋谼開茭蘆為港走水仍於下流開白蜆<lb/>
安亭二江使太湖水由華亭青龍入海則三州水患必<lb/>
減元祐中東坡在翰苑奏其書請行之<lb/>
　　右中呉紀聞六巻凡二百二十五條宋宣教郎龔<lb/>
<pb n="KR2k0114_WYG_006-25a"/>
　　希仲譔及其子昱所叙行實附後熊之外王父王<lb/>
　　君家所藏前後散脫數紙先大父録本以傳先大<lb/>
　　父既歿熊於外家始覩元本缺帙比前甚多其後<lb/>
　　從人搜訪綴輯竟無此書今年冬㑹周君正道於<lb/>
　　呉城寓舍偶及此事周君以録本見示所存二百<lb/>
　　條其餘亦皆缺失遂得校正増補尚恨未完噫淳<lb/>
　　熙九年距今纔二百年而書僅存于世先大父之<lb/>
　　卒巳二十餘年猶未獲其全非區區留意郡志此<lb/>
<pb n="KR2k0114_WYG_006-25b"/>
　　書將泯沒而無聞矣士君子著述將垂不朽其傳<lb/>
　　之難必也如此豈不甚可惜哉因為記其大略以<lb/>
　　示来者云至正二十五年二月之吉武寧盧熊記<lb/>
　　呉中風土人文范文穆公呉郡志無餘憾矣崐山<lb/>
　　龔希仲又攷新舊圖經及地志不載者曰中呉紀<lb/>
　　聞命次子昱釐為六巻自叙云效范忠宣公東齋<lb/>
　　紀事暨蘇文忠公志林體皆取其有戒於人耳即<lb/>
　　中援引詩句居十之五徃徃借說詩寓感時索隠<lb/>
<pb n="KR2k0114_WYG_006-26a"/>
　　之意其巻首載范文正公條陳急務十條且云抱<lb/>
　　負竒偉不容不見于設施自非聖君賢相委曲信<lb/>
　　任之亦安能行其所學殆亦蹭蹬名塲昌黎所謂<lb/>
　　不得其平而鳴者歟二百年後武寜盧熊修蘇州<lb/>
　　府志輙取材焉讀其䟦可想見其尚友深情云或<lb/>
　　曰字熙仲宗元之曽孫父况與蘇過齊名于朝人<lb/>
　　號龔蘇居崑山黄姑别墅作期頥堂日飲其間年<lb/>
　　九十二臨終預知時至遺命二子晃昱曰毋設仙<lb/>
<pb n="KR2k0114_WYG_006-26b"/>
　　釋像于柩前供一花一水誦論語孝經足矣其孝<lb/>
　　行詳本傳虞山毛晉識<lb/>
　　傳云明之㓜事祖母李李自言少嘗大病夢神告<lb/>
　　曰與汝七十七及期果病且革明之齋心屏處夜<lb/>
　　禱于天乞减己五齡以益李夀灼香於頂者七聞<lb/>
　　腦中有爆裂聲不為動詰旦李病良愈又五年乃<lb/>
　　卒宣和三年明之以諸生貢京師迎父母徃巳而<lb/>
　　母與弟繼亡去鄊數千里貧無以歸𦵏或使以旅<lb/>
<pb n="KR2k0114_WYG_006-27a"/>
　　殯僧舍否則火之以其燼歸明之不從取其家所<lb/>
　　有自一錢之直皆折賣之不足又乞貸於人竟䕶<lb/>
　　二䘮以歸先墓在西山大朩數萬族人利其直悉<lb/>
　　斬而分之明之不能制獨泣且罵每伐一朩仆明<lb/>
　　之輙號慟響震林谷紹興二十年鄉貢年巳六十<lb/>
　　或勸少匿其數為異日計笑曰吾平生未嘗妄語<lb/>
　　且不敢自欺卒書其實晚以特恩廷試授高州文<lb/>
　　學年逾八十法不應出官呉士在朝者列奏其行<lb/>
<pb n="KR2k0114_WYG_006-27b"/>
　　義敕監潭州南嶽廟淳熙五年乞致仕鄉人奉直<lb/>
　　大夫林振等舉明之鄉曲儒宗經明行修議論操<lb/>
　　履衆所師法而窮居在下先是淳熙二年慶夀赦<lb/>
　　文内孝行節誼著于鄉閭仰長吏保明當議旌録<lb/>
　　時參政錢良臣謂明之無吏考難之呉仁傑曰公<lb/>
　　試與丞相敷陳必能動上聼良臣問故仁傑曰龔<lb/>
　　君頃以至行能動上帝是以知今日必能動人主<lb/>
　　因具言其事良臣為之竦然果得㫖超授宣教郎<lb/>
<pb n="KR2k0114_WYG_006-28a"/>
　　致仕仍賜緋衣銀魚時李衡以忠諫去國年幾八<lb/>
　　十德望絶人獨以兄事明之時人高之目為二老<lb/>
　　明之生平不摘人短不作貌言每自謂平日受用<lb/>
　　唯一誠字嘗附益山谷語以省喫儉用號五休居<lb/>
　　士<lb/>
　<lb/>
　<lb/>
　<lb/>
<pb n="KR2k0114_WYG_006-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中呉紀聞巻六<lb/>
</p>
<p>
</p>
  </div>
        </body>
</text>\m</TEI>
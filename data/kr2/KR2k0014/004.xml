<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>新安志巻四</head>
    <p>
<pb n="KR2k0014_WYG_004-1a"/>
欽定四庫全書<lb/>
　新安志巻四　　　　　　　宋　羅願　撰<lb/>
　　休寧沿革<lb/>
休寧望縣本漢歙縣之西鄉呉置新都郡析以為縣號<lb/>
休陽治靈鳥山在今縣西二里嗣主名休改為海陽移<lb/>
治萬歳山今萬安山是也晉武帝改為海寧宋大明八<lb/>
年省黎陽縣併入海寧梁承聖中復置黎陽并割黟歙<lb/>
海寧以為新寧郡陳省新寧郡亦省黎陽隋大業中新<lb/>
<pb n="KR2k0014_WYG_004-1b"/>
安郡治于此改海寧為休寧義寧中郡遷治歙縣唐武<lb/>
徳初縣治萬歳山舊城開元二十八年析休寧置婺源<lb/>
縣天寳九年縣徙治西十三里則至今因之永泰元年<lb/>
盜方清陷州州民拒盜保于縣之山險二年賊平又析<lb/>
置歸徳縣大厯四年省歸徳縣本縣在唐為上縣本朝<lb/>
為望<lb/>
　　縣境<lb/>
縣在州西六十五里其境東西廣長六十八里南北一<lb/>
<pb n="KR2k0014_WYG_004-2a"/>
百七十九里百二十歩東至歙縣界二十八里西至黟<lb/>
縣界四十里南至衢州開化界百四十九里百三十步<lb/>
北至歙縣界三十里東南到嚴州遂安界百二十六里<lb/>
西南到婺源界九十二里東北至歙縣界三十里西北<lb/>
到寧國府涇縣界百四十里<lb/>
　　鄉里<lb/>
其鄉十一其里六十忠孝鄉在縣西南其里孝芝宣仁<lb/>
懷義孝義安樂鄉在縣東其里安樂和孝嘉福呉田長<lb/>
<pb n="KR2k0014_WYG_004-2b"/>
汀積善良安鄉在縣北其里閑田安樂羣賢移風還珠<lb/>
吉陽鄉在縣西其里興善大和松溪鼓腹永和履仁鄉<lb/>
在縣西其里永康太平仁義仁徳回溪黎陽鄉在縣南<lb/>
其里信行依仁合陽信安懷仁遊山鄉在縣南其里方<lb/>
潭同化重信嘉禾忠義和睦鄉在縣南其里方溪興教<lb/>
輕財富義長樂太清嘉善鄉在縣南其里奉正睦親紹<lb/>
聖從善永豐千秋鄉在縣南其里千秋江津仙鳧回口<lb/>
中平通裏永慶和化承端虞芮鄉在縣西其里常樂靖<lb/>
<pb n="KR2k0014_WYG_004-3a"/>
安趨化新析淳義<lb/>
　　户口<lb/>
天禧中主户萬三千八百二十五口二萬四千六百三<lb/>
十九客户四十六口四百六十六未經界戸三萬二千<lb/>
八十經界戸萬七千八百七十六乾道八年主戸萬九<lb/>
千五百七十九客户無<lb/>
　　田畝<lb/>
田園祖額十八萬六千九百五十畝三角十四歩屯田<lb/>
<pb n="KR2k0014_WYG_004-3b"/>
三百二十一畝三角十二歩經界増多今為三十萬三<lb/>
千九百六十四畝三角二十五歩塘五百一十處堨二<lb/>
百一十處<lb/>
　　租賦<lb/>
夏稅紬八百三十七匹三丈三尺三寸絹八千二百六<lb/>
十二匹一丈七寸布一千八百二十九匹一丈八尺綿<lb/>
五萬六千八百二十一兩四錢小麥一千八百四十七<lb/>
石七斗三升七合錢五千六百一十二貫六百八十二<lb/>
<pb n="KR2k0014_WYG_004-4a"/>
文軍衫布九百七十二匹一丈七寸租課錢十五貫五<lb/>
百七十五文秋稅糙米三萬八千四百二石二斗三升<lb/>
八合鹽錢一千五百二十四貫七百七文租課糙米一<lb/>
百九十三石一斗四合五龠熟米一石四斗七升和買<lb/>
紬三千五百二十五匹絹一萬八百七十五匹<lb/>
　　酒稅<lb/>
酒以紹興九年所収為額計萬八千二百七十四貫五<lb/>
百六十文商稅按㑹要熈寧十年二千九百六十六貫<lb/>
<pb n="KR2k0014_WYG_004-4b"/>
二百一十六文今以紹興十年所収為額計一千四百<lb/>
二貫四百七十九文坊塲十處河渡無<lb/>
　　城社<lb/>
縣城九里三十歩其坊五海寧晝錦宣化惠化永寧社<lb/>
在縣東南先是元豐末管幹河北保甲馬誠奏乞嚴天<lb/>
下社稷而縣社在酒稅務後湫隘不能容壇壝卜遷于<lb/>
城西數請于州及部使者不見聽春秋祈報寄於佛廬<lb/>
及驛舍之廡紹聖四年長安張宓為令白轉運使林邵<lb/>
<pb n="KR2k0014_WYG_004-5a"/>
得錢四萬有竒於是始營五壇為庖庫於其東備祭器<lb/>
焉廟學在縣南紹興六年陳尚書之茂為尉縣人相率<lb/>
從授業乃以差出錢為屋五十楹<lb/>
　　官廨<hi>倉務驛附</hi>
縣㕔在城内主簿尉㕔並在縣㕔西南常平倉在縣東<lb/>
南隅酒稅務在西南隅良安驛在城内舊名萬歳驛五<lb/>
畬驛在縣南二十五里皇華驛在縣南九十五里舊名<lb/>
憩賢驛<lb/>
<pb n="KR2k0014_WYG_004-5b"/>
　　道路<lb/>
道路有二一通郡城一通黟縣界<lb/>
　　山阜<lb/>
率山在縣東南四十里髙五十七仞周二十一里率水<lb/>
出焉寰宇志引山海經云漸江出三天子都在率東蓋<lb/>
此山也而郭璞亦云三天子都山在歙縣界浙山出焉<lb/>
漢書地理志云浙江出黟縣南率山東入海<hi>唐盧潘引此以解山</hi>
<hi>海經中率山今地理志率山乃作蠻中不可曉</hi>是古有浙水之源皆由率山出<lb/>
<pb n="KR2k0014_WYG_004-6a"/>
而酈道元注水經云浙江水出黟縣南蠻山中北逕其<lb/>
縣縣南博山有石特起十丈上有劒杪時有靈鼓潛發<lb/>
又北厯黟山又北逕歙縣東與一小溪合水出縣東北<lb/>
翁山西逕故城南又西南入浙江又東逕遂安縣南又<lb/>
左合絶溪溪水出始新縣西南逕縣故城南為東西長<lb/>
溪溪有四十七瀬東注浙江葢其詳如此然酈道元引<lb/>
率山二字為蠻中故率浙江所發之源而直據黟縣為<lb/>
文取黟縣側石鼓山為騐縣側之水雖亦入浙江然未<lb/>
<pb n="KR2k0014_WYG_004-6b"/>
嘗厯黟山黟山之水自别流入歙則道元蓋誤也而率<lb/>
山之水出休寧界中者至歙縣南歙浦然後合揚之水<lb/>
下而為浙江率水未至時歙縣揚之水所併支川巳多<lb/>
勢自足以達矣要之此郡之水皆下為浙故自歙縣言<lb/>
者出黟山自休寧者出率山自績溪者出大鄣山自婺<lb/>
源者出浙山故黟山與大鄣山皆有三天子都及鄣山<lb/>
之名此其發源之著者餘小水不可勝數而唐盧潘作<lb/>
廬江四辯以山海經廬江亦出三天子都特漸江在率<lb/>
<pb n="KR2k0014_WYG_004-7a"/>
東廬江入彭澤西故潘云今率山在歙縣南連延而西<lb/>
曰浙嶺浙水實出其隂又西走<hi>音奏</hi>彭澤凡三百里并水<lb/>
出山陽者皆西流滙于彭澤廬江逺乎哉是必一水也<lb/>
潘嘗為歙州刺史其所說亦必有據然言山陽山隂之<lb/>
水皆入彭澤則未為當大抵二山之水東南流者皆下<lb/>
為浙江西流乃入彭澤耳浙或作淛<hi>音制</hi>或作漸義並同<lb/>
獨聳山在縣西五十里髙三百仞周四十里有洞邃深<lb/>
唐乾元間嘗投金龍<lb/>
<pb n="KR2k0014_WYG_004-7b"/>
岐山在縣西六十里髙二百仞周二十三里石壁千尺<lb/>
凌霄花縷絡其上華時如錦屏有室方十餘丈垂瀑百<lb/>
仞西北半壁有大石橋亘兩山其旁有深澗相傳昔有<lb/>
碧蓮花葉徑尺自澗中流出唐天寳中有僧居之石室<lb/>
中猶有龕像講臺石梯之屬乾元中又有道士龔棲霞<lb/>
絶粒隱此山元和四年刺史韋綬感夢置精舍乃名石<lb/>
門下巖曰爛錦巖門上盤石曰雲外座座東之巖曰標<lb/>
霞西巖曰晞陽座東之峰曰凌虚西峰曰逼霄又名巖<lb/>
<pb n="KR2k0014_WYG_004-8a"/>
在爛錦東者金翠巖前澗曰滌煩泉在爛錦前者曰澄<lb/>
心北望四里巖曰瑞聖而逼霄峰今號天柱峰云<hi>按石橋巖</hi>
<hi>在岐山舊經既有岐山又别出石橋巖今合為一</hi>
靈鳥山在縣西二里髙三十仞周五里嘗有鳳出于此<lb/>
方源山在縣南百十八里髙二百五十仞周三十里本<lb/>
名黄土山唐天寳六年改<lb/>
鹿髀山<hi>新經作鹿脾</hi>在縣西百五十里髙二百六十仞周十<lb/>
五里昔有採藥者遇老人鬚眉皓白指靈藥示之乃遺<lb/>
<pb n="KR2k0014_WYG_004-8b"/>
鹿脾回顧失其所在<lb/>
雞籠山在縣南九十里髙百六十仞周十五里形如雞<lb/>
籠祥符經云唐開元中有異道士謀卜居視黄山曰确<lb/>
而寒視飛布曰髙而無輔至此山曰是宜為葬地髙可<lb/>
至王侯不然者當致妖異時縣人洪真師事之道士晝<lb/>
臥室中真竊視状如蛟龍候覺遂辭去道士亦去之鄱<lb/>
陽真遂遷父骨葬此山真居浙南回玉鄉本好方頗能<lb/>
以小術動人乃潛謀起事州發兵捕殺數十人而真竟<lb/>
<pb n="KR2k0014_WYG_004-9a"/>
不獲乃即回玉鄉置婺源縣以鎮之<lb/>
松蘿山在縣東北十三里髙百十六仞周十五里山半<lb/>
石壁百餘仞松蘿交映<lb/>
顔公山在縣南九十里髙五十仞周三十八里上有湖<lb/>
廣五畝中多鯉魚昔有顔公隱此山一旦乘風去歳苦<lb/>
旱禱輙應<lb/>
黄土山在縣南九十五里髙二百一十仞周十五里連<lb/>
五畬山有水北流過縣南入衢州常山界<lb/>
<pb n="KR2k0014_WYG_004-9b"/>
白際山在縣南八十五里髙五十二仞周八里東連歙<lb/>
縣及嚴州遂安界<lb/>
梢雲山在縣西二十三里髙百五十二仞周五十二里<lb/>
武洪水出焉舊名郎山天寳六年改<lb/>
遊僊山在縣南四十五里平地特起四十仞周五里南<lb/>
有石壁削成數百尺闊四十餘丈<lb/>
白嶽山在縣西四十里髙二百仞周三十五里中峰四<lb/>
起絶壁斷崖松蘿森靄頂有池水清徹可鑑池西石室<lb/>
<pb n="KR2k0014_WYG_004-10a"/>
方圓五丈寰宇志云白嶽山峰獨聳有峻崖小道憑梯<lb/>
而上其三面並絶壁三百餘丈不通攀縁峰頂闊四十<lb/>
畝有故階迹瓦器池水石室亦嘗有學僊者居之其東<lb/>
北石壁五綵状樓臺在空中勢欲飛動又如神僊五六<lb/>
人憑闌觀望久視之乃知非耳<lb/>
蜜多巖在縣西四十七里祥符經云木罅中出蜜昔長<lb/>
吏嘗遣人取之梁任昉為太守遂止今不復有寰宇志<lb/>
云蜜嶺有木蜜出木空石罅中所處險逺長吏每遣百<lb/>
<pb n="KR2k0014_WYG_004-10b"/>
姓就采之任昉至罷焉祥符經以此巖為任昉罷取蜜<lb/>
處因以寰字志所載附見然今人多指淳安縣茶園頭<lb/>
蜜山為即蜜嶺此巖為蜜多恐自以僧居取梵語為稱<lb/>
耳<lb/>
石坼山在縣西北四十一里髙百二十仞周六里夾溪<lb/>
水出焉其巖石中坼<lb/>
南當山在縣西三十六里髙八十五仞周四里<lb/>
　　水源<lb/>
<pb n="KR2k0014_WYG_004-11a"/>
率水出率山北流百七十里合吉陽水溉田三十頃<lb/>
浙溪水出浙嶺東流縣南百一十一里溉田二十七頃<lb/>
一名漸溪古漸池也漢志云漸江水出黟縣南東入海<lb/>
今嶺屬婺源而溪屬休寧古皆屬黟<lb/>
方源水出方源山北流四十里合源坑水<lb/>
源坑水出鹿髀山南流百五十里溉田三十一頃<lb/>
夾溪水出石坼山南流六十七里合吉陽水溉田十頃<lb/>
五城水出縣南三十里北流溉田四十頃寰宇志云傍<lb/>
<pb n="KR2k0014_WYG_004-11b"/>
有五城村古之大鎮五城斜隅相對又有二大墳昔有<lb/>
人發之鐡厚二尺纔破則雷雨晦冥人懼而止<lb/>
南當水出南當山東流百五十里溉田三十二頃<lb/>
尼潭在縣西北六十里澄徹百丈石壁旁聳昔有尼居其側<lb/>
　　古跡<lb/>
斷石村在縣西三里舊名呉口村西南有石壁下臨深<lb/>
溪祥符經云昔兩舟泊此潭一祭一否夜半有神人徙<lb/>
祭者之舟於北岸有石五丈自壁而墜碎其一舟其墜<lb/>
<pb n="KR2k0014_WYG_004-12a"/>
處今為石室因名斷石村<lb/>
廢休陽縣在靈鳥山上其故城基猶存<lb/>
廢海陽縣在今縣十三里萬安山上<lb/>
隋廢海寧縣在南當水口山下<hi>寰宇志又有廢北野縣今按北野自在歙縣界</hi>
<hi>中</hi>
　　祠廟<lb/>
城隍廟中順廟梢雲廟在縣東揚山廟在西龍王廟游<lb/>
山廟在南夾溪廟在西北<lb/>
<pb n="KR2k0014_WYG_004-12b"/>
　　道觀<lb/>
崇寧觀在吉陽鄉松溪里舊名白鶴觀大觀元年八月<lb/>
敇改<lb/>
　　僧寺<lb/>
普滿禪院在忠孝鄉孝義里舊名報國禪院唐咸通六<lb/>
年建大中祥符元年十月敇改<lb/>
建初寺在忠孝鄉孝義里舊名崇法寺唐咸通九年建<lb/>
國朝開寳九年改賜<hi>新經云大中祥符元年十一月改賜與祥符經不同</hi>
<pb n="KR2k0014_WYG_004-13a"/>
新屯寺在黎陽鄉合陽里唐貞觀十年建<hi>新經天祐三年十二月建</hi>
<hi>與祥符經不同</hi>
齊祈寺在和睦鄉太清里唐㑹昌中建<lb/>
石橋院在履仁鄉太平里唐元和五年建先是刺史韋<lb/>
綬夢僧來謁曰能相記否綬不省僧言昔與公同修證<lb/>
今為二千石遽忘我耶綬問所居曰在公部下休寧之<lb/>
石橋巖旦問左右無知者索圖經閱之巖在縣西六十<lb/>
里有石室講堂佛像遣視信然乃建精舍㑹僧元立以<lb/>
<pb n="KR2k0014_WYG_004-13b"/>
游方來問所須願住此巖是為開山第一世<lb/>
䕶國仁王院在良安鄉萬安里唐咸通八年建<lb/>
星州院在嘉善鄉睦親里唐咸通中建<hi>新經貞觀十年二月建</hi>
吳山院在良安鄉羣賢里唐天祐七年建<lb/>
蜜多院在履仁鄉太平里唐乾符元年建<lb/>
陽山院在忠孝鄉懷義里唐天祐七年建<lb/>
燒香院在萬安鄉長汀里唐咸通十四年建<lb/>
方興寺在和睦鄉方溪里唐貞觀十年建<lb/>
<pb n="KR2k0014_WYG_004-14a"/>
修善尼寺在忠孝鄉良安里唐貞觀十年建<lb/>
嘉祥尼寺在忠孝鄉宣化里唐光化二年建<lb/>
　　賢宰<lb/>
劉曇淨字元光彭城莒人父慧鏡以孝聞曇淨篤行有<lb/>
父風解褐梁安成王國左常侍父卒奔䘮不食飲者累<lb/>
曰絶而復蘇哭輙嘔血服闋因以成疾㑹有詔薦四科<lb/>
叔父慧斐薦以應孝行武帝用為海寧令曇淨以兄未<lb/>
為縣因以譲乃除西安行叅軍<lb/>
<pb n="KR2k0014_WYG_004-14b"/>
吕大防字微仲京兆人治平三年以太常博士謫知縣<lb/>
事先是大防為監察御史裏行與侍御史知雜吕誨侍<lb/>
御史范純仁等言叅知政事歐陽修首倡濮議而宰相<lb/>
韓琦等附㑹皆當黜未報因各納補官告牒家居待罪<lb/>
帝命閤門以告牒還之又令中書降劄子趣使赴臺供<lb/>
職誨等繳還劄子并前後所奏九状申中書堅辭臺職<lb/>
至二月十四日帝閱誨等奏問執政當如何韓琦對曰<lb/>
臣等忠邪唯陛下所察歐陽修曰御史以為理難並立<lb/>
<pb n="KR2k0014_WYG_004-15a"/>
若臣等有罪即留御史若以臣等為無罪則取聖裁帝<lb/>
猶豫久之乃令出誨等曰不宜責之太重也於是誨降<lb/>
知蘄州純仁通判安州大防有是命元祐中為首相<lb/>
葛勝仲字魯卿丹陽人大觀初由禮部員外郎議禮忤<lb/>
權貴出知縣事勤恤民隱奨進士類識金公安節於童<lb/>
幼使與諸子偕學卒顯當世勝仲後為大司成諡文康<lb/>
至紹興中南蘭陵陳之茂阜鄉為尉邑人爭從講學乃<lb/>
相率出錢建庠校以其贏買書千巻之茂日至為諸生<lb/>
<pb n="KR2k0014_WYG_004-15b"/>
講說其成就子弟多顯名為逹官邑由此益多學者自<lb/>
二公發之之茂又勸民甃縣市内外數里城而不擾官<lb/>
至尚書<lb/>
　　祁門沿革<lb/>
祁門望縣本黟縣地縣西南有兩巨石夾溪相對號閶<lb/>
門而東北有涌流左右雲峰削成其中平坦周回數頃<lb/>
唐永泰元年土人方清作亂<hi>新唐書云蘇州亳土人方清因歳凶為盜依黟歙間</hi>
<hi>東南厭苦詔李光弼分兵討平之或云亳土人或云蘇州豪土皆誤也</hi>屯石埭城因權立<lb/>
<pb n="KR2k0014_WYG_004-16a"/>
閶門縣以守之至明年平方清因其壘析黟縣之六鄉<lb/>
及饒州浮梁縣地置以為縣合祁山閶門名之曰祁門<lb/>
在唐為中下縣本朝為望<lb/>
　　縣境<lb/>
縣在郡西百八十里其境東西廣長百四十五里南北<lb/>
百五十五里東至黟縣界五十里南至浮梁界九十五<lb/>
里西至浮梁界九十里北至池州石埭界六十里東南<lb/>
到浮梁界百四十里西南到浮梁界百八十五里東北<lb/>
<pb n="KR2k0014_WYG_004-16b"/>
到石埭界百一十里西北到石埭界一百有五里<lb/>
　　鄉都<lb/>
其鄉七其都二十有三製錦鄉在西南其都和光遐岑<lb/>
日新安福歸化鄉在東其都歸仁義成沙溪武山鄉在<lb/>
南其都化成尤昌福廣鄉在北其都萬石泉水善和孝<lb/>
上鄉在西其都文溪順定儒教仙桂上下鄉在西上鄉<lb/>
其都晝錦新豐下鄉南塘安定而安福尤昌善和儒教<lb/>
四都又各分上下凡二十有三<lb/>
<pb n="KR2k0014_WYG_004-17a"/>
　　户口<lb/>
天禧中主户五千六百一十七口七千八百六十三客<lb/>
户三百有四口四百二十六未經界户二萬五千九百<lb/>
有七經界萬二千二百三十三乾道主户萬一千五百<lb/>
七十五客户三千九百六十一<lb/>
　　田畝<lb/>
田園祖額十九萬九千五百六十三畝三十八歩半經<lb/>
界為七十萬有竒今為七十一萬七千六百三十六畝<lb/>
<pb n="KR2k0014_WYG_004-17b"/>
二角六歩塘二百三十七處堨九百七十五處<lb/>
　　租稅<lb/>
夏稅紬三百二十二匹六尺絹三千二百五十四匹八<lb/>
寸綿七千九十九兩小麥二斗七升錢四千九百四十<lb/>
九貫七十四文秋稅糙米萬五千三百七十四石三斗<lb/>
五升五合鹽錢五百六十一貫三百一十一文租課熟<lb/>
米三斗一升黒豆六斗和買紬千九百八十八匹絹五<lb/>
千五百一十二匹<lb/>
<pb n="KR2k0014_WYG_004-18a"/>
　　酒稅<lb/>
酒以紹興九年為額萬一千八百三十一貫六百四十<lb/>
七文商稅熙寧十年二千九百八十八貫八百八十七<lb/>
文今以紹興十三年為額一千八百三貫五百九十文<lb/>
　　城社<lb/>
縣城周五里百四十七歩坊曰遷善崇賢豐化升俊社<lb/>
在縣西先聖廟在縣南<lb/>
　　官廨<lb/>
<pb n="KR2k0014_WYG_004-18b"/>
縣㕔在城東北隅丞㕔在西主簿尉㕔在西北監務㕔<lb/>
在西常平倉在縣㕔南省倉在西北酒務在西南<lb/>
　　鎮塲<lb/>
大共鎮在縣北紹興二十三年正月例罷収稅坊塲一<lb/>
處河渡無<lb/>
　　館驛<lb/>
祁山驛在城内文溪驛在西六十里舊名大北驛<lb/>
　　道路<lb/>
<pb n="KR2k0014_WYG_004-19a"/>
驛路三東通黟縣西通浮梁北通石埭界小路一南通<lb/>
浮梁界百二十里<lb/>
　　山阜<lb/>
祁山在縣東北一里髙四十仞周二十五里三靣皆石<lb/>
壁中有石室髙五丈廣二丈名青蘿巖亦曰棲真巖旁<lb/>
有涌泉號乳泉味甘山西半壁昔有石丈餘墜溪中墜<lb/>
處有龍骨存焉<lb/>
大共山在縣北五十里髙六十仞與寧國府太平縣<lb/>
<pb n="KR2k0014_WYG_004-19b"/>
分界<lb/>
厯山在縣西八十五里髙二百五十仞北接池州石埭<lb/>
界絶頂有池中有石焉北有管公明僊壇<lb/>
舉根山在縣西七十里髙九十仞<lb/>
梅南山在縣西南七十里髙八十仞與浮梁縣分界水<lb/>
入饒州<lb/>
主簿山在縣西六十里髙四十五仞西南接浮梁界方<lb/>
輿記云昔有黟縣主簿廵厯到此愛其幽竒遂解印隠<lb/>
<pb n="KR2k0014_WYG_004-20a"/>
居終身不返<lb/>
新安山在縣西九十里髙四十仞<lb/>
三新婦山在東北二十里髙四十仞周二十六里方輿<lb/>
記云有三石峰望之如人每春雨初晴霞翠明媚則若<lb/>
彩服靚妝之餙<lb/>
道人山在縣北十五里髙九十仞周二十九里半壁有<lb/>
巖巖前有池昔有學僊者居之<lb/>
赤嶺在縣北百二十里髙三十仞周十五里北屬池州<lb/>
<pb n="KR2k0014_WYG_004-20b"/>
石埭縣舊名血嶺唐刺史馮宿改焉祥符經云赤嶺下<lb/>
有大溪昔人為梁取魚魚不得下遂夜飛越嶺而去人<lb/>
復於嶺上張網其飛不過者皆化為石遇雨則赤故謂<lb/>
之赤嶺而浮梁縣亦因此得名呉都賦所謂文鰩夜飛<lb/>
而觸綸葢此類云<lb/>
武陵嶺在縣西四十里髙三十五仞周二十八里始時<lb/>
道險陿捫蘿葛乃得上唐元和中鑿為盤道至今利之<lb/>
五峰巖在東北十里昔有韓氏子坐禪於此常降乳虎<lb/>
<pb n="KR2k0014_WYG_004-21a"/>
　　水源<lb/>
大共水出大共山南流八十里溉田五頃三十畝西南<lb/>
流百二十里入浮梁界<lb/>
大北水出歴山東流五十八里合大共水溉田十七頃<lb/>
十七畝<lb/>
小北水出舉根山東流五十里溉田二十頃西入浮梁<lb/>
界<lb/>
盧溪水出梅南山屈流三十七里合大共水溉田八十<lb/>
<pb n="KR2k0014_WYG_004-21b"/>
頃<lb/>
新安水出新安山西流三十三里溉田五頃三十一畝<lb/>
入浮梁界<lb/>
武亭水出武亭山南流四十五里合大共水溉田八頃<lb/>
四十畝入浮梁界<lb/>
義城水出玉嶺東入沂竹坑溉田二頃二十畝<lb/>
赤溪水出魚亭山西流五十里合大共水溉田十二頃<lb/>
八十畝<lb/>
<pb n="KR2k0014_WYG_004-22a"/>
鱅溪水出武陵山西南流六十里入鱅口合大共水溉<lb/>
田一頃<lb/>
閶門灘在縣南十三里衆水所注夾灘有大石對踴故<lb/>
號閶門自餘怪石叢峙迅川奔注摧艫碎舳十嘗七八<lb/>
經唐世兩賢令路旻陳甘節疏導乃為安流<lb/>
懸雲灘在西南十五里奔浪洑流為艱險之最<lb/>
　　古跡<lb/>
梅鋗城在縣西十五里沛公攻南陽遇呉芮之将梅鋗<lb/>
<pb n="KR2k0014_WYG_004-22b"/>
與偕攻析酈降之項羽相王以芮率百越佐諸侯封為<lb/>
衡山王都邾其将梅鋗功多封十萬户即此也<lb/>
　　祠廟<lb/>
城隍廟在縣城西呉長史祠堂在縣東三里唐呉仁歡<lb/>
始因以置縣者也范不婁廟在縣西八十里方輿記云<lb/>
南朝鄱陽尉范不婁領數百人斫明堂木於呉山中木<lb/>
長數百尺川谷阻深不可出懼而據山作亂竟死於此<lb/>
斯亦不足祭已厯山廟在厯山下祥符經云昔管公明<lb/>
<pb n="KR2k0014_WYG_004-23a"/>
學道於此疑後人為立廟厯口廟在縣西鱅口廟在縣<lb/>
南道人山主者廟在縣北並未詳<lb/>
　　道觀<lb/>
洞元觀在祁山之前相傳梅鋗故宅今民間所祭明府<lb/>
著古冠服旁為垂髫女子言鋗女得僊號梅娘云唐大<lb/>
厯中置觀名龍禪太平興國九年敇改通𤣥今為洞元<lb/>
　　僧寺<lb/>
悟法寺在製錦鄉舊名萬安寺唐咸通二年建相傳是<lb/>
<pb n="KR2k0014_WYG_004-23b"/>
梅鋗墓今人猶指殿後磚甓為其處寺前有修徑徑外<lb/>
淺水水外髙林過者多謂似天竺山靈隱寺前<lb/>
崇法禪院在縣城内舊名西林水陸院南唐時置太平<lb/>
興國五年十月勅改<lb/>
珠溪夀聖院在福廣鄉舊名珠溪資福院唐光化二年<lb/>
建大中祥符三年敇改有唐時謙禪師塔五六十年前<lb/>
嘗遷之骨身宛然<lb/>
忠國顯親下院在福廣鄉舊名霄溪資聖院唐乾寧三<lb/>
<pb n="KR2k0014_WYG_004-24a"/>
年置大中祥符八年敇改永恩建炎初改今名<lb/>
廣福寳林禪院在僊柱上鄉唐末有僧清素自言從五<lb/>
臺來眉目端秀髪覆額俶儻多異時縣人鄭傳保據號<lb/>
司徒師造其壘求安禪之地傳為言自紫溪入西峰有<lb/>
地數畞無人跡古木清秀澗中有洞穴神龍居之其旁<lb/>
可以安禪師曰吾今夕當飛錫往觀之傳館之於樓扃<lb/>
鐍嚴甚比夜半失之及明寝自若也謂傳曰吾已用錫<lb/>
表其處坤山而壬首自此以往者涉溪三十六度嶺二<lb/>
<pb n="KR2k0014_WYG_004-24b"/>
十四傳使人視之壠上新有行跡他皆如其言大敬異<lb/>
之為築室百餘間白刺史陶雅請於楊氏號上元寳林<lb/>
禪院開壇度僧時光化二年也傳嘗以久旱結采為樓<lb/>
從師求雨師表竹於樓之四隅曰雨於竹外已而果然<lb/>
揚州旱令屬郡徧禱羣祀雅夢偉人自稱汪王為雅言<lb/>
師乃水晶宫菩薩也有五龍可往求之乃請師師曰吾<lb/>
已遣施雨揚州三晝夜矣楊氏封禪大徳住山十七年<lb/>
聚僧數百人一旦盡散其衆而逝其骨身在今塔下始<lb/>
<pb n="KR2k0014_WYG_004-25a"/>
師嘗作歌偈有文殊遣我來之語元豐三年賜號慧應<lb/>
大師饒州亦奏請賜神慧禪師紹興十三年八月加神<lb/>
慧永濟禪師先是楊氏遺師紫衣不受求錦襖著之每<lb/>
往還池陽有馮姥者見常迎勞為設酒乃脫襖為贈使<lb/>
遇禱雨暘出而浴之并錫杖鐡笛戒牒皆見存而院以<lb/>
熙寧二年改夀聖寳林隆興間凡夀聖例改廣福云<lb/>
青蘿院在福廣鄉青蘿巖之下唐大厯二年建大觀中<lb/>
僧道清好為禪自以住山不能出乃私榜其院為禪院<lb/>
<pb n="KR2k0014_WYG_004-25b"/>
每使其徒出旁近招僧之遊能為禪者使挂鉢於此卒<lb/>
年九十餘院有辟支佛舍利塔<lb/>
厯口資福院在孝上鄉唐咸通二年建<lb/>
石門禪院在製錦鄉唐光化二年建<lb/>
靈泉院在福廣鄉泉水里唐乾寧三年建<lb/>
崇福院在僊桂上鄉唐咸通二年建<lb/>
吉祥院在僊桂上鄉唐龍紀元年建<lb/>
普安院在僊桂上鄉舊名永安唐咸通二年建熈寧三<lb/>
<pb n="KR2k0014_WYG_004-26a"/>
年六月敇改<lb/>
横山尼寺在製錦鄉唐咸通六年建<lb/>
東松菴在縣西三十五里官道上先是地當往來之衝<lb/>
而邸舍遼逺暮行兩山間過者患之悟法寺僧子珣少<lb/>
游四方嘗叅雲居心印禪師迨老而歸乃當官道為廬<lb/>
舍數十間設薦榻持薪水蔬米以勞迎四方之來者至<lb/>
則如歸時熙寧間也士大夫多為詩美之元豐中王荆<lb/>
公以江東提刑過此止宿亦留詩刻山中其後汪丞相<lb/>
<pb n="KR2k0014_WYG_004-26b"/>
以布衣去鄉里及為少傅仗節歸作詩曰萬夫屹立若<lb/>
臨衝四十年前謁上峰名遂歸來人物改青青惟有歳<lb/>
寒松珣浮梁朱氏子以試經得度晚益精進晝夜坐禪<lb/>
間則誦經尤好為西江月詞誦法華滿二萬過有蓮華<lb/>
生座下以足跳去之年八十一其徒永凈繼之繼凈者<lb/>
應昇縣人尤善遇客住菴二十餘年整葺殆遍今年七<lb/>
十餘<lb/>
　　碑碣<lb/>
<pb n="KR2k0014_WYG_004-27a"/>
新路記在縣南十三里古堤上唐刺史范傳正詞今亡<lb/>
　　賢宰<lb/>
呉仁歡縣人方清之亂仁歡率衆破賊刺史公孫綽上<lb/>
其事代宗嘉之因置祁門縣授仁歡朝散大夫石州刺<lb/>
史賜金紫旋拜本縣令殁葬縣西二十里<lb/>
路旻不知何郡人元和中為令鑿武陵嶺石為盤道又<lb/>
閶門灘善覆舟旻開斗門以平其隘號路公溪後斗門<lb/>
廢咸通三年令陳甘節以俸募民宂石積水為横梁因<lb/>
<pb n="KR2k0014_WYG_004-27b"/>
山𣲖渠餘波入于乾溪舟行乃安<lb/>
　<lb/>
　<lb/>
　<lb/>
　<lb/>
　<lb/>
　<lb/>
　新安志巻四<lb/>
</p>
<p>
</p>
  </div>
</body>
</text>
</TEI>
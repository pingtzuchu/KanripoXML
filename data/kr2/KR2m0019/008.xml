<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元朝典故編年考卷八</head> <lb/>
    <p>
<pb n="KR2m0019_WYG_008-1a"/>
欽定四庫全書<lb/>
　元朝典故編年考卷八<lb/>
　　　　　　　　　　　吏部侍郎孫承澤撰<lb/>
順帝朝<lb/>
　正内外官朝儀<lb/>
　　元統二年十月正内外官朝㑹儀班次一依品從<lb/>
　　蘇天爵奏曰朝覲㑹同國家大體班制儀式不可<lb/>
　　不肅夫九品分官所以著尊卑之序四方述職所<lb/>
<pb n="KR2m0019_WYG_008-1b"/>
　　以同逺近之風蓋位序尊嚴則觀望隆重朝廷典<lb/>
　　憲莫大於斯邇年以來朝儀雖設版位品秩率越<lb/>
　　班行均為衣紫從五與正五雜居共曰服緋七品<lb/>
　　與六品齊列下至八品九品莫不皆然夫既踰越<lb/>
　　班制遂致行立不端因忘肅敬之心殊失朝儀之<lb/>
　　禮今後朝賀行禮聽讀詔赦先儘省部院臺正從<lb/>
　　二品衙門次諸司局院各驗職事散官序列正從<lb/>
　　班次濟濟相讓與與而行如有踰越品秩差亂位<lb/>
<pb n="KR2m0019_WYG_008-2a"/>
　　序者同失儀論以懲不恪庶幾貴賤有章儀式不<lb/>
　　紊上尊朝廷之典禮下聳中外之觀瞻<lb/>
　皇后配饗<lb/>
　　元統二年十月以武宗正后配饗先是三朝皇后<lb/>
　　升祔未決巴顔以問太常博士逯魯曽曰先朝既<lb/>
　　以珍格皇后無子不為立主今所當立者明宗母<lb/>
　　耶文宗母耶對曰珍格皇后在武宗朝已膺寶册<lb/>
　　則文明二母皆妾今以無子之故不得立主而以<lb/>
<pb n="KR2m0019_WYG_008-2b"/>
　　妾母為正是為臣而廢其先君之母為子而私尊<lb/>
　　其先父之妾豈可復蹈慕容垂之失乎集賢學士<lb/>
　　陳顥素疾魯曾乃曰唐太宗册曹王明母為后亦<lb/>
　　二后也奚為不可魯曾曰堯母帝嚳庶妃堯未嘗<lb/>
　　以配嚳不法堯舜而法唐太宗耶衆服其議而巴<lb/>
　　延亦是之遂以珍格皇后配武宗擢魯曾為御史<lb/>
　襲用舊元<lb/>
　　詔改元統三年仍為至元元年以繼祖德御史李<lb/>
<pb n="KR2m0019_WYG_008-3a"/>
　　好文言年號襲舊於古未聞襲名而不蹈實未見<lb/>
　　有益<lb/>
　爭罷科舉<lb/>
　　至元元年十一月巴延矯詔罷科舉時詔已書而<lb/>
　　未用璽參政許有壬力爭之曰科舉若罷天下才<lb/>
　　人觖望巴延曰舉子多以贓敗有壬曰科舉未行<lb/>
　　時臺中贓罰無算豈盡出於舉子巴延曰舉子中<lb/>
　　可任用者唯參政爾有壬曰若張夢臣馬伯庸輩皆<lb/>
<pb n="KR2m0019_WYG_008-3b"/>
　　可任大事如歐陽𤣥之文章亦豈易及巴延曰科<lb/>
　　舉雖罷士之欲求美衣食者自能向學有壬曰為<lb/>
　　士者初不事衣食巴延曰科舉選人實妨選法有<lb/>
　　壬曰今通事知印乃白身補官受選者甚多而科<lb/>
　　舉一歲僅三十餘人科舉於選法果相妨乎不也<lb/>
　　巴延心然其言而議已定不可中輟未㡬巴延貶<lb/>
　　死翰林承㫖庫庫言古昔取人以濟世用必由科<lb/>
　　舉何可廢也上采其言詔下行之<lb/>
<pb n="KR2m0019_WYG_008-4a"/>
　刋行名儒書<lb/>
　　至元三年正月婺州路總管府以金華儒士金履<lb/>
　　祥所著論語孟子考證來上命刋行之其門人東<lb/>
　　陽許謙序之曰聖賢之心盡在四書四書之義補<lb/>
　　於朱子顧其立言詞約意廣讀者咸得其粗而不<lb/>
　　能悉究其義或以一偏之致自異而初不知未離<lb/>
　　其範圍世之詆訾瞀亂務為新奇者其弊正在此<lb/>
　　耳此金先生考證之所由作也始余三四讀自以<lb/>
<pb n="KR2m0019_WYG_008-4b"/>
　　為瞭然已而不能無惑久若有得愈久而所得愈<lb/>
　　深童而習之白首不知其要領者何限其可以易<lb/>
　　心求之哉<lb/>
　錄用名儒<lb/>
　　七年召遺逸朱公遷至京授翰林直學士不拜章<lb/>
　　七上乃以為金華郡學正公遷於經傳子史百氏<lb/>
　　之書禮樂律歴制度名物之數無不通貫而悉究<lb/>
　　之用力於聖賢之道以正心誠意為學真知實踐<lb/>
<pb n="KR2m0019_WYG_008-5a"/>
　　為功天性仁孝勤於著述所著有朱子詩傳疏義<lb/>
　　二十卷四書約說四卷四書通㫖六卷其序詩傳<lb/>
　　疏義曰說詩之難久矣自孔子說烝民懿德之㫖<lb/>
　　孟子說北山賢勞之意而後世難其人漢儒章句<lb/>
　　訓詁詳於詩則病其繼之者說愈煩而意愈窒遼<lb/>
　　遼乎千四百年至明道先生說雄雉兩章得孔子<lb/>
　　說詩之法又數十年得朱子而備焉蓋詩主咏歌<lb/>
　　與文體不同詞若重複而意實相承也意則委婉<lb/>
<pb n="KR2m0019_WYG_008-5b"/>
　　而辭實甚倨也是則說詩者之難也朱子取法孔<lb/>
　　子又取法於孟子又取法於程子少以虚辭助字<lb/>
　　發之而其脈絡較然自明三百篇可以讀矣然虚<lb/>
　　辭助字之間似輕而重似泛而切茍有鹵莽滅裂<lb/>
　　之心未必不以易而視之也是則讀傳者又當知<lb/>
　　其難也諸家自立異者不論惟輔氏羽翼傳說條<lb/>
　　理通暢甚有賴焉而多冗長不修亦時時有相矛<lb/>
　　盾者且或傳之約者與之俱約微者與之俱微猶<lb/>
<pb n="KR2m0019_WYG_008-6a"/>
　　若未能盡也小子魯鈍膚末何足與言間因輔氏<lb/>
　　說而擴充之剖析傳文以達經㫖而于未發者必<lb/>
　　究其藴已發者不羨其辭庶㡬乎微顯闡幽之意<lb/>
　　而因傳求經不難也抑嘗從事于斯矣持其無敢<lb/>
　　欺之心堅其欲自得之志語助之聲隨而為之上<lb/>
　　下也立言之趣從而與之周旋也優游饜飫積日<lb/>
　　累月乃若有黙契焉此不敏之資困學之方未敢<lb/>
　　以為學也夫惟以意逆志者必有大過于斯其序<lb/>
<pb n="KR2m0019_WYG_008-6b"/>
　　四書約說云博學而詳說之將以反說約也詳說<lb/>
　　之餘能反說約則舉其㮣而無不盡矣子朱子序<lb/>
　　大學則曰古之大學所以教人之法也序中庸則<lb/>
　　曰子思子憂道學之失其傳而作也二書之約如此<lb/>
　　而論語孟子則又不然記錄之詞章各有㫖不能說<lb/>
　　約雖詳何益哉故必一一要其歸趣而言之也雖然<lb/>
　　詳說有毫釐之差則約説有千里之謬詳說云乎哉<lb/>
　　可不悉致其精乎詳而必精精而後約則脈絡合<lb/>
<pb n="KR2m0019_WYG_008-7a"/>
　　於統體其於講求也㡬矣<lb/>
　親祀太廟<lb/>
　　至元六年六月監察御史呈嘗聞五行傳曰簡宗<lb/>
　　廟廢祭祀則水不潤下近年雨澤愆期四方多旱<lb/>
　　而歲減祀事變更成憲原其所致恐有感召欽惟<lb/>
　　國家四海乂安百有餘年列聖相承典禮具備莫<lb/>
　　不以孝治天下古者宗廟四時之祭皆天子親享<lb/>
　　莫敢使有司攝也蓋天子之職莫大于禮禮莫大<lb/>
<pb n="KR2m0019_WYG_008-7b"/>
　　於孝孝莫大於祭世祖皇帝自新都城首建太廟<lb/>
　　可知所本矣春秋之法國君即位逾年改元必行<lb/>
　　告廟之禮伏自陛下即位以來于今七年未嘗躬<lb/>
　　詣太廟似為闕典方今政化更新並遵舊制告廟<lb/>
　　之典理宜親享時帝在上都臺臣以聞奉㫖若曰<lb/>
　　俟到大都親自祭<lb/>
　保全同氣<lb/>
　　至元六年六月毁文宗廟主削文宗后太皇后之號<lb/>
<pb n="KR2m0019_WYG_008-8a"/>
　　雅克特古斯文宗子也放之髙麗御史崔敬上書言<lb/>
　　文皇獲不軌之愆已撤廟祀叔母有階禍之罪亦<lb/>
　　削洪名盡孝正名斯亦足矣惟念皇弟雅克特古斯<lb/>
　　太子年方在幼罹此播遷天理人情有所不忍明<lb/>
　　皇當上賓之日太子在襁褓之間尚未有知義當<lb/>
　　矜憫蓋武宗視明文二帝皆親子也陛下與太子<lb/>
　　皆嫡孫也以武皇之心為心則皆子孫固無親<lb/>
　　疎以陛下之心為心未免有彼此之論臣請以<lb/>
<pb n="KR2m0019_WYG_008-8b"/>
　　世俗喻之常人有百金之産尚置義田宗族困阨<lb/>
　　者為之教養不使失所况皇上貴為天子富有四<lb/>
　　海子育黎元當使一夫一婦無不得其所今乃以<lb/>
　　同氣之人置之度外適足貽笑邊邦取辱外國况<lb/>
　　蠻夷之性不可測度倘生他變關係匪輕興言至<lb/>
　　此良為寒心臣願殺身以贖太子之罪望陛下遣<lb/>
　　近臣迎歸太后太子以全母子之情盡骨肉之義<lb/>
　　天意回人心悅則宗社幸甚<lb/>
<pb n="KR2m0019_WYG_008-9a"/>
　秩滿考核<lb/>
　　至元六年集賢直學士兼秘書少監程鉅夫奏國<lb/>
　　朝建御史臺雖有考課之目而莫得其要莫可致詰<lb/>
　　乞照前朝體例應諸道府州司縣下至曹掾等各<lb/>
　　給出身印紙厯子一卷書本人姓名出身於其前<lb/>
　　俾各處長吏聯銜結狀保明書其歴任月日在任<lb/>
　　功過于後秩滿有司詳視而差其殿最則人之賢<lb/>
　　否一覽而知考核得實庶無徼倖命即舉行<lb/>
<pb n="KR2m0019_WYG_008-9b"/>
　考滿陞等之規<lb/>
　　至元六年制凡隨朝職官一考陞一等兩考通陞<lb/>
　　二等止六部侍郎正四品依舊例通理八十月陞<lb/>
　　三品左右司郎中員外郎都事考滿陞二等六部<lb/>
　　郎中員外郎主事三十月考滿陞一等兩考通陞<lb/>
　　二等<lb/>
　宣文閣崇文監<lb/>
　　至元六年以文宗設太禧宗禋等院及奎章閣藝<lb/>
<pb n="KR2m0019_WYG_008-10a"/>
　　文監増置官屬有差至是大臣議悉革罷庫庫曰<lb/>
　　民有千金之産尚設家塾以延館客堂堂天朝一<lb/>
　　學房乃不能容耶帝然之改奎章閣為宣文閣藝<lb/>
　　文監為崇文監餘悉罷之<lb/>
　　上製宣文閣記曰大統既正海内定一乃稽古右<lb/>
　　文崇德樂道以天厯二年三月作奎章之閣備燕<lb/>
　　閒之居將以淵潛遐思緝熙典學乃置學士員俾<lb/>
　　頌乎祖宗之成訓母忘乎創業之艱難而守成之<lb/>
<pb n="KR2m0019_WYG_008-10b"/>
　　不易也又俾陳夫内聖外王之道興亡得失之故<lb/>
　　而以自儆焉其為閣也因便殿之西廡擇髙明而<lb/>
　　有容不加飾乎采斵不重勞於土木不過啓户牖<lb/>
　　以順清燠樹<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>閣以棲圖書而已至于器玩之陳<lb/>
　　非古制作中法度者不得在列其為處也跬步户<lb/>
　　庭之間而清嚴邃密非有朝㑹祠享時巡之事㡬<lb/>
　　無一日而不御于斯于是宰輔有所奏請宥密有<lb/>
　　所圖回爭臣有所繩紏侍從有所獻替以次入對<lb/>
<pb n="KR2m0019_WYG_008-11a"/>
　　　從容密勿蓋終日焉而聲色狗馬不軌不物者無<lb/>
　　　因而至前矣自古聖明睿知善于怡心養神培本<lb/>
　　　浚源泛應萬變而不窮者未有易乎此者也蓋聞<lb/>
　　　天有恒運日月之行不息矣地有恒勢水土之載<lb/>
　　　不匱矣人君有恒居則天地民物有所係屬而不<lb/>
　　　易矣居是閣也靜焉而天為一動焉而天弗違庶<lb/>
　　　乎有道之福以保我子孫黎民于無窮哉至順<lb/>
　　　辛未孟春二日記按順帝有宣文至正二寶又有<lb/>
<pb n="KR2m0019_WYG_008-11b"/>
　　明仁殿及洪禧小璽皆楊瑀篆極精工<lb/>
　　既改宣文閣庫庫請置檢討等官十六員以備進<lb/>
　　講達官有不欲者庫庫曰昔先皇以儒道致治命<lb/>
　　裕宗學于贊善王恂今經書所藏倣書當時裕<lb/>
　　宗于學生之下新署御名習書謹呈其敬重若<lb/>
　　此世祖嘗募召我先人陳說四書及古史治亂<lb/>
　　至丙夜不寐喜曰朕令卿從許平仲學正欲以<lb/>
　　嘉言入告朕耳其向學又如此今汝不好儒寜不<lb/>
<pb n="KR2m0019_WYG_008-12a"/>
　　念聖祖神宗篤好之意乎且儒者之道君仁臣忠<lb/>
　　父慈子孝從之則人倫咸得國家咸治違之則亂<lb/>
　　爾欲亂而家吾不汝禁慎勿以斯言亂吾國也達<lb/>
　　官有慚色<lb/>
　賜處士諡<lb/>
　　至正元年賜蘭溪處士金履祥諡文安履祥少從<lb/>
　　學同郡王柏及何基之門二人蓋得朱熹之傳者<lb/>
　　宋將亡遂絶意進取屏居金華山中嘗以劉恕外<lb/>
<pb n="KR2m0019_WYG_008-12b"/>
　　紀記司馬氏通鑑以前事不本于經舛謬不可信<lb/>
　　乃斷自尚書旁采子史損益之作通鑑前編他於<lb/>
　　論孟大學諸經傳及禮樂書各有注疏授其門人<lb/>
　　許謙以傳當時以為基之清介純實似尹和靖柏<lb/>
　　之髙明剛正似謝上蔡履祥則親得之二氏而並<lb/>
　　克于已者也居仁山之下學者因稱仁山先生及<lb/>
　　殁有司以聞賜諡文安<lb/>
　開古金口河<lb/>
<pb n="KR2m0019_WYG_008-13a"/>
　　至正二年正月中書叅議博囉特穆爾都水傅佐<lb/>
　　建言起自通州南髙麗莊直至西山石峽鐵板開<lb/>
　　水古金口一百二十餘里創開新河一道深五丈<lb/>
　　　廣十五丈放西山金口水東流至髙麗莊合御河<lb/>
　　接引海運至大都城内輸納是時托克托為中書右<lb/>
　　丞相以其言奏而行之廷臣多言其不可而左丞<lb/>
　　許有壬言尤力托克托排羣議不納終于必行有壬<lb/>
　　　因條陳其利害畧曰大德二年渾河水發為民害<lb/>
<pb n="KR2m0019_WYG_008-13b"/>
　　大都路都水監將金口下閉閘版五年間渾河水<lb/>
　　勢浩大郭太史恐衝没田薛二村南北二城又將<lb/>
　　金口已上河身用砂石雜土盡行堵閉至順元年<lb/>
　　因行都水監郭道夀言金口引水過京城至通州<lb/>
　　其利無窮工部官並河道提舉司大都路及合屬<lb/>
　　官員耆老等相視議擬水由二城中間窒礙又蘆<lb/>
　　溝河自橋至合流處自來未嘗有漁舟上下此乃<lb/>
　　不可行船之明驗也且通州去京城四十里而盧溝<lb/>
<pb n="KR2m0019_WYG_008-14a"/>
　　止二十里此時若可行船當時何不于盧溝立馬<lb/>
　　頭百事近便却于四十里外通州為之又西山水<lb/>
　　勢髙峻亡金時在都城之北流入郊野縱有衝決<lb/>
　　為害亦輕今則在都城西南與昔不同此水性本<lb/>
　　湍急若加以夏秋霖潦漲溢則不敢必其無虞宗<lb/>
　　廟社稷之所在豈容徼倖于萬一若一時成功亦<lb/>
　　不能保其永無衝決之患且亡金時此河未必通<lb/>
　　行今所有河道遺跡安知非作而復輟之地乎又<lb/>
<pb n="KR2m0019_WYG_008-14b"/>
　　地形髙下不同若不作閘必致走水淺澁若作閘<lb/>
　　以節之則沙泥渾濁必致淤塞每年每月專人挑<lb/>
　　洗蓋無窮盡之時也且郭太史初作通惠河時何<lb/>
　　不用此水而逺取白浮之水引入都城以供閘埧<lb/>
　　之用蓋白浮之水澄清而此水渾濁不可用也此<lb/>
　　議方興傳聞于外萬口一詞以為不可若以為成<lb/>
　　大功者不謀于衆人言不足聽則是商鞅王安石<lb/>
　　之法當今不宜有此議既上丞相終不從遂以正<lb/>
<pb n="KR2m0019_WYG_008-15a"/>
　　月興工至四月工畢起閘放金口水流湍勢急沙<lb/>
　　泥壅塞船不可行而開挑之際毁民廬舍墳塋夫<lb/>
　　丁死傷甚衆又費用不貲卒以無功繼而御史紏<lb/>
　　劾建言者博囉特穆爾傅佐俱伏誅<lb/>
　立登聞鼔院<lb/>
　　立登聞鼓院於闕外俾有寃抑及下情不上通者<lb/>
　　擊之<lb/>
　𣙜茶之害<lb/>
<pb n="KR2m0019_WYG_008-15b"/>
　　至正二年李宏陳言𣙜茶之制古所未有自唐以<lb/>
　　來其法始備國朝既于江州設立𣙜茶都轉運使<lb/>
　　仍於各路出茶之地設立提舉司七處專任散據<lb/>
　　賣引規辦國課莫敢誰何每至十二月初差人勾<lb/>
　　集各處提舉司官吏關領次年據引及其到司旬<lb/>
　　月之間司官不能偕聚吏貼需求各滿所欲方能<lb/>
　　給付據引此時春月已過及還本司方欲㸃對給<lb/>
　　散又有分司官吏到各處驗户散據賣引每引十<lb/>
<pb n="KR2m0019_WYG_008-16a"/>
　　張除正納官課一百二十五兩外又要取中統鈔<lb/>
　　二十五兩名為搭頭事例錢以為分司官吏饋贐<lb/>
　　之資提舉司雖以𣙜茶為名其實不能專散據賣<lb/>
　　引之任不過為運司官吏營辦資財而已上行下<lb/>
　　效勢所必然提舉司既見分司官吏所為若是亦<lb/>
　　復倣傚遷延及茶户得據還家已及五六月矣中<lb/>
　　間又存留茶引二三千本以茶户消乏為名轉賣<lb/>
　　與新興之戶每據又多取中統鈔二十五兩上下<lb/>
<pb n="KR2m0019_WYG_008-16b"/>
　　分派各為已私不知此等之錢自何而出其為茶<lb/>
　　戸之苦有不可言至於得據在手碾磨方興吏卒<lb/>
　　踵門催併初限不知茶未發賣何從得錢間有充<lb/>
　　裕之家必須别行措辦其力薄例被拘監無非典<lb/>
　　鬻家私以應官限及終限不能足備上司𦂳併重<lb/>
　　復勾追非法苦楚此皆由運司給引之遲分司苛<lb/>
　　取之過茶戸本圖求利反受其害日見消乏情實<lb/>
　　堪憫今若中明舊制每歲正月須要運司盡將給<lb/>
<pb n="KR2m0019_WYG_008-17a"/>
　　引給付提舉司隨時派散無得停留在庫多收分<lb/>
　　例妨誤造茶時月如有過期别行定罪仍不許運<lb/>
　　司似前分司自行散賣據引違者從肅政亷訪司<lb/>
　　依例紏治如此庶茶司少革貪黷之風茶戸免損<lb/>
　　乏之害命如所言行之<lb/>
　國從禮制<lb/>
　　至正三年中書左丞烏克遜良楨以國仍舊習<lb/>
　　不遵禮制上言曰綱常皆出于天而不可變議<lb/>
<pb n="KR2m0019_WYG_008-17b"/>
　　法之吏乃言國人不拘此例諸國人各從本俗是<lb/>
　　漢南人當守綱常國人諸國人不必守綱常也名<lb/>
　　曰優之實則陷之外若尊之内實侮之推其本心<lb/>
　　所以待國人者不若漢南人之厚也請下禮官有<lb/>
　　司及右科進士在朝者㑹議自天子至于庶人皆<lb/>
　　從禮制以成列聖未遑之典明萬世不易之道上是<lb/>
　　之命㑹官議定<lb/>
　修三朝史<lb/>
<pb n="KR2m0019_WYG_008-18a"/>
　　至正三年三月修遼金宋三史初世祖立國史院<lb/>
　　首命王鶚修遼金二史宋亡又命史臣通脩三史<lb/>
　　延祐天厯之間屢詔修之以義例未定竟不能成<lb/>
　　至是命托克托為都總裁特穆爾達實張起巖歐陽<lb/>
　　𤣥呂思誠揭傒斯為總裁官修之或欲如晉書例<lb/>
　　以宋為世紀而遼金為載紀或又謂遼立國先於<lb/>
　　宋五十年宋南渡後嘗稱臣於金以為不可待制<lb/>
　　王理者祖修端之說著三史正綂論欲以遼金為<lb/>
<pb n="KR2m0019_WYG_008-18b"/>
　　北史太祖至靖康為宋史建炎以後為南宋史<lb/>
　　一時士論非不知宋為正綂然終以元承金金承<lb/>
　　遼之故疑之各持論不決詔遼金宋各為史凡再<lb/>
　　閲歲書成<lb/>
　　楊維禎進正統辯曰伏覩皇帝詔㫖起大梁張京<lb/>
　　兆杜本等爵某官職專脩宋遼金三史越明年史<lb/>
　　有成書而正統未有所歸臣維禎謹撰三史正統<lb/>
　　辨凡二千六百餘言謹表以上者右伏以一代離<lb/>
<pb n="KR2m0019_WYG_008-19a"/>
　　合之殊固繋乎天數盛衰之變萬年正閏之綂實<lb/>
　　出於人心是非之公蓋統正而例可興猶綱舉而<lb/>
　　目可備前代異史今日兼修是非之論既明正閏<lb/>
　　之綂可定奈三史雖云有作而一綂猶未有歸恭<lb/>
　　惟世祖皇帝以湯武而立國皇帝陛下以堯舜而<lb/>
　　為君建極建中致中和而育物惟精惟一大一統<lb/>
　　以書元嘗怪遼金史之未成必列趙宋編而全備<lb/>
　　芸臺大啟草澤髙升宜開三百載之編年以垂千<lb/>
<pb n="KR2m0019_WYG_008-19b"/>
　　萬代之大典豈料諸儒之謙筆徒為三國之志書<lb/>
　　春秋之首例未聞綱目之大節不舉臣維禎素讀<lb/>
　　春秋之王正月公羊謂大一統之書再觀綱目之<lb/>
　　紹春秋文公有在正統之說故以始皇二十六年<lb/>
　　而繼周統髙祖成功五年而接秦亡晉始於平吳<lb/>
　　而不始于泰和唐始于滅盜而不始于武德稽之<lb/>
　　于古證之于今况當世祖命巴延平江南之時適<lb/>
　　應宋祖命曹彬下江南之歲親傳詔㫖有過唐不<lb/>
<pb n="KR2m0019_WYG_008-20a"/>
　　及漢之言確定統宗有繼宋不繼遼之禪故臣維<lb/>
　　禎敢痛排浮議力建公言挈大宋之編年包遼金<lb/>
　　之紀載置之上所用成一代可鑒之書傳之將來<lb/>
　　永示萬世不刋之典冒干天聽深懼氷兢下情無<lb/>
　　任瞻天望闕激切屏營之至辨曰正統之說何自<lb/>
　　而起乎起於夏后傳國湯武革世皆出於天命人<lb/>
　　心之公也統出於天命人心之公則三代而下厯<lb/>
　　數之相仍者可以妄歸於人乎故正統之義立於<lb/>
<pb n="KR2m0019_WYG_008-20b"/>
　　聖人之經以扶萬世之綱常聖人之經春秋是也<lb/>
　　春秋萬代之史宗也首書王正於魯史之元年者<lb/>
　　大一綂也五伯之權非不强于王也而春秋必外<lb/>
　　之不使僭此綂也然則統之所在不得以割據之<lb/>
　　地强梁之力僭偽之名而論之也尚矣先正論統<lb/>
　　於漢之後者不以劉蜀之祚促與其地之偏而奪<lb/>
　　其統之正者春秋之義也彼志三國降昭烈以儕<lb/>
　　吳魏使漢嗣之正下與漢賊並稱此春秋之罪人<lb/>
<pb n="KR2m0019_WYG_008-21a"/>
　　矣復有作元經自謂法春秋者而又帝北魏黜江<lb/>
　　左其失與志三國者等耳以致尊昭烈續江左兩<lb/>
　　魏之名不正而言不順者大正於宋朱氏之綱目<lb/>
　　焉或問朱氏述綱目主意曰在正統故綱目之絜<lb/>
　　綂者在蜀晉而抑綂者則秦昭襄唐武氏也至不<lb/>
　　得已以始皇之廿六年而始繼周漢始於髙帝之五<lb/>
　　年而不始於降秦晉始於平吳而不始於泰和唐<lb/>
　　始於羣盜既夷之後而不始於降武德之元又所<lb/>
<pb n="KR2m0019_WYG_008-21b"/>
　　以法春秋之大一統也然則今日之修宋遼金三<lb/>
　　史者宜莫嚴於正綂與大一統之辨矣自我世祖<lb/>
　　皇帝立國史院嘗命承㫖百一王公修遼金二史<lb/>
　　矣宋亡又命詞臣通修三史矣延祐天厯之間屢<lb/>
　　勤詔㫖而三史卒無成書者豈不以二史正綂之<lb/>
　　議未決乎夫其議未決者又豈不以宋渡于南之<lb/>
　　後拘于遼金之抗于北乎吾嘗究契丹之有國矣<lb/>
　　自灰牛氏之部落始廣其初枯骨化形戴豬服豕<lb/>
<pb n="KR2m0019_WYG_008-22a"/>
　　荒唐怪誕中國之人所不道也八部之雄至於安<lb/>
　　巴堅披其黨而自尊迨耶律光而其勢浸盛契丹<lb/>
　　之號立於梁貞明之初大遼之號復改于漢天福<lb/>
　　之日自安巴堅訖于天祚凡七主歴二百一十有<lb/>
　　五年夫遼固唐之邊夷也乘唐之衰草竊而起石<lb/>
　　晉氏通之且割幽燕以與之遂得窺釁中夏而石<lb/>
　　晉氏不得不亡矣而議者以遼乘晉統吾不知其<lb/>
　　何統也再考金之有國矣始于完顔氏實又臣屬<lb/>
<pb n="KR2m0019_WYG_008-22b"/>
　　於契丹者也至阿固達得全性命于道宗之世遂<lb/>
　　敢萌人臣之將而簒有其國僭稱國號于宋重和<lb/>
　　之元相傳九主凡歴一百一十有七年而議者又<lb/>
　　以金之平遼尅宋帝有中原而謂接遼宋之統吾<lb/>
　　又不知其何統也議者又謂完顔氏世為君長保<lb/>
　　其肅慎至太祖時南北為敵國素非君臣遼祖神<lb/>
　　冊之際宋祖未生遼祖比宋前興五十餘年而宋<lb/>
　　嘗遣使卑詞以告和結為兄弟晚年且遼為翁而<lb/>
<pb n="KR2m0019_WYG_008-23a"/>
　　宋為孫矣此又其說之曲而陋也漢之匈奴唐之<lb/>
　　突厥不皆興于漢唐之前乎而漢唐又與之通和<lb/>
　　矣吳魏之於蜀也亦一時角立而不相統攝者也<lb/>
　　而秉史筆者必以匈奴突厥為紀傳而以漢唐為<lb/>
　　正綂必以吳魏為分繫而以蜀漢為正統何也天<lb/>
　　理人心之公閲萬世而不可泯者也議者之論五<lb/>
　　代又以朱梁為簒逆不當合為五代史其說似矣<lb/>
　　吾又不知朱晃之簒克用氏父子以為仇矣契丹<lb/>
<pb n="KR2m0019_WYG_008-23b"/>
　　氏背唐兄弟之約而稱臣於梁非逆黨乎春秋誅<lb/>
　　逆重誅其黨契丹氏之誅為何如哉且石敬瑭事<lb/>
　　唐不受其命而簒唐謂之承晉可乎縱承晉也謂<lb/>
　　之統可乎又謂東漢四主逺兼郭周宋至興國四<lb/>
　　年始受其降遂以周為閏以宋統不為受周禪之<lb/>
　　正也吁茍以五代之統論之則南唐李昪嘗立大<lb/>
　　唐宗廟而自稱為憲宗五代之孫矣宋於開寶八<lb/>
　　年滅南唐則宋統繼唐不優于繼周繼漢乎但五<lb/>
<pb n="KR2m0019_WYG_008-24a"/>
　　　代皆閏也吾無取其統吁天之厯數自有歸代之<lb/>
　　之正閏不可紊千載厯數之統不必以承先朝續亡<lb/>
　　　主為正則宋興不必以膺周之禪接漢接唐之閏<lb/>
　　　為統也宋不必膺周接漢接唐以為統則遂謂歐<lb/>
　　　陽子不定五代為南史為宋膺周禪之張本者皆<lb/>
　　　非矣當唐明宗之祝天也自疑已為不任社稷生<lb/>
　　　靈之主願天早生聖人以主生靈自是天人交感<lb/>
　　　而宋祖生矣天厭禍亂之極使之君主中國非欺<lb/>
<pb n="KR2m0019_WYG_008-24b"/>
　　　孤弱寡之所致也朱氏綱目於五代之年皆細注<lb/>
　　　於歲之下其餘意固有待於宋矣有待於宋則直以<lb/>
　　　宋接唐綂之正矣而又何計其受周禪與否乎中<lb/>
　　　遭陽九之阨而天猶不泯其社稷𤓰瓞之系在江<lb/>
　　　之南子孫享國又凡百五十有五年金泰和之議<lb/>
　　　以靖康為㳺魂餘魄比之昭烈在蜀則泰和之議<lb/>
　　　固知宋有遺統在江之左矣而金欲承其絶為得<lb/>
　　　綂可乎不此之察遂斥紹興為偽宋吁吾不忍道<lb/>
<pb n="KR2m0019_WYG_008-25a"/>
　　矣張邦昌迎康邸之書曰由康邸之舊藩嗣宋朝<lb/>
　　之大統漢家之戹十世而光武中興獻公之子九<lb/>
　　人而重耳尚在兹惟天意夫豈人謀是書也邦昌<lb/>
　　肯以靖康之後為游䰟餘魄而代有其國乎邦昌<lb/>
　　不得革宋則金不得以承宋是則後宋之與前宋<lb/>
　　即東漢前漢之比耳又非劉蜀牛晉族屬疎逺馬<lb/>
　　牛疑迷者之可以同日語也論正閏者猶以正統<lb/>
　　在蜀正朔相仍在江東矧嗣祚親切比諸光武重<lb/>
<pb n="KR2m0019_WYG_008-25b"/>
　　耳者乎而又可以偽斥之乎此宜不得以南渡為<lb/>
　　南史也明矣再考宋祖生于丁亥而建國于庚申<lb/>
　　我太祖之降年與建國之年亦同宋以甲戌渡江<lb/>
　　而平江南于乙亥丙子之年而我王師渡江平江<lb/>
　　南之年亦同是天數之有符者不偶然天意之有<lb/>
　　屬者不茍然矣故我世祖平宋之時有過唐不及<lb/>
　　漢宋統當絶我綂當續之諭是世祖以厯數之正<lb/>
　　綂歸之於宋而以今日接宋統之正者自屬也當<lb/>
<pb n="KR2m0019_WYG_008-26a"/>
　　時一二大臣又有奏言曰其國可滅其史不可滅<lb/>
　　也是又以編年之統在宋矣論而至此則中華之<lb/>
　　綂正而大者不在遼金而在于天付生靈之主也<lb/>
　　昭昭矣然則論我元之大一統者當在平宋而不<lb/>
　　在平遼與金之日又可推矣夫何今之君子昧於<lb/>
　　春秋大一統之㫖而急於我元開國之年遂欲接<lb/>
　　遼以為統至于咈天數之符悖世祖君臣之喻逆<lb/>
　　萬世是非之公論而不惜也吁不以天數之正華<lb/>
<pb n="KR2m0019_WYG_008-26b"/>
　　統之大屬之我元承乎有宋如宋之承唐唐之承<lb/>
　　隋承晉承漢也而妄分閏代之承欲以荒夷非統<lb/>
　　之統屬之我元吾又不知今之君子待今日為何<lb/>
　　時待今之聖人為何君也哉嗚呼春秋大統之義<lb/>
　　吾已悉之請復以成周之大統明之于今日也文<lb/>
　　王在諸侯凡五十年至三分天下有其二遂誕膺<lb/>
　　天命以撫方夏然猶九年而大統未集必至武王<lb/>
　　十有三年代商有天下商命始革而大統始集焉<lb/>
<pb n="KR2m0019_WYG_008-27a"/>
　　蓋革命之事間不容髪一日之命未絶則一日之<lb/>
　　統未集當日之命絶則當日之統集也宋命一日<lb/>
　　而未革則我元之大統亦一日而未集也成周不<lb/>
　　急文王五十年武王十三年而集天下之大統則<lb/>
　　我元又豈急於太祖開國五十年及世祖十有七<lb/>
　　年而集天下之大統哉抑又論之道統者治統之<lb/>
　　所在也堯以是傳之舜舜以是傳之禹湯文武周<lb/>
　　公孔子孔子没㡬不得其傳百有餘年而孟子傳<lb/>
<pb n="KR2m0019_WYG_008-27b"/>
　　焉孟子没又幾不得其傳千有餘年而濓洛周程<lb/>
　　諸子傳焉及乎中立楊氏而吾道南矣既而宋亦<lb/>
　　南渡矣楊氏之傳為豫章羅氏延平李氏及于新<lb/>
　　安朱子朱子没而其傳及於我朝許文正公此歴<lb/>
　　代道統之源委也然則道統不在遼金而在宋在<lb/>
　　宋而後及于我朝君子可以觀治統之所在矣嗚<lb/>
　　呼世隔而後其議公事久而後其論定故前代之<lb/>
　　史必脩於異代之君子以其議公而論定也晉史<lb/>
<pb n="KR2m0019_WYG_008-28a"/>
　　脩於唐唐史修於宋則宋史之脩宜在今日而無<lb/>
　　讓矣而今日之君子又不以議公論定者自任而<lb/>
　　又諉曰付公論於後之儒者吾又不知後之儒者<lb/>
　　又何儒也此則予為今日君子之痛惜也今日堂<lb/>
　　堂大國林林鉅儒議事為律吐辭為經而正統大<lb/>
　　筆不自豎立又闕之以遺將來不以貽千載綱目<lb/>
　　君子之笑為厚恥吾又不知負儒名於我元者何<lb/>
　　施眉目以誦孔子之遺經乎洪惟我聖天子當朝<lb/>
<pb n="KR2m0019_WYG_008-28b"/>
　　廷清明四方無虞之日與賢宰臣親覽經史有志<lb/>
　　於聖人春秋之經制故斷然定修三史以繼祖宗<lb/>
　　未遂之意甚盛典也知其事大任重以在館之諸<lb/>
　　賢為未足而又遣使草野以聘天下之良史才負<lb/>
　　其任以徃者有其人矣而問之以春秋之大法綱<lb/>
　　目之主意則㮣乎其無以為言也嗚呼司馬遷易<lb/>
　　編年為紀傳破春秋之大法唐儒蕭茂挺能議之<lb/>
　　孰謂林林鉅儒之中而無一蕭茂挺其人乎此草<lb/>
<pb n="KR2m0019_WYG_008-29a"/>
　　野有識之士之所甚惜而不能倡其言於上也故<lb/>
　　私著其說為宋遼金正統辨以俟千載綱目之君<lb/>
　　子云若其推子午卯酉及五運之王以分正閏之<lb/>
　　說者此日家小技之論君子不取也吾無以為論<lb/>
　賜處士諡<lb/>
　　至正三年十月賜金華處士許謙諡謙受業金<lb/>
　　履祥之門履祥曰士之為學若五味之在和醯<lb/>
　　鹽既加則酸醎頓變子來見我三日矣而猶夫<lb/>
<pb n="KR2m0019_WYG_008-29b"/>
　　人也豈吾之學無以感發于子耶謙聞之惕然居<lb/>
　　數年盡得其傳之妙履祥既没謙益肆充闡多所<lb/>
　　自得自謂吾非有大過人者惟爲學之功無間斷<lb/>
　　爾平生制行甚嚴而所以應世者不膠于古不流<lb/>
　　於俗屏跡入華山四方之士不逺百里而來受業<lb/>
　　其教人至誠諄悉内外殫盡獨不教人以科舉之<lb/>
　　文曰此義利之所由分也不出里閭垂四十年中<lb/>
　　外名臣列其行義章凡數十上郡以遺逸應詔有<lb/>
<pb n="KR2m0019_WYG_008-30a"/>
　　司請主文衡皆莫能致世稱為白雲先生卒有司<lb/>
　　以聞賜諡文懿<lb/>
　黄河議<lb/>
　　至正四年余闕言中原之地平曠夷衍無洞庭彭<lb/>
　　蠡以為之匯故河嘗横潰為患其勢非多為之委<lb/>
　　以殺其流未可以力勝也故禹之治河自大伾而<lb/>
　　下則析為三渠大陸而下則播為九河然後河之<lb/>
　　大有所㵼其力有所分而患可平也此禹治河之<lb/>
<pb n="KR2m0019_WYG_008-30b"/>
　　道也自周定王時河始南徙訖于漢而河之故道<lb/>
　　失矣故西京時受害特甚雖以武帝之才乘文景<lb/>
　　富庶之業而一瓠子之微終不能塞而付之無可<lb/>
　　奈何自瓠子再決而其流為屯氏諸河其後河入<lb/>
　　千乘而德埭之河又播為八漢人指以為太史馬<lb/>
　　頰者是其委之多河之大有所瀉而力有所分大<lb/>
　　抵偶合于禹所治河者由是而東都至唐河不為<lb/>
　　害者千數百年至宋時河又南決南渡時又東南<lb/>
<pb n="KR2m0019_WYG_008-31a"/>
　　以入於淮以河之大且力惟一淮以為之委無以<lb/>
　　瀉而分之故今之河患與武帝時無異自宋南渡<lb/>
　　至元始二百年而河旋北乃其勢然也建議者以<lb/>
　　為當築堤起曹南訖嘉祥東西二百里以障河之<lb/>
　　北流則漸可圖以道之使南廟堂從之非以南為<lb/>
　　壑也其慮以為河既北則㑹通之漕廢予則以為<lb/>
　　河北而㑹通之漕不廢何也漕以汶而不以河也<lb/>
　　河北則汶水必微微則吾有制而相之亦可以舟<lb/>
<pb n="KR2m0019_WYG_008-31b"/>
　　可以漕書所謂浮于汶達于河者是也蓋欲防鉅<lb/>
　　野而使河不妄行俟河復千乘然後相水之宜而<lb/>
　　脩治之耳上以為治河名論<lb/>
　脩復黄河故道<lb/>
　　至正四年五月黄河暴溢近河郡邑皆罹水患命<lb/>
　　賈魯以工部尚書為總治河防使進秩二品授以<lb/>
　　銀印發汴梁大名十有三路民十五萬人廬州等<lb/>
　　戍十有八翼軍二萬人供役一切從事大小軍民<lb/>
<pb n="KR2m0019_WYG_008-32a"/>
　　咸禀節度便宜興繕是月二十二日鳩工七月疏<lb/>
　　鑿成八月決水故河九月舟楫通行十一月水土<lb/>
　　工畢諸埽諸堤成河乃復故道南匯于淮又東入<lb/>
　　于海帝遣貴臣報祭河伯召魯還京師論功超拜<lb/>
　　　榮禄大夫集賢大學士其宣力諸臣遷賞有差賜<lb/>
　　　丞相托克托世襲達爾罕之號特命翰林學士承㫖<lb/>
　　　歐陽𤣥製河平碑文以旌勞績𤣥既為河平之碑<lb/>
　　　又自以為司馬遷班固記河渠溝洫僅載治水之<lb/>
<pb n="KR2m0019_WYG_008-32b"/>
　　　道不言其方使後世任斯事者無所考則乃從魯<lb/>
　　　訪問方畧及詢過客質吏牘作至正河防記欲使<lb/>
　　　來世罹河患者按而求之其言曰治河一也有疏<lb/>
　　　有濬有塞三者異焉釃河之流因而導之謂之疏<lb/>
　　去河之淤因而深之謂之濬抑河之暴因而扼之謂之<lb/>
　　　塞疏濬之别有四曰生地曰故道曰河身曰減水河<lb/>
　　　生地有直有紆因直而鑿之可就故道故道有髙<lb/>
　　　有卑髙者平之以趨卑髙卑相就則髙不㙲卑不<lb/>
<pb n="KR2m0019_WYG_008-33a"/>
　　　瀦慮夫壅生潰瀦生堙也河身者水雖通行身有<lb/>
　　　廣狹狹難受水水益悍故狹者以計闢之廣難為<lb/>
　　　岸岸善崩故廣者以訃禦之減水河者水放曠則<lb/>
　　　以制其狂水隳突則以殺其怒治堤一也有創築<lb/>
　　　脩築補築之名有剌水堤有截河堤有䕶岸堤有<lb/>
　　　縷水隄有石船堤治埽一也有岸埽水埽有龍尾<lb/>
　　　欄頭馬頭等埽其為埽臺及推卷牽制薶挂之法<lb/>
　　　有用土用石用鐵用草用木用杙用絙之方塞河<lb/>
<pb n="KR2m0019_WYG_008-33b"/>
　　　一也有缺口有豁口有龍口缺口者已成則豁口<lb/>
　　　者舊常為水所豁水退則口下于隄水漲則溢出<lb/>
　　　于口龍口者水之所㑹自新河入故道之潨也此<lb/>
　　　外不能悉書因其用功之次第而就述於其下焉<lb/>
　　建先儒祠<lb/>
　　四年詔博野縣建宋儒程顥程頤祠有司歲時<lb/>
　　　致祭以二儒係其邑人<lb/>
　　遣使巡行天下<lb/>
<pb n="KR2m0019_WYG_008-34a"/>
　　至正五年詔朕自踐阼以來至今十有餘年託身<lb/>
　　億兆之上端居九重之中耳目所及豈能周知故<lb/>
　　雖夙夜憂勤覬安黎庶而和氣未臻灾眚時作聲<lb/>
　　教未洽風俗未淳吏弊未祛民瘼滋甚豈承宣之<lb/>
　　寄糾劾之司奉行有所未至與若稽先朝成憲遣<lb/>
　　官分道奉使宣撫布朕德意問民疾苦疏滌寃滯<lb/>
　　蠲除煩苛體察官員賢否明黜陟有罪者四品以<lb/>
　　上停職申請五品以下就便處決民間一切興利<lb/>
<pb n="KR2m0019_WYG_008-34b"/>
　　除害之事悉聽舉行<lb/>
　諌止外藩郡縣<lb/>
　　至正七年順江酋長樂孫求内附請立宣撫司及<lb/>
　　置郡縣省臣將許之右司都事歸暘曰既設郡縣<lb/>
　　有事不救則孤來附之意救之則疲中國而事外<lb/>
　　夷所謂獲虚名而受實禍也與左丞吕思誠抗辨<lb/>
　　甚力太平問其策安出暘曰可受其酋長宣撫勿<lb/>
　　責其貢稅使者賜金帛遣歸足矣卒從暘言<lb/>
<pb n="KR2m0019_WYG_008-35a"/>
　選名臣為守令<lb/>
　　七年以水旱民多失業選臺閣名臣二十六人出<lb/>
　　為守令民間利病許實封呈省<lb/>
　重三皇之祀<lb/>
　　至正九年御史臺以江西湖東道肅政亷訪使<lb/>
　　文殊訥所言具呈中書其言曰三皇開天立極<lb/>
　　功被萬世京師每歲春秋祀事命太醫官主祭<lb/>
　　揆禮未稱請如國子學宣聖廟春秋釋奠上遣<lb/>
<pb n="KR2m0019_WYG_008-35b"/>
　　中書省臣代祀一切儀禮倣其制中書付禮部集<lb/>
　　禮官議之是年十月二十四日平章政事哈巴哈<lb/>
　　鼎珠等以聞制曰可<lb/>
　重東宫輔導<lb/>
　　至正九年翰林學士兼諭德李好文言三代聖王<lb/>
　　莫不以教世子為先務蓋帝王之治本乎道聖賢<lb/>
　　之道存于經而傳經期于明道出治在于為學關<lb/>
　　係至重要在得人自非德堪範模則不足以輔成<lb/>
<pb n="KR2m0019_WYG_008-36a"/>
　　徳性自非學臻閫奥則不足以啟迪聰明宜求道<lb/>
　　徳之鴻儒仰成國家之盛事而好文天資本下人<lb/>
　　望素輕草野之習而久與性成章句之學而寖以<lb/>
　　事廢謬膺重托負荷誠難必别加選掄庶㡬國家<lb/>
　　有得人之助而好文免妨賢之譏<lb/>
　　上命好文取史傳及先儒論說有關治體而協經<lb/>
　　㫖者加以所見倣真德秀大學衍義之例為書十<lb/>
　　一卷名曰端本堂經訓要義奉表以進詔付端本<lb/>
<pb n="KR2m0019_WYG_008-36b"/>
　　堂令太子習焉<lb/>
　定更鈔之議<lb/>
　　至正十年定更鈔之議下詔曰朕聞帝王之治因<lb/>
　　時制宜損益之方在乎通變惟我世祖皇帝建元<lb/>
　　之初頒行中統交鈔以錢為文雖鼔鑄之規未遑<lb/>
　　而錢幣兼行之意已具厥後印造至元寶鈔以一<lb/>
　　當五名曰子母相權而錢實未用歴歲滋久鈔法<lb/>
　　偏虚物價騰踴姦偽日萌民用匱乏爰詢廷臣博<lb/>
<pb n="KR2m0019_WYG_008-37a"/>
　　采輿論僉謂拯弊必合更張其以中統交鈔壹貫<lb/>
　　文省權銅錢一千文准至寶鈔二貫仍鑄至正通<lb/>
　　寶錢與歴代銅錢並用以寶鈔法至元寳鈔通行<lb/>
　　如故子母相權新舊相濟上副世祖立法之初意<lb/>
　分司農司<lb/>
　　至正十三年立分司農司以右丞烏梁海左丞<lb/>
　　烏克遜良禎兼大司農卿給分司農司印西自西<lb/>
　　山南自保定河間北抵澶順東及遷民鎮凡官地<lb/>
<pb n="KR2m0019_WYG_008-37b"/>
　　及元管各屯田悉從分司農司立法佃種給鈔五<lb/>
　　百萬錠以供工價牛具農器榖種之用又畧倣前<lb/>
　　集賢學士虞集議於江淮召募能種水田及修<lb/>
　　築圍堰之人各千人為農師降名勅牒十二道募<lb/>
　　農民百人者授正九品二百人者正八品三百人<lb/>
　　者從七品就以領其所募之人所募農夫人給鈔<lb/>
　　十錠期年散歸<lb/>
　京師大疫<lb/>
<pb n="KR2m0019_WYG_008-38a"/>
　　至正十八年京師大饑疫死者相枕藉宦者保布<lb/>
　　哈欲要譽一時請于上市地收瘞之帝賜鈔七千<lb/>
　　錠中宫及興聖隆福兩宫皇太子皇太子妃賜金<lb/>
　　銀及他物有差省院施者無算布哈出玉帶一金<lb/>
　　帶一銀二錠米三十四斛麥六斛青貂銀鼠裘各<lb/>
　　一襲以為費擇地自南北兩城抵盧溝橋掘地及<lb/>
　　泉男女異壙人以一屍至者隨給以鈔舁負相踵<lb/>
　　既覆土就萬安慶夀寺建無遮大㑹至二十年四<lb/>
<pb n="KR2m0019_WYG_008-38b"/>
　　月前後瘞者二十萬用鈔二萬七千九十餘錠米<lb/>
　　五百六十餘石<lb/>
　宋五賢從祀<lb/>
　　至正十九年十一月江淛行省據杭州路申備本<lb/>
　　路經歴司呈准提控案牘兼照磨承發架閣胡瑜<lb/>
　　牒嘗謂文治興隆宜舉行于曠典儒先褒美期激<lb/>
　　勵于將來凡在聞知詎容緘黙蓋國家化民成俗<lb/>
　　莫先于學校而學校之設必崇先聖先師之祀者<lb/>
<pb n="KR2m0019_WYG_008-39a"/>
　　所以報功而示勸也我朝崇儒重道之意度越前<lb/>
　　古既已加封先聖大成之號又追崇宋儒周敦頤<lb/>
　　等封爵俾從祀廟庭報功示勸之道可謂至矣然<lb/>
　　有討論未盡尚遺先儒楊時等五人未列從祀遂<lb/>
　　使盛明之世猶有闕典惟故宋龍圖閣直學士諡<lb/>
　　文靖龜山先生楊時親得程門道統之傳排王氏<lb/>
　　經義之繆南渡後朱張吕氏之學其原委脈絡皆<lb/>
　　出于時者也故宋處士延平先生李侗傳河洛之<lb/>
<pb n="KR2m0019_WYG_008-39b"/>
　　學以授朱熹凡集註所引師說即其講論之㫖也<lb/>
　　故宋中書舍人諡文定胡安國聞道伊洛志在春<lb/>
　　秋纂為集傳羽翼正經明天理而扶世教有功于<lb/>
　　聖人之門者也故宋處士贈太師榮國公諡文正<lb/>
　　　九峯先生蔡沈從學朱子親承指授著書集傳<lb/>
　　發明先儒之所未及深有功于聖經者也故宋翰<lb/>
　　林學士叅知政事諡文忠西山先生真德秀博學<lb/>
　　窮經踐履篤實當時立偽學之禁以錮善類德秀<lb/>
<pb n="KR2m0019_WYG_008-40a"/>
　　晚出獨以斯文為己任講習躬行黨禁解而正學<lb/>
　　明此五人者學問接道統之傳著述發儒先之秘<lb/>
　　其功甚大况科舉取士已將胡安國春秋蔡沈尚<lb/>
　　書集傳表章而尊用之真德秀大學衍義亦備經<lb/>
　　筵講讀是皆有補于國家之治道者矣各人出處<lb/>
　　詳見宋史本傳俱應追錫名爵從祀先聖廟庭可<lb/>
　　以敦厚儒風激勸後學如䝉備呈上司申達朝省<lb/>
　　命禮官討論典禮如周敦頤等例聞奏施行以補<lb/>
<pb n="KR2m0019_WYG_008-40b"/>
　　闕典吾道幸甚本省以其言具咨中書省仍命胡<lb/>
　　瑜赴都投呈至正二十一年七月中書判送禮部<lb/>
　　行移翰林集賢太常三院㑹議俱准所言回呈中<lb/>
　　書省二十二年八月奏准送禮部定擬五先生封<lb/>
　　爵諡號俱贈太師楊時追封吳國公李侗追封越<lb/>
　　國公胡安國追封楚國公蔡沈追封建國公真德<lb/>
　　秀追封福國公各給詞頭宣命遣官齎徃福建行<lb/>
　　省訪問各人子孫給付如無子孫者於其故所居<lb/>
<pb n="KR2m0019_WYG_008-41a"/>
　　鄉里郡縣學或書院祠堂内安置施行<lb/>
　上都宫闕<lb/>
　　至正十九年叅議中書事陳祖仁䟽言自古人君<lb/>
　　不幸遇艱虞多難之時孰不欲奮發有為成不世<lb/>
　　之功以光復祖宗之業茍或上不奉于天道下不<lb/>
　　順於民心緩急失宜舉措未當雖以此道持盈守<lb/>
　　成猶或致亂而况欲撥亂世反正乎夫上都宫闕<lb/>
　　創自先帝脩於累朝自經兵火焚燬殆盡所不忍<lb/>
<pb n="KR2m0019_WYG_008-41b"/>
　　言此陛下所日夜痛心宜亟為興復者也然今四<lb/>
　　海未靖瘡痍未瘳倉庫告虚財用將竭乃欲驅疲<lb/>
　　民以供大役廢其耕耨而荒其田畝何異扼其吭<lb/>
　　而奪之食以速其斃乎陛下追惟祖宗宫闕念兹<lb/>
　　在兹然不思今日所當興復乃有大於此者假令<lb/>
　　上都宫闕未復固無妨于陛下之寢處使因是而<lb/>
　　違天道失人心或致大業之隳廢則夫天下者亦<lb/>
　　祖宗之天下生民者亦祖宗之生民陛下亦安忍<lb/>
<pb n="KR2m0019_WYG_008-42a"/>
　　而輕棄之乎願陛下以生養民力為本以恢復天<lb/>
　　下為務信賞必罰以驅䇿英雄親正人逺邪佞以<lb/>
　　圖謀治道夫如是則承平之觀不日咸復詎止大<lb/>
　　都宫闕而已乎時兵破上都焚宫闕議欲修之以<lb/>
　　祖仁之言而止自是不復時巡<lb/>
　大都杜鵑<lb/>
　　十九年冬十一月大都有杜鵑<lb/>
　　尊崇朱子<lb/>
<pb n="KR2m0019_WYG_008-42b"/>
　　至正二十二年十二月追諡朱熹父為獻靖其制<lb/>
　　詞云考德而論時灼見風儀之俊觀子而知父迨<lb/>
　　聞詩禮之傳久閟幽堂丕昭公論故宋左承議郎<lb/>
　　守尚書吏部員外郎兼史館校勘累贈通議大夫<lb/>
　　朱松仕不躁進德合中行遡鄒魯之淵源式開來<lb/>
　　學闡圖書之藴奥妙契𤣥機奏對雖忤于權姦嗣<lb/>
　　續篤生于賢哲化民成俗著書滿家欽繼志述事<lb/>
　　之光前何節惠易名之孔後才髙弗展嗟沈滯于<lb/>
<pb n="KR2m0019_WYG_008-43a"/>
　　下僚道大莫容竟昌明于永世神靈不昧休命其<lb/>
　　承可諡獻靖其改封熹為齊國公制詞云聖賢之<lb/>
　　藴載諸經義理實明於先正風節之厲垂諸世褒<lb/>
　　崇豈問于異時不有鉅儒孰膺寵數故宋崇文閣<lb/>
　　待制累贈寶謨閣直學士太師追封徽國公諡文<lb/>
　　朱熹挺生異質蚤擢科名試用于郡縣而善政孔<lb/>
　　多迴翔于館閣而直言無隱權姦屢挫志慮不回<lb/>
　　著書立言嘉乃簡編之富愛君憂國負其經濟之<lb/>
<pb n="KR2m0019_WYG_008-43b"/>
　　長正學久達于中原渙號申行于仁廟詢諸僉議<lb/>
　　宜易故封國啓營丘爰錫太公之境土壤鄰洙泗<lb/>
　　尚觀尼父之宫墻緬想英風載欽新命可追封齊<lb/>
　　國公餘並如故<lb/>
　<lb/>
　<lb/>
　<lb/>
　元朝典故編年考卷八<lb/>
</p>
<p>
</p>
  </div>
</body>
</text>
</TEI>
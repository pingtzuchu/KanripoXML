<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元朝典故編年考卷三</head> <lb/>
    <p>
<pb n="KR2m0019_WYG_003-1a"/>
欽定四庫全書<lb/>
　元朝典故編年考卷三<lb/>
　　　　　　　　　　　　吏部侍郎孫承澤撰<lb/>
　蒙古新字<lb/>
　　至元四年詔朕惟字以書言言以紀事此古今之<lb/>
　　通制我國家肇基朔方俗尚簡古未遑制作凡施<lb/>
　　用文字因用漢楷反輝和爾字以逹本朝之言考諸<lb/>
　　遼金以及遐方諸國例各有字今文治寖興而字<lb/>
<pb n="KR2m0019_WYG_003-1b"/>
　　書有闕於一代制度實為未備故特命國師帕克斯<lb/>
　　巴創為䝉古新字譯冩一切文字期於順言逹事<lb/>
　　而已自今以徃凡有璽書頒降者並用䝉古新字<lb/>
　　仍各以其國字副之<lb/>
　置御史臺<lb/>
　　至元五年置御史臺秩從二品二十一年陞正二<lb/>
　　品大德十一年陞從一品臺有大夫一人後增一<lb/>
　　人中丞二人後又增二人隨復故侍御史二人治書<lb/>
<pb n="KR2m0019_WYG_003-2a"/>
　　侍御史二人殿中侍御史二人治朝著之事典事<lb/>
　　二人掌幙府文書之事後改為都事三人後又以<lb/>
　　都事之長蒙古若色目一人為經歴檢法二人後<lb/>
　　廢管勾三人其一人兼照磨監察御史十二人後<lb/>
　　增至十六人皆漢人又增䝉古色目人如漢人之<lb/>
　　數三十二人至元十四年既取宋置南行臺二十<lb/>
　　七年專莅江南之地號江南諸道行御史臺秩如<lb/>
　　内臺而監察御史二十四人西行臺初由雲南亷<lb/>
<pb n="KR2m0019_WYG_003-2b"/>
　　訪司陞行臺大德元年移治陜西號陜西諸道行<lb/>
　　御史臺莅陜西甘肅四川雲南之地延祐間暫廢<lb/>
　　隨復其官秩如南臺而監察御史二十人各道提<lb/>
　　刑按察司至元六年置正三品有使副使僉事察<lb/>
　　判經歴知事二十八年改肅政亷訪司使副使僉<lb/>
　　事各二人大司農奏罷各道勸農司以農事歸憲<lb/>
　　司增僉事二人經歴知事照磨各一人天下凡二<lb/>
　　十二道<lb/>
<pb n="KR2m0019_WYG_003-3a"/>
　百官公服<lb/>
　　至元五年定公服制以羅大袖盤領俱右袵一品<lb/>
　　紫大獨科花徑五寸二品小獨科花徑三寸三品<lb/>
　　散答花徑二寸無枝葉四品五品小雜花徑一寸<lb/>
　　五分六品七品緋羅小雜花徑一寸八品九品縁<lb/>
　　羅無文　幞頭漆紗為之展其角　笏制以牙上<lb/>
　　圓下方或以銀杏木為之　偏帶正從一品以玉<lb/>
　　或花或素二品以花犀三品四品以黃金為協枝<lb/>
<pb n="KR2m0019_WYG_003-3b"/>
　　五品以下以烏犀並八胯鞓用朱革　鞾以皂皮<lb/>
　　為之<lb/>
　婦女衣飾之制<lb/>
　　命婦衣服一品至三品服渾金四品服金答子六<lb/>
　　品以下惟服銷金并銷金紗荅子　首飾一品至<lb/>
　　三品許用金珠寶玉四品五品用金玉珍珠六品<lb/>
　　以下用金惟耳環用珠玉<hi>同籍不限親踈期親雖别籍并出嫁同</hi>
　　庻人許用翠花并金釵各一事惟耳環用金珠碧<lb/>
<pb n="KR2m0019_WYG_003-4a"/>
　　玉餘並用銀　娼家出入止服皂褙子亦不得乗<lb/>
　　坐車馬<lb/>
　立國子學<lb/>
　　至元六年七月立國子學二十四年閏二月設國<lb/>
　　子監仁宗皇慶元年二月徙大都路學所置周宣<lb/>
　　王石鼓於監復建崇文閣命詞臣作記國朝以神<lb/>
　　武定天下我世祖皇帝以武之不可偏尚也廣延<lb/>
　　四方耆碩之彦與共謀議遂能禆贊皇猷修舉百<lb/>
<pb n="KR2m0019_WYG_003-4b"/>
　　度文治駸駸興焉中統間命儒臣教胄子至元間<lb/>
　　備監學官成宗皇帝光紹祖烈相臣哈喇哈遜欽<lb/>
　　承上意作孔子廟於京師御史臺言胄子之教寄<lb/>
　　寓官舍隘陋非宜奏請孔廟之西營建國子監學以<lb/>
　　御史府所貯公帑充其費逮至仁宗皇帝文治日<lb/>
　　隆僉謂監學櫝藏經書宜得重屋以庋有㫖復令<lb/>
　　臺臣辦集其事乃於監學之北構架書閣閣四阿<lb/>
　　檐三重度以工師之引其崇四丈有一尺南北之<lb/>
<pb n="KR2m0019_WYG_003-5a"/>
　　深六尋有竒東西之廣倍差其深延祐四年夏經<lb/>
　　始六年冬績成材木瓦甓諸物之直工役飲食之<lb/>
　　費一皆出御史府雄偉壯麗燁然增監學之輝名<lb/>
　　其閣曰崇文英宗皇帝講行典禮賁飾太平文治<lb/>
　　極盛矣臺臣請勒石崇文閣下用紀告成之歲月<lb/>
　　制命詞臣撰文臣澂次當執筆今上皇帝丕纘聖<lb/>
　　緒動遵世祖成憲於崇儒重道惓惓也泰定元年<lb/>
　　春誕䧏俞㫖國子監立碑如臺臣所奏臣澂謹録<lb/>
<pb n="KR2m0019_WYG_003-5b"/>
　　所撰之文以進臣聞若古有訓戡定禍亂曰武經<lb/>
　　緯天地曰文武之與文各適所用然戡定禍亂<lb/>
　　用於一時而已經緯天地則亘古今不可無也何<lb/>
　　也日月星辰天之文也山川草木地之文也人與<lb/>
　　天地相為經緯則亦與天地相為長久而可一日<lb/>
　　無也哉我世祖怱怱用武日不暇給而汲汲崇文<lb/>
　　惟恐或後此其高識深慮度越百王宏規逺範垂<lb/>
　　示萬世以為聖子神孫程夫豈常人所能測知蓋<lb/>
<pb n="KR2m0019_WYG_003-6a"/>
　　創業之初非武無以弭亂守成之後非文無以致治<lb/>
　　武猶毒藥之治病病除即止文猶五穀之養生無時<lb/>
　　可棄也有文治之君必有文治之臣文治之臣茍非<lb/>
　　教習之有其素彼亦惘然孰知文之所以爲文者故<lb/>
　　建學以興文教暢文風涵育其人將與人主共治也<lb/>
　　斯文也小而修身齊家大而治國平天下言動之儀<lb/>
　　倫紀之叙事物理義之則禮樂刑政之具凡燦然相<lb/>
　　接煥然可述皆文也古聖賢用世之文載在方册<lb/>
<pb n="KR2m0019_WYG_003-6b"/>
　　不考古人之所以用世不知今日之所以為世用<lb/>
　　者也然則聖朝之崇文豈虚為是名也哉閣之所<lb/>
　　庋古聖賢之文也立之師使之以是而教設弟子<lb/>
　　員使之以是而學教之而成學之而能則游居監<lb/>
　　學者濟濟然彬彬然人人閑於言動之儀察於倫<lb/>
　　紀之敘博通乎事物理義之則詳䆒乎禮樂刑政<lb/>
　　之具他日輔翊吾君躋一世文治於堯舜三代之<lb/>
　　盛由此而選也夫如是其可謂不負聖天子崇文<lb/>
<pb n="KR2m0019_WYG_003-7a"/>
　　之明命休德已若夫不能潛心方策真有得於古<lb/>
　　聖賢之所謂文而渉獵乎淺末炫燿乎葩華曾是<lb/>
　　以爲文乎士之所以爲世用者盖不在此臣澂再<lb/>
　　拜稽首而獻頌曰皇元肇興於赫厥聲天戈所指<lb/>
　　如雷如霆聖聖繼承六合混一威命遠加丕冒出<lb/>
　　日神謀英畧敷遺後人征誅以義持守以仁既成<lb/>
　　武功大闡文治尊道隆儒勸學講藝京師首善教<lb/>
　　胄設官孔廟巍巍四方來觀執法之臣職務糾慝<lb/>
<pb n="KR2m0019_WYG_003-7b"/>
　　爰矢嘉謨稱我文德於廟之西黌舍翬飛於黌之<lb/>
　　北傑閣雲齊其閣伊何有經有史博采旁羅有集<lb/>
　　有子昔在中古郁郁乎文式克至今用宏兹賁詵<lb/>
　　詵多士被服聖術鳯翥鸞翔虎炳豹蔚維身之章<lb/>
　　維國之光匡扶盛化上躋虞唐民物阜蕃禮樂明<lb/>
　　備允顯崇文昌運萬世<lb/>
　　至元二十四年定國子監制設博士通掌學事分<lb/>
　　教三齋生員講授經㫖定正音訓上嚴教導之術<lb/>
<pb n="KR2m0019_WYG_003-8a"/>
　　下考肄習之業復設助教同掌學事而專守一齋<lb/>
　　正録申明規矩督習課業凡讀書必先孝經小學<lb/>
　　論語孟子大學中庸次及詩書禮記周禮春秋易<lb/>
　　博士助教親授句讀音訓正録伴讀以次傳習之<lb/>
　　講説則依所讀之序正録伴讀亦以次而傳習之<lb/>
　　次日抽籖令諸生復説其功課對屬詩章經解史<lb/>
　　評則博士出題生員具稿先呈助教俟博士既定<lb/>
　　始録附課簿以慿考校其生員之數定二百人先<lb/>
<pb n="KR2m0019_WYG_003-8b"/>
　　令一百人及伴讀二十人入學其百人之内䝉古<lb/>
　　半之色目漢人半之許衡又著諸生入學雜儀及<lb/>
　　日用節目七年命生員八十人入學俾永為定式<lb/>
　　而遵行之<lb/>
　蒙古國子學<lb/>
　　至元八年春正月始下詔立京師䝉古國子學教<lb/>
　　習諸生於隨朝䝉古漢人百官及集賽台官員選<lb/>
　　子弟俊秀者入學然未有員數命以通鑑節要用<lb/>
<pb n="KR2m0019_WYG_003-9a"/>
　　蒙古語言譯冩教之俟生員習學成效出題試問<lb/>
　　觀其所對精通者量授官職<lb/>
　大都路學<lb/>
　　國初燕京始平宣撫王楫請以金樞宻院為宣聖<lb/>
　　廟太宗六年設國子總教及提舉官命貴臣子弟<lb/>
　　入學受業憲宗四年世祖在濳邸特命修理殿廷<lb/>
　　及即位賜以玉斚俾永為祭器至元十三年授提<lb/>
　　舉學校官六品印遂改為大都路學署曰提舉學<lb/>
<pb n="KR2m0019_WYG_003-9b"/>
　　校所二十四年既遷都北城立國子學於國城之<lb/>
　　東廼以南城國子學為大都路學自提舉以下設<lb/>
　　官有差仁宗延祐四年大興府尹瑪蘓庫重修殿<lb/>
　　門堂廡建東西兩齋泰定三年府尹曹偉增建環<lb/>
　　廊文宗天厯二年復增廣之提舉郝義恭又增建<lb/>
　　齋舍自府尹郝朶而别至曹偉始定生員凡百人<lb/>
　　每名月餼京畿漕運司及本路給之泰定四年夏<lb/>
　　四月諸生始㑹食於學焉<lb/>
<pb n="KR2m0019_WYG_003-10a"/>
　諸路學校書院<lb/>
　　太宗始定中原即議建學設科取士世祖中統二<lb/>
　　年始命置諸路學校官凡諸生進修者嚴加訓誨<lb/>
　　務使成材以備選用至元十九年夏四月命雲南<lb/>
　　諸路皆建學以祀先聖二十三年二月帝御德興<lb/>
　　府行宮詔江南學校舊有學田復給之以飬士二十<lb/>
　　八年令江南諸路學及各縣學内設立小學選老<lb/>
　　成之士教之或自願招師或自受家學於父兄者<lb/>
<pb n="KR2m0019_WYG_003-10b"/>
　　亦從其便其他先儒過化之地名賢經行之所與<lb/>
　　好事之家出錢粟贍學者並立為書院凡師儒之<lb/>
　　命於朝廷者曰教授路府上中州置之命於禮部<lb/>
　　及行省及宣慰司者曰學正山長學録教諭路州<lb/>
　　縣及書院置之路設教授學正學録各一員散府<lb/>
　　上中州設教授一員下州設學正一員縣設教諭<lb/>
　　一員書院設山長一員中原州縣學正山長學録<lb/>
　　教諭並受禮部付身各省所屬州縣學正山長學<lb/>
<pb n="KR2m0019_WYG_003-11a"/>
　　録教諭並受行省及宣慰司劄付凡路府州書院<lb/>
　　設直學以掌錢穀從郡守及憲府官試補直學考<lb/>
　　滿又試所業十篇陞為學録教諭凡正長諭録教<lb/>
　　諭或由集賢院及臺憲等官舉充之諭録歴兩考<lb/>
　　陞正長正長一考陞散府上中州教授上中州教<lb/>
　　授又歴一考陞路教授教授之上各省設提舉二<lb/>
　　員正提舉從五品副提舉從七品提舉凡學校之<lb/>
　　事後改直學考滿為州吏例以下第舉人充正長<lb/>
<pb n="KR2m0019_WYG_003-11b"/>
　　備榜舉人充諭録有薦舉者亦參用之自京學及<lb/>
　　州縣學以及書院凡生徒之肄業於是者守令薦<lb/>
　　之臺憲考覈之或用為教官或取為吏屬徃徃人<lb/>
　　材輩出矣<lb/>
　京學<lb/>
　　至元中既立國學以故孔子廟為京學而提舉學<lb/>
　　事者仍以國子祭酒繋銜<lb/>
　議立三省<lb/>
<pb n="KR2m0019_WYG_003-12a"/>
　　至元七年議立三省侍御史高鳴上言臣聞三省<lb/>
　　設自近古其法由中書出政移門下議不合則有<lb/>
　　駁正或封還詔書議合則還移中書中書移尚書<lb/>
　　尚書乃下六部郡國方今天下大於古而事愈煩<lb/>
　　取决一省猶曰有壅况三省乎且多置官者求免<lb/>
　　失政也但使賢俊萃於一堂連署參决自免失政<lb/>
　　豈必别官異坐而後無失政乎故曰政貴得人不<lb/>
　　貴多官世祖深然之<lb/>
<pb n="KR2m0019_WYG_003-12b"/>
　兵事宜屬樞宻<lb/>
　　七年許衡疏言兵之於國在古已重在後世為尤<lb/>
　　重故樞宻之設特與中書對峙號為二府兵興則<lb/>
　　宰相主之事寧則樞宻任之蓋宰相平章軍國兵<lb/>
　　事可知也而兵之籍則不與樞宻兼總兵馬兵籍<lb/>
　　可知也而兵之符則不在體統相維無有偏失制<lb/>
　　雖近代而意實倣古或者謂樞宻併於中書為合<lb/>
　　古冡宰總百官之意殊不知古者冡宰止一人而<lb/>
<pb n="KR2m0019_WYG_003-13a"/>
　　今之為宰輔者動輒數十人此而不古而謂樞宻<lb/>
　　者獨可以古耶國家切務止在得人人茍未得徒<lb/>
　　紛更於此無益也<lb/>
　立耤田<lb/>
　　至元七年大都立耤田趙天麟上言臣聞祭祀者<lb/>
　　人之大端衣食者人之常理今聖朝立太常正卿<lb/>
　　設司農大寺欽乃攸司可謂備矣但耤田之禮尚<lb/>
　　未施行謹按禮經之義逺稽前世之文適三陽交<lb/>
<pb n="KR2m0019_WYG_003-13b"/>
　　泰之春當是月上辛之日祈穀於太微之帝再擇<lb/>
　　乎吉亥之辰封人壝宫掌舍設祗太僕秉轡保介<lb/>
　　從行綴黛耜於紺轅冠朱紘之華冕平秩東作爰<lb/>
　　至南郊具庶府之官僚聳萬民之瞻視天顔咫尺<lb/>
　　際恭就於三推黎庶三百人遂終於千畆公卿以<lb/>
　　下隨爵秩而亦耕燕飲之宜布龍光於既返内宰<lb/>
　　獻種於厥後神倉歛獲於西成一旦用之中心足<lb/>
　　矣此聖天子耤田之禮也伏望陛下無怒虢公之<lb/>
<pb n="KR2m0019_WYG_003-14a"/>
　　直諫式同漢帝之親耕於彼天田成兹盛事南瞻<lb/>
　　北顧三思粟帛之原上化下行一警農民之怠於<lb/>
　　昭文化以迓太平垂諸典章永示嘉範<lb/>
　社稷壇壝<lb/>
　　至元七年十二月有詔歲祀太社太稷三十年正<lb/>
　　月始用御史中丞崔彧言於和義門内少南得地<lb/>
　　四十畆為壝垣近南為二壇壇高五丈方廣如之<lb/>
　　社東稷西相去約五丈社壇土用青赤白黑四色<lb/>
<pb n="KR2m0019_WYG_003-14b"/>
　　依方位築之中間實以常土上以黃土覆之築必<lb/>
　　堅實依方面以五色泥飾之四面當中各設一陛<lb/>
　　道其廣一丈亦各依方色稷壇一如社壇之制惟土<lb/>
　　不用五色其上四周純用一色黃土壇皆北向立<lb/>
　　北墉於社稷之北以磚為之飾以黃泥瘞坎二於<lb/>
　　稷壇之北少西深足容物二壇周圍壝垣以磚為<lb/>
　　之高五丈廣三十丈四隅連飾内壝垣櫺星門四<lb/>
　　所外垣櫺星門二所每所門三列㦸二十有四外<lb/>
<pb n="KR2m0019_WYG_003-15a"/>
　　壝内北垣下屋七間南望二壇以備風雨曰望祀<lb/>
　　堂堂東屋五間連厦三間曰齊班㕔㕔之南西向<lb/>
　　屋八間曰獻官幕又南西向屋三間曰院官齋所<lb/>
　　又其南屋十間自北而南曰祠祭局曰儀鑾庫曰<lb/>
　　法物庫曰都監庫曰雅樂庫又其南北向屋三間<lb/>
　　曰百官厨外垣南門西壝垣西南北向屋三間曰<lb/>
　　大樂署其西東向屋三間曰樂工房又其北北向<lb/>
　　屋一間曰饌幕殿又北南向屋三間曰饌幕又北<lb/>
<pb n="KR2m0019_WYG_003-15b"/>
　　稍東南向門一間院内南南向屋三間曰神厨東<lb/>
　　屋三間曰酒庫近北少却東向屋三間曰犧牲房<lb/>
　　井有亭望祀堂後自西而東南向屋九間曰執事齋<lb/>
　　廊房自北折而南西向屋九間曰監祭執事房此<lb/>
　　壇壝次舍之所也社主用白石長五尺廣二尺剡<lb/>
　　其上如鐘於社壇近南北向埋其半於土中稷不<lb/>
　　用主后土氏配社后稷氏配稷神位版二用栗素<lb/>
　　質黒書樹之以松於社稷二壇之南各一株<lb/>
<pb n="KR2m0019_WYG_003-16a"/>
　崇憲臺之秩<lb/>
　　至元七年趙天麟上策請更定憲臺品秩策畧曰<lb/>
　　方今御史臺官内有監察院以𨽻之外有亷訪司<lb/>
　　以承之所以儆肅百僚風憲萬姓張理上下整齊<lb/>
　　人道也御史之職非天子視聽之官而何哉是以<lb/>
　　霜蘭露車栢林石室昭其清也授以立秋象以熒<lb/>
　　惑昭其嚴也鷹擊之喻豸冠之服昭其威也干歩<lb/>
　　清道王公遜避昭其重也中書門下並為三司昭<lb/>
<pb n="KR2m0019_WYG_003-16b"/>
　　其貴也五者備矣然後能觸佞指邪彰善癉惡使<lb/>
　　雄奸巨媚膽破聲消封豕長蛇骨寒心顫則狐狸<lb/>
　　𦕈害蜂蠆微毒将不治而自息矣今國家令御史臺<lb/>
　　凡百官之非違諸司之案牘朝會祭祀之事理斷<lb/>
　　失宜之類以至於該載不盡應合紏察者並行糾<lb/>
　　察之其制可謂恢而不漏矣然阿哈瑪特擅政於前<lb/>
　　僧格弄權於後雖牛馬走亦知側耳而憎也而臺<lb/>
　　官以下察院之屬閉口吞聲見如不見宴居高坐<lb/>
<pb n="KR2m0019_WYG_003-17a"/>
　　聞若不聞此由省府之職秩懸隔而不敢抗衡故<lb/>
　　也伏望陛下厲憲臺之風采俾行省以齊階目之<lb/>
　　以御史大夫一員使與行省首官品秩相同其餘<lb/>
　　員位以次陞之又宜命監察御史與六部侍郎品<lb/>
　　秩相同又宜立繡衣使者八員於中丞之下秩同<lb/>
　　侍御史使之分使天下專糾行臺及亷訪司之不<lb/>
　　如法者又内臺或有愆違宜命天下皆得舉發如<lb/>
　　罪狀明白委為故犯重則投諸四裔以禦魑魅輕<lb/>
<pb n="KR2m0019_WYG_003-17b"/>
　　則罷官禁錮放歸里閭如或妄舉反坐其人聖王之<lb/>
　　御下也用而不疑疑而不用委任之而禮貌之及<lb/>
　　其得罪則是臣下自以其罪加乎身也幸從臣言<lb/>
　　則邪佞難蔽而中外永清矣<lb/>
　五事考守令<lb/>
　　詔舉守令以户口增田野闢詞訟簡盗賊息賦役<lb/>
　　均五事備者為上選陞一等四事備者添一資三<lb/>
　　事有成者為中選依常例遷轉四事不備者減一<lb/>
<pb n="KR2m0019_WYG_003-18a"/>
　　資五事俱不舉者黜降一等<lb/>
　改稱國號<lb/>
　　至元八年定國號詔曰誕膺景命奄四海以宅尊<lb/>
　　必有美名紹百王而紀統肇從隆古匪獨我家且<lb/>
　　唐之爲言蕩也堯以之而著稱虞之為言樂也舜<lb/>
　　因之而作號馴至禹興而湯造互名夏大以殷中<lb/>
　　世降以還事殊非古雖乗時而有國不以利而制<lb/>
　　稱為秦為漢者著從初起之地名曰隋曰唐者因<lb/>
<pb n="KR2m0019_WYG_003-18b"/>
　　即所封之爵土是皆狥百姓見聞之狃習要一時<lb/>
　　經制之權宜㮣以至公不無少貶太祖聖武皇帝<lb/>
　　握乾符而起朔土以神武而膺帝圖四震天聲大<lb/>
　　恢土宇輿圖之廣歴古所無頃者耆宿詣庭奏章<lb/>
　　申請謂既成於大業宜早定於鴻名在古制以當<lb/>
　　然於朕心乎何有可建國號曰大元蓋取易經乾<lb/>
　　元之義兹大冶流形於厥品孰名資始之功予一<lb/>
　　人底寧於萬邦尤切體仁之要事從因革道協天<lb/>
<pb n="KR2m0019_WYG_003-19a"/>
　　人於戲稱義而名固匪為之溢美孚休惟永尚不<lb/>
　　負於投艱嘉與敷天共隆大號<lb/>
　以名儒為司成<lb/>
　　至元八年以許衡為集賢大學十兼國子祭酒衡<lb/>
　　上疏論阿哈瑪特專權罔上蠧政害民諸事不報因<lb/>
　　謝病請解機務上不許且命舉自代者衡奏曰用<lb/>
　　人天子之大柄臣下汎論其賢否則可若授之以<lb/>
　　位則斷自宸𠂻不可使臣下有市恩之漸乃拜衡<lb/>
<pb n="KR2m0019_WYG_003-19b"/>
　　集賢大學士兼國子祭酒即燕京南城舊樞宻院<lb/>
　　設學衡喜曰此吾事也因請徵其弟子王梓耶律<lb/>
　　有尚姚燧等十二人為齋長時所選弟子皆幼穉<lb/>
　　衡待之如成人愛之如子出入進退其嚴如君臣<lb/>
　　其為教因覺以明善因善以開蔽相其動習以為<lb/>
　　張弛課誦少暇即習禮或習書算少者則令習拜<lb/>
　　跪揖讓進退應對或射或投壺負者罰讀書若干<lb/>
　　遍久之諸生人人自得尊師敬業下至童子亦知<lb/>
<pb n="KR2m0019_WYG_003-20a"/>
　　三綱五常為生人之道後元之名臣如博果宻等<lb/>
　　皆出國學云<lb/>
　　附載國學事蹟<lb/>
　　燕都改南城之舊樞宻院為國子學許先生自開<lb/>
　　學家事悉委其子師可凡賓客來學中皆謝絶之<lb/>
　　先生嘗謂學中若應接人事諸生學業必有所妨<lb/>
　　外人謗咎是我一己之事諸生學業乃上命也<lb/>
　　先生欲以䝉古生習學算術遂自唐堯戊辰距至<lb/>
<pb n="KR2m0019_WYG_003-20b"/>
　　元壬申凡三千六百五年編其世代厯年為一書<lb/>
　　令諸生誦其年數而加减之<lb/>
　　先生教諸生習字必以顔魯公為法嘗曰古者民<lb/>
　　無所知聖人御世有以教之然聖人不可久生於<lb/>
　　世故制為文字以記其言文字之始義取記言而<lb/>
　　已後世習字書者多少話説書固六藝之一程先<lb/>
　　生謂一向好著亦自喪志然其作字時甚敬謂只<lb/>
　　此是學此為可好<lb/>
<pb n="KR2m0019_WYG_003-21a"/>
　　諸生讀書之暇先生令䝉古生年長者習拜及受<lb/>
　　宣拜詔儀釋奠冠禮時亦習之小學生有倦意令<lb/>
　　習跪拜揖讓進退應對之節或投壺習射負者罰<lb/>
　　讀書若干遍<lb/>
　　先生説書章數不務多唯懇欵周折若未甚領解<lb/>
　　則引證設譬必使通曉而後已嘗問諸生此章書<lb/>
　　義若推之自身今日之事有可用否大凡欲其踐<lb/>
　　行而不貴徒説也先生嘗曰世謂能作文者可以<lb/>
<pb n="KR2m0019_WYG_003-21b"/>
　　驕人至於能説書者亦可以驕人諸生講書但使<lb/>
　　之省解可也何必要他會説及見學者能有疑問<lb/>
　　先生喜氣溢於眉宇嘗謂書中無疑看得有疑有<lb/>
　　疑却看得無疑方是有功<lb/>
　　先生嘗曰敬敷五教在寛君子以教思無窮容保<lb/>
　　民無疆則是為教者當以寛容存心也今日學中<lb/>
　　大體雖要嚴宻然就中節目須寛緩大㮣人品不<lb/>
　　一有夙成者有晚成者有可成其大者有可成其<lb/>
<pb n="KR2m0019_WYG_003-22a"/>
　　小者且一事有所長必一事有所短千萬不同遽<lb/>
　　難以强之也學記自一年離經辨志至九年知類<lb/>
　　通逹强立而不反其始終節次幾多積累必不可<lb/>
　　以茍且致之故教人不止各因其材又當隨其學<lb/>
　　之所至而漸進也蓋教人與用人正相反用人當<lb/>
　　用其所長教人當教其所短<lb/>
　　先生嘗謂蒙古生質樸未散視聽專一茍置之好<lb/>
　　伍曹中涵養三數年將來必能為國家用乃奏召<lb/>
<pb n="KR2m0019_WYG_003-22b"/>
　　舊弟子散居四方者皆驛致館下為伴讀欲其夾<lb/>
　　輔薰陶而自得之也<lb/>
　　先生言先王設學校養育人才以濟天下之用及<lb/>
　　其弊也科目之法愈嚴宻而士之進於此者愈巧<lb/>
　　以至編摩字様期於必中上之人不以人材待天<lb/>
　　下之士下之人應此者亦豈仁人君子之用心也<lb/>
　　哉雖得之何益於用上下相待其弊如此欲使生<lb/>
　　靈䝉福其可得乎先王設學校後世亦設學校但<lb/>
<pb n="KR2m0019_WYG_003-23a"/>
　　不知先王何爲而設也上所以教人人所以爲學<lb/>
　　皆本於天理民彛無他教也無異學也<lb/>
　　學則三代共之皆所以明人倫也司徒之職教以<lb/>
　　人倫而已凡不本於人倫皆非所以為教樹之君<lb/>
　　以立政謹此教也作之師以立教教以此也先王<lb/>
　　皆本於人心之所固有不强以其所無有故人易<lb/>
　　從而風俗美非後世所謂學所謂教也文公小學<lb/>
　　四書次第本末甚備有王者起必湏取法<lb/>
<pb n="KR2m0019_WYG_003-23b"/>
　祭先農<lb/>
　　至元九年上命祭先農如祭社之儀十四年二月<lb/>
　　戊辰祀先農東郊十五年二月戊午祀先農以䝉<lb/>
　　古胄子代耕耤田二十一年二月丁亥又命翰林<lb/>
　　學士色勒敏祀先農於耤田武宗至大三年夏四<lb/>
　　月從大司農請建農蠶二壇博士議二壇之式與<lb/>
　　社稷同縱廣一十歩高五尺四出陛外壝相去二<lb/>
　　十五歩每方有櫺星門令先農先蠶壇位在耤田<lb/>
<pb n="KR2m0019_WYG_003-24a"/>
　　内若立外壝恐妨千畆其外壝勿築是歲命祀先<lb/>
　　農如社稷禮<lb/>
　東宫輔佐<lb/>
　　至元十年以王恂為太子贊善輔長子珍戩勑兩<lb/>
　　府大臣凡有啓禀必令恂與聞恂言太子付託至<lb/>
　　重當延名德與之居處况兼領中書樞宻之政詔<lb/>
　　條所當遍覧庶務亦當屢省又以遼金之事近接<lb/>
　　耳目者區别善惡上之真金問恂以心之所守恂<lb/>
<pb n="KR2m0019_WYG_003-24b"/>
　　曰嘗聞許衡言人心猶印板然板本不差雖摹千<lb/>
　　萬本皆不差本既差矣摹之於紙無不差者真金<lb/>
　　曰善<lb/>
　按撫南都<lb/>
　　至元十年諭宋南都官民詔朕惟自古䧏王必有<lb/>
　　朝覲之禮已遣使特徃迎致爾等各守職業其勿<lb/>
　　妄生疑畏凡歸附前犯罪悉從原免公私逋欠不<lb/>
　　得徵理前抗拒王師及逃亡嘯聚者並赦其罪百<lb/>
<pb n="KR2m0019_WYG_003-25a"/>
　　官有司諸王邸第三學寺監秘省史館及禁衛諸<lb/>
　　司各宜安居所在山林河泊除巨木花果外餘物<lb/>
　　權免徴税秘書省圖書太常寺祭品樂器法服樂<lb/>
　　工鹵簿儀衞宗正譜牒天文地理圖書典故以及<lb/>
　　于户口版籍盡仰收拾前代聖賢之後高尚儒醫<lb/>
　　僧道卜筮通曉天文厯數并山林隱逸名士仰所<lb/>
　　在官司具以名聞名山大川寺觀廟宇并前代名<lb/>
　　人遺址不許拆毁鰥寡孤獨不能自存者量加贍<lb/>
<pb n="KR2m0019_WYG_003-25b"/>
　　給<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元朝典故編年考卷三<lb/>
</p>
<p>
</p>
  </div>
</body>
</text>
</TEI>
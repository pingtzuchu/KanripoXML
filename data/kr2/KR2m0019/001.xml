<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元朝典故編年考卷一</head> <lb/>
    <p>
<pb n="KR2m0019_WYG_001-1a"/>
欽定四庫全書<lb/>
　元朝典故編年考卷一<lb/>
　　　　　　　　　　　吏部侍郎孫承澤撰<lb/>
太祖朝<lb/>
　定厯法<lb/>
　　十五年耶律楚材進庚午元厯楚材為遼宗室通<lb/>
　　術數之學尤邃于太𤣥上召至處左右以備顧問<lb/>
　　楚材以金大明厯不應製庚午元厯上之頒行國<lb/>
<pb n="KR2m0019_WYG_001-1b"/>
　　内<lb/>
　角端見<lb/>
　　十七年上滅回回國進師印度國鐵門關見一獸<lb/>
　　鹿形馬尾綠色而獨角能為人言謂侍衛曰汝主<lb/>
　　宜早還上怪之以問耶律楚材楚材對曰此獸名<lb/>
　　角端日行一萬八千里解四夷語是惡殺之物今<lb/>
　　大軍西征已四年葢天道惡殺遣之以告陛下願<lb/>
　　承天心宥此數國生命上然之即日班師又至正<lb/>
<pb n="KR2m0019_WYG_001-2a"/>
　　庚寅江浙鄉試八月二十二日夜院中忽見一物<lb/>
　　馳過甚疾其狀若猛獸傳以為角端因以為賦題<lb/>
　　史記司馬相如賦獸則麒麟角<graphic n="KR1511" url="https://raw.githubusercontent.com/kanripo/KR-Gaiji/master/images/KR1511.png" mimeType="image/png"/>按注郭璞曰<graphic n="KR1511" url="https://raw.githubusercontent.com/kanripo/KR-Gaiji/master/images/KR1511.png" mimeType="image/png"/>
　　音端乃旄星之精也<lb/>
太宗朝<lb/>
　盧溝禁約<lb/>
　　二年勑劉冲祿管領盧溝河禁人盗决犯者以違<lb/>
　　制論按盧溝河其源出于代地名曰小黄河以流<lb/>
<pb n="KR2m0019_WYG_001-2b"/>
　　濁故也自奉聖州界流入宛平縣境至都城四十<lb/>
　　里東麻谷分為二𣲖其橋建于金明昌三年三月<lb/>
　　工成勑命名曰廣利官建東西廊令人居之<lb/>
　始行鹽法<lb/>
　　二年庚寅始行鹽法每鹽一引重四百觔其價銀<lb/>
　　十一兩世祖中統二年减銀為七兩至元十三年<lb/>
　　旣取宋而江南之鹽所入尤廣每引改為中統鈔<lb/>
　　九貫二十六年増為五十貫元貞丙申毎引又増<lb/>
<pb n="KR2m0019_WYG_001-3a"/>
　　為六十五貫至大己酉至延祐乙夘七年之間累<lb/>
　　増為一百五十貫凢偽造鹽引者皆斬籍其家産<lb/>
　　付告人充賞凢私鹽徒二年杖七十止籍其財産<lb/>
　　之半有首告者於所籍之内以其半賞之行鹽各<lb/>
　　有郡邑犯界者減私鹽罪一等以其鹽之半没官<lb/>
　　半賞告者然歳辦之課難易各不同有因自凝結<lb/>
　　而取者解池之顆鹽也有煮海而後成者河間山<lb/>
　　東兩淮兩浙福建等處之末鹽也惟四川之鹽出<lb/>
<pb n="KR2m0019_WYG_001-3b"/>
　　於井深者數百尺汲水煑之視他處為最難<lb/>
　課稅减額<lb/>
　　二年耶律楚材奏薦張奐為河南路徴収課稅所<lb/>
　　長官亷訪使奐將行言於楚材曰僕不敏誤䝉不<lb/>
　　次之用以書生而理財賦已非所長又况河南兵<lb/>
　　荒之後遺民無幾烹鮮之喻正在今日急而擾之<lb/>
　　糜爛必矣願假以歳月使得撫摩瘡痍以為朝廷<lb/>
　　愛養基本萬一之助楚材善之奐旣至按行境内<lb/>
<pb n="KR2m0019_WYG_001-4a"/>
　　親問監務月課幾何難易若何有以増額言者奐<lb/>
　　責之曰剥下欺上汝欲我為之耶减元額四之一<lb/>
　　公私便之<lb/>
　滅金伐宋<lb/>
　　太宗五年兵圍汴金主出戰于白公廟敗績奔蔡<lb/>
　　州金帥崔立作亂以城降執其兩宫梁王荆王及<lb/>
　　諸宗室皆赴青城是日宫車三十七輛太后先后<lb/>
　　次之妃嬪又次之宗族男女凡五百餘口方金人<lb/>
<pb n="KR2m0019_WYG_001-4b"/>
　　之俘宋也屯于汴京之青城至是百有六年受俘<lb/>
　　即在俘宋之地及金主自經于蔡州宋元諸帥分<lb/>
　　金主之骨而還視宋二帝為慘矣及元兵之南下<lb/>
　　也宋人遣工部侍郎栁岳如元軍請平巴延不許<lb/>
　　曰錢氏納土李氏出降皆汝國之法也汝國得天<lb/>
　　下于小兒亦失于小兒此天道如此尚何多言<lb/>
　　後至元十二年世祖遣巴延下臨安諭之曰古之<lb/>
　　善取江南者唯曹彬一人汝能不殺是吾曹彬也<lb/>
<pb n="KR2m0019_WYG_001-5a"/>
　　及巴延至臨安太后遣御史楊應奎上傳國璽以<lb/>
　　降巴延自湖州市從容入城太皇太后及帝欲與<lb/>
　　相見巴延固辭曰未入朝無相見之禮明日即發<lb/>
　　臨安同太后及帝北上赴上都見世祖于大安殿<lb/>
　　封帝瀛國公凢家資在杭越者有司輦至京師盡<lb/>
　　付之上入宫見鴻吉哩后慘然不樂怪問之后曰<lb/>
　　自古無千歳之國毋使吾母子及見此則幸矣宋<lb/>
　　太后朝見后待之甚厚世祖乃以公主配少帝<lb/>
<pb n="KR2m0019_WYG_001-5b"/>
　　宋帝昺祥興元年元張宏範奏張世傑復立廣王<lb/>
　　閩廣響應宜進取之世祖以宏範為蒙古漢軍都<lb/>
　　元帥賜寳劍專决軍事由潮陽港乘舟入海促宋<lb/>
　　帝于厓山陸秀夫負帝同溺太后亦赴海死張世<lb/>
　　傑謀入廣冀别立趙氏以存祀俄風濤大作亦死<lb/>
　　屍浮海上者十餘萬人宏範班師旋京未幾以瘴<lb/>
　　發而死上念其功以其子珪為丞相未幾珪為皇<lb/>
　　后所怒撻之垂死回保定及再詔為相未幾病死<lb/>
<pb n="KR2m0019_WYG_001-6a"/>
　　珪之子景武五人為上都叛兵所殺無一免者珪<lb/>
　　之妻女没官配䝉古帥時為寃之而巴延封淮安<lb/>
　　王功名與元相終始焉<lb/>
　燕京書院<lb/>
　　太宗八年建太極書院于燕京延江漢先生趙復<lb/>
　　為師時濓溪周子之學未至河朔楊惟中用師于<lb/>
　　蜀湖京漢得名士趙復等乃収集伊洛諸書載送<lb/>
　　燕京及師還遂建太極書院及周子祠以二程張<lb/>
<pb n="KR2m0019_WYG_001-6b"/>
　　楊游朱六子配食又刻太極圖通書西銘于祠壁<lb/>
　　選俊秀有識度者為道學生由是河朔始知道學<lb/>
　計户定賦<lb/>
　　八年初括中原民户定賦稅時羣臣共欲以丁為<lb/>
　　戸耶律楚材以為不可衆皆曰我朝及西域諸國<lb/>
　　莫不以丁為戸豈可捨大朝之法而從亡國之政<lb/>
　　耶楚材曰自古有中原者未嘗以丁為户若果行<lb/>
　　之可輸一年之賦隨即逃散矣楚材又定賦稅每<lb/>
<pb n="KR2m0019_WYG_001-7a"/>
　　二户出絲一斤以供官用五戸出絲一斤以與受<lb/>
　　賜貴戚功臣之家上田每畆稅三升半中田三升<lb/>
　　下田二升半水田畆五升商稅三十分之一鹽每<lb/>
　　銀一兩四十斤已上以為永額朝臣皆謂太輕楚<lb/>
　　材曰將來必有以利進者以為重矣<lb/>
　校士諸路<lb/>
　　太宗九年校儒士于諸路耶律楚材奏制噐者必<lb/>
　　用良工守成者必用儒臣儒臣之事業非積數十<lb/>
<pb n="KR2m0019_WYG_001-7b"/>
　　年殆未易成也上曰果爾可官其人楚材請校試<lb/>
　　之乃命稅課使劉中楊奐隨郡考試以經義詞賦<lb/>
　　論分為三科儒人被俘為奴者亦令就試其主匿<lb/>
　　弗遣者死得士凢四千三十人免為奴者四之一<lb/>
　収肄禮樂<lb/>
　　太宗十年衍聖公孔元措來朝上言今禮樂散失<lb/>
　　燕京南京等處亡金太常故臣及禮冊樂器多存<lb/>
　　者乞降㫖収錄于是十一年元措奉㫖至燕京得<lb/>
<pb n="KR2m0019_WYG_001-8a"/>
　　金掌樂許政及樂工翟剛等九十二人十二年始<lb/>
　　命製登歌樂肄習于曲阜宣聖廟<lb/>
憲宗朝<lb/>
　給復儒士<lb/>
　　帝為皇子時鎮西京儒者皆𨽻役髙智耀謁藩邸<lb/>
　　言儒者給復已乆一旦與厮養同役非便請除之<lb/>
　　從其言及即位智耀入見言儒者所學堯舜禹湯<lb/>
　　文武之道自古有國家用之則治不用則否養成<lb/>
<pb n="KR2m0019_WYG_001-8b"/>
　　其材將以資其用也宜蠲免徭役以教育之帝問<lb/>
　　儒家何如巫醫對曰儒者以綱常治天下豈方技<lb/>
　　所得比帝曰善前未有以是告朕者詔復海内儒<lb/>
　　士徭役<lb/>
　賦稅隨民<lb/>
　　憲宗初徴賦用銀民甚苦之張晉亨言五方土産<lb/>
　　各異隨其産以為賦則民便而易足必責輸銀雖<lb/>
　　破之産有不能辦上是之乃聼民以所産輸納遂<lb/>
<pb n="KR2m0019_WYG_001-9a"/>
　　為定制<lb/>
　委任太弟<lb/>
　　元年命太弟總治民戸事太弟即世祖也甫受事<lb/>
　　遣趙璧召隠士姚樞樞見太弟才可有為為書數<lb/>
　　千言上之首陳帝王之道與治國平天下之大經<lb/>
　　彚為八目次及救時之弊為條三十太弟大竒之<lb/>
　　太弟以亷希憲為宣撫使希憲魁偉有威容嗜書<lb/>
　　尤篤一日方讀孟子聞太弟召因懐以進太弟問<lb/>
<pb n="KR2m0019_WYG_001-9b"/>
　　何書對曰孟子太弟問其説謂何對以性善義利<lb/>
　　之分愛牛之心擴而充之足以恩及四海太弟善<lb/>
　　之因目為亷孟子<lb/>
　　太弟以姚樞為京兆勸農使樞從太弟征大理甞<lb/>
　　遇夜晏陳宋太祖遣曹彬取南唐不殺一人市不<lb/>
　　易肆明日太弟據鞍呼曰汝昨夕言曹彬不殺事<lb/>
　　吾能為之吾能為之及師至大理太弟命樞裂帛<lb/>
　　為旂書止殺之令分號街陌由是民得相完太弟<lb/>
<pb n="KR2m0019_WYG_001-10a"/>
　　旣還京兆以樞為勸農使教民耕植<lb/>
　　太弟徴許衡為京兆提學衡懐慶河内人幼有異<lb/>
　　質七歳入學授章句問其師曰讀書何為師曰取<lb/>
　　科第耳曰如此而已乎師大奇之稍長嗜學如饑<lb/>
　　渴然遭世亂且貧無書甞從日者家得書疏義避<lb/>
　　難徂徠山得易王弼説夜思晝誦言動必揆諸義<lb/>
　　旣而亂少定徃來河洛間從栁城姚樞得程朱氏<lb/>
　　書益大有得尋居蘇門與樞及竇黙相講習慨<lb/>
<pb n="KR2m0019_WYG_001-10b"/>
　　然以道自任嘗語人曰綱常不可一日亡于天下<lb/>
　　茍在上者無任之則在下之任也凡䘮祭娶嫁必<lb/>
　　徴于禮以倡其鄉人學者寖盛衡甞語之曰進學<lb/>
　　之序必當棄前日章句之習從事于小學因悉取<lb/>
　　向來簡帙焚之使無大小皆自小學入<lb/>
　　太弟召用劉秉忠秉忠邢臺人英爽不覊以家貧<lb/>
　　為府令史一日因案牘事不愜意嘆曰吾家奕世<lb/>
　　衣冠今乃汨没為刀筆吏乎卽棄去隠居武安山<lb/>
<pb n="KR2m0019_WYG_001-11a"/>
　　尋為僧于天寧寺徃來雲中値太弟遣人召僧海<lb/>
　　雲海雲邀秉忠與俱旣入見應對稱㫖秉忠于書<lb/>
　　無所不讀尤邃於易及邵氏經世書至於天文地<lb/>
　　理律厯三式六壬遁甲之屬無不精通論天下事<lb/>
　　如指諸掌太弟大愛之凡征伐謀議皆與至是憲<lb/>
　　宗欲建城市修宫室為都㑹之所太弟以秉忠薦<lb/>
　　因命相宅秉忠以桓州東灤水北之龍岡為吉詔<lb/>
　　秉忠營之命曰開平府<lb/>
<pb n="KR2m0019_WYG_001-11b"/>
　　太弟召用處士竇黙黙肥鄉人金末避亂轉徙隠<lb/>
　　于大名與姚樞許衡為友太弟使人召之黙變姓<lb/>
　　名以自晦使者俾其親知徃見之㣲服踵其後黙<lb/>
　　不得已乃就命旣至問以治道黙首以綱常為對<lb/>
　　且云失此則無以自立于世矣又言帝王之道在<lb/>
　　誠意正心心旣正則政事莫不一于正太弟敬待<lb/>
　　加禮<lb/>
　　太弟素聞趙孟頫名及卽位命程鉅夫訪才江南<lb/>
<pb n="KR2m0019_WYG_001-12a"/>
　　得之喜甚有言孟頫宋宗室不冝在禁近不聽一<lb/>
　　日問曰卿太祖子孫乎太宗子孫乎對曰臣太祖<lb/>
　　子孫上曰太祖真英主其行事卿知之乎對曰臣<lb/>
　　蚤失父故老不以語臣故不能悉知上曰太祖行<lb/>
　　事多可法者暇日當以語卿<lb/>
世祖朝<lb/>
　即位詔<lb/>
　　中統初即位詔朕惟祖宗肇造區宇奄有四方武<lb/>
<pb n="KR2m0019_WYG_001-12b"/>
　　功迭興文治多缺五十餘年于此矣葢時有先後<lb/>
　　事有緩急天下大業非一聖一朝所能兼備也先<lb/>
　　皇帝即位之初風飛雷厲將大有為憂國愛民之<lb/>
　　心雖切于已尊賢使能之道未得其人方董夔門<lb/>
　　之師遽遺鼎湖之泣豈期遺恨竟勿克終肆予冲<lb/>
　　人渡江之後盖將深入乃聞國中重以僉軍之擾<lb/>
　　黎民驚駭若不能一朝居者予為此懼驛騎馳歸<lb/>
　　目前之急雖紓境外之兵未戢乃㑹羣議以集良<lb/>
<pb n="KR2m0019_WYG_001-13a"/>
　　規不意宗盟輙先推戴左右萬里名王巨臣不召<lb/>
　　而來者有之不謀而同者皆是咸謂國家之大統<lb/>
　　不可乆曠神人之重寄不可暫虛求之今日太祖<lb/>
　　嫡孫之中先皇母弟之列以賢以長止予一人雖<lb/>
　　在征伐之間每存仁爱之念博施濟衆實可為天<lb/>
　　下主天道助順人謨與能祖訓傳國大典于是乎<lb/>
　　在孰敢不從朕峻辭固讓至于再三懇祈益堅誓<lb/>
　　以死請于是俯狥輿情勉登大寳是惟寡昧屬時<lb/>
<pb n="KR2m0019_WYG_001-13b"/>
　　多難若渉淵氷罔知攸濟爰當臨御之始宜新宏<lb/>
　　逺之規祖述變通正在今日務施實德不尚虚文<lb/>
　　雖承平未易遽臻而饑渴所當先務嗚呼厯數攸<lb/>
　　歸欽應上天之命勲親斯託敢忘烈祖之規體極<lb/>
　　建元與民更始朕所不逮更賴我逺近宗族中外<lb/>
　　文武同心恊力獻可替否之助也誕告多方體予<lb/>
　　至意<lb/>
　建元詔書<lb/>
<pb n="KR2m0019_WYG_001-14a"/>
　　中統初建元詔曰祖宗以神武定四方淳德御羣<lb/>
　　下朝廷草創未遑潤色之文政事變通漸有綱維<lb/>
　　之目朕獲纘舊服載擴丕圖稽列聖之洪規講前<lb/>
　　代之定制建元表歳示人君萬世之傳紀時書王<lb/>
　　見天下一家之義法春秋之正始體大易之乾元<lb/>
　　炳煥皇猷權輿治道可自庚申年五月十九日建<lb/>
　　元為中統元年惟即位體元之始必立經陳紀為<lb/>
　　先故内立都省以總宏綱外設總司以平庻政仍<lb/>
<pb n="KR2m0019_WYG_001-14b"/>
　　以興利除害之事補偏救弊之方隨詔以頒於戲<lb/>
　　秉籙握樞必因時而建號施仁發政期與物以更<lb/>
　　新敷宣懇惻之辭表著憂勞之意凡在臣庻體予<lb/>
　　至懐<lb/>
　官制<lb/>
　　中統元年命劉秉忠許衡定官制其總政務者曰<lb/>
　　中書省秉兵柄者曰樞宻院司黜陟者曰御史䑓<lb/>
　　體統旣立其次在内者則有寺有監有衛有府在<lb/>
<pb n="KR2m0019_WYG_001-15a"/>
　　外者則有行省有行䑓有宣慰司有亷訪司其牧<lb/>
　　民者則曰路曰府曰州曰縣官有常職位有常員<lb/>
　　其長則蒙古人為之而漢人南人貳焉<lb/>
　　凡遷官之法從七以下属吏部正七以上属中書<lb/>
　　三品以上非有司所與奪由中書取進止自六品<lb/>
　　至九品為勅授則中書牒署之自一品至五品為<lb/>
　　宣授則以制命之三品以下用金寳二品以上用<lb/>
　　玉寳有特㫖者則有告詞其理算論日月遷轉慿<lb/>
<pb n="KR2m0019_WYG_001-15b"/>
　　㪚官内任以三十月為滿外任以三歳為滿錢榖<lb/>
　　典守以二歳為滿而理考通以三十月為則内任<lb/>
　　官率一考陞一等十五月進一階或兩考陞一等<lb/>
　　或三考陞三等四品則内外考通理此秋毫不可<lb/>
　　越然前任少則後任足之或前任多則後任累之<lb/>
　　一考者及二十七月兩考者及五十四月三考者<lb/>
　　及八十一月以上遇陞則借陞而補以後任此又<lb/>
　　其權衡也<lb/>
<pb n="KR2m0019_WYG_001-16a"/>
　　凡選用不拘常格省叅議都司郎中員外髙第者<lb/>
　　拜恭預政事六曹尚書侍郎及䑓幕官監察御史<lb/>
　　出為憲司官外補官已制授入朝或用勅除朝蹟<lb/>
　　秩視六品外任或為長伯在朝諸院由判官至使<lb/>
　　寺監由丞至卿館閣由属官至學士有逓陞之法<lb/>
　　用人重于用法如此又覃官或准實授或普減資<lb/>
　　陞等或内陞等或外減資或外減内不減斯則恩<lb/>
　　數之不常有者惟四品以下者有之三品則逓進<lb/>
<pb n="KR2m0019_WYG_001-16b"/>
　　一階至正議大夫而止若夫勲臣世胄侍中貴人<lb/>
　　上命超遷則不可以選格論亦有傳勅中書送部<lb/>
　　覆奏或致繳奏者斯則歴代以來封駁之良法也<lb/>
　　凡遷調閩廣川蜀雲南官員每三歳遣使與行省<lb/>
　　銓注而以監察御史徃莅之至元十九年省議江<lb/>
　　淮州郡逺近險易不同似難一體今量分為三等<lb/>
　　若腹裏常調官員遷入兩廣福建溪洞州郡者於<lb/>
　　本等資歴上例陞二等其餘州郡例陞一等福建<lb/>
<pb n="KR2m0019_WYG_001-17a"/>
　　兩廣官員五品以上照勘員闕移咨都省銓注六<lb/>
　　品以下就便委用開具咨省<lb/>
　　省臣奏准福建兩廣官員多闕都省差人與彼處<lb/>
　　行省行臺官一同以本土周廻相應人員委用<lb/>
　　凡官吏遷叙至元十年議舊以三十月遷轉太速<lb/>
　　以六十月遷轉太遲二十八年定隨朝以三十月<lb/>
　　為滿在外以三週歳為滿錢榖官以得代為滿吏<lb/>
　　員以九十月日出職職官轉補與職官同<lb/>
<pb n="KR2m0019_WYG_001-17b"/>
　　凡注官避籍至元五年議各路地里濶逺若更避<lb/>
　　路恐員闕有所礙止宜斟酌避籍銓選<lb/>
　中書省屬官職掌<lb/>
　　中統元年中書置郎中至元十五年分置右司左<lb/>
　　司郎中二員正五品員外郎二員正六品都事二<lb/>
　　員正七品右司亦如之左司所掌禮吏房之科有<lb/>
　　九一曰南吏二曰北吏三曰貼黄四曰保舉五曰<lb/>
　　議禮六曰時政記七曰封贈八曰牌印九曰好事<lb/>
<pb n="KR2m0019_WYG_001-18a"/>
　　知除房之科有五一曰資品二曰常選三曰臺院<lb/>
　　選四曰見闕選五曰别里哥選戸雜房之科有七<lb/>
　　一曰定俸二曰衣裝三曰羊馬四曰置計五曰田<lb/>
　　土六曰太府監七曰㑹總戸糧房之科有六一曰<lb/>
　　海運二曰儧運三曰邉逺四曰賑濟五曰事故六<lb/>
　　曰軍匠銀鈔房之科有二一曰鈔法二曰課程應<lb/>
　　辦房有二一曰飲膳二曰草料令吏二人䝉古書<lb/>
　　冩一十八人漢人書冩七人典吏十五人右司所<lb/>
<pb n="KR2m0019_WYG_001-18b"/>
　　掌兵房之科有五一曰邉關二曰站赤三曰舖戸<lb/>
　　四曰屯田五曰牧地刑房之科有六一曰法令二<lb/>
　　曰弭盗三曰功賞四曰禁治五曰枉勘六曰鬬訟<lb/>
　　工房之科六一曰儧造軍器二曰常課叚匹三曰<lb/>
　　歳賜四曰營造五曰應辦六曰河道<lb/>
　教授三氏子孫<lb/>
　　中統元年九月制孔氏顔孟之家皆聖賢之後也<lb/>
　　自兵亂以來徃徃失學甘為庸鄙朕甚憫焉今以<lb/>
<pb n="KR2m0019_WYG_001-19a"/>
　　進士楊庸教授孔氏顔孟子弟務要嚴加訓誨精<lb/>
　　通經術以繼聖賢之業<lb/>
　辭官賜勅<lb/>
　　許衡辭歸懐孟賜之勅曰咨爾許衡天資雅厚經<lb/>
　　學精專大於講論之間深得聖賢之奥受罰者恐<lb/>
　　陳君所短為盗者畏王烈之知所在向風真堪正<lb/>
　　俗可令於懐孟等處選揀子弟俊秀者舉歸教育<lb/>
　　取作範模再令董子帷前有傳授之弟子重使王<lb/>
<pb n="KR2m0019_WYG_001-19b"/>
　　通門下皆經濟之名臣毋䘮斯文以弼予治<lb/>
　立政議<lb/>
　　中統元年翰林學士郝經上世祖立政議畧夫綱<lb/>
　　紀禮義者天下之元氣也文物典章者天下之命<lb/>
　　脉也非是則天下之器不能安小廢則小壊大廢<lb/>
　　則大壊小為之修完則小康大為之修完則太平<lb/>
　　故有志于天下者必為之修而不棄也以致治自<lb/>
　　期以天下自任孳孳汲汲持扶安全必至于成功<lb/>
<pb n="KR2m0019_WYG_001-20a"/>
　　而後已國家光有天下綿歴四紀恢拓疆宇古莫<lb/>
　　與京惜乎攻取之計甚切而修完之功弗逮天下<lb/>
　　之器日益弊而生民日益<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>也葢其幾一失而其<lb/>
　　弊遂成初下燕雲奄有河朔便當創法立制而不<lb/>
　　為旣并西域滅金源蹂荆襄國勢大張兵力崛阜<lb/>
　　民物稠夥大有為之時也茍於是時正紀綱立法<lb/>
　　度改元建號比隆前代使天下一新漢唐之舉也<lb/>
　　而不為於是法度廢則綱紀亡官制廢則政事亡<lb/>
<pb n="KR2m0019_WYG_001-20b"/>
　　都邑廢則宫室亡學校廢則人材亡亷耻廢則風<lb/>
　　俗亡財賦廢則國用亡天下之器雖存而其實則<lb/>
　　無有昔元魏始有代地便參用漢法至孝文遷都<lb/>
　　洛陽一以漢法為政典章文物燦然與前代比隆<lb/>
　　天下至今稱為聖君王通修元經即與為正統是<lb/>
　　可以為監也金源氏起東北小邦部曲數百人渡<lb/>
　　鴨綠取黄龍便建位號一用遼宋制度収一國名<lb/>
　　士置之近要使藻餙王化號十學士至世宗與宋<lb/>
<pb n="KR2m0019_WYG_001-21a"/>
　　定盟内外無事天下宴然法制修明風俗完厚真<lb/>
　　徳秀謂金源氏典章法度在元魏右天下亦至今<lb/>
　　稱為賢君燕都故老語及先皇者必為流涕其德<lb/>
　　澤在人之深如此是又可以為監也今有漢唐之<lb/>
　　地而加大有漢唐之民而加多雖不能便如漢唐<lb/>
　　為元魏金源之治亦可也<lb/>
　諫止伐宋<lb/>
　　中統元年翰林侍讀學士郝經疏言古之聖王莫<lb/>
<pb n="KR2m0019_WYG_001-21b"/>
　　不以時進退握乾知幾舜自耕稼陶漁以至為帝<lb/>
　　知進也以天下與人不私其子而與禹知退也文<lb/>
　　王三分天下有其二以服事殷知退也武王遂伐<lb/>
　　殷而有天下知進也漢高帝不與項羽校蠖屈漢<lb/>
　　中知退也還定三秦以討羽知進也光武為更始<lb/>
　　殺其兄齊武王而不校展轉河朔知退也一旦自<lb/>
　　立中興漢室知進也故上世稱聖王者以舜為首<lb/>
　　其次稱文武後世之稱聖王者以高帝為首其次<lb/>
<pb n="KR2m0019_WYG_001-22a"/>
　　則稱光武皆知進退存亡之理時乘御天卒以龍<lb/>
　　德而位天位者也至于魏孝文雖不逮于文武髙<lb/>
　　光遷都洛陽總師問罪辭順而返齊人侵軼報之<lb/>
　　以兵聞䘮而還進退以禮不隕師徒卒全龍德為<lb/>
　　用夏變夷之賢主亦其次也彼慿威恃力以逞無<lb/>
　　疆之欲皆亢龍之師也秦苻堅金海陵亢而不悔<lb/>
　　者也漢武帝唐太宗亢而有悔者也雖皆亢龍悔<lb/>
　　而知退又其次也夫舜不可及已文武髙光魏孝<lb/>
<pb n="KR2m0019_WYG_001-22b"/>
　　文漢武帝唐太宗後王進退有餘師矣恭惟大王<lb/>
　　殿下聦明睿智足以有臨發强剛毅足以有斷進<lb/>
　　退存亡之正知之乆矣嚮在沙陀命經曰時未可<lb/>
　　也又曰時之一字最當整理又曰可行之時爾自<lb/>
　　知之大哉王言時乘六龍之道知之乆矣自出師<lb/>
　　以來進而不退經有所未解者故言于真定于曹<lb/>
　　濮于唐鄧亟言不已未賜開允乃今事急故復進<lb/>
　　狂言<lb/>
<pb n="KR2m0019_WYG_001-23a"/>
　處士辭徴<lb/>
　　中統元年處士杜瑛奉詔徴用不赴左丞張文謙<lb/>
　　宣撫河北奏為懐孟彰德大名等路提舉學校又<lb/>
　　辭上書執政曰先王之道不明異端邪説害之也<lb/>
　　横流奔放天理不絶如線今天子神聖俊乂輻輳<lb/>
　　言納計用先王之禮樂教化興明修復維其時矣<lb/>
　　若夫簿書期㑹文法末節漢唐猶不屑也執事者<lb/>
　　因陋就簡此焉是務良可惜哉夫善始者未必善<lb/>
<pb n="KR2m0019_WYG_001-23b"/>
　　終今不能遡流求源明法正俗育材興化以拯數<lb/>
　　百千年之禍僕恐後日之弊將有不可勝言者矣<lb/>
　　人或勸之仕則曰後世去古雖逺而先王之所設<lb/>
　　施本末先後猶可考見故為政者莫先于復古茍<lb/>
　　因習舊弊以求合乎先王之意不亦難乎吾又不<lb/>
　　能隨時俛仰以赴機㑹將焉用仕于是杜門著書<lb/>
　　天歴中贈翰林學士追封魏郡公謚文獻<lb/>
　行選舉法<lb/>
<pb n="KR2m0019_WYG_001-24a"/>
　　中統元年以王鶚為翰林學士承㫖鶚金正大元<lb/>
　　年進士第一人歴官尚書左右司郎中金亡將被<lb/>
　　殺張柔聞其名救之館於保州䝉古主在藩邸召<lb/>
　　對甚禮重之甞因見請曰天兵克蔡金主自縊其<lb/>
　　奉御絳山焚塟汝水之傍禮為舊君有服願徃塟<lb/>
　　祭蒙古主義而許之至則為河水所没具牲醴為<lb/>
　　位而哭至是為翰林學士承㫖上疏請行選舉法<lb/>
　　逺述周制次及漢隋唐取士科目近舉遼金選舉<lb/>
<pb n="KR2m0019_WYG_001-24b"/>
　　用人與本朝太宗得人之效以為貢舉法廢士無<lb/>
　　入仕之階或習刀筆以為吏胥或執僕役以事官<lb/>
　　僚或作技巧販鬻以為工匠商賈以今論之惟科<lb/>
　　舉取士最為切務矧先朝故典尤宜追述奏上帝<lb/>
　　曰此良法也其行之中書與翰林學士議立程式<lb/>
　　又請依前代立國學選䝉古人諸職官子孫百人<lb/>
　　專命師儒教習經書俟其藝成然後試用庻幾勲<lb/>
　　舊之家人材軰出以偹超擢鶚因薦李冶李昶王<lb/>
<pb n="KR2m0019_WYG_001-25a"/>
　　磐徐世隆髙鳴為學士復奏立十道提舉學校官<lb/>
　　上皆從之<lb/>
　用人宜愼重職位<lb/>
　　中統二年太常少卿王磐奏疏曰歴代制度有官<lb/>
　　品有爵號有職位官爵所以示榮寵職位所以委<lb/>
　　事權臣下有功有勞隨其大小酬以官爵有才有<lb/>
　　能稱其所堪處以職位人君御下之術也臣以為<lb/>
　　有功者宜加遷散官或賜五等爵號如漢唐封侯<lb/>
<pb n="KR2m0019_WYG_001-25b"/>
　　之制可也不宜任以職位<lb/>
　按察司不宜省<lb/>
　　時議汰冗官權近私以按察司不便欲并省之王<lb/>
　　磐又上疏言各路州郡去京師遥逺貪官汚吏侵<lb/>
　　害小民無所控告惟賴按察司為之申理若指為<lb/>
　　冗官一例罷去則小民寃死而無所訴矣若曰京<lb/>
　　師有御史臺糾察四方之事是大不然御史臺紏<lb/>
　　察朝廷百官京畿州縣尚有弗及况能周徧外路<lb/>
<pb n="KR2m0019_WYG_001-26a"/>
　　千百城之事乎若欲并入運司運司耑以營利増<lb/>
　　課為職與管民官常分彼此豈暇顧細民之寃抑<lb/>
　　哉由是按察司得不罷<lb/>
　孔子廟戸<lb/>
　　中統三年五月勅上都重建孔子廟曲阜孔子廟<lb/>
　　歴代給民百戸以供洒掃復其家至是尚書省以<lb/>
　　括戸之故盡収為民翰林學士王磐言林廟戸百<lb/>
　　家歳賦鈔不過六百貫僅比一六品官終年俸耳<lb/>
<pb n="KR2m0019_WYG_001-26b"/>
　　聖朝疆域萬里財賦歳億萬計豈愛一六品官俸<lb/>
　　不以待孔子哉且於帑庫所益無多其損國體甚<lb/>
　　大時論韙之<lb/>
　水利六事<lb/>
　　中統三年郭守敬陳水利六事其一中都舊漕河<lb/>
　　東至通州權以玉泉水引入行舟歳可省僦車錢<lb/>
　　六萬緡其二順德逹泉引入城中分為三渠灌城<lb/>
　　東地其三順德澧河東至古任城失其故道没民<lb/>
<pb n="KR2m0019_WYG_001-27a"/>
　　田千三百餘頃此水開修成河其田卽可耕種其<lb/>
　　四磁相東北滏漳二水合流處引水由滏陽邯鄆<lb/>
　　洺州永年下雞澤合入澧河可灌田二千餘頃其<lb/>
　　五懐孟沁河雖澆灌猶有漏堰餘水東與丹河餘<lb/>
　　水相合引東流至武渉縣北合入御河灌田二千<lb/>
　　餘頃其六黄河自孟州西開引少分一渠經由新<lb/>
　　舊孟州中間順河右岸下至温縣南復入大河其<lb/>
　　間亦可灌田二千餘頃毎奏事上輙曰當務若此<lb/>
<pb n="KR2m0019_WYG_001-27b"/>
　　人眞不為素餐矣<lb/>
　　守敬又言金時自燕京之西麻峪村分引盧溝一<lb/>
　　支東流穿西山而出是謂金口其水自金口以東<lb/>
　　燕京以北溉田若干頃其利不可勝計兵興以來<lb/>
　　典守者懼有所失因以大石塞之今若按故迹使<lb/>
　　水得通流上可以致西山之利下可以廣京畿之<lb/>
　　漕又當于金口西預開減水口西南還大河令其<lb/>
　　深廣以防漲水突入之患<lb/>
<pb n="KR2m0019_WYG_001-28a"/>
　　都水監郭守敬奉詔興舉水利因建言䟽鑿通州<lb/>
　　至都河改引渾水漑田<lb/>
　議建太廟<lb/>
　　中統四年三月議建太廟於燕京十四年博士言<lb/>
　　同堂異室非禮命太常寺重議廟制一曰都宫别<lb/>
　　殿七廟九廟之制祭法曰天子立七廟三昭三穆<lb/>
　　與太祖之廟而七諸侯大夫士降殺以兩晉博士<lb/>
　　孫毓以謂外為都宫内各有寢廟别有門垣太祖<lb/>
<pb n="KR2m0019_WYG_001-28b"/>
　　在北左昭右穆以次而南是也前廟後寢者以象<lb/>
　　人君之居前有朝而後有寢也廟以藏主以四時<lb/>
　　祭寢有衣冠几杖象生之具以薦新物天子太祖<lb/>
　　百世不遷宗亦百世不遷髙宗以上親盡則逓遷<lb/>
　　昭常為昭穆常為穆七世同為都宫則昭常在左<lb/>
　　穆常在右而外有以不失其序一世自為一廟則<lb/>
　　昭不見穆穆不見昭而内有以各全其尊必祫享<lb/>
　　而㑹於太祖之廟然後序其尊卑之次葢父子異<lb/>
<pb n="KR2m0019_WYG_001-29a"/>
　　宫祖禰異廟所以盡事亡如事存之義然漢儒論<lb/>
　　七廟九廟之數其説有二韋𤣥成等以謂周之所<lb/>
　　以七廟者以后稷始封文王武王受命而王是以<lb/>
　　三廟不毁與親四而七也如劉歆之説則周自武<lb/>
　　王克商以后稷為太祖即増立髙圉亞圉二廟于<lb/>
　　公劉太王王季文王二昭二穆之上已為七廟矣<lb/>
　　至懿王時始立文世室於三穆之上至孝王時復<lb/>
　　始立武世室于三昭之上是為九廟矣然先儒多<lb/>
<pb n="KR2m0019_WYG_001-29b"/>
　　是劉歆之説二曰同堂異室之制後漢明帝遵儉<lb/>
　　自抑遺詔無起寢廟但藏其主于光武廟中更衣<lb/>
　　别室其後章帝又復如之後遂不敢加而公私之<lb/>
　　廟皆用同堂異室之制先儒朱熹以謂至使太祖<lb/>
　　之位下同孫子而更僻處一隅無以見為七廟之<lb/>
　　尊羣廟之神則又上壓祖考不得自為一廟之主<lb/>
　　以人情論之生居九重窮極壯麗而設祭一室不<lb/>
　　過尋丈甚或無地以容鼎爼而隂損其數子孫之<lb/>
<pb n="KR2m0019_WYG_001-30a"/>
　　心於此宜亦有所不安矣且如命士以上其父子<lb/>
　　婦姑猶且異處謹尊卑之序不相䙝凟况天子貴<lb/>
　　為一人富有四海而祖宗神位數世同處一堂有<lb/>
　　失人子事亡如事存之意矣<lb/>
　　博士李時衍等議歴代廟制俱各不同欲尊祖宗<lb/>
　　當從都宫别殿之制欲從儉約當從同堂異室之<lb/>
　　制三月十一日尚書叚諾海及太常禮官奏曰始<lb/>
　　議七廟除正殿寢殿正門東西門已建外東西六<lb/>
<pb n="KR2m0019_WYG_001-30b"/>
　　廟不須更造餘依太常寺新圖建之遂為前廟後<lb/>
　　寢廟分七室<lb/>
　太廟之制<lb/>
　　中統四年三月癸卯詔建太廟於燕京至元元年<lb/>
　　十月奉安神主於太廟二年十月己卯享於太廟<lb/>
　　三年九月始作八室神主設祏室十月丁丑太廟<lb/>
　　成十一月戊申奉安神主於祏室六年十二月己<lb/>
　　丑命國師僧薦佛事於太廟七晝夜八年八月太<lb/>
<pb n="KR2m0019_WYG_001-31a"/>
　　廟柱朽從張易言告於列室而後修奉遷栗主金<lb/>
　　牌位與舊神主于饌幕殿工畢安奉自是修廟皆<lb/>
　　如之十四年八月乙丑詔建太廟十七年十二月<lb/>
　　甲申告遷於太廟癸巳承㫖和爾郭斯太常卿太<lb/>
　　出秃忽思等以祏室内栗主八位并日月山板位<lb/>
　　聖安寺木主俱遷甲午和爾郭斯太常卿色勒敏<lb/>
　　率百官奉太祖睿宗二室金玉於新廟安奉遂大<lb/>
　　享焉乙未毁舊廟二十一年三月丁夘太廟正殿<lb/>
<pb n="KR2m0019_WYG_001-31b"/>
　　成奉安神主英宗以四時躬祀太廟至治元年正<lb/>
　　月乙酉始命於太廟垣西北建大次殿五月中書<lb/>
　　省臣言世祖所建太廟前廟後寢徃歳寢殿災請<lb/>
　　以今殿為寢别作前廟十五間中三間通為一室<lb/>
　　以奉太祖神主餘以次為室制曰善十二月作太<lb/>
　　廟正殿三年七月辛卯太廟成<lb/>
　　廟制至元十七年修新廟前廟後寢正殿東西七<lb/>
　　間南北五間内分七室殿陛二成三階中曰㤗階<lb/>
<pb n="KR2m0019_WYG_001-32a"/>
　　西曰西階東曰阼階寢殿東西五間南北三間環<lb/>
　　以宫城四隅重屋號角樓正南正東正西宫門三<lb/>
　　門各五門皆號神門殿下道直東西神門曰横街<lb/>
　　直南門曰通街甓之通街兩旁井二皆覆以亭宫<lb/>
　　城外繚以崇垣饌幕殿七間在宫城南門之東南<lb/>
　　向齊班㕔五門在宫城之東南西向省饌殿殿一<lb/>
　　間在東城東門少北南向初獻齋室在宫城之東<lb/>
　　東垣門内少北西向其南為亞終獻司徒大禮使助<lb/>
<pb n="KR2m0019_WYG_001-32b"/>
　　奠七祝獻官等齋室皆西向雅樂庫在宫城西南<lb/>
　　東向法物庫儀鸞庫在宫城之東北皆南向都監<lb/>
　　局在其東少南西向東垣之内環築墻垣為别院<lb/>
　　内神厨局五間在北南向井在神厨之東北有亭<lb/>
　　酒庫三間在井亭南西向祠祭局三間對神厨局<lb/>
　　北向院門西向百官厨五間在神厨院南西向宫<lb/>
　　城之南復為門與中神門相値左右連屋六十餘<lb/>
　　間東掩齊班㕔西値雅樂庫為諸執事齋房築崇<lb/>
<pb n="KR2m0019_WYG_001-33a"/>
　　墉以環其外東西南開櫺星門三門外馳道抵齊<lb/>
　　化門之通衢至治元年詔議増廣廟制三年别建<lb/>
　　大殿一十五間用今廟為寢殿中三間通為一室<lb/>
　　餘十間各為一室東西兩旁際墻各留一間以為<lb/>
　　夾室室皆東西横濶二丈南北入深六間每門二<lb/>
　　丈宫城南展後鑿新井二于殿南作亭東南隅西<lb/>
　　南隅角楼南神門東西神門饌幕殿省饌殿獻官<lb/>
　　百執事齋室中南門齊班㕔雅樂庫神厨祠祭等<lb/>
<pb n="KR2m0019_WYG_001-33b"/>
　　局皆南徙建大次殿三間于宫城之西北東西櫺<lb/>
　　星門亦南徙東西櫺星門之内鹵簿房四所通五<lb/>
　　十間<lb/>
　爰立名相<lb/>
　　中統四年以亷希憲為中書平章政事希憲立朝<lb/>
　　讜正有内侍入朝堂傳㫖言某事當爾希憲曰此<lb/>
　　閹宦預政之漸不可啟也入奏杖之䝉古主嘗令<lb/>
　　希憲受帝師戒希憲對曰臣已受孔子戒矣䝉古<lb/>
<pb n="KR2m0019_WYG_001-34a"/>
　　主曰汝孔子亦有戒邪對曰為臣當忠為子當孝<lb/>
　　孔子之戒如是而已按希憲畏吾人其父為亷憲<lb/>
　　遂以官為氏<lb/>
　創始治道<lb/>
　　中統四年中書左丞姚樞言自中統至今五六年<lb/>
　　間外侮内叛繼繼不絶然能官離債負民安賦役<lb/>
　　國用粗足政事更新皆陛下信用先王之法所致<lb/>
　　今創始治道正宜上答天心下結民心睦親族以<lb/>
<pb n="KR2m0019_WYG_001-34b"/>
　　固本定大臣以當國開經筵以格心立學校以育<lb/>
　　才則可以光先烈遺子孫邇者伏聞聰聼日煩朝<lb/>
　　廷政令日改月異逺近臣民不勝戰懼惟恐大本<lb/>
　　未興逺業難成為陛下之後憂耳上然之<lb/>
　作大成樂<lb/>
　　中統五年作大成樂太常寺言自古帝王功成作<lb/>
　　樂樂各有名盛德形容于是乎在伏覩皇上踐阼<lb/>
　　以來留心至治聲名文物思復承平之舊首勅有<lb/>
<pb n="KR2m0019_WYG_001-35a"/>
　　司修完登歌宫縣八佾樂舞以備郊廟之用若稽<lb/>
　　古典冝有徽稱謹按歴代樂名黄帝曰咸池龍門<lb/>
　　大卷少昊大淵顓頊六莖髙辛五英唐堯大咸大<lb/>
　　章虞舜大韶夏禹大夏商湯大濩周武大武降及<lb/>
　　近代咸有厥名宋總名曰大晟金總名曰大和今<lb/>
　　採輿論權以數名伏乞詳定曰大成按尚書簫韶<lb/>
　　九成鳳凰來儀樂記曰王者功成作樂詩曰展也<lb/>
　　大成曰大明按白虎通言如唐堯之徳能大明天<lb/>
<pb n="KR2m0019_WYG_001-35b"/>
　　人之道曰大順易曰天之所助者順又曰順乎天<lb/>
　　而應乎人曰大同樂記曰樂者為同禮者為異禮<lb/>
　　運曰大道之行也故人不獨親其親不獨子其子<lb/>
　　是之謂大同曰大豫易曰豫順以動故天地如之<lb/>
　　象曰雷出地奮豫先王以作樂崇德殷薦之上帝<lb/>
　　以配祖考中書省定名曰大成之樂乃上表稱賀<lb/>
　因災肆赦<lb/>
　　中統五年八月詔應天者惟以至誠拯民者莫如<lb/>
<pb n="KR2m0019_WYG_001-36a"/>
　　實惠朕以菲德獲承慶基内難未戡外兵未戢夫<lb/>
　　豈一日于今五年賴天地之畀賦曁祖宗之垂裕<lb/>
　　凡我同氣㑹於上都雖此日之小康敢盡心之少<lb/>
　　肆比者星芒示儆雨澤愆常皆闕政之所繇顧斯<lb/>
　　民之何罪宜布維新之令溥施在宥之仁於戲否<lb/>
　　徃泰來迓續亨嘉之㑹鼎新革故正資輔弼之良<lb/>
　　咨爾臣民體予至意<lb/>
　賜髙麗厯日<lb/>
<pb n="KR2m0019_WYG_001-36b"/>
　　中統五年諭髙麗國王李植獻歳發春式遘三陽<lb/>
　　之㑹對時育物宜同一視之仁睠爾外邦忠於内<lb/>
　　附肇因正旦庸展賀儀方使介之旋歸須筴書之<lb/>
　　播告今賜卿中統五年厯日一道卿其若稽古典<lb/>
　　敬授民時勸彼東嵎之民勤于南畝之事茂迎和<lb/>
　　氣迄用康年時乃之休惟朕以懌<lb/>
　馬歩弓手<lb/>
　　中統五年置馬歩弓手騐郡邑民衆寡置馬歩弓<lb/>
<pb n="KR2m0019_WYG_001-37a"/>
　　手夜遊邏禁人出違者有罪皆以防盗也而京師<lb/>
　　南北兩兵馬司各至千人郡邑相距逺村落有邸<lb/>
　　舍可居停者亦置之每百户取中産者一人以充<lb/>
　　盗發期一月獲不獲期兩月三月一不獲則笞之<lb/>
　　至再至三則笞加多官有綱運若流徙者至則執<lb/>
　　兵仗導從以轉授受外此則不敢役示專其捕盗<lb/>
　　職<lb/>
　限田<lb/>
<pb n="KR2m0019_WYG_001-37b"/>
　　中統五年布衣趙天麟上策言臣嘗計方千里之<lb/>
　　地提封百萬井山川城市等除百分提封之三十<lb/>
　　六外定六十四萬井為私田五萬一千二百萬畝<lb/>
　　又乘除粟稻等子粟之多寡每畝歳只率一石五<lb/>
　　斗而計之則私田子粒可得七萬六千八百萬石<lb/>
　　公田子粒可得七千六百八十萬石其鰥寡孤獨<lb/>
　　無告者須先賑惠焉上下相睦貧富相均此隆周<lb/>
　　所以旁作穆穆迓衡而孟子所以不憚區區告人<lb/>
<pb n="KR2m0019_WYG_001-38a"/>
　　也自嬴秦變法之後富者田連阡陌而貧者無置<lb/>
　　錐之地囬思古道邈矣哀哉越至於今王公大人<lb/>
　　之家或占民田近於千頃不耕不稼謂之草塲專<lb/>
　　放孳畜又江南豪民廣占農地驅役佃戸無爵邑<lb/>
　　而有封君之貴無印節而有官府之權恣縱妄為<lb/>
　　靡所不至此而弗治化寔難行又貧家樂歳終身<lb/>
　　苦㓙年不免於死亡荆楚之域至有僱妻鬻子者<lb/>
　　雖土風之常然亦衣食不足之所致也衣食不足<lb/>
<pb n="KR2m0019_WYG_001-38b"/>
　　由豪富之兼并故也方今之務莫如復井田尚恐<lb/>
　　驟然騷動天下豪富之家宜限田以漸復之凡宗<lb/>
　　室王公之家限田幾百頃凡巨族官民之家限田<lb/>
　　幾十頃凡限外退田者賜其家長以空名告身毎<lb/>
　　田幾頃官階一級不使之居實職也凡限田之外<lb/>
　　蔽欺田畆者坐以重罪凡限外之田有佃户者就<lb/>
　　令佃戸為主凡未嘗墾闢者令無田之民占而闢<lb/>
　　之且全免第一年租税次年減半第三年依例科<lb/>
<pb n="KR2m0019_WYG_001-39a"/>
　　徴凡占田不可過限凡無田之民不欲占田者聼<lb/>
　　凡以後有賣田者買田亦不可過限也私田旣定<lb/>
　　乃定公田公田之法凡九等一品者二十頃二品<lb/>
　　者十六頃三品者十五頃四品者十二頃以下俱<lb/>
　　以二頃為差至九品但二頃而已庻乎民獲恒産<lb/>
　　官足養亷如是而行之五十年之後井田可以復<lb/>
　　興矣下中書省議<lb/>
　<lb/>
<pb n="KR2m0019_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元朝典故編年考卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元朝典故編年考卷五</head> <lb/>
    <p>
<pb n="KR2m0019_WYG_005-1a"/>
欽定四庫全書<lb/>
　元朝典故編年考卷五<lb/>
　　　　　　　　　　　吏部侍郎孫承澤撰<lb/>
成宗朝<lb/>
　建郊祀壇<lb/>
　　元貞元年四月以世祖於麗正門東南七里建臺<lb/>
　　以祀天地然未有壇於是於麗正門外丙位凡三<lb/>
　　百八畆有竒壇三成每成髙八尺一寸上成縱横<lb/>
<pb n="KR2m0019_WYG_005-1b"/>
　　五丈中成十丈下成十五丈四陛午貫地子午卯<lb/>
　　酉四位陛十有二級外設二壝内壝去壇二十五<lb/>
　　步外壝去内壝五十四步壝各四門外垣南櫺星<lb/>
　　門三東西櫺星門各一圜壇周圍上下俱䕶以甓<lb/>
　　内外壝各髙五尺壝四面各有門三俱塗以赤<lb/>
　　至大三年冬至以三成不足以容從祀版位以青<lb/>
　　䋲代一成䋲二百各長二十五尺以足四成之制<lb/>
　　燎壇在外壝内丙巳之位髙一丈二尺四方各一<lb/>
<pb n="KR2m0019_WYG_005-2a"/>
　　丈周圍亦䕶以甓東西南三出陛開上南出户上<lb/>
　　方六尺深可容柴香殿三間在外壝南門之外少<lb/>
　　西南向饌幕殿五間在外壝南門之外少東南向<lb/>
　　省饌殿一間在外壝東門之外少北南向外壝之<lb/>
　　東南為别院内神厨五間南向祠祭局三間北向<lb/>
　　酒庫三間西向獻官齋房二十間在神厨南垣之<lb/>
　　外西向外壝南門之外為中神門五間諸執事齋<lb/>
　　房六十間以翼之皆北向兩翼端皆有垣以抵東<lb/>
<pb n="KR2m0019_WYG_005-2b"/>
　　西周垣各為門以便出入齊班㕔五間在獻官齋<lb/>
　　房之前西向儀鑾局三間法物庫三間都監庫五間<lb/>
　　在外垣内之西北隅皆西向雅樂庫十間在外垣<lb/>
　　西門之内少南東向演樂堂七間在外垣内之西<lb/>
　　南隅東向獻官厨三間在外垣内之東南隅西向<lb/>
　　滌養犧牲所在外垣南門之外少東西向内犧牲<lb/>
　　房三間南向<lb/>
　貢舉人才<lb/>
<pb n="KR2m0019_WYG_005-3a"/>
　　元貞二年學士王惲奏言貢舉人材肇自唐虞而<lb/>
　　法備於周漢興用孝廉秀才等科策以經術時務<lb/>
　　以州郡大小限其嵗貢之數以賞罰責長吏極其<lb/>
　　人材之精猶古貢士法也歴魏至於後周中間因<lb/>
　　時更革固為不一要之不出漢制之舊迨隋始設<lb/>
　　進士科目試以程文時勢好尚有不得不然者至<lb/>
　　唐有明經進士等科既明一經復試程文對策中<lb/>
　　者雖鮮號稱得人至有龍虎將相之目其明經立<lb/>
<pb n="KR2m0019_WYG_005-3b"/>
　　法敷淺易於取中當時不甚重又别設制科以待<lb/>
　　天下非常之士故前宋易明經為經義其試義法<lb/>
　　度嚴備考較公當至亡金極矣後世有不可廢者<lb/>
　　然論程文者謂學出剽竊不根經史又士子投牒<lb/>
　　自售行誼蔑聞亷恥道䘮甚非三代貢士之法伏<lb/>
　　遇聖天子臨御之初繼體守文以設科取士為切<lb/>
　　若止用先皇帝已定格法與時適宜可舉而行如<lb/>
　　邁隆前代創為新制可不詳思揣其本末酌古今<lb/>
<pb n="KR2m0019_WYG_005-4a"/>
　　而行之惟古貢士率從學而出莫若取唐楊綰宋<lb/>
　　朱熹等議而行之綰之法曰令州郡察其孝友信<lb/>
　　義而通經學者州府試通所習經業貢於禮部問<lb/>
　　經義十條對時務策三道皆通為上第其經義通<lb/>
　　八策通二為中第其孝經論語孟子兼為一經熹<lb/>
　　之議曰分諸經史如易詩書周禮二戴禮經春秋<lb/>
　　三傳各為一科將大學中庸論孟分為四科並附<lb/>
　　已上大經逐年通試及廷試對策兼用經史斷以<lb/>
<pb n="KR2m0019_WYG_005-4b"/>
　　已意以明時務得失愚謂為今之計宜先選教官<lb/>
　　定所明經史為所習科目以州郡大小限其生徒<lb/>
　　揀俊秀無玷汚者充員數以生徒人數限歲貢人<lb/>
　　數期以歲月使盡修習之道然後州郡官察行考<lb/>
　　學極其精當貢於禮部經試經義作一塲史試議<lb/>
　　論作一塲廷試策兼用經史斷以已意以明時務<lb/>
　　如是則士無不通之經不習之史進退用舍一出<lb/>
　　於學既復古道且革累世虚文妄舉之弊必收實<lb/>
<pb n="KR2m0019_WYG_005-5a"/>
　　學適用之效豈不偉哉外據詩賦立科既久亦不<lb/>
　　宜驟停經史實學既盛彼自絀矣上是之<lb/>
　封緬王<lb/>
　　大徳元年二月封的立哇拿阿廸提牙為緬國王<lb/>
　　且詔之曰我國家自祖宗肇造以來萬邦黎獻莫<lb/>
　　不畏威懐徳向先朝臨御之日爾國使人禀命入<lb/>
　　覲詔允其請爾乃遽食前言是以我帥閫之臣加<lb/>
　　兵於彼比者爾遣子信合八的奉表來朝宜示含<lb/>
<pb n="KR2m0019_WYG_005-5b"/>
　　𢎞特加恩渥今封爾為緬國王子信合八的為緬<lb/>
　　國世子仍戒飭雲南等處邊將毋敢擅發兵甲爾<lb/>
　　國官民各宜安業<lb/>
　保舉職官<lb/>
　　大徳二年制各亷訪司所按治城邑内有亷慎幹<lb/>
　　濟者歲舉二人九年詔臺院部五品以上官各舉<lb/>
　　亷能識治體者三人行省臺宣慰司亷訪司各舉<lb/>
　　五人<lb/>
<pb n="KR2m0019_WYG_005-6a"/>
　争罷詹事<lb/>
　　二年以裕宗崩朝議欲罷詹事院張九思時為詹<lb/>
　　事丞抗言曰皇孫宗社人心所屬詹事正所以輔<lb/>
　　成道德奈何罷之遂止<lb/>
　重翰林國子師<lb/>
　　大徳七年詔文翰師儒難同常調翰林院宜選通<lb/>
　　經史能文辭者國子學宜選年髙徳劭能文辭者<lb/>
　　須求相應之人布衣之士若果才徳素著必合不<lb/>
<pb n="KR2m0019_WYG_005-6b"/>
　　次超擢者别行具聞<lb/>
　　又諭大學士阿魯軍撤里曰集賢翰林乃養老之<lb/>
　　地自今諸老滿秩者陞之勿令輒去或有去者罪<lb/>
　　將及汝<lb/>
　歲計之數<lb/>
　　大徳二年上諭每歲天下金銀鈔幣所入幾何諸<lb/>
　　王駙馬賜與及一切營建所出㡬何其㑹計以聞<lb/>
　　右丞相旺扎勒奏歲入之數金一萬九千兩銀六萬<lb/>
<pb n="KR2m0019_WYG_005-7a"/>
　　兩鈔三百六十萬錠然猶不足於用又於至元鈔<lb/>
　　本中借二十萬錠自今敢以節用為請上嘉納罷<lb/>
　　中外土木之役<lb/>
　太史官不致仕<lb/>
　　時詔内外官七十者并聽致仕獨太史官郭守敬<lb/>
　　以先朝舊德所司厯法水利累請謝事不許自是<lb/>
　　凡翰林太史官不許致仕著為令<lb/>
　論井田<lb/>
<pb n="KR2m0019_WYG_005-7b"/>
　　大徳二年御史鄭介夫䟽言隆古無豪覇之名自<lb/>
　　秦廢井田而兼并起於是强者日富弱者日貧<lb/>
　　豪覇日興殆不可遏葢强必陵弱富必欺貧貧弱<lb/>
　　不能與競遂歸心服命於富强之家理勢然耳聖<lb/>
　　朝開國以來軫䘏民憂禁治豪覇制令甚嚴終莫<lb/>
　　能少戢其風今上而府縣下而鄉都隨處有之小<lb/>
　　大不侔而蠧民則一蜂起水湧誅之不可勝誅雖<lb/>
　　有智者莫如之何愚嘗日夜思之不究其源徒窒<lb/>
<pb n="KR2m0019_WYG_005-8a"/>
　　其流未易以制也制之之道惟有井田一法今不<lb/>
　　可得而行矣葢自古天下之田無不屬官民不得<lb/>
　　而私有之但强者力多能兼衆人之利以為富而<lb/>
　　無力者不能自耕其所有之田至於轉徙流蕩先<lb/>
　　王授田使貧富强弱無以相過各有其田得以自<lb/>
　　耕故天下無甚富甚貧之民至成周時其法大備<lb/>
　　畫地為井八鳩五規二牧九夫以等其髙下溝洫<lb/>
　　畎澮川涂畛徑以立其堤防疆井既定無得侵奪<lb/>
<pb n="KR2m0019_WYG_005-8b"/>
　　雖欲貪并不可得也商鞅用秦規則寢弛已不復<lb/>
　　有井田之舊於是開阡陌阡陌既開乃有豪强兼<lb/>
　　并之患富者田連阡陌而貧者無置錐之地然猶<lb/>
　　不明説田在民也官不得治而民得自占為業耳<lb/>
　　迄於漢亡三國並立兵火之餘人稀土曠當時天<lb/>
　　下之田既不在官亦終不在民以為在官則官無<lb/>
　　人收管以為在民則又無簿籍契劵但隨其力之<lb/>
　　所能至而耕之元魏行均田稍亦近古唐因元魏<lb/>
<pb n="KR2m0019_WYG_005-9a"/>
　　而損益之為法雖善然令民得賣其口分永業始<lb/>
　　有契約文劵日漸一日公田盡變為私田先王之<lb/>
　　法由是大壞天下紛紛互相吞併而井田永不可<lb/>
　　復矣民得自有其田而公賣之官安得而禁制之<lb/>
　　田既屬民乃欲奪富者之田以與無田之民禍亂<lb/>
　　羣興必然之理也董仲舒在武帝朝此時去古未<lb/>
　　逺井田之法尚可追也乃曰井田雖難卒行宜少<lb/>
　　近古限民名田以贍不足言甚善而未克行至哀<lb/>
<pb n="KR2m0019_WYG_005-9b"/>
　　帝時孔光何武曰吏民名田無過三十頃期盡三<lb/>
　　年而犯者没入官時丁傳用事董賢隆貴不便於<lb/>
　　已遂寢其行夫三十頃之田周民三十夫之田也<lb/>
　　以一人而兼三十夫之田亦已過矣而期之三年<lb/>
　　似太廹蹙為今之計豪强卒難禁止惟有限田之<lb/>
　　法可以制之酌古凖今宜為定制毎一家無論門<lb/>
　　閥貴賤人口多寡並以田十頃為則有十頃以上<lb/>
　　至於千頃者聽令分析或與兄弟子姪姻黨或立<lb/>
<pb n="KR2m0019_WYG_005-10a"/>
　　契典賣外人但存十頃而止或販亡而所存不及<lb/>
　　十頃者亦聽十頃以下至於一畆者許令增買亦<lb/>
　　至十頃而止寛以五年為限如過限不依制而田<lb/>
　　富如故者除十頃外並沒入官然官不歸於公仍<lb/>
　　將没官田召賣與貧民所得田價一半輸官一半<lb/>
　　給主彼富者亦甘心而無辭不出十數年而豪强<lb/>
　　不治而自無矣此法不驚民不動衆不用井田之<lb/>
　　制而獲井田之利使周公復生亦何以易此哉然<lb/>
<pb n="KR2m0019_WYG_005-10b"/>
　　寺觀布滿天下田業過於巨室卒未能如㑹昌之<lb/>
　　併省廢毁而僧道恃無差發因而廣置田宅侵奪<lb/>
　　民役為禍不小亦宜立限分為三等大寺觀不得<lb/>
　　過十頃中止五頃下存二頃有過制者依上没官<lb/>
　　亦足以少抑僧道僭踰也良法美意無加於此以<lb/>
　　數千年未全之規一旦復見於今日豈非超古之<lb/>
　　事業太平之盛觀歟惟慮左右之臣如丁傳等恐<lb/>
　　妨於已百端阻當有不得行馬必須斷以决之不<lb/>
<pb n="KR2m0019_WYG_005-11a"/>
　　間於讒執而守之克底於終而後有所成也惟聖<lb/>
　　　朝其嘉納焉<lb/>
　　日食不應<lb/>
　　大徳三年八月己酉朔太史言是日已時當日食<lb/>
　　二分有竒至期不食衆懼保章正齊履謙曰當食<lb/>
　　不食在古有之矧已時近午陽盛陰㣲故當食不<lb/>
　　食遂考唐開元以來當食不食者凡十事以聞<lb/>
　馬政<lb/>
<pb n="KR2m0019_WYG_005-11b"/>
　　大德二年御史鄭介夫䟽言狀曰古今立國未嘗<lb/>
　　怠於馬政葢以邊庭守戰之備馬不可缺而車輦<lb/>
　　出入百官擁從及檄書交馳郵傳迭發尤不可一<lb/>
　　日無也國朝開基以來牧放為俗羊馬之羣遍滿<lb/>
　　谷野水草至便不假喂飼之勞隨意所用如取廐中<lb/>
　　是以出兵行師所向無前皆資馬之力也近年偃<lb/>
　　武之餘用馬日少故於馬政不復介心古者給價<lb/>
　　換馬已非長策今乃刷馬民間尤為弊政且南北<lb/>
<pb n="KR2m0019_WYG_005-12a"/>
　　之風土不同生長於南者則不禁其冷生長於北<lb/>
　　者則不禁其熱隨其土産之宜而用之可也若刷<lb/>
　　東南之馬以供西北之用則立見其死亡耳又兼<lb/>
　　牧於野者安於水草習於馳驟以之臨敵易於鞭<lb/>
　　䇿畜於私家者飽以芻豆勤於剪拂一旦置之荒<lb/>
　　郊便已瘦弱無力况當矢石之衝何濟於用朝廷<lb/>
　　失於計畫茍且目前不循廣馬之成規而行刷馬<lb/>
　　之下策雖曰和買何異白奪且刷馬之政出於亡<lb/>
<pb n="KR2m0019_WYG_005-12b"/>
　　金其時隣敵交攻疆土滋削未免刷之民間以應<lb/>
　　一時之急耳堂堂天朝不宜蹈襲亡國之遺轍也<lb/>
　　兼刷至之馬實無所用而民間之怨皆歸於國甚<lb/>
　　非經久之計今民間皆畏憚不敢養馬延以歲月<lb/>
　　民馬已稀萬一國家急欲用馬何從而得宜及閒<lb/>
　　暇早為之謀可也唐初得牝馬三千匹徙之隴右<lb/>
　　命張萬歲掌之蕃息至七十萬匹分為八坊四十<lb/>
　　八監各置使以領之是時天下以一縑易一馬及<lb/>
<pb n="KR2m0019_WYG_005-13a"/>
　　𤣥宗以王毛仲為内外閑廏使東封之日有馬四<lb/>
　　十三萬匹牛羊稱是此已然之明效也今國家之<lb/>
　　地數倍於唐水草美處盡在版圖之中擇宜牧之<lb/>
　　地各設牧馬監官給牝馬選用能吏使專牧馬之<lb/>
　　權重之以職任優之以俸禄責之以成效不十數<lb/>
　　年馬不可勝用矣向來家自為牧衣食之資皆仰<lb/>
　　於此取其餘而用之猶且不竭况今以全盛之國<lb/>
　　又助之以官府之力因其舊俗而行之亦甚易事<lb/>
<pb n="KR2m0019_WYG_005-13b"/>
　　何必以刷馬為政徒結怨於民間也<lb/>
　僧道<lb/>
　　大徳二年御史鄭介夫䟽言竊自唐虞三代以來<lb/>
　　國祚延長羣生康泰不聞有釋老也三國六朝以<lb/>
　　後僧尼道士始布滿天下求福田利益者不之老<lb/>
　　則之釋人君好尚往往過之夫福非如粟帛金寳<lb/>
　　可求而取之物也上好儉則民財豐節力役則民<lb/>
　　不困養生送死無憾則四海皆躋於仁壽之域民<lb/>
<pb n="KR2m0019_WYG_005-14a"/>
　　生安樂便是好事獄訟無寃便是布施何必張浮<lb/>
　　費事繁文泥金檢玉而謁之於虛無也一僧一道<lb/>
　　之祝延不若百姓羣黎之同願一寺一觀之祈禱<lb/>
　　不若千門萬户之齊聲古諺云福從賛歎生正此<lb/>
　　謂也西方乃佛生之地佛聖人也安肯作威福以<lb/>
　　要人之敬奉佛教人以不貪不妬不傷生不害物<lb/>
　　為好事故云即心是佛也何嘗以陳玉帛嚴香燈<lb/>
　　晨夜誦經禮拜至於殺人致祭縱囚示恩而名曰<lb/>
<pb n="KR2m0019_WYG_005-14b"/>
　　做好事哉今國家財賦半入西番紅帽禪衣者便<lb/>
　　公然出入宫禁舉朝相尚莫不傾貸以奉之此皆<lb/>
　　庸僧作此妖妄非佛之真心本性也道家以老子<lb/>
　　為宗惟在清淨無為祖師係赤松子的孫惟求辟<lb/>
　　穀棄人間事今張天師縱情姬愛廣置田荘招攬<lb/>
　　權勢凌鑠官府乃江南一大豪覇也其祖風法門<lb/>
　　正不如此諸佛三清在天之靈不可誣也往往嗣<lb/>
　　法者失其初意耳愚氓俗子不知所以為佛所以<lb/>
<pb n="KR2m0019_WYG_005-15a"/>
　　為天師者云何但見頳其頭即指為佛黄其冠即指<lb/>
　　為天師雖百喙不能解其惑可為世道一慨朝廷<lb/>
　　特加寵異另立宣政院道教所以其棄俗出家非<lb/>
　　有司所可攝也而乃恃寵作威賄賂公行以曲為<lb/>
　　直以是為非僧道詞訟數倍民間如奸盗殺人諸<lb/>
　　般不法之事彼皆有之矣學釋老者離嗜慾去貪<lb/>
　　嗔異乎流俗可也而艷妻穠妾汙穢不羞奪利爭<lb/>
　　名奔競無已雖俗人所不屑為甚非僧道之宜然<lb/>
<pb n="KR2m0019_WYG_005-15b"/>
　　也僧道之盛莫甚今日而僧道之弊亦莫甚今日<lb/>
　　朝廷若不稍加裁抑適所以重其他日之烈禍也<lb/>
　　能律以禮法制以分義使不至於驕奢無度敗壞<lb/>
　　宗風乃為敬奉之至矣今各寺既有講主長老各<lb/>
　　觀既有知觀提舉足任管領之責隨路又濫設僧<lb/>
　　録司道録司各縣皆置僧綱道紀反為僧道之蠧<lb/>
　　所宜革去也且僧道另設衙門厯代以下前所未<lb/>
　　聞亡金棄人尚鬼故立二司與二司鼎立而三豈<lb/>
<pb n="KR2m0019_WYG_005-16a"/>
　　謂巍巍聖朝不師古聖王之常法而踵殘金之弊<lb/>
　　政耶况為僧録道録者皆無頼之徒立談遭遇遽<lb/>
　　授此職便與三品正官平牒往來以白身之人一<lb/>
　　旦居此榮貴得之既易視之亦輕宜乎逞私妄作<lb/>
　　而無復顧惜也近令憲司紏别文卷僧官跼蹐知<lb/>
　　懼而僧人皆喜得安此明騐也所欠道家猶未一<lb/>
　　體刷卷耳若僧道中有棲心寂滅息念塵寰者必<lb/>
　　不自詿憲網雖無假官府可也若行止不檢身䧟<lb/>
<pb n="KR2m0019_WYG_005-16b"/>
　　刑戮亦佛法道教之所不容宜令有司管領嚴行<lb/>
　　究治罪状明白比之常人更加一等斷遣還俗彼<lb/>
　　亦甘心今僧道不蠶而衣不耕而食皆得全免繇<lb/>
　　税而愚民多以財産托名詭寄或全捨入常住以<lb/>
　　圖隱蔽差役驅國家之實利歸無用之空門視民<lb/>
　　間輸税之外又當里正居首又當和顧和買非惟<lb/>
　　棄本逐末實是勞逸不均今後寺觀常住税粮宜<lb/>
　　准古法盡令輸官俟其有佛法髙妙道行絶倫者<lb/>
<pb n="KR2m0019_WYG_005-17a"/>
　　從衆推舉然後蠲其繇役除其税糧庶可養成清<lb/>
　　凈之風亦足激勵澆薄之俗也外有白雲宗一𣲖<lb/>
　　尤為妖妄其初未嘗有法門止是在家念佛不茹<lb/>
　　葷不飲酒不廢耕桑不缺賦税前宋時謂其夜聚<lb/>
　　曉散恐生不虞猶加禁絶然亦不過數家而已今<lb/>
　　皆不守戒律狼藉葷酒但假名以規避差役動至<lb/>
　　萬計均為誦經禮拜也既自别於俗人又自異於<lb/>
　　僧道朝廷不察其偽特為另立衙門今宗攝錢如<lb/>
<pb n="KR2m0019_WYG_005-17b"/>
　　鏡恣行不法甚於僧司道所亦宜革去以除國蠧<lb/>
　　以寛民力可也<lb/>
　俸禄<lb/>
　　大徳二年御史鄭介夫䟽言孟子曰禄足以代其<lb/>
　　耕也在官者不耕而食故制禄以代之禄有不及<lb/>
　　何以養亷漢宣帝詔曰吏不亷平則治道衰今小<lb/>
　　臣皆勤事而俸禄薄欲無侵漁百姓難矣近來貪<lb/>
　　官汚吏習以成風禄之有餘者則視為儻來略無<lb/>
<pb n="KR2m0019_WYG_005-18a"/>
　　撙節之心禄之不足者則借口無可養亷恣為侵<lb/>
　　漁之地上下交征相承為例廉恥道喪不覺其然<lb/>
　　宜思所以整救之可也時務所急雖未專在此而<lb/>
　　禄之不均自是朝廷一大缺政今親民之官該俸<lb/>
　　十兩者給職田二頃獨江南半之南地非肥北土<lb/>
　　非瘠也况江北少嚚訟之風江南多豪猾之俗而<lb/>
　　給田乃有重輕此禄之不均一也顧兹中外管軍<lb/>
　　管民務站各色官均為任君事也均為食天禄也<lb/>
<pb n="KR2m0019_WYG_005-18b"/>
　　而職田獨與路府州縣及亷訪司官而餘弗之及<lb/>
　　於此何薄於彼何厚此禄之不均二也今各處職<lb/>
　　田元有官田則有之元無官田則無之又雖有官<lb/>
　　田而不給為職田者有職田處除絲麻豆麥外所<lb/>
　　收子粒路之正官不下八百石微如廵檢亦收一<lb/>
　　百餘石無職田處浪得職官之名不沾顆粒之惠<lb/>
　　而况外任俸鈔從五品止三十兩從六品不滿二<lb/>
　　十兩如九品止十二兩以俸鈔買物能得幾何十<lb/>
<pb n="KR2m0019_WYG_005-19a"/>
　　口之家除嵗衣外日費飲膳非鈔二兩不可九品<lb/>
　　一月之俸僅了六日之食而合得俸鈔又多為公<lb/>
　　用指除若更無職田老穉何以仰給又如小吏俱<lb/>
　　已添俸添米舊請俸鈔六兩者增作八兩每鈔一<lb/>
　　兩月加米一斗以此比之則六品以下之無職田<lb/>
　　者反不如一小吏也饑寒相廹欲律以亷得乎此<lb/>
　　禄之不均三也今内任俸鈔倍於外任而京城之<lb/>
　　間尋常米價亦是半錠一石飲食衣帛件件穹貴<lb/>
<pb n="KR2m0019_WYG_005-19b"/>
　　以鈔數計之雖多一倍以日用計之實無外任一<lb/>
　　半所得况無職田可以供贍如外任三品官月得<lb/>
　　俸鈔八十兩職田米八百石一月該米六十餘石<lb/>
　　至如九品亦收職田米一百以上石一月得米已<lb/>
　　近九石之數隨朝三品官月請俸鈔三錠一十五<lb/>
　　兩既元無職田又不添俸米而四品官除俸鈔外<lb/>
　　月增米一石九斗五升由此言之則隨朝三品四<lb/>
　　品之官反不如外任九品簿尉之俸此禄之不均<lb/>
<pb n="KR2m0019_WYG_005-20a"/>
　　四也制禄不均則人心不一放辟邪侈無不為已<lb/>
　　其流可勝言哉且俸禄一事自歸附以來言者不<lb/>
　　知其幾矣而所言俱不得其要朝廷舉行亦不知<lb/>
　　其幾矣而所行皆未底於平一番更變又是一番<lb/>
　　紊行終無益於缺政之萬一也中朝冗職固難枚<lb/>
　　舉如各處廵檢各路提控案牘歲收職米尤為虚<lb/>
　　費隨縣置尉司簽弓手以專廵警又有分鎮軍官<lb/>
　　以助之何須贅設廵檢司甚而一縣之内有設三<lb/>
<pb n="KR2m0019_WYG_005-20b"/>
　　四處者徒蠧民間無濟官府隨路既有經歴知事<lb/>
　　足任案牘又令行省贅差一員徒蠧官府無益民<lb/>
　　間兹類頗多皆合汰去既可省俸又可以清選法<lb/>
　　也如處州徽州等路總管無職田可收縱令毎月<lb/>
　　增米一石五斗五升而省劄人員一月反得米八<lb/>
　　石有零似此不平朝廷何嘗知之當今之弊不在<lb/>
　　俸禄之薄而在俸禄之未均不患俸禄之不敷而<lb/>
　　患設官之太濫均有餘以周不足取濫設之米以<lb/>
<pb n="KR2m0019_WYG_005-21a"/>
　　　給合設之官則國無所損而官有所利矣議事之<lb/>
　　　臣日夜講求俸米之説謾爾紛紛莫窮要領其有<lb/>
　　　俸鈔有職田則過於厚無俸鈔又無職田則過於<lb/>
　　　薄尸位素餐者空負縻廩粟之譏服勤輸力者乃<lb/>
　　有衣食不足之歎若能裒多益寡截長補短職田所<lb/>
　　　收自可敷用今有額外多費二十八萬餘石糧徒<lb/>
　　　於國儲大有所損實於官吏未見其益且丞相職<lb/>
　　　居人臣之右毎月得俸八錠有零一日之俸不滿<lb/>
<pb n="KR2m0019_WYG_005-21b"/>
　　十四兩若如晉之何曾日食萬錢無下筯處雖罄<lb/>
　　竭私帑亦不能自給矣天子立相必須厚禄以優<lb/>
　　崇大臣律身自宜戒奢而從儉豈可先處以約而<lb/>
　　薄其所養哉今俸自三錠以上者不得添米官益<lb/>
　　髙而俸益薄甚非尊尊貴貴之道也又如隨朝大<lb/>
　　小官及各處行省宣慰司皆是樞要重臣既無所<lb/>
　　取於民又無職田可收縱添些少俸米何足為養<lb/>
　　亷計君子猶良驥也欲責之日行千里又不飽以<lb/>
<pb n="KR2m0019_WYG_005-22a"/>
　　芻菽世無是理也宜盡取元撥職田合收子粒錢<lb/>
　　糧官為收貯将中外合設人員分别差等而普及<lb/>
　　之隨朝官吏俸給雖厚米價則穹凡俸五兩月給<lb/>
　　米一石外任官吏俸給既薄米不直錢凡俸五兩<lb/>
　　月給米二石五兩以上隨俸加之不願支米者隨<lb/>
　　時價凖之以鈔内外臺察院亷訪司事煩而形神<lb/>
　　勞官清而交往絶比之有司量加優添所以重風<lb/>
　　憲也和林上都後山河西諸州城不係出米去處<lb/>
<pb n="KR2m0019_WYG_005-22b"/>
　　照依本處時估折價不當拘以二十五兩所以重<lb/>
　　邊鄙也無分軍民各色官吏但請俸錢者隨所給<lb/>
　　鈔數按月支米元無俸錢者隨所授品從依例增<lb/>
　　支将官收職田錢糧先儘外任數足其餘剰者盡<lb/>
　　令起運赴都以給隨朝官吏計其所得倍多於前<lb/>
　　又可無過費太倉之粟此所謂利國利官之要道<lb/>
　　也其禄既均其政自平免致饑寒之憂自存亷恥<lb/>
　　之節然後律之以贓貪之法彼亦不得而有辭矣<lb/>
<pb n="KR2m0019_WYG_005-23a"/>
　專官治河<lb/>
　　大徳三年五月河南省言河决蒲口兒等處浸歸<lb/>
　　徳府數郡百姓被灾差官脩築計料合脩七隄二<lb/>
　　十五處共長三萬九千九十二步總用葦四十萬<lb/>
　　四千束經尺椿二萬四千七百二十株役夫七千<lb/>
　　九百二人武宗至大三年十一月河北河南道亷<lb/>
　　訪司言黄河决溢千里䝉害浸城郭漂室廬壞禾<lb/>
　　稼百姓已罹其毒然後訪求修治之方而且衆議<lb/>
<pb n="KR2m0019_WYG_005-23b"/>
　　紛紜互陳利害當事者疑惑不决必須上請朝省<lb/>
　　比至議定其害滋大所謂不預已然之弊大抵黄<lb/>
　　河伏槽之時水勢似緩觀之不足為害一遇霖潦<lb/>
　　湍浪迅猛自孟津以東土性踈薄兼帶沙滷又失<lb/>
　　導洩之方崩潰决溢可翹足而待近歲亳潁之民<lb/>
　　幸河北徙有司不能逺慮失於規劃使陂濼悉為<lb/>
　　陸地東至杞縣三汊口播河為三分殺其勢盖亦<lb/>
　　有年往歲歸徳太康建言相次湮塞南北二汊遂<lb/>
<pb n="KR2m0019_WYG_005-24a"/>
　　使三河之水合而為一下流既不通暢自然上溢<lb/>
　　為灾由是觀之是自奪分泄之利故其上下决溢<lb/>
　　至今莫除即今水勢趨下有復鉅野梁山之意葢<lb/>
　　河性遷徙無常茍不為逺計預防不出數年曹濮<lb/>
　　濟鄆蒙害必矣今之所謂治水者徒爾議論紛紜<lb/>
　　咸無良策水監之官既非精選知河之利害者百<lb/>
　　無一二雖每年累驛而至名為廵河徒應故事問<lb/>
　　地形之髙下則懵不知訪水勢之利病則非所習<lb/>
<pb n="KR2m0019_WYG_005-24b"/>
　　既無實才又不經練乃或妄興事端勞民動衆阻<lb/>
　　逆水性翻為後患為今之計莫若於汴梁置都水<lb/>
　　分監妙選亷幹深知水利之人專職其任量存員<lb/>
　　數頻為廵視謹其防䕶可䟽者䟽之可湮者湮之<lb/>
　　可防者防之職掌既專則事功可立較之河已決<lb/>
　　溢民已被害然後鹵莽脩治以勞民者烏可同日<lb/>
　　而語哉<lb/>
　宣諭日本<lb/>
<pb n="KR2m0019_WYG_005-25a"/>
　　大徳三年二月侍臣勸用兵日本上以其俗奉佛<lb/>
　　乃遣僧一山賫詔使日本詔曰有司奉陳向者世<lb/>
　　祖皇帝嘗遣補陀禪僧如智及王積翁等兩奉璽<lb/>
　　書通好日本咸以中途有阻而還爰自朕臨御以<lb/>
　　來綏懷諸國薄海内外靡有遐遺日本之好宜復<lb/>
　　通問今如智已老補陀僧一山道行素髙可令往<lb/>
　　諭附商舶以行庶可必達朕特從其請葢欲成先<lb/>
　　帝遺意耳至於惇好恤民之事王其審圖之日本<lb/>
<pb n="KR2m0019_WYG_005-25b"/>
　　乃遣使隨僧奉表進貢<lb/>
　遷官之法<lb/>
　　大徳三年立遷官之法從七品以下屬吏部正七<lb/>
　　品以上屬中書三品以上非有司所予奪由中書<lb/>
　　取進止自六品至九品為敕授則中書牒署之自<lb/>
　　一品至五品為宣授則以制命之三品以下用金<lb/>
　　寳二品以上用玉寳有特㫖者則有誥詞其理算<lb/>
　　論月日遷轉憑散官内任以三十月為滿錢穀典<lb/>
<pb n="KR2m0019_WYG_005-26a"/>
　　守以二歲為滿而理考通以三十月為則内任官<lb/>
　　率一考陞一等十五月進一階京官率一考視外<lb/>
　　任减一資外任官或一考進一階或兩考陞一等<lb/>
　　或三考陞二等四品則内外考通理此秋毫不可<lb/>
　　越然前任少則後任足之或前任多則後任累之<lb/>
　　一考者及二十七月兩考者及五十四月三考者<lb/>
　　及八十一月以上遇陞則借陞而補以後任<lb/>
　職官廕叙<lb/>
<pb n="KR2m0019_WYG_005-26b"/>
　　大徳四年定諸職官子孫廕叙正一品子正五品<lb/>
　　叙從一品子從五品叙正二品子正六品叙從二<lb/>
　　品子從六品叙正三品子正七品叙從三品子從<lb/>
　　七品叙正四品子正八品叙從四品子從八品叙<lb/>
　　正五品子正九品叙從五品子從九品叙正六品<lb/>
　　流官於廵檢内用雜職於省劄錢穀官内用從六<lb/>
　　品子近上錢穀官七品子酌中錢穀官從七品子<lb/>
　　近下錢穀官<lb/>
<pb n="KR2m0019_WYG_005-27a"/>
　合祀南郊之議<lb/>
　　大德六年合祀五方帝於南郊翰林國史院檢閲<lb/>
　　官袁桷進十議曰天無二日天既不得有二五帝<lb/>
　　不得謂之天作昊天五帝議祭天歲或為九或為<lb/>
　　二作祭天名數議圜丘不見於五經郊不見於周<lb/>
　　官作圜丘非郊議后土社也作后土即社議三歲<lb/>
　　一郊非古也作祭天無間歲議燔柴見於古經周<lb/>
　　官以禋祀為大其義各有㫖作燔柴泰壇議祭天<lb/>
<pb n="KR2m0019_WYG_005-27b"/>
　　之牛角繭栗用牲于郊牛二合配而言之增羣祀<lb/>
　　而合祠非周公之制矣作郊不當立從祀議郊質<lb/>
　　而尊之義也明堂文而親之義也作郊明堂禮儀<lb/>
　　異制議郊用辛魯禮也卜不得常為辛作郊非辛<lb/>
　　日議北郊見於三禮尊地而遵北郊鄭𤣥之説也<lb/>
　　作北郊議禮官推其博多采用之<lb/>
　獻官法服<lb/>
　　初憲宗壬子年秋八月祭天於日月山用冕服自此<lb/>
<pb n="KR2m0019_WYG_005-28a"/>
　　始成宗大徳六年春三月祭天於麗正門外丙地<lb/>
　　命獻官以下諸執事各具公服行禮是時大都未<lb/>
　　有郊壇大禮用公服自此始九年冬至祭享用冠<lb/>
　　服依宗廟見用者製其後節次祭祀或合祀天地<lb/>
　　增配位從祀獻攝職事續置冠服於法服庫收掌<lb/>
　　法服二百九十有九公服二百八十容紫二百九<lb/>
　　十有五至大間太常博士李之紹王天祐䟽陳親<lb/>
　　祀冕九旒服大裘而加衮裘以黑羔皮為之臣下<lb/>
<pb n="KR2m0019_WYG_005-28b"/>
　　從祀冠服歴代所尚其制不同集議得依宗廟見<lb/>
　　用冠服制度<lb/>
　　凡獻官諸執事行禮俱衣法服惟監察御史二冠<lb/>
　　獬豸服青綬凡迎香讀祝及祀日遇陰雨俱衣紫<lb/>
　　羅公服六品以下皆得借紫<lb/>
　諌伐逺夷<lb/>
　　大徳六年南臺御史中丞陳天祥諫伐西南夷䟽<lb/>
　　言八百媳婦乃荒裔小夷取之不足以為利不取<lb/>
<pb n="KR2m0019_WYG_005-29a"/>
　　不足以為害而劉深欺上㒺下帥兵伐之經過八<lb/>
　　番縱横自恣中途變生所在皆叛既不能治亂反<lb/>
　　為亂衆所制食盡計窮倉皇退走䘮師十八九棄<lb/>
　　地千餘里朝廷再發四省之兵使劉二巴圖總督<lb/>
　　以圖收復湖南湖北大發運粮丁夫衆至二十餘<lb/>
　　萬况當農時驅此愁苦之人往廽數千里中何事<lb/>
　　不有比聞從征敗卒言西南諸夷皆重山複嶺陡<lb/>
　　澗深林其穿隘處僅容一人一騎上如登髙下如<lb/>
<pb n="KR2m0019_WYG_005-29b"/>
　　入井賊若乗險邀擊我軍雖衆亦難施為或諸蠻<lb/>
　　逺遁阻隘以老我師進不得前旁無所掠將不戰<lb/>
　　自困矣且自征伐倭國占城交緬諸夷以來近三<lb/>
　　十年未嘗有尺土一民之益計其所費可勝言哉<lb/>
　　去歲西征及今此舉何以異之乞早正深罪仍下<lb/>
　　明詔招諭彼必自相歸順不須逺勞王師與小醜<lb/>
　　爭一旦之勝負也為今之計宜駐兵近境多市軍<lb/>
　　糧内安外固漸次服之此王者之師萬全之利也<lb/>
<pb n="KR2m0019_WYG_005-30a"/>
　　茍謂業已如此欲罷不能亦當詳審成敗算定而<lb/>
　　行彼諸蠻皆烏合之衆必無久能同心捍我之理<lb/>
　　但急之則相救緩之則相疑以計使之互相讐怨<lb/>
　　待彼有可乗之隙我有可動之時徐命諸軍數道<lb/>
　　俱進服從者懷之以仁抗敵者威之以武恩威兼<lb/>
　　濟功乃易成若復舍恩任威深蹈覆轍恐他日之<lb/>
　　患有甚於今日者也不報遂謝病去<lb/>
　赴任程限<lb/>
<pb n="KR2m0019_WYG_005-30b"/>
　　大徳八年定赴任官在家装束假限二千里内三<lb/>
　　十日三千里内四十日逺不過五十日馬日行七<lb/>
　　十里車日行四十里乗驛者日兩驛百里以上止<lb/>
　　一驛舟行上水日八十里下水百二十里職當急<lb/>
　　赴者不拘此例違限百日外依例作闕<lb/>
　止兵馬司問盗情<lb/>
　　中書省臣言舊制京師州縣捕盗止從兵馬司有<lb/>
　　司不與遂致淹滯自今輕罪乞令有司决遣重者<lb/>
<pb n="KR2m0019_WYG_005-31a"/>
　　從宗正府聽斷庶不留獄且民不寃從之<lb/>
　䟽濬吳淞<lb/>
　　大徳八年都水庸田使瑪哈穆特集議拯治吳淞<lb/>
　　江方畧㕘詳浙西田土多藉太湖之水灌溉所利<lb/>
　　甚大若河港閉塞不能通流湖水稍遇大雨便致<lb/>
　　泛溢渰没田禾為害不輕其吳淞江元受太湖澱<lb/>
　　山湖諸處湖泖上源急流衝散自古可敵千浦浙<lb/>
　　西之水來既有源去亦有委是以不成水患近年<lb/>
<pb n="KR2m0019_WYG_005-31b"/>
　　以來因上源吳江州一帶橋洪塘岸椿釘壩塞流<lb/>
　　水艱澀又因沿江水面并左右澱山湖泖等處權<lb/>
　　豪種植蘆葦圍裹為田邊近江湖河港隘口沙灘<lb/>
　　滋生茭蘆阻節上源太湖水勢以致湖水無力不<lb/>
　　能汛滌潮沙遂將東大江沙泥塞滿江邊雖有江<lb/>
　　洪水勢不能全復故道水性潤下是故潮水就其<lb/>
　　地所順下而行此天地自然之理今太湖之水不<lb/>
　　流於江而北流入於至和等塘經由太倉出劉家<lb/>
<pb n="KR2m0019_WYG_005-32a"/>
　　等港注入大海并澱山湖之水望東南流於大曹<lb/>
　　港柘澤塘東西横泖泄於新涇上海浦注江達海<lb/>
　　今張桂榮何珍朱文祥所言吳淞江漸成痼疾頗<lb/>
　　難救療即今與平江路總管李通議并崑山州官<lb/>
　　常從仕嘉定州達嚕噶齊燕特穆爾松江府上海<lb/>
　　縣石縣尹知水利人張桂榮朱文祥何珍徐鑄邊<lb/>
　　江久居任千户等一同講議理合相其地宜順其<lb/>
　　水性分流𣲖洩出江逹海庶消湖水泛溢之患擬<lb/>
<pb n="KR2m0019_WYG_005-32b"/>
　　將上源吳江州一帶石塘橋洪水洞一百三十餘<lb/>
　　處每處展闊作一丈使太湖水勢泄流快便將太<lb/>
　　湖東南澱山湖迤東堙塞河道東西横泖等䟽深<lb/>
　　闊以泄澱山湖長泖等水及將平江路崑山州嘉<lb/>
　　定州應有堙塞河道亦行開挑分洩太湖水勢添<lb/>
　　注劉家港泄於大海又將各處江湖河港應有圍<lb/>
　　裹成田魚籪芰蘆葑稗阻水去處盡行起除禁約<lb/>
　　諸人不得似前違犯阻遏水利仍令拘該吳淞江<lb/>
<pb n="KR2m0019_WYG_005-33a"/>
　　地面嘉定州松江府上海縣等處將通徹海潮河<lb/>
　　港勸諭近民於港口築疊土壩安置透水木槽名<lb/>
　　曰水竇潮來閉竇阻遏渾沙潮退起竇洩放湖水<lb/>
　　庶江道漸有通利之望<lb/>
　議郊祀禮<lb/>
　　大徳九年右丞相哈喇哈遜等言去年地震星變<lb/>
　　雨澤愆期歲比不登祈天保民之事有天子親祀<lb/>
　　者三曰天曰祖宗曰社稷今宗廟社稷歲時攝官<lb/>
<pb n="KR2m0019_WYG_005-33b"/>
　　行事祭天國之大事也陛下雖未及親祭宜如宗<lb/>
　　廟社稷遣官攝祭歲用冬至儀物有司豫備日期<lb/>
　　至則以聞制若曰卿言是也其豫備儀物以待事<lb/>
　　於是翰林集賢太常禮官皆㑹中書集議博士䟽曰冬<lb/>
　　至圜丘惟祀昊天上帝至西漢元始間始合祭天<lb/>
　　地歴東漢至宋千有餘年分祭合祭迄無定論集議曰<lb/>
　　周禮冬至圜丘禮天夏至方丘禮地時既不同禮<lb/>
　　樂亦異王莽之制何可法也今當循唐虞三代之<lb/>
<pb n="KR2m0019_WYG_005-34a"/>
　　典惟祀昊天上帝其方丘祭地之禮續議以聞按<lb/>
　　周禮壇壝三成近代增外四成以廣天文從祀之<lb/>
　　位集議曰依周禮三成之制然周禮疏云每成一<lb/>
　　尺不見縱廣之度恐壇上陿隘器物難容擬四成<lb/>
　　制内减去一成以合陽奇之數每成髙八尺一寸<lb/>
　　以合乾之九九上成縱廣五丈中成十丈下成十<lb/>
　　五丈四陛陛有十二級外設二壝内壝去壇二十<lb/>
　　五步外壝去内壝五十四步壝各四門壇設於丙<lb/>
<pb n="KR2m0019_WYG_005-34b"/>
　　已之地以就陽位按古者親祀冕無旒服大裘而<lb/>
　　加衮臣下從祀冠服歴代所尚其制不同集議曰<lb/>
　　依宗廟見用冠服制度按周禮大司樂云凡樂圜<lb/>
　　鍾為宫黄鍾為角太簇為徴姑洗為羽雷鼓雷鼗<lb/>
　　孤竹之管雲和之琴瑟雲門之舞冬至日於地上<lb/>
　　之圜丘奏之若樂六變則天神皆降可得而禮矣<lb/>
　　集議曰樂者所以動天地感鬼神必訪求深知音<lb/>
　　律之人審五聲八音以司肄樂夏四月壬辰中書<lb/>
<pb n="KR2m0019_WYG_005-35a"/>
　　復集議博士言舊制神位版用木中書議改用蒼<lb/>
　　玉金字白玉為座博士曰郊祀尚質合依舊制遂<lb/>
　　用木主長二尺五寸闊一尺二寸上圓下方丹漆<lb/>
　　金字木用松栢貯以紅漆匣黄羅帕覆之造畢有<lb/>
　　司議所以藏議者復謂神主廟則有之今祀於壇<lb/>
　　對越在上非若他神無所見也所製神主遂不用<lb/>
　　七月九日博士又言古者祀天器用陶匏席用藁<lb/>
　　鞂自漢甘泉雍畤之祀以迄後漢晉魏南北二朝<lb/>
<pb n="KR2m0019_WYG_005-35b"/>
　　隋唐其壇壝玉帛禮器儀仗日益繁縟浸失古者<lb/>
　　尚質之意宋金多循唐制其壇壝禮器考之於經<lb/>
　　固未能全合其儀法具在當時名儒輩出亦未嘗不<lb/>
　　援經而定也酌古今以行禮亦宜焉今撿討唐宋<lb/>
　　金親祀攝行儀注并雅樂節次合從集議太常議<lb/>
　　曰今欲脩嚴不能一舉而大備然始議之際亦須<lb/>
　　酌古今之儀垂則後来請中書㑹翰林集賢禮官<lb/>
　　及明禮之士講明去取以聞中書集議曰合行禮<lb/>
<pb n="KR2m0019_WYG_005-36a"/>
　　儀非草創所能備唐宋皆有攝行之禮除從祀受<lb/>
　　胙外一切儀注悉依唐制修之<lb/>
　吳淞水利記<lb/>
　　大徳九年吳松水利記前海道千夫長任仁發以<lb/>
　　吳松江故道堙塞使震澤之水失其就下之性為<lb/>
　　浙西居民害垂二十年慨然上疏條其利病疏導<lb/>
　　之法中書省以聞特命平章董其役乃相其山川形勢<lb/>
　　之宜高深廣狹之度工役之數錢糧之費畚鍤之<lb/>
<pb n="KR2m0019_WYG_005-36b"/>
　　用飲食之需命民索綯乗屋具藁秸以防其卑濕<lb/>
　　為醫藥以防其疾疫時率作以防其倦怠上以誠<lb/>
　　感下下以誠應上民乃歡呼四集樂於趨事赴功<lb/>
　　始於大徳八年冬十一月望前二日西自上海縣界<lb/>
　　吳松舊江東抵嘉定石橋迤邐入海長三十八里<lb/>
　　一百八十一步三尺深一丈五尺闊二十五丈役<lb/>
　　夫為數一萬五千為工一百六十五萬一千六百<lb/>
　　七十有奇至九年二月晦畢工復置閘竇啓閉以<lb/>
<pb n="KR2m0019_WYG_005-37a"/>
　　時物無疵癘民無夭閼而事竟集復開江東西河<lb/>
　　道置木閘十年行監復開挑吳松江東西兩處河<lb/>
　　道起工於閏正月之三日自上海縣界趙屯浦大<lb/>
　　盈浦白鶴江分莊觜樊浦西浜盤龍舊江計長三<lb/>
　　十七里三百二十二步數内樊浦為頭一河下接<lb/>
　　新涇舊江面闊二十丈餘俱深一丈五尺休於三<lb/>
　　月之二十九日夫三百四十五萬六千四百一十<lb/>
　　九既又於廟涇盤龍以東開挑出水口子五處并<lb/>
<pb n="KR2m0019_WYG_005-37b"/>
　　新涇安置水閘二座一至江二里三百三十九歩<lb/>
　　一至江一里四十七步<lb/>
　重製衮冕<lb/>
　　大徳十一年九月博士議唐制天子衮冕垂白珠<lb/>
　　十有二旒以組為纓色如其綬黈纊充耳玉簪導<lb/>
　　𤣥衣纁裳凡十二章在衣日月星辰山龍華蟲火<lb/>
　　宗彛四章在裳藻粉米黼黻褾領為升龍皆織成<lb/>
　　之龍章以下每章一行每行十二白紗中單黼領<lb/>
<pb n="KR2m0019_WYG_005-38a"/>
　　青褾襈裙黼加龍山火三章毳冕以上火山二章<lb/>
　　繡冕山一章𤣥冕無章革帶大帶玉佩綬襪與上<lb/>
　　同舄加金飾享廟謁廟及朝遺上將征還飲至踐<lb/>
　　阼加元服納后元日受朝及臨軒冊拜王公則服<lb/>
　　之又宋制天子服有衮冕廣尺二寸長四寸前後<lb/>
　　十有二旒二纊並貫珍珠又有珠旒十二碧鳳啣<lb/>
　　之在珠旒外冕板以龍鱗錦表上綴玉為七星傍<lb/>
　　施琥珀餅犀各二十四周綴金絲網鈿以珍珠雜<lb/>
<pb n="KR2m0019_WYG_005-38b"/>
　　寳玉加紫雲白鶴錦裏四柱飾以七寳紅綾裏金<lb/>
　　飾玉簪導紅絲絛組帶亦謂之平天冠衮服青色<lb/>
　　日月星山龍雉虎雖七章紅裙藻火粉米黻五章<lb/>
　　紅蔽膝升龍二並織成間以雲彩飾以金鈒花鈿<lb/>
　　窠裝以珍珠琥珀雜寳玉紅羅襦裙繡五章青褾<lb/>
　　襈裾六采綬一小綬三結三玉環三素大帶朱裏<lb/>
　　青羅四紳帶二繡四紳盤結自帶中單青羅袾帶<lb/>
　　紅羅勒錦鹿盧玉具劒玉縹首鏤白玉雙佩金飾<lb/>
<pb n="KR2m0019_WYG_005-39a"/>
　　貫珍珠金龍鳳革帶紅襪赤舄金鈒花四紳玉鼻<lb/>
　　祭天地宗廟受冊尊號元日受朝冊皇太子則服<lb/>
　　之事未果行至延祐七年七月英宗命禮儀院速<lb/>
　　製法服八月中書省㑹集翰林集賢太常禮儀院<lb/>
　　官講議依秘書監所藏前代帝王衮冕法服圖本<lb/>
　　命有司製如其式<lb/>
　<lb/>
　<lb/>
<pb n="KR2m0019_WYG_005-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元朝典故編年考卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2m0019_WYG_006-1a"/>
欽定四庫全書<lb/>
　　元朝典故編年考卷六<lb/>
　　　　　　　　　　　　吏部侍郎孫承澤撰<lb/>
武宗朝<lb/>
　追尊孔子<lb/>
　　至大元年加孔子號制曰先孔子而聖者非孔子<lb/>
　　無以明後孔子而聖者非孔子無以法所謂祖述<lb/>
　　堯舜憲章文武儀範百王師表萬世者也可加大<lb/>
<pb n="KR2m0019_WYG_006-1b"/>
　　成至聖文宣王遣使闕里祀以太牢於戱父子之親<lb/>
　　君臣之義永為聖教之遵天地之大日月之明奚<lb/>
　　罄名言之妙尚資神化祚我皇元<lb/>
　行銅錢<lb/>
　　至大二年十月詔錢幣之法其來逺矣三代以降<lb/>
　　㳂革不常世祖皇帝建元之初頒行交鈔以權民<lb/>
　　用已有錢幣兼行之意葢錢以權物鈔以權錢子<lb/>
　　母相資信而有證今鈔法一新期於公私兩利重<lb/>
<pb n="KR2m0019_WYG_006-2a"/>
　　惟經久之計必復鼓鑄之規<lb/>
　官員便養<lb/>
　　至大三年詔銓選官員父母衰老氣力單寒者得<lb/>
　　就近遷除尤為便益果有親年七十以上别無以<lb/>
　　次侍丁合從元籍官司保勘明白斟酌定奪<lb/>
　孔廟不受宦官之祭<lb/>
　　四年遣宦者李邦寧釋奠孔子邦寧受命行禮方<lb/>
　　就位忽大風起殿上及兩廡燭盡滅燭臺底鐡鐏<lb/>
<pb n="KR2m0019_WYG_006-2b"/>
　　入地尺許無不㧞者邦寧悚息伏地久之風始定<lb/>
　飭行鈔法<lb/>
　　四年<hi>時仁宗即位未改元</hi>詔曰我世祖皇帝㕘酌古今立中<lb/>
　　統至元鈔法天下流行公私蒙利五十年於兹矣<lb/>
　　比者尚書省不究利病率意變更既創至大銀鈔<lb/>
　　又鑄大元至大銅錢鈔以倍數太多輕重失宜錢<lb/>
　　以鼓鑄弗給新舊資用曾未再期其弊滋甚爰咨<lb/>
　　廷議允協輿言皆願變通以復舊制其罷資國院<lb/>
<pb n="KR2m0019_WYG_006-3a"/>
　　及各處泉貨監提舉司買賣銅器聽民自便應尚<lb/>
　　書省已發各處鈔本及至大銅錢截日封貯民間<lb/>
　　使者赴行用庫倒換<lb/>
仁宗朝<lb/>
　重名器行久任<lb/>
　　皇慶元年御史中丞郝天挺言自先帝即位之時<lb/>
　　大事初定故於左右三五有功之人爵之太髙遂<lb/>
　　使近倖之臣因而相襲王公師保接迹於朝比者<lb/>
<pb n="KR2m0019_WYG_006-3b"/>
　　雖令追印裁罷曾未經歲又復紛然春秋云服之<lb/>
　　不𠂻身之災也是朝廷名器重則斗升之禄足以<lb/>
　　鼓舞豪傑名器濫則雖日拜卿相而人不勸矣又<lb/>
　　言國初設官在内須三十月在外須三周歲考其<lb/>
　　殿最以為黜陟比者省院臺部之臣久者一二歲<lb/>
　　少者三五月甚有旬日之間而屢遷數易者奔走<lb/>
　　往來之不暇何暇宣風布化參理機務哉乞自今<lb/>
　　惟大臣可急闕選授其餘内外大小官屬必俟任<lb/>
<pb n="KR2m0019_WYG_006-4a"/>
　　滿方許超遷庶免朝除夕改啓倖長奸之弊<lb/>
　國學貢試之法<lb/>
　　皇慶元年命集賢學士趙孟頫禮部尚書元明善<lb/>
　　等更定國子學貢試之法<lb/>
　　一曰陞齋等第六齋東西相向下兩齋左曰游藝<lb/>
　　右曰依仁凡誦書講説小學屬對者隸焉中兩齋<lb/>
　　左曰據徳右曰志道講説四書課肄詩律者隸焉<lb/>
　　上兩齋左曰時習右曰日新講説易詩書春秋科<lb/>
<pb n="KR2m0019_WYG_006-4b"/>
　　習明經義等程文者隸焉每齋員數不等每季考<lb/>
　　其所習經書課業及不違規矩者以次逓陞<lb/>
　　二曰私試規矩漢人騐時習日新兩齋䝉古色目<lb/>
　　驗志道據徳兩齋本學實歴坐齋二週歲以上未<lb/>
　　嘗過犯者許令充試限實歴坐齋三歲以上許充<lb/>
　　貢舉漢人私試孟月試經疑一道仲月試經義一<lb/>
　　道季月試策問表章詔誥内科一道辭理俱優為<lb/>
　　上等凖一分理優辭平者為中等凖半分每歲終<lb/>
<pb n="KR2m0019_WYG_006-5a"/>
　　通計其年積分至八分以上者陞充髙等生員以<lb/>
　　四十名為額䝉古色目各十名漢人二十名歲終<lb/>
　　試貢員不必備惟取實才有試同闕少者以坐齋<lb/>
　　月日先後多少為定<lb/>
　　三曰黜罰科條應私試積分生員其有不事課業<lb/>
　　及一切違戾規矩者初罰一分再犯罰二分三犯<lb/>
　　除名應已補髙等生員其有違戾規矩者初犯殿<lb/>
　　試一年再犯除名從學正録紏舉之正録知見而<lb/>
<pb n="KR2m0019_WYG_006-5b"/>
　　不紏舉者亦從正監議罰之應在學生員歲終實<lb/>
　　歴坐齋不滿半歲者並行除名除月假外其餘告<lb/>
　　假並不凖算學正録歲終通行考校應在學生員<lb/>
　　除蒙古色目别議外其餘漢人生員三年不能通<lb/>
　　一經及不肯勤學者勒令出學其餘責罰並依舊<lb/>
　　規<lb/>
　行科舉<lb/>
　　皇慶二年十一月詔惟我祖宗以神武定天下世<lb/>
<pb n="KR2m0019_WYG_006-6a"/>
　　祖皇帝設官分職徴用儒雅崇學校為育材之地<lb/>
　　議科舉為取士之方規模宏逺矣朕以耿躬獲承<lb/>
　　丕祚繼志述事祖訓是式若稽三代以來取士各<lb/>
　　有科目要其本末舉人宜以徳行為首試藝則以<lb/>
　　經術為先詞章次之浮華過實朕所不取爰命中<lb/>
　　書參酌古今定其條制其以皇慶三年八月天下<lb/>
　　郡縣興其賢者能者充賦有司次年二月㑹試京<lb/>
　　師中選者朕將親䇿焉具合行事宜於後科塲每<lb/>
<pb n="KR2m0019_WYG_006-6b"/>
　　三歲一次開試舉人從本貫官司於諸色户内推<lb/>
　　舉年及二十五以上鄉黨稱其孝悌朋友服其信<lb/>
　　義經明行修之士出結保舉以禮敦遣資諸路府<lb/>
　　兵或狥私濫舉并應舉不舉者監察御史肅政亷<lb/>
　　訪司體察究治考試程式䝉古色目人第一塲經<lb/>
　　問五條大學論語孟子中庸内設問用朱氏章句<lb/>
　　集註其義理精明文辭典雅者為中選第二塲䇿<lb/>
　　一道以時務出題限五百字以上漢人南人第一<lb/>
<pb n="KR2m0019_WYG_006-7a"/>
　　塲明經經疑二問大學論語孟子中庸内出題並<lb/>
　　用朱氏章句集註復以已意結之限三百字以上<lb/>
　　經義一道各治一經詩以朱氏為主尚書以蔡氏<lb/>
　　為主周易以程氏朱氏為主已上三經兼用古註<lb/>
　　䟽春秋許用三傳及胡氏傳禮記用古註䟽限五<lb/>
　　百字以上不拘格第二塲古賦詔誥章表内科一<lb/>
　　道古賦詔誥用古體章表四六㕘用古體第三塲<lb/>
　　䇿一道經史時務内出題不矜浮藻惟務直述限<lb/>
<pb n="KR2m0019_WYG_006-7b"/>
　　一千字以上或䝉古色目人願試漢人南人科目<lb/>
　　中選者加一等注授蒙古色目人作一榜漢南人<lb/>
　　作一榜第一名賜進士及第從六品第二名以下<lb/>
　　及第二甲皆正七品第三甲以下皆正八品兩榜<lb/>
　　並同所在官司遲悞開試日期監察御史肅政亷<lb/>
　　訪司紏弹治罪流官子孫廕叙並依舊制願試中<lb/>
　　選者優陞一等其在官未入流品願試者聽若中<lb/>
　　選之人已有九品以上資級比附髙加一等注授<lb/>
<pb n="KR2m0019_WYG_006-8a"/>
　　若無品級止依試例從優銓注鄉試處所并其餘<lb/>
　　條目命中書省議行於戯經明行修庶得真儒之<lb/>
　　用風移俗易益臻至治之隆咨爾多方體予至意<lb/>
　服色等第<lb/>
　　延祐元年十二月定服色等第詔曰比年以來所<lb/>
　　在士民靡麗相尚尊卑混淆僭禮費財朕所不取<lb/>
　　貴賤有章益明國制儉奢中節可阜民財命中書<lb/>
　　省定立服色等第於後　一䝉古人不在禁限及<lb/>
<pb n="KR2m0019_WYG_006-8b"/>
　　見當集賽諸色人等亦不在禁限惟不許服龍鳳<lb/>
　　文　一職官除龍鳳文外一品二品服渾金花三<lb/>
　　品服金荅子四品五品服雲袖帶襴六品七品服<lb/>
　　六花八品九品服四花繫腰五品以下許用銀并<lb/>
　　减鐡　一命婦衣服一品至三品服渾金四品五<lb/>
　　品服金荅子六品以下惟服銷金并金紗荅子首<lb/>
　　飾一品至三品許用金珠寳玉四品五品用金玉<lb/>
　　珍珠六品以下用金惟耳環用珠玉　一器皿除<lb/>
<pb n="KR2m0019_WYG_006-9a"/>
　　鈒造龍鳳文不得使用外一品至三品許用金玉<lb/>
　　四品五品惟臺盞用金六品以下臺盞用鍍金餘<lb/>
　　並用銀　一帳幕除不得用赭黄龍鳳文外一品<lb/>
　　至三品許用金花刺繡紗羅四品五品用刺繡紗<lb/>
　　羅六品以下用素紗羅　一車輿除不得用龍鳳<lb/>
　　文外一品至三品許用門金粧飾銀螭頭繡帶青<lb/>
　　幔四品五品用素獅頭繡帶青幔六品至九品用<lb/>
　　素雲頭素帶青幔　一鞍轡一品許飾以金玉二品<lb/>
<pb n="KR2m0019_WYG_006-9b"/>
　　三品飾以金四品五品飾以銀六品以下並飾以<lb/>
　　瑜石銅鐡　一内外有出身考滿應入流見役人<lb/>
　　員服用與九品同　一授各投下令㫖鈞㫖有印<lb/>
　　信見任勾當人員亦與九品同　一庶人除不得<lb/>
　　服赭黄惟許服暗花紵絲紬綾羅毛毳帽笠不許<lb/>
　　飾用金玉鞾不得裁制花様首飾許用翠花并金<lb/>
　　釵飾各一事惟耳環用金珠碧甸餘並用銀酒器<lb/>
　　許用銀壺瓶臺盞盂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>餘並禁止帳幕用紗絹不<lb/>
<pb n="KR2m0019_WYG_006-10a"/>
　　得赭黄車輿黒油齊頭平頂皂幔　一諸色目人<lb/>
　　除行營帳外其餘並與庶人同　一諸職官致仕<lb/>
　　與見任同解降者依應得品級不叙者與庶人同<lb/>
　　　一父祖有官既沒年深非犯除名不叙之限其<lb/>
　　命婦及子孫與見任同　一諸樂藝人等服用與<lb/>
　　庶人同凡承應粧扮之物不拘上例　一皂𨽻公使<lb/>
　　人惟許服紬絹　一娼家出入止服皂褙子不得<lb/>
　　乗坐車馬餘依舊例　一今後漢人髙麗南人等投<lb/>
<pb n="KR2m0019_WYG_006-10b"/>
　　充怯薛者並在禁限　一服色等第上得兼下下<lb/>
　　不得僭上違者職官解見任期年後降一等叙餘<lb/>
　　人决五十七下違禁之物付告捉人充賞有司禁<lb/>
　　治不嚴從監察御史亷訪司究治御賜之物不在<lb/>
　　禁限<lb/>
　經理田稅<lb/>
　　延祐元年平章章閭言經理大事世祖已嘗行之<lb/>
　　但其間欺隱尚多未能盡實以熟田為荒地者有<lb/>
<pb n="KR2m0019_WYG_006-11a"/>
　　之懼差而析户者有之富民買貧民田而仍其舊<lb/>
　　名輸税者亦有之由是歲入不增小民告病若行<lb/>
　　經理之法俾有田之家及各位下寺觀學校財賦<lb/>
　　等田一切從實自首庶幾稅入無隠差徭亦均於<lb/>
　　是遣官經理其法先期掲榜示民限四十日以其家<lb/>
　　所有田自實於官或以熟為荒以田為蕩或隠占<lb/>
　　逃亡之産或盗官田為民田或指民田為官田及<lb/>
　　僧道以田作弊者並許諸人首告十畆以下其田<lb/>
<pb n="KR2m0019_WYG_006-11b"/>
　　主及管幹田户皆杖七十二十畆以下加一等一<lb/>
　　百畆以下流竄北邊所隠田沒官郡縣正官不為<lb/>
　　查勘致有脱漏者量事論罪重者除名然限期猝<lb/>
　　廹貪刻用事富民黠吏並縁為奸以無為有虛具<lb/>
　　於籍往往有之於是人不聊生盗賊並起其弊反<lb/>
　　有甚於前者至泰定天厯之初盡革其虛增之數<lb/>
　　民始獲安<lb/>
　進十儒從祀<lb/>
<pb n="KR2m0019_WYG_006-12a"/>
　　延祐二年詔以周敦頥程顥程頥張載邵雍司馬<lb/>
　　光朱熹張栻吕祖謙許衡並從祀孔子廟庭<lb/>
　追封孟子父母<lb/>
　　延祐三年十月制曰朕惟繇孔子至於孟子百有<lb/>
　　餘歲而道統之傳獨得其正雖命世亞聖之才亦<lb/>
　　資父母教養之力也其父夙䘮母以三遷之教勵<lb/>
　　天下後世推原所自功莫大焉稽諸往代實闕褒<lb/>
　　崇夫功大而位不酬實著而名不振豈朕所以致<lb/>
<pb n="KR2m0019_WYG_006-12b"/>
　　懷賢之意哉肆頒寵命永賁神休可追封其父為<lb/>
　　邾國公母為邾國宣獻夫人<lb/>
　追封周子<lb/>
　　三年制曰葢聞孟軻既没道失其傳孔子微言人<lb/>
　　自為説諒斯文其未䘮有真儒之間生濓溪周敦<lb/>
　　頥禀元氣之至精紹絶學於獨得圖太極而妙斡<lb/>
　　萬化著通書而同歸一誠俾聖教燦然復明其休<lb/>
　　功尚其不冺朕守成繼體貴徳尊賢追念前修久<lb/>
<pb n="KR2m0019_WYG_006-13a"/>
　　稽彞典已從廟廷之祀盍䟽鄉國之封於戲霽月<lb/>
　　光風想清規之如在𤣥衮赤芾兾寵命之斯承<lb/>
　舉録隠逸<lb/>
　　延祐七年十一月詔曰比歲設立科舉以取人材<lb/>
　　尚慮髙尚之士晦跡丘園無從可致各處其有隠<lb/>
　　居行義才徳髙邁深明治道不求聞達者所在官<lb/>
　　司具姓名牒報本道亷訪司覈察奏聞以備録用<lb/>
英宗朝<lb/>
<pb n="KR2m0019_WYG_006-13b"/>
　廟室之制<lb/>
　　至治元年中書省臣言以廟制事集御史臺翰林<lb/>
　　院太常院臣議謹按前代廟室多寡不同晉則兄<lb/>
　　弟同為一室正室增為十四間東西各一間唐九<lb/>
　　廟後增為十一室宋增室至十八東西夾室各一<lb/>
　　間以藏祧主今太廟雖分八室然兄弟為世止六<lb/>
　　世而已世祖所建前殿後寢往歲寢殿災請以今<lb/>
　　殿為寢别作前廟十五間中三間通為一室以奉<lb/>
<pb n="KR2m0019_WYG_006-14a"/>
　　太祖神主餘以次為室庶幾文情得宜謹上太常<lb/>
　　廟制制曰可期以來歲營之<lb/>
　夾室<lb/>
　　省臺集議夾室制度太常博士議曰爾雅室有東西廟<lb/>
　　曰廟注云夾室前堂禮曰西夾南向注云西廂夾<lb/>
　　室明有東西夾室也夾室猶今耳房之類其制度<lb/>
　　則未之聞晉太廟十六間東西儲各一所謂儲者<lb/>
　　非夾室與唐貞觀故事遷廟之主藏於夾室西壁<lb/>
<pb n="KR2m0019_WYG_006-14b"/>
　　南北三間宋哲宗亦嘗於東夾室奉安是唐宋夾<lb/>
　　室與諸室制度無大異也今廟制皆不合古權宜<lb/>
　　一時宜取今廟十五間南北六間東西兩頭二間<lb/>
　　准唐南北三間之制壘至棟為三間壁以紅泥以<lb/>
　　准東西序南向為門如今室户之制虚外以准廂<lb/>
　　所謂夾室前堂也雖未盡合古於今為宜從之七<lb/>
　　月辛卯落成<lb/>
　拜相<lb/>
<pb n="KR2m0019_WYG_006-15a"/>
　　至治二年十二月命拜珠為右丞相詔曰帝王之<lb/>
　　職在論一相於以表正百司綱領庶績朕纉承丕<lb/>
　　緒厲精圖治然而澤有所未洽政有所未舉豈委<lb/>
　　任之道有遺闕歟今特命中書左丞相拜珠為開<lb/>
　　府儀同三司上柱國録軍國重事中書右丞相監<lb/>
　　修國史一新機務使邪正異途海宇乂寧以復中<lb/>
　　統至元之治於戲朝廷既正著端本澄源之功風<lb/>
　　俗斯醇廣摩義漸仁之化<lb/>
<pb n="KR2m0019_WYG_006-15b"/>
　考正祀典<lb/>
　　至治二年有㫖議南郊祀事中書平章買閭御史<lb/>
　　中丞曹立禮部尚書張埜學士蔡文淵太常禮儀<lb/>
　　院使王緯田天澤博士劉政等㑹都堂議一曰年<lb/>
　　分按前代多三年一祀天子即位已及三年常有<lb/>
　　㫖欽依二曰神位周禮大宗伯以禋祀昊天上帝<lb/>
　　註謂昊天上帝冬至圜丘所祀天皇大帝也又曰<lb/>
　　蒼璧禮天注云此禮天以冬至謂天皇大帝也在<lb/>
<pb n="KR2m0019_WYG_006-16a"/>
　　北極謂北辰又曰北辰天皇耀魄寳也又名昊天<lb/>
　　上帝又名太一帝君以其尊大故有數名今按晉<lb/>
　　書天文志中宫勾陳口中一星曰天皇上帝其神<lb/>
　　耀魄寳周禮所祀天神正言昊天上帝鄭氏以星<lb/>
　　經推之乃謂即天皇大帝然漢魏以來名號亦復<lb/>
　　不一漢初曰上帝曰太一曰皇天上帝魏曰皇皇<lb/>
　　帝天梁曰天皇大帝惟西晉曰昊天上帝與周禮<lb/>
　　合唐宋以來壇上既設昊天上帝第一等復有天<lb/>
<pb n="KR2m0019_WYG_006-16b"/>
　　皇大帝其五天帝與太一天一等皆不經見本朝<lb/>
　　大徳九年中書圖議正依周禮祀昊天上帝三曰<lb/>
　　配位孝經曰孝莫大於嚴父嚴父莫大於配天又<lb/>
　　曰郊祀后稷以配天此郊之所以有配也漢唐以<lb/>
　　下莫不皆然至大三年冬十月三日奉㫖十一月<lb/>
　　冬至合祭南郊太祖皇帝配為是四曰告配禮器<lb/>
　　曰魯人將有事於上帝必先有事於頖宫註告后<lb/>
　　稷也告之者將以配天也告用牛一宋㑹要於致<lb/>
<pb n="KR2m0019_WYG_006-17a"/>
　　齋二日宿廟告配凡遣官犧尊豆籩行一獻禮至<lb/>
　　大三年十一月二十一日質明行事初獻攝太尉<lb/>
　　同太常禮儀院官赴太廟奏告五曰大裘冕周禮<lb/>
　　司裘裳為大裘以共王祀之服鄭司農云黑羊裘<lb/>
　　服以祀天示質也弁師掌王之五冕注冕服有六<lb/>
　　而言五者大裘之冕葢無旒不聨數也禮記郊特<lb/>
　　牲曰郊之祭也迎長日之至也祭之日王被衮以<lb/>
　　象天戴冕璪十有二旒則天數也陸佃曰禮不盛<lb/>
<pb n="KR2m0019_WYG_006-17b"/>
　　服不充葢服大裘以衮襲之也謂冬祀服大裘被<lb/>
　　之以衮開元及開寳通禮鑾駕出宫服衮冕至大<lb/>
　　次質明改服大裘冕而出次宋㑹要紹興十三年<lb/>
　　車駕自廟赴青城服通天冠絳紗袍祀日服大裘<lb/>
　　衮冕圖議用衮冕六曰匏爵郊特牲曰郊之祭也<lb/>
　　器用陶匏以象天地之性也注謂陶瓦器匏用酌<lb/>
　　獻酒開元禮開寳禮皆有匏爵大徳九年正配位<lb/>
　　用匏爵有坫圖議正位用匏配位飲福用玉爵七<lb/>
<pb n="KR2m0019_WYG_006-18a"/>
　　曰戒誓唐通典引禮經祭前期十日親戒百官及<lb/>
　　族人太宰總戒羣官唐祀前七日宋㑹要十日纂<lb/>
　　要太尉南向司徒亞終獻一品二品從祀北向行<lb/>
　　事官以次北向禮直官以誓文授太尉讀之今天<lb/>
　　子親行大禮止令禮直局管勾讀誓文圖議令管<lb/>
　　勾代太尉讀誓刑部尚書蒞之八曰散齋致齋禮<lb/>
　　經前期十日唐宋金皆七日散齋四日於别殿致<lb/>
　　齋三日於大明殿圖議依前七日九曰藉神席郊<lb/>
<pb n="KR2m0019_WYG_006-18b"/>
　　特牲曰莞簟之安而蒲越藁鞂之尚注蒲越藁鞂<lb/>
　　藉神席也漢舊儀髙帝配天紺席祭天用六綵綺<lb/>
　　席六重成帝即位丞相衡御史大夫譚以為天地<lb/>
　　尚質宜止勿修詔從焉唐麟徳二年詔曰自處以<lb/>
　　厚奉天以薄改用裀褥上帝以蒼其餘各視其方<lb/>
　　色宋以褥加席上禮官以為非禮元豐元年奉㫖<lb/>
　　不設國朝大徳九年正位藁鞂配位蒲越冒以青<lb/>
　　繒至大三年加青綾褥青錦方坐圖議合依至大<lb/>
<pb n="KR2m0019_WYG_006-19a"/>
　　三年於席上設褥各依方位十曰犧牲郊特牲曰<lb/>
　　郊特牲而社稷太牢又曰天地之牛角繭栗秦用<lb/>
　　騮駒漢文帝五帝共一牲武帝三年一祀用太牢<lb/>
　　光武採元始故事天地共犢隋上帝配帝蒼犢二<lb/>
　　唐開元用牛宋正位用蒼犢一配位太牢一國朝<lb/>
　　大徳九年蒼犢二羊豕各九至大三年馬純色肥<lb/>
　　腯一牲正副一鹿用十八野猪一十八羊一十八<lb/>
　　圖議依舊儀神位配位用犢外仍用馬其餘並依<lb/>
<pb n="KR2m0019_WYG_006-19b"/>
　　舊日已行典禮十一曰香鼎大祭有三始禋為歆<lb/>
　　神宗廟則焫蕭祼鬯所謂臭陽達於墻屋者也後<lb/>
　　世焚香葢本乎此而非禮經之正至大三年用陶<lb/>
　　瓦香鼎五十神座香鼎香合案各一圖議依舊十<lb/>
　　二曰割牲周禮司士凡祭祀帥其屬而割牲羞爼<lb/>
　　豆又諸子大祭祀正六牲之體禮運云腥其爼熟<lb/>
　　其殽體其犬豕牛羊注云腥其爼謂豚解而腥之<lb/>
　　為七體也熟其殽謂體解而爛之為二十一體也<lb/>
<pb n="KR2m0019_WYG_006-20a"/>
　　體其犬豕牛羊謂分别骨肉之貴賤以為衆爼也<lb/>
　　七體謂脊兩肩兩拍兩髀二十一體謂肩臂臑膊<lb/>
　　骼正脊脡脊横脊正脅短脅代脅并腸三胃三拒<lb/>
　　肺一祭肺三也宋元豐三年詳定禮文所言古者<lb/>
　　祭祀用牲有豚解有體解豚解則為七以薦腥體<lb/>
　　解則為二十一以薦熟葢犬豕牛羊分别骨肉貴<lb/>
　　賤其解之為體則均也皇朝馬牛羊豕鹿並依至<lb/>
　　大三年割牲用國禮宜依舊議十三曰大次小次<lb/>
<pb n="KR2m0019_WYG_006-20b"/>
　　周禮掌次王旅上帝張氊按唐通典前祀三日尚<lb/>
　　舍直長施大次於外壝東門之内道北南向小次<lb/>
　　於午階之東西向曲禮曰踐阼臨祭祀正儀曰阼<lb/>
　　主階也天子祭祀履主階行事故云阼宋元豐詳<lb/>
　　定禮文所言周禮宗廟無設小次之文古者人君<lb/>
　　臨位於阼階葢阼階者東階也惟人主得位主階<lb/>
　　行事今國朝太廟儀注大次小次皆在西葢國家<lb/>
　　尚右以西為尊也圖議依祀廟儀注<lb/>
<pb n="KR2m0019_WYG_006-21a"/>
　文獻通考<lb/>
　　至治二年六月饒州路採訪得樂平州儒人馬端<lb/>
　　臨前宋宰相碧梧先生之子知前代之典章識當<lb/>
　　時之體要以所見聞著成一書名曰文獻通考凡<lb/>
　　二十四類三百四十八卷天文地理禮樂名刑財<lb/>
　　用貢賦宦職選舉學校經籍郊祀封建户口征役<lb/>
　　之屬可謂濟世之儒有用之學命於本路刋印進<lb/>
　　呈<lb/>
<pb n="KR2m0019_WYG_006-21b"/>
　　鄱陽馬端臨自序云昔荀卿子曰欲觀聖王之跡<lb/>
　　則於其粲然者矣後王是也君子審後王之道而<lb/>
　　論於百王之前若端拜而議然則考制度審憲章<lb/>
　　博聞而强識之固通儒事也詩書春秋之後惟太<lb/>
　　史公號稱良史作為紀傳書表紀傳以述理亂興<lb/>
　　衰八書以述典章經制後之執筆操簡牘者卒不<lb/>
　　易其體然自班孟堅而後斷代為史無㑹通因仍<lb/>
　　之道讀者病之至司馬温公作通鑑取千三百餘<lb/>
<pb n="KR2m0019_WYG_006-22a"/>
　　年之事跡十七史之紀述萃為一書然後學者開<lb/>
　　卷之餘古今咸在然公之書詳於理亂興衰而略<lb/>
　　於典章經制非公之智有所不逮也編簡浩如煙<lb/>
　　埃著述自有體要其勢不能以兩得也竊嘗以為<lb/>
　　理亂興衰不相因者也晉之得國異乎漢隋之䘮<lb/>
　　邦殊乎唐代各有史自足以該一代之始終無以<lb/>
　　參稽互察為也典章經制實相因者也殷因夏周<lb/>
　　因殷繼周者之損益百世可知聖人蓋已預言之<lb/>
<pb n="KR2m0019_WYG_006-22b"/>
　　矣爰自秦漢以至唐宋禮樂兵刑之制賦歛選舉<lb/>
　　之規以至官名之更張地理之沿革雖其終不能<lb/>
　　以盡同而其初亦不能以遽異如漢之朝儀官制<lb/>
　　本秦規也唐之府衛租庸本周制也其變通張弛<lb/>
　　之故非融㑹錯綜原始要終而推尋之固未易言<lb/>
　　也其不相因者猶有溫公之成書而其本相因者顧<lb/>
　　無其書獨非後學之所宜究心乎唐杜岐公始作<lb/>
　　通典肇自上古以至唐之天寳凡歴代因革之故<lb/>
<pb n="KR2m0019_WYG_006-23a"/>
　　粲然可考其後宋白嘗續其書至周顯徳近代魏<lb/>
　　了翁又作國朝通典然宋之書成而傳習少魏嘗<lb/>
　　屬藁而未成書今行於世者獨杜公之書耳天寳<lb/>
　　以後葢闕焉有如杜書綱領宏大考訂該洽固無<lb/>
　　以議為也然時有古今述有詳略則夫節目之間<lb/>
　　未為明備而去取之際頗欠精審不無遺憾焉葢<lb/>
　　古者因田制賦賦乃米粟之屬非可析之於田制<lb/>
　　之外也古者任土作貢貢乃包篚之屬非可雜之<lb/>
<pb n="KR2m0019_WYG_006-23b"/>
　　税法之中也乃若叙選舉則秀孝與銓選不分叙<lb/>
　　典禮則經文與傳注相汨叙兵則盡遺賦調之規<lb/>
　　而姑及成敗之跡諸如此類寧免小疵至於天文<lb/>
　　五行藝文歴代史各有志而通典無述焉馬班二<lb/>
　　史各有諸侯王列侯表范曄東漢書以後無之然<lb/>
　　歴代封建王侯未嘗廢也王溥作唐及五代㑹要<lb/>
　　首立帝系一門以叙各帝歴年之久近傳授之始<lb/>
　　末次及后妃皇子公主之名氏封爵後之編㑹要<lb/>
<pb n="KR2m0019_WYG_006-24a"/>
　　者倣之而唐以前則無其書凡是二者葢歴代之<lb/>
　　統紀典章係焉而杜書亦復不及則亦未為集著<lb/>
　　述之大成也愚自蚤歲葢嘗有志於綴緝顧百憂<lb/>
　　薫心三餘少暇吹竽已澁汲綆不修豈復敢以斯<lb/>
　　文自詭昔夫子言夏殷之禮而深慨文獻之不足<lb/>
　　徴釋之者曰文典籍也獻賢者也生乎千百載之<lb/>
　　後而欲尚論千百載之前非史傳之實録具存何<lb/>
　　以稽考先儒之緒言未逺足資討論雖聖人亦不<lb/>
<pb n="KR2m0019_WYG_006-24b"/>
　　能臆為之説也竊伏自念業紹箕裘家藏墳素挿<lb/>
　　架之收儲趨庭之問答其餘文獻葢庶幾焉嘗恐<lb/>
　　一旦散軼失墜無以屬來哲是以忘其固陋輒加<lb/>
　　考評旁搜逺紹門分彚别曰田賦曰錢幣曰户口<lb/>
　　曰職役曰征㩁曰市糴曰土貢曰國用曰選舉曰<lb/>
　　學校曰職官曰郊社曰宗廟曰王禮曰樂曰兵曰<lb/>
　　刑曰輿地曰四裔俱倣通典之成規自天寳以前<lb/>
　　則增益其事迹之所未備離析其門類之所未詳<lb/>
<pb n="KR2m0019_WYG_006-25a"/>
　　自天寳以後至宋嘉定之末則續而成之曰經籍<lb/>
　　曰帝系曰封建曰象緯曰物異則通典元未有論述而採<lb/>
　　摭諸書以成之者也凡叙事則本之經史而參之<lb/>
　　以歴代㑹要以及百家傳記之書信而有證者從<lb/>
　　之乖異傳疑者不録所謂文也凡論事則先取當<lb/>
　　時臣僚之奏䟽次及近代諸儒之評論以至名流<lb/>
　　之燕談稗官之紀録凡一話一言可以訂典故之<lb/>
　　得失證史傳之是非者則採而録之所謂獻也其<lb/>
<pb n="KR2m0019_WYG_006-25b"/>
　　載諸史傳之紀録而可疑稽論先儒之論辨而未<lb/>
　　當者研精覃思悠然有得則竊以已意附其後焉<lb/>
　　命其書曰文獻通考為門二十有四卷三百四十<lb/>
　　有八而其每門著述之成規考訂之新意則各以<lb/>
　　小序詳之昔江淹有言修史之難無出於志誠以<lb/>
　　志者憲章之所繋非老於典故者不能為也陳壽<lb/>
　　號善叙述李延壽亦稱究悉舊事然所著二史俱<lb/>
　　有紀傳而獨不克作志重其事也况上下數千年<lb/>
<pb n="KR2m0019_WYG_006-26a"/>
　　貫串二十五代而欲以末學陋識操觚竄定其間<lb/>
　　雖復窮老盡氣劌目鉥心亦何所發明聊輯見聞<lb/>
　　以備遺忘耳後之君子儻能芟削繁蕪増廣闕畧<lb/>
　　矜其仰屋之勤而俾免於覆車之愧庶有志於經<lb/>
　　邦稽古者或可考焉<lb/>
　大元通制<lb/>
　　至治三年命完顔納丹曹伯啓等纂集累朝格例而<lb/>
　　損益之凡為條二千五百三十有九名曰大元通<lb/>
<pb n="KR2m0019_WYG_006-26b"/>
　　制頒行天下伯啟言五刑者刑異五等今黥杖徒<lb/>
　　役於千里之外百無一生還者是一人身被五刑<lb/>
　　非五刑各底於一人也法當改丞相是之而卒不<lb/>
　　果行<lb/>
　躬享太廟<lb/>
　　至治初親祀太廟詔中書及太常禮儀院禮部定<lb/>
　　擬制鹵簿五輅以平章政事張珪留守王伯勝將<lb/>
　　作院使明埒棟侍儀使乙刺徒滿董其事是年<lb/>
<pb n="KR2m0019_WYG_006-27a"/>
　　玉輅成明年親祀御之後復命造四輅工未成而<lb/>
　　罷<lb/>
　　躬享太廟備法駕服衮冕以行禮禮畢還宫鼓吹<lb/>
　　交作萬姓聳觀百年廢典一旦復見至有感泣者<lb/>
　辭製佛經序<lb/>
　　至治三年上以金字藏經成命學士吳澄為序澄<lb/>
　　辭曰主上寫經為民祈福甚盛舉也若用以追薦<lb/>
　　臣所未諭葢福田利益雖人所樂聞而輪囬之説<lb/>
<pb n="KR2m0019_WYG_006-27b"/>
　　不過謂為善者死則上通髙明其極品與日月齊<lb/>
　　光為惡者死則下淪汚穢其極下與沙蟲同類其<lb/>
　　徒遂創為薦㧞之論以惑世人今列聖之神上同<lb/>
　　日月何庸薦㧞且自國初以來凡寫經追薦不知<lb/>
　　其幾若未效是無佛法矣若已效是誣其祖矣撰<lb/>
　　為文辭不可以示後世<lb/>
　<lb/>
　元朝典故編年考卷六<lb/>
</p>
<p>
</p>
  </div>
</body>
</text>
</TEI>